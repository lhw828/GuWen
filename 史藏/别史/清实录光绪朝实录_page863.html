<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 863 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 863 页/共 1316 页</h1>
    <div class="content">随手摺包

　　

○陕西巡抚魏光焘奏、定远等厅州县被灾情形。得旨、所有商州等属被水被雹实已成灾地方。即著饬属妥为抚恤。毋任失所。随手　　

○又奏、设立陕西中学堂。暂假试院开办。并酌拟初办章程下所司知之。摺包　　

○吉林将军延茂奏、岁考繙译旗童试卷。义浅疵多。请暂停取进。下部知之。　　

○以青海札萨克头等台吉诺尔布子旺丹多尔吉袭职。早事　　

○蠲免陕西咸甯等五十九厅州县、光绪二十二年分民欠钱粮革束。随手　　

○癸亥。谕军机大臣等、麟镐一案。前交贵恒等查办。兹贵恒开缺。著连顺会同志锐、确切查明。据实具奏。　　

○又谕、电寄裕禄等、盛宣怀电称、恰克图电工。由乌得至张家口。所需杆木。在库砍运艰远。请由多伦诺尔所属围场采用。分运较易等语。著准其刊运杆木一万根。仍不得砍伐大松木。并著直隶总督、察哈尔都统、派员点验。毋许逾数。电

寄

　　

○又谕、电寄许应骙、据电奏、请赏假两月修墓等语。许应骙著赏假十日省墓。假满迅即来京陛见。毋稍稽延。电寄　　

○乌里雅苏台将军贵恒因病解职。以库伦办事大臣连顺为乌里雅苏台将军。外记注　　

○以詹事府詹事李绂藻为内阁学士。兼礼部侍郎衔。外记注　　

○甲子。谕军机大臣等、内阁学士准良奏、报馆挟洋自重。刊布邪说一摺。报馆奉旨停止。未及旬日。旋即照常刊布。诽谤诋斥。较往日有加。自系指国闻报而言。著裕禄拣派妥员。设法严禁惩办。毋得轻纵。　　

○又谕、户部奏、主事王清穆请筑崇明护城塘岸。据呈代奏一摺。事关为民捍患。著刘坤一、德寿、按照该主事呈称各节。委员查勘明确。奏明办理。又另片称绅董沈应熊、筹办团练。独捐钜款。尚未奏奖等语。著一并查明具奏。　　

○又谕、有人奏、广西土匪滋事。追原祸始。请饬详查一摺。据称广西军事。实由陈宝箴查办抢案。置匪不理。著黄槐森按照所倢■＜曰融＞■＜石木＞各节。确查核奏。　　

○户部奏、察哈尔军台灾荒。亟须补救依议行。早事　　

○给事中张仲炘奏、云贵总督崧蕃等、擅准法人勘修铁路。办理乖谬。请饬查办。得旨、著总理各国事务衙门王大臣查明具奏。寻奏、滇越铁路。系照约办理。奏明请旨准行。该督臣尚无专擅之处。至如何另议章程。俟开办时。再与订立合同。俾臻周妥。报闻。摺包　　

○伯都讷副都统柏英、因病解职。以前贵州巡抚嵩昆为伯都讷副都统。明发　　

○赏前仓场侍郎兴廉副都统衔。为库伦办事大臣。明发　　

○乙丑。以节交霜降。黄河安澜。发大藏香十枝。交河南巡抚刘树堂、祗领虔诣河神庙祀谢。外记注　　

○谕军机大臣等、电寄谭钟麟、电悉。钟水养煽乱潜逃业经悬赏购缉。著即饬催严拏。务获惩办。其胁从党与。已否解散净尽。亟应督饬地方文武。传传绅耆整顿保甲查乡清匪。务期消患未萌。其有洋人教堂处所。尤须加意保护防范。毋任匪徒句结。藉端滋事。电寄　　

○派兵部左侍郎杨颐知武举。外记注　　

○以翰林院侍读学士李殿林为武会试正考官。翰林院侍讲学士华金寿为副考官。　　

○以河工出力。予河南布政使额勒精额等优叙。外记注　　

○纂修官黎湛枝恭纂　　

帮总纂官李端棨恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅九月初十日

　　

陈恭阅六签十月十一日　　

熙月日　　

郭恭阅十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百三十　　

光绪二十四年。戊戌。九月丙寅山西巡抚胡聘之奏、代州地震。酌拨赈银抚恤。得旨、代州猝遭地震。情形甚重。殊堪悯恻。该抚务当严饬印委各员。认真抚恤。毋令失所。随手　　

○又奏、霍州等处被雹被水。饬属抚恤。得旨、即著饬属妥为抚恤。毋任失所。摺包　　

○命贝子溥伦、带领侍＜目辟＞行＜匧心＞口＜韦未＞＜夗贝＞十员、往奠故豫亲王本格茶酒。赏银一千两治丧。寻予祭葬。谥曰诚。现月　　

○勾到云南贵州广东广西四川福建情实罪犯。停决四川斩犯二人。贵州福建绞犯各一人。余五十七人予勾。早事　　

○丁卯。谕军机大臣等、电寄刘坤一、电悉。炸药性最猛烈。陈明远辄因办理矿务。并未禀奉批准。擅自购运。至七百五十石之多。实属荒谬已极。沪上为各国商埠。长江一带。多系通商口岸。中外辐辏。设准其进口存储。既无稳慎之策。且将来长途运送设有疏误。为祸何可胜言。所有前项炸药著即饬上海关道。不准进口。并知照各国领事通饬各洋商毋庸迁就。代为设法运存以杜祸机。电寄　　

○又谕、电寄张之洞、电悉。李经羲著赏假两个月。假满即赴新任。毋稍迟延。电寄　　

○又谕、电寄黄槐森、电悉。浔梧郁等处地方。既经一律安靖。团练保甲。亦次第整齐。该抚办理。尚无贻误著即赏还顶戴。仍著督饬留防营哨。速拏李封二匪。务获惩办。所请顺道查阅营伍。即著认真校阅以肃戎行。电寄　　

○刑部奏、承审顺天学政巡捕台昌熙自缢身死案内家人武林、于临起解时病故请饬查明有无别故。据实覆奏。从之。寻直隶总督裕禄奏、查明武林。委因病毙并无别故。下部知之。

摺包

　　

○盛京将军依克唐阿奏、通化怀仁两县。开采金矿著有成效请饬核定章程。下所司知之。摺包　　

○漕运总督松椿奏、盐城县放荒滩地。多已开垦成熟。请招领收价充饷。并按则收租。下部知之。摺包　　

○以前礼部左侍郎＜辶黎＞方■土岫为刑部右侍郎。外
</div>
    <div class="pagination">
<a href="清实录光绪朝实录_page862.html">上一页</a><span>...</span><a href="清实录光绪朝实录_page858.html">858</a><a href="清实录光绪朝实录_page859.html">859</a><a href="清实录光绪朝实录_page860.html">860</a><a href="清实录光绪朝实录_page861.html">861</a><a href="清实录光绪朝实录_page862.html">862</a><span class="current-page">863</span><a href="清实录光绪朝实录_page864.html">864</a><a href="清实录光绪朝实录_page865.html">865</a><a href="清实录光绪朝实录_page866.html">866</a><a href="清实录光绪朝实录_page867.html">867</a><a href="清实录光绪朝实录_page868.html">868</a><span>...</span><a href="清实录光绪朝实录_page864.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
