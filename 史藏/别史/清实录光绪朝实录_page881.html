<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 881 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 881 页/共 1316 页</h1>
    <div class="content">
○以捐银助赈。予山东绅士蔡钧、为其故母建坊。随手　　

○以捐助书院经费。予山东禹城县知县杨学渊为其故母建坊。随手　　

○赏日本子爵川上操六宝星。摺包　　

○丙午。盛京将军依克唐阿等奏、浑河口徵收粮货税款。递年亏短。难复原额。拟请嗣后尽徵尽解。以免赔累。下户部议。摺包　　

○又奏、查明奉省沿海各属。土著渔户其少。现已归入乡团办理。碍难专办渔团。报闻。摺包　　

○吉林将军延茂奏、遵旨挑练旗兵。就地筹款不易。未便仓猝从事。下部议摺包　　

○命科尔沁和硕卓哩克图亲王额尔德木毕哩克图、阿巴噶多罗卓哩克图郡王布彦乌勒哲依、科尔沁多罗贝勒济克丹达克齐瓦、阿巴噶固山贝子贡多桑保、鄂尔多斯固山贝子阿尔宾巴雅尔、敖汉二等台吉克什克希吉木、喀尔喀图什业图汗那逊绰克图、青海辅国公吉克什札布阿拉善贝子衔头等台吉勒旺布哩克济勒、喀尔喀三等台吉那木凯多尔济、在御前行走。明发　　

○赏喀喇沁多罗都楞郡王多罗额驸贡桑诺尔布、浩齐特多罗额尔德呢郡王多昂东僧格黄缰。阿巴噶多罗郡王杨桑阿鲁、科尔沁多罗贝勒巴咱尔济哩第、苏呢特多罗贝勒索特那木尔多布沁、鄂尔多斯贝勒衔固山贝子察克都尔色楞、喀喇沁辅国公僧格札布、敖汉辅国公衔头等台吉色淩端噜布、阿巴噶辅国公衔头等台吉勒钦图布齐、察哈尔辅国公车旺哩克靖、喀尔喀辅国公衔头等台吉车林多尔济紫缰。　　

○丁未祫祭太庙。遣庄亲王载勋恭代行礼。早事　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○遣官祭太岁之神。谕军机大臣等、祥亨等奏、十二月初九日。荆州驻防旗丁。与民人在小北门外口角相争。聚血■乣斗＜虘阝＞斲殴旗丁受伤甚重。因地方官验讯不实。不服弹压至将江陵县知县刘秉彝等、袍褂拉破现经该将军等会同该督讯办。并据张之洞电奏前因有旗民不服查验。入署殴官各等语。国家分设驻防。兵民一体。并无歧视。祥亨、张之洞所奏情节不符。未免各存意见。总之驻防旗丁与民人聚血■乣斗＜虘阝＞斲殴该将军等、约束不严实难辞咎。至该县刘秉彝、验伤指为枪子碰回。显有偏袒自应据实查办。此案业经张之洞派员查讯。即著祥亨等、会同该督秉公核办。迅速断结。嗣后该将军等务当督饬协佐各员。将所属旗丁。认真管束。毋任动辄滋事。并著该督严饬地方官。遇有旗民交涉事件务须持平办理。毋稍偏徇。其满汉文武各员。皆当仰体朝廷一视同仁之意。各弭嫌衅。以期兵民永远相安。所有祥亨等自请议处之处。著俟定案时再降谕旨。将此各谕令知之。现月　　

○解四川川东道任锡汾职。命来京由部带领引见。　　

○戊申。谕内阁、钦奉慈禧端佑康颐昭豫庄诚寿恭钦献崇熙皇太后懿旨、松椿奏清淮一带灾民甚血■乣吁恳拨漕以资赈抚一摺。本年江北一带。晶■宜被水灾。饥民不下二三十万。虽经刘坤一等、分派委员。携资前往。工赈兼施。而灾区甚广为日方长恐难周及著加恩赏给内帑银五万两。即由江苏藩库先行垫拨。以便及早散放深宫轸念灾黎有加无已。该督抚等、务当严饬各员核实经理。毋任稍有弊混。现月　　

○又奉懿旨、江苏清淮等处。被灾甚重。赏给内帑银五万两。即由户部电知江苏巡抚、由该省藩库应解京饷项下。先行划拨迅速散放。再由内务府照数拨还户部。以清款目。现月　　

○山东巡抚张汝梅奏、东省被灾甚重。工赈各款。计二十万两。除指拨本年饷银外。豫拨二十五年京饷五万两。以敷成数。并交赈抚局分拨各灾区普放情形。下部知之。摺包　　

○以捐办江苏山阳清河等处灾赈。得旨。淮阳镇总兵潘万才、淮扬海道谢元福等八员。传旨嘉奖。　　

○以山东防营虚额革管带官总兵林志魁等职。永不叙用并发往军台效力赎罪。现月　　

○酉刻。上诣慈禧端佑康颐昭豫庄诚寿恭钦献崇熙皇太后前行礼。纂修官水祖培恭纂　　

总纂官熊方燧恭辑监修总裁世恭阅二签四月二十日正总裁那月日专司蒿■禾本陆恭覆阅癸丑十一月十七日　　

徐月日　　

荣月日副总裁唐月日　　

宗室宝恭阅三签九月十三日

　　

陈恭阅五签十二月初二日　　

熙月日　　

郭恭阅十月十一日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百三十七　　

光绪二十五年。己亥。春正月。己酉朔。上诣奉先殿行礼。　　

○遣官祭太庙后殿。均黄绫本　　

○率王以下文武大臣诣皇极门庆贺慈禧端佑康颐昭豫庄诚寿恭钦献崇熙皇太后。礼成。御乾清宫受朝贺。谕档　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至戊寅皆如之。　　

○庚戌谕军机大臣等、电寄刘坤一等、电悉。涡亳等处。大致肃清。江皖豫所派留防各营。声势联络。足资镇慑。马玉昆一军。应即撤回。毋庸前往。著张汝梅即行饬遵。至皖豫交界。匪徒裹胁灾民。铤而走险。总由地方官抚绥无术所致。所有被兵各属。莫非朝廷赤子。猝遭蹂躏。民情困苦可知。著刘坤一、邓华熙、裕长、各饬所属。认真抚恤。以副轸念灾黎。勤求民瘼至意。电寄　　

○展缓顺天直隶武清、蓟、甯河、霸、保定、文安、大城、永清、东安、宛平、清苑、雄、安、高阳、献、天津、青、静海、永年、开、东明、长垣、丰润、玉田、武强、饶阳、二十六州县被灾各村庄本年春赋并节年民欠钱粮。现月　　

○辛亥。高宗纯皇帝忌辰。遣官祭裕陵。礼文　　

○黑龙江将军恩泽等奏、边军三年拏获马贼多名。恳照例定员数请奖。得旨、捕盗乃地方官分内之事。准予奖叙。乃朝廷格外加恩。仍应核实办理。摺包　　

○壬子。安徽巡抚邓华熙奏、涡阳县匪势日张。援军兵力不足。现添募勇营。以资防剿。下部知之。摺包　　

○又奏、涡阳等处被匪蹂躏。筹办抚恤情形。得旨、已悉。著仍遵初二日电旨。饬属认真抚恤。毋任灾黎失所。摺包　　

○缓徵山东济甯、历城、邹平、长山、新城、齐河、禹城、东平、东阿、阳信、乐陵、蒲台、邹、寿张、菏泽、曹、定陶、郓城、范、茬平、恩、博兴、高苑、寿光、昌邑、潍、安邱、金乡、章邱、齐东、济阳、临邑、长清、惠民、青城、海丰、商河、滨、利津、沾化、滋阳、滕、汶上、阳谷、濮、馆陶、临淄、乐安、夏津、鱼台、五十州县。暨临清、济甯、东昌、三＜目辟＞行＜匧心＞口＜韦未＞＜夗贝＞。东平所、永阜、官台、王家冈、三场。被灾村庄。民屯穴■士

■黾地、本年春赋正杂钱粮。现月　　

○蠲缓陕西咸甯、长安、咸阳、高陵、兴平、同官、韩城、肤施、延川、神木、府谷、邠、商、临潼、渭南、盩厔、岐山、华、华阴、大荔、武功、长武、二十二州县被灾地亩本年春赋。并准灾前已完钱粮。流抵次年正赋。现月　　

○癸丑。山东巡抚张汝梅奏、驻扎泰安府一带练军在营马队一营。习气太深。已饬裁撤。檄委留东记名总兵李福云、另募马勇一营。编为抚标亲军。加意训练。以成劲旅。下部知之。摺包　　

○广西巡抚黄槐森奏、出省督剿事竣。沿途察看、筹办善后。并＜目辟＞暒穴＜曰融＞夕＜夗贝＞捕积匪游匪各情形。得旨、已悉。所有巡防弹压事宜。仍著该抚随时认真办理。毋稍大意。　　

○以办考认真。安徽安庆府知府方连轸等三员。传旨嘉奖。　　

○以亏短交代银两。革已故署广西百色厅同知谢辅臣职。提属勒追。　　

○蠲缓广西容、北流、陆川、兴业、博白、崇善、养利、

武宣、临桂、灵川、苍梧、名滟隹容、来宾、宜山、横、十五州县被匪各地方应徵地丁兵米。现月　　

○甲寅。广西布政使游智开因病解职。以广东按察使魁元为广西布政使。浙江甯绍台道吴引孙为广东按察使。现月　　
</div>
    <div class="pagination">
<a href="清实录光绪朝实录_page880.html">上一页</a><span>...</span><a href="清实录光绪朝实录_page876.html">876</a><a href="清实录光绪朝实录_page877.html">877</a><a href="清实录光绪朝实录_page878.html">878</a><a href="清实录光绪朝实录_page879.html">879</a><a href="清实录光绪朝实录_page880.html">880</a><span class="current-page">881</span><a href="清实录光绪朝实录_page882.html">882</a><a href="清实录光绪朝实录_page883.html">883</a><a href="清实录光绪朝实录_page884.html">884</a><a href="清实录光绪朝实录_page885.html">885</a><a href="清实录光绪朝实录_page886.html">886</a><span>...</span><a href="清实录光绪朝实录_page882.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
