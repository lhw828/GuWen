<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 969 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 969 页/共 1316 页</h1>
    <div class="content">现月　　

○以户部左侍郎桂春为正蓝旗汉军副都统。现月　　

○以贵州上江协副将李昌麟为贵州古州镇总兵官。现月　　

○以诈扰勒财。革贵州都司李春华职。并讯办。摺包　　

○乙酉。谕军机大臣等、现在陕省天时亢旱。节届立冬。二麦未能彳滟扁种。农田盼泽孔殷。著岑春火滟宣迅即派员前往太白山虔诚祈祷。以冀渥沛甘霖。藉慰民望。现月　　

○又谕、本日礼部具奏慈禧端佑康颐昭豫庄诚寿恭钦献崇熙皇太后万寿礼仪一摺。现在时势艰难。我圣母皇太后览奏。倍深感触。一切典礼。本欲概行停止。经朕再三吁恳。始蒙俯允。令朕于是日率同王公百官在便殿行礼。停止筵燕其余典礼均著停止。该部即遵谕行。现月　　

○又谕、前有旨令夏毓秀速调四川旧部。凑足五千人之数。著奎俊催令该提督所调旧部。迅速驰抵防所。毋稍延缓。粮饷军械。先行筹拨若干。一并交该营随带前来。嗣后仍由该省源源接济。毋任缺乏。将此由六百里谕令知之。寄谕　　

○又谕、瑞洵等奏、边饷难筹。酌拟裁撤团兵。开单呈览各摺片。现在饷需万紧。所有原练蒙团六千。著全行裁撤护城护卡兵。著裁去一千五百名。暂留五百名。即著认真挑选。分防各处。查阅单开出入各款。所称饷项支绌。尚属实在情形。著户部于边防经费项下。拨给银一万两。交瑞洵等核实支用。不得稍涉铺张。虚糜帑项为要将此由五百里谕令知之。寄谕　　

○又谕、前谕令董福祥将所部各营。核实裁并。以期一律精壮。饷不虚糜。现在豫防紧要。著该提督迅速挑选妥协。一面即行陆续拔队。开往潼关内外及陕洛一带。择要扼扎。以备战守。将此谕令知之。寄谕　　

○又谕、电寄奕劻等、据盛宣怀电称。德兵分往易州。＜目辟＞暒穴＜曰融＞夕＜夗贝＞剿拳匪。将陵寝封闭等语。洋兵既以剿办拳匪为名。因何将陵寝封闭。殊非情理。著奕劻、李鸿章向德国在京使臣。切实诘问。又据宋庆等奏、洋兵夺踞紫荆关等请。并著向该使理论退出。勿再任其西进为要。寄谕　　

○又谕、电寄锡良等、升允奏、洋兵占据关隘退守情形一摺。紫荆关开战实情。前已电谕锡良派员确查。本日据升允奏、军士受伤人血■乣。全行退扎平型关等语。是否新收吴炳鑫三营轻于开衅。现在各营溃退之余。无复斗＜虘阝＞斲志。其为不能得力可知。应如何另行布置。选派得力勇营扼要防守之处。著锡良、宋庆、马玉昆、迅速会商。妥筹办理。并著锡良将升允开战实情。迅即查明电奏。　　

○四川提督宋庆等奏、洋兵夺踞紫荆关。晋北边防戒严。已咨绥远城将军。归化城副都统。大同镇总兵。各饬兵严密巡防。并派兵驻扎代州雁门等处。以资防御。得旨、布置尚为周妥。本日已电谕奕劻。李鸿章。速向德国使臣切实辩诘。阻其西进。仍著该提督等加意严防。随时确探情形电奏。摺包　　

○科布多参赞大臣瑞洵等奏、新疆难民流离。选派蒙兵。扼防交界处所。以免难民越境。并请饬下伊＜覀之＞■牛将军。新疆巡抚。设法抚绥。得旨、著即咨商长庚饶应祺妥筹办理。摺包　　

○丙戌。谕军机大臣等、前据昆冈等奏称、官犯黄思永因乱出禁。据实自陈。当谕令查核原案。奏明请旨办理。惟刑部收禁官犯。尚有徐致靖、龚照玙、席庆丰、何隆肬■闲等、未据该大臣等奏报。现在该犯等是否在京。抑已脱逃。著昆冈等会同刑部。查明具奏。此外监禁重要各犯。著一并查明。咨行原籍严拏务获。请旨惩办。将此由五百里各谕令知之。寄谕　　

○又谕、太医院医官姚宝生。平日行踪诡秘。情殊可疑。该员籍隶任邱。著该督即饬地方官严密查拏。奏明讯办。寄谕　　

○又谕、电寄奕劻等、本日据盛宣怀电称。现有法兵二千南行。恐赴固关。又据锡良等奏称。洋兵夺踞紫荆关。已至广昌。仍复前进各等语。现既议和。何以洋兵西进不至。该亲王等即向各使诘问。究系何意。迅速电覆。并设法劝阻。早日开议为要。再元电奏、英使所称裕长心恨泰西人。系揣度之词。＜圭黾＞滟兄湖北交涉事件。向由总督专政。非巡抚所得主持。务当向各使力为辩明。勿侵中国用人之权。现在裕长已将交卸河南巡抚。前来行在矣。电谕　　

○又谕、电寄李鸿章、寒电悉。所奏廷雍等被害情形。实深愤懑。各国既真心和好。即使中国官员有办理不善之处。自应交中国自行处分。何得侵我自主之权。该督务当向各使力为辩驳。勿使任意肆行。终致有碍和局。本日据盛宣怀电称。沈家本尚在保定北街福音堂拘留。著即迅向各使理论。务令释回。以便自行惩处。直隶藩司一缺。前已谕令保举堪以胜任之员。以备肬■闲用。著即迅速覆奏。勿迟为要。电谕　　

○又谕、电寄锡良等、删电悉。洋兵现至广昌。而繁峙等处。又有教民为之暗应。事机紧迫。马玉昆亲带石滟驳队。驰赴崞县。锡良复派员前往劝导。办理均是。现在正将开议。洋兵仍复西进不止。若竟听其直入。于大局益不可收拾此路防务。前以宋庆马玉昆忠勇可靠。饬令严密布置。该提督等责无旁贷。务当督饬各营。竭力守御。相机因应不可稍有疏误。繁峙等处教民。即著锡良迅派委员。妥为开导。设法解散。仍加意保护。免贻外人口实。电谕　　

○又谕。电寄裕长。著俟于荫霖到任后。即行前来行在陛见。电谕　　

○丁亥。以黄河秋汛安澜。颁山东大王庙扁额曰功昭顺轨。　　

○谕军机大臣等。袁世凯奏。东省防务情形一摺。办理尚属周妥。山东地方紧要。内患丛生。外人环伺。镇摄筹防。未可松懈。该抚仍督饬地方文武。加意严防。以固疆圉。现在和议未定。洋兵仍有西趋之势。如其阑入豫境。该抚即分兵追蹑其后。俾有牵制。不至任意长驱。前谕令该抚酌拨东省枪械。暨鹿传霖所留军械。著一并迅饬解赴西安。以资应用。逸犯孙汶。仍遵前旨严密查拏为要。将此由六百里谕令知之。寄谕　　

○又谕、电寄锡良。铣电悉。前据升允奏、紫荆关与洋兵开战一摺。当经谕令该抚。查明实在情形。尚未覆奏。兹据电奏洋兵退回易州。升允派营分查。其所报情形。前后参差不符。升允张惶畏葸。毫无布置。已可概见。前报鏖战各情。难保非该营望风退避。饰词奏报。著传旨将升允严行申饬。该抚仍遵前旨。确查洋兵至紫荆关。该营果否开战。务得实在情形。据实具奏。毋稍回护升允所带各营。如果尚属可用。该抚即严饬该藩司认真扼扎。确探严防。毋再疏虞。致干重咎。至洋兵退回易州后。近日情形如何。著随时侦探电奏。电谕　　

○以理藩院左侍郎寿耆为正白旗蒙古副都统。现月　　

○以山东黄河两届安澜。在工出力。予山东督粮道尚其亨。议叙。余升叙有差。　　

○以土匪倡乱不往协捕。革山东济阳县知县沈逢龙职。予剿匪捐躯知县查荣绥。议恤。摺包　　

○以前赴行在途次病故派陕西潼商道李绍芬往奠故工部尚书陈学棻茶酒赏给陀罗经被恤典如例子二品荫生辂以主事分□学务寻予谥文恪。　　

○戍子。谕军机大臣等、近闻有汉奸溷入各营。充当勇丁夫役。探听消息。此事关系甚大。亟应严密稽查。以杜隐患。著于荫霖、岑春火滟宣、锡良、宋庆、马玉昆、董福祥、程文炳、夏毓秀、不动声色。留心查察。如各该营中有形奣＜虘阝＞亦可疑之人。立即严拏研究。傥有证据。即行就地正法。并随时严饬各营将领。加意防范。毋任奸宄溷奣＜虘阝＞亦为要。将此由六百里各谕令知之。寄谕　　

○又谕、直隶昌平州知州裴敏中、于乘舆过境时。意存规避差事。逃匿无踪。实属胆大。该员籍隶安徽。著顺天府、安徽巡抚、一体严密查拏。解赴行在刑部。严行讯办。将此各谕令知之。　　

○又谕、有人奏、革员被倢■＜曰融＞■＜石木＞冤抑才堪任使恳恩录用一摺。据称已革山西候补直隶州知州单熙昭、历任稷山河曲辽州等州县。卓著政声。为升任前抚臣张之洞等所识拔。经前抚臣胡聘之、以该革员前署辽州。信用家丁。赃私狼藉。奏倢■＜曰融＞■＜石木＞革职。晋民冤之。请开复录用等语。该革员前官晋省。究竟政绩如何。被倢

■＜曰融＞■＜石木＞有无冤抑。著锡良确切查明。据实具奏。将此谕令知之。寄谕　　

○又谕、岑春火滟宣奏、获咎大员行抵渭南遵旨看管一摺。毓贤于山西巡抚任内获咎。谕令毋庸前来。乃竟擅行陕。著岑春火滟宣即行派员。仍解回山西境内。由锡良择定处所。饬令地方官妥为看管。听候查办。毋稍疏虞。将此各谕令知之。寄谕　　

○山西巡抚锡良奏、太原府知府吴匡、与冀甯道许函度为女滟濙亲。是否仍遵吴匡前次面奉谕旨。毋庸回避。得旨、仍遵前旨毋庸回避。摺包　　

○又奏、派道员张毅往山东一带设局。接运江北拨给漕粮。报闻。摺包　　

○江苏学政瞿鸿禨奏、学差报满。乞假回籍就医。得旨、著赏假两个月。假满即赴行在。摺包　　

○以都察院左都御史瞿鸿禨为工部尚书。礼部左侍郎张百熙为都察院左都御史。未到任前。仍以兵部左侍郎葛宝华署理。　　

○以亏短银米。革浙江潜县知县谭汝玉职。籍产备抵。　　

○己丑。谕军机大臣等、岑春火滟宣奏、米石将抵陕境请分定设局省分一摺。此项运陕米石。在汉口老河口龙驹寨等处。设立总分各局。并于陕西省城复设总局。委员专司交。系刘坤一等原奏办法。经行在户部议准。是设局转运交兑。应归南省迅速照议办理。惟沿途需用船只昬＜虘阝＞马驮。仍应由地方官相助为理。陕省自当派员在龙驹寨代雇昬＜虘阝＞马驮。豫备接运。免致积压停滞。至水陆运费。均应由刘坤一等一体等备。岑春火滟宣傥因目前雇备昬＜虘阝＞马驮无款垫办。应准由行在户部暂行借拨若干。以资应用将来仍由南省解还。庶几各专责成。不至两误。将此由五百里谕知刘坤一等、并谕岑春火滟宣知之。寄谕　　

○又谕、电寄奕劻等、据奏函商各使开议大概情形一摺即与各使速商开议。无论如何为难。总当极力磋磨。以期早就范围。上月二十六日。谕令该亲王等酌拨处分。尚未覆到著即迅速电覆。以凭核办。电谕　　

○又谕、电寄袁世凯等据奏、拨解军火遴派知县赵本宽等运赴西安一摺。著于荫霖迅即豫饬沿途州县。按站备车接递。毋误要需。电谕　　

○山西巡抚锡良奏、请嗣后遇有副将以至守备各缺。例应题补者。随时改题为奏。俟部务整理后。仍规复旧章。从之。

摺包　　

○以礼部尚书鹿传霖兼署工部尚书。现月　　

○命都察院左都御史张百熙回京供职。现月　　

○以内阁学士李绂藻为礼部左侍郎。现月　　

○调四川布政使周馥为直隶布政使。以前湖北布政使员凤林为四川布政使。现月　　

○以报效钜款。赏前山东巡抚张汝梅头品顶戴。摺包　　

○停山西保德州本年例贡黄河冰渔。摺包　　

○庚寅。谕内阁、此次肇祸诸臣。纵庇拳匪。开衅友邦。贻忧宗社。前经降旨分别惩处。现在京畿一带拳匪。尚未净尽。以致地方糜烂。生民涂炭。思之实堪痛恨。若不严加惩治。无以服天下之心。而释友邦之憾。端郡王载漪、著革去爵职。与已革庄亲王载勋、均暂行交宗人府圈禁。俟军务平定后。再行发往盛京。永远圈禁。已革怡亲王溥静、已革贝勒载滢、著一并交宗人府圈禁。贝勒载濂、业经革去爵职。著闭门思过。辅国公载澜、著停公俸。降一级调用都察院左都御史英年、著降二级调用。前协办大学士吏部尚书刚毅、派往查办拳匪。回京覆奏。语多纵庇。本应从重严惩。现已病故。著免其置议。刑部尚书赵舒翘、查办拳匪。次日即回。未免草率。惟回奏尚无饰词。著革职留任。已革山西巡抚毓贤、在山西巡抚任内。纵容拳匪。戕害教士教民。任性妄为情节尤重。著发往极边充当苦差。永不释回。此事始末。惟朕深知。即如怡亲王溥静、贝勒载濂、载滢、中外诸臣。晶■宜次倢■＜曰融＞

■＜石木＞奏。均未指出。即出使各国使臣电奏。亦从未提及。朕仍据实一体惩办。可见朕于诸臣处分轻重。一秉大公。毫无偏袒。当亦薄海内外所共谅也。现月　　

○谕军机大臣等、知府吴炳鑫所统武＜目辟＞行＜匧心＞口＜韦未＞＜夗贝＞中军各营。前经谕令荣禄、移交李鸿章接统。该督未出京以前。暂交廷雍代统。此项营勇。业经荣禄交与廷雍接收。前因保定糜烂。该军往投升允。留扎紫荆关。据报尚存三营。前已谕令锡良察看。即著该抚接统。并督饬吴炳鑫严加淘汰。认真训练。至该军月饷。已发至闰八月为止。嗣后即著该抚按月垫给。俟各省解到武＜目辟＞行＜匧心＞口＜韦未＞＜夗贝＞中军饷项。再行如数拨还。此外吴炳鑫尚带有步队一营。马步队两旗现在驻扎何处。著该抚一并查明办理。将此由六百里谕令知之。寄谕　　

</div>
    <div class="pagination">
<a href="清实录光绪朝实录_page968.html">上一页</a><span>...</span><a href="清实录光绪朝实录_page964.html">964</a><a href="清实录光绪朝实录_page965.html">965</a><a href="清实录光绪朝实录_page966.html">966</a><a href="清实录光绪朝实录_page967.html">967</a><a href="清实录光绪朝实录_page968.html">968</a><span class="current-page">969</span><a href="清实录光绪朝实录_page970.html">970</a><a href="清实录光绪朝实录_page971.html">971</a><a href="清实录光绪朝实录_page972.html">972</a><a href="清实录光绪朝实录_page973.html">973</a><a href="清实录光绪朝实录_page974.html">974</a><span>...</span><a href="清实录光绪朝实录_page970.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
