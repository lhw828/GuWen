<!DOCTYPE html>
<html>
<head>
    <meta charset="UTF-8">
    <title>国朝献征录 - 第 56 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 56 页/共 245 页</h1>
    <div class="content">　　○户部员外郎赠太常寺少卿申公良墓志铭（李士允） 

　　李士允 
　　往予推官苏州葢知常州府同知申公云无何擢户部员外郎踰年议　大礼伏　阙死归葬之翠屏山矣厥友王君志道思公百世之下将没没也于是状厥行因寄之予请志焉按状公讳良字延贤故陵川人也其先曰刚者迁高平而侨居公未冠即奋志濂□□闽之学□名儒辄不远千里从之游无何举山西□试授山东招远县知县公之知招远县忠会山□□□□□青齐间旁郡邑弃城走塞城门不出矣□□□□□战之具贼至以身先之追贼至黄县斩□□□□□贼遁去巳而贼益来公伺贼所在斫树□□□□□死上突其前大破之乃后诸流贼莫敢□□□□□欠于是监司旌其贤调公知诸城县以□□□□授良乡畿辅邑也权贵人过者率多所索□知□咸应所索乃公不与所索厥后权贵人亦不后家居无何惧□吉州知州而锦衣叶琼者怙贼宁势夺民田讼之州人漕公不可宁违也公曰吾宁违宁不敢违法田归民琼衔之嗾无赖诬奏公事下竟白于是□□□州贤声冠诸州升常州同知寻升前官公在常州时以事寓苏州善李子会招远民来图公像祠之闻之李子李子曰古有树思碑泪非申公者等耶孰谓今与古不相若哉不踰年而公大　阙死矣嗟公不死使得纾蕴必将康济羣物今可返之古矣乃遽死也悲哉然泰山鸿毛古同一死公之死犹不死云夫死生祸变之事大矣乃公善之则其常而细者咸可推矣公生成化戊子二月二十日酉时卒于嘉靖甲申七月二十二日辰时 

　　○户部员外郎张纶墓碑（姚思仁） 

　　姚思仁 
　　汶上钓石先生以万历丙戌卒于家卒又十年而先生之子茂才觉吾始持先生行略与冯太史所先生志铭向余絮涕言曰孤不肖无能先大人不朽不朽先大人是在海内一二知先大人者先大人一二知巳宜无如公暨冯太史太史业先大人志铭藏诸幽唯是海内缙绅先生过先大人墓者尚未定先大人何似人敢徼公一言之辱树墓左先大人死且不朽孤生而得称先大人子亦且不朽冯太史者冯开之太史也余与太史俱先生门下士闻觉吾言泣数行下曰奈何忍表先生墓虽然余又何忍不表先生墓按志及行略先生讳纶字宣甫世所称钓石先生者也先生生而重瞳性端凝不好弄舞象之岁即雅志圣贤之学同里有旺湖吴公者讲学蜀山先生从之游是时诸名流如我疆孟君辈日集讲席先生独悟未发之中画前之易吴公惊谓同学诸生曰何物后生直闯先天异日宁但折五鹿岳岳角耶葢自是属意于先生而四方诸学人从先生游者几与吴公埒经先生指授皆称名士然先生数奇竟辄试辄不第先生视之泊如也癸亥纔得岁举而前旺湖吴公方佐太宰欲县美缺待先生因促先生试司属先生固不肯吴公益高之丁卯司训吾秀水诸生贽一切谢不受日羣诸生讲道于寻乐轩诸生人人自谓得师先生晚故事以赀入太学者率厚馈诸先生先生恐难诸先生姑听之稍从颂即持厚馈充贺仪诸生又无不人人心折也辛未升青县谕先生教青士无异教秀水又捐金风诸生筑河堤卫学宫壬申擢三河令三河城如斗大顾冲疲甚先生力任劳怨查隐地省亩税均驿车定马户三河民若更生而其大者则发中贵人之阴事责太宰里之逋租当是时先生清强之名满京东而督抚及直指使者各飞章荐先生有三不挠三不知之语己亥擢通州守通州水陆毕凑冲疲更甚先是直指使者按通州叹其弊曰非三河令不可故特疏荐先生先生至通剔奸厘弊不避权豪如清牙行之税课革妖僮之供办省驿逓之骚扰减选婚之糜费通人至今能言之先生虽循循儒者顾听狱以情片言立折有轻赍解户被盗不得先生逮舟人一鞫即服密云有妾毒杀其夫之弟先生讯其夫立叩头服公守通历四载两入计不持一介谒当道己卯竟用卓异擢户部山西员外郎庚辰　上谒陵先生主刍饷省费数倍巳督运惠通河一日夜运三万石辛巳督储易州先郎中被劾构者欲挤之死先生力白其冤在易条上六议一议库藏二议仓廒三议草场四议修理五议核实六议召买俱报可载会计录中先生出入平允其数支俱不令有羡金人咸德先生而独不厌中丞某太宰某之意保定倅杨某管易饷其人险而贪衔先生甚乃因二憾中之诬先生江陵党左迁肃府长史嗟嗟先生而党江陵何异坐阅伯以入执黄门宣淫也冤矣先生因上疏乞归归而家居四年卒卒之日囊无长物先一夕呼觉吾兄曰弟尔等但克苦人至功名当付之倘来又书戒同志他无所及公状貌魁梧平生不苟言笑事亲孝居母丧哀毁骨立事兄恭谨与人交有终始遇少年开敏之士必诱之读书学道性淳朴屏远声色居官所至着廉声去三河时库吏密持羡名三百余两投私署公麾之出令买榖赈济在通积羡金三万申请贮库抵小民一年之梲历宦十五年祖先所遗饘粥之田不加尺寸性嗜学于理无所不精而独拈思字教于书无所不读而尤深于易尝着三图说图书考揲蓍考格致问易谭四书原多前人所未发今相国南昌张公尝道通与先生谈及图书之学先生公娓娓剖析张公亟加叹赏谓周邵以来此义寥寥何幸于尘中见之公始配戴宜人继配严宜人即生觉吾兄弟者也余尝闻朱元晦言三代事业皆从心性上磨炼夫心性云者岂张先生所拈思之一字乎思生慧慧生才以故训名训谕名谕令名令刺名刺户部名户部世言吏治儒行不相能即能亦各得一察焉以自好故卓鲁勘啅绝之誉扬田愦揲刀之旨迹先生生平学术宦业可谓卓鲁而赵张田扬而京焦者矣当　高皇帝时最重岁举余不惜先生阨一第而惜先生生不逢　高皇帝时生逢　高皇帝时王公八座岂足先生道哉然假令以三公八座易先生吏治儒行先生必揖谢不肯也余既不忍负觉吾兄弟之诺因表其墓曰明谆儒廉吏张□□□□之墓 

　　◆主事 

　　主事刘佐墓志铭（崔铣） 
　　户部主事胡爟传 
　　户部主事马公思聪传 
　　杨户部公淮墓志铭（邵宝） 
　　户部主事周碛山公天佐墓志铭（王慎中） 
　　周主事传（杨爵） 
　　户部主事西川尤先生时熙墓志铭（张元忭） 

　　○主事刘佐墓志铭（崔铣） 

　　崔铣 
　　明正德乙亥秋予友鸿胪少卿王希孟宗哲卒于京予暨何子仲默哭之以道主河西务钞法何了以书告曰王君贫曷资之王君子弱寡贞仆曷以力以道如何子言冬十有一月以道谢病归道于京二十有七日卒予暨何子器之如宗哲以道讳佐号北原陜西中部县人父聪以进士太平府推官后守彰德积官至佥都御史母张氏以道生五岁值岁凶民有粥美衣于市者大母以升米易之以道问易衣何大母曰将衣汝以道泣曰今米与衣孰重今亡米死矣衣何用诸大母大奇之都御史在太平以事如京将迁秩以道奉母暨诸弟北上渡江风以道年十五号且祷曰吾愿代吾母暨诸弟死风益急以道将投于水舟人执之巳风止复济都御史守彰德予郡人也都御史礼予忘其势命与以道游以道延接彰士甚恭及以道仕彰士至京者母问贤鄙馆之如戚正德丁卯试于乡中邵升榜举人明年试礼部及升皆不第升未冠登科有俊才一二表臣谄事太监刘瑾以□奇货荐于瑾且教瑾以从孙女妻升庚午秋瑾败有司逮升升急奔以道所以道匿之阅数月以道又匿之他所或止之曰君不自虑也以道曰邵君托我者以我能活之也邵君故不与瑾事我知之夫不权其是非之原而轻背其友岂仁者乎卒能脱升辛未举进士授户部山西司主事两出治储咸治在河西务时势人夺　国利亡赖子诈名势人仆长揖主者曰吾某官府致意公欲得某利某利主者或辟其威莫敢诘辄遂其请以道至亡赖子二又传其势人意求利不从语不逊以道怒骂曰赝奴尔欲弋利乎吾所司者济商而足　国用也即势人来吾亡宁以吾官故而损国况尔赝奴乃欲弋利乎比侍夫縳于庭杖下数十亡赖子大罪置于法以道明敏多才论事拆理不深思而解敢任事亦不取败闻士才且贤即倾身下之赋诗清峻尝自谓曰学未充其资仕不尽其才死时年纔三十有三嗟嗟悲乎悲乎 

　　○户部主事胡爟传 

　　胡爟字仲光心居太平之芜湖自幼颕悟甫八九岁能诗翰家世农爟从诸弟躬耕畎亩盛暑中亦□□以随暇则坐茂树中开卷朗诵暮归仍检阅不厌鸡鸣起读周易两三卦毕即出耕岁丁酉始应乡举补邑庠生壬子领乡荐癸丑登进士选翰林院庶吉士丙辰拜户部浙江司主事所司钱榖出入惟谨丁巳朝廷以灾变求直言抗疏千百言皆戚畹阉宦传奉方士夷狄等事深中时病词意切直僚友皆危之越月　命下悉宥不数月宦者果以赃败自是名动缙绅辛酉春奏乞养病卒于家爟状貌清癯奇古沉静寡欲孝亲忠君敬兄爱弟睦宗信友皆出于天性该博五经羣史诸子百家初不得明师受旨惟潜心玩索而有所得发文章词赋雄伟精当所著有太学补蒲塘集存焉 

　　○户部主事马公思聪传 

　　马思聪字懋闻弘治乙丑进士初浙之象山令以忧归服阕补平乡其在象山也尝复二十集渠以溉田邑人德之而平乡则会有流寇刘六之变思聪调画战守之法甚备寇引去后擢南京户部主事奉　简书主粟使者之江西时逆濠反稍有端矣思聪行署在安仁邑去濠邸可三百里会濠有千秋节故事凡以王事至者并入贺思聪将行客有语之曰濠且吴王濞矣请敬裁一启托道远辞慎勿入使思聪曰吾非入贺计欲伺其动定亟以反状闻亦一羽翼也至湖口有自省城出者复语之曰会城人情汹汹争引避君胡自投虎吻耶幸舣舟观变此上筴也愿毋再计思聪答如前乃趣入濠于千秋节之次日镇廵诸司咸入谢宴乃大兵于府内谢未毕濠大呼问都御史孙燧副使许逵吾欲举大事若等云何孙许力批捣度难夺乃骂不绝口濠遂曳二人于惠门外害之而以思聪部郎不能麾召虎符心颇易之因下之狱更六日与参议黄宏先后死　天子嘉四人忠诏江西立庙并祀赐额曰旌忠云武进薛应旗尝着宪章集载思聪与黄宏逆濠幽狱中不食而死葢详其所裁死状非槖饘无具故也往直指使者虞守愚尝建忠节坊于通衢以表其烈毁于火今使者孙錝檄郡复建于故址錝都御史忠烈公之孙也思聪子明衡字子莘正德甲戊进士由太堂□□入监察御史立台纔十日即抗疏请　昭□□太日后寿日贺仪疏甚恳至因系狱解籍其世节如此 

　　○杨户部公淮墓志铭（邵宝） 

　　邵宝 
　　嘉靖甲申八月二十二日东川杨户部淮卒于　京邸先是七月十四日东川以　大礼议未决偕□□具疏继诸大臣及台谏言之越明日大阙候　命未得众号恸失声　上怒命执其疏首八人余人固大不退　命俱执送诏狱而东川以典篆待罪其署越三日　诏杖于廷人三十东川出病创卧一月余稍愈寻剧至是不起年三十八呜呼伤哉初东川以进士山东司主事差监出纳者凡四先京仓继淮安水次继通州仓最后　内十库皆有中官同事京仓胥卒积弊久且胶蔓东川奋发一革之淮安仓革中官茶果之需江南北纳户称快通仓革囤基及额外席草之费家人无所取薪至易于市　内库勤慎清苦无与比一茶外悉绝中官供馈虽饥饿不恤也库夫故有六十人民苦役冗而公不胜蠧奏而裁之去二十人留四十人秩满考最受　勑进阶承德郎推　恩封赠如典寻署某司员外郎未几实授擢署广东司郎中前司徒九峰孙公今司徒凤山秦公皆谓才且共事多与之可否公勤廉慎书上上考　别词称之君子曰也莫大乎一死之烈也呜呼伤哉东川年十八游庠即文誉日起正德癸酉举应天乡试明年甲戌会试下第卒业南雍友海内名士文誉又益振会课经义数百篇稿传四方丁丑登进士观政礼部奉　诏归省踰年始受官至于今七年而巳中经二室之丧重于请告未尝一归其慎如此东川气体臞弱殆不胜衣当大　阙时或漏言能自逸者可免不然且不测东川曰某小臣勉焉効愚闻祸而逃非初心也何以立　朝或劝之至再卒不变以及于难呜呼伤哉于是囊空无赀家人卖屋以敛其继室周氏先六月病卒尚殡城外子女幼弱几不克归凤山公经纪焉乃克归越明年乙酉其父元正葬之于龙山世墓之次与二室合兆东川讳淮姓杨氏别号果斋东川其字也世无锡望族 

　　○户部主事周碛山公天佐墓志铭（王慎中） 

　　王慎中 
　　士有奋微起陋立人本朝沾一命之寄无当世之责而怀忧世之心无正君之任而愧衮职之阙亦其志然也然而虑过其身之所居言踰其位之所守则有思出其位行越其思之说出而攻之虑过其身虑未遂而身逢其殃言踰其位言不行而位贻其危则有徒丧其身无益于君之说羣而诮之夫使身违其责而皆逃其忧位非其任而并讳其言犹有当责受任者也若夫畏逢殃不济而全其身惧贻危无神而固其位则是莫有忧与言之者矣彼思出其位无益于君之说者岂诚其心之所然哉阴持全身固位之私计而阳是说以自解脱且议论不明于世而节义不立于朝其失葢由此夫君仕户部主事在朝六品官耳督储视榷有可举之职会计当出纳平防范谨勾稽详君既能其职矣而忧盛世危　圣主蒿目怛中常若一日不能安食而居于位者其志然也君以言获罪偶毙杖下其心固能不悔也　君天也安所逃之受死如受命东西南北之行亦事之所不得逃者也而余有以知君之无悔者君居家孝与兄弟友与人交信而能敬户部始监草场继督德州仓储最后榷崇文门商税皆利权易染君绝无所近如置玉湼中渐而不入其白皜如也菲衣粝食挟册吟诵不安旧闻思广所业于世之贤人志士口讲神注虽不能尽交意常以向而谨趋舍慎操术卓然必君子矣其应诏一疏冀以微诚感悟非求死也　主上怒其越职过直薄挞示儆非欲其死也而君不幸死葢命也使其杖而不死其忧当益切其言且益多必不少挫以败其志或守封疆备障圉患至祸及必能以身殉职不苟免以幸其身此余所以知君之心而断其无悔于当日之死也君姓周名天佐字宇弼泉州晋江人嘉靖乙未进士娶吴氏女三人以兄天正之子日暹后上疏逮杖之日辛丑五月六日下诏狱两夕卒五月八日也距生正德辛未二月一日年三十一耳其仕不久其年不永其学专锐而方进其行勤修而日敏进而未兄其止勉而不及至于成独其志皎然可知也忆君丧归时余友人毘陵唐君顺之寓书于余曰不可使周□□□□以文名世周君又乡人也子必勉之余奉唐□　教不□失而君之父封主事公琅以状委余□□□□□□□赖诸当路之赙与缙绅之遗买地后市之里宝葢山之麓穿旷坚密将以是岁甲辰十一月十五日葬矣愿有志余不敢辞余惟唐君之不欲君无传也亦伟其言而哀其死也余志君之墓独论其志详焉庶世之求君者不徒伟其一疏而哀其一死也然以余文之陋如此知不足副唐君贻书相勉之意而有孤封主事公之托矣其何以慰君于地下耶铭曰以如是而可以死耶非君忧主之意以不可以死耶亦非所以明臣之义以一死足以传耶则君之好修不止于是以不足传耶则其节巳昭然而若此 

　　○周主事传（杨爵） 

　　杨爵 
　　周主事名天佐字宇弼号碛山福建晋江县人登嘉靖乙未进士授户部广东司主事以言得罪死于狱申杨爵曰凡天佐其它行实爵未能详知今不记姑记其死之岁月日时与其所由以死焉耳辛丑年春爵以监察御史上封事大略谓雪而不可祥瑞而□之谓权奸不可忠信而迩之谓土木之工不可□止谓朝讲之礼不可不修谓邪说之妨政害治者不可不斥谓谠言之益国与民者不可不听凡此皆爵一时愚昧之见狂妄之词信有罪矣三月初四日干冒　宸聪初五日械系下狱十三日夜复蒙笞且备极拷掠血淋漓衣前襟尽成赤紫色桎梏匝锁昼夜困苦间伺惊惕罔敢疏宽坐卧处血流地上可手杯之履袜衾苫之类血所沾若滞于水中然　天威震动之下人人悚惧谓爵必死而不可救矣延两月余夏四月初九日　九庙灾　天子诏百官使言时政阙失天佐应　诏上疏其略曰　陛下以　宗庙灾变痛目修省凡政事阙失许各衙门条陈且欲□关国体民瘼不许泛滥弥文虗应故事仰见　皇□畏天之诚求言之切治道更新之会转灾祥之机也大小臣工孰不感惕思效其愚乃今阙政犹有在而忠言未尽闻此何故与实以　圣明采察之度□□□臣下畏望之心犹存也葢示人以言未若示人□□求言之切乃示人以言耳而御史杨爵之狱未释是未示人以政也臣时即欲冒昧上陈但闻　而书且下意旷荡□恩必首及杨爵今复不蒙　恩宥臣展转思□心实才安况　明旨既许条陈苟有所见宁忍终默国家置言宫以言职□爵所言之事岂□□□见惟以过直相怒诚可矜察而爵今在狱中□□□□且　圣怒之下一则曰小人一则曰囚犯以尽言极谏小人则缄默逢迎之君子不难也以奉直纳忠囚犯又孰不能容悦寡过之臣哉言行君子之所以动天地也人君一喜一怒上帝临之　陛下试一思焉其所以怒爵而罪之者果合于天心否耶昔人谓雷霆之所摧折万钧之所覆压者爵既遭矣身非木石命且不测万一先朝露而殒是使诤臣饮恨直士寒心杨爵一身之利害不足深惜而所关系　圣德之损益不细也方今　陛下恭默思道畏天勤政　圣心洞然臣愿察爵之疏原爵之心特赐释放仍乞明示嘉纳不吝旌爵之忠谠以风天下之直则　圣德如天地之广如日月之明由此而天意不回未之有也疏上有　诏周天佐笞六十下镇抚司狱牢固木匣囚天佐体干细弱其手梏微宽可自脱出守者以铁链贯梏目中令不能转侧绝其饮食三日死矣当此　九重赫然之际爵实延一息以待旦暮之尽而人孰不以爵戒哉天佐以未信疏远之小臣执以是非好恶之常理奋笔于言论之间而纳其区区之忠款焉宜其言出而身即死也故法凡死狱中者司官必具题死者日时缘故请监察御史刑部主事　一员验其尸然后出之葢虑有不得其死所以重人命广德爱也天佐笞之甚重两臀烂裂腹上俱青黑色验者御史主事立尸傍吏验尸讫高告曰遍身上下并无他故止因急病身死御史主□□据其所言题　请出尸未验尸时天晴日皦俄而云霭横空震雷微雨尸既出雷已天佐妻某氏候于门外见尸出以项触地几死柩寘寺无不悲痛民有□□者祭于柩前而哭之人曰子与旧相识乎曰否□□□以忠谏而死是以痛之深也呜呼可痛哉可痛哉再与天佐未尝一相识亦未尝以名相通天佐幼下狱爵不知天佐何许人亦不知其言何许事也既而知之思欲以识其面貌然各闭于□宫中困于柳□又天佐以救爵故下狱故狱戒谕甚严□侧所往来必间其期未得一相遇焉然爵一念恻恻洒泣恐天佐不能堪其困苦之甚而思有以竟解之呼一人即瞭上手作困卦二字以潜慰天佐乃示以困亨贞大人吉厄咎之义也闻天佐首之且微有笑颜狱中人有以宜自宽心语天佐慰者天佐应之曰事吾所日则死吾所当安吾心何不宽乎五□切六日□狱初□日未时死爵亦未得亲哭具尸□□□□□□□□□□之次年福建一士夫来狱中爵问以天佐事其人曰天佐年甚少风神清秀当谓其少年柔顺而已不知其心之刚烈能作□此事传闻其无子死时一女在既死遗腹又生一女未知是否又闻其父母兄弟俱在家甚贫亦未知是否柩停数月其妻归葬于闽中呜呼遭际之不易葢自古皆然也士当总丱藏而修之于家塾焉承师模执典训必明与心誓而期以终身之践履事亲无或有不孝焉事君无或有不忠焉及名登仕版身荷天工此心所在君恩所在固造次颠沛而罔敢易也顾以脂韦依阿之风胜而三极大中之矩泯然于流靡波荡之汹涌而承以孑然独立之一身斯时也必欲上不负吾君下不负所学其不杀身而成人世之恨者鲜矣天佐之死天地之震动万人之流泪焉呜呼天也命也不肖爵之罪也复何尤 

　　○户部主事西川尤先生时熙墓志铭（张元忭） 

　　张元忭 
　　呜呼此河南西川尤先生之墓先生尝仕于朝户部主事矣而其乡之人被服于先生之教最久故其称西川先生而不以其官于其殁也亦以此题其墓此乡人意也予不识先生而识其门人孟进士叔龙闻先生之教最详先生殁而属予铭其墓此孟君意也呜呼予铭先生有不胜其悲者自予居京师得与四方之贤士友于山东得孟子成而又得闻其师所谓宏山张先生焉于河南得孟叔龙而又得闻先生是予幸而得两友又得两师也前年宏山殁予表其墓乃今先生又殁而两孟君一以憎去一以忧归予悼夫老成之日以凋落也良朋之日散而之四方也呜呼予铭先生能无悲哉先生讳时熙字季美其先本吴人高祖某始从军隶河南卫父锦赠户部主事母姜氏封太安人其生母盖王氏云先生生而警敏不羣稍长诸生辄有声弱冠举于乡是嘉靖壬午时王文成公传习录始出士大夫泥于旧闻竞骇而排之先生计偕入京师一见辄有省昼夜读之不休则叹曰道不在是邪向吾役志于词章抑末矣已而以疾稍从事养生家则又叹曰文成公致良知之旨所谓养生主者非欤何以他自是深信而潜体之毅然以圣学巳任壬辰授元氏学谕甲午下外艰服除再谕章丘其教两邑士一以文成宗旨委曲开导之两邑士始知有圣人之学庚子迁国子学正时祭酒华亭少师徐公最重先生每令他馆师弟子咸取法焉辛丑年四十因念古人道明德立语忽泪下居常以不及师事文成恨且曰学无师终不能有成于是以弟子礼见文成之门人晴川刘先生师事之甚谨刘先生以言事下诏狱则书所疑契时时从犴狴中质辩不少辍甲辰迁户部主事榷浒墅税先是司榷者务以苛敛溢岁额能甚且牟其羡以自肥先生至则　意便民仅仅足常税而止纤介不以自污所居萧然亡异于学宫也长洲令某负气与部使者抗先生廉其人实贤者初不与较他日代榷者至问吴中令孰贤先生首称长洲代者曰此非抗君者耶先生曰吾侪论人惟其贤岂常以细故雌黄其间耶丁未年四十有六以母老乞终养归归三十余年日以修德明道事足未尝一涉公庭所居环堵讽咏自若郡守或以官地遗之谢不受不妄与人交然于后进有向学而来者辄喜动□□与之言终日不倦其所问答随人深浅而要归于提撕其本心令闻者各有所省其大旨率祖文成而得于体验者多葢自一见传习录寖读寖入寖入寖□斋中设文成位晨起必焚拜来学者必令展谒其尊信若此迨其晚年病世之学者崇虗见而忽躬行甚且误认不良之知而越绳墨以自恣先生叹曰孔门教人必以孝弟先忠信本其虑深矣故其论议必依乎中庸切于日用而不玄虗隐怪之谈其善学文成而捄其未流之弊又若此陜洛间士闻其□担簦笈而至者百数十人士大夫道洛者咸以一暇颜色快呜呼河南自两程子殁寥寥数百年其间策名赋行之士岂少乎而知学者鲜矣予曩闻沔水有曹先生间尝阅其书论其世葢笃行君子也视先生见大而识融有径庭焉叔龙谓先生二程之后一人岂溢美乎哉先生卒以万历庚辰九月二十七日享年七十有八卒之日门人十数革在侧相向哭皆失声之□纪日后事葬以是年仲冬十有八日墓在各□□□□□□氏与子郡庠生洙皆先先生□□□□□□□□□□与默皆郡庠生能世其学先生所著有拟学小记　圣谕衍诸门人方谋梓而行之予又闻先生临殁时手自志仅纪里氏岁月不欲身后名然则叔龙又何以铭请哉虽然凡古之圣贤皆非有意于名然而门弟子不可使其师泯殁而不传则叔龙之请宜予于是摭次其状而之铭铭曰瞻彼伊洛其源涓涓儒迭异如流有源孰开其源卓彼二程孰濂其流庶几先生先生之傅文成是启仰读俯思无言不唯匪唯以言允蹈以身出以范士处以淑人道尊而寿有孙绳绳吁嗟先生生顺殁宁西川之滨西涧之阳以栖以藏源远流 

　　焦太史编辑国朝献征录卷之三十 

　　●焦太史编辑国朝献征录卷之三十一 

　　南京户部一（尚书） 

　　◆尚书 

　　户部尚书师公逵传（黄佐） 
　　户部尚书古朴（雷礼） 
　　南京守备参赞机务少保兼户部尚书黄福传 
　　南京户部尚书储懋 
　　南京户部尚书沈公翼传（潘埙） 
　　资德大夫正治上卿南京户部尚书张公凤神道碑铭（李贤） 
　　资政大夫南京户部尚书虹县陈公翌神道碑（王与） 
　　南京户部尚书陈公俊墓碑（彭韶） 
　　南京户部尚书黄公镐传 
　　南京户部尚书潘公荣事略 
　　南京户部尚书黄公绂传（李梦阳） 
　　资政大夫南京户部尚书致仕梁公璟神道碑（李东阳） 
　　南京户部尚书郑纪（国史实录） 
　　资政大夫南京户部尚书熊公翀墓志铭（喻时） 
　　南京户部尚书秦民悦 
　　资善大夫南京户部尚书致仕赠太子少保高 公铨墓表（李东阳） 
　　户部尚书张缙（雷礼） 
　　南京户部尚书成斋林公泮墓志铭（舒芬） 
　　南京户部尚书张公泰传（黄佐） 
　　资善大夫南京户部尚书正谊先生雍公泰墓志铭（吕柟） 
　　南京户部尚书吴文度传 
　　国史实录 
　　资善大夫南京户部尚书致仕王公佐神道碑铭（杨一清） 
　　荣禄大夫南京户部尚书李公瀚墓表（张璧） 
　　资政大夫南京户部尚书致仕邓公庠墓志铭（张璧） 
　　南京户部尚书王公鸿儒传（朱睦木挈） 
　　维风编 
　　荣禄大夫南京户部尚书赠太子太保烟村邓公璋墓表（夏言） 
　　南京户部尚书胡富 
　　蒋升 
　　南京户部尚书王公缜传（黄佐） 
　　南京户部尚书王承裕 
　　南京户部尚书王公承裕传 
　　资政大夫南京户部尚书华泉边公贡神道碑（李廷相） 
　　资政大夫南京户部尚书赠太子太保谥庄敏许公诰墓志铭（王廷相） 
　　户部尚书周襄敏公金传（唐顺之） 
　　户部尚书徐公问（张衮） 
　　南京户部尚书孙公应奎 
　　资政大夫南京户部尚书书庵卢公绅墓志铭（潘恩） 
</div>
    <div class="pagination">
<a href="国朝献征录_page55.html">上一页</a><span>...</span><a href="国朝献征录_page51.html">51</a><a href="国朝献征录_page52.html">52</a><a href="国朝献征录_page53.html">53</a><a href="国朝献征录_page54.html">54</a><a href="国朝献征录_page55.html">55</a><span class="current-page">56</span><a href="国朝献征录_page57.html">57</a><a href="国朝献征录_page58.html">58</a><a href="国朝献征录_page59.html">59</a><a href="国朝献征录_page60.html">60</a><a href="国朝献征录_page61.html">61</a><span>...</span><a href="国朝献征录_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
