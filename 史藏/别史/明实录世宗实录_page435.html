<!DOCTYPE html>
<html>
 <head>
  <meta charset="utf-8"/>
  <title>
   明实录世宗实录 - 第 435 页/共 518 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明实录世宗实录 - 第 435 页/共 518 页
  </h1>
  <div class="content">
   ○乙酉  上谕礼部昨岁作桥良乡兹建玄殿告成朕特往视即日具上行幸仪已礼部具上仪注有旨念守卫者寒暂止戒有司毋得指以扰民  复设山东兖州府管河同知单县管河主簿各一员
　　○丙戌  南京刑科给事中张思诚效奏新升江淮巡捕总兵官周于德素行贪鄙难胜重任诏革任闲住
　　○丁亥  南京大理寺卿魏有本三年秩满荫其孙宗皋为国子监生  以湖广承天府灾伤诏准  显陵承天二卫屯田子粒折徵有差钟祥县民命有司出官钱赈济  名良乡神宫曰洪德永霈宫桥曰琼恩宫内桥南各竖碑亭命儒臣撰记迹碑文巡抚甘肃都御史杨博上言嘉峪关外诸夷时时窃发而道里寥旷斥堠疏隔请增筑榆树泉诸处墩台庶声势联络易为哨守  上嘉允之且谕令处置得宜务臻实效  先是羽林卫指挥应袭柴镇同千户徐太纠合凶徒赵科金角□羊角□羊铅刘英邦大川等因图财谋杀五龙屯寄寓人杨自东等七命寻毁其尸已而事泄霸州兵备道捕镇等讯得其情独大川潜遁参法司问坐镇首谋凌迟仍流其妻子太等为从各斩下大理寺评不服请再行勘  上曰兹重大惨恶狱情已经司部该道往复勘核成招如何又行在外勘结令三法司尽心推鞫务得真情早正国法如果诬狂亦要明白开释己三法司会讯仍拟前罪诏从其拟以法司几致失刑初责而宥之
　　○戊子  升总督漕运兼巡抚凤阳都察院右都御史喻茂坚为刑部尚书  改户部左侍郎潘璜为吏部左侍郎  命山西行都司署都指挥佥事卒昇充东官厅听征左哨参将万都司署都指挥佥事赵承懋充西官厅听征左哨参将
　　○己丑  再举秋报大典于洪应殿五日停刑禁屠如例遣公朱希忠等分请各宫庙祠行礼
　　○辛卯  巡按湖广贵州御史贾大亨萧瑞蒙各言铜仁镇草叛苗未平二省抚镇官讨贼不力动相咎让事机相左大有可虞今湖广虽调兵六万运饷二十万而贵州之师期而不至则湖广兵难独进进师无期势必久屯见饷二十万奄忽坐销更须继运民益劳而变且生兼将卒虽多率骄惰难用如此而责战于土官又偃蹇不肯听苗知我之易与也从而乘之则六万人可一呼而溃臣所谓大可虞者以此又四川酉阳寔镇筸铜仁后门今止责成湖广不及四川则苗易逋窜师将罔功臣窃计征苗非合三省力不可欲合三省力非设总督重臣不济惟  上裁察事下兵部集诸臣会议近奉明命切责二省守臣讨必奏功有日若复留候总督不惟庙谟前后背驰抑恐诸臣彼此观望老师匮财坐失事机况湖广已调兵六万贵州闻亦集师四万合十万之众止征三千之苗果能并力夹攻势如柆杇即日奏捷未可知也今止宜责成三省守臣而严饬诸土官戮力用命得旨总督官不必增设兹苗寇令两省抚镇官遵照明旨协心克期剿平如或仍前观望抵牾愤事罪在不赦四川抚镇官亦令督兵防边策应诸土官有怀奸不用命者抚臣以实参奏贬削重罪之各巡按御史专随军纪功有罪者即时劾奏毋泛言隐护致缓军机尔部臣亟驰檄谕之已端蒙复论分守参议杨僎守备指挥吴时春餋寇罪  上命停俸剿贼俟事宁奏处四事巡按御史袁凤鸣劾贵州巡抚都御史王学益餋寇玩兵以致苗夷猖獗流毒异省诏锦衣卫差官校逮至京鞫治  命右军都督府佥书镇远侯顾寰神机营坐营
　　○丁酉  升兵部左侍郎赵廷瑞为南京户部尚书  升户部右侍郎及宦为本部左侍郎改工部右侍郎韩士英为户部右侍郎  升右春坊右中允管司禁事周文烛为国子监祭酒
　　○庚子  原任山西平阳府知府升狭西按察司副使聂豹先以虏寇太原借口军兴大括部民财多者千金少者百数十约入银三万二千六百余两又出仪宾苏仁死罪罚银五千两及诸罪赎锾俱指充修浚城濠及暮兵费又令寺观煮粥赈鐖借处宗仪禄俸以支销之至改儒学东一渠亦支费千余金科道官卢勋陈储秀劾其贪肆下山西抚按官勘报至是四年矣抚按官凡数易始以其事覆谓豹心本无他第先劝罚而后申呈既支用而请查核事涉过专且初以虏患破格劝借而所支销有未尽为军饷用者则不为无罪耳部院会覆谓豹赃非入己难议罢黜今以餋病回籍请准以原职致仕  上谓豹假公擅括民财至二万余两又改拟死罪輙罚银五千殊违法恣肆令锦衣卫逮至京鞫问
　　○辛丑  升总理粮储兼巡抚应天都察院右副都御史欧阳必进为兵部右侍郎仍兼原职总督漕运兼巡抚凤阳  升湖广右布政使李义壮为都察院右佥都御史巡抚贵州  吏部左侍郎兼翰林院学士徐阶三年秩满应其子璠为国子生
　　○壬寅  升遵化城守备指挥使翟文为署都指挥佥事充右参将分守马兰谷
　　○癸亥  刑部左侍郎刘讱三年秩满荫其子巡为国子生  发太仆寺寄养马一千五百匹马价银二万八千五十九两给延绥镇诏倒伤马匹暂免追补不为例
　　○甲辰  命故镇守云南总兵黔国公沐朝辅子融袭爵与半禄优给以朝辅弟朝弼为都督佥事暂挂印充总兵官代镇云南一应重大事务仍命巡抚官协同处分先是朝辅卒夫人陈氏奏融甫四岁乞照先世沐琮沐璘例准令融承袭祖爵赐以优给而量授朝弼职衔代镇待融出初日具奏定夺抚按官应大猷等奏保亦同事下吏兵二部议谓宜如所请弟朝弼亦弱龄未堪专阃宜命都御史协同管理故有是命
　　○乙丑  吏科都给事中郑大同等劾奏巡抚云南右佥都御史应大猷于所属藩杲有司有举无劾避怨长奸请特加罚诏并敕吏部行所在巡抚官务遵敕书行事从公举劾毋怀恩怨私情章下吏部请将大猷量加罚治  上曰抚按举劾所属系宪纲旧例迩因举官太滥尝下诏谕部院责令该科纠奏云南远在万里贪官酷吏倍甚他省应大猷巡抚日久岂无一人堪劾乃敢违例荐举狥私废法大伤宪体其褫职闲住不许再用仍以吏部繁词回护姑贯尚书闻渊等而调考功郎中雷礼为大名府通判
　　○丙午  以灾伤免四川成都府所属税粮有差仍命有司出官钱赈济
　　○丁未  南京兵部右侍郎刘栋引年乞致仕不允
　　大明世宗肃皇帝实录卷三百二十八


大明世宗肃皇帝实录卷三百二十九
　　嘉靖二十六年十月戊申朔时享  太庙命京山侯崔元代钦天监奏进明年大统历颁赐郡臣
　　○己酉  孝洁皇后忌辰  奉先殿行祭礼遣都督佥事沉至祭  陵寝  树  皇考圣制碑亭于小孤山庙中先是  皇考舟次小孤山制诗一篇扁留祠中至是勒诗于石建亭藏之庙故土民私建为小姑神女像不应祀典命改用木主题小孤山之神赐庙额曰小孤山庙令有司春秋致祭以  圣母先年舟过遣致茶果留龙盘三彩盘九即用所留盘定式龙盘一飡食二麦饼彩盘果五蔬四加羊一豕一帛一爵三著为令  诏添设武当山太岳太和宫大玄紫霁宫大圣南岩宫提点各一人仍降敕禁护
　　○辛亥  升提督两广兵部右侍郎张岳为本部左侍郎回部管事  升广东左布政使周延为都察院右副都御史总理粮储巡抚应天  以苑田收获赏督理农事户部尚书刘储秀及郎中许东望羊酒有差  兵部言中式武举原议指挥以上酌量推用千百户以下分送各边赞画戍守盖欲随材任使各尽所长近给事中杨宗气奏赞画无益罢之但设科取之复不见用匪惟武材无所展布而抡选初意亦或失之乞将今次中式武举尹凤等照例升授职级随宜委用俟有成绩一体升录得旨武举中式官生既出自科目当令得劾用所议允行
　　○壬子  诏发工部事例赃罚等银六千九百余两于延绥造军器
　　○癸丑  皇太子千秋令节罢文华殿致词称贺赐百官及夷使宴于阙下  朝鲜国王李垣遣陪臣金鲁等贡马及方物来贺千秋节宴赉如例  升兵科左给事中罗崇奎为都给事中刑科右给事中张汝栋工科右给事中李珊俱左给事中工科给事中黄宗概兵科给事中王国祯俱右给事中崇奎户科汝栋吏科珊宗概礼科国祯本科  先是  上命湖广抚按官每岁阅视  显陵宫殿二次至是巡抚都御史姜仪以会兵剿苗贼乞委官代之诏令事完阅视不许委代
　　○甲寅  以灾伤免昌平霸滦三州良乡房山大城实坻昌黎各县及蓟州营州各卫罗文谷等关税粮有差  户部会议漕运事宜一补脚米谓南京江北中都五总浅船俱在瓜仪二坝寄泊官军至江南领兑惟江北三总有过江脚米一斗三升为雇船盘坝修船之用其南京卫分每石止有雇船过江脚米七升而盘坝旱脚俱于各船本等加四耗米内支费又无余米帮助修船查得领兑江浙三六耗米每石扣斗米折银五分除解军之料价外量加一分以充诸费一处耗米谓山东江北等总领兑山东河南改兑正粮每石加耗米一斗七升运赴京通二仓每石加耗四升惟遮洋总领兑河南改兑每石止加耗米一斗五升运赴天津仓每石纳耗六升是领兑原少二升而交仓反多二升殊为不均宜酌处画一一处带运布花谓遮洋总运船一百五只顺带德州常盈库绵花绒三万斤至蓟州仓交纳每花二斤给铜钱一文为上船进仓之用而该仓验收勒军陪补情殊不堪宜令本总出船装带不领脚钱仍责有司经收人员自管交纳一革重印谓卫河厂先年设于临清地方遮洋总旗军支领料价造船本司验印后改移清江厂团造属清江工部分司给料清江提举司验印而卫河提举司犹重复验印宜行裁革报可
　　○丙辰  升南京太仆寺卿严时泰为都察院右副都御史巡抚四川  巡抚延绥都御史杨守谦上言激劝边士惟在重赏赏不踰时则士心竞奋今令甲斩虏一级者升一级不愿升者予三十金为赏已轻而又查勘文移动涉年月以故人心不劝近以宣大事棘增赏格至四十两犹未优厚请增为六十两令总巡官核验明实即时给赏盖升级袭荫利于官旗有力之人穷边之卒所觊在赏候勘经年生计窘迫彼诚见获功者即时持数十金出辕门有不相顾动色奋忘其死者乎诚若是虏不足败也兵部兵部覆请如守谦言凡获功不顾升者先即时给赏候勘量加为五十两通行九边  上允其议且谕部臣曰激劝人心尤贵速赏何乃经岁候勘其令督抚官议处良法务使获功之人早沾实惠  刑科给事中张炼论巡抚山东都御史今推督两广何鳌当巡抚时值单县妖贼窃发不能防遏于初以致蔓延成乱虽渐底削平而防师匮饷焚劫杀戮已无捄矣比秦捷诏巡按御史查勘而不及邀乃违旨会勘又妄引事例輙请开俸顷两广缺提督吏部复以鳌请未有偾事于山东而能成功于两广者也仍乞以鳌下吏部诘问申饬巡按官查核功罪以闻  上命锦衣卫械鳌至京诘问又以吏部堂上官闻渊等推举不公各夺俸三月该司官二月与推者一月寻降鳌福建布政司右参议
　　○戊午  巡抚甘肃都御史杨博＜锍-釒＞陈议处贡夷诸事礼部议覆一会典及条例迤西诸夷惟哈密许每年一贡每贡三百人每十人起送一人到京其哈密哈参土鲁番天方国撒马儿罕等路经哈密来者或三年五年一贡起送不过三五十人其赏赐存留一以哈密为例后每十人许起送一人亦共不得过三五十人则是于存留中多送数名其于大数固未尝增也顷来滥放非事例之不明特奉行之未至近议大者何克力等起送五十人存留听赏者一百人阻回五百二十人又各夷告求宽假量准再留一百人最为适中宜行边臣自后各夷五年来朝务遵此例有因循滥放者从重论罪仍俟各夷出关者谕使知遵守一人臣无外交今边臣取路于外夷外夷致讼于中国悖理甚矣自今贡夷讦奏不法等事译审明白除重大者题请差官体勘其余俱行抚巡官从公查审问拟如律若系虚捏即坐本夷轻则戒谕重夺赏赐仍行边官有过夷人毋许再入抚巡重臣尤宜督励所属以杜私交其有纳贿不悛者参奏处治诏如议行
　　○己未  革秦府临潼王府奉国将军惟燔爵禁住高墙以越关奏扰与侄怀埢争袭故也  湖广道试御史陈其学效锦衣卫掌卫事都督同知陆炳假窃威福矫下遂客之令凡寓京邑者概责屏出致旗校东风骚驿已又自立钱法禁民行使中钱至罢市肆道路以目及长芦解到年例盐复受歇户徐二等请托任其党结京山侯崔元加抽白盐沮挠上纳乞明正炳罪即敕户部会议钱法务在便民并究治元等诏以徐二等执下镇抚司拷讯炳与元各对状寻炳等引罪命供职如故
　　○壬戌  改总督漕运巡抚凤阳兵部右侍郎兼右副都御史欧阳必进提督两广军务兼理巡抚  升太常寺卿徐可成为礼部右侍郎仍掌寺事少卿马良德为本寺卿俱以九年秩满也  巡抚甘肃都御史杨博言甘肃一镇去狭西四千余里提学官经年不到生徒无所惩劝请如辽东例专敕巡按御史督理并行守巡兵备官按季考校以听御史稽查礼部议覆报可  先是辽东广宁城备御指挥李钺及中军都指挥陈守节绍杀贡夷把把亥等七人诸夷积忿乃率众大至犯广宁义州官军不能御杀掠几万人巡抚都御史于敖总兵官张凤复掩败称功巡按御史张铎以其事闻  上令放回籍听勘凤革职而属巡按御史按其事至是勘上兵部及都察院议奏钺守节启衅致寇战复退缩宜依临阵先退者律斩舍人何亮甘听主使妄杀非命指挥白勋等三十二人千户郎山等六十九人坐视失事均宜罚治总兵官张凤参将周益昌覆师都御史于敖失策罪俱当问诏以钺守节监侯处决亮自赐义谪戍边卫勋等夺俸半年山等二月凤益昌付按臣逮治敖降俸一级用  四川我县都蛮聚众劫掠守臣以闻并论都指挥丁勇等罪  上命所司分兵防守而逮问勇等  巡按狭西御史胡彦＜锍-釒＞陈茶马事宜一禁冒中洮河西宁等处专以不堪马匹冒顶番名中纳或参游等官自中并纵容其子孙冒中及将茶斤展转兴贩通番俱当严行禁革违者从重问拟一申例禁弘治年间都御史杨一清所议从重处置边务及御史刘良卿议禁异省私茶陈讲议令茶徒指攀首恶张涣议禁假茶各奏准事例甚严宜刊布遵守＜锍-釒＞下刑部同户兵二部议谓冒中之禁宜如一清良卿所条画各照地方斤数问拟发遣乃讲与涣之奏则犹有可议者今后宜令巡捕官兵捕获茶犯审有首恶者虽辨验实迹方许呈所司诘治或隐护首恶又妄指平人者不分茶斤多寡并发烟瘴地面充军如巡捕官军通同卖放勒令多攀良民者官降一级应捕人役枷号两月有赃者从重治罪验有假茶五百斤以上者商人园户悉照前例发遣檀将验过官茶及知情受寄接卖者各从重论茶价俱入官官司失于缉捕者各论如律议入从之
　　○癸亥  以灾伤免山东济南东昌兖州各府属州县税粮有差  庆府豊林王台瀚薨赐祭葬如例
　　○乙丑  诚孝昭皇后忌辰  奉先殿行祭礼遣定国公徐延德祭  献陵
　　○丁卯  户部议御史鄢＜棥心＞卿条上盐法事宜一革冒领谓边商边中赴运司领银二钱一分名曰库价近有经年守候又牙侩冒领者自今宜令运司凡遇边商赍投勘合即查引数当得库价若干当派某场买补若干预先造册查筭不必拘定年分随派随给至于边墙不愿赴场者方许内商牙店告拨一稽课额谓两浙额盐俱徵折色则各灶既非聚团煎烧又不由场官督率是以有私煮私鬻者又有土豪收买堆集以要厚利者又有奸商恋场先将低银放与各灶倍息以充买补者自今宜令各场官攒各置号簿一册备造某场某团系某灶煎烧责令月终报数使场官知盐数多寡出产所在一遇商人入场逐令当官收买即于簿内登记某日某商买某灶盐若干务使一场煎辨仍足一场原额而官商买补得以据额取盈一革扣补谓各处巡司应捕设为比较之制为限盐之法为扣补之例无非所以防奸惩惰也孰知驾言比较而倍索工银借口限盐而重徵买补遂使徭编应捕苦为重差今宜分析地方险易酌量盐徒多寡而每月限以起数将先年扣补工食之例尽行停革如是则应捕既无卖放之毙而正户亦免倍贝□皮之苦矣一稽优免谓灶户丁田先年节次议行优免其说不一以启吏书总催那移作弊而诡寄之端所由兴也今后优免除原额大丁外止以实徵小丁纳银之数为主如六钱至七钱者照旧三丁折算原额一大丁免田一百亩四钱至五钱者四丁二钱至三钱者五丁俱折算原额一大丁其余一钱者必朋足一两八钱之数方准折筭优免此外照例一体科差仍止出银津贴不许力差烦扰诏皆如议行
　　○戊辰  总督漕运兵部右侍郎兼都察院右副都御史欧阳必进三年考满荫其侄念为国子生  提督漕运署都督佥事万表奏海口新河淤浅请调顺天永平二府及通州卫所军民夫役桃浚工部覆奏从之
　　○丙子  朝鲜国陪臣宋福坚等贡马及方物贺冬节宴赉如例
　　大明世宗肃皇帝实录卷三十二十九


大明世宗肃皇帝实录卷三百三十
　　嘉靖二十六年十一月戊寅朔冬至大祀  天子圜丘先期视牲命英国公张溶代告请  太祖配  帝及是日行礼俱命成国公朱希忠  设醮典于大高玄殿十二日停封禁刑屠如例  遣定国公徐延德长宁伯周大经玉田伯蒋荣分祭  七陵都督佥事沉至祭  景皇帝  哀冲太子惠安伯张镧祭  孝洁皇后中宫祭  恭让章皇后各陵坟
　　○己卯  冬至  上不御殿百官朝服诣奉天门行五拜三叩头礼免庆成宴赐节钱钞  中宫免命妇朝贺
　　○壬午  恭让章皇后忌辰遣中官祭  陵寝  诏释革前职御史杨爵出狱爵前后系狱凡七年人无敢为言者是夜宫中大传诏急赐爵爵家富平归有大鸟集其舍爵曰吾殆将死乃自为墓志未几果卒爵性狷介清苦自甘勇于为义以忠谠得罪设齿无怨言隆庆初赠为光禄少卿
　　○癸未  琉球国中山王尚清遣陪臣陈赋等贡马及方物谢恩宴赉如例  圆明阁阳雷轩王成
　　○壬辰  升户部右侍郎韩士英为本部左侍郎兼都察院右副都御史总督漕运兼巡抚凤阳  升光禄寺卿彭黯为都察院左佥都御史巡抚山东  泰宁等三卫头目升合儿等来贺冬节贡马宴赉如例
　　○癸巳  少师兼太子太师吏部尚书谨身殿大学士严嵩一品九年考满遣中官赉赐银币羊酒钞贯命兼华盖殿大学士赐敕奖励仍赐宴于礼部嵩＜锍-釒＞辞  上优诏不允  升翰林院编修李玑为左春坊左中允管国子监司业事  升南京吏部郎中郑晓为南京尚宝司卿  佛郎机国夷人入掠福建漳州海道副使何乔御之遁去巡按御史金城以闻且劾浯屿指挥丁桐及去任海道副使姚翔凤受金黩货纵之入境乞正其罪诏以桐及翔凤令巡按御史执来京究治防禁事宜兵部详议以闻
　　○己未  孝惠皇后忌辰遣驸马谢诏祭  茂陵  皇后方氏崩  上即日发丧谕礼部曰皇后比救朕危奉  天济难冀同膺洪眷相朕始终不意遽游痛切朕情其以元后礼丧之  礼部上丧礼仪注一发丧日  上素冠服诣  大行皇后宫举哀设奠毕归丧次  东宫  裕王  景王  皇妃皇嫔公主等皆素服举哀设奠毕各归丧次次十九日二十日同二十一日  上素服诣  大行皇后宫举哀设奠大殓奉安  梓宫设几筵安神帛立铭旌  上具丧服  东宫以下皆成服行祭礼  上祭一坛  东宫一坛  裕王  景王共一坛  皇妃共一坛皇嫔共一坛六尚及宫人随祭公主共一坛泾简王妃一坛内官内使共一坛二十二日公侯驸马伯五府六部等衙门共祭一坛文武三品以上命妇共一坛每七及百日  上祭一坛  东宫以下各祭同一闻丧次日为始辍朝不鸣钟鼓文武百官素服乌纱帽黑角带诣思善门桥南哭临毕退于金水桥南候  上素服御西角门百官行奉慰礼退于本衙门宿歇不饮酒食肉次日同一成服日为始  上黑冠素服十日十日后亦浅色服俱西角门视朝文武百官十日内俱布帽素服经带朝参十日后乌纱帽黑角带素服通前二十七日后  上常服奉天门视朝百官浅色衣鸣钟鼓鸣鞭如常朔望日暂免升殿俟  梓宫发引日百官常服一  上于奉先等殿行礼俱常服于  几筵祭则服其服服满日命中官代祭一  上祭仪内赞就位上香奠帛奠酒  上立以帛酒各授执事奠于灵前赞读祝读者立读毕赞举哀  上就位哭赞哀止焚祝帛礼毕一二十一日百官斩衰诣思善门桥南朝夕哭临三日各十五声而止每日早哭临毕退易素服入金水桥南候西角门行奉慰礼凡衙门视事用布裹纱帽乘带素服腰经麻鞋退居即孝服通前二十七日而除一文武三品以上命妇麻布大袖圆领长衫麻布盖头清晨由西华门入思善门哭临三日而止不许戴金银首饰仍素服二十七日而除一在京闻丧为始诸寺观各声钟三万杵禁屠七日一翰林院撰祭文光禄寺备祭物一军民素服妇人素服不妆餙俱以闻丧日为始二十七日而除一外国四夷使臣行行哭临礼工部造与孝服随朝官哭临及行祭祀一听选办事官监生吏典僧道坊厢人等闻丧即易素服次日早至第三日皆清晨赴顺天府朝阙设香案哭临至第四日官各具斩衰监生人等素服朝夕哭临三日各十五声而止仍各素服通前二十七日而除一各王府南京浙江等十三布政司及直隶府分请敕本部差官讣告一在外诸王世子郡王及王妃郡主以下闻讣皆哭尽哀行五拜三叩头礼毕易素服第四日服衰服二十七日而除一在京文武官员人等闻讣日素服乌纱帽黑角带于本衙门宿歇不饮酒食肉次日各斩衰率寮属人等就本衙朝阙设香案朝夕哭临三日各十五声而止自是素服通前二十七日而除一在外官员命妇闻丧素服举哀三日各十五声而止素服通前二十七日而除军民男女止素服十三日一南京文职二品武职三品以上衙门在外中都留守司布政司按察司及总兵官差人进香其余衙门皆免议入诏如拟先是钦天监择小殓二十一日大殓成服二十三日  上曰四日成服礼不可易也仍如礼制行寻又专谕皇妃列太子后非礼妃皆诸母况父在上耶今无皇嫔其改正行  先是吏部尚书熊浃议令抚按官专举劾所属官而总督都御史及清军巡盐等差御史止得论列专职所属复候抚按奏论佥同始与议覆已复从言者令各官俱得举劾而部覆止及专属余仍案候会操江都御史及官巡茶御史胡彦等论劾所属不职等官既久而抚按奏报未至尚书闻渊因言各官既被指摘心不自安未免废问政事或愈肆贪渔宜速行甄别得旨各总督都御史并中差御史俱属宪职例得纠劾吏部查访相同宜即与查覆不必候抚按奏到奏内彼劾官便从公分别臧否定拟去留以闻于是渊等仍拟原任狭西副使今升卿纪资及通判王质等宜罢佥事蒲泽知县郝鸣阴葛桶宜行勘知府张存诚等宜调简诏蒲泽等不必查勘与纪资等俱革职闲住余如拟  监察御史吴相言武官子弟他日均有兵戎之寄而狃于世荫率多媮寙乞将边方内地应袭舍人十岁以上者悉送学官训读武经操习技艺其业成者许巡按兵备官保袭不能者照原职递降事下兵部部覆武官袭替已有旧制不可輙更而作餋之方则宜申饬诏从部议署掌南京翰林院事右中允吕怀奏先年  皇上从大学士杨一清言以  御制敬一箴并所注五箴刻石翰林院仍行两京国子监南北直隶十三省各儒学一体模刻南京翰林院失于题请未经建立乞行南京工部照翰林院规制建亭立石恭勒  圣制以垂不朽工部议覆从之
　　○丙申  礼部言  中宫崩故事闻丧后二日成服后三日有西角门奉慰礼  上曰朕疾旬余又值后逝卿等奉慰欲勉出视尚莫克支其免行礼己大学士夏言等表慰  上报曰卿等奏慰具悉忠爱后相朕扶危赞治佐化助奉玄修功劾诚敬可遽忘耶方痛朕心闻奏勉抑其各安心赞政庶不致繁扰朕躬
　　○丁酉  改太仆寺卿张忠为光禄寺卿升南京通政使司右通政赵汝廉为南京太仆寺卿  日本国王源义晴遣使周良等求贡故事倭夷十年一贡舡不过三人不过百良等以四船六百人先期而至欲泊待明春贡期守臣阻之以风为解至是＜锍-釒＞闻  上曰倭夷不守贡期又挟带人船越数三司巡海等官不遵例阻回乃容潜住港外引起事端且往年宗设之叛尚未正法其令新巡抚官亟为处分及宋素卿曾决否一并查奏
　　○甲辰  发太仓银一万五千两于宣大犒赏调到巡绥保定防守官军
　　○乙巳  以  中宫丧遣官赍敕谕各王府及在外文武衙门闻丧哭临成服如礼俱免进香  礼部请慎选陵地择吉发引诏陵地不必复□预造已久今后与陈后一并启安各具仪以闻  尚宝司司丞程瑶九年考满升本司卿
　　○丙午  是岁都察院发大僻囚钦依决单误以狭西已奉旨辩释者二人矜疑发遣者三人列名其中巡按狭西御史盛唐以前后诏旨互异遵行不便陈状以请＜锍-釒＞下刑部议谓当从先旨审辩从轻者因言今在外官司用意深刻每遇审录官会审罪囚偏执己见恶其翻异虽一时勉遵敕谕无敢阻挠及审过之后或重加棰楚或别生异议间有奏奉明旨饶死者减等者悉依成案问发或止据奉有决单经年监候者虽节经言官止陈本部题覆率应虚文无改苛政乞申饬各抚按官自今务逐一遵守以副朝廷钦恤至意得旨各犯悉依前旨宥免仍通谕各抚按官凡经今次审录官审过罪囚奏奉钦依饶死者即遵照释遣毋得仍执决单故行奏扰是时狭西已将各犯审释发遣矣原非有意必杀执决单为词者刑部以失在都察院不欲明言故支离其辞诿罪于外如此
　　○丁未  总督狭西三边侍郎曾铣同抚按官＜锍-釒＞陈边务十八事曰恢复河套曰修筑边垣曰选择将材曰选练将士曰买补马羸曰进兵机宜曰转运粮饷曰申明赏罚曰兼备舟车曰多备火器曰招降用间曰审度时势曰防守河套曰营田储饷曰明职守曰息讹言曰宽文法曰处孳畜奏下兵部覆言铣经略甚详但事体重大请下其章于廷臣今各＜锍-釒＞所见然后集议  上曰虏据河套为国家患朕轸怀宵旰有年矣念无任事之臣今铣前后所上方略卿等既看详即会众协忠定策以闻已而铣复上营阵图八曰立营总图曰遇虏驻战图曰选锋车战图曰骑兵逐战图曰步兵搏战图曰行营进攻图曰变营长驱图曰获功收兵图  上览而嘉之令所司一并议奏
　　大明世宗肃皇帝实录卷三百三十


大明世宗肃皇帝实录卷三百三十一
　　嘉靖二十六年十二月戊申朔土部给事中黄宗概条陈财用六事一各省纳例废寺银逋负者多宜行抚按督责解部一节慎库钱粮每三年委科道查盘似太＜锍-釒＞略又新增侍郎提督分扰无益宜照顺天府例每岁终查盘罢提督勿遣一铺商额百名其屯田司者皆由府供事价重易办营缮等司皆工作物料价轻难办宜三年一吏使通融适均一旧制凡有兴作工部办物料内监拨匠役兵部拨军夫迩因大工并举暂行雇觅遂袭以为例宜行监视科道官清查各监食粮军匠凡多余者悉拨赴工所如或不足方准雇觅一节慎库旧注选主事一员后因裁革每年轮委员外郎一员以致更代不常吏缘为奸宜复之便一匠班派银多有侵牟积弊宜行抚按查催解部事下工部议覆如宗概言惟节慎库查盘三年一举如故报可
　　○己酉  升大理寺左少卿方纯为太仆寺卿吏科都给事中郑大同为南京通政使司右通政  总督狭西三边侍郎曾铣上秋防失事诸将功罪  上以副总兵李琦有却敌功令仍旧任指挥倪潮孙绍侯位戴罪立功总兵官王辅参将李朝栋守备司永革任闲住
　　○辛亥  慈孝献皇后忌辰  奉先殿行祭礼  礼部以  大行皇后册谥请  上曰后赞朕内治有年功兼济难宜有称谥不必会议令翰林官拟奏卜曰遣官告  祖考并持节行礼  初琉球国夷使陈赋与蔡廷会偕来廷会者其先闽人蔡璟永乐中拨往琉球国充稍水而产籍在闽与给事中黄宗概上世有亲至是廷会来宗概与交通贿谒事觉逮下诏狱礼部请并罪赋等革其赏  上曰陈赋无罪给赏如例蔡廷会交结朝臣法当重治念属贡使姑革赏示罚蔡璟既永乐中从夷何得于中国置产立籍行抚按官勘明处分具奏  改镇守山西总兵官王继祖镇守甘肃命分守山西路右参将叶滋充右副总兵官分守凉州
　　○壬子  命宋儒周敦颐十四代孙翰林院五经博士绣麟子道袭职奉祀
　　○甲寅  初安南都统使莫福海以二十五年五月病卒子宏瀷方五岁宣抚同知邓文值阮如桂等奉遗言辅宏瀷领其众遣使告哀请封已而夷目阮敬作乱欲立其壻莫敬与文值等不能制因立莫登庸次子正中统海阳海东二府正中复为阮敬所败与其族莫文明等走钦州乞照达目投降事例给粮恤餋提督两广军务侍郎张岳等以闻事下兵部尚书王以旂等言正中等宜暂给餋安置内地敕守臣查勘彼中事情有无安辑及先年颁给敕印何人奉守具实上闻  上允之命提督镇巡诸臣速勘明实具奏  蜀王让栩以本府城垣颓怀欲自备物料请给工匠修理诏下抚按官勘明量给工价助之
　　○乙卯  安平伯方承裕举  大行皇后祭请由平华门进至宫门外行礼许之  兵部左侍郎张岳三年考满荫其子宓为国子生
　　○丙辰  升叆阳守备署都指挥佥事挂印充总兵官镇守延绥署指挥佥事白爵为署都指挥佥事充延绥游击将军
　　○丁巳  兵部右侍郎范总三年考满荫其子津为国子生蜀王让栩薨遣官祭葬如例赐谥曰成  吏科右给事中戴珊言九江等处各设主事一员抽分商税如近日主事李洞陆梦豹杨周蒋孝等赃私皆不下数万乞敕工部凡有抽分处所宜置堂印文簿二扇一行巡按委官一员同主事监收一付主事登记抽分货物税银贮之府州县库季终解部其南北两京户部主事收掌各关钱钞一体通行事下工部议覆珊议可行洞等赃无的据宜令回籍候勘明处分得旨泂等准行勘其余俱如旧行
　　○戊午  封赵府洛州王载墝母夫人张氏为洛川怀顺王妃
　　○己未  吏科给事中臧珊言廷推大臣惟吏部尚书首举余俱唯唯不闻有可否非朝廷进贤如不得已之意乞今后会推必推必询谋佥同方具名上请如有不当许与推者明言于廷务求胜任者用之吏部尚书毋得自执吏部覆如其言  上曰选用人材系吏部职掌但会推时各官有见亦当尽言今后已奉旨点用者科道官毋得辄先论列待其不效指实且劾
　　○辛酉  署掌中书舍人事礼部郎中郭俊刘延年以争印相讦奏诏俱降一级调外任  镇守甘肃总兵官仇鸾有罪诏锦衣卫遣官校逮捕之鸾在甘肃日久贪纵酷虐恣为不法初总督曾铣以防秋调取河西兵马鸾执不发铣参鸾沮挠军机且历诋其科克乖戾状  上以秋防届期鸾姑夺俸示罚其所劾论事情令按臣查勘鸾知不可掩乃益狂悖无顾忌至是铣复上言甘肃孤悬西北三面阻虏今以鸾故士众离心纲纪解弛平居实有厝火积薪之形一旦恐致土崩瓦解之患鸾罪盖擢发不可数臣请举其大者将官有地方军马之任而鸾自副总兵萧汉以下无不一一求索兼金宝马以百千计以致各官相率效尤肆为朘削鸾又侵克卫所月粮科取班军银两充军官犯悉素其厚赂而选委湖场草朿各给以印票而分派私役军匠日且百人虐杀无辜岁以十计至其狂诞不恭肆为欺罔去岁果园堡之捷輙报虏酋狼台吉为我军所馘今狼台吉固自在也且夺获驼马半入私闲随从舆台尽带功次以致一镇人心讻讻不服不亟黜之恐成他变  上览＜锍-釒＞大怒乃令锦衣卫选差官校逮系来京讯治既而巡按甘肃御史张雨复言鸾黩货餋衅大失番夷心六事巡抚甘肃都御史杨博复详＜锍-釒＞其欺罔贪暴三十事俱下兵部覆称所奏多系夷情且人命十余赃私钜万事体重大必须勘究分明乃可正法诏巡按御史秉公核实速具状以闻
　　○壬戌  贞惠安和景皇后忌辰遣长宁伯周大经祭  陵寝  升户部左给事中刘学易工科左给事中杨宗气俱为都给事中吏科右给事中臧珊左给事中吏科给事中吕时中李兆龙俱右给事中学易吏科宗气礼科珊兵科时中刑科姚龙工科
　　○癸亥  升大理寺卿李士翱俱为户部右侍郎南京太常寺卿王宗庆工部右侍郎
　　○甲子  立春顺天府官进春  上不御殿命司礼监官捧进  中宫春仍进几筵进春官吉服百官常服侍班行礼罢春节宴  旌表浙江节妇徐氏等十人烈妇宣氏等五人烈女王巧儿从巡按御史裴绅类奏也  升南京大理寺右寺丞沈良材为大理寺左少卿  巡按山东御史党承赐劾参议徐鹤龄知州李时新污滥不职总理河道都御史詹瀚言二人可用吏科左给事中张汝栋参论二臣举劾错迂宜行覆勘吏部言巡按廉访宜真乃河道止以专职效劳论荐未可厚责诏释翰弗究而以鹤龄等事有指实俱勒冠带闲住
　　○戊辰  册谥  大行皇后遣驸马都慰京山侯崔元告  太庙成国公朱希忠充正使持节大学士夏言充副使捧册行礼册曰朕惟人君受命以握乾纲必资媲德以辅阴教然元配中失亦必有嗣羙克修内治是以刑于家邦达之天下而王化有成焉咨尔方氏出自庆门早膺淑选比遵  慈命继正中宫孝敬柔嘉著显闻于  宗祀温慈仁惠衍余泽于后昆矧能保护朕躬功存济难方期备膺寿祉讵意俄尔崩殂追惟往劳殊切伤悼爰稽典礼用锡徽称兹特命太傅兼太子太傅成国公朱希忠为正使持节少师兼太子太师吏部尚书华盖殿大学士夏言为副使捧册谥尔为孝烈皇后呜呼苍旻不吊慨荣禄之弗筵彤管播音尚休名之罔斁庶几永誉以慰贤衷钦哉先是礼部请册谥如  孝洁皇后仪奏可寻复传谕谥后礼重正副使于门拜命持捧节册百户侍班如仪不必内侍正副使入殿上鸿胪引百官例于思善门外侍立太常读册赞引礼毕百官行四拜礼退皆  上所亲定云礼成敕礼部通行天下王府及内外诸司知之
　　○己巳  诏送故交阯归顺土官陈复宗孙陈璜顺天府学读书复宗宣德中来归以杀贼功升锦衣卫正千户复宗生贤贤生儒儒生一麟世廪于学其后有诏裁革一麟子璜数引例陈乞从之  代王充燿薨计闻辍朝三日遣官祭葬如例赐谥曰昭
　　○辛未  升西官厅右哨参将赵国忠为署都督佥事充总兵官提督东官厅
　　○壬申  南京试御史吉来献论劾南京光禄寺卿项锡庸滥不职原任提督操江都御史今升户部侍郎及宦举劾狥私及宁国知府尹宇赃污奸谀＜锍-釒＞下吏部谓锡素望不孚宜罢宦心迹无议宜免究宇见擢边方宜权令任事行所司勘实诏锡闲住官供职如故宇才堪任用令效力边事不必行勘
　　○癸酉  升广东道御史赵天祐为南京大理寺右寺丞  命练武营坐营安远侯柳震不妨营务佥书前军都督府事
　　○甲戌  遣泰宁伯陈＜王扁＞等为正使持节翰林院编修袁炜等为副使捧册封秦王惟焯庶从侄镇国中尉怀埢为秦王恭人崔氏为秦王妃唐王宇温庶第二子宙栐为唐世子岷王誉荣庶第二子定燿为岷世子庶第三子定光为绥宁王衡王厚燆庶第六子载堭为昌乐王韩王融燧庶第四子谟墆为通安王荣府惠安王厚照长子载塾为惠安王周府遂平王安洛长孙勤火□丽为遂平王堵阳王同鉣嫡长曾孙勤火□殳为堵阳王楚府江夏王荣谟长子显桔为江夏王夫人郭氏为江夏王妃南城兵马副指挥李钦女李氏为汝宁王妃武昌卫署都指挥佥事吴鉴女吴氏为武冈王妃河南按察司佥事李延康女李氏为潘世子配
　　○乙亥  升刑部左侍郎刘讱为南京都察院右都御史都察院右佥都御史朱廷立为大理寺卿  海寇突犯浙江宁波台州大肆杀掠官军莫有御者巡按御史裴绅等以闻并劾分守参议郑世威分巡副使沈翰备倭都指挥梁凤罪  上命抚按官逮世威等勘明奏处且令严为禁备
　　○丁丑行大祫礼于  太庙命英国公张溶代  以明日正旦节遣定国公徐延德驸马谢诏玉田伯蒋荣分祭  七陵惠安伯张镧祭  景皇帝及  哀冲太子荣仍祭  孝洁皇后中官祭  恭让章皇后各陵坟  监察御史饶天民张登高各上覆套议天民言当预防虏奔突各边严兵守俭及会议条格不宜刊布恐泄军机登高条列蓄财赋餋士马久将任忌先声防他患速犒赏六事  上曰各边防御所言得策奏议刊播无碍且王师乌用掩袭为也章下所司知之
　　大明世宗肃皇帝实录卷三百三十一


大明世宗肃皇帝实录卷之三百三十二
　　嘉靖二十七年正月戊寅朔
　　上不御殿文武百官于奉天门行五拜三叩头礼
　　○罢百官宴赐节钱钞
　　○己卯  上谕辅臣狭西奏灾异云山崩移且昨辛未日风沙大作占曰主兵火有边警朕惟气数固莫能逃然亦不可坐视况  上天示象儆戒昭然而防备消弭当尽人事朕居君位总理于上无亲事之理本兵等皆各有专责卿等其宣示朕意俾皆悉心经画朕仍仰叩  玄慈冀转灾为福云于是礼兵二部各上＜锍-釒＞请修省  上谕礼部以宣谕百司修举实政谕兵部以戒饬各边益慎防守用答  上天仁爱之意
　　○庚辰  宣宗章皇帝忌辰  奉先殿行祭礼遣都督佥事沉至祭景陵
　　○癸未兵部尚书王以旂等奉诏会同府部九卿詹翰科道等衙门议上复套事宜略曰虏据套为西边患久诚宜亟为攘除苐事体重大钱粮兵马非旬月可办集请先命大臣督饷量带司属趁时籴买添设宪臣预处月粮俟有次第然后遣科道纪功钦遵行事其曾铣奏讨山东枪手河南水夫及神机营火药偏老甘肃各边兵马悉听  圣断裁定给发＜锍-釒＞入  上谕辅臣曰套虏之患久矣今以征逐为名不知出师果有名否及兵果有余力食果有余积预见成功可必否昨王三平未论功赏臣下有怏怏心今欲行此大事一铣何足言秪恐百姓受无罪之杀我欲不言此非他欺罔比与害几家几民之命者不同我内居上处外事下情何知可否卿等职任辅弼果真知真见当行拟行之阁臣夏言等不敢决请  上断  上命以前谕付司礼监刊印百余道发兵部遍给与议诸臣令数日再会＜锍-釒＞以闻于是大学士严嵩上＜锍-釒＞曰套虏为患日久  祖宗时力岂不能取之而卒不果复者盖有深意今兵力不逮  祖宗时远甚且中外府藏殚竭一旦议出无名之师横挑强虏诚有如  圣心所虑者臣阅曾铣所奏征讨必用三年每年必用兵十二万银必百五十万两铣又云此特大略其临时请给者不在此数则师未兴而经费已不支矣民将何以堪之铣以好大喜功之心而为穷民黩武之举在廷诸臣皆知其不可苐有所畏不敢明言以致该部和同附会上奏幸赖  圣心远览特降明谕活全狭百万生灵之命诚  宗社无疆之福臣备员辅职如此举措关系国家安危大计不能先事匡正至廑  圣虑同官夏言于他政效劳为多臣独分毫无补有负委任请从显黜  上曰卿既知未可何不力正言于铣＜锍-釒＞初至时乃密＜锍-釒＞称人臣未有如铣之忠者朕已烛其私但知肆其所为不顾国安危民生死惟狥曾铣残欲耳朕故一言未答以示不可之意后见卿等每拟夸许朕思夏言既以为可卿必谓朕知而主之未宜遽沮其谋昨部＜锍-釒＞会奏是果行之说岂可真从之故朕方言不可耳卿宜尽忠供职不允辞时  上已大疑言言惧不免因上＜锍-釒＞曰北虏久掳河套扰我疆埸臣愚窃以匈奴虽多不过汉一大县况当国家全盛之时  皇上中兴之会薄示威武旋可成功故向于曾铣所奏不揆固陋妄有议拟苐识本短浅虑欠周详兹承  圣谕成功难必百姓无罪仰惟  驭远弘谋好生大德非臣愚昧能窥万一然此事臣数与嵩议绝无异言今乃先臣具奏名虽自劾意实专欲诿臣自解所幸军旅未兴  圣谕先布否则臣将不知死所矣  上曰尔等朝廷倚政之本百尔自宜先以邦民为心如何专狥私情强君胁众昔密奏未允乃诈称上意必行兹所奏又无引罪词吏礼二部会都察院参看以闻于是嵩复＜锍-釒＞辩铣＜锍-釒＞初至臣诚心知其非而不敢正罪无可说臣与夏言同典机务事无巨细理湏商确而言骄横自恣凡事专决不惟常务不获与闻即兴兵复套事体极大自始至今亦并无一言议及其诸＜锍-釒＞揭所奏不过列署臣名昨奉  明旨谓密奏称人臣未有如铣之忠臣读之愕然实不知也至于每拟夸许皆出言手言欲以此显  上意于外而示亲厚于铣故廷臣皆谓  上意欲行无不恐惧即臣不知亦恐  皇上别有谕于言也昨蒙降兵部会＜锍-釒＞于阁言独留看三日后出一密奏于袖中令臣一阅随即誊进并不以片言商可否且自去岁以来臣与言同在直所言任已自便一切机务忌臣干预每于夜分票本间以一二送臣看而已臣诚自知具员不宜复靦颜在列乞罢＜锍-釒＞入得旨严嵩不能先事救正朕已恩宥之矣正当感恩尽忠何复奏扰所辞不允是时  上意且不测而嵩攻言甚力言惧乃复上书自明且求去曰臣谬以菲才首列班行自以与嵩同受眷知誓同图报而不知其心之独异于臣也臣每次入阁入直必遣人邀嵩再三多不肯至即至亦漫无可否是嵩故意推避以诿罪于臣而谓臣不使干与将谁欺也复套覆议嵩谓臣独留三日出奏稿于袖中令其一阅随即誊进夫奏稿出诸袖中者臣之过于谨密也会看然后誊进者臣与之商确可否也使稿不自收而委之他人誊写已成而后与之会看此则可以责臣而无辞矣嵩明知其故乃以此罪臣至谓臣每拟夸许故欲以此显  上意于外而示亲厚于铣夫拟议虽自臣下一经  御览即系  圣断非臣下所敢轻与者况征战之事成败难测众方为铣危惧而以此为示亲厚岂理也哉嵩以危祸中臣必欲置之死地臣不足惜其如国体何臣不能复与并列乞赐骸骨归田里＜锍-釒＞入诏部院一并参看已兵部尚书王以旂复会廷臣议上复套事宜言虏兵强据险为中国计但当练兵积粟来则御之不宜与之较曲直争尺寸宜令铣严督各镇蓄兵养威加意防御前议出师搜套一应事宜悉行停止果虏侵犯疆埸则湏督率将士大张挞伐之威无得推避误事其铣所请延绥积欠月粮三镇原额骑征马匹宜为给发至于所奏招降用间一事非独可以行之复套宜仍敕九边一体举行以觇敌情涣虏党  上曰套虏非新近事  先朝但防守耳铣无故轻狂倡议虽奉俞旨然既下诸臣集议自当为国为民深思实虑明以入告如何忍心观望一旦败事将何救者其夺与议官禄俸一月兵部侍郎及该司官一年铣令锦衣卫亟遣官校械系至京问王以旂姑令兼都察院右佥都御史亟往代铣尽忠督理以赎前罪此安危大计科道官何寂无言锦衣卫其悉逮至廷杖之仍各罚俸四月其余事宜户兵二部作速再议以闻已吏礼部尚书闻渊费采等都察院左都御史屠侨等参覆大学士夏言轻信狂言輙为赞奏事惟任意迹涉强  君及奉诏自陈复无引罪语揆诸礼法俱违唯  圣明裁其进退  上曰尔等奉旨议奏犹谓迹涉此非媚即畏是何臣体姑不究夏言其削夺余官令以尚书致仕
　　○改总督仓场督理西苑农事户部尚书刘储秀为兵部尚书寻黜为民储秀既被  命因具＜锍-釒＞辞言  上自入继大统威怀四夷莫不震叠如近日复套一议尤见  圣明非臣愚陋所能仰佐万一  上责其浮词罔上无任事之忠黜之
　　○升提督誊黄右通政刘塾为南京光禄寺卿南京鸿胪寺卿汪宗元为南京太仆寺卿
　　○总理河道都御史詹瀚以河决曹县及金乡鱼台定陶城武等处奏乞于赵皮寨等处多穿支河修筑堤岸以捍水患诏可
　　○乙酉时享  太庙命京山侯崔元代以  孝烈皇后梓宫在殡与祭者各青绿服色乐设而不作
　　○己丑以祈谷视牲遣公张溶代侯崔元伯卫錞陈鏸尚书费采轮视
　　○致仕工部尚书章拯卒拯浙江兰溪人弘治壬戌进士授工部主事寻改刑部以事忤逆瑾矫诏收系狱谪判梧州府瑾败升南京吏部主事历副都御史抚治郧阳进工部右侍郎总理河道已被命营  显陵事竣进南京工部尚书改工部拯直亮有大节在工部尝谏罢  四郊词甚切直识者韪之坐江西进  四郊祭器不如式褫职闲住旋以  东宫恩复致仕至是卒赐祭葬如例谥恭惠
　　○都城隍庙灾诏工部择日重建
　　○升提督四夷馆太常寺少卿卢勋为提督誊黄右通政太仆寺少卿陆垹为南京鸿胪寺卿
　　○户兵二部奉旨议上三边防守急务七事一狭西延宁三镇刍粮缺乏而延绥尤甚乞发太仓银十万两助之一三镇军士逃故者众宜行勾补一延绥边界沙漠难于修守宜查  先朝巡抚余子俊所筑墙垣旧址相度修复其曾铣修边所费银一十七万三千两有奇责巡按御史核实具报一三镇战马数缺请令狭西抚臣以本镇地亩桩朋银二万五千四百余两宁夏以太仆寺贮库银五万两及彼处桩银买马延绥如去年例再给本色马四千匹以备秋防一延宁二镇官少事繁乞各增设兵备官一员驻劄花马池神木县与固原兵备同理军务一招降用间御虏上策今虏驻河套窥视全狭请令户部先发银二万两预给总督王以旂命随宜支费多方招抚得旨兵备不必设招降遵旧旨行铣修边支费银未有册报即令巡按御史勘实具奏无隐余皆如议
　　○壬辰上元节以  孝烈皇后丧免宴
　　○改南京户部尚书赵廷瑞为兵部尚书
　　○复除服阕提督四夷馆太常寺少卿郭鋆原职
　　○发太仓年例银两于各镇辽东一十四万七千一百有奇大同二十二万七千五百有奇山西北楼口四万八千有奇太原石隰等四营九万九百有奇广武站三万宁夏四万固原五万八千八百有奇甘肃八万延绥一万一百有奇蓟州三万
  </div>
  <div class="pagination">
   <a href="明实录世宗实录_page434.html">
    上一页
   </a>
   <span>
    ...
   </span>
   <a href="明实录世宗实录_page430.html">
    430
   </a>
   <a href="明实录世宗实录_page431.html">
    431
   </a>
   <a href="明实录世宗实录_page432.html">
    432
   </a>
   <a href="明实录世宗实录_page433.html">
    433
   </a>
   <a href="明实录世宗实录_page434.html">
    434
   </a>
   <span class="current-page">
    435
   </span>
   <a href="明实录世宗实录_page436.html">
    436
   </a>
   <a href="明实录世宗实录_page437.html">
    437
   </a>
   <a href="明实录世宗实录_page438.html">
    438
   </a>
   <a href="明实录世宗实录_page439.html">
    439
   </a>
   <a href="明实录世宗实录_page440.html">
    440
   </a>
   <span>
    ...
   </span>
   <a href="明实录世宗实录_page436.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
