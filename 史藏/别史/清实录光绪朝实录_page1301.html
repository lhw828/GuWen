<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1301 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1301 页/共 1316 页</h1>
    <div class="content">○移奉天复州州治于瓦房店。于长兴岛添设州羊一员。将花椒岛所属兴社一社。划归管辖。名曰长兴州判。移兴仁县治于抚顺。改为抚顺县知县。裁原设之路记防御各员缺。从东三省总督徐世昌请也。摺包　　

○以昏庸荒谬。革署奉天辽中县知县马星衡职。摺包　　

○以亏款延缴。革前署新疆镇西厅同知万荣、库车税务委员巡检王钊璠职。分别勒追。籍产备抵。摺包　　

○庚寅。察哈尔都统诚勋等奏、查明两翼马君■羊。亏额甚钜。蒙情困苦。遽难认赔。恳借领俸饷。限年筹补。下陆军部议。　　

○又奏、军台废员宗绪、存故两歧。据东三省总督咨文。该废员实尚生存。应请饬下徐世昌、迅将该废员饬传到案。解察审讯。以昭核实而肃台政。从之。摺包　　

○辛卯。谕军机大臣等、学部奏、请将中国旧律草案。详慎互校斟酌修改删并以维伦纪而保治安一摺。著修订法律大臣、会同法部、按照所陈各节。再行详慎斟酌。修改删并。奏明办理。现月　　

○改铸度支部筦榷清吏司盐茶之印。　　

○添铸山东巡警道等关防。从署山东巡抚袁树勋请也。　　

○换铸陕西临潼县知县印信。从陕西巡抚恩寿请也。摺包　　

○壬辰。谕军机大臣等。电寄刘春霖电悉。苏抡元先准其带往差委。俟有劳绩。再请加恩。电寄　　

○军机处以圣躬违和。电寄各督抚。精选名医。迅速来京。电寄　　

○库伦办事大臣延祉等奏、内盟贼匪。窜入车盟。派兵迎缉。并檄各盟旗妥为接济。认真侦探。以免蔓延。得旨、著督饬认真＜目辟＞暒穴＜曰融＞夕＜夗贝＞捕。务获惩办。以靖地方。摺包　　

○以协办大学士鹿传霖、为国史馆副总裁官。现月　　

○癸巳。谕内阁、自咸丰同治以来。发捻回各匪。扰乱各省。陆续戡定。其文武大员勋绩卓著者。皆已懋赏酬庸。或锡予爵职。现计阅时五十余年。各勋臣子孙。其名位显达者固不乏人。而浮沉下位伏处乡里者。亦复不少。方今朝廷保民绥边。锐意尚武。闻鼙思将。弥念前劳。当经谕令各省督抚、各旗都统。将勋绩尤为卓越诸臣后裔。查明有何官职汇报。兹据军机大臣开单呈览。自应渥沛恩施。前西安将军多隆阿之次孙署墨尔根副都统正黄旗协领寿庆、著以副都统记名肬■闲放。曾孙应袭男爵奎弓滟＜兪＞滟弓、著以郎中补用。前湖北提督向荣之曾孙向楷、著以知府分省即补。向迺全、著以主事补用。前安徽。巡抚江忠源之孙江慎勋、著以知府分省即补。曾孙一等轻车都尉江勤培、著以员外郎分部补用。前布政使衔浙江甯绍台道罗泽南之孙骑都尉罗长耿、著以知府记名肬■闲放。曾孙罗延祚、著以主事分部补用。前协办大学士四川总督骆秉章之孙浙江严州同知调补玉环同知骆楙勋、著以知府在任即选。曾孙骆毓枢、著以主事分部补用。前江南提督张国梁之孙男爵张绳祖、著以知府分省即补。张继祖、著以主事分部补用。前巡抚衔浙江布政使李续宾之孙度支部郎中兼袭男爵李前普、著以道员记名肬■闲放。曾孙李正绳、著以主事分部补用。前兵部尚书彭玉麟之次孙湖北补用道彭见绥、著以道员记名肬■闲放。曾孙彭万澂、著以主事分部补用。前陕甘总督杨岳斌之子军机处存记福建遇缺尽先题奏道一等轻车都尉杨正仪、著仍以道员记名肬■闲放。孙杨道澂、著以主事分部补用。前四川提督鲍超之次子农工商部主事兼袭子爵鲍祖恩、著以知府即选。孙陆军部主事鲍世爵、著以郎中分部补用。前署安徽巡抚布政使李孟君■羊之孙李兴仁、著以知州即选。李兴孝、著以主事分部补用。前江西南赣镇总兵程学启之嗣子江苏试用道兼袭男爵程建勋、著以道员记名肬■闲放。前广东提督刘松山之孙江苏候补道兼袭子爵刘国安、著以道员记名肬■闲放。曾孙刘家琨、著以主事分部补用。前贵州提督冯子材之次子浙江候补知府冯相华、著以道员记名肬■闲放。孙冯承凤、著以主事分部补用。前湖南提督塔齐布、著该管旗查明立嗣。奏请恩施。用示朝廷培植世臣。激励将士之至意。现月　　

○又谕、委散秩大臣前通政司参议胡祖荫、候补四品京堂刘能纪、候补四五品京堂左景祜、年力富强。正资历练。胡祖荫著派在邮传部丞参上行走。刘能纪著派在农工商部承参上行走。左景祜著派在陆军部丞参上行走。现月　　

○农工商部会奏、拟订直省劝业道职掌任用肬■闲章十四条。俾创办之初。有所遵守。依议行。摺包　　

○甲午。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。袁树勋奏、衍圣公孔令贻差次丁忧回籍守制一摺。孔令贻之母命妇彭氏、秉性贤淑。训子有方。昔年屡次来京朝觐。具见诚悃。前以该命妇六旬赐寿。赏给无量寿佛等件。用示优宠。兹因启程来京谢恩。在济南途次逝世。览奏殊深惋惜。加恩著赐祭一坛。赏银二千两治丧。由山东藩库给发。现月　　

○禁烟大臣恭亲王溥伟等奏遵拟查验章程十条。依议行。

摺包

　　

○署山东巡抚袁树勋奏、先师孔子既升大祀。文庙体制。自应展拓。谨遵部议致敬以实不以文。查勘曲阜文庙。择要兴修。下部知之。摺包　　

○裁安徽安庐滁和道。改徽甯池太广道为皖南道。以安庆隶之。凤颍六泗道为皖北道。以庐滁和三府隶之。各加兵备衔。改铸皖南北两兵备道关防。并添铸新设巡警劝业两道关防。从安徽巡抚冯煦请也。　　

○以捐垫学费。赏浙江衢州府经历刘景焯蓝翎同知衔。摺

包

　　

○予故山东登莱青道刘含芳烟台专祠。列入祀典。从署山东巡抚袁树勋请也。摺包　　

○以遵命捐助皖赈。予江苏补用知县沈镛等四员、各为其父母建坊。摺包　　

○乙未。以战功卓著。予故贵州提督潘万才照军营立功后积劳病故例优恤。事迹宣付史馆立传。附祀淮军昭忠祠。从两江总督端方请也。摺包　　

○丙申。以祈雨仍未应。更申吁祷。复遣醇亲王载沣诣觉生寺。礼亲王世铎诣大高殿。恭代祈祷行礼。贝勒载润诣时应宫。贝勒载洵诣昭显庙。贝子溥伦诣宣仁庙。镇国将军载＜目辟＞暒甫久＜夗贝＞诣凝和庙拈香。现月　　

○皇后诣先蚕坛行献茧缫丝礼。　　

○两江总督端方等奏。江苏省城设立自治咨议两局。遴选官绅先行开办。下所司知之。摺包　　

○以亏款延缴。逮已革前署安徽怀远县知县查光华籍产备抵。摺包　　

○旌表逼嫁自尽烈妇。故江苏青浦县民陶松兰之妻周氏。

摺包

　　

○以期满回国乞恩。赏和国参赞德斯贝宝星。　　

○丁酉。遣官祭关帝庙。早事　　

○谕内阁、廷杰奏、举劾属员一摺。热河建昌县知县陶藻华、准补阜新县知县姚致远、准补滦平县知县李文昇、既据该部统胪陈政绩。均著传旨嘉奖。建平县知县金滟英麟、贪酷钻营。虐下媚上。候补知县段光烈、猥琐无能。沾染嗜好。试用通判文瑞、才具平庸。操守难信。均著即行革职。请补丰甯县知县候补同知李锬、性耽安逸。遇事偏执。著开缺另补。现月　　

○吏部奏、遵旨撤销贻谷历年办垦保案。分别办法。得旨、除业经奉特旨肬■闲用人员外。余均一律撤销。摺包　　

○东三省总督徐世昌等奏、拟办爱珲垦务。以江左各屯悉被俄占。凡旧户归业者。统按人数在江右地方。另为区画。分别划拨。以期安集。其沿江上下游余荒。一律定价出放。下部知之。摺包　　

○以翰林院学士毓隆为内阁学士。兼礼部侍郎衔。现月　　

○以报效战马。赏札赉特蒙旗四等台吉西里巴札尔罗普桑栋罗普花翎。摺包　　

○以创办红十字会出力。予直隶候补知府史善诒等一百三十一员、记名海关道沈敦和等四员、暨降级知州廖学荣、知县许南英、奖叙。摺包　　

○以黑龙江郭尔罗斯后旗铁路两旁荒务清厘竣事。予分省同知直隶州知州张樾、补缺后以知府用。笔帖式成玉、以骁骑校补用。摺包　　

○以捐助学费。予黑龙江骁骑校阜海。等四员奖叙。摺包　　

○以重税庇赌。革黑龙江协领龄喜职。摺包　　

○戊戌。都察院代奏、云南京外同乡官吴炯等、以滇越铁路。关系西南大局。请饬部速与法人磋商改约。收回自办。以免英人藉口要求。下部知之。摺包　　

○湖南巡抚岑春蓂奏、前奏请袭已故提督余虎恩世爵。查有争袭情事。据实检举。请饬扣除。以便查办。下部知之。摺

包

　　

</div>
    <div class="pagination">
<a href="清实录光绪朝实录_page1300.html">上一页</a><span>...</span><a href="清实录光绪朝实录_page1296.html">1296</a><a href="清实录光绪朝实录_page1297.html">1297</a><a href="清实录光绪朝实录_page1298.html">1298</a><a href="清实录光绪朝实录_page1299.html">1299</a><a href="清实录光绪朝实录_page1300.html">1300</a><span class="current-page">1301</span><a href="清实录光绪朝实录_page1302.html">1302</a><a href="清实录光绪朝实录_page1303.html">1303</a><a href="清实录光绪朝实录_page1304.html">1304</a><a href="清实录光绪朝实录_page1305.html">1305</a><a href="清实录光绪朝实录_page1306.html">1306</a><span>...</span><a href="清实录光绪朝实录_page1302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
