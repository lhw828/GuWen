<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 1316 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 1316 页/共 1316 页
  </h1>
  <div class="content">
   ○己未。谕军机大臣等、电寄赵尔巽、据电奏、请先由鄂厂拨给枪石滟驳子弹各节。著陈夔龙查照陆军定章拨给。　　

○又谕、电寄赵尔巽、据电奏、请饬詹天佑赶紧到工。或先派副手前往各节。著邮传部酌量派往。电寄　　

○辛酉。上奉慈禧端佑康颐昭豫庄诚寿恭钦献崇熙皇太后幸颐年殿。侍晚膳。至癸亥皆如之。　　

○赏喀尔喀头等台吉祺克坦乾清门头等侍＜目辟＞行＜匧心＞口＜韦未＞＜夗贝＞。明发　　

○壬戌。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿。　　

○上率王以下文武大臣暨蒙古王贝勒贝子公额驸等诣仪鸾殿行庆贺礼。血■乣官于来薰风门外行礼。　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。达赖喇嘛上月来京陛见。本日率徒祝嘏。备抒悃忱。殊堪嘉尚。允宜特加封号。以昭优异。达赖喇嘛业经循照从前旧制。封为西天大善自在佛。兹特加封为诚顺赞化西天大善自在佛。其敕封议节。著礼部、理藩部、会同速议具奏。并按年赏给廪饩银一万两。由四川藩库分季支发。达赖喇嘛受封后。即著仍回西藏。经过地方。该管官派员挨站护送。妥为照料。到藏以后。务当确遵主国之典章。奉扬中朝之信义。并化导番血■乣。谨守法度。习为善良。所有事务。依例报明驻藏大臣。随时转奏。恭候定夺。期使疆宇永保治安。僧俗悉除畛域。以无负朝廷护持黄教绥靖边陲之至意。并著理藩部传知达赖喇嘛祗领钦遵。现月　　

○丙寅。谕军机大臣等、电寄赵尔丰等、电奏悉。番兵既经撤退。姑免深究。如三崖有降藏字据。著赵尔丰查明取销。德格土司多格生吉之弟卬翁降白仁青、怙恶不悛。实难姑容。并著赵尔丰遣兵驱捕。务获惩办。即派多格生吉为土司。请旨承袭。一面仍严檄瞻对番官。永不准干预各土司事务。期绝纷扰而谧边陲。电寄　　

○戊辰。予故署贵州提督云南昭通镇总兵何雄辉、照军营立功后积劳病故例优恤。　　

○己巳。以东明黄河秋汛安澜。颁发大藏香十枝。交直隶总督杨士骧祗领。派员虔诣大王庙祀谢。现月　　

○谕军机大臣等、有人奏、福建漳州等属灾重地广。待赈孔急一摺。著松寿迅速查明具奏。原摺著钞给阅看。现月　　

○湖广总督陈夔龙奏、改定银币。未经铸足颁行。亟应先事筹虑。其要曰定画一之价。议吸收之法。巩固法权。抵补亏款。下会议政务处知之。　　

○山西巡抚宝棻奏、碛口通判移置边外。改为东胜厅。拟请定为冲繁难要缺。下吏部议。　　

○换铸湖北盐法道印信。增铸巡警劝业道关防。从湖广总督陈夔龙请也。摺包　　

○辛未。谕军机大臣等、电寄赵尔丰电悉。由土既亲来投诚。不应藏调。自属尚明大义。该藏番纠血■乣占据。逼近盐井。殊属悍悖。著该大臣严切晓谕。勒令退去。一面分饬戒备。相机防捕。勿稍疏忽。　　

○又谕、电寄松寿、电悉。接待美舰。尚无贻误。在事各员。不无微劳。但非异常劳绩。应由该督查明出力人员。酌给外奖。以资鼓励。所请保奖之处。著不准行。　　

○又谕、电寄陈夔龙电悉。道员黄家玮、黄宗岳、均著先行革职。归案严追。　　

○以天气渐寒。赏食饷之闲散宗室觉罗人等一月钱粮。其孤寡者。除恩赏外。贺赏半月钱粮。　　

○赏八旗绿步各营官兵半月钱粮。现月　　

○壬申。上不豫。　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。醇亲王载沣之子溥仪。著在宫内教养。并在上书房读书。现月　　

○又谕、朕钦奉皇太后懿旨。醇亲王载沣授为摄政王。现

月

　　

○以差满回国。赏俄国使臣廓尔维慈等、德国正军校英格等宝星。　　

○癸酉。上疾增剧。　　

○谕内阁、自去自入秋以来。朕躬不豫。当经谕令各省将军督抚。保荐良医。旋据直隶、两江、湖广、江苏、浙江、各督抚。先后保送陈秉钧曹元恒、吕用宾、周景涛、杜钟骏、施焕、张鹏年等、来京诊视。惟所服方药。迄未见效。近复阴阳两亏。标本兼病。胸满胃逆。腰骨滟妥酸痛。饮食减少。转动则气壅欬喘。益以麻冷发热等证。夜不能寐。精神困惫。实难支持。朕心殊深焦急。著各省将军督抚。遴选精通医学之人。无论有无官职。迅速保送来京。听候传诊。如能奏效。当予以不次之赏。其原保之将军督抚。并一体加恩。将此通谕知之。

现月

　　

○谕军机大臣等、朝会大典。常朝班次。摄政王著在诸王之前。现月　　

○又谕、电寄张人骏、据电奏、请将由芜湖运米平粜。免纳税厘各节。著照所请。电寄　　

○上疾大渐。酉刻。崩于瀛台之涵元殿。　　

○钦奉慈禧端佑康颐昭豫庄诚寿恭钦献崇熙皇太后懿旨。摄政王载沣之子溥仪。著入承大统为嗣皇帝。　　

○又钦奉皇太后懿旨。前因穆宗毅皇帝未有储贰。曾于同治十三年十二月初五日降旨。大行皇帝生有皇子。即承祧穆宗毅皇帝为嗣。现在大行皇帝龙驭上宾。亦未有储贰。不得已以摄政王载沣之子溥仪。承继穆宗毅皇帝为嗣。并兼承大行皇常之祧。现月　　

○又钦奉皇太后懿旨。现值时事多艰。嗣皇帝尚在冲龄。正宜专心典学。著摄政王载沣为监国。所有军国政事。悉秉承予之训示。裁度施行。俟嗣皇帝年山■＜木学＞渐长。学业有成。再由嗣皇帝亲裁政事。现月　　

○奉大行皇帝遗诏曰。朕自冲龄践阼。寅绍丕基。荷蒙皇太后帱育仁慈。恩勤教诲。垂帘听政。宵旰忧劳。嗣奉懿旨。命朕亲裁大政。钦承列圣家法。一以敬天法祖勤政爱民为本。三十四年中。仰禀慈训。日理万几。勤求上理。念时事之艰难。折衷中外之治法。辑和民教。广设学堂。整顿军政。振兴工商。修订法律。豫备立宪。期与薄海臣庶。共享昇平。各直省遇有水旱偏灾。凡疆臣请赈请蠲。无不恩施立沛。本年顺直东三省湖南湖北广东福建等省。先后被灾。每念吾民满目疮痍。难安寝馈。朕躬气血素弱。自去年秋闲不豫。医治至今。而胸满胃逆。腰痛骨滟妥车滟耎。气壅欬喘诸证。环生晶■宜起。日以增剧。阴阳俱亏。以致弥留不起。岂非天乎。顾念神器至重。亟宜传付得人。兹钦奉慈禧端佑康颐昭豫庄诚寿恭钦献崇熙皇太后懿旨。摄政王载沣之子溥仪。入承大统为嗣皇帝。在嗣皇帝仁孝聪明。必能仰慰慈怀。钦承付托。忧勤惕厉。永固邦基。尔京外文武臣工。其精白乃心。破除积习。恪遵前次谕旨。各按逐年筹备事宜。切实办理。庶几九年以后。颁布立宪。克终朕未竟之志。在天之灵。藉稍慰焉。丧服仍依旧制。二十七日而除。布千天下。咸使闻知。现月　　

○甲戌。卯刻。大殓毕。奉安梓宫于乾清宫。　　

○是日太皇太后疾大渐。未刻。崩于仪鸾殿。　　

○申刻。大殓毕。奉安梓宫于皇极殿。　　

○奉大行太皇太后遗诰曰。予以薄德。祇承文宗显皇帝册命。备位宫闱。迨穆宗毅皇帝冲年嗣统。适当寇乱未平。讨伐方殷之际。时则发捻交讧。回苗俶扰。海疆多故。民生雕敝。满目疮痍。予与孝贞显皇后同心抚训。夙夜忧劳。秉承文宗显皇帝遗谟。策励内外臣工。暨各路统兵大臣。指授机宜。勤求治理。任贤纳谏。救灾恤民。遂得仰承天庥。削平大难。转危为安。及穆宗毅皇帝即世。今大行皇帝入嗣大统。时事愈艰。民生愈困。内忧外患。纷至沓来。不得不再行训政。前年宣布豫备立宪诏书。本年颁示豫备立宪年限。万几待理。心力俱殚。幸予体气素强。尚可支拄。不期本年夏秋以来。时有不适。政务殷繁。无从静摄。服食失宜。迁延日久。精力渐惫。犹未敢一日暇逸。本月二十一日。复遭大行皇帝之丧。悲从中来。不能自克。以致病势增剧。遂至弥留。回念五十年来。忧患晶■宜经。兢业之心。无时或释。今举行新政。渐有端倪。嗣皇帝方在冲龄。正资启迪。摄政王及内外诸臣。尚其协心翊赞。固我邦基。嗣皇帝以国事为重。尤宜勉节哀思。孜孜典学。他日光大前谟。有厚望焉。丧服二十七日而除。布告天下。咸使闻知。现月　　

○十一月。戊戌。奉移大行皇帝梓宫于观德殿。　　

○十二月。乙丑。定万年福地于金龙峪。修建崇陵。　　

○宣统元年。正月。己酉。恭上大行皇帝尊谥曰同天崇运大中至正经文纬武仁孝睿智端俭宽勤景皇帝。庙号德宗。　　

○癸卯。恭上大行太皇太后尊谥曰孝钦慈禧端佑康颐昭豫庄诚寿恭钦献崇熙配天兴圣显皇后。　　

○三月。辛酉。奉移德宗景皇帝梓宫于梁格庄行宫暂安。派王大臣轮班敬谨守护。　　

○十月。庚辰。奉安孝钦显皇后梓宫于菩陀峪定东陵。　　

○五年。十一月。戊辰。奉安德宗景皇帝梓宫于崇陵。上在位三十有四年。圣寿三十有八。上毓德龙潜。诞膺昊眷。由朱邸入正宸极。钦承穆宗毅皇帝付托之重。缵述先烈。以抚方夏。冲龄践阼。二圣垂帘。览总大麓。经营天物。上深资训迪。恭己无为。皇衷所蕴。穆乎深远。逮亲总万几。远规八表。时乎平治。则政惟由旧。百司在职。拊本引纲。庶事咸理。晶■宜更事变。缔造忧勤。上智创垂。开拓万古。允所谓天生圣明。上符元会。下济烝民。静以养和平之福。动以建非常之原。至德丰功。烁今迈古者矣。臣等职司纂记。自甲戌十二月讫戊申十月。厘为书五百九十七卷。敬举数端。附识肬■闲末。管蠡之见。讵测高深。而抒兹一得。亦所以申导扬盛美之意云。曰敬天。亶聪作后。天其子之。钦崇保命。圣永念之。上兢业戒慎。肃恭上帝。凡春祈夏雩圜丘方泽诸大祀。靡不饬躬斋戒。将事有严。至旸雨愆期。为民请命。志壹潜感。祥霙甘澍。休应随之。尤兢兢于天戒。己卯秋。金星昼见。地震西陲。肃侍东朝。减撤省愆。淹逾旬月。精修政理。期以实应。自时厥后。壬午彗见深秋。戊戌日蚀元旦。惕靡常之命。敬惧益深。他如修礼方社。望秩山川。彳滟扁于君■羊神。肸向所通。屡臻嘉贶。而百灵效顺。赐题锡号。礼无不答。盖神为民主。本此旦明昭事之忱。致以造福元元。和辑上下。格天致敬。古称于穆。何以加兹。曰法祖。我朝垂统。绵祀三百。圣作明述。规制粲然。上临御之初。谨承慈指。率循旧典。垂拱仰成。然太庙之祭享。内外宫殿供奉神御山■＜木学＞时之展拜。率祖之意。俨形于致诚致＜目辟＞士冗殳心＜夗贝＞之闲。山■＜木学＞谒东西陵。望桥山之剑舄。景如在之精灵。凄怆瞻恋。穆然想见前谟成烈。而深继述之思。至恭印列圣御制诗文集。及重镌世祖章皇帝御制劝善要言。绳武之心。尤昭然如揭日月。本绍述先志之念。益以重屏翰而笃宗支。贤如周召。擢在枢机。望蔚闲平。特隆礼敬。临奠明长。宴赉明亲。论功则赏可以世延。黜过则法不以亲废。谊美恩明。亦仁不掩义矣。以天下养。备物无难。孝逾曾参。存乎养志。上承两宫懿眷。慈爱天至。而奉事皇太后。乃致极诚孝。问视之节。靡闲寒暑。孝贞登遐。竭哀尽敬。悲募勿衰。虔奉孝钦。承迎娱悦。无所不尽。宝镂精镠。册镌华玉。徽称至于五上。大婚礼成。后妃奉＜辶黎＞＜鲁阝＞■奸■斗。喜洽祥流。圣母延厘。举行庆典。湛恩洪鬯。覃及寰区。至良辰称上寿之觞。跸路侍大安之辇。离宫清暑。别苑养安。莫不曲尽款诚。供御华衍。故虽君■羊小离闲。阴阳捭阖。而深宫入侍。夔夔愉愉。母子一心。卅余年来。有如一日。军国重事。取决而行。归政之后。仍请训政。乃至外臣泥首。瞻觐慈颜。沐浴天泽。轩鼓长鼓舞。考之前史。宋英宗于光烈。母子乖隔。至不足言。汉孝章奉顺明德。良称极轨。然未若圣天子合万国以奉欢心矣。若夫先朝嫔御。加封增奉。天家懿戚。锡以公侯。庆命既流。而敦本睦女滟濙、推仁锡类之意。遂光昭于海内。是曰致才以隆治本。一冠三载。一衣屡瀚。用示敦朴。为天下先。上雅志澹泊。复远承列祖贻谟。近服思齐明训。益体唐成俭。踵虞为朴。土木不兴。矧衣文绣。方物罢贡。遑徵异味。而内庭从化。后宫不饰绮罗。中阃亦衣大练。寻以国涉艰难。财用不继。屡诏内务府。节省经费。自宫庭始。裁撤江甯织造。齐三服官。罢无输作。庆礼咸归节减。大工亦准规程。至宗支华侈。以礼裁抑。疆臣宴乐。戒其骄败。为小民惜膏血。为国家重度支。而薄海从风。相与黜华屏欲。以礼约身。是曰崇俭以裕国储。天运不息。地行无疆。德合乾坤。讵形荒怠。上五龄缵统。日奉圣慈。早朝晏罢。每绎古训。服无逸之戒。夙夜不敢康。宫中宴乐。不戒而戢。亲政后。念万端之待理。思厥后之克艰。每披览章疏。引对臣工。乃至具明废寝。昃晷忘餐。其所规画。如江海设防。湖河修浚。利漕运。正圜法。辟商场。行垦牧。以及抚绥藩服。遣使重洋。勘定界址。商订条约。皆未雨绸缪。思周虑远。至乃戒饬宦寺。检约宫禁。四方水旱盗贼。咸使上闻。该括洪＜目辟＞蝱暖韭＜夗贝＞。备烦宵旰。将劳一人以逸四海。是曰勤政以几上理。政在养民。民为邦本。本不动摇。安逾盘石。上仰承温惠之德。慈厚宅心。泽时下究。建元之始。免天下钱粮以千万计。而始和布令。每谕饬疆吏。随宜赈贷。至渭舟亲迎。映■谖幄称觞。大礼观成。因与亿兆同其福惠。庆赐之行。无不欣悦。水旱偏灾。则发帑缓徵。行糜赐药。嘘枯起瘠。民困遂苏。若其穷苦颠连。无所控告。仁政所先。山■＜木学＞有常廪。然生生之道。未明其要。惠不知政。施有时穷。为规水利。考农政。疏通商贾。诱进工艺。庶几藏富于民。狱者民之大命。失出失入。皆不谓平。秋谳具辞。详核再三。罪有可原。时与矜恕。他如豁除海禁。侨民内渡。遇险外夷。亦蒙矜恤。万方赤子。一视同仁。君■羊生遂矣。国命用康。是曰爱民以固国基。几余念典。游心坟索。风声所树。俗成邹鲁。上胜衣就傅。聪悟夙成。既奉懿旨。读书弘德殿。经帷讨论。靡闲昕宵。晚犹特肬■闲重臣。以次进讲。遂乃淹贯君■羊籍。旁证异闻。三代之治。君■羊圣人之道。遐方绝域之风尚。皆洞微抉奥。穷竟原委。时摛天藻。闲发吟口滟永。于剖晰经旨。评＜目辟＞历少马＜夗贝＞史传。论难时事。皆根极理要。至精至审。隆礼先师孔子。大祭次乎郊庙。增祀先贤先儒。潜德发其幽光。续修会典。重印图书集成。颁赐。天下。明典制。资考索也。纂辑书经图说。严禁毛奇龄四书改错。颁行张之洞劝学篇。惠森。屏异说也。既鬯儒风。尤崇正学。整顿国子学舍。申戒旷职儒官。而特榜兴贤。广途铨士。恩正开科。至十有四次。犹复拔萃优行。并登廷试。请广学额中额。咸蒙俞允。用使士气振兴。比闾弦诵。然尚理论者蹈空虚。希爵赏者多浮慕。故考校词臣。登进髦士。每宣示意旨。使学期致用。无诱利禄。臻进至道。士知向方矣。宸修纯懿。益宏教育。嘉与宇内。臻于斯路。是曰崇之文郅治。兵者民残。先王耀德。时或用之。必非得已。上方嗣服。大难削平。深蒙文母之庥。永享隆平之治。惟甘新叛回。陆梁抗拒。爰命上将。指授方略。巢穴既倾。帖然从化。四方伏莽。乘闲窃发。歼渠散从。海敺■禹廓清。远人之性。类多诈虞。微相忤恨。辄启衅端。而盖之如天。容之如地。或动而后应。旋成款议。卒使绝国殊俗。怀仁服义。并臻阙庭。然兵可百年不用。不可一日无备。乃益修水陆诸军。利器械。精训练。有勇知方。并为干城之寄。建威销萌。王者至计。义取止戈。养而不试。是曰偃武之盛心。知人则哲。乃能官人。赏功戮罪。宜衷至当。上执德谦慎。凡内居台鼎。赞枢要。外秉节旄。专方面必取决圣善。审度至再。始厚加委任。而慎肬■闲百司。任官惟贤。不求备于一人。至有负俗之累。足共功名。用。可弃瑕。一生■月不掩。其偶遭屏弃。必吏议所不原。或罪无可逭。亦国典所不赦。若夫功在生民。劳宣异域。拔起戎行。殒身王事。则皆生膺显爵。殁隆庙享。传标国史。谥上太常。勇号之膺。世职之授。＜目辟＞衣檾呆＜夗贝＞先录后。异数有加。故能鼓舞贤才恩威兼济。驰驱皇路。思奋事功。是曰善于任人。先民有言。询于刍荛。鸿隽之士。矧怀伟略。上眷怀时局。每朝长乐。相与轸念。欲成宏济之勋。必重资乎策力。故屡诏中外大臣。延访茂异。各举所知。惟采声实。不限素身。旌贲遍于英贤。＜目辟＞暒穴＜曰融＞夕＜夗贝＞采穷乎岩穴。将与谋谟庙堂。扶衰救弊。用进康平。至乃伏阙上书。亲加省览。一材一艺。咸与甄录。而客卿献议。亦皆虚衷采纳。详究可否。用使君■羊士慕向。近献其明。远通厥聪。是曰明于兼德。盖上所躬之懿美。最其大凡。周称成康。汉称文景。以云盛轨。何多让焉。夫前古所未有。为世运所必开。天心与人事。每有息息相通之故。古圣创制。利用前民。导狉榛而进文化。理殆如此。时之既会。苍苍者因特有所眷命。而欲降以大任。必先启以殷忧。上自庚子西幸以还。若阴有以相之。知时机如此。非解弦更张。不足振新气运。非采用西制。参稽中法。会而通之。仍未足利推行。故筹议变革。上下一心。凡前甫萌芽。与引其端绪。莫不振迅奋厉。推衍扩张。先时尝命以变法之意。布告天下。又尝命译印西籍。输入海邦学说。上以非周咨博访。则语焉而不详。择焉而不精。因妙选行人。四道并出。采摭归献。益锐意设施。考察政治馆。会议政务处。练兵处。尝以次设立。而人才以为纲要。事非才不举。学堂以为基本。才非学不备。爰广＜目辟＞暒穴＜曰融＞夕＜夗贝＞求。开经济特科。罢科举设学堂。而于负笈游学诸生。尤优加奖拔。以阜财跻于富。农而生之。工而作之。商而运之。汽舟车而畅通之。廿人一职。发地之藏。通力合作。明效可稍稍睹矣。以整军跻于强。尽人可兵。兵则有校。旧隶尺籍。及乡闾材武。期门羽林。材官骑士。皆资肄习。乃至天潢之裔。公侯之子孙。亦侪士伍。使识戎机。火器练其专长。合操资其实习。上者则明战术识地利。解韬钤。任统率矣。而利石滟驳坚舰。亦骎骎乎筹议及之。至如订商律。考币制。设警＜目辟＞行＜匧心＞口＜韦未＞＜夗贝＞。改税则立约章。以巩国权。以谋公益。安民固圉之道也。于是遂增改内官制。设学部以绾教育。外务以绾交涉。民政以绾保＜目辟＞行＜匧心＞口＜韦未＞＜夗贝＞。农工商以绾实业。邮传以绾交通。改户部为度支。以绾财权。改兵部为陆军。以示海军必立。改刑部为法。别设大理院。立法司法。权限攸分。改理藩院为部。以整理属国。外则改奉天吉林黑龙江为省。而极意经画。特殊腹地。凡皆参合西制。从新法也。非礼不足持世教。故特开礼学馆。非圣贤道德文章。不坠于地。不足杜人歧趋。使俱蹈大道。乃设存古学堂。盖谋新固未尝舍旧矣。然上之励精以图。孳孳设张治具。凡所趋重者。盖在豫备立宪。明诏既下。遂以豫备之方。施行之序。谕饬臣工。条具以闻。而采择所宜。则有考察大臣之遣。草创法制。则有编查馆之设。方且谕开资政院。刻期课筹备成绩。以速实行。而海内喁喁。延颈企踵。亦庶几于进大同之化。蒙无疆之庥。不图圣躬违豫。驯至玉几弥留。龙驭上宾。其时海以内编户之氓。海以外重译之使。皆奔走号呼。如赤子失慈父母。靡所瞻依。此以见德泽及人。至深且远。而功烈未竟。尤所深痛而旁皇者。今者载辑徽猷。炳垂方策。藏之金匮石室。永永万世。为大经大法所留贻。闻之无德不备而后成圣人。无法不立而后通政教。至哉圣乎。亶所谓巍巍乎。焕乎。荡荡乎。道演羲农而规启黄虞。呜呼盛哉。
  </div>
  <div class="pagination">
   <a href="清实录光绪朝实录_page1315.html">
    上一页
   </a>
   <span>
    ...
   </span>
   <a href="清实录光绪朝实录_page1311.html">
    1311
   </a>
   <a href="清实录光绪朝实录_page1312.html">
    1312
   </a>
   <a href="清实录光绪朝实录_page1313.html">
    1313
   </a>
   <a href="清实录光绪朝实录_page1314.html">
    1314
   </a>
   <a href="清实录光绪朝实录_page1315.html">
    1315
   </a>
   <span class="current-page">
    1316
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
