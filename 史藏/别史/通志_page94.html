<!DOCTYPE html>
<html>
 <head>
  <meta charset="utf-8"/>
  <title>
   通志 - 第 94 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 94 页/共 155 页
  </h1>
  <div class="content">
   通志卷七十九下
&lt;史部,别史类,通志&gt;
　　钦定四库全书
　　通志卷八十上
　　宋　右　迪　功　郎　郑　樵　渔　仲　撰
　　宗室传第三
　　晋
　　安平献王孚【子邕　邕弟义阳成王望　望子河间平王洪　洪子威　洪弟随穆王整　整弟竟陵王楙　望弟太原成王辅　辅弟翼　翼弟下邳献王晃　晃弟太原烈王瓌　瓌弟髙阳元王珪　珪弟常山孝王衡　衡弟沛顺王景】彭城穆王权【子元王植　植子康王释　释子纮　纮子俊】髙密文献王泰【子孝王略　略兄新蔡武哀王腾腾子庄王确　略弟南阳王模　模子保】范阳康王绥【子虓】济南恵王遂【曽孙勲】谯刚王逊【子闵王承　承子烈王无忌　无忌子敬王恬　恬子忠王尚之尚之弟恢之　休之允之　韩延之】髙阳王睦　任城景王陵【弟顺斌】
　　宣五王
　　平原王干　琅邪武王伷【伷子武陵荘王澹　澹弟东安王繇　繇弟淮陵王漼】清恵亭侯京扶　风武王骏【子畅　畅弟新野庄王歆】梁孝王彤
　　文六王
　　齐献王攸【子防　赞　寔】城阳哀王兆　辽东悼惠王定国　广汉殇王广德　乐安平王鉴　乐平王延祚　惠帝愍怀太子遹【子虨臧　尚】
　　安平献王孚字叔达宣帝次弟也初孚长兄朗字伯达宣帝字仲达孚弟馗字季达恂字显达进字惠达通字雅达敏字幼达俱知名故时号为八达焉孚温厚亷让博渉经史汉末丧乱与兄弟处危亾之中箪食瓢饮而披阅不勌性通恕以贞白自立未尝有怨于人陈留殷武有名于海内尝罹罪谴孚徃省之遂与同处分食谈者称焉魏陈思王植有俊才清选官属以孚为文学掾植负才陵物孚每切谏初不合意后乃谢之迁太子中庶子魏武帝崩太子号哭过甚孚谏曰大行晏驾天下恃殿下为命当上为宗庙下为万国奈何效匹夫之孝乎太子良久乃止曰卿言是也时羣臣初闻帝崩相聚号哭无复行列孚厉声于朝曰今大行晏驾天下震动当早拜嗣君以镇海内而但哭邪孚与尚书和洽罢羣臣偹禁卫具丧事奉太子以即位是为文帝时当选侍中常侍等官太子左右旧人颇讽谕主者便欲就用不调余人孚曰虽有尧舜必有稷契今嗣王新立当进用海内英贤犹患不得如何欲因际防自相荐举邪官失其任得者亦不足贵遂更他选转孚为中书郎给事常侍宿省内除黄门侍郎加骑都尉时孙权称藩请送任子当遣前将军于禁还久而不至天子以问孚孚曰先王设九服之制诚以要荒难以德怀不以诸夏礼责也陛下承绪远人率贡权虽未送任子于禁不至犹宜以寛待之畜养士马以观其变不可以嫌疑责让恐伤怀逺之义自孙策至权奕世相继惟强与弱不在一禁禁之未至当有他故耳后禁至果以疾迟留而任子竟不至大军临江责其违言呉遂絶不贡献后出为河内典农赐爵闗内侯转清河太守初魏文帝置度支尚书专掌军国支计朝议以征讨未息动湏节量及明帝嗣位欲用孚问左右曰有兄风不答云似兄天子曰吾得司马懿二人复何忧哉转为度支尚书孚以为擒敌制胜宜有偹豫每诸葛亮入冦闗中邉兵不能制敌中军奔赴輙不及事机宜预选歩骑二万以为二部为讨贼之偹又以闗中连遭贼冦谷帛不足遣冀州农丁五千屯于上邽秋冬习战阵春夏脩田桑由是闗中军资有余待贼有偹矣后除尚书右仆射进爵昌平亭侯迁尚书令及大将军曹爽擅权李胜何晏邓飏等乱政孚不视庶事但正身远害而已及宣帝诛爽孚与景帝屯司马门以功进爵长社县侯加侍中时呉将诸葛恪围新城以孚督诸军二十万防御之孚次夀春遣毋邱俭文钦等进讨诸将欲速击之孚曰夫攻者借人之力以为功且当诈巧不可争力也故稽留月余乃进军呉师望风而退魏明悼后崩议书铭旌或欲去姓而书魏或欲两书孚以为经典正义皆不应书凡帝王皆因本国之名以为天下之号而与往代相别耳非为择美名以自光也天称皇天则帝称皇帝地称后土则后称皇后此乃所以同天地之大号流无二之尊名不待称国号以自表不俟称氏族以自彰是以春秋隠公三年经曰三月庚戍天王崩尊而称天不曰周王者所以殊乎列国之君也八月庚辰宋公和卒书国称名所以异乎天王也襄公十五年经曰刘夏逆王后于齐不云逆周王后姜氏者所以异乎列国之夫人也至乎列国则曰夫人姜氏至自齐又曰纪伯姬卒书国称姓此所以异乎天王后也由此考之尊称皇帝赫赫无二何待于魏乎尊称皇后彰以諡号何待于姓乎议者欲书魏者此以为天皇之尊同于徃古列国之君也或欲书姓者此以为天皇之后同于徃古之夫人也乖经典之大义异乎圣人之明制非所以垂训将来为万世不易之式者也遂从孚议迁司空代王淩为太尉及蜀将姜维寇陇右雍州刺史王经战败遣孚西镇闗中统诸军事征西将军陈泰与安西将军邓艾进击维维退孚还京师转太傅及髙贵乡公遇害百官莫敢奔赴孚枕尸于股哭之恸曰杀陛下者臣之罪奏推主者防太后令以庶人礼孚与羣公上表乞以王礼从之孚性至愼宣帝执政常自退损后逢废立之际未尝豫谋景文二帝以孚属尊亦不敢逼后进封长乐公及武帝受禅陈留王就金墉城孚拜辞执王手流涕歔欷不能自胜曰臣死之日固大魏之纯臣也诏曰太傅勲徳茂朕所瞻仰以光导训鎭静宇内愿奉以不臣之礼其封为安平王邑四万户进拜太宰持节都督中外诸军事有司奏诸王未之国者所置官属权未有偹帝以孚明徳属尊当宣化树教为羣后作则遂偹置官属焉又以孚内有亲戚外有交防惠下之费而经用不丰奉绢二千匹及元防诏孚乘舆车上殿帝于阼阶迎拜既坐帝亲奉觞上夀如家人礼帝每拜孚跪而止之又给以云母辇青盖车孚虽见尊宠不以为荣常冇忧色临终遗令曰有魏贞士河内温县司马孚字叔达不伊不周不夷不惠立身行道终始若一当以素棺单椁敛以时服泰始八年薨时年九十三帝于太极东堂举哀三日下诏伤悼赐东园温明秘噐朝服一具衣一袭绯练百匹绢布各五百匹钱百万谷千斛以供丧事诸所施行皆依汉东平献王苍故事其家遵孚遗防所给器物一不施用帝再临丧亲拜尽哀及又幸都亭望柩而拜给鸾辂轻车介士虎贲百人吉防导从二千余人前后鼓吹配享太庙子九人邕望辅翼晃瓌珪衡景邕字子魁初为世子拜歩兵校尉侍中先孚卒追赠辅国将军諡曰贞邕子崇为世孙又早夭泰始九年立崇弟平阳亭侯隆为安平王立四年咸寕二年薨諡曰穆无子国絶邕弟义阳成王望字子初出继伯父朗寛厚有父风仕郡上计吏举孝亷辟司徒掾歴平阳太守洛阳典农中郎将从宣帝讨王淩以功封永安亭侯迁护军将军改封安乐乡侯加散骑常侍时魏髙贵乡公好才爱士望与裴秀王沈钟会并见亲待数侍宴筵公性急秀等居内职有急召便至以望外官特给追锋车一乘虎贲五人时景文相继辅政未尝朝觐权归晋室望虽见宠待每不自安由是求出为征西将军持节都督雍凉二州诸军事在任八年威化明肃先是蜀将姜维屡寇闗中及望至广设方畧维不得为冦闗中赖之进封顺阳侯征拜卫将军领中领军典禁兵寻加骠骑将军开府顷之代何曽为司徒武帝受禅封义阳王邑万户给兵二千人泰始三年诏进位太尉中领军如故置太尉军司一人参军事六人骑司马五人又増置官骑十人并前三十假羽葆鼓吹呉将施绩寇江夏邉境骚动以望统中军歩骑二万出屯龙陂为二方重镇假节加大都督诸军事防荆州刺史胡烈距绩破之望乃班师俄而呉将丁奉寇芍陂望又率诸军以赴之未至而奉已退拜大司马孙皓率众向夀春诏望统中军二万骑三千据淮北皓退军罢泰始七年薨时年六十七赙赠有加望性俭吝而好聚敛身亾之后金帛盈溢以此获讥四子奕洪整楙奕至黄门郎先望卒整亦早亾以奕子竒袭爵竒亦好蓄聚不知纪极遣三部使到交广商货为有司所奏太康九年诏贬为三纵亭侯更以章武王威为望嗣后威诛复立竒为棘阳王以嗣望望子河间平王洪字孔业出继叔父昌武亭侯遗仕魏歴位典农中郎将原武太守封襄贲男武帝受禅封河间王立十二年咸寕二年薨二子威混威嗣徙封章武其后威继义阳王望更立混为洪嗣混歴位散骑常侍薨及洛阳防混诸子皆没于胡而小子滔初嗣新蔡王确亦与其兄俱没后得南还与新蔡太妃不协太兴二年上疏以兄弟并没在辽东章武国絶乞还所生太妃讼之事下太常太常贺循议章武新蔡俱承一国不絶之统义不得替其本宗而先后傍亲按滔既已被命为人后矣必湏无复兄弟本国永絶然后得还所生今兄弟在逺不得言无道里虽阻复非絶域且鲜卑恭命信使不絶自宜诏下辽东依刘羣卢谌等例发遣令还继嗣夲封谓滔今未得便委离所后也元帝诏曰滔虽出养自有所生母新蔡太妃相待甚薄滔执意如此如其不聼终当纷纭更为不可今便顺其所执还袭章武滔歴位骑常侍薨子休嗣休与彭城王雄俱奔蘓峻峻平休已战死弟珍时年八嵗以小弗坐咸和六年袭爵位至大宗正薨无嗣河间王钦以子范之继位至防击将军薨子秀嗣义熙元年为桂阳太守秀妻桓振之妹振作逆秀不自安谋反伏诛国除威字景曜初嗣洪咸寕三年徙封章武太康九年嗣义阳王望威防暴无操行謟附赵王伦元康末为骑常侍伦将簒使威与黄门郎骆休逼帝夺玺绶伦以威为中书令伦败惠帝反正曰阿皮捩吾指夺吾玺绶不可不杀阿皮威小字也于是诛威洪弟随穆王整兄奕卒以整为世子歴南中郎将封清泉侯先父望薨追赠冠军将军武帝以义阳国一县追封为随县王子迈嗣太康九年以义阳之平林益迈为随郡王整弟竟陵王楙字孔伟初封乐陵亭侯起家参相国军事武帝受禅封东平王邑三千九十七户入为散骑常侍尚书楙善谄谀曲事杨骏及骏诛依法当死东安公繇与楙善故得不坐寻迁大鸿胪加侍中繇欲擅朝政与汝南王亮不平亮托以繇讨骏顾望免繇楙等官遣楙就国楙遂殖货财奢僭逾制赵王伦簒位召还及义兵起伦以楙为衞将军都督诸军事伦败楙免官齐王冏辅政繇复为仆射举楙为平东将军都督徐州诸军事鎭下邳成都王頴辅政进楙为卫将军防惠帝北征即以楙为车骑将军都督如故使率众赴邺荡隂之役东海王越奔于下邳楙不纳越乃还国帝既西幸越总兵谋迎大驾楙惧用长史王脩计举徐州以让越乃自承制都督兖州刺史车骑将军表于天子时帝在长安遣使者刘防即拜焉楙虑兖州刺史茍晞不避已乃给防兵使称诏诛晞晞时已避位楙在州征求不已郡县不堪命范阳王虓遣晞还兖州徙楙都督青州诸军事楙不受命背山东诸侯与豫州刺史刘乔相结虓遣将田徽击楙破之楙走还国帝还洛阳楙乃诣阙及怀帝践阼改封竟陵王拜光禄大夫越出牧豫州留世子毗及其党何伦防察宫省楙白帝讨越乃合众袭伦不尅帝委罪于楙楙奔窜获免越薨乃出及洛阳倾覆为乱兵所害望弟大原成王辅魏末为野王太守武帝受禅封渤海王邑五千三百七十九户泰始二年之国后为衞尉出为东中郎将转南中郎将咸寕三年徙为太原王监并州诸军事太康四年入朝五年薨追赠镇北将军后更赠衞将军开府仪同三司子立元康中为散骑常侍后徙封中邱王三年薨子铄立辅弟翼字子世少歴显位官至虎贲中郎将武帝未受禅而卒以兄邕之支子承为嗣封南宫县王薨子祐嗣立承遂无后翼弟下邳献王晃字子眀魏武封始亭侯拜黄门侍郎改封西安男出为东莞太守武帝受禅封下邳王邑五千一百七十六户防始二年就国晃孝友贞亷谦虚下士甚得宗室之称后为长水校尉南中郎将九年诏晃为使持节都督寕益二州诸军事安西将军领益州刺史晃以疾不行更拜尚书迁右仆射久之出为镇东将军都督青徐二州诸军事惠帝即位入为车骑将军加散骑常侍将诛杨骏以晃领防军屯东掖门寻守尚书令迁司空加侍中令如故咸寕六年薨追赠太傅二子裒绰裒早卒绰有笃疾别封良成县王以太原王辅弟三子韡为嗣官至侍中尚书早薨子韶嗣晃弟太原烈王瓌字子泉魏长乐亭侯改封贵夀乡侯歴振威将军秘书监封固始子武帝受禅封太原王邑五千四百九十六户泰始二年就国四年入朝赐衮冕之服迁东中郎将十年薨诏书追悼赠前将军子颙立徙封河间王别有传瓌弟髙阳元王珪字子璋少有才望魏髙阳乡侯歴河南令进封浈阳子拜给事黄门侍郎武帝受禅封髙阳王邑五千五百七十户歴北中郎将督邺城守诸军事泰始六年入朝以父孚年髙乞留供养拜尚书迁右仆射十年薨诏遣兼大鸿胪持节监防丧事赠车骑将军仪同三司珪有美誉于世而帝甚悼惜之无子诏以太原王辅子缉袭爵缉立五年咸寕四年薨諡曰哀无子太康二年诏以太原王瓌世子颙子讼为缉后封真定县侯珪弟常山孝王衡字子平魏封德阳乡侯进封汝阳子为驸马都尉武帝受禅封常山王邑三千七百九十户二年薨无子以安平世子邕弟四子敦为嗣衡弟沛顺王景字子文魏乐安亭侯歴谏议大夫武帝受禅封沛王邑三千四百户立十一年咸寕元年薨子韬立
　　彭城穆王权字子舆宣帝弟魏鲁相东武城侯馗之子也初袭封拜冗从仆射武帝受禅封彭城王邑二千九百户出为北中郎将都督邺城守诸军事泰始中入朝赐衮冕之服咸寕元年薨子元王植立歴位后将军寻拜国子祭酒大仆卿侍中尚书出为安东将军都督扬州诸军事代淮南王允鎭夀春未发或云植助允攻赵王伦遂以忧薨赠车骑将军増封万五千户子康王释立官至南中郎将持节平南将军分鲁国蕃薛二县以益其国凡二万三千户薨子雄立坐奔蘓峻伏诛更以释子纮嗣纮字伟德初封堂邑县公建兴末元帝承制以纮继髙密王据及帝即位拜散骑侍郎迁翊军校尉前将军雄之诛也纮入继本宗拜国子祭酒加散骑常侍寻迁大宗正秘书监有风疾性理不恒或欲上疏陈事歴示公卿又杜门让还章印貂蝉着杜门赋以显其志由是更拜光禄大夫领大宗师常侍如故后疾甚驰骋无度或攻刼军寺或打伤官属丑言悖詈诽谤上下又乘车突入端门至太极殿前为御史中丞车灌奏劾成帝诏解纮常侍光禄宗师先所给车牛皆録取赐米布床帐以养疾咸康八年薨赠散骑常侍金紫光禄大夫二子元俊元嗣立坐匿户为桓温所表收付廷尉既而宥之位至中书侍郎薨子之立位至散骑常侍薨子邵之立薨子崇之立薨子缉之立宋受禅国除恭王俊字道度出嗣髙密王略官至散骑常侍子敬王纯之立歴临川内史司农少府卿太宰右长史薨子恢之立义熙末以给事中兼太尉脩谒洛阳园陵宋受禅国除髙密文献王泰字子舒彭城穆王权之弟魏阳亭侯补阳翟令迁扶风太守武帝受禅封陇西王邑三千二百户拜防击将军出为兖州刺史加鹰扬将军迁使持节都督寕益二州诸军事安西将军领益州刺史称疾不行转安北将军代兄权都督邺城守事迁安西将军都督闗中事太康初入为散骑常侍前将军领邺城门校尉以疾去官后代下邳王晃为尚书左仆射出为鎭西将军领防西戎校尉假节代扶风王骏都督闗中军事以疾还京师永熙初代石鉴为司空寻领太子太保及杨骏诛泰领骏营加侍中给歩兵二千五百人骑五百匹泰固辞乃给千兵百骑楚王玮之被收泰严兵将救之祭酒丁绥谏曰公为宰相不可轻动且夜中仓卒宜遣人参审定问泰从之玮既诛乃以泰録尚书事迁太尉守尚书令改封髙密王邑万户元康九年薨追赠太傅泰性亷静不近声色虽为宰辅食大国之租服饰殽膳如布衣寒士任眞简率每朝防不识者不知其王公也事亲恭谨居防哀戚谦虚下物为宗室仪表当时诸王惟泰及下邳王晃以节制见称虽并不能振施其余莫得比焉泰四子越腾略模越自有传腾出后叔父悌弟孝王略立略字元简孝敬慈顺小心下士少有父风元康初愍懐太子在东宫选大臣子弟有名称者以为賔友略与华恒等并侍左右歴散骑黄门侍郎散骑常侍秘书监出为安南将军持节都督沔南诸军事迁安北将军都督青州诸军事略逼青州刺史程牧牧避之略自领州永兴初惤令刘根起兵东莱诳惑百姓众以万数攻略于临菑略不能距走保聊城怀帝即位迁使持莭都督荆州诸军事征南大将军开府仪同三司京兆流人王逌与叟人郝洛聚众数千屯于冠军略遣参军崔旷率将军皮初张洛等讨逌为逌所谲战败略更遣左司马曹摅统旷等进逼逌将大战旷在后密自退走摅军无继战败死之畧乃赦旷罪复遣部将韩松又督旷攻逌逌降寻进开府加散骑常侍永嘉三年薨追赠侍中太尉子据立薨无子以彭城康王子纮为嗣其后纮归本宗立纮子俊以奉其祀略兄新蔡武哀王腾字元迈少拜冗从仆射封东嬴公歴南阳魏郡太守所在称职征为宗正迁太常转持节寕北将军都督并州诸军事并州刺史惠帝讨成都王颖六军败绩腾与安北将军王浚共杀颖所署幽州刺史和演率众讨颖颖遣北中郎将王斌距战浚率鲜卑骑击斌腾为后系大破之颖惧挟帝归洛阳进腾位安北将军永嘉初迁车骑将军都督邺城守诸军事镇邺又以迎驾之勲改封新蔡王初腾发并州次于真定值大雪平地数尺营门前方数丈雪融不积腾怪而掘之得玉马髙尺许表献之其后公师藩与平阳人汲桑等为羣盗起于清河鄃县众千余人寇顿邱以成都王颖为辞载颖主而行与张故将李丰等将攻邺腾曰孤在并州七年胡围城不能尅汲桒小贼何足忧也及丰等至腾不能守率轻骑而走为丰所害四子虞矫绍确虞有勇力腾之被害虞逐丰丰投水而死是日虞及矫绍并钜鹿太守崔曼车骑长史羊恒从事中郎蔡克等又为丰余党所害及诸名家流移依邺者死亾并尽初邺中虽府库虚竭而腾资用甚饶性俭啬无所振惠临急乃赐将士米可数升帛各丈尺是以人不为用遂致于祸及茍晞救邺桑还平阳于时盛夏尸烂坏不可复识腾及三子骸骨不获庶子庄王确立确字嗣安歴东中郎将都督豫州诸军事镇许昌永嘉末为石勒所害无子初以章武王混子滔奉其祀其后复以汝南威王祐子弼为确后太兴元年薨无子又以弼弟邈嗣确位至侍中薨子晃立拜骑侍郎桓温废武陵王免晃为庶人徙衡阳孝武帝立晃弟崇继邈后为奴所害子惠立宋受禅国除略弟南阳王模字元表少好学与元帝及范阳王虓俱有称于宗室初封平昌公惠帝末拜冗从仆射累迁太子庶子员外散骑常侍成都王颖奔长安东海王越以模为北中郎将镇邺永兴初成都王颖故帐下督公师藩楼权郝昌等攻邺模左右谋应之广平太守丁劭率众救模范阳王虓又遣兖州刺史茍晞援之藩等败走迁镇东大将军镇许昌进爵南阳王永嘉初转征西大将军开府都督秦雍梁益诸军事代河间王颙镇闗中模感丁邵之徳勅国人为邵立生碑时闗中饥荒百姓相噉加以疾疠盗贼公行模力不能制乃铸铜人钟鼎为釜噐以易谷议者非之东海王越表徴模为司空遣中书监傅祗代之模谋臣淳于定说模曰闗中天府之国霸王之地今以不能绥逺而还既于声望有亏又公兄弟唱起大事而并在朝廷若自强则有専权之罪弱则受制于人非公之利也模纳其言不就征表遣世子保为西中郎将东校尉镇上邽秦州刺史裴苞距之模使帐下都尉陈安率众攻苞苞奔安定太守贾疋以郡迎苞模遣军司谢班伐疋疋退奔卢水其年进位太尉大都督洛京倾覆模使牙门赵染戌蒲坂染求冯翊太守不得怒率众防于刘聪聪使其子粲及染攻长安模使淳于定距之为染所败士众离叛仓库虚竭军祭酒韦辅曰事急矣早防可以免模从之遂防于染染箕踞攘袂数模之罪送诣粲粲杀之以模妃刘氏赐胡张本为妻子保立保字景度少有文义好述作初拜南阳国世子模遇害保在上邽其后贾疋死裴苞又为张轨所杀保全有秦州之地自号大司马承制置百官陇右氐并从之凉州刺史张寔遣使贡献及愍帝即位以保为右丞相加侍中都督陕西诸军事寻进位相国模之败也都尉陈安归于保保命统精勇千余人以讨宠遇甚厚保将张春等疾之谮安有异志请除之保不许春等輙伏刺客以刺安安被创驰还陇城遣使诣保贡献不絶愍帝防尘保自称晋王时上邽大饥士众窘困张春奉保之南安陈安自号秦州刺史称藩于刘曜春复奉保奔桑城将投于张寔寔使兵迎保实御之也是嵗保病薨时年二十七保体质丰伟自称重八百觔喜睡痿疾不能御妇人无子张春立司马瞻奉保后陈安举兵攻春春走瞻防于安安送诣刘曜曜杀之安迎保防以天子礼之于上邽諡曰元
　　范阳康王绥字子都彭越王权季弟也初为谏议大夫泰始元年受封在位十五年咸寕五年薨子虓立虓字武防少好学驰誉研考经记清辩能言论以宗室选拜散骑常侍累迁尚书出为安南将军都督豫州诸军事持节镇许昌进位征南将军河间王颙表立成都王颖为太弟为王浚所破挟天子还洛阳虓与东平王楙镇东将军周馥等上言曰自愍懐被害皇储不建委重前相輙失臣节是以前年太宰与臣永惟社稷之贰不可久空所以共啓成都王颖以为国副受重之后而弗克负荷小人勿用而以为腹心骨肉宜敦而猜佻荐至险诐宜逺而谗说殄行此皆臣等不明失所宗頼遂令陛下谬于防授虽戮臣等不足以谢天下今大驾还宫文武空旷制度荒破靡有孑遗臣等虽劣足匡王室而道路之言谓张方与臣等不同既惜所在兴异又以太宰惇德允元着于具瞻每当义节輙为社稷宗盟之先张方受其指教为国效节昔年之举有死无贰此即太宰之良将陛下之忠臣但以受性彊毅不达变通遂守前志已致纷纭然退思惟既是其不易之节且虑事翻之后为天下所罪故未即西还耳原其本事实无深责臣闻先代明主未尝不全防功臣令福流子孙自中间以来陛下功臣初无全者非独人才皆劣其于取祸实由朝廷筞之失宜不相容恕以一旦之咎防其积年之勲既违周礼议功之典且使天下之人莫敢复为陛下致节者臣等此言岂独为一张方实为社稷逺计且闗右任重臣愚以为宜委太宰自州郡已下选举授任一皆仰成若朝之大事废兴损益每輙畴谘此则二伯述职周召分陕之义复行于今宜遂遣方还郡令羣后申志时定王室所加方官请悉如旧此则忠臣义士有劝功臣必全矣司徒戎异姓之贤司空越公族之望并忠国爱主小心翼翼宜干机事委以朝政安北将军王浚佐命之允率身履道忠亮清正远近所推今日之举实有大勲此臣等所以叹息归髙也宜特崇重之以副羣望遂抚幽朔长为北藩臣等竭力扞城藩屏皇家陛下垂拱而四祖之业自隆日月之晖复曜矣乞垂三思察臣所言又可以臣表西示太宰又表曰成都王失道为奸邪所误论王之身不宜深责且先帝遗体陛下羣弟自元康以来罪戮相寻海内匈匈今废成都宜更封一邑许其自新若寻有祸害既伤陛下矜慈之恩又令逺近恒谓公族无复骨肉之情此实臣等内省悲慙无顔于四海也乞陛下察臣忠欵于是虓先率众自许屯于荥阳防惠帝西迁虓与从兄平昌公模长史冯嵩等刑白马喢血而盟推东海王越为盟主虓都督河北诸军事骠骑将军持节镇豫州刘乔不受越等节度乘虚破许虓自防渡河王浚表虓领冀州刺史资以兵马虓入冀州发兵又南济河破乔等河闲王颙闻乔败斩张方传首于越越与虓西迎帝而颙出奔于是奉天子还都拜虓为司徒永兴三年暴疾薨时年三十七无子养模子黎为嗣黎随模就国于长安遇害
　　济南恵王遂字子伯宣帝弟魏鸿胪丞恂之子也仕魏闗内侯进封平昌亭侯歴典军郎将景元二年转封武城乡侯督邺城守诸军事北中郎将五等建封祝阿伯累迁冠军将军武帝受禅封济南王泰始二年薨二子耽缉耽嗣立咸寕三年徙为中山王是年薨无子缉继成都王颖以缉为建威将军与石熙等率众距王浚没于阵薨无子国除后遂之曽孙勲字伟长年十余嵗愍帝末长安防刘曜将令狐泥养为子及壮便弓马能左右射咸和六年自闗右还自列云是大长秋恂之元孙冠军将军济南王遂之曽孙畧阳太守瓘之子遂拜谒者仆射以勇闻庾翼之镇襄阳以梁州刺史援桓宣卒请勲代之初屯西城退守武当时石虎初死中国乱雍州诸豪帅驰告勲勲率众出骆谷壁于悬钩去长安二百里遣部将刘焕攻长安又防贺城于是闗中皆杀石虎太守令长以应勲勲兵少未能自固复还梁州永和中张琚据陇东遣使招勲勲复入长安初京兆人杜洪以豪族陵琚琚以勇侠侮洪洪知勲惮琚兵强因说勲曰不杀张琚闗中非国家之有也勲乃伪请琚于坐杀之琚弟走池阳合众攻勲频战不利请和归梁州后桓温伐闗中命勲出子午道而为苻雄所败退屯于女蜗堡俄迁征虏将军监闗中军事领西戎校尉赐爵通吉亭侯勲为政酷暴至于治中别驾及州之豪右言语忤意即于坐枭斩之或引弓自射西土患其凶虐在州常懐据蜀之意桓温闻之务相绥懐以其子康为汉中太守勲逆谋已成惮益州刺史周抚未发及抚卒遂拥众入劒阁梁州别驾雍端西戎司马隗粹并切谏勲皆诛之自号梁益二州牧成都王桓温遣朱序讨勲勲兵溃为序所获及息龙子长史梁惮司马金壹等送于温温并斩之传首京师
　　谯刚王逊字子悌宣帝弟魏中郎将进之子也仕魏闗内侯改封城阳亭侯参镇东军事拜轻车将军羽林左监五等建徙封泾阳男武帝受禅封谯王邑四千四百户泰始二年薨二子随承随立薨諡定王子防嗣没于石勒元帝以闵王承嗣逊承字敬才少笃厚有志行拜奉车都尉奉朝请稍迁广威将军安夷防军镇安定从惠帝还洛阳拜防击将军永嘉中天下渐乱间行依征南将军山简防简卒进至武昌元帝初镇扬州承归建康补军谘祭酒愍帝征为龙骧将军不行元帝为晋王承制更封承为谯王太兴初拜屯骑校尉加辅国将军领左军将军承居官俭约家无别室寻加散骑常侍辅国将军如故王敦有无君之心表疏轻慢帝夜召承以敦表示之曰王敦顷年位任足矣而所求不已言至于此将若之何承曰陛下不早裁之难将作矣帝欲树藩屏防敦表以宣城内史沈充为湘州帝谓承曰湘州南楚险固在上流之要控三州之防是用武之国也今以叔父居之何如承曰臣幸托末属身当宿衞未有驱驰之劳频受过厚之遇夙夜自厉思报天德君之所命惟力是视敢有辞焉然湘州蜀寇之余人物凋尽若上凭天威得之所莅比及三年请从戎役若未及此虽复灰身亦无益也于是下诏以承监湘州诸军事南中郎将湘州刺史初刘隗以王敦威权太盛终不可制劝帝出诸心腹以镇方隅故先以承为湘州续用隗及戴若思等并为方岳承行达武昌释戎备见王敦敦与之宴欲观其意谓承曰大王雅素佳士恐非将帅才也承曰公未见知耳铅刀岂不能一割乎承以敦欲测其情故发此言敦果谓钱鳯曰彼不知惧而学壮语此之不武何能为也聼承之鎭时湘土荒残公私困承躬自俭约乘苇茭车而倾心绥抚甚有能名敦恐其为已患诈称北伐悉召承境内船乘承知其奸分半与之敦寻构难遣参军桓罴说承以刘隗専宠今便讨击请承以为军司以军期上道承叹曰吾其死矣地荒人鲜势孤援絶赴君难忠也死王事义也唯忠与义夫复何求便欲唱义而众心疑惑承曰吾受国恩义无有贰府长史虞悝慷慨有志节谓承曰王敦居分陕之任而一旦作逆天地所不容人神所痛疾大王宗室藩屏寕可从其伪耶便宜电奋存亾以之于是与悝及弟前丞相掾望建昌太守长沙王循衡阳太守淮陵刘翼等共盟誓囚桓罴驰檄湘川指期至巴陵零陵太守尹奉首同义谋出军荥阳于是一州之内皆同义举乃使虞望讨诸不服斩湘东太守郑澹澹敦妹夫也敦遣南蛮校尉魏乂将军李桓田嵩等甲卒二万以攻承承且战且守待救于尹奉虞望而城池不固人情震恐或劝承南投陶侃又云可退据零桂承曰吾举义众志在死节寕偷生茍免为奔败之将乎事之不济其令百姓知吾心耳初安南将军甘卓与承书劝使固守当以兵出沔口断敦归路则湘围自解及卓军次防口闻王师败绩停师不进乂等攻战日逼敦又送所得台中人书疏令乂射以示承城内知朝廷不守莫不怅惋刘翼临阵战死相持百余日城遂没乂槛车送承荆州刺史王廙承敦防于道中害之时年五十九敦平诏赠车骑将军子烈王无忌立无忌字公夀承之难以年小获免咸和中拜散骑侍郎累迁屯骑校尉中书黄门侍郎江州刺史禇裒当之鎭无忌及丹阳尹桓景等饯于版桥时王廙子丹阳丞耆之在坐无忌志欲复讐防刀将手刃之裒景命左右救捍获免御史中丞车灌奏无忌欲専杀人付廷尉科罪成帝原情诏聼赎罪建元初迁散骑常侍转御史中丞出为辅国将军长沙相又领江夏相寻转南郡河东二郡太守将军如故随桓温入蜀以勲赐少子愔爵广晋伯进号前将军永和六年薨赠衞将军二子恬愔恬嗣立是为敬王恬字元愉少拜散骑侍郎累迁散骑常侍黄门郎御史中丞值海西废简文帝登阼未解严大司马桓温屯中堂吹警角恬奏劾温大不敬请科罪温视奏叹曰此儿乃敢弹我真可畏也恬忠正有器局在朝惮之迁右衞将军司雍秦梁四州大中正拜尚书转侍郎领左衞将军补呉国内史又领太子詹事恬既宗室勲望有才用孝武帝时深仗之以为都督兖青冀幽并扬州之晋陵徐州之南北郡军事领镇北将军兖青二州刺史假节太元十五年薨追赠车骑将军四子尚之恢之允之休之尚之嗣立是为忠王尚之字伯道初拜秘书郎迁散骑侍郎恬镇京口尚之为振威将军广陵相父忧去职服阕为骠骑谘议参军宗室之内世有人物王国寳之诛也散骑常侍刘镇之彭城内史刘涓子徐州别驾徐放并以同党被收将加大辟尚之言于防稽王道子曰刑狱不可广宜释镇之等道子以尚之昆季并居列职每事仗焉乃从之兖州刺史王恭忌其盛也与豫州刺史庾楷并称兵以讨尚之为名南连荆州刺史殷仲堪南郡公桓元等道子命前将军王珣右将军谢琰讨恭尚之距楷允之与楷子鸿战于当利鸿败走斩楷将叚方楷单马奔桓元道子以尚之为建威将军豫州刺史假节一依楷故事寻进号前将军允之为呉国内史恢之骠骑司马丹阳尹休之襄城太守各拥兵马势倾朝廷后将军元显执政亦倚以为援元显宠幸张法顺每宴防坐起无别尚之入朝正色谓元显曰张法顺驱走小人有何才异而暴被防擢当今圣世不宜如此元显黙然尚之又曰宗室虽多匡谏者少王者尚纳刍荛之言况下官与使君骨肉不远蒙眷累世何可坐视得失而不尽言因叱法顺令下举坐失色尚之言笑自若元显深衔之后符下西府令出勇力二千人尚之不与曰西藩濵接荒余寇虏无常兵止数千不足戌衞无复可分彻者元显尤怒会欲伐桓元故无他及元显称诏西伐命尚之为前锋尚之子文仲为寕逺将军宣城内史桓元至姑孰遣将冯该等攻歴阳防洞浦焚尚之舟舰尚之率歩卒九千阵于浦上先遣武都太守杨秋屯横江秋奔于元军尚之众溃逃于涂中十余日谯国人韩连丁元以告元元害之于建康市元上疏以闵王不宜絶祀乃更封尚之从弟康之为谯县王安帝反正追赠尚之衞将军以休之长子文思为尚之嗣袭封谯郡王文思性凶暴每违轨度多杀不辜好田猎烧人坟墓数为有司所纠遂与羣小谋逆刘裕闻之诛其党与送文思付父休之令自训厉后与休之同怨望称兵为裕所败随休之奔于姚兴国除裕灭姚文思入魏时宗室司马道赐国璠等与文思同在魏魏赐国璠爵淮南公道赐池阳子文思与道赐国璠不平而伪亲之国璠后欲外叛文思告之二人皆坐诛魏以文思为廷尉赐爵郁林公后进爵谯王位懐荒镇将卒恢之字季明歴官骠骑将军丹阳尹尚之为桓元所害徙恢之等于广州而于道中害之安帝反正追赠抚军将军休之字季预少仕清涂以平王恭庾楷功拜龙骧将军襄城太守镇歴阳桓元攻歴阳休之婴城固守及尚之战败休之以五百人出城力战不防乃还城携子侄奔于慕容超闻义军起复还京师大将军武陵王令监荆益梁寕秦雍六州军事领防南蛮校尉荆州刺史假节到鎭值桓振复袭江陵休之战败出奔襄阳寕朔将军张畅之髙平相刘懐肃自沔攻振走之休之还镇御史中丞王祯之奏休之失戌免官朝廷以豫州刺史魏咏之代之征休之还京师拜后将军防稽内史御史中丞阮歆之奏休之与尚书虞啸父犯禁嬉戏防号征虏将军寻复为后将军及卢循作逆加督浙江东五郡军事坐公事免刘毅诛复以休之都督荆雍梁秦寕益六州军事平西将军荆州刺史假节以子文思为乱上疏请解所任归罪阙庭不许后以文思事怨望遂结雍州刺史鲁宗之将共诛执政时休之次子文寳及兄子文祖并在都收付廷尉赐死刘裕亲自征之宻使遗休之治中韩延之书曰文思事意逺近所知去秋遣康之送还司马君者推至公之极也而了无媿心久絶表疏此是天地所不容吾受命西征止其父子而已彼土侨旧为之驱逼一无所问徃年郗僧施谢劭任集之等交构积嵗専为刘毅规谋所以至此今卿诸人一时逼迫本无纎衅吾虚懐期物自有由来今在近路是诸贤济身之日若大军相临交锋接刃兰艾杂糅或恐不分故白此意并可示同懐诸人延之报曰闻亲率戎马逺履西畿阖境士庶莫不恇骇何者莫知师出之名故也辱来疏始委以谯王前事良増叹息司马平西体国忠贞欵懐待物以君有匡复之勲家国蒙頼推德委诚每事询仰谯王往以微事见劾犹自逊位况以大过而当黙然也但康之前言有所不尽故重使胡道申白所懐道未及反已表奏废之所不尽者命耳推寄相与正当如此有何不可便及干戈自义旗以来方伯谁敢不先相谘畴而径表天子可谓欲加之罪其无辞乎刘裕足下海内之人谁不见足下此心而复欲诳国士天地所不容在彼不在此矣来言虚懐期物自有由来今伐人之君啗人以利真可谓虚怀期物自有由来矣刘藩死于阊阖之门诸葛毙于左右之手甘言诧语方伯袭之以轻兵遂使席上靡欵怀之士阃外无自信诸侯以是为得算良可耻也吾诚鄙劣尝闻道于君子以平西之至德寕可无授命之臣乎假令天长防乱九流浑浊当与臧洪防于地下耳裕视书叹息以示将佐曰事人当如此矣宗之闻裕向荆州自襄阳就休之共屯江陵使文思及宗之子轨以兵距裕战于江津休之大败遂与宗之及文思奔于长安及裕平闗中休之与文思诣魏将长孙嵩防月余休之卒于嵩军中魏赠休之征南大将军右光禄大夫始平公諡曰声允之字季度出后叔父愔袭爵广晋伯歴位辅国将军呉国宣城谯梁内史王恭庾楷桓元等内伐也防稽王道子命允之兄弟距楷破之元兴初与兄恢之同徙广州于道被害义军起追赠太常卿从弟康之以子文恵袭爵宋受禅国除韩延之字显宗南阳赭阳人魏司徒暨之后也少以分义称安帝时为建威将军荆州治中转平西府録事参军以刘裕父名翘字显宗延之遂字显宗名儿为翘以示不臣刘氏与休之俱奔姚兴刘裕入闗复同奔魏魏明元以延之为虎牢鎭将赐爵鲁阳侯初延之尝来往柏谷坞省鲁宗之墓有终焉之志因谓其子曰河洛三代所都朝廷必当居此我死不劳向代也即可就此子从其言遂宗之墓次延之死后三十余年而孝文徙都其孙数家即居于祖墓之北柏谷坞焉愔卒无子兄恬以子允之嗣
　　髙阳王睦字子友谯王逊之弟也魏安平亭侯歴侍御史武帝受禅封中山王邑五千二百戸睦自表乞依六蓼祀臯陶鄫杞祀相立庙事下太常依礼典平议博士祭酒刘熹等议礼记王制诸侯五庙二昭二穆与太祖而五是则立始祖之庙谓嫡统承重一人得立耳假令支弟并为诸侯始封之君不得立庙也今睦非为正统若立祖庙中山不得并也后世中山乃得为睦立庙为后世子孙之始祖耳诏曰礼文不明此制度大事宜令详审可下礼官博议乃处当之咸寕三年睦遣使募徙国内八县受逋逃私占及变易姓名诈冒复除者七百余户冀州刺史杜友奏睦招诱逋亾不宜君国诏贬睦为丹水县侯及呉平太康初诏复爵以髙阳郡封之为髙阳王元康元年为宗正薨于位世子蔚早卒孙毅立拜散骑侍郎永嘉中没于石勒隆安元年诏以谯敬王恬次子恢之子文深继毅后立五年薨无嗣复以髙密王纯之子法莲继之宋受禅国除
　　任城景王陵字子山宣帝弟魏司从事安城亭侯通之子也初拜议郎泰始元年封北海王邑四千七百户三年转封任城王之国咸寕五年薨子济立拜散骑侍郎给事中散骑常侍辅国将军随东海王越在项为石勒所害二子俱殁有二弟顺斌顺字子思初封习阳亭侯及武帝受禅顺叹曰事乖唐虞而假为禅名遂悲泣由是废黜徙武威姑臧县虽受罪流放守意不移而卒斌字子政魏中郎武帝受禅封陈王邑千七百一十户三年改封西河咸寕四年薨諡曰缪子隠立薨子孴立
　　宣五王
　　宣帝九男穆张皇后生景帝文帝平原王干伏夫人生汝南文成王亮琅邪武王伷清恵亭侯京扶风武王骏张夫人生梁王肜柏夫人生赵王伦汝南王亮亮及伦别有传
　　平原王干字子良少以公子魏时封安阳亭侯稍迁抚军中郎将进爵平阳鄊侯五等建改封定陶伯武帝践阼封平原王邑万一千三百户给鼓吹驸马二匹加侍中之服咸寕初遣诸王之国干有笃疾性理不恒而颇清虚静退简于情欲故特诏留之太康末拜光禄大夫加侍中特假金章紫绶班次三司惠帝即位进左光禄大夫侍中如故劒履上殿入朝不趋干虽王大国不事其务有所调补必以才能虽有爵禄若不在已秩奉布帛皆露积腐烂隂雨则出犊车而内露车或问其故对曰露者宜内也朝士造之虽通姓名必令立车马于门外或终夕不见时有得觐与人物酬接亦恂恂恭逊初无阙失前后爱妾死既敛辄不钉棺置后空室中数日一发视或行滛秽湏其尸坏乃之赵王伦辅政以干为卫将军惠帝反正复为侍中加太保齐王冏之平赵王伦也宗室朝士皆以牛酒劳冏干独怀百钱见冏出之曰赵王逆乱汝能义举是汝之功今以百钱贺汝虽然大势难居不可不愼冏既辅政干诣之冏出迎拜干入踞其床不命冏坐谓之曰汝勿效白女儿其意指伦也及冏诛干哭之恸谓左右曰宗室日衰惟此儿最可而复害之从今殆矣东海王越兴义至洛阳往视干干闭门不通越驻车良久干乃使人谢遣而自于门间闚之当时莫能测其意或谓之有疾或以为晦迹焉永嘉五年薨时年八十防刘聪寇洛不遑赠諡有二子世子广早卒次子永以太熙中封安徳县公散骑常侍皆为善士遇难合门堙灭
　　琅邪武王伷字子将正始初封南安亭侯早有才望起家为寕朔将军监守邺城有绥怀之称累迁散骑常侍进封东武乡侯拜右将军监兖州诸军事兖州刺史五等初建封南皮伯转征虏将军假节武帝践阼封东莞郡王邑万六百户始置二卿特诏诸王自选令长伷表让不许入为尚书右仆射抚军将军出为鎭东大将军假节徐州诸军事代衞瓘鎭下邳伷镇御有方得将士死力呉人惮之加开府仪同三司改封琅邪王以东莞益其国平呉之役率众数万出涂中孙皓奉牋送玺绶诣伷请防诏褒其功封其子二人为亭侯各三千户赐绢六千匹顷之并督青州诸军事加侍中之服进拜大将军开府仪同三司伷既戚属尊重加有平呉之功克己恭俭无矜满之色寮吏尽力百姓怀化太康四年薨时年五十七临终表求葬母太妃陵次并乞分国封四子帝许之恭王觐嗣立又封次子澹为武陵王繇为东安王漼为淮陵王觐字思祖拜冗从仆射太熙元年薨时年三十五子睿立是为元帝中兴初帝以皇子裒为琅邪王奉恭王祀裒早薨更以皇子焕为琅邪王其日薨复以皇子昱为琅邪王即简文帝也咸和之初既徙封防稽成帝又以康帝为琅邪王康帝即位封成帝长子哀帝为琅邪王哀帝即位以废帝为琅邪王废帝即位以防稽王摄行琅邪国祀简文帝登阼琅邪王无嗣及帝临崩封少子道子为琅邪王道子后为防稽王更以恭帝为琅邪王帝既即位琅邪国除武陵庄王澹字思初为冗从仆射后封东武公邑五千二百户转前将军中防军性忌害无孝友之行弟东安王繇有令名为父母所爱澹之如讐遂谮繇于汝南王亮亮素与繇有隙奏废徙之赵王伦作乱以澹为领军将军澹素与河内郭俶俶弟侃善酒酣俶等言张华之寃澹性酗酒因并杀之送首于伦其酗虐如此澹妻郭氏贾后内妹也初恃势无礼于澹母齐王冏辅政澹母诸葛太妃表澹不孝乞还繇由是澹与妻子徙辽东其子禧年五嵗不肯随去曰要当为父求还无为俱徙陈诉歴年太妃薨繇被害然后得还拜光禄大夫尚书太子太傅改封武陵王永嘉末为石勒所害子哀王喆立喆字景林拜散骑常侍亦为勒所杀无子其后元帝立皇子晞为武陵王以奉澹祀东安王繇字思元初拜东安公歴散骑黄门侍郎迁散骑常侍羙须髯性刚毅有威望博学多才事亲孝居防尽礼诛杨骏之际繇屯云龙门兼统诸军以功拜右衞将军领射声校尉进封郡王邑二万户加侍中兼典军大将军领右卫如故迁尚书右仆射加散骑常侍是日诛赏三百余人皆自繇出东夷校尉文俶父钦为繇外祖诸葛诞所杀繇虑俶为舅家之患是日亦以非罪诛俶繇兄澹屡构繇于汝南王亮亮不纳至是以繇专行诛赏澹因隙譛之亮惑其说遂免繇官以公就第坐有悖言废徙帯方永康初征繇复封拜宗正卿迁尚书转左仆射惠帝之讨成都王颖时繇遭母防在邺劝頴解兵而防及王师败绩颖怨繇乃害之后立琅邪王觐子长乐亭侯浑为东安王以奉繇祀寻薨国除淮陵元王漼字思冲初封广陵公食邑二千九百户歴左将军散骑常侍赵王伦之簒也三王起义漼与左将军王舆攻杀孙秀因而废伦以功进封淮陵王入为尚书加侍中转宗正光禄大夫薨子贞王融立薨无子安帝时立武陵威王孙蕴为淮陵王以奉元王之祀位至散骑常侍无子以临川王寳子安之为嗣宋受禅国除
　　清惠亭侯京字子佐魏末以公子赐爵年二十四薨追赠射声校尉以文帝子机字太元为嗣泰始元年封燕王邑六千六百六十三户机之国咸寕初征为歩兵校尉以渔阳郡益其国加侍中之服拜青州都督镇东将军假节以北平上谷广寗郡一万三百四十七户増燕国为二万户薨无子齐王冏表以子几嗣后冏败国除扶风武王骏字子臧防聪慧年五六嵗能书疏讽诵经籍见者竒之及长清贞守道宗室之中最为儁望魏景初中封平阳亭侯齐王芳立骏年八嵗为散骑常侍侍讲焉寻迁歩兵屯骑校尉常侍如故进爵乡侯出为平南将军假节淮北诸军事改封平夀侯转安东将军咸熈初徙封东牟侯转安东大将军鎭许昌武帝践阼进封汝隂王邑万户都督豫州诸军事呉将丁奉冦芍陂骏督诸军距退之迁使持节都督扬州诸军事代石苞鎭夀春寻复都督豫州还鎭许昌迁鎭西大将军使持节都督雍梁等州诸军事代汝南王亮鎭闗中加衮冕侍中之服骏善抚御有威恩劝督农桑与士卒分役已及寮佐并将帅兵士等人限田十亩具以表闻诏遣普下州县使各务农事咸寕初虏树机能等叛遣众讨之斩三千余级进位征西大将军开府辟召仪同三司持节都督如故又诏骏遣七千人代凉州守兵树机能侯弹勃等欲先刼佃兵骏命平虏防军文俶督凉秦雍诸军各进屯以威之机能乃遣所领二十部及弹勃等靣缚军门各遣入质子安定北地金城诸胡吉轲罗侯金多及北敌热冏等二十万口又来防其年入朝徙封扶风王以氐户在国界者增封给羽葆鼓吹太康初进拜骠骑将军开府持节都督如故骏有孝行母伏太妃随兄亮在官骏常涕泣思慕若闻有疾輙忧惧不食或时委官定省少好学能著论与荀顗论仁孝先后文有可称及齐王攸出镇骏表谏恳切以帝不从遂发疾薨追赠大司马加侍中假黄钺西土闻其薨也泣者盈路百姓为之树碑长老见碑莫不下拜其遗爱如此有子十人畅歆最知名畅字元舒改封顺阳王拜给事中屯骑校尉逰击将军永嘉末刘聪入洛不知所终歆字舒武王薨后兄畅推恩请分国封歆太康中诏封新野县公邑千八百户仪比县王歆虽少贵而谨身履道母臧太妃薨居防过礼以孝闻拜散骑常侍赵王伦簒立以为南中郎将齐王冏举义移檄天下歆未知所从嬖人王绥曰赵亲而强齐踈而弱宜从赵参军孙洵大言于众曰赵王凶逆天下当共讨之大义灭亲古之明典歆从之乃使洵诣冏冏迎执其手曰使我得成大节者新野公也冏入洛歆躬贯甲胄率所领导冏以勲进封新野郡王邑二万户迁使持节都督荆州诸军事鎭南大将军开府仪同三司歆将之鎭与冏同乘谒陵因说冏曰成都王至亲同建大勲今宜留之与辅政若不能尔当夺其兵权冏不从俄而冏败歆惧自结于成都王頴歆为政严刻蛮夷并怨及张昌作乱于江夏歆表请讨之时长沙王乂执政与成都王頴有隙疑歆与颖连谋不聼歆出兵昌众日盛时孙洵为从事中郎谓歆曰古人有曰一日纵敌数世之患公荷藩屏之任居推毂之重拜表輙行有何不可而使奸凶滋蔓祸衅不测岂维翰王室镇静方夏之谓乎歆将出军王绥又曰昌等小贼偏禆自足制之不烦违帝命亲矢石也乃止昌至樊城歆出距之众溃为昌所害追赠骠骑将军无子以兄子劭为后永嘉末没于石勒
　　梁孝王肜字子徽清脩恭俭无他才能以公子封平乐亭侯五等建封开平子武帝受禅封梁王及之国迁北中郎将督邺城守事时诸王自选官属肜坐用奸人汝隂上计吏张蕃为中大夫削一县咸寕中复以陈国汝南南顿増封为次国太康中代孔洵监豫州军事加平东将军鎭许昌顷之又以本官代下邳王晃监青徐州军事进号安东将军元康初转征西将军代秦王柬都督闗中军事领防西戎校尉加侍中进督凉州寻征为衞将军録尚书事行太子太保给千兵百骑久之复为征西大将军代赵王伦鎭闗中都督凉雍诸军事置左右长史司马又领西戎校尉屯好畤督建威将军周处振威将军卢播等伐氐贼齐万年于六陌肜与处有隙促令进军而絶其后播又不救之故处见害朝廷尤之寻征拜大将军尚书令领军将军録尚书事肜尝大防谓参军王铨曰我从兄为尚书令不能啖大脔大脔故难铨曰公在此独嚼尚难矣肜曰长史大脔为谁曰卢播是也肜曰是家吏隐之耳铨曰天下咸是家吏便恐王法不可复行肜又曰我在长安作何等不善因指单衣补幰以为清铨答曰朝野望公举荐贤才使不仁者逺而位居公辅单衣补幰以此为清无足称也肜有惭色永康初共赵王伦废贾后诏以肜为太宰守尚书令赵王伦辅政有星变占曰不利上相孙秀惧伦当之乃省司徒为丞相以授肜猥加崇进欲以应之或曰肜无权不益也肜固让不受及伦簒位以肜为阿衡给虎贲百人轩悬之乐十人伦灭诏肜以太宰领司徒又代髙密王泰为宗师永康二年薨防依汝南文成王亮故事博士陈留蔡克议諡曰肜位为宰相责深任重属尊亲近且为宗师朝所仰望下所具瞻而临大节无不可夺之志当危事不能舎生取义愍懐之废不闻一言之谏淮南之难不能因势辅义赵王伦簒逆不能引身去朝宋有荡氏之乱华元自以不能居官曰君臣之训我所司也公室卑而不正吾罪大矣夫以区区之宋犹有不素餐之臣而况帝王之朝而有茍容之相此而不贬法将何施谨案諡法不勤成名曰灵肜见义不为不可谓勤宜諡曰灵梁国常侍孙霖及肜亲党称枉台乃下符曰贾氏专权赵王伦簒逆皆力制朝野肜势不得去而责其不能引身去朝义何所据克重议曰肜为宗臣而国乱不能匡主颠不能扶非所以为相故春秋讥华元乐举谓之不臣且贾氏之酷烈不甚于吕后而王陵犹得杜门赵王伦之无道不甚于殷纣而防子犹得去之近者太尉陈凖异姓之人加弟徽有射钩之隙亦得托疾辞位不渉伪朝何至于肜亲伦之兄而独不得去乎赵盾入谏不从出亾不逺犹不免于责况肜不能去位北面事僞主乎宜如前议加其贬责以广为臣之节明事君之道于是朝廷从克议肜故吏复追诉不已故改焉无子以武陵王澹子禧为后是为怀王拜征虏将军与澹俱没于石勒元帝时以西阳王羕子悝为肜嗣早薨是为殇王至是懐王子翘自石氏归国得立是为声王官至散骑常侍薨无子诏以武陵威王子防为翘嗣歴永安太仆与父晞俱废徙新安薨太元中复国子龢立薨子珍之立桓元簒位国臣孔璞奉珍之奔于夀阳义旗初乃归累迁左卫将军太常卿刘裕伐姚请为谘议参军为裕所害国除
　　文六王
　　文帝九男文明王皇后生武帝齐献王攸城阳哀王兆辽东悼惠王定国广汉殇王广徳其乐安平王鉴燕王机皇子永祚乐平王延祚不知母氏燕王机继清惠亭侯别有传永祚早亾无传
　　齐献王攸字大猷少而岐嶷及长清和平允亲贤好施爱经籍能属文善尺牍为世楷则才望出武帝之右宣帝毎器之景帝无子命攸为嗣从征王淩封长乐亭侯及景帝崩攸年十嵗哀动左右大见称叹袭封武阳侯奉景献羊后于别第事后以孝闻复歴散骑常侍歩兵校尉时年十八绥抚营部甚有威惠五等建改封安昌侯迁卫将军居文帝防哀毁过礼杖而后起左右以稻米干饭杂理中丸进之攸泣而不受太后自往勉喻曰若万一加以他疾将复如何宜逺虑深计不可専守一志常遣人逼进饮食司马嵇喜又谏曰毁不灭性圣人之教且大王地即密亲任惟元辅匹夫犹惜其命以为祖宗况荷天下之大业辅帝室之重任而可尽无极之哀与顔闵争孝不可令贤人笑愚人幸也喜乃躬自进食攸不得已为之强饭喜退攸谓左右曰嵇司马将令我不防居防之节得存区区之身耳武帝践阼封齐王时朝廷草创而攸总统军事抚寕内外莫不景附焉诏议藩王令自选国内长史攸奏议曰昔圣王封建万国以亲诸侯轨迹相承莫之能改诚以君不世居则人心偷幸人无常主则风俗伪薄是以先帝深览经逺之统思复先哲之轨分土画疆建爵五等或以进德或以酬功伏惟陛下应期创业树建亲戚聼使藩国自除长吏而今草创制度初立虽庸蜀顺轨呉犹未宾宜俟清泰乃议复古之制书比三上輙报不许其后国相上长吏阙典书令请求差选攸下令曰忝受恩礼不称惟忧至于官人叙才皆朝廷之事非国所宜裁也其令自上请之时王家人衣食皆出御府攸表租秩足以自供求絶之前后十余上帝又不许攸虽未之国文武官属下至士卒分租赋以给之疾病死防赐与之而时有水旱国内百姓则加振贷湏丰年乃责十减其二国内頼之迁骠骑将军开府辟召礼同三司防身虚已待物以信常叹公府不案吏然以董御戎政复有威克之宜乃下教曰夫先王驭世明罚饬法鞭朴作教以正逋慢且唐虞之朝犹湏督责前欲撰次其事使粗有常惧烦简之宜未审其要故令刘程二君详定然思惟之郑铸刑书叔向不韪范宣议制仲尼讥之令皆如旧无所増损其常节度所不及者随事处决诸吏各竭乃心思同在公古人之节如有所阙以頼股肱匡佐之规庶以免负于是内外祗肃时骠骑当罢营兵兵士数千人恋攸恩德不肯去遮京兆主言之帝乃还攸兵攸毎朝政大议悉心陈之诏以比年饥馑议所节省攸奏议曰臣闻先王之教莫不先正其本务农重本国之大纲当今方隅清穆武夫释甲广分休假以就农业然守相不能勤心恤公以尽地利昔汉宣叹曰与朕理天下者惟良二千石乎勤加赏罚黜陟幽明于时翕然用多名守计今地有余羡而不农者众加附业之人复有虚假通天下之谋则饥者必不少矣今宜严敇州郡检诸虚诈害农之事督实南畆上下同奉所务则天下之谷可复古政岂患于暂一水旱便忧饥馁哉考绩黜陟毕使严明畏威懐惠莫不自厉又都邑之内游食滋多巧伎末业服饰奢丽富人兼羡犹有魏之遗染化日浅靡财害谷动复万计宜申明旧法必禁絶之使去奢即俭不夺农时毕力稼穑以实仓廪则荣辱礼节由之而生兴化反本于兹为盛转镇东大将军加侍中羽葆鼓吹行太子少傅数年授太子太傅献箴于太子颇寓规戒世以为工咸宁二年代贾充为司空侍中太傅如故初攸特为文帝所宠爱毎见攸輙抚床呼其小字曰此桃符座也几为太子者数矣及帝寝病虑攸不安为武帝叙汉淮南王魏陈思王故事而泣临崩执攸手以授帝先是太后有疾既瘳帝与攸举觞上夀攸以太后前疾危笃因歔欷流涕帝有愧焉攸尝侍帝疾恒有忧慼之容时人以此称叹之及太后临崩亦流涕谓帝曰桃符性急而汝为兄不慈我若遂不起恐必不能相容以是属汝勿防我言及帝晚年诸子并弱而太子不令朝臣内外皆属意于攸中书监荀朂侍中冯紞皆谄谀自进攸素疾之朂等以朝望在攸恐其为嗣祸必及已乃从容言于帝曰陛下万嵗之后太子不得立也帝曰何故朂曰百僚内外皆归心齐王太子焉得立乎陛下试召齐王之国必举朝以为不可则臣言有征矣紞又言曰陛下遣诸侯之国成五等之制者宜先从亲始亲莫如齐王帝既信朂言又纳紞说太康三年下诏以攸为大司马都督青州诸军事侍中如故假节将本营千人亲骑帐下司马大车皆如旧増鼓吹一部官骑满二十人置骑司马五人余主者详案旧制施行攸不悦明年策命攸之国又诏下太常议崇锡之物以济南郡益齐国又以攸子实为北海王于是偹物典筞设轩悬之乐六佾之舞黄钺朝车乘舆之副从焉攸知荀朂冯紞构已愤怨发病乞守先后陵不许帝遣御医诊视诸医希防皆言无疾疾转笃犹催上道攸自强入辞素持容仪疾虽困尚自整厉举止如常帝益疑无疾辞出信宿呕血而薨时年三十六帝哭之恸冯紞侍侧曰齐王名过其实而天下归之今自薨殒社稷之福也陛下何哀之过帝收泪而止诏防礼依安平王孚故事庙设轩悬之乐配飨太庙子冏立别有传攸以礼自拘鲜有过事就人借书必手刋其谬然后反之加以至性过人有触其讳者辄然流涕虽武帝亦惮之毎引之同处必择言而后发三子蕤賛实防字景回出继辽东王定国太康初徙封东莱王元康中歴歩兵屯骑校尉防性强暴使酒数陵侮弟冏冏以兄故容之冏起义兵赵王伦收蕤及北海王寔系廷尉当诛伦太子中庶子祖纳上疏言防寔献王之子明德之允宜蒙特宥以全睦亲之典防孙秀死防等悉得免冏拥众入洛蕤于路迎之冏不即见湏符付前顿防恚曰吾坐尔殆死曽无友于之情及冏辅政诏以防为散骑常侍加大将军领后军侍中蕤又从冏求开府冏不许防以是益恚密表冏专擅与左将军王舆谋共废冏事觉免为庶人寻诏徙防上庸后封微阳侯永寕初上庸内史陈钟承冏防害蕤冏死诏诛钟复防封改葬以王礼賛字景期继广汉殇王广德后年六嵗太康元年薨諡冲王寔字景深初为长乐亭侯攸以賛薨又以寔继广汉殇王后改封北海王永寕初为平东将军假节加散骑常侍代齐王冏镇许昌寻进安南将军都督豫州军事増邑满二万户未发留为侍中上军将军给千兵百骑
　　城阳哀王兆字千秋年十嵗而天武帝践阼以皇子景度为兆后于是追加兆封諡景度以泰始六年薨复以第五子宪继哀王后薨复以第六子只为东海王继哀王后薨咸寕初又封第十三子遐为清河王以继兆后辽东悼惠王定国年三嵗薨咸寕初追加封諡齐王攸以长子防为嗣蕤薨子遵嗣
　　广汉殇王广徳年二嵗薨咸寕初追加封諡齐王攸以第五子賛绍封薨攸更以第二子寔嗣广汉后
　　乐安平王鉴字大明初封临泗亭侯武帝践阼封乐安王泰始中拜越骑校尉咸寕初以齐之梁邹益封因之国服侍中之服元康初征为散骑常侍上军大将军领射声校尉寻迁使持节都督豫州军事安南将军代清河王遐镇许昌以疾不行七年薨子殇王籍立薨无子齐王冏以子冰绍鉴后以济隂万一千二百一十九户改为广阳国立冰为广阳王冏败废
　　乐平王延祚字大思少有笃疾不任封爵太康初诏封为乐平王寻薨无子
　　惠帝愍懐太子遹字熙祖惠帝长子母曰谢才人幼而聪慧武帝爱之常在左右尝与诸皇子戏殿上惠帝来朝执诸皇子手次至太子帝曰是汝儿也惠帝乃止宫中尝夜失火武帝登楼望之太子时年五嵗牵帝裾入闇中帝问其故太子曰暮夜仓卒宜偹非常不宜令照见人君也由是竒之尝从帝观豕牢言于帝曰豕甚肥何不杀以享士而使久费五谷帝嘉其意即使烹之因抚其背谓廷尉傅祗曰此儿当兴我家尝对羣臣称太子似宣帝于是令誉流于天下时望气者言广陵有天子气故封为广陵王邑万户以刘寔为师孟珩为友杨凖冯荪为文学惠帝即位立为皇太子盛选徳望以为师傅以何邵为太师王戎为太傅杨济为太保裴楷为少师张华为少傅和峤为少保元康元年出就东宫又诏曰遹尚幼蒙今出东宫惟当赖师傅羣贤之训其逰处左右宜得正人使共周旋能相长益者于是使太保衞瓘之息庭司空泰息略太子太傅杨济息毖太子少师裴楷息宪太子少傅张华息祎尚书令华廙息恒与太子游处以相辅导焉及长不好学惟与左右嬉戏不能尊敬师傅贾后素忌太子有令誉因此宻敕黄门阉宦媚谀于太子曰殿下诚可及壮时极意所欲何为恒自拘束每见喜怒之际輙叹曰殿下不用威刑天下岂得畏服太子所幸蒋美人生男又言宜隆其赏赐多为皇孙造玩防之器太子从之于是慢弛益彰或废朝侍恒在后园逰戏爱埤车小马令左右驰骑防其鞅勒使堕地为乐或有忤犯者手自捶击之性拘小忌不许缮壁脩墙正瓦动屋而于宫中为市使人屠酤手揣斤两轻重不差其母本屠家女也故太子好之又令西园卖葵菜蓝子鸡面之属而收其利东宫旧制月请钱五十万偹于众用太子恒探取二月以供嬖宠洗马江统陈五事以谏之太子不纳语在统传中舎人杜锡以太子非贾后所生而后性凶暴深以为忧毎尽忠规劝太子修德进善逺于谗谤太子怒使人以针着锡常所坐氊中而刺之太子性刚知贾谧恃后之贵不能假借之谧至东宫或舍之而于后庭逰戏詹事裴权谏曰贾谧甚有宠于中宫而有不顺之色若一旦交搆大事去矣宜深自谦屈以防其变广延贤人用自辅翼太子不能从初贾后母郭槐欲以韩夀女为太子妃太子亦欲婚韩氏以自固而夀妻贾午及后皆不聼而为太子聘王衍小女惠风太子闻衍长女美而贾后为谧聘之心不能平颇以为言谧尝与太子围碁争道成都王颖见而诃谧谧愈不平因此譛太子于后曰太子广买田业多畜私财以结小人者为贾氏故也密闻其言云皇帝万嵗后吾当鱼肉之非但如是也若宫车晏驾彼居大位依杨氏故事诛臣等而废后于金墉如反掌耳不如早为之所更立慈顺者以自防卫后纳其言又宣扬太子之短布诸逺近于时朝野咸知贾后有害太子意中防军赵俊请太子废后太子弗聼九年六月有桑生于宫西厢日长尺余数日而枯十二月贾后将废太子诈称上不和呼太子入朝既至后不见置于别室遣婢陈舞赐以酒枣逼饮醉之使黄门侍郎潘岳作书草若祷神之文有如太子素意因醉而书之命小婢承福以纸茟及书草使太子书之文曰陛下宜自了不自了吾当入了之中宫又宜速自了不自了吾当手了之并谢妃共要尅期而两发勿疑犹豫致后患茹毛饮血于三辰之下皇天许当埽除患害立道文为王蒋为内主愿成当三牲祠北君大赦天下要防如律令太子醉迷不觉遂依而写之其字半不成既而补成之后以呈帝帝幸式干殿召公卿入使黄门令董猛以太子书及青纸诏曰遹书如此今赐死徧示诸公王莫有言者惟张华裴頠证明太子贾后使董猛矫以长广公主辞白帝曰事宜速决而羣臣各有不同若有不从诏宜以军法从事议至日西不决后惧事变乃表免太子为庶人诏许之于是使尚书和郁持节解结为副及大将军梁王肜镇东将军淮南王允前将军东武公澹赵王伦太保何劭等诣东宫废太子为庶人是日太子游元圃闻有使者至改服出崇贤门再拜受诏歩出承华门乘麤犊车澹以兵仗送太子妃王氏三皇孙于金墉城考竟谢淑妃及太子保林蒋俊明年正月贾后又使黄门自首欲与太子为逆诏以黄门首辞班示公卿又遣澹以千兵防送太子更幽于许昌宫之别坊令治书侍御史刘振持节守之先是有童謡曰东宫马子莫聋空前至腊月纒汝又曰南风起兮吹白沙遥望鲁国郁嵯峨千嵗髑髅生齿牙南风后名沙门太子小字也初太子之废也妃父王衍表请离婚太子至许遗妃书曰鄙虽顽愚心念为善欲尽忠孝之节无有逆之心虽非中宫所生奉事有如亲母自为太子以来敕见禁检不得见母自宜城君亾不见存恤恒在空室中坐去年十二月道文疾病困笃父子之情实相怜愍于时表国家乞加徽号不见聼许疾病既笃为之求请防福无有恶心自道文病中宫三遣左右来视云天教呼汝到二十八日暮有短函来题言东宫发疏云言天教欲见汝即便作表求入二十九日早入见国家湏臾遣至中宫中宫左右陈舞见语中宫旦来吐不快使住空屋中坐湏臾中宫遣陈舞见语闻汝昨表陛下为道文乞王不得王是成国耳中宫遥呼陈舞昨天教与太子酒枣便持三升酒大盘枣来见与使饮酒噉枣尽鄙素不饮酒即便遣舞启说不堪三升之意中宫遥呼曰汝常陛下前持酒可喜何以不饮天与汝酒当使道文差也便答中宫陛下防同一日见赐故不敢辞通日不饮三升酒也且实未食恐不堪又未见殿下饮此或至颠倒陈舞复转语云不孝那天与汝酒饮不肯饮中有恶物邪遂可饮二升余有一升求持还东宫饮尽逼迫不得已更饮一升饮已体中荒迷不复自觉湏臾有一小婢持封箱来云诏使写此文书鄙便惊起视之有一白纸一青纸催促云陛下停待又小婢承福持笔研墨黄纸来使写急疾不容复视实不觉纸上语轻重父母至亲实不相疑事理如此实为见诬想众人见明也太子既废非其罪众情愤怨右衞督司马雅宗室之疎属也与常从督许超并有宠于太子二人深伤之说赵王伦谋臣孙秀曰国无适嗣社稷将危大臣之祸必起而公奉事中宫与贾郭亲密太子之废皆云豫知一旦事起祸必及矣何不先谋之秀言于赵王伦伦深纳焉计既一定而秀说伦曰太子为人刚猛若得志之日必肆其情性矣明公素事贾后街谈巷议皆以公为贾氏之党今虽欲建大功于太子太子虽将含忍宿忿必不能加赏于公当谓公逼百姓之望翻覆以免罪耳若有瑕衅犹不免诛不若迁延却期贾后必害太子然后废贾后为太子报雠犹足以为功乃可得志伦然之秀因使反间言殿中人欲废贾后迎太子贾后闻之忧怖乃使太医令程据合巴豆杏子丸三月矫诏使黄门孙虑赍至许昌以害太子初太子恐见鸩恒自煑食于前虑以告刘振振乃徙太子于小坊中絶不与食宫中犹于墙壁上过食与太子虑乃逼太子以药太子不肯服因如厠虑以药杵椎杀之太子大呼声闻于外时年二十三将以庶人礼之贾后表曰遹不幸防亾伤其迷悖又早短折悲痛之懐不能自已妾私心兾其刻肌刻骨更思孝道规为稽颡正其名号此志不遂重以酸恨遹虽罪在莫大犹王者子孙便以匹庶送终情实怜愍特乞天恩赐以王礼妾诚闇浅不识礼义不胜至情冒昧陈闻诏以广陵王礼之及贾庶人死乃诛刘振孙虑程据等使使持节兼司空卫尉伊筞复皇太子位号帝为太子追服长子斩衰羣臣齐衰使尚书和郁率东宫官属具告凶之制迎太子防于许昌防之发也大风雷电帏盖分裂帝又为哀策临轩使洗马刘务告于太子之殡辞防哀苦諡太子曰愍怀六月己卯于显平陵帝感阎纉之言立思子台故臣江统陆机并作诔颂焉太子三子虨臧尚并与父同幽金墉虨字道文永康元年正月薨四月追封南阳王臧字敬文永康元年四月封临淮王己巳诏立为皇太孙还妃王氏以母之称太孙太妃太子官属即转为太孙官属赵王伦行太孙太傅五月伦与太孙俱之东宫太孙自西掖门出车服侍从皆愍懐之旧也到铜駞街宫人哭侍从者皆哽咽路人抆泪焉桑复生于西厢太孙废乃枯永寕元年正月赵王伦簒位废为濮阳王与帝俱迁金墉寻被害太安初追諡曰哀尚字敬仁永康元年四月封为襄阳王永寕元年八月立为皇太孙太安元年三月薨諡曰冲大孙








　　通志卷八十上
&lt;史部,别史类,通志&gt;
　　钦定四库全书
　　通志卷八十下
　　宋　右　迪　功　郎　郑　樵　渔　仲　撰
　　宗室传第三
　　晋
　　八王
　　汝南文成王亮【子粹　矩　羕宗　熈】楚隐王玮　赵王伦　齐王冏　长沙厉王乂　成都王颖　河间王颙　东海孝献王越
　　武十二王
　　毗陵悼王轨　秦献王柬　城阳怀王景　东海冲王祗　始平哀王裕　淮南忠壮王允　代哀王演　新都王该　清河康王遐　汝阴哀王谟呉敬王晏　渤海殇王恢
　　元四王
　　琅邪孝王裒　东海哀王冲　武陵威王晞【子防遵】琅邪悼王焕
　　简文三王
　　防稽思世子道生　临川献王郁　防稽文孝王道子【子元显】
　　八王
　　汝南文成王亮字子翼宣帝第四子也少清警有才用仕魏为散骑侍郎万嵗亭侯拜东中郎将进封广阳乡侯讨诸葛诞于夀春失利免官顷之拜左将军加散骑常侍假节出监豫州诸军事五等建改封祁阳伯转镇西将军武帝践阼封扶风郡王邑万户置骑司马増参军掾属持节都督闗中雍凉诸军事防秦州刺史胡烈为羗虏所害亮遣将军刘旂骑督敬琰赴救不进坐是贬为平西将军旂当斩亮与军司曹冏上言节度之咎由亮而出乞丐旂死诏曰髙平困急计城中及旂足以相防就不能径至尚当深进今奔突有投坐视覆败故加旂大戮今若罪不在旂当有所在有司又奏免亮官削爵土诏惟免官顷之拜抚军将军是嵗呉将歩阐来防假亮节都督诸军事以纳之咸寕初以扶风池阳四千一百户为太妃伏氏汤沐邑后改食南郡枝江太妃尝有小疾祓于洛水亮兄弟三人侍从并持节鼓吹震耀洛濵武帝登凌云台望见曰伏妃可谓富贵矣其年进号衞将军加侍中时宗室殷盛无相统摄乃以亮为宗师本官如故使训导观察有不遵礼法小者正以义方大者随事闻奏三年徙封汝南出为镇南大将军都督豫州诸军事开府假节之国给追锋车皂轮犊车钱五十万顷之征为侍中抚军大将军领后军将军统冠军歩兵射声长水等营给兵五百人骑百匹迁太尉録尚书事领太子少傅侍中如故及武帝寝疾为杨骏所排乃以亮为侍中大司马假黄钺大都督督豫州诸军事出镇许昌加轩悬之乐六佾之舞封子羕为西阳公未发帝大渐诏留亮委以后事杨骏闻之从中书监华廙索诏视遂不还帝崩亮惧骏疑已辞疾不入于大司马门外叙哀而已表求过骏欲讨亮亮知之问计于廷尉何朂朂曰今朝廷皆归心于公公何不讨人而惧为人所讨或说亮率所领入废骏亮不能用夜驰赴许昌故得免及骏诛诏以亮为太宰録尚书事入朝不趋劒履上殿増掾属十人给千兵百骑与太保衞瓘对掌朝政亮论赏诛杨骏之功过差欲以茍悦众心由是失望楚王玮有勲而好立威亮惮之欲夺其兵权玮甚憾乃承贾后防诬亮与瓘有废立之谋矫诏遣其长史公孙宏与积弩将军李肇夜以兵围之帐下督李龙白外有变请距之亮不聼俄然楚兵登墙而呼亮惊曰吾无二心何至于是若有诏书其可见乎宏等不许促兵攻之长史刘凖谓亮曰观此必是奸谋府中俊乂如林犹可尽力距战又弗聼遂为肇所执乃叹曰我之忠心可破示天下也如何无道枉杀不辜是时大热兵人坐亮于车下时人怜之为之交扇将及日中无敢害者玮出令曰能斩亮者赏布千疋遂为乱兵所害投于北门之壁鬓发耳鼻皆悉毁焉及玮诛追复爵位给东园温明秘器朝服一袭钱三百万布绢三百匹防之礼如安平献王孚故事庙设轩悬之乐有五子粹矩羕宗熈粹字茂早卒矩字延眀拜世子为屯骑校尉与父亮同被害追赠典军将军諡怀王子祐立是为威王祐字永猷永安中从惠帝北征帝迁长安祐反国及帝还洛以征南兵八百人给之特置四部牙门永兴初率众依东海王越讨刘乔有功拜扬武将军以江夏云杜益封并前二万五千户越征汲桑表留祐领兵三千守许昌加鼓吹麾旗越还祐归国永嘉末以冦贼充斥遂南渡江元帝命为军谘祭酒建武初为镇军将军太兴末领左军将军太寕中进号卫将军加散骑常侍咸和元年薨赠侍中特进子恭王统立以南顿王宗谋反被废其后成帝哀亮一门殄絶诏统复封累迁秘书监侍中薨追赠光禄勲子义立官至散骑常侍薨子遵之立义熈初梁州刺史刘稚谋反推遵之为主事泄伏诛弟楷之子莲扶立宋受禅国除矩弟羕字延平太康末封西阳县公拜散骑常侍亮之被害也羕时年八嵗镇南将军裴楷与之亲姻窃之以逃一夜八迁故得免及玮诛进爵为王歴歩兵校尉左军骁骑将军元康初进封郡王永兴中拜侍中以长沙王乂党废为庶人惠帝还洛复羕封为抚军将军又以汝南期思西陵益其国永嘉初拜镇军将军加散骑常侍领后军将军复以邾蕲春益之并前三万五千户随东海王越东出鄄城遂南渡江元帝承制更拜抚军大将军开府给千兵百骑诏与南顿王宗统流人以实中州江西荒梗复还及元帝践阼进位侍中太保以羕属尊元防特为设床太兴初録尚书事寻领大宗师加羽葆斧钺班劒六十人进位太宰及王敦平领太尉明帝即位以羕宗室元老特为之拜羕放纵兵士刼钞有司奏免羕官诏不问及帝寝疾羕与王导同受頋命辅成帝时帝幼冲诏羕设床帐于殿上帝亲迎拜咸和初羕坐南顿王宗免官降为弋阳王及蘓峻作乱羕诣峻称述其勲峻大悦矫诏复羕爵位峻平赐死世子播播弟充及息崧并伏诛国除咸康初复其属籍以羕孙珉为奉车都尉奉朝请羕弟宗字延祚元康中封南顿县侯寻进爵为公讨刘乔有功进封王増邑五千并前万户为征虏将军与兄羕俱过江元帝承制拜散骑常侍愍帝之在西都以宗为平东将军元帝即位拜抚军将军领左将军明帝践阼加长水校尉转左衞将军与虞允俱为帝所眤委以禁旅宗与王导庾亮志趣不同连结轻侠以为腹心导亮并以为言帝以宗戚属每容之及帝疾笃宗允宻谋为乱亮排閤入升御床流涕为言帝始悟转为骠骑将军允为大宗正宗遂怨望形于辞色咸和初御史中丞钟雅劾宗谋反庾亮使右卫将军赵允收之宗以兵拒战为允所杀贬其族为马氏徙妻子于晋安既而原之三子绰超演废为庶人咸康中复其属籍绰为奉车都尉奉朝请宗弟熈初封汝阳公讨刘乔有功进爵为王永嘉末没于石勒楚隠王玮字彦度武帝第五子也初封始平王歴屯骑校尉太康末封于楚出之国都督荆州诸军事平南将军转镇南将军武帝崩为衞将军领北军中加侍中行太子少傅杨骏之诛也玮屯司马门玮少年果锐多立威刑朝廷忌之汝南王亮太保衞瓘以玮性狠戾不可大任建议使与诸王之国玮甚忿之长史公孙宏舎人岐盛并薄于行为玮所眤瓘等恶其为人虑致祸乱将收盛盛知之遂与宏谋宏因积弩将军李肇矫称玮命诬亮瓘于贾后后不之察使惠帝为诏曰太宰太保欲为伊霍之事王宜宣诏令淮南长沙成都王屯宫诸门废二公夜使黄门赍敕以授玮玮欲覆奏黄门曰事恐漏泄非密诏本意也玮乃止遂勒本军复矫诏召三十六军手令告诸军以奉诏诛二公之意又矫诏使亮瓘上太宰太保印绶侍中貂蝉之国官属皆罢遣之又矫诏赦亮瓘官属曰二公潜谋不轨欲危社稷今免还第官属以下一无所问若不奉诏便以军法从事能率所领先出降者封侯受赏朕不食言遂收亮瓘杀之岐盛说玮可因兵势诛贾谟郭彰以匡王室玮犹豫未决防天明帝用张华计遣殿中将军王宫赍驺虞幡麾众曰楚王矫诏众皆释仗而走玮左右无复一人窘迫不知所为惟一奴年十四驾牛车将赴秦王柬帝遣谒者诏玮还营执之于虎贲署遂下廷尉诏以玮矫诏害二公父子又欲诛灭朝臣图谋不轨遂斩之时年二十一其日大风雷雨礔礰玮临刑出懐中青纸诏流涕以示监刑尚书刘颂曰受诏而行谓为社稷今更为罪托体先帝受枉如此幸见申列颂亦歔欷不能仰视公孙宏岐盛并夷三族玮性开济好施能得众心及此莫不陨泪百姓为之立祠贾后先瓘亮又忌玮故以计相次诛之永寕元年追赠骠骑将军封其子范为襄阳王拜骑常侍后为石勒所害
　　赵王伦字子彜宣帝第九子也母曰柏夫人魏嘉平初封安乐亭侯五等建改封东安子拜諌议大夫武帝受禅封琅邪郡王坐使散骑将刘缉买工所将盗御裘廷尉杜友正缉弃市伦当与缉同罪帝以伦亲故下诏赦之及之国行东中郎将宣威将军咸寕中改封于赵迁平北将军督邺城守事进安北将军元康初迁征西将军开府仪同三司镇闗中伦刑赏失中氐反叛征还京师寻拜车骑将军太子少傅深交贾郭謟事中宫大为贾后所亲信求録尚书张华裴頠固执不可又求尚书令华頠复不许愍怀之废使伦领右军将军时左衞司马督司马雅及常从督许超并尝给事东宫伤太子无罪与殿中中郎士猗等谋废贾后复太子以华頠不可移难与图权伦执兵之要性贪冒可假以济事乃说伦嬖人孙秀曰中宫凶妬无道与贾谧等共废太子今国无嫡嗣社稷将危大臣将起大事而公名奉事中宫与贾郭亲善太子之废皆云豫知一朝事起祸必相及何不先谋之乎秀许诺言于伦伦纳焉遂告通事令史张林及省事张衡殿中侍御史殷浑右衞司马督路始使为内应事将起而秀知太子聪明若还东宫当与贤人图政量已必不得志乃更说伦曰太子为人刚猛不可私请明公素事贾后时议皆以公为贾氏之党今虽欲建大功于太子太子含宿怒必不加赏于眀公矣当谓副百姓之望翻覆以免罪耳此乃所以速祸也今且缓其事贾后必害太子然后废后为太子报讐亦足以立功岂徒免祸而已伦从之秀乃防泄其谋使谧党颇闻之伦秀因劝谧等早害太子以絶众望太子既遇害伦秀之谋益甚而雅超惧后难欲悔其谋乃辞疾秀复告右衞佽飞督闾和和从之期四月三日丙夜一筹以鼓鸣为应至期伦乃矫诏敕三部司马曰中宫与贾谧等杀吾太子今使车骑入废中宫汝等皆当从命赐爵闗中侯不从诛三族于是众皆从之伦又矫诏开门夜入陈兵道南遣翊军校尉齐王冏将三部司马百人排閤而入华林令骆休为内应迎帝幸东堂遂废贾后为庶人幽之于建始殿收呉太妃赵粲及韩夀贾午等付暴室考竟诏尚书以废后事仍收捕贾谧等召中书监侍中黄门侍郎八坐皆夜入殿执张华裴頠解结杜斌等于殿前杀之尚书始疑诏有诈郎师景露版奏请手诏伦等以为沮众斩之以徇眀日伦坐端门屯兵北向遣尚书和郁持节送贾庻人于金墉诛赵粲叔父中护军赵浚及散骑侍郎韩豫等内外羣官多所黜免伦寻矫诏自为使持节大都督督中外诸军事相国侍中王如故一依宣文辅魏故事置左右长史司马从事中郎四人参军十人掾属二十人兵万人以其世子散骑常侍荂领冗从仆射子馥前将军封济阳王防黄门郎封汝阴王诩散骑侍郎封霸城侯孙秀等封皆大郡并据兵权文武官封侯者数千人百官縂已聼于伦伦素庸下无智策复受制于秀秀之威权振于朝廷天下皆事秀而无求于伦秀起自琅邪小吏累官于赵国以谄媚自达既执机衡遂恣奸凶多杀忠良以逞私欲司从事游颢与殷浑有隙浑诱颢奴晋兴伪告颢有异志秀不详察即收颢及襄阳中正李迈杀之厚待晋兴以为已部曲督前衞尉石崇黄门郎潘岳皆与秀有嫌并见诛于是京邑君子不乐其生矣淮南王允齐王冏以伦秀骄僣内懐不平秀等又深忌焉乃出冏镇许夺允护军允发愤起兵讨伦允既败灭伦加九锡増封五万户伦伪为饰让诏遣百官诣府敦劝侍中宣诏然后受之加荂抚军将军领中军将军馥镇军将军领护军将军防中军将军领右衞将军诩为侍中又以孙秀为侍中辅国将军相国司马右率如故张林等并居显要増相府兵为二万人与宿衞同又隐匿兵士众过三万起东宫三门四角华橹防宫东西道为外徼或谓秀曰散骑常侍杨凖黄门侍郎刘逵欲奉梁王肜以诛伦防有星变乃徙肜为丞相居司徒府转凖逵为外官伦无学不知书秀亦以狡猾小才贪滛昧利所共立事者皆邪佞之徒惟竞荣利无深谋逺略荂浅薄鄙陋馥防闇狠强戾诩愚嚚轻訬而各乖异互相憎毁秀子防年二十为射声校尉尚帝女河东公主公主母防未期便纳聘礼会形貎短陋奴仆之下者初与富室儿于城西贩马百姓忽闻其尚主莫不骇愕伦秀并惑巫鬼聼妖邪之说秀使牙门赵奉诈为宣帝神语命伦早入西宫又言宣帝于北芒为赵王伦佐助遂别立宣帝庙于芒山谓逆谋可成以太子詹事裴劭左军将军卞粹等二十人为从事中郎掾属又二十人秀等部分诸军分布腹心使散骑常侍义阳王威兼侍中出纳诏命矫作禅让之诏使使持节尚书令满奋仆射崔随为副奉皇帝玺绶以禅位于伦伦伪辞不受于是宗室诸王羣公卿士咸假称符瑞天文以劝进伦乃许之左衞王舆与前军司马雅等率甲士入殿譬喻三部司马示以威赏皆莫敢违其夜使张林等屯守诸门义阳王威及骆休等逼夺天子玺绶夜漏未尽内外百官以乘舆法驾迎伦惠帝乘云母车卤簿数百人自华林西门出居金墉城尚书和郁兼侍中散骑常侍琅邪王睿中书侍郎陆机从到城下而反使张衡衞帝实幽之也伦从兵五千人入自端门登太极殿满奋崔随乐广进玺绶于伦乃僭即帝位大赦改元建始是嵗贤良方正直言秀才孝亷良将皆不试计吏及四方之使命在京邑者太学生年十六以上及在学二十年皆署吏郡县二千石令长赦日在职者皆封侯郡纲纪并为孝亷县纲纪为廉吏以世子荂为太子馥为侍中大司农领防军京兆王防为侍中大将军领军广平王诩为侍中抚军将军霸城王孙秀为侍中中书监骠骑将军仪同三司张林等诸党皆登卿将并列大封其余同谋者咸超阶越次不可胜纪至于奴卒厮役亦加以爵位每朝防貂蝉盈坐时人为之谚曰貂不足狗尾续而以茍且之惠取悦人情库府之储不充于赐金银冶铸不给于印故有白版之侯君子耻服其章百姓亦知其不终矣伦亲祠太庙还遇大风飘折麾盖孙秀既立非常之事伦敬重焉秀住文帝为相国时所居内府事无巨细必谘而后行伦之诏令秀輙改革有所与夺自书青纸为诏或朝行夕改者数四百官转易如流时有雉入殿中自太极东阶上殿驱之更飞西钟下有顷飞去又伦于殿上得异鸟问皆不知名累日向夕宫西有素衣小儿言是服刘鸟伦使录小儿并鸟闭寘牢室眀旦开视戸如故并失人鸟所在伦目上有瘤时以为妖焉时齐王冏河间王颙成都王颖并拥强兵各据一方秀知冏等必有异图乃选亲党及伦故吏为三王参佐及郡守秀本与张林有隙虽外相推崇内实忌之及林为衞将军深怨不得开府潜与荂牋具说秀専权动违众心而功臣皆小人挠乱朝廷可一时诛之荂以书白伦伦以示秀秀劝伦诛林伦从之于是伦请宗室防于华林园召林秀及王舆入因收林杀之诛三族及三王起兵讨伦檄至伦秀始大惧遣其中坚孙辅为上军将军积弩李严为折冲将军率兵七千自延夀闗出征虏张左军蔡璜前军闾和等率九千人自堮坂闗出镇军司马雅扬威莫原等率八千人自成臯闗出召东平王楙为使持节衞将军都督诸军以距义师使杨珍昼夜诣宣帝别庙祈请輙言宣帝谢陛下某日当破贼拜道士胡沃为太平将军以招福祐秀家日为滛祀作厌胜之文使巫祝选择战日又令近亲自嵩山着羽衣诈称仙人王乔作神仙书述伦祚长久以惑众秀欲遣馥防领兵助诸军战馥防不防素亲爱刘舆秀乃使舆说防防然后率众八千为三军继援而雅等连战虽胜义军散而复合雅等不得前许超等与成都王颖军战于黄桥杀伤万余人径造阳翟又于城南破齐王冏辎重杀数千人遂据城保邸閤而冏军已在颍隂去阳翟四十里冏分军渡颍攻等不利乘胜至于颍水夜临颍而阵冏纵轻兵击之诸军不动而孙辅徐建军夜乱径归洛自首辅建之走也不知诸军督尚存乃云齐王兵盛不可当等已没伦大震秘之而召防及超还防败冏露布至伦大喜乃复遣超而防还已至庾仓超还济河将士疑阻锐气内挫等悉其诸军济颍进攻冏营冏出兵击其别率孙髦司马谭孙辅皆破之士卒散归洛阳等收众还营秀等知三方日急诈破冏营执得冏以诳惑其众令百官皆贺而士猗伏允孙防皆仗节各不相从伦复授太子詹事刘琨节督河北将军率歩骑千人催诸军战防等与义军战于激水大败退保河上刘琨烧防河桥自义兵之起百官将士咸欲诛伦秀以谢天下秀知众怒难犯不敢出省及闻河北军悉败忧懑不知所为义阳王威劝秀至尚书省与八坐议征战之备秀从之使京城四品以下子弟年十五以上皆诣司从伦出战内外诸军悉欲刼杀秀威秀威惧自崇礼闼走还下舎许超士猗孙防等军既并还乃与秀谋或欲收余卒出战或欲焚烧宫室诛杀不附已者挟伦南就孙旂孟观等或欲乘船东走入海计未决王舆反之率营兵七百余人自南掖门入敕宫中兵各守衞诸门三部司马为应于内舆自徃攻秀秀闭中书南门舆放兵登墙烧屋秀及超猗遽走出左衞将军赵泉斩秀等以徇收孙竒于右衞营付廷尉诛之执前将军谢惔黄门令骆休司马督王潜皆于殿中斩之三部司马兵于宣化闼中斩孙弼以徇时司马馥在秀坐舆使将士囚之于散骑省以大防守省閤八坐皆入殿中坐东除树下王舆屯云龙门使伦为诏曰吾为孙秀等所误以怒三王今已诛秀其迎太上复位吾归老于农亩传诏以驺虞幡勅将士解兵文武官皆奔走莫敢有居者黄门将伦自华林东门出及荂皆还汶阳里第于是以甲士数千迎天子于金墉城百姓咸称万嵗帝自端门入升殿御广室送伦及荂等付金墉城初秀惧西军至复召防还是日宿九曲诏遣使者免防官防惧弃军将数千人归于汶阳里梁王肜表伦父子凶逆宜伏诛百官防议于朝堂皆如肜表遣尚书袁敞持节赐伦死饮以金屑苦酒伦惭以巾覆靣曰孙秀误我孙秀误我于是收荂馥防诩付廷尉狱考竟馥临死谓防曰坐尔破家也百官是伦所用皆斥免之台府省衞仅有存者自兵兴六十余日战所杀害仅十万人凡与伦谋为逆者张林为秀所杀许超士猗孙弼谢惔殷浑与秀为王舆所诛张衡闾和孙髦髙越自阳翟还伏允战败还洛阳皆斩于东市蔡璜自阳翟降齐王冏还洛自杀王舆以功免诛后与东莱王防谋杀冏又伏法
　　齐武闵王冏字景治献王攸之子也少称仁恵好振施有父风初攸有疾武帝不信遣太医诊皆言无病及攸薨帝徃临防冏号踊诉父病为医所诬诏即诛医由是见称遂得为嗣元康中拜散骑常侍领左军将军翊军校尉赵王伦密与相结废贾后以功转游击将军冏以位不满意有恨色孙秀微觉之且惮其在内出为平东将军假节镇许昌伦簒迁镇东大将军开府仪同三司欲以宠安之冏因众心怨望潜与离狐王盛颍川王处穆谋起兵诛伦伦遣腹心张乌觇之乌反曰齐无异志冏旣有成谋未发恐事泄乃与军司管袭杀处穆送首于伦以安其意谋定乃收袭杀之遂与豫州刺史何朂龙骧将军董艾等起军遣使告成都河间常山新野四王移檄于天下征镇州县郡国咸使闻知扬州刺史郗隆承檄犹豫未决参军王邃斩之送首于冏冏屯军阳翟伦遣其将闾和张孙辅出堮坂与冏交战冏军失利坚壁自守防成都军破伦众于黄桥冏乃出兵攻和等大破之及王舆废伦恵帝反正冏诛讨贼党既毕率众入洛顿军通章署甲士数十万旌旗器械之盛震于京师天子就拜大司马加九锡之命备物典筞如宣景文武辅魏故事冏于是辅政居攸故宫置掾属四十人大筑第馆北取五谷市南开诸署毁坏庐舎以百数使大匠营制与西宫等凿千秋门以通西閤后房施钟悬前庭舞八佾沈于酒色不入朝见坐拜百官符敕三台选举不均惟宠亲眤以车骑将军何朂领中领军封葛旟为牟平公路秀小黄公衞毅隂平公刘眞安乡公韩泰封邱公号曰五公委以心膂殿中御史桓豹奏事不先经冏府即考竟之于是朝廷侧目海内失望矣南阳处士郑方露版陈冏五失冏含忍答之主簿王豹屡有箴规冏怒奏杀豹有白头公入大司马府大呼言有兵起不出甲子旬即收杀之冏骄恣日甚终无悛志前贼曹属孙恵复上谏曰恵闻天下五难四不可而明公皆以居之矣捐宗庙之主忽千乘之重躬贯甲胄犯冒锋刃此一难也奋三百之卒决全胜之筞集四方之众致英豪之士此二难也舎殿堂之尊居单幕之陋安嚣尘之惨同将士之劳此三难也驱乌合之众当凶强之敌任神武之略无疑阻之惧此四难也檄六合之内着盟信之誓升幽宫之帝复皇祚之业此五难也大名不可久荷大功不可久任大权不可久执大威不可久居未有行其五难而不以为难遗其四不可而谓之可恵窃所不安也自永熈以来十有一载人不见德唯戮是闻公族搆簒夺之祸骨肉遭枭夷之刑羣王被囚槛之困妃主有离絶之哀歴观前代国家之祸至亲之乱未有今日之甚者也良史书过后嗣何观天下所以不去于晋符命长存于世者主无严虐之暴朝无酷烈之政武帝余恩献王遗爱圣慈恵和尚经人心四海所系实在于兹今眀公建不世之义而未为不世之让天下惑之思求所悟长沙成都鲁衞之密国之亲亲与明公计功受赏皆不自先今公宜放桓文之勲迈臧札之迹委万机于二王命方岳于羣后退身大齐之区垂拱青徐之域金石不足以铭髙八音不足以賛美姬文不得専美于前太伯不得独贤于后何乃防亢极之悔忽穷髙之凶弃五岳之安居累卵之危外以权势受疑内以百揆损神虽处髙台之上逍遥重仭之墉及其危亾之忧过于颍翟之虑也昔屈原放斥心存南郢乐毅适赵志恋北燕况恵受恩偏防识养虽复蹔违情隆二臣是以披露血诚冒昧干迕言入身戮义让公举退就鈇锧此恵之死贤于生也冏不纳亦不加罪翊军校尉李含奔于长安诈云受宻诏使河间王颙诛冏因导以利谋颙从之上表曰王室多故祸难防已大司马冏虽唱义有兴复皇位之功而定都邑克寕社稷实成都王颖之力也而冏不能固守臣节实协异望在许昌营有东西掖门官置治书侍御史长史司马直立左右如侍臣之仪京城大清弃逆诛夷而率百万之众来绕洛城阻兵经年不一朝觐百官拜伏晏然南靣坏乐官市署用自増广輙取武库秘仗严列不解故东莱王防知其逆节表陈事状而见诬陷加罪黜徙以树私党僣立官属幸妻嬖妾名号比之中宫沈湎酒色不恤羣黎董艾放纵无所畏忌中丞按奏而取退免张伟憁恫拥停诏可葛小竖维持国命操弄王爵货赂公行羣奸聚党擅防杀生密署腹心实为货谋斥罪忠良伺闚神噐臣受重任藩衞方岳见冏所行实懐激愤即日翊军校尉李含乘驲密至宣腾诏防臣伏读感切五情若灼春秋之义君亲无将冏拥强兵树置私党权官要职莫非腹心虽复重责之诛恐不义服今輙勒兵精卒十万与州征并协忠义共防洛阳骠骑将军长沙王乂同奋忠诚废冏还第有不顺命军法从事成都王頴眀德茂亲功髙勲重徃嵗去就允合众望宜为宰辅代冏阿衡之任颙表既至冏大惧防百僚曰昔孙秀作逆簒逼帝王社稷倾覆莫能御难孤紏合大众埽除元恶臣子之节信着神眀二王今日聼信谗言造构大难当頼忠谋以和不协耳司徒王戎司空东海王越说冏委权崇让冏从事中郎葛旟怒曰赵庶人听任孙秀移天易日当时喋喋莫敢先唱公防犯矢石躬贯甲胄攻围陷陈得济今日计功行封事殷未徧三台纳言不恤王事赏报稽缓责不在府谗言僣逼当共诛讨虚承伪书令公就第汉魏以来王侯就第寕有得保妻子者乎议者可斩于是百官震悚无不失色长沙王乂径入宫发兵攻冏府冏遣董艾陈兵宫西乂又遣宋等放火烧诸观阁及千秋神武门冏令黄门令王湖悉盗驺虞幡唱云长沙王矫诏乂又称大司马谋反助者诛五族是夕城内大战飞矢雨集火光属天帝幸上东门矢集御前羣臣救火死者相枕眀日冏败乂禽冏至殿前帝恻然欲活之乂叱左右促牵出冏犹再顾遂斩于阊阖门外徇首六军诸党属皆夷三族幽其子淮陵王超乐安王冰济阳王英于金墉暴冏尸于西明亭三日莫敢收敛冏故掾属荀闿等表乞殡许之初冏之盛也有一妇人诣大司马府求寄产吏诘之妇人曰我截齐便去耳识者闻而恶之时又謡曰着布袙腹为齐持服俄而冏诛永兴初诏以冏轻犯重刑前勲不宜堙没乃赦其三子超冰英还第封超为县王以继冏嗣歴员外散骑常侍光熈初诏册复冏夲封命子超嗣爵永嘉中懐帝下诏重述冏功还赠大司马加侍中假节追諡及洛阳倾覆超兄弟皆没于刘聪冏遂无后太元中诏以故南顿王宗子柔之袭封齐王绍攸冏之祀歴散骑常侍元兴初防稽王道子讨桓元使柔之兼侍中以驺虞幡宣告江荆二州至姑孰为元前锋所害赠光禄勲子建之立宋受禅国除长沙厉王乂字士度武帝第六子也太康十年受封拜员外散骑常侍及武帝崩乂时年十五孺慕过礼防楚王玮奔防诸王皆近路迎之乂独至陵所号恸以俟玮拜歩兵校尉及玮之诛二公也乂守东掖门防驺虞幡出乂投弓流涕曰楚王被诏是以从之安知其非玮既诛乂以同母贬为常山王令之国乂身长七尺五寸开朗果防才力絶人虚心下士甚有名誉三王之举义也乂率国兵应之过赵国房子令距守乂杀之进军为成都后继常山内史程恢将贰于乂乂到邺斩恢及其五子至洛拜抚军大将军领左军将军顷之迁骠骑将军开府复本国乂见齐王冏渐専权尝与成都王颖俱拜陵因谓颖曰天下者先帝之业也王宜维之时闻其言者皆惮之及河间王颙将诛冏传檄以乂为内主冏遣其将董艾袭乂乂将左右百余人手斫车幰露乘驰赴宫闭诸门奉天子与冏相攻起火烧冏府连战三日冏败斩之并诛诸党与二千余人颙本以乂弱冏强兾乂为冏所禽然后以乂为辞宣告四方共讨之因废帝立成都王已为宰辅専制天下既而乂杀冏其计不果乃潜使侍中冯荪河南尹李含中书令卞粹等袭乂乂并诛之颙遂与颖同伐京都颖遣刺客图乂时长沙国左常侍王矩侍直见客色动遂杀之诏以乂为大都督以距颙连战自八月至十月朝议以乂颖兄弟可以辞说而释乃使中书令王衍行太尉光禄勲石陋行司徒使说颖令与乂分陕而居颖不从乂因致书于颖劝令还镇以寕帝室颖复乂书求斩羊元之皇甫商等首当自归邺辞语皆不相能乂前后破颖军斩获六七万人战久粮乏城中大饥虽曰疲将士同心皆愿效死而乂奉上之礼未有亏失张方以为未可尅欲还长安而东海王越虑事不济潜与殿中将收乂送金墉城乂表曰陛下笃睦委臣朝事臣小心忠孝神祗所鉴诸王承谬率众见责朝臣无正各虑私困收臣别省送臣幽宫臣不惜躯命但念大晋衰微枝党欲尽陛下孤危若臣死国寕亦家之利但恐快凶人之志无益于陛下耳殿中左右恨乂功垂成而败谋刼出之更以距颖越惧难作欲遂诛乂黄门郎潘滔劝越宻告张方方遣部将郅辅勒兵三千就金墉收乂至营炙而杀之乂怨痛之声达于逺近三军莫不为之垂涕时年二十八乂将殡于城东官属莫敢徃故掾刘祐独送之歩持防车悲号防絶哀感路人张方以其义士不之问也初乂执权之始洛下謡曰草木萌牙杀长沙乂以正月二十五日废二十七日薨如謡言焉永嘉中懐帝以乂子硕嗣拜散骑常侍后没于刘聪
　　成都王颖字章度武帝第十六子也太康末受封邑十万户后拜越骑校尉加散骑常侍车骑将军贾谧尝与皇太子博争道颖在坐厉声呵谧曰皇太子国之储君贾谧何得无礼谧惧由此出颖为平北将军镇邺转镇北大将军赵王伦之簒也进征北大将军加开府仪同三司及齐王冏起义颖发兵应冏以邺令卢志为左长史顿邱太守郑琰为右长史黄门郎程牧为左司马阳平太守和演为右司马使兖州刺史王彦兾州刺史李毅督护赵骧石超等为前锋羽檄所及莫不响应至朝歌众二十余万赵骧至黄桥为伦将士猗许超所败死者八千余人士众震骇颖欲退保朝歌用卢志王彦策又使赵骧率众八万与王彦俱进伦复遣孙防刘琨等率三万人与猗超合兵距骧等精甲耀日铁骑前驱猗既战胜有轻骧之心未及温十余里复大战猗等奔溃颖遂过河乘胜长驱左将军王舆杀孙秀幽赵王伦迎天子反正及颖入京师诛伦使赵骧石超等助齐王冏攻张于阳翟等遂防冏始率众入洛自以首建大谋遂擅威权颖营于太学及入朝天子亲劳焉颖拜谢曰此大司马臣冏之勲臣无预焉见讫即辞出不复还营便谒太庙出自东阳门遂归邺遣信与冏别冏大惊驰出送颖至七里涧及之颖住车言别流涕不及时事惟以太妃疾苦形于顔色百姓观者莫不倾心至邺诏遣兼太尉王粹加九锡殊礼进位大将军都督中外诸军事假节加黄钺録尚书事入朝不趋劒履上殿颖拜受徽号让还殊礼九锡表论兴义功臣卢志和演董洪王彦赵骧等五人皆封开国公侯又表称大司马前在阳翟与强贼相持既久百姓疮痍饥饿冻馁宜急拯救乞差发郡县车一时运河北邸阁米十五万斛以赈阳翟饥民卢志言于颖曰黄桥战亡者有八千人既经夏暑露骨中野可为伤恻昔周王枯骨故诗云行有死人尚或墐之况此等致死于王事乎颖乃造棺八千余枚以成都国秩为衣服敛祭于黄桥北树枳篱为之茔域又立都祭堂刋石立碑纪其赴义之功使亡者之家四时祭祀仍表其门闾加常战亾二等又令河内温县埋藏赵王伦战死士卒万四千余人颖形美而神昬不知书然噐性敦厚委事于志故得成其美焉及齐王冏骄侈无礼于是众望归之诏遣侍中冯荪中书令卞粹喻颖入辅政并使受九锡颖犹让不拜寻加太子太傅颖嬖人孟玖不欲还洛又程太妃爱恋邺都以此议久不决留义募将士既久咸怨旷思归或有辄去者乃题邺城门云大事解散暂欲遽请且归赴时务昔以义来今以义去若复有急更相语颖知不可留因遣之百姓乃安及冏败頴悬执朝政事无巨细皆就邺谘之后张昌扰乱荆土頴拜表南征所在响赴既恃功骄奢百度弛废甚于冏时颖方恣其欲而惮长沙王乂在内遂与河间王颙表请诛后父羊元之左将军皇甫商等檄乂使就第乃与颙将张方伐京师以平原内史陆机为前锋都督前将军假节颖次朝歌每夜矛防有光若火其垒井中皆有龙象进军屯河南阻清水为垒造浮桥以通河北以大木函盛石沈之以系桥名曰石鼈陆机战败死者甚众机又为孟玖所譛颖收机斩之夷其三族语在机传于是进攻京城时常山人王舆合众万余欲袭颖防又被执其党斩舆防颖颖既入京师复旋镇于邺増封二十郡拜丞相河间王颙表頴宜为储副遂废太子覃立颖为皇太弟丞相如故制度一依魏武故事乘舆服御皆迁于邺表罢宿衞兵属相府吏以王官宿衞颖僣侈日甚有无君之心委任孟玖等大失众望永兴初左衞将军陈眕殿中中郎逯苞成辅及长沙故将上官己等奉大驾讨颖驰檄四方赴者云集军次安阳众十余万邺中震惧颖欲走其椽歩熊有道术曰勿动南军必败颖防其众问计东安王繇乃曰天子亲征宜罢甲缟素出迎请罪司马王混参军崔旷防劝颖距战颖从之乃遣奋武将军石超率众五万次于荡隂眕二弟匡规自邺赴王师云邺中皆已离叛由是不甚设备超众奄至王师败绩矢及乘舆侍中嵇绍死于帝侧左右皆奔散乃弃天子于槀中超遂奉帝幸邺颖改元建武害东安王繇署置百官杀生自已立郊于邺南平北将军王浚寕北将军东嬴公腾杀颖所置幽州刺史和演颖征浚浚屯兾州不进与腾及乌九羯朱袭颖侯骑至邺颖遣幽州刺史王斌及石超李毅等距浚为羯朱等所败邺中大震百僚奔走士卒分散頴惧将帐下数十骑拥天子与中书监卢志单车而走五日至洛羯朱追至朝歌不及而还河间王颙遣张方率甲卒二万救颖至洛方乃挟帝拥颖及豫章王并髙光卢志等归于长安颙废頴归藩以豫章王为皇太弟頴既废河北思之邺中故将公师藩汲桑等起兵以迎颖众情翕然颙复拜颖镇东大将军都督河北诸军事给兵千人镇邺颖至洛而东海王越率众迎大驾所在蜂起颖以北方盛强惧不可进自洛阳奔闗中值大驾还洛颖自华阴趋武闗出新野帝诏镇南将军刘南中郎将刘陶收捕颖颖于是弃母妻单车与二子庐江王普中都王廓渡河赴朝歌收合故将士数百人欲就公师藩顿邱太守冯嵩执颖及普廓送邺范阳王虓幽之而无他意属虓暴薨长史刘舆见颖为邺都所服虑为后患秘不发防伪令人为台使称诏夜赐颖死颖谓守者田徽曰范阳王死乎徽曰不知颖曰卿年几徽曰五十颖曰知天命不徽曰不知颖曰我死之后天下安乎不安乎我自放逐于今三年身体手足不见洗沐取数斗汤来其二子号泣颖勅人将去乃散发东首卧命徽缢之时年二十八二子亦死邺中哀之颖之败也官属并奔散惟卢志随从不怠论者称之其后汲桑害东嬴公腾称为颖报讐遂出颖棺载之于军中毎事启灵以行军令桑败弃棺于故井中颖故臣收之改于洛阳怀帝加以县王礼颖死后数年开封间有传颖子年十余嵗流百姓家东海王越遣人杀之永嘉中立东莱王防子遵为颖嗣封华容县王后没于贼国除
　　河间王颙字文载安平献王孚孙太原烈王瓌之子也初袭父爵咸寕二年就国三年改封河间少有清名轻财爱士与诸王俱来朝武帝叹颙可以为诸国仪表元康初为北中郎将监邺城九年代梁王肜为平西将军镇闗中石函之制非亲亲不得都督闗中颙于诸王为踈特以贤举及赵王伦簒位齐王冏谋讨之前安西参军夏侯奭自称侍御史在始平合众得数千人以应冏遣信要颙颙遣主簿房阳河间国人张方讨擒奭及其党十数人于长安市腰斩之及冏檄至颙执冏使送之于伦伦征兵于颙颙遣张方率闗右健将赴之方至华隂颙闻二王兵盛乃加长史李含龙骧将军领督防席防等追方军回以应二王义兵至潼闗而伦秀已诛天子反正含方各率众还及冏论功虽怒颙初不同而终能济义进位侍中太尉加三赐之礼后含为翊军校尉与冏参军皇甫商司马赵骧有憾遂奔颙诡称受密诏代冏因说利害颙纳之便发兵遣使邀成都王颖以含为都督率诸军屯隂盘前锋次于新安去洛百二十里檄长沙王乂讨冏及冏败颙以含为河南尹使与冯荪卞粹等潜图害乂商知含前矫妄及与颙隂谋具以告乂乂乃诛含等颙闻含死即起兵以讨商为名使张方为都督领精卒七万向洛方攻商商距战而溃方遂进攻西明门乂率中军左右卫撃之方众大败死者五千余人方初于驶水桥西为营于是筑垒数重外引廪谷以足军食乂复从天子出攻方战輙不利及乂死方还长安诏以颙为太宰大都督雍州牧颙废皇太子覃立成都王頴为太弟改年大赦左卫将军陈眕奉天子伐頴颙又遣方率兵二万救邺天子已幸邺方屯兵洛阳及王浚等伐颖颖挟天子归洛阳方将兵入殿中逼帝幸其垒掠府库将焚宫庙以絶众心卢志谏乃止方又逼天子幸长安颙乃选置百官改秦州为定州及东海王越起兵徐州西迎大驾闗中大惧方谓颙曰方所领犹有十余万众奉送大驾还洛宫使成都王反邺公自留镇闗中方北讨博陵如此天下可小安无复举手者颙虑事大难济不许乃假刘乔节进位镇东大将军遣成都王颖縂统楼襃王阐等诸军据河桥以距越王浚遣督防刘根将三百骑至河上阐出战为所杀颖顿军张方故垒范阳王虓遣鲜卑骑与平昌博陵众袭河桥楼襃西走追骑至新安道路死者不可胜数初越以张方刼迁大驾天下怨愤倡义与山东诸侯尅期奉迎先遣说颙令送帝还都与颙分陜而居颙欲从之而方不可及东军大防成都等败颙令方亲信将郅辅夜斩方首送以示东军寻变计更遣刁黙守潼闗乃咎辅杀方又斩辅颙先遣将吕朗防据荥阳范阳王虓司马刘琨以方首示朗于是朗防时东军既盛破刁黙入闗颙惧又遣马瞻郭伟于灞水御之瞻防战败散走颙单马逃于太白山东军入长安大驾旋以太弟太保梁柳为镇西将军守闗中马瞻防出诣栁因共杀栁于城内瞻防与始平太守梁迈合从迎颙于南山颙不肯入府长安令蘓众记室督朱永劝颙表称栁病卒輙知军事农太守裴廙秦国内史贾龛安定太守贾疋防起义讨颙斩马瞻梁迈防东海王越遣督防糜晃率国兵伐颙至郑颙将牵秀距晃晃斩秀并其二子义军据有闗中颙保城而已永嘉初诏以颙为司徒乃就征南阳王模遣将梁臣于新安雍谷车上扼杀之并其三子诏以彭城元王植子融为颙嗣改封乐成县王薨无子建兴中元帝又以彭城康王释子钦为融嗣
　　东海孝献王越字元超髙密王泰之次子也少有令名谦虗持布衣之操为中外所宗初以世子为骑都尉与驸马都尉杨邈及琅邪王伷子繇俱侍讲东宫拜散骑侍郎歴左卫将军加侍中预讨杨骏有功封五千户侯迁散骑常侍辅国将军尚书右仆射领游击将军复为侍中加奉车都尉别封东海王永康初为中书令徙侍中迁司空领中书监成都王颖攻长沙王乂乂固守洛阳殿中诸将及三部司马疲于战守密与左卫将军朱黙夜收乂别省逼越为主启恵帝免乂官事定越称疾逊位帝不许加守尚书令太安初帝北征邺以越为大都督六军败越奔下邳徐州都督东平王楙不纳越径还东海成都王颖以越兄弟宗室之美下寛令招之越不应命帝西幸以越为太傅与太宰颙夹辅朝政让不受东海中尉刘洽劝越发兵以备颖越以洽为左司马尚书曹馥为军司既起兵楙惧乃以州与越越以司空领徐州都督以楙领兖州刺史越三弟并据方任征伐辄选刺史守相朝士多赴越而河间王颙挟天子发诏罢越防皆令就国越倡义奉迎大驾还复旧都率甲士三万西次萧县豫州刺史刘乔不受越命遣子祐距之越军败范阳王虓遣督防田徽以突骑八百迎越遇祐于谯祐众溃越进屯阳武山东兵盛闗中大惧颙斩送张方首求和寻变计距越越率诸侯及鲜卑许扶歴驹次宿归等歩骑迎恵帝反洛阳诏越以太傅録尚书事以下邳济阳二郡増封及懐帝即位委政于越吏部郎周穆清河王覃舅越之姑子也与其妹夫诸葛玫共说越曰主上之为太弟张方意也清河王本为太子为羣凶所废先帝暴崩多疑东宫公盍思伊霍之举以寕社稷乎言未卒越曰此岂宜言邪叱左右斩之以玫穆世家罪止其身因此表除三族之法帝始亲万机留心庶事越不说求出藩帝不许越遂出镇许昌永嘉初自许昌率茍晞及兾州刺史丁劭讨汲桑破之越迁于许长史潘滔说之曰兖州天下枢要公宜自牧乃转茍晞为青州刺史由是与晞有隙寻诏越为丞相兖州牧督兖豫司兾幽并六州越辞丞相不受自许迁于鄄城越恐清河王覃终为储副矫诏收付金墉城寻害之王弥入许越遣左司马王斌率甲士五千余人入卫京师鄄城自坏越恶之移屯濮阳又迁于荥阳召田甄等六率甄不受命越遣监军刘望讨甄初东嬴公腾之镇邺也携并州将田甄甄弟兰任祉祈济李恽薄盛等部众万余人至邺遣就谷兾州号为乞活及腾败甄等邀破汲桑于赤桥越以甄为汲郡兰为钜鹿太守甄求魏郡越不许甄怒故召不至望既渡河甄退李恽薄盛斩田兰率其众降甄祉济弃军奔上党越自荥阳还洛以太学为府疑朝臣贰于己乃诬帝舅王延等为乱遣王景率甲士三千人入宫收延等付廷尉杀之越觧兖州牧领司徒越既与茍晞构怨又以顷兴事多由殿省乃奏宿卫有侯爵者皆罢之时殿中武官并封侯由是出者略尽皆涕泣而去乃以东海国上军将军何伦为右衞将军王景为左衞将军领国兵数百人宿衞越自诛王延等大失众望而多有猜嫌散骑侍郎髙韬有忧国之言越以谤讪时政害之而不自安乃戎服入见请讨石勒且镇集兖豫以援京师帝曰今逆众侵逼郊畿王室蠢蠢莫有固志朝廷社稷倚頼于公岂可逺出以孤根本对曰臣今率众邀贼势必灭之贼灭则不逞消殄已东诸州贡职流通此所以宣畅国威藩屏之宜也若端坐京辇以失机防则衅日滋所忧逾重遂行留妃裴氏世子镇军将军毘及龙骧将军李恽并何伦等守衞京师表以行台随军率甲士四万东屯于项王公卿士随从者甚众诏加九锡越乃羽檄四方而所征者皆不至而茍晞又表讨越语在晞传越以豫州刺史冯嵩为左司马自领豫州牧越専擅威权图为霸业朝贤素望选为佐吏名将劲卒充于己府不臣之迹四海所知而公私罄乏所在冦乱州郡携贰上下崩离祸结衅深遂忧惧成疾永嘉五年薨于项秘不发防以襄阳王范为大将军统其众还东海石勒追及于苦县寗平城将军钱端出兵距勒战死军溃勒命焚越柩曰此人乱天下吾为天下报之故烧其骨以告天地于是众数十万勒以骑围而射之相践如山王公士庶死者十余万王弥弟璋焚其余众并食之天下归罪于越帝发诏贬为县王何伦李恽闻越之死秘不发丧奉妃裴氏及毘出京京城从者倾城所经暴掠至洧仓又为勒所败毘及宗室三十六王皆没于贼李恽杀妻子奔广宗何伦走下邳裴妃为人所掠卖于呉氏太兴中得渡江欲招防越元帝诏有司详议博士傅纯曰圣人制礼以事缘情设冢椁以蔵形而事之以凶立庙祧以安神而奉之以吉送形而徃迎精而还此墓庙之大分形神之异制也至于室庙寝庙祊祭非一处所以广求神之道而独不于墓眀非神之所处也今乱形神之别错庙墓之宜违礼制义莫大于此于是下诏不许裴妃不奉诏遂越于广陵太兴末墓毁改丹徒初元帝镇建邺裴妃之意也帝深德之数幸其第以第三子冲奉越后薨无子成帝以少子奕继之哀帝徙奕为琅邪王而东海无嗣隆安初安帝更以防稽忠王次子彦璋为东海王继冲为曽孙为桓元所害国除
　　武十二王
　　武帝二十六男杨元后生毘陵悼王轨恵帝秦献王柬审美人生城阳懐王景楚隠王玮长沙厉王乂徐才人生城阳殇王宪匮才人生东海冲王祗赵才人生始平哀王裕赵美人生代哀王演李夫人生淮南忠壮王允呉敬王晏严保林生新都懐王该陈美人生清河康王遐诸姬生汝阴哀王谟程才人生成都王颖王才人生孝懐帝杨悼后生渤海殇王恢余八子不显母氏并早夭又无封国及追諡今并畧之其玮颖乂自有传毘陵悼王轨字正则初拜骑都尉年二嵗而夭太康十年追加封諡以楚王玮子义嗣
　　秦献王柬字度沈敏有识量泰始六年封汝南王咸寕初徙封南阳王拜左将军领右军将军散骑常侍武帝幸宣武塲以三十六军兵簿令柬料校之柬一省便擿脱谬帝异之于诸子中尤见爱幸以左将军居齐献王故府甚贵宠为天下所属目性仁讷无机辨之誉太康十年徙封于秦邑八万户于时诸王封中土者皆五万户以柬与太子同产故特加之转镇西将军西戎校尉假节与楚淮南王俱之国及恵帝即位来朝拜骠骑将军开府仪同三司加侍中録尚书事进位大将军时杨骏伏诛柬既痛舅氏覆灭甚有忧危之虑屡述武帝防请还藩而汝南王亮留柬辅政及亮与楚王玮被诛时人叹柬有先识元康元年薨年三十朝野痛惜之无子以淮南王允子郁为嗣与允俱被害永寕二年追諡曰悼又以呉王晏子邺嗣懐帝崩邺入纂帝位国絶城阳懐王景字景度出继叔父城阳哀王兆后泰始五年受封六年薨
　　东海冲王祗字敬度泰始九年五月受封殇王薨复以冲继兆其年薨时年三嵗
　　始平哀王裕字濬度咸寕三年受封其年薨年七嵗无子以淮南王允子迪为嗣太康十年改封汉王为赵王伦所害
　　淮南忠壮王允字钦度咸寕三年封濮阳王拜越骑校尉太康十年徙封淮南仍之国都督扬江二州诸军事镇东大将军假节元康九年入朝初愍懐王废议者将立允为太弟防赵王伦废贾后诏遂以允为骠骑将军开府仪同三司侍中都督如故领中防军允性沈毅宿衞将士皆敬服之伦既有僣逆之志允隂知之称疾不朝密养死士潜谋诛伦伦甚惮之转为太尉外示优崇实夺其兵也允称疾不拜伦遣御史逼允収官属以下劾以大逆允恚视诏乃孙秀手书也大怒便收御史将斩之御史走而获免斩其令史二人厉色谓左右曰赵王欲破我家遂率国兵及帐下七百人直出大呼曰赵王反我将攻之佐淮南王者左袒于是归之者甚众允将赴宫左丞王舆闭东掖门允不得入遂围相府允所将兵皆淮南竒才劒客也与战频败之伦兵死者千余人太子左率陈徽勒东宫兵鼓噪于内以应允结阵于承华门前弓弩齐发射伦飞矢雨集主书司马畦秘以身蔽伦箭中其背而死伦官属皆隠树而立树辄中数百箭自辰至未徽兄淮时为中书令遣麾驺虞幡以解鬭伦子防为侍中在门下省密要壮士约以富贵于是遣司马督防伏允领骑四百从宫中出举空版诈言有诏助淮南王允允不之觉开阵纳之下车受诏为允所害时年二十九初伦兵败皆相传曰已擒伦矣百姓大悦既闻允死莫不叹息允三子皆被害坐允夷灭者数千人及伦诛齐王冏表理允寃以息超继允后于是有诏改赐以殊礼追赠司徒冏败超被幽金墉城复以呉王晏子祥为嗣拜散骑常侍洛阳倾覆为刘聪所害代哀王演字宏度太康十年受封少有废疾不之国演常止于宫中薨无子以成都王颖子廓为嗣改封中都王后与颖俱死
　　新都王该字元度咸寕三年受封太康四年薨时年十三无子国除
　　清河康王遐字深度美容仪有精彩武帝爱之既受封出继叔父城阳哀王兆太康十年増封渤海郡歴右将军散骑常侍前将军元康初进抚军将军加侍中遐长而懦弱无所是非性好内不能接士大夫及楚王玮之举兵也使遐收卫瓘而瓘故吏荣晦遂尽杀瓘子孙遐不能禁为世所尤永康元年薨时年二十八四子覃籥铨端覃嗣立及冲太孙薨东宫旷然未有冢嗣齐王冏表立覃为皇太子既而河间王颙胁迁大驾表立成都王颖为皇太弟废覃复为清河王初覃为清河世子所佩金铃歘生隠起如麻粟祖母陈太妃以为不祥毁而卖之占者以金是晋行大兴之祥覃为皇允是其瑞也毁而卖之象覃见废不终之验也永嘉中前北军中任城吕雍度支校尉陈顔等谋立覃为太子事觉幽于金墉城未防被害时年十四以庶人礼籥初封新蔡王覃薨还封清河王铨初封上庸王懐帝即位更封豫章王二年立为皇太子洛京倾覆没于刘聪端初封广川王铨之为皇太子也转封豫章礼秩如皇太子拜散骑常侍平南将军都督江州诸军事假节当之国防洛阳防没端东奔茍晞于蒙晞立为皇太子七十日为石勒所没
　　汝隂哀王谟字令度太康七年薨时年十一无后国除呉敬王晏字平度太康十年受封食丹阳呉兴并呉三郡歴射声校尉后军将军与兄淮南王允共攻赵王伦允败收晏付廷尉欲杀之传祗于朝堂正色而争于是羣官并谏伦乃贬为宾徒县王后徙封代王伦诛诏复晏本封拜上军大将军开府加侍中长沙王乂成都王颖之相攻也乂以晏为前锋都督数交战永嘉中为太尉大将军晏为人恭愿才不及中人于武帝诸子中最劣又少有风疾视瞻不端后转増剧不堪朝觐及洛京倾覆晏亦遇害时年三十一愍帝即位追赠太保五子长子不显名与晏同没余四子祥邺固衍祥嗣淮南王允邺即愍帝固初封汉王改封济南衍初封新都王改封济隂为散骑常侍皆没于贼
　　渤海殇王恢字思度太康五年薨时年二嵗追加封諡
　　元四王
　　元帝六男宫人荀氏生明帝及琅邪孝王裒石媫伃生东海哀王冲王才人生武陵威王晞郑夫人生琅邪悼王焕及简文帝
　　琅邪孝王裒字道成母荀氏以微贱入宫元帝命虞妃养之初继叔父长乐亭侯浑后徙封宣城郡公拜后将军及帝为晋王有司奏立太子帝以裒有成人之量过于明帝从容谓王导曰立子以徳不以年导曰世子宣城俱有朗儁之目固当以年于是太子位遂定更封裒琅邪嗣恭王后改食防稽宣城邑五万二千户拜散骑常侍使持节都督青徐兖三州诸军事车骑将军征还京师建武元年薨年十八赠车骑大将军加侍中及妃山氏薨祔穆帝更赠裒太保子哀王安国立未逾年薨
　　东海哀王冲字道让元帝以东海王越世子毗没于石勒不知存亾乃以冲继毘后称东海世子以毘陵郡増本封邑万户又改食下邳兰陵以越妃裴氏为太妃拜长水校尉髙选僚佐以沛国刘耽为司马颍川庾怿为功曹呉郡頋和为主簿永昌中迁中军将军加散骑常侍及东海太妃薨因发毘丧冲即王位以荥阳益东海国转车骑将军徙骠骑将军咸康七年薨年三十一赠侍中骠骑将军仪同三司无子成帝遗诏以小晚生奕继哀王为东海王以道逺罢荥阳更以临川郡益东海及哀帝以琅邪王即尊位徙奕为琅邪王东海国阙无嗣奕后入纂大业桓温废之复为东海王既而贬为海西公东海国又阙嗣隆安三年安帝诏以防稽忠王次子彦璋为东海王继哀王为曽孙改食呉兴郡为桓元所害国除
　　武陵威王晞字道叔出继武陵王喆后太兴元年受封咸和初拜散骑常侍后以湘东増武陵国除左将军迁镇军将军加散骑常侍康帝即位加侍中特进建元初领秘书监穆帝即位转镇军大将军迁太宰太和初加羽葆鼓吹入朝不趋赞拜不名劒履上殿固让晞无学术而有武干为桓温所忌及简文帝即位温乃表免晞官以王归藩又免其世子综官解子防散骑常侍防以梁王随晞晞既见黜送马八十五匹三百人杖以归温温又逼新蔡王晃使自诬与晞综及著作郎殷涓太宰长史庾籍掾曹秀舎人刘彊等谋逆遂收付廷尉请诛之简文帝不许温于是奏徙新安郡宗属悉从之而族诛殷涓等废晃徙衡阳郡太元六年晞卒于新安时年六十六孝武帝三日临于西堂诏书追悼追封新寕郡王邑千户晞三子综防遵以遵嗣追赠综给事中防散骑侍郎十二年追复晞武陵国综防各复先官防还继梁国防字贤明出继梁王翘官至永安太仆与父晞俱废薨子龢嗣太元中复国薨子珍之嗣桓元簒立梁国人孔朴奉珍之奔于夀阳桓元败珍之归朝廷迁大将军武陵王令授通直散骑郎累迁防击将军左卫太常刘裕伐姚请为谘议参军裕将弱王室诬其罪害之遵字茂逺初袭封新寕时年十二受拜流涕哀感左右将军桓伊尝诣遵遵曰门何为通桓氏左右曰伊与桓温疎宗相见无嫌遵曰我闻人姓木邉便欲杀之况诸桓乎由是少称聪慧及晞追封武陵以遵嗣歴位散骑常侍秘书监太宰中领军桓元用事拜金紫光禄大夫元簒贬为彭泽侯遣之国行次石头夜涛水入淮船破未得发防义旗兴复还国第朝廷称受宻诏使遵縂摄万机加侍中大将军移入东宫内外毕敬迁转百官称制书又教称令书安帝反正更拜太保加班劒二十人义熈四年薨时年三十五诏赐东园温眀秘噐朝服一具衣一袭钱百万布千匹策赠太傅加殊礼諡曰忠敬子定王季度立拜散骑侍郎薨子球之立宋兴国除琅邪悼王焕字耀祖母有宠元帝特所钟爱初继帝弟长乐亭侯浑后封显义亭侯及焕疾笃帝为之彻膳乃下诏封为琅邪王嗣恭王后俄而薨年二嵗帝悼念无已将以焕既封列国加以成人之礼诏立凶门栢歴备吉凶仪服营起园陵功役甚众琅邪国右常侍防稽孙霄上疏切諌表寝不报永昌元年立焕母弟昱为琅邪王即简文帝也咸和二年徙封防稽以康帝为琅邪王康帝即位哀帝为琅邪王哀帝即位废帝为琅邪王废帝即位又以简文帝摄行琅邪王国祀简文登阼国遂无嗣帝临崩封少子道子为琅邪王太元十七年道子为防稽王更以恭帝为琅邪王恭帝即位琅邪国除
　　简文七子
　　简文帝七子王皇后生防稽思世子道生皇子俞生胡淑仪生临川献王郁皇子朱生王淑仪生皇子天流李夫人生孝武帝防稽文孝王道子俞生朱生天流并早夭今并畧之
　　防稽思世子道生字延长帝为防稽王立道生为世子拜散骑侍郎给事中性疎躁不修行业多失礼度竟以幽废而卒时年二十四无后及孝武帝即位尝昼日见道生及临川献王郁郁曰大郎饥乏辛苦言竟不见帝伤感因以西阳王羕元孙珣之为后珣之歴呉兴太守刘裕之伐闗中以为谘议参军时帝道方谢珣之为宗室之美与梁王珍之俱被害
　　临川献王郁字深仁防而敏慧道生初以无礼失防郁数劝以敬慎之道道生不纳郁为之流涕简文帝深噐异之年十七而薨久之追諡献世子寕康初赠左将军加散骑常侍追封郡王以武陵威王曽孙寳为嗣追尊其母胡淑仪为临川太妃寳字文歴秘书监太常左将军散骑常侍护军将军宋兴以为金紫光禄大夫防为西丰侯食邑千户
　　防稽文孝王道子字道子出后琅邪孝王少以清澹为谢安所称年十嵗封琅邪王食邑一万七千六百五十一户摄防稽国五万九千一百四十户太元初拜散骑常侍中军将军进骠骑将军后公卿奏道子亲贤莫二宜正位司徒固让不拜使録尚书六条事寻加开府领司徒及谢安薨诏道子领扬州刺史録尚书假节都督中外诸军事衞府文武一以配骠骑府让不受数年领徐州刺史太子大公卿又奏宜进位丞相扬州牧假黄钺羽葆鼓吹并让不受于时孝武帝不亲万机但与道子酣歌为务姏姆尼僧尤为亲昵并窃防其权凡所幸接皆出自小竖郡守长吏多为道子所树立既为扬州搃録势倾天下由是朝野奔凑中书令王国寳性卑佞特为道子所宠昵官以贿迁刑政谬乱又崇信浮屠之学用度奢侈下不堪命太元以后为长夜之晏蓬首昏目政事多阙桓元尝道子正遇其醉賔客满座道子张目谓人曰桓温晚涂欲作贼云何元伏地流汗不得起长史谢重举版答曰故宣武公黜昬登圣功超伊霍纷纭之议宜裁之聼鉴道子颔曰侬知侬知因举酒属元元乃得起由是元益不自安切齿于道子于时朝政既紊左衞领营将军防稽许荣上疏指陈其事疏奏不省中书郎范寗亦深陈得失帝由是渐不平于道子然外毎优崇之国寳即寗之甥以謟事道子寗奏请黜之国寳惧使陈郡袁悦之因尼妙音致书与太子母陈淑媛说国寳忠谨宜见亲信帝因发怒斩悦之国寳甚惧复譛寗于帝帝不获已流涕出寗为豫章太守道子由是専恣嬖人赵牙出自优倡茹千秋本钱塘捕贼吏因赂谄进道子以牙为魏郡太守千秋为骠骑谘议参军牙为道子开东第筑山穿池列树竹木功用钜万道子使宫人为酒肆沽卖于水侧与亲昵乘船就之饮晏以为笑乐帝尝幸其宅谓道子曰府内有山因得逰瞩甚善也然修饰太过非示天下以俭道子无以对唯唯而已左右侍臣莫敢有言帝还宫道子谓牙曰上若知山是版筑所作尔必死矣牙曰公在牙何敢死营造弥甚千秋卖官贩爵聚资货累亿道子既为皇太妃所爱亲遇同家人之礼遂恃宠乘酒时失礼敬帝益不能平然以太妃之故加崇礼秩博平令呉兴闻人奭上疏切諌言道子信用羣小权宠太盛帝不平滋甚然逼于太妃亦无所废黜乃出王恭为兖州殷仲堪为荆州王恂为仆射王雅为太子太傅以张王室而潜制道子也道子复委任王绪由是朋党竞扇友爱道尽太妃毎和解之而道子不能改中书郎徐邈以国之至亲唯道子而已宜在敦穆从容言于帝曰昔汉文明主犹悔淮南世祖聪达自媿齐王兄弟之际实宜深慎帝纳之复委任道子如初时有人为云中诗以指斥朝廷曰相王沈醉轻出教命捕贼千秋干豫朝政王恺守常国寳驰竞荆州大度散诞难名盛德之流法护王寗仲堪仙民特有言咏东山安道执操髙抗何不征之以为朝匠荆州谓王忱也法护即王珣寗即王恭仙民徐邈字安道戴逵字也及恭帝为琅邪王道子受封会稽国并宣城为五万九千户安帝践阼有司奏道子宜进位太傅扬州牧中书监假黄钺备殊礼固辞不拜又解徐州诏内外众事动静谘之帝既冠道子稽首归政王国寳始縂国权势倾朝廷王恭乃举兵讨之道子惧收国寳付廷尉并其从弟琅邪内史绪悉斩之以谢于恭恭乃罢兵道子乞解中外都督録尚书以谢方岳诏不许道子世子元显时年十六为侍中心恶恭请道子讨之乃拜元显为征虏将军其先衞府及徐州文武悉配之属道子妃薨帝诏湏妃毕然后居职于时王恭威振中外道子甚惧复引谯王尚之以为腹心尚之说道子曰藩伯强盛宰相权轻宜密树置以自藩衞道子深以为然乃以其司马王愉为江州刺史以备恭与尚之等日夜谋议以伺四方之隙王恭知之复举兵以讨尚之为名荆州刺史殷仲堪豫州刺史庾楷广州刺史桓元并应之道子使人说楷曰本情相与可谓防金徃年帐中之饮结带之言寕可防邪卿今弃旧交结新援防王恭畴昔陵侮之耻乎若乃欲委体而臣之若恭得志以卿为反覆之人必不相信何富贵可保祸败亦旋及矣楷怒曰王恭昔赴山陵相王忧惧无计我知事急即勒兵而至去年之事亦俟命而奋我事相王无相负者既不能距恭反杀国寳自尔以来谁复敢攘于君之事乎庾楷实不能以百口助人屠灭当与天下同举诛鉏奸臣何忧府不开爵不至乎时楷已应恭檄正征士马信反朝廷忧惧于是内外戒严元显攘袂慷慨谓道子曰去年不讨王恭致有今役今若复从其欲则太宰之祸至矣道子日饮醇酒而委事于元显元显虽年少而聪明多渉志气果锐以安危为己任尚之为之羽翼时相傅防者皆谓之有明帝神武之风于是以为征讨都督假节统前将军王珣左将军谢琰及将军桓之材毛泰髙素等伐恭灭之既而杨佺期桓元殷仲堪复至石头元显于竹里驰还京师遣丹阳尹王恺鄱阳太守桓放之新蔡内史何嗣颍川太守温详新安太守孙泰等发京邑士庶数万人据石头以距之道子将出顿中堂忽有惊马蹂籍军中因而扰乱赴江而死者甚众仲堪既知王恭败死狼狈西走与桓元屯于寻阳朝廷严兵相距内外骚然诏元显甲仗百人入殿寻加散骑常侍中书令又领中领军持莭都督如故防道子有疾加以昬醉元显知朝望去之谋夺其权讽帝解道子扬州及司徒而道子不之觉元显自以少年顿居权重虑有讥议于是以琅邪王领司徒元显自为扬州刺史既而道子酒醒方知去职于是大怒而无如之何庐江太守防稽张法顺以刀笔之才为元显谋主交结朋援多树亲党自桓谦以下诸贵游皆敛袵请交元显性苛刻生杀自己法顺屡諌不纳又发东土诸郡免奴为客者号曰乐属移置京师以充兵役东土嚣然人不堪命天下苦之矣既而孙恩乘衅作乱加道子黄钺元显为中军以讨之又加元显録尚书事然道子更为长夜之饮政无大小一委元显时谓道子为东録元显为西録西府车骑填凑东第门下可设雀罗矣元显无良师友正言弗闻谄声日至或以为一时英杰或谓为风流名士由是自谓无敌于天下故骄侈日増帝又以元显有翼亮之功加其所生母刘氏为防稽王夫人金章紫绶防洛阳覆没道子以山陵幽辱上疏送章绶请归藩不许及太皇太后崩诏道子乗舆入殿元显因讽礼官下议称己德隆望重既録百揆内外羣寮皆应尽敬于是公卿皆拜于时军旅荐兴国用虗竭自司徒已下日廪七升而元显聚敛不已富过帝室及谢琰为孙恩所害元显求领徐州刺史加侍中后将军开府仪同三司都督十六州诸军事封其子彦章为东海王寻以星变元显解録复加尚书令防孙恩至京口元显栅断石头率兵距战频不利道子无他谋唯日祷蒋侯庙为厌胜之术既而孙恩遁于北海桓元复据上流致牋于道子曰贼造近郊以风不得进以雨不致火食尽故去耳非力屈也昔国寳卒后王恭不乗此威入统朝政足见其心非侮于明公也而谓之非忠今之贵要腹心有时流清望者谁乎岂可云无佳胜直是不能信之耳用理之人然后可以信义相期求利之徒岂有所惜而更委信耶尔来一朝一夕遂成今日之祸矣阿衡之重言何容易求福则立至干忤或致祸在朝君子岂不有懐但惧害及身耳元忝任在逺是以披写事实元显览而大惧张法顺谓之曰桓元承借门资素有豪气既并殷杨専有荆楚然桓氏世在西藩人或为用而第下之所控引止三呉耳孙恩为乱东土涂地编户饥馑公私不赡元必乗此纵其奸凶窃用忧之元显曰为之奈何法顺曰元始据荆州人情未辑方就绥抚未遑他计及其如此发兵诛之使刘牢之为前锋而第下以大军继进桓元之首必悬于麾下矣元显以为然遣法顺至京口谋于牢之而牢之有疑色法顺还说元显曰观牢之言色必贰于我未若召入杀之不尔败人大事元显不从道子寻拜侍中太傅置左右长史司马从事中郎四人崇异之仪备尽盛典其骠骑将军僚佐文武即配太傅府加元显侍中骠骑大将军开府征讨大都督十八州诸军事仪同三司加黄钺班劒二十人以伐桓元竟以牢之为前锋法顺又言于元显曰自举大事未有威防桓谦兄弟毎为上流耳目斩之以孤荆楚之望且事之济不系在前军而牢之反覆万一有变则祸败立至可令牢之杀谦兄弟以示不贰若不受命当逆为其所元显曰非牢之无以当桓元且始事而诛大将人情必动二三不可于时扬土饥虚运漕不继元断江路商旅遂絶于是公私匮乏士卒唯给粰橡大军将发元从兄骠骑长史石生驰使告元元进次寻阳传檄京师罪状元显俄而元至西阳帝戎服饯元显于西池始登舟而元至新亭元显弃船退屯国子学堂明日列阵于宣阳门外元显佐吏多散走或言元已至大桁刘牢之遂防于元元显回入宣阳门牢之参军张畅之率众逐之众溃元显奔入相府唯张法顺随之问计于道子道子对之泣元遣太傅从事中郎毛防收元显送于新亭缚于舫前而数之元显答曰为王诞张法顺所误于是送付廷尉并其六子皆害之元又奏道子酣纵不孝当弃市诏徙安成郡使御史杜竹林防卫竟承元防酖杀之时年三十九帝三日哭于西堂及元败大将军武陵王遵承制下令伤悼追崇太傅为丞相加殊礼一依安平献王故事追赠骠骑为太尉加羽葆鼓吹下太史择日定宅兆遣通直常侍司马珣之迎道子柩于安成时寇贼未平丧不时达义熈元年合于王妃陵追諡元显曰忠以临川王寳子修之为道子嗣尊妃王氏为太妃义熈中有称元显子秀熈避难蛮中而至者太妃请以为嗣于是修之归于别第刘裕意其诈而案验之果散骑郎滕羡奴勺药也竟坐弃市太妃不悟哭之甚恸修之复为嗣薨諡悼王无子国除通志卷八十下
&lt;史部,别史类,通志&gt;
　　钦定四库全书
　　通志卷八十一
　　宋　右　廸　功　郎　郑　樵　渔　仲　撰
　　宗室传第四
  </div>
  <div class="pagination">
   <a href="通志_page93.html">
    上一页
   </a>
   <span>
    ...
   </span>
   <a href="通志_page89.html">
    89
   </a>
   <a href="通志_page90.html">
    90
   </a>
   <a href="通志_page91.html">
    91
   </a>
   <a href="通志_page92.html">
    92
   </a>
   <a href="通志_page93.html">
    93
   </a>
   <span class="current-page">
    94
   </span>
   <a href="通志_page95.html">
    95
   </a>
   <a href="通志_page96.html">
    96
   </a>
   <a href="通志_page97.html">
    97
   </a>
   <a href="通志_page98.html">
    98
   </a>
   <a href="通志_page99.html">
    99
   </a>
   <span>
    ...
   </span>
   <a href="通志_page95.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
