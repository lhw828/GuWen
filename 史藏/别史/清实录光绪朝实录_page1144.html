<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1144 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1144 页/共 1316 页</h1>
    <div class="content">○以瘴故营次。复四川已革提督丁鸿臣原官。照军营立功后积劳病故例优恤。摺包　　

○以捐助工艺所经费。予四川綦江县孀妇王芶氏、王彭氏建坊。摺包　　

○丁丑。上奉慈禧端佑康颐昭豫庄诚寿恭钦献崇熙皇太后御乾清宫。义国使臣巴乐礼觐见。呈递国书。内

记注

　　

○署四川总督锡良奏、川省交涉日繁。译文传语。动苦无人。现建设英文法文官学堂一所。延订教习。考选学生。分班肄习。俟有成效。请援案分别奖叙。下部知之。摺包　　

○又奏、川省民情锢蔽。最易传讹。现改官书局为官报书局。派员创办官报。分发各州县。散给四乡。以端风气而息谣惑。下所司知之。摺包　　

○以历任交代清楚。予四川知县刘际昌、黄关同、奖叙。摺包　　

○戊寅。引见明保降选教职前江西知县姬慎思、前江西抚州府知府陈振瀛。得旨、姬慎思著仍以教职用。陈振瀛著以原品休致。摺包随手　　

○拨湖北五响无烟枪二千枝。配弹一百万粒。交两广总督备用。　　

○己卯。谕内阁、前据给事中熙麟奏、河朔会匪滋蔓。地方官捕务废弛各情。当经谕令袁世凯。确查具奏。兹据查明覆奏。河朔会匪滋事。首要各犯。业已就擒。余党星散。惟地方晶■宜出盗案。未能认真缉捕。河北镇总兵郎桂林、虽无贪劣实据。惟私役弁勇接眷。殊属不合。著即行开缺。新乡县知县鲁恒祥、娶代书之女为妾。不知远嫌。且于书役舞弊诈赃。漫无觉察。办理案件。亦未允协。著即行革职。该省营务吏治。著陈夔龙悉心经理。切实整顿。现月　　

○庚辰。庄顺皇贵女滟巳忌辰。遣官祭园寝。　　

○谕内阁、政务处、吏部会议、林绍年奏、督抚同城。事权不一。请裁巡抚一摺。云南湖北巡抚两缺。著即行裁撤。湖广总督、云贵总督山■＜木学＞、均著兼管巡抚事。现月　　

○谕军机大臣等、袁世凯奏、旗民盗卖禁地。请旨分别查办一摺。据称遵化北乡旗地。紧接东陵后龙山址。近为旗民赵文荣等立契卖与俄国主教等语。官地不准私行典卖。＜圭黾＞滟兄该处近依陵寝重地。岂容奸民盗卖。何以该监督辄准税契。应即撤销。著镶黄旗汉军都统迅即严拏赵文荣等务获解交遵化州审讯勒追。已付价银。交还俄主教。将地亩收回。并著左翼监督查明撤销。仍将该旗民等按例从重治罪。以儆效尤。原摺单均著钞给阅看。将此各谕令知之。现月　　

○户部右侍郎戴鸿慈奏、请饬定会议章程。变通推广。凡内政外交。由政务处标明要领。交阁部九卿翰林科道会议。宽以时日。各抒所见。别纸录陈。并令传知属官。咸得论列。得旨、著政务处妥议章程具奏。寻奏、拟定会议章程七条。一、奉旨会议事件。实任四五品京堂科道皆与议。一、内政外交。建革之大。疑难之端。由各该衙门。审度重轻。临时请旨会议。或特旨举行。其事关秘密紧急者。廷臣仍免干预。一、会议应速覆奏之件。限十日。一时难决者。酌展限。一、与议臣工。具说帖交政务处。汇择具奏。一、事关何省者。由政务处知照该省较崇京官。传同乡具说帖转送酌核。一、初议未定。再定后期。其莫衷一是者。由政务处酌核奏请办理。一、翰林院讲读以下及各部司员说帖。由掌院堂官择可行者送核。从之。摺包　　

○调福建福甯镇总兵张相泰为河南河北镇总兵官。以福建候补道孙道仁署福建福甯镇总兵官。现月　　

○辛巳。谕军机大臣等、昨据袁世凯奏称、镶黄旗民赵文荣盗卖禁地一摺。业经谕令该旗都统查办。兹据该督电奏、赵文荣系镶白旗汉军郭文翰佐领下人。应请更正。并称俄主教在左翼税契。系取俄国佐领正黄旗满洲荣辉图片等语。此案人犯。既系镶白旗汉军管辖。即著镶黄旗汉军都统。将昨奉寄谕并钞摺单。转传该旗钦遵。从严办理。仍著左翼监督查明该佐领荣辉误出图片。蒙混投税。勒令缴销。至俄国佐领荣辉。是否系正黄旗。抑系镶黄旗。著直年旗迅即查明。转传该衙门钦遵办理。原电著钞给阅看。将此谕令知之。现月　　

○又谕、电寄岑春火滟宣、电悉。著即督饬各军。乘胜追剿。一律荡平。毋留余孽。电寄　　

○召见福建试用道何成浩、得旨、著以道员仍留原省补用。摺包　　

○调闽浙总督锡良为四川总督。云贵总督魏光焘为闽浙总督。以云南巡抚丁振铎为云贵总督。现月　　

○赏湖南巡抚赵尔巽尚书衔。留京当差。调署江苏巡抚端方为湖南巡抚。以漕运总督陆元鼎署江苏巡抚。

现月

　　

○调陕西巡抚升允为江西巡抚。署江西巡抚陕西布政使夏屮■一■日为陕西巡抚。现月　　

○命江南提督李占椿解职。以福山镇总兵杨金龙为江南提督。记名总兵李定明为福山镇总兵官。现月　　

○命湖南提督娄云庆解职。以福建水师提督曹志忠为湖南提督。现月　　

○赏故太医院左院判李德昌治丧银五百两。子廷瑗以应升之缺升用。摺似　　

○壬午。谕军机大臣等、电寄张人骏、闻广东盗风日炽。为害闾阎。朝廷实深廑念。晶■宜经降旨谕令该督抚赶办清乡。以靖乱源。岑春火滟宣现住梧州。虽能兼顾。究距东省稍远。张人骏专任一方。责无旁贷。著即与岑春火滟宣会商。妥筹布置。遴派得力统将。严密巡拏。认真办理。仍责成该抚随时督饬。切实整顿。除盗安良。务期消患未萌。地方安堵。毋稍疏懈。电寄　　

○又谕、电寄岑春火滟宣、电悉。匪首陆亚发就擒伏法。剿办尚属得手。此次出力文武各员。均著照所请奖励。仍著督饬各军。分路严＜目辟＞暒穴＜曰融＞夕＜夗贝＞痛剿。务将各股匪一律歼除。毋留余孽。电寄　　

○兵部左侍郎铁良奏、遵查江苏省司库局所进出款项。分别整理。下部知之。摺包　　

○给事中潘庆澜奏、学堂流弊日甚。入其中者。多主平权自由诸说。以致君■羊情疑阻。乃各省大吏。迫所属以多设学堂为能。民闲学馆。纷纷解散。颇形惶惑。拟请愿否听民。不加强迫。下学务大臣知之。摺包　　

○命端方、夏屮■一■日、迅赴调任。以江苏布政使效曾暂护江苏巡抚。江西布政使周浩暂护江西巡抚。

电寄

　　

○以陕西按察使樊增祥为陕西布政使。甘肃甯夏道胡景桂为陕西按察使。　　

○以办理西藏琐图灵案完结。予四川知县谢文藻以直隶州知州候补。现月　　

○予故前署两江总督李兴锐政迹宣付史馆立传。嫡曾孙谟光及山■＜木学＞引见。次孙安徽知府鸿扶以道员补用。摺包　　

○癸未。谕内阁、前据御史李灼华奏倢■＜曰融＞■＜石木＞、江苏官吏营伍各劣款。当经谕令端方确查具奏。兹据查明覆奏、所倢■＜曰融＞■＜石木＞吴家正等员。查无其事。即著毋庸置议。前署南汇县知县张宝瑔、缉捕不力。惟案系接缉。又于倢■＜曰融＞■＜石木＞限内离任。候补知府胡玉瀛、办理厘捐。虽于旧弊不能戋滟暳除。尚无他项劣奣＜虘阝＞亦。业已撤差。均著从宽免议。广东雷琼道前江苏苏州府知府向万鑅、平日居官虽有能声。惟于张纬农赌博潜逃一案。因责偿公款。追捕逃人。办理多未允协。且更换案卷。起灭自由。著交部议处。前署奉贤县知县傅鑫。擅离职守。因案科罚。任内逃犯。并未禀报追捕。候补知县李筠、承办海塘工程。违章擅拔木椿。经手商股。又多含混。并干预向万鑅所办赌案。贻人口实。前署长洲县主簿周绍棠、承指诈银。均著即行革职。候补知县范守佑、虽无他项劣奣＜虘阝＞亦。于赌案有干预。著以县丞降补。以肃官方。该省吏治营务。著该督抚随时认真整顿。毋稍徇从。现月　　

○谕军机大臣等、电寄延祉。据电奏前经察哈尔都统派佐领图麟等随带兵役。沿途护催驼马。请将该员等暂留差遣。并请饬库伦大臣拨银五百两。事竣开报等语。均著照所请行。电寄　　

○署两江总督端方奏、前因江甯京口驻防旗民。生计艰难。议将万顷湖牧场。改为屯田。招佃认垦。经豫借官兵马乾银两。拨作开办经费。时历年余。佃垦寥寥。来年即届扣还借款之期。兵丁困苦异常。拟请俟招垦成熟。租款收清。再行分起拨还。以资周恤。从之。

摺包

　　

○署漕运总督恩寿奏、冬防紧要。防军未便再裁。请将常备新军正副二旗。留防原驻清淮地方。以资策应。报闻。摺包　　

○以救护北洋海天兵轮出力。予江南水师苏中营游击张占魁等三员奖叙。摺包　　

○以历任交代无亏。予山西知县袁文焕奖叙。摺包　　

○甲申。遣官祭先医之神。　　

○谕军机大臣等、铁良奏、拟请派员抽收土膏统捐。以裕度支一摺。据称湖北湖南合力于宜昌设立总局。抽收土膏税捐。继又并江西安徽两省合办。较各省分办之时。溢收甚钜。已著成效。两广苏闽。亦系云贵川土行销之地。若合八省为一。收数必更可观。收捐章程。悉照宜昌现行办法。凡纳总捐后。运售各省者。如非落地销售。概不重徵。此项收款。均照二十九年收数。作为各省定额。由宜局合收分解。溢收之数。另款存储候拨等语。土药税捐。统归一处抽收。既为商民省累。又于进款加增。著财政处、户部、即行切实举办。其统捐收数。除按各省定额。仍照旧拨给应用外。其余溢收之数。均著另储候解。专作练兵经费的款。不得挪移。至此项统捐。应如何遴派妥员。通筹办法。期于推行尽利之处。并著财政处、户部、会商各该督抚、从速详定章程。奏明办理。原摺均著钞给阅看。将此各谕令知之。现月　　

○又谕、火器营奏、整复兵制。加练新操一摺。外三营兵丁。向称精锐。近年以来。渐形废弛。著即照该王大臣等所请。认真挑选精壮。督饬操练。其营总管带等官。尤须慎选明习兵事之员。以期得力。其圆明园八旗健锐营兵丁。均著该王大臣一律仿照办理。俾成劲旅而重戎行。现月　　

○又谕、电寄延祉、电悉。据称天气太寒。行路不便。著准该喇嘛在库伦过冬。以示体恤。一俟春融。仍著延祉偕同前往西甯。毋稍迟缓。电寄　　

○督办垦务绥远城将军贻谷奏、绥城常备军。改练新操。拟于库存补立马价山■＜木学＞用房租两项。挪购枪枝。共需银五万两有奇。其土默特常备军。亦拟仿照办理。下所司知之。摺包　　

</div>
    <div class="pagination">
<a href="清实录光绪朝实录_page1143.html">上一页</a><span>...</span><a href="清实录光绪朝实录_page1139.html">1139</a><a href="清实录光绪朝实录_page1140.html">1140</a><a href="清实录光绪朝实录_page1141.html">1141</a><a href="清实录光绪朝实录_page1142.html">1142</a><a href="清实录光绪朝实录_page1143.html">1143</a><span class="current-page">1144</span><a href="清实录光绪朝实录_page1145.html">1145</a><a href="清实录光绪朝实录_page1146.html">1146</a><a href="清实录光绪朝实录_page1147.html">1147</a><a href="清实录光绪朝实录_page1148.html">1148</a><a href="清实录光绪朝实录_page1149.html">1149</a><span>...</span><a href="清实录光绪朝实录_page1145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
