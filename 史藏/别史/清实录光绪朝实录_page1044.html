<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1044 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1044 页/共 1316 页</h1>
    <div class="content">
○癸丑。上奉慈禧端佑康颐昭豫庄诚寿恭钦献崇熙皇太后幸阅是楼。侍晚膳。至乙卯皆如之。外记注　　

○甲寅。万寿节前期。上诣寍寿宫乐寿堂慈禧端佑康颐昭豫庄诚寿恭钦献崇熙皇太后前行礼。　　

○御乾清宫受贺。外记注　　

○谕内阁、朕钦奉皇太后懿旨。庆亲王奕劻之第五子载抡、著赏给头品顶戴。现月　　

○云贵总督魏光焘奏、营团力解普围。晶■宜获胜仗。得旨、仍著认真佃剿。以靖边患。随手　　

○四川总督奎俊奏、南充等处二十四州县。及肬■闲州等三十七厅州县。春粮受伤。雨泽愆期。以致米价腾贵。现经开仓赈济。以顾目前之急。得旨、著即妥速赈济。毋任失所。随

手

　　

○盛京将军增祺奏、贼匪滋扰。与俄员商派兵队。以资剿捕。又奏、东省铁路大通。交涉日繁。请添设铁路交涉总分各局。并下外务部知之。摺包　　

○乙卯。谕军机大臣等、电寄丁振铎、柳州府河水。因大雨不止。陡涨数丈。被灾甚重。上下游各属。同遭水患。览奏实深轸念。著该抚迅即妥为赈恤。毋任流离失所。现月　　

○贵州巡抚邓华熙奏、改设大学堂。并拟开办章程条规。得旨、著即督饬切实讲求。仍随时考察。务收兴学之效。摺包　　

○命世袭一等诚嘉毅勇公麟光在乾清门行走。　　

○以黑龙江将军绰哈布为镶黄旗蒙古都统。　　

○丙辰。万寿节。上诣大高殿寿皇殿行礼。　　

○遣官祭太庙后殿。奉先殿。上以孟秋享太庙。自是日始、斋戒三日。黄绫本　　

○丁巳。以匡助办款。赏俄银行代办巴乐克、前驻沪比总领事法郎机、驻汉比副领事魏来嘎宝星。摺包　　

○戊午。谕军机大臣等、电寄奎俊、据电奏该省土匪情形。晶■宜经分别剿抚。已将院山寺石板滩等处收复。匪党退据萧家坪。复有拆毁金堂县属教堂。并杀教民多命。幸将洋司铎保护无恙等语。该省匪势猖獗。奎俊务即督饬各军。迅速扑灭。毋任蔓延。致干咎戾。交卸金堂县知县杨昱、姑息养奸。著即革职。代理金堂县知县丁良干、甫经到任。仓猝遇变。不无可原。著摘去顶戴。撤任留缉。仍著通饬各属文武。振刷精神。勤求民瘼。并将教堂教士。及洋商人等。切实保护。毋稍大意。电寄　　

○以兵部尚书裕德为顺天乡试正考官。都察院左都御史陆润庠、户部左侍郎陈邦瑞、内阁学士李联芳、为副考官。纂修官

史宝安恭纂　　

总纂官钱骏祥恭辑监修总裁世恭阅二签五月初十日正总裁那恭阅月日专司蒿■禾本陆恭覆阅癸丑十一月二十九日

　　

徐恭阅月日　　

荣月日副总裁唐月日　　

宗室宝恭阅六月初三日　　

陈恭阅三签四月十一日　　

熙月日　　

郭恭阅十月初七日　　

宗室麒月日


	大清德宗同天崇运大中至正经文纬武仁孝睿智端俭宽勤景皇帝实录卷之五百二　　

光绪二十八年。壬寅。秋七月。己未朔。享太庙。上亲诣行礼。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至壬午皆如之。　　

○以都察院左都御史溥良兼署兵部尚书。现月　　

○以外务部尚书瞿鸿禨兼署都察院左都御史。现月　　

○以署工部左侍郎郭曾炘兼署户部左侍郎。礼部右侍郎朱祖谋兼署吏部左侍郎。现月　　

○以镶白旗蒙古都统芬车署镶黄旗汉军都统。明发　　

○庚申。谕内阁、前据御史徐德沅奏倢■＜曰融＞■＜石木＞、顺天府府尹陈璧各款。当经谕令鹿传霖确查。兹据查明覆奏、陈璧被倢■＜曰融＞■＜石木＞各节。或事出有因。或查无确据。即著毋庸置议。惟王进禄招摇索诈一案。日久未结。仍著顺天府迅速秉公审办。毋稍徇纵。前东城副指挥丁惟忠、虽无劣奣＜虘阝＞亦实据。既招物议。即著撤去工艺局监工差使。勒令出局。另派妥员接办。至该御史原奏。山东道有稽查五城。追比盗窃之责。司坊官久不呈报。并著五城御史查照定例办理。　　

○谕军机大臣等、电寄奎俊。奎俊现已开缺。岑春火滟宣调署四川总督。该省匪势未平。关系紧要。岑春火滟宣未到任以前。仍责成奎俊懔遵前旨。迅速扑灭。地方一切。认真办理。毋稍诿卸。　　

○以户部尚书崇礼、兼署吏部尚书。　　

○以科尔沁辅国公博迪苏、署正白旗蒙古都统。　　

○命四川总督奎俊开缺、以山西巡抚岑春火滟宣署四川总督。山西布政使赵尔巽、护理山西巡抚。调江西巡抚李兴锐、署广东巡抚。以江西布政使柯逢时、护理江西巡抚。　　

○辛酉。谕内阁。御史攀桂等奏。本月初一日。恭祭太庙。各衙门所派迎送各官。竟无一人亲到。请饬查取职名。交部严议等语。祭祀大典。宜如何恪恭将事。此次朕行礼时。陪祀各官。亦甚寥寥。殊属不成体制。著各该衙门查取职名。交部议处。嗣后应行到班之各衙门堂司各官。均著遵守典章。不得仅递职名。虚应故事。如有违误。仍著纠仪御史随时查倢■＜曰融＞■＜石木＞。以儆玩泄而昭严肃。现月　　

○又谕。善耆奏。职官抗护娼寮。咆哮公所。请旨斥革一摺。候补笔帖式宗室常祥、著即革职。并交该旗族长学长。严加管束。嗣后如有宗室不安本分。恃符藐玩情事。即著该管衙门、从严倢■＜曰融＞■＜石木＞办。以儆效尤。现月　　

○谕军机大臣等。电寄载振。有人奏。前赴日本游学生。有聚血■乣至使馆肆闹情事。经日本巡警兵弹压始散。学生聚血■乣滋事。闯入使馆。应从严惩办。以儆刁风。出使大臣蔡钧、不洽舆情。激成巨变。请严予惩处。参赞铨林、任性妄为。士心不孚。应一并撤回等语。著载振按照所倢■＜曰融＞■＜石木＞各节。确切查明。据实具奏。毋稍徇隐。寻奏、此案原因游学日本自费生。联请使臣蔡钧。送入成城学校。该使臣以其人数稍多。未遽保送。系为慎重起见。办理尚无不合。而诸生平素安静勤学。并非有意滋事之人。偶因求见不获。致生龃龉。出自彼此误会。其心实可共谅。惟使臣外交事繁。不能随时接见诸生。周旋戒勉。致有隔阂。应否饬下管学大臣。遴派游学总监督。与日本政府商订章程。妥为调护之处。伏候圣裁。至原倢■＜曰融＞■＜石木＞参赞铨林、任性妄为。士心不孚一节。密加访察。并无实据。下部知之。

电寄摺包

　　

○又谕、电寄李兴锐等。李兴锐已调署广东巡抚。著即迅赴署任。毋庸来京请训。陶模著俟李兴锐到任。德寿文卸巡抚后。再行卸事。　　

○以殚心著述。准已革翰林院编修俞樾重与鹿鸣筵燕。开复原官。　　

○以营务废弛。革浙江处州镇标游击张廷彪职。　　

○予故镶白旗汉军副充德洪额恤典如例。摺包　　

</div>
    <div class="pagination">
<a href="清实录光绪朝实录_page1043.html">上一页</a><span>...</span><a href="清实录光绪朝实录_page1039.html">1039</a><a href="清实录光绪朝实录_page1040.html">1040</a><a href="清实录光绪朝实录_page1041.html">1041</a><a href="清实录光绪朝实录_page1042.html">1042</a><a href="清实录光绪朝实录_page1043.html">1043</a><span class="current-page">1044</span><a href="清实录光绪朝实录_page1045.html">1045</a><a href="清实录光绪朝实录_page1046.html">1046</a><a href="清实录光绪朝实录_page1047.html">1047</a><a href="清实录光绪朝实录_page1048.html">1048</a><a href="清实录光绪朝实录_page1049.html">1049</a><span>...</span><a href="清实录光绪朝实录_page1045.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
