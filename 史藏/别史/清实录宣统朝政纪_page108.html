<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 108 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 108 页/共 148 页</h1>
    <div class="content">○又谕、郡王衔贝勒载涛。贝勒毓朗。均著授为军咨大臣。　　

○又谕、前因厘订外省官制。曾经派锡良、陈夔龙、张人骏、瑞澂、李经羲、会同宪政编查馆王大臣悉心参酌。随时电商。现在锡良业经开缺。著添派赵尔巽会同商订。现月　　

○谕军机大臣等、电寄张人骏、电奏江苏咨议局因争执豫算案。仅凭常驻议员协议。具呈辞职等语。咨议局议决本省豫算。祇能议减实在浮滥之款。若强为增删移补。即属踰越权限。＜圭黾＞滟兄该局呈内措词。以责难国家行政经费腾出地方行政经费为要旨。是竟涉及国家行政经费。尤为不合。岂得以违章辞职相要挟。督抚有行政之责。原应彼此和衷定议。傥竟不服劝告。亦自应照章办理。未便迁就。著张人骏明白剀切宣谕该局。一切务须遵守定章。不得踰越权限。傥仍不受该督之劝告。应即奏明请旨裁夺。电寄　　

○又谕、电寄张人骏电奏皖北赈粜粮食。免收税厘。期限将满。请展限三个月等语。著照所请。电寄　　

○又谕、电寄湖南巡抚杨文鼎电奏、湘省米价日涨。民食为艰。请将米谷定期禁运出口等语。著照所请。电寄　　

○己卯。常雩祀天于圜丘。遣庄亲王载功恭代行礼。现月　　

○谕内阁、庆亲王奕劻、那桐、徐世昌、各奏恳请收回成命等摺。朕已览悉。现在时事多艰。又当创设内阁。试办之初。一切事宜。均关紧要。端赖老成重臣。竭力赞襄。用资辅弓滟＜兪＞滟弓。所请著毋庸议。即遵昨旨到阁办事。现月　　

○又谕、外务部奏、续订禁烟条件。缮单呈览一摺。禁烟前定十年递减。原因旧染已深。稍宽其限。以冀收拔本塞源这效。惟为民祛害。但使从速禁革。自当切实进行。俾可早竟全功。永除痼疾。本日据外务部奏称、禁烟已满三年。与驻京英国使臣续订条件。于未满之七年期内。如土药概行禁绝。则洋药亦概禁进口。无论何省。随时可提前办理等语。洋药之禁运。应视土药之禁种为断现拟分省办理。土药能早一日禁绝。洋药即早一日停运。所议办法。尚属妥协。至增加洋药税厘。并土药同时加税。仍为寓禁于徵起见。应饬立即施行。其各省对于洋药大宗贸易之各项限制。及徵收各捐。著即停止。以免纷繁。新增税厘。亦不过暂资弥补。朝廷亟欲与民更贻。财力虽绌。决不顾惜此宗进款。一俟各省实行禁运。即应另行筹款抵补。此时惟有严申禁令。务期早绝根株。著民政部度支部暨各省督抚。迅将禁种禁吸禁运各事宜。益加认真整顿。督饬克期办到。一律断绝。庶几克慰国民愿望之同情。无负友邦赞成之美意。实有厚望焉。将此通谕知之。现月　　

○又谕、邮传部奏、遵议给事中石长信奏、铁路亟宜明定干路枝路办法一摺。所筹办法。尚属妥协。中国幅员广阔。边疆辽远。袤延数万里。程途动需数阅月之久。朝廷每念边防。辄劳宵旰。欲资控御。惟有速造铁路之一策。＜圭黾＞滟兄宪政之咨谋。军务之徵调。土产之运输。胥赖交通便利。大局始有转机。熟筹再四。国家必得有纵横四境诸大干路。方足以资行政而握中央之枢纽。从前规画未善。并无一定办法。以致全国路政。错乱纷歧。不分枝干。不量民力。一纸呈请。辄行批准商办。乃数年以来。粤则收股及半。造路无多。川则倒帐甚钜。参追无著。湘鄂则开局多年徒资坐耗。竭万民之膏脂。或以虚糜。或以侵蚀。恐旷时愈久。民累愈深。上下交受其害。贻误何堪设想。用特明白晓谕。昭示天下。干路均归国有。定为政策。所有宣统三年以前。各省分设公司集股商办之干路。延误已久。应即由国家收回。赶紧兴筑。除枝路仍准商民量力酌行外。其从前批准干路各案。一律取销。至应如何收回之详细办法。著度支部邮传部。懔遵此旨。悉心筹画。迅速请旨办理。该管大臣毋得依违瞻顾。一误再误。如有不顾大局。故意扰乱路政。煽惑抵抗。即照违制论。将此通谕知之。现月　　

○度支部奏、各省土药。拟请比照洋药酌量加税。每百斤徵银二百三十两。如所请行。随手　　

○邮传部奏、粤汉铁路鄂境川汉铁路。借款正合同签字。势难久延。请将该部批准前案。先行取销。从之。随手　　

○热河都统诚勋奏、考察口外矿务。敬陈管见。一、特派专员。分投设局。切实举办。一、豫筹的款。将热属著名大矿。先用土法开采。一面招集蒙汉股本。以期扩充。一、另定专章。由专派大员通盘筹画。期无阻碍。以上三端。为目前切要之图。拟请饬廷臣迅速核议施行。下部知之。摺包　　

○命贝勒毓朗在内廷行走。现月　　

○庚辰。谕内阁、庆亲王奕劻奏、内阁总理大臣。断难胜任。仍恳收回成命一摺。朕披览均悉。现在朝廷励精图治。豫备宪政。新设内阁。创办之始。殊关重要。是以令该亲王充斯职任。原期其筹画试办。俾成郅治。朝廷因其功勋懋著。年岁已高。本不忍令其久劳王事。今复具摺恳辞。出于至诚。惟朝廷倚任方殷。仍当勉为辅弓滟＜兪＞滟弓。共济时艰。傥至数月以后。精力实有难胜。彼时再候谕旨。所请仍著毋庸议。不可再行固辞。现月　　

○又谕、本年九月初一日。为资政院第二次开会之期。著仍于八月二十日召集。所有该院议员。均即遵照定期。一律齐集。该衙门知道。现月　　

○又谕、现在设立内阁。所有各衙门直日次序。自应另行更定。著自本月十四日起。暂行按照单开次序办理。每遇星期。递推一日。遇有重要事件。仍照例随时加班具奏。现月附录各衙门直日次序。外务部。钦天监。民政部。宗人府。度支部。吏部。学部。礼部。陆军部。翰林院。海军部。都察院。法部。大理院。农工商部。銮舆＜目辟＞行＜匧心＞口＜韦未＞＜夗贝＞。邮传部。内务府。理藩部。又谕、电寄锡良、据电奏称、长春道孟宪彝电禀吉林省城。初十日民房失慎。延烧街市。暨各衙署局所。灾情甚重。筹运银米接济等语。著将因何失慎。暨被灾情形。详细查明。迅速电奏。电寄　　

○又谕、电寄冯汝骙、据电奏章滟贡南防地紧要。请暂留调任奉天兴凤道俞明颐办理防务等语。著仍遵前旨饬俞明颐迅赴调任。章滟贡南防务。著另派妥员前往接办。电寄　　

○又谕、电寄外务大臣梁敦彦电奏病难胜任。吁恳收回成命等语。该大臣向来办理交涉。尚属妥协。现在外交重要。自当力任其难。该大臣仍遵昨旨。迅速来京供职。所请收回成命之处。著毋庸议。电寄　　

○引见办学期满翰林院庶吉士李坤。得旨、著授职编修。现月　　

○以把持公款。藉便私图。革奉天候补佐领赵长魁职。随手　　

○辛巳。谕内阁、昨据锡良电奏、吉林省城民房失慎。延烧各衙署局所街市。当经谕令将因何失慎。暨被灾情形。详查速奏。兹据锡良电陈灾情甚剧。赶办赈抚。又据陈昭常电奏、被灾暨扑救情形。请颁帑抚恤。并自请议处各等语。此次吉林省城。猝被火灾。延烧甚广。小民困苦流离。殊堪悯恻。加恩著颁发帑银四万两。由度支部发给。著该督抚等迅速派员查明被灾轻重。分别妥为抚恤。毋任失所。陈昭常疏于防范。咎无可辞。著交部议处。仍著认真稽查弹压。毋任别滋事端。其失慎原由。既事后办理情形。并著查明具奏。现月　　

○又谕、张鸣岐电奏、洋药加税。膏捐无著。请饬部自加税之日起。照东省收数。按月拨还。并饬通盘筹画。总期拨足原数等语。著度支部议奏。电寄　　

○又谕、电寄增韫、据电奏、浙省居民。因购米起衅。聚血■乣捣毁米铺。并殴官毁署。拒伤兵警。当即调派兵队。拏获滋事人犯。详讯核办等语。著即认真弹压。将首从各犯分别惩治。勿令再滋事端。电寄　　

○以山东候补道朱钟琪试署奉天度支使。现月　　

○壬午。谕内阁、李经羲奏甄别属员贤否。分别劝惩一摺。署云南大理府知府腾越厅同知周安元、署东川府知府思茅厅同知严庆祺、署广西直隶州补用直隶州知州赵心得、丁忧中甸厅同知邹德淹、陆凉州知州黄玉方、新兴州知州何业进署宾川州知州弥勒县知县张汉皋、请补安平厅同知蒙自县知县胡思义、试办靖江县知县熊祖颐、署云州知州卓异顺甯府右甸经历方濂、蛮允交涉委员补用知县赵开埙、办理迤东铜务委员邓川州知州郑鸾锵、既经该督胪陈政迹。均著传旨嘉奖。卸署阿迷州知州补用知府谈汝康、贪鄙昏溺。倚任蠹丁。丁忧文山县知县李崇朴罔利病民。异常龌龊。均著即行革职。永不叙用。署罗平州知州富州厅通判席瑛、鄙浊粗浮。声名甚劣。卸署嵩明州知州候补知县赵仁农、匿收参费。故违禁令。前鹤庆州知州童瑾昌、治狱不明。居心欺罔。卸署华坪县知县补用知州吕国璋、习染未除。趋向不正。撤任镇雄州牛街知事陈宗毅、谬妄任性。不守官箴。卸署永北厅金江知事补用府知事邹润湘、居官不谨。查案不实。阿墩子弹压委员补用巡检夏瑚、才不归正。奸足济贪。均著即行革职。腾越厅学正钮尚质、操守不正。士论所鄙。著革职交地方官严加管束。卸署鲁甸厅通判阿迷州知州狄瑶江、苛捐失察。惟平日居官尚无劣声。著暂行革职。留滇效力赎咎。卸代彝良县试用知县郑家桢、举动轻率。不顾大体。著以府经历降补。撤任恩安县知县陈康黼、迂拘疏玩。才短酿事。惟文理尚优。著开缺以教职铨选。撤任缅甯厅通判房星东、才平心实。年力就衰。撤任定远县知县黄泽书、疲玩无能。不堪策励。均著开缺休致。巧家厅同知周文镐、强干不足。难膺边要。大关厅同知有瑞、听断轻率。难胜繁剧。均著开缺另补。景东厅同知钱绍彭、调奉离滇。旷职已久。著即行开缺。卸署黑盐井提举楚雄县知县秦发庆、废弛井务。办事欺饰。著开严行察看。勒缴欠课。卸署昭通府候补知府罗云碧、暮气昏惰。昧误机宜。补用直隶州知州王元龄、性懦才庸。短于察驭。署石屏州知州补用通判姜汝圻、小有浮才。政多欺饰。署甯洱县候补知县郭心义、疲车滟耎因循。难期振作。均著勒令休致。又片奏、镰铅厂委员永北直隶厅同知宋体乾、办事不力。晶■宜被控告。所呈帐册。含混浮冒。铜厂委员已革四川候补知县周昌隆、领款钜万。成效毫无。巧词诿卸等语。宋体乾著暂行革职。归案查办。周昌隆著严行管押。勒限追款。现月　　

○又谕、东三省为国家发祥重地。比年以来。地方之凋支＜虘阝＞力。民生之困苦。几至于闻不忍闻。朝廷深以为忧。举凡设官改治。兴商劝学。及一切重要事宜。不惜挟全力以为倾注。期以救数千百万生灵之身命财产。于危急呼吸之时。我东省士民。恫怀大局。志气激昂。其情可悯。其心亦可谅。惟值此事机危迫。朝野上下。皆宜同心协力。发愤自强。顾自强之道。要贵镇静以图功。不当叫嚣以速祸。允宜各安其业。各治其事。充实内力。方能共济时艰。兹特肬■闲赵尔巽总督三省。该督忠爱性成。三省情形最为熟悉。且与士民沦浃甚深。映■位任之后。当必能上以朝廷之心为心。下以吾民之心为心。进行要政。曲通民隐拯吾民于水深火热之中。进吾民于文化范围之内。交邻有道。匕鬯无惊。庶几边圉乂安。民生乐业实有厚望焉。著赵尔巽将此密谕知之。廷寄　　

○又谕、有人奏、革党潜谋不轨。亟宜严加防缉。以保治安一摺。著民政部、步军统领衙门、顺天府、严密稽查。毋少疏忽。原摺著钞给阅看。廷寄　　

○又谕、有人奏、粤省伏莽未靖。后患宜防。谨陈办法一摺。著张鸣岐按照所奏各节。酌度情形。妥筹具奏。原摺著钞给阅看。廷寄　　

○两广总督张鸣岐奏请陛见。得旨、两广地方重要。该督其尽心职守。认真妥慎办理。不必远来陛见也。随手　　

○添铸吉林五常、双城、宾州、甯安、延吉、临江、六府。伊通一州。和龙、穆棱、富锦、阿城、双阳、德惠、舒兰、七县印信各一颗。榆树、滨江、珲春、虎林、东甯、五厅关防各一颗。从巡抚陈昭常请也。摺包　　

○以襄办和属领事条约出力。赏驻和使馆参赞王广圻宝星。随手　　

○赏两江师范学堂日本教员一■旦理宽之助等宝星。随手　　

○以交涉持平。赏驻厦门德国领事梅泽宝星。随手　　

○予故京口副都统庆禄祭葬如例。现月　　

○蠲缓吉林新城、双城、依兰、宾州、四府。舒兰、额穆、二县。被灾地方宣统二年厅徵钱粮。摺包　　

○癸未。谕内阁、前据张鸣岐等电奏、兼署广州将军副都统孚琦因公被戕。当经谕令将凶犯温生才严讯惩办。并令查明该署将军被害情形具奏。旋据电奏、温生才业经讯明正法。兹据该督等查奏该署将军被害详细情形。并代递遗摺。恳恩赐恤等语。署广州将军副都统孚琦。由笔帖式充军机章京。洊擢卿贰历任侍郎。肬■闲放广州副都统。两署将军。服官中外。克勤厥职。此次因公仓猝被害。深堪悯恻著加恩予谥。照将军阵亡例从优议恤。任内一切处分。悉予开复。应得恤典。该衙门查例具奏。灵柩回旗时。沿途地方官妥为照料。准其入城治丧。伊子礼部候补主事嵩＜辶黎＞方■土著以员外郎补用。寻谥恪愍。现月　　

○又谕、电寄外务大臣梁敦彦、电奏患病请假调理等语。梁敦彦著赏假一个月。迅速调理。假满即行回京供职。电寄　　

○引见明保广西补用知府志琮。得旨、著仍以知府发往广东尽先补用。现月　　

○引见已革河南息县知县孔繁洁。洛阳县知县孙寿彭。得旨。均著开复原官。　　

○调贵州布政使沈瑜庆为河南布政使。河南布政使王乃徵为贵州布政使。现月　　

○赏钦差大臣东三省总督赵尔巽、直隶总督兼北洋大臣陈夔龙、一等第三宝星。现月纂修官黎湛枝恭纂　　

帮总纂官蓝钰恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初二日　　

徐月日　　

荣月日副总裁唐月日　　

宗室宝恭阅八月廿八日

　　

陈恭阅一签二月十九日　　

熙月日　　

郭恭阅十一月二十日　　

宗室麒月日

</div>
    <div class="pagination">
<a href="清实录宣统朝政纪_page107.html">上一页</a><span>...</span><a href="清实录宣统朝政纪_page103.html">103</a><a href="清实录宣统朝政纪_page104.html">104</a><a href="清实录宣统朝政纪_page105.html">105</a><a href="清实录宣统朝政纪_page106.html">106</a><a href="清实录宣统朝政纪_page107.html">107</a><span class="current-page">108</span><a href="清实录宣统朝政纪_page109.html">109</a><a href="清实录宣统朝政纪_page110.html">110</a><a href="清实录宣统朝政纪_page111.html">111</a><a href="清实录宣统朝政纪_page112.html">112</a><a href="清实录宣统朝政纪_page113.html">113</a><span>...</span><a href="清实录宣统朝政纪_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
