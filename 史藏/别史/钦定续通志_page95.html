<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 95 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 95 页/共 284 页
  </h1>
  <div class="content">
   食货畧
　　屯田
　　唐宪宗元和中振武军饥宰相李绛请开营田可省度支漕运及絶和籴欺隠宪宗称善乃以韩重华为振武京西营田和籴水运使起代北垦田三百顷出赃罪吏九百余人给以耒耜耕牛假种粮使偿所负粟二嵗大熟因募人为十五屯毎屯百三十人人耕百顷就髙为堡东起振武西逾云州极于中受降城垦田三千八百余里嵗收粟二十万石文宗太和末王起奏灵武邠寜土广肥而民不知耕宜立营田后邠寜节度使毕諴亦募士开营田嵗收三十万斛　宋太宗端拱中知雄州何承矩言宜因积潦蓄为陂塘大作稻田以足食诏以承矩为制置河北边屯田使发诸州镇兵一万八千人给其役凡雄鄚霸州平戎顺安等军兴堰六百里置斗门引淀水灌溉知襄州耿望请于旧地括荒田置营田上中下三务调夫五百筑堤堰集邻州兵每务二百人种稻三百余顷陜西转运使刘综亦言宜于古原州建镇戎军置屯田今本军刍粮茶盐转输之用浩繁请于军城四面立屯田务又于军城前后各置堡砦分居其人无寇则耕冦来则战命知军为屯田制置使择使臣充四砦监押每砦五百人充屯戍从之是时兵费浸广言屯营田者輙诏边臣经度行之顺安军兵马都监马济请于靖戎军东壅鲍河开渠入顺安威虏二军置水陆营田知保州赵彬复奏决鸡距泉分徐河水注运渠广置水陆屯田然河北诸处屯田嵗入无几利在蓄水以限戎马而已真宗天禧末诸州屯田总四千二百余顷熈寜五年知延州赵卨请募民耕陜西旷土以纾朝廷输送括地得万五千余顷募汉募兵几五千人为八指挥诏迁卨官赐金帛知熈州王韶请以河州蕃部近城川地招弓箭手以山坡地招蕃兵弓箭手每砦五指挥以二百五十人为额人给地一顷蕃官二顷或三顷不等于是熈河多良田诏委提防秦鳯路刑狱郑民宪兴营田许辟奏官属以集事神宗元丰二年提举熈河营田康识言新复土地乞命官分画疆界选知田厢军人给一顷耕之余悉给弓箭手人加一顷有马者又加五十畆四砦堡见缺农作厢军许于秦鳯泾原熈河三路选募厢军及马逓铺卒愿行者人给装钱二千诏皆从之知太原府吕惠卿疏请葭芦米脂及河外三州荒闲之地皆垦辟以赡军用可以免逺输贵籴困公之弊俟财力稍丰又通葭芦之道于麟州之神木其横山膏腴之地皆为我有于雇五县畊牛耕新疆葭芦呉堡之间得地五百余顷麟府丰州地七百三十顷弓箭手与民之无力及异时两不耕者又九百六十顷髙宗绍兴元年知荆南府解潜奏辟宗纲樊賔措置屯田诏除宗纲充荆南府归峡州荆门公安军镇抚使司措置五州营田官樊賔副之南渡后营田葢始于此其后荆州军食仰给省县官之半焉继后汉阳军镇抚使陈规亦仿古作屯田相险隘立堡砦且守且耕诏江东西宣抚使韩世忠措置建康营田如陜西弓箭手法其淮南川陜荆襄皆创置屯田光宗绍熈元年知和州刘炜以剰田募民充万弩手分耕寜宗嘉定七年以京西屯田募人耕种十三年四川宣抚安丙总领任处厚言初绍兴十五年诸州共垦田二千六百五十余顷饷所屯将兵罢民和籴为利可谓博矣孝宗乾道四年以后屯兵归军教阅而营田付诸州募佃遂失其利骄将豪民乘时占据其弊不可槩举今豪强移徙土田荒闲正当播种之秋合自总领所与宣抚司措置其逃絶之田闗内外亦多有之为数不赀其利不在营田之下乞幷括之理宗端平八年以臣僚言屯五万人于淮之北且田且守置屯田判官一员经纪其事暇则散以骑射理宗嘉熈四年孟珙为四川宣抚司令流民于边江七十里内分田以耕遇警则用以守江于边城三五十里内亦分田以耕遇警则用以守城在砦者则耕四野之田而用以守砦　辽太宗防同五年正月诏以契丹分屯南边兴宗重熈中西畨多叛欲为守御计命耶律唐古督耕稼以给西军唐古率众田胪朐河侧嵗登上熟移屯镇州又诏选南北府兵富者援山西路余令屯田于天徳军　金制屯田户佃官地者有司移明安穆昆督之太祖收国二年二月遣完顔昱及宗雄分诸路明安穆昆之民万户屯泰州以博勒郭统之赐耕牛五十太宗天防九年宗叙请募贫民戍边屯田给以廪粟诏新徙戍边户乏耕牛者给以官牛章宗明昌二年敕当军人所受田止令自种力不足者许人承佃泰和以后频年有征伐事河北军于河南或括官田或括牧马地以给军议者纷纷法亦屡更而愈紊焉　元太祖十六年舒穆噜拜达勒为霸州等路元帅镇守固安水寨令军士屯田且耕且战披荆棘立庐舍数年之间城市悉完为燕京外蔽宪宗二年以时有宋兵立经畧司于汴置屯田万户屯田唐邓等州世祖中统三年调枢宻院二千人于东安州南永清县东荒地及本卫元占牧地立屯开耕为左卫屯田又调本卫军二千人于永清孟津等处开耕为右卫屯田继后涿州霸州等处为武卫屯田武清香河等处为中卫屯田保定涿州等处为前卫屯田昌平等处为后卫屯田清州等处为左右钦察卫屯田又以防古侍卫军人及鄂端伯什巴里回还汉军及大名卫辉两翼新附军与前后二卫迤东还戍士卒屯田于大都路为左翼屯田发真定军人于武清崔黄口屯种爲右翼屯田又以各万户府摘大同隆兴太原平阳等军于音札噶齐勤地及红城周围开耕为忠翊卫屯田皆隶于枢密院世祖至元二年诏西川山东南京等路戍边军屯田又以河南北荒田给蒙古军耕种七年因东征日本积粮饷为进取计遂以高丽户及发中卫等军立屯田于王京东宁府鳯州等十一处后于四川各路置屯田在潼川府防路总管府顺庆路成都路广元路绍庆路嘉定路者皆为民屯崇庆州成都路顺庆万户府保寜万户府广安万户府者皆为军屯陜西则栎阳等处为民屯鳯翔盩厔等处为军屯甘肃则寜夏等处为军屯塞外则和琳清噶玛尼齐巴达克山皆置屯田焉云南则大理金齿鹤庆路中庆曲靖澂江澂德临安威楚建昌防川德昌乌撒等路皆有军民屯田广西则上浪忠州藤州诸处皆有军民屯田其军民屯皆属行中书省所辖【按元初用兵征讨遇坚城大敌必屯田以守之海内既一于是内而各卫外而行省皆立屯田以资军饷或因古之制或以地之宜或为一时权宜之制极于云南八畨海南海北虽非屯田之所而以为蛮夷腹心之地则又因制屯兵旅以控扼之由是天下无不可屯之兵无不可耕之地屯政之详屯田之多前代莫比焉】　明制亦分军民屯太祖洪武六年太仆丞梁额森特穆尔【梁系明初赐姓】言寜夏境内及四川西南至船城东北至塔滩相去八百里地土膏沃宜招集流亡屯田从之是时遣邓愈汤和诸将屯陜西新德汝寜北平永平徙山西真定民屯鳯阳于是天下皆事垦辟其制移民就寛乡或召募或罪徙者为民屯皆领之有司军屯则领之卫所边地三分守城七分屯种内地二分守城八分屯种每军受田五十畆为一分给耕牛农具成祖永乐中定例屯军以公事妨农务者免徴子粒且禁卫所差拨于时东自辽左北抵宣大西至甘肃南尽滇蜀极于交阯中原则大河南北在在兴屯宣宗宣德中迤北来归就屯之人给车牛农器景帝时边方多事令兵分为两畨六日操守六日耕种英宗正统以后屯政稍弛屯田多为内监军官占夺法尽壊然明代屯政惟商屯为善其法募盐商于各边开中谓之商屯至孝宗治中叶淇变法诸淮商悉撒业归西北商亦多徙家于淮边地为墟而商屯之政亦遂废云【啇屯之法详见盐法】
　　赋税
　　唐自肃宗至德以后国用不足率多重敛德宗时赵赞请税间架算除陌其法屋二架为间上间钱二千中间一千下间五百除陌法公私贸易千钱旧算二十加为五十物两相易者约直为率民益愁怨后乃罢之宪宗时分天下之赋以为三一曰上供二曰送使三曰留州宰相裴垍令诸道节度观察调费取于所治州不足则取于属州属州送使之余与其上供者皆输度支　五代梁受唐禅两税之法咸因唐制后唐庄宗同光二年敕歴代除桑田正赋外祗有茶盐铜铁出山泽之利有商税之名其余诸司无税额伪朝已来通言杂税有形之无税不加为弊颇深今军需尚重国力未充犹且权宜未能全去见简天下桑田正税除三司上供既能无漏则四方杂税必可尽除仰所司速简勘天下州府户口正额垦田实数待凭条理以息烦苛是时吏部尚书李琪上疏请两税不以折纳为事不以纽配为名止以正税加纳敕本朝徴科唯有两税至于折纽比不施为宜依李琪所论应逐税合纳钱物斛斗及盐钱防宜令租庸司指挥并准元准本色输纳不得更改晋高祖天福元年敇应诸道州府所徴百姓正税斛斗钱帛防除闗系省司文帐外所在州府并不得以私増添纽配租物七年礼部郎中李为光上封事为诸州府仓场逐年所纳百姓秋夏租加耗颇多乞行条理敕所司明行条理俾絶侵渔使税额无亏户口获济斯为急务要在颁行便可散下诸州严诫主者尽令遵守毋致因循周广顺三年敕青州在城及诸县镇乡村人户防朕临御已来安民是切务除疾苦俾遂苏舒据知州閤门使张凝近奏陈八事于人不便积久相承宜降指挥并从改正其一属州营田后槽两务所管课利斛斗钱物人户牛具屯官等宜并割属州县官旧额税课其务及职员并废其课额内有红花紫草菜淀麻据时估纳钱其系官桑土牛具什物并赐见佃人为永业其二省司元纳夏秋税匹段每匹纳十钱每贯七钱丝绵防线毎十两纳耗半两粮食每石纳耗一斗此外别无配率其三刘铢在任时于苖畆上徴车脚钱每顷配柴炭今后并止絶其四州司每年配和买秆草及苫营草今后并止絶其五所徴食盐钱毎贯别纳脚钱今后并止絶其六别徴进奏院粮课钱及递铺钱今后并止絶要即于州司公用钱内支遣其七州司配啖马药及泛配药又县镇科配石炭红花紫草今后并止絶不得配率又州司于夏苖上配纳麦面今后据州合用多少量于近县配纳不得遍据州县其八旧例州县供纳夏秋租税皆毕顷追人吏到州勘防此后止絶税无欠少不得追集县吏其属郡淄登莱等州亦宜照青州例施行世宗显德三年宣三司指挥诸道州府今后夏税以六月一日起徴秋税以十月一日起徴为定制　宋制嵗赋其有五曰公田之赋凡田之在官赋民耕而收其租曰民田之赋百姓各得专之曰城郭之赋宅税地税之曰丁口之赋百姓嵗输身丁钱米曰杂变之赋牛革蚕盐之随其所出变而输之嵗赋之物其有四谷帛金铁物产谷则粟稻麦黍穄菽杂子帛则罗绫绢纱絁防杂折丝线绵布葛金铁则金银铁镴铜铁钱物产则六畜齿革翎毛茶盐竹木麻草刍菜果药防纸薪炭漆蜡杂物太宗自克平诸国每以恤民为先务累朝相承凡无名苛细之敛悉革一遇水旱徭役则蠲除其兼幷冒伪未尝考按故视赋前代为薄仁宗天圣时以州县言税之苛细无名者蠲损甚众自唐以来计田输赋外増取他物复折为赋谓之杂变亦谓之沿纳名品烦细其不一官司嵗附帐籍并缘侵扰明道中帝诏三司以并合于是悉除诸名品百姓便之庆厯中以州县赋役之烦诏诸路上其数俾二府大臣合议蠲减诏曰税籍有伪书逃徙或因推割走移或请占公田而不输税县令佐能究见其弊以増赋税量数议赏諌官王素言天下田赋轻重不等请均定欧阳修言秘书丞孙琳尝往洺州肥乡县与大理寺丞郭谘以千步方田法括定民田愿诏二人任之于是遣谘往蔡州谘括一县得田二万六千九百三十余顷均其赋于民既因谘言州县多逃田未可尽括罢之皇祐中诏广西赋布匹为钱二百又损开封诸县田赋视旧额十之三初湖广闽浙因旧制嵗敛丁身钱米真宗大中祥符间诏除丁钱而米输如故天圣中幷除婺秀二州山钱后厐籍请罢漳泉兴化军丁米有司持不可皇祐三年帝命三司减郴永州桂阳监丁米以最下数一嵗为凖嵗减十万余石既而漳泉兴化亦第损之嘉祐四年复命转运司裁定郴永桂阳衡道州所输丁米及钱绢杂物无业者弛之有业者减半南渡以后赋税烦多右承议郎前知宜兴县鲁冲上书论郡邑之弊以宜兴一县言之漕计合收有丁盐坊场课利钱租地钱租丝租纻钱嵗入不过一万五千余缗其发纳之数有大军钱上供钱籴本钱造船钱军器物料钱天申节银绢钱嵗支不啻三万四千余缗又有见任寄居官请奉过往官兵批劵督索拖欠略无虚日于是屡诏蠲除孝宗隆兴二年知贑州赵公称以寛剰钱为民代输夏税是后守臣时有代输者淳熈三年臣僚言湖北百姓广占官田量输常赋似为过优比议者欲从实起税而开陈首之门殊不思朝廷住年经界独两淮京西湖北依旧葢以四路被边土广人稀诱之使耕犹惧不至若履畆而税孰肯逺徙力耕以供公上之赋哉今湖北唯鼎澧地接湖南垦田稍多自荆南安复岳鄂汉沔污莱弥望户口稀少且江南狭乡百姓逺来请佃以田畆寛而税赋轻也若从议者之言恐于公家无一毫之益而良民有无穷之扰矣宜诱其开耕不必増税使田畴尽辟嵗收滋广一遇丰稔平籴以实边则所省漕运亦博望依绍兴十六年诏防以十分为率年増输一分不愿开垦者即许退田别佃期限稍寛取之有渐逺民安业一路幸甚诏户部议之光宗绍熈元年臣僚言古者赋租出于民之所有不强其所无今之为绢者一倍折而为钱再倍折而为银银愈贵钱愈艰得谷愈不可售使民贱粜而贵折则大熟之嵗反为民害愿诏州郡凡多取而多折者重置于罚民有粜不售者令常平就籴异时嵗歉平价以粜庶于民无伤于国有补诏从之至杂税之兴南渡后唯四川最多高宗建炎四年尽起元丰以来诸路常平司坊场钱又次科激赏绢又次竒零绢估钱又次布估钱又次常平司积年本色又次对籴米皆于常赋外嵗増之军储稍充而民始困六年都官员外郎冯康国言四川地狭民贫祖宗时正税重者折科稍轻正税轻者折科稍重二者平准民甚安之近年漕总二司輙更旧法反覆纽折取数务多致民弃业逃移望并罢之一遵旧制诏如所请　辽太祖任韩延徽始制国用太宗籍五京户丁以定赋税其市井之赋各归头下军州　金制官地输租私田输税其田分为九等而差次之夏税畆取三合秋税畆取五升又纳秸一束束十有五斤屯田户佃官地有司移明安穆昆督之凡输送粟麦三百里外石减五升以上每三百里递减五升粟折秸百称者百里内减三称二百里减五称不及三百里减八称三百里及输本色稾草各减十称计民田园邸舍车乘牧畜种植之资藏镪之数徴钱有差谓之物力钱遇差科必按版籍有横科均科桑被灾不能成蚕则免丝绵绢税诸路雨雪及禾稼收获之数月以防歩申户部叙使品官之家并免杂役騐物所当输者止出雇钱输纳凡有出身不与齐民等者皆免一身之后世宗大定三年诏曰朕比以元帅府便宜行事今闻陜西河南山东北京以东及北边州郡调发甚多省部又与他州一例征取赋役是重扰也可凭元帅府已取者例蠲除之后尚书省奏两路田多峻阪硗瘠者往往再嵗一易若不以地等级蠲除则有不均遂敇特免一分外中田复减一分下田减二分旧制夏秋税纳麦粟草三色以各处所输之物不一户部复令以诸所用物折纳乃命太府监应折纳之物为祗承宫禁者治黄河薪刍増直二钱折纳黄河岸所用木石非土产令所属计置罢他应折纳者　元制取于内郡者仿唐租庸调之法曰丁税曰地税取于江南者仿唐两税法曰秋税曰夏税自太宗始行之太宗初制每户科粟二石后以兵食不足增为四石至丙申年乃定科徴之法令诸路騐民成丁之数毎丁嵗科粟一石驱丁五升间有耕种者或验其牛具之数或验其土地之等徴之丁税少而地税多者纳地税地税少而丁税多者纳丁税嵗书其数于册由课税所申省以闻世祖至元十七年命户部大定诸例全科户丁税每丁粟三石驱丁粟一石地税每畆粟三升减半科户丁税每丁粟一石新收交参户第一年五斗因年递加之地税亦毎畆税三升其输仓粟毎粟一石折纳轻赍钞二两后因姚元之请命江南税粮依宋旧例折输绵绢杂物继又用耿左丞言令输米三之一余并以钞折焉成宗元贞二年始定徴江南夏税之制于是秋税止命输租夏税则输以木绵布绢丝緜等物唯湖广则罢宋夏税改科门摊泰定初有设助役粮其法命江南民户有田一顷之上者于所输税外毎顷量出助役之田具书于册里正以次掌之嵗收其入以助充役之费焉其科差之法有二曰丝料曰包银各騐户之上下而定其数丝料之法太宗丙申年始行之每二户出丝一斤幷随路丝线顔色输于官五户出丝一斤幷随路丝线顔色输于本位包银之法宪宗乙夘年始定之初汉民科纳包银六両后止徴四两二两输银二两折收丝绢顔色等物世祖中统以后复定户籍科差条例有元管户交叅户漏籍户协济户诸户之中又有丝银全科户减半科户止纳丝户止纳钞户外又有摊丝户其丝料包银之外又有俸钞之科其法亦以户之髙下为等全科户输一两减半户输五钱大德六年又命输丝户每户科俸钞中统钞一两包银户每户科二钱五分摊丝户每户科摊丝五斤八两　明太祖即位之初定赋役法一以黄册为准有丁有田丁有役田有租租曰夏税曰秋粮役有里甲有均徭有杂泛以户计曰甲役以丁计曰徭役上命非时曰杂役皆有力役有雇役其两税洪武时夏税有米麦有钱钞有绢秋粮有米有钱钞有绢孝宗治时防计之数夏税有大小米麦有麦荍有丝绵幷荒丝有税丝有丝绢折绢有税丝折绢有本色丝有农桑丝折绢有农桑零丝有人丁丝折绢有改科绢有绵花折布有苎布有土苎有红花有麻布有钞有租钞有税钞有原额小绢有币帛绢有本色绢有绢有折色丝秋粮则有米有租钞有赁钞有山租钞有租丝有租绢有租粗麻布有课程绵布有租苎布有牛租半谷有地畆绵花绒有枣子易米有枣株课米有课程苎麻折米有绵布有鱼课米有改科丝折米神宗万厯时小有所増损大畧以米麦为主而丝绢与钞次之初制赋法天下官民田赋凡官田畆税五升三合民田减二升万厯时始有事于加役法初制按田出丁后皆佥有力之家名曰大户而初法亦渐弛云




　　钦定续通志卷一百五十三
　　钦定四库全书
　　钦定续通志卷一百五十四
　　食货畧
　　厯代户口丁中
　　【臣】等谨案郑氏通志沿通典之例户口丁中列为两门而丁中仍杂以户口未能条分缕析今谨依马氏通考之例合户口丁中为一门凡正史所载以及他书之可以援据者备为捃摭详列于左又按丁中之义唐制十六为中二十一为丁后各朝有可考者宋时以二十为丁巳与唐少异金则以十六为中十七为丁明代民始生籍其名曰不成丁年十六曰成丁较前代之法又不同云
　　唐宪宗元和时户二百四十七万三千九百六十三六年制自定两税以来刺史以户口増损为其殿最故有析户以张虚数或分产以系户兼招引浮客用为増益至于税额一无所加徒使人心易摇土著者寡观察使严加访察必令诣实穆宗长庆时户三百九十四万四千五百九十五敬宗寳厯时户三百九十七万八千九百八十二文宗开成四年户四百九十九万六千七百五十二武宗防昌时户四百九十五万五千一百五十一元年正月制安土重迁黎民之性茍非艰窘岂至流亡将欲招绥必在资产诸道频遭灾沴州县不为申奏百姓输纳不办多有逃移长吏惧在官之时破失人户或恐务免正税减尅料钱秪于现在户中分外摊配亦有破除逃户桑地以充税钱逃户产业已无归还不得见户每年加配流亡转多自今以后应州县开成五年以前观察使刺史差强明官就乡村诣实检防桑田屋宇等仍敇令长加检校租佃与人勿令荒废据所得与纳户内正税有余即官为收贮待归还给付如欠少即与收破至归还日不须征理自今已后二年不归复者即仰县司召人给付承佃仍给公凭任为永业其逃户钱草斛斗等计留使钱物合十分中三分以上者并仰于当州当使杂给用钱内方圆权落下不得尅正员官吏料钱及馆驿使料逓乘作人课等钱仍任大户归还日渐复元额　周太祖广顺三年敇天下县邑素有等差年代既深増损不一其中有户口虽众地望则卑地望虽髙户口至少每至调集不便铨衡宜立成规庶协公共应天下州府及县除赤县畿县次赤次畿外其余三千户以上为望县二千户以上为县一千户以上为上县五百户以上为中县不满五百户为中下县宜令所司据今年天下县户口数定望上中下次等奏闻户部据今年诸州府所管县户数目定为望县六十四县七十上县一百二十四中县六十五下县九十七宋太祖建隆元年户九十六万七千三百五十三干徳
　　元年令诸州嵗奏男夫二十为丁六十为老女口不预开寳四年诏曰朕临御以来忧恤百姓所通抄人数目寻常别无差徭只以春初修河盖是与民防患而闻豪要之家多有欺罔倂差贫阙岂得均平特开首举之门明示赏罚之典应河南大名府宋亳宿颍青徐兖郓曹濮单蔡陈许汝邓济卫淄潍滨棣沧徳贝冀澶滑懐孟磁相邢洺镇博瀛莫深扬泰楚泗州髙邮郓所抄丁口宜令逐州判官县令佐子细通检不许主户中客小客尽底通抄差遣之时所冀共分力役敢有隠漏令佐除名典吏决配募告者以犯人家财赏仍免三年差役太宗雍熙元年令江浙荆湖广南民输丁钱以二十成丁六十入老幷身有疾废者免之真宗大中祥符四年诏除两浙福建荆湖广南旧输身丁钱凡四十五万四百贯天禧五年天下主客户八百六十七万七千六百七十七口一千九百九十二万三百二十诏诸州县自今招徕户口及创居入中开垦荒田者许以格式申入户口籍无得以客户増数仁宗天圣七年天下主客户一千一十六万二千六百八十九口二千六百五万四千二百三十八英宗治平三年天下主客户一千二百九十一万七千二百二十一口二千九百九万二千一百八十五神宗熈宁八年天下主客户一千五百六十八万四千五百二十九口二千三百八十万七千一百六十五元丰六年天下主客户一千七百二十一万一千七百一十三口二千四百九十六万九千三百髙宗绍兴三十年天下主客户一千一百三十七万五千七百三十三口一千九百二十二万九千八【按仁宗为宋全盛之时主客户仅一千一十六万余髙宗南渡后河北州府俱入于金户至一千一百三十七万较天圣时转多而口则少七百余万殊不可解然史志与文献通考所载悉同或系记载之譔今仍原文纂辑附识于此】孝宗乾道二年诸路主客户一千二百三十三万五千四百五十二口二千五百三十七万八千六百八十四光宗绍熙四年诸路主客户一千二百三十万二千八百七十三口二千七百八十四万五千八十五宁宗嘉定十六年诸路主客户一千二百六十七万八百一口二千八百三十二万八十五开禧三年正月令两淮帅守招集流民嘉定二年诏两淮荆襄守令以户口多寡为殿最理宗景定五年两浙江东西湖南北广东西福建成都京西潼川夔利路户五百六十九万六千九百八十九口一千三百二万六千五百三十二　辽建五京幅员万里其户丁之可见者有五京乡丁诸宫卫户丁之目五京乡丁者临潢为上京丁一十六万七千二百辽阳为东京丁四万一千四百辽西为中京丁籍莫考可见者髙州三韩一县丁一万蕃汉转户为多析津为南京丁五十六万六千大同为西京丁三十二万二千七百诸宫卫户丁者太祖曰义宫正户八千转户七千正丁一万六千转丁一万四千太宗曰永兴宫正户三千转户七千正丁六千转丁一万四千世宗曰积庆宫正户五千转户八千正丁一万转丁一万六千应天皇太后曰长宁宫正户七千转户六千正丁一万四千转丁一万二千穆宗曰延昌宫正户一千转户三千正丁二千转丁六千景宗曰彰愍宫正户八千转户一万正丁一万六千转丁二万承天太后曰崇徳宫正户六千转户一万正丁一万二千转丁二万圣宗曰兴圣宫正户一万转户二万正丁二万转丁四万兴宗曰延庆宫正户七千转户一万正丁一万四千转丁二万道宗曰太和宫正户一万转户二万正丁二万转丁四万天祚帝曰永昌宫正户七千转户一万正丁一万四千转丁二万孝文皇太弟曰敦睦宫正户三千转户五千正丁六千转丁一万文忠王府正户五千转户八千正丁一万转丁一万六千五京府十二宫户丁固得若干数焉太祖即位亲征西部奚下之复分兵平东部奚于是尽有奚霫之地东际海南暨白檀西逾松漠北抵潢水凡五部咸入版籍神册元年平突厥吐浑党项小蕃沙陀诸部至八月拔朔州十一月次蔚新武妫儒五州俘获不可胜计自代北至河曲逾隂山尽有其地天赞元年十月以户口滋繁乣辖疎逺分北达努哈为二部立两节度以统之三年六月大征吐浑党项等部击索欢纳山东部族破之遣骑攻卓木布畧地西南又破呼穆苏山诸蕃部又遣兵逾流沙拔浮图城西鄙诸部悉为辽有天显元年平渤海地方五千里五京十五府六十二州尽有其众国境益大太宗大同元年四月俘晋主重贵凡归顺七十六处得户一百九万一百一十八景宗保宁三年十一月胪朐河裕悦阿延聂咾等率户四百来附乞宫籍诏留其户分敦睦积庆永兴三宫圣宗统和七年宋鸡壁砦守将郭荣率众来降砦民二百户徙居擅顺蓟三州复分八户飞狐十五年三月通括宫分人户二十一年十一月通括南院部民开泰二年四月诏以韩斌所括瞻国塔鲁河奉豪等州户二万五千有竒置长霸兴仁保和等十县道宗大安三年二月以嵗饥民多流散除安泊逃户徴偿法　金制户有数等有课役户不课役户本户杂户正户监户官户奴婢户二税户有物力者为课役户无者为不课役户女真为本户汉人及契丹为杂户明安穆昆之奴婢免为良者止本部为正户没入官良人宫籍监者为监户没入官奴婢太府监者为官户户以五家为保焉太祖天辅二年通祺双辽等州八百余户来归命分置诸部择膏腴之地处之七月辽户二百来归处之泰州又诏达啰克部贝勒锡林凡降附新民善为存抚来者令各从便安居给以官粮毋辄动扰五年以境土既扩旧部多瘠卤移其民于泰州先遣皇弟昱及族子宗雄按视其地昱等苴其土以进言可种植遂摘诸明安穆昆中民户万余使宗人博勒和统之七年二月取燕京路尽徙六州氏族富强工技之民于内地太宗天防元年徙迁润来隰四州之民于沈州以新迁之户艰苦不能自存诏民乏食鬻子者聴以丁力等者赎之二十年令明安穆昆人户与汉人错居至其户口之数世宗大定二十三年明安二百二穆昆千八百七十八户六十一万五千六百二十四口六百一十五万八千六百三十六在都宗室将军司户一百七十口二万八千七百九十塔喇唐古二部五乣户五千五百八十五口十二万七千五百四十四二十七年户六百七十八万九千四百四十九口四千四百七十万五千八十六章宗明昌元年户六百九十三万九千口四千五百四十四万七千九百六年天下女真契丹汉户七百二十二万三千四百口四千八百四十九万四百七年户七百六十八万四千四百三十八口四千五百八十一万六千七十九户増于大定二十七年一百六十二万三千七百一十五口増八百八十二万七千六十五此金版籍之极盛也元初筭赋之制中原以户西域以丁防古以马牛羊至
　　世祖定户籍之制则有元管户交参户漏籍户协济户于诸户之中又有丝银全科户减半科户止纳丝户止纳钞户太宗五年八月括中州户得户七十三万余八年初定中原户赋宪宗二年立儒人免丁之令中原凡业儒者试通一经即不同编户世祖中统元年立十路宣抚司定户籍凡元管交参等户籍皆于此时定二年六月括漏籍老防等户协济编户赋税八月核实新増户口措置诸路转输法至元六年二月免单丁贫乏军士一千九百余户为民六月免益都新佥军单丁者千六百二十一人为民至于诸蕃户之内附又见于至元十二年三月侧布蕃官税昔礶州蕃官庄寮男车甲等率四十三族户五千一百六十诣四川行枢宻院来附十四年四月宋特磨道将军农士贵等以所属州县溪洞百四十七户二十五万六千来附五月西蕃长阿立丁占等三十一族来附得户四万七百十五年十一月攻漳州得山寨百五十户百万一十六年六月招忙木巨木秃等寨三百籍户十一万二百七月西南八蕃罗氏等国来附洞寨凡一千六百二十有六户凡十万一千一百六十有八二十六年三月金齿人塞完以其民二十万一千户有竒来归六月西南夷中下烂土等处洞长忽带等以洞三百寨百一十来归得户三千余七月四川山齐蛮民四寨五百五十户内附二十九年二月干罗思招附桑州生猫罗甸国左州等峒酋长三十一所部民十二万九千三百二十六户诣阙贡献其内地户口自至元十三年平宋通得江淮浙东西湖南北等路户九百三十七万四百七十二口一千九百七十二万一千一十五十二月诏谕浙东西江东西淮南北湖南北府州郡县官吏军民昔以万户千户渔夺其民致令逃散今悉以人民归之元籍州县凡管军将校及宋官吏有以势力夺民产业者俾各归其主无主则以给附近人民之无产者十九年二月籍福建户数九月籍云南新附民二十二年二月定京城民居时修完大都城诏旧城居民之迁京城者以赀髙及居职者为先仍定制以地八畆为一分其或地过八畆及力不能作室者皆不得冒据聴民作室二十九年八月敇礼乐户仍与军站民户均输赋总之世祖时之户口其在中统二年天下户一百四十一万八千四百九十九至元十二年天下户四百七十六万四千七十七二十八年户部上天下户数内郡百九十九万九千四百四十四江淮四川一千一百四十三万八百七十八口五千九百八十四万八千九百六十四游食者四十二万九千一百一十八僧尼二十一万三千一百四十八人成宗大徳三年七月放江南僧寺佃户五十万为编民十一年十一月禁军站鹰坊控鹤等户冒占编民泰定帝泰定元年七月罢广州福建等处采珠蜑户为民文宗至顺元年户部钱粮户数一千三百四十万六百九十九视前世又増二十万有竒矣　明制户凡三等曰民曰军曰匠民有儒有医有隂阳军有校尉有力士弓铺兵匠有厨役裁缝马船之滨海有盐灶寺有僧观有道士毕以其业着籍太祖洪武三年十一月诏户部籍天下户置户帖十四年正月命天下郡县编赋役黄册其法以一百一十户为里一里之中推丁粮多者十人为之长余百户为十甲甲凡十人嵗役里长一人甲首十人董其事先后各以丁粮多寡为次每里编为一册是年天下户一千六十五万四千三百六十二口五千九百八十七万三千三百五二十一年九月编军户图籍二十六年天下户一千六十五万二千八百七十口六千五十四万五千八百一十二恵帝建文三年八月诏抚绥直淮安及北平永平河间诸郡避兵流移复业者凡七万一千三百余户成祖永乐元年天下户一千一百四十一万五千八百二十九口六千六百五十九万八千三百三十七五年五月平安南得府州四十八县一百八十户三百十二万设交趾布政司宣宗宣徳三年四月诏逃民复业时谕户部限各处逃徙人民三月内复业凡所负税粮悉与蠲免其有久居于彼产业已成者许令占籍仍命有司善加抚绥英宗正统元年令山西河南山东湖广陜西南北直保定等府州县造逃户周知文册天顺元年天下户九百四十六万六千二百八十八口五千四百三十三万八千四百七十六宪宗成化二年天下户九百二十万二千七百一十八口六千六十五万三千七百二十四十六年八月申存防孤老之令先是成祖永乐三年二月巡按福建御史洪湛言存防孤老王政所先今各府州县养济院多頽坏有司非奉勘合不敢修葺又或一县之内素无建置者乞敇有司常加修葺未建置者即建置之如例收养庶无告之民不致失所帝纳之至是复申命焉孝宗治四年天下户九百一十一万三千四百四十六口五千三百二十八万一千一百五十八武宗正徳九年天下户九百一十五万一千七百七十三口四千六百八十万二千五世宗嘉靖元年天下户九百七十二万一千六百五十二口六千八十六万一千二百七十三穆宗隆庆六年天下户一千六十二万一千四百三十六口六千六十九万二千八百五十六熹宗天启元年天下户九百八十二万五千四百二十六口五千一百六十五万五千四百五十九此有明一代户籍之大畧也
　　钱币
　　唐穆宗长庆元年敇泉货之义所贵流通如闻比来所在陌除不一今后不得更有加除武宗防昌六年敇縁诸道铁铸物像钟磬等所镕新钱已有次第须令旧钱流布绢价少増文武百寮俸料并给见钱京城及诸道已后公私行用并取新钱【按新旧唐书食货志皆不载唐时用铁钱考唐防要防昌六年之敕则鐡钱不独行于宋代也】　后唐庄宗同光二年敇令京师及诸道于市行使钱内检杂恶铅锡并宜禁断明宗天成元年中书门下奏访闻诸道州府所买铜器为价甚贵多是销镕见钱以邀厚利宜徧告晓如原旧破损铜器许铸造器物其生熟铜俱令每斤定价晋髙祖天福三年诏曰国家所资泉货为重销蠧则甚添铸无闻宜令三京诸道州府无问公私应有铜者并许铸钱仍以天福元寳为文左环读之仍禁将铅铁杂铸诸道应有久废铜冶许百姓取便开链除铸钱外不得接便别铸铜器又敇近来趋利之人销镕不已毁蠧日滋宜令盐铁使禁止私下打造铜器周世宗显徳二年帝以县官久不铸钱而民间多销钱为器皿乃立监采铜铸钱其铜镜官中铸造于东京置坊货买许民收卖货版朝廷及诸州见管法物军器旧用铜制及装饰者候经使用破坏即令改造不更用铜其有合使铜者奏取进止【按五代时钱币互用南唐主既失江北困于用兵钟谟请铸大钱文曰永通钱货后废韩熙载又铸铁钱故南唐钱有铜铁二等且五代又相承多用唐钱诸国割据者江南曰唐国通寳两浙河东自铸铜钱亦如唐制西川湖南福建皆用铁钱与铜钱兼行湖南文曰干封泉寳】　宋太祖初铸钱曰宋通元寳凡诸州轻恶小钱及铁镴钱悉禁之太宗时铸淳化元寳钱作真行草三体书真宗天禧后凡铸铜钱有四监饶州曰永平池州曰永丰江州曰广宁建州曰丰国京师升鄂州南安军旧并有钱监杭州有寳兴监凡钱文皆用元寳而冠以年号及改号寳元元寳诏学士议因请改曰丰济元寳至后复以皇宋通寳为文仁宗庆厯后复冠以年号迨军兴陜西移用不足始用知商州皮仲容议采洛南县红崖山虢州青水冶青铜置阜民朱阳二监以铸钱既而陜西都转运使张奎知永兴军范雍请铸大铜钱与小钱兼行奎等又请因晋州积铁铸小钱及奎徙河东又铸大铁钱于晋泽二州以助闗中军用未防三司奏罢河东铸大铁钱而陜西复采仪州竹尖岭黄铜置博济监铸大钱朝廷因敇江南铸大铜钱而江池饶仪虢州又铸小铁钱悉辇致闗中数州钱杂行民间盗铸者众钱文大乱物价翔踊于是奎复奏晋泽石三州及威胜军日铸小铁钱独留用河东而河东铁钱既行盗铸者获利诸悉至言者皆以为不便朝廷遣鱼周询欧阳修分察两路钱利害至庆厯末命学士张方平宋祁御史中丞杨察与三司杂议时叶清臣复为三司使与方平先上陜西钱议曰闗中用大钱本以县官取利甚多致奸人盗铸其用日轻比年以来皆虚髙物估始増直于下终取偿于上县官虽有折当之名遂致亏欠之咎请以江南诸州大小钱皆权其轻重行之且罢官所置鑪朝廷皆用其言盗铸始止徽宗宣和以后因东南钱额不敷乃令饶贑钱监铸小平钱髙宗绍兴十五年置利州绍兴监二十八年命御府铜器千五百事付泉司大索民间铜器告者有赏孝宗乾道九年大江之西及湖广多毁钱杂以沙泥诏严禁之宁宗庆元三年禁铜器期两月鬻于官　辽初色勒迪为额尔钦以土产多铜始造钱币太祖袭而用之遂致富强以开帝业太宗置五冶太师以总四方铁钱晋髙祖又献沿邉所积钱以备军实景宗以旧钱不足于用始铸干亨新钱钱用流布圣宗凿大安山取刘守光所藏钱【按唐书及五代史皆载刘仁恭为卢龙节度使敛钱穴大安山藏之辽史食货志作刘守光考唐书藩镇列传及五代史刘守光传守光嗣节度使后専恣无忌不应有藏钱之事或系辽史之误谨识于此】散诸五计司兼铸太平钱新旧互用统和中又出内藏钱赐南京诸军司又以官钱宴享军士钱不胜多故东京所铸至清宁中方用是时诏诸路不得货铜铁以防私铸又禁铜铁卖于囘鹘法益严矣道宗之世钱有四等咸雍太康太安夀隆皆因改元易名至其后国用不给禁民钱不得出境清宁九年禁民鬻铜太康十年禁毁铜钱为器天祚之世更铸干统天庆等新钱而上下穷困府库无余积矣至西辽耶律达什时复铸新钱仿辽初之制而异其篆　金初用辽宋旧钱太宗天会末虽刘豫阜昌元寳亦用之至海陵正隆二年以议鼓铸禁铜越外界括民间铜器陜西南京者输京兆他路悉输中都三年中都置钱监二东曰寳源西曰寳丰京兆置监一曰利用文曰正隆通寳与旧钱通用世宗大定元年用吏部尚书张中彦言命陜西路参用宋旧钱后寝不行诏陜西行户部并西路通检官详究其事皆言民间用钱名与铁钱并用其实不为凖数公私不便遂罢之十一年禁私铸铜镜旧有铜悉送于官十八年代州立监铸钱命镇威军节度使李天吉知保徳军事髙季孙往监之而所铸斑駮黒色不可用诏削天吉季孙等官两阶解职更命工部郎中张大节吏部员外麻珪监铸文曰大定通寳胜正隆之制二十年名代州监曰阜通设监正等官二十七年曲阳县铸钱别为一监以利通为名设副监监丞等官给驿更出经营铜事后京府及节度州増置流泉务凡二十一所章宗明昌初诸府镇流泉务悉罢之泰和四年铸大钱一直十名泰和大钱五年欲増铸钱命百官议足铜之术中丞孟铸谓销钱作铜及盗用出境者不止宜罪其官太府监梁镗等乞采铜拘工以铸宰相谓鼔铸未可速行其铜冶聴民煎炼官为买之民间输铜器期以两月宣宗贞祐后用交钞号曰寳劵后更造号曰通货又改曰通寳　元初悉用钞至武宗至大三年以尚书省言以铜钱与钞通行【按宋时交子防子之制皆一时权宜金则宣宗时一沿用之改名曰钞惟元代则盛行遂与钱通用焉】大都立资国院山东河东辽阳江淮湖广四川立泉货监六产铜之地设提举司十九铸钱曰至大通寳【按钱録元武宗时钱二品一至大通寳楷书一至元通寳西畨篆书】后即不行仍行钞法　明初仍元之制亦兼用钞法【按明史食货志及明防典明初钞甚通行永乐以后钞遂壅滞虽设门摊诸课専欲通行钞法而钞终不行故遂重钱法而钞法仅存其名焉】太祖洪武初置寳源局于应天府铸大中通寳钱与厯代钱兼行江西等行省各置寳泉局颁大中通寳大小五等钱设官铸造又令户部及各行省铸洪武通寳钱制凡五等有当十当五当三当二当一当十钱重一两余逓降至一钱成祖永乐九年令差官于浙江江西广东福建四布政司铸永乐通寳钱英宗天顺四年令民间除假钱锡钱外凡厯代并洪武永乐宣徳铜钱依数准使宪宗成化中令内外课程俱钱钞中半兼收孝宗治元年令京城九门都课宣课司顺天等八府并山东河南二布政司民间食盐全收钞贯淮安临清扬州苏州杭州九江等板闸船料钞闗俱令钞钱兼收送库支用世宗嘉靖二十八年议准军民交易将洪武永乐宣徳治嘉靖制钱并厯代铜钱相兼行使禁私铸铅锡假钱三十二年令照新式铸洪武至正徳纪元九号钱【按宋后铸钱皆铸改元年号其兼铸前朝年号惟嘉靖时有是令】后又令钱法行使悉依厯代年号随钱髙下咸得通行但严禁销镕旧钱及新铸钱穆宗隆庆初钱法不行兵部侍郎谭纶言欲富民必重布帛菽粟而贱银欲贱银必制钱法以济银之不足今钱惟布于天下而不以输于上故其权在市井请令民得以钱输官则钱法自通于是课税银三两以下复收钱民间交易一钱以下止许用钱时钱八文折银一分禁民无得任意低昻直巡按杨家相请铸大明通寳钱不识年号部议格不行神宗万厯四年命户工二部凖嘉靖钱式铸万厯通寳钱及镟邉钱颁行天下俸粮银钱兼给云南巡按郭廷梧言国初京师有寳源局各省有寳泉局【按明制各省有寳泉局即宋代各路置钱监之制】自嘉靖间省局停废民用告匮滇中产铜不行鼔铸而以重贿购海非利也遂开局铸钱寻命十三布政司开局采铸而王府皆铸造私钱吏不敢讦古钱阻滞不行国用不足乃命南北寳源局扩地増鑪鼓铸而北钱视南钱其直较昻南铸大扺轻薄然各循其旧并行不废熹宗天启元年铸泰昌钱兵部尚书王象干请铸当十当百当千三等大钱用龙文畧仿白金三品之制于是两京皆铸大钱后有言大钱之者诏南京停铸大钱发局改铸而开局徧天下矣荘烈帝崇祯三年御史饶京言铸钱开局本通行天下今乃苦于无息旋开旋罢南北两局外仅有湖广陜西四川云南及宣宻二镇而所铸之息不尽归朝廷复苦无铸本盖以买铜而非采铜也【按明初惟江西徳兴铅山有铜场后云南路南州诸处有铜坑嘉靖以后鼔铸屡开云南诸处铜场所获渐少崇祯时至括古钱以供炉冶则买铜繁而铸本益少不及采铜之易且省云】乞遵洪武初及永乐九年嘉靖六年例遣官各省铸钱采铜于产铜之地置官吏驻兵铜山之利朝廷擅之小民所采仍与直以市帝从之是时铸厰并开用铜益多铜至益少钱多轻薄故明代惟嘉靖钱最工天启崇祯时新铸出旧钱悉弃日以薄恶大半杂以铅沙辄易破碎给事中黄承昊疏销古钱御史王燮复言之于是古钱销燬殆尽云




　　钦定续通志卷一百五十四
　　钦定四库全书
　　钦定续通志卷一百五十五
　　食货略
　　漕运
　　唐懿宗咸通元年南蛮防交趾徴诸道兵赴岭南诏湖南水运自湘江至澪渠并江西水运以馈行营诸军泝运艰难军屯广州乏食润州人陈磻石诣阙言海船至福建徃来大船一只可致千石自福建不一月至广州得船数十艘便可得三五万石胜于江西湖南溯流运粮又引刘裕海路进军破卢循故事乃以磻石为盐鐡巡官徃扬子县专督海运于是军不阙供宪宗元和十一年始置淮颍水运扬子等诸院其功比汴运较省寳厯二年盐鐡使王播奏开扬州古七里港通旧官河以济运　后唐庄宗同光三年吏部尚书李琪奏请敇下诸道合差百姓转般之数有能出力运官物到京者五百石以上白身授一资初任州县官有官者依资次迁授欠选者便与放选千石以上至万石者不拘文武显加酬赏此亦转仓赡军之一术也敇租庸司下诸州有应募者闻奏施行明宗长兴四年三司使奏洛河水运自洛口至京徃来牵船下卸皆是水运牙官每人管定四十石今洛岸至仓门稍逺牙官转运艰难欲于洛河北岸别凿一湾引船直至仓门下卸从之周世宗显徳二年上谓侍臣曰转输之物向来皆给斗耗自汉以来不与支破仓廪所纳新物尚有破耗况水路所般岂无损失今后每石宜与耗一斗四年诏防下汴水一派北至于五丈河又东北达于济自是齐鲁之舟檝皆至京师六年命侍卫马军都指挥使韩令坤自京东疏汴导汴水至蔡水以通陈颍之漕侍卫歩军都指挥使袁彦浚五丈河【按通鉴作五丈渠今依宋史及通考作五丈河】以通青郓之漕　宋初东京之制受四方之运者谓之转般仓曰永丰通济万盈广衍延丰顺成济逺富国皆受江淮所运谓之东河亦谓之里河曰永济永富受怀孟等州所运谓之西河曰广济第一受颍夀等州所运谓之南河亦谓之外河曰广积广储受曹濮等州所运谓之北河受京畿之租者谓之税仓曰广济受京东诸县广积第一左右骐骥天驷监凡三仓受京北诸县左天廏坊仓受京西诸县大盈右天廏二仓受京南诸县其漕运所防则有转般仓太宗端拱元年徐休复上言京师内外凡大小二十五仓官吏四百二人计每嵗所给不下四百万石望自今米麦菽各以一百万石为一界每界命常防官供奉官殿直各一人専知副知各二人凡七人共掌之诏可然四河所运之粟未有定制太平兴国六年汴河歳运江淮米三百万石菽一百万石黄河粟五十万石菽三十万石惠民河粟四十万石菽二十万石广济河粟十二万石非水旱大蠲民租未常不及其数至道初汴河运米至五百八十万石自是京城积粟盈溢真宗大中祥符初至七百万石凡水运自淮南江南荆湖南北路所运粟于扬真楚泗州四处置仓以受其输既而分调舟船泝流而至京师发运使领之陜西诸州菽粟自黄河三门沿流由汴河而至亦置发运使领之陈颍许蔡光夀等六州之粟帛由石塘惠民河而至京东十七州之粟帛由广济河而至皆有京朝官廷臣督之凡三水皆通漕运河北卫州东北由御河达干寕军仁宗嘉祐中诏减漕船三百艘【按苏轼文集轼知扬州时上言嘉祐以后漕运米数渐减纲运之船多揽载货物漕运之愈多故米数逺不及宋初云】熙寕七年诏委官疏浚广济河増置漕舟依旧运京东米上供十年提举汴河隄岸司言京东地富谷粟可以漕运但以河水浅澁不能通舟近修京东河岸开斗门通广济河为利甚大今请通津门里汴河岸东城里三十歩内开河一道及置斗门上安水磨下通广济河应接行运从之徽宗政和元年张根为江西转运副使嵗漕米百二十万以给中都江南州郡僻逺官吏艰于督趣根常存三十万石于本司为转输之本以寛诸郡时甚称之髙宗建炎初诏诸路纲米以三分之一输行在所余赴京师二年诏二广湖南北江东西路纲运赴江寕府福建两浙赴平江府京畿淮南京东西河北陜西及川纲并赴行在又诏二广湖南北纲运如经由两浙亦许赴平江送纳福建纲运经由江东西亦许赴江寜府送纳绍兴初因地之宜以两浙粟专供行在以江东之粟饷淮东以江西之粟饷淮西荆湖之粟饷鄂岳荆南量所运之数责漕臣将输归其余于行在【按呉曾能改斋録曰本朝嵗漕米六百万石而江西居三分之一盖天下漕米多取于东南而东南之米多取于江西也】　辽圣宗太平时燕大饥户部副使王嘉献计造船使民谙海事者漕粟以赈燕民　金都于燕东去潞水五十里故为闸以节高良河白莲潭诸水以通山东河北之粟凡诸路濒河之城则置仓以贮世宗之世言者请开卢沟金口以通漕运役众数年竟无成功其后但以车挽其制春运以冰消行暑两毕秋运以八月行冰凝毕时刘玑为同知漕运使事奏漕户顾直太高虚糜官物宜裁损以省官钱上是其言章宗明昌三年尚书省奏辽东北京路米粟素饶宜航海以逹山东昨以按视东京近海之地自大务清口并咸平铜善馆皆可置仓贮粟以通漕运若山东河北荒歉即可运以相济制曰可六年以北邉粮运括羣牧駞因以金银杂防备赏劳宣宗元光元年造舟运粮由大庆闗以抵湖城　元世祖中统四年诏北京运米五千石赴开平其车牛之用并从官给至元十三年遣泸州屯军转漕重庆然自丞相巴延献海运之言江南之粮分为春夏二运至于京师盖巴延平江南时尝命张瑄朱清等以宋库藏图籍自崇明州从海道载至京师而运粮则自浙西渉江至淮由黄河逆水至平滦旱站陆运至淇门入御河以达于京后又开济州泗河自淮至新开河由大清河利津河至海因海口沙壅又从东阿旱站运至临清入御河至元十九年巴延请于朝廷命上海总管罗璧朱清张瑄等遣平底海船六十艘运粮四万六千余石从海道至京师然创行海洋沿山求防风信失时明年始至直沽又立京畿江淮漕运司二仍各置分司以督纲运又立万户府二分新河军士水手及船于扬州平滦两处运粮命三省造船二千艘于济州河运粮犹未专于海道也二十四年始立行泉府司专掌海运増置万户府二总为四府至二十五年内外分置漕运司二其在外者于河西务置司接运海道粮事二十八年又用朱清张瑄之清并四府为都漕运万户府二止令清瑄二人掌之二十九年用朱清等言复开海道自浙西至京师不过旬日云　明漕运之法凡三变初支运次兑运支运相参至支运悉变为长运而制定太祖洪武元年北伐命浙江江西及苏州九府运粮三百万石于汴梁已而大将军徐达令忻崞代坚台五州粮运大同其后海运饷北平辽东其西北邉则浚开封漕河饷陜西自陜西转饷寜夏河州其西南令川贵纳米中塩以省逺运于时各路皆得就近转输成祖永乐元年纳户部尚书郁新言用淮船导淮至黄河赴卫河输北平与海运相参宣宗宣徳四年平江伯陈瑄及尚书黄福建议用支运法令江西湖广浙江民运粮于淮安仓苏松寜池庐安广徳民运粮于徐州仓应天常镇淮扬徐鳯太滁和徐民运粮于临清仓令官军接运至京通二仓六年瑄言江南民运粮诸仓徃返多误农业令民运至淮安瓜洲兑与卫所官军运载至北军民两便是兑运之始也宪宗成化七年乃有改兑之议应天巡抚滕昭令运军赴江南水次交兑重其加耗后数年帝乃命淮徐临徳四仓悉改水次交兑由是悉变为改兑而官军长运遂为定制明初命武臣督海运尝建漕运使寻罢成祖以后用御史又用侍郎都御史催督郎中员外郎分理主事督兑其制不一景帝景泰二年始设漕运总督于淮安与总兵将同理漕事漕司领十二总十二万军与京操十二营相准其制总漕巡扬州经理瓜淮过闸总兵驻徐邳督过洪入闸同理漕政管押赴京防运则有御史郎中押运则有参政监兑理刑管洪管厰管闸管泉监仓则有主事清江卫河有提举兑毕过淮过洪巡抚漕司河道各以职掌奏报又有把总留守皆专督运故理漕之官明代最多云
　　盐鐡茶
　　唐自宣宗即位盐法益宻粜盐少私盗多者讁观察判官户部侍郎判度支卢宏正以两池盐法敝遣巡院官司空舆更立新法其课加倍后户部侍郎裴休为盐鐡使上盐法八事其法皆施行两池课大増至后兵遍天下诸镇擅利两池为河中节度使王重荣所有歳贡盐三千车中官田令孜募新军五十四都餫转不足倡议两池复归盐鐡使而重荣究不奉诏　后唐庄宗同光三年敇魏府每年所徴随丝盐钱每两量与减放明宗天成元年敇诸州府百姓合散蚕盐依夏税限纳钱晋高祖天福元年敇洛京管内食盐每斗量为减价周太祖广顺二年敇青白二盐池依前旧例置官抽税世宗显徳三年敇漳河以北州府管界先是官场粜盐今后除城郭草市内仍旧禁法其乡村并不许盐货通商逐处有咸卤之地一任人民煎链兴贩不得逾漳河亦不得通商界　五代时盐法太峻宋太祖建隆二年始定官盐阑入禁法凡禁之地官立标识候望以晓民其颗盐末盐通商之地各随其利便雍熈后以用兵乏馈饷令商人输刍粟塞下增其直令江淮荆湖给以颗末盐太宗端拱二年置折中仓听商人输粟京师优其直给江淮茶盐仁宗康定元年诏商人入刍粟陜西并邉愿受东南盐者加数予之而河北复出三税法亦以盐代京师所给缗钱然东西盐利特厚商旅不愿受金帛皆愿得盐江湖漕盐既襍恶又官估髙故百姓利食私盐而并海民以鱼盐为业用工省而得利厚无赖之徒盗贩者众捕之急则起为盗贼江淮间虽衣冠士人狃于厚利或以私盐为事江西则防州地连广南而建之汀州与防接防盐既不善汀故不产盐多盗贩广南盐以射利盐法于是大壊神宗熙寜时转运使沈希顔更为法请假常平钱自买解盐卖之本路然其制亦不能尽行南渡后官给本钱诸州置仓令商人置钞算孝宗乾道六年户部侍郎叶衡奏今日财赋之源煮海之利居其半然年来课入不増商旅不行者皆私贩之害也乞委官分路措置诏酌行之寜宗庆元初以提举陈损之言改盐课剰钞为正支而课愈重盐法益多矣　辽太祖时以所得汉民数多即八部中分古汉城别为一部治之城有盐池之利八部皆取食之及征幽蓟还次于和拉泺命取盐给军自后泺中盐益多上下足用太宗会同初晋献十六州地而瀛莫在焉始得河间煮盐之利置院于香河县于是燕云迤北暂食沧盐一时产盐之地如渤海镇城海阳丰州阳洛城广济湖等处五京计司各以其地领之　金世宗大定三年定军煮私盐及盗官盐之法命明安穆昆巡捕二十五年置山东等七盐司章宗明昌二年省臣以山东盐课不足由盐司官出巡不敢擅捕遂诏自今如有盗贩听盐司官辄捕民私煮及藏匿则约所属收捕太和六年右丞相内族宗浩参知政事贾言国用最重盐课今山东亏课甚多盖以私煮盗贩者成党盐司既不能捕统军司按察司亦不为禁宜立制以各官在职时増亏之寔令盐司逹省部以为陞降遂诏请统军招讨司所部有犯者罚并令按察使有司察之　元自太宗时始行盐法世祖中统二年复申定之至元十九年议设盐使司卖盐引法择利民者行之仍令按察司磨刷运司文卷元初朝廷之用盐利居十之八两淮盐当天下之半法日以坏【按官卖盐之制宋熙宁中转运使沈希顔行之本路至元代遂为定制】以郝彬行户部尚书省经理之彬请度舟楫所通道理所均建六仓煮盐于场运积之聴羣商于转运司探仓筹定乃买劵文宗天厯二年行省复请令商贾入粟中盐【按元中盐之法令商以粟易盐引即明制中盐之始也元则各行省施其法明则令商人输粟于邉给照再赴盐场领引鬻盐耳】至顺帝元綂二年京师置局鬻盐于南北城官自粜卖　明太祖洪武初诸产盐地次第设官两淮等都转运使六广东等盐课提举司七盐课司一然明代盐法开中最善于山西诸仓或入米一石或一石三斗给淮盐一小引商人即以原引赴所在官司缴之故转运省而邉储充其后各行省邉境多召商中盐以为军储盐法邉计相辅而行后定中盐例输米临濠开封陈桥襄阳安陆荆州归州大同太原孟津北平河南府陈州北通州诸仓计道里近逺自五石至一石先后増减则例不一率视时缓急米直髙下中纳者利否道逺地险则减而轻之成祖即位以北京诸卫粮储缺乏悉停天下中盐专于京卫开中后以安南新附饷益难继于是诸所复召商中盐他邉复以次及英宗正统三年寜夏总兵官史昭以邉军缺马乃奏请纳马中盐然中马之始騐马掣盐既而纳银于官以市马银入布政司宗禄屯粮修邉振济悉由于此银尽而马不至邉储亦将告匮于是召商中淮浙长芦盐以纳之旧例中盐户部出榜召商无径奏者富人吕铭等托势要奏中两淮存积盐中防允之户部尚书马昂不能执正由是势豪多为搀中商人既以失利盐法于是遂坏后给事中管懐理虽极言其亦不能行虽督理盐法者必遣重臣然终不如明初之法充边储而清积矣
　　鐡冶之课后唐明宗长兴元年敇今后不计农器烧器动使诸物并许百姓逐便自铸上纳农器钱随夏秋二税送纳晋髙祖天福六年敇诸道鐡冶三司今后许百姓所便铸造　宋徽宗政和间臣僚言诸路产鐡多民资以为用请仿茶盐法而鬻之于是户部言详度官置炉冶收鐡给引召人通市　辽太祖时哈凖部多鐡置冶及得东平县地产鐡乃置采链者随赋供纳又鐡利州亦多鐡置冶　金海陵正隆三年遣使检视随路鐡冶章宗泰和时李复亨奏民间销毁农具以给军器臣窃以为未便汝州鲁山保丰邓州南皆产鐡募工置冶可以获利且不厉民从之　元鐡冶置于世祖中统三年后遣重臣督之鼔铸农器为局卖之后又立鐡冶总管府及提举司专司其事　明太祖洪武六年置江西等鐡冶一十三所后成祖永乐时设于四川诸处至英宗正统十四年广州置鐡厰以盐课提举司领之禁私贩如盐法云
　　茶之法唐宣宗大中初盐鐡转运使裴休请正茶商之税委彊干官吏于出茶山口布置把捉量加半税昭宗天祐末卢龙节度使刘仁防禁南方茶自撷山为茶号其山曰大恩以邀利　宋太祖干徳五年诏民茶折税外悉官买收藏【按宋时茶已盛行有产茶之十三蕲州曰王祺石桥洗马黄州曰麻城庐州曰王同舒州曰太湖罗源夀州曰霍山麻歩开顺口光州州商城子安其各之外建茶亦别置务所制龙鳯各式以佳者充贡南渡以后各特置官者则有洪州江州兴国军潭州建州诸处焉】太宗太平兴国八年乃诏禁伪茶端拱二年置折中仓听商人输粟京师给江淮茶与盐法相同其收茶之法凡百姓所输税愿折茶者亦折为茶谓之折税其鬻茶之法凡民鬻茶者皆售于官其以给日用者谓之食茶出境则给劵商贾之愿贸易者入钱若金帛京师货务以射六务十三茶【按射茶之法即以货物易茶引取茶鬻焉】给劵随所射予之谓之文引然其后或官置场或置捕私茶赏罚法愈宻矣南宋绍兴后遂置场货茶于金【建炎二年诏成都诸州更茶法令茶商即在茶园市茶不复官买惟严禁私商而已】　金初茶多贸易于宋界之场至章宗承安四年淄宻宁海蔡州各置坊造新茶付各司县鬻之买引者纳钱及折物各从其便　元世祖至元六年始立茶场使司十七年又置茶都转运司于江州总江淮荆湖福建之税十九年于江南官为置局令客买引然其法屡变成宗元贞元年罢其税元统元年江浙湖南江西湖广皆复立茶转运使焉　明制有官茶有商茶皆贮邉易马官茶间徴课钞商茶输课畧如盐制初太祖令商人于产茶地置茶纳钱请引【按明代产茶之地南直常庐池徽浙江严衢绍江西南昌饶饶州南康九江吉安湖广武昌荆州长沙寳庆四州成都重庆嘉定夔泸】置茶局批騐所称较茶引不相当即为私茶后诸产茶地设茶课司定税额其禁私茶之法自三月至九月月遣行人四员巡视河州临洮碉门黎雅徃来旁午至宣宗宣徳十年乃定三月一遣又设茶马司于秦洮河雅诸州主以茶易马之政又于成都诸处置茶仓令商人纳米中茶后至专遣御史巡察竟与盐法同云世宗嘉靖三年御史陈讲以商茶低伪悉徴黒茶地产有限乃第茶为上中二品神宗万厯以后湖南产茶其值甚贱商人多越境私贩御史李楠请禁湖茶言湖茶行茶法马政两【按明制以茶与诸番人易马特设官专其政其职颇重云】宜令巡茶御史召商给引愿报汉兴保防者凖中越境下湖南者禁止
　　酤
　　唐文宗太和八年罢京师酤至武宗防昌六年敇扬州等八道州府置麴并置官店酤酒代百姓纳酒钱并充资助军用其扬州陈许汴州襄州河东五处麴浙西浙东鄂岳三处置官店酤酒　梁太祖开平三年敇听诸道州府百姓自造麴官中不禁后唐明宗天成三年敇三京邺诸道州府乡村人户于夏秋田苖上每亩纳麴钱任百姓造麴醖酒周世宗显徳四年敇停罢先置卖麴都务乡村人户并许自造米醋及买糟造醋其酒麴条法依旧施行【按晋汉以来诸道州府皆权置麴额置都务以酤酒民间酒醋遂多漓薄上知其故命改法】　宋制三京官造麴听民纳直诸州城内皆置务酿之县镇乡闾或有许民酿而定其歳课若有遗利则所在皆请官酤真宗景徳时承平日乆掌财赋者法禁愈宻诏曰酤之法素有定规宜令计司立为永式中外不得复议増课至道中各路皆置务立课唯防黔达开施涪云安梁山福汀泉漳兴化广南东西两路诸州军不置焉仁宗时河北酒税务有监临官而转运司复遣官比视歳课至髙宗建炎三年张浚用赵开摠领四川财赋开言蜀民已困唯酤尚有赢余遂大变酒法自成都始即旧扑卖坊场设官主之民以米赴官自醸计斛输钱明年徧下其法于四路于是东南酒额日增　辽自神册以来未有酤之法自冯延休韩绍勲建议乃兴酒税东辽之地与南京诸路一例然诸税皆纳于头下军州唯酒税课纳上京盐鐡司　金世宗大定三年省臣奏中都酒户多逃以故课额愈亏上曰此官不严禁私醸所致也命设军百人兵马司同酒使副合千人巡察虽权要家亦许搜索奴婢犯禁杖其主百且令大兴少尹招复酒户十八年命戍邉女真人遇祭祀婚嫁节辰许自造酒二十七年议以天下院务依中都例改收麴课而听民酤　元太宗始置酒课其法立酒务坊场官酤办课仍以各州府司县长官充提防官徴收课税世祖至元十六年以大都河间山东酒税课并归盐运司二十二年右丞卢世荣等言酒课改酤之制令酒户自具工本官司拘买英宗至治元年以营田提举司徴酒税扰民命有司兼之文宗天厯二年中书省臣言在京酒坊五十四所每歳输课比者间以赐诸王公主及诸宫寺诸王公主自有封邑歳赐宫寺亦各有常产其酒课悉令仍旧输官为宜从之明不置酤法
　　【臣】等谨案通志原书酤之后别立算缗一门所载自汉至陈而止不及隋唐以隋以后无是制也今考唐宋辽金元明诸史及各代防典防要并各朝诏疏奏议俱无所载知唐以后各朝无算缗之制云
　　杂税
　　唐徳宗时军用不给乃税间架算除陌其间架法座二架为间上间钱二千中间一千下间五百吏执笔握算入人家计其数除陌法者公私给与及买卖每缗官留五十钱给他物及相贸易者约钱为率算之　五代时有津渡之算至宋太祖建隆元年诏除沧徳棣淄等三十九处所算钱或水涨听民置渡而收其算二年诏自今宰相枢宻使帯平章事兼侍中中书令节度使依故事纳礼钱宰相枢宻使三百千藩镇五百千充中书门下公用【按五代时天成元年门下中书省奏纳礼钱以充公用至宋建隆时复举行之】太宗淳化元年诏诸处鱼池旧皆省司所管系与民争利自今池塘河湖鱼鸭之任民所取如经市货卖乃收税神宗元丰二年有司言纲船有商人附载有留阻之弊请置堆垜场于泗州贾物至者先入官场官以船运至京稍输船算从之新法行鬻坊场河渡至哲宗元祐五年以户部郎中髙镈言稍为止损至牙契之税则始于太祖开寳二年始收民印契钱令民典卖田宅输钱印契税契限两月【按文献通考税契始于东晋厯代相承史文简略不能尽攷】神宗元丰时又令民有交易官为之据因收其息　辽太祖神册三年置羊城于炭山之北以通市易圣宗统和元年南京留守奏请秋霖害稼请权停闗征以通山西粜易七年诏以南北府市场人少宜率当部车百乗赴集开竒峰路通易州市后耶律隆运为大丞相以南京歳不登请免百姓农器钱又请平诸郡商贾价从之十五年弛东京鱼泺之禁十九年减闗市税圣宗开泰二年诏贵徳龙化仪坤双辽同祖七州一例征商　金制租税之外算其田园屋舍车马牛羊树艺之数及其藏镪多寡徴钱曰物力又有铺马军需输庸司吏河夫桑皮故纸等钱又有牛具税诏内地诸路每牛一具赋粟三斗后又限民口二十五算牛一具世宗大定三年以尚书工部令史刘行义言定城郭出赁诸税至醋课则始于大定初以国用不足权时醋以助经用后旋罢之章宗明昌元年敇尚书省定院务课商税额　元成宗元贞二年诏江南道士贸易田者输商田税又诏民间马牛羊百取其一九年以冀寜歳不登弛山泽之禁听民采捕然元时额外之课甚多如厯日课契本课河泊课山场课窑冶课房地租课门摊课池塘课蒲苇课食羊课荻苇课煤炭课撞岸课各省各路之数多寡不一　明初闗市之征犹为简约后増置渐多有都税有宣课有司有局有分司有抽分局有河泊所所收税课有本色有折色又令军卫自设分太祖洪武十年遣中官国子生及部委官各一人覈实税课立为定额仁宗洪熈元年増市肆门摊课钞宣宗宣徳四年始设钞闗凡舟船受雇装载者计所载料多寡及路之逺近纳钞【按其时有漷县济寜泰州徐州淮安扬州上新河浒墅九江金沙洲临清北新诸钞闗量舟大小修广而差其额谓之船料】宪宗成化以后凡抽分竹木止取钞者皆易以银世宗嘉靖八年诏直省闗税向收钱钞者以后俱易以银四十二年令各闗税额定数之外余饶悉归公帑穆宗隆庆二年始给钞闗主事闗防敇书寻令钞闗去府近者知府收觧去府逺者令佐贰官收贮府库季解部万厯以后量为差减至熹宗天启五年户部尚书李起元请复诸路冲要之地依万厯时例诏允行之庄烈帝崇祯时又于各闗屡加増益然明代诸课程始收钞间折收米已而收钱钞半后乃折收银而折色本色递年轮收本色归内库折色归太仓
　　平凖【均输】
　　唐徳宗时赵赞请置常平官兼储布帛于两都江陵成都扬汴苏洪置常平轻重本钱上至百万缗下至十万积米粟布帛丝麻贵则下价而出之贱则加佑而收之并商贾钱以赡常平本钱帝从之　宋制均输市易之法自神宗熙寜二年制置三司条例司言今天下财用无余典领之官拘于弊法内外不相知盈虗不相补诸路上供每歳有常数年丰则便道可以多致而或不能赢年歉则物贵难以供亿而不敢不足逺方有倍蓗之输中都有半价之鬻徒使富商大贾乗公私之急以擅轻重敛散之权今发运寔摠六路之赋而其职以制置茶盐矾酒税为事军储国用多所仰给宜假以钱货资其用度周知六路财赋之有无而移用之凡籴买税敛上供之物皆得以徙贵就贱用近易逺令预知中都帑藏年支见在之定数所当供办者得以从便变易蓄买以待上令稍收轻重敛散之权归之公上而制其有无以便转输则国用可足民财不匮诏令本司具条例以闻以发运使薛向领均输平凖事赐内帑钱五百万缗上供米三百万石时议虑其为扰多以为非向既董其事乃请置官设属帝曰兹事鼎新脱有纷纭湏朝廷坚主之使得自择其属向于是辟置卫琪孙珪张穆之陈倩为属权开封府推官苏轼言均输立法之初其説尚浅徒言徙贵就贱用近易逺然而广置官属多出缗钱豪商大贾皆疑而不敢动以为虽明言贩买然既已许之变易变易既行而不与商贾争利末之闻也夫商贾之事曲折难行其买也先期而予钱其卖也后期而取直多方相济委曲相通今官买是物必先设官置吏簿书廪禄为用已多非良不售非贿不行是以官买之价比民必贵及其卖也弊复如前商贾之利何縁而得纵使其间薄有所获而征商之额所损必多谏官李常亦论均输不便时帝用王安石之説不用其言元丰二年诏市易旧法听人赊钱以田宅或金银为抵当无抵当者三人相保则给之高宗建炎三年车驾初至杭州朱胜非为相两浙运副王琮言本路上供和买防绢每匹俱折纳钱以助国用许之制曰朕累下寛恤之诏而迫于经用未能悉如所懐今闻江南预和买绢其尤甚可下江浙减四分之一以寛民力　辽太祖神册三年置羊城于炭山之北以通市易圣宗统和中耶律隆运为大丞相以南京嵗不登请免百姓农器钱又请平诸郡商贾价从之　金宣宗兴定三年议行均输又敇和市邉城均输毋得折配贫民　元世祖中綂四年诏立燕京平凖库以均平物价至元二年立诸路平凖库十三年立四易库于诸路凡十有一掌市易币帛诸物成宗元贞元年诏大都路和顾和买及徭役以诸色户与民均当　明太祖洪武二年令内外军民官司并不得指以和顾和买扰害于民如果官司缺用之物照依时值对物两平收买或客商中买物货并即给价如或减駮价值及不即给价从监察御史按察使体察究治之以后亦不置平凖均输之制云
　　平籴【常平义仓】
　　唐宪宗元和六年制京畿旧谷已尽粟麦未登宜以常平义仓粟二十四万石贷借百姓诸道州府有乏粮处依例借贷十三年户部侍郎孟简奏天下州府常平义仓等斗斛请准旧例减估出粜但以石数申奏有司更不收管州县得专以利百姓从之敬宗寳厯元年以两京河西大稔委度支和籴二百万斛以备灾沴文宗开成元年户部奏诸州府所置常平义仓伏请今后通公私田畆别纳粟一升逐年添贮义仓敛之至轻事必通济嵗月稍乆自致盈充从之　周太祖广顺元年敇天灾流行分野代有茍或闭粜岂是爱人宜令沿淮渡口镇浦不得闭粜　宋太祖干徳元年诏曰多事之后义仓废寝嵗或小歉失于豫备宜令诸州于所属县各置义仓自今官所收二税石别税一斗贮之三年诏民所欲借义仓粟充种食者令州县即计口给计以闻勿俟报义仓不足当发公廪者奏待报太宗淳化三年京畿大穣物价甚贱分遣使臣于京城四门置埸増价以籴令有司虚近仓以贮之俟嵗饥即减价粜与贫民不过一斛真宗景徳三年诏于京东京西河北河东陜西淮南江南两浙各置常平仓量留上供钱付司农司系帐委转运使并本州委幕职一员专其事每嵗夏秋加钱收籴遇贵减价出粜或三年以上不经粜即囬充粮廪别以新粟充数至天禧四年诏荆湖川陜广南并置常平仓髙宗建炎二年臣僚言常平和籴州县视为具文以新易旧法也间有损失而未尝问不许借贷法也间有悉充他用而寔无所储乃诏委官徧行按视　辽圣宗统和十三年令郡县置义仓歳秋熟社民随所获户出粟储仓遇歳歉发以赈民后东京苏复辰海同银乌遂春泰等五十余城内沿邉诸州各有和籴仓依祖宗法出旧易新所在无虑二三十万石虽累兵兴未尝乏用后至道宗太康时耶律孟简以中京饥减价粜粟以赈民　金太宗皇统二年十月燕西东京河东河北山东汴京等秋熟命有司増价和籴世宗大定十二年诏在都和籴以寔仓廪且使钱币通流又诏凡秋熟之郡广籴以备水旱十四年诏定常平仓制中外行之其法寻废章宗明昌元年御史请复设常平仓敇省臣详议以闻省臣言大定旧制丰年则増市价十之二以籴俭歳则减市价十之一以粜夫所以丰则増价以收者恐物贱伤农俭则减价以出者恐物贵伤民増之减之以平粟价故谓常平非谓使天下之民专仰给于此也立法之始贵在必行其令提刑司各路计司兼领之郡县沮格者纠能推行者加擢用若中都路年谷不熟之所则依常平仓法减其价三之一以粜诏从之三年敇州府粜籴可各县置仓命州府县官兼提控管勾又敇置常平仓之地令州府官提举之县官兼董其事以所籴多寡约量升降为永制又谕上京路州县未有常平仓如亦可置定其当备粟数以闻五年尚书省奏明昌三年始设常平仓定其永制天下常平仓总五百一十九处见积粟数可备官兵五年之食米可备四年之用而见在钱数仅支二年且比年稍丰而米价犹贵若复预籴恐米价腾涌于民未便遂诏权罢中外常平仓和籴俟官钱羡余日举行　元初立义仓于乡社又置常平于路府使饥不损民丰不伤农粟直不低昻而民无菜色其常平仓世祖至元六年始立八年以和籴粮及诸路仓所拨粮贮焉二十三年定鐡法又以鐡课籴粮充贮义仓其和籴之法各路府悉申行之至仁宗延祐四年敇郡县各社复置义仓　明英宗正统四年因大学士杨士竒言命户部平籴储荒至五年令六部都察院推选属官领敇分诣两畿各省府州县立预备仓发所在库银籴粜贮之军民中有能出粟以佐官者授以散官旌其门宪宗成化十八年命南京粜常平仓粮时歳饥米贵南京户部议减价粜以济民候秋成平籴还仓





　　钦定续通志卷一百五十五
&lt;史部,别史类,钦定续通志&gt;
　　钦定四库全书
　　钦定续通志卷一百五十六
　　艺文略
　　【臣】等谨按郑志艺文略有十二各分门门各标目自叙以为经籍之散亡由于编次之无纪易虽一书而学有十六种诗虽一书而学有十二种非可浑为一家说诚韪矣顾其所标细目失之太繁且如图谱既有专畧又见于艺文略中重复之讥殆不免焉今辑自宋迄明之艺文谨遵
　　钦定四库全书例以著录存目分编凡宋代诸书已登郑志者不复载入所标搃仍依郑志为十二每门细目则以四库全书为凖云
　　经第一【易　书　诗　春秋　孝经　四书尔雅　经解臣】等谨按郑志经有易书诗春秋国语孝经论语尔雅经解九门国语自宋庠国语补音外尠所着録兹故阙之论语与孟子大学中庸朱子作章句集注遂称四书今改论语门为四书门至诸门细目郑志过为区分为之随宜酌并元明无石经隋焚禁谶纬后罕流传亦无托是名著书者用槩从删
　　易
　　温公易说六卷【宋司马光巽】横渠易说三卷【宋张子撰】东坡易传九卷【宋苏轼撰】易传四卷【宋伊川程子撰】易学辨惑一卷【宋邵伯温撰】了翁易说一卷【宋陈瓘撰】吴园易解九卷【宋张根撰】周易新讲义十卷【宋耿南仲撰】紫岩易传十卷【宋张浚撰】读易详说十卷【宋李光撰】易小传六卷【宋沈该撰】汉上易集传十一卷卦图三卷丛说一卷【宋朱震撰】周易窥余十五卷【宋郑刚中撰】易璇玑三卷【宋吴沆撰】易变体义十二卷【宋都絜撰】周易经传集解三十六卷【宋林栗撰】易原八卷【宋程大昌撰】周易本义十二卷【宋朱子撰】周易古占法一卷古周易章句外编一卷【宋程迥撰】郭氏传家易说二卷【宋郭雍撰】周易义海撮要十二卷【宋李衡撰】南轩易说无卷数【宋张栻撰】复斋易说六卷【宋赵彦肃撰】杨氏易传二十卷【宋杨简撰】周易玩辞十六卷【宋项安世撰】易说四卷【宋赵善誉巽】诚斋易传二十卷【宋杨万里撰】大易粹言十卷【宋方闻一编】易图说三卷【宋吴仁杰撰】古周易一卷【宋吕祖谦编】易传灯四卷【旧本题宋徐总干撰不著名字】易禆传二卷【宋林至撰】厚斋易学五十卷【宋冯椅撰】童溪易传三十卷【宋王宗传撰】周易总义二十卷【宋易祓撰】西谿易说十二卷【宋李过撰】丙子学易编一卷【宋李心传撰】易通六卷【宋赵以夫撰】周易经传训解二卷【宋蔡渊撰】易象意言一卷【宋蔡渊撰】周易要义十卷【宋魏了翁撰】东谷易翼传二卷【宋郑汝谐撰】朱文公易说二十三卷【宋朱鉴编】易学启防小传一卷【宋税与权撰】周易辑闻六卷附易雅一卷筮宗一卷【宋赵汝楳撰】周易详解十六卷【宋李撰】淙山读周易记二十一卷【宋方寔孙撰】周易传义附録十四卷【宋董楷撰】易学启防通释二卷【宋胡方平撰】三易备遗十卷【宋朱元升撰】周易集说四十卷【宋俞琰撰】读易举要四卷【宋俞琰撰】周易象义十六卷【宋丁易东撰】易图通变五卷易筮通变三卷【宋雷思齐撰】读易私言一卷【元许衡撰】易本义附録纂注十五卷【元胡一桂撰】易学启防翼传四卷【元胡一桂撰】易纂言十卷【元吴澄撰】易纂言外翼八卷【元吴澄撰】易源奥义一卷周易原防六卷【元寳巴撰】周易程朱传义折衷三十三卷【元赵采撰】周易衍义十六卷【元胡震撰】易学滥觞一卷【元黄泽撰】大易辑说十卷【元王申子撰】周易本义通释十二卷【元胡炳文撰】周易本义集成十二卷【元熊艮辅撰】大易象数钩深图三卷【元张理撰】学易记九卷【元李简撰】周易集传八卷【元龙仁夫撰】读易考原一卷【元萧汉中撰】易精蕴大义十二卷【元解防撰】易学变通六卷【元曽贯撰】周易防通十四卷【元董真卿撰】周易图说二卷【元钱义方撰】周易爻变义蕴四卷【元陈应润撰】周易参义十二卷【元梁寅撰】周易文诠四卷【元赵汸撰】周易大全二十四卷【明胡广等奉敕纂】易经防引十二卷【明蔡清撰】读易余言五卷【明崔铣撰】易学启防意见五卷【明韩邦竒撰】易经存疑十二卷【明林希元撰】周易辩録四卷【明杨爵撰】易象钞四卷【明胡居仁撰】周易象防决录七卷【明熊过撰】易象钩解四卷【明陈士元撰】周易集注十六卷【明来知徳撰】读易纪闻六卷【明张献翼撰】八白易传十六卷【明叶山撰】洗心斋读易述十七卷【明潘士藻撰】像象管见九卷【明钱一本撰】周易劄记三卷【明逯中立撰】周易易简说三卷【明髙攀龙撰】易义古象通八卷【明魏濬撰】周易像象述五卷【明吴桂森撰】易用五卷【明陈祖念撰】易象正十六卷【明黄道周撰】儿易内仪十六卷儿易外仪十五卷【明倪元璐撰】卦变考略一卷【明董守谕撰】古周易订诂十六卷【明何楷撰】周易玩辞困学记十五卷【明张次仲撰】
　　以上见
　　文渊阁着録
　　方舟易学二卷【宋李石撰】周易系辞精义二卷【旧本题宋吕祖谦撰】东莱易说二卷【旧本题宋吕祖谦撰】周易辑说明解四卷【旧本题宋冯椅撰】水村易镜一卷【宋林光世撰】易序丛书十卷【旧本题宋赵汝楳撰】周易上下经解残本四卷【宋丁易东撰】大易衍说无卷数【旧本题元李简撰】大易法象通赞七卷【元郑滁孙撰】周易订疑十五卷序例一卷易学启防订疑四卷周易本义原本十二卷【旧本题董养性撰不着时代】学易举隅三卷【元鲍恂撰】周易旁注图说二卷【明朱升撰】八卦余生十八卷【明邓梦文撰】石潭易传撮要一卷【明刘髦撰】易经图释十二卷【明刘定之撰】玩易意见二卷【明王恕撰】学易象数举隅二卷【明汪敬撰】周易传义约说十二卷【明方献夫撰】图书纪愚一卷【明阮琳撰】易图识漏无卷数【明黄芹撰】周易说翼三卷【明吕柟撰】易经大防四卷【明唐龙撰】周易议卦一卷【明王崇庆撰】读易索隠六卷【明洪鼐撰】古易攷原三卷【明梅□撰】周易赞义七卷【明马理撰】易问笺一卷【明舒芬撰】易学四同八卷别録四卷【明季本撰】图书质疑无卷数【明薛侃撰】易经浅说八卷【明陈琛撰】易象解四卷【明刘濓撰】补斋口授易说无卷数【不着撰人名氏】周易古经无卷数【明雷乐撰】周易不我解二卷【明徐体干撰】周易义丛十六卷【明叶良佩撰】古易世学十七卷【明丰坊撰】易辨一卷【明丰坊撰】易修墨守一卷【明唐枢撰】易象大防八卷【明薛甲撰】胡子易演十八卷【明胡经撰】周易卦变图传二卷【明吕懐撰】易经中说四十四卷【明卢翰撰】看易凡例图说一卷【明龙子昻撰】周易私録无卷数【明王樵撰】九正易因无卷数【明李贽撰】今文周易演义十二卷【明徐师曽撰】周易传义补疑十二卷【明姜寳撰】顾氏易解无卷数【明顾曽唯撰】淮海易谭四卷【明孙应鼇撰】易经渊防一卷【旧本题明归冇光撰】周易古今文全书二十一卷【明杨时乔撰】六爻原意一卷【明金瑶撰】易疑三卷【明陈言撰】易学十二卷【明沈一贯撰】图卦亿言四卷【明贺沚撰】大象观二卷【明刘元卿撰】周易象义四卷【明唐鹤徴撰】易象防防一卷【旧本题延伯生述不着时代】易象管窥十五卷【明黄正宪撰】蠙衣生易解十四卷【明郭子章撰】学易举隅六卷【明戴廷槐撰】易传阐庸一百卷【明姜震阳撰】今易诠二十四卷【明邓伯羔撰】羲经十一翼二卷【明傅文兆撰】周易象通八卷【明朱谋防撰】易学识遗一卷【明朱睦防撰】易经疑问十二卷【明姚舜牧撰】易测十卷【明曽朝节撰】周易防防篇四卷【明苏濬撰】易经儿说四卷【明苏濬撰】续韦斋易义虚裁八卷【明涂宗濬撰】易防八卷【明邹徳漙撰】像钞六卷【明钱一本撰】四圣一心录六卷【明钱一本撰】易筌六卷附论一卷【明焦竑撰】周易正解二十卷【明郝敬撰】易领四卷【明郝敬撰】易学饮河八卷【明张纳陛撰】周易旁注防通十四卷【明姚文蔚撰】古易彚编十七卷【明李本固撰】玩易防言摘抄六卷【明杨廷筠撰】易引九卷【明方时化撰】周易颂二卷【明方时化撰】学易述谈四卷【明方时化撰】易指要绎三卷【明方时化撰】易疑四卷【明方时化撰】易通一卷【明方时化撰】周易铁笛子一卷【明耿橘撰】易经通论十二卷【明曹学佺撰】周易可说七卷【明曹学佺撰】易经澹窝因指八卷【明张汝霖撰】周易古文钞二卷【明刘宗周撰】周易宗义十二卷【明程汝继撰】周易象义十卷【明章潢撰】易经防通十二卷【明王邦柱江柟同撰】易芥八卷【明陆振竒撰】易林疑说不分卷【明杨瞿唻撰】易经勺解三卷【明林欲楫撰】松防堂学易六卷【明贾必选撰】易略三卷【明陆梦龙撰】易臆三卷【明郑奎撰】重订易学说海八卷【明郭宗磐撰】周易易简编无卷数【明陆起龙撰】易学残本十二卷【明卓尔康撰】易窥无卷数【明程玉润撰】易学管见无卷数【明洪启初撰】易学五卷【明吴极撰】周易揆十二卷【明钱士升撰】周易时论合编二十二卷【明方孔炤撰】易就六卷【明徐世淳撰】伏羲图赞二卷【明陈第撰】风姬易遡五卷【明王宣撰】周易古本一卷【明华兆登编】易经増注十卷【明张镜心撰】系辞十篇书十卷【明陈仁钖撰】易经颂十二卷【明陈仁钖撰】易思图解无卷数【明刘日曦撰】易佣十四卷【明文安之撰】易史象解二卷【明林允昌撰】周易纂六卷【明朱之俊撰】易学统此集二十卷【明孙维明撰】易经小传二十卷【明郑友元撰】周易爻物当名二卷【明黎遂球撰】广易筌四卷【明沈瑞钟撰】周易独坐谈五卷【明洪化昭撰】雪园易义四卷图说一卷【明李竒玉撰】易防五卷【明黄端伯撰】苑洛易学防四卷【明周一敬撰】易鼎三然无卷数【明朱天麟撰】周易广义四卷【明郑敷教撰】尺木堂学易志三卷【明马权竒撰】十愿斋易说一卷霞舟易笺一卷【明吴钟峦撰】易经说意七卷【明陈际泰撰】周易翼简捷解十六卷附羣经辅易说一卷【明陈际泰撰】易辰九卷【明贺登选撰】易序图说二卷【明秦镛撰】读易略记无卷数【明朱朝瑛撰】读易隅通二卷【明来集之撰】卦义一得无卷数【明来集之巽】易图亲见一卷【明来集之撰】读易绪言二卷【明钱棻撰】易宪四卷【明沈撰】说易十二卷【明乔中和撰】桂林防易丹十六卷【明顾懋樊撰】周易说统十二卷【明张振渊撰】周易去疑十一卷【明舒宏谔撰】四易通义六卷【明程观生撰】易发八卷【明董说撰】周易时义注无卷数【明章佐圣撰】易参五卷【明钱彭曽撰】易防一覧四卷【明蒋时雍撰】周易辨正一卷【明喻国人撰】河洛定议赞一卷【明喻国人撰】全易十有八变成卦定议一卷【明喻国人撰】周易对卦数变合参一卷【明喻国人撰】河洛真传一卷【明喻国人撰】周易生生真传一卷【明喻国人撰】三易大传七十二卷【明李陈玉撰】易经补义四卷【明方棻撰】读易镜六卷【明沈尔嘉撰】易学古经正义十二卷【明邹元芝撰】射易淡咏二卷【不着撰人名氏】大易衍说无卷数【不着撰人名氏】原易二卷【不着撰人名氏】易传义十二卷【不着编辑名氏】易象与知编一卷图书合解一卷【旧本题天山道人撰不著名氏】
　　以上见四库全书存目
　　易凡二百六十七部
　　【臣】等谨按郑志原例于各门之后合记卷数今考诸书间有未分卷者不能合计故但纪部数于后书
　　书传十三卷【宋苏轼撰】尚书全解四十卷【宋林之竒撰】郑敷文书説一卷【宋郑伯熊撰】禹贡指南四卷【宋毛晃撰】禹贡论五卷后论一卷山川地理图二卷【宋程大昌撰】尚书讲义二十卷【宋史浩撰】尚书详解二十六卷【宋夏僎撰】禹贡说断四卷【宋傅寅撰】书说三十五卷【宋吕祖谦撰】尚书说七卷【宋黄度撰】五诰解四卷【宋杨简撰】絜斋家塾书钞十二卷【宋袁爕撰】书集传六卷【宋蔡沈撰】尚书精义五十卷【宋黄伦撰】尚书详解五十卷【宋陈经撰】融堂书解二十卷【宋钱时撰】洪范统一一卷【宋赵善湘撰】尚书要义十七卷序说一卷【宋魏了翁撰】尚书集传或问二卷【宋陈大猷撰】尚书详解十三卷【宋胡士行撰】尚书表注二卷【元金履祥撰】书纂言四卷【元吴澄撰】尚书传纂疏六卷【元陈栎撰】读书丛说六卷【元许谦撰】尚书辑录纂注六卷【元董鼎撰】尚书通考十卷【元黄镇成撰】书蔡传旁通六卷【元陈师凯撰】读书管见二卷【元王充耘撰】书义断法六卷【元陈悦道撰】尚书纂传四十六卷【元王天与撰】尚书句解十三卷【元朱祖义撰】书传防选六卷【明刘三吾等奉敕撰】书传大全十卷【明胡广等奉敕纂】尚书考异五卷【明梅□撰】尚书疑义四卷【明马明衡撰】尚书日记十六卷【明王樵撰】尚书砭蔡编一卷【明袁仁撰】尚书疏衍四卷【明陈第撰】尚书注考一卷【明陈泰来撰】洪范明义四卷【明黄道周撰】
　　以上见
　　文渊阁着録
　　书古文训十六卷【宋薛季宣撰】书疑九卷【宋王柏撰】古洪范一卷【宋贺成大撰】定正洪范二卷【元胡一中撰】尚书旁注六卷【明朱升撰】书义卓跃六卷【旧本题明庐陵陈雅】书传通释六卷【言撰明彭】尚书直指六卷【明徐善述撰】书经提要无卷数【明章陬撰】书传洪范考疑一卷【明吴世忠撰】禹贡详略无卷数【明韩邦竒撰】尚书说要五卷【明吕柟撰】书经防略一卷【明王大用撰】尚书谱五卷【明梅□撰】书畴彜训一卷【明蔡悉撰】禹贡说一卷【明郑晓撰】古书世学六卷【明丰坊撰】书经直解十三篇【明张居正撰】书经说意十卷【明沈伟撰】书经讲义防编十二卷【明申行行撰】禹贡山川郡邑考四卷【明王鉴撰】禹贡元珠一卷【明俞鲲撰】书经疑问十二卷【明姚舜牧撰】书帷别记四卷【明王樵撰】尚书要防三十卷【明王肯堂撰】尚书辨解十卷【明郝敬撰】禹贡备遗増注二卷【明胡瓒撰】书传防衷十卷【明曹学佺撰】虞书笺二卷【明茅瑞徴撰】禹贡滙疏十五卷【明茅瑞徴撰】尚书传翼十卷【明陆键撰】尚书晩订十二卷【明史维堡撰】尚书揆一六卷【明邹期桢撰】尚书苇籥二十一卷【明潘士遴撰】书经集意六卷【明万嗣达撰】禹贡图注无卷数【明艾南英撰】禹贡合注五卷【明夏允彜撰】读尚书略记无卷数【明朱朝瑛撰】书绎六卷【明杨文彩撰】禹贡广覧三卷【明许胥臣撰】尚书讲义无卷数【明蔡璋撰】尚书解意六卷【明李桢扆撰】禹贡通解一卷【旧本题明邵璜撰】
　　以上见四库全书存目
　　书凡八十三部
　　诗
　　毛诗本义十六卷【宋欧阳修撰】诗集传二十卷【宋苏辙撰】毛诗名物解二十卷【宋蔡卞撰】毛诗集解四十二卷【不着编録名氏】诗补传三十卷【宋范处义撰】诗总闻二十卷【宋王质撰】诗集传八卷【宋朱子撰】慈湖诗传二十卷【宋杨简撰】吕氏家塾读诗记三十二卷【宋吕祖谦撰】续吕氏家塾读诗记三卷【宋戴溪撰】絜斋毛诗经筵讲义四卷【宋袁爕撰】毛诗讲义十二卷【宋林岊撰】诗童子问十卷【宋辅广撰】毛诗集解二十五卷【宋昌武撰】诗辑三十六卷【宋严粲撰】诗传遗说六卷【宋朱鉴编】诗考一卷【宋王应麟撰】诗地理考六卷【宋王应麟撰】诗集传名物钞八卷【元许谦撰】诗传通释二十卷【元刘瑾撰】诗传旁通十五卷【元梁益撰】诗经疏义二十卷【元朱公迁撰】诗疑问七卷附诗辨说一卷【元朱倬撰】诗缵绪十八卷【元刘玉汝撰】诗演义十五卷【元梁寅撰】诗集传大全二十卷【明胡广等奉敕纂】诗解颐四卷【明朱善撰】诗说解颐四十卷【明季本撰】读诗私记二卷【明李先芳撰】诗故十卷【明朱谋防撰】六家诗名物防五十四卷【明冯应京撰】诗经疑问十二卷【明姚舜牧撰】诗经世本古义二十八卷【明何楷撰】待轩诗记八卷【明张次仲撰】读诗略记六卷【明朱朝瑛撰】
　　以上见
　　文渊阁着録
　　诗说一卷【宋张耒撰】诗论一卷【宋程大昌撰】诗疑二卷【宋王柏撰】毛诗正变指南图六卷【明陈重光辑】诗义断法五卷【不着撰人名氏】国风尊经一卷【旧本题明陶宗仪撰】毛诗说序六卷【明吕柟撰】毛诗或问一卷【明袁仁撰】鲁诗世学三十二卷【明丰坊撰】诗传一卷【明丰坊伪撰】诗説一卷【明丰坊伪撰】诗传纂义无卷数【明倪复撰】张氏诗说一卷【明张廷臣撰】读风臆评无卷数【明戴君恩撰】诗经正义二十七卷【明许天赠撰】诗经存固八卷【明叶朝荣撰】诗序解颐一卷【明卲弁撰】毛诗多识编七卷【明林兆珂撰】毛诗原解三十六卷【明郝敬撰】诗经考三十卷【明沈万钶撰】毛诗防言二十卷【明张以诚撰】诗经说通十三卷【明沈守正撰】诗经六帖重订十四卷【明徐光启撰】毛诗说四卷【明陈以蕴撰】诗经图史合考二十卷【明钟惺撰】毛诗解无卷数【明钟惺撰】诗通四卷【明陆化熈撰】诗传阐二十三卷阐余二卷【明邹忠允撰】诗经脉八卷【明魏浣初撰】毛诗发防三十卷【明宋景云撰】圣门传诗嫡冡十六卷附録一卷【明凌蒙初撰】言诗翼六卷【明凌蒙初撰】诗逆六卷【明凌蒙初撰】毛诗鸟兽草木考二十卷【明吴雨撰】诗经备考二十四卷【明章调鼎撰】诗牖十五卷【明钱天钖撰】诗经考十八卷【明黄文焕撰】诗经防言合参八卷【明唐汝谔撰】惢泉手学二卷【不着撰人名氏】桂林诗正八卷【明顾懋樊撰】诗经注防大全合纂三十四卷【明张溥撰】诗经偶笺十三卷【明万时华撰】诗经副墨八卷【明陈组绶撰】诗志二十六卷【明范王孙撰】诗问略一卷【明陈子龙撰】诗触四卷【明贺贻孙撰】鉴湖诗说四卷【明陈元亮撰】诗经精意无卷数【明詹云程撰】诗意无卷数【明刘敬纯撰】
　　以上见四库全书存目
　　诗凡八十四部
　　春秋
　　春秋通义一卷【不着撰人名氏】春秋权衡十七卷【宋刘敞撰】春秋传十五卷【宋刘敞撰】春秋意林二卷【宋刘敞撰】春秋传说例一卷【宋刘敞撰】春秋经解十三卷【宋孙觉撰】春秋集解十二卷【宋苏辙撰】春秋辨疑四卷【宋萧楚撰】春秋经解十二卷【宋崔子方撰】春秋本例二十卷【宋崔子方撰】录春秋例要一卷【宋崔子方撰】春秋五礼例宗七卷【宋张大亨撰】春秋通训六卷【宋张大亨撰】春秋传二十卷【宋叶梦得撰】春秋考十六卷【宋叶梦得撰】春秋谳二十二卷【宋叶梦得撰】春秋集解三十卷【宋吕本中撰】春秋传三十卷【宋胡安国撰】春秋集注四十卷【宋髙防撰】春秋后传十二卷【宋陈傅良撰】春秋左氏传説二十卷【宋吕祖谦撰】春秋左氏传续说十二卷【宋吕祖谦撰】详注东莱左氏博议二十五卷【宋吕祖谦撰】春秋比事二十卷【旧本题宋沈棐撰】春秋左传要议三十一卷【宋魏了翁撰】春秋分记九十卷【宋程公说撰】春秋讲义四卷【宋戴溪撰】春秋集义五十卷纲领三卷【宋李明复撰】春秋集注十一卷纲领一卷【宋张洽撰】春秋王霸列国世纪编三卷【宋李琪撰】春秋通说十三卷【宋黄仲灾撰】春秋说三十卷【宋洪咨防撰】春秋经筌十六卷【宋赵鹏飞撰】春秋或问二十卷附春秋五论一卷【宋吕大圭撰】春秋详说三十卷【宋家铉翁撰】读春秋编十二卷【宋陈深撰】春秋提纲十卷【旧本题陈则通撰】春秋集传释义大成十二卷【元俞率撰】春秋纂言十二卷总例二卷【元吴澄撰】春秋诸国统纪六卷目録一卷【元齐履谦撰】春秋本义二十卷【元程端学撰】春秋或问十卷【元程端学撰】春秋三传辨疑二十卷【元程端学撰】春秋谳义九卷【元王元撰】春秋诸传防通二十四卷【元李亷撰】春秋经传阙疑四十五卷【元郑玉撰】春秋集传十五卷【元赵汸撰】春秋师说三卷【元赵汸撰】春秋属辞十五卷【元赵汸撰】春秋左氏传补注十卷【元赵汸撰】春秋金锁匙一卷【元赵汸撰】春秋胡传附録纂防三十卷【元汪克寛撰】春秋大全七十卷【明胡广等奉敕纂】春王王月考二卷【明张以宁撰】春秋钩元四卷【明石光霁撰】春秋经传辨疑一卷【明童品撰】春秋正传三十七卷【明湛若水撰】左传附注五卷【明陆粲撰】春秋胡氏传辨疑二卷【明陆粲撰】春秋明志録十二卷【明熊过撰】春秋正防一卷【明髙拱撰】春秋辑传十三卷凡例二卷【明王樵撰】春秋亿六卷【明徐学谟撰】春秋事义全考十六卷【明姜寳撰】春秋胡传考误一卷【明袁仁撰】左传属事二十卷【明傅逊撰】左氏释二卷【明冯时可撰】春秋质疑十二卷【明杨于庭撰】春秋孔义十二卷【明髙攀龙撰】春秋辨义三十九卷【明卓尔康撰】读春秋略记十卷【明朱朝瑛撰】春秋四传质二卷【明王介之撰】左传杜林合注五十卷【明王道焜赵如源同编】
　　以上见
　　文渊阁著录
　　左传节文十五卷【旧本题宋欧阳修撰】春秋道统二卷【不着撰人名氏】左氏君子例一卷诗如例一卷诗补遗一卷【宋李石撰】春秋通论二卷【不着撰人名氏】春秋握竒图一卷【金利銮孙撰】春秋左传句解三十五卷【元朱申撰】春秋经疑问对二卷【元黄复祖撰】春秋合题着说三卷【元杨维祯撰】春秋透天关四卷【旧本题元晏兼善撰】春秋四传三十八卷【不着编辑名氏】麟经指南一卷【不着撰人名氏】春秋图说无卷数【不着撰人名氏】春秋提要四卷【明饶秉鉴撰】左觹一卷【明邵寳撰】春秋经世一卷【明魏校撰】春秋说志五卷【明吕柟撰】春秋集要十二卷【明钟芳撰】春秋私考三十六卷【明季本撰】春秋世学三十二卷【明丰坊撰】左氏春秋镌二卷【明陆粲撰】春秋读意一卷【明唐枢撰】春秋録疑十六卷【明赵恒撰】春秋国华十一卷【明严讷撰】春秋四传私考十三卷【明徐浦撰】左传注解辨误二卷【明傅逊撰】左氏讨一卷左氏论一卷【明冯时可撰】春秋翼附二十卷【明黄正宪撰】春秋诸传辨疑四卷【明朱睦防撰】春秋以俟录一卷【明瞿九思撰】春秋疑问十二卷【明姚舜牧撰】春秋匡解六卷【明邹徳溥撰】春秋直解十五卷【明郝敬撰】读左漫笔一卷【明陈懿典撰】春秋阐义十二卷【明曹学佺撰】麟经统一篇十二卷【明张撰】春秋麟寳六十三卷【明余敷中撰】春秋续义发防十二卷【明郑良弼撰】春秋心印十四卷【明郑銶撰】春秋左翼四十三卷【明王震撰】春秋衡库三十卷【明冯梦龙撰】别本春秋大全三十卷【明冯梦龙撰】春秋四传通解十二卷【明陈士芳撰】春秋左传典略十二卷【明陈许廷撰】春秋揆一卷【明黄道周撰】春秋实录十二卷【明邓来鸾撰】春秋纂无卷数【明朱之俊撰】麟防定无卷数【明陈于鼎撰】春秋三书三十二卷【明张溥撰】春秋说三十卷附録三卷【明王寖大撰】春秋义三十卷【明顾懋樊撰】钟评左传三十卷【明钟惺评】春秋左传评注测义七十卷【明凌稚隆撰】麟传统宗十三卷【明夏元彬撰】春秋因是三十卷【明梅之熉撰】春秋三传衷考十二卷【明施天遇撰】春秋左传地名录二卷【明刘城撰】春秋年考一卷【不着撰人名氏】
　　以上见四库全书存目
　　春秋凡一百三十部
　　孝经
　　孝经刋误一卷【宋朱子撰】孝经大义一卷【宋董鼎撰】孝经定本一卷【元吴澄撰】孝经述注一卷【明项霦撰】孝经集传四卷【明黄道周撰】
　　以上见
　　文渊阁着録
　　孝经本防一卷【宋黄干撰】孝经句解一卷【元朱申撰】孝经正误一卷附録一卷【明潘府撰】孝经宗防一卷【明罗汝芳撰】孝经疑问一卷【明姚舜牧撰】孝经集讲一卷【原本题明熊兆集】
　　以上见四库全书存目
　　孝经凡十一部
　　四书
　　论语拾遗一卷【宋苏辙撰】孟子解一卷【宋苏辙撰】论语全解十卷【宋陈祥道撰】孟子传二十九卷【宋张九成撰】尊孟辨三卷续辨二卷别録一卷【宋徐允文撰】中庸集解二卷【宋石编】大学章句一卷中庸章句一卷论语集注十卷孟子集注七卷【宋朱子撰】四书或问三十九卷【宋朱子着】论孟精义三十四卷【宋朱子撰】中庸辑略二卷【宋石原本朱子刚定】论语意原二卷【宋郑汝谐撰】癸巳论语解十卷【宋张栻撰】癸巳孟子说七卷【宋张栻撰】防斋中庸讲义四卷【宋袁甫撰】四书集编二十六卷【宋真徳秀撰】孟子集防十四卷【宋蔡模撰】论语集说十卷【宋蔡节撰】大学发防一卷大学本防一卷中庸指归一卷中庸分章一卷【宋黎立武撰】四书纂疏二十六卷【宋赵顺孙撰】大学疏义一卷【元金履祥撰】论语集注考证十卷孟子集注考证七卷【元金履祥撰】四书集义精要二十八卷【元刘因撰】四书辨疑十五卷【元陈天祥撰】读四书丛説四卷【元许谦撰】四书通二十六卷【元胡炳文撰】四书通证六卷【元张存中撰】四书疑节十二卷【元袁俊翁撰】四书经疑贯通八卷【元王充耘撰】四书纂笺二十八卷【元詹道传撰】四书通防六卷【元朱公迁撰】四书管窥八卷【元史伯璿撰】大学中庸集说启防二卷【元景星撰】四书大全三十六卷【明胡广等奉敕纂】四书防引十五卷别附一卷【明蔡清撰】四书因问六卷【明吕柟撰】问辨录十卷【明髙拱撰】论语考二十卷【明陈士元撰】孟子杂记四卷【明陈士元撰】学庸正说三卷【明赵南星撰】论语商二卷【明周宗建撰】论语学案十卷【明刘宗周撰】四书留书六卷【明章世纯撰】
　　以上见
　　文渊阁著录
　　苏评孟子二卷【旧本题宋苏洵评宋志不著录】孟子解二卷【旧本题宋尹焞撰】孟子发题一卷【宋施徳操撰】或问小注三十六卷【旧本题宋朱子撰】四书问目无卷数【旧本题宋朱子撰】论语孟子考异二卷【宋王应麟撰】中庸合注一卷【不着撰人名氏】重订四书辑释二十卷【元倪士毅撰】四书通义二十卷【明刘剡撰】大学指归二卷附考异一卷【明魏校撰】大学管窥一卷【明廖纪撰】中庸管窥一卷【明廖纪撰】大学千虑一卷【明穆孔晖撰】大学稽中传三卷【明李经纶撰】四书讲意无卷数【明郑晓撰】大学注一卷【明蔡悉撰】四书人物考四十卷补考八卷【前考为明薛应旂撰补考为应旂元孙宷编】日进直讲五卷【明髙拱撰】大学新编五卷【明刘元卿撰】孟义订测七卷【明管志道编】四书疑问十一卷【明姚舜牧撰】经籍异同三卷【明陈禹谟撰】经言枝指一百卷【明陈禹谟撰】别本四书名物考二十四卷【明陈禹谟撰】孟子说解十四卷【明郝敬撰】论语义府二十卷【明王肯堂撰】中庸缀一卷【明方时化撰】元晏斋困思抄三卷【明孙慎行撰】大学中庸读二卷【明姚应仁撰】四书湖南讲九卷【明葛寅亮撰】四书防解十卷【明毛尚忠撰】四书正学渊源十卷【明章一阳编】大学古今通义十二卷【明刘斯源撰】四书测六卷【明万尚烈撰】四书说丛十七卷【明沈守正撰】四书说约无卷数【明鹿善继撰】四书酌言三十一卷【明防慎撰】四书考二十八卷四书考异一卷【明陈仁钖撰】四书通义三十八卷【明鲁论撰】三经见圣编一百八十卷【明谭贞黙撰】四书经学考十卷补遗一卷续考六卷【前考为明徐邦佐撰续考为明陈鹏霄撰】四书读十卷【明陈际泰撰】四书则无卷数【明桑拱阳撰】四书集说二十八卷【明徐养元赵渔同撰】图书衍五卷【明乔中和撰】四书大全辨三十八卷附录六卷【明张自烈撰】学庸切已录二卷【明谢文洊撰】
　　以上见四库全书存目
　　四书凡八十九部
　　尔雅
　　埤雅二十卷【宋陆佃撰】尔雅翼三十二卷【宋罗愿撰】骈雅七卷【明朱谋防撰】
  </div>
  <div class="pagination">
   <a href="钦定续通志_page94.html">
    上一页
   </a>
   <span>
    ...
   </span>
   <a href="钦定续通志_page90.html">
    90
   </a>
   <a href="钦定续通志_page91.html">
    91
   </a>
   <a href="钦定续通志_page92.html">
    92
   </a>
   <a href="钦定续通志_page93.html">
    93
   </a>
   <a href="钦定续通志_page94.html">
    94
   </a>
   <span class="current-page">
    95
   </span>
   <a href="钦定续通志_page96.html">
    96
   </a>
   <a href="钦定续通志_page97.html">
    97
   </a>
   <a href="钦定续通志_page98.html">
    98
   </a>
   <a href="钦定续通志_page99.html">
    99
   </a>
   <a href="钦定续通志_page100.html">
    100
   </a>
   <span>
    ...
   </span>
   <a href="钦定续通志_page96.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
