<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 65 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 65 页/共 148 页</h1>
    <div class="content">
○派贝勒载润诣时应宫、贝勒载洵诣昭显庙、镇国将军载振诣宣仁庙、镇国公溥佶诣凝和庙拈香。现月　　

○谕军机大臣等、电寄张人骏等、近来沿江各省年岁歉收。米价腾贵。饥民艰于得食。以致人心浮动。伏莽潜滋。朝廷宵旰忧劳。总以先平米价为思患豫防之计。而邻近产米各处。率多禁止出境。自保乡闾。恐无救济之余力。目前办法。亟应联合绅商。协筹款项。采办米粮。或迅购大宗洋米。设局平粜。以定人心而弭隐患。应如何通盘筹画。分别缓急。妥定办法之处。著张人骏、瑞澂、宝棻、增韫。朱家宝、杨文鼎、迅即会同商搉。详晰电奏。以慰厂＜虘阝＞堇念。电寄　　

○又谕李经羲、电奏、滇绅陈荣昌等呈称滇路无款。急切待修。请饬部速筹路款等语。滇路关系紧要。著邮传部迅速查勘。归入李经羲前奏。一并妥议覆奏。其筹借路款各节。并著度支部妥议具奏。电寄　　

○又谕、电寄长江水师提督程文炳、据电奏、湘省谣言甚血■乣。各处人心浮动。调拨水师石滟驳船。分赴甯益。并派师船保护洋商等语。长江上下游地方紧要。著即严密巡缉。加意防范。毋稍疏虞。电寄　　

○命河南巡抚吴重喜■心来京另候肬■闲用。调江苏巡抚宝棻为河南巡抚。奉天巡抚德全为江苏巡抚。未到任以前。命江苏布政使陆钟琦暂行护理。现月　　

○壬戌。圣祖仁皇帝诞辰。遣官祭奉先殿。早事　　

○谕军机大臣等、电寄张人骏等、据电奏、苏甯两属需米孔亟。请将应运上年新漕再缓运十万石。并派员赴外埠购米。请晚完沿途厘税等语。著照所请。电寄　　

○又谕、电寄长庚、电奏悉。武威县民藉口土税未撤。聚血■乣要求。著长庚饬属剀切开导。并豫筹妥善办法。毋得临时操切从事电寄　　

○又谕电寄杨文鼎、电奏悉。筹画一切。尚属周密。即著将善后事宜。认真办理。以靖地方。电寄　　

○督办津浦铁路事务邮传部尚书徐世昌等奏、津浦铁路北段料车。已抵德州。全路工程。接续经营。节节前进。报闻。摺包　　

○又奏、黄河桥工加深增费。关系全桥。不能酌减。依议行摺包　　

○吉林巡抚陈昭常奏、体察情形。添改吉省民官各缺。拟请改绥芬厅为府。移驻甯古塔。易名甯安。密山府属之呢吗口。设立分防同知。定厅名曰虎林。改双城府属之滨江同知密山府属之呢吗口同知、绥芬府属之东甯通判为分防缺。其请缓设之饶河、舒兰二县。拟即改充。并于吉林长春境内。添设双阳德惠两县。下会议政务处议。摺包　　

○两江总督张人骏等奏、扬属运河建立各坝。原为宣洩盛涨。保＜目辟＞行＜匧心＞口＜韦未＞＜夗贝＞下河地方而设。应请申明旧章。此后守坝。视奏定丈尺。即当酌量启放。冀以保固堤工。永免溃决巨患。得旨、即著该督抚等按照定章。妥慎会商办理。摺包　　

○以因公擅杀。革广西怀集县知县蒋航职。并讯办。摺包　　

○以遗爱在民。予故太常寺卿袁永于安徽芜湖建立专祠。摺包　　

○蠲缓广西桂平、平南、崇善、养利、灵川、藤、武宣、雒容、来宾、临桂、平乐、恭城、富川、荔浦、昭平、苍梧、怀集、贵、横、宜山二十州县被灾村庄地丁兵米有差。摺包　　

○癸亥。谕内阁、奉天巡抚著即裁撤。东三省总督锡良著兼管奉天巡抚事。现月　　

○四川总督赵尔巽奏、交脚旧汛据夷中心。此次用兵收复。拟请增设昭觉县治。以收控制绥怀之效。又川省甯远府属之四昌县辖境辽阔。其西南普济威龙两土司地方。与县治相隔二百余里。鞭长莫及。拟添设巡检一员。名曰普威巡检。管理汉夷狱讼。暨兴学屯垦各事宜。下部议行。　　

○又奏、中渡地方为打箭炉通边藏要道。其地即鸦龙江。江面宽至数十丈。水极漂急。每当盛涨。舟船不能迳渡。转输饷械尤难。非建桥不足以资利便。现与比商订定合同。造洋式钢桥一座。价银二万八千五百两。下部知之。　　

○又奏、川省筹设存古学堂。参酌鄂苏办法。暂定肬■闲章。下部知之。摺包　　

○署伊＜覀之＞■牛将军广福奏、伊塔茶务有限公司现拟改为专帮商办。以裕饷源。另订肬■闲明章程。又奏、伊＜覀之＞■牛创办官商合资制革有限公司。原为抵制俄货起见。而新疆商务。华商有税。俄商无税。不徒抵制徒托空言。官商亦将坐困。应恳准如缠商所请。除公司收买生皮。照章纳税外。所制熟皮。免再徵税。以昭平允而示维持。均下所司议。摺包　　

○西甯办事大臣庆恕奏、试办青海垦务。现在查出荒地。招户认领从容劝导。务以蒙番汉民相安为宗旨。下部知之。摺包　　

○实授广福为伊＜覀之＞■牛将军。以锡伯营领队大臣希贤为伊＜覀之＞■牛副都统。现月　　

○以四川建昌镇总兵田振邦署四川提督。现月　　

○以因公被戕。予广西截取知县余天随优恤。摺包　　

○赏法国驻四川重庆领事白达宝星。摺包　　

○甲子。大学士军机大臣鹿传霖病请开去要差。并续假一月。得旨、鹿传霖著再赏假一个月。安心调理。毋庸开去军机大臣差使。现月　　

○乙丑。谕军机大臣等、电奏张人骏等、张人骏、朱家宝电奏安徽宿州匪徒仓猝起事。扰及怀远等处。幸得立时殄灭等语。办理尚称妥速。仍著督饬各属。严缉逸匪。以消隐患。电寄　　

○以兴京副都统墨麒为永陵守护大臣。现月　　

○丙寅。谕军机大臣等、此次查验询明保荐人才。著仍派那桐、荣庆、梁敦彦、瑞良、俞廉三。现月　　

○又谕、电寄张人骏等、电奏甯苏等属米价腾贵。妥筹平粜办法。请将亏耗之款作正开销。并将官商所运平粜米粮为数无多者。免完厘税各等语。著照所请。妥速筹办。电寄　　

○又谕、电寄赵尔巽电奏悉。田振邦未到任以前。四川提督著黄忠浩暂行署理。电寄　　

○大学士南书房翰林陆润庠等奏。阅看京员恭纂书籍。校正讹舛之处。逐卷加签呈览。得旨、仍著刘锦藻按照南书房签出之处。更正妥协。再行呈进。现月　　

○赏署江北提督雷震春侍郎衔。现月　　

○丁卯。穆宗毅皇帝诞辰。上诣乾清宫圣容前行礼。早事　　

○遣官祭奉先殿。　　

○以武昌盐法道马吉樟为湖北按察使。现月　　

○戊辰。谕军机大臣等、电寄张人骏等、电奏悉。仍著张人骏会商各该督抚妥筹办理。电寄　　

○引见京师陆军测绘学堂毕业生得旨、考列优等之朱受豫国勋、景文、黄秉德、贵林、邓崇熙、李华秾、龚靖义、陈忠元、黄耀秋、马景南、臧焜、庚厚、王琇、何其彬、陈恕、崔作木滟撆、均著赏给举人。授为测绘副军校。考列上等之王思辅、王澄清、崇福、李廷栋、刘志道、长铭、于文蔚、程立民、张启华、林彰鉴、保瑞、靳星沅、耿之翰、陈文海、张国柱、岳蓬壶、马寿恺、田统宇、田兆霖、恩懋、黄钺、曹壮思、周之章、徐寿椿、闵文熙、文实、靳光荣、李先知、广兴、杨善培、永麟、张淦、宝贤均著赏给举人。授为测绘协军校。考列中等之林超、双柱、吉立嘎拉均著赏给举人。以测绘协军校记名补用。现月　　

○己巳。谕军机大臣等、有人奏、绥远城将军办理蒙旗垦务。多方骚扰。势将激变等语。著丁宝铨按照所奏各节。确切查明。据实具奏。毋稍徇隐。原片著钞给阅看。廷寄　　

○学部奏臣部第一次教育统计图表。办理完竣。总为奏三百三十有三。区为三类。一为学部暨京师学堂之统计。一为各直省总括之统计。一为各直省分列之统计。盖各省学务进步之迟速。生徒就学之多寡。学务经费岁入之盈绌。岁出之丰约。备载于总表分表之中。又荟萃各表。揭其比较所得之数。制为肬■闲明之图。系之以比例。显之以采色。载诸肬■闲端。俾观览者始验之于图。已略识其盈虚。既参之于各表。更详知其究竟。在进步速者。因比较而程功可睹。自当益励其进取之心。而进步较迟者。或以风气之未开。或因财力之不继。迨按诸图表。优绌显然相形之余。人情自奋。必能亟起直追。力求进益。下宪政编查馆知之。摺包　　

○庚午。谕军机大臣等、陆军部奏、议覆直隶提督姜桂题奏保并案供差人员。声明请旨一片。总兵马文翰著赏加提督衔。尽先补用副将赵倜。陈希义方有田均著以总兵交军机处记名。现月　　

○又谕、电寄张人骏、电奏悉。陆钟琦著兼护抚篆。毋庸交卸藩篆。电寄　　

○以翰林院修撰骆成骧为山西提学使。现月　　

○旌表矢志殉夫烈妇山东曲阜孔令保之妻潘氏。并列入国史节义传。摺包　　

○辛未。谕军机大臣等、有人奏、藩司大员素行贪鄙。据实纠倢■＜曰融＞■＜石木＞一摺。著长庚按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。廷寄　　

○又谕、电寄杨文鼎、据电奏、归并局所。建筑审判各厅。请展限三个月等语。著照所请。电寄　　

○河南巡抚吴重喜■心奏、黄河北岸孟县民工。连年节节生险。更重于前。现拟估修土石各工。并专派委员。驻工修守。以重河务。下部知之。摺包　　

○甘肃新疆巡抚联魁奏、遵筹农林工艺要政。现于省城北门外开办通省农林试验场。并拟添设实业讲习所。其各属亦饬次第举办。夫农林为天地自然之利。工艺为改良土货之图。以新省开辟未久。荒地多属腴区。土货亦极充牣。因势利导。本可藉手有为。第以交通不便。财力均绌拓垦务则招检綦难。兴制造则行销易滞。非轨路大通。未易遽言发达。惟黾勉以图。饬属切实经理。已办者设法扩充。未办者速筹兴举。得旨、著即认真筹办。摺包　　

○以勋劳卓著。开复故降调河南巡抚李庆＜目辟＞自＜恳-艮页＞羽＜夗贝＞原官。摺包　　
</div>
    <div class="pagination">
<a href="清实录宣统朝政纪_page64.html">上一页</a><span>...</span><a href="清实录宣统朝政纪_page60.html">60</a><a href="清实录宣统朝政纪_page61.html">61</a><a href="清实录宣统朝政纪_page62.html">62</a><a href="清实录宣统朝政纪_page63.html">63</a><a href="清实录宣统朝政纪_page64.html">64</a><span class="current-page">65</span><a href="清实录宣统朝政纪_page66.html">66</a><a href="清实录宣统朝政纪_page67.html">67</a><a href="清实录宣统朝政纪_page68.html">68</a><a href="清实录宣统朝政纪_page69.html">69</a><a href="清实录宣统朝政纪_page70.html">70</a><span>...</span><a href="清实录宣统朝政纪_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
