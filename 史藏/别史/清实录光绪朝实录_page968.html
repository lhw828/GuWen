<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 968 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 968 页/共 1316 页</h1>
    <div class="content">○辛巳。谕军机大臣等。裕长奏。豫省布置情形。并请指授机宜各摺片。所筹尚属周密。于荫霖计不日即可抵豫。著再行酌度形势。察看将领是否得力。加意妥筹。务期防范严密。以固疆圉。现在正将开议。和局万不可决裂。如果敌兵临境。先行遴派妥员。前往劝阻。固不可轻启衅端。亦断难听其直入。此中机宜。该抚等务当稳慎筹画。总以毋碍大局为要。将此由六百里各谕令知之。寄谕　　

○又谕、端方奏、豫防险要一摺。现在驻跸西安。豫楚皆宜筹防。除河南已饬裕长于荫霖妥筹布置。并令董福祥圣文炳统率所部分驻潼洛河北一带择要严防外。襄阳为中原绾毂之区。尤宜重兵扼守。以资拱＜目辟＞行＜匧心＞口＜韦未＞＜夗贝＞。兼护运道。著张之洞迅派得力将领。带营扼要驻扎。妥筹防范。是为至要。原摺著钞给阅看。将此由六百里谕令知之。寄谕　　

○又谕、前因吴隆海所统安徽一军。沿途骚扰当。谕令端方前往查办。兹据查明奏称。该军骚扰特甚。营官李思孝。滋生事端。尤有确据记名提督吴隆海治军漫无纪律。不胜统率之任。即著程文炳。将吴隆海先行撤去统领。听候查办。仍迅速商明王之春。派员接统。以资得力。其所部兵丁。如有老弱充数情弊。即著认真沙汰。毋稍迁就。将此由六百里谕令知之。

寄谕

　　

○又谕、本年七月闲。京畿一带奉匪肇祸。骤启兵端。以致地方蹂躏。生灵涂炭。现派奕劻、李鸿章与各国使臣。在京议款。正在为难之际。云南与英法属界毗连。万不可再启衅端。崧蕃、丁振铎、身任地方。责无旁贷。于一切交涉事件。务须和平办理。以维大局。各属教士教民。尤宜懔遵晶■宜次谕旨。加意保护。冯子材办理边防。惟当约束兵丁。严申纪律。如有无知弁兵。徒逞意气。至与教士教民为难生衅。即著该提督随时惩戒。毋稍回护。时局至此。全在封疆大吏。与专阃大员。和衷共济。补救时艰。该督等接奉此旨。自当仰体朝廷。不得已之苦衷。总以安靖地方消患无形为第一要义。傥意见纷歧。办理不善。致碍和局。则罪有攸归。该督等自问能当此重咎否耶。懔之慎之。将此由六百里各谕令知之。寄谕　　

○又谕、端方奏、赴豫密查事件先陈大略情形一摺。吴隆海一军。沿途骚扰。既据该藩司查明属实。本日已饬程文炳。先将吴隆海撤去统领。听候查办。端方著即行局省。其洛阳一案。俟该藩司所派委员查覆到日。再行奏结。将此谕令知之。

寄谕　　

○庆亲王奕劻奏、派太常寺官员分班守护太庙。报闻。摺包

　　

○留京办事大臣大学士昆冈等奏、翰林院侍读学士黄思永、因乱出禁。据实自陈。请旨办理。得旨、即著昆冈等查明原案。拟议请旨。摺包　　

○桂春随扈。以刑部右侍郎景沣署右翼总兵官。现月　　

○命总管内务府大臣世续、文廉、留京照管内廷事务。摺

包

　　

○以司铎称职。予云南大理府教授许印芳等奖叙命镇国将军载瀛带领侍＜目辟＞行＜匧心＞口＜韦未＞＜夗贝＞十员。往奠故郑亲王凯泰茶酒。赏陀罗经被。恤典如例。寻予谥日恪。　　

○壬午。谕内阁、徐会沣等奏、土匪戕官劫狱。调兵剿办情形一摺。本年八月闲。直隶怀柔县突有土匪数百名。闯进衙署。将该县知县焦立奎戕害。并杀害眷口幕友多人。银物抢劫一空。实属形同叛逆。虽经都司项维扬等、带兵追剿。将逃犯孙林当场格毙。其余各匪。均开城远扬。迄无弋获。即著李鸿章迅饬通永镇李安堂认真剿办。悉数擒获。尽法惩治。毋任漏网。现月　　

○谕军机大臣等、户部奏、陕西灾象已成。拟遴派义绅募捐办赈一摺。陕省连年歉收。今年亢旱尤甚。灾象已成。自宜亟筹赈抚。江苏候选教职严作霖办理义赈多年。不辞劳瘁。晶■宜经传旨嘉奖。著刘坤一、松寿、聂缉规、饬令该员邀集同志。来陕办理义赈。补用道施则敬、候选道严信厚、周宝生、向办义赈。均著成效。并著饬令该员等、分投劝办。惟灾区较广。需款甚钜。盛宣怀久驻上海。熟悉商情。并饬劝募钜款。源源汇解。以资接济。该督等仍咨行江西安徽两湖闽广四川各督抚出示晓谕绅商。量力捐助。仍檄饬各该地方官。会同义绅妥为经理。不准稍有勒派等情为要。将此由五百里各谕令知之。原摺著钞给阅看。寻盛宣怀奏、遵旨筹办陕西义赈事宜。请饬速发实官执照实收。下部知之。摺包　　

○又谕、电寄锡良、真电悉。据称升允所禀洋兵分扑紫荆关。鏖战两时。关隘失守。退扎浮图亿。北防甚急。请拨营协助等情。此股洋兵肆扰。究有若干。果系孰先开衅。督兵鏖战。实在情形究竟如何。著该抚迅速派员。前往密探确实。即行电覆。北防兵单可虑。即著会商宋庆。马玉昆赶紧拨营。力筹堵御。毋稍疏虞。是为至要。电谕　　

○又谕、电寄奎俊、真电已悉。暒滟台枪、前膛枪、均尚可用。究欠速利。后膛马蹄尼枪较好。而子弹多不甚合膛。尚欠考校。著该督督饬局员。召募精匠。加工赶造。总期子弹合膛。施放灵捷。所奏马蹄尼一千杆暒滟台枪二百杆。即配齐子弹。先行迅解行在。余仍加造。源源接济。以资利用为要。电

谕

　　

○又谕、电寄李鸿章、电悉。藩司廷雍经洋兵拘留。现在是否放回。著该督查明具奏。直隶藩司一缺。此时关系尤要。即著该督酌量办理。并保奏堪以胜任之员。请旨遵行。永平府知府重燠、被俄兵执往旅顺。究因何事。并著向俄使催问。速令释回为要。电谕　　

○督办铁路事务大理寺少卿盛宣怀奏、晋豫两省拆毁电蝱滟戋。责成保护不力之地方官赔修。直隶东三省因战事被毁地方。则由血■乣商集股重造。从之。摺包　　

○以正蓝旗汉军副都统德云为正白旗汉军都统。现月　　

○予故浙江海门镇总兵孙昌凯、附祀湖南原籍及立功省分前兵部尚书彭玉麟专祠。并宣付史馆立传从湖南巡抚俞廉三请也。摺包　　

○癸未。谕内阁、奎顺等奏、废员由配脱逃请饬缉究一摺。废员庆恩、景美、由配脱逃。业经奎顺等咨照邻境饬拏。该废员等难保不潜回本旗及京师地面。著盛京将军、顺天府五城一体严拏。务获究办。现月　　

○谕军机大臣等、电寄刘坤一、岑春火滟宣奏、陕省防务紧要请改拨枪械以济军需一摺。据称虎神营前拨江南裂造局十响毛瑟枪三千杆。该抚业与虎神营商明。酌量分用。又称该营曾经拨有快石滟驳。请一并迅解来陕等语。现在该省防务紧要。前项枪石滟驳。即著刘坤一如数配足子药。迅解行在。以资分拨应用。电谕　　

○兼署云贵总督云南巡抚丁振铎奏、永平县云龙井被灾。现筹赈抚得旨、即著饬属妥为抚恤。毋任灾黎失所以劝捐办赈出力。予四川同知朱杰等奖叙。摺包　　

○豁免云南恩安、鲁甸、永善、三厅县被灾地方条粮。现

月　　

○协修官华焯恭纂　　

总纂官熊方燧恭辑监修总裁世恭阅二签四月二十二日正总裁那月日专司蒿■禾本陆恭覆阅癸丑十一月二十三日　　

徐月日　　

荣月日副总裁唐月日　　

宗室宝恭阅五月廿七日

　　

陈恭阅三签正月十二日　　

熙月日　　

郭恭阅八月十三日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百七十三　　

光绪二十六年。庚子九月。甲申。谕军机大臣等、毓贤前次奏请前来行在。当谕令毋庸来见。现闻将抵西安。殊堪诧异。毓贤办事操切。屡被倢■＜曰融＞■＜石木＞劾。情形甚重。业经开缺。应即革职。听候查办。著岑春火滟宣、锡良、迅速查明。无论行抵何处。交地方官妥为看管。将此谕知岑春火滟宣。并由六百里谕令锡良知之。电谕　　

○又谕、电寄奕劻等、文电悉。惩办首祸。晶■宜经谕令极力磋磨。前据奏至圈禁遣戍而止。今仍未能就范。殊深愤懑。至所称以回銮之迟速。定和议之成否。足见各国有心挟制。总之长安并无久居之意。一俟款议就绪。即当降旨定期回銮。前已明白宣示。仍著坚持力辩。速催开议为要。毓贤本日已有旨革职。听候查办矣。电谕　　

○又谕、电寄李鸿章、震电两件均悉。保定之事。究竟何者属实。著即查明。迅速电覆。电谕　　

○李殿林出差。以通政使司通政使陈邦瑞署吏部左侍郎。

现月

　　

○以詹事府詹事李昭炜、少詹事戴鸿慈、翰林院侍读学士陈秉和、为内阁学士兼礼部侍郎衔。李昭炜仍署户部右侍郎。

</div>
    <div class="pagination">
<a href="清实录光绪朝实录_page967.html">上一页</a><span>...</span><a href="清实录光绪朝实录_page963.html">963</a><a href="清实录光绪朝实录_page964.html">964</a><a href="清实录光绪朝实录_page965.html">965</a><a href="清实录光绪朝实录_page966.html">966</a><a href="清实录光绪朝实录_page967.html">967</a><span class="current-page">968</span><a href="清实录光绪朝实录_page969.html">969</a><a href="清实录光绪朝实录_page970.html">970</a><a href="清实录光绪朝实录_page971.html">971</a><a href="清实录光绪朝实录_page972.html">972</a><a href="清实录光绪朝实录_page973.html">973</a><span>...</span><a href="清实录光绪朝实录_page969.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
