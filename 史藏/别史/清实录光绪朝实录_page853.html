<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 853 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 853 页/共 1316 页
  </h1>
  <div class="content">
   ○移河南光州属固始县县丞驻黎家集。汝甯府属汝阳县县丞驻水屯寨。从河南巡抚刘树堂请也。　　

○派庆亲王奕劻为崇文门正监督。刑部右侍郎文琳为副监督。　　

○丁丑。谕内阁、依克唐阿等奏、查明昭陵应修各工。情形较重。请择吉兴修一摺。著钦天监于本年八月内选择吉期。行知依克唐阿等遵照敬谨兴修。以昭慎重。现月　　

○又谕、向来督抚藩臬任满三年。应行奏请陛见。往往因有紧要事件。至期不即奏请。嗣后各该督抚藩臬。仍著扣定年限。奏请陛见。听候谕旨。现月　　

○又谕、刑部奏、代递主事萧文昭条陈一摺。中国出口货。以丝茶为大宗。自通商以来。洋货进口日多。漏卮钜万。恃此二项。尚堪抵制。乃近年出口之数锐减。若非亟为整顿。恐愈趋愈下。益无以保此利权。萧文昭所请设立茶务学堂。及蚕桑公院。不为无见。著已开通商口岸及出产丝茶省分各督抚。迅速筹议开办。以阜民生而固利源。现月　　

○谕军机大臣等、总理各国事务衙门奏、代递道员恽祖祁条陈一摺。据称民团办法。各业皆可设团。民与兵习。久即民兵。鄂中八省通衢。水陆云附。民业既多。民团易集。大可因利乘便。徐图进步等语。筹办民团。前经降旨谕令各直省限三月内覆奏。兹既据该道筹度鄂省民兵。及豫计饷源一切事宜。所有矿团、农团、岭团、滩团、堤团、客团六事。是否能于办团之内。兼谋兴利之方。实有试练民兵之效。著张之洞斟酌该省情形。先行试办。原摺著钞给阅看。将此谕令知之。现月　　

○又谕、通商约章成案汇编一书。著总理衙门详细阅看。其中有应改正者。有应分类续行纂入者。著妥为编辑。摆印数百部呈览。颁行内外各衙门。令其广为刊布。以便遵守。并著嗣后遇有订立条约。及奏定章程。并往来照会等件。即行随时分类增入。摆印颁发。毋得耽延遗漏。现月　　

○又谕、黄思永奏、铁路矿务。应由国家设立公司。任听各国商人入股等语。著王文韶、张荫桓、斟酌情形。妥议具奏。寻奏、遵查原奏所称。现时国家不特无此财力。且流弊百出。请毋庸议。从之。摺包　　

○又谕、南书房翰林陆润庠奏、请设馆编纂洋务巨帙。日讲起居注官黄思永奏、请设集贤院分科肬■闲练各一摺。均著孙家鼐核议具奏。寻奏、遵查编纂洋务巨帙。现已由出使大臣于各使馆内就近编译。较为便捷。似可毋庸另行设局。至黄思永所请改设集贤院。现裁汰各衙门业已规复。应毋庸议。从之。摺包　　

○又谕、电寄荣禄、著传知袁世凯即行来京陛见。电寄　　

○以经徵税厘出力。予奉天知府明徵等升叙加衔有差。摺

包

　　

○戊寅。谕内阁、国家振兴庶政。兼采西法。诚以为民立政。中西所同。而西人考究较勤。故可以补我所未及。今士大夫昧于域外之观者。几若彼中全无条教。不知西国政治之学。千端万绪。主于为民开其智慧。裕其身家。其精乃能美人性质。延人寿命。凡生人应得之利益。务令其推扩无遗。朕夙夜孜孜。改图百度。岂为崇尚新奇。乃眷怀赤子。皆上天之所畀。祖宗之所遗。非悉使之康乐和亲。朕躬未为尽职。加以各国环处。陵迫为忧。非取人之所长。不能全我之所有。朕用心至苦。而黎庶犹有未知。职由不肖官吏。与守旧之士大夫。不能广宣朕意。乃反胥动浮言。使小民摇惑惊恐。山谷扶杖之民。有不获闻新政者。朕实为叹恨。今将变法之意。布告天下。使百姓咸喻朕心。共知其君之可恃。上下同心。以成新政。以强中国。朕不胜厚望。著查照四月二十三日以后。所有关乎新政之谕旨。各省督抚均迅速照录。刊刻誊黄。切实开导。著各州县教官。详切宣讲。务令家喻户晓。各省藩臬道府。饬令上书言事。毋事隐默顾忌。其州县官应由督抚代递者。即由督抚将原封呈递。不得稍有阻格。总期民隐尽能上达。督抚无从营私作弊为要。此次谕旨。并著悬挂各省督抚衙门大堂。俾血■乣共观。庶无壅隔。现月　　

○又谕、前因振兴庶务。首在革除壅蔽。当经谕令各衙门代递事件。毋得拘牵忌讳。嗣因礼部阻格司员王照条陈。当将怀塔布等予以重惩。复先后谕令都察院暨各衙门随到随递。不必拘定直日之期。诚以百度维新。必须明目达聪。始克收敷奏以言之效。每恐大小臣工。狃于积习。不能实力奉行。用再明白宣谕。以后各衙门有条陈事件者。次日即当呈进。承办司员稍有抑格。该部院堂官立即严倢■＜曰融＞■＜石木＞惩办。不得略予优容。所有六月十五日、七月十六日谕旨。七月十九日朱谕。七月十七日、暨二十四日交片谕旨。均令各衙门录写一通。同此件谕旨。一并悬挂。俾得触目警心。不至复萌故态。以示朕力除壅蔽之至意。现月　　

○又谕、总理各国事务衙门、会同兵部奏、遵议武场改制事宜一摺。详加披览。所拟章程。尚有未能详备之处。著军机大臣、会同总理各国事务衙门、兵部、再行分晰条款。详议具奏。现月　　

○又谕、前据御史文悌奏倢■＜曰融＞■＜石木＞、云贵总督崧蕃、与臬司兴禄、营私各节。当经谕令王毓藻确查。兹据派员查明覆奏。据称崧蕃洁清自重。云贵文武并无异辞。其被倢■＜曰融＞■＜石木＞贿赂需索各款。均查无实据。臬司兴禄识字无多。办理各局。不能核实。武弁亦多出其门下。代求差委。操守难信。殊难胜任。兴禄著即行革职。另片奏倢■＜曰融＞■＜石木＞、古州镇总兵黄呈祥、与督署门丁张升等相识。礼物往来等语。专阃大员。与督抚阍人交接。殊失体统。黄呈祥著一并革职。至崧蕃与兴禄同官日久。该员既识字无多。其办事概可想见。何以未经倢■＜曰融＞■＜石木＞奏。该督门丁王姓、张姓、私收门包。物议沸腾。均有失察之咎。崧藩著交部议处。　　

○又谕、瞿鸿机奏、江阴南菁书院遵改学堂。并将沙田试办农学一摺。江阴南菁书院。经前学政黄体芳创设。考课通省举贡生监。现既改为学堂。著准其照省会学堂之例。作为高等学堂。以资鼓舞。该书院原有自管沙田一项。据称参用西法。树艺五谷果蔬棉麻等项。将未经围佃之地。先行试办。如有实效。再行推广等语。学堂农会。相辅而行。洵为一举两得之道。该学政此奏。具见筹画精详。留心时务。即著照议认真办理。务收实效。毋托空言。现月　　

○又谕、侍讲学士瑞洵奏、南漕改折。有益无损。请饬妥议施行。及每年豫提折价。于津通一带购米。以实食庾。并＜目辟＞行＜匧心＞口＜韦未＞＜夗贝＞弁屯田裁并。改由地方官徵租各摺片。著派奕劻、孙家鼐、会同户部妥议具奏。现月　　

○又谕、瑞洵奏、请彳滟扁设报馆。实力劝办一摺。报馆之设。原期开风气而扩见闻。该学士所称、现商约同志于京城创设报馆。繙译新报。为上海官报之续等语。即著瑞洵创办。以为之倡。此外官绅士民。并著顺天府府尹、五城御史、切实劝办。以期一律举行。现月　　

○又谕、瑞洵奏、请考试司员等语。司员贤否。为任职授事所关。曾经谕令各部院堂官考试。著即懔遵谕旨。认真试以策论。秉公分别去取。笔帖式亦著一律考试。又编修赵炳麟奏、整顿部务。拟令司员逐日到署。办事拟稿。藉知司员优劣等语。所言尚属核实。著各部院堂官即行认真整顿。现月　　

○又谕、日讲起居注官黄思永奏、筹款试办速成学堂一摺。京师大小学堂。业经先后降旨。谕令孙家鼐、及五城御史、分别举办。兹据奏称小学堂收效尚缓。大学堂事属创举。开办不易。欲速不能。请自行筹款。设立速成学堂。以期收效等语。用意殊属可嘉。著即准如所请。筹款试办。以为之倡。果有成效。再行扩充。并当予以奖励。著俟开办后察看情形。随时具奏。现月　　

○又谕、岑春火滟宣奏、徐海等处被灾。严饬州县。不准讳匿苛敛等语。各省小民。孰非朝廷赤子。遇有灾祲。饥馑流离。朕一人耳目难周。全赖地方官抚绥赈济。以苏民困。若如所奏。江南徐海等处。上年水灾。各州县并未据实详报。仍将漕米苛收各节。如果属实。不知该牧令是何肺肠。惟不肖官吏。玩视民瘼。恐不止江苏一省。著两江总督确切查明。如有讳匿苛敛情事。即行严倢■＜曰融＞■＜石木＞惩办。并著各省督抚严饬各州县等。如或狃于积习。讳灾不报。亦当随时严倢■＜曰融＞■＜石木＞。以副朕痌瘝在抱之至意。

现月

　　

○又谕、刑部奏、代递主事顾厚焜呈请京城邮政。广设分局。又都察院奏、代递优贡沈兆祎呈请推广邮政。裁撤驿站各等语。京师及各通商口岸。设立邮政局。商民既俱称便。亟宜多设分局。以广流通。至各省府州县。著一律举办。投递文报。必无稽迟时日之弊。其向设驿站之处。和可酌量裁撤。著总理各国事务衙门会同兵部妥议具奏。　　

○又谕、都察院代奏、四川举人陈天锡等敬陈管见一摺。所请将大挑教习誊录各项人员。于会试荐卷中挑取。及甲科候补人员。准其一体考差等语。著吏部礼部会同妥议具奏。寻奏、应毋庸议。从之。　　

○又谕军机大臣等、岑春火滟宣奏、请查禁米粮出口等语。据称近来直隶山东江苏浙江等省。米粮昂贵。小民无论贫富。皆有岌岌不可终日之虑。推原其故。由于奸商私贩米粮出口。更有不肖官吏。串通洋商偷运。民闲积储日少。以致米价日昂。各通商口岸地方官。虽经出示严禁。不过照例晓谕。未能认真稽查。著沿江沿海各直省督抚。申明约章。严行查禁。其有运往内地。须由海关出入者。仍发给联单。密为稽核。傥官吏查禁不实。即予严倢■＜曰融＞■＜石木＞惩处。将此通谕知之。现月　　

○又谕、岑春火滟宣奏、粤汉铁路。招股为难。请设彩票招商局。以集钜款等事。据称铁路利权。外人皆欲干预。若粤汉铁路。因循不修。实恐藉口代造。致滋隐患。因拟变通招股之法。在广东上海汉口江苏江西天津分设六局。名曰铁路彩票招商局。分次开彩。每年可得银一千二百万两。以之修路养路。均必裕如。请允试办各节。粤汉铁路。亟宜兴修。现在库帑支绌。官款实无可提。即著该藩司于到任后。体察情形。妥筹试办。并将如何办理之处。先行具奏。将此谕令知之。现月　　

○又谕、本日岑春火滟宣奏、银圆铜钱。请广为鼓铸等语。著总理各国事务衙门归入刘庆汾等前奏内一并议奏。现月　　

○又谕、本日岑春火滟宣奏、昭信股票。宜令册报等语。著户部议奏。现月　　

○又谕、都察院奏、生员林辂存呈称。字学繁难。请用切音。据情代奏一摺。著总理各国事务衙门、调取卢赣章等所著之书。详加考验具奏。现月　　

○又谕、都察院代奏、主事广德。请将八旗官学。改为学堂等语。著管理八旗官学大臣妥速议奏。请将旗营兵丁添缺添试火枪等语。著八旗都统前锋护军统领妥议具奏。　　

○又谕、电寄谭钟麟等、电均悉。郁林州匪徒。虽无大股屯聚。而余匪肆出劫掠。实为地方大害。既据黄槐森奏请督兵出省。即著迅速启程。前赴郁林州督饬在事各营。及地方文武。分投＜目辟＞暒穴＜曰融＞夕＜夗贝＞剿。务绝根株。仍慎选牧令。上紧将团练保甲。切实举办。其被扰灾黎。一体妥为抚恤。各营将弁。及各地方官。有怠玩不力。庸懦无能者。即著择尤倢■＜曰融＞■＜石木＞办。毋稍瞻徇。本日据王毓藻奏称、广西南丹州匪徒钟二等窜入贵州八达汛一带。横行抢劫。当经派兵剿退。请饬广西迅派得力将弁会剿等语。可见广西匪徒。随处窃发。业已扰及邻疆。著谭钟麟、黄槐森、速即会同王毓藻将此起股匪。合力剿除。毋任蔓延。又据岑春火滟宣奏、族人居乡不法。恐与土匪句串。为害乡里等语。副将衔游击岑盛霭著即行革职。交黄槐森密拏到案。严行审讯。分别情节轻重。奏明办理。　　

○密云副都统信恪奏、密云官兵居住房闲。连被雨水冲塌。请借该官兵等一年俸饷。俾资修理。允之。　　

○青州副都统讷钦因病解职。以正蓝旗满洲参领锡光为青州副都统。明发　　

○己卯。谕内阁、都察院代奏、举人张如翰呈请设农学科等语。著礼部、会同孙家鼐、端方等议奏。现月　　

○谕军机大臣等、自本年正月起。所有廷寄及交片谕旨。均钞录一分呈览。以后即陆续钞递。其明发及电旨不必钞。现

月

　　

○又谕、著内阁将每日所奉之谕旨。均钞录一分。于次日径交军机处呈览。现月　　

○又谕、有人奏、疆臣昏老悖谬。阻抑新政。酿乱四起。请严惩褫革一摺。据称两广总督谭钟麟年逾七十。两目昏盲。不能辨字。拜跪皆须人扶持。粤东环海千里。武备尤重。该督到任后。首以裁水师学堂撤鱼雷学堂为事。裁撤轮舟二十八艘。弃置不用。近日晶■宜降诏书。举行新政。及停废八股。该督考书院。故出八股题。学堂至今未立。其他商人禀请开矿筑路等事。则必阻之。全省有谈时务者。不委差使。吏士以此相戒。又最畏闻盗。属吏莫不讳言。禁出花红。盗益猖狂。将军督抚署旁。白昼抢劫。一县劫案。岁以千计。去岁高雷大乱。调兵剿捕。至今余党横行雷琼闲。与黎匪合。攻破崖州之六安司城。文武官败绩逃回。未闻奏报。故有三月闲高明县城陷之事。顷又陷信宜。若听该督尸居。势将全省蹂躏等语。督抚膺一方重寄。粤省地滨海疆。弹压抚绥。尤关紧要。谭钟麟久历封圻。受恩深重。若如所奏。种种昏谬情形。实属大负委任。著陈宝箴按照所指各款。严密访查。如果属实。速即倢■＜曰融＞■＜石木＞奏。另片奏、臬司魁元、收受赌规。知县李家焯、纵勇为盗。知府王存善、充当厘差。勒索工商各行规费。番禺县知县裴景福、遇案受贿。种种贪横。粤中官方之坏。皆此数贪吏为之。而谭钟麟倚为腹心等语。著陈宝箴一并逐款确查。据实严倢■＜曰融＞■＜石木＞。毋稍徇庇。原摺片均著钞给阅看。将此由五百里谕令知之。现月　　

○又谕、督理农工商总局事务端方等奏、遵议中书王景沂条陈农工商务事宜。主事程式谷条陈推广农会农报事宜。并端方等筹办丝茶情形各摺。农务为中国大利根本。业经谕令各行省开设分局。实力劝办。惟种植一切。必须参用西法。购买机器。聘订西师。非重资不能猝办。至多设支会。广刊农表。亦讲求农学之要端。应于省会地方筹款试办。逐渐推行。广为开导。或借官款倡始。或劝富民集资。总期地无余利。方足以收实效。著各直省督抚饬属各就地方情形。妥筹兴办。毋得视为迂图。以重农政。至丝茶为商务大崇。近来中国利权。多为外人所夺。而丝茶衰旺。总以种植制造行销三者为要领。并宜分设分司。仿用西法。广置机器。推广种植制造。以利行销。并著产茶产丝各省督抚。妥定章程。实力筹办。以保利源。并将开办情形。随时具奏。端方等三摺。均著钞给阅看。将此谕令知之。现月　　

○又谕、前经降旨将镇国公荣毓府第。改为迎宾馆。现在亟须兴修。即著内务府由官房租库酌拨官房一摺。给荣毓家属迁居。以便要工速行修理。现月　　

○又谕、御史宋伯鲁奏、京城道路。请仿西法修筑等语。又农工商总局代奏、主事金蓉镜条陈街道沟渠办法一摺。著总理各国事务衙门一并妥议具奏。现月　　

○又谕、电寄各省督抚、昨已明降谕旨。令各省藩臬道府均得上书言事。其州县条陈事件。应由督抚将原书代递。即著各省督抚传知藩臬道府。凡有条陈。均令其自行专摺具奏。毋庸代递。其州县等官言事者。仍由督抚将原封呈递。至士民有上书言事者。即径由本省道府随时代奏。均不准稍有抑格。如敢抗违。或别经发觉。定将该省地方官严行惩处。仍将遵办情形。迅速电奏。现月　　

○又谕、电寄魏光焘、陕西候补道升允、渭南县知县樊增祥、著魏光焘传知该二员。迅即来京豫备召见。电寄　　

○以记名总兵张绍模为贵州古州镇总兵官。现月　　

○以云南临安开广道邹馨兰为云南按察使。现月　　

○庚辰。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。
  </div>
  <div class="pagination">
   <a href="清实录光绪朝实录_page852.html">
    上一页
   </a>
   <span>
    ...
   </span>
   <a href="清实录光绪朝实录_page848.html">
    848
   </a>
   <a href="清实录光绪朝实录_page849.html">
    849
   </a>
   <a href="清实录光绪朝实录_page850.html">
    850
   </a>
   <a href="清实录光绪朝实录_page851.html">
    851
   </a>
   <a href="清实录光绪朝实录_page852.html">
    852
   </a>
   <span class="current-page">
    853
   </span>
   <a href="清实录光绪朝实录_page854.html">
    854
   </a>
   <a href="清实录光绪朝实录_page855.html">
    855
   </a>
   <a href="清实录光绪朝实录_page856.html">
    856
   </a>
   <a href="清实录光绪朝实录_page857.html">
    857
   </a>
   <a href="清实录光绪朝实录_page858.html">
    858
   </a>
   <span>
    ...
   </span>
   <a href="清实录光绪朝实录_page854.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
