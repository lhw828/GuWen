<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 178 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 178 页/共 367 页</h1>
    <div class="content">　　○升广西游击吴显忠为云南腾冲参将
　　○庚午灵藏赞善王差番僧锁南瓦秀等二十名进贡各赏给之　　○辛未升贵州按察使应存卓为广东右布政
　　○升广西佥事伍让为河南参议
　　○礼部请封奉新王等八王义宁王妃等七妃共十二府议遣光禄寺少卿万自约暨给事行人中书礼部司属官十六员充正副使该部先以封差乏人请遵会典兼用礼属奉旨暂遣至是止命自约等十四人往仍不及部
　　○乌思藏护教王并董卜韩胡宣慰等各进贡给赏有差
　　○金坛等县逆犯赵州平等私蓄兵器妖书巡按陈遇文擒获以报因请安人心严稽察诏令本犯勿得枉纵姑赦胁从仍饬保甲
　　○壬申升江西道御史连格为大理寺右寺丞以右寺丞荆州土为左
　　○吉王翊銮奏继母吉端王妃叶氏乞与先王祔葬部请许之
　　○命户部主事李徽猷刑部主事陆梦履典云南试刑部主事朱思明大理寺评事窦子偁典贵州试
　　○升延绥中军周国柱为固原游击
　　○升广东游击陈震为广西浔梧参将
　　○癸酉调贵州分守新镇郑国仕为本省按察使
　　○宣府督抚萧大亨王世扬会题各镇款贡市赏皆有定额惟此镇独无诸酋任意求索殊觉太费先年蒙敕阅臣查核口北道布政王象乾极力裁减虏亦勉从三年间莭省钱粮八万四千有奇使市赏有额而虏酋无哗非真正边才不能当破格大用部请纪录象乾功其裁莭银两扣留抵发年例并咨各边镇依照多方莭省  上可其言
　　○尚宝司卿赵崇善＜锍-釒＞云不主封贡当议战守朝鲜北面与辽接壤而三面距海东西皆崇山绝岛连亘阻塞惟南面釜山乃倭夷入路倭欲繇釜山入王京必经全罗庆尚二道而全庆之间如云峰大丘皆有险可据此地设防一诚当百今刘綎五千川兵尚在再加南兵三千令之训练朝鲜士卒彼国田最膏腴因粮以练兵无徵输之烦而有安攘之利盖倭酋不得朝鲜则朝鲜四南有莲化飞盖诸岛限隔非但不能陆窥辽左亦不能水犯天津若倭酋据有朝鲜则王京之汉阳江开城之临津江平壤之大同江处处可以通海直达畿辅不必渡鸭绿走辽阳也是故欲安中国必守朝鲜欲安朝鲜必守全庆奏入下所司
　　　　○调神机二营游击刘一藩为大同入卫游击
　　○甲戌补原任狭西参政蔡可贤于山东兼佥事备兵宁前
　　○以修理紫禁城垣遣尚书衷贞吉祭告  后土司工之神
　　○弋阳王府管理奉国将军多煌曾经抚按举荐煌子谋壮请恤典部议加祭一坛为贤宗劝报允
　　○科臣王嘉谟等＜锍-釒＞言御前之奏登闻鼓之设非大逆大冤不许今一上书輙行抚按恐奸徒益肆轻渎滋扰此后民奏诉请下法司详鞠果系枉抑方与行勘诏可之
　　○乙亥册封各府诸王及王妃遣驸马万炜告内殿
　　○升太常寺卿徐作为通政使
　　○升少詹事曾朝节为南京礼部右侍郎
　　○起原任太子少保礼部尚书兼翰林院学士沈鲤为南京礼部尚书　　○升两广军门中军裴以义为涠州游击
　　○丙子大学士王锡爵病中上言目前国事莫急于倭虏倭若真心向化决无绝理若分外要求决无许理羁縻驾驭惟此两端其他众论勇至欲岁縻百万之财而怯不敢通一介之使则非臣之所角□羊至东虏跳梁虽起于乘虗伺隙其实皆因将不得人兵不识将功罪倒置故阘茸致此察其敝而亟反之可保其虞即留臣经年所守只此数语  上以料理素定曲当机宜令痊可即出用纾东顾
　　○广东道御史杨一鹏以李如松家塾诸龙光叩马投首和亲之说因核如松及宋应昌石星顾餋谦刘黄裳争相欺罔乞下法司速鞫分别典刑  上以事情重大令九卿科道虗心会议不许徇私偏执
　　○丁丑改刑部左侍郎孙矿为兵部左侍郎
　　明神宗显皇帝实录卷之贰百七十二
明神宗显皇帝实录卷之二百七十三
　　万历二十二年五月戊寅朔天火降烧铁岭房屋千余家
　　○柴沟堡怀安堡同时地震
　　○李信屯堡地震
　　○楚藩庶宗盈哥犯罪江夏知县何杰据法刑之各宗拥入县庭群毁公座事闻  上从部议盈哥拘禁拥众为首者通行戒饬何杰罚俸二月
　　○赐左都御史葛守礼妻王氏祭葬以其孙尚宝卿葛昕得请也
　　○狭西术沙劄来等族番人章哈尔节等入京进贡　　○九卿科道奉旨会议倭事尚书陈有年侍郎赵参鲁科道林材甘士价等则各具＜锍-釒＞揭总之以罢款议守为主不得已而与款犹当遵明旨守部议兵部尚书石星采集以闻因言因言款事之始终以平壤缓兵而约以王京愿退而许以晋州之破而再拒以王子陪臣之还而再订然后有封而不贡之说有退而后封之说其成与否臣又何心今或降敕一道付小西飞归谕关白尽撤釜山兵以观诚伪则请如罗万化议或遣使往谕必如中国约乃许倭使具表偕来请封及守鸭绿以西宜尽责督臣则请如孙矿议或封贡并绝自修内备令朝鲜淬砺图存而我遥为声援兵饷俱难再助则请如陈有年赵参鲁议而众论之所佥同者莫不汲汲于选将练兵储器＜彳侍＞饷屯田扼险皆本计也  上以降敕事大未可轻拟还令顾餋谦谕众悉归查验表文如果皆实即奏请处分其一应防御督抚官加慎整理若将吏有款后弛边备者重处余依议
　　○兵部尚书石星＜锍-釒＞辩御史唐一鹏参论李如松等和亲事  上令不必会议苐究问诸龙光主使何人
　　○己卯复除原任湖广参政王泮于本省
　　○升工部郎中袁奎为湖广副使
　　○升广西梧州府知府周宗礼为本省副使
　　○  福王捐录三千两助赈遣官赍敕币嘉奖
　　○闭住知府王九德生员李来庭何中鲤各捐榖助赈照例分别旌表
　　○升西督抚按官议裁苑马少卿以诸监悉归正卿改设副使专理兵粮边备仍辖县卫营堡驿递仓场
　　○以宣府副总兵祁光祖调山西老营堡　　○都给事中乔胤劾奏沈惟敬阴许和亲请亟捕逮并收李如松降旨切责
　　○庚辰调辽东游击徐纯美为神机营游击
　　○辛巳升光禄寺卿范仑为太常寺卿
　　○以副总兵管宣府巡抚中军事梁秀协守宣府
　　○壬午夏至大祭  地于  方泽遣公徐文璧行礼俣吴继爵伯费甲金大学士赵志皋尚书罗万化分献
　　○癸未先是尚书石星遣指挥史世用等往日本侦探倭情世用与同安海商许豫偕往逾年豫始归报福建巡抚许孚远豫之夥商张一学张一治亦随续报互有异同孚远备述以闻因请敕谕日本诸酋长擒斩秀吉朝廷不封凶逆而封能除凶逆者又云莫妙于用间莫急于备御莫重于征剿＜锍-釒＞下兵部　　○甲申  孝宗敬皇帝忌辰遣隆平侯张炳祭  泰陵
　　○辽东巡抚韩取善上言倭在王京彼实有求于我倭据釜山我则有冀于彼前宋应昌许于倭揭于按臣俱曰封贡及言于朝请于  皇上惟曰封其辩明心迹一＜锍-釒＞亦曰表文一至即与之封则贡之一字督臣生之乎经略生之乎为今日许则封贡并许听督臣持议以退倭此督臣之所能任也欲绝则封贡并绝惟议守鸭绿以示援此臣所敢任也若欲议征则险阻不能转输人皆知之矣盖讲和于兵饷两足之时而驱战于兵饷俱竭之后人心称苦恐有他虞奏入付该部
　　○先是庆尚防御使金应瑞以斩获倭功驰报刘綎綎报顾餋谦转部尚书石星因言我不当禁朝鲜不战何苦狥倭奴以封且韩取善及餋谦近亦皆请罢绝封贡似应亟行督臣诘倭奴以逡巡励朝鲜以振奋则倭奴难责我之失信朝鲜难责我之再援我得蓄其全力待备境上计无善于此者得旨许封不许贡正为倭情未定使曲在彼方可随机操纵既有此报就合行查若请封仍又抄掠便以大义绝之总督作速报来勿得含糊姑息主议之臣务要缓不忘备急不张皇
　　○乙酉河南道掌道御史甘士价条上计吏八事一责成部院一责成抚按一责成司道一责成郡守谓期得其人也一资格当略一夤缘当杜一实政当稽一人才当惜谓期尽其法也章下所司
　　○原任副使郭东藩输赈粟千石前已建坊特加三品服
　　○土鲁番速坛阿黑麻王等五十九王各遣使贡马乞赏土鲁番速坛虎答扁迭等五十二王各遣使贡诸方物乞赏俱宴赏如例并颁赐王
　　○都给事中林材参论南京户部尚书郝杰往抚辽东土蛮西虏入犯杀掠甚多乃餙罪冒功戮降徼荫今且怏怏于南司徒刑部尚书徐元泰往抚四川启衅松潘寻师建越轻袭覆众久以捷闻今且失望于南司寇请亟加窜逐以惩欺罔不报
　　○河南巡抚李时华以论副使刘卿与巡抚张一元抚治郧阳董裕不合各具疏求去御史甘士价请旨申饬今后不得雷同附会亦不得偶异生嫌惟求当可乞并谕福建抚按许孚远陈子贞勿以前日纠劾异同之故互为疑忌从之
　　○给太子少保礼部尚书姜宝暨妻刘氏祭葬赐谥姑待论定
　　○调万全右卫游击王尚忠管宣府巡抚中军事
　　○丁亥  太祖高　　皇帝忌辰致祭于  奉先殿
　　○兵部尚书石星引病求归  上以边事紧急令勿推避
　　○吏部会推阁臣七员原任东阁大学士王家屏南京礼部尚书沈鲤原任吏部尚书孙鑨礼部尚书沈一贯左都御史孙丕扬原任吏部右侍郎邓以赞少詹事冯琦  上以原旨不拘资品为先年陆光祖谋推自用今何又推吏部并掌院御史显属狥私仍将前次所推通写来看
　　○铸给协守辽镇＜宀十见＞奠等处备倭副总兵关防
　　○廷试选贡生员一千三十三名岁贡生员三百九十四名
　　○己丑  仁宗昭皇帝忌辰遣怀柔伯施光祖祭  献陵
　　○庚寅升户部郎中周世科为云南佥事管屯田水利
　　○升福建左布政管大勋为南京光禄寺少卿
　　○升山东右布政李承式为福建左布政
　　○是日命翰林院简讨王图兵部员外方应选往福建兵部主事江中信刑部主事袁茂英往四川兵部主事曾伟芳刑部主事刘毅往广东刑部主事熊守奇工部主事蔡宗明往广西各典试
　　○沈王珵尧输银千两为辽左助边米千石发赈两河颁敕旌劝
　　○调参将朱朝臣分守宣府万全右卫等处
　　○辛卯都给事中林材以蓟辽总督劾使臣贪纵本河南巡抚举劾有司本二票不对具＜锍-釒＞参奏大学士赵志皋张位惶悚谢罪  上以阁务繁冗偶失无过但改正行
　　○吏部遵旨通开前两次原推阁臣初推沈鲤李世达罗万化陈于陛赵用贤再推朱赓于慎行石星曾同亨邓以赞并今与推者以请  上命于陛一贯入内阁办事诘责该部世达系掌院御史家屏系起用辅臣岂得一概列名司降调杂职
　　○辽东缺马兵部议将寄餋马匹调取三千给发及督抚又云捐马数多兵部覆议给马价银五万两太仆寺卿杨时乔力争谓京师根本辽则边疆未闻舍根本而事边疆者乃辽镇一隅半年内折色五万本色三千费本寺四中之一后岂能应敕下部议
　　○大学士王锡爵以会推阁臣严谴吏部具＜锍-釒＞解救温旨慰之
　　○大学士陈于陛＜锍-釒＞辞新命至再不允
　　○升山西参议白栋为南京通政司右参议
　　○癸巳升宣府标下指挥佥事范江为宣府入卫游击
　　○宗人载土□州载土□武淫恣不法荆王常泴奏闻行巡按御史提问
　　○调陕西副使萧应宫整饬直隶潼关卫
　　○改户部右侍郎李祯为兵部右侍郎
　　○甲午大学士赵志皋张位为吏部司官申解得旨司官为首者降调余姑各罚俸一年
　　○吏部尚书陈有年以会推阁臣之故代司官顾宪成王同休黄中色引咎求＜宀十见＞左侍郎赵参鲁随具＜锍-釒＞救皆不从
　　○直隶巡抚聂应科以勋总莭制不便漕规不振请改为副总部覆言臾张恐违  祖制厘弊在议人不在议法惟严敕提督秉公洁已否则听科道论劾可其奏
　　○工部侍郎沈莭甫以郎中张新督造战船被劾请抚按会勘报可
　　○乙未差行人沈时来取在籍起用阁臣沈一贯　　○丁酉广西副考蔡宗明以疾辞改遣许事汪治往
　　○御史梁铨＜锍-釒＞称顾餋谦与石星计主封贡而矿议在战守矿当会议则面折石星之非条御倭则尽违餋谦之意餋谦举矿自代必阴图所以窘之欲释窘矿之疑当务为助矿之实章入下部
　　○戊戌虏犯锦义兵部请究失事诸臣  上谓虏骑纵横皆边政积弛所致杨绍勋等俱命巡按御史提问韩取善两次失事革职待奏定夺着便推新抚以往冯时泰械系至京顾餋谦宜督将领慎防姑策后效
　　○己亥准辽东总兵官尤继先回卫调理
　　○兵部言科臣吴文梓等欲将经略并归于总督台臣朱凤翔欲将顾餋谦别用以孙矿为总督经督并行固一柄两持若遽以矿代谦又恐新旧延推防御复无所属合照科臣归并之议仍令餋谦移广宁兼理倭虏兵事矿暂留协部即使如台臣更易一说亦候新抚代日另请诏是其言
　　○庚子大学士王锡爵八＜锍-釒＞乞休  上以其必不能留乃令扶亲归省仍加吏部尚书兼建极殿大学士厚赐银币遣护送驰驿以行
　　○户科右给事中卢明诹＜锍-釒＞救顾宪成明诹降一级调外宪成为民
　　○升右通政李化龙为右佥都御史巡抚辽东
　　○都察院会议将巡方御史条约汇为巡＜矢见＞请刊书分发  上以大关宪体令各省直巡按着实遵行
　　○辛丑吏部尚书陈有年＜锍-釒＞明会推始末因乞罢归不允
　　○升神机营指挥佥事秦瀚为神枢营佐击　　○壬寅大学士王锡爵控辞加赐不允
　　○兵科右给事中逯中立＜锍-釒＞救顾宪成得旨中立降调并削卢明诹等职
　　○以中军都督府佥书都督同知董一元为辽东总兵官
　　○癸卯穆宗庄皇帝忌辰遣官祭  昭陵
　　○大学士赵志皋题阁臣陈于陛同知经筵官日侍讲读并充正史总裁逢三日侍  皇长子讲读
　　○靖江王府宗幼邦廿□吻殴祖母致死勒令自尽
　　○总督顾餋谦参革沈阳庸劣都司刘秉莭清河贪纵守备郎名忠部覆如议
　　○甲辰予南京兵部尚书郭宗皋祭葬宗皋山东福山人嘉靖八年进士以御史抗＜锍-釒＞两受廷杖复职洊历兵部侍郎总督宣大亲履行阵斩首九十余筑边墙百余里以地方失事奉旨廷杖谪戍隆庆改元得赦起历留枢致仕令有司存问给月米年九十卒礼部覆其雅著清声力追古道固自表表
</div>
    <div class="pagination">
<a href="明实录神宗实录_page177.html">上一页</a><span>...</span><a href="明实录神宗实录_page173.html">173</a><a href="明实录神宗实录_page174.html">174</a><a href="明实录神宗实录_page175.html">175</a><a href="明实录神宗实录_page176.html">176</a><a href="明实录神宗实录_page177.html">177</a><span class="current-page">178</span><a href="明实录神宗实录_page179.html">179</a><a href="明实录神宗实录_page180.html">180</a><a href="明实录神宗实录_page181.html">181</a><a href="明实录神宗实录_page182.html">182</a><a href="明实录神宗实录_page183.html">183</a><span>...</span><a href="明实录神宗实录_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
