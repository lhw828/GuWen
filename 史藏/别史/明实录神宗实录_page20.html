<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 20 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 20 页/共 367 页</h1>
    <div class="content">　　○朝鲜国王李昖差陪臣礼曹判书李阳原三十五员名赍捧谢敕谕改正宗系表文方物马匹赴京宴赏如例
　　○录四川荡平都蛮功升巡抚右佥都御史曾省吾为右副都御史荫一子炤旧巡抚总兵官刘显为都督同知左布政使罗瑶等各升赏有差
　　○乙未录中辽河河东河西叆阳等处斩获达虏功总督刘应节巡抚张学颜总兵官李成梁等各赏银币有差
　　○丙申降补山东副使刘经纬为山西左参议
　　○升狭西副使程鸣伊为狭西行太仆寺卿兼佥事云南副使许公高为狭西苑马寺卿兼参议
　　○湖广右参政金浙以前任副使考察不及调广东副使
　　○丁酉  上御文华殿讲读
　　○四川贵州广西各宣抚安抚宣慰等司各备马匹差土舍族目等朝贡赏彩叚宝钞如例
　　○升南京右军都督府佥书张筹充神枢营右副将南京后军都督府佥书杨鲤充五军营右副将
　　○戊戌起原任江西道监察御史刘存义于本道○除原任贵州副使陆相儒为福建副使
　　○升狭西右参政李凤湖广右参政杨柏四川右参政陈善道云南右参政林烶章俱为按察使凤福建柏善俱仍本省烶章贵州山东副使王宗舜山西副使刘汉儒山东运使张谐俱为参政宗舜狭西汉儒仍山西谐云南调广西副使庄国祯于江西提调学政刑部福建司署郎中事中书舍人杜辂狭西西安府知府安嘉善狭西佥事胡维新四川重庆府知府张希召湖广武昌府知府吴一澜俱为副使辂河南嘉善山东维新山西希召一澜俱狭西山西佥事许希孟为本省右参议广东广州府同知毛为光南京刑部湖广司署郎中主事姜国华俱为佥事为光国华俱福建
　　○南京兵部尚书刘体乾乞休不允
　　○都察院左都御史葛守礼覆巡按山西监察御史贺一桂参奉国将军表木□皂表楌及典簿徐昂缘各遇恩例原免其知□廿夕犬大□知□廿人□日□既系擅婚生子之日止许请名不许朦胧请封岁给口粮炤庶人三分之一生女任其择配毋得别有希望诏可
　　○己亥  上御皇极门三法司科道官大班纠劾朝觐官员勉励遣之
　　○是日朝觐官免冠承旨参差不齐刑部尚书王之诰等劾奏众官失仪及鸿胪寺官失于传示得旨外官姑不究鸿胪寺堂上官夺俸半年引人序班降边方杂职用
　　○庚子  上御文华殿讲读
　　○升云南副使林一新江西副使黄翼俱为参政一新仍云南翼四川江西九江府知府张应治四川参议韩宰江西司署郎中事主事吴善贵州参议许天琦俱为副使应治山东宰山西善广西天琦云南狭西巩昌府知府张世胤为甘肃行太仆寺少卿兵部职方司员外郎冯子履为山西佥事
　　○工部题先年巡抚保定都御史温汝璋称真定府城惟北面包砌其三面皆系土筑岁久倾坏议动支赃罚完修后见本部有改折真定木税之议随即奏留隆庆二年以后一半修城一半解部迄今六年该府竟将修城之费全赖木税与原题赃罚逈不相炤且节年抽木税银多寡悬绝繇无专官管理奸弊易滋相应就便委易州山厂主事带管抽分变价解部各边不许擅自那借报可仍着抚按查修城工程奏闻
　　○辛丑户部题差御史三员一往蓟辽一往宣大一往延宁甘固各查盘边储得旨着巡按御史带查不必另差
　　○发太仆寺马价银五千六百两备顺天本年抚赏
　　○以原任曹家寨游击今听调任良相为奇兵营游击原任标下游击陈天福为巩华营游击桃林口提调刘德温为建昌坐营密云中卫千户冀永昌为镇虏营提调三屯营总管塘拨海门卫镇抚钱梦祥为三屯营守备南京营干总金华所正千户金福为罗文谷提调
　　○壬寅升江西参议徐用简南京吏部文选司郎中张明正俱为副使用简仍江西明正云南兵部车驾司郎中汪仲川四川佥事丘文学俱为参议仲川四川文学贵州
　　○癸卯总督蓟辽都御史刘应节巡抚都御史张学颜总兵李成梁等各以河东等处地方剿捕功各赏银币有差成梁加大红飞鱼纻丝一袭马文龙等升赏有差
　　○甲辰升礼科给事中陈廿□渠吏科右给事中李熙俱左给事中蕖户科熙工科户科给事中李戴兵科给事中刘铉俱右给事中戴兵科铉刑科
　　○补原任山西按察使金立敬于河南原任河南副使李廷龙于狭西
　　○起原任吏科给事中夏时于原职
　　○升山东佥事朱奎为广西右参议直隶广平府同知南轩为四川佥事
　　○乙巳  上御皇极门以  仁圣皇太后令旦百官致辞行庆贺礼毕驾繇会极门诣慈庆宫称寿免命妇朝贺
　　○升浙江副使沉人种为湖广右参政
明神宗显皇帝实录卷之二十一
　明神宗显皇帝实录卷之二十二
　　万历二年二月丙午朔升浙江左参政史朝为广东按察使山西副使刘世昌为辽东苑马寺卿
　　○除原任河南道御史李辅于原职
　　○以考察不及调湖广左布政施尧臣于广东山东按察使刘孝于陕西
　　○丁未升浙江右参议曹栋为本省副使
　　○戊申  上祀  太社  太稷
　　○祭  先师孔子遣大学士吕调阳行礼
　　○己酉命太子太保英国公张溶充知经筵官左春坊左中允范应期翰林院检讨高启愚充经筵讲官
　　○庚戌  上御文华殿讲读
　　○升两浙运使朱炳如为本省参政直隶永平府知府辛应乾为山西副使浙江佥事沈奎徐廷课福建佥事梁士楚俱为参议奎江西廷课仍浙江士楚贵州
　　○升直隶狼山副总兵李超充镇守浙江总兵
　　○命原任镇守贵州总兵安大朝为南京右军都督府佥书升协守蓟镇东路副总兵史纲为南京后军都督府佥书
　　○辛亥革罚山阴王府镇国将军后□襄垣王府镇国中尉充瓙未请名封伍江粮米十分之二以盗领官粮扣粮抵偿也其伍江候请封日行  壬子升巡抚狭西右佥都御史郜光先为右副都御史炤旧巡抚以三年考满也
　　○户科都给事中贾三近题称财赋徵办责在有司但地方肥瘠不同其素号凋疲者若旧止完五六分今能七八分姑免降罚户部覆看得各省遥远难知万一苟免者反开怠玩之路仍炤题准事例降罚调黜如素号凋疲或罹兵灾者明白具奏本部另议题请从之○户部覆福建巡按御史刘良弼勘得原任南赣巡抚陆稳所动税银五千六百五十余两除建坊等项一千三百九十九两零公用外其馈送严学士四千二百五十两零照原题追解济边定限十二月回报诏可
　　○命太子太保礼部尚书武英殿大学士吕调阳吏部左侍郎兼翰林院侍读学士掌詹事府王希烈充会试考官
　　○兵部覆四川抚按曾省吾孙代题经略平蛮六事一建城垣旧寨恶名悉宜更改九丝城为平蛮城凌霄城为拱极城印靶山为文印山吊猴山为降蛮山鸡冠岭为金鸡岭内官寨为武宁山都都寨为定都寨而武宁山地土宽平处就可建城设总兵兵备衙门其戎县县名亦应钦定更换一移守御泸州卫中前二所官军割并守御千户一所移守新定镇城内即查叙南卫有屯田附近九丝者听改拨新所差操其所名恭候钦定一扼要害巢穴虽空犹虑逃匿并土夷人等构衅即将险要地方建筑墩堡分兵防守一起民兵蛮方险远应有戍兵一面督兵谨守一面招集居民授田耕种每粮二石起壮丁一与固原改属兰州郎中兼理事体俱便一量补积欠以苏民困边镇月粮本部每年查发如例何至积欠数万且节年官军事故亦足抵补如有不足将拖欠民屯备行各地方徵给其客饷节省银两留备缓急自难轻议诏如议行
　　○兵部覆狭西巡按御史董石题虏酋宾兔倡率部落千余骑要抢西番并欲凉州互市务要善加抚处既不得激起衅端亦不可纵其舛□鸟骜仍咨宣大总督转行顺义王俺答严谕宾兔感戴朝廷恩威不许侵扰诏可
　　○甲寅补原任山东佥事王樵为浙江佥事名即便更替募兵一通道路平蛮地方东西北可通陆路南广一道可通水路合严督官兵将道路作速开辟该县编抽夫马司兵建设公馆铺舍一设社学新所设立社学一处大书圣祖教民榜文选年高有德者二名为教读塾师令新集之地朔望听讲奉旨县名改做兴文所名与做建武余俱如议
　　○命四川总兵官刘显仍留镇守悉心经理善后事宜从巡抚曾省吾请也
　　○癸丑户部覆总督戴才条陈四事内关本部者三一修复旧池以广盐利查狗池系何年筑隔边外当时意见何故即今可否改筑仍行总督抚按详议具奏一议处盐课以省年例二池西漳盐课银两原备客兵支用今客兵减调粮饷有余应抵主兵年例其改解宣大河东银两与固原改属兰州郎中兼理事体俱便一量补积欠以苏民困边镇月粮本部每年查发如例何至积欠数万且节年官军事故亦足抵补如有不足将拖欠民屯备行各地方徵给其客饷节省银两留备缓急自难轻议诏如议行
　　○兵部覆狭西巡按御史董石题虏酋宾兔倡率部落千余骑要抢西番并欲凉州互市务要善加抚处既不得激起衅端亦不可纵其舛□鸟骜仍咨宣大总督转行顺义王俺答严谕宾兔感戴朝廷恩威不许侵扰诏可
　　○甲寅补原任山东佥事王樵为浙江佥事
　　○升狭西右参议刘奋庸为本省副使提调学政南京户部广东司郎中王谟为浙江佥事○户部覆总督仓场侍郎郭朝宾咨称京仓粟米不敷一月支放通仓粟米约可俟陈五年合将万历改兑二年三年粟米尽改京仓将应上京仓兑运粳米照数抵拨以足通仓岁额省下脚价劄坐粮郎中穵贴改运粟米进京之费从之
　　○户部覆四川抚按曾省吾孙代条陈十事内隶本部者二事一理疆土都蛮田土分别肥瘠三等招集军民佃种至二年后各照定额徵收为本镇官吏俸给军兵月粮之用其茶场属官佃每亩徵银一钱戍守官员量给田亩以供薪莱马料一恤民困高筠戎珙度长六县被都蛮荼毒最深凡钱粮特从蠲免仍动军前支剩米豆四万石赈济其余水次州县皆有转运办理之累各应量免诏可○兵部覆总督狭西尚书戴才题狭西四镇三年造报军马地理册图行本镇总兵官归并类造前各为一总图后各为一专图逐官逐地贴说明白其守备不必攒造免致科歛军人从之
　　○内官监太监张诚等题请真定府木税仍归本监差官抽印工部覆议真定木税始自正统元年止是税课司带管成化弘治年间改委通判监督正德间始差内臣大肆掊克该御史宋钺具奏停止嘉靖年间或差或罢然计抽印之数不足偿供应徒役之费隆庆二年该监李芳具列其弊  先帝毅然停革中外传诵不衰顷缘真定修城暂留木税久未抵还奏委易州山厂主事带管就近兼摄便于稽查仍将变价解贮节慎库备该监买办木植之费输之于本部用之于该监宫府一体最为便益该监前奏难以依拟诏如部议行○乙卯吏部覆官生张邦伊等奏官恩生收选事例先年与科贡同取法近太骤迩年限正杂年例法阻太难邦伊等候一十二年合无量准收选以后查访志行端洁者仍得与科贡一体升除在内九卿之属在外府州县正府佐等官如果历试贤能即藩臬京官皆得推用报可  河南归德府永城县申时地震有声
　　○下狭西高古城防守指挥佥事李柰等御史问百户萧宗仁照阵亡事例袭升一级以番贼数骑白昼长驱损官失事而萧宗仁单骑追贼遇害从巡按御史董石奏也
　　○丙辰降补原任浙江右参政以副使考察不及姜继曾为狭西参议
　　○先是进贡回回把部利朵思麻自嘉靖四十一年到京因令收养狮子娶妻生子至是告比炤宣德景泰年间哈密进贡回回升授官职兵部覆请得旨回夷归附既有授官旧例都准与做指挥佥事着在锦衣卫带俸以后不许再来奏扰
　　○丁巳  上御经筵
　　○升兵部武选司员外郎陈允升为湖广佥事提调学政广东雷州府知府唐汝迪为河南副使
　　○户科都给事中贾三近题顷者司钥库太监温泰等奏称库藏不充要将各省直钞关及食盐商税各解库供用夫课税以供边需通计各边年例正德辛巳以前止四十三万自嘉靖庚戌至今渐加二百七十余万矣兼之屯政半就荒芜鹾池岁亏正课谋国之士方切隐忧而乃尽归内帑使乘障登埤之士望升合而不可得岂盛世所宜有耶下户部议
　　○礼部覆吏科左给事中张楚城题四事一神农有虞遗庙墟墓日就圯废为樵竖牧儿之所宜令本地方亟为修理仍岁佥人夫二名给田佃种俾司香火一祭告亲王各王行礼原未有定仪但龙庭至府迎不降阶祭不迁主祭毕不恭谢是轻朝命而蔑圣恩也所据岷府降阶跪迎迁主一旁降阶叩谢于理为当合行一体遵行一亲王故绝国除查无附享别府事例间有嗣封其地者为之疏请供祀如平凉安王安陆梁郢二王皆出一时特恩潭王乃高皇帝之子分封后坐事自尽国除今欲附主于岷既于理未妥欲比安王等则坐事自尽之王岂宜与无罪不幸无子国除者相同合行地方量与修葺坟墓仍置人防守一衡岳建有  高皇帝御制碑文乃俯侧门傍甚为轻亵合建置碑亭一座仍护以缭垣严以扃钥并藏历代祭告碑文诏可○兵部覆兵科都给事中蔡汝贤等巡按广东御史张守约题海贼林凤复扰潮惠泊舟钱澳挟求招抚合咨两广提督殷正茂福建巡抚刘尧诲严督官兵会剿不许狃信地之说袭招抚之套其失事将官胡震等姑令戴罪杀贼事平定夺从之
　　○戊午升赏锦州大兴堡地方斩获功次官军吴梦豹等三十五员名
　　○兵部覆大同督抚官王崇古等题修理大同沿边墙垣限以五年报完浑源右卫工程限三年广灵威远限二年合用口粮盐菜等银两三十七万五千二百四十两六钱零以户七兵三分派在本部者炤数议发在户部者先发一年余俟兴工役查明解发但向来所筑边墙俱欠坚固又墩台远处边墙之外临敌之际守台者势既悬不敢发一矢摆边者军又单薄不足当其聚攻之众宜查仿蓟镇之制将沿边墩台改筑在内每里先骑墙筑一座每座三层下层实心中层发圈空心各开箭眼上层盖屋立垛俱用甎甃两台之中照议筑墙酌量冲缓以次兴工中间台座尚觉稀疏五年后更议增筑报可
　　○己未补荫原任都察院左都御史致仕潘恩孙潘云枢为国子生恩三年考满荫男允哲后中顺天乡试故补
　　○兵部覆吏科左给事中张楚城条陈四事一谓彬永猺苗劫杀之害须择险要大立营堡选指挥一人操演巡历其杀手工食总约三年之费买田给种一谓分巡照旧住彬州不当移住衡州内地一谓常德湘潭益阳皆近洞庭多剧盗及他县邑镇市冲要者皆当鸠创城郭一谓去春靖州军夷讐杀道路阻塞欲移靖州参将守备一住五开一住铜鼓联辑众志俱合行湖广抚按从长计议具奏报可
　　○庚申升广西参议李文绩为云南副使○癸亥升广东佥事陈应春为广西参议  是夜火星犯房宿
　　○福建汀州府长汀县二更地震三更崩裂成坑陷没民房四十余间
　　○户部覆巡抚狭西都御史郜光先勘议改定同州朝邑二处地土其堪种者共该徵银三百八十三两零其堪牧者共该徵银一百四十三两零俱徵解接补韩府禄粮其韩府减少之数查有别州县新增粮拨补报可
　　○升提督直隶狼山副总兵李超充总兵官镇守浙江参将管蓟镇总兵标下左营游击史宸协守蓟州东路
　　○四川都督刘显等荡平九丝城等寨得铜鼓有声者六十四面铜铁锅各一口锅两耳如山制类鼎可函牛蛮甚宝之鼓有声者最上易千牛次易七八百午皆刻鹭雕螭奇文异状相传谓诸葛制以镇蛮之物鼓去则蛮运终巡抚特表以进礼部覆进内府从之
　　○甲子工部覆织染所太监宋润等题请增添蓝靛物料查得本所蓝靛料物隆庆三年题准劄委司官验收及隆庆六年复行该所酌定的数题奉钦依至万历九年恭遇  皇上御极俱经照例题办永为遵行岂得奏加以滋烦扰诏从之
　　○乙丑  上御文华殿讲读
　　○户部左侍郎陈瓒引年乞休不允
　　○调福建佥事姜国华于广东户部题内府供用库万历二年分本色黄蜡一十一万斤折色黄蜡九万斤本色白蜡三万五千八百一十六斤折色白蜡一十二万五千八百一十六斤盐二十四万一千六百六十六斤一十一两芽茶四万七千九百五十九斤一十一两茶叶四万九十三斤灯草二千斤蒲杖三千五百斤坐派浙江直隶苏松等处各办徵解从之
　　○丙寅  上御文华殿讲读○户部题本部验粮委官广西司主事牛可麟称本厅职在验送内库钱粮及布绢等物向无钦给关防何从查考合照坐粮厅事例铸给庶可杜抵换之弊核完欠之数又添设吏一名选用书手一名逐年更换不许占役亦不许立顶首名色诏可  春分祭  朝日坛遣公张溶行礼
　　○命蓟镇统领南兵副总兵陈其可提督狼山等处
　　○兵部覆江西抚按凌云翼燕亻□云宦题南昌府丰城县万历元年十二月十三日夜强盗越城劫库夫南昌近湖素称多盗况当入觐之年署印率皆佐贰近年举行条鞭之法守库吏多系棍徒据丰城报失二千七百余两后乃六千余两或出吏书侵匿或起内奸勾引情实有之不然丰城巨邑岂二十余寇未至夜分所能夺门出入耶合行抚按严限缉捕限万历二年十月具奏得旨县库被劫贼情重大抚按官不严参处只朦胧奏报尔部又宽限至十月上下姑息弥缝何得盗息民安严大纪周于德都住俸缉捕其余依拟
　　○丁卯  上御经筵
　　○蓟镇督抚刘应节等题修筑辽东西台墙共七百九十一里调军夫一万匠役六百扣算须四十余年报完用官银四十余万兵部覆该镇勘估先造土墙乃甃之甎又筑之台又为之铺边长工钜为力甚难莫若先举台工计地百丈建台一座如昌平镇之制空心实下庶可经久两台之间止用砖与乱石为墙盖有台可据即墙未高厚亦可限隔先修宁前西接石门一带次及锦义广宁以东其工程冲缓钱粮军夫等项再行该镇估计会奏从之
　　○戊辰  上视朝御史纠查文武官失朝者抚宁侯朱冈等凡二百七十四人各夺俸一月
　　○己巳  上御文华殿讲读○敕巡抚浙江右副都御史方弘静回籍听勘巡抚应天右佥都御史张佳胤调南京别衙门用巡抚宣大右副都御史吴兑炤旧供职以南京科道王颐何玉德等交章论劾吏部酌量覆请也
　　○庚午敕南京户部右侍郎栗永禄致仕南京礼部尚书尹台炤旧供职吏部覆看南京给事中史朝铉等参论酌议去留故有是命
　　○给新袭崇信伯费甲金禄米如例
　　○辛未升南京礼部仪制司郎中李一迪为广西佥事
　　○壬申  上御史华殿讲读
　　○户部覆两淮巡盐御史王琢玉条陈二事一停存积以塞壅滞之源方今边商开派利少而难于召纳淮商守候日久而不乐接买故引日存积盐法壅滞合自万历三年为始将两淮存积暂停十万五千七百余引其边储应补银五万余两合于太仓措给至万历六年以后炤常开中一开囤积以浚壅滞之流先年江西湖广王府势豪人等收积商盐坐索高价奉旨严禁有司遂不问良善豪恶概为禁止致水商盐船不得整发仪真日渐萧条仍行各地方如有良善铺户听其囤积但不许势豪梗法报可  祭历代帝王遣公张溶行礼侯蒋佑伯杨柄尚书张瀚王国光分献
　　○兵部覆总督宣大山西尚书王崇古奏顺义王俺答等执送奸逆阎鹤等来献效顺可嘉虏中效忠华人王道科等密访传报官通杨亮等往来虏营访缉各效勤劳合加升赏俺答等纻丝彩段有差王道科等升赏有差
　　○癸酉  上御文华殿讲读
　　○都察院左都御史葛守礼遵例引年乞休不允
　　○户部题先该题准贵州开纳事例限至万历元年十月终止今巡抚蔡文巡按杨允中复题该省地兼民夷额赋不敷所赖川湖协济今拖欠钱粮复奉恩诏蠲免前项事例合行炤旧召纳专备铜仁思石并新设坝阳等处军饷限万历四年十月终止从之
　　○户部题将四川万历二年分改解银两动支三万五千五百七十五两解延绥充隆庆六年万历元年二年减派主客兵盐引之数从之
　　○甲戌升赏甘肃镇等处获功阵亡官军汤大保等九十八名
　　○乙亥  上御文华殿讲读
　　○吏部覆礼科给事中李邦佐题凡调繁官员通算前后历俸一年以上一体保荐其加衔久任者上官各炤新衔礼待报可
　　○升大理寺右少卿宋仪望为都察院右佥都御史巡抚应天
　　○升浙江左布政谢鹏举为都察院右副都御史巡抚浙江○升怀升兵备道右参议吴哲为山西副使分巡口北道佥事王汝梅为山西右参议各炤旧管事从巡抚吴兑请也
　　○取会试中式举人孙矿等三百名
明神宗显皇帝实录卷之二十三
　　万历二年三月丙子朔户部覆河南抚按题该省商税税契路引三项共一万五千三百一十余两准留补给宗室禄粮其历日纸工水夫工食鱼课缺官俸给吏承纳班扣减防夫民快工兵工食事例赃罚仍解部济边毋得影射延缓诏可
</div>
    <div class="pagination">
<a href="明实录神宗实录_page19.html">上一页</a><span>...</span><a href="明实录神宗实录_page15.html">15</a><a href="明实录神宗实录_page16.html">16</a><a href="明实录神宗实录_page17.html">17</a><a href="明实录神宗实录_page18.html">18</a><a href="明实录神宗实录_page19.html">19</a><span class="current-page">20</span><a href="明实录神宗实录_page21.html">21</a><a href="明实录神宗实录_page22.html">22</a><a href="明实录神宗实录_page23.html">23</a><a href="明实录神宗实录_page24.html">24</a><a href="明实录神宗实录_page25.html">25</a><span>...</span><a href="明实录神宗实录_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
