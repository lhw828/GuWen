<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 233 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 233 页/共 367 页</h1>
    <div class="content">　　○壬辰阁臣推吏部右侍郎冯琦礼部右侍郎曾朝节礼部右侍郎管祭酒敖文祯少詹事范醇敬周应宾左庶子唐文献右庶子杨道宾左谕德黄汝良右谕德萧云举黄辉左中允区大相右中允庄天合左赞善周如砥俱经筵讲官修撰顾天埈朱之蕃编修史继阶杨继礼陈懿典简讨沈＜氵隺＞刘生中俱展书官周应宾掌南京翰林院印信取为供事
　　○保定等处火灾烧毁房屋人口无算
　　○湖广巡抚支可大报元旦楚中火灾并发乞先行停罢
　　○灾二府徵采矿税不报
　　○癸巳吏部覆南京科道紏劾滥冒＜锍-釒＞刘敏宽候勘明处分房守士照旧供职从之
　　○甲午镇守湖广总兵陈璘督诸将进兵讨叛苗命副总兵李遇文宣慰彭餋正自罗寨进征赖洞岑朝等处游击董献策自孔团寨进都司沈弘猷自小枷柏进璘统中军指挥陈九德等自罗寨水堡进先夺潘老寨据其险李遇文破赖洞岑朝等大小三寨董献策沈弘猷会兵破口团偏沅巡抚江铎以闻　　○丙申大学士沈一贯言册立冠婚之典屡奉谕旨今春以过半而诸臣遵旨静俟伏望称诸臣无言之时接续发谕令礼部择日具仪以成庆典以彰英断不报
　　○辽东督税右少监高淮＜锍-釒＞参总兵马林奉旨内外官员俱系朝廷钦差义当同寅协恭何乃各分彼此偏执纷争职守安在总兵官马林蔑旨玩法诸不法事情好生可恶本当拏问究治姑且革职闲住永不叙用员缺便推堪用的去
　　○丁酉南京工部尚书裴应章＜锍-釒＞辞新命不许
　　○户科给事中田大益浙江道御史李以唐等＜锍-釒＞参税监陈奉乞复冯应京原职不报
　　○贵州宣慰司安疆臣进马三十匹四川镇雄府广西向武归德都康州等十一州各进马匹差土舍安宁等四十四名赴京朝贡各赏绢纱并回赐安疆臣锦缎彩缎六表里
　　○广西镇安府土官岑奇凤进炉花瓶香蜡等物差族目岑
　　○等赴京朝贡给赏如例
　　○戊戌吏部接出  圣谕今日览文书见科道党救湖广佥事冯应京輙肆奏览况此畜抗违明旨不能调停事务掣肘彼此本当重治姑从轻处田大益李以唐等又来渎激冯应京姑且革了者职为民当差永不许推用如有狂吠的还一并重治不饶
　　○湖广抽税太监陈奉奏称楚臣上下朋谋掯勒清查钱粮乞行严究奉旨前有旨清查库藏积银两一半解用知县王之翰通判邸宅推官何栋如乃抗违推诿王之翰邸宅革职为民当差不许朦胧推用何栋如着锦衣卫差的当官旗星夜扭解来京如再有不遵的参来重治不饶其积贮库仓谷原系救荒政事还着存留以备赈济
　　○礼部取中会试举人许獬等三百名
　　○是月湖广税监陈奉进金银内库金银样砂一百一十斤矿金一十二两五钱矿银三千两水晶二十余觔掘获铜钱一千一百三十三文公费余剩银一百二十五两罪赎银一百五十两
　　○湖广税监刘忠进士回青内库一百三十七斤
　　○广东珠监李敬进金银内库矿金五百二十五两银五千一百余两又大小珍珠一千二百六十九两银三百三十五两
　　大明神宗显皇帝实录卷之三百五十六
大明神宗显皇帝实录卷之三百五十七
　　万历二十九年三月己亥朔庚子加升狭西参议张蒲为右参政湖广右布政梁云龙为左布政叙松山功也
　　○癸卯吏部接出  圣谕今日览文书见兵科党救总兵马林好生可恶马林先日妄言要誉排陷督抚今又凌辱钦使阻抗违玩及诸不法事情姑念大将从轻处了侯先春狥私逞臆必受彼贿赂马林著发烟瘴边卫充军侯先春降二级调极边方用不许朦胧推升再有激奏的一体重治况旨下将极旬日该部尚未推堪任的来其中亦有私曲情弊著回将话来先春直隶无锡人万历八年进士降广西按察司知事在谪籍七年转推官至南京吏部主事卒天启二年赠太仆寺少卿
　　○甲辰刑科都给事中杨应文等劾奏陈奉乞还王之翰邸宅原职免何栋如拏问并急选老成内臣往代奉以救此一方民不报
　　○乙巳兵部尚书田乐以奉旨切责＜锍-釒＞言辽左重镇十年之间八易大将其于得人以保冲塞以故未敢草率会官推举奉旨辽东京师左臂重镇累年大将非人甚可危虑马林革职已久何淂需迟堂上官姑免究且昨侯先春渎激该司官都降一级调外任不许朦胧推着便会官公举威名谋勇惯熟战守的来用时职方司郎中张主敬员外甯时镆主事桑学夔王惟简皆遵旨降调复革职为民主敬直隶柏乡人万历癸未进士尝建言国本时镆狭西郃阳人万历己丑进士天启三年皆赠光禄寺少卿学夔山东濮州人万历壬辰进士泰昌元年起原官以太常卿致仕惟俭河南祥符人万历乙未进士泰昌元年起光禄寺丞历官工部右侍郎
　　○锦衣卫接出  圣谕今日览文书见科道官党救王之翰邸宅冯应京着锦衣卫差的当官旗扭角□羊来京究问应京直隶旴＜日台＞人万历辰壬进士志节端凝学求经济哱承恩反守土者多求去应京请降为边方尹尉练兵御贼历户兵二部主事时东倭不靖日夜倒囊延士思以佐国家之急以佥事备兵武汉黄修举实政著南国蓄艾编陈奉闻应京入境其焰稍戢已复恣肆应京＜锍-釒＞其不法九大罪奉亦劾应京应京系狱四年读书不不辍勒成经世实用编甲辰放归丙午正月卒天启二年赠太常寺少卿吏部录赠恤诸臣应京为首谥曰恭节之翰山西人湖广枣阳知县力阻开矿为奉所疾下狱拷问身毙天启二年赠尚宝司少卿邸宅湖广襄阳府推官放归卒
　　○赠故南京兵部尚书郝杰南京户部尚书王友贤俱太子少保
　　○丙午升翰林院编修史继阶为翰院侍读以九年考满也
　　○大学士沈一贯言昨接塘报称虏歹青等于三月初一日犯锦州方春虏马正弱而敢于入寇其蔑视中国甚矣全辽乡官士民投揭朝房谓李成梁镇守辽东二十年虏人畏服成梁离镇十年八易将戎务尽弛战守无资辽事大坏还将成梁前去方可整理况彼家在铁岭为国为家必宜尽力昨本兵与臣商量推举伏望  皇上轸念重镇准命成梁出镇仍乞稍加礼数作彼忠勤又惟宣大与大虏只隔一墙虏王虽安静而别部小夷时时作歹今宣府巡抚王象乾已升川贵总督宜大总督梅国祯又适丁忧二缺皆经会推乞早赐简用
　　○戊申荫原任礼部右侍郎何雒文子为国子生以日讲恩例也
　　○湖广监税太监陈奉以孤忠势莫自奋宸命日燿难承上请奉旨湖广通省税银额数止于六万两前锦衣卫千户王体仁捏奏湖广遗漏船料每岁可得七万两尔今查明本省船料通省仅有万余武功右卫百户谢应魁妄奏郧襄采木之事尔亦查明费不偿值且山场皆自民间置买今一概取之嗟怨载道尔既通行查勘的确据实奏来其每年船料准徵收银一万两一应解进应用采取大木特准停免及奏内同知卞孔时通判邸宅抗违怠玩邸宅已有旨了卞孔时姑且降一级调下千户王体仁百户谢应魁姑着撤回如有仍前鼓躁坐视观望不行禁戢的准尔指名奏来该地方官一体重治
　　○己酉命协守蓟镇副总兵署都督佥事管一方以原官充总兵官镇守狭西
　　○以分巡汝南道右参议黄辉加副使衔留任见拟升参政萧雍等各就升
　　○从河南抚按之请也萧雍升按察司整饬睢陈兵备陈所蕴升右参政分守大梁朱思明升副使分巡大梁
　　○庚戌都察院左都御史温纯三年考满给与诰命
　　○以督抚万世德改左副都御史协理院事
　　○以四川按察使张悌调狭西管理榆林中路兵备浙江副使张佐治调山东整饬天津兵备福建右参政萧良誉调河南左参政升江西右布政王思明为福建左布政
　　○辛亥大学士沈一贯言辽东近罹倭虏之患总兵马林革任佥谓非李成梁不可皇上往年特用李如松固嘉成梁威名尚在其子必能制虏也今即使成梁老手展布必当不负任使麻贵亦一老将但系西人必用西兵为家丁马林因用西丁搅扰辽人若麻贵不带家丁则无手足若带家丁又蹈前辙不若成梁即用辽丁为简便也成梁虽老而其精力矍铄尚称谋勇廷臣推举惟翼  皇上允可边计军情得失甚大兵科其职掌也即言不当亦宜容之况其有时当乎职方即中举用大帅匪可草草其员外郎二员主事六员各有其职若推补将官系郎中专职同僚素不参预一概降调此亦睿思之所偶遗也夫恩施于大当施则亵威施于不当施则滥亵恩滥恩臣民无所托命矣不报
　　○四川贵州各长官司差头目指挥等三十四员进马朝贡各赏给绢纱如例
　　○壬子  武宗毅皇帝忌辰祭  康陵遣隆平侯张炳行礼
　　○癸丑策试礼部中式举人许獬等制曰朕闻隆古帝王罔不念祈天永命者而惟久道化成得之易称视履考祥其旋元吉诗称永言配命自求多福传称人受天地之中以生谓所命也是以有动作威仪礼义之则以定命也能者餋之以福斯笃论矣洪惟我  皇祖世宗肃皇帝尝轩策士亲赐制问有曰朕思首自三代以来迄于宋终中间虽历世有久近而其君之历年亦有长短要之皆自其为君者何如又曰皆基于先王德泽洽于民心亦继之于嗣王能持盈满之道者也煌煌  圣训朕时恭译焉我国家  太祖开基功德与天地并  成祖再造贻我后人  列圣缵承暨于朕躬天命自度夙霄惴栗常思远造所闻不宜近忽所见朕生之初犹及  皇祖  皇祖恒以敬
　　天法  祖亲贤恤民为要务以经术为本以法律为辅以明作修内治以安静饬边圉宫府之间肃然奉法华夷远近穆如和风至于稽古考文尤为谨备而皆发之于孝思本之于敬一殿亭榜字皆取洪范无逸名之渊衷所存廪廪三五之盛有如一日贤亲乐利至今思慕不忘尔多士虽晚尚有能扬励之者欤我国家景运繇  皇祖益绵而  皇祖享国亦自长永庄诵此制乃在嘉靖十四年仰窥  圣心以持盈满为兢兢自昔然矣朕不揆寡昧景行惟勤诚不何所修为而可几此故不复更端即举  皇祖之所清问者清问尔多士其悉心陈对朕将择善而从用祗承天休钦哉毋略  升巡按宁夏右副都御史杨时宁为兵部右侍郎总督宣大山西等处升山东按察使彭国光为都察院右佥都御史巡抚宣府
　　○原任礼部右侍郎朱廷立复原职致仕以子建平县知县之楫考满乞恩也
　　○乙卯赐天下贡士张以诚王衡曾可前等三百名及第出身有差是日  上不御殿传胪如常仪衡大学士锡爵之子也
　　○丙辰偏沅巡抚江铎以抚诸苗上请大略言皮林恶苗党与连结四省而九股苗夷远在清水江外征播时欲求报效与斗章三股斗怪等苗并宜抚谕至靖州通道所辖诸苗输差守法素与叛苗不同一切抚安所以剪皮林之翼也
　　○丙辰云南巡按刘会奉旨清查各省岁额会银及余积无碍银两得银一万五千二百四十余两及布政司贮库石珠交该监角□羊进并极言滇省万分匮乏矿脉尽竭硐民逃散乞免再行开催不报
　　○广西思陵思明上下冻太平万承等州罗阳县安隆长官司各进马匹差族目等二十员各赏给马价绢纱
　　○戊午命远伯李成梁以原官挂印镇守辽东
　　○起江西右布政汪可受为山东右参政以广西副使吴中明调补河南提学副使
　　○户部以边饷告急乞暂借太仆寺马价银一百万不报
　　○礼部请发册立敕谕不报
　　○己未升通政司通政使范仑为南京工部侍郎巡抚大同右副都御史房守士以紏劾乞休不许
　　○江西巡抚夏良心言税使潘相欲开铜塘禁山遣陆太等召□于上饶上饶民群聚欲杀太知县李鸿佯言收太于禁太乃得免乞停开禁山以安地方不报
　　○锦衣卫接出圣谕朝廷开矿税课原因三殿二宫所用不赀国帑匮乏固为权宜之计一以体察臣庶一以裕国济急稍俟充足自有处分何乃内外官员互分彼此掣肘阻挠坐观怠玩故纵唆使欲实彼言其如君命何及朕详处一二畜物簿示戒惩诸司不以尊君体国为重要挟君上狥私市恩又来奏激好生蔑旨张主敬等都革了职发回原籍为民当差不许朦胧乞推升湖广卞孔时着锦衣卫便差的当官旗星夜扭角□羊来京究问
　　○庚申大学士赵志皋以病笃请  上温旨慰问命太医院堂上官领御医二员诊治
　　○辛酉阁臣催  东宫侍班讲读官不报
　　○户部覆奏川贵总督李化龙题播州善后事宜二款一丈田粮环播幅＜巾员＞千里田地数千万亩旧额粮岁以五千八百石输贵州盖夷方赋税原轻至应龙出而后考取民财定为新法名曰等賨每田一亩徵银数钱初犹歛其钱以招苗后并夺其地以餋苖而赋法荡然矣今既改流自当纯用漠法第额粮轻重蜀无定＜矢见＞查克平九丝丈量田地分别上中下三等每亩上田四升中田三升下田二升今宜仿之以清播田定为等则务令均平二年之后方起科徵收一限田制播土旧民仅存者什之一二遗弃田地往往冒认影占若不为限制恐将来田地阔而人民少不能成府县之＜矢见＞今应将播之旧民号杨保子者仍给田三十亩其余无主之田与没官者许三省之民占籍授田各为限制奉旨授田先尽原住人民招抚流移复业果有无主没官田土方许外人占籍毋令豪强奸狡乘机冒夺致归正之人失所
　　○壬戌宁远伯李成梁＜锍-釒＞辞新命言服官四十一年身亲百十余战刀痕箭眼遍体残伤阴雨北风金疮时发不能以骨立之马再服盐车之任  上优诏不许
　　○癸亥命怀宁侯孙承恩弟承荫袭封怀宁侯
　　○甲子湖广巡抚支可大言冯应京去任之日百姓群聚呼号欲逐陈奉奉乃盛陈兵卫招摇都市砍李廷王等二人闯入楚府命参随三百余人引兵追逐躬杀数人伤者不可胜数簿暮乃角□羊奉肆行已极民怨日深亦自愿还乞即掣回不报应京既被逮奉大书应京之名榜其罪状悬于通衢众群聚欲杀奉奉逃匿楚府逾月不出又执奉左右耿文登等六人投之江
　　○乙丑以府江叛徭平加元辅赵志皋兼太子太师次辅沈一贯兼太子太傅各荫一子赏赍有差俱三＜锍-釒＞立辞不许
　　○丁卯以河南道御史赵之翰为南直隶提学御史
　　○辽东巡按杨宏科覆奏辽府李植被论事先是二十七年九月虏犯锦义七日而退按臣王业弘论植调度乖方地方残破植又以虏早退完保执以为功至是宏科言虏众十万停留七日其抢固不及三千亦岂止于二百执以为功其谁信之值制车造炮颁示陈图非不拮据筹虏而诸将东西观望新旧推诿以致失事诸将当分别罚治而植既回籍已而回籍去后待论定后用未为晚也
　　○是月通湾税监张烨进银内库赎罪银八百九十余两年例税租银九千五百余两
　　○潞王翊镠奏进助工银三千两　
　大明神宗显皇帝实录卷之三百五十七
大明神宗显皇帝实录卷之三百五十八
　　万历二十九年四月戊辰朔孟夏时享
　　太庙命定国公徐文璧恭代
　　○庚午吏部以行取诸臣候命二年乞赐点用不报
　　○叙平府江叛徭功升两广总督戴燿为右都御史仍总督原任总督陈大科等总兵侯国弼等赏赉有差壬申  上命如偏沅抚臣议九股诸苖别分顺逆不许一概擅杀以伤天和
　　○甲戌赐任协理戎政兵部右侍郎余立祭葬　　○乙亥南京吏部尚书孙丕扬＜锍-釒＞辞新命不允
　　○丙子礼部再＜锍-釒＞请册立冠婚不报时司礼司设监奉旨下户部催铺宫等钱粮户部上言簿查二年来共进珠宝六次计价银一百八十万近日监库纷纷题讨又共进三次计价银四十一万通计前后所进用过银二百二十一万较之  皇上大婚所用十七万已不啻十倍而谓不足备礼臣不敢知也今查太仓银库仅有银一千九百两该库题讨共该银一千三十五万臣又不敢言也夫帑藏者  皇上之帑藏典礼者  皇上自为  社稷计也乞敕承运库及御用监司设监将前后进过珠玉等项速行掣造冠婚应用物件勿致久羁大典仍令所司稍为节缩共济时艰与其备物而缓期不若及时而成礼尤臣等狗马之愚奉旨陆续进过买办珠宝等项用过价银已知道了大典所用不赀实非得已职司国计官守何在还着设处办送各该衙门应用无得支调缺误
　　○戊寅礼部以鲁王寿鏳薨逝请赐谥号册文从之以右江兵备道副使陈勖升广西右参政兼佥事征苖监军左江兵备道副使王约督饷记功从广西巡抚杨芳之请也直隶巡按吴达可巡历长芦条陈盐法六款一改属严镇以便商灶严镇场原属青州分司派小直沽批验所称掣今宜改属沧州分司令□盐俱于长芦称掣路止八九十里纯用车装费省商便一旱催仓勘以便国计一慎委掣盐以杜请托一修复官坨以杜私贩国初之制每场设立官坨绕以墙垣建有厅室灶户所晒煎之盐尽入坨中坨以内曰官盐坨以外曰私盐近来官坨制废往往为奸民奸灶所侵占宜查复官坨以绝私贩一议立浮桥以严稽核天津海口私盐出没之所宜修复浮桥以稽私贩一查归草荡以清国税欲将各州县草荡量丈还归运司
　　○己卯
　　○大学士沈一贯以久旱不雨连日怪风阴霾热审已近乞命三法司及镇抚司犯人会审不报
　　○以建昌府知府张恒升江西副使分守南昌副使林欲厦升右参政分巡九江  户部覆奏川湖总督李化龙播州善后事宜一议四川湖广协济一议赈恤残民命如议行
　　○庚辰  孝懿庄皇后忌辰祭  昭陵遣镇远侯顾大礼行礼
　　○壬午大学士沈一贯言臣伏病在寓知楚事更多不敢不奏武昌之乱因陈奉既参冯应京去任即大出告示数其过恶夸张得意小民家家痛哭追送应京因而互相杀伤以激此变陈奉见势危急躲入楚府不则奉为虀粉矣小民恨巡抚曲护陈奉随车痛骂放火烧其衙门昨巡抚＜锍-釒＞中但言失火讳之也今小民群聚围绕实未尝散就使暂散安知不复聚而相击乎不独省城即通省无不怨奉故道途皆梗消息不通众怒如有水火不可犯也盖武昌之民前年已曾遭乱冀奉犹有改图今日甚一日决然不与俱生臣虑奉必遭毒手奉不足惜如国体何耳今  皇上必宜早发一谕治奉之罪另选老成忠慎者往以安楚不宜待百姓杀奉而后图也楚民素悍好勇乱且陈友谅子孙甚繁兼以苖夷杂处易动难安皇上宜万万加意且今税使满天下而为天下所共指詈者独三四人而已陈奉不能悦  皇上之心而反令  皇上惹恼生忧  皇上亦何爱陈奉而不以安楚四千里地活楚百万生灵以定反侧之谋乎出一旨意易一税使而乱民以定国体以尊且税亦未尝少其利甚大臣在床蓐千回万转草此揭以请伏祈  皇上万万留意幸甚幸甚
　　○督理直隶仪真等处税务御马监少监暨禄言臣奉命带徵庐凤徽安四府遗税并沿江一带船税各该抚按皆言重叠不敷乞要题请宽议臣思抚按意在恤民未必可凭二项额数共该银一十二万今徵收半年不足一万未及十分之一始信抚按之回覆有据而原奏之开报无凭伏乞轸念民艰俯赐宽宥将二税照实徵数目依期徵解无拘于原奏揣摩之数奉旨你暨曾查□民疲困课额难敷会同抚按等官酌议督徵定额实数具奏毋拘原奏一十二万之数以示宽恤地方是时榷税之使四出所至割剥吞噬惟恐不足禄乃能顾民艰之念力请宽恤＜锍-釒＞凡五十始得  明旨固宜表而出之
　　○川湖总督李化龙言近得家书陈璘刘綎二纵兵先后差官至臣家刘綎所致谢银一千两金一百两玉带一束祭礼银二百两臣母怒来逐之其人不得已去仍至按臣崔景荣家景荣之父骂而逐之陈璘差官闻之亦去璘臣所请置者也綎臣所排群议而留之者也今而成功矣二臣欲以货财报臣臣亦欲以名节报  陛下乞下兵部议处以戒奸贪景荣亦上＜锍-釒＞言綎差人赍银六百两金五十两玉带一束送至臣家臣父挥之门外兵部言綎宜计赃问遣但征播有功姑照前议革任永不叙用其所用开金银等物行江西抚按照数追出以助大工化龙景荣特加纪录从之
　　○癸未山东税监陈增言山东东昌府六府并香税课税一岁额银六万两今已全完莒州知州江一右题赃罚银两经年又完乞重加罚治又治徐州等处河道繇闸等银三万三千二百八十余两又言曹县库贮河道银二万四千五百余两知县成伯龙自言地亩钱粮紧急那借去九千余两一年有余尚未补还其为侵欺可知乞提究追角□羊  上命银两交内库查收江一右罚俸六个月成伯龙那借情繇尔便会同抚按严提追完角□羊进如有抗阻的尔便指名奏来处治
　　○督理云南矿税尚膳监太监杨荣进银一万五千二百四十余两金二十两样银一百六十余两又进红宝石一百一十三块青宝石一十七块命内库查收仍会同抚按严追侵隐课羡店户黄存等不许推诿迟误奉  圣旨传谕内府各顷缺人数多着照例收用净身男子三千人又奉旨添收一千五百名其不选进男子遵旨　　○潞王拨给五十名  亲王各二十名郡王各十名
　　○甲申户科给事中姚文蔚等言楚人欲杀陈奉并欲甘心抚臣支大可乞撤回陈并易抚臣不报
　　○工部尚书杨一魁等言今岁经年不雨徐邳一带粮运浅阻乞敕河道官员长策务期先济从之
　　○乙酉大学士沈一贯力辞府江加恩允辞免升官仍荫一子
　　○兵部覆奏李化龙播州善后事宜一设屯卫议于白田坝建置一卫设立指挥千户等官安插官军立屯防御卫名候钦定一设将领议将松潘副总兵改设总兵一员仍旧镇守四川驻于适中之地西控松潘诸夷其新设总兵驻劄播地专理播事事平再议一急选调一复驿站一正疆域播左连水西右通永宁地址虽若犬牙彼此原有疆界但夷性犬羊互相雄长侵克无常既改土为流当清疆界永杜争端原系播州者归我版图原系永宁水西者归之奢安二氏勒碑立界永为遵守  上命卫名威远余如议行
　　○督理江西湖口等处徵收船料税店御马监丞李道言臣驻劄之处与湖广奉御陈奉壤地相接奉之在楚也水则阻塞舟商陆则阑截贩贾所辖十五府官尽与为寇讎周历数千里民咸剥其肤肉且言湖口钱粮一倍而解三倍奉实徵三倍未角□羊一倍奉旨陈奉徵多角□羊少水陆重徵垫塞商民欺匿国课好生可恶李道请乞更以息怨讟其湖广广宁店租及开矿铸钱等项着守备内官杜茂不妨原务兼提督管理还会同抚按官徵收开铸陈奉着该抚按官差官伴送回京处分
　　○丙戌巡抚山西右副都御史魏允贞＜锍-釒＞请终餋下吏部
　　○诚意伯刘世延＜锍-釒＞劾瓜仪税监暨禄芦政太监党存仁乞速逮二臣籍其臧私不报
　　○丁亥命左军都督府佥书都督同知马应元诠注南京左军都督府佥书镇守昌平总兵官都督佥事黄明臣诠注南京后军都督府佥书
　　○巡抚江西右副都御史夏良心以病乞放归章下吏部
　　○以河南副使龚道立补江西副使　　○刑科都给事中杨应文言旧制镇抚司囚犯凡经打问过者俱送法司定罪奏闻发落自税珰开钳结之祸而缇绮四出为藩司为守令为推官经历举人生员为武弁齐民被逮者不下百五十余人虽打问未经送过法司犴禁森严水火不入疫厉之气充斥囹圄上干和气莫甚于此乞赐矜恤以回天意不报
　　○兵部覆奏播地分属事宜一更易辖属川贵诸臣谓黎平永从近楚而反属于黔平清偏镇近黔而反属于楚议欲就近改辖而湖广抚按执以为不可仍行川广贵湖沅诸臣会议更辖具奏一裁将留兵一驿传协济从之
　　○戊子狭西青石山亦辖等族番人木竹等进贡盔甲马匹关给到京并在边番人二百八十六名各贡赏
　　○己丑大学士沈一贯再＜锍-釒＞辞荫许之
　　○礼部精膳司主事陈其志条陈时事言典礼盛事明旨昭若日星不敢赘请一留垣科臣宜补言南京六员久缺其五吏科祀世禄一人兼摄焦劳已甚一副院边臣宜调言万世德□□斤□□也泛驾素鲜物望不繇会推无以压台属宜所以冲边改用奉旨典礼已有明谕静俟奉行輙敢又来渎阻朝廷用官自有公论陈其志以部属出位品评大臣言人劳苦狂肆市恩本当重治姑从宽降一级调外任不许朦胧推升其志福建莆田人万历癸未进士降广西河池州同知卒于家天启三年赠光禄寺寺丞
　　○庚寅  上谕内阁朕以开矿税课原为裕国爱民权宜之内外官员不能仰体协恭任事殊为负委任之德意近湖广激变军民鼓噪易常昨东厂具奏传闻奉差旗番有被变民捆缚投江而死者又有羁留不能回报者览奏连日焦思虽系内官陈凤滥用匪人徵多角□羊少致起衅端其该地方诸文武官受朝廷爵禄诵孔子教言既不能遵旨调停和衷于平日又不行忠君执义抚戢于临时职守何在法纪奚存若皆群起效尤纵恶长奸辱国损威莫此为甚陈奉已有旨回京治罪而鼓噪之相戕其中喧聚倡乱必有指使首恶之徒卿等为朕辅弼股肱义同休戚作何安抚禁戢并查处该地方经管官员及正法首恶胁从姑免追治详拟奏来  是日大学士沈一贯言捧诵  圣谕仰见  圣心加意楚事臣日访夜思颇机要臣思李道本蒙  皇上处分发去楚中乱衅可角□羊五六分矣但此只是前一著耳还看朝廷后者如何百姓不堪陈奉之虐及参随人等剥民夺民淫民妻女忿之所激不顾生死今闻取回陈奉治罪则百姓愤心渐平但恐自知有干宪典惧心未释未即角□羊散耳臣愚以为当先安人心而后以角□羊散继之先散党与而后以正法继之当先遣才望大臣往代巡抚之任盖楚人怨抚臣支可大极矣变之初起有坐抚院门呼名而骂者并火其门因按臣出巡抚臣一味诡随全不禁约参随之横故彼百姓轻侮至此则于各地方官不复顾畏可知臣记万历初年浙江兵民两变殴巡抚吴善言  皇上旨意但归罪于起衅之人而以德意抚戢军民遣侍郎张佳胤为巡抚佳胤于是宣布德意从容访其渠魁一举擒之不激不徐甚为得法今日楚事当略仿此意图之盖楚中治乱安危在此一举得法则收拾止如浙江之变不得法则恐遂为宁夏之续矣  圣谕所谓首恶正法胁从免治甚得定乱之法但仓卒之际未知谁为首恶谁为胁从不但事有枉纵恐百姓一闻自惊自疑彼首恶者反得挟众人之惊疑以自固又或至逃江匿湖煽动蛮夷为患不小故臣请且以安抚禁戢二事并授意于新抚行之陈奉罪恶宜明示重处以洩众愤巡抚支可大当勒令回籍闲住遣一大臣星驰代之许以便宜从事到彼宣布恩威分散党与然后密访致变鼓噪之人得实擒拏为首即以正法其余姑免深究剥民夺民淫人妻女激变百姓者亦各以其罪罪之本省官员不职者听纠劾处治大小缺官亟与除补仍遍谕天下抚按司道各以楚事为戒矿税中官以陈奉为戒大小一心中外共济则不但楚事可定而天下之民举安矣时首辅赵志皋久病不省人事故一贯独言之
　　○辛卯大学士沈一贯言窃见古人遇有难处之事必先择一了事之人湖广军民鼓噪臣引先年遣张佳胤之例因思群臣可堪此任者亦少若外者则恐稽迟廷臣若官阶已崇及曾经用兵者又恐百姓惊疑而成他变臣与部院□确惟用工部左侍郎赵可怀最为妥当本官曾任狭西应天巡抚遇事善处动中机宜若令照张佳胤故事往代支可大巡抚湖广朝廷授以方略令彼便宜从事限五日以内前臣去知其到彼必能宣布恩威角□羊散乱民访察不职官员歼首恶释胁从不致枉纵而事可立办也往时张佳胤原是特旨钦遣不繇部推故臣与部院议定密已  上闻早遣一日则有一日之效不复仍候会推典用其湖广司道府县等官缺而未补者部臣复推相应人员星驰赴任并乞  圣明早赐点用臣谨再题僣拟谕帖一道惟  皇上裁择施行是日  上谕吏部曰朕思湖广激变固因陈奉而起其该地方官如何不行抚戢职守安在巡抚支可大着革职闲住赵可怀改兵部侍郎兼提督军务限五日内起程赴任行事务在宣布德意抚戢军民俾各安生乐业毋得再行喧聚以取重罪文武官员不职的及地方应处事宜著不时拟议奏来
　　○壬辰户部尚书陈蕖奏陈三事略言储贰  祖宗之命脉也  皇长子春秋二十久稽册礼古今稀有且从来未有行册礼费二百二十余万者台谏朝廷之耳目也今选授几番格而不下伏除待次倦而思归示以厌簿之矣四海苍生  皇上之赤子也自中使咆哮吞噬无厌矿利些微创为包矿买砂名色头会箕歛则矿非地之遗利也□税抽于此仍榷于彼密如鱼鳞惨于抢夺税商之余羡也征百角□羊一杀人如麻岂独陈凤一人何怪河流断绝赤地如焚愈祷而愈不应也臣请身为牺牲以谢百姓不报
　　○癸巳直隶巡按安文辉以畿辅两岁迭罹灾荒乞赐蠲赈以安重地不报
</div>
    <div class="pagination">
<a href="明实录神宗实录_page232.html">上一页</a><span>...</span><a href="明实录神宗实录_page228.html">228</a><a href="明实录神宗实录_page229.html">229</a><a href="明实录神宗实录_page230.html">230</a><a href="明实录神宗实录_page231.html">231</a><a href="明实录神宗实录_page232.html">232</a><span class="current-page">233</span><a href="明实录神宗实录_page234.html">234</a><a href="明实录神宗实录_page235.html">235</a><a href="明实录神宗实录_page236.html">236</a><a href="明实录神宗实录_page237.html">237</a><a href="明实录神宗实录_page238.html">238</a><span>...</span><a href="明实录神宗实录_page234.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
