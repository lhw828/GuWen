<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 182 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 182 页/共 1316 页</h1>
    <div class="content">○丁未。谕内阁。左宗棠奏甄别各员一摺。甘肃安西直隶州知州陈台。办事任性取巧。不洽舆情。候补通判叶兆封。浮躁嗜利。工于作伪。镇源县知县李洪已。鄙劣不职。声名狼藉。前岷州知州花映台。嗜好甚深。失察门丁得赃。署通渭县知县林士超。性情委靡诸务废弛。署甯远县知县张炳。居心浮伪。不知振作。均著即行革职。即补知县姜文锦。才具中平。操守不谨。代理奇台县知县补用直隶州知州王新铭。才可有为。利心颇重。均著以府经历县丞降补。仍留甘肃补用。以肃官方。现月　　

○又谕。前据刑部奏、革员俞应钧等。杀毙旌善营弁丁多命一案。左宗棠原奏案情未确。当照该部所议。令左宗棠再行提讯。兹据该督奏称悉心覆核。将部驳分晰声叙。此案故杀无辜多命。实革员俞应钧为首。罪无可减。请饬三法司核议等语。著刑部、都察院、大理寺、会同覆核定拟具奏。现月　　

○补铸哈密协副将、哈密协中军都司、古城营游击关防。从总督左宗棠请也。摺包　　

○赏廓尔喀正贡使迭咱巴哈、副贡使帕那巴哈花翎。明发科尔沁札萨克亲王巴宝多尔济等三人。喀喇沁郡王和硕额驸旺都特那木济勒等二人。阿巴噶郡王瓦津达拉等三人。喀尔喀札萨克郡王莽珠巴札尔等八人。翁牛特辅国公克什克阿尔毕济呼等二人。敖汉郡王察克达尔札布。苏呢特郡王绰克苏伦。浩齐特郡王喇特那巴咱尔。茂明安贝勒格楚克。阿巴哈那贝勒达木定札布。郭尔罗斯辅国公图布乌勒济图。土默特贝勒散巴勒诺尔赞。阿拉善镇国公沙克都尔札布。察哈尔三等侍卫巴雅斯呼朗塔尔。于养心门内瞻觐。内记

注

　　

○戊申。以雪泽稀微上于大高殿设坛虔祷。亲诣行礼。　　

○遣惇亲王奕誴诣时应宫。恭亲王奕诣昭显庙。贝勒载治诣宣仁庙。贝勒载澂诣凝和庙拈香。起居注　　

○遣惇亲王奕誴诣坛城前拈香。现月以神灵默佑。颁山东雒口镇金龙四大王庙扁额。曰神光佑助。现月　　

○蠲缓山东郓城、濮、历城、章邱、齐东、德平、肥城、惠民、邹平、陵、观城、城武、高密、冠、十四州县。暨德州、临清、济甯、东昌、四卫。永阜、永利、官台、三场。被水被虫。及续被黄水各地方新旧额赋。现

月

　　

○己酉。钦奉慈安端裕康庆昭和庄敬皇太后。慈禧端佑康颐昭豫庄诚皇太后。懿旨。前有旨将崇厚所议条约章程。又总理各国事务衙门。叠次所奏各摺片并修撰王仁堪等庶吉士盛昱、洗马张之洞、所奏各摺。交大学士六部九卿翰詹科道妥议具奏。兹据大学士等遵议覆奏。并侍郎长叙等说帖三件。又尚书万青藜、侍郎钱宝廉、司业周德润等。少詹事宝廷、中允张楷、给事中郭从矩等。余上华、吴镇、胡聘之等。御史孔宪珏、黄元善、田翰墀等。邓承修、都察院代递员外郎张华奎等。所奏各摺片。又前据赞善高万鹏、御史邓庆麟、侍读乌拉布王先谦编修于荫霖、御史叶荫昉、先后陈奏各摺。著一并交亲郡王御前大臣军机大臣总理各国事务衙门王大臣、大学士、六部都察院堂官、再行详细妥议具奏。醇亲王亦著一并会议具奏。洋务　　

○谕内阁。李瀚章、潘霨奏、□□□尔□劾庸劣不职各员一摺。湖北署安陆府同知试用通判李恩隆。纵容蠹役。藉端扰诈。应城县知县黄维哲。听断粗率性情暴戾。均著即行革职。嘉鱼县知县徐元杰。才具平庸。难膺民社。著以县丞降补。巴东县知县徐龙云。年力渐衰。文理尚优。著以教职铨选试用府经历曾举。性情残忍。恣意妄为。试用从九品黎镜明。志辄卑鄙。行止有亏。均著革职。永不叙用。以肃官方。现月　　

○庚戌孝和睿皇后忌辰。遣官祭昌西陵。　　

○谕内阁。沈桂芬、志和、梁肇煌。奏遵查知州王堃等。被□□□尔□一案。并请将顺天当差之同知通判酌予限制一摺。此案御史文鐍原□□□尔

□王堃由铺夥纳职开设店铺。均查无其事。其在宝坻县任内催徵不力。经万青藜、周家楣会衔奏□□□尔□并非周家楣单衔具奏。旋经奏请开复。亦无捏病。请假情事。该员与知县丁符九姻亲。不在应行回避之例。惟该员以顺天当差人员。在京置买住宅。且系署大兴县任内所买。殊属不合。知县蒋家泉查非开设茶行。惟该员在顺天当差。商托旗人。赁居茶行房屋。未能远嫌亦有不合。王堃、蒋方泉、均著饬回直隶当差。并交部分别议处。同知通判顺天并无应补之缺。嗣后派分顺天当差之员。著顺天府会商直隶总督严定章程。酌拟员数。以示限制。沈桂芬、志和、另片奏顺天府委署各缺。与部章未尽相符等语。嗣后该兼管府尹等委署各缺。著遵照部章按轮委署不得于部章之外自行变通。现月　　

○又谕。景瑞奏、续领守护口分并各项经费。请饬拨发一摺。据称前备隆福寺守护官兵口分等项。共用银三万五千九百五十余两。除由直隶藩库领过银三万二千两外。应找领银三千九百五十余两。又本年承办要差并修道种树等项。除由直隶拨解银一万六千两外尚不敷银三千五百余两。请饬拨发等语著直隶总督饬令该藩司迅即如数拨解。毋稍迟延。现月　　

○贵州巡抚岑毓英奏、请将提督吴永安、何秀林、留黔差遣。允之。摺

包

　　

○以卑鄙巧诈。革广西试用同知杨永龄职。永不叙用。　　

○以办事荒谬。革广西经历代理平南县知县陈廷英职。现月　　

○予故正红旗蒙古都统托云恤典。赏银一千两治丧。其子工部员外郎阿克占。以本部郎中补用现月　　

○缓徵湖北咸甯、嘉鱼、汉阳、汉川、黄陂、孝感、沔阳、黄梅、钟祥、京山、潜江、天门、应城、江陵、公安、石首、监利、松滋、枝江、荆门、京山、江夏、武昌、蒲圻、黄冈、蕲水、广济、二十七州县暨武昌卫被淹被旱地方新旧额赋。暨咸甯、嘉鱼、汉阳、黄陂、孝感、沔阳、黄梅、潜江、天门、应城、江陵、公安、石首、监利、松滋、荆门、十六州县漕粮。　　

○辛亥。孝德显皇后忌辰。遣官祭定陵。　　

○以内阁侍读学士敬信为太常寺卿。起居注　　

○以贝勒载澂为正红旗蒙古都统。明发　　

○壬子。以雪泽普沾。上诣大高殿报谢行礼。　　

○遣惇亲王奕誴诣时应宫。恭亲王奕诣昭显庙。贝勒载治诣宣仁庙。贝勒载澂诣凝和庙拈香。现月　　

○谕内阁、本日正白旗蒙古奏承袭世职摺内。应行三擡字样。误写双擡。殊属不合。载治、钟泰、明魁、均著交部议处。现月　　

○又谕、李鸿章奏□□□尔□贪劣不职各员一摺。直隶保安州知州张毓生、藉端婪索。贪劣颇著。东光县知县陶治安、性情猥鄙。不洽舆情。候补同知龚嘉桢、偏愎自用。任性妄为。撤回另补知县杨文涛、举止轻浮。形同无赖。候补知县张承福、心地巧诈。操守不谨。献县主簿张绍凯、耳聋纵贼。延庆州吏目金迺赓、声名甚劣。故城县县丞许兆瑞、办事荒谬。新河县教谕侯善钧、品行贪污。均著即行革职。河闲县知县淩顗德、办事含糊。钜鹿县知县钟德辅、因循不振。定兴县知县毛羽丰、才具竭蹶。均著开缺酌量另补。赤城县知县宋尚文、才识庸闇。沙河县知县李福田、缉捕废弛。乐亭县教谕单宗张、老病昏愦。临榆县训导高汉墀、手足弗良。唐山县典史汪廉庆、不循本分。献县典史李灏、久患瘫痪。均著勒令休致。以示惩儆。现月　　

○谕军机大臣等、春福等奏、请饬催各省欠饷。开单呈览一摺。据称乌城月饷。同治十二年闲经户部议由山东山西拨解。嗣因晋豫二省。被灾过重。光绪四年改由江西、安徽二省拨解应用。目下除山西所欠经费外。各省欠解月饷银至九十余万两之多。现据变通办理。除山西一省。仅能专顾经费。欠饷应从缓议外。所有山东等省欠解银两拟定成数。请饬迅速拨解等语。乌城防务紧要。需饷甚殷。著周恒祺、涂宗瀛、李文敏、裕禄、按照定拟各数。山东每年于欠饷内拨解银四五万两。江西、安徽、每年于欠饷内各拨解银二万两。河南每年于欠饷内拨解银一二万两。毋得再有蒂欠。致误要需。将此由五百里各谕令知之。现月　　

○又谕。昨日肃亲王隆勤所奏、暨本日翰林院代递检讨周冠等摺。并都察院代递户部员外郎陈福绶等所奏摺片。均著交会议事件之亲郡王等。一并议奏。洋务　　

○以威勇公麟兴、子成德、袭爵。摺包　　

○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、溧阳、太仓、镇洋、嘉定、二十五州县。暨苏州、太仓、镇海、金山、镇江、五卫屯田被旱歉收地方。新旧钱漕有差。现月　　

○蠲缓广西崇善、左、养利、永康、来宾、淩云、武宣、奉议、永淳、迁江、临桂、灵川、义甯、永安、恭城、贵、平南、十七州县。叠经兵燹地方。地丁兵米有差。现月　　

○巴林郡王额尔济木巴雅尔。浩齐特郡王贡噶旺济勒。四子部落郡王那木凯多尔济。苏呢特贝勒布彦图。科尔沁辅国公布彦巴里克齐。喀喇沁辅国公僧格札布。克什克腾。台吉棍布栋噜布。喀尔喀贝勒贡桑珠尔默特等五人。于神武门外瞻觐。内记注　　

○癸丑。上诣大高殿拈香。起居注　　

○谕军机大臣等、御前大臣伯彦讷谟祜所奏、暨御史李璠等所奏各摺。均著交会议事件之亲郡王等。一并议奏。洋务　　

○甲寅。谕军机大臣等。清安等奏、请饬催山西筹解科城经费等语。科城经费支绌。前经截留伊犁饷银二万六千两。除归还一万一千三百两外。尚欠银一万四千七百两。现在伊犁待饷甚亟。科城无款筹还。著曾国荃于山西欠解科城经费项下。赶紧筹拨银一万四千七百两。派员解交科城。俾得归还伊犁解款。毋稍迟延。将此由五百里谕令知之。现月　　

○又谕。御史蒋镇嵩所奏、并吏部代奏候补主事赵林所奏各摺。均著交会议事件之亲郡王等一并议奏。洋务　　

○哈密帮办大臣德克吉讷因病解职。以头品顶戴常顺为哈密帮办大臣。命署哈密帮办大臣沙克都林札布仍回巴里坤领队大臣原任。起居注协修官汪昇

远恭纂　　

帮总纂官程棫林恭辑监修总裁世恭阅二签五月初二日正总裁那恭阅五月二十日专司藳本陆恭覆阅壬子九月初八日

　　

徐恭阅四签八月十三日　　

荣恭阅九月初六日副总裁唐月日　　

宗室宝恭阅五月二十八日　　

郭恭阅一签六月二十日　　

</div>
    <div class="pagination">
<a href="清实录光绪朝实录_page181.html">上一页</a><span>...</span><a href="清实录光绪朝实录_page177.html">177</a><a href="清实录光绪朝实录_page178.html">178</a><a href="清实录光绪朝实录_page179.html">179</a><a href="清实录光绪朝实录_page180.html">180</a><a href="清实录光绪朝实录_page181.html">181</a><span class="current-page">182</span><a href="清实录光绪朝实录_page183.html">183</a><a href="清实录光绪朝实录_page184.html">184</a><a href="清实录光绪朝实录_page185.html">185</a><a href="清实录光绪朝实录_page186.html">186</a><a href="清实录光绪朝实录_page187.html">187</a><span>...</span><a href="清实录光绪朝实录_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
