<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 72 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 72 页/共 148 页</h1>
    <div class="content">○以土默特郡王衔贝勒色淩那木济勒旺宝为理藩部额外侍郎。现月　　

○以冒销公款。革山东登莱青胶道徐抚辰职。摺包　　

○豁免湖南苗疆佃欠租谷。摺包　　

○乙丑。孝恭仁皇后忌辰。遣官祭景陵。照例　　

○谕军机大臣等、电寄长庚、据电奏兰州府知府张炳华、赴乡督拔烟苗。被皋金二县刁民。聚血■乣殴伤。署金县知县余重寅、平时禁种不力。又复酿成殴官重案。实属溺职。署皋兰县知县万钟騄、随同本府赴乡。一闻长官被殴先自奔回。亦属恇怯无能。请分别惩处等语。署金县知县补用知县余重寅、著即行革职。署皋兰县知县大通县知县万钟騄、著开缺另补。所有拏获各犯。著该督督饬讯办。以示惩儆。并著严饬各该地方官。妥为弹压开导。勿令再滋事端。电寄　　

○又谕、电寄四川总督赵尔巽、开缺驻藏帮办大臣温宗尧、著另候肬■闲用。毋庸来京陛见。著赵尔巽遵旨传知。电寄　　

○东三省总督锡良奏、奉省办理清赋。历三四年。所报升科无几。拟请分年减免地价。酌拟变通章程。如所请行。摺包　　

○又奏、奉省筹款招迁旗户。拨地试垦。拟先招百户。暂就安图县内试办。得旨、著先行试办。果有成效。再行奏陈。摺包　　

○又奏、筹设省城特别地方审判厅。凡未设审判厅地方审理未结上控之案。或控关官吏及由院司发觉提审案件。并一切京控发回原省审讯者。均在该厅起诉下部知之。摺包　　

○丙寅。谕内阁、伊＜覀之＞■牛副都统兼塔尔巴哈台参赞大臣额勒浑未到任以前。著锡恒驰驿前往署理。科布多办事大臣。著锡恒拟保妥员。电奏请旨护理。现月　　

○调察哈尔副都统额勒浑为伊＜覀之＞■牛副都统。兼塔尔巴哈巴参赞大臣。以热河总管盛桂为察哈尔副都统。随手　　

○丁卯。谕内阁、增韫奏、考察属员贤否。分别举劾一摺。浙江秀水县知县秦国钧、署平湖县嘉兴县知县张学智、署余姚县瑞安县知县汤赞清、署石门县请补钱塘县知县高庄凯、署萧山县永嘉县知县翁长芬、署金华县候补知县黄羡钦、正任丽水县知县李瑞年、署建德县试用知县贺家■滟惠、署分水县候补知县唐继勋、平阳县知县王宝璜、候补知县陶霦、既据该抚胪陈政迹。均著传旨嘉奖。定海厅同知试用通判史悠扬、昏瞆糊涂。事权旁落。署衢州府同知候补同知鲁彤曾、擅离职守。政治多疏。正法杭州府通判方骏、前在湖州府通判署任。纵役滥刑。办事颟顸。前署余杭县候补知县侯资森、才识平庸。驭下宽纵。前署诸暨县另补知县杨泰阶、敷衍因循。玩视警政。署新昌县试用知县刘承均、积压词。讼。舆论不孚。东阳县知县廖鸣韶、玩视禁烟要政。任意欺蒙。前署＜走毕＞滟蜽安县候补知县萧攸裕。刚愎自用。办理矿案。措置乖方。署遂安县候补知县钟灵、性耽安逸。漠视民瘼。署丽水县正任乌程县知县顾曾沐、嗜好甚深。难膺民社。前署瑞安县候补知县朱桐、遇事畏葸。禁种罂粟。未能切实奉行。前署宣平县试用知县陈象绂、纵丁滋事。于禁烟要政。亦多欺蒙。前署开化县大挑县王嵩年、听断无才。滥押酿命。候补知县王祖恩、前充官纸局提调。侵蚀公款。押追不缴。前代理甯海县知县试用按照磨张鹏翰、身家念重。民瘼念轻。前代理仙居县知县台州府经历王霭吉、禁令废弛。贻误要政。试用县丞孔昭昂、屡滋讼端。罔知检束。署塘栖巡检正任四安巡检何式琦、才识庸闇。声名平常。仁和县典史王鸿福、年少所浮。兼有嗜好。前署余杭县县丞试用县丞邹登瀛、罔上营私。擅受有据。于潜县典史胡保勋、才具平庸。长兴县县丞程炳烈、不知远嫌。岑港巡检吴望云、操守难信。绍兴府照磨王士桢、遇事因循。署萧山县典史试用从九品何佑臣、物议繁滋。庙山巡检余廷夔、习染已深。正任仙居县典史汤守铭、才欠明通。永康县典史尹功廷、性情浮躁。开化县训导王宝良、才具昏庸。难资表率。于潜县教谕孙廷棨、规避取巧。遂安县教谕潘琳书抗违禁令。分水县训导陈准福、戒烟不力。均著即行革职。试用通判贾厚墉、浮躁性成。声名狼藉。候补通判陈荣甲、行止有亏。衣冠败类。云和县典史金县铭、帷薄不修。声名甚秽。均著革职永不叙用。已革知县江文光、巧于趋避。罔知愧奋。著永不叙用。现月　　

○谕军机大臣等、都察院代递命妇查金氏遣抱族侄江苏知县查季华、以威迫职官命毙冤沈呈一件。请饬查办一摺。著张人骏按照所陈各节。确切查明。毋稍徇隐。原摺原呈均著钞给阅看。　　

○戊辰。民政部奏、拏获奉旨拘留人犯黄启捷即黄祖诒、归案审办。报闻。早事　　

○己巳。谕内阁、本日宪政编查馆奏、酌拟宗室觉罗诉讼章程。缮单呈览一摺。上年颁布法院编制法。因司法独立。为宪政初基。当将审讯宗室觉罗事宜。分别划归大理院高等审判厅审理。并谕令该馆另订细则。奏明请旨。兹据拟定此项章程六章。并附则凡三十七条。朕详加披阅。大致原本大清会典、及宗人府则例诸书。参以新制。承行新旧之闲。尚属周密。嗣后宗室觉罗案件。即照此次定章办理。其在新章以前未结之案。概由宗人府分别咨交各该衙门审讯。至有爵宗室与有爵宗室民事案件。仍由该府审理。并著该堂官另拟章程奏请施行外。其宗室觉罗刑事案件定案时。由大理院咨行宗人府法部查核后。由大理院具奏。现月　　

○宪政编查馆奏、拟请嗣后凡关妇女旌表之件。由该承审衙门随案声明。毋庸会同礼部具奏。依议行。现月　　

○庚午。谕军机大臣等、李经羲电奏、请饬翰林院编修刘钟华、迅速赴滇。充当矿校教员等语。著照所请。电寄　　

○又谕、电寄瑞澂等、有人奏、湖南沈灾惨剧。请饬妥筹善后一摺。著瑞澂、杨文鼎、按照所陈各节。体察情形。妥筹办理。原摺著钞给阅看。廷寄　　

○又谕、电寄瑞澂等、有人奏、新政废弛。不惬血■乣论。得之闻见。确实有据。有据者八条。请饬整顿等语。著瑞澂、杨文鼎、按照所奏。确切查明。认真整顿。原片著钞给阅看。廷寄　　

○又谕、电寄署伊＜覀之＞■牛将军广福、电奏悉。伊＜覀之＞■牛副都统兼塔尔巴哈台参赞大臣。已有旨令锡恒前往署理矣。电寄　　

○湖广总督瑞澂奏、鄂省灾情奇重。现将赈粜事宜。接续筹办。并督催赶修滨临江汉各处堤垸。报闻。摺包　　

○云贵总督李经羲奏、思茅厅猛遮叭目召康亮、久为边患。已饬徵集附近土兵进剿夺获巢垒。现仍负固抗拒。拟分隘置戍。遏其去路。以期歼厥渠魁。一劳永逸。得旨、即按照所陈。妥速办理。摺包　　

○以办学出力。赏陆军部贵胄学堂总办镶白旗汉军副都统冯国璋头品顶戴。海军事务处参赞谭学衡二品顶戴。现月　　

○辛未。谕军机大臣等、电寄张鸣岐、据电奏归顺滇边地方匪徒。纠血■乣围攻城厢。已饬就近营队驰往剿办等语。著张鸣岐督率文武各员。赶紧扑灭。毋任蔓延滋扰。并将剿办情形。随时电奏。电寄　　

○直隶总督陈夔龙奏、黑龙江已设行省。请将直隶前办漠河观音山矿厂。改由江省接办。以资整顿。又奏、请减井陉煤矿运费。以利行销。均如所请行。摺包　　

○东三省总督锡良奏、奉省各司道均设佥事。拟请裁撤。并裁同江厅河防同知一缺。改设分防经历一缺。如所请行。摺包　　

○两广总督袁树勋奏、两广督练公所。成立有年。请将所订章程。饬部核明立案。下所司知之。摺包　　

○调署吉林交涉使邓邦述署吉林民政使。以吉林滨江道施肇基署吉林交涉使。现月　　

○壬申。农工商部奏、商法编订需时。拟就前定之公司律。重加修订。作为暂行章程。以资遵守。从之。摺包　　

○两广总督袁树勋奏、广东械斗＜虘阝＞斲日炽。拟分别治标治本办法。当场严惩斗＜虘阝＞斲匪。严究主谋。追缴枪械。不准稍有隐匿。此治标之法也。通饬各州县。嗣后有控案不结。致成斗＜虘阝＞斲案。或闻报不速查办者。严行倢■＜曰融＞■＜石木＞办。又嗣后互斗＜虘阝＞斲。及帮斗＜虘阝＞斲乡族。查明祖祠尝产。除酌留祭飨之需外。余悉提充该乡小学堂工艺厂之用。此治本之法也。并拟于官绅之能解斗＜虘阝＞斲劝息弭患无形者。酌加奖励。下部知之。寻民政部奏、现在筹备立宪。正当开诚布公。与民更始。若如该督原奏办法。非特与立宪主义。大不相符。抑且为从来行政所未有。应请饬下该督更正办理。从之。　　

○又奏、广东会匪。以惠潮、高、廉、各属为最多。附省之顺德、东莞、新会等县。亦复不少。已饬巡警道及地方文武各员。实力侦缉。并谕令自首免罪。以期解散胁从。报闻。摺包　　

○纂修官袁励准恭纂　　

总纂官熊方燧恭辑监修总裁世恭阅一签正月初四日正总裁那月日专司蒿■禾本陆恭覆阅甲寅正月二十八日　　

徐月日　　

荣月日副总裁唐月日

　　

宗室宝恭阅四签八月初三日　　

陈恭阅四签二月初八日　　

熙月日　　

郭恭阅十一月十七日　　

宗室麒月日


大清宣统政纪卷之三十七　　

宣统二年。庚戌。六月。癸酉朔。谕军机大臣等电寄杨文鼎、据电奏、剿办湘阴沅江匪徒情形。并拟大加＜目辟＞暒穴＜曰融＞夕＜夗贝＞捕。分路清乡等语。著会同瑞澂妥筹办法。奏明办理。电寄　　

○甲戌。谕军机大臣等、廷杰等奏、司员受贿舞弊请将吏部司员奎徵暂行革职。归案审办。文海暂行解任备质。湖南试用巡检黄启捷候补布政使司经历黄德琨、一并斥革审办一摺。著依议。现月　　

○又谕、电寄袁树勋、电奏悉新授广东按察使俞钟颖现已交卸到省。吁恳陛见据情代奏等语。著俟该按察使摺奏到京时。再行候旨。电寄　　

○又谕、电寄孙宝琦、据电奏、莱阳、海阳两县匪徒。聚血■乣拒捕。已飞调马步队星夜前往。并商调陆海各军防剿镇慑等语。著孙宝琦督饬各队。赶紧扑灭。毋任蔓延。并将办理情形。随时电奏。电寄　　

○又谕、湖北布政使王乃徵奏、筹备宪政。酌分缓急一摺。著在京各衙门各省督抚归并御史赵炳麟条陈。一并详议具奏。　　

○派吏部尚书李殿林、学部尚书唐景崇、理藩部尚书寿耆、学部左侍郎宝熙、署法部右侍郎王垿、礼部左侍郎张亨嘉、大理院卿定成、内阁学士陈宝琛、为考试拔贡阅卷大臣。　　

○江甯提学使陈伯陶乞养开缺。以候补四品京堂劳乃宣为江甯提学使。　　

○乙亥。谕军机大臣等、电寄载涛、电奏悉。义国赠给宝星。均著准其收受。摺包　　
</div>
    <div class="pagination">
<a href="清实录宣统朝政纪_page71.html">上一页</a><span>...</span><a href="清实录宣统朝政纪_page67.html">67</a><a href="清实录宣统朝政纪_page68.html">68</a><a href="清实录宣统朝政纪_page69.html">69</a><a href="清实录宣统朝政纪_page70.html">70</a><a href="清实录宣统朝政纪_page71.html">71</a><span class="current-page">72</span><a href="清实录宣统朝政纪_page73.html">73</a><a href="清实录宣统朝政纪_page74.html">74</a><a href="清实录宣统朝政纪_page75.html">75</a><a href="清实录宣统朝政纪_page76.html">76</a><a href="清实录宣统朝政纪_page77.html">77</a><span>...</span><a href="清实录宣统朝政纪_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
