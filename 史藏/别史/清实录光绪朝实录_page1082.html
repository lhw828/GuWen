<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1082 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1082 页/共 1316 页</h1>
    <div class="content">
○甲子。谕军机大臣等、都察院代奏、广东绅士知县刘士骥等呈称、广东捐项繁琐。民不堪命。请分别减免。以固人心而杜乱源等语。从来民为邦本。当此时事艰难。尤以收拾人心为要义。若如所陈各节。名目繁苛。民力何以堪此。著岑春火滟宣确切查明。其实系刻薄扰民者。即行裁撤。其有于民闲尚不扰累。而足以裨补饷需者。亦须严定章程。毋令官吏从中舞弊。鱼肉百姓。以副朝廷轸念民艰至意。原呈著钞给阅看。将此谕令知之。

现月

　　

○乙丑。上奉慈禧端佑康颐昭豫庄诚寿恭钦献崇熙皇太后御仁寿殿。英国署使臣焘讷哩、及水师提督裨利治觐见。上温语慰问。记注　　

○谕内阁、广东按察使程仪洛、著迅赴新任。毋庸来京请训。现月　　

○谕军机大臣等、工部奏、请派员接办要工一摺。昭忠祠著准入祠之各该后裔公同捐建。城隆庙著核实估修。均著派鹿传霖承修。显佑宫著暂行缓修。现月　　

○又谕、电寄岑春火滟宣、郑孝胥著准其调往。电寄　　

○甘肃新疆巡抚潘效苏奏派已革副都统荣和督办屯垦事宜。得旨、所请著不准行。摺包　　

○丙寅。谕内阁、江苏苏松粮储道罗嘉杰、徐州道桂嵩庆、四川成绵龙茂道长春、广东高州府知府王嘉禾、韶州府知府郅馨、四川绥定府知府丰绅布、广西庆远府知府沈维诚、贵州安顺府知府赵时俊、均著开缺送部引见。现月　　

○又谕、四川叙州府知府文焕、著锡良留心察看。究竟能否胜任。出具切实考语具奏。现月　　

○伊＜覀之＞■牛将军马亮等奏、俄属哈萨克借地牧马。现已安静回俄。下外务部知之。摺包　　

○丁卯。遣官祭关帝庙。记注　　

○广西巡抚王之春奏、广西饥馑日甚。亟筹赈粜。报闻。摺包

　　

○又奏、已革总兵申道发、请留营差遣。得旨、所请著不准行。摺包　　

○出使义国大臣许珏奏、到义国数月。考察政俗。尤以财政为善。岁入较中国多至五倍。岁出亦多四倍有余。其幅员乃不及中国十分之一。苛歛而民不怨。盖其殚心经画。一洗吾华笼统粉饰之弊。上下感孚。不外诚信二字。俟将彼国税则。及财政汇考译成。寄资借镜。下外务部知之。摺包　　

○江甯布政使李有棻解职。以湖南按察使黄建笎为江甯布政使。山西冀甯道胡湘林为湖南按察使。现月　　

○浙江温州镇总兵刘祥胜解职。以记名提督叶祖圭为浙江温州镇总兵官。现月　　

○戊辰。谕军机大臣等、御史潘庆澜奏倢■＜曰融＞■＜石木＞铁路购地委员。驱迫商民一摺。据称西河沿一带。商贾荟萃。卢汉铁路。需建厂房。迫令徙让。商民惶惑。请饬另行择地建厂等语。铁路需建厂屋。岂容强占商业繁盛之区。著张之洞、盛宣怀、另行择地建造。以顺舆情。委员郑清濂、办理不善。并著查明撤换。原摺著钞给阅看。将此各谕令知之。现月　　

○开缺贵州巡抚邓华熙奏、黔防会剿游匪。已历六年。出力人员。拟请汇奖。得旨、准其酌保。毋许冒滥。摺包　　

○出使德和国大臣荫昌奏、荷兰噶罗巴岛等埠。商设领事。请饬商约大臣。就近与驻华和使设法妥议。下外务部知之。摺包　　

○以报效房屋。备建兵部衙署。赏兵部右侍郎户部左侍郎景沣头品顶戴。现月　　

○以急公好义。予贵州古州同知职衔宋华堂奖叙。摺包　　

○以联军入城。调辑出力。赏奥员海格宝星。摺包　　

○己巳。上奉慈禧端佑康颐昭豫庄诚寿恭钦献崇熙皇太后御仁寿殿。德国呈递礼物。使臣穆默觐见。上温语慰问。记注　　

○谕军机大臣等、前饬陈璧迎请铁牌。到京时著在觉生寺供奉。现月　　

○陕西巡抚升允奏、陕省设立师范学堂。以端教育。得旨、著即认真经理。期收实效。摺包　　

○以本年乡试。考试应开列试差人员于保和殿。　　

○命东阁大学士崇礼稽查钦奉上谕事件处。现月　　

○以国子监祭酒希廉为内阁学士。兼礼部侍郎衔。现月　　

○以办理漠河金厂出力。复已革直隶候补直隶州知州詹恩圣原官。早事　　

○纂修官李湛田恭纂　　

帮总纂官程棫林恭辑监修总裁世恭阅五签五月二十三日正总裁那恭阅月日专司蒿■禾本陆恭覆阅癸丑十二月初三日　　

徐恭阅月日　　

荣月日副总裁唐月日　　

宗室宝恭阅十一月惠三日

　　

陈恭阅十三签五月初六日　　

熙月日　　

郭恭阅二签三月十六日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百十六　　

光绪二十九年。癸卯。五月。庚午。以京师雨泽愆期。上复诣觉生寺设坛祈祷。并诣大高殿设坛祈祷。行礼。　　

○遣贝勒载洵诣时应宫。贝勒载涛、诣昭显庙。贝子溥伦、诣宣仁庙。贝子毓橚、诣凝和庙。镇国将军载振诣黑龙潭。庄亲王载功、诣白龙潭拈香。现月　　

○以铁牌迎请到京。在觉生寺供奉。发大藏香一枝。派醇亲王载沣、前往拈香行礼。现月　　

○谕内阁、户部奏、衙署不戒于火。请将堂司各官议处一摺。本月十四日。户部捐纳房失火。延烧大堂银库。并各司处。该部堂官及当月司员文懋、汪文、司务厅直班笔帖式锡璋、张启芬、均属疏于防范。著交部分别议处。所有库储款项。著迅速清理、查明具奏。寻奏。库储款项。清理完竣。查明数目无亏。应否派员盘查。得旨。毋庸盘查。　　

○山东巡抚周馥奏。裁改沿海防营。并酌加勇饷。下部知之。摺包　　

○热河都统锡良奏。拨给各旗官兵荒地百六十顷。作为巡守公费。并酌留新设之隆化县县官等随缺地五十顷。又学田育婴经费等百五十余顷。均恳免缴荒价。并免升科。以示体恤。下户部知之。摺包　　

○以热河垦荒。异常出力。予文职河南知府章世恩等十三员。武职防御寿福等八员奖叙。其查勘之协领根龄、会办之热河道锡恒等二员。并予优奖。摺包　　
</div>
    <div class="pagination">
<a href="清实录光绪朝实录_page1081.html">上一页</a><span>...</span><a href="清实录光绪朝实录_page1077.html">1077</a><a href="清实录光绪朝实录_page1078.html">1078</a><a href="清实录光绪朝实录_page1079.html">1079</a><a href="清实录光绪朝实录_page1080.html">1080</a><a href="清实录光绪朝实录_page1081.html">1081</a><span class="current-page">1082</span><a href="清实录光绪朝实录_page1083.html">1083</a><a href="清实录光绪朝实录_page1084.html">1084</a><a href="清实录光绪朝实录_page1085.html">1085</a><a href="清实录光绪朝实录_page1086.html">1086</a><a href="清实录光绪朝实录_page1087.html">1087</a><span>...</span><a href="清实录光绪朝实录_page1083.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
