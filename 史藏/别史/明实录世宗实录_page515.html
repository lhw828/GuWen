<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 515 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 515 页/共 518 页</h1>
    <div class="content">　　○壬子
　　○旌表天下孝子徐亿节妇蔡氏等十人
　　○甲寅升礼部右侍郎潘晟为本部左侍郎添注礼部右侍郎丘岳填注本部右侍郎
　　○改总督南京粮储右副都御史洪朝选巡抚山东[兼]督理营田
　　○乙卯
　　○大祭  地于  方泽先期请  太祖配及是日行礼俱成国公朱希忠代
　　○戊午  命襄垣王成金□癸曾长孙充煌摄府事成金□癸之先以菲废爵当严氏用事时用重赂夤缘冒封及是宗藩降例查革冒封故为充煌请长孙封以尝试朝廷且希为异日冒袭地耳
　　○陕西巡抚都御史张瀚条陈议处韩府宗室六事一诸宗喻礼犯法必淂亲王填压之乞令韩世孙自行铃制如有不遵约束者轻则戒饬重则参究一宗室冒禁出城事机可虑宜时时查治以杜衅端闻先韩王常出郊田猎以致宗人相慕效之世孙亦当改弦易輙为宗人模范一革爵花生庶人封号不登玉牒名姓不入版图漫难稽考真赝莫分宜令长史司分列支派明立一册令有司便于钤束一闲宅之设制仿高墙若复恣其出入何以示法宜令本府选委中官旗校严加防范一禄粮积欠数多乞将本省应角□羊银量留处补一关支之际止令长史领银送府自行分给不得纵诸宗出入府县凌逼有司＜锍-釒＞入得旨允行
　　○己未礼部言隰川定安南渭阳曲四王皆薨无后其以将军摄祀者据例不得复置典膳教授等官弟与亲王别城而居诸奏请保勘事必用转导官至之乞留教授及印勿革其与亲王同城而无后者止令长史司典籍兼摄勿得援此为例报可
　　○起复江西布政使司右参政凌云冀奏苏松地方延袤千里财赋所入当天下三分之一由外滨大海内阻江湖大河环列于群县以吐纳江海之流支河错综于原野以分折大河之派寸土尺地皆获灌概此东南赋之深也迩来于塞日甚支河不达于大河大河不达于江海旱则一望枯槁潦则立成巨漫田亩日荒逃移日众请专设督理水利御史一员令其往来巡察或于南京巡江巡仓屯田三差内并其一而以一员专督水利尤为两便＜锍-釒＞入工部议覆以巡盐御史兼之报可
　　○兵部覆巡抚延绥都御史王遴条陈四事一添设府同知二员列御延安驻劄榆林分管理边腹城堡不预他务一凡总兵衙门原调尖儿手人马查照各堡尽数发回以后将领务严行操彩各堡自有精兵毋得擅自调操抢兑以致单弱其入卫游兵有逃故者径于本军户内勾补果系户绝亦设法召募务充故额勿淂借桃选之名徒坏军政一榆镇入卫之兵每营留三百人以抵蓟镇军门所抽选操下九百之数仍准添募游兵二枝以济缓急一该镇见有总督抚按等官遴以边政久犯欲再遣经略大臣恐多官事扰不如责成遴等为便＜锍-釒＞入淂旨调兵原非可久之计其命刘焘严督镇巡等官补练镇兵渐减调发延绥游兵先淮添募一枝余俱如拟
　　大明世宗肃皇帝实录卷五百五十八


大明世宗肃皇帝实录卷五百五十九
　　嘉靖四十五年六月庚辰朔
　　○辛酉礼部奏国家内设大学以教育天下之英才外设儒学以作餋民间之俊秀二百年来名世多从此出迩者国子监学舍倾圮生徒止二百人又四方读书缀文之士争务剽窃以图捷径于是教化学术悉为虚文而朝廷不得真才之用故给事中张士纯周世选御史张士佩前后论列皆及于此然大要不越数端如请敕工部修理监舍请徵下苐举人及岁贡年未五十者入监举人毋得概就刷历岁贡不必专泥正历而援例一途则似财用稍充即议停止此大学所当议处者也一榜举人年四十以上者俱铨授教职不妨会试其有异等者一体行取各提学官必身先化导以德行督课诸生毋专事文艺此儒学所当议处者也至于文体敝坏内而两都外而列群靡然同风其弊皆由书肆刊文盛行便于采摘请悉按天下私鬻冗书无当实用者一切铲毁时吏部亦覆世选议处教职一事请自今提学员缺必慎选文行兼优者以充仍限六年教成方议超擢岁贡衰耄不得收选有司不职者不得更改文学宫俱报可
　　○壬戌湖广承天卫军以求索用粮拥众入府门殴击书吏知府郑文茂兼得其为首者执而鞭之至死诸军益愤因大呼詈辱文茂久之始角□羊事闻抚按官劾管屯指挥胡炅催科失期管粮曹茗掌印朱衰约束不严并文茂用刑过当俱当议罪  上曰军士玩法至辱守臣其令抚按守备官严捕首恶者治之炅等俱下御史问
　　○甲子增设宣府紫沟堡参将一员
　　○丙寅先是巡按山东御史李辅议请裁减辽阳游兵而以新设宁前游兵二枝与各分畨入卫已有旨报允至是辽东镇抚官魏学曾等言宁前乃本镇咽喉之地距山海关仅百余里近因虏变增设游兵二枝戍守不可议撤请丁本镇原设入卫兵马预选饶健者三千人籍名于册至期令该班游击统领入卫归则各还其伍又比岁辽兵以本镇饥荒每自入卫归輙逃匿蓟镇蓟镇月粮折价数倍起其羡心又将领多招纳此辈役为家丁者殆数十百人夫蓟辽两镇相附若辱齿然辽既虚而蓟岂能独利耶宜亟行蓟镇守臣严查遣回容隐者治以军法从之
　　○丁卯太医院候缺吏目李乾献白兔  命成国公朱希忠告谢  玄极宝殿驸马尉谢诏告  太庙百官上表称贺
　　○戊辰未封宫嫔任氏薨赐号和嫔治丧葬如例
　　○户部以边饷不足请再行开纳事例三年从之
　　○辛未蓟辽总督刘焘会巡按李叔和＜锍-釒＞报辽东四月以后西平堡及鹻场甜水站等处诸臣御虏功罪诏赠阵亡备御苟麒为都指挥使把总张禄为都指挥佥事子孙各升袭二级升守备郎淂功二级仍赏银二十两参议张邦□督抚刘焘魏学曾等各赏有差禠失事总兵佟登仕回卫下守堡指挥王承祖等于御史问
　　○壬申举天保玄修醮典于内殿至八月终止停常封
　　○癸酉河决马家桥等处新筑东西二堤总理河道尚书朱衡都御史潘季驯以闻工部议覆请令衡等亟为经理仍及水盛之时亲诣黄河上＜锍-釒＞督率有司详视某处故导可复集处新河可开务图上策以弭后患从之
　　○乙亥升刑部右侍郎刘体乾为户部左侍郎总督仓场督理西苑农事应天府府尹万士和为都察院右副都御史总督南京粮储
　　○雷电雨雹
　　○丙子  睿宗献皇帝忌辰  奉先殿行祭礼
　　○升协守辽阳副总兵置都指挥佥事王治道为置都督佥事充镇守辽东总兵官
　　○戊寅
　　○以久旱  上亲祈雨于凝道雷轩越三日大雨群臣上表称贺右春坊右中允陈谨守制家居会家人与卫军相殴谨出角□羊之为挺所伤卧病月余卒时都御史汪道昆巡抚福建南京给事中岑用宾闻之因劾道昆先任监军副使以酷刑激变又素行贪污不检众心不附故虽以附臣之威不行于士卒益餋成桀悍之气白昼大都之中贼虐近臣恬不为怪请亟罢道昆然后按治诸骄军以法＜锍-釒＞入  上从部议罢昆回籍听调而令福建巡按御史陈万言名捕首恶把总曹一麒等万言以属监军副使金浙浙恐生变乃白万言待一麒获客兵归日捕之一麒等乘间脱身亡久之不获万言以闻浙坐夺俸一月
　　○发太仆寺马价一万两于宣人稿军
　　○诏取籍没严世蕃罗龙文赃银二十万以进内用先是世蕃等既败有司籍其家共淂银二百四十八万两已发十五万助边一百十六万济边四十万充上用矣尚余七十万未发户部以请  上取先取二十万进余暂贮太仓
　　○辛巳  命分守蓟镇马兰谷参将杨四畏充协守辽阳副总兵
　　○壬午未封妃王氏薨赐号康妃治丧葬如例
　　○淮府高安王厚炅薨赐祭葬如例谥恭僖
　　○甲申未封妃杨氏薨  上谕礼部曰杨氏侍朕十余年如一日昨火中随主恩当加厚其追封为崇妃谥恭淑安僖丧葬如皇  贵妃阎氏例减四之一仍命祔葬于贵妃茔次  上追悼不已复赠其父朝宗为剽骑将军锦衣卫指挥使授兄廷羙为锦衣卫指挥佥事
　　○乙酉  孝庄睿皇后忌辰  奉先殿行祭礼遣玉田伯蒋荣祭  裕陵
　　○丁亥  孝穆皇后忌辰遣成安伯郭应乾祭  茂陵
　　○兵部覆巡抚山西都御史王继洛条陈一鴈门以西雕窝梁等五堡最冲险旧隶广武守备每岁秋防守备力不能支輙以他委误事请增设操守官一员驻盘道梁提调诸堡一本镇副总参游所带家丁多四方恶少倚势骄横宜稽其籍址晓武艺者存之总兵四百名副总兵三百名参游各二百名余悉除去以省冗食一各边买马旧例每匹给价十一两惟本镇止十两军士赔补甚困当增其数兴各边同一老营堡城垣狭小内置游击守备屯兵防御后以游击尝从调遣复增置副总兵聚三营兵于一城水草不给奸宄易生今宜更议每岁防秋游击无他调则分驻马站八柳树二堡二堡皆通贼要路以游兵戍守不惟外可以遏虏冲而内亦可省按伏之兵至冬月副总兵防河然后游兵仍回老营防守诏允行  上谕内阁曰昨戎政官说防秋一事此每岁边臣为之营兵本只固内备外何与秋防者大学士徐阶对秋防虽边臣职然苏镇去京师甚近蓟镇有警京师即应戒严故令制器练兵正所谓固内备外者亦戎政诸臣职也
　　大明世宗肃皇帝实录卷五百五十九


大明世宗肃皇帝实录卷五百六十
　　嘉靖四十五年七月庚寅朔时享  太庙命驸马都尉谢诏代
　　○辛卯从湖广抚按官议参设按察司佥事一员整饬荆瞿施州等处兵备添设荆州府抚夷通判一员常驻施州听兵备道差委
　　○癸巳  仁孝文皇后忌辰  奉先殿行祭礼遣清平伯吴家彦祭  长陵
　　○升山东右布政使李一瀚为应天府府尹南京山东道御史林门□汪为南京通政使右参议
　　○乙未宣府报虏自万全右卫入寇  上命亟檄宣大蓟辽各预图战守并令大同伏兵于天城阳和间伺虏至击之仍谕辅臣曰盛夏炎蒸虏八犯非时必难淂志但以后秋深当慎防耳其示兵部知之既而总督赵炳然以捷闻称是月初一日虏深入至丁宁水峪口等处宣府总兵马芳督把总角□羊生参将补于汉等逆战斩首十八级中军焦泽王臣把总张彦侯国等大同山西总兵孙吴董一奎等各引兵助之虏乃遁去因请追至失事参将刘国守备魏栋张臣郝锦李楹游击黑云龙等罪而录芳等功昭赏炳然及巡抚冀练银弊补于汉角□羊生等赏有差黑云龙夺俸一月刘国魏栋等俱戴罪防秋其余功罪令巡按御史勘实以闻
　　○丙申修  玄极宝殿  命成国公朱希忠告迁  上帝  睿宗神位于威福宫
　　○丁酉  命分守镇畨参将扬真充副总兵协守宁夏
　　○壬寅兵部覆蓟昌二镇守臣言禁山灰岭等口安设榨木柪石工已就绪惟灰岭外通白龙潭谎炮儿等处恐奸阑出入复成蹊径往者明禁甚严宜再申饬提督太监总兵等官率属巡诘以慎封守并令及时于禁山一带相地种树以固藩离凡有违禁往来盗代并容隐者悉寘之法而谎他儿各隘口或宜增设官军亦听守臣措置从之
　　○甲辰中元节遣彭城伯张熊广宁伯刘允中兴安伯徐梦赐玉田伯蒋荣分祭  八陵都督佥事沉至祭  恭仁康定景皇帝中官祭  恭让章皇后废后吴氏都指挥同知王极祭  孝洁皇后
　　○哀冲
　　○庄敬二太子各陵坟
　　○丁未  成祖文皇帝忌辰  奉先殿行祭礼遣成安伯郭应乾祭  长陵
　　○己酉  上谕内阁曰  皇祖初制御宝六曰天子之信行皇帝之信行今止存一其五正德甲戌失火之兹西夷有玉可示户部买盈尺之料补制户部奉诏索之贾胡得及格者三以进诏姑留用价于官用银内支给仍召玉行收买兼移文礼部令宣谕西夷再至推□乃拒材以入当以高价酬之
　　○癸丑永和王新墥献白鹿遣成国公朱希忠祭谢咸福宫驸马都尉谢诏告  太庙百官上表称贺
　　○玉鲁畨速坛马速差人来朝贡马及方物宴赉如例
　　○兵科右给事中魏时亮陈言安民之要六事一计民生以绥长治今四方多盗皆缘民贫而吏不收恤宜责守令以餋民之实政责抚按以率属之大体灾伤之地尤宜厚存户以招新集蠲逋赋以启归心免初科以安流移广召佃以开荒土酌常平义仓之制定赎锾备之规其一切弥文苛礼无益生民者禁不得复用一軓民行以成俗化请行保甲之法简民间有行谊者立旌善之坊书名以表之一举众劾以彰劝戒大朝之后请令该部严核三年内各抚按举劾凡不能寄生民而举及能寄生民而劾者重罚之具地方敝甚者罪并坐巡抚守巡官一定迁赏以严责成令甲官满九载始升级今率以三年报迁故惠不及民宜复旧制久任超擢一慎除授以谨付托请慎简守令毋拘资例仍限年六十以上不除守五十以上不除令敢隐者重罚之而又严保举连坐之法别迁除土俗之宜立转官侯代之例使史道不杂而后可以民生寄之一重君命以肃臣纪今天下所依戴于天者在  圣明所以使之钦若而响应者在敕旨乃有司往往废格不行故主泽壅而民隐不得上闻此尤毙政之大者自今该部有所题请必严下所司刻日奉行庶政无丛脞而体统常尊＜锍-釒＞入  上是其重君命之言并余事俱下所司议覆以闻于是吏户二部覆时亮言皆可行至重君命一莭尤得上令下共之意弟近年部院台省之题覆非不谆切而抚按藩臬之奉行则多未至如赃吏追赃一事奉明旨督责至严也乃三四年间未有一奏报者玩法旷职莫此为甚臣请以本部奉旨未经奏缴者一一移咨都察院严行催督及行各部一体备查毋得仍前迟延自取罪咎淂旨奉旨施行事务各官久不报完显属怠玩其通行各部限半月内开送都察院类查奏闻
　　○复设宣府镇城分巡道宪臣一员中路及紫沟龙门城通判各一员从巡抚都御史冀炼奏也
　　○甲寅南京吏科给事中张崇论劾奏真隶监兑户部主事庞澜贪□□聿不职诏黜澜为民仍着令凡京官犯赃数多者如外官例提问具奏
　　○乙卯升河南布政使司左参政林功＜棥心＞为广西按察使户部右给事中张士纯为广东按察使佥事起原任广西布政使司左参政谭太初为河南右参政
　　○丙辰虏万余骑由延绥平山墩入寇总兵郭琥屯兵清平堡以虏众不敢进虏分其众为二一奔保安安定安塞等县一俓抵延安府关外与国原总兵郭江副总兵时銮等兵遇江坚壁不战巡抚陈其学变虏已深入遣都司冯时泰等出边揭其巢陷没虏大掠数日而出
　　○丁巳
　　○诏恭淑安僖荣妃神主与怀妃同一室初  孝洁皇后享殿五间中安  孝洁皇后神主东一室祔
　　○荣安惠顺端僖皇贵妃及
　　○哀冲太子西一室祔
　　○端和恭顺温僖皇贵妃及
　　○庄敬太子东一室祔怀荣贵妃西二室祔荣安贞妃礼部以荣妃既祔葬  孝洁皇后陵次即当祔享今五室已满若别为营建则与祔享之义不协＜锍-釒＞请  上裁故有是命
　　○戊午责州都匀府地震
　　○始通天津海运转漕永平诸军平自
　　○庚戌虏患后燕河石门二路所增至客兵饷岁计三十万石有余而该郡土硗岁收不给稍稍水旱水陆绝无□贩全恃挖运前巡抚都御史温景葵遂倡通漕之议会以疾去诏继任都御史耳□大随朝勘奏及是勘上该郡有清滦二河清河为工钜不可开滦河自永平西门外经流一百五十四里至纪各庄入海自纪各庄至天津卫四百二十六里悉并岸行舟中开开洋一百二十里沿途有建河粮小沽大沽河中流遇贼可以避引宜于纪各庄建修仓廒自天津漕粟于此卸囤转载小舟由滦河达之永平永豊仓力半功倍可为佐辅永利部覆报可自是每岁通漕省国帑十二滦东诸邑渐称饶阜云
　　大明世宗肃皇帝实录卷五百六十


大明世宗肃皇帝实录卷五百六十一
　　嘉靖四十五年八月己未朔
　　○甲子进封敬妃文氏为贵妃册封宫御尚氏为寿妃  命镇远侯顾寰安平伯方承裕持节大学士李春芳郭朴捧册
　　○乙丑
　　○宁夏卫地震
　　○丙寅  孝康敬皇后忌辰  奉先殿行祭礼遣宁伯刘允中祭  泰陵
　　○丁卯  孝慈高皇后忌辰前一日  奉先殿行祭礼
　　○祭先师孔子庙礼部尚书高仪行礼以明日  万寿圣节遣玉田伯蒋荣彭城伯张熊成安伯郭应乾清平伯吴家彦分祭  八陵都指挥佥事卢瓒祭  恭仁康定景皇帝中官祭  恭让章皇后各陵寝
　　○升贵妃文氏父承武为锦衣卫指挥同知赠寿妃尚氏父臣为骠骑将军左军都督府都督佥事兄文辉授锦衣卫正千户
　　○戊辰
　　○祭  太社稷命镇远侯顾寰代  万寿圣节命驸马都尉谢诏代告  内殿成国公朱希忠代祭  天子咸福宫  上不御殿百官具朝诣皇极门行五拜三叩头礼上表称贺
　　○免宴赐节钱钞
　　○朝鲜国王李峘差陪臣吏曹参判朴启贤等朵颜等三卫夷人都督影克差头目阿里麻等贵州土官衙门差舍犯宋一汶等各来朝贺贡马及方物宴赉如例
　　○己巳
　　○祭  帝社稷命成国公朱希忠代
　　○泰王怀埢薨  上辍朝三日治丧葬如例谥曰宣
　　○甲戌
　　○宁夏卫地震有声
　　○丁丑西苑献瑞谷九十九本遣成国公朱希忠告献  太庙群臣表贺
　　○戊寅命工部速建紫宸新宫迎冬至一赐入居
　　○己卯先是广东和平县岑冈贼首李文彪与江西龙南县高沙保贼首谢允樟下历贼首赖清规自三十五六年间相与结党构乱号为三巢时时劫掠近巢郡邑居民前后具奏请剿无虑十余＜锍-釒＞以倭患方棘广福多故不暇及也至是文彪已死其子珍与谢赖二贼势益猖炽每约期分道四出攻城略邑众且数万于是提督南赣都御史吴百朋决计封之上＜锍-釒＞曰三巢依险作乱根盘深固僣拟称王四方群盗率以倚为声势逈非张土□连林朝目□羲辈崛起新贼可比且逞其故智往往愚弄官府寻招寻叛自为淂计臣每宣扬朝廷德威曲加慰谕冀其自新乃怙终不悛跳梁如故即今广东之和平龙川兴宁江两之龙南信豊安远诸县叛图业已蚕食过半一应钱粮词讼有司不敢诘问者积有年矣及今不亟行驱除将来之祸有不可胜言者臣目击时艰亟欲讨贼自效顾两省官民为群盗即威所劫但议征剿闻者咋舌即讯之老将知兵者亦以为积年臣寇必湏各四省之师夹攻之兵非三十万银非百万不可展转推避莫肯直任臣窃以为运用之妙在将不在兵驭兵之要贵精不贵多臣任事三年朝夕筹画其于地形之险夷人情之向背察识已真训习将士历试可用兼以近日民心内属贼党渐离率其子弟政其仇讎出其不意攻之必矣弟寇垒有坚土□叚用兵有先后先其坚者则瑕者盖瑕三巢之中如高沙谢允樟等则已质其妻子帖然听命岑冈李珍江月照等畏威马□充不敢妄动推龙南下历贼首赖清规紏同熟水贼首徐仁标汶龙贼首王凤阳胡坑贼首胡应川小石保贼首吴珊大石保贼首杨明甫洪保贼首刘乔嵩信豊上里贼首袁尚信广东龙川羊石寨贼首李世柏鎱钹寨贼首宋伯颗等洿据江广六县时众负固逆命如昨故议用兵必先自下历始机有可乘时不易得臣已移镇信豊部置将士专委岭北守巡葵为李佑同知李多祚等监督刻期分道直捣其巢强寇既举则弱者自服岑冈高沙渐次可平矣惟  陛下专付臣以讨贼之任不效则治臣之罪臣又惟师行粮从士不宿饱不重赏而能却敌者未之闻也请自今将南赣府县库贮银悉容臣权宜贷用或令江西布政司协济十余万两以充军前粮赏之需今参政蔡文督理之其钱粮出纳擒斩功次乞勍江西巡按御史成守莭稽查以免侵冒之毙＜锍-釒＞下兵部议覆三巢毒流两省固王法所必诛百朋志锐讨贼不烦调兵方略已定本部难于遥制即令督蔡文李佑等相机图之钱粮行户部计处从之
　　○庚辰  宪宗纯皇帝忌辰  奉先殿行祭礼遣广宁伯刘允中祭  茂陵
　　○遣礼部主事徐廷祼奉承天大志祭告  显陵
</div>
    <div class="pagination">
<a href="明实录世宗实录_page514.html">上一页</a><span>...</span><a href="明实录世宗实录_page510.html">510</a><a href="明实录世宗实录_page511.html">511</a><a href="明实录世宗实录_page512.html">512</a><a href="明实录世宗实录_page513.html">513</a><a href="明实录世宗实录_page514.html">514</a><span class="current-page">515</span><a href="明实录世宗实录_page516.html">516</a><a href="明实录世宗实录_page517.html">517</a><a href="明实录世宗实录_page518.html">518</a><a href="明实录世宗实录_page516.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
