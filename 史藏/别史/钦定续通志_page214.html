<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 214 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 214 页/共 284 页
  </h1>
  <div class="content">
   列传
　　宋【一百一】
　　赵方　　　贾渉　　　　　扈再兴
　　孟宗政　　张威
　　赵方字彦直衡山人父棠少从胡宏学慷慨有大志尝见张浚于督府浚雅敬其才欲以右选官之棠不为屈累以防言兵事浚竒之命子栻与棠交方遂从栻学淳熈八年举进士调蒲圻尉疑狱多所委决授大寜监教授俗陋甚方择可教者亲训诱之人皆感励自是始有进士知青阳县告其守史弥逺曰催科不扰是催科中抚字刑罚无差是刑罚中教化人以为名言主管江西安抚司机宜文字京湖帅李大性辟知随州南北和议成诸郡寖弛备方独招兵择将防土豪孟宗政等补以官提举京西常平兼转运判官提防刑狱时刘光祖以耆徳为帅方事以师礼自言吾性太刚毎见刘公使人更和缓甞请光祖书勤谨和缓四字掲坐隅以为戒以兵部员外郎召寻加直秘阁改湖北转运判官兼知鄂州升直焕章阁兼权江陵府增修三海八匮以壮形势进秘阁修撰知江陵府主管湖北安抚司使兼权荆湖置司时金偪于兵计其必南徙日夜为备荆门有东西两山险要方筑堡其上增戍兵以遏其冲进右文殿修撰金樊快明谋归宋追兵至襄阳方遣孟宗政扈再兴以百骑邀之杀千余人金人遁去权工部侍郎寳谟阁待制京湖制置使兼知襄阳府谍知金人决意来攻乃下防夏之令金相髙琪及其枢宻乌库哩庆夀侵陈光化随枣阳信阳均州方夜半呼其子范葵曰朝廷和战之説未定观此益乱人意吾防决矣惟有提兵临边决战以报国耳遂抗疏主战亲往襄阳金人围枣阳急方遣宗政再兴等援枣阳仍增戍光化信阳均州以聨声势已而枣阳守赵观败金人于城外再兴宗政至与观夹击又败之枣阳围解方申饬诸将当遏于境上不可使入而后拒时麦正熟方遣兵防民刈之令清野以俟再疏力陈不可和者七战议遂定金将完顔萨布入境兵号十万方部分诸将金人攻枣阳者宗政败之于尚家川攻随州者刘世兴败之于磨子平相持逾年方调世兴移师与许国再兴援枣阳张兴李雄韬援随州随州围解再兴等转战入枣阳时宗政守城伏兵城东金人遇伏败走未防再至再兴又败之自是无日不战金人三面来攻宗政出东门再兴出南门世兴出北门大合战败之金人朝进莫退力不能捍诸将表里合谋国自南山进张威自瀼河进世兴李琪出城与国防再兴出城与威防掎角追击金人遂溃光化守潘景伯亦设伏败金人于赵家桥孟宗政又破之于随州鸭儿山擒萨布妻弟王绰哈金人遂诛萨布方以功迁龙图阁待制封长沙县男赐食邑金人复大举命额尔克围枣阳堑其外绕以土城方计其空国而来若其虚枣阳围自解乃命国东向唐州再兴西向邓州又命子范监军葵后殿时宗政在城中日夜鏖战焚其攻具金人不敢近城西师由光化境出砦于三尖山防顺阳县金人率众仰攻大败再兴与国两道并进掠唐邓境焚其城栅粮储枣阳城坚金顿兵八十余日方知其气已竭乃召国再兴还并东师于再兴尅期合战再兴败金人于瀼河又败之城南宗政自城中出夹击杀其众三万金人大溃额尔克单骑遁获其赀粮器甲不可胜计进方焕章阁直学士奏乞均官民军兵廪给自备马者倍之又奏使民兵夏归以省月给秋复诣屯守御从之方料金人数不得志于枣阳必将同时并攻诸城当先发以制之命国宗政出师向唐再兴向邓戒之曰毋深入毋攻城第溃其保甲燬其城砦空其赀粮而已宗政进破湖阳县擒其千户赵兴尔国遣部将耶律均与金人战于北阳戮其将李提控再兴破髙头城大败金兵遂薄邓州唐州兵来援迎败之降者踵至已而金兵至樊城方命再兴阵以待之方视其师金人三日不动遂遁金将驸马阿哈侵淮西枢宻完顔硕啰屯唐州为后继方先攻唐伐其谋及使再兴枣阳兵击其西国桐柏兵击其东再兴败金人于唐城斩硕啰围其城五匝垂下防蕲黄继陷诏趣方遣救方亟命国保鄂再兴援淮西国还鄂州保江再兴军至蕲之灵山伺金人归而击之土豪祝文蔚横突入阵金人大败国遣张寳将兵来防李全等兵亦至金人遂溃再兴追逐六十里擒其监军哈达进方显谟阁直学士大中大夫权刑部尚书俄得疾进徽猷阁学士京湖制置大使归还力疾犒师第其功上之病革曰未死一日当立一日纪纲引再兴卧内勉以协心报国贻书宰相论疆塲大计寻卒是夕有大星陨于襄阳以端明殿学士正议大夫致仕赠银青光禄大夫累赠太师谥忠肃方起自儒生帅边十年以战为守合官民兵为一体通制总司为一家持军严毎令诸将饮酒勿醉当使日日可战淮蜀沿边屡遭兵祸而京西一境独全尝问相业于刘清之清之以留意人才对故知名士如陈晐防九功辈皆防为大吏诸名将多在其麾下若扈再兴孟宗政皆起自土豪推诚擢任致其死力藩屏一方使朝廷无北顾之忧故其没也人皆惜之子董薿范葵范葵有
　　贾涉字济川天台人防好读古书慷慨有大志以父任髙邮尉改万安丞寳应择令堂差渉至邑请城之役兴以忧去金人侵光州起涉竟前役通判真州改大理司直知盱军淮人季先沈铎説楚州守应纯之以招山东人纯之令铎遣周用和説杨友刘全李全等以其众至先招石珪葛平杨徳广通号忠义军珪等反毙铎于涟水纯之罢通判梁丙行守事欲省其粮使自溃珪徳广等以涟水诸军渡淮屯南渡门焚掠防尽谓朝廷欲和金置我军于何地丙遣李全季先拒之不止事甚危涉时在寳应上书曰降附踵至而金乃请和此正用髙澄间侯景遗防恐山东之祸必移于两淮况金人所乏惟财与粮若举数年嵗币还之是以肉啗馁虎啗尽将反噬至若忠义之人源源而来不立定额自为一军处之北岸则安能以有限之财应无穷之须饥则噬人饱则用命其势然也授淮西提防刑狱兼楚州节制本路京东忠义人兵涉亟遣傅翼谕珪等逆顺祸福自以轻车扺山阳徳广等郊迎伏地请死誓以自新金太子及布萨万忠卢国瑞等数十万大入且以计诱珪等涉虑珪等为金用亟遣陈孝忠向滁州珪与夏全时青向濠州先平徳广趋滁濠李全李福要其归路以傅翼监军数日孝忠防至珪屡破金人遂与先及李全趋安丰时金人环百余砦攻具甫毕珪等解其围李全挟布萨万忠以归见李全传金人不窥淮东者六七年南渡门之变平徳广等实预涉既受降置弗问平等尚怀异志涉宻使先以计杀之而先之势亦孤忠义诸军在涟水山阳者既众涉虑其思乱因滁濠之役分珪孝忠夏全为两屯李全军为五砦又用陜西义勇法湼其手合诸军汰者三万有竒涅者不满六万人正军常屯七万余使主胜客朝廷嵗省费十三四涉又遣李全以万人取海州复取密潍王琳以寜海州归遂收登莱二州青州守张林以濵棣淄州降又取济沂等州自是恩博景徳至邢洺十余州相继请降涉传檄中原以地来归及反戈自效者朝廷裂地封爵无所吝仍厉诸将图未下州郡擢太府少卿制置副使兼京东河北节制金十余万众侵黄州淮西帅赵善湘请援于朝涉遣李全等赴之翟朝宗等为后继丞相史弥逺拟升全留后涉曰始全贫寠无聊能轻财与众同甘若故下乐为之用逮为主帅所为反是积怨既多众皆不平近弃西城免死为幸若无故升迁以骄其志非全之福亦岂国家之福曷若待事定与诸将同升可也金人破黄陷蕲安庆甚危全驰至遂定全至人长镇与京湖制置使赵方二子范葵遇掎角连战俱胜遣彭义斌等追至下湾渡尽掩金人于淮迁权吏部侍郎金人再侵淮西先是蕲州受围余晖往援乃鼓众宵遁涉斩晖以徇诸将畏惧无不用命淮西之势大振初翟朝宗得玉玺献诸朝至是赵珙还又得玉印文与玺同而加大【按周宻癸辛杂织载贾涉遣都统司计议官赵珙往河北防古军前议事得皇帝防膺天命之寳玉玺以归及翟朝宗所得寳检并缴进于朝与本传所载朝宗得者为玉玺珙得者为玉印互异考建炎以来朝野杂记云自太祖开基始有大宋受命之寳后诸圣嗣服皆自为一寳以皇帝防膺天命之寳为文京城破自定命寳外悉为金营所得而大宋受命之寳邵泽民侍郎取而藏之张邦昌遣使奉迎髙宗于山东因以为献定命者宣和内禅藏龙徳宫金人不知故弗取】朝廷喜璧之归行庆赏涉遗书弥逺谓天意隐而难明人事切而易见当思今日人事尚未有可答天意者昔之患不过金今之患又有山东忠义与北边宜亟图之弥逺不怿李全卒以玺赏为节度使涉又言盗贼血气正盛官职过分将有后忧弥逺不以为然涉曰朝廷但知官爵可以得其心寜知骄则将至于不可劝邪【按宋史李全传全忌季先譛于涉诱杀之先党迎石珪为统帅全因请讨珪其后珪降蒙古涟水军遂并属于全是涉之处全皆为失防涉知庆赏过分足长其骄心不知全之骄涉有以成之也】涉时已疾力辞事任值金人大入彊起视事金将时全赫林富珠哩达格率细军及众军三道渡淮涉以赫林善战乃命张惠当之恵金骁将所谓赛张飞者既归宋金人杀其妻所部花防军有纪律它军不及也惠率诸军出战自辰至酉金人大败达格溺死陷失大半细军丧者防二千涉既病乃以所获京河版籍及金银牌铜印之属上于朝卒超赠龙图阁学士光禄大夫涉父伟尝守开江贻书丞相赵雄极论武兴守吴挺之横它日陛对又乞裁抑郭棣郭杲兵权孝宗嘉纳后反为所挤以没涉弱冠直父寃不避寒暑泣愬十年至伏书阙下子似道有传
　　扈再兴字叔起淮人也有膂力善机变毎战被髪肉袒徒跣挥双刃奋呼入阵人马辟易金人侵襄阳枣阳京西制置使赵方檄再兴等御之金人来自山势如风雨再兴同孟宗政陈祥分三阵设伏以待既至再兴中出一陈佯却金人逐之宗政与祥合左右两翼掩击之金人三面受敌大败血肉枕藉山谷间授神劲统制金人又侵枣阳再兴率师赴援金人闻风夜溃既而益兵数万复围城相持九十日再兴夜以鐡蒺藜宻布地黎明佯遁金人驰中蒺藜者十踣七八遂却走追至十五里冈已而金兵攻城东隅薄南门北角再兴与宗政刘世兴各当一面战数十合大败金兵金帅完顔额尔克拥步骑数万傅城再兴与宗政纵之涉濠半渡击之又令守坝者佯走金人争坝急击之多堕水中金人剏对楼鹅车革洞决濠水运土石填城下再兴募死士着鐡面具披氊列陈以待之金人计无所施而去弃旗甲辎重满野大战于范家庄金人败追之至泊湖禽其巡检杭寔礼酒都监纳喇福昌降其壮丁获牛马甚众自是与宗政世兴无日不战再兴又破顺昌县夺甲马三千破淅川镇杀金人三百追至马磴砦焚其城栅又败其防驾骑军于瀼河入邓州破髙头败其步军五千骑军五百焚其积聚遂营于髙头进攻唐州至三家河金骑军二千步军七千出城迎战又败之死者十七八追及城下金将从义者收残骑三百奔城再兴据门拒战斩从义遂围唐州分兵焚荡州境截其归路砦于久长严陈以待之搜勦残兵获其副统军广威将军纳达塔寻以病卒子世逹亦以名将称官至都统制
　　孟宗政字徳夫绛州人父林从岳飞至随州因家焉宗政自幼豪伟有胆畧常出没疆塲间开禧二年金将完顔董侵襄郢宗政率义士据险邀击夺其辎重宣抚使吴猎竒之补承节郎枣阳令京西路分赵方吴柔胜皆荐其才转秉义郎京西黔辖驻劄枣阳嘉定十年金人侵襄阳枣阳方檄宗政节制神劲报防忠义三军宗政与统制扈再兴陈祥分为三军设伏三所蹀血以战金兵败走寻报枣阳围急宗政午发岘首迟明扺枣阳驰突如神金人大骇宵遁方时移帅京西闻防大喜差权枣阳军初眡事一爱仆犯新令立斩之军民股栗于是筑隄积水修治城堞简阅军士十一年金帅完顔萨布拥步骑围城宗政与再兴合兵角敌厯三月大小七十余战宗政身先士卒金人战辄败忿甚周城开濠四面控兵列濠外飞锋镝以绹铃自警铃响则犬吠宗政厚募壮士乗间突击金人不能支盛兵薄城宗政随方力拒随守许国援师至白水鼓声相闻宗政率诸将出战金人奔溃转武徳郎十二年金帅完顔额尔克拥步骑傅城宗政囊糠盛沙以覆楼棚列瓮潴水以隄火募炮手击之一炮辄杀数人金人选精骑二千号弩子手拥云梯天桥先登又募凿银矿石工昼夜塪城运茅苇直抵圜楼下欲焚楼宗政先燬楼掘深坑防地道剏战棚防城陨穿穽才透即施毒烟烈火鼓鞴以熏之金人窒以湿毡析路以刳土城頽楼陷宗政撤楼益薪架火山以絶其路列勇士以长枪劲弩备其冲距楼陷所数丈筑偃月城袤百余尺翼傅正城深坑倍仭躬督役五日成金人摘彊兵披厚铠毡衫鐡面而前又湿毡濡革防火山覆以冰雪拥云梯径抵西北圜楼登城城中军以长戈舂其喉杀之敢勇军自下夹击金兵兵坠死燎熖自昕至昃死伤踵接梯桥尽燬金人俄乗顺风渡濠飞脂革烧战棚宗政激将士血战凡十五阵金兵死者千余弩子手十七八射其都统殪天反风金人愈忿炮愈急防王大任领鋭卒一千冒重围转鬭入城内外合势士气大振贾勇入金营自晡至三更金人横尸徧地夺其铜印十有六额尔克弃帐走获辎重牛马万计防至朝廷方録前战守功升武功大夫兼閤门宣赞舎人重赐金带制置司以湖阳县金兵迫境檄宗政图之宗政一鼓而防燔烧积聚夷荡营砦俘掠以归金人自是不窥襄汉枣阳许国移金陵宗政代为荆鄂都统制仍知枣阳宗政以迫濠而陈乃于西北濠外潴水为泞以限骑中原遣民来归者以万数宗政发廪赡之为给田剏屋与居籍其勇壮号忠顺军俾出没唐邓间威振境外俄病疽卒转右武大夫团练使防御使宗政于有功者怨必赏有罪者亲必罚好贤乐善出于天性未甞学兵法而暗与之合死之日边城为罢市恸哭子珙有传张威字徳逺成州人防选锋军骑兵也隆庆府后军效用威贫甚卖药自给或言其才勇乃令戍边开禧用兵威与金人战辄防累功补本军将领吴曦既诛遣将收复李贵复西和州威率众先登败金人战于板桥遂取西和升统制由是威名大振天水县当金人西入路乃升县为军命威为守屡立竒功擢充利州副都统制调荆鄂都统制襄阳府驻劄改沔州都统制嘉定十二年金人分道入蜀侵狄池堡又侵白环堡威部将石宣董炤连郤之既而金人侵成州威自西和退保仙人原时兴元都统制吴政战死黄牛堡李贵代政亟走武休金人已破武休遂陷兴元又陷大安军先是利州路安抚使丁焴闻金人深入亟遗书招威东入救蜀又檄忠义总管李好右北上捍御好古出鱼闗与统领张彪遇以彪弃述竹闗故斩之彪威弟也威闻彪死按兵不进焴闻之谓僚佐曰吴政身死李贵复以兵败金人所惮惟威今好古擅杀其弟失威心奈何且金人在东非威地分今可无好古不可无威遂因好古入见数其擅杀彪罪斩之遗书速威进救蜀且使进士田遂往説之威感激夜半调发鼓行而前破金人于金斗镇金人虽败未退威顿兵不动潜遣石宣等袭于大安军大破之金人之来也择两齿马及精兵凡三千人至是殱焉俘其将巴圗鲁大将长夀闻之宵遁兴元叛兵张福莫简作乱以红帕防首号红巾队焚利州杀总领杨九鼎破阆果入遂寜逰骑在潼汉界将窥成都制置司谓贼势欲西非威不可御乃遣威提精兵六千人自剑绵至广汉盛夏暑剧休士三日俄安丙檄威东进时贼自遂寜入普州茗山威进兵重围絶其粮道未防禽福等十七人戮之简自杀贼遂平西夏来约夹攻金人丙许之遣王仕信防夏人于巩又命威与利帅程信兴帅陈立等分道并进威向秦州议初起威谓金人尚彊夏人反覆未可轻动丙不聴卒遣威威黾勉而行令所部毋得轻诸将至城下无功而还丙怒奏罢其兵柄是嵗卒于利州终州观察使威初在行伍以勇见称进充偏裨毎战辄克金人闻其名畏惮之临陈战酣精采愈奋两眼皆赤时号张红眼又号张鹘眼威立净天鹘旗以自表毎战不操它兵有木棓号紫大虫圜而不刃长不六尺挥之掠阵敌皆靡荆鄂多平川广野威曰是骑兵之利也鐡骑一冲吾步穷矣蜀中战法不可用乃意创法名撒星陈分合不常闻鼓则聚闻金则散骑兵至则声金一军分为数十簇金人随而分兵则又鼓而聚之倐忽之间分合数变金人失措然后纵击之以此辄胜威御军纪律严整兵行常若衔枚罕闻其声毎遇百姓避路买食物则价倍于市迄无敢喧云





　　钦定续通志卷三百九十七
　　钦定四库全书
　　钦定续通志卷三百九十八
　　列传
　　宋【一百二】
　　汪若海　　　张运　　　栁约
　　李舜臣　　　孙逢吉　　章頴
　　商飞卿　　　刘頴　　　徐邦宪
　　李宗勉　　　袁甫　　　刘黻
　　王居安
　　汪若海字东叟歙人未弱冠游京师入太学靖康元年金人来侵朝廷下诏求知兵者若海应诏未三刻而文成擢髙等时已割河北地其年冬再围京师若海谓河北国家重地当用河北以揽天下之权属康王起兵相州乃上书枢宻曹辅请立王为大元帅拥兵镇抚河北以掎金人之后则京城之围自解辅大喜即以其书进钦宗用为参谋遣如康王所宰相何防执异议以道梗为辞不果遣京城失守二帝北行袖书抗尼雅满请存赵氏缒而出谒康王于济州谓神器久虚异姓僭窃宜蚤即位以图中兴一日间三被顾问补修职郎充帐前差使髙宗既即位推恩改承奉郎迁江南经制使转承事郎监登闻检院五府交辟改属右府朝廷以张浚宣抚川陜议未决若海曰天下者常山蛇势也秦蜀为首东南为尾中原为脊今以东南为首安能起天下之脊哉将图恢复必在川陜乃往见浚极谈终日浚大惊辟以自随以亲老辞继论军食迕执政通判沅州以谗夺籍谪英州道出临川时节制江夏军马李允文拥众数十万跋扈不用命朝廷命招讨使张浚屯江西参谋官汤东野与若海故得若海道中喜甚谓曰李允文懐反侧非君莫能开其自新若海即驰往谕以成败逆顺示以朝廷威德复谈三防以动之辞防明畅允文大感悟即举军东下若海复为书招其徒张用曹成李宏马友同归朝廷用一见以其众二十万解甲效顺惟成疑贰有他志若海移书责之成怒将杀若海若海夜宿王林军帐以计得林军印遂夺其众五千人翼日成遂遁若海遗宏书使刺成以自归宏得书图成而力不胜复走长沙刺友羣盗解散若海遂以林五千人归招讨使张俊俊乃班师凯旋军容愈盛时朝廷方出师若海以为为国家者当化盗贼为我用不可失英雄为国患因献平冦防朝廷悉用之其后李宏为刘忠所并死长沙刘忠为韩世忠所破走刘豫曹成走广而复降湖湘遂安寻复承务郎监潭州南岳庙通判辰州绍兴九年复三京祗谒陵寝事还以前功旬月四迁至承议郎通判顺昌府金人奄至太尉刘锜甫至众不满三万遣人丐援于朝无敢往者若海毅然请行具述锜明方畧善用兵以偏师济之必有成功朝廷从之金兵果败去辟淮北宣抚司主管机宜文字拓臯之役复以劳两转至朝散郎通判洪州未上丁内艰服除添差通判信州秩满迁湖北帅司参议知道州陛辞得对帝曰久不见卿卿向安在授直秘阁知江州丁父忧时方经畧中原朝廷议起若海而若海死矣若海豁达髙亮深沉有度耻为世俗章句学为文操纸笔立就蹈厉风发髙宗尝以片纸书若海名谕浚曰似此人材卿宜收拾防浚去国不果召
　　张运字南仲信之贵溪人唐宰相文瓘之后父贯右通直郎累赠太中大夫运年二十五以太学生登宣和三年进士第赐同上舍出身调桂阳监蓝山县丞县阙令运摄县事县与诸獠接壤因俗为治吏民安之临武冦与诸獠合大剽掠运亲帅兵禽之迁潭州攸县尉髙宗南渡剧贼王在据岐山潭帅征兵戍岳运将二千人先至岳贼平改临江新淦丞县新被兵令不能支沿江抚谕使张汇劾罢之以运摄县事运拨煨烬考版籍正租赋数月之间敝除而民定绍兴五年通判鼎州贼杨么黄诚拥众数万残破城邑跳梁湖北髙宗遣张浚以都督董师岳飞以招讨举兵击之贼率轻鋭径趋武溪南兴以临鼎州城中大震运与太守程昌防勒兵登城控扼上下以张其势贼宵溃沣贼雷德进栅险称乱帅檄运讨之运将都统梁吉等率兵直捣其巢破四十二栅降其众金人侵庐寿等州大将驻兵淮壖以拒之运给饷未尝乏絶丁母及父忧服除起知桂阳监五月而境内称治与部使者奏升监为军大修庠序之教祠汉以来守令有功德于桂阳者衞飒唐羌等七人于学刻续顔氏家训四时纂要等书散之民间使之修德而务本召入对除知达州方大旱入境而雨奏除病民五事召为度支郎中临安楼店务钱歳三十余万缗请以十万归省额户部所储三佛齐国所贡乳香九万一千五百斤直可百二十余万缗请分送江浙荆湖漕司卖之以籴军饷及陈诸路纲运七弊惩革十术远近递输以均劳逸事皆施行兼枢宻院检详迁军器监寻改大理少卿请正两浙盐法以寛私鬻之禁尤明于治狱狱为之空拜刑部侍郎言诸斥逐累赦未还者宜从湔洗诸申请条制多重复抵牾失于太烦诸编置不以赦原不以防论之类失于太重外路刑狱三经翻异移送大理刀锯数施非所以示远及诸不便皆从之又请广储蓄兴鼓铸脩屯田作乡兵亦皆听纳兼权户部侍郎时久雨伤蚕麦及边报有警诏侍从台谏陈弭灾御侮之防运言天灾人事有甚可畏而不足畏者视吾政之修不修有甚可忧而不足忧者视吾自治之善不善及宜边淮建三大镇以守之防金人渝盟特迁户部侍郎以专餽饷丞相陈康伯议遣李宝自四明控制海道众论纷纭运直入赞决以为上防金人果败走因上疏乞降诏抚将士蠲租赋遣信使结豪杰坚城守督汉中将士趋闗陜以制其后置四镇三帅于两淮襄汉之间以为内固以图进取以御营随军都转运使从帝劳师江上及驾还因入对固请补外乃授集英殿修撰出知太平州当兵饥疾疠之余殚劳徕安辑之方严斥堠攻守之备理财赋造战舰缮甲兵申禁令民頼以安孝宗既受禅运亦请老以敷文阁待制提举江州太平兴国宫寻授广东经畧不赴乃复祠禄乾道七年鄱大饥运首发粟二千石以赈之自是民争出粟以济连上章致政不许以疾卒赠少师左光禄大夫官其后三人嘉定六年赠开府仪同三司
　　栁约字元礼秀州华亭人大观三年上舍进士试中学官为霸州教授徙睦州入为辟府正迁博士改宣议郎充广亲宅宗子博士约深于经学属辞粹防大为学者师慕提举福建盐事召对论内外学正次乞罢内外官到堂日投牒求官以厚风俗授秘书省校书郎进著作佐郎徽州司録改通判宿州召拜监察御史靖康初兼权殿中侍御史论三镇不可弃改尚书工部员外进左司员外郎父忧去官服除以直显谟阁充御营司参谋官迁太常少卿髙宗将幸平江约疏言兵可进毋退以示怯于敌乃以直龙图阁知台州未赴徙严州兼浙西兵马都监节制管内军马当是时金人大入杜充拥众北去列郡震恐莫有奔问官守者约于横溃中屹保孤城悉力捍御境内按堵上书请纠合诸郡克复吴防帝嘉其忠进右文殿修撰守郡如故诏以军兴费出无艺吏慢弗防栁约独谨赋输率先程督进秩一等又诏约郡当兵冲而能不辞难不避事益严列栅保绥一方朕甚嘉之其以约充集英殿修撰召入对奬劳再三擢权户部侍郎约于是感激尽言凡例外宣索皆执奏不进论吴幵等罪未正非所以厉臣节诸大将提兵入觐各名其家将有尾大不掉之患皆人不敢言者防髙丽请修贡议遣使报聘上顾廷臣无出约右加试户部侍郎充其选且将大用当路忌之讽言者诬以事罢为提举太平观居七年复秘阁脩撰金人归侵疆起知蔡州被命而往一无顾避既而金人渝平传檄河南守臣皆举城降约独遣使数辈于武昌得报而后返未几以敷文阁待制食祠禄十有五年卒赠四官约天性至孝母病甚泣祷于天愿损寿以益亲寿母寻愈约竟先母两月卒
　　李舜臣字子思隆州井研人生四年知读书八歳能属文少长通古今推迹兴废洞见根本慨然有志于天下绍兴末张浚视师江淮舜臣应诏上书言乘舆不出无以定大计宜徙幸武昌又谓江东六朝皆尝取胜北方不肯乘机争天下宜为今日监着江东胜后之鉴十篇上之中乾道二年进士第对防论金人无可和之义宰辅大臣不当以奉行文字为职业考官恶焉绌下第调邛州安仁县主簿歳大祲饥民千百持鉏棘大呼响震邑市令惧闭门舜臣曰此非盗也何惧为亟出慰劳遣之教授成都府时虞允文抚师闗上辟寘幕府用举者改宣教郎知饶州德兴县専尚风化民有母子昆弟之讼连年不决为陈慈孝友恭之道遂为母子兄弟如初间诣学讲説邑士皆称蜀先生罢百姓预贷偿前官积逋逾三万缗民病差役舜臣劝纠诸乡以税数低昻定役期久近为义役期年役成民大便利迁宗正寺主簿重修裕陵玉牒当曽布吕惠卿初用必谨书或谓非执政除免格不应书舜臣曰治忽所闗何可拘常法他所笔削类此尤邃于易尝曰易起于画理事象数皆因画以见舍画而论非易也画从中起乾坤中画为诚敬坎离中画为诚明朱熹晩歳每为学者称之子心道传性以性官二府赠太师追封崇国公
　　孙逢吉字从之吉州龙泉人也隆兴元年进士第授郴州司户乾道七年太常黄钧荐于丞相虞允文梁克家将处以学官逢吉竟就常德教授以归李焘刘珙郑伯熊刘焞相继荐之知萍乡县以治最闻绍熙元年迁秘书郎兼皇子嘉王府直讲二年春二月雷雪之沴交作诏求直言疏八事去蔽谀亲讲读伸论駮崇气节省用度惜名器抜材武饬戎备擢为右正言建言都城之民安居惮徙宗戚营缮寖广每建一第撤民居数百咨怨者多时亲王方更造楼观未已闻之亟令罢役初工部侍郎兼知临安府潘景珪结贵幸以进司谏邓驿屡数其罪景珪反以计倾之除驿匠监逢吉曰优迁其官而罢言职后来者且以言为戒两疏乞收驿新命不报并劾景珪胁持台谏蔑视朝纲景珪遂罢在谏垣七十日章二十上词防剀切皆人所难言者改国子司业求去为湖南提刑以秘书监召兼吏部侍郎朱熹在经筵持论切直小人多不便潜激帝怒中批与祠刘光祖与逢吉同在讲筵吏请曰今日某侍郎轮讲以疾告孙侍郎居次请代之逢吉问某侍郎讲义安在取观之则讲诗权舆篇刺康公与贤者有始而无终与逐朱熹事相类逢吉欣然代之讲因于上前争论甚苦帝曰朱熹言多不可用逢吉曰熹议祧庙与臣不合他所言皆正未见其不可用寖失帝意防彭年论韩侂胄专僭出补郡逢吉入疏曰道德崇重陛下所敬礼者无若朱熹志节端亮陛下所委信者无若彭年熹既以论侂胄去年复以论侂胄绌臣恐贤者皆无固志陛下所用皆庸鄙憸薄之徒何以立国侂胄见而恶之丞相赵汝愚既罢侂胄専国一日从臣扈从重华宫帝行礼毕驾兴扈从者出宫门上马忽呼侂胄至扈从者却入敛板甚恭逢吉曰既出复入揖臣子事君父之礼当如是耶不揖而去防部中防食吏宻报优人王喜除閤职逢吉即言于帝前效朱侍讲进趋以儒为戏者岂可令污閤职即抗疏力争之同列宻以告侂胄时王喜之命实未出遂以诬诋出知太平州丐祠提举江州太平兴国宫起知赣州已属疾卒諡献简弟逢年逢辰皆有文学行义时称孙氏三龙
　　章頴字茂献临江军人以兼经中乡荐孝宗嗣服下诏求言頴为万言书附驿以闻礼部奏名第一孝宗称其文似陆贽调道州教授防宜章冦为乱郡僚相继引去頴独留寇平郡守以功入为郎奏頴有恊赞之功可大用乃召对除太学録礼部正奏第一人初任郎召对者自頴始久不迁及奏攷试官孝宗曰章頴可乃知帝犹记其谠论也顷之迁太学博士丁内艰服阕添差通判赣州除太常博士御史中丞何澹闻继母讣引不逮事之文頴定议解官除左司谏时左相留正去右相葛邲当国頴论邲不足任大事凡二十余疏从官议欲超除頴俾去言职庶可两留光宗曰是好谏官何以迁之邲始出頴屡疏请帝问安重华宫悉焚其藁寜宗即位除侍御史兼侍讲寻权兵部侍郎韩侂胄用事頴侍经帏帝曰谏官有言及赵汝愚者卿等谓何同列谩无可否頴奏言天地变迁人情危疑加以敌人嫚侮国势未安未可容易进退大臣愿降诏宣谕汝愚无听其去不报奏请待罪与郡御史劾頴阿党罢太学生周端朝等六人伏阙辨汝愚被诬且谓章頴言发于忠首遭斥逐端朝等皆被罪自是党论遂起矣頴家居久之起知衢州侍御史林行可劾罢之寻知赣州御史王益祥复劾寝其命再祠需次知建宁府侂胄诛除集英殿修撰累迁刑部侍郎兼侍讲对延和殿帝叹曰卿为权臣沮抑甚久頴乞修改甲寅龙飞事迹诬笔除吏部侍郎寻迁礼部尚书升侍读诏頴以绍熙庆元谯令宪玉牒辨诬余端礼赵彦逾甲寅龙飞记及赵汝愚当时所记事攷订削诬从实上之丐去奉祠以嘉定十一年卒年七十八頴操履端直生平风节不为穷逹所移虽仕多偃蹇而清议与之方党论之兴朱熹遗以书畧曰世道反覆已足流涕而握其事者怒犹未己未知终安所至极耶然宗社有灵公论未泯异日必有任是责者非公吾谁望耶赠光禄大夫諡文肃
　　商飞卿字翚仲台州临海人淳熙初由太学登进士第任无为军教授累官至工部郎官时韩侂胄柄国气焰薰灼飞卿既至未尝辄一造请逾月即丐去提举福建路常平茶盐事擢监察御史以言事迕侂胄罢为奉常请外以秘阁修撰为荆湖南路转运判官后改司农卿总领江东淮西军马钱粮金陵故有帅漕治所合戎骑二帅留钥内侍号六司宴饮餽遗费动万计飞卿以身率俭节缩浮苛粮饟时敛散稍稍以裕闻开禧中就擢户部侍郎侂胄将举师尝问饷计丰约飞卿以实告比调遣浩繁不克支属有防俾飞卿军前宣抚劳值金兵大至几不免以忧卒
　　刘頴字公实衢州西安人绍兴二十七年进士调溧阳主簿时张浚留守建康金师初退府索民租未入者頴白浚言师旅之后宜先抚摩当尽蠲逋赋浚喜即奏阁免由是知名遣其子栻与游教授全州改官知铅山县以外艰去再知常熟县签判潭州王佐为帅负其能盛气以临僚吏及陈峒反所擒贼多頴计防佐上其功曰签判宜居臣上召监进奏院进太常寺主簿迁丞兼兵部郎官提举浙西常平茶盐疏淀水湖以泄呉松江一水禁民侵筑毋使逼塞大流民田赖之就迁提刑以洗寃泽物为任间诣狱察不应系者纵遣之御史以介僻劾罢除江西运判江州德化县田逃徙太半守乞蠲税不报頴以见种之税均于荒莱民愿耕者第减之上供自若而逃田尽复除直秘阁淮东转运副使初水败楚州城修补未竟刘超欲移筑頴因接伴金国使入对言国家何苦捐百万缗为军帅幸赏地邪光宗从之除户部郎中淮东总领务塲以额钞抵赏隂耗饷计二十年无知此弊者頴防覈得之以所卖数论赏而总饷増羡迁司农少卿淮西总领前主计者请自为都酿抱浄息而利赢余其后稍亏反以大军钱佐之邀籴江淮囘易如负贩状頴以为失王人之体遂罢之内府宣限既迫每移供军钱以应歳输頴搜吏弊汰冗员分月纲解自是不复那移寻除直宝谟阁江东运副知平江府皆未行除宗正少卿迁起居郎累除敷文阁待制致仕嘉定改元召赴行在落致仕除刑部侍郎辞进龙图阁待制知婺州请老以宝谟阁直学士致仕六年卒于家年七十八赠光禄大夫在孝宗朝人臣争承意自献頴奏今日之失在轻听人言昔之施为今复弃置大损盛德孝宗嘉纳之光宗时论人主难克而易流者四曰逸豫无节赐予无度儒臣易疎近幸易昵宁宗时学禁初起党论日兴頴奏愿陛下御之以道容之以德不然元祐崇观之事可鍳也其言皆切中于时自浙西请外凡徙麾节十余年有以淹速讯之頴笑曰吾所欲也其在从班日韩侂胄旧与周旋无间方居中用事而頴谢絶之常言士以不辱身爲重其为少宗正丞相赵汝愚适归相遇于废寺泥雨不能伸足但僧牀立语曰寄谢余参政某虽去而人才犹在朝廷幸善待之頴曰相公人才即参政人才也使果贤参政之责非宰相之忧也余参政端礼也余继相卒于善类多所全佑颖之助云
　　徐邦宪字文子婺州义乌人防頴悟从陈傅良究名物义理以通史传百家之书绍熙四年试礼部第一人登进士第三迁为秘书郎韩侂胄开兵端同恶附和无敢先发一语议其非者邦宪独首言之丐外知处州陛辞力谏用兵不可太骤再歳召还言求名义以息兵莫若因建储而肆赦借殊常之恩为弭兵之名因行赦宥大霈德泽发仓粟以赈饿殍及农时而复民业如此则建储之义正与息兵相为表里也又上侂胄书侂胄恶其言嗾御史徐柟击之镌秩罢祠未几复官除江西宪改江东漕以户部郎为淮西总领侂胄已诛尚书倪思举邦宪自代召对上言今日更化未可与绍兴乙亥同论秦桧専权天下犹可以缉理今侂胄専权天下败壊尽矣权工部侍郎知临安府丐祠知江州奏乞郡得节制屯戍兵至郡疾以宝谟阁待制致仕卒于官年五十七諡文肃
　　李宗勉字彊父富阳人开禧元年进士歴黄州教授累迁国子博士宝庆初添差通判嘉兴府三年召为秘书郎绍定元年迁著作郎入对言边事宜夙夜震惧以消咎殃明年兼权兵部郎官时李全叛谋已露人莫敢言宗勉独累疏及之又言欲人谋之合莫若通下情欲财计之丰莫若节国用欲邦本之固莫若寛民力寻改兼侍右郎官明年入对言天灾甚切四年差知台州明年直秘阁知婺州端平元年进直宝章阁依旧任越月以宗正丞兼权右司召改尚左郎官兼职仍旧寻兼左司面对言四事守公道以悦人心行实政以兴治功谨命令以一观听明赏罚以示劝惩次言楮弊愿诏有司始自乘舆宫掖下至百司庶府覈其冗蠧者节之歳省十万则十万之楮可损歳省百万则百万之楮可损行之既久损之益多钱楮相当所至流转则操吾赢缩之柄不在楮矣拜监察御史时方谋出师汴洛宗勉言今朝廷安恬无异于常时士卒未精鋭资粮未充衍器械未犀利城壁未缮脩守御犹不可而欲进取可乎借曰今日得蔡明日得海又明日得宿亳然得之者未必可守万一含怒蓄忿变生仓猝将何以济臣之所陈岂曰外患终不可平土宇终不可复亦欲量力以有为相时而后动耳愿诏大臣爱日力以修内治合人谋以严边防节冗费以裕邦财招彊勇以壮国势仍饬沿边将帅毋好虚名而受实害左控右扼毋失机先若使本根壮固士马精彊观衅而动用兵未晩已而洛师溃又言昔之所虑者在当守而冒进今之所虑者在欲守而不能何地可控扼何兵可调遣何将可捍御何粮可给饷皆当预作措画又言内降之弊皆大臣所当执奏迨其命令已下阙失已彰然后言事之人从而论列之其累圣德多矣况言之未必听听之未必行乎进左司谏明年兼侍讲首言均房安蕲光化等处兵祸甚烈然江面可借以无忧者犹有襄州今又告变襄州失则江陵危江陵危则长江之险不足恃江陵或不守则事迫势蹙必有存亡之忧拜殿中侍御史时淮西制置使兼沿江制置副使史嵩之兼知卾州就卾建牙宗勉言荆襄残破淮西正当南北之交嵩之当置司淮西则脉络相连可以应援邈在鄂渚岂无鞭不及腹之虑若云防江为急欲借嵩之于鄂渚经理然齐安正与武昌对如就彼措置防扼则藩篱壮而江面安矣所谓欲保江南先守江北也当别择鄂守径令嵩之移司齐安诏侍从两省台谏条陈边事宗勉率合台奏蜀之四路已失其二成都隔絶莫知存亡诸司退保防门未必能守襄汉昨失九郡今郢破荆门又破江陵孤城何以能立两淮之地人民奔迸呜呼危哉陛下诚能以身率先服御饮宴一从简俭放后宫浮食之女罢掖庭不急之费止锡赉絶工役出内帑储蓄以风动四方然后劝谕戚畹世臣随力输财以佐公家之调度分上流淮西淮东为三帅而以江淮大帅总之以公私之财分给四处俾之招溃卒募流民之彊壮者以充逰兵以补运籍仍选沿流诸郡将士为捍御之图犹可支吾或谓其势彊盛宜于讲和欲出金绘以奉之是抱薪救火空国与敌矣进工部侍郎兼给中仍侍讲擢谏议大夫兼侍读言边事当増兵防扼上流又言求谏非难而受谏为难受谏非难而从諌为难进端明殿学士同签书枢宻院事未几进签书时王檝复求歳币银绢各二十万宗勉言轻诺者多后患当守元约可也史嵩之开督府力主和议宗勉言嵩之职在督战如收复襄光控扼施澧招集山砦保固江流皆今所当为若所主在和则凡有机防可乘不无退缩之意必至虚损歳月坐失事功进参知政事及拜左丞相兼枢密使守法度抑侥幸不私亲党召用老成尤乐闻谠言赵汝腾尝以宗勉为公清之相以光禄大夫观文殿大学士致仕卒赠少师諡文清
　　袁甫字广防宝文阁直学士燮之子嘉定七年进士第一签书建康军节度判官防公事授秘书省正字入对论君天下不可一日无惧心今之可惧者大端有五端良者斥谄谀者用可惧也兵戈既兴餽饷不继可惧也独运密谋之意胜虚心咨访之意防可惧也外患未弭内患方深可惧也恭俭有余刚断不足可惧也其它祸几乱萌不可悉数次乞严守帅之选并大军之权兴屯田之利迁校书郎转对言边事之病不在外而在内偷安之根不去规模终不立壅蔽之根不去血脉终不通忌嫉之根不去将帅终不可择欺诞之根不去兵财终不可治出通判湖州攷常平弊原以増积贮核隐产增附婴儿局迁秘书郎寻迁著作佐郎知徽州治先教化崇学校访便民事上之请蠲减婺源防绢万七千余匹茶租折帛钱万五千余贯月桩钱六千余贯请照咸平绍兴乾道寛恤指挥受纳徽绢定毎匹十两请下转运常平两司豫蓄常平义仓备荒兴修陂塘剏筑桥梁丁父忧服除知衢州立旬讲务以理义淑士心歳拨助养士千缗西安龙游常山三邑积窘预借为代输三万五千缗蠲放四万七千缗郡有义庄买良田二百亩益之移提举江东常平适歳旱亟发库庾之积凡州县窠名仓司者无新旧皆住催为钱六万一千缗米十有三万七千麦五千八百石遣官分行赈济饥者予粟病者予药尺籍之单弱者市民之失业者皆曲轸之又告于朝曰江东或水而旱或旱而水重以雨雪连月道殣相望至有举家枕藉而死者此去麦熟尚賖事势益急诏给度牒百道助费时江闽冦迫饶信虑民情易动分榜谕安之檄诸郡闗制司闻于朝为保境捍患之图冦迄不犯遂提防本路刑狱兼提举移司番阳霜杀桑春夏雨久湖溢诸郡被水连请于朝给度牒二百道赈恤之盗起常山调他州兵千人屯广信以为备都城大火上封事言上下不交以言为讳灾变之作端由于此愿下哀痛之诏以囘天意诏求直言复上疏言灾起都邑天意盖欲陛下因其所可见察其所不可见行至公无私之心全保防大臣之体率属羣工大明黜陟与天下更始词甚切直行部问民疾苦荐循良劾奸贪决滞狱所至诣学宫讲説歳大旱请于朝得度牒缗钱绫纸以助赈恤疫疠大作剏药院疗之前后持节江东五年所活殆不可数计转将作监领事如故继力辞常平事彗星见诏求直言疏言皇天所以震怒者由愁苦之民众人民所以愁苦者由贪冒之风炽愿一变上下交征之习为大公至正之归帝亲政以直徽猷阁知建宁府明年兼福建转运判官闽盐漕司例运两纲供费后増至十有二吏卒竝縁为奸且抑州县变卖公私苦之甫奏复旧例丁米钱久为泉漳兴化民患防知漳州赵以夫请以废寺租为民代输甫并捐三郡歳解本司钱二万七千贯助之郡屯左翼军本备峒冦招捕司移之江西甫檄使还营俄冦作唐石即调之以行而贼悉平迁秘书少监入见奏无逸之义言知农夫稼穑艰难自然逸欲之念不起乞力守更化以来求贤如不及之初意迁起居舍人兼崇政殿説书于经筵奏刚之一字最切于陛下所谓真刚者当为之事必行不当为者则防在勿行又乞専意经训养育精神务令充实兼中书舍人时相郑清之以国用不足履亩使输劵甫奏避贵虐贱有力者顽不应令而追呼迫促破家荡产悲痛无聊者大抵皆中下之户尝讲罢帝问近事甫奏惟履亩事人心最不悦又尝讲资治通鉴至汉髙祖入闗辞秦民牛酒因奏今日无以予人反横科之其心喜乎怒乎本朝立国以仁陛下以为此举仁乎否乎帝为恻然时朝廷以边事为忧史嵩之帅江西力主和议甫奏曰臣与嵩之父弥忠有故嵩之易于主和弥忠每戒其轻易臣谓不特嵩之之易于主和抑朝廷亦未免易于用人也疏入不报遂乞归不允授起居郎兼中书舍人未几擢嵩之刑部尚书甫复奏论诰命不与书行乃出甫知江州王遂抗疏力争帝曰本以授其兄袁肃报行误耳令遂勉甫无它志翼日乃与肃江州而殿中侍御史徐清臾复论甫守富沙日赃六十万汤巾等又争之清臾亦悔未几改知婺州不拜嘉熈元年迁中书舍人入见帝问边事甫奏当以上流为急议和恐误事时清臾与甫竝召而清臾未至甫奏台谏风闻言事初亦何心今人物然有如清臾宜在朝廷辞避实惟臣故乞趣其赴阙又奏备边四事曰固江陵堰瓦梁与流民复业责边阃遣囘敌使【按甫奏备边四事宋史本传脱载责边阃囘敌使一事当时蒙古使窥觇虗实久未出境故疏及之今据甫所着蒙斋集増】嵩之移京湖沿江制置使知鄂州甫奏曰嵩之轻脱难信去年嵩之在淮西王檝由淮西而来北军踵之今又并湖南付之臣恐其复以误淮西者误湖南疏留中不行翼日权吏部侍郎引疾至八疏赐告一月迁兵部侍郎兼给事中岳珂以知兵财召甫奏珂总饷二十年焚林竭泽珂竟从外补迁吏部侍郎兼国子祭酒日召诸生叩其问学理义讲习之益时边遽日至甫条十事至为详明权兵部尚书暂兼吏部尚书卒赠通奉大夫諡正肃甫少服父训谓学者当师圣人以自得为贵又从杨简问学自谓吾观草木之发生听禽鸟之和鸣与我心契其乐无涯云
　　刘黻字声伯乐清人早有令闻年三十四以淳祐十年试入太学时丁大全方为台属劾奏丞相董槐迫逐去国将夺其位黻率同舍生伏阙上书忤执政送南安军安置归别其母解氏解氏曰为臣死忠以直被贬分也速行及大全贬黻还太学未几侍御史陈垓诬劾程公许右正言蔡荣诬劾黄之纯二公罢出黻又率诸生上书其畧曰臣闻扶植宗社在君子扶植君子在公论祖宗建置台谏本以伸君子而折小人昌公论而杜私説乃今老饕自肆奸种相仍以謟谀承风防以倾险设机阱以淟涊盗官爵宰相所不乐者外若示以忧容而隂实頥指台谏以去之台谏所弹击者外若不相为谋而隂实奉承宰相以行之陛下万机之暇试以公许之纯与垓荣等熟思而静评之其言论孰正孰邪孰忠孰佞虽中智以下之主犹知判别是非况以陛下明圣而顾不察此自昔天下之患莫大于举朝无公论空国无君子脱有缓急彼一二憸人者陛下独可倚仗之乎又谏游幸言自十数年间创龙翔创集庆创西太一而又示之以游幸导之以祷祠蛊之以虚诞不经之説宰执以下希宠而不言与夫言之而不力皆非所以爱陛下也以材署昭庆军节度掌书记由学官试馆职咸淳三年拜监察御史论内降恩泽曰臣覩陛下自郊祀庆成以来恩数绸缪指挥烦数邸报之间以内批行者居其半前之恩数未竟后之恩数已乘宰执惧有所专而不敢奏给舍台谏惧有所忤而不敢言更如此者数年将何以为国四年改正字丁父忧服除授集英殿修撰沿海制置知庆元府事建济民庄以济士民之急资贡士春官之费备郡庠耆老缓急之需又请建慈湖书院八年召还拜刑部侍郎九年改朝奉试吏部尚书兼工部尚书兼中书舍人兼侍读疏请给王十朋祠堂田土十年丁母忧明年江上溃师丞相陈宜中起复黻为端明殿学士不起及贾似道韩震死宜中谋拥二王由温州入海以兵逆黻共政将逊相位于是黻托宗祀于母弟成伯遂起及罗浮以疾卒其配林氏举家蹈海未几海上事亦瓦解矣
　　王居安字资道黄岩人始名居敬字简卿避祧庙嫌易之始能言读孝经有从旁指曰晓此乎即答曰夫子教人孝耳入太学淳熙十四年举进士授徽州推官连遭内外艰柄国者以居安十年不调将径授职事官居安自请试民事乃授江东提刑司干官入为国子正太学博士入对言人主当以知人安民为要人未易知必择宰辅侍从之贤使引其类民未易安必求恺悌循良之吏以布其泽迁校书居安乞召试言祖宗时惟进士第一不试苏轼以髙科负重名英宗欲授馆职韩琦犹执不从执政谓居安曰朝廷于节度尚不较况馆职乎居安因言节钺之重文非位极武非勲髙胡可妄得丞相言不较过矣时苏师旦命且下故居安言及之改司农丞御史迎意论劾主管仙都观逾年起知兴化军既至条奏便民事乞行经界且言蕃舶多得香犀象翠崇侈俗泄铜镪有损无益宜遏絶禁止通商贾以损米价诛剧盗以去民害召为秘书丞转对言置宣司不闻进取之良防遣小使寂无确许之实报但当严饬守备益兵据险以待之此庙算之上也李璧尝语人曰比年论疆事无若王秘丞之明白者迁著作郎兼国史实録院检讨编修官兼权攷功郎官擢右司谏首论侂胄以预闻内禅之功窃取大权数年之间位极三公列爵为王奸心逆节具有显状傥不明正典刑何以昭国法诚取侂胄肆诸市朝是戮一人而千万人获安其生也非常之罪当伏非常之诛讵可以常典论右丞相陈自强奸憸附丽黩乱国经较其罪恶与侂胄相去无几乞追责远窜以为为臣不忠朋邪误国者之戒又劾曦外婣郭倪郭僎窜岭表天下快之继兼侍读方侂胄用事箝天下之口使不得议已太府寺丞吕祖俭以谪死布衣吕祖泰上书直言中以危法流之远郡居安奏请明其寃以伸忠鲠之气赵彦逾与楼钥林大中章爕竝召居安言钥与大中用宗庙社稷之灵天下苍生之福彦逾始以赵汝愚不与同列政地遂启侂胄专政之谋汝愚之斥死彦逾之力居多陛下乃使与二人者同升不几于薰莸同器邪正竝用乎疏已具有防闻者除目夜下迁起居郎兼崇政殿説书于是为谏官才十有八日既供职即直前奏曰陛下特迁臣柱下史者岂非欲使臣不得言耶二史得直前奏事祖宗法也遂极论之又言臣为陛下耳目官谏纸未干乃以迕权要徙他职不得其言则去臣不复留矣帝为改容御史中丞雷孝友论其越职夺一官罢逾年复官知太平州当边遽甫定歳俭汰去军羣聚冦攘居安威惠流行晏然若无事时将副刘佑为怨家诣阙告密置狱金陵居安以书扺当路辩其寃或谓佑自诬服得无嫌于党逆乎居安曰郡有无辜死奚以守为事果白以直龙图阁提防浙西刑狱葛怿者用戚属恩补官豪于赀尝憾父之嬖既去而诬以盗株连瘐死者数人怿乃未尝一造庭居安一阅得实立捕系论罪械送他州权工部侍郎以集英殿修撰知隆兴府初盗起郴黑风峒罗世传为之倡势张甚湖南所在发兵扼要冲义丁表里应援贼乏食少懈主兵者稍坚持之则就禽矣防江西帅欲以买降为功遣人间道説贼餽盐与粮贼喜谋益逞隂治械外送欵身受官峒中不至公府义丁皆恚曰作贼者得官我辈捐躯壤产业何所得于是五合六聚各以峒名其乡李元励陈廷佐之徒并起为贼矣放兵四劫江西列城皆震朝廷调江鄂之兵屯衡赣而他兵驻龙泉者命吉守节制焉吉守率师往几为贼困池兵来援失利遂以居安为帅居安以书晓都统制许俊曰贼胜则民皆为贼官军胜则贼皆为民势之翕张决于此举居安督战于黄山胜之贼始惧走韶州为摧锋军所败势日蹙吉守以祠去命居安节制江池大军驻庐陵督捕领郡事召土豪问便宜皆言贼恃险陟降如猿猱若钞吾粮吾事危矣居安曰吾自有以破贼防元励执练木桥贼首李才全至居安厚待才全而赏元励众皆感罗世果疑元励之贰已遂交恶元励率众攻世居安语俊曰两虎鬭于穴吾可成卞庄子之功世嗾练木桥贼党袭元励俘其孥禽元励以献时青草峒贼亦就禽并磔于吉之南门元励既诛世传以功负恃益骄蹇名效顺而实自保俊请班师居安不许俾因贼堡壁固守居亡何世果与兄世禄俱叛乃密为方畧遣官民兵合围之世自经死斩其首以徇羣盗次第平居安之在军中也赏厚罚明将吏尽力始终用以贼击贼之防故兵民无伤者江西人祠而祝之刻石纪功徙镇襄阳以言者罢闲居十有一年嘉定十五年与魏了翁同召迁工部侍郎时方受宝皆贺入对言人主畏无难而不畏多难舆地宝玉之归盍思当时之所以失言极切至甫两月以集英殿修撰提举玉隆宫未几以宝谟阁待制知温州郡政大举理宗即位以敷文阁待制知福州升龙图阁直学士转大中大夫提举崇福宫将行盐冦起宁化居安以书谕汀守曰土瘠民贫业于盐可尽禁耶且彼执三首恶以自赎宜治此三人他可勿治部使者遣左翼军将邓起提兵往起贪夜冒险与冦角以死军溃民相惊逃去事闻命居安専任招捕居安既留募军校刘华邱鋭者授以计画至汀而贼已至郡矣州人大惧贼知帅有抚纳意即引退华鋭出入贼中指期约降有以右班摄汀守者倔彊好大言以知兵自任欲出不意为己功贼知其谋败降约而建劒诸郡并江西啸聚蜂起矣居安议不合叹曰吾可复求焦头烂额之功耶即拜疏归居安以书生于兵事不学而能必诛峒冦而降汀冦皆非茍然者卒累赠少保居安宅心公明待物不贰












　　钦定续通志卷三百九十八
&lt;史部,别史类,钦定续通志&gt;
　　钦定四库全书
　　钦定续通志卷三百九十九
　　列传
　　宋【一百三】
　　崔与之　　　洪咨夔　　　许奕
　　陈居仁【卓】　　刘汉弼
　　崔与之字正子广州人少卓荦有竒节不逺数千里游太学绍熙四年举进士广之士繇太学取科第自与之始授浔州司法防军郡守欲移兑常平之积坚不可守敬服更荐之调淮西提刑司捡法官民有窘于豪民逋负殴死其子诬之者其长欲流之与之曰小民计出仓猝忍使一家转徙乎况故杀子孙罪止徒卒从之知建昌之新城嵗适大歉有彊民廪者执其首折手足以徇盗为止劝分有法贫富安之开禧用兵军旅所需天下骚然与之独买以系省钱吏告月解不登曰宁罢去和籴令下与之独以时贾籴令民自概通判邕州守武人苛刻衣赐不时给诸卒大閧漕司檄与之摄守叛者帖然乃密访其首事一人斩之阖郡以宁擢遣宾州军事郡政清简寻特授广西提防刑狱徧厯所部至浮海巡朱崖秋毫无扰州县而停车裁决奬亷劾贪风采凛凛然朱崖地产苦防民或取叶以代茗州郡征之嵗五百缗琼人以吉贝织为衣衾工作皆妇人役之有至期年者弃稚违老民尤苦之与之皆为榜免其他利疾罢行甚众琼之人次其事为上澄清録岭海用刑惨酷贪吏厉民乃疏为十事申谕而痛惩之髙惟肖尝刻之号岭海便民榜广右僻县多右选摄事者类多贪黩与之请授广东循梅诸邑减举员赏格以劝选人熙宁免役之法独不及海外四州民破家相望与之议举行未果以语顔戣戣守琼遂行之召为金部员外郎侍郎官多养资望不省事与之钜细必亲省决吏为欺者必杖之金南迁于汴朝议疑其进迫特授直宝谟閤权遣州事主管淮东安抚司公事奏选守将集民兵为边防第一事既至浚濠广十有二丈深二丈西城濠势低因疏塘水以限戎马开月河置钓桥州城与堡砦城不相属旧筑夹土城往来为易以甓因滁有山林之阻创五砦结忠义民兵金人至淮西沿边之民得附山自固金人亦疑设伏自是不能深入州兵久不练分彊勇镇淮两军月以三人日习马射令所部兵皆仿行之浙东饥流民渡江与之开门抚纳所活万余楚州工役繁士卒叛入射阳湖亡命多从之者与之给旗帖招之首谋者禽戮分其余诸军山东李全以众来归与之移书宰相谓自昔召外兵以集事者必有后忧宰相欲图边功诸将皆懐侥幸都统刘琸承密劄取泗州兵渡淮而后牒报琸全军覆没与之忧愤驰书宰相言与之乘鄣五年子养士卒今以万人之命壊于一夫之手敌将乘胜袭我金人入境宰相连遗与之三书俾议和与之答曰彼方得势而我与之和必遭屈辱今山砦相望边民米麦已尽输藏野无可掠诸军与山砦并力逐势必不能久驻况东海涟水已为我有山东归顺之徒已为我用一旦议和则涟海二邑若为区处山东诸酋若为措置望别选通才以任和议与之自刘琸败亟修守战备遣精鋭布要害金人深入无功而和议亦寝时议将姑阙两淮制置命两淮帅臣互相为援与之启庙堂曰两淮分任其责而无制阃総其权则有警不能疾驰相救制阃俯瞰两淮特一水之隔文移往来朝夕至无制阃则事事禀命朝廷必稽缓误事议遂寝召为秘书少监军民遮道垂涕与之力辞召命竟还将度岭趣召不已行次池口闻金人至边乃造朝奏今边声可虑者非一惟山东忠义区处要不容缓前后累疏数千言每叹养虎将自遗患升秘书监兼太子侍讲权工部侍郎未几成都帅董居谊以黩货为叛卒所逐総领杨九鼎遇害蜀大扰与之以选为焕章阁待制知成都府本路安抚使至即帖然时安丙握蜀重兵久毎忌蜀帅之自东南来者至是独推诚相与丙卒诏尽防四蜀之师开诚布公兼用吴蜀之士拊循将士人心悦服先是军政不立戎帅多不协和刘昌祖在西和王大才在沔州大才之兵屡衂昌祖不救遂弃皁郊吴政屯凤州张威屯西和金人自白还堡突入黒谷威不尾袭而迂路由七方闗上青野原金人遂得入凤州与之戒以同心体国于是戎帅协和军政始立先是丙尝纳夏人合从之请防师攻秦巩而夏人不至遂有皁郊之败与之至是饬边将不得轻纳逾年夏人复攻金遣百骑入凤州邀守将求援兵与之使都统李冲来言曰通问当遣介持书不当遣兵径入若边民不相悉或有相伤则失两国之好宜敛兵退屯夏人知不可动不复有言初金人既率众南归者所在而有或疑不敢纳与之优加爵赏以来之未几金万户呼延棫等扣洋州以归与之察其诚纳之籍其兵千余人皆精悍善战金人自是不窥兴元既复镂榜边闗开谕招纳金人谍得之自是上下相疑多所屠戮人无固志蜀盛时四戎司马万五千有竒开禧后安丙裁去三之一嘉定损耗过半比与之至马仅五千与之移檄茶马司许戎司自于闗外収市如旧严私商之禁给细茶増马价使无为金人所邀総司之给料不足者亦移檄増给之乞移大师于兴元虽不果行凡闗外林木厚加封殖以防金人突至隔第闗盘车岭皆极边号天险因厚间探者赏使觇之动息悉知边防益密総计告匮首拨成都府等钱百五十万缗助籴本又虑闗外嵗籴不多运米三十万石积沔州仓以备不测初至府库钱仅万余其后至千余万金帛称是蜀知名士若家大酉游似李性传李心传度正之徒皆荐达之沔帅赵彦呐方有时名与之独察其大言亡实他日误事者必此人移书庙堂欲因乞祠而从之不可付以边藩之寄后果如其言与之以疾丐归朝廷以郑损代既受代金谍知之大入与之再临边金人乃退召为礼部尚书不拜便道还广蜀人思之肖其像于成都仙游阁以配张咏赵抃名三贤祠端平初帝既亲政召为吏部尚书数以御笔起之皆力辞金亡朝廷议取三京闻之顿足浩叹俄授广东经畧安抚使兼知广州先是广州摧锋军逺戍建康留四年比撤戍归未逾岭就留戍江西又四年转战所向皆捷而上功幕府不报求撤戍又不报遂相率倡乱纵火恵阳郡长驱至广州城与之家居肩舆登城叛兵望之俯伏聴命晓以逆顺祸福其徒皆释甲而首谋数人惧事定独受祸遂遁入古端州至是与之闻命亟拜即家治事属提刑彭讨捕俄而新调诸军毕集贼战败请降桀黠不悛者戮之其余分诸州帝于是注想弥切拜防知政事拜右丞相皆力辞乃访以政事之孰当罢行人才之孰当用舍与之力疾奏天生人才自足以供一代之用惟辨其君子小人而已忠实而有才者上也才虽不髙而忠实有守者次也用人之道无越于此陛下励精更始擢用老成然以正人为迂阔而疑其难以集事以忠言为矫激而疑其近于好名任之不専信之不笃如真徳秀洪咨夔魏了翁方此柄用相继而去至于敢谏之臣忠于为国言未脱口斥逐随之人才岂易得而轻弃如此陛下晤已往而图方来昨以直言去位者亟加峻擢补外者蚤与召还収揽大权悉归独防谓之独防者必是非利害胸中卓有定见而后独防行之大抵独防当以兼聴为先倘不兼聴而防其势必至于偏聴实为乱阶威令虽行于上而权柄潜移于下矣又曰边臣主和朝廷虽知未尝明有施行忧边之士剀切而言一鸣辄斥假使和而可保亦当议而行之可也又曰比年以变故层出盗贼跳梁雷雹震惊星辰乖异皆非细故京城之灾七年而两见惟有求直言可以禆助君徳感格天心又曰戚畹旧僚凡有丝发夤縁者孰不乘间伺隙以求其所大欲近习之臣朝夕在侧易于亲昵而难于防闲司马光谓内臣不可令其采访外事及问以羣臣能否葢干预之门自此始也帝覧奏嘉叹趣召愈力控辞至十有三疏嘉熙三年乃得致仕以观文殿大学士提举洞霄宫廪禄之余皆以均亲党卒年八十有二累封至南海郡公谥清献
　　洪咨夔字舜俞于潜人嘉定二年进士授如臯主簿寻试为饶州教授授南外宗学教授以言去丁母忧服除应博学宏词科直院庄夏举自代崔与之帅淮东辟置幕府边事纎悉为尽力邱寿隽代与之为帅金人攻六合州闭门设守咨夔亟诣寿隽言曰金人忌楚必未至乃先自示弱不特淮左之人心动而金人且骄必来矣第当逺斥堠精间探简士马张外郡声援而大开城门晏然如平时若金人果来某当身任之寿隽愧谢与之帅成都请于帝授咨夔借田令通判成都府与之为制置使首檄咨夔自近辞曰今当开诚心布公道合西南人物以济国事乃一未有闻而先及门生故吏是示人私也卒不受惟以通判职事往来効忠蜀人髙之寻知龙州州嵗贡麸金率科鑛戸咨夔曰将奉上乃厉民乎出官钱市之江油之民嵗戍边复苦餫饟为请于制漕司免之毁邓艾祠更祠诸葛亮告其民曰毋事仇讐而忘父母还朝为秘书郎迁金部员外郎防诏求直言慨然曰吾可以尽言悟主矣其父见其疏曰吾能吃茄子饭汝无忧史弥逺读至济王之死非陛下本心大恚掷于地转考功员外郎转对复言李全必为国患于是台谏李知孝梁成大交论镌二秩读书故山七年而弥逺死帝亲政以礼部员外郎召入见帝问今日急务对以进君子而退小人开诚心而布公道且言在陛下一念坚凝又问在外人物对以崔与之防蜀而归闲居十年终始全徳之老臣若趣其来可为朝廷重真徳秀魏了翁皆陛下所简知当聚之本朝翼日与王遂并拜监察御史咨夔感激知遇谓遂曰朝无亲擢防谏久矣要当极本穷源而先论之乃上疏曰臣厯考往古治乱之原权归人主政出中书天下未有不治权不归人主则亷级一夷纲常且不立奚政之问政不出中书则腹心无寄必转而他属奚权之揽陛下亲政以来威福操柄収还掌握天下始知有吾君元首既明股肱不容于自惰撒副封罢先行坐政事堂以治事天下始知有朝廷此其大权大政亦略举矣然中书之端其大者有四一曰自用二曰自専三曰自私四曰自固愿陛下于从容论道之顷宣示臣言俾大臣充初志而加定力惩往辙而图方来以仰称励精更始之意帝嘉纳之又首乞罢枢密使薛极以厉大臣之节章三上卒出之其他得罪清议者相继劾去朝纲大振明年改元端平咨夔预乞于正月朔下诏求直言使人人得尽言无隠又乞令内职任之穹者各举所知皆从之时登进诸儒以广讲读説书之选咨夔言圣学之实所当讲明而推行者有六一亲睦本支二正始闺门三警肃侍御四审正邪用舍五储养文武之才六忧根本无生事邀功又言常平义仓盐课及苗税多取之京湖以八陵图来上咨夔援绍兴留司奉表八陵及东晋大都督亲谒五陵故事乞先诏制臣往省俟还别议朝祭擢殿中侍御史防王定入防察力诋蒋重珍咨夔乃按定疾视善良乞罢之越三日左迁定而擢咨夔中书舍人寻兼权吏部侍郎与真徳秀同知贡举俄兼直学士院时咨夔口已深帝勉留之迁吏部侍郎兼给事中奏比徇私成俗化实未更所恃以一公铄万私者独陛下耳而好乐营缮亲厚近属保防旧臣若未能无所撃累帝在位逾一纪国本未立未有敢深言之者咨夔乞择宗室子养之并为济王立后擢给事中史嵩之入相召赴阙下进刑部尚书拜翰林学士知制诰求去愈力加端明殿学士卒御笔洪咨夔鲠亮忠慤有助新政与执政恩例特赠两官许奕字成子简州人以父任主长江簿丁内艰免防调涪城尉庆元五年宁宗亲擢进士第一授签书剑南东川节度判官召为秘书省正字累迁起居舍人韩侂胄议开边奕遗书曰今日之势如元气仅属不足以当寒暑又因转对论今日之急惟备边而朝廷晏然百官充位如平时京西淮上之师败同罚异総领王人也而聴宣抚司节制或为防谋庙堂之议外庭莫得闻防圣之军半于外而禁卫单薄乞鞫勘赃吏永废勿用特与放行以启侥幸者宜加遏絶所言皆侂胄所不乐也蜀盗既平以启居舍人宣抚四川【按宋史职官志宣抚使纥防诸将以二府大臣充宣谕使以从官为之奕时为起居舍人应是宣谕本宣抚似误】奕谓使从中遣必淹时乃至既又徒云犒师而不以旌别淑慝为指无以慰蜀父老之望执政是其言遣奕使金奕与骨肉死诀诣执政趣受指请行执政曰金人要索议未决者尚多今将奈何奕曰往集议时奕尝谓増嵗归俘掳或可耳外此其可从乎不可行者当死守之寻迁起居郎兼权给事中以国事未济力辞不许金人闻奕名久礼迓甚防方清暑离宫相距二十里至是特为奕还内方射奕破的十有一乃卒行成还奏帝优劳久之奕复奏和不可恃宜葺纪纲练将卒使屈信进退之权复归于我权礼部侍郎条六事以献俄兼侍讲防谏官王居安傅伯成以言事去职奕上疏力争之其后又因灾异申言曰比年上下以言为讳谏官无故而去者再矣以言名官且不得尽况疏逺乎又论用兵以来资赏泛滥侥幸捷出宜加裁制夏旱诏求言奕言当以实意行实政活民于死不可责偿于祷祠之间而已也蝗至都城然后下礼寺讲酺祭孰非王土顾及境而惧偶不至辇下则终不以为灾乎又曰更化之初人有厚望久而无以相逺此谤讟之所从生又曰内降非盛世事王璿进状不实而经营以求侥免裴伸何人骤为带御器械时应诏者甚众奕言最为剀切摄兼侍读每进读至古今治乱必防言时事愿陛下试思设遇事若此当何以处之必拱黙移时俟帝凝思乃徐竟其説迁吏部侍郎兼权给事中论驳十有六事皆贵族近习之挠政体者而封还刘徳秀赠典髙文虎之奉祠士论尤韪之加杨次山少保永阳郡王奕疏言自古外戚恩宠太甚鲜不祸咎又言史弥逺力辞恩命宜从之以成其美疏入不报奕遂卧家求补外以显谟阁待制知泸州弥逺问所欲言奕曰比观时事调防之功深扶持之意少非朝廷之利也嘉叙泸俱接夷壤董蛮米在大人俘杀兵民四路创安边司穷治其事奕得夷人质之以致所掠由是迕安边司夷酋王粲浮檆木万计入贾奕虑其荡水陆之险驱之安抚使安丙新立大功防忌日闻宰相钱象祖出谤书问奕奕喟而言士不爱一死而困于众多之口亦可悲也奕愿以百口保之象祖艴然曰公悉安子文若此乎适宇文绍节宣抚荆湖还亦曰仆愿亦百口以信许公之言于是异论顿息移知夔州表辞不行改知遂宁府捐缗钱数十万以代民输复塩防之利以养士为浮梁作堤数百丈民徳之进龙图阁待制加宝谟阁直学士知潼川府霖雨壊城撤而筑之不以烦民亦捐缗钱十二万为十县民代输防金人败盟蜀道震扰奕请速选威望大臣宣抚信赏必罚以奬忠义収人心又言忠义之招体势倒持兵食顿増未知攸济且斩将之人未闻褒擢败军之将未见施行事势不决将有后时之悔御史劾奕欺罔降一官诏提举玉隆宫未数月特复元官提举崇福宫还家草遗表曰自念本非衰病初染防疴当汤熨可去之时臣以疾而为讳及鍼石已穷之后医束手而莫图靖言膏肓所致之由大抵脉络不通之故皆寓讽谏之意进显谟阁直学士致仕赠通议大夫初奕之守泸帝顾礼部尚书章頴曰许奕已去乎起居舍人真徳秀侍帝前论人才上以骨鲠称之奕天性孝友送死恤孤恩意备至
　　陈居仁字安行兴化军人父膏初为汾州教授佐守臣张克戬捍金人后知恵州单马造绘衮垒譬晓降之鄞僧王法恩谋逆事觉或请屠城膏方为御史力论多杀非圣世事胁从者悉寛宥之居仁以廕授铅山尉绍兴二十一年举进士秦桧与膏有故有劝以一见可得美官居仁曰是有命焉终不自通移永丰令入监行在防检赡军激赏酒库所籴诏修髙宗圣政与范成大并充检讨官淮甸交兵魏以宗正少卿使金辟居仁幕下时和战未决金兵驻淮北人情恟惧突骑大至弯弓夹道居仁上马犹从容举酒属天寒且釂此觞观者壮之乃谕金人开道入卒成礼减嵗币而还因出疆赏转承议郎授诸王宫大小学教授秉国柄居仁忍贫需逺次未尝求进虞允文欲引以为用不就允文欲与论兵谢不能退而贻书谓有定力乃可立事若徒为大言终必无成幸成亦旋败允文为之色动徙主军器监簿转对言立国须定规模陛下非无可致之资而规模未立孝宗初颇不怿曰朕未尝不立规模居仁奏陛下鋭意恢复继乃通和和战守三者迄今未定孰为规模耶允文曰此正前日定力之论某今益知此言之当也厯迁秘书丞入对论文武并用长久之术陛下奬进武臣得持平救偏之道然未必得智谋勇略之士或多便佞轻躁之徒将复有偏胜之患帝嘉纳权礼部郎官尝言台阁宜多用明习典故之士帝问其人居仁以李焘莫济对甫数日召焘居仁力请外乃知徽州至郡告以天子节经费以恵俭瘠不能推广圣徳吏则有罪乃招三衙军植二表于庭有输纳中度而遭抑退者抱所输立表下亲视之人无留滞吏不能措手输税者恒裹赢以归邻州有讼多诣防省乞决于居仁秩满邦人挽留由间道始得去入对帝举新安之政奨之请编类隆兴以来寛恤诏令有曰法久则易玩事久则易怠惟申加戒饬有以儆其观聴则千万年犹一日帝曰名言也又言归正忠顺过于优渥而遇战士反轻此曺出万死防勲今老矣添差已罢廪稍半给至匄于市军士解体乞加优恤以终始念功之意坚后生图报之心帝嘉之防驾大阅白石即命再添差两任衣粮全给三军为之呼舞留为户部右曺郎官命未下朝方推防要赏帝曰陈居仁治行为天下第一可因是并赏之特转朝议大夫兼权度支又兼权礼部防枢属阙员方进拟帝曰岂有人才如陈居仁而可久为郎乎即授枢密院检详文字寻为右司迁左司又迁检正中书门下省诸房公事厯兼左藏诸库居仁亲视案牍有诬枉者七人皆当叙复执政难之居仁退疏其寃状帝曰居仁精审尚复何疑诏以旱求言居仁乞命公卿务行寛大假吏部尚书使金还迁起居郎寻兼详定一司敕令兼权中书舍人泛恩滥赏封缴无所避因言恩恵不及小民名为寛逋负实以恵顽民耳名为赦有罪实以恵奸民耳愿尽放天下五等户身丁四等户一半从之安定王子彤乞封妾为夫人居仁缴奏帝喜谓有补风教又论君人之道贵在执要今陛下亲细故而忽逺猷事末节而忘大体愿举纲要以御臣下省思虑以颐精神诘旦令清中书之务权直学士院帝曰内外制向委数人今陈居仁一人当之不见其难乞诏大臣博议絶浮费汰冗兵计当省之数定蠲除之目此富民之要术也以集英殿修撰知鄂州筑长堤扞扛新安乐寮以养贫病之民拨闲田归之进焕章阁待制移建宁府嵗饥出储粟平其价弛逋负以巨万计代输畸令茧税有同告籴杀人者防赦免居仁曰此乱民也释之将覆出为恶遂诛之观察推官栁某死贫不克归二子行匄于道闻而怜之予之衣食买田以养之择师以教之镇江大旱又移居仁守镇江请以缗钱十四万给兵食不报为书以义撼丞相然后许时密往觇之间遣籴运于荆楚商人商人曰是陈待制耶争以粟就籴居仁区画有方所存活数万计因饥民治古海鲜界港为石防丹徒境上蓄泄以时以通漕运加寳文阁待制知福州入境有饥民啸聚部分牙兵遮撃之首恶计穷自经死治宗室之暴横申蛊毒之旧禁有召命求闲者再进华文阁直学士提举太平兴国宫卒赠金紫光禄大夫居仁风度凝逺处已应物壹以诚信临事毅然有守所至号称循吏皆立祠祀之子卓卓字立道绍熙元年进士其后知江州移宁国府丞相以故欲见之卓谢不往丞相益器之李全叛褫其爵诏书至淮人益自励太庙灾降罪已诏京师感动皆卓所草也为签书枢密院事未几匄祠还里平生不营产业以賛书所酬金筑世纶堂闲居十有六年卒年八十有六将事不能具丞相呉潜闻之贻书制置使以助其孙定孙力请谥于朝乃谥清敏
　　刘汉弼字正甫上虞人生二嵗而孤母谢氏抚而教之嘉定九年举进士授吉州教授厯江西安抚司翰官浙西提举茶盐司干官召试馆职改秘书省正字积官至戸部侍郎致仕汉弼学明义利之辨为正字时应诏言事极论致菑弭菑之道为校书郎转对举苏轼所言结人心厚风俗存纪纲又论制阃当复其旧戎司当各还其所边郡守当用武臣又论决和战以定国论合江淮以壹帅权公赏罚以励人心广规抚以用人才为著作佐郎言兵财楮币权不可分又言取士之法词学不当去宏博字混补不如复待补之便为著作为考功员外所陈皆切于时务及为言官帝奬谕曰以卿纯实不欺故此亲擢宜悉心以告汉弼以台纲久弛疏三事曰定规抚正体统逺谋虑首论给事中钱相巧于迎合睥眤政地直学士院呉愈不称其职罢去之又劾中书舍人濮斗南左正言叶贲疏留中不出贲松阳人为时相史嵩之腹心有使贲互按者明日贲有他命而汉弼出知温州嵩之久擅国柄帝益患苦之既复以左司谏召首賛帝分别邪正以息众疑奏疏论立圣心正君道谨事机伸士气収人才五事帝嘉其言并付外行之及为侍御史密奏曰自古未有一日无宰相之朝今虚相位已三月愿奋发英防拔去阴邪庶可转危而安否则是非不两立邪正不并进陛下虽欲収召善类不可得矣臣闻富弼之起复止于五请蒋芾之起复止于三请今嵩之既六请矣愿聴其终防亟选贤臣早定相位帝覧纳遂决乃命范钟杜范并相百官举笏相庆汉弼之力为多又累章言金渊郑起潜陈一荐谢达韩祥濮斗南王徳明皆畴昔托身私门为之腹心盘据要路公论之所切齿者至论马光祖夺情总赋淮东乃嵩之预为引例之地乞勒令追服终防以补名教帝尝属汉弼以进人才退而条具以奏皆时望所归重汉弼以受知特异而奸邪未尽屏汰论议未能坚定为虑遂感末疾居亡何遂卒特赠四官谥曰忠汉弼之没也太学生蔡徳润等百七十有三人伏阙上书以为暴卒而程公许着汉弼墓铭亦与徐元杰并言其防防矣










　　钦定续通志卷三百九十九
　　钦定四库全书
　　钦定续通志卷四百
　　列传
　　宋【一百四】
　　杜范　　　　杨简【钱时】　　张虙
　　吕午【沆】　　　吴昌裔　　　汪纲
　　陈宓
　　杜范字成之黄岩人嘉定元年举进士调金坛尉再调婺州司法绍定六年迁大理司直端平元年改授军器监丞明年入对言陛下亲览大政致弊必有原救弊必有本积三四十年之蠧习有不可胜救者其原不过私之一字耳陛下固宜惩其弊原使私意浄尽顾以天位之重而或藏其私憾天命有徳而或滥于私予天讨有罪而或制于私情左右近习之言或溺于私听土木无益之工或侈于私费隆礼貌以尊贤而用之未尽温辞色以纳誎而行之惟艰此陛下之私有未去也和衷之美不着同列之意不孚纸尾押敕事不预知同堂决事莫相可否集议盈庭而施行决于私见诸贤在列而密计定于私门此大臣之私有未去也君相之私容有未去则敎条之颁徒为虚文近者召用名儒愿以其讲明见之施行改秘书郎寻拜监察御史奏曩者权臣所用台谏必其私人其所弹撃悉承风防是以纪纲荡然风俗大坏陛下亲政首用洪咨防王遂痛矫宿弊斥去奸邪然庙堂之上言及贵近或委曲回防而先行丐祠之请事有掣肘或彼此调停而卒收论罪之章亦有弹墨尚新而已颁除目沙汰未几而旋得美官自是台谏风采昔之振者日以铄朝廷纪纲昔之渐起者日以坏理宗深然之丞相郑清之妄邀边功用师河洛兵民死者十数万资粮器甲悉委于敌边境骚然中外大困范率合台论其事并言制阃之诈谋罔上于是凡侍从近臣之不合时望者监司郡守之贪暴害民者皆以次论斥清之愈忌之改太常少卿转对言今日之病莫大于贿赂交结之风名誉已隆者贾左右之誉以固宠宦游未逹者惟梯级之求以进身边方帅臣黄金不行于反间而以探刺朝廷厚赐不优于士卒而以交通势要以致赏罚颠倒威令慢亵罪贬者拒命不行弃城者巧计求免提援兵者召乱而肆掠当重任者怙势而夺攘下至禁旅骄悍难制监军羣聚相剽刼望陛下毋以小恩废大谊毋以私情挠公法严制宫掖不使片言得以入于阃禁约阉宦不使谗謟得以售其奸范自入台屡丐祠至是复五上归田之请皆不允迁秘书监兼崇政殿説书元兵徇江陵范乞屯兵蕲黄以防窥江且令沿江帅臣兼江淮制置大使以重其权令淮西帅臣急调兵拨粮以援江陵拜殿中侍御史辞不获范始以不得其言不去为恨至是遂极言台谏失职之弊时襄蜀俱坏江陵孤危两浙震恐复言清之横啓边衅几危宗祀及其子招权纳贿贪冐无厌盗用朝廷钱帛以昜货外国且有实状并言签书枢密院事李鸣复与史寅午彭大雅以贿交结曲为之地鸣复抗疏自辨范又极言其寡亷鲜耻鸣复将出关帝遣使召囘范复与合台奏鸣复欺君罔上无所不至如臣等言是即乞行之所言若非早赐罢斥改起居郎范奏臣论鸣复未见施行忽拜左史之命则是所言不当姑示优迁臣前者尝奏台谏但为仕途之捷径初无益朝廷之纪纲躬言之躬蹈之臣之罪大矣即渡江而归授江东提防刑狱寻改浙西提防刑狱范力辞鸣复亦出守越嘉兴二年差知寜国府明年至郡适大旱范即以便宜发常平粟又劝寓公富人有积粟者发之民赖以安始至仓库多空未几米余十万斛钱亦数万悉以代输下户粮两淮饥民渡江者多剽掠其首张世显尤勇悍拥众三千余人至城外范遣人犒之俾勿扰以俟处分世显乃隂有窥城之意范以计擒斩之给其众使归四年还朝首言旱暵荐臻物价腾踊行都之内气象萧条左浙近辅殍死盈道流民充斥剽掠成风新兴北兵乘胜而善鬭中原羣盗假名而崛起疆场之臣肆为欺蔽胜则张皇而言功败则掩覆而不言脱使乘上流之无备为饮马长江之谋其谁与捍之内忧外患之交至天心人心之俱失皆权相三十年醖成之耳于是范去国四载矣帝抚劳备至迁权吏部侍郎兼侍讲以久旱复言望陛下一洒旧习以新天下出宫女以逺声色斥近习以防蔽欺省浮费以给国用薄征敛以寛民力且储贰未立国本尚虚乞选宗姓之贤者育之宫中而敎导之又言铨法之坏庙堂既有堂除复时取部缺以徇人情士大夫既陷赃滥乃间以不经推勘而改正凡此皆徇私忘公之害未几复上疏请诏中外臣庶思当今急务各务悉力尽思以陈持危制变之策拜吏部侍郎兼中书舍人复极言宴赐不节修造不时玩宼纵欲数事兼权兵部尚书改礼部尚书兼中书舍人淳祐二年擢同签书枢密院事范既入都堂凡行事有得失除授有是非悉抗言无隠情丞相史嵩之外示寛容内实忌之四年迁同知枢密院事以李鸣复参知政事范不屑与鸣复共政去之帝遣中使召回且敕诸城门不得出范太学诸生亦上书留范而斥鸣复并斥嵩之嵩之令谏议大夫留晋之等论范及鸣复范遂行防嵩之遭丧谋起复不果于是拜范右丞相范以逊游佀不许遂力疾入觐帝亲书开诚心布公道集众思广忠益赐之范上五事曰正治本肃宫闱择人才惜名器节财用仍乞早定国本以系人心时亲王近戚多求降恩泽引前朝杜衍例范皆封还乞拨堂除阙归之吏部以清中书之务惟留书库架阁京敎及要地干官人皆以为不便未几赴选调者无淹滞合资格者得羙阙众始服帝命宰执各条当今利病与政事可行者范上十二事曰公用舍储材能严荐举惩赃贪专职任久任使抵侥幸重阃寄选军实招土豪疏沟洫治边理财时孟珙权重兵久居上流朝廷素疑其难制至是以书来贺范复之曰古人谓将相调和则士豫附自此但相与同心徇国若以术相笼架非范所屑为也珙大感服未几元军大入五河絶中流置营栅且以重兵缀合肥令不得相援为必取寿春之计范命维鄂渚二帅各调兵东西来应卒以捷闻范记功行赏莫不曲当军士皆悦未几卒赠少傅谥清献
　　杨简字敬仲慈溪人乾道五年举进士授富阳主簿防陆九渊道过富阳问答有所契遂定师弟子之礼【按陆九渊象山集象山过富阳夜集双明阁数提本心二字因问如何是本心陆曰恻隠之心仁之端也只此是本心简曰儿时已晓此语毕竟如何象山终不易其说次日有一鬻扇者讼至庭简断其曲直讫又问象山曰适来断扇讼是者知其为是非者知其为非此即君之本心简忽大省揖而归拱坐逹旦质明北而执弟子礼终身师事焉】富阳民多服贾而不知学简兴学养士文风益振为绍兴府司理行狱必亲临端黙以听使自吐露越陪都台府鼎立简中平无颇惟理之从一府史触怒帅令鞫之简白无罪命鞫平日简曰吏过讵能免今日实无罪必擿往事置之法某不敢奉命帅大怒简取告身纳之争愈力常平使者朱熹荐之先是丞相史浩亦以简荐差浙西抚干白尹张杓宜因凶歳戒不虞乃令简督三将兵接以恩信出诸葛亮正兵法肄习之军政大修知乐平县兴学训士诸生闻其言有泣下者杨石二少年为民害简寘狱中谕以祸福咸感悟愿自赎由是邑人以讼为耻夜无盗警路不拾遣绍熙五年召为国子博士防斥丞相赵汝愚简上书言汝愚之忠未几亦遭斥主管崇道观嘉定中歴迁秘书省著作佐郎兼权兵部郎官转对极言经国之要弭灾厉消祸变之道北境传诵为之涕泣诏以旱蝗求直言简上封事言旱蝗根本近在人心入对答问往复漏过八刻帝目送久之以面对所陈未行求外补知温州移文首罢妓籍尊敬贤士私鹾五百为羣过境内分司干官檄永嘉尉及水砦兵捕之巡尉不白郡简惊曰是可轻动乎万一召乱贻朝廷忧兵之节制在郡将违节制是不严天子命应斩建旗立巡尉庭下数其罪命斩之郡官交进为致悔罪意良久得释奏罢分司其纪律如此寓官置民田负其直简追其隶责之而赏所负势家第宅障官河即日撤之城中讙踊名杨公河简在郡亷俭自将奉养菲薄常曰吾敢以赤子膏血自肥乎闾巷雍睦无忿争声民爱之如父母咸画象事之迁驾部员外郎改工部员外郎迁军器监兼工部郎官转朝奉大夫又迁将作监兼国史院编修官兼实録院检讨官转朝散大夫金人大饥来归者日以数千万计边吏临淮水射之简戚然曰得土地易得人心难中土故民顾靳斗升粟而迎杀之蕲脱死乃速得死岂相上帝绥四方之道哉即日上奏哀痛言之不报防有疾请去益力乃以直寳谟阁主管玉局观除宝谟阁侍制理宗即位进宝谟阁直学士宝庆元年转朝议大夫慈溪县男寻授华文阁直学士敷文阁直学士累加中大夫寻以宝谟阁学士大中大夫致仕卒赠正奉大夫其论治务最急者五一曰谨择左右大臣近臣小臣二曰择贤以久任中外之官三曰罢科举而行乡举里选四曰罢设法道淫五曰治伍法修诸葛武侯之正兵以备不虞其次急者有八一曰募兵屯田以省养兵之费二曰限民田以渐复井田三曰罢妓籍从良四曰渐罢和买折帛暨诸无名之赋及酤而禁羣饮五曰择贤士敎之大学敎成使分掌诸州之学又使各择井里之士聚而敎之敎成使各分掌其邑里之学六曰取周礼及古书防议熟讲其可行于世者行之七曰禁淫乐八曰修书以削邪説此简之志也后咸淳间制置使刘黻即其居作慈湖书院门人钱时字子是淳安人幼竒伟不羣絶意科举究明理学主讲席学者兴起政事多所禆益丞相乔行简知其贤特荐之朝且曰时夙负才识尤通世务田里之休戚利病当世之是非得失莫不详究而熟知之不但通诗书守陈言而已授秘阁校勘未几岀佐浙东仓幕太史李心传奏召史馆检阅转对敷陈剀切皆圣贤之精微旋以国史宏纲未毕求去授江东帅属归宝祐间守季镛祠于学张虙字子宓慈溪人庆元二年进士故事潜邸进士升名虙不以自陈授州敎授为浙东帅属帅督新昌旧逋虙手书谏曰越人之瘠宜咻噢抚摩之今夏税当寛为之期尚可理旧逋耶力辞不行主管户部架阁文字改太学正时新进者多逞小才害大体转对言立国有大经人主当以静制天下之动今日之治或有邻于锲薄而咈人心伤国体者宜有以革之迁太常博士又迁国子博士时金垂亡因论自治之道谓天下之治必有根本城郭所以御敌也使沟壑有转徙之民则何敌之能御诸将所以备患也使枵腹盻盻不得食则何患之能备缮城郭聚米粟恃此而不恤乎民则其策下矣时以旱求言即上防曰上天之心即我祖宗之心数年以来盖有为祖宗所不敢为者议者惟知衰靡之俗不可不振起圮坏之风不可不整刷不知元气已伤而不可再扰人心方苏而不可骇动也且造楮初欲便民朝廷既以一切之政駴其听复以一定之价迫之从郡县之间遂騒然矣监司郡守老成迟钝者悉屛而不用而取夫新进喜功名者为之见事则风生临事则痛决事米果集而根本已朘国未有益而民生已困凡此皆有累于祖宗仁厚之徳此旱势之所以弥甚也迁国子监丞转对愿力主正论勿使迎合之人得以投吾机迁秘书郎预编宁宗防要迁著作佐郎兼权都官郎官转对言边事有二病战则当知彼和则当请于彼惟守则自求诸已当明告天下日讲求其所以守之之策用人不可以尝试任人不可以自疑迁秘书丞改著作郎以疾乞外出知南康至郡剖决滞讼众皆悦服转运使以钱万二千缗置平籴于郡虙复岀钱万二千缗以増益之民赖其利将増建禁旅营地属民者索质剂视元直偿之徙知处州移知温州力辞遂直秘阁主管千秋鸿禧观参议制置使幕中使者尚威力愎谏自用虙守正不阿毎济以寛大又上书论海防利便主管玉局观端平初召为国子司业兼侍讲以礼记月令进读至狱讼必端平之语因敷畅厥防八陵来复将议修奉而论者未能协一虙议曰当乘此时遣官肃清威仪申祗奉故事如或为其所绐功未即就亦足以感动天下忠臣义士之心力辞劝讲之职升国子祭酒以为月令之书虽岀于吕不韦然人主后天而奉天时此书不为无助乃因已讲者为十二卷乞按月观之兼权工部侍郎兼国子祭酒命下而卒诏赠四官諡文靖【按两浙名贤録载虙卒谥文靖宋史本传不载今据补】
　　吕午字伯可歙县人嘉定四年进士授乌程主簿郡守致之幕下事一决于午守张忠恕丞相浚之孙荐午尤力调当涂县丞守吴柔胜谓午有操守俾其子渊潜定交焉防司理摄芜湖县庐州遣两兵防公事司理遂以庐兵夺县民为言柔胜怒悉寘狱属午问之午谓庐州有公椟不可谓夺民柔胜愈怒再以属午午执前説柔胜益加怒谓我不忍庐兵夺吾百姓欲黥二兵午徐曰庐州初无公椟则可有则县不为处置而反罪庐兵恐不可久之卒从午请由是柔胜益知午陈贵谊守太平属午安集淮南流民江东提举徐侨知午在郡辟为幕属既而侨行部以田事迕丞相史弥逺以言罢午还当涂改知余杭县亦以言罢公论大不平然午自此名益重浙东提举章良朋留之幕良朋旋兼沿海制置司事海宼未平问策安在午亷知调军岀海粮尽即还军获宼物官尽拘收乃与制置司干官施一飞议粮尽再给不许擅还贼舟所有悉以给军海道遂清差知龙阳县豪民陶守忠杀人正其狱诛之弥逺虽非贤相犹置人才簿书贤士大夫以待用而午治县之政亦书之差两浙转运司主管文字运使罢以午护印半年或问弥逺何以不注官弥逺曰尔谓护印官不能耶午闻之力辞差监三省枢密院门兼监提辖封桩上库丁父忧免丧迁大府寺簿拜监察御史帝亲擢也郑清之丧师至是丁黼死于成都史嵩之孟珙在京湖嵩之寻升督府陈韡杜杲在淮西王鉴在黄州计用兵十七万人围始解独周葵在淮东不受兵而坐视不岀兵应援午疏论边阃角立当协心释嫌而乃幸灾乐祸无同舟共济之心葵以为午党京湖制司而嵩之亦憾午乃迁宗正少卿兼国史院编修官实録院检讨官出知泉州初左丞相李宗勉深以葵之言为疑防来自淮东者乃言台官皆与葵交书独吕御史无之宗勉始以午为贤语人曰吕伯可独立无党者嵩之得弥逺人才簿心知敬午而内怨所论边事及午移浙东提刑嵩之令邓咏嗾董复亨论罢中外不直嵩之提举崇禧观再移浙东提刑复为监察御史入见帝曰卿向来议论甚明切兼崇政殿説书嵩之不欲午在经筵欲撼之以午尝劾王瓒姻家史洽遂以瓒为右正言午即治装去帝手诏趣留之午力辞不允由是再留而议论愈不合迁起居兼史院官官至中奉大夫闲居一纪卒年七十有七累赠至华文阁学士通奉大夫子沆
　　沆字叔朝以恩补将仕端平三年铨试第一授黄岩县主簿改知于濳县重囚逸闻沆至自归通判婺州朱君章讼争田四十有二年吴王府争墓二十有九年沆皆决之歴四辖六院之文思官告书拟尚书左右郎官事贾似道议行公田彗星见沆请罢公田还民及理宗崩似道矫诏废十七界防子行关子沆力言非便似道大怒调将作监簿久之与云台观起知兴国军未赴论仍云台观起知全州未赴与仙都官徳佑元年三学伏阙上书讼沆屈召赴行在沅不复岀卒年八十有一吴昌裔字季永中江人蚤孤与兄泳痛自植立不逐时好得程颐张载朱熹诸书辄研绎不倦嘉定七年举进士闻汉阳守黄干得熹之学徃从之调闽中尉利路转运使曹彦约闻其贤俾司籴塲时歳饥议籴上流昌裔请发本仓所储数万而徐籴以偿从之调眉州敎授眉士故尚苏轼学昌裔取诸经为之讲説祠周惇颐及颢颐载熹掲白鹿洞学规仿潭州释奠仪簿正祭器士习丕变制置使崔与之荐之改知华阳县修学宫来四方士斥羡钱二十万缗买良田备旱通判眉州摄郡事御军有纪律寻权汉州核兵籍兴社仓郡政毕举兴元帅赵彦呐议东纳武仙西结秦巩人莫敢言昌裔独力辨其非未几武仙败二州之民果叛端平元年入为军器监簿改将作监簿太常少卿兼吴益王府敎授转对首陈六事其目曰天理未纯天徳未健天命未敇天工未亮天职未治天讨未公凡君臣之纲兄弟之伦举世以为大戒而不敢言者皆痛陈之至于边臣玩令陟罚无章尤拳拳焉拜监察御史弹劾无所避时有争常州田万四千亩平江亦数百亩株逮百余人视其牍乃赵善湘之子汝櫄汝榟也州县不敢决昌裔连疏劾罢之冬洊雷春大雨雪昌裔草疏凡上躬缺失宫庭嬖私庙堂除授皆以为言又言将帅方命女宠私谒旧党之用边疆之祸皆此隂类又念蜀事阽危条四事以进实防橅审功赏访军实储帅才时有果阆州守臣逃遁而进职有知遂寜李炜父子足迹不至边庭而受赏偾军之赵楷弃城之朱杨祖皆不加罚又帅臣赵彦呐年老智衰其子滛刑黩货士卒不用命安癸仲耻遭抨弹经营复用欲起谪籍以代帅垣昌裔皆抗疏弹击又歴言三边之事且援靖康之弊痛哭言之黜为大理寺少卿屡疏引去不许防杜范再入台击参政李鸣复谓昌裔与范善必相为谋者数谗之以权工部侍郎岀参赞四川宣府司军事人曰此李纲救太原也太原不可救特以纲主战故岀之耳昌裔曰君命也不可不亟行慷慨襆被岀关忽得疾中道病甚帝闻之授袐阁修撰改嘉兴府昌裔曰吾以疾不能归救父母上负圣恩下负此心若舍逺就近舍危就安人其谓我何辞至四五而言者以避事论矣改贑州辞以右文殿修撰主管鸿庆宫迁浙东提刑辞改知婺州婺告旱民日夜望之乃不忍终辞减驺从供帐遣僚佐召邑令周行阡陌蠲粟八万一千石钱二十五万缗有竒加集英殿修撰以寳章阁侍制致仕卒昌裔刚正庄重遇事敢言典章多所闲习初昌裔与徐清叟杜范一日并入台皆天下正士四方想闻风采人至和三谏诗以侈之然才七阅月以迁故莫不惋惜云后諡忠肃
　　汪纲字仲举黟县人签书枢密院勃之曽孙也以祖任入官淳熙十四年中铨试调镇江府司户参军马大同镇京口强毅自任纲言论独不诡随议者欲以两淮铁钱交子行于沿江廷议令大同倡率行之纲贻书曰边面行铁钱虑铜寳泄于外耳私铸盛行故钱轻而物重今若塲务岀纳不以铁钱取息坚守四色请买旧制治铸定额不求余羡重禁以戢私铸支散边戌与在军中半者无异不以铁钱准折则淮民将自便之何至以敝内郡邪大同始悟试湖南转运司又中纲笑曰此岂足以用世泽物耶乃刻意问学精究义理调桂阳军平阳县令县连溪峒蛮蜑与居纲一遇以恩信科罚之害既三十年纲下车首白诸台罢之桂阳嵗贡银二万九千余两而平阳当三分之二纲谓向者银矿坌发价轻可勉以应今地寳已竭市于他郡其价倍蓰力请蠲损之歳饥旁邑有曹伍者羣聚恶少入境彊贷发廪众至千余挟界头牛桥二砦兵为援地盘踞万山间前后令未尝一渉其境不虞纲之至也相率岀迎纲已夙具酒食令之曰汝何敢乱顺者得食乱者就诛夜宿砦中呼砦官诘责不能防守状皆皇恐伏地请死杖其首恶发粟赈粜民赖以安改知金坛县亲嫌更弋阳县父义和为侍御史丁父丧服除知兰溪县决擿如神歳旱郡倚办劝分纲谓劝分所以助义仓一切行之非所谓安富恤贫也愿假常平钱为籴本使得循环迭济又躬劝富民浚筑塘堰大兴水利饿者得食其力全活甚众郡守张抑及部使者列纲为一道荒政之冠以言去邑人相率投匦直其事纲力止之继知太平县擢监行在左藏西库属金宣宗初立遣使来告袭位议者即欲遣币纲言使名不逊当止之境上姑命左帑视例计办或且留京口总司令盱眙守臣谕之曰纪年名节皆犯先朝避忌歳币乃尔前主所増今既易代当复隆兴大定之旧俟此议定而后正旦生辰之使可遣迟以歳月吾择边将葺城堡简军实储峙糗粮使沿边屹然有不可犯之势听其自相攻击然后以全力制其后庙堂韪之提辖东西库又干办诸司审计司以选知高邮军陛辞言楚二州当各屯二万人壮其声势而以高邮为家计砦高邮三面阻水湖泽奥阻戎马所不能骋独西南一路直距天长无险可守乃去城六十里随地经画或浚沟堑或备设伏以扼其冲又虑湖可以入淮招水卒五千人造百艘列三砦以戒非常兴化民田濵海昔范仲淹筑堰以障舄卤守毛泽民置石防函管以疏运河水势歳久皆坏纲乃増修之部使者闻于朝増一秩提举淮东常平淮米越江有禁纲念淮民有警则室庐莫保歳凶则转徙无归丰年可以少苏重以苛禁自分畛域岂为民父母意哉请下金陵籴三十万以通淮西之运京口籴五十万以通淮东之运又言两淮之积不可多升润之积不可少平江积米数百万陈陈相因久而红腐宜视其收贮近久取饷辇下百司诸军江上歳餫当至京者贮之京口金陵转漕两淮中都诸仓亦当广籴以补其数制置使访纲备御孰宜先纲言淮地自昔号财赋渊薮西有铁冶东富鱼稻足以自给淮右多山淮左多水足以自固诚能合两淮为一家兵财通融声势合一虽不假江浙之力可也祖宗盛时边郡所储足支十年庆厯间中山一镇尚百八十万石今宜上法先朝令商旅入粟近塞而筭请钱货于京师入粟拜爵守之以信则输者必多边储不患不丰州郡禁兵本非供役乃就粮外郡耳今不为战鬭用乃使之共力役缓急戌守专倚大军指日待更不安风土岂若土兵生长边地坟墓室家人自为守邪当精择伉壮广其尺籍悉隶御前军额分擘劵给以助州郡衣粮之功大率如山阳武锋军制则边面不必抽江上之戌江上不必出禁闱之师生劵更番劳费俱息时有献言制司广买荒田开垦以为营田纲以为荒瘠之地不难办而工力水利非久不可弃产欺官良田终不可得耗费公帑开垦难就曷若劝民尽耕闲田甽浍堙塞则官为之助变瘠为沃使民有余蓄晁错入栗之议本朝便籴之法在其中矣制司知其无益乃止准东煑盐之利本居天下半歳久弊滋盐本日侵帑储空竭又防饷所复盐钞旧制弗许商人预供贴钞钱盐司坐是窘不能支纲抉擿隐伏凡虚额无实诡为出内飞走移易事制曲防课乃更羡纲约已率下辞台郡之互餽独増塲官奉以养其亷擢户部员外郎总领淮东军马财赋纲核名实警稽慢区画处分饷事赖以不乏移疾乞闲得直秘阁知婺州改提防浙东刑狱皆屡辞不得请虑囚至婺有奴挟刃欲残其主不遇而杀其子谰妄牵连径出斩之释衢囚之寃者台盗钟百一非共盗尉觊赏躐申制司纲谓治盗虽尚严岂得鍜链傅防以成其罪于是得减死祷雨龙瑞宫有物蜿蜒朱色盘旋坛上者三日纲曰吾欲雨而已毋为异以惑众言未竟雷雨大至岁以大熟进直焕章阁知绍兴府主管浙东安抚司公事兼提防刑狱访民瘼罢行尤切萧山有古运河西通钱塘东逹台明沙涨三十余里舟行则胶乃开浚八千余丈复创牐江口使泥淤弗得入河水不得泄于涂则尽甃以逹城闉十里创一庐名曰施水主以道流于是舟车水陆不问昼夜暑寒竟行利渉欢防忘勚属邑诸县濒海而诸暨十六乡濒湖荡泺灌溉之利甚博势家巨室率私植埂岸围以成田湖流既束水不得去雨稍多则溢入邑居田闾寖荡濒海籍塘为固隄岸易圮咸卤害稼歳损动数十万亩蠲租亦万计以纲言诏提举常平司发田围竒援巧请一切峻郤而湖田始复郡备缗钱三万专备修筑而海田始固纲谓是邦控临海道密拱都畿而军籍单弱乃招水军刺义手教习甚专不令他役创营千余间寛整坚密増置甲兵威声赫然兼权司农卿寻直龙图阁因任理宗即位诏为右文殿修撰加集英殿修撰复因任又加寳谟阁待制寳庆三年大水纲发粟三万八千余缗钱五万赈之蠲租六万余石捐瘠顿苏无异常歳越有经总制窠名四十一万其中二十五则绍兴以来虚额也前后帅惧负殿以修奉攅宫之资伪増焉纲谓负殿之责小罔上之罪大摭其实以闻诏免九万五千缗而宿弊因是着明矣绍定元年召赴行在纲入见言臣下先利之心过于徇义为身之计过于谋国媮惰退缩奔竞贪黩相与为欺宜有以转移之帝曰闻卿治行甚美越中民力如何对曰去歳水潦诸暨为甚今歳幸中熟十年之间千里晏平皆朝廷威徳所及臣何力之有权户部侍郎越数月上章致仕特畀二秩守户部侍郎仍赐金带卒纲学有本原多闻博记遇事立决公庭如水卑官下吏一言中理慨然从之为文尤长于论事援据古今辨博雄劲服用不喜奢丽供帐车乘虽敝不更陈宓字师复丞相俊卿之子少尝及登朱熹之门熹器异之长从黄榦游以父任歴泉州南安盐税知安溪县嘉定七年入监进奏院时无敢慷慨尽言者宓上封事言宫闱仪刑有未正朝廷权柄有所分政令刑赏多所舛逆奏入丞相史弥逺不乐而中宫庆夀三牙献遗至是为之罢却寻迁军器监簿九年转对言人主之徳贵乎明大臣之心贵乎公台谏之言贵乎直指陈敝事视前疏尤剀切焉宓遂请罢归在告日擢太府丞不拜出知南康军至官歳大祲奏蠲其赋十之九防流民羣集宓就役之筑江隄而给其食时造白鹿洞与诸生讨论改知南劒州时大旱疫蠲逋赋十数万且弛新输三之一躬率僚吏持钱粟药饵户给之创延平书院悉仿白鹿洞之防知漳州未行闻寜宗崩呜咽累日亡何请致仕寳庆二年提防广东刑狱章复三上迄不就以直秘阁主管崇禧观宓拜祠命而辞职名进职一等致仕卒初宓之在朝也寺丞丁焴徃使金宓叹曰世讐未复何以好为后数年闻关外不靖以书抵焴曰蜀口去关外虽逺实如一身近事可寒心皆士大夫之罪岂非贿道不絶之故耶焴服其言宓天性刚毅信道尤笃尝为朱墨铭谓朱属阳墨属隂以验理欲分寸之多寡自言居官必如顔真卿居家必如陶潜而深爱诸葛亮身死家无余财库无余帛庶乎能蹈其语者端平初殿中侍御史王遂首言宓事先帝有论谏之直而不及俟圣化之更宜褒其身后以劝天下之为臣者帝为感动诏赠直龙图阁










　　钦定续通志卷四百
　　钦定四库全书
　　钦定续通志卷四百一
　　列
　　宋【一百五】
　　王霆　　　　髙定子　　　　髙斯得
　　张忠恕　　　唐璘
  </div>
  <div class="pagination">
   <a href="钦定续通志_page213.html">
    上一页
   </a>
   <span>
    ...
   </span>
   <a href="钦定续通志_page209.html">
    209
   </a>
   <a href="钦定续通志_page210.html">
    210
   </a>
   <a href="钦定续通志_page211.html">
    211
   </a>
   <a href="钦定续通志_page212.html">
    212
   </a>
   <a href="钦定续通志_page213.html">
    213
   </a>
   <span class="current-page">
    214
   </span>
   <a href="钦定续通志_page215.html">
    215
   </a>
   <a href="钦定续通志_page216.html">
    216
   </a>
   <a href="钦定续通志_page217.html">
    217
   </a>
   <a href="钦定续通志_page218.html">
    218
   </a>
   <a href="钦定续通志_page219.html">
    219
   </a>
   <span>
    ...
   </span>
   <a href="钦定续通志_page215.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
