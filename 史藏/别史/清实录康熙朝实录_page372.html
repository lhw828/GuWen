<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 372 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 372 页/共 681 页</h1>
    <div class="content">
○谕大学士伊桑阿、户部尚书马齐等、闻噶尔丹艰于食、穷困已极、来就食于哈密哈密近在塞下、若不预为设备、乘隙事生其时不及防矣今虽于甘肃、令满洲绿旗兵预备、而兵力尚单可自京师每佐领出兵二人、由边外往宁夏、就提督孙思克处预备。更拨狭西总督标下、火器营兵出二千人、马兵出千人亦遣往孙思克处令其预备。尔等与议政诸臣、会同领侍卫内大臣索额图、郎谈、副都统阿南达、议奏寻议、京城应拨每佐领下、护军二名、枪手护军四百名、骁骑四百名、前锋四百名由边外至宁夏赴提督孙思克所驻劄再檄狭西总督佛伦选择本标火器兵二千骑兵一千择贤能官领至孙思克所预备并檄孙思克整饬本标官兵俱

遵前上□日不时远探如有机会、勿致失误。得上□日增兵甚善应如所议军中大臣、不必多也领侍卫内大臣郎谈既尝踏勘地方即授为将军遣行副都统阿南达、曾经周行侦探、亦应派出既发前锋、则前锋统领硕鼐亦应派出。其余大臣官员皆朕所简授、自酌量调用、不得妄请从军。所发皆见备之兵不可迟久、限三月望内起行。此地备兵、亦关紧要。可即拨兵、以补所发之缺。寻授郎谈昭武将军印。以将军博霁提督孙思克为参赞右卫护军统领伯四格管辖护军　　

○和硕康亲王杰书等遵上□日会议、王等以下入八分公以上遇吉□事照定例遵行外未入八分公以下、以至闲散宗室、令本旗内相近者、为之服。其会集视其身之品级大一等者、去缨会集。宗室中有隔旗而原相为服者、仍令为服闲散宗室之隔翼者、不必令集违者该衙门查参。其闲散宗室中之极贫者、有吉□事、诸王以下、入八分公以上各助银一两。未入八分公以下、以至闲散宗室、各助银五钱。俱令食俸者助之。会集时令闲散宗室二十□山戊不□以上者会集。其宗室中、有见在名字相犯者。令宗人府详查改易。嗣后□山戊不□所送名、亦即详查。其有犯者、驳之令改。得上□日、这所议未详著会同满洲大学士、尚书侍郎等、再议具奏　　

○己丑。谕大学士等往年山东旱、曾遣尚书苏赫、祷于泰山。今□山戊不□狭西郡县雨泽虽布、而往者数罹旱灾矣。夫华山、关中名山也。宜遣大臣祀之。尔等会同礼部议以闻　　

○达赖喇嘛疏言、彭素克格隆、达木奔尔囊素等、赍到恩赐、不胜欢忭。上谕之意、臣已明晓。屡欲使喀尔喀、厄鲁特修好、而生灵合有灾眚、弗能和协济隆胡土克图、不克尽力、虽有小愆、仍求大君宽宥。巴图尔额尔克济农、倘许安插于西海、可以保无盗贼、而教之遵行法度。皇上各项差员、遇旧时驻牧之人、忽生乱端皆难辨晰。伏祈鉴宥。蒙遣济隆胡土克图于噶尔丹、谕彼遵誓。但厄鲁特大半、附策妄阿喇布坦。虽谕以修好、若厄鲁特不从而生乱端则西海大小土伯特、力有不支。伏祈鉴而察之。至打箭炉等处地方、在汉人与土伯特之间。奉皇上敕上□日云、土伯特行商者无用、其止之。是以土伯特仍照前行、汉人地方、虽有妄为之事、如发蒙古前往、恐不当圣心是以未经遣发、以上情事、俱已口陈于彭素克喇嘛乞仍前颁赐温谕。奏至、敕谕达赖喇嘛曰、朕统御宇内、抚绥万邦、好恶不偏。凡出令行政、务本公诚以为惩劝。前者、济隆胡土克图违上□日偾事、已发敕谕尔喇嘛知之。今尔喇嘛疏言、济隆胡土克图、不能尽力、虽有小愆、仍望大君宽宥向为喀尔喀厄鲁特之事、尔喇嘛节次遣使、皆不能体尔喇嘛之意。后又遣济隆胡土克图、亦不能体尔喇嘛之意。反与噶尔丹偕行、杀掠喀尔喀、入汛界、劫取牲畜。所行凶悖、以致厄鲁特喀尔喀残破人多死亡、穷困至极。凡奉使行人、不悖上□日而成事、则赏以劝之。违上

□日而败事、则罚以惩之。国家一定之大法也如或不然、则善人何以为劝、恶人何以为惩乎。至巴图尔额尔克济农、前以困穷而来归朕、朕优恤之、使居贺兰山、俾得其所。乃忘朕豢养之恩、妄生猜贰、四处奔窜。今穷而复归、朕又宥其前愆、安插之矣。并无欲得其利、欲用其力之心也。今尔言巴图尔额尔克济农安插西海、即可以无盗贼、亦可教之遵行法度。尔喇嘛何不即拨人夫、乘便迁巴图尔额尔克济农种类、尽至西海安插之乎。尔喇嘛又言皇

上各项差员遇旧时驻牧之人、忽生乱端、皆难辨晰、伏乞鉴宥。又言厄鲁特大半附策妄阿喇布坦虽谕以修好若厄鲁特不从而生乱端、则西海大小土伯特力有不支。伏祈鉴而察之朕遣使于尔喇嘛、往来不绝途中无一舛错。尔喇嘛属下人近边而居历年已久、亦从未尝启衅生事。况策妄阿喇布坦、目下并无妄为之事。何所见而悬拟之乎苟有此等事端其时自有从公裁度之处。尔喇嘛又奏打箭炉交市之事殆欲屯戍之意也。今天下太平并无一事尔喇嘛与我朝往来通使历有年所何嫌何疑尔喇嘛如设立驻防我内地必量增戍守中外俱劳况我内地兵丁、约束甚严、非奉朕上□日、何敢私出边境。尔喇嘛但须严禁属下、不使妄行、有何衅之可开。戍兵之设、似无用也特此遣大喇嘛垂喇克格隆根敦林辰格隆往谕　　

○庚寅上巡幸畿甸。命皇太子允礽、皇长子允禔、皇三子允祉、皇四子胤禛皇五子允祺、皇七子允祐、皇八子允禩随驾。是日启行。驻跸南苑　　

○山西巡抚叶穆济以病乞休允之　　

○免江南沭阳县康熙三十一年分水灾额赋　　

○辛卯上驻跸永清县南哥驿　　

○壬辰上驻跸霸州苑家口　　

○癸巳上驻跸雄县十里铺　　

○乙未上驻跸新安县段村　　

○丙申遣官祭先农之神　　

○上驻跸雄县十里铺　　

○丁酉遣官祭历代帝王上自十里铺乘舟、往苑家口。中途登河堤览阅堤工召直隶巡抚郭世隆谕曰、朕观霸州所属苑家口迤西旧堤倾圯处甚多。今浑河泛溢西逼众流出水之处又复窄狭其势必致直冲南堤倘有溃决、则大成、文安等处必受水灾殊为可虞尔可详加估计动正项钱粮、加增固筑以防水患　　

○上驻跸霸州苑家口　　

○调四川巡抚噶尔图为山西巡抚以原任偏沅巡抚于养志为四川巡抚　　

○戊戌上驻跸永清县南哥驿　　

○己亥上驻跸南苑　　

○予故銮仪卫銮仪使林兴珠祭葬如例　　

○庚子孝昭皇后忌辰。遣官祭陵　　

○上回宫、诣皇太后宫、问安。　　

○辛丑。谕大学士等卫既齐、系降级调用一州判耳以其素有虚名、特复其原官、以检讨又超擢为布政使未几、内升府尹、累加迁擢至副都御史遂又授为贵州巡抚身受国恩可谓至矣。为府尹时其条奏疏中自诩、比之召伯君陈假若其所行者、一二符其所言犹有可恕乃初至贵州时、遂私动兵革妄生边事杀无罪苗民、诈报军功种种欺谎凡此恶行虽常人所不为、而彼以古人自况、反不知忌惮而为之盖于彼所言略不相顾而大负国恩矣彼平昔但务虚名妄称道学委之以事、毫无实济若不将此等人重惩、则何以儆后之欺世盗名者。尔等同九卿、召卫既齐问之　　

○壬寅。大学士等奏、臣等遵上□日诘问卫既齐、据供从前年少无知、曾经狂妄陈奏。任府尹时、条陈职掌、又妄引古人、以召伯君陈为比罪当死、及为巡抚、不能仰体皇上爱民之心、安抚地方、轻率用兵、致使无罪苗民被戮。罪当死。发兵之后、又不能详察虚实、竟凭报文、妄行奏捷。罪又当死。更有何辨等语。卫既齐应照九卿原议拟立斩。得上□日、卫既齐著从宽免死。发往黑龙江。　　

○上幸畅春园。　　

○喀尔喀辅国公罗卜臧赛音、请安进贡。赏赉如例。　　

○癸卯。清明节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

三月乙巳朔。　　

○丙午。上自畅春园回宫。　　

○以秦省旱荒、遣皇子允禔祭华山御制祭文曰、朕惟五岳之祀、载于虞书、所由来远矣。稽考历代旧章、国有庆典、必举告祭之文。盖以含灵布泽、能锡福于斯民。故禋祀惟虔、礼至重焉。西岳华山之神、耸峙关中、照临西土。比年以来、秦省左右、亢旱频仍、百姓艰食、流离转徙、未有宁居、田畴荒芜、不能垦辟、朕悯念焦劳。罔间宵旰。反复图维、或者因朕之不德、或者有司之不肖、以致雨旸失节、重困吾民。前者蠲租发赈、屡遣大臣、拯民疾苦、守土巨僚、亦已更置。殚心竭虑、以尽人事、而蒸民犹未臻康食。朕念国家以民为本民以食为天。百谷蕃滋、端赖雨泽。顺时沾足、咸藉神功。用是特遣皇子允禔、虔申殷荐。祗期默佑、时沛甘霖。俾三农常沾优渥之庥、庶兆姓永享丰亨之乐。锡民嘉祉丕慰朕怀、不益光欤。朕之斯举、非以媚神求福也。惟敬为百姓请命。爰布悃忱、神其鉴之。谨告。　　

○丁未上奉皇太后、幸畅春园　　

○吏部议覆、江西巡抚马如龙等疏言江西饶州府浮梁县景德一镇、离县四十余里巡检位卑、不能控制。请移该府同知驻镇弹压。应如所请、从之　　

○予故原任礼部左侍郎王扬昌、祭葬如例　　

○戊申上诣皇太后宫、问安　　

○和硕康亲王杰书等遵上□日再议亲王以下、奉国将军以上、丧事会集为服之处、俱经定例。见在遵行外。其奉恩将军之丧、令各于本支内、视相近者为之服其会集视其身之品级大一等者、去缨会集送殡上坟俱令前去闲散宗室之丧、令于本支本旗内视相近者为之服。其隔旗而原相为服者、仍令为服。奉恩将军等、及本翼二十□山戊不□以上闲散宗室、俱去缨会集、送殡上坟、亦令俱去。其会集、惟于二十□山戊不□以上闲散宗室之丧、令之会集。亲王以下。奉恩将军以上之丧亦令本翼二十□山戊不□以上闲散宗室等、去缨会集、送殡上坟俱去违者该衙门查参。其亲王以下、辅国公以上、于本支中之章京、闲散宗室之丧、原相为服者、亦令为服。其应得封十五□山戊不

□以上之闲散宗室之丧、视其应得品级之大一等者、令之会集。闲散宗室之贫者、有吉凶事、诸王以下、以至闲散宗室、令各随便资助。俱令食俸者助之。其未至二十□山戊不□而已食俸、及曾资助过闲散宗室内之贫者、有吉凶事、亦令照此例资助。其宗室中名字有犯者、著宗人府详查、不论辈数令年小者更改。若名字与已故者相犯、则令见在之人更改□山戊不□所送名亦即详查。其有犯者、驳之令改。得上□日依议十五□山戊不□以上皇子等俱行传知。凡有资助之处、亦令一体助之。　　

○己酉。内阁以选取蒙古官学生八名充衙门贴写奏闻上曰、朕于包衣佐领下幼童、特派专官教习。文义骑射、多有成就。即微贱之子、亦皆可观。由此言之、幼童惟在训迪。苟加意教诲、未有不成者。骑射与文字、原宜并重、不可偏废。满洲通文义官员、即用之行间、未尝不可近见国子监教习官学生、甚属委靡大不及前即八旗教习幼童、亦皆懈怠。幼时勤于教谕、及长方得其用养育人材、最为紧要。见在八旗幼童、务宜选择良师、勤加训诲。尔等传谕该都统知之。兹所取蒙古官学生、依奏选用　　

○以故三等精奇尼哈番刘邦柱弟尼雅汉、袭职　　

○癸丑。户部议覆、察勘河工吏部尚书熊赐履等疏言、淮扬凤徐四府州属之高邮、山阳第、十二州县、并淮大二卫、开河、筑堤、建闸、栽柳、抛废田地三千七百二十八顷三十七亩有奇、应徵钱粮、俱请豁免。又海州山阳等六州县、并大河卫、淤出田地一千一百三十七顷一十亩有奇、应徵钱粮、请于朗康熙三十二年起科。并应如所请。从之。　　

○乙卯。吏部议覆、巡视两广盐课太常寺少卿沙拜疏言、两广盐政、向属抚臣兼理课饷引目、系驿盐道提举司经管。臣蒙皇上特恩简用、所属之员、自应照例改设。将驿盐道改为运司潮州一府、离省窎远、行盐亦多、必得专员管理。应将提举裁去、改设运同、使之驻劄潮州、催徵课饷。府吏目裁去、改设盐运司知事、提举司广盈库大使、改为运司库大使批验所大使、改为运司批验所大使。广州府有归德等场、惠州府有淡水等场、为盐觔出产之所、课饷之源。必须设立分司催徵巡缉。均应如所请。从之。　　

○壬戌。万寿节上率诸王贝勒、贝子、公内大臣、大学士、侍卫等诣皇太后宫行礼。停止朝贺筵宴　　

○遣官祭福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭真武、东岳城隍之神　　

○癸亥升湖北粮储道王道熙、为江西按察使司按察使　　

○甲子上诣皇太后宫、问安　　

○黑龙江左翼副都统温代、以老病乞休允之　　

○旌表湖广节妇朱氏给银建坊如例　　

○己巳工部议覆、直隶巡抚郭世隆疏言、臣钦遵上谕至苑家口迤西旧堤逐处详勘堤岸之北率多侵损原基若止将堤南培厚、犹恐浪摇水撼易于颓坏应于堤北加桩填埽、实以土方、庶堪经久应如所题。从之。　　
</div>
    <div class="pagination">
<a href="清实录康熙朝实录_page371.html">上一页</a><span>...</span><a href="清实录康熙朝实录_page367.html">367</a><a href="清实录康熙朝实录_page368.html">368</a><a href="清实录康熙朝实录_page369.html">369</a><a href="清实录康熙朝实录_page370.html">370</a><a href="清实录康熙朝实录_page371.html">371</a><span class="current-page">372</span><a href="清实录康熙朝实录_page373.html">373</a><a href="清实录康熙朝实录_page374.html">374</a><a href="清实录康熙朝实录_page375.html">375</a><a href="清实录康熙朝实录_page376.html">376</a><a href="清实录康熙朝实录_page377.html">377</a><span>...</span><a href="清实录康熙朝实录_page373.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
