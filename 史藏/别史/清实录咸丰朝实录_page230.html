<!DOCTYPE html>
<html>
 <head>
  <meta charset="utf-8"/>
  <title>
   清实录咸丰朝实录 - 第 230 页/共 502 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录咸丰朝实录 - 第 230 页/共 502 页
  </h1>
  <div class="content">
   ○谕内阁、载垣等奏、直隶解款迁延。请饬催解。并严定章程一摺。直隶省应解銮仪卫库租银两。为备办差务要需。自应年清年款。岂容任意拖欠。兹据载垣等奏、该省历年积欠。竟至二十一万四千余两之多。而上年应徵租银。全数未交。屡次奏催。并未声覆。实属延玩。著桂良即饬藩司、将本年应解银两。迅速解交。以重款项。并将历年积欠。每年带解若干。一并酌定章程具奏。至各该州县催徵不力。及徵多报少者。亦应量予惩处。俾知儆戒。　　

○又谕、兵部奏、请饬催各旗拣发人员、迅速启程一摺。各旗历次拣发各省武员。据称未报启程者。尚有三十余员之多。著各该旗查明严催。如有无故逗遛。即行咨部参办。此外各项武职、及文职各员。叠经降旨、饬部严催。并著吏部、兵部接册详查。无论拣发实任人员。均即催令迅速赴省。傥各该员等、中途耽延。藉词观望。著沿途各督抚、一体严查。据实参奏。以重职守而杜规避。　　

○谕军机大臣等、据御史孙观奏、安徽甯国府官绅。团集练勇四千余名。月需经费万余。赖有捐项接济。本年捐输。甚不踊跃。因上年已捐者。未邀请奖。且庐州捐局减成。该处未见有准照请叙明文。以致观望。又上年斩获长发贼。及土匪百余名。经知府邓瀛、禀请奏奖。而藩司辗转驳查。吝而勿予。以致群情涣散等语。甯国府地连东坝。为徽、广、苏、杭等处紧要门户。该官绅等果能捐赀集勇。实心经理。自应给予奖叙。以资保卫。何以上年捐输各绅民。迄今尚未请奖。其斩捦贼匪。既经该府禀请奖励。何以该藩司辗转驳斥。著和春、福济、按照所奏。迅速详查。将该郡上年以来、捐输经费各绅民。即行分别请奖。并照庐郡捐局章程。一律办理。斩捦贼匪各官绅。并著查明奏请鼓励。再据该御史奏、徽郡捐输。亦以未邀议叙。现在劝捐颇难。著和春、福济、一并详查办理。毋许延缓。原摺著钞给阅看。将此由四百里谕令知之。　　

○实授柏葰马兰镇总兵官。兼总管内务府大臣。　　

○缓徵河南汲、浚、淇、新乡、项城、延津、辉、陈留、滑、安阳、内黄、兰仪、汤阴、许、沈邱、考城、扶沟、获嘉、禹、淮甯、长葛、临颍、商水、偃师、临漳、甯陵、阌乡、祥符、杞、中牟、郑、荥阳、睢、河内、济源、武陟、温、涉、洛阳、巩、商邱、鹿邑、固始、封邱、修武、氾水、四十六州县、被水被雹被旱被贼村庄。新旧额赋。　　

○庚申。谕内阁、杨霈奏、请开复带兵官员处分等语。前任四川建昌镇总兵福炘、绥甯协副将双保、前在汉川等处剿贼失利。降旨革职。候补副都统魁玉、候补总兵杨昌泗、前在蕲州三道桥地方。不能扼截窜匪。降旨摘去顶带。兹据奏称、该革员等被参后。督兵打仗。收复地方。均能出力。尚属自知愧奋。福炘、双保、均著开复原官。魁玉、杨昌泗、均著赏还顶带。　　

○又谕、杨霈奏、遵旨讯明提督参案一摺。前经王庆云、奏参陕西固原提督桂明、在清水镇行营。被贼烧失饷银。坐扣兵粮抵销。并令解饷委员沈恬、捏报土匪劫掠。当谕令杨霈、将此案就近提讯。兹据讯明委员沈恬、解饷到桂明行营。被贼乘夜纵火。饷银遗失。时值匆忙。未能禀报明晰。实无桂明捏令报为土匪劫掠之事。所失银两。桂明先后垫赔。因兵丁感桂明相待优厚。愿将应领饷银。按日坐扣。粮员阎丕敏等、遂将所失之银。照常造册报销。委无别项情弊。惟该提督于失事之时。并未即时据实具奏。而所失之饷。仍照报销册式造报。究属弥缝掩饰。桂明著交部议处。兼办粮台之平远协副将阎丕敏、山丹营游击兴贵、委参领景和、肃州营游击孙学瀛、署山丹营游击高如冈、办理支发。辄将所失之款。作为兵丁已领之款。以冀造报符数。虽非有心蒙混。亦属不合。著一并交部议处。委员从九品沈恬、管解饷银。尚无失误。亦无诬捏别情。著开复原官。仍归陕西照例补用。　　

○谕军机大臣等、杨霈、曾国藩、塔齐布奏、九江水陆获胜各一摺。逆贼以全力抗踞九江湖口。而宿松之贼。复分股窜扰黄梅。牵掣北岸之师。若非迅复九江。则水陆各军。不能会合。非尽毁湖口贼船。则九江不能即克。览曾国藩等所奏情形。虽屡获胜仗。攻克城池。尚无把握。杨霈既未能遽攻安庆。而赴援黄梅之刘富成等、又复不能得力。北弱于南。殊为可虑。杨霈所称、必须九江埽荡后。方能确定行止。所见甚是。湖南贼船。自以不放出口。全数聚歼为上策。但恐江西力不能支。一经内窜。又分楚军之力。究应如何剿办。方免后患。想曾国藩等、已能筹画万全。杨霈现驻广济。即著会合皖兵。先取黄梅。进取太湖宿松。为节节打通之计。湖北本境。仍应兼顾。不但防贼回窜。即摉捕土匪。安定人心。亦关紧要。小池口、及田家镇等处要隘。有无防兵。能否与南岸联络。尤宜妥筹布置。署提督丰伸、已准其开缺。该员所带驻劄襄阳之陕兵。必须派一妥员管带邱联恩、现在带兵防堵固始一带。皖豫接壤。地方甚形吃紧。河南带兵武职。现在乏人。未便令该员离省署事。该督自行酌量。派员署理可也。将此由六百里加紧各谕令知之。　　

○又谕、杨霈奏、施用水雷、需用广东水勇等语。据称仿制西洋水雷。击贼船筏。颇为利器。惟楚北水勇。技艺不精。广东香山澳门一带。有精于水性者。现已咨行广东选募。著叶名琛等、即照该督原咨。速行选募。克日委员管带赴楚。交曾国藩等军营应用。毋得稍有延缓。将此由六百里谕令知之。　　

○又谕、奕格奏、俄罗斯船只过境。应否放行。请旨遵办等语。俄罗斯与别国往来。自应由外海行走。不能听其取道内地。惟本年五月间。该国船只过境。既经放行。此时若阻其归路。该国不免藉口。又滋衅端。著奕格、随时查探。如该国前此经过之船。仍由黑龙江等处驶回。果于沿途地方。不致骚扰。即著听其归国。毋庸拦阻。若再有续来之船。并非前此经过船只。即著妥为开导。告以内地江面。不能听外国船只。任意往来。此后断不可再从黑龙江行驶。致启猜嫌。总以剀切晓谕。杜其将来为要。将此谕令知之。　　

○湖广总督杨霈奏、逆匪以江甯为根本。安庆、九江、为要害门户。会同东下。必须两省之兵。并力攻剿。方能有济。断不敢稍存畛域。惟兵事移步换形。不敢不于奋励之中。稍事持重。惟有殚竭心力。会同曾国藩、塔齐布等、相机前进。得旨。所筹实甚妥当。　　

○以工部左侍郎麟兴、署理藩院左侍郎。　　

○赏已革喀什噶尔换防总兵官丰伸泰、蓝翎侍卫。为库尔喀喇乌苏领队大臣。　　

○以候补总兵官杨昌泗、为陕西延缓镇总兵官。　　

○以攻破福建盖尾贼巢出力。赏还都司陈上国顶带。并花翎。　　

○以修城办赈。予山东同知陈显彝等、升叙有差。　　

○以剿办江西九江贼匪出力。赏守备刘国斌、孙昌国花翎。予阵亡参将童添云、把总叶楚南、外委杨玉芳、六品军功黄韵南、祭葬世职加等。武生陈烈、姜淩浩、祭葬世职。如把总例。　　

○上以□山戊不□暮。祫祭太庙。自是日始。斋戒三日。　　

○辛酉。谕内阁、国瑞奏、局员办公含混。任听派头克扣匠役工银。请旨分别惩办一摺。又另片奏、据炉头等结称、愿自明年四月起。加铸钱文等语。局员既有弊混。署侍郎杜翰、何以不肯会衔。本日又未据单衔具奏。著杜翰一并明白回奏。　　

○又谕、黄宗汉奏、官兵徵调较多、未能归入大阅一摺。黄宗汉、现赴四川总督新任。所有查阅浙江营伍。著即派何桂清、俟征兵归伍。即行逐一查阅。认真简校。　　

○又谕、和春、福济奏、攻剿含山贼匪、克复县城一摺。十二月初九日。编修李鸿章等督勇进攻。守备俞应彪等、各带兵勇。分东西两路迎击。贼势大溃十二日。闻贼在东门筑濠。各兵勇及吉林马队。分三路进攻。歼毙无算。计两日杀贼六七百人。割取首级数十颗。夺获器械无数。十四日。遴派奋勇。赴城下围伏。知县孔继黄、密约被胁民人。乘夜内应。十五日夜。携带攻具梯绳。直至城下。李鸿章等、带勇潜伏。复分打东西各门。忽南城缒贼百余。李鸿章、令谈家宝、暗处开枪。逆尸纷纷堕落。城内火药忽发。延烧民房。贼自惊乱。兵勇攀登。拥进兜杀。贼由南门窜出。截杀一百余名。孔继黄等、合力协剿。共毙千余人。生捦十三人。随即正法。夺获旗枪刀矛等、各数百件。铅药硝磺、二千余斤。救出胁从难民。即将含山县城收复。所有此次出力员弁兵勇。著和春、福济、择尤保奏。候朕施恩。知县孔继黄、外委杨占发、随同剿贼。尚知愧奋。所有应得失陷城池处分。著加恩宽免。　　

○江苏巡抚吉尔杭阿奏、筹办移营筑墙。进偪上海县城情形。得旨。览奏岂能释朕忧怀。虽稍有定局。尚不知后事如何。惟冀迅复县城。尽歼逆党。免致再起风波。　　

○江南提督和春等奏、庐州逆匪。经节次痛剿。拒守益坚。得旨。何庐州一城。尚无克复之机。若是迁延。太不成事。　　

○以捕盗出力。予江南狼山镇总兵官泊承升议叙。　　

○以办理浙江海运出力。予署布政使黄乐之等优叙。余加衔升补有差。　　

○以克复安徽含山县城。赏投诚勇目谈家宝、六品顶带。　　

○予江苏阵亡都司邓绍英、外委谢登级、祭葬世职。　　

○蠲缓江苏句容、长洲、元和、吴、吴江、震泽、常熟、昭文、昆山、新阳、华亭、奉贤、娄、金山、南汇、青浦、川沙、阳湖、无锡、金匮、江阴、宜兴、荆溪、丹阳、金坛、溧阳、山阳、阜甯、清河、桃源、盐城、高邮、泰、东台、江都、甘泉、兴化、宝应、铜山、沛、萧、砀山、邳、宿迁、睢甯、太仓、镇洋、嘉定、宝山、海、沭阳等、五十一厅州县、被水被旱灾区。本年漕粮。　　

○壬戌。以□山戊不□暮祫祭。遣官祭太庙中殿。后殿。　　

○谕内阁、乐斌奏、川兵攻剿贵州下营等处贼匪、续获胜仗一摺。贵州贼匪。扰及川黔连界。经乐斌派令官兵。踰境攻剿。自温水汛剿洗贼巢获胜后。十一月二十五日。署参将蒋玉龙等兵勇。进剿至杨杠台。突有股匪二三千人迎拒。被我兵进击溃散。直扑下营贼巢。枪炮齐施。该匪退守。我兵前后抄击。轰贼无数。当将贼巢焚毁。余匪窜匿。署都司萧声远等、亦在罗汉坝等处。摉杀贼匪数十名。生捦九名。二十六日。蒋玉龙等、进剿粮米沟贼巢。贼约三四千人拒敌。我兵施放火器。轰毙贼匪数十名。生捦四十余名。夺获旗帜炮械数十件。该匪窜匿岩硐。我兵用火药柴草薰烧。复毙二三百名。将贼巢焚毁。又署外委陈正顺等、带同绅团。攻剿张耳村等处贼匪。杀毙数十名。烧毁贼房数十间。生捦首逆穆绍元子等、当即正法。川兵踰境剿贼。尚属得手。著即督饬赶紧进攻。克复桐梓、仁怀、以免蔓延。所有打仗出力。及生捦贼首官绅兵勇。著该署督等、择尤汇案奏请恩施。以昭激劝。　　

○又谕、昨据国瑞奏、局员办公含混。并请加铸钱文。因杜翰未曾会衔。降旨令明白回奏。兹据杜翰奏称、加铸钱文。与国瑞意见不合。国瑞所参该监督各款。多系曾经禀明该侍郎办理等语。著派贾桢、全庆、秉公查办。该监督等、有无弊混。并加铸钱文。是否该局工匠。自愿报效之处。据实具奏。　　

○谕军机大臣等、托明阿等奏、浦口官兵击贼、并焦山艇师获胜情形一摺。近日瓜州、镇江等处、沿江剿贼。虽略有歼捦。而南北岸匪踪。尚复时来窜扑。上下游贼船。亦未断绝。往来江面。岂能得手。吴全美等、不能迅将拦江铁炼烧毁。致该逆又安列炮位。劄成水营。为守护之计。若再令占踞洲地。浦口一带。堵剿更难。武庆等、连次接仗。均为贼炮所阻。而攻炼之水师。尚须待风行驶。虽经夺获贼篺。击沈贼船。不过小胜。岂能遽慰朕怀。著严饬武庆、与吴全美等、协同攻剿。勿再迟延贻误。至托明阿等进攻瓜州。仅能抛放火器。使贼惊慌。究竟或诱令出巢。或设法进取。并无把握。即镇江南北夹攻。轰塌贼堤贼楼。总未直偪城门。捣其巢穴。著托明阿等、督率陆路兵勇。克期攻复瓜州。一面饬武庆等、实力剿除该逆水营。方为胜算。将此由六百里加紧谕令知之。　　

○陕甘总督易棠奏、请将军营撤回甘省兵丁。抵派操防。暂停募补。以节饷需。得旨。办法甚属简便。　　

○以办理江南军营文案出力。赏詹事府少詹事翁同书花翎。　　

○癸亥。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。　　

○遣官祭孝德皇后殡宫。　　

○遣官祭端慧皇太子园寝。　　

○遣官祭太□山戊不□之神。　　

○诣寿康宫、问皇贵太妃安。　　

○谕军机大臣等、僧格林沁等奏、焚毁西连镇贼巢。逆势益形穷蹙一摺。览此次进攻情形。尚为得手。西面贼营止存一座。想不日即可埽荡。我兵全占河西地面。以全力并注河东。办理较易为力。林逆既将东面枪炮。移置河西。则东连镇贼巢愈形空虚。我兵若能分路齐攻。使该逆彼此不能相顾。尤为妥善。各营官兵。站墙巡濠。固为以逸侍劳。当此事机顺利。人心鼓舞之时。亟应饬令叠战环攻。速行进击。不可专恃投诚人等之力。该大臣等、务即督饬带兵各员。乘胜进剿。克日殄除。以副朕望。将此由六百里加紧谕知僧格林沁、并谕西淩阿知之。　　

○又谕、僧格林沁等奏、军饷不敷。请饬天津盐政。再行筹拨等语。现在僧格林沁等、攻破西连镇贼巢。正在得手之际。需饷甚殷。前此拨解银两。仍属不敷支发。著文谦于盐关道库内再行筹拨银五六万两。迅即派委妥员。解赴僧格林沁军营。以济要需。毋稍贻误　　

○以剿办直隶连镇贼匪出力。赏佐领德贵等蓝翎。余加衔赏叙有差。予阵亡护军参领松林、祭葬世职。　　

○朝鲜国使臣金鍏等三人、于午门外瞻觐。　　

○甲子。以办理陕西商南县团练出力。予道员陈景亮等、升叙有差。　　

○是年旌表孝子。直隶等省、温熙之等、八十五名。孝友。河南等省、王荣怀等、七名。顺孙。江苏省顾宗甲、一名。义士。山东省千总成思泰、一名。孝妇。江苏等省、吴唐氏等、十一口。孝女。江苏等省、汪氏等、五十二口。烈女。江苏等省、张氏等、十七口。守节合例。宗室庆福妻马佳氏等、二十九口。满洲马甲伊林布妻张佳氏等、一百三十五口。蒙古马甲福珠隆阿妻李氏等、四十口。汉军马甲丁玉妻任氏等、四十四口。内务府主事恒祥妻关氏等、五口。各省驻防闲散王绍禄妻刘氏等、一百六十一口。奉天等省、王修妻曲氏等、四千五十七口。夫亡殉节。湖南等省、夏世验妻贺氏等、四十八口。未婚守志。内务府披甲伊章阿妻王氏、一口。江苏等省陈兰生妻须氏等、四十七口。百□山戊不□寿民妇。山东等省、曲孝思等、十三名口。五世同堂。直隶等省、监生孙鉴等、十三家。七世同居。浙江等省、监生韩煜等、三家。捐金好义。四川省武生张鹏飞、一名。均给银建坊如例。　　

○一产三男。河南省赵一林一家。　　

○会计天下民数。谷数。除江苏、安徽、湖南、湖北、福建、广东、广西等省、未经造报外。直隶等省、通共大小男妇二万九千八百一十五万二千五百三名口。存仓米谷、一千八百一十万三千五百六十六石一斗八升三合九勺。　　


大清文宗协天翊运执中垂谟懋德振武圣孝渊恭端仁宽敏显皇帝实录卷之一百五十六　　

监修总裁官经筵日讲起居注官太子太保上书房总师傅文渊阁领阁事翰林院掌院学士稽察钦奉上谕事件处国史馆总裁官武英殿大学士管理兵部事务加十三级纪录十四次臣贾桢稿本总裁官经筵讲官太子太保文渊阁领阁事武英殿总裁官教习庶吉士体仁阁大学士管理户部三库事务管理刑部事务加二十三级纪录十六次臣周祖培总裁官太子少保管理内繙书房事务对引大臣军机大臣镶蓝旗满洲都统户部尚书管理三库事务加四级随带加五级纪录十二次臣宝鋆总裁官经筵讲官弘德殿教习清文谙达上书房总谙达国史馆总裁官正蓝旗蒙古都统礼部尚书管理太常寺鸿胪寺事务加二级军功加四级随带加八级纪录五次臣倭什珲布等奉敕修
  </div>
  <div class="pagination">
   <a href="清实录咸丰朝实录_page229.html">
    上一页
   </a>
   <span>
    ...
   </span>
   <a href="清实录咸丰朝实录_page225.html">
    225
   </a>
   <a href="清实录咸丰朝实录_page226.html">
    226
   </a>
   <a href="清实录咸丰朝实录_page227.html">
    227
   </a>
   <a href="清实录咸丰朝实录_page228.html">
    228
   </a>
   <a href="清实录咸丰朝实录_page229.html">
    229
   </a>
   <span class="current-page">
    230
   </span>
   <a href="清实录咸丰朝实录_page231.html">
    231
   </a>
   <a href="清实录咸丰朝实录_page232.html">
    232
   </a>
   <a href="清实录咸丰朝实录_page233.html">
    233
   </a>
   <a href="清实录咸丰朝实录_page234.html">
    234
   </a>
   <a href="清实录咸丰朝实录_page235.html">
    235
   </a>
   <span>
    ...
   </span>
   <a href="清实录咸丰朝实录_page231.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
