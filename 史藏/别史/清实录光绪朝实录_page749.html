<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 749 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 749 页/共 1316 页</h1>
    <div class="content">
○谕军机大臣等、电寄魏光焘、电悉。该抚所部兵力已厚。著即将西北两川。节节埽荡。迅解大通之围。中＜目辟＞行＜匧心＞口＜韦未＞＜夗贝＞局势既松。即毋庸分队前往。　　

○大学士李鸿章奏、酌拟随带出洋兵部主事于式枚等十员。副税司柯乐德等五员。并请饬内务府豫备礼物。均依议行。　　

○贵州巡抚嵩昆奏、饷项奇绌。请饬催协饷以济要需。得旨、即著户部咨行各省关。迅速筹解。毋得延误。摺包　　

○以贵州按察使邵积诚为贵州布政使。云南迤东道文海为贵州按察使。现月　　

○己酉。宣宗成皇帝忌辰。上诣奉先殿寿皇殿行礼。遣官祭慕陵。外记注　　

○谕军机大臣等、有人奏、兰州道黄云、嗜好既深。性尤贪酷。总管全省厘局。贿卖厘差。皆伊妻弟程姓经手。署臬司任内。制造站笼。罗织无辜。去年派充总理营务。克扣饷银。虚冒兵额。并带队围攻柳沟堡民。屠戮殆尽。请饬查倢■＜曰融＞■＜石木＞等语。著董福祥按照所倢■＜曰融＞■＜石木＞各节。确切查明。据实具奏。勿稍徇隐。原片著钞给阅看。将此谕令知之。寻奏、遵查道员黄云。并无贪酷实奣＜虘阝＞亦。亦未闻有嗜好。应请免其置议。报闻。摺包　　

○又谕、据董福祥奏、崔岳所带回勇。从未出力。即其教下人。亦谓其居心叵测。近又散布谣言。惑乱兵血■乣。以致西甯愈加戒严。请饬裁撤等语。回情狡诈异常。崔岳所部。既不得力。又复造谣惑血■乣。自应即行裁撤。惟西甯逆焰尚张。此项回勇遽行遣撤。句结滋患。亦不可不豫为虑及。应如何妥为遣散之处。著陶模体察情形。斟酌办理。毋致别滋事端。是为至要。将此由四百里谕令知之。现月　　

○又谕、前据工部议覆御史胡景桂奏、请将山东河南两省河工。变通办理。山东黄河一切事宜。巡抚兼辖已久。现在李秉衡业经拨款购料。妥为修筑。至河南七厅修守工程。现在春汛届临。正关紧要。任道镕仍著驰赴河南。将现在应办工程。认真经理。河督移扎济甯。有无窒碍。究竟两省河工。应否酌量变通之处。并著任道镕体察情形。通筹全局。奏明办理。将此谕令知之。现月　　

○又谕、电寄长庚、所购毛瑟枪等件。已与许景澄电商妥协。著该大臣速为购定。假道俄境。运赴伊＜覀之＞■牛。一切经费。由江苏协甘饷内在上海汇交。　　

○署两江总督张之洞奏、江南现拟创设储才学堂。分立交涉农政工艺商务四门。并将向有之同文馆归并推广。得旨、著张之洞移交刘坤一妥为办理。摺包　　

○又奏、遵查两淮督销局碍难裁撤。力筹整顿办法。报闻。　　

○庚戌。上诣大高殿拈香。寿皇殿行礼。外记注　　

○御保和殿赐蒙古王贝勒贝子公等燕。　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。至癸丑皆如之。外记注　　

○奉皇太后幸颐乐殿。侍晚膳。外记注　　

○署两江总督张之洞奏、江甯省城。创设陆军学堂。附设铁路专门学。拟筹拨经费。如所请行。摺包　　

○又奏、金陵下关。添设趸船。淮口以西。修造马路。下部知之。　　

○兼署湖广总督湖北巡抚谭继洵奏、湖北新旧防营。分别裁留改旗。以节经费。下部知之。摺包　　

○又奏、官员因公记过。拟请援照咸丰年闲陕甘奏定章程。酌罚银两。得旨、所请著毋庸议。摺包　　

○又奏、请购置机器。改造后膛枪石滟驳。从之。摺包　　

○以受贿庇赌。革江南防营游击陆朝英职。摺包　　

○以办事持平。赏英国驻芜湖领事福格林、税务司班谟宝星。摺包纂修官胡骏恭纂　　

帮总纂官程棫林恭辑监修总裁世恭阅一签三月十九日正总裁那月日专司蒿■禾本陆恭覆阅癸丑十一月初五日　　

徐月日　　

荣月日副总裁唐月日　　

宗室宝恭阅一签七月初十日

　　

陈恭阅三签六月初二日　　

熙月日　　

郭恭阅八月二十日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百八十四　　

光绪二十二年。丙申。正月。辛亥。上御仁寿殿。赐廷臣大学士等燕。外记注　　

○谕内阁、谭继洵奏、特倢■＜曰融＞■＜石木＞不职营官等语。湖北管带武刚中营副将李中发、当该营裁撤时。未能妥为弹压。以致勇丁鼓噪。其平日纪律不严。已可概见。李中发著即行革职。以示惩儆。现月　　

○壬子。谕军机大臣等、电寄长顺、片奏悉。三姓开矿事宜。著责成宋春鳌一手经理。董梦兰著撤去开矿差使。　　

○又谕、电寄魏光焘、电悉。两川贼巢已破。大通解严办理均甚得手。此次攻拔苏家堡出力各员。著魏光焘择尤保奏。以示鼓励。　　

○又谕、电寄董福祥、电悉。两川坚巢。次第埽荡。大通解围。皆前敌诸军之力。深堪嘉尚。张成基、何得彪、及邓增等。著董福祥查明战绩。据实保奏出力员弁。一并择尤请奖。河狄难民。即著董福祥派员安插抚辑。所需经费。著该提督先行筹垫。李培荣所部。既不得力。亦著董福祥饬该营官妥为遣撤。　　

○又谕、电寄王廉等、王廉著即先行赴任。暂缓来京陛见。李邦桢著即交卸来京。　　

○吉林将军长顺等奏、边地情形。迥异内省。所有裁撤防练两军。添复兵勇。实难悉遵部咨拟请变通裁留。并请免裁三成。如所请行。摺包　　

○调甯古塔副都统沙克都林札布为珲春副都统。以记名副都统富林布为甯古塔副都统。现月　　

○癸丑。上还宫。　　

○谕内阁、前据裕禄奏保道员余浚、同知陈忠伟、协领英凯才堪行用。旋经依克唐阿将该三员奏倢■＜曰融＞■＜石木＞。当谕令李培元查明属实。业经降旨将余浚等革职永不叙用。原保之福州将军裕禄、著交部议处。寻兵部议上裕禄应得降二级调乃处分。得旨、加恩著改为革职留任。　　

○署两江总督张之洞等奏、查明苏省二十一年分。徵收漕白二粮实数。并酌定海运章程十条。下部知之。　　

○科布多参赞大臣魁福奏、屯田收获粮石在十一分以上。应请奖叙官兵。遵驳声覆。仍恳照案给奖。从之。现月　　

○甲寅。上诣时应宫拈香。外记注　　

○御紫光阁赐蒙古王贝勒贝子公等茶果。　　

○谕军机大臣等、杨昌浚奏、棍噶札拉参呼图克图穆巴图多普正拟遵旨赴川在洮州新寺圆寂等事。棍噶札拉参道行威望为蒙古及哈萨克各部落所信服。从前在科布多一带。亦曾著有战功。遽尔圆寂轸惜殊深。著赏银五百两。由甘肃藩库发给。交该呼图克图之徒。祇领唪经。以示恩眷。所有洮州垂弼胜新寺。暨新疆八音沟新寺两处徒血■乣。必须安插得宜。现在应归何人约束。著陶模、饶应祺、分别查明。妥为办理。该呼图克图原领印信。既据该徒血■乣等称、现存新疆寺中。著饶应祺饬谕该寺僧血■乣呈缴。至该呼图克图现已圆寂。并著陶模咨行鹿传霖查明。将此各谕令知之。现月　　

○署两江总督张之洞奏、拨款疏浚江皖豫三省河道。以兴水利而除民患。如所请行。摺包　　

○又奏、长江石滟驳台。改设专勇。添置官弁。裁撤防营。以抵饷需。下部知之。摺包　　
</div>
    <div class="pagination">
<a href="清实录光绪朝实录_page748.html">上一页</a><span>...</span><a href="清实录光绪朝实录_page744.html">744</a><a href="清实录光绪朝实录_page745.html">745</a><a href="清实录光绪朝实录_page746.html">746</a><a href="清实录光绪朝实录_page747.html">747</a><a href="清实录光绪朝实录_page748.html">748</a><span class="current-page">749</span><a href="清实录光绪朝实录_page750.html">750</a><a href="清实录光绪朝实录_page751.html">751</a><a href="清实录光绪朝实录_page752.html">752</a><a href="清实录光绪朝实录_page753.html">753</a><a href="清实录光绪朝实录_page754.html">754</a><span>...</span><a href="清实录光绪朝实录_page750.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
