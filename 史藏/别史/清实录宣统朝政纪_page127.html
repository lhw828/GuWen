<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 127 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 127 页/共 148 页</h1>
    <div class="content">○又谕松寿电奏、请饬催漳州镇总兵郭殿邦迅速赴任等语。著陆军部饬催郭殿邦迅速赴任。　　

○又谕宝棻电奏、豫南处处与鄂省相接。添募营队。保护铁道。置造军需。屯积粮食。以及运兵车马川资等项。需款甚钜。转瞬大兵南下。军用诸品。为数较多。豫省财政支绌。请饬度支大臣移缓就急随时接济。并请将本省应解应协各款。概从宽缓。挪作军用等语。著度支部迅速设法接济。以应急需。　　

○又谕、电寄外务部尚书梁敦彦。现在时事孔亟。交涉尤为重要。梁敦彦到德俄两国后。即先迅速回京供职。　　

○资政院奏恭报资政院召集情形。遵章奏请开会。报闻。　　

○内阁印铸局局长陆宗舆奏、武汉事起。京城市面摇动。请饬度支部将大清交通银行。与各省官办银行之纸钞。均由部库及省库担任偿还。悉令民闲作法币通用。铺户买卖。不准不纳。暂时民闲持票取现洋者。以二十圆为限。以杜大宗现币之外流。而仍便小民之利用。惟须速定各省官钞肬■闲易汇兑之法。俾彼此均得通用。民闲自无支取现洋之必要。一面仍令各官银行。筹足准备。而现银应如何支取之法。亦宜酌定章程。得旨、著度支部按照所陈。迅速察核。妥拟办法具奏。　　

○顺天府奏、畿辅重地。防范宜严。拟添马巡队步巡队各一百名。号顺天府侦缉队。在长辛店、丰台、通州、等处车站巡防。以两月为限。又奏、请赏拨京仓米三万石。设局平粜以济民食。均报闻。　　

○以度支部右参议晏安澜为盐政院盐政丞。度支部主事张茂炯署总务厅厅长。周蕴华署参议。吴晋夔署南盐厅厅长。雷多寿署北盐厅厅长。　　

○派前广西兵备处总办蔡锷充陆军第三十七协统领官。陆军步队第七十四标统带官曲同丰充陆军第三十八协统领官。均赏给陆军协都统衔。　　

○赏朝阳安定西直等门粥厂。蓝靛粥厂。资善堂暖厂。同仁粥厂。广仁堂。敬节会善堂。米石有差。已改设教养局习艺所之王恕园。仍照旧赏给。　　

○庚申。遣官祭历代帝王庙。　　

○谕内阁此次革党在鄂肇乱瑞澂张彪。仓皇出走。省城遂陷汉阳汉口相继不保。晶■宜据瑞澂电奏。语涉含糊。与传闻情形。大不相同。究竟如何起事。驻鄂陆军营队血■乣多。未必全与匪通。何至无一用命者。张彪当时曾否率军拒敌。何以曾不移时。遂相率弃城而遁。汉阳兵工等厂如何失守。著袁世凯到鄂后。将瑞澂、张彪、失陷省城。及一切实在情形。确切详细查明具奏。毋得稍有徇隐。将此谕令知之。　　

○又谕、张人骏、电奏、鄂省变乱。裕甯官钱局大受影响。持票兑现者。纷至沓来。应接不暇。甯省造币分厂。尚有造成新币一百余万。请饬度支部飞饬该分厂。尽数拨交大清交通二分行。及裕甯总局。以备应付钞票行用等语。著度支部迅速酌核办理。　　

○又谕、电寄张鸣岐、据电奏、粤省财政奇绌。请将应支公费。首先减半开支。并请责成各司道将一切行政军宜。通盘筹画等语。办理各项要政。本有先后次第。现在军务倥＜目辟＞■匆心＜夗贝＞。财政孔棘。需款甚繁。不得不审度财力。移缓就急。所有该省一切行政经费。著该督分别缓急。酌核奏明办理。　　

○又谕、电寄赵尔丰、三次电奏均悉。据报连日剿办情形。并克复新津各节。办理似尚得手。工滟隁雅一带。匪势尚盛。并有知州德龙被戕情事。现在武昌失守鄂军难再调拨陕省路远。亦属缓不济急。仍著赵尔丰督饬各军。就现有兵力。妥速进攻。毋稍疏懈。并将被戕之工滟隁州知州德龙死事情形查明奏报。又闻犍为聚匪万余。围攻朱军万分危急。叙州亦异常吃紧。川东石滟驳队防军如能抽拨。迅速赴援。庶免疏虞。并著妥速筹办。　　

○又谕、电寄沈秉＜辶黎＞方■土、据电奏、桂省梧州龙州为全省咽喉。密饬文武各员。分别严防等语。布置尚属妥协。至条陈各节。不为无见。前经分别办理矣。　　

○又谕、电寄朱家宝、据电奏、湖北有变。皖实首当其冲。水陆各军。不敷分布。拟请添募防勇五营。填扎各属。惟添兵设防。需款甚钜。拟请将本年未解京饷等项。及未解代解赔款。一并截留。但各款现尚虚悬。目下待用孔亟。请先由部拨现银五十万两。由上海大清银行迅汇来皖等语。著准其添募五营。所请截留京饷赔款等项。著度支部迅速议奏。至添拨兵轮驻泊九江。并请将原驻安庆大通芜湖各兵轮暂归调遣各节。著海军部知道。寻奏、截留京饷洋款。及部拨现银各节。均难照准拟于江南息借洋款项下。酌量分拨济用。从之。　　

○又谕、电寄孙宝琦、据电奏、五镇分调京鄂。东省为京畿门户。必赖重兵镇压。请酌留一半等语。著军咨府陆军部酌核办理。至所请添巡防十营。期厚兵力之处。著照所请。　　

○又谕、电寄钱能训、据电奏、鄂省变起仓猝。陕省交界要隘。亟应防范。惟兵力单肬■闲。不敷分布。现拟召募马步防营八队克日编练。于旧有防营互调换防。选择精劲之师。填扎兴安商州一带。以固门户。并选派记名提督开缺曹州镇总兵万本华统率全省马步防营。至应需兵饷。即在土税项下核实支用。作正开销等语。著照所请。　　

○又谕、电寄冯汝骙、据电奏、援鄂两营现饬驻浔。认真防范。并请饬派兵轮驰驻九江以资防守等语。九江地方关系重要。所有派出两营。准其暂缓赴鄂。请派兵轮一节。著海军部知道。　　

○又谕、电寄余诚格、据电奏、湘防危迫。筹款尤难。请将湘省应解京饷。各省协饷。练兵经费。边防经费。顺天备荒经费。京师大学堂经费。铁路经费。盐厘厘金等银共四十四万余两。一并缓解。以资应用等语。著度支部议奏。寻奏、暂准缓解十万两。从之。　　

○又谕、余诚格据电奏悉。袁世凯前已有旨补授湖广总督。谕令迅速赴任矣。至称湖南防务吃紧。请饬萨镇冰统率兵轮。扼驻金口上游。以防上窜等语。著海军部知道。　　

○又谕、余诚格电奏、湖南毗连川鄂。军事方殷。需员襄理。请调江苏在籍广西道员冯应龙、道员用卸署思恩府知府余炳忠、分省道员杨介康。湖南回籍副将王云贵、差委补用。藉收臂助等语。著照所请。　　

○又谕、电寄昆源、电奏鄂乱孔亟。梦寐难安。请负弩前驱赴援等语。现在牧政紧要。昆源著毋庸赴鄂。　　

○给事中高润生奏、去年资政院开会伊始因新内阁未立。各部大臣提出议案。率皆以例行公事敷衍塞责。致各议员纷纷陈请。驯至指摘政府。溢量要求并晶■宜次质问军机大臣。该大臣等窘迫万状。耽延推宕闭会之期已迫。而豫算要案。反以草草通过。至今不能确实成立。现在会期又届。此次议员所亟思提为议案者。谅必以借款收路与亲贵内阁为三大问题。借款一项臣于四月初十日曾奏请俟资政院开会之时。将开支表册。即行交议并速立审计院。俾与该院合而为完全监督财政机关。既以服国民之心。且以杜外人之口。收路。一项。定为政策。自难再议更张。然亦须统筹全局。妥商办法。总以不失信于民。不巧取于民为最要。似不得任首发难端力护前过之一二大臣。主张不恤人言。专恃压力。一有激动。相持不下。反致无可转圜。川路已然可为前鉴。至亲贵内阁一项。用人大权本非臣民所应妄议。惟具瞻所在。似亦必兼采血■乣望。不拘一格。并明定责任。与乡带责任。以餍服天下之心。果使辅弓滟＜兪＞滟弓得人。权衡至当。事无可议。想臣民当亦不敢多求请特饬总协理大臣与各国务大臣详筹妥订。编成议案。作为政府提出之件。于资政院开会之初即先行交议。令议员等从容议决。疏入留中御史史履晋奏、窃自铁路国有政策宣布以来。全国哗然。民心大失。以致四川糜烂。湖北遂乘机起事。赵尔丰之激变。瑞澂之潜逃。固罪无可逭。而罪魁祸首。则实为盛宣怀。夫各省商办铁路。为世诟病。授人以口实者。约居多半。或款不足而先事铺张。竭小民之脂膏。供个人之择霍。或款已集而互争权利。因私家之水火。误工事之进行。而所举总理部中一奏之后。遂诿卸责任。绝不督催监察。认真整顿。此其过岂尽在各省商办之人哉。乃盛宣怀昧于血■乣怒难犯。专欲难成之理。欲快其独揽利权。调剂私人之计。一旦发难。未经阁议。遽将先朝谕旨一概取销。所定接收给票之法又不一律以致人心愤激。大起风潮。而犹不悔祸。迨事变猝起。复主持严办。一味压制。压力愈大反动力亦愈大革党土匪遂乘隙煽惑。酿成大乱。盛宣怀之肉。岂足食乎。为今之计。亟宜收拾民心。变通办法。明谕全国。凡各省商办铁路。已开工者照常动工。未开工者迅速赶造股款不足。由国家补助。而关于干蝱滟戋各路限三四年内一律造成。不得延误。原举总理有较事不实。血■乣望不服者。撤换再举。不得瞻徇情面。即以督办大臣专任监督稽察之责。不另派总办提调等官。以免多所耗费。则民心大定。乱事自已。至酿祸之人。如何惩处。宜乾断迅行。疏入留中。御史萧丙炎奏、近日大清总银行及北京储蓄银行执票取银者。几于给不暇给。甚至取银圆者则以银折付。取现金者仍以票交。于是市面恐慌。竟有不用该银行纸币之说。谣言四起。人心皇皇。恐大乱之作。必自此始矣爰就管见所及。亟拟办法四端。两银行本为度支部所统属。该银行等发出纸币若干。外来存款若干。原有现银若干。由该部核数多寡通盘筹备。出示晓谕。明告以行银不足。尚有部库。部库不足。尚有内帑。如是则偿有著落通国皆知。取无拥挤。君■羊疑自释。此臣所谓维持信用者一也。查外洋当用兵之时。往往发行不换纸币。以济急需所谓不换纸币者即永远用此纸币作为现银。不准持票兑银者也。现宜由度支部赶造不换纸币。以应各处之军需。而补银行之不足。此臣所谓维持信用者二也。无论如何支绌。万不能借外国之现银。以应付本国之纸币。如借外债。则外国之信用益重。而本国之信用转轻。应由度支部认真稽核。切实严禁。此臣所谓维持信用者三也。京师地广人血■乣。良莠不齐。难保无匪徒藉端煽惑。讹言流布。皂白不分。不惟大清银行受其影响。各城银号钱店亦皆被其实害。连日倒闭钱铺。不下一二十家。而一切交易。非现钱不行。殊属不成市面。应由民政部速行出示。谕令各铺户照常使用银票钱票。此臣所谓维持信用者四也。似于人心市面。两有裨益。下度支部知之。　　

○又奏、请饬禁止京中米石运往天津售卖。下所司知之。　　

○辛酉。谕内阁、电寄袁世凯、现在武昌汉口。事机紧迫。该督夙秉公忠。勇于任事。著即迅速调治。力疾就道。用副朝廷优加倚任之至意。　　

○又谕、电寄岑春火滟宣、据电奏、因疾再请开缺等语。览奏殊深廑系。该督向来勇于任事。现在川事紧急。谅亦不忍漠视。务即体念时艰。振厉精神。迅速起程。稍释朝廷西顾之忧。毋得再行渎请。　　

○又谕、电寄端方、据电奏、鄂军自宜至涪。历经山僻险滩。备尝辛苦。奋勇异常。经过地方。纪律严明。恪守规则。恳传旨嘉奖。以作士气等语。所有协统邓承拔。标统曾广大。管带董海澜。李锦标以及标队官排长目兵等均著传旨嘉奖。　　

○又谕张人骏电奏、甯省现因鄂事。钞票失信。请援照广东成案。添铸旧制银元。由裕甯官银钱局筹备现银。交江甯造币厂即日代为附铸。随时发用等语。著度支部速议具奏。寻奏、应如所请行。从之。　　

○又谕、电寄张人骏、电奏悉。江南防务吃紧。所有饷械局巡防营务处。均准暂照旧办理。　　

○又谕赵尔巽、电奏、奉省现币缺乏不敷周转。请援前案开铸旧小银圆。赶筹接济等语。著度支部速议具奏。寻奏、应如所请行。从之。　　

○又谕、电寄铁良等、铁良、张勋电奏均悉。昨据张人骏电奏、甯省巡防队。平时仅敷分防。有事实难调集。请照从前湘军营制。每营五百人。添招十营。按月给饷。已经允准。饬令张勋统率训练。如所添防营仍不敷分布。著铁良、张人骏、张勋、会商再行酌量添募。惟所需饷项。必须豫为筹备。方能济用现值部库支绌。无款可拨。并著由该督移缓就急。设法筹措。以应急需。　　

○又谕、电寄余诚格、据电奏、请将丁忧回籍贵州按察使王正雅留于湖南办理军务。并将所派援蜀军队。仍饬回驻常德一带。扼要防守各等语。著照所请。　　

○又谕、冯汝骙电奏、长江一带。洋轮畅行无阻。革党混入其中。无从＜目辟＞暒穴＜曰融＞夕＜夗贝＞捕。请饬外务部速与各国公使。妥订限制稽察各公司商轮章程等语。著外务部迅速酌核办理。　　

○又谕、电寄周树模、电奏各节均悉。现在各省电报。尚无阻隔。除川鄂两省外。余均安谧。　　

○又谕、电寄孙宝琦、据电奏、昨电请酌留五镇一半。并添募巡防十营。顷接军咨府电。五镇不能酌留如果省兵力不敷。仍可再行添练现拟请添募连前共招二十营等语。著照所请。　　

○又谕、孙宝琦、电奏东省事机紧迫。库存现银。不敷备用。拟向德华银行借银三百万两。以一半拨入藩运两库。一半拨给官银号。维持市面。兼备缓急等语。著度支部速议具奏。寻奏、募借外赀。事不获已。应请准其订借。从之。　　

○度支部奏。试办宣统。四年全国豫算。查上年办法。虽具规模而限于历年习惯。分署分省。究与豫算成法未尽相符。本年改定入款以田赋盐务等为纲。出款以外交民政财政军政等为纲。计国家岁入限二万三千三百九十五万六千六百五十五两。较宣统三年虽有短绌。惟系无之年。收少千万。而交通四政提归特别会计者约四千万。土药停捐。赌饷议抵。所短约千数百万。本年划作地方岁入者又二千五百九十五万五千八百七十五两。全国岁出银二万一千八百九十一万九千五百九十两。较资政院核定宣统三年者。虽有增加。而以宣统四年国家岁入比较。尚赢一千五百三万七千六十五两。惟税项既分。则地方之亏短宜补。拟拨捕助经费一千二百六十五万四千八百十五两。事变无定。则额外之支出宜筹。拟提豫备金六百万两。二者并计。亏三百六十一万七千七百五十两。惟是上年资政院核定之数。各省奏谓难于照减者。少则十数万。多则数百万。本年兵灾晶■宜见。支出者既有赈款军费之增。收入者将有蠲缓停减之例。则现定岁入岁出。亦难一成不易。将来实收实支。仍须俟之决算以后。此次附册所列约四千三百余万两。如司法军政。多系必不可少之数。前此曾奏办印花税。又请将所得税等交议。但有可筹措之方。臣等必当勉任其难。下内阁会议具奏。　　

○陕甘总督长庚奏甘省裁汰绿防各营。诸多窒碍。查甘省北连朔漠西达新疆。川藏毗连。羌回杂处。西甯大通各处。又与番地接壤。往往构怨结仇。互相杀伤。更有一种撒拉尔回族。久随番俗。惯习盗贼。边外大小寺无数。最易藏奸。番有生熟两种。生者最不易制。此患之切于边陲者也。甘省回民素多。同治中投诚陕回。又皆安插境内。俗尚性情各异。兼以崇信宗教。且有新教老教之分。其初不过争教。其后每至酿乱。而汉人遭其荼毒。汉回积恨未消。每复寻衅争讼。此患之伏于肘腋者也，既有潜伏未形之患。宜有战守得力之兵。陕省绿营。今仅有马步守兵一万七千五百有奇。各有防守城门堆拨仓库关卡塘汛之责。又有护解饷银军火人犯各差。且多分列沿边区域。如安西、威远喇课、镇海、哈拉库图尔、贵德、循化、保安、起台、洮岷、西固、永安、察罕俄博、各营堡。或三面临番。或四面皆番。驻兵于番回撒拉之中。非生长边徼。习其风土语言。路径熟悉。驰骋骁健者。断难得力。今若遽将制兵裁撤。则应行防守之城堡关卡。并番撒往来之各隘口。必形空虚。万一番人负固。恐裁之易而复之难。即另募防勇填扎。非惟水土不宜。逃亡难免且绿营兵月饷银九钱。勇营三两三钱。以勇易兵。亦不合算此裁绿营之难也防营为军兴后留镇地方之兵。甘省旧六十营旗哨。现尚不敷原日之半。且多分隶提镇。不设统领专官。诚以提镇各管地方。有警易于呼应。大而擒捕叛逆。细而保护商旅。无不资防军之力。若又议裁。猝然有警。添调骤难应急。此裁防营之难也。甘省僻处西陲。非有大枝劲旅。居中坐镇。不足以应事变。而各处会匪。尤应有精卒劲骑。分布各路。以剿办擒拏。其在番撒错居地方。亦须有兵常川住守。此就现在情势。应行筹备。以资镇守。必不可少之兵也查上年陆军部奏准裁绿营办法。内称可以挑练之兵或改充巡防。或改习警察。或徵入陆军。又度支部咨覆试办宣统三年豫算。亦称甘省绿营。应自宣统三年酌量裁撤。伏思陆军徵兵之制。必土著有家属者方准验收。无如甘肃兵燹之余民多亡散。又连年荒歉。故徵兵迄无人应各防营勇丁。又多客籍。今欲整顿军队。惟兵家子弟尚可用。甘肃自古为边塞成守之地。其子弟习于马步枪箭。各有家室。罕闻逃逸。性朴实勇敢。多强壮耐劳。现拟挑选二十五岁以下合格者。遵章改充巡防队。无论裁官裁兵。总须符合二成之数。其有驻扎沿边要隘。或在回区番境。万难裁撤者。当由臣随时具奏。分别办理。至陕提所辖驻甘各标营。每年饷项。向由陕西拨银十三万八千余两。解甘济用。今虽有裁汰之兵。实无腾出之饷。近经电商陕西抚臣。允照旧批解。以为逐年递改巡防队饷款。下部知之　　

○壬戌。谕内阁、两月以来。四川湖北相继肇乱均系匪党潜谋不轨。扰害治安。朝廷向来政尚宽大。凡属国民。无不一视同仁。从无格外苛求之举。此次逆匪无端构煽。据城抗拒。蹂躏地方。以致无辜良民。横遭涂炭。其为首作乱之人。实属罪大恶极。自为法所不容惟念迫于不得已之被胁兵民。类皆情有可原。不能不网开一面。其有为匪所逼。身被裹胁者。如早自拔来归。无论兵民。均准予以自新不咎既往。傥有杀贼立功。擒缚匪党以献者。并加以不次之赏。如＜目辟＞暒穴＜曰融＞夕＜夗贝＞获逆党名册。立即销毁。毋得稍事株连。致滋扰累。川鄂两省被扰地方。猝遭此变。固已荼毒不堪。即贼匪未到之处。亦不免风鹤频惊。致有迁避流离之苦。著荫昌、袁世凯、岑春火滟宣、端方、沿途宣布朝廷德意。妥为抚辑。并剀切晓谕军民人等勿为邪说所诱。随声附和。勿为谣言所惑。徒事张皇经此次申谕之后。尔军民人等当共晓然于是非之所在。即利害之所关。务当各守本分。以副朕靖乱爱民之意。　　

○又谕、陆军部会奏、遵议各省绿营巡防队。拟请一律暂缓裁减一摺。据称裁减绿营巡防队。系顾全财政起见。惟当此时局艰危绿营巡防队可以辅陆军巡警所不及等语。所有宣统三年豫算案内。各省奏明碍难裁减之绿营巡防队。均著免其裁减。并四年豫算除直隶江章滟贡等省仍照奏准各案办理外。余著一律暂免裁减。　　

○又谕、袁世凯现已补授湖广总督所有长江一带水陆各军。均著暂归该督节制调遣。会同沿江各该督抚妥筹办理。　　

○又谕、电寄张人骏等、据电奏、甯省筹办防营。拟先行挪款。订购新式枪枝子弹。并酌添军服各件。俾资筹备等语。著照所请。　　

○又谕、电寄张人骏、据电奏、裕甯官钱局。交通银行。及商办银行钱店。均以持票兑洋。岌岌可危。迫不得已。饬造币分厂先拨新币五十万圆。交裕甯总局。交通分行应用。以资补救等语。著该衙门知道。　　

○又谕、电寄赵尔丰、电奏悉。昨以陕省路远兵单。缓不济急。已有旨著该署督就现有兵力。妥速进攻。兹复奏称、川事危急。请速饬陕军来援等语。陕军本属无多。近甫奏请添兵。究竟能否援川。著钱能训察度情形。奏明办理。其川陕交界处所。仍著该护抚督饬严防。毋稍疏懈。　　

○又谕、电寄志锐据电奏伊＜覀之＞■牛新军名实不符。请先在新省挑募曾经战事者百兵。作为＜目辟＞行＜匧心＞口＜韦未＞＜夗贝＞队带往。以示模范。分配各队。以作勇气等语。著照所请。　　

○又谕、电寄连魁等、据电奏、沙市等处。均系紧要。酌拨常备马步练军。分途驻扎。暨严守城垣。并在小甲闲散内挑选精壮三营。以实后路等语。布置尚属合宜。仍著该署将军等督饬认真防范。毋稍松解。至筹防一切经费。拟请在旗营存储减平项下动支一节。著照所请。　　

○广西巡抚沈秉＜辶黎＞方■土奏、桂省拟设湘潭分银行。经度支部咨准设立。广西银行原有资本金桂平花银一百万两。分配总分各行。源源周转。此次添设湘潭分行。仍以原定资本。流通周转。不再加增。遵照部电。不另发行票纸。以示限制。下度支部知之。　　

○命荆州将军寿耆留京当差。实授连魁为荆州将军。　　

○以乡举重逢。开复已革浙江诸暨县知县刘引之原官。　　

</div>
    <div class="pagination">
<a href="清实录宣统朝政纪_page126.html">上一页</a><span>...</span><a href="清实录宣统朝政纪_page122.html">122</a><a href="清实录宣统朝政纪_page123.html">123</a><a href="清实录宣统朝政纪_page124.html">124</a><a href="清实录宣统朝政纪_page125.html">125</a><a href="清实录宣统朝政纪_page126.html">126</a><span class="current-page">127</span><a href="清实录宣统朝政纪_page128.html">128</a><a href="清实录宣统朝政纪_page129.html">129</a><a href="清实录宣统朝政纪_page130.html">130</a><a href="清实录宣统朝政纪_page131.html">131</a><a href="清实录宣统朝政纪_page132.html">132</a><span>...</span><a href="清实录宣统朝政纪_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
