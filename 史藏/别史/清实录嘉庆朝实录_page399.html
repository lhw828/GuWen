<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 399 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 399 页/共 523 页
  </h1>
  <div class="content">
   ○山西大同镇总兵官张绩、以废弛营务。降补千总。以镶黄旗满洲副都统董连第、为大同镇总兵官。　　

○乙未。谕内阁、上年山东定陶曹县匪徒滋事。同兴本有失察之咎。及带兵前赴曹州。又复畏葸迁延。全赖刘清奋勇。请先督兵巢□刀捕。得以迅速成功。朕因彼时东境先就肃清。加恩宽其罪谴。仍留山东巡抚之任。乃本年六月金乡县又有匪徒聚众逞凶之事。同兴于六月十五日已接据禀报。隐匿不奏半月之久。臬司程国仁后汉人。到任未久。尚知禀请亲往。同兴身任封疆。并不亲赴。及朕已闻知。特派章煦那彦宝前往查办。同兴于七月初二日始专差赍摺补奏。以图掩饰前非。似此因循玩误。断难再事姑容。同兴著交部严加议处。山东巡抚著章煦以尚书署理。食一品俸。支食巡抚养廉。同兴即派员将印信送交章煦接受。自行摘去翎顶。来京听候部议。　　

○谕军机大臣等、本日同兴奏到金乡匪徒聚众逞凶一摺。所奏甚属含混。上年林清逆党崔士俊等、纠众欲图起事。先被拏获。该处同谋逆匪、幸而漏网者自必不少。现据同兴摺内叙述逆党常孟德供词。即有偕赴金乡报复夙仇之语。此次为首聚众之犯。是否即系上年逆匪亲属党与。伊等意图报仇。其奸谋作何布置。此种情节最关紧要。著章煦那彦宝、即彻底根究。据实具奏。傥匪夥至今仍聚而未散。需兵擒捕。即飞调刘清前往。就近酌调各营弁兵。令其督率往捕。一面飞调青州驻防满洲兵。令哈哈岱带领驰赴。若再有不敷。章煦等由五百里迅速驿奏。朕再由京派员前往。章煦等相机妥办。务纠众首逆悉数捕获。并将起衅根由确实讯明。勿稍含混疏纵。前任金乡县知县袁洁、已有上□日解任。并著章煦等查明该县有无酿变及办理不善之处。据实参奏。那彦宝会同章煦将交办一切事宜查审完竣后。即来京复命可也。将此谕令知之。　　

○调镶白旗汉军副都统熙昌、为镶黄旗满洲副都统。以古城领队大臣富宁阿、为镶白旗汉军副都统。　　

○以山东、临清协副将八十、为登州镇总兵官。　　

○丙申、内阁、托津奏查明北运河水势情形、并张五纬原禀各款一摺。本年漕船行走迟滞。系因东境缺水。过津关后。转运并无延误。荣麟、蒋予蒲、免其议处。此后漕船衔尾而来。著赶紧筹办起运。如有迟逾。惟该侍郎等是问。张五纬禀请照例刮荡浮沙。所办本无不合。惟不应向总督府尹各衙门。叠具禀词。重言耸听。著交部察议。　　

○谕军机大臣等、即彦成奏、查办匿名揭帖一摺。内称河闲府各州县具禀公事。佥云地方宁谧。此言皆系虚词。不过地方官酬应上司。为此粉饰之语。岂可信以为实。至称自上年林清案后。所有滋事乱民。均经扫灭无遗。此则尤为谬妄。上年林清案内逃逸逆犯。如祝现等六名及其余五十九名。皆日久稽诛。并有曾与逆谋漏网不知姓名如现经拏获之李添相等。类此者想仍不少。那彦成能保河闲境内。竟无一人混迹藏匿耶。一府如此。他处亦然。那彦成身任直隶总督。现当责成搜拏逸犯紧要之际。岂可率听属员浮词。心存怠玩。惟当自思身系阿桂之孙。痛改自是之念。激发天良。督饬所属。上紧查缉。总期尽获逸犯。勿徒以空言塞责。至此案投递匿名揭帖之人。务设法访获。研究确情。其原帖著分半发给。以备获犯时比对笔迹。将此谕令知之。　　

○丁酉。谕内阁、礼部奏、议驳御史黄中杰条陈优贡考试事例一摺。各省优生三年聚报一次。与拔贡十二年举行一次者年数悬殊。如一体加以廷试引引录用。实于体制未协。该御史所奏不可行。至该部奏称、嗣后优贡生免其来京朝考。以示体恤等语。所议亦非。各省优生。由学政会同督抚保题。升入太学。朝考后始准作贡生。斯合贡于王廷之议。若停止朝考。殊觉名实不符。礼部堂官轻改旧章。著传上□日申饬。其优贡朝考。仍照旧例行。　　

○戊戌。孝懿仁皇后忌辰。遣官祭景陵。　　

○己亥。谕内阁、上年逆匪潜入禁城滋事一案。首逆林清、及助恶逆党二百余人。均经陆续歼捕伏法。惟尚有未获最要者六犯。此内祝现刘呈祥刘第五董伯旺支进才五犯。系与林清首先造谋纠党之人。其刘成章一犯。系李文成义子。皆稔恶巨憝。此外次要者五十九犯。除李玉麟李玉奉二犯就获外。计未获者尚有五十七犯。亦皆系助恶凶渠。此等未净之孽。若任其偷息延喘。其怙恶之心。必不肯悛。一俟查缉稍懈。又复潜相勾结。设小有煽动。不但良善横遭荼毒。而派兵巢□刀洗。其附和胁从同被诛夷者。又不知凡几。赤子无故相率沦亡。朕实不忍。是以节次严降谕上□日。谆饬步军统领、顺天府五城各衙门。直隶河南山东山西、以及附近各省督抚将军都统提镇等。上紧设法查拏。无俾漏网。实朕保卫民生之苦衷。乃数月以来。正犯迄无一获。而各处派出缉捕之人。意存邀功冒赏。偶遇名姓相同踪迹疑似者。即行妄拏呈报。该衙门亦即据以入奏。以图暂时塞责。迨到案研鞫。多由刑逼教供。于本案毫无影响。虽亟予昭雪。而牵连波累。业已身家荡然。此外藉端讹索、得赃释放、未经报出者。恐仍不少。是巨恶未除。而良民已先受其害。不可不明白申谕。内外承缉逆犯各衙门。务各严饬所派员役。此时访拏逆犯。当先密购眼线。查明踪迹确系正身。迅速掩捕。如捕获正犯。一经审实。则超升重赏。朕必立沛恩施。若捕风捉影。无除恶之实心。存冒功之鄙念。徒然骚扰乡曲。虐害善良。到案后审出虚诬。必将妄拏无辜之人。照例治罪。不稍宽贷。将此通谕知之。　　

○又谕、百龄奏、查明江苏省、上年调赴徐州防御官兵买带幼孩、分别办理、并自请与提督等交部议处一摺。从前征讨外域。功成凯彻官兵内、闲有携回俘获人口者。相沿不在例禁。上年巢□刀办豫东逆匪。系在内地州县。各路官兵于剀彻时、纷纷携带子女。一经饬查。自京营吉林黑龙江、以及直东豫晋陕甘江苏等省。无处不然。报出者实繁有徒。此内有掳掠强行携回者。亦有贫困情愿相随者。今事后多以收养无依为辞。不知王师除莠安良。事以扫平寇乱而止。其难民稚弱伶俜。流离道路。安插抚绥。自有地方官为之经理。岂藉远调客兵代为收恤。惟地方官不以恤民为念。斯官兵等得有藉口。前经降上□日训饬。命统兵大员平日申明军纪。严禁掳掠。地方官亦当知民生为重。设遇水旱兵荒。凡境内老弱妇女。皆尽心绥集。方为各称其职。此次各路官兵携带幼孩罪名。以及带兵大员失察处分。俱经加恩宽免。所有江苏各营官兵。亦一概免罪。百龄、乌尔卿额、尚维侗、沈烜、樊雄楚、均加恩免其议处。　　

○谕军机大臣等、初彭龄奏、请带同刑部司员茅豫、前往江苏佐理办公一摺。各省督抚。向无随带部员之例。初彭龄虽系署任。所办究系巡抚之事。若允其所请。各督抚或相率效尤。殊乖礼制。现已明降谕上□日。将茅豫发往江苏以知府候补。初彭龄到任后。可与百龄相商。派令在江苏差遣委用。将来初彭龄回京时。茅豫自留江省候补可也。将此谕令知之。　　

○庚子。上幸静明园。诣龙神庙拈香。　　

○谕内阁、果勒丰阿奏、审拟纠众抢劫伤毙事主之贼犯、分别办理一摺。已交刑部速议具奏矣。摺内因贼犯系蒙古人。捏称蒙贼二字。太不成话。直省办理盗窃案件。但声明某省某府州县人。并未于贼犯姓名之上。冠以某省字样。蒙古地方亦各有部落。遇有贼犯。声叙系某部落之人。案情自明。果勒丰阿不晓文义。冒昧捏写。实属谬误。著交宗人府议处。并著饬知刑部理藩院。嗣后办理蒙古案件。如有用此等字样者。即将原奏咨之人。查明参处。　　

○谕军机大臣等、那彦成奏、酌派文武员弁稽查銮辂经由地方一摺。朕每岁谒陵系常行典礼。秋狝前期。驻跸热河。銮辂所经。皆在近畿数百里之内。如同户闼。一切扈从兵卫悉有常仪。上年京城内虽有逆匪滋事之案。而跸路所过。一尘不惊。原无庸过于设备。若如那彦成所奏。令站道弁兵。俱各手持枪矛。纷纷林立。岂不骇人观瞻。所有直隶官兵随扈章程。前经军机大臣等详悉会议奏准颁行。该督惟当祗恪遵守。其沿途站道弁兵。著俱循照向例。佩带弓箭腰刀。执持仪棍。其鸟枪长矛二项。断不准用。如有私自携带者。届时立行拏究。将该管营员治罪。并将那彦成惩处不贷。将此谕令知之。　　

○添设河南内黄县主簿。分驻楚旺镇。从巡抚方受畴请也。　　

○壬寅。谕内阁、上年穷凶极恶逆匪林清滋事之后。节次搜捕首从各犯。俱已明正典刑。惟祝现等六名。其五人系林清济恶渠魁。刘成章系李文成义子。屡次往来林清家同谋倡逆。均系最要之犯。不可一日稽诛。此外尚有次要五十七犯。亦皆日久未获。此等枭獍之徒。必当迅就捕诛。俾辇谷之下。一无遗蘖。以安民生彰国宪。屡经降上□日严饬。并明示赏罚。使承缉者知所劝惩。乃近日察看各处缉捕情形。内而步军统领衙门顺天府五城。外而该督抚等。往往饬派员役越境访拏。而于本管境内转多疏懈。其意以为在邻境获犯。其功更优于本境。以冀仰邀厚赏。又以见其于境外且远出侦缉。则境内之严密可知。以图暂时免过。不知舍近图远。或索诸千里之外。转失诸耳目之前。无怪乎缉捕之人。纷纷四出。日久而迄无一效也。自今日降上□日以后。内外承缉各衙门。凡先经派出越境访拏逆犯之委员差役等。俱著彻回。各在该管境内。按里按户严密访查。果能烛照数计。洞察无遗。此数十逆犯。但仍偷息人闲。其将安匿乎。至有托词谓所辖之区地广户稠、所属员役有限。不能遍及者。伊等方且舍其田而芸人之田。若将派出之人彻回。令其专查境内。不犹愈于务广而荒耶。除各省接壤州县犬牙交错界在一二百里以内者、承缉之人不得互相推诿、仍准其出境缉拏外。其余俱各专责成。统率之员。严督分辖之吏。分辖之吏。严责切近之司。人人尽力。期于本管之内。深信不疑。则遗蘖尽除。可计日而待也。将此通谕知之。　　

○谕军机大臣等、方受畴奏、豫省兵额无多、仅敷防守、请免裁减一摺。豫省额兵共一万三千七百余名。该省毗连七省。紧接京畿。原设兵额。仅敷防守。自可无庸汰减。惟兵制有定。必须设一兵得一兵之力。始收捍卫之益。向来绿营习气。多有以工匠厮役冒食空名钱粮者。并有缺出虚悬日久不补者。其现额之兵。又或以老弱充数。分供各营员役使、不认真操演者。著该抚督饬各镇将。将营伍实力整顿。以时操练。其空缺滥役诸敝□大。务湔除净尽。俾兵无冗设。饷不虚糜。以昭军实而固封守。　　

○癸卯。中元节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○谕内阁、御史陶澍奏、刑部员外郎张师泌亲病危急、请饬令回籍一摺。所奏殊为多事。张师泌前于此见时。朕因张师诚先有亲病乞假之奏。当令英和传上□日询问。据张师泌覆称、伊父母所患病证、渐已向愈、张师诚即拟来京陛见等语。各官员遇有匿丧等事。关系伦常风化。言官有所见闻。自当据实参劾。若父母偶患疾病。言官即腾章入告。请上□日勒令回籍。恐开攻讦之风。所奏不准行。原摺著掷还。　　

○甲辰。谕军机大臣等、章煦那彦宝奏、查讯单县金乡窃匪挟仇聚众逞凶大概情形一摺。此案李义、杨存礼、挟捕役范二、韩成光、王德、访拏之仇。辄纠众持械。扎死范二殴伤王德等数人。实属凶横不法。现在杨存礼、及夥犯张克己、常孟德等、业经就获。其首犯李义、讯据逃往河南永城一带。尤为案内要犯。著即严饬查拏务获。其余各夥犯亦须按名拏获。毋任一名漏网。此案虽讯据现供系窃匪挟仇滋事。非教匪余党。然纠众至三十余人。情形凶恶。章煦等仍当将获犯严切根究。此内有无习教之人。如系教匪余党。必当从重惩办。若实系窃匪聚众拒捕。扎毙捕役。即照本律问拟。金乡县知县袁洁、畏葸无能。冒昧通禀。著即革职。把总石鹏龄、闻高粱地内匪徒呐喊。即不敢擒拏。又不即刻派兵追截。仍为玩误捕务。著革职拏问从重治罪。章煦等察看金乡一带民情安帖。即可前赴省城查办事件。将此谕令知之。　　

○安徽布政使蒋继勋、缘事降调。以大理寺少卿康绍镛、为安徽布政使。　　

○以宋儒周敦颐后裔承宗、袭五经博士。　　

○乙巳。谕内阁、御史黄鸣杰奏、请厘积敝□大以清讼狱各条。所奏俱是。从来政平讼理。所关于吏治民生者綦重。近日地方奸徒。往往藉一事为由。牵控多人。或挟嫌报复。快其私忿。乘机索诈。利其赀财。地方官率据呈词、茫无区别。一经传案质讯。胥吏等因得倚势横行百端需索。及需索不遂。则又非刑拷打。肆意陵虐。以致案外毫无干涉之人。一遭拘系。楚毒备尝。甚或拖毙囹圄。即幸邀湔雪。而室家荡析。生计萧然。实堪悯恻。至于白役滥差。讼师包揽。尤属表里为奸。此辈日揣地方良懦。瘠以自肥。其中诪张为幻。奸伪百出。不特命盗案件。架词施累。现当查拏逆案之际。设逞其诬罔。罗织株连。蚩蚩小民。其何以堪。著通谕步军统领、顺天府、五城、及直省督抚。各饬所属。凡遇词讼到官。除原被告及紧要证佐外。毋得率据所控。遍行提质。傥有奸胥蠹役。私拷横索。藐法殃民。立即惩办。尤当严拏讼棍。寘之重典。俾奸顽无可施其伎俩。良善各得保其身家。则民生日遂。吏治日兴矣。其各实力奉行。勿忽。　　

○谕军机大臣等、据庆炆奏藩库交代、并盘查各属仓库恳请展限一摺。已降上□日分别予限矣。山东藩库及各属仓库款项。皆系前任抚藩任内之事。章煦庆炆甫经莅任。无所庸其回护。所有司库正支借拨各款、及各属钱粮一切解支存亏数目。内有作正开销者。即行分析造册报部。有因公挪移他款者。亦即据实奏明、分别办理。其有私行侵用以致亏缺者。查明系何人侵亏。无论上司属员在任去任者。俱一一指实。和盘托出。毋许丝毫欺隐。章煦即督同庆炆、于此数月内。逐款清厘。秉公开报。务期条分缕析若伊等稍有瞻徇牵混。不趁此时备细查明。又复颙顸了事。日久更必轇輵难办。傥限内查办未能全竣。届时再行奏明请上□日。经此次饬查之后。该省仓库若再有隐漏之处。惟原查之抚藩是问。恐不能当咎也。将此谕令知之。　　

○旌表守正捐躯直隶满城县民于有利妻王氏。　　

○丙午。谕军机大臣等、那彦成奏、查访河闲府知府张翔被人匿名讦控一案、访出上年该府拏获冯克善时、曾有献县教谕傅曾启、欲图捏冒邀功、恳其列名协缉、因该府回覆未允、颇有烦言、曾唆使武生张光仲、控告张翔分赏不公、傅曾启之弟傅曾来、曾充当顺天府书吏、于六月初一日自献县进京、其家即住顺天府署内、与明亮住宅相近、种种可疑、难保非傅曾启主使伊弟传曾来所为等语、傅曾启冒功未遂。衔恨张翔。伊弟傅曾来又形迹可疑。那彦成所见甚是。当经面谕英和、会同顺天府密行查访。本日据英和等奏、傅曾来即傅泰交、曾充顺天府书吏。于十七年因事斥革。现在并未居住府署。本年六月闲。曾有刘姓昼吏。遇见傅曾来在正阳门客店居住。嗣复移住伊戚蒋廷扬家。传到蒋廷扬讯问。据供傅曾来六月二十日到京、二十六日移居伊家、二十七日说赴顺天府找人、至七月初三日、仍回伊家居住、现于十二日已赴涿州南门内找任姓家看望等语。此匿名揭帖。明亮车夫系于初二日拾获。正在傅曾来二十七日赴顺天府找人之后。初三日回蒋姓家之前。看来此事系傅曾来所为无疑。现在英和等、已派番役前赴涿州查拏。但恐该犯或由涿州又往献县。亦未可定。著那彦成即速派员前往献县一带沿途截拏。务期弋获。其教谕傅曾启即著解任。交那彦成提至省城研究。并派员在伊署中检查伊弟兄字迹书信。以凭核对。一经讯有确供。迅速覆奏。将此谕令知之。　　

○又谕、吏部奏、山西承审王银广刑逼混供之泽州府知府王廷瑛、经该部查取职名、据该抚以王廷瑛职名开参到部、正在核议闲、复据该抚以该府于王银广到案时、并未用刑拷讯、咨请免议、前后两歧。请饬查明再行核议等语。此案该抚既以王廷瑛用刑追问。咨送职名。何复又以该府并未用刑。咨请免议。处分出入攸关。不容歧异。该府当日拏获王银广时。如何向其鞫讯。以致王银广混供妄扳。如曾经用刑拷问。自有刑拷证据。无难查验得实。若委无刑逼之事。该抚既经查明。亦应自行检举。将前摺内用刑追问字样声叙错误之处。自请处分。奏恳将王廷瑛免议。何得前后两歧。率行咨办。著该抚即行详查据实覆奏。毋稍含混。　　

○以工部尚书周兆基、署礼部尚书。　　

○丁未。谕内阁、百龄等奏、三进重运漕船、全出江境、因时日较迟、自请交部议处一摺。本年全漕趱出江境。比上年迟逾一月。实由东省微山湖蓄水短绌。不能铺及下游。以致江境运河时形浅滞。该督等多方筹济。将帮船全挽出境。期限已迟。不能仰邀议叙。以功补过。其自请议处之处。均著加恩宽免。现在东省筹办蓄水事宜。期复旧规。明岁湖水充足。江境河道。自可畅行。若再有稽延。必当惩处不贷。　　

○又谕、张映汉奏、审明迫于叔命活埋胞兄案犯、按律定拟奏垦量为末减一摺。向来办理关系服制之案。情有可原者。俱系照例具题。刑部于题覆时。夹单声叙。内阁票拟双签。朕酌覆情罪。复下九卿定议。议上时改为斩监候。入于情实。历经办有成案。上年广厚于湖南省应行具题听从母命溺毙胞兄之张傼潮一案。专摺陈奏。曾经降上□日驳饬。事在隔省。张映汉宁未闻知。今邹春发一犯、听从叔命。活埋罪犯应死之胞兄。原与逞凶犯尊者不同。该抚但叙明情罪具题。刑部内阁自必照例声请。如阁部疏略。朕阅本时核其情节。亦必降上□日饬议。乃该抚辄改用专摺陈奏殊违定例。张映汉著传上□日申饬。所有邹春发一案。著仍照例具题。以符定制。　　

○旌表守正捐躯安徽怀远县民臧文有女臧氏。　　

○缓徵陕西朝邑、大荔、二县、水灾新旧额赋。给贫民一月口粮。并房屋修费。　　

○戊申。上幸万寿山。　　

○谕内阁、朕因大学士勒保目疾未愈。每于召见伊子英绶时。面加询问。昨据英绶奏称、伊父近日延请祝由科医生看视、其治法先用口在太阳穴吮出毒气、随后再画符念咒、可望有效等语。朕以符咒之事。近于邪术。勒保系百僚之长。即为治病起见。亦不应信用此术。因命军机大臣传谕英绶、令其将延医缘由据实具奏。本日据英绶摺奏、该医生张泳宁、向来俱系按法治病、实无画符念咒之事、并非祝由科、亦无传徒惑众等情、此次为伊父勒保吮治三次无效、已不令医治等语。张泳宁用符咒治病情由。朕先未闻知。英绶前日面奏甚明。乃于传上□日查讯时。概为推卸。前后奏对情词歧异。矢口乱言。英绶著交部议处。医生张泳宁、著交军机大臣会同刑部审讯定拟具奏。　　

○己酉。谕内阁、百龄等奏、请借拨淮盐加价银款、交商生息、以为邳宿运河岁挑工用一摺。邳宿运河为漕艘北上经由要道。每岁挑河筑坝。约需银五万余两。向由河库筹款给发。并无专款可动。著照该督等所请。准其于两淮引盐徵存癸酉年三厘加价项下。动拨银六十万两。发交淮商鲍有恒张广德等承领。按月一分生息。解交河库存贮备用。除岁挑邳宿河道需银五万余两外。其余银二万余两。即以归还原款。俟原款缴完后。另作正项动用。　　

○谕军机大臣等、据章煦等奏查明金乡县匪徒拒捕逞凶并非邪教余党一摺。此案因事在金乡。又有报复夙仇之语。以致各处讹传。目为邪教余党。今既查明系窃匪报复捕役之仇。金乡一带地方安静。民情宁帖。著即将获犯严审。并饬拏逸犯按律定拟完结。其另片所奏章邱县知县崔起龙杖毙九命一案、该管本府凝图庇护属员、徇私废公、即此可见等语。此案因臬司程国仁到任后查出详办。同兴不能掩饰。始行具奏。种种情敝□大显然。此时同兴、朱锡爵、刘大懿、虽已分别降革。仍系听候查办。凝图已有徇庇劣员消弭重案之咎。章煦及藩臬两司俱系新任。那彦宝系属钦差。皆无所用其回护。著将同兴朱锡爵刘大懿凝图四人在东省时。何人有何劣迹。查明分别指实列款参奏。勿得稍有徇纵。将此谕令知之。　　

○又谕、特依顺保奏、遣犯张贵芝脱逃一摺。已降上□日通饬缉拏矣。张贵芝系免死强盗。减等发遣。逃后拏获。例应即行正法。至前锋爱星阿、自河南军营携来幼孩黄九章、同时逃走。该幼孩既非例应缘坐之犯。又非该前锋契买家奴。逃回本籍。尽可听其自便。该将军与脱逃遣犯一例开单具奏。岂该幼孩拏获后。亦应即行正法耶。特依顺保太不晓事。著传申饬。所有幼孩黄九章逃走之处。著毋庸议。　　

○旌表守正捐躯山东阳信县民管景悦孙女管氏。　　

○庚戌。谕内阁、朕此次阅看两翼前锋营、八旗护军营官兵步箭。其正黄旗正红旗护军营官兵、各有三名中五箭者。镶红旗护军营官兵。虽有步射平常之章京一员。尚有中五箭者五名。平日操演尚好。护军统领百顺、四拉布、敬徵、均著交部议叙。镶白旗护军营官兵俱未中箭。且有一名射不及靶者。此皆由护军统领禧恩、训练无方。禧恩著革去护军统领。以示惩戒。　　

○谕军机大臣等、吴璥等奏、江南丰砀、山东曹单钜野定陶一带、请饬令该督抚酌派弁兵防查等语。断不可行。向来兴举大工。聚集人夫料物。弹压稽查。原不可少。又上年教匪滋事之后。祝现等犯六十三名日久未获。兴工之后。人夫众多。难保无奸民混迹。是以特派薛大烈带兵巡查。兼有该督抚等自带本标弁兵。协同防范。办理已极为周密。若江南山东毗连处所。俱派驻弁兵防守。成何事体。吴璥等若因朕未允所请。仍行文邻省纷纭多事。经朕闻知。定行惩处不贷。　　

○又谕、据英和等奏、饬拏之傅曾来一犯、已于十八日被保定府官役拏获、解交直隶总督审讯等语。此案匿名揭帖。看来系傅曾来弟兄所为无疑。该犯现已就获。著那彦成详细研审。前已将原帖后幅一半发交那彦成阅看。兹将前幅一半一并发往。以便比对笔迹。一经审出实情。该督再传傅曾来、同其兄傅曾启、隔别严讯。此事究系何人起意。所递揭帖。系何人所书。令其默写。详加比核。录取确供。从重定拟。由驿具奏。　　

○以镶白旗蒙古副都统格布舍、为镶白旗护军统领。　　

○辛亥。谕内阁、朕此次阅看各营官兵。将步射优长者立加恩奖。平庸者已加惩儆矣。惟伊等射箭。或箭不及靶。或虽中而不能穿靶。此皆弓软之故。凡各营挑选兵丁。应将能挽六力弓者挑取。方合定制。其不能挽六力弓者。或由考试。或挑别项差使。各有进身之途。原不应挑取兵丁。嗣后务择能挽六力弓者挑取。责成该章京妥为训练。如有挽七力弓者甚善。即或不能挽七力弓。亦应以挽六力弓为准。著前锋统领、护军统领等、将官兵等技艺妥为训练。朕明年阅该营官兵。傥仍步射弓软。定将该管大臣等治罪。　　

○又谕、刘清上年在山东带兵巢□刀贼。民情甚为爱戴。云南布政使一缺。与伊不甚相宜。著以二品顶带、仍留山东盐运使之任。其云南布政使员缺、著赵宜喜补授。　　

○调浙江巡抚陈预、为山东巡抚。以山东盐运使颜检、为浙江巡抚。仍用三品顶带。调河南按察使和舜武、为广东按察使。以浙江温处道韩克均、为河南按察使。　　

○壬子。谕内阁、英绶前在朕前。奏称伊父勒保。延请祝由科医生吮治目疾。兼有符咒等术。及朕命军机大臣传讯。英绶覆奏、又称医生张泳宁向系按法治病、并非祝由科等语。张泳宁吸气吮疮。术涉异端。必应驱逐远方。以正首善风俗。此犯虽非由英绶延致。但伊奏对前后两歧。实有应得之咎。部议降三级调用。念其兼任护军统领。此次该营官兵内有中五箭者四人。其平日训练尚属认真。议叙应加一级。可抵去降一级。仍有应得降二级调用处分。英绶由侍卫出身。于武职尚堪胜任。著加恩改为降二级留任。所有镶黄旗护军统领、正黄旗满洲副都统左翼总兵、俱著照旧管理。其于部务不能谙习。工部侍郎著即行开缺。
  </div>
  <div class="pagination">
   <a href="清实录嘉庆朝实录_page398.html">
    上一页
   </a>
   <span>
    ...
   </span>
   <a href="清实录嘉庆朝实录_page394.html">
    394
   </a>
   <a href="清实录嘉庆朝实录_page395.html">
    395
   </a>
   <a href="清实录嘉庆朝实录_page396.html">
    396
   </a>
   <a href="清实录嘉庆朝实录_page397.html">
    397
   </a>
   <a href="清实录嘉庆朝实录_page398.html">
    398
   </a>
   <span class="current-page">
    399
   </span>
   <a href="清实录嘉庆朝实录_page400.html">
    400
   </a>
   <a href="清实录嘉庆朝实录_page401.html">
    401
   </a>
   <a href="清实录嘉庆朝实录_page402.html">
    402
   </a>
   <a href="清实录嘉庆朝实录_page403.html">
    403
   </a>
   <a href="清实录嘉庆朝实录_page404.html">
    404
   </a>
   <span>
    ...
   </span>
   <a href="清实录嘉庆朝实录_page400.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
