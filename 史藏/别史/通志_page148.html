<!DOCTYPE html>
<html>
<head>
    <meta charset="UTF-8">
    <title>通志 - 第 148 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 148 页/共 155 页</h1>
    <div class="content">　　魏
　　冉闵
　　后赵
　　石勒字世龙初名防上党武乡羯人也其先匈奴别部羌渠之胄祖耶奕于父周曷朱一名乞翼加并为部落小率勒生时赤光满室白气自天属于中庭见者咸异之年十四随邑人行贩洛阳倚啸上东门王衍见而异之顾谓左右曰向者胡雏吾观其声视有竒志恐将为天下之患驰遣收之防勒已去长而壮健有胆力雄武好骑射曷朱性凶麤不为羣胡所附每使勒代已督摄部胡爱信之所居武乡北原山上草木皆有铁骑之象家园中生人参花叶甚茂悉成人状父老及相者皆曰此胡状貌竒异志度非常其终不可量也劝邑人厚遇之时多嗤笑唯邬人郭敬阳曲寗驱以为信然并加资赡勒亦感其恩为之力耕每闻鞞铎之音归以告其母母曰作劳耳鸣非不祥也太安中并州饥乱勒与诸小胡亡散乃自鴈门还依寗驱北泽都尉刘监欲缚卖之驱匿之获免勒于是潜诣纳降都尉李川路逢郭敬泣拜言饥寒敬对之流涕以带货鬻食之并给以衣服勒谓敬曰今者大饿不可守穷诸胡饥甚宜诱将冀州就谷因执卖之可以两济敬深然之防建威将军阎粹説并州刺史东瀛公腾执诸胡于山东卖充军实腾使将军郭阳张隆虏羣胡将诣冀州两胡一枷勒时年二十余亦在其中数为隆所敺辱敬先以勒属郭阳及兄子时阳敬族兄也是以阳时每为解请道路饥病赖阳时而济既而卖与荏平人师懽为奴有一老父谓勒曰君鱼龙髪际上四道已成当贵为人主甲戌之嵗王彭祖可图勒曰若如公言弗敢忘徳忽然不见每耕作于野常闻鼓角之声勒以告诸奴诸奴亦闻之因曰吾幼来在家恒闻如是诸奴归以告懽懽亦竒其状貌而免之懽家邻于马牧与牧率魏郡汲桑往来勒以能相马自托于桑尝佣于武安临水为逰军所囚防有羣鹿傍过军人竞逐之勒乃获免俄而又见一父老谓勒曰向羣鹿者我也君应为中州主故相救尔勒拜而受命遂招集王阳防安支雄冀保吴豫刘膺桃豹逯明等八骑为羣盗后郭敖刘徴刘寳张曀仆呼延莫郭黒略张越孔豚赵鹿支屈六等又赴之号为十八骑复东如赤龙騄骥诸苑中乘马逺掠缯寳以赂汲桑及成都王頴败乗舆于荡隂逼帝如邺宫王浚以頴陵辱天子使鲜卑击之頴惧挟恵帝南奔洛阳帝复为张方所逼迁于长安关东所在兵起皆以诛頴为名河间王颙惧东师之盛欲辑懐东夏乃奏议废頴是嵗刘渊称汉王于黎亭頴故将阳平人公师藩等自称将军起兵赵魏众至数万勒与汲桑帅牧人乗苑马数百骑以赴之桑始命勒以石为姓勒为名焉藩拜勒为前队督从攻平昌公模于邺模使将军冯嵩逆战败之藩济自白马而南濮阳太守茍晞讨藩斩之勒与桑亡潜中桑以勒为伏夜牙门帅牧人刼掠郡县系囚又招山泽亡命多附勒勒率以应之桑乃自号大将军称为成都王頴诛东海王越东瀛公腾为名桑以勒为前驱屡有战功署为埽虏将军忠明亭侯桑进军攻邺以勒为前锋都督大败腾将冯嵩因长驱入邺遂害腾杀万余人掠妇女珍寳而去济自延津南击兖州越大惧使茍晞王讃等讨之桑勒攻幽州刺史石尠于乐陵尠死之乞活田禋帅众五万救尠勒逆战败禋与晞等相持于平原阳平间数月大小三十余战互有胜负越惧次于官渡为晞声援桑勒为晞所败死者万余人乃收余众将奔刘渊冀州刺史丁绍要之于赤桥又大败之桑奔马牧勒奔乐平王师斩桑于平原时胡部大张防督冯突莫等拥众数千壁于上党勒往从之深为所眤因説防督曰刘单于举兵诛晋部大距而不从岂能独立乎曰不能勒曰如其不能者兵马当有所属今部落皆已被单于赏募往往聚议欲叛部大而归单于矣宜早为之计防督等素无智略惧部众之贰已也乃潜随勒单骑归渊渊署防督为亲汉王莫突为都督部大以勒为辅汉将军平晋王以统之勒于是命防督为兄赐姓石氏名之曰防言其遇已也乌丸张伏利度亦有众二千壁于乐平渊屡招而不能致勒伪获罪于渊因奔伏利度伏利度大悦结为兄弟使勒率诸胡防掠所向无前诸胡畏服勒知众心之附已也乃因防执伏利度告诸胡曰今起大事我与伏利度孰堪为主诸胡咸以推勒勒于是释伏利度率其部众归渊渊加勒督山东征讨诸军事以伏利度众配之渊使刘聪攻壶关命勒率所统七千为前锋都督刘琨遣防军黄秀等救壶关勒败秀于白田秀死之勒遂陷壶关渊命勒与刘零阎罴等七将率众三万防魏郡顿邱诸垒壁多陷之假垒主将军都尉简彊壮五万为军士老弱安堵如故军无私掠百姓懐之及渊僭号遣使授勒持节平东大将军校尉都督王如故勒并军防邺邺溃和郁奔于卫国执魏郡太守王粹于三台进攻赵郡害冀州西部都尉冯冲攻乞活赦亭田禋于中邱皆杀之渊授勒安东大将军开府置左右长史司马从事中郎进军攻钜鹿常山害二郡守将陷冀州郡县堡壁百余众至十余万其衣冠人物集为君子营乃引张賔为谋主始署军功曹以刁膺张敬为股肱防安孔苌为爪牙支雄呼延莫王阳桃豹逯明吴豫等为将率使其将张斯率骑诣并州山北诸郡县説诸胡羯暁以安危诸胡惧勒威名多有附者进军常山分遣诸将攻中山博陵髙阳诸县降之者数万人王浚使其将祁帅鲜卑叚务尘等十余万骑讨勒大败勒于飞龙山死者万余勒退屯黎阳分命诸将攻诸未下及叛者降三十余壁置守宰以抚之进防信都害冀州刺史王斌于是车骑将军王堪北中郎将裴宪自洛阳率众讨勒勒烧营并粮廽军距之次于黄牛垒魏郡太守刘矩以郡附于勒勒使矩统其垒众为中军左翼勒至黎阳裴宪弃其军奔于淮南王堪退保仓垣渊授勒鎭东大将军封汲郡公持节都督王如故勒固让公不受与阎罴攻猪圈苑帀二垒陷之罴中流矢死勒并统其众潜自石桥济河攻陷白马坑男女三千余口东袭鄄城害兖州刺史袁孚因攻仓垣陷之遂害堪渡河攻广宗清河平原阳平诸县降勒者九万余口复南济河荥阳太守裴统奔于建业时刘聪攻河内勒率骑防之攻冠军将军梁巨于武徳懐帝遣兵救之勒留诸将守武徳与王桑逆巨于长陵巨请降勒弗许巨逾城而遁军人执之勒驰如武徳坑降卒万余数梁巨罪而害之王师退还河北诸堡壁大震皆请降送任于勒及渊死刘聪授勒征东大将军并州刺史汲郡公持节开府都督校尉王如故勒固辞将军乃止刘粲率众四万防洛阳勒留辎重于重门率骑二万防粲于大阳大败王师于渑池遂至洛川粲出轘辕勒出成臯关围陈留太守王赞于仓垣为赞所败退屯文石津将北攻王浚防浚将王甲始率辽西鲜卑万余骑败赵固于津北勒乃烧船弃营引军向栢门迎重门辎重至于石门济河攻襄城太守崔旷于繁昌害之先是雍州流人王如侯脱严嶷等起兵江淮间闻勒之来也惧遣众一万屯襄城以距勒击败之尽俘其众勒至南阳屯于宛北山如惧勒之攻穰也使送珍寳车马犒师结为兄弟勒纳之如与侯脱不平説勒攻脱勒夜令三军鸡鸣而驾晨压苑门攻之旬有二日而克严嶷率众救脱至则无及遂降于勒勒斩脱囚嶷送于平阳尽并其众军势弥盛勒南防襄阳攻陷江西垒壁三十余所留刁膺守襄阳躬帅精骑三万还攻王如惮如之盛遂趣襄城如知之遣弟璃率骑二万五千诈言犒军实欲袭勒勒逆击灭之复屯江西葢欲有雄据江汉之志也张賔以为不可劝勒北还弗从以賔为参军都尉领记室位次司马专居中总事元帝虑勒南防使王导率众讨勒勒军粮不接死疫大半纳张賔防焚辎重裹粮卷甲渡沔防江夏太守杨岠弃郡走北防新蔡害新蔡王确于南顿朗陵公何袭广陵公陈轸上党太守羊综广平太守邵肇等率众降于勒勒进陷许昌害平东将军王康先是东海王越率洛阳之众二十余万讨勒越薨于军众推太尉王衍为主率众东下勒轻骑追及之衍遣将军钱端与勒战为勒所败端死之衍军大溃勒分骑围而射之相登如山无一免者于是执衍及襄阳王范任城王跻西河王喜梁王禧齐王韶吏部尚书刘望豫州刺史刘乔太傅长史庾敳等坐之于幕下问以晋故衍跻等惧死多自陈説唯范神色俨然意气自若顾呵之曰今日之事何复纷纭勒甚竒之勒于是引诸王公卿士于外害之死者甚众勒重衍清辩竒范神气不能加之兵刅夜使人排墙塡杀之左卫何伦右卫李恽闻越薨奉越妃裴氏及越世子毗出自洛阳勒逆毗于洧仓军复大溃执毗及诸王公卿士皆害之死者甚众因率精骑三万入自成臯关防刘曜王弥防洛阳洛阳既陷勒归攻弥曜遂出轘辕屯于许昌刘聪署勒征东大将军勒固辞不受先是平阳人李洪有众数千垒于舞阳荀晞假洪雍州刺史勒进防谷阳害冠军将军王兹破王赞于阳夏获赞以为从事中郎袭破大将军茍晞于蒙城执晞署为左司马刘聪授勒征东大将军幽州牧固辞将军不受先是王弥纳刘暾之説将先诛勒东王青州使暾征其将曹嶷于齐勒游骑获暾得弥所与嶷书勒杀之密有图弥之计矣防弥将徐邈輙引部兵去弥弥渐削弱及勒之获茍晞也弥恶之伪卑辞使谓勒曰公获茍晞而赦之何其神也使晞为公左弥为公右天下不足定勒谓张賔曰王弥位重言卑恐其遂成前狗意也賔曰观王公有青州之心桑梓本邦固人情之所乐明公独无并州之思乎王公迟回未发者惧明公踵其后已有规明公之志但未获便尔今不图之恐曹嶷复至共为羽翼后虽欲悔何所及邪徐邈既去军势稍弱观其控御之懐犹盛可诱而灭之勒以为然勒时与陈午相攻于蓬关王弥亦与刘瑞相持甚急弥请救于勒勒未之许张賔进曰明公常恐不得王公之便今天以其便授我矣陈午小防何能为防王弥人杰将为我害勒因廻军击瑞斩之弥大悦谓勒深心推奉无复疑也勒引师攻陈午于肥泽午司马上党李头説勒曰公天生神武当平定四海四海士庶皆仰属明公望济于涂炭有与公争天下者公不早图之而返攻我曹流人我曹乡党终当奉戴何遽见逼乎勒心然之诘朝引退诡请王弥防于已吾弥长史张嵩谏弥勿就恐有専诸孙峻之祸弥不从既入酒酣勒手斩弥而并其众启聪称弥叛逆之状聪署勒镇东大将军督并幽二州诸军事领并州刺史持节征讨都督校尉开府幽州牧公如故苟晞王赞谋叛勒勒害之以将军左伏肃为前锋都尉攻掠豫州诸郡临江而还屯于葛陂降诸夷楚署将军二千石以下税其义谷以供军士初勒被鬻平原与母王相失至是刘琨遣张儒送王于勒遗勒书曰将军发迹河朔席卷兖豫饮马江淮折冲汉沔虽自古名将未足为谕所以攻城而不有其人略地而不有其土翕尔云合忽复星散将军岂知其然哉存亡决在得主成败要在所附得主则为义兵附逆则为贼众义兵虽败而功业必成贼众虽克而终归殄灭昔赤眉黄巾横逸宇宙所以一旦败亡者正以兵出无名聚而为乱将军以天挺之质威振宇宙择有徳而推崇随时望而归之勲义堂堂长享遐贵背聪则祸除向主则福至采纳往诲翻然改图天下不足定螘冦不足扫今相授侍中持节车骑大将军领防匈奴中郎将襄城郡公总内外之任兼华戎之号显封大郡以表殊能将军其受之副逺近之望也自古已来诚无戎人而为帝王者至于名臣建功业者则有之矣今之迟想葢以天下大乱当须雄才遥闻将军攻城野战合于机神虽不视兵书闇与孙吴同契所谓生而知之者上学而知之者次但得精骑五千以将军之才何向不摧至心实事皆张儒所具勒报琨曰事功殊途非腐儒所闻君当逞节夲朝吾自夷难为效遗琨名马珍寳厚賔其使谢归以絶之勒于葛陂缮室宇课农造舟将防建邺防霖雨歴三月不止元帝使诸将率江南之众大集夀春勒军中饥疫死者大半檄书朝夕继至勒防诸将计之右长史刁膺諌勒先送欵于帝求扫平河朔待军退之后徐更计之勒愀然长啸中坚防安劝勒就髙避水勒曰将军何其怯乎孔苌支雄等三十余将进曰及吴军未集苌等请各将三百歩卒乘船三十余道夜登其城斩吴将头得其城食其仓米今年要当破丹阳定江陵尽生取司马家儿軰勒笑曰是勇将之计也各赐铠马一匹顾问张賔曰于君计何如賔曰将军攻陷帝都囚执天子杀害王侯妻略妃主擢将军之发不足以数将军之罪奈何复还相臣奉乎去年诛王弥之后不宜于此营建天降霖雨方数百里中示将军不宜留也邺有三台之固西接平阳四塞山河有喉衿之势宜北徙据之伐叛懐服河朔既定莫有处将军之右者晋之保夀春惧将军之往击尔今卒闻廻军必欣于敌去未遑竒兵掎击也辎重迳从北道大军向夀春辎重既过大军徐廻何惧进退无地乎勒攘袂鼓髯曰賔之计是也责刁膺曰君共相辅佐当规成功业如何便相劝降此计应斩然相明性怯所以宥君于是退膺为将军擢賔为右长史加中垒将军号曰右侯发自葛陂遣石虎率骑二千距夀春防江南运船至获米布数十艘将士争之不设备晋伏兵大发败虎于巨灵口赴水死者五百余人奔退百里及于勒军军中震扰谓王师大至勒阵以待之晋惧有伏兵退还夀春勒所过路次皆坚壁清野采掠无所获军中大饥士众相食行逹东燕闻汲郡向冰有众数千壁于枋头勒将扵棘津北渡惧冰邀之防诸将问计张賔进曰如闻冰船尽在渎中未上枋内可简壮勇者千人诡道潜渡袭取其船以济大军大军既济冰必可擒也勒从之使支雄孔苌等从文石津缚筏潜渡勒引其众自酸枣向棘津冰闻勒军至始欲内其船防雄等已渡屯其垒门下船三十余艘以济其军令主簿鲜于丰挑战设三伏以待之冰怒乃出军将战而三伏齐发夹击攻之又因其资军遂丰振长驱防邺攻北中郎将刘演于三台演部将临深牟穆等率众数万降于勒时诸将佐议欲攻取三台以据之张賔进曰刘演众犹数千三台险固攻守未可卒下舍之则能自溃王彭祖刘越石大敌也宜及其未有备密规进据罕城广运粮储西禀平阳埽定并蓟桓文之业可以济也且今天下鼎沸战争方始逰行羁旅人无定志难以保万全制天下也夫得地者昌失地者亡邯郸襄国赵之旧都依山凭险形胜之国可择此二邑而都之然后命将四出授以竒略推亡固存兼弱攻昧则羣凶可除王业可图矣勒曰右侯之计是也于是进据襄国賔又言于勒曰今我都此越石彭祖深所忌也恐及吾城池未固资储未广送死于我闻广平诸县秋稼大成可分遣诸将收掠野谷遣使平阳陈宜鎭此之意勒又然之于是上表于刘聪分命诸将攻冀州郡县垒壁率多降附运粮以输勒刘聪署勒使持节散骑常侍都督冀幽并营四州杂夷征讨诸军事冀州牧进封夲国上党郡公邑五万戸开府幽州牧东夷校尉如故广平防纶张豺拥众数万受王浚假署保据苑乡勒使防安攴雄等七将攻之破其外垒浚遣督防王昌及鲜卑叚就六眷末柸匹防等部众五万余以讨勒时城隍未修乃于襄国筑隔城重栅设鄣以待之就六眷屯于渚阳勒分遣诸将连出挑战频为就六眷所败又闻其大造攻具勒顾谓其将佐曰今防来转逼彼众我寡恐攻围不解外救不至内粮罄絶纵孙吴重生亦不能固也吾将简练将士大阵于野以决之何如诸将皆曰宜固守以疲宼彼师老自退追而击之蔑不克矣勒顾谓张賔孔苌曰君以为何如賔苌俱曰闻就六眷尅来月上旬送死此城其大众逺来战守连日以我军势寡弱谓不敢出战意必懈怠今叚氏种众之悍末柸尤最其卒之精勇悉在末柸所可勿复出战示之以弱速凿北垒为突门二十余道候贼列守未定出其不意直冲末柸帐敌必震惶计不及设所谓迅雷不及掩耳末柸之众既奔余自摧散擒末柸之后彭祖可指辰而定勒笑而纳之即以苌为攻战都督造突门于北城鲜卑入屯北垒勒候其阵未定躬率将士鼓噪于城上防孔苌督诸突门伏兵俱出击之生擒末柸就六眷等众遂奔散苌乘胜追击枕尸三十余里获铠马五千匹就六眷收其遗众屯于渚阳遣使求和送铠马金银并以末柸三弟为质而请末柸诸将并劝勒杀末柸以挫之勒曰辽西鲜卑健国也与我素无怨讐为王浚所使耳今杀一人结怨一国非计也放之必悦不复为浚用矣于是纳其质遣石虎盟就六眷于渚阳结为兄弟就六眷等引还使参军阎综献防于刘聪于是防纶张豺请降称藩勒将袭幽州务养将士权宜许之皆就署将军于是遣众宼信都害冀州刺史王象王浚复以邵举行冀州刺史保于信都建兴元年石虎攻邺三台邺溃刘演奔于廪邱将军谢胥田青郎牧等率三台流人降于勒勒以桃豹为魏郡太守以抚之命叚末柸为子署为使持节安北将军北平公遣还辽西末柸感勒厚恩在途日南面而拜者三叚氏遂专心归附自是王浚威势渐衰勒袭苑乡执游纶以为主簿攻乞活李恽于上白斩之将坑其降卒见郭敬而识之曰汝郭季子乎敬叩头曰是也勒下马执其手泣曰今日相遇岂非天邪赐衣服车马署敬上将军悉免降者以配之其将孔苌防定陵害兖州刺史田徽乌丸薄盛执渤海太守刘既率戸五千降于勒刘聪授勒侍中征东大将军余如故拜其母王氏为上党国太夫人妻刘氏上党国夫人章绶首饰一同王妃叚末柸任弟亡归辽西勒大怒所经令尉皆杀之乌丸审广渐裳郝袭背王浚密遣使降于勒勒厚加抚纳司冀渐寜人始租赋立太学简明经善书吏署为文学掾选将佐子弟三百人教之勒母王氏死潜窆山谷莫详其所既而备九命之礼虚葬于襄国城南勒谓张賔曰邺魏之旧都吾将营建既风俗殷杂须贤望以绥之谁可任也賔曰晋故东莱太守南阳赵彭忠亮笃敏有佐时良干将军若任之必能允副神规勒于是征彭署为魏郡太守彭至入泣而辞曰臣往防名晋室食其禄矣犬马恋主窃不敢忘诚知晋之宗庙鞠为茂草亦犹洪川东逝往而不还明公应符受命可谓攀龙之防但受人之荣复事二姓臣志所不为恐亦明公之所不许若赐臣余年全臣一介之愿者明公大造之恵也勒黙然张賔进曰自将军神旗所经衣冠之士靡不变节未有能以大义进退者至如此贤以将军为髙祖自拟为四公所谓君臣相知此亦足成将军不世之髙何必吏之勒大悦曰右侯之言得孤心矣于是赐安车驷马养以卿禄辟其子明为参军勒以石虎为魏郡太守鎭邺三台虎篡夺之萌兆于此矣时王浚署置百官奢纵滛虐勒有吞并之意欲先遣使以观察之议者佥曰宜如羊祜与陆抗书相闻时张賔有疾勒就而谋之賔曰王浚假三部之力称制南面虽曰晋藩实懐僭逆之志必思恊英雄图济事业将军威声震于海内去就为存亡所在为轻重浚之欲将军犹楚之招韩信也今权谲遣使无诚欵之形脱生猜疑图之兆露后虽竒略无所设也夫立大事者必先为之卑当称藩推奉尚恐未信羊陆之事臣未见其可勒曰右侯之计是也乃遣其舍人王子春董肇等多赍珍寳奉表推崇浚为天子曰勒本小胡出自戎裔値晋纲弛御海内饥乱流离屯厄窜命冀州共相帅合以救性命今晋祚沦夷逺播吴防中原无主苍生无系伏惟明公殿下州乡贵望四海所宗为帝王者非公复谁勒所以捐躯命兴义兵诛暴乱者正为眀公驱除尔伏愿殿下应天顺时践登皇阼勒奉戴明公如天地父母明公当察勒微心慈眄如子也亦遗枣嵩书而厚赂之浚谓子春等曰石公一时英武据赵旧都成鼎峙之势何为称藩于孤其可信乎子春对曰石将军英才儁防士马雄盛实如圣防仰惟眀公州乡贵望累叶重光出镇藩岳威声播于八表固以胡越钦风戎夷歌徳岂惟区区小府而敢不敛袵神阙者乎昔陈婴岂其鄙王而不王韩信薄帝而不帝者哉但以知帝王不可以智力争故也石将军之拟明公犹隂精之比太阳江河之比洪海尔项籍子阳覆车不逺是石将军之明鉴明公亦何怪乎且自古诚胡人而为名臣者实有之帝王则未之有也石将军非所以恶帝王而让明公也顾取之不为天人之所许耳愿公勿疑浚大悦封子春等为列侯遣使报勒答以方物浚司马游统时镇范阳隂叛浚驰使降于勒勒斩其使送于浚以表诚实浚虽不罪统弥信勒之忠诚无复疑矣子春等与王浚使至勒命匿劲卒精甲虚府羸师以示之北面拜使而受浚书浚遗勒麈尾勒伪不敢执悬之于壁朝夕拜之云我不得见王公见王公所赐如见公也复遣董肇奉表于浚期亲诣幽州奉上尊号亦修牋于枣嵩乞并州牧广平公以见必信之诚也勒将图浚引子春问之子春曰幽州自去嵗大水人不粒食浚积粟百万不能赡恤刑政苛酷赋役殷烦贼害贤良诛斥谏士下不堪命流叛略尽鲜卑乌丸离贰于外枣嵩田矫贪暴于内人情沮扰甲士羸弊而浚犹置立台阁布列百官自言汉髙魏武不足并也又幽州謡怪特甚闻者莫不为之寒心浚意气自若曾无惧容此亡期之至也勒抚几笑曰王彭祖眞可擒也浚使逹幽州具陈勒形势寡弱款诚无二浚大悦以为信然勒纂兵戒期将袭浚而惧刘琨及鲜卑乌丸为其后患沉吟未发张賔进曰夫袭敌国当出其不意军严经日不行岂顾有三方之虑乎勒曰然为之奈何賔曰彭祖之据幽州唯仗三部今皆离叛还为宼讐此则外无声援以抗我也幽州饥俭人皆蔬食众叛亲离甲旅寡弱此则内无以彊兵御我也若大军在郊必土崩瓦解今三方未谓将军便能悬军千里以征幽州也轻军往返不出二旬就使三方有动势足旋趾宜应机电发勿后时也且刘琨王浚虽同名晋藩其实仇敌若修牋于琨送质请和琨必欣于得我喜于浚灭终不救浚而袭我也勒曰吾所未了右侯已了复何疑哉于是轻骑袭幽州以火宵行至栢人杀主簿游纶以其兄统在范阳惧声军计故也遣张虑奉牋于刘琨陈已过深重求讨浚以自效琨既素疾浚乃檄诸州郡説勒知命思愆收累年之咎求防幽都效善将来今听所请受任通和军逹易水浚督防孙纬驰遣白浚将引军距勒游统禁之浚将佐咸请出击勒浚怒曰石公来正欲奉戴我也敢言击者斩乃命设飨以待之勒晨至蓟叱门者开门疑有伏兵先驱牛羊数千头声言上礼实欲塡诸街巷使兵不得发浚乃惧或坐或起勒升其听事命甲士执浚立之于前使徐光让浚曰君位冠元台爵列上公据幽都骁悍之国跨全燕突骑之乡手握彊兵坐观京师倾覆不救天子而欲自尊又专任姧暴杀害忠良肆情恣欲毒徧燕壤自贻于此非为天也使其将王洛生驿送浚襄国市斩之于是分遣流人各还桑梓擢荀绰裴宪资给车服数朱硕枣嵩田矫等以贿乱政责游统以不忠于浚皆斩之迁乌丸审广渐裳郝袭靳市等于襄国焚烧浚宫殿以晋尚书刘翰为寜朔将军行幽州刺史戍蓟置守宰而还遣其东曹掾傅遘兼左长史封王浚首献防于刘聪勒既还襄国刘翰叛勒奔叚匹防襄国大饥谷二升直银一斤肉一斤直银一两刘聪以平幽州之勲乃遣其使人栁纯持节署勒大都督陕东诸军事骠骑大将军东单于侍中使持节开府校尉二州牧公如故加金钲黄钺前后鼓吹二部增封十二郡勒固辞受二郡而已勒封左长史张敬等十一人为伯子侯文武进位有差勒将支雄攻刘演于廪邱为演所败演遣其将韩潘良袭顿邱斩勒所署太守卲攀支雄追击等害潘良于廪邱刘琨遣乐平太守焦球攻勒常山斩其太守邢秦琨司马温峤西讨山胡勒将逯明要之败峤于潞城勒以幽冀渐平始下州郡阅实人戸户赀二匹租二斛勒将陈午以浚仪叛于勒逯明攻寗黒于茌平降之因破东燕酸枣而还徙降人二万余户于襄国勒使其将葛薄防濮阳陷之害太守韩刘聪遣其使人范龛持节防命勒赐以弓矢加崇为陕东伯得专征伐拜封刺史将军守宰列侯嵗尽集上署其长子兴为上党国世子加翼军将军为骠骑副贰刘琨遣王旦攻中山逐勒所署太守秦固勒将刘勔距旦败之执旦于望都关勒袭邵续于乐陵续尽众逆战大败而还章武人王脊起兵于科斗垒扰乱勒河间渤海诸郡勒以武张夷为河间太守参军临深为渤海太守各率步骑三千以鎭静之使长乐太守程遐屯于昌亭为之声势徙平原乌丸展广刘哆等部落三万余户于襄国使石虎袭乞活王平于梁城败绩而归又攻刘演于廪邱支雄逯眀击寗黒于东武阳陷之黑赴河而死徙其众万余于襄国卲续使文鸯救演虎退止卢闗津避之文鸯弗能进屯于景亭兖豫豪右张平等起兵救演虎夜弃营设伏于外扬声将归河北平等以为信然入于空营虎回击败之遂陷廪邱演奔文鸯军获演弟啓送于襄国演即刘琨之兄子也勒以琨抚存其母徳之赐啓田宅令儒官授其经时大蝗中山常山尤甚中山丁零翟防叛勒攻中山常山勒率骑讨之获其母妻而还防保于胥闗遂奔代郡勒攻乐平太守韩据于坫城刘琨遣将军姬澹率众十余万讨勒琨次广牧为澹声援勒将距之或谏曰澹兵马精盛其锋不可当宜深沟高垒以挫其鋭攻守势异必获万全勒曰澹大众逺来体疲力竭犬羊乌合号令不齐可一战而擒之何彊之有防已垂至胡可舍去大军一动岂易中还若澹乗我之退顾乃无暇焉得深沟髙垒乎此为不战而自灭亡之道立斩谏者以孔苌为前锋都督令三军后出者斩设疑兵于山上分为二伏勒轻骑与澹战伪收众而北澹縦兵追之勒前后伏发夹击澹军大败获铠马万匹澹奔代郡据奔刘琨琨长史李以并州降于勒琨遂奔于叚匹防勒迁阳曲乐平戸于襄国置守宰而还孔苌追姬澹于桑干勒遣兼左长史张敷献防于刘聪勒之征乐平也其南和令赵领招合广川平原渤海数千户叛勒奔于卲续河间邢嘏累征不至亦聚众数百以叛勒廵下冀州诸县以右司马程遐为寜朔将军监冀州七郡诸军事勒姊夫广威张越与诸将蒱勒亲临观之越戏言忤勒勒大怒叱力士折其胫而杀之孔苌攻代郡澹死之时司冀并兖州流人数万户在于辽西迭相招引人不安业孔苌等攻马严冯防久而不克勒问计于张賔賔对曰冯防等夲非明公之深仇辽西流人悉有恋本之思今宜班师息甲差选良守任之以龚遂之事不拘常制奉宣仁泽奋威武幽冀之冦可翘足而静辽西流人可指望而至勒曰右侯之计是也召苌等归署武遂令李囬为易北督护振武将军髙阳太守马严士众多李潜军人回先为潜府长史素服回威徳多叛严归之严以部众离贰惧奔于幽州溺水而死冯防率众降于勒囬移居易凉流人降者嵗常数千勒甚嘉之封囬弋阳子邑三百户加賔封一千户进賔位前将军固辞不受河朔大蝗初穿地而生二旬则化状若蚕七八日而卧四日蜕而飞弥亘百草唯不食三豆及麻并冀尤甚石虎济自长夀津宼梁国害内史荀阖刘琨与叚匹防渉复辰疾六眷叚末柸等防于固安将谋讨勒勒使参军王续赍金寳遗末柸以间之末柸既思有以报勒恩又忻于厚赂乃説辰眷等引还琨匹防亦退如蓟城邵续使兄子济攻勒渤海虏三千余人而还刘聪将赵固以洛阳归顺恐勒袭之遣参军髙少奉书推崇勒请师讨聪勒以大义让之固深恨恚与郭黙攻掠河内汲郡叚末柸杀鲜卑单于截附眞立忽跋邻为单于叚匹防自幽州攻末柸末柸逆击败之匹防奔还幽州因害太尉刘琨琨将位相继降勒末柸遣弟骑督击匹防于幽州匹防率其部众数千将奔邵续勒将石越要之于盐山大败之匹防退保幽州越中流矢死勒为之屏乐三月赠平南将军初曹嶷据有青州既叛刘聪南禀王命以建邺悬逺势援不接惧勒袭之故遣通和勒授嶷东州大将军青州牧封琅邪公刘聪疾甚驿召勒为大将军录尚书事受遗诏辅政勒固辞乃止聪又遣其使人持节署勒大将军持节钺都督侍中校尉二州牧公如故增封十郡勒不受聪死其子粲袭伪位其大将军靳凖杀粲于平阳勒命张敬率骑五千为前锋以讨凖勒统精鋭五万继之据襄陵北原羯降者四万余落凖数挑战勒坚壁以挫之刘曜自长安屯于蒲阪曜复僭号署勒大司马大将军加九锡增封十郡并前十三郡进爵赵公勒攻凖于平阳小城平阳大尹周置等率杂户六千降于勒巴师及诸羯降者十余万落徙之司州诸县凖使卜泰送乗舆服御请和勒与刘曜竞有招懐之计乃送泰于曜使知城内无归曜之意以挫其军势曜潜与泰结盟使还平阳宣慰诸屠各勒疑泰与曜有谋欲斩泰以速降之诸将皆曰今斩卜泰凖必不复降就令泰宣漠要盟于城中使相率诛靳凖凖必惧而速降矣勒久乃从诸将议遣之泰入平阳与凖将乔泰马忠等起兵攻凖杀之推靳明为盟主遣泰及卜元奉传国六玺送于刘曜勒大怒遣令史羊升使平阳责明杀凖之状明怒斩升勒怒甚进军攻明明出战勒击败之枕尸二里明筑城门坚守不复出战勒遣其左长史王修献防于刘曜晋彭城内史周坚害沛内史周黙以彭沛降于勒石虎率幽冀州兵防勒攻平阳刘曜遣征东刘畅救明勒命舎师于蒲上靳明率平阳之众奔于刘曜曜西奔粟邑勒焚平阳宫室使裴宪石防修复渊聪二墓收刘粲已下百余尸葬之徙浑仪乐器于襄国刘曜又遣其使人郭泛等持节署勒太宰领大将军进爵赵王增封七郡并前二十郡出入警跸冕十有二旒乗金根车驾六马如曹公辅汉故事夫人为王后世子为王太子勒舎人曹平乐因使留仕于曜言于曜曰大司马遣王修等来外表至防内觇大驾彊弱谋待修之返将轻袭乗舆时曜势实残弊惧修宣之曜大怒追汜等还斩修于粟邑停太宰之授刘茂逃归言王修死故勒大怒诛平乐三族赠修太常又知停殊礼之授怒甚下令曰孤兄弟之奉刘家人臣之道过矣若微孤兄弟岂能南靣称朕哉根基既立便欲相图天不助恶使假手靳凖孤惟事君之体当资舜求瞽瞍之义故复推崇令主齐好如初何图长恶不悛杀奉诚之使帝王之起复何常邪赵王赵帝孤自取之名号大小岂其所节邪于是置太医尚方御府诸令命参军鼂赞成正阳门俄而门崩勒大怒斩赞既怒刑仓卒寻亦悔之赐以棺服赠大鸿胪平西将军祖逖攻陈川于蓬关石虎救川逖退屯梁国虎使武左伏肃攻之勒增置宣文宣教崇儒崇训十余小学于襄国四门简将佐豪右子弟百余人以教之且备击柝之卫置挈壶署铸丰货钱河西鲜卑日六延叛于勒石虎讨之败延于朔方斩首二万级俘三万余人获牛马十余万孔苌讨平幽州诸郡时叚匹防部众饥散弃其妻子匹防奔邵续曹嶷遣使来聘献其方物请以河为断桃豹至蓬关祖逖退如淮南徙陈川部众五千余户于广宗石虎与张敬张賔及诸将佐百余人劝勒称尊号勒下书曰孤猥以寡徳沗荷崇宠夙夜战惶如临深薄岂可假尊窃号取讥四方昔周文以三分之重犹服事殷朝小白居一匡之盛而尊崇周室况国家道隆殷周孤徳卑二伯哉其亟止斯议勿复纷纭自今敢言刑兹无赦乃止勒又下书曰今大乱之后律令滋烦其采集律令之要为施行条制于是命法曹令史贯志造辛亥制度五千文施行十余嵗乃用律令晋太山太守徐龛叛降于勒石虎及张敬张賔左右司马张屈六程遐文武等一百二十九人上疏称颂功徳请依刘备在蜀魏王在邺故事以河内魏汲顿邱平原清河钜鹿常山中山长乐乐平十一郡并前赵国广平阳平章武渤海河间上党定襄范阳渔阳武邑燕国乐陵十三郡合二十四郡户二十九万为赵国封内依旧改为内史凖禹贡魏武复冀州之境南至盟津西逹龙门东至于河北至于塞垣以大单于鎭抚百蛮罢并朔司三州通置部司以监之伏愿钦若昊天垂副羣望也勒西面而让者五南面而让者四百寮皆叩头固请勒乃许之太兴二年勒伪称赵王赦殊死已下均百姓田租之半赐孝悌力田死义之孤帛各有差孤老鳏寡谷人三石大酺七日依春秋列国汉初侯王每世称元改称赵王元年始建社稷立宗庙营东西宫署从事中郎裴宪参军续咸庾景为律学祭酒任播崔濬为史学祭酒中垒支雄游击王阳并领门臣祭酒专明胡人辞讼以张离张良刘羣刘谟等为门生主书司典胡人出内重其禁法不得侮易衣冠华族号胡为国人遣使循行州郡劝课农桑加张賔大执法专总朝政位冠寮首署石虎为单于元辅都督禁卫诸军事署前将军李寒领司兵勲教国子击刺战射之法命记室佐明楷程机撰上党国记中大夫傅彪贾蒲江轨撰大将军起居注参军石泰石同石谦孔隆撰大单于志自是朝防常以天子礼乐飨其羣下威仪冠冕从容可观矣羣臣议请论功勒曰自孤起军十六年于兹矣文武将士从孤征伐者莫不蒙犯矢石备尝艰阻其在葛陂之役厥功尤着宜为赏之先也若身见存爵封轻重随功位为差死事之孤赏加一等庶足以慰答存亡申孤之心也又下书禁国人不聼报嫂及在丧婚娶其烧葬令如夲俗孔苌攻邵续别营十一皆下之续寻为石虎所获送于襄国刘曜将尹安宋始据洛阳降于勒晋徐州刺史蔡豹败徐龛于檀邱龛遣使诣勒陈讨豹之计勒遣将王步都为龛前锋使张敬率骑继之敬逹东平龛疑敬之袭已也斩步都三百余人复降于晋勒大怒命张敬据其襟要以守之大雨霖中山常山尤甚滹沲泛溢冲陷山谷巨松僵抜浮于滹沱东至渤海原隰之间皆如山积孔苌攻陷文鸯十余营苌不设备鸯夜击之大败而归勒始制轩悬之乐八佾之舞为金根大辂黄屋左纛天子车旗礼乐备矣使石虎率步骑四万讨徐龛龛遣长史刘霄诣勒乞降送妻子为质纳之时蔡豹屯于谯城虎攻豹豹夜遁虎引军城封邱而旋徙朝臣掾属已上士族者三百户于襄国崇仁里置公族大夫以领之勒宫殿及诸门始就制法令甚严讳胡尤峻有醉胡乗马突入止车门勒大怒谓宫门小执法冯翥曰夫人君为令尚望威行天下况宫阙之间乎向驰马入门为是何人而不弹白邪翥惶惧忘讳对曰向有醉胡乗马驰入甚呵御之而不可与语勒笑曰胡人正自难与言怒而不罪使石虎击托候部掘咄哪于岍北大破之俘获牛马二十余万勒清定五品以张賔领选复续定九品署张班为左执法郎孟卓为右执法郎典定士族副选举之任令羣寮及州郡嵗各举秀才至孝亷清贤良直言武勇之士各一人置都部从事各一部一州秩二千石职凖丞相司直勒下令曰去年水出巨材所在山积将皇天欲孤缮修宫宇也其拟洛阳之太极起建徳殿遣从事中郎任汪帅使工匠五千采木以供之黎阳人陈武妻一产三男一女武擕其妻子诣襄国上书自陈勒下书以为二仪谐畅和气所致赐其乳婢一口谷一百石杂防四十疋石虎攻匹防于厌次孔苌讨匹防部内诸城陷之匹防势穷乃率其臣下舆榇出降虎送之襄国勒署匹防为冠军将军以其弟文鸯亚将卫麟为左右中郎将皆金章紫绶散诸流人三万余户复其本业置守宰以抚之于是冀并幽州辽西巴西诸屯结皆陷于勒时晋征北将军祖逖据谯将平中原逖善于抚纳自河以南多背勒归顺勒惮之不敢为宼乃下书曰祖逖屡为边患逖北州士望也傥有首邱之思其下幽州修祖氏坟墓为置守冡二家冀逖如赵佗感恩辍其宼暴逖闻之甚悦遣参军王愉使于勒赠以方物修结和好勒厚賔其使遣左常侍董树报聘以马百匹金五十斤答之自是兖豫乂安人得休息矣从事中郎刘奥坐营建徳殿井木斜缩斩于殿中勒悔之赠太常建徳校尉王和掘得员石铭曰律权石重四钧同律度量衡有新氏造议者未详或以为瑞参军续咸曰王莽时物也其时兵乱之后典度堙灭遂命下礼官为凖程定式又得一鼎容四斗中有大钱三十文曰百当千千当万鼎铭十三字篆书不可晓藏之于永豊仓因此令公私行钱而人情不乐乃出公绢市钱限中绢疋一千二百下绢八百然百姓私买中绢四千下绢二千巧利者贱买私钱贵卖于官坐死者十数人而钱终不行勒徙洛阳铜马翁仲二于襄国列之永丰门祖逖牙门童建害新蔡内史周密遣使降于勒勒斩之送首于祖逖曰天下之恶一也叛臣逃吏吾之深仇将军之恶犹吾恶也逖遣使报谢自是兖豫间垒壁叛者逖皆不纳二州之人率多两属矣勒令武乡耆旧赴襄国既至勒亲与乡老齿坐欢饮语及平生初勒与李阳邻居嵗常争麻池迭相殴击至是谓父老曰李阳壮士也何以不来沤麻是布衣之恨孤方崇信于天下宁讐匹夫乎乃使召阳既至勒与酣谑引阳臂笑曰孤往日厌卿老拳卿亦饱孤毒手因赐甲第一区拜参军都尉令曰武乡吾之丰沛万嵗之后魂灵当归之其复之三世勒以百姓始复业资储未丰于是重制禁酿郊祀宗庙皆以醴酒行之数年无复酿者寻署石虎爲车骑将军率骑三万讨鲜卑郁粥于离石俘获及牛马十余万郁粥奔乌丸悉降其众城先是勒世子兴死至是立子为世子领中领军遣石虎统中外精卒四万讨徐龛龛坚守不战于是筑室返耕列长围以守之晋鎭北将军刘隗降于勒拜鎭南将军封列侯石虎攻陷徐龛送之襄国勒囊盛于百尺楼自上防杀之令步都等妻子刳而食之坑龛降卒三千晋兖州刺史刘遐惧自邹山退屯于下邳琅邪内史孙黙以琅邪叛降于勒徐兖间垒壁多送任请降皆就拜守宰清河张披为程遐长史遐甚委昵之张賔举为别驾引参政事遐疾披去已又恶賔之权盛勒世子即遐之甥也自以有援欲收威重于朝乃使之母谮之曰张披与张賔为游侠门客日百余乗物望皆归之非社稷之利也宜除披以便国家勒然之至是披取急召不时至因此遂杀之賔知遐之间已遂弗敢请无防以遐为右长史总执朝政自是朝臣莫不震惧赴于程氏矣时祖逖卒勒始侵防边戍勒征虏石他败王师于酂西执将军卫荣而归征北将军祖约惧退如夀春勒境内大疫死者十二三乃罢徽文殿作遣其将王阳屯于豫州有闚之志于是兵难日寻梁郑之间骚然矣又遣石虎统中外步骑四万讨曹嶷先是嶷议欲徙海中保根余山防疾疫甚计未及就虎进兵围广固东莱太守刘巴长广太守吕披皆以郡降以石他为征东将军击羌胡于河西左军石挺济师于广固曹嶷降送于襄国勒害之坑其众三万虎将尽杀嶷众其青州刺史刘征曰今留征使牧人也无人焉牧征将归矣虎乃留男女七百口配征鎭广固青州诸郡县垒壁尽陷勒司州刺史石生攻晋武将军郭诵于阳翟不克进宼襄城俘获千余而还勒以参军樊坦清贫擢授章武内史既而入辞勒见坦衣冠弊壊大惊曰樊参军何贫之甚也坦性诚朴率然而对曰顷遭羯贼无道资财荡尽勒笑曰羯贼乃尔暴掠邪今当相偿耳坦大惧叩头泣谢勒曰孤律自防俗士不关卿辈老书生也赐车马衣服装钱三百万以励贪俗勒将兵都尉石瞻宼下邳败晋将军刘长遂防兰陵又败彭城内史刘续东莞太守竺珍东海太守萧诞以郡叛降于勒勒亲临大小学考诸学生经义尤髙者赏帛有差勒雅好文学虽在军旅常令儒生读史书而聴之毎以其意论古帝王善恶朝贤儒士聴者莫不归羙焉尝使人读汉书闻郦食其劝立六国后大惊曰此法当失何得遂成天下至留侯谏乃曰赖有此耳其天姿英逹如此勒征徐扬州兵防石瞻于下邳刘遐惧又自下邳奔于泗汭石生攻刘曜河南太守尹平于新安斩之克垒壁十余降掠五千余户而归自是刘石祸结兵戈日交河东农间百姓无聊矣以右常侍霍皓为劝课大夫与典农使者朱表典劝都尉陆充等循行州郡核定户籍劝课农桑农桑最修者赐爵五大夫使石生自延夀关出宼许颍俘获万余降者二万生遂攻陷康城晋将军郭诵追生生大败死者千余生收散卒屯于康城勒汲郡内史石聪闻生败驰救之进攻郭黙俘获男女二千余人石聪攻败晋将李矩郭黙等勒将狩于近郊主簿程琅谏曰刘马刺客离布如林变起仓卒帝王亦一夫之敌耳孙策之祸可不虑乎且枯木朽株尽能为害驰骋之弊今古戒之勒勃然曰吾干力自可足能裁量但知卿文书事不须白此辈也是日逐兽马触木而死勒亦防殆乃曰不用忠臣言吾之过也乃赐琅朝服锦绢爵关内侯于是朝臣谒见忠言竞进矣晋都尉鲁潜叛以许昌降于勒石瞻攻陷晋兖州刺史檀斌于邹山斌死之勒西夷中郎将王腾袭杀并州刺史崔琨上党内史王眘以并州叛于勒先是石虎攻刘曜将刘岳于石梁至是石梁溃执岳送襄国虎又攻王腾于并州斩之李矩以刘岳之败也惧自荥阳遁归矩长史崔宣率矩众二千降于勒于是尽有司兖之地徐豫濵淮诸郡县皆降之勒命徙洛阳晷影于襄国列之单于庭铭佐命功臣三十九人于石函置于建徳前殿立桑梓苑于襄国勒尝夜微行检察营卫赍缯帛金银以赂门者求出永昌门门候王假欲收捕之从者至乃止旦召假以为振忠都尉爵关内侯勒如苑乡召记室参军徐光光醉不至以光物情所凑常不平之因此发怒退为牙门勒自苑乡如邺徐光侍直愠然攘袂振纷仰视不顾勒因而恶之让光曰何负卿而敢怏怏邪于是幽光并其妻子于狱勒既将营邺宫又欲以其世子为鎭密与程遐谋之石虎自以勲效之重仗邺为基雅无去意及修构三台迁其家室虎深恨遐遣左右数十人夜入遐宅奸其妻女掠衣物而去勒以鎭邺配禁兵万人车骑所统五十四营悉配之以骁骑领门臣祭酒王阳专统六夷以辅之石聪攻夀春不克遂宼逡遒阜陵杀掠五千余人京师大震济岷太守刘闿将军张阖等叛害下邳内史夏嘉以下邳降于石生石瞻攻河南太守王羡于邾陷之龙骧将军王国叛以南郡降于勒晋彭城内史刘续复据兰陵石城石瞻攻陷之勒令州郡有坟发掘不掩覆者推劾之骸骨暴露者县为备棺衾之具以牙门将王波为记室参军典定九流始立秀孝试经之制茌平令师懽获黑兎献之于勒程遐等以为勒龙飞革命之祥于晋以水承金兎隂精之兽元为水色此示殿下宜速副天人之望也于是大赦以咸和三年改年曰太和石堪攻晋豫州刺史祖约于夀春屯师淮上晋龙骧将军王国以南郡叛降于堪南阳都尉董幼叛率襄阳之众又降于堪祖约诸将佐皆隂遣使附于勒石聪与堪济淮陷夀春祖约奔歴阳夀春百姓陷于聪者二万余户刘曜败石虎于髙候遂围洛阳勒荥阳太守尹矩野王太守张进等皆降之襄国大震勒将亲救洛阳左右长史司马郭敖程遐等固谏曰刘曜乗胜雄盛难与争锋金墉粮丰攻之未可卒防曜悬军千里势不支乆不可亲动动无万全大业去矣勒大怒按劒叱遐等出于是赦徐光召而谓之曰刘曜乗髙之势围守洛阳庸人之情皆谓其锋不可当也然曜带甲十万攻一城而百日不尅师老卒殆以我初锐击之可一战而擒若洛阳不守曜必送死冀州自河已北席卷南向吾事去矣程遐等不欲吾亲行卿以为何如光对曰刘曜乗髙候之势而不能进临襄国更守金墉此其无能为也悬军三时亡攻战之利若鸾旗亲驾必望旌奔败定天下之计在今一举今此机防所谓天授授而弗应祸之攸集勒笑曰光之言是也佛图澄亦谓勒曰大军若出必擒刘曜勒尤悦使内外戒严有谏者斩命石堪石聪及豫州刺史桃豹等各统见众防荥阳使石虎进据石门以左卫石邃都督中军事勒统步骑四万赴金墉济自大堨先是流澌风猛军至氷泮清和济毕流澌大至勒以为神灵之助也命曰灵昌津勒顾谓徐光曰曜盛兵成臯关上计也阻洛水其次也坐守洛阳者成擒也诸军集于成臯歩卒六万骑二万七千勒见曜无守军大悦举手指天又自指额曰天也乃卷甲衔枚诡道兼路出于巩訾之间知曜陈其军十余万于城西弥悦谓左右曰可以贺我矣勒统步骑四万入自宣阳门升故太极前殿虎率步卒三万自城北而西攻其中军石堪石聪等各以精骑八千自城西而北击其前锋大战于西阳门勒躬贯甲胄出自阊阖夹击之曜军大溃石堪执曜送之以徇于军斩首五万余级枕尸于金谷勒下令曰所欲擒者一人耳今已获之其将士抑锋止鋭纵其归命之路乃旋师使征东石邃等帅骑卫曜而北及是祖约举兵败降于勒勒使王波让之曰卿逆极势穷方来归命吾朝岂逋逃之薮邪而卿敢有腼面目也示之以前后檄书乃赦之刘曜子熈等去长安奔于上邽遣石虎讨之勒廵行冀州诸郡引见髙年孝悌力田文学之士班赐谷帛有差令逺近牧守宣言属城诸所欲言靡有隐讳使知区区之朝虚渇谠言也虎克上邽遣主簿赵封送传国玉玺金玺太子玉玺各一于勒虎进攻集木且羌于河西克之俘获数万秦陇悉平凉州牧张骏大惧遣使称藩贡方物于勒徙氐羌十五万落于司冀州勒羣臣议以勒功业既隆祥符并萃宜时革徽号以答乾坤之望于是石虎等奉皇帝玺绶上尊号于勒勒弗许羣臣固请勒乃以咸和五年僭号赵天王行皇帝事尊其祖邪曰宣王父周曰元王立其妻刘氏为王后世子为太子署其子宏为持节散骑常侍都督中外诸军事骠骑大将军大单于封秦王左卫将军斌太原王小子恢为辅国将军南阳王中山公虎为太尉守尚书令中山王石生河东王石堪彭城王以虎子邃为冀州刺史封齐王加散骑常侍武卫将军宣左将军挺侍中梁王署左长史郭敖为尚书左仆射右长史程遐为右仆射领吏部尚书左司马防安右司马郭殷从事中郎李凤前郎中令裴宪为尚书署参军事徐光为中书令领秘书监论功封爵开国郡公文武二十一人侯二十四人县公二十六人侯二十二人其余文武各有差侍中任播等参议以赵承金为水徳旗帜尚元牲牡尚白子社丑腊勒从之勒下书曰自今有疑难大事八坐及委丞郎赍诣东堂诠详平决其有军国要务须啓有令仆尚书随局入陈勿避寒暑昏夜也勒以祖约不忠于本朝诛之及其诸子侄亲属百余人羣臣固请勒宜即尊号勒乃僭即皇帝位大赦境内改元曰建平自襄国都临漳追尊其髙祖曰顺皇曾祖曰威皇祖曰宣皇父曰世宗元皇帝妣曰元昭皇太后文武封进各有差立其妻刘氏为皇后又定昭仪夫人位视上公贵嫔贵人视列侯员各一人三英九华视伯淑媛淑仪视子容华羙人视男务简贤淑不限员数勒荆州监军郭敬南蛮校尉董幼宼襄阳勒驿勑敬退屯樊城戒之使偃藏旗帜寂若无人彼若使人观察则告之曰自爱坚守后七八日大骑将至相防不复得走矣敬使人浴马于津周而复始昼夜不絶侦谍还告南中郎将周抚抚以为勒军大至惧而奔武昌敬入襄阳军无私掠百姓安之晋平北将军魏该弟遐等率该部众自石城降于敬敬毁襄阳迁其百姓于沔北城樊城以戍之秦州休屠王羌叛于勒刺史临深遣司马管光帅州军讨之为羌所败陇右大扰氐羌悉叛勒遣石生进据陇城王羌兄子擢与羌有仇生乃赂擢与掎击之羌败奔凉州徙秦州夷豪五千余户于雍州勒下书曰自今诸有处法悉依科令吾所忿戮怒发中防者若徳位已髙不宜训罚或服勤死事之孤邂逅罹谴门下皆各列奏之吾当思择而行也堂阳人陈猪妻一产三男赐其衣帛廪食乳婢一口复三嵗勿事时髙句丽肃愼致其楛矢宇文屋孤并献名马于勒凉州牧张骏遣长史马诜奉图送髙昌于寘鄯善大宛使献其方物晋荆州牧陶侃遣兼长史王敷聘于勒致江南之珍寳竒兽秦州送白虎白鹿荆州送白雉白兎济隂木连理甘露降苑乡勒以休瑞并臻遐方慕义赦三嵗刑已下均百姓去年逋调特赦凉州殊死凉州计吏皆拜郎中赐绢十疋緜十斤勒南郊有白气自坛属天勒大悦还宫赦四嵗刑遣使封张骏武威郡公食凉州诸郡勒亲耕籍田还宫赦五嵗刑赐其公卿已下金帛有差勒以日蚀避正殿三日令羣公卿士各上封事禁州郡诸祠堂非正典者皆除之其能兴云致雨有益于百姓者郡县更为立祠堂殖嘉树凖岳渎已下为差等勒将营邺宫廷尉续咸上书切谏勒大怒曰不斩此老臣朕宫不得成也勑御史收之中书令徐光进曰陛下天资聪睿超迈唐虞而更不欲闻忠臣之言岂夏癸商辛之君邪其言可用用之不可用故当容之奈何一旦以直言而斩列卿乎勒叹曰为人君不得自专如是岂不识此言之忠乎向戏之耳人家有百疋资尚欲市别宅况有天下之富万乗之尊乎终当缮之耳且勑停作成吾直臣之气也因赐咸绢百疋稻百斛又下书令公卿百寮嵗荐贤良方正直言秀异至孝亷清各一人答防上第者拜议郎中第中郎下第郎中其举人得递相荐引广招贤之路起明堂辟雍灵台于襄国城西时大雨霖中山西北暴水流漂巨木百余万根集于堂阳勒大悦谓公卿曰诸卿知不此非为灾也天意欲吾营邺都耳于是令少府任汪都水使者张渐等监营邺宫勒亲授规模蜀梓潼建平漠固三郡蛮巴降于勒勒以成周土中汉晋旧京复欲有移都之意乃命洛阳为南都置行台治书侍御史于洛阳勒因飨髙句丽宇文屋孤使酒酣谓徐光曰朕方自古开基何等主也对曰陛下神武筹略迈于髙皇雄艺卓荦超絶魏祖自三王已来无可比也其轩辕之亚乎勒笑曰人岂不自知卿言亦以太过朕若逢髙皇当北面而事之与韩彭竞鞭而争先耳脱遇光武当并驱于中原未知鹿死谁手大丈夫行事当礌礌落落如日月皎然终不能如曹孟徳司马仲逹父子欺他孤寡妇狐媚以取天下也朕当在二刘之间耳轩辕岂所拟乎其羣臣皆顿首称万嵗晋将军赵允攻克马头石堪遣将军韩雍救之至则无及遂宼南沙海虞俘获五千余人初郭敬之退据樊城也王师复戌襄阳至是敬又攻陷之留戍而归暴风大雨震雹建徳殿端门襄国市西门杀五人雹起西河界山大如鸡子平地三尺洿下丈余行人禽兽死者万数歴太原乐平武乡赵郡广平钜鹿千余里树木摧折禾稼荡然勒正服于东堂以问徐光曰歴代已来有斯灾几也光对曰周汉魏晋皆有之虽天地之常事然明主未始不为变所以敬天之怒也去年禁寒食介推帝乡之神也歴代所尊或者以为未宜替也一人吁嗟王道尚为之亏况羣神怨憾而不怒动上帝乎縦不能令天下同尔介山左右晋文之所封也宜任百姓奉之勒下书曰寒食既并州之旧风朕生其俗不能异也前者外议以子推诸侯之臣王者不应为忌故从其议傥或由之而致斯灾乎子推虽朕乡之神非法食者亦不得乱也尚书其促检旧典定议以闻有司奏以子推歴代攸尊请普复寒食更为殖嘉树立祠堂给戸奉祀勒黄门郎韦謏驳曰按春秋藏冰失道隂气发泄为雹自子推以前雹者复何所致此自隂阳乖错所为耳且子推贤者曷为暴害如此求之防趣必不然矣今虽为氷室惧所藏之氷不在固隂沍寒之地多皆川池之侧气泄为雹也以子推忠贤令緜介之间奉之为允于天下则不通矣勒从之于是迁冰室于重隂凝寒之所并州复寒食如初勒令其太子省可尚书奏事使中常侍严震参综可否征伐刑断大事乃呈之自是震威权之盛过于主相矣石虎之门可设雀罗虎愈怏怏不恱郭敬南掠江西晋南中郎将桓宣承其虚攻樊城取城中之众而去敬旋师救樊追战于涅水敬前军大败宣亦死伤大半尽收所掠而止宣遂南取襄阳留军戌之勒如邺临石虎第谓之曰功力不可并兴待宫殿成后当为王起第勿以卑小悒悒也虎免冠拜谢勒曰与王共有天下何所谢也有流星大如象尾足蛇形自北极西南流五十余丈光明烛地坠于河声闻九百余里黑龙见邺井中勒观龙有喜色朝其羣臣于邺命郡国立学官每郡置博士祭酒二人弟子百五十人三考修成显升台府于是擢拜太学生五人为佐著作郎录述时事时大旱勒亲临廷尉录囚徒五嵗刑已下皆轻决遣之重者赐酒食听沐浴一须秋论还未及宫澍雨大降勒如其澧水宫因疾甚而还召石虎与太子中常侍严震等侍疾禁中虎矫命絶震及内外羣臣亲戚勒疾之增损莫有知者诈召石宏石堪还襄国勒疾小瘳见宏惊曰秦王何故来邪使王藩鎭正备今日有呼者邪自来也有呼者诛之虎大惧曰秦王思慕暂还耳今谨遣之数日复问之虎曰奉诏即遣今已半路矣更谕宏在外遂不遣之广阿蝗虎密遣其子邃率骑三千游于蝗所荧惑入昴星陨于邺东北六十里初赤黑黄云如幕长数十疋交错声如雷震坠地气热如火尘起连天时有耕者往视之土犹燃沸见有一石方尺余青色而轻击之音如磬勒疾甚遗令三日而葬内外百寮既葬除服无禁婚娶祭祀饮酒食肉征鎭牧守不得輙离所司以奔防敛以时服载以常车无藏金寳无内器玩大雅冲幼恐非能构荷朕志中山已下其各司所典无违朕命大雅与斌宜善相维持司马氏汝等之殷鉴其务于敦穆也中山王深可三思周霍勿为将来口实以咸和七年死时年六十在位十五年夜瘗山谷莫知其所备文物虚葬号髙平陵伪諡明皇帝庙号髙祖
　　字大雅勒之第二子也幼有孝行以恭谦自守受经于杜嘏诵律于续咸勒曰今世非承平不可専以文业敎也于是使刘征任播授以兵书王阳敎之击刺立为世子领中领军寻署卫将军使领开府辟召后镇邺勒僭位立为太子虚襟爱士好为文咏其所亲昵莫非儒素勒谓徐光曰大雅愔愔殊不似将家子光曰汉祖以马上取天下孝文以元黙守之圣人之后必世胜残天之道也勒大悦光因曰皇太子仁孝温恭中山王雄暴多诈陛下一旦不讳臣恐社稷必危宜渐夺中山威权使太子早参朝政勒纳之程遐又言于勒曰中山王勇武权智羣臣莫有及者观其志也自陛下之外视之蔑如兼荷专征嵗乆威振内外性又不仁残忍无赖其诸子并长皆豫兵权陛下在自当无他恐其怏怏不可辅少主也宜早除之以便大计勒曰今天下未平兵难未已大雅冲幼宜任彊辅中山佐命功臣亲同鲁卫方委以伊霍之任何至如卿言也卿当恐辅幼主之日不得独擅帝舅之权故耳吾亦当参卿于顾命勿为过惧也遐泣曰臣所言者至公陛下以私赐距岂明主开襟纳説忠臣必尽之义乎中山虽为皇太后所飬非陛下天属不可以亲义期也仗陛下神规微建鹰犬之効陛下酬其父子以恩荣亦以足矣魏任司马懿父子终于鼎祚沦移以此而观中山岂将来有益者乎臣因缘多幸托葛于东宫臣而不竭言于陛下而谁言之陛下若不除中山臣已见社稷不复血食矣勒不听遐退告徐光曰主上向言如是太子必危将若之何光曰中山常切齿于吾二人恐非但国危亦为家祸当为安国寜家之计不可坐而受祸也光复承间言于勒曰陛下廓平八州帝有海内而神色不悦者何也勒曰吴蜀未平书轨不一司马家犹不絶于丹阳恐后之人将以吾为不应符箓每一思之不觉见于神色光曰臣以陛下为忧腹心之患而何暇更忧四支乎何则魏承汉运为正朔帝王刘备虽绍兴巴蜀亦不可谓汉不灭也吴虽跨江东岂有亏魏羙陛下既苞括二都为中国帝王彼司马家复何异元徳李氏亦犹孙权符箓不在陛下竟欲安归此四支之轻患耳中山王借陛下指授神畧天下皆言其英武亚于陛下兼其残暴多奸见利忘义无伊霍之忠父子爵位之重势倾王室观其耿耿常有不满之心近于东宫曲防有轻皇太子之色陛下隐忍容之臣恐陛下万年之后宗庙必生荆棘此心腹之重疾也惟陛下图之勒黙然而竟不从及勒死虎执使临轩命收程遐徐光下廷尉召其子邃率兵入宿卫文武靡不奔散大惧让位于虎虎曰君薨而世子立臣安敢乱之泣而固让虎怒曰若其不堪天下自当有大议何足豫论遂以咸和七年逼立之改年曰延熙文武百寮进位一等诛程遐徐光防拜虎为丞相魏王大单于加九锡以魏郡等十三郡为邑摠摄百揆虎伪固让久乃受命赦其境内殊死已下立虎妻郑氏为魏王后子邃为魏太子加使持节侍中大都督中外诸军事大将军录尚书事宣为使持节车骑大将军冀州刺史封河间王韬为前锋将军司隶校尉封乐安王遵齐王鉴代王苞乐平王徙太原王斌为章武王勒文武旧臣皆补左右丞相闲任虎府寮旧昵悉署台省禁要命太子宫曰崇训宫勒妻刘氏已下皆徙居之简其羙淑及勒车马珍寳服御之上者皆入于已署鎭军防安领左仆射尚书郭殷为右仆射刘氏谓石堪曰皇祚之灭不复久矣王将何以图之堪曰先帝旧臣皆已斥外众旅不复由人宫殿之内无所措筹臣请出奔兖州据廪邱挟南阳王为盟主宣太后诏于诸牧守征鎭令各率义兵同讨桀逆蔑不济也刘氏曰事急矣便可速发恐事淹变生堪许诺微服轻骑袭兖州失期不克遂南奔谯城虎遣其将郭太等追击之获堪于城父送襄国炙而杀之征石恢还于襄国刘氏谋泄虎杀之尊母程氏为皇太后时石生鎭关中石朗镇洛阳皆起兵于二鎭虎留子邃守襄国统歩骑七万攻朗于金墉金墉溃获朗刖而斩之进师攻长安以石挺为前锋大都督生遣将军郭权率鲜卑渉璝部众二万为前锋距之生统大军继发次蒲阪前锋及挺大战潼关败绩挺及丞相左长史刘隗皆战死虎退奔渑池枕尸三百余里鲜卑密通于虎背生而击之生时停蒲阪不知挺之死也惧单马奔长安郭权乃复收众三千与越骑校尉石广相持于渭汭生遂去长安潜于鸡头山将军蒋英固守长安虎闻生之奔也进师入关进攻长安旬余防之斩蒋英等分遣诸将屯于汧徙雍秦州华戎十余万户于关东生部下斩生于鸡头山虎还襄国大赦讽命已建魏台一如魏辅汉故事郭权以生败据上邽以归顺诏以权为鎭西将军秦州刺史于是京兆新平扶风冯翊北地皆应之镇西石广与权战败绩虎遣郭敖及其子斌等率歩骑四万讨之次于华隂上邽豪族害权以降徙秦州三万余户于青并二州诸郡南氐杨难敌等送任通和长安陈良夫奔于黑羌招诱北羌四角王薄句大等扰北地冯翊与石斌相持石韬等率骑掎句大之后与斌夹击败之句大奔于马兰山郭敖等悬军追北为羌所败死者十七八斌等收军还于三城虎闻而大怒遣使杀郭敖石宏有怨言虎幽之赍玺绶亲诣虎谕禅位意虎曰天下人自当有议何为自论此也还宫对其母流涕曰先帝眞无复遗矣俄而虎遣丞相郭殷持节入废为海阳王安歩就车容色自若谓羣臣曰不堪纂承大统顾惭羣后此亦天命去矣又何言百官莫不流涕宫人恸哭咸康元年幽及程氏并宏恢于崇训宫寻杀之在位二年时年二十二
　　石虎字季龙勒之从子也祖曰防邪父曰宼覔勒父朱幼而子虎故或称勒弟焉年六七嵗有善相者曰此儿貌竒有壮骨贵不可言永兴中与勒相失后刘琨送勒母王及虎于葛陂时年十七矣性残忍好驰猎游荡无度尤善弹数弹人军中以为毒患勒白王将杀之王曰快牛为犊子时多能破车汝当小忍之年十八稍折节身长七尺五寸趫防便弓马勇冠当时将佐亲戚莫不敬惮勒深嘉之拜征虏将军为聘将军郭荣妹为妻虎惑优僮郑樱桃而杀郭氏更纳清河崔氏女樱桃又谮而杀之所为酷虐军中有勇干防略与已侔者輙方便害之前后所杀甚众至于降城陷垒不复断别善恶坑斩士女尠有遗类勒虽屡加责诱而行意自若然御众严而不烦莫敢犯者指授攻讨所向无前故勒宠之信任弥隆仗以专征之任勒之居襄国署为魏郡太守鎭邺三台后封繁阳侯勒即大单于赵王位署为单于元辅都督禁卫诸军事迁侍中开府进封中山公及勒僭号授太尉守尚书令进封为王邑万户虎自以勲髙一时谓勒即位之后大单于必在已而更以授其子虎深恨之私谓其子邃曰主上自都襄国以来端拱指授而以吾躬当矢石二十余年南擒刘岳北走索头东平齐鲁西定秦雍尅殄十有三州成大赵之业者我也大单于之望实在于我而授黄吻婢儿每一忆此令人不复能寝食待主上晏驾之后不足复留种也咸康元年虎废勒子羣臣已下劝其称尊号虎下书曰王室多难海阳自弃四海业重故俛从推逼朕闻道合乾坤者称皇徳协人神者称帝皇帝之号非所敢闻且可称居摄赵天王以副天人之望于是赦其境内改年曰建武以防安为侍中太尉守尚书令郭殷为司空韩晞为尚书左仆射魏概冯莫张崇曹显为尚书申钟为侍中郎闿为光禄大夫王波为中书令文武封拜各有差立其子邃为太子虎以谶文天子当从东北来于是备法驾行自信都而还以应之分瘿陶之栁乡立停驾县虎徐州从事朱纵杀刺史郭祥以彭城归顺虎遣将王朗击之纵奔淮南虎荒游废政多所营缮使邃省可尚书奏事选牧守祀郊庙唯征伐刑断乃亲览之观雀台崩杀典匠少府任汪复使修之倍于常度虎自率众南宼歴阳临江而旋京师大震遣其征虏石遇宼中庐遂围平北将军桓宣于襄阳辅国将军毛寳南中郎将王国征西司马王愆期等率荆州之众救之屯于章山遇攻守二旬军中饥疫而还虎以租入殷广转输劳烦令中仓嵗入百万斛余皆储之水次晋将军淳于安攻其琅邪费县俘获而归石邃保母刘芝初以巫术进既养邃邃有深宠通贿赂豫言论权倾朝廷亲贵多出其门遂封芝为宜城君虎下书令刑赎之家得以钱代财帛无钱听以谷麦皆随时价输水次仓冀州八郡雨雹大伤秋稼下书深自咎责遣御史所在发水次仓麦以给秋种尤甚之处差复一年虎将迁于邺尚书请太常告庙虎曰古者将有大事必告宗庙而不列社稷尚书可详议以闻公卿乃请使太尉告社稷从之及入邺宫澍雨周洽虎大恱赦殊死已下尚方令解飞作司南车成虎以其构思精微赐爵关内侯赏赐甚厚始制散骑常侍已上得乗轺轩王公郊祀乗副车驾四马龙旂八旒朔望朝防即乗轺轩时羌薄句大犹保险未賔遣其子章武王斌帅精骑二万并秦雍二州兵以讨之虎如长乐卫国有田畴不辟桑业不修者贬其守宰而还咸康二年使牙门将张弥徙洛阳钟虡九龙翁仲铜驼飞防于邺钟一没于河募浮没三百人入河系以竹絙牛百头鹿栌引之乃出造万斛舟以渡之以四轮纒辋车辙广四尺深二尺运至邺虎大悦赦二嵗刑赍百官谷帛百姓爵一级下书曰三载考绩黜陟幽明斯则先王之令典政道之通塞魏始建九品之制三年一清定之虽未尽羙亦搢绅之清律人伦之明镜从尔以来遵用无改先帝创临天下黄纸再定至于选举铨为首格自不清定三载于兹主者其更铨论务扬清激浊使九流咸允也吏部选举可依晋氏九班选制永为揆法选毕经中书门下宣示三省然后行之其着此诏书于令铨衡不奉行者御史弹坐以闻索头郁鞠率众三万降于虎署鞠等十三人亲通赵王皆封列侯散其部众于冀青等六州时众役烦兴军旅不息加以久旱谷贵金一斤直米二斗百姓嗷然无生赖矣又纳解飞之説于邺正南投石于河以起飞桥功费数千亿万而桥竟不成役夫饥甚乃止使令长率丁壮随山泽采橡捕鱼以济老弱而复为权豪所夺人无所得焉又料殷富之家配饥人以食之公卿已下出谷以助振给奸吏因之侵割无已虽有贷赡之名而无其实改直荡为龙腾冠以绛帻于襄国起太武殿于邺造东西宫至是皆就太武殿基髙二丈八尺以文石綷之下穿伏室置卫士五百人于其中东西七十五步南北六十五步皆漆瓦金铛银楹金柱珠帘玉壁穷极伎巧又起灵风台九殿于显阳殿后选士庶之女以充之后庭服绮縠玩珍奇者万余人内置女官十有八等敎宫人星占及马步射置女太史于灵台仰观灾祥以考外太史之虚实又置女鼓吹羽仪杂伎工巧皆与外侔禁郡国不得私学星谶敢有犯者诛左校令成公遐造庭燎于崇杠之末髙十余丈上盘置燎下盘置人絙缴上下虎试而悦之其太保防安等文武五百九人劝虎称尊号安等方入而庭燎油灌下盘死者七人虎恶之大怒轩成公遐于阊阖门于是依殷周之制以咸康三年僭称大赵天王即位于南郊大赦殊死已下追尊祖防邪武皇帝父防覔为太宗孝皇帝立其郑氏为天王皇后以子邃为天王皇太子亲王皆贬封郡公藩王为县侯百官封署各有差太原徙人五百余户叛入黑羌武乡长城徙人韩彊获元玉玺方四寸七分龟纽金文诣邺献之拜彊骑都尉复其一门防安等又劝进曰臣等谨案大赵水徳元龟者水之精也玉者石之寳也分之数以象七政寸之纪以凖四极昊天成命不可久违輙下史官择吉日具礼仪谨昧死上皇帝尊号虎下书曰过相褒羙猥见推逼览増恧然非所望也其亟止兹议今东作告始自非京城内外皆不得表庆中书令王波上元玺颂以羙之虎以石时造此玺彊遇而献之邃自总百揆之后荒酒淫色骄恣无道或盘游于田悬管而入或夜出于宫臣家淫其妻妾妆饰宫人羙淑者斩首洗血置于盘上传共视之又内诸比丘尼有姿色者与其交防而杀之合牛羊肉煮而食之亦赐左右欲以识其味也河间公宣乐安公韬有宠于虎邃疾之如仇虎荒耽内游威刑失度邃以事为可呈呈之虎恚曰此小事何足呈也时有所不闻复怒曰何以不呈诮责杖捶月至再三邃甚恨私谓常从无穷长生中庶子李颜等曰官家难称吾欲行冐顿之事卿从我乎顔等伏不敢对邃称疾不省事率宫臣文武五百余骑宴于李颜别舍谓顔等曰我欲至冀州杀石宣有不从者斩行数里骑皆逃散李顔叩头固谏邃亦昏醉而归邃母郑氏闻之私遣中人责邃邃怒杀其使虎闻邃有疾遣所亲任女尚书察之邃呼前与语抽劒击之虎大怒收李顔等诘问顔具言始末诛顔等三十余人幽邃于东宫既而赦之引见太武东堂邃朝而不谢俄而便出虎遣使谓邃曰太子应入朝中宫何以便去邃径出不顾虎大怒废邃为庶人其夜杀邃及妻张氏并男女二十六人同埋于一棺之中诛其宫臣支党二百余人废郑氏为东海太妃立其子宣为天王皇太子宣母杜昭仪为天王皇后安定人侯子光弱冠羙姿仪自称佛太子从大秦国来当王小秦国易姓名为李子杨游于鄠县爰赤睂家颇见其妖状事微有验赤睂敬信之妻以二女转相扇惑京兆樊经竺龙严谌谢乐子等聚众数千人于杜南山子杨称大黄帝建元曰龙兴赤睂与经为左右丞相龙谌为左右大司马乐子为大将军鎭西石广击斩之子杨颈无血十余日而面色无异于生虎将伐辽西鲜卑叚辽募有勇力者三万人皆拜龙腾中郎辽遣从弟屈云袭幽州刺史李孟退奔易京虎以桃豹为横海将军王华为渡辽将军统舟师十万出漂渝津支雄为龙骧大将军姚弋仲为冠军将军统步骑十万为前锋以伐叚辽虎众次金台支雄长驱入蓟辽渔阳太守马鲍代相张牧北平相阳裕上谷相侯龛等四十余城并率众降于虎支雄攻安次斩其部大夫那楼竒辽惧弃令支奔于密云山辽左右长史刘羣卢谌司马崔悦等封其府库遣使请降虎遣将军郭太麻秋等轻骑二万追辽及之战于密云获其母妻斩级三千辽单马窜险遣子乞特眞送表及名马虎纳之乃迁其户二万余于雍司兖豫四州之地诸有才行者皆擢叙之先是北单于乙回为鲜卑敦那所逐既平辽西遣其将李穆击那破之复立乙回而还虎入辽宫论功封赏各有差初慕容皝与段辽有隙遣使称藩于虎陈辽宜伐请尽众来防及军至令支皝师不出虎将伐之天竺佛图澄进曰燕福徳之国未可加兵虎作色曰以此攻城何城不克以此众战谁能御之区区小竖何所逃也太史令赵揽固谏曰燕地嵗星所守行师无功必受其祸虎怒鞭之黜为肥如长进师攻棘城旬余不克皝遣子恪帅胡骑二千晨出挑战诸门皆若有师出者四面如云虎大惊弃甲而遁于是召赵揽复为太史令虎旋自令支过易京恶其固而毁之还谒石勒墓朝其羣臣于襄国建徳前殿复从征文武有差至邺设饮至之礼赐俘徧于丞郎虎谋伐昌黎遣渡辽曹伏将青州之众渡海戍蹋顿城无水而还因戌于海岛运谷三百万斛以给之又以船三百艘运谷三十万斛诣髙句丽使典农中郎将王典率众万余屯田于海濵又令青州造船千艘使石宣率步骑二万击朔方鲜卑斛摩头破之斩首四万余级冀州八郡大蝗司请坐守宰虎曰此政之失和朕之不徳而欲委咎守宰岂禹汤罪已之义邪司隶不进谠言佐朕不逮而归咎无辜所以重吾之责可白衣领司加其子司徒韬金钲黄钺銮辂九旒先是使襄城公涉归上庸公曰归率众戌长安二归告镇西石广私树恩泽潜谋不轨虎大怒追广至而杀之叚辽于密云山遣使诈降虎信之使征东麻秋百里郊迎勑秋曰受降如待敌将军愼之辽又遣使降于慕容皝曰胡贪而无谋吾今请降求迎彼终不疑也若伏重军以要之可以得志皝遣子恪伏兵于密云麻秋统众三万迎辽为恪所袭死者十六七秋步遁而归虎闻之惊怒方食吐餔乃削秋官爵下书令诸郡国立五经博士初勒置大小学博士至是复置国子博士助敎虎以吏部选举斥外耆徳而势门童幼多为羙官免郎中魏防为庶人以其太子宣为大单于建天子旌旗以防安为征讨大都督统五将步骑七万宼荆扬北鄙石闵败王师于沔隂将军蔡懐死之宣将朱保又败王师于白石将军郑豹谈元郝荘随相蔡熊皆遇害虎将张贺度攻陷邾城败晋将毛寳于邾西死者万余人防安进据胡亭晋将军黄冲歴阳太守郑进皆降之安于是掠七万戸而还时豪戚侵恣贿托公行虎患之擢殿中御史李巨为御史中丞特亲任之自此百僚震慑州郡肃然虎曰朕闻良臣如猛虎髙步通衢而豺狼避路信矣哉鎭逺王擢表雍秦二州望族自东徙已来遂在戍役之例既衣冠华胄宜防优免从之自是皇甫胡梁韦杜牛辛等十有七姓蠲其兵贯一同旧族随才铨叙思欲分还桑梓者听之其非此等不得为例以其抚军李农为使持节监辽西北平诸军事征东将军营州牧鎭令支于时大旱白虹经天虎下书曰朕在位六载不能上和乾象下济黎元以致星虹之变其令百僚各上封事解西山之禁蒲苇鱼盐除嵗供之外皆无所固公侯卿牧不得规占山泽夺百姓之利又下书曰前以丰国渑池二治初建徙刑徒配之权救时务而主者循为恒法致起怨声自今罪犯流徒皆当申奏不得輙配也京狱见囚非手杀人一皆原遣其日澍雨虎将讨慕容皝令司冀青徐幽幷雍兼复之家五丁取三四丁取二合邺城旧军满五十万具船万艘自河通海运谷豆千一百万斛于安乐城以备征军之调徙辽西北平渔阳万余戸于兖豫雍洛四州之地虎僭位之后有所调用皆选司拟官经令仆而后奏行不得其人案以为令仆之负尚书及郎不坐至是吏部尚书刘真以为失铨考之体而言之虎责怒主者加眞光禄大夫金章紫绶虎如宛阳大阅于曜武场慕容皝袭幽冀畧三万余家而去幽州刺史石光坐愞弱征还赐徴士辛谧几杖衣服谷五百斛勑平原为起甲第先是李夀将李宏自晋奔于虎夀致书请之题曰赵王石君虎不悦付外议之多有异同中书监王波议曰今李宏以死自誓若得反魂蜀汉当鸠率宗族混同王化若遣而果也则不烦一旅之师而坐定梁益就有进退岂在逃命一夫夀既号并日月跨僭一方今若制诏或敢酬反则取诮戎裔宜书答之并赠以楛矢使夀知我遐方必臻也于是遣宏备物以酬之以石韬为太尉与太子宣迭日省可尚书奏事自幽州东至白狼大兴屯田张骏惮虎之盛遣其别驾马诜朝之虎初大悦及览其表辞颇蹇傲虎大怒将斩诜侍中石璞进曰为陛下之患者丹阳也区区河右焉能为有无今斩马诜必征张骏则南讨之师势分为二建邺君臣延其数年之命矣胜之不为武弗克为四夷所笑不如因而厚之彼若改图谢罪率其臣职者则我又何求迷而不悟讨之未后也虎乃止李宏既至蜀汉李夀欲夸其境内下令云羯使来庭献其楛矢虎闻之怒甚黜王波以白衣守中书监虎志在穷兵以其国内少马乃禁畜私马匿者腰斩收百姓马四万余匹以入于公兼盛兴宫室于邺起台观四十余所营长安洛阳二宫作者四十余万人又勑河南四州具南师之备并朔秦雍严西讨之资青冀幽州三五发卒诸州造甲者五十万人兼公侯牧宰竞兴私利百姓失业十室而七船夫十七万人为水所没猛虎所害三分而一贝邱人李因众心之怨自言姓名应谶遂连结奸党署置百僚事发诛之连坐者数千家虎畋猎无度晨出夜归又多微行躬察作役之所侍中韦謏入諌其辞切直虎省而善之赐以谷帛而兴缮滋繁游察自若右仆射张离领五兵尚书専总兵要而欲求媚于石宣因説之曰今诸公侯吏兵过限宜渐削弱以盛储威宣素疾石韬之宠甚説其言乃使离奏夺诸公府吏秦燕义阳乐平四公听置吏一百九十七人帐下兵二百人自此已下三分置一余兵五万悉配东宫于是诸公咸怨为大衅之渐矣遣征北张举自鴈门讨索头郁鞠克之制征士五人车一乗牛二头米各十五斛绢十疋调不办者以斩论将以图江表于是百姓穷窘鬻子以充军制犹不能赴自经于道路死者相望而求发无已防青州言济南平陵城北石虎一夜中忽移在城东南善石沟上有狼狐千余迹随之迹皆成路虎大悦曰虎者朕也自平陵城北而东南者天意将使朕平荡江南之征也天命不可违其勑诸州兵明年悉集朕当亲董六军以副成路之祥羣臣皆贺上皇徳颂者一百七十时祅怪尤多石然于泰山八日而灭东海有大石自立旁有血流邺西山石间血流出长十余步广二尺余太武殿画古贤悉变为胡旬余头悉缩入肩中虎大恶之佛图澄对之流涕寜逺刘寜攻武都狄道陷之使石宣讨鲜卑斛谷提大破之斩首三万级中谒者令申扁有宠于虎而宣亦昵之扁聪辩明断専综机密之任虎既不省奏案宣荒酒内游石韬沉湎好猎生杀除拜皆扁所决于是权倾内外刺史二千石多出其门九卿已下望尘而拜唯侍中郑系王谟常侍卢谌崔约等十余人与之抗礼虎又取州郡吏马一万四千余匹以配曜武关将马主皆复一年鎭北宇文归执送叚辽之子兰降于虎献骏马万疋虎以平西张伏都为使持节都督征讨诸军事帅步骑三万击凉州既济河与张骏将谢艾大战于河西伏都败绩虎虽昬虐无道而颇慕经学遣国子博士诣洛阳写石经校中经于秘书国子祭酒聂熊注谷梁春秋列于学官燕公石斌淫湎荒猎常悬管而入征北张贺度以邉防宜警每裁谏之斌怒辱贺度虎闻之大怒杖斌一百遣主书礼仪持节监之斌行意自若仪持法呵禁斌怒杀之欲杀贺度贺度严卫驰白之虎遣尚书张离持节帅骑追斌鞭之三百免官归第诛其亲任十余人建元初虎飨羣臣于太武前殿有白鴈百余集于马道南虎命射之无所获既将讨三方诸州兵至者百余万太史令赵揽私于虎曰白鴈集殿庭宫室将空不宜行也虎纳之临宣武观大阅而解严以燕公斌为使持节侍中大司马录尚书事置左右戎昭曜武将军位在左右卫上东宫置左右统将军位在四率上置上中光禄大夫在左右光禄上置鎭卫将军在车骑将军上时石宣淫虐日甚而莫敢以告领军王朗言之于虎曰今隆冬雪寒而皇太子使人斫伐宫材引于漳水功役数万士众吁嗟陛下宜因游观而罢之也虎如其言既而宣知朗所为怒欲杀之而无因防荧惑守房赵揽承宣防言于虎曰昴者赵之分也荧惑所在其主恶之房为天子此殃不小宜以贵臣姓王者当之虎曰谁可当者揽久而对曰无复贵于王领军也虎既惜朗且猜之曰更言其次揽曰其次唯中书监王波耳虎乃下书追波前议遣李宏及荅楛矢之愆腰斩之及其四子投于漳水以厌荧惑之变寻愍波之无罪追赠司空封其孙为侯平北尹农攻慕容皝凡城不克而还黜农为庶人时白虹出自太社经鳯阳门东南连天十余刻乃灭虎下书切责台辅百司令各上封事指陈变眚极言无隠于是闭鳯阳门唯元日乃开立二畤于灵昌津祠天及五郊李夀以建寜上庸汉固巴征梓潼五郡降于虎先是虎起河桥于灵昌津采石为中济石无大小下輙随流用功五百余万而不成虎遣使致祭沉璧于河俄而所沉璧流于渚上地震水波腾上津所殿观莫不倾壊压死者百余人虎恚甚斩工匠而止作焉命石宣石韬生杀拜除皆迭日省决不复啓也司徒申钟諌曰庆赏刑威后皇攸执名器至重不可以假人皆以防奸杜渐以示轨仪太子国之储贰朝夕视膳而不及政也庶人邃往以闻政致败殷鉴不逺宜革而弗遵且二政分权尠不及祸周有子頽之衅郑有叔叚之难此皆由宠之不道所以乱国害亲惟陛下览之虎不从太子詹事孙珍问侍中崔约曰吾患目疾何方疗之约素狎珍戯之曰溺中则愈珍曰目何可溺约曰卿目睕睕正耐溺中珍恨之以白宣宣诸子中最胡状目深闻之大怒诛约父子珍有宠于宣颇豫朝政自诛约之后公卿已下惮之侧目虎子义阳公鉴时镇关中役烦赋重失关右之和其友李松劝鉴文武有长髪者抜为冠缨余以给宫人长史取髪白之虎大怒以其右仆射张离为征西左长史龙骧将军雍州刺史以察之信然征鉴还邺收松下廷尉以石苞代鎭长安发雍洛秦并州十六万人城长安未央宫虎性既好猎其后体重不能跨鞍乃造猎车千乗辕长三丈髙一丈八尺罝髙一丈七尺格兽车四十乗立三级行楼二层于其上尅期将校猎自灵昌津南至荥阳东极阳都使御史监察其中禽兽有犯者罪至大辟御史因之擅作威福百姓有羙女好牛马者求之不得便诬以犯兽论死者百余家海岱河济间人无宁志矣又发诸州二十六万人修洛阳宫发百姓牛二万余头配朔州牧官增置女官二十四等东宫十二等诸公侯七十余国皆为置女官九等先是大发百姓女二十已下十三已上三万余人为三等之第以分配之郡县要媚其防务于羙淑夺人妇者九千余人百姓妻有羙色豪势因而胁之率多自杀石宣及诸公又私令采发者亦垂一万总防邺宫虎临轩简第诸女大悦封使者十二人皆为列侯自初发至邺诛杀其夫及夺而遣之缢死者三千余人荆楚扬徐间流叛畧尽宰守坐不能绥懐下狱诛者五十余人金紫光禄大夫逯明因侍切諌虎大怒遣龙腾拉而杀之自是朝臣杜口相招为禄仕而已虎常以女骑一千为卤簿皆着紫纶巾熟锦袴金银镂带五文织成鞾游于戏马观观上安诏书五色纸在木鳯之口鹿卢廻转状若飞翔焉遣凉州刺史麻秋等伐张重华尚书朱轨与中黄门严生不协防大雨霖道路防滞不通生因而谮轨不修道又讪谤朝政虎遂杀之于是立私论之条偶语之律听吏告其君奴告其主威刑日滥公卿已下朝防以目吉凶之问自此而絶轨之囚也冠军苻洪上疏为之申理且乞止长安洛阳作徒及休宫女辞防讦直虎省之不悦惮其彊但寝而不纳弗之罪也乃停二京作役焉永和三年虎亲耕籍田于其桑梓苑其妻杜氏嗣先蚕于近郊遂如襄国谒勒墓以中书监石宁为征西将军率并司州兵二万余人为麻秋等后继张重华将宋秦等率户二万来降河湟间氐羌十余万落与张璩相首尾麻秋惮之不进重华金城太守张冲又以郡降石寜麻秋等次曲栁刘宁王擢进攻始兴武街重华将杨康等与寜战于沙阜寜败绩乃引还金城王擢克武街执重华护军曹权胡宣徙七千余户于雍州虎又以孙伏都为征西将军与麻秋率歩骑三万长驱济河且城长最重华大惧遣将谢艾逆击败之秋退归金城勒及虎并贪而无礼既王有十州之城金帛珠玉及外国珍竒异货不可胜纪而犹以为不足曩代帝王及先贤陵墓靡不发掘而取其寳货焉邯郸城西石子堈上有赵简子墓至是虎令发之初得炭深丈余次得木版厚一尺积版厚八尺乃及泉其水清泠非常作绞车以牛皮囊汲之月余而水不尽不可发而止又使掘秦始皇冡取铜柱铸以为器时沙门吴进言于虎曰胡运将衰晋当复兴宜苦役晋人以厌其气虎于是使尚书张羣发近郡男女十六万车十万乗运土筑华林苑及长墙于邺北广长数十里赵揽申钟石璞等上疏陈天文错乱苍生凋弊及因引见又面谏辞防甚切虎大怒曰墙朝成夕没吾无恨矣乃促张羣以烛夜作起三观四门三门通漳水皆为铁扉暴风大雨死者数万人州送黄鹄雏五颈长一丈声闻十余里泛之于元武池郡国前后送苍麟十六白鹿七虎命司虞张曷柱调之以驾芝葢列于充庭之乗凿北城引水于华林园城崩压死者百余人命石宣祈于山川因而游猎乗大辂羽葆华葢建天子旌旗十有六军戎卒十八万出自金明门虎从其后宫升陵霄观望之笑曰我家父子如是自非天崩地陷当复何愁但抱子弄孙日为乐耳宣既驰逐无厌所在陈列行宫四面各以百里为度驱围禽兽皆暮集其所文武跪立围守重行烽炬星罗光烛如昼命劲骑百余驰射其中宣与嬖姬显徳羙人乗辇观之嬉娱忘反兽殚乃止其有禽兽奔逸当之者坐有爵者夺马歩驱一日无爵者鞭之一百峻制严刑文武战栗士卒饥冻而死者万有余人宣弓马衣食皆号为御有乱其间者以冒禁罪罪之所过三州十五郡资储靡有孑遗虎复命石韬亦如之出自幷州游于秦晋宣素恶韬宠是行也嫉之弥甚宦者赵生得幸于宣而无宠于韬微劝宣除之于是相图之计起矣麻秋又袭张重华将张瑁于河峡败之斩首三千余级枹罕护军李逵率众七千降于虎自河已南氐羌皆降石韬起堂于太尉府号曰宣光殿梁长九丈宣视而大怒斩匠截梁而去韬怒増之十丈宣闻之恚甚谓所幸杨杯牟成曰韬凶竖悖逆敢违我如是汝能杀之者吾入西宫当尽以韬之国邑分封汝等韬既死主上必亲临防因行大事蔑不济矣杯等许诺时东南有黄黒云大如数畆稍分为三状若匹布东西经天色黒而青酉时贯日日没后分为七道每相去数十丈间有白云如鱼鳞子时乃灭韬素解天文见而恶之顾谓左右曰此变不小当有刺客起于京师不知谁定当之是夜韬防其寮属于东明观乐奏酒酣愀然长叹曰人居世无常别易防难各付一杯开意为吾饮令必醉知后防复何期而不饮乎因然流涕左右莫不歔欷因宿于佛精舍宣使杨杯牟皮牟成赵生等缘猕猴梯而入杀韬置其刀箭而去旦宣奏之虎哀惊气絶久之方苏将出临之其司空李农谏曰害秦公者恐在萧墙之内虑生非常不可以出虎乃止严兵发哀于太武殿宣乗素车从千人临韬丧不哭直言呵呵使举衾看尸大笑而去收大将军记室参军郑靖尹武等将委之以罪虎疑宣之害韬也谋召之惧其不入乃伪言其母哀过危惙宣不虞己之见疑也入朝中宫因而止之建兴人史科告称韬死夜宿东宫长上杨杯家杯夜与五人从外来相与语曰大事已定但愿大家老夀吾等何患不富贵语讫便入科寝暗中杯不见也科寻出逃匿俄而杯与二人出求科不得杯曰宿客闻人向语当杀之断口舌今而得去作大事矣科逾墙获免虎驰使收之获杨杯牟皮赵生等杯皮寻皆亡去执赵生而诘之生具首服虎悲怒弥甚幽宣于席库以铁环穿其颔而鏁之作数斗木槽和羮饭以防狗法食之取害韬刀箭舐其血哀号震动宫殿积柴邺北树摽于其上摽末置鹿卢穿之以绳倚梯柴积送宣于摽所使韬所亲宦者郝稚刘覇防其髪抽其舌牵之登梯上于柴积郝稚以绳贯其颔鹿卢绞上刘覇断其手足斫眼溃腹如韬之伤四面纵火烟炎际天虎从昭仪已下数千登中台以观之火灭取灰分置诸门交道中杀其妻子九人宣小子年数嵗虎甚爱之抱之而泣儿曰非儿罪虎欲赦之其大臣不聼遂于抱中取而戮之儿犹挽虎衣而大呌时人莫不为之流涕虎因此发病又诛其四率已下三百人宦者五十人皆车裂节解弃之漳水洿其东宫养防牛东宫卫士十余万人皆谪戌凉州先是散骑常侍赵揽言于虎曰中宫将有变宜防之及宣之杀韬也虎疑其知而不告亦诛之废宣母杜氏为庶人贵嫔栁氏尚书耆之女也以才色特幸坐其二兄有宠于宣亦杀之虎追其姿色复纳耆少女于华林园虎议立太子其太尉张举进曰燕公斌彭城公遵并有武艺文徳陛下神齿已衰四海未一请择二公而树之初戎昭张豺之破上邽也获刘曜幼女年十二有殊色虎得而嬖之生子世封齐公至是豺以虎年长多疾规立世为嗣刘当为太后已得辅政説虎曰陛下再立储宫皆出自倡贱是以祸乱相寻今宜择母贵子孝者立之虎曰卿且勿言吾知太子处矣又议于东堂虎曰吾欲以纯灰三斛洗吾腹肠秽恶故生凶子儿年二十余便欲杀公今世方十嵗比其二十吾已老矣于是与张举李农定议勅公卿上书请立世大司农曹莫不署名虎使张豺问其故莫顿首曰天下业重不宜立少是以不敢署也虎曰莫忠臣也然未逹朕意张举李农知吾心矣其令谕之遂立世为皇太子刘氏为皇后虎召太常条攸光禄勲杜嘏谓之曰烦卿傅太子实希改辙吾之相托卿宜明之署攸太傅嘏为少傅虎时疾瘳以永和五年僭即皇帝位于南郊大赦境内建元曰太寜百官增位一等诸子进爵郡王以尚书张良为右仆射故东宫谪卒髙力等万余人当戍凉州行逹雍城既不在赦例又勑雍州刺史张茂送之茂皆夺其马令步推鹿车致粮戍所髙力督定阳梁犊等因众心之怨谋起兵东还隂令胡人颉独鹿微告戍者戍者皆踊抃大呼梁犊乃自称晋征东大将军率众攻陷下办逼张茂为大都督大司马载以轺车安西刘寜自安定击之大败而还秦雍间城戌无不摧陷斩二千石长史长驱而东髙力等皆多力善射一当十余人虽无兵甲所在掠百姓大斧施一丈柯攻战若神所向崩溃戍卒皆随之比至长安众已十万其乐平王石苞时鎭长安尽鋭距之一战而败犊遂东出潼关进如洛川虎以李农为大都督行大将军事统卫军张贺度征西张良征虏石闵等率步骑十万讨之战于新安农师不利又战于洛阳农师又败乃退壁成臯犊东掠荥阳陈留诸郡虎大惧以燕王石斌为大都督中外诸军事率精骑一万统姚弋仲苻洪等击犊于荥阳东大破之斩犊首而还讨其余党尽灭之俄而晋将军王龛防其沛郡始平人马勗起兵于洛氏葛谷自称将军石苞攻灭之诛三千余家时荧惑犯积尸又犯昴月及荧惑北犯河鼓未防虎疾甚以石遵为大将军鎭关右石斌为丞相录尚书事张豺为鎭卫大将军领军将军吏部尚书并受遗辅政刘氏惧斌之辅政也害世与张豺谋诛之斌时在襄国乃遣使诈斌曰主上患已渐损王须猎者可小停也斌性好酒耽猎遂游畋纵饮刘氏矫命称斌无忠孝之心免斌官以王归第使张豺弟雄率龙腾五百人守之石遵自幽州至邺勑朝堂受拜配禁兵三万遣之遵恸泣而去是日虎疾小瘳问曰遵至未左右答言久已去矣虎曰恨不见之虎临于西阁龙腾将军中郎二百余人列拜于前虎曰何所求也皆言圣躬不和宜令燕王入宿卫典兵马或言乞为皇太子虎不知斌之废也责曰燕王不在内邪呼来左右言王酒病不能入虎曰促持辇迎之当付其玺绶亦竟无行者寻惽而入张豺使弟雄等矫虎命杀斌刘氏又矫命以豺为太保都督中外诸军录尚书事加千兵百骑一依霍光辅汉故事侍中徐统叹曰祸将作矣吾无为豫之乃仰药而死俄而虎亦死虎始以咸康元年僭位至此太和六年凡在位十五嵗于是世即伪位尊刘氏为皇太后临朝进张豺为丞相豺请石遵石鉴为左右丞相以慰其心刘氏从之豺与张举谋诛李农而举与农素善以豺谋告之农惧率骑百余奔广宗率乞活数万家保于上白刘氏使张举等统宿卫精卒围之豺以张离为鎭军大将军监中外诸军事司校尉为己之副邺中羣盗大起迭相刼掠石遵闻虎之死屯于河内姚弋仲苻洪石闵刘寜及武卫王鸾宁西王午石荣王铁立义将军叚勤等既平秦洛班师而归遇遵于李城説遵曰殿下长而且贤先帝亦有意于殿下矣但以末年惽惑为张豺所误今上白相持未下京师宿卫空虚若声张豺之罪鼔行而讨之孰不倒戈开门而迎殿下者邪遵从之洛州刺史刘国等亦率洛阳之众至于李城遵檄至邺张豺大惧驰召上白之军遵次于荡隂戎卒九万石闵为前锋豺将出距之耆旧羯士皆曰天子儿来奔丧吾当出迎之不能为张豺戍也逾城而出豺斩之不能止张离率龙腾二千斩关迎遵刘氏惧引张豺入对之悲哭曰先帝梓宫未殡而祸难繁兴今皇嗣冲防托之于将军将军何以匡济邪加遵重官可以弭不豺惶怖失守无复筹计但言唯唯刘氏以遵为丞相领大司马大都督中外诸军録尚书事加黄钺九锡增封十郡委以阿衡之任遵至安阳亭张豺惧而出迎遵命执之于是贯甲曜兵入自鳯阳门升于太武前殿擗踊尽哀退如东阁斩张豺于平乐市夷其三族假刘氏令曰嗣子幼冲先帝私恩所授皇业至重非所克堪其以遵嗣位遵伪让至于再三羣臣敦劝乃受之僭即尊位于太武前殿大赦殊死已下罢上白围封世为谯王邑万戸待以不臣之礼废刘氏为太妃寻皆杀之世凡立三十三日于是李农归请罪遵复其位待之如初尊其母郑氏为皇太后其妻张氏为皇后以石斌子衍为皇太子石鉴为侍中石冲为太保石苞为大司马石琨为大将军石闵为中外诸军事辅国大将军录尚书事辅政暴风抜树震雷雨雹大如盂升太武晖华殿灾诸门观阁荡然其乗舆服御烧者大半光焰照天金石皆尽火月余乃灭雨血周遍邺城石冲时鎭于蓟闻遵杀世而自立乃谓其寮佐曰世受先帝之命遵輙废杀罪逆莫大其勑内外戒严孤将亲讨之于是留宁北沐坚戍幽州帅众五万自蓟讨遵传檄燕赵所在云集比及常山众十余万次于苑乡遇遵赦书谓左右曰吾弟一也死者不可复追何为复相残乎吾将归矣其将陈暹进曰彭城篡弑自尊为罪大矣王虽北斾臣将南辕平京师擒彭城然后奉迎大驾冲从之遵驰遣王擢以书喻冲冲弗听遵假石闵黄钺金钲与李农等率精卒十万讨之战于平棘冲师大败获冲于元氏赐死坑其士卒三万余人始葬虎号其墓为显原陵伪諡武皇帝庙号太祖遵州刺史王浃以淮南归顺晋西中郎将陈逵进据夀春征北将军禇裒帅师伐遵次于下邳遵以李农为南讨大都督率骑二万来距裒不能进退屯广陵陈逵闻之惧遂焚夀春积聚毁城而还石苞时鎭长安谋帅关中之众攻邺左长史石光司马曹曜等固谏苞怒诛光等百余人苞性贪而无谋雍州豪右知其无成并遣使告晋梁州刺史司马勲勲于是率众赴之壁于悬钩去长安二百余里使治中刘焕攻京兆太守刘秀离斩之三辅豪右多杀其令长拥三十余壁有众五万以应勲苞辍攻邺之谋使麻秋姚国等率骑距勲遵遣车骑王朗率精骑二万外以讨勲为名因劫苞送之于邺勲又为朗所距释悬钩抜宛城杀遵南阳太守袁景而还初遵之发李城也谓石闵曰努力事成以尔为储贰既而立衍闵甚失望自以勲髙一时规专朝政遵忌而不能任闵既为都督总内外兵权乃懐抚殿中将士及故东宫髙力万余人皆奏为殿中员外将军爵关外侯赐以宫女树已之恩遵弗之猜也而更题名善恶以挫抑之众咸怨矣而又纳中书令孟凖左卫将军王鸾之计颇疑惮于闵稍夺兵权闵益有恨色凖等咸劝诛之遵召石鉴等入议于其太后郑氏之前皆请诛之郑氏曰李城廻师无棘奴岂有今日小骄纵之不可便杀也鉴出遣宦者杨环驰以告闵闵遂刼李农及右卫王基密谋废遵使将军苏亥周成率甲士三十执遵于如意观遵时方与妇人弹碁问成等曰反者谁也成曰义阳王鉴当立遵曰我尚如是汝等立鉴复能防时乃杀之于琨华殿诛郑氏及其太子衍上光禄张斐中书令孟凖左卫王鸾等遵凡在位一百八十三日鉴乃僭位大赦殊死已下以石闵为大将军封武徳王李农为大司马并录尚书事郎闿为司空秦州刺史刘羣为尚书左仆射侍中卢谌为中书监鉴使石苞及中书令李松殿中将军张才等夜诛闵农于琨华殿不克禁中扰乱鉴恐闵为变伪若不知者夜斩松才于西中华门并诛石苞时石祗在襄国与姚弋仲苻洪等通和连兵檄诛闵农鉴遣石琨为大都督与张举及侍中呼延盛率步骑七万分讨祗等中领军石成侍中石啓前河东太守石晖谋诛闵农闵农杀之龙骧孙伏都刘铢等结羯士三千伏于胡天亦欲诛闵等时鉴在中台伏都率三十余人将升台挟鉴以攻之鉴见伏都毁阁道临问其故伏都曰李农等反已在东掖门臣严率卫士谨先啓知鉴曰卿是功臣好为官陈力朕从台观卿勿虑无报也于是伏都及铢率众攻闵农不克屯于鳯阳门闵农率众数千毁金明门而入鉴惧闵之诛已也驰招闵农开门内之谓曰孙伏都反卿宜速讨之闵农攻斩伏都等自凤阳至琨华横尸相枕流血成渠宣令内外六夷敢称兵杖者斩之胡人或斩关或逾城而出者不可胜数使尚书王简少府王郁帅众数千守鉴于御龙观悬食给之令城内曰与官同心者住不同心者各任所之勑城门不复相禁于是赵人百里内悉入城胡羯去者塡门闵知胡之不为己用也班令内外赵人斩一胡首送鳯阳门者文官进位三等武职悉拜牙门一日之中斩首数万闵躬率赵人诛诸胡羯无贵贱男女少长皆斩之死者二十余万尸诸城外悉为野犬豺狼所食屯据四方者所在承闵书诛之于时高鼻多须至有滥死者半太宰赵鹿太尉张举中军张春光禄石岳抚军石寜武卫张季及诸公侯卿校龙腾等万余人出奔襄国石琨奔据冀州抚军张沉屯滏口张贺度据石渎建义叚勤据黎阳寜南杨羣屯桑壁刘国据阳城叚龛据陈留姚弋仲据混桥苻洪据枋头众各数万王朗麻秋自长安奔于洛阳秋承闵书诛朗部胡千余朗奔于襄国麻秋帅众奔于苻洪石琨及张举王朗率众七万伐邺石闵率众千余距之城北闵执两刃矛驰骑击之皆应锋推溃斩级三千琨等大败遂归于冀州闵与李农率骑三万讨张贺度于石渎鉴密遣宦者赍书召张沉等使承虚袭邺宦者以告闵农闵农驰还废鉴杀之诛虎孙三十八人尽殪石氏鉴在位一百三日虎小男混永和八年将妻妾数人奔京师勑收付廷尉俄而斩之于建康市虎十三子五人为冉闵所杀八人自相残害混至此又死初谶言灭石者陵寻而石闵徙封兰陵公虎恶之改兰陵为武兴郡至是终为闵所灭始勒以成帝咸和三年僭立二主四子凡二十三年以穆帝永和五年灭
　　张賔字孟孙赵郡中邱人也父瑶中山太守賔少好学博涉经史不为章句阔逹有大节常谓昆弟曰吾自言智算鉴识不后子房但不遇髙祖耳为中邱王帐下都督非其好也病免及永嘉大乱石勒为刘渊辅汉将军与诸将下山东賔谓所亲曰吾歴观诸将多矣独胡将军可与共成大事乃提劒军门大呼请见勒亦未之竒也后渐进规模乃异之引为谋主机不虚发算无遗防成勒之基业皆賔之勲也又为右长史大执法封濮阳侯任遇优显宠冠当时而谦虚敬愼开襟下士士无贤愚造之者莫不得尽其情焉肃清百寮屏絶私昵入则格言出则归羙勒甚重之每朝常为之正容貌简辞令呼曰右侯而不名之勒朝莫与为比也及卒勒亲临哭之哀恸左右赠散骑常侍右光禄大夫仪同三司諡曰景将葬送于正阳门望之流涕顾左右曰天欲不成吾事邪何夺吾右侯之早也程遐代为右长史勒每与遐议有所不合輙叹曰右侯舍我去令我与此辈共事岂非酷乎因流涕弥日
　　魏
　　冉闵字永曾小字棘奴虎之养孙也父瞻字武夲姓冉名良魏郡内黄人也其先汉黎阳骑都督累世牙门勒破陈午获瞻时年十二命虎子之骁猛多力攻战无前歴位左积射将军西华侯闵幼而果鋭虎抚之如孙及长身长八尺善谋防勇力絶人拜建节将军徙封修成侯歴位北中郎将游击将军虎之败于昌黎闵军独全由此功名大显及败梁犊之后威声弥振胡夏宿将莫不惮之永和六年杀石鉴其司徒申钟司空郎闿等四十八人上尊号于闵闵固让李农农以死固请于是僭即皇帝位于南郊大赦改元曰永兴国号大魏复姓冉氏追尊其祖隆元皇帝考瞻烈祖髙皇帝尊母王氏为皇太后立妻董氏为皇后子智为皇太子以李农为太宰领太尉录尚书事封齐王农诸子皆封为县公封其子允眀裕皆为王文武进位三等封爵有差遣使者持节赦诸屯结皆不从石祗闻鉴死僭称尊号于襄国诸六夷据州郡拥兵者皆应之闵遣使临江告晋曰胡逆乱中原今已诛之若能共讨者可遣军来也朝廷不荅闵诛李农及其三子并尚书令王谟侍中王衍中常侍严震赵升等晋庐江太守袁眞攻其合肥执南蛮校尉桑坦迁其百姓而还石祗遣其相国石琨率众十万伐邺进据邯郸祗鎭南刘国自繁阳防琨闵大败琨于邯郸死者万余刘国还屯繁阳苻健自枋头入关张贺度叚勤与刘国靳豚防于昌城将攻邺闵遣尚书左仆射刘羣为行台都督使其将王泰崔通周成等帅步骑十二万次于黄城闵躬统精卒八万继之战于苍亭贺度等大败死者二万八千追斩靳豚于隂安乡尽俘其众振旅而归戎卒三十余万旌旗钟鼔緜亘百余里虽石氏之盛无以过之闵至自苍亭行饮至之礼清定九流准才授任儒学后门多防显进于时翕然方之为魏晋之初闵率步骑十万攻石祗于襄国署其子太原王允为大单于骠骑大将军以降胡一千配为麾下光禄大夫韦謏启谏甚切闵览之大怒诛謏及其子孙闵攻襄国百余日为土山地道筑室反耕祗大惧去皇帝之号称赵王遣使诣慕容儁姚弋仲以乞师防石琨自冀州援祗弋仲复遣其子襄率骑三万八千至自滆头儁遣将军悦绾率甲卒三万自龙城三方劲卒合十余万闵遣车骑胡睦距襄于长芦将军孙威琨于黄邱皆为敌所败士卒畧尽睦威单骑而还琨等军且至冉闵将出击之卫将军王泰谏曰穷防固迷希望外援今彊救云集欲吾出战腹背击我宜固垒勿出观势而动以挫其谋今陛下亲戎如失万全大事去矣请愼无出臣请率诸将为陛下灭之闵将从之道士法饶进曰太白经昴当杀胡王一战百尅不可失也闵攘袂大言曰吾战决矣敢谏者斩于是尽众出战姚襄悦绾石琨等三靣攻之祗冲其后闵师大败闵潜于襄国行宫与十余骑奔邺降胡栗特康等执冉允及左仆射刘琦等送于袛尽杀之司空石璞尚书令徐机车骑胡睦侍中李綝中书监卢谌少府王郁尚书刘钦刘休等及诸将士死者十余万人于是人物殱矣贼盗蜂起司冀大饥人相食自虎末年而闵尽散仓库以树私恩与羌胡相攻无月不战青雍幽荆州徙戸及诸氐羌胡蛮数百余万各还夲土道路交错互相杀掠且饥疫死亡其能逹者十有二三诸夏纷乱无复农者闵悔之诛法饶父子支解之赠韦謏大司徒石祗使刘显帅众七万攻邺时闵潜还莫有知者内外凶凶皆谓闵已没矣射声校尉张艾劝闵亲郊以安众心闵从之讹言乃止刘显次于明光宫去邺二十三里闵惧召卫将军王泰议之泰恚其谋之不从辞以疮甚闵亲临问之固称疾笃闵怒还宫顾谓左右曰巴奴乃公岂假汝为命邪要将先灭羣胡却斩王泰于是尽众而战大败显军追奔及于阳平斩首三万余级显惧密使请降求杀祗为效闵振旅而归防有告王泰招集秦人将奔关中闵怒诛泰夷其三族刘显果杀祗及其太宰赵鹿等十余人传首于邺送质请命骠骑石寜奔于柏人闵命焚祗首于通衢闵兖州刺史刘啓以鄄城归顺刘显复率众伐邺闵击败之还称尊号于襄国闵徐州刺史周成兖州刺史魏统豫州牧冉遇荆州刺史乐皆以城归顺平南髙崇征虏吕护执洛州刺史郑系以三河归顺慕容彪攻陷中山杀闵寜北白同幽州刺史刘凖降于慕容儁时有云黄赤色起东北长百余丈一白鸟从云间西南去占者恶之刘显率众伐常山太守苏亥告难于闵闵留其大将军蒋干等辅其太子智守邺亲率骑八千救之显所署大司马清河王寜以枣彊降于闵收其余众击显败之追奔及于襄国显大将曹伏驹开门为应遂入襄国诛显及其公卿已下百余人焚襄国宫室迁其百姓于邺显领军范路帅众千余斩关奔于枋头时慕容儁已克幽蓟畧地至于冀州闵帅骑距之与慕容恪相遇于魏昌城闵大将军董闰车骑张温言于闵曰鲜卑乗胜气劲不可当也请避之以溢其气然后济师以击之可以捷也闵怒曰吾成师以出将平幽州斩慕容儁今遇恪而避之人将侮我矣乃与恪遇十战皆败之恪乃以铁鏁连马简善射鲜卑勇而无刚者五千方阵而前闵所乗赤马曰朱龙日行千里左杖防刄矛右执钩防顺风击之斩鲜卑三百余级俄而燕骑大至围之数周闵众寡不敌跃马溃围东走行二十余里马无故而死为恪所擒及董闰张温等送之于蓟儁立闵而问之曰汝奴仆下才何自妄称天子闵曰天下大乱尔曹夷人人靣兽心尚欲篡逆我一时英雄何为不可作帝王邪儁怒鞭之三百送于龙城告廆皝庙遣慕容评率众围邺刘寜及弟崇帅胡骑三千奔于晋阳苏亥弃常山奔于新兴邺中饥人相食虎时宫人被食畧尽冉智尚幼蒋干遣侍中缪嵩詹事刘猗奉表归顺且乞师于晋濮阳太守戴施自仓垣次于棘津止猗不听进责其传国玺猗使嵩还邺复命干沉吟未决施乃率壮士百余人入邺助守三台谲之曰且出玺付我今凶防在外道路不通未敢送也须得玺当驰白天子耳天子闻玺已在吾处信卿至诚必遣军粮厚相救饷干以为然乃出玺付之施宣言使督护何融迎粮隂令懐玺送于京师长水校尉马愿龙骧田香开门降评施融蒋干悬缒而下奔于仓垣评送闵妻董氏太子智太尉申钟司空条攸中书监聂熊司校尉籍罴中书令李垣及诸王公卿士于蓟尚书令王简左仆射张干右仆射郎肃自杀儁送闵既至龙城斩于遏陉山山左右七里草木悉枯蝗虫大起五月不雨至于十二月儁遣使者祀之諡曰武悼天王其日大雪是嵗太和八年也








　　通志卷一百八十七
<史部,别史类,通志>
　　钦定四库全书
　　通志卷一百八十八
　　宋　右　廸　功　郎　郑　樵　渔　仲　撰
　　载记第三
　　前燕
　　慕容廆　皝　儁　暐　裴嶷　髙瞻　慕容翰阳裕　韩恒　李产【子绩】慕容恪　阳骛　皇甫
　　真
　　慕容廆字奕洛瓌昌黎棘城鲜卑人也其先有熊氏之苖裔世居北夷邑于紫蒙之野号曰东胡其后与匈奴并盛控之士二十余万风俗官号与匈奴畧同秦汉之际为匈奴所败分保鲜卑山因以为号曽祖莫防跋魏初率其诸部入居辽西从司马懿伐公孙氏有功拜率义王始建国于棘城之北时燕代多冠歩摇冠莫防跋见而好之乃敛发袭冠诸歩因呼之为歩摇其后音讹遂为慕容焉或云慕二仪之徳继三光之容遂以慕容为氏祖木延左贤王父渉归以全栁城之功进拜鲜卑单于迁邑于辽东北于是渐慕诸夏之风矣廆防而魁岸羙姿貌身长八尺雄杰有大度安北将军张华稚有知人之鉴廆童冠时徃谒华甚叹异谓曰君至长必为命世之器匡难济时者也因以所服簪帻遗廆结殷勤而别渉归死其弟耐簒位将谋杀廆廆亡以避祸后国人杀耐迎廆立之初渉归有憾于宇文鲜卑廆将脩先君之怨表请讨之武帝弗许廆怒入防辽西杀略甚众帝遣幽州诸军讨廆战于肥如廆众大败自后复掠昌黎毎嵗不絶又率众东伐扶余扶余王依虑自杀廆夷其国城驱万余人而归东夷校尉何龛遣督防贾沉将迎立依虑之子为王廆遣其将孙丁率骑邀之沉力战斩丁遂复扶余之国廆谋于其众曰吾先公以来世奉中国且华裔理殊强弱固别岂能与晋竞乎何为不和以害吾百姓邪乃遣使来降帝嘉之拜为鲜卑都督廆致敬于东夷府巾衣诣门抗士大夫之礼何龛严兵引见廆乃改服戎衣而入人问其故廆曰主人不以礼宾复何为哉龛闻而惭之弥加敬惮时东胡宇文鲜卑叚部以廆威徳日广惧有吞并之计因为防掠徃来不絶廆卑辞厚币以抚之太康十年廆又迁干徒河之青山廆以大棘城即帝颛顼之墟也元康四年乃移居之教以农桑法制同于上国永寜中燕垂大水廆开仓振给幽方获济天子闻而嘉之褒赐命服太安初宇文莫圭遣弟屈云防邉城云别帅大素延攻掠诸部廆亲击败之素延怒率众十万围棘城众咸惧人无距志廆曰素延虽犬羊蚁聚然军无法制已在吾计矣诸君但为力战无所忧也乃躬贯甲胄驰出击之素延大败追奔百里俘斩万余人永嘉初廆自称鲜卑大单于辽东太守厐本以私憾杀东夷校尉李臻附塞鲜卑素连木津防托为臻报讐实欲因而为乱遂攻防诸县杀掠士庻太守袁谦频战失利校尉封释惧而请和连嵗防掠百姓失业流亡归附者日月相继廆子翰言于廆曰求诸侯莫如勤王自古有为之君靡不仗此以成事业者也今连津跋扈王师覆败苍生屠脍岂甚此乎竖子外以厐本为名内实幸而为防封使君以诛本请和而毒害滋深辽东倾没垂已二周中原兵乱州师屡败勤王仗义今其时也单于冝明九伐之威救倒悬之命数连津之罪合义兵以诛之上则兴复辽邦下则并吞二部忠义彰于本朝私利归于我国此则吾鸿渐之始也终可以得志于诸侯廆从之是日率骑讨连津大败斩之二部悉降徙之棘城立辽东郡而归懐帝防尘于平阳王浚承制以廆为散骑常侍冠军将军前锋大都督大单于廆不受建兴中愍帝遣使拜廆镇军将军昌黎辽东二国公建武初元帝承制拜廆假莭散骑常侍都督辽左杂夷流人诸军事龙骧将军大单于昌黎公廆让而不受征虏将军鲁昌说廆曰今两京倾没天子蒙尘琅邪承制江东实人命所系眀公雄据海朔跨总一方而诸部犹怙众称兵未遵道化者盖以官非王命又自以为彊今宜通使琅邪劝承大统然后敷宣帝命以伐有罪谁敢不从廆善之乃遣其长史王济浮海劝进及帝即尊位遣谒者陶辽重申前命授廆将军单于廆固辞公封时二京倾覆幽兾沦陷廆刑政脩眀虚懐引纳流亡士庻多襁负归之廆乃立郡以统流人兾州人为冀阳郡豫州人为成周郡青州人为营邱郡并州人为唐国郡于是推举贤才委以庻政以河东裴嶷代郡鲁昌北平阳耽为谋主北海逄羡广平游防北平西方防渤海封抽西河宋奭河东裴开为股肱渤海封奕平原宋该安定皇甫岌兰陵缪恺以文章才儁任居枢要防稽朱左车泰山胡母翼鲁国孔纂以旧徳清重引为宾友平原刘赞儒学该通引为东庠祭酒其世子皝率国胄束脩受业焉廆览政之暇亲临聴之于是路有颂声礼让兴矣时平州刺史东夷校尉崔毖自以为南州士望意存懐集而流亡者莫有赴之毖意廆拘留乃隂结髙句骊及宇文叚国防谋灭廆以分其地太兴初三国伐廆廆曰彼信崔毖虚说邀一时之利乌合而来耳既无统一莫相归伏吾今破之必矣然彼军初合其锋甚锐幸我速战若逆击之落其计矣靖以待之必懐疑贰迭相猜防一则疑吾与毖谲而覆之二则自疑三国之中与吾有韩魏之谋者待其人情沮惑然后取之必矣于是三国攻棘城廆闭门不战遣使送牛酒以犒宇文大言于众曰崔毖昨有使至于是二国果疑宇文同于廆也引兵而归宇文悉独官曰二国虽归吾当独兼其国何用人为尽众逼城连营三十里廆简锐士配皝推锋于前翰颁精骑为竒兵从旁出直冲其营廆方阵而进悉独官自恃其众不设备见廆军之至方率兵距之前锋始交翰已入其营纵火焚之其众皆震扰不知所为遂大败悉独官仅以身免尽俘其众于其营获皇帝玉玺三纽遣长史裴嶷送于建邺崔毖惧廆之仇已也使兄子焘伪贺廆会三国使亦至请和曰非我本意崔平州教我耳廆将焘示以攻围之处临之以兵曰汝叔父教二国灭我何以诈来贺我乎焘惧首服廆乃遣焘归说毖曰降者上策走者下策也以兵随之毖与数十骑弃家室奔于髙句丽廆悉降其众徙焘及髙瞻防于棘城待以宾礼眀年髙句丽防辽东廆遣众击败之裴嶷至自建邺帝遣使者拜廆监防州诸军事安北将军防州刺史増邑二千户寻加使持莭都督幽州东夷诸军事车骑将军防州牧进封辽东郡公邑一万户常侍单于并如故丹书铁劵承制海东命备官司置防州守宰叚末波初统其国而不脩备廆遣皝袭之入令支收其名马寳物而还石勒遣使通和廆距之送其使于建邺勒怒遣宇文乞得击廆廆遣皝距之以裴嶷为右部都督率索头为右翼命其少子仁自平郭趣伯林为左翼攻乞得龟克之悉虏其众乗胜防其国城收其资用亿计徙其人数万户以归成帝即位加廆侍中位特进咸和五年又加开府仪同三司固辞不受廆甞从容言曰狱者人命之所悬也不可以不慎贤人君子国家之基也不可以不敬稼穑者国之本也不可以不急酒色便佞乱徳之甚也不可以不戒乃着家令数千言以申其旨遣使与太尉陶侃笺申布忠恳词防可观使者遭风没海其后廆更写前笺并赍其东夷校尉封抽行辽东相韩矫防三十余人防上侃府欲进廆为燕王行大将军事侃报抽防书其略曰车骑将军忧国忘身贡篚载路羯贼求和执使送之西讨叚国北伐塞外逺绥索头荒服以献惟北部未宾屡遣征伐又知东方官号髙下齐班进无统摄之权退无等差之降欲进车骑为燕王一二具之夫功成进爵古之成制也车骑虽未能为官摧勒然忠义竭诚今腾牋上听可不迟速当任天台也朝议未定八年廆卒乃止时年六十五在位四十九年帝遣使者策赠大将军开府仪同三司諡曰防及儁僭号伪諡武宣皇帝
　　慕容皝字元真廆第三子也龙顔版齿身长七尺八寸雄毅多权畧尚经术逹天文廆为辽东公立为世子建武初拜为冠军将军左贤王封望平侯率众征讨累有功太寕末拜平北将军进封朝鲜公廆卒嗣位以平北将军行防州刺史督摄部内寻而宇文乞得龟为别部逸豆归所逐奔死于外皝率骑讨之逸豆归惧而请和遂筑榆隂安晋二城而还初皝庻兄建威翰骁武有雄才素为皝所忌母弟征虏仁广武昭并有宠于廆皝亦不平之及廆卒并惧不自容至此翰出奔叚辽仁劝昭举兵废皝皝杀昭遣使按检仁之虚实遇仁于险渎仁知事发杀皝使东归平郭皝遣其弟建武幼司马佟夀防讨之仁尽众距战防等大败皆没于仁防平令王冰将军孙机以辽东叛于皝东夷校尉封抽防军乙逸辽东相韩矫元莬太守髙诩防弃城奔还仁于是尽有辽左之地自称车骑将军平州刺史辽东公宇文归叚辽及鲜卑诸部并为之援咸和九年皝遣其司马封奕攻鲜卑木堤于白狼威淑虞攻乌丸悉罗侯于防堈皆斩之材官刘佩攻乙连不克叚辽遂防徒河皝将张萌逆击败之辽弟兰与翰防栁城都尉石琮击败之旬余兰翰复围栁城皝遣寕逺慕容汗及封奕防救之皝戒汗曰贼众气锐难与争锋冝頋万全慎勿轻进必湏兵集阵整然后击之汗性骁锐遣千余骑为前锋而进封奕止之汗不从为兰所败死者大半兰复攻栁城为飞梯地道围守二旬石琮躬勒将士出击败之斩首千五百级兰乃遁归是嵗成帝遣谒者徐孟闾邱幸防持莭拜皝镇军大将军防州刺史大单于辽东公持莭都督承制封拜一如廆故事皝自征辽东克襄防仁所署居就令刘程以城降新昌人张衡执县宰以降于是斩仁所置守宰分徙辽东大姓于棘城置和阳武次西乐三县而归咸康初遣封奕袭宇文别部渉奕于大获而还渉奕于率骑追战于浑水又败之皝将乗海讨仁羣下咸谏以海道危阻宜从陆路皝曰旧海水无凌自仁反已来冻合者三矣昔汉光武因滹沲之氷以济大业天其或者欲吾乗此而克之乎吾计决矣有沮谋者斩乃率三军从昌黎践淩而徃仁不虞皝之至也军去平郭七里骑乃告仁狼狈出战为皝所擒振旅而还立籍田于朝阳门东置官司以主之叚辽遣其将李咏夜袭兴国遇雨引还都尉张萌追击擒咏叚兰拥众数万屯于曲水亭将攻栁城宇文归入防安晋为兰声援皝以歩骑五万击之师次栁城兰归皆遁遣封奕率轻骑追击败之收其军实馆谷二旬而还谓诸将曰二虏耻无功而归必复重至冝于栁城左右设伏以待之遣封奕率骑于马兠山诸道俄而辽骑果至奕夹击大败之斩其将荣保遣兼长史刘斌郎中令阳景送徐孟防归于京师使其世子儁伐叚辽诸城封奕攻宇文别部皆大防而归立纳谏之木以开谠言之路后徙昌黎郡筑好城于乙连东使将军兰勃戍之以逼乙连又城曲水以为勃援乙连饥甚叚辽输之粟兰勃要击获之辽遣将屈云攻兴国与皝将慕容遵大战于五官水上云败斩之尽俘其众封奕防以皝任重位轻冝称燕王皝于是以咸康三年僭即王位赦其境内以封奕为国相韩夀为司马裴开阳骛王防李洪杜羣宋该刘瞻石琮皇甫真阳恊宋晃平熈张防并为列卿将帅起文昌殿乗金根车驾六马出入称警跸以其妻叚氏为王后世子儁为太子皆如魏武晋文辅政故事皝以叚辽屡为邉患遣将军宋回称藩于石虎请师讨辽虎于是总众而至皝率诸军攻辽令支以北诸城辽遣其将叚兰来距大战败之斩级数千掠五千余戸而归虎至徐无辽奔密云山虎进入令支怒皝之不防师也进军击之至于棘城戎卒数十万四面进攻郡县诸部叛应虎者三十六城相持旬余左右劝皝降皝曰吾方取天下何乃降人乎遣子恪防率骑二千晨出击之虎诸军惊扰弃甲而遁恪乗胜追之斩获三万余级筑戍凡城而还叚辽遣使诈降于石虎请兵应接虎遣其将麻秋率众迎辽恪伏精骑七千于密云山大败之获其司马阳裕将军单于亮拥叚辽及其部众以归帝又遣使拜为征北大将军幽州牧领平州刺史加散骑常侍増邑万戸持莭都督单于公如故皝前军帅慕容评败虎将石成等于辽西斩其将呼延晃张支掠千余戸以归叚辽谋叛皝诛之虎又使石成入攻凡城不克进防广城皝虽称燕王未有朝命乃遣其长史刘祥献防京师兼言权假之意并请大举讨平中原又闻庾亮薨弟冰翼皆为将相乃表言不冝崇顕舅氏又与氷书戒以负乗之累氷见表及书甚惧以其甚逺非所能制遂与何充防奏聴皝称燕王其年皝伐髙句丽王钊乞盟而还眀年钊遣其世子朝于皝初叚辽之败也建威翰奔于宇文归自以威名夙振终不保全乃阳狂恣酒被发歌呼归信而不禁故得周游自任至于山川形便攻战要路莫不练之皝遣商人王车隂使察翰翰见车无言抚膺而已车还以白皝曰翰欲来也乃遣车遗翰弓矢翰乃窃归骏马携其二子而还皝将图石氏从容谓诸将曰石虎自以安乐诸城守防严重城之南北必不设备今若诡路出其不意冀之北土尽可破也于是率骑二万出蠮螉塞长驱至于蓟城进渡武遂津入于髙阳所过焚烧积聚掠徙幽冀三万余戸使阳裕唐柱防筑龙城构宫庙改栁城为龙城县于是成帝使兼大鸿胪郭希持莭拜皝侍中大都督河北诸军事大将军燕王其余官皆如故封诸功臣百余人咸康七年皝迁都龙城率劲卒四万入自南陕以伐宇文髙句丽又使翰及子垂为前锋遣长史王防防勒众万五千从北置而进髙句丽王钊谓皝军之从北路也乃遣其弟武统精锐五万攻北置躬率弱卒以防南陕翰与钊战于木底大败之乗胜遂入丸都钊单马而遁皝掘钊父利墓载其尸并其母妻珍寳掠男女五万余口焚其宫室毁丸都而归明年钊遣使称臣于皝贡其方物乃归其父尸宇文归遣其国相莫浅浑伐皝诸将请战皝不许浑以皝为惮之荒酒纵猎不复设备皝曰浑奢怠已甚今则可一战矣遣翰率骑击之浑大败仅以身免尽俘其众皝躬廵郡县劝课农桑起龙城宫阙寻又率骑二万亲伐宇文归以翰及垂为前锋归使其骁将渉奕于尽众距翰皝急遣谓翰曰奕于雄悍冝小避之待虏势骄然后取也翰曰归之精锐尽在于此今若克之归则不劳兵而灭奕于徒有虚名其实易与耳不宜纵敌挫吾兵气于是前战斩奕于尽俘其众归逺遁漠北皝开地千余里徙其部人五万余落于昌黎改渉奕于城为威徳城行饮至之礼论功行赏各有差以牧牛给贫家田于苑中公收其八二分入私有牛而无地者亦田苑中公收其七三分入私皝记室参军封裕入諌以为宜省罢诸苑以业流人人至而无资产者赐之以牧牛且魏晋虽道消之世犹削取百姓不至于七八持官牛者官得六分百姓得四分私牛而官田者与官中分百姓安之人皆恱乐臣犹曰非明王之道而况増于此者乎又水旱之厄尧汤所不免王者冝濬治沟浍循郑白西门史起溉灌之法旱则决沟为雨水则入于沟凟上无云汉之忧下无昬垫之患句丽百济及宇文叚部之人皆兵势所徙非如中国慕义而至咸有思归之心今戸垂十万狭凑都城恐方将为国家深害宜分其兄弟宗属徙于西境诸城抚之以恩检之以法使不得散在居人知国之虚实今中原未平资产未广官司猥多防食者众一夫不耕嵗受其饥政之巨患莫甚于此其有经畧出世才称时求者自可随湏置之列位非此已徃其耕而食蠺而衣亦天之道也殿下圣性寛明思言若渴前者参军王宪大夫刘眀并竭忠献欵主者责以妖妄致之于法虽殿下苞容恕其大辟然犹加黜削禁锢以此求言岂有得邪又四业者国之所资教学者有国盛事习战务农尤其本也百工商贾犹其末耳冝量军国所湏置其员数已外归之于农教之战法学者三年无成亦宜还之于农不可徒充大贠以塞聪儁之路皝览諌乃下令曰君以黎元为国黎元以谷为命然则农者国之本也其悉罢苑囿以给百姓无田业者全无资产不能自存各赐牧牛一头若私有余力乐取官牛垦官田者其依魏晋旧法沟洫溉灌有益官私主者量造务尽水陆之势中州未平兵难不息勲诚既多官僚不可以减也待克平防丑徐更议之百工商贾数四佐与列将速定大员余者还农学生不任训教者亦除员录夫人臣闗言于人主至难也妖妄不经之事皆应荡然不问择其善者而从之王宪刘明虽其罪应禁黜亦犹孤之无大量也可悉复本官仍居谏司封生蹇蹇深得王臣之体诗不云乎无言不酬其赐钱五万明宣内外有欲陈孤过者不拘贵贱勿有所讳时有黒龙白龙各一见于龙山皝亲率羣僚观之去龙二百余歩祭以太牢二龙交首嬉翔觧角而去皝大恱还宫赦其境内号新宫曰和龙立龙翔佛寺于山中赐其大臣子弟为官学生者号髙门生立东庠于旧宫以行乡射之礼毎月临观考试优劣皝雅好文籍勤于讲授学徒甚盛至千余人亲造太上章以代急就又着典诫十五篇以教胄子慕容恪攻髙句丽南苏克之置戍而还三年遣其世子儁与恪率骑万七千东袭扶余克之虏其王及部众五万余口以还皝亲临东庠考试学生其经通秀异者擢充近侍以久旱丐百姓田租罢成周冀阳营邱防郡以渤海人为兴集县河间人为寕集县广防魏郡人为兴平县东莱北海人为育黎县吴人为吴县悉燕国皝甞畋于西鄙将济河见一父老服朱衣乗白马举手麾皝曰此非猎所王其还也秘之不言遂济河连日大获后见白兎驰射之马倒被伤乃说所见辇而还宫引儁属以后事以永和四年死在位十五年时年五十二儁僭号諡文明皇帝慕容儁字宣英皝之第二子也初廆常言吾积福累仁子孙当有中原既而生儁廆曰此骨相不恒吾家得之矣及长身长八尺二寸姿貌魁伟博观圗书有文武干畧皝为燕王拜儁假莭安北将军东夷校尉左贤王燕王世子皝死永和五年僭即燕王位依春秋列国故事称元年赦于境内是时石虎死赵魏大乱儁将图兼并之计以慕容恪为辅国军慕容评为辅弼将军阳骛为辅义将军慕容垂为前锋都督建锋将军简精卒二十余万以待期是嵗穆帝使谒者陈沉拜儁为使持莭侍中大都督都督河北诸军事幽冀并防四州牧大将军大单于燕王承制封拜一如廆皝故事明年儁率三军南伐出自卢龙次于无终石虎幽州刺史王午弃城走留其将王他守蓟儁攻陷其城斩他因而都之徙广寗上谷人于徐无代郡人于凡城而还及冉闵杀石祗僭称大号遣其使人常炜聘于儁儁引之观下使其记室封裕诘之曰冉闵养息常才负恩簒逆有何祥应而僭称大号炜曰天之所兴其致不同狼乌纪于三王麟龙表于汉魏寡君应天驭厯能无祥乎且用兵杀罚哲王盛典汤武亲行诛放而仲尼羙之魏武养于宦官莫知所出众不盈旅遂能终成大功暴胡酷乱苍生屠脍寡君奋剑而诛除之黎元获济可谓功格皇天勲侔髙祖恭承干命有何不可裕曰石祗去嵗使张举请救云玺在防国其言信不又闻闵铸金为己象壊而不成奈何言有天命炜曰诛胡之日在邺者略无所遗玺何从而向襄国此求救之辞耳天之神玺实在寡君且妖孽之徒欲假竒众或改作万端以神其事寡君今已握干苻类上帝四海悬诸掌大业集于身何所求虑而取信此乎铸形之事所未闻也儁既锐信举言又欣于闵铸形之不成也必欲审之乃积薪置火于其侧命裕防以意喻之炜神色自若抗言曰结髪已来尚不欺庸人况千乗乎巧诈虚言以救死者使臣所不为也直道受戮死自分耳益薪速火君之大恵左右劝儁杀之儁曰古者兵交使在其间此亦人臣常事遂赦之遣慕容恪略地中山慕容评攻王午于鲁口恪次唐城冉闵将白同中山太守侯龛固守不下恪留其将慕容彪攻之进讨常山评次南安王午遣其将郑生距评评逆击斩之侯龛逾城出降恪进克中山斩白同儁军令严明诸将无所犯闵章武太守贾坚率郡兵邀评战于髙城擒坚于阵斩首三千余级是嵗丁零翟防及冉闵将刘凖防率其所部降于儁封防归义王拜凖左司马时鲜卑叚勤初附于儁其后复叛儁遣慕容恪及相国封奕讨冉闵于安喜慕容垂讨叚勤于绎幕儁如中山为二军声势闵惧奔于常山恪追及于水闵威名素振众咸惮之恪谓诸曰闵师老卒疲实为难用加其勇而无谋一夫之敌耳虽有甲兵不足击也吾今分军为三部犄角以待之闵性轻锐又知吾军势非其敌必出万死冲吾中军吾今贯甲厚阵以俟其至诸君但厉卒从傍湏其战合夹而击之蔑不克也及战败之斩首七千余级擒闵送之斩于龙城恪屯军呼池闵将苏亥遣其将金光率骑数千袭恪恪逆击斩之亥大惧奔扵并州恪进据常山叚勤惧而请降遂进攻邺闵将蒋干闭城距守儁又遣慕容评防率骑一万会攻邺是时防巢于儁正阳殿之西椒生三雏顶上有竖毛凡城献异鸟五色成章儁谓羣僚曰是何祥也咸称防者燕鸟也首有毛冠者言大燕龙兴冠通天章甫之象也巢正阳西椒者言至尊临轩朝万国之徴也三子者数应三统之验也神鸟五色言圣朝将继五行之箓以御四海者也儁览之大悦既而蒋干率锐卒五千出城挑战慕容评防击败之斩首四千余级干率骑还邺于是羣臣劝儁称尊号儁答曰吾本幽漠射猎之乡被发左袵之俗厯数之箓寕有分邪卿防苟相褒举以觊非望实匪寡徳所冝闻也慕容恪封奕讨王午于鲁口降之寻而慕容评攻克邺城送冉闵妻子僚属及其文物于中山先是蒋干以传国玺送于建邺儁欲神其事业言厯运在己乃诈云闵妻得之以献赐号曰奉玺君因以永和八年僭即皇帝位大赦境内建元曰元玺署置百官以封奕为太尉慕容恪为侍中阳骛为尚书令皇甫真为尚书左仆射张希为尚书右仆射宋活为中书监韩恒为中书令其余封授各有差追尊廆为髙祖武宣皇帝皝为太祖文明皇帝时朝廷遣使诣儁儁谓使者曰汝还白汝天子我承人乏为中国所推己为帝矣初石虎使人策于华山得玉版文曰嵗在申酉不絶如线嵗在壬子真人乃见及此燕人咸以为儁之应也改司州为中州置司校尉官羣下言大燕受命上承光纪黒精之君运歴传属代金行之后冝行夏之时服周之冕旗帜尚黒牲牡尚元儁从之其从行文武诸藩使人及登号之日者悉増位三级河之师守邺之军下及战士赐各有差临阵战亡者将士加赠二防士卒复其子孙殿中旧人皆随才擢叙立其妻可足浑氏为皇后世子晔为皇太子晋寕将军荣胡以彭城鲁郡叛降于儁常山人李犊聚众数千反于普璧垒儁遣慕容恪率众讨降之初冉闵既败王午自号安国王午既死吕防复袭其号保鲁口恪进讨走之遣前军恱绾追入于野王悉降其众姚防以梁国降于儁以慕容评为都督秦雍益梁江荆徐兖豫十州河南诸军事权镇于洛水慕容彊为前锋都督都督荆徐二州缘淮诸军事进据河南儁自和龙至蓟城幽冀之人以为东迁互相惊扰所在屯结其下请讨之儁曰羣小以朕东廵故相惑耳今朕既至寻当自定然不虞之备亦不可不为于是令内外戒严苻生河内太守王会黎阳太守韩髙以郡归儁晋兰陵太守孙黒济北太守髙柱建兴太守髙瓫各以郡叛归于儁初儁车骑大将军范阳公刘寕屯据莸城降于苻氏至此率戸三千诣蓟归罪拜后将军髙句丽王钊遣使谢恩贡其方物儁以钊为营州诸军事征东大将军营州刺史封乐浪公王如故初叚兰之子龛因冉闵之乱拥众东屯广固自号齐王称藩于建邺遣书抗中表之仪非儁正位儁遣慕容恪慕容尘讨之恪既济河龛弟罴骁勇有智计言于龛曰慕容恪善用兵加其众旅既盛恐不可抗也若顿兵城下虽复请降惧终不聼王但固守罴请率精锐距之若其战防王可驰来追击使虏匹马无反如其败也遽出请降不失千戸侯也龛弗从罴固请行龛怒杀之率众三万来距恪恪遇龛于济水之南与战大败之遂斩其弟钦尽俘其众恪进围广固命诸将筑室反耕为持久之计以困龛龛所署徐州刺史王腾索头单于薛云降于恪叚龛之被围也遣使诣建邺请救穆帝遣北中将荀羡赴之惮虏彊迁延不敢进攻破阳都斩王腾以归恪遂克广固以龛为伏顺将军徙鲜卑胡羯三千余戸于蓟留慕容尘镇广固恪振旅而归儁太子晔死伪諡献懐升平元年复立次子暐为皇太子赦其境内改元曰光夀遣其抚军慕容垂中军慕容防与防军平熙防率歩骑八万讨丁零勑勤于塞北大破之俘斩十余万级获马十三万匹牛羊亿余万初廆有骏马曰赭白有竒相逸力石虎之伐棘城也皝将出避难欲乗之马悲鸣踶齧人莫能近皝曰此马见异先朝孤常杖之济难今不欲者盖先君之意乎乃止虎寻退皝益竒之至是四十九嵗矣而骏逸不亏儁比之于鲍氏騘命铸铜以圗其象亲为铭赞镌勒其旁置之蓟城东掖门是嵗象成而马死匃奴单于贺赖头率部落三万五千降于儁拜寕西将军中郡公处之于代郡平舒城晋泰山太守诸葛攸伐其东郡儁遣慕容恪距战王师败绩北中将谢万先据梁宋惧而遁归恪进兵入防河南汝颍谯沛皆防置守宰而还儁自蓟城迁于邺赦其境内缮脩宫殿复铜雀台使昌黎辽东二郡营起廆庙范阳燕郡搆皝庙以其防军平熙领将作大匠监造二庙焉苻坚平州刺史刘特率戸五千降于儁河间李黒聚众千余攻略州郡杀枣彊令卫顔儁长乐太守传顔讨斩之常山大树自抜根下得璧七十珪七十三光色精竒有异常玉儁以为岳神之命遣其尚书叚勒以太牢祀之初冉闵之僭号也石虎将李厯张平髙昌防并率其所部称藩于儁遣子入侍既而投欵建邺结援苻坚并受爵位覊縻自固虽贡使不絶而诚莭未尽吕防之走野王也遣弟奉表谢罪于儁拜寕南将军河内大守又上党冯鸯自称太守附于张平平屡言之儁以平故赦其罪以为京兆太守防鸯亦隂通京师张平跨有新兴雁门西河太原上党上郡之地垒壁三百余胡晋十余万戸遂拜置征镇为鼎跱之势儁遣其司徒慕容评讨平领军慕舆根讨鸯司空阳骛讨昌抚军慕容臧攻厯并州垒壁降者百余所以尚书右仆射恱绾为安西将军领防匈奴中将并州刺史以抚之平所署征西诸葛骧镇北苏象寕东乔庻镇南石贤防率垒壁百三十八降于儁儁大恱皆复其官爵既而平率众三千奔于平阳鸯奔于野王厯走荥阳昌奔邵陵悉降其众儁于是复图入防兼欲经略闗西乃令州郡校阅见丁精覆隠漏率戸留一丁余悉发之欲使歩卒满一百五十万期明年大集将进临洛阳为三方莭度武邑刘贵上书极諌陈百姓凋召兵非法恐人不堪命有土崩之祸并陈时政不便于时者十有三事儁覧而恱之付公卿博议事多纳用乃改为三五占兵寛戎备一周悉令明年季冬赴集邺都是嵗晋将荀羡攻山茌拔之斩儁泰山太守贾坚儁青州刺史慕容尘遣司马恱明救之羡师败绩复防山茌儁立小学扵显贤里以教胄子封其子为济北王冲为中山王防羣臣于蒲池酒酣赋诗因谈经史语及周太子晋澘然流涕顾谓羣臣曰昔魏武追痛仓舒孙权悼登无已孤常谓二主缘爱称竒无大雅之体自亡以来孤鬓髪中白始知二主有以而然卿防言晔定何如也孤今悼之得无贻怪将来乎其司徒左长史李绩对曰献怀之在东宫臣为中庻子既忝近侍圣质志业臣实不敢不知臣闻道备无愆其唯圣人乎先太子大徳有八未见阙也儁曰卿言亦以过矣然试言之绩曰至孝自天性与道合此其一也聪敏慧悟机思若流此其二也沉毅好防理诣无幽此其三也疾防亮物雅恱直言此其四也好学爱贤不耻下问此其五也英姿迈古艺业超时此其六也虚襟恭譲尊师重道此其七也轻财好施勤恤民隠此其八也儁泣曰卿虽褒誉然此若在吾死无忧也吾既不能追踪唐虞官天下以禅有徳近模三王以世传授景茂幼冲器艺未举卿以为何如绩曰皇太子天资岐嶷圣敬日跻而八徳閴然二阙未补雅好逰田娱心丝竹所以为损耳儁顾谓暐曰伯阳之言药石之恵汝宜戢之因问髙年疾苦孤寡不能自存者赐谷帛有差儁夜梦石虎齧其臂寤而恶之命发其墓剖棺出尸蹋而骂之曰死胡安敢梦生天子遣其御史中尉阳约数其残酷之罪鞭之弃于漳水诸葛攸又率水陆二万讨儁入自石门屯于河渚攸部将匡超进据嵪防萧舘屯于新栅又遣督防徐冏率水军三千泛舟上下为东西声势儁遣慕容评傅顔防统歩骑五万战于东阿王师败绩塞北七国贺兰渉勒防皆降俄而儁寝疾谓慕容恪曰吾所疾惙然当恐不济脩短命也复何所恨但二防未降景茂冲防虑其未堪多难吾欲逺追宋宣以社稷属汝恪曰太子虽防天纵聪圣必能胜残刑措不可以乱正统也儁怒曰兄弟之间岂虚餙也恪曰陛下若以臣堪荷天下之任者寕不能辅少主乎儁曰若汝行周公之事吾复何忧李绩清方忠亮堪大任汝善遇之是时兵集邺城盗贼互起毎夜攻劫晨昬断行于是寛常赋设竒禁贼盗有相告者赐奉车都尉捕诛贼首木谷和等百余人乃止升平四年儁死时年四十二在位十一年伪諡景昭皇帝庙号烈祖墓号龙陵儁雅好文籍自初即位至末年讲论不倦览政之暇唯与侍臣错综义理凡所著述四十余萹性严重慎威仪未曽以慢服临朝虽闲居宴处亦无懈怠之色云慕容暐字景茂儁第三子也初封中山王寻立为太子及儁死羣臣欲立慕容恪恪辞曰国有储君非吾节也于是立暐升平四年僭即皇帝位大赦境内改元建熙立其母可足浑氏为皇太后以慕容恪为太宰录尚书行周公事慕容评为太傅副赞朝政慕舆根为太师慕容垂为河南大都督征南将军兖州牧荆州刺史领防南蛮校尉镇梁国孙希为安西将军并州刺史傅顔为防军将军其余封授各有差暐既庸弱国事皆委之于恪慕舆根自恃勲旧骄傲有无上之心忌恪之总朝权将伺隙为乱乃言于恪曰今主上幼冲母后干政殿下冝虑杨骏诸葛元逊之变思有以自全且定天下者殿下之功也兄亡弟及先王之成制过山陵之后可废主上为一国王殿下践尊位以建大燕无穷之庆恪曰公醉乎何言之悖也昔曹臧吴札并于家难之际犹曰为君非吾莭况今储君嗣统四海无虞宰辅受遗奈何便有私议公忘先帝之言乎根大惧陈谢而退恪以告慕容垂垂劝恪诛之恪曰今新遭大防二虏伺隙山陵未建而宰相自相诛灭恐乖逺近之望且可容忍之根与左卫慕舆干潜谋诛恪及评因而簒位入白可足浑氏及暐曰太宰太傅将谋为乱臣请率禁兵诛之以安社稷可足浑氏将从之暐曰二公国之亲穆先帝所托终应无此未必非太师将为乱也于是使其侍中皇甫真防军傅顔收根防于禁中斩之大赦境内遣傅顔率骑二万观兵河南临淮而还军威甚盛初儁所署寕南将军吕防据野王隂通京师穆帝以防为前将军冀州刺史儁死谋引王师袭邺事觉暐使慕容恪防率众五万讨之傅顔言于恪曰防穷防假合王师既临则上下丧气曽不敢闚兵中路展其螗蜋之心此则士卒慑魂败亡之验也殿下前以广固天险守易攻难故为长久之策今贼形便不与徃同冝急攻之以省千金之费恪曰防老贼经变多矣观其为备之道未易卒平今圈之穷城樵采路絶内无蓄积外无彊援不过十旬其毙必矣何必遽残士卒之命而趣一时之利哉吾严濬围垒休飬将卒以重官羙货间而离之事淹势穷其衅易动我则未劳而防已敝此为兵不血刃坐以制胜也遂列长围守之防遣其将张兴率劲卒七千出战傅顔击斩之自三月至八月而野王溃防南奔于晋悉降其众寻复叛归于暐暐待之如初因遣傅顔与防率众据河隂顔北袭勤大获而还防攻洛阳中流矢而死将军叚崇收军北渡屯于野王暐遣其寕东慕容忠攻防荥阳又遣镇南慕容尘防长平时晋冠军将军陈祐戍洛阳遣使请救帝遣桓温援之兴寕初暐复使慕容评防许昌悬弧陈城并陷之遂畧汝南诸郡徙万余戸于幽冀暐豫州刺史孙兴上疏请歩卒五千先图洛阳暐纳之遣其太宰司马悦希军于盟津孙兴分戍成臯以为之声援寻而陈祐率众奔陆浑河南诸垒悉陷于希慕容恪攻陷金墉害杨威将军沈劲以其左中慕容筑为假节征虏将军洛州刺史镇金墉慕容垂为都督荆洛徐兖豫雍益凉秦等十州诸军事征南大将军荆州牧配兵一万镇鲁阳时暐境内多水旱慕容恪慕容评并稽首归政暐不许评恪等固请暐勅防其让表乃止暐钟律郭钦奏议以暐承石虎水为木徳暐从之太和元年暐遣抚军慕容厉攻晋泰山太守诸葛攸攸奔于淮南厉悉陷兖州诸郡置守宰而还慕容恪有疾深虑暐政不在已慕容评性多猜忌大司马之位不能允授人望乃召暐兄乐安王臧谓之曰今劲秦跋扈彊吴未宾二防并懐进取但患事之无由耳夫安危在得人国兴在贤辅若能推才任忠和同宗盟则四海不足图二虏岂能为难哉吾以常才受先帝顾托之重毎欲扫平闗陇荡一瓯吴庻嗣成先帝遗志谢忧责于当年而疾固弥留恐此志不遂所以没有余恨也吴王天资英杰经畧超时司马统职兵权不可以失人吾终之后必以授之若以亲踈次第不以授汝当以授冲汝等虽才识明敏然未堪多难国家安危实在于此不可昧利忘忧以致大悔也又以告评月余而死其国中皆痛惜之先是晋南阳督防赵以宛降暐暐遣其南中将赵盘自鲁阳戍宛至此晋右将军桓豁攻宛拔之赵盘退奔鲁阳豁遣轻骑追盘及于雉城大战败之执盘戍宛而归苻坚将苻謏据陕降于暐时有图书云燕马当饮渭水坚恐暐乗衅入闗大惧乃尽精锐以备华隂暐羣下议欲遣兵救謏因圗闗右慕容评素无经畧又受苻坚间货沮议曰秦虽有难未易可图朝廷虽明岂如先帝吾等经畧又非太宰之匹终不能平秦也但可闭闗息旅保寜疆埸足矣暐魏尹慕容徳上疏乞命皇甫真引并冀之众径趣蒲坂臣垂引许洛之兵驰觧謏围太傅总京都虎旅为二军后继斯诚圗氐之上策也暐览表大恱将从之评固执不许乃止苻謏知评暐之无逺略恐救师弗至乃牋于慕容垂皇甫真曰苻坚王猛皆人杰也谋为燕患为日久矣今若乗机不赴恐燕之君臣将有甬东之悔垂得书私于真曰方为人患者必在于秦主上富于春秋未能留心政事观太傅度畧岂能抗苻坚王猛乎真曰然绕朝有云谋之不从可如何暐仆射恱绾言于暐曰太宰政尚寛和百姓多有隠附传曰唯有徳者可以寛临众其次莫如猛今诸军营戸三分共贯风教陵威纲不举冝悉罢军封以实天府之饶肃明法令以清四海暐纳之绾既定制朝野震局出戸二十余万慕容评大不平寻贼绾杀之晋大司马桓温江州刺史桓冲豫州刺史袁真率众五万伐暐前兖州刺史孙元起兵应之温部将檀元攻胡陆执暐寕东慕容忠暐遣其将慕容厉与温战于黄墟厉师大败单马奔还髙平太守徐翻以郡归顺温前锋朱序又破暐将傅顔于林渚温军大振次于枋头暐惧谋奔和龙慕容垂曰不然臣请击之若战不防走未晚也乃以垂为使持节南讨大都督慕容徳为征南将军率众五万距温使其散骑侍郎乐嵩乞师于苻坚坚遣将军荀池率众二万出自洛阳师于颍川外为赴援内实观隙有兼并之志矣慕容徳屯于石门絶温粮漕豫州刺史李邦率州兵五千防温餽运温频战不利粮运复絶又闻坚师之至乃焚舟弃甲而退徳率劲骑四千先温至防邑东伏于涧中与垂前后夹击王师大败死者三万余人茍池闻温班师邀击于谯温众又败死者万计垂既有大功威徳弥振慕容评素不平之垂又言其将孙盖防摧锋陷锐冝论功超授评寝而不录垂数以为言颇与廷争可足浑氏素恶垂毁其战功遂与评谋杀垂垂惧奔于苻坚先是暐使其黄门侍梁琛聘于坚琛还言于评曰秦扬兵讲武运粟陕东以琛观之无久和之理兼吴王西奔必有观衅之计深宜备之评曰不然秦岂可受吾叛臣而不懐和好哉琛曰邻国相并有自来矣况今并称大号理无俱存苻坚机明好断纳善如流王猛有王佐之才锐于进取观其君臣相得自谓千载一时桓温不足为虑终为人患者其唯王猛乎暐评不以为虞皇甫真又陈其事曰苻坚虽聘使相寻托辅车为论然抗均邻敌势同战国明其甘于取利无慕善之心终不能守信存和以崇久要也顷来行人累续兼师出洛川夷险要害具之耳目观虚实以措奸图聴风尘而伺国隙者防之常也又吴王外奔为之谋主伍员之祸不可不虑洛阳并州壶闗诸城并宜増兵益守以防未兆暐召评而谋之评曰秦国小力弱仗我为援且苻坚庻几善道终不纳叛臣之言不冝轻自扰惧以动防心也暐从之俄而坚遣其将王猛率众伐暐攻慕容筑于金墉暐遣慕容臧率众救之臧次荥阳猛部将梁成洛州刺史邓羌与臧战于石门臧师败绩死者万余遂相持于石门筑以救兵不至以金墉降于猛梁成又败慕容臧斩首三千余级获其将军杨璩臧遂城新乐而还桓温之败也归罪于豫州刺史袁真真怒以夀阳降暐暐遣其大鸿胪温统署真为使持莭散骑常侍都督淮南诸军事征南大将军领防南蛮校尉州刺史封宣城公未至而真统俱卒真党朱辅立真子瑾为建威将军豫州刺史以固夀阳时外则王师及苻坚交侵兵革不息内则暐母乱政评防贪冐政以贿成官非才举羣下切齿焉其尚书左丞申绍上疏极陈时政之阙暐不纳苻坚又使王猛杨安率众伐暐猛攻壶闗安攻晋阳暐使慕容评防率中外精卒四十余万距之猛安进师潞川州郡盗贼大起邺中多怪异暐忧惧不知所为乃召其使而问曰秦众何如今大师既出猛等能战否或对曰秦国小兵弱岂王师之敌景畧常才又非太傅之匹不足忧也黄门侍郎梁琛中书侍郎乐嵩进曰不然兵书之义计敌能鬬当以筭取之若冀敌不闘非万全之道也庆郑有云秦众虽少战士倍我众之多少非可问也且秦行师千里固战是求何不战之有乎暐不恱猛与评防相持评以猛悬军逺入利在速战议以持久制之猛乃遣其将郭庆率骑五千夜从间道起火髙山焼评辎重火见邺中评性贪鄙鄣固山泉卖樵鬻水积钱绢如邱陵三军莫有闘志暐遣其侍中兰伊让评曰王髙祖之子也冝以宗庙社稷为忧奈何不务抚养勲劳専以聚敛为心乎府藏之珎货朕岂与王爱之若防军冐进王持钱帛安所置也皮之不存毛将安傅钱帛可散之三军以平防凯旋为先也评惧而与猛战于潞川评师大败死者五万余人评防单骑遁还猛遂长驱至邺坚复率众十万会猛攻暐先是慕容桓以众万余屯于沙亭为评防后继闻评败引屯内黄坚遣将邓羌攻信都桓率鲜卑五千退保和龙散骑侍郎徐蔚防率扶余髙句丽及上党质子五百余人夜开城门以纳坚军暐与评防数十骑奔于昌黎坚遣郭庆追及暐于髙阳坚将巨武执暐将缚之暐曰汝何小人而缚天子武曰我梁山巨武受诏缚贼何谓天子邪遂送暐于坚坚诘其奔状暐曰狐死首邱欲归死于先人坟墓耳坚哀而释之令还宫率文武出降郭庆遂追评桓于和龙桓杀其镇东慕容亮而并其众攻其辽东太守韩稠于平州郭庆遣将军朱嶷击桓执而送之坚徙暐及其王公已下并鲜卑四万余戸于长安封暐新兴侯署为尚书坚征夀春以暐为平南将军别部都督淮南之败随坚还长安既而慕容垂攻苻丕于邺慕容冲起兵闗中暐谋杀坚以应之事发为坚所诛时年三十五及徳僭称尊号伪諡幽皇帝始廆以武帝太康六年称公至暐四世暐在位二十一年以海西公太和五年灭通廆皝凡八十五年
　　裴嶷字文冀河东闻喜人也父昶司校尉嶷清方有干畧累迁至中书侍转给事黄门郎荥阳太守属天下乱嶷兄武先为元莬太守嶷遂求为昌黎太守至郡久之武卒嶷被徴乃将武子开送丧俱南既逹辽西道路梗塞乃与开投廆时诸流寓之士见廆草创并懐去就嶷首定名分为羣士啓行廆甚恱以嶷为长史委以军国之谋及悉独官防逼城下内外骚动廆问策于嶷嶷曰悉独官虽拥大众军无号令众无部伍但当伺其无备则成擒耳廆从之遂防防营廆威徳于此甚振将遣使献防扵建邺妙简行人令嶷将命初朝廷以廆僻在荒逺犹以邉裔之豪处之嶷既使至盛言廆威畧又知四海英贤并为其用举朝改观焉嶷将还帝试留嶷以观之嶷辞曰臣世荷朝恩濯缨华省因乱流寄投迹荒遐今遭开泰得覩朝廷复赐恩诏即留京辇于臣之私诚为厚幸顾以皇居播迁山陵幽辱慕容龙骧将军越在遐表乃心王室慷慨之诚义感天地方扫平中壤奉迎皇舆故遣使臣万里表诚今若留臣必谓国家遗其僻陋孤其丹心使懐义懈怠是以微臣区区忘身为国贪还反命耳帝曰卿言是也乃遣嶷还廆后谓羣僚曰裴长史名重中朝而降屈如此岂非天以授孤也出为辽东相转乐浪太守
　　髙瞻字子前渤海蓨人也少而英爽有俊才身长八尺二寸光熙中调补尚书郎属永嘉之乱还乡里乃与父老议曰今皇纲不振兵革云扰此郡沃壤凭固河海若兵荒嵗俭必为防庭非谓图安之所王彭祖先在幽蓟据燕代之资兵彊国富可以托也诸君以为何如众咸善之乃与叔父隠率数千家北徙幽州既而以王浚政令无恒乃依崔毖随毖如辽东毖之与三国谋伐廆也瞻固谏以为不可毖不从及毖奔败瞻随众降于廆廆署为将军瞻称疾不起廆敬其姿器数临之抚其心曰君之疾在此不在余也今天子播越四海分崩苍生纷扰莫知所系孤思与诸君匡复帝室翦鲸豕扵二京迎天子于吴防廓清八表侔勲古烈此孤之心也孤之愿也君中州大族冠冕之余宜痛心疾首枕戈待旦奈何以华夷之异有懐介然且大禹出于西羌文王生于东夷但问志畧何如耳岂以殊俗不可降心乎瞻仍辞疾笃廆深不防之瞻又与宋该有隙该隂劝廆除之瞻闻其言弥不自安遂以忧死
　　慕容翰字元邕廆之庻长子也性雄豪多权略猨臂工射膂力过人廆甚竒之委以折冲之任行师征伐所在有功威声大振为逺近所惮作镇辽东髙句丽不敢为防善抚接爱儒学自士大夫至于卒伍莫不乐而从之及奔叚辽深为辽所敬爱栁诚之败叚兰欲乗胜深入翰虑成本国之害诡说于兰兰遂不进后石虎征辽皝亲将三军略令支以北辽议欲追之翰知皝躬自总戎战必克胜乃谓辽曰今石氏向至方对大敌不冝复以小小为事燕主自来士马精锐兵者防器战有危虑若其失利何以南御乎兰怒曰吾前听卿诳说致成今患不复入卿计中矣乃率众追皝兰果大败翰虽处仇国因事立忠皆此类也及辽奔走翰又北投宇文归既而逃归归乃遣劲骑百余之翰遥谓追者曰吾既思恋而归理无反面吾之弓矢汝曹足知无为相逼自取死也吾处汝国久恨不杀汝汝可百歩竖刀吾射中者汝便宜反不中者可来前也归骑觧刀竖之翰一发便中刀环追骑乃散既至皝甚加恩礼建元二年从皝讨宇文归临阵为流矢所中卧病积时后疾渐愈于其家中骑马自试或有人告翰私习骑疑为非常皝素忌之遂赐死焉翰临死谓使者曰翰懐疑外奔罪不容诛不能以骸骨委贼庭故归罪有司天慈曲愍不肆之市朝今日之死翰之生也但逆胡跨据神州中原未靖翰常克心自誓志吞丑虏上承先王遗旨下谢山海之责不图此心不遂没有余恨命也奈何仰药而死
　　阳裕字士伦右北平无终人也少孤兄弟皆早亡单茕独立虽宗族无能识者惟叔父耽防而竒之曰此非惟吾门之标秀乃佐时之良器也刺史和演辟为主簿王浚领州转治中从事忌而不能任石勒既克蓟城问枣嵩曰幽州人士谁最可者嵩曰燕国刘翰徳素长者北平阳裕干事之才勒曰若如君言王公何以不任嵩曰王公由不能任所以为明公擒也勒方任之裕乃微服遁时鲜卑单于叚眷为晋骠骑大将军辽西公雅好人物虚心延裕裕谓友人成泮曰仲尼喜佛肸之召以匏自喻伊尹亦称何事非君何使非民圣贤尚如此况吾曹乎眷今召我岂徒然哉泮曰今华夏分崩九州幅裂轨迹所及易水而已欲偃蹇考槃以待大通者俟河之清也人夀几何古人以为白驹之叹少游有云郡椽足以防后况国相乎卿纵伊孔抑亦知机其神也裕乃应之拜郎中令中军将军处上卿位厯事叚氏五主甚见尊重叚辽与皝相攻裕谏曰臣闻亲仁善邻国之寳也慕容与国世为婚姻且皝令徳之主不冝连兵构怨凋残百姓臣恐祸害之兴将由于此愿两追前失通欵如初使国家有泰山之安苍生蒙息肩之恵辽不从出为燕郡太守石虎克令支裕以郡降拜北平太守徴为尚书左丞叚辽之请迎于虎也裕以左丞领征东麻秋司马秋败裕为军人所执将诣皝皝素闻裕名即命释其囚拜郎中令迁大将军左司马东破髙句丽北防宇文归皆豫其谋皝甚器重之及迁都和龙裕雅有巧思皝所制城池宫阁皆裕之规模裕虽仕皝日近宠秩在旧人之右性谦恭清俭刚蕳慈笃虽厯居朝端若布衣之士士大夫流亡羇絶者莫不经营收葬存恤孤遗士无贤不肖皆倾身待之是以所在推仰初范阳卢谌毎称之曰吾及晋之清平厯观朝士多矣忠清简毅防信义烈如阳士伦者实亦未几及死皝甚悼之时年六十一
　　韩恒字景山灌津人也父黙以学行显名恒少能属文师事同郡张载载竒之曰王佐才也身长八尺一寸博览经籍无所不通永嘉之乱避地辽东廆既逐崔毖复徙昌黎召见嘉之拜参军事咸和中宋该防建议以廆立功一隅勤诚王室位卑任重不足以镇华夷冝表请大将军燕王之号廆纳之命羣寮博议咸以为冝如该议恒駮曰自羣胡乗间人婴荼毒诸夏萧条无复纲纪眀公忠武防诚忧勤社稷抗莭孤危之中建功万里之外终古勤王之义未之有也夫立功者患信义不着不患名位不髙故桓文有寕复一匡之功亦不先求礼命以令诸侯宜缮甲兵机防除羣防靖四海功成之后九锡自至且要君以求宠爵者非为臣之义也廆不平之出为新昌令皝为镇军复叅军事迁营邱太守政化大行儁为大将军徴拜谘议叅军加烈将军儁僭位将定五行次众论纷纭恒时疾在龙城儁召恒以决之恒未至而羣臣议以燕宜承晋为水徳既而恒至言于儁曰赵有中原非唯人事天所命也天实与之而人夺之臣窃谓不可且大燕王迹始自于震于易震为青龙受命之初有龙见于都邑成龙为木徳幽契之符也儁初虽难改后终从恒议儁秘书监清河聂熊闻恒言乃叹曰不有君子国何以兴其韩令君之谓乎后与李产俱傅东宫从太子晔入朝儁顾左右曰此二傅一代伟人未易继也其见重如此
　　李产字子乔范阳人也少刚厉有志格永嘉之乱同郡祖逖拥众部于南土力能自固产遂徃依之逖素好从横弟约有大志产微知其防乃率子弟十数人闲行还鄊里仕于石氏为本郡太守及慕容儁南征前锋逹郡界乡人皆劝产降产曰夫受人之禄当同其安危今若舍此莭以图存义士将谓我何众溃始诣军请降儁嘲之曰卿受石氏宠任衣锦本乡何故不能立功于时而反委质乎烈士处身于世固当如是邪产泣曰诚知天命有归非微臣所抗然犬马为主岂忘自效但以孤穷势蹙致力无术僶俛归死实非诚款儁嘉其慷慨顾谓左右曰此真长者也乃擢用之厯位尚书性刚正好直言毎至进见未曽不论朝政之得失同軰咸惮焉儁亦敬其儒雅前后固辞年老不堪理剧转拜太子太保谓子绩曰以吾之才而致于此始者之愿亦已过矣不可复以西夕之年取笑于来今也固辞而归死于家子绩绩字伯阳少以风莭知名清辩有辞理弱冠为郡功曹时石虎亲征叚辽师次范阳百姓饥俭军供有阙虎大怒太守惶怖避匿绩进曰郡帯北裔与防接壤疆场之间人懐危虑闻舆驾亲戎将除残贼虽婴白首咸思効命非唯为国亦自求寕虽身膏草野犹甘为之敢有私吝而阙军实但比年灾俭家有菜色困敝力屈无所取济逋废之罪情在可矜虎见绩年少有壮莭嘉而恕之于是太守获免刺史王午辟为主簿儁之南征也随午奔鲁口邓恒谓午曰绩鄊里在北父已降燕今虽在此终不为用方为人患午曰绩于丧乱之中捐家立义情莭之重有侔古烈若懐嫌害之必骇众望恒乃止午恐绩终为恒所害乃资遣之及到儁责其背亲后至绩荅曰臣闻豫譲报智伯仇称于前史既官身所在何事非君陛下方唐虞之化臣实未谓归之晚也儁曰此亦事主之一莭耳累迁太子中庻子及暐立慕容恪欲以绩为尚书右仆射暐憾绩徃言不许恪屡请乃谓恪曰万几之事委之叔父伯阳一人暐请独裁绩遂忧死慕容恪字元恭皝之第四子也防而谨厚沉深有大度母髙氏无宠皝未之竒也年十五身长八尺七寸容貌魁杰雄毅严重毎所言及輙经纶世务皝始异焉乃授之以兵数从皝征伐临机多竒策使镇辽东甚有威恵髙句丽惮之不敢为防皝使恪与儁俱伐夫余儁居中指授而已恪身当矢石摧锋而进所向輙溃皝将终谓儁曰今中原未一方建大事恪智勇俱济汝其委之及儁嗣位弥加亲任累战有大功封太原王拜侍中假莭大都督录尚书儁寝疾引恪与慕容评属以后事及暐之世总摄朝权初建邺闻儁死曰中原可图矣桓温曰慕容恪尚存所忧方为大耳慕舆根之就诛也内外危惧恪容止如常神色自若出入徃还一人歩从或有谏之者恪曰人情懐惧且当自安以靖之吾复不安则众何瞻仰哉于是人心稍定恪虚襟待物谘询善道量才处任使人不逾位朝廷谨肃进退有常度虽执权政毎事必谘之于评罢朝归第则尽心色养手不释卷其百寮有过未尝顕之自是庻僚化徳稀有犯者恪之围洛阳也秦中大震苻坚亲将以备潼闗军逥乃定恪为将不尚威严専以恩信御物务于大畧不以小令劳众军士有犯法宻纵舍之捕斩贼首以令军营内不整似可犯而防御甚严终无丧败临终暐亲临问以后事恪曰臣闻报恩莫大荐士版筑犹可而况国之懿藩吴王文武兼才管萧之亚陛下若任之以政国其少安不然臣恐二防必有闚之计言终而死
　　阳骛字士秋右北防无终人也父耽仕廆官至东夷校尉骛少清素好学器识沉逺起家为平州别驾屡献安时彊国之术事多纳用廆甚竒之皝即王位迁左长史东西征伐防谋帏幄皝临终谓儁曰阳士秋忠干贞固可托付大事汝善待之儁之将图中原也骛制胜之功亚于慕容恪暐既嗣伪位申以师傅之礼亲遇日隆及为太尉慨然而叹曰昔常林徐邈先代名臣犹以鼎足任重而终辞三事以吾虚薄何徳以堪之固求罢职言甚恳至暐优答不许骛清贞谦谨老而弥防既以宿望旧齿自慕容恪已下莫不毕拜性俭约常乗敝车瘠马及死无敛财
　　皇甫真字楚季安定朝那人也弱冠以髙才廆拜为辽东国侍郎皝嗣位迁平州别驾时内难连年百姓劳悴真议欲寛减嵗赋休息力役不合防免官后以破麻秋之功拜奉车都尉守辽东营邱二郡太守皆有善政及儁僭位入为典书令后从慕容评攻防邺都珍货充溢真一无所取唯存恤人物收圗籍而已儁临终与慕容恪等俱受顾托慕舆根将谋为乱真隂察知之乃言于恪请除之恪未忍显其事俄而根谋发伏诛恪谢真曰不从君言几成祸败吕防之叛恪谋于朝曰逺人不服文徳以来之今防宜以恩诏降乎不宜以兵戈取也真曰防九年之间三背王命揆其奸心防悖未已明公方饮马江湘勒铭剑阁况防蕞尔近畿而不枭戮宜以兵筭取之不可复以文檄喻也恪从之以真为冠军将军别部都督师还拜镇西将军并州刺史领防匈奴中郎将徴还拜侍中光禄大夫累迁太尉待中苻坚宻谋兼并欲观审衅隙乃遣其西戎主簿郭辩潜结匈奴左贤王曹毂令毂遣使诣邺辩因从之真兄典仕苻坚为散骑常侍从子奋覆并显闗西辩既至邺厯造公卿言于真曰辩家为秦所诛故寄命曹王贵兄常侍及奋覆兄弟并相知在素真怒曰臣无境外之交斯言何以及我君似奸人得无因縁假托乎乃白暐请穷诘之暐评不许辩还谓坚曰燕朝无纲纪实可图之鉴机识变唯皇甫真耳坚曰以六州之地岂无智识士一人哉真亦秦人而燕用之固知闗西多君子矣真性清俭寡欲不营产业饮酒至石余不乱雅好属文凡着诗赋四十余萹王猛入邺真望马首拜之明日更见语乃卿猛猛曰昨拜今卿何恭慢之相违也真荅曰卿昨为贼朝是国士吾拜贼而卿国士何所怪也猛大嘉之谓权翼曰皇甫真故大器也从坚入闗为奉车都尉数嵗而死












　　通志卷一百八十八
<史部,别史类,通志>
　　钦定四库全书
　　通志卷一百八十九
　　宋　右　廸　功　郎　郑　樵　渔　仲　撰
　　载记第四
　　前秦
　　苻洪　健　生　坚　丕　登　苻雄　王堕王猛　苻融　苻朗　索泮　徐嵩
　　苻洪字广世略阳临渭氐人也其先盖有扈之苖裔世为西戎酋长始其家池中蒲生长五丈五节如竹形时咸谓之蒲家因以为氏焉父懐归部落小帅先是陇右大雨百姓苦之謡曰雨若不止洪水必起故因名曰洪好施多权略骁武善骑射属永嘉之乱乃散千金召英杰之士访安危变通之术宗人蒲光蒲突遂推洪为盟主刘曜僭号长安光等逼洪归曜拜率义侯曜败洪西保陇山石虎将攻上邽洪又请降虎大恱拜冠军将军委以西方之事虎灭石生洪说虎宜徙闗中豪杰及羌戎内实京师虎从之以洪为龙骧将军流人都督处于枋头累有战功封西平郡公其部下赐爵闗内侯者二千余人以洪为闗内领侯将冉闵言于虎曰苻洪雄果其诸子并非常才宜宻除之虎待之愈厚及石遵即位闵又以为言遵乃去洪都督余如前洪怨之乃遣使降晋后石鍳杀遵所在兵起洪有众十余万永和六年帝以洪为征北大将军都督河北诸军事冀州刺史广川郡公时有说洪称尊号者洪亦以防文有草付应王又其孙坚背有艸付字遂改姓苻氏自称大将军大单于三秦王洪谓博士胡文曰孤率众十万居形胜之地冉闵慕容儁可指辰而殄姚襄父子尅之在吾数中孤取天下有易于汉祖初虎以麻秋镇枹罕冉闵之乱秋归邺洪使子雄击而获之以秋为军师将军秋说洪西都长安洪深然之既而秋因宴鸩洪将并其众世子健收而斩之洪将死谓健曰所以未入闗者言中州可指时而定今见困竖子中原非汝兄弟所能办闗中形胜吾亡后便可鼓行而西言终而死年六十六健僭位伪諡恵武帝
　　健字建业洪第三子也初母美氏梦大罴而孕之及长勇果便弓马好施善事人甚为石虎父子所亲爱虎虽外礼苻氏心实忌之乃隂杀其诸兄而不害健也及洪死健嗣位去秦王之号称晋爵遣使告丧于京师且听王命时京兆杜洪窃据长安自称晋征北将军雍州刺史戎夏多归之健密图关中惧洪知之乃伪授石只官缮宫室于枋头课所部种麦示无西意有知而不种者健杀之以徇既而自称晋征西大将军都督闗中诸军事雍州刺史尽众西行起浮桥于盟津以济遣其弟雄率歩骑五千入潼关兄子菁自轵关入河东健执菁手曰事若不防汝死河北我死河南比及黄泉无相见也既济焚桥自统大众继雄而进杜洪遣其将张先要健于潼关健逆击破之健虽战胜犹修牋于洪并送名马珍寳请至长安上尊号洪曰币重言甘诱我也乃尽召关中之众来距健筮之遇泰之临健曰小往大来吉亨昔往东而小今还西而大吉孰大焉是时众星夹河西流占者以为百姓还西之象健遂进军次赤水遣雄略地渭北又败张先于隂槃擒之诸城尽陷菁所至无不降者三辅略定健引兵至长安洪奔司竹健入而都之遣使献防京师并修好于桓温健军师将军贾元硕等表健为侍中大都督闗中诸军事大单于秦王健怒曰我官位轻重非若等所知既而潜使讽元硕等使上尊号永和七年僭称天王大单于赦境内死罪建元皇始缮宗庙社稷置百官于长安立妻强氏为天王皇后子苌为天王皇太子弟雄为丞相都督中外诸军事车骑大将军领雍州刺史自余封授各有差初杜洪之奔也招晋梁州刺史司马勲至是勲率歩骑三万入秦川健败之于五丈原八年健僣即皇帝位于太极前殿诸公进为王以大单于授其子苌杜洪屯宜秋为其将张琚所杀琚自立为秦王置百官健率歩骑二万攻琚斩其首健至自宜秋遣雄菁率众掠闗东并援石虎豫州刺史张遇于许昌与晋镇西将军谢尚战于颍水之上王师败绩雄乗胜逐北至于垒门杀伤太半遂虏遇及其众归于长安拜遇司空豫州刺史镇许昌雄攻王擢于陇上擢奔凉州雄屯陇东张重华拜擢征东大将军使与其将张宋修连兵伐雄雄与菁率众击败之获修送长安初张遇自许昌来降健纳遇后母韩氏为昭仪每于众中谓遇曰卿吾子也遇慙恨引闗中诸将欲以雍州归顺乃与健中黄门刘晃谋夜袭健事觉遇害于是孔特起池阳刘珍夏侯显起鄠乔景起雍胡阳赤起司竹呼延毒起霸城众数万人并遣使诣征西桓温中军殷浩请救雄遣菁掠上洛郡于丰阳县立荆州以引南金竒货弓竿漆蜡通闗市来逺商于是国用充足而异贿盈积矣十年温率众四万趋长安遣别将从均口入淅川攻上洛执健荆州刺史郭敬而遣司马勲掠西鄙健遣其子苌率雄菁等众五万距温于尧桞城愁思堆温转战而前次于灞上苌等退营城南健以羸兵六千固守长安小城遣精锐三万为防军以距温三辅郡县多降于温健别使雄领骑七千与桓冲战于白鹿原王师败绩又破司马勲于子午谷初健闻温之来也收麦清野以待之故温众大饥至是徙闗中三千余户而归及至潼闗又为苌等所败司马勲奔还汉中其年西虏乞没军邪遣子入侍健于是置来賔舘于平朔门以懐逺人起灵台于社门与百姓约法三章薄赋卑宫垂心政事优礼耆老修尚儒学而闗右称来苏焉新平有长人见语百姓张靖曰苻氏应天受命今当太平外靣者归中而安泰问姓名弗答俄而不见新平令以闻健以为妖下靖狱防大雨霖河渭溢蒲津监冦登得一屐于河长七尺三寸人迹称之指长尺余文深一寸健叹曰覆载之中何所不有张靖所见定不虚也赦之蝗虫大起自华泽至陇山食百草无遗牛马相噉毛猛兽及狼食人行路断絶健首蠲百姓租税减膳彻悬素服避正殿初桓温之入闗也其太子苌与温战为流矢所中死至是立其子生为太子健寝疾菁勒兵入东宫将杀苻生自立时生侍健疾菁以健为死廻攻东掖门健闻变升端门陈兵众皆舍杖逃散执菁杀之数日健死时年三十九在位四年伪諡明皇帝庙号世宗后改曰髙祖
　　生字长生健第三子也幼而无赖祖洪甚恶之生无一目为童时洪戏之问侍者曰吾闻瞎一泪信乎侍者曰然生怒引佩刀自刺出血曰此亦一泪也洪大惊鞭之生曰性耐刀槊不堪鞭捶洪曰汝为尔不已吾将以汝为奴生曰可不如石勒也洪惧跣而掩其口谓健曰此狂悖宜早除之不然长大必破人家健将杀之雄止之曰长成自当修改何至便可如此健乃止及长力举千钧雄勇好杀手格猛兽走及奔马击刺骑射冠絶一时桓温之来伐也生单马入阵搴旗斩将者前后十数苌既死健以防言三羊五眼应符故立为太子健卒僣即皇帝位大赦境内改年寿光时永和十二年也尊其母强氏为皇太后立妻梁氏为皇后以吕婆楼为侍中左大将军苻安领太尉苻栁为征东大将军并州牧镇蒲坂苻謏为镇东大将军豫州牧镇陕城自余封授有差初生将强懐与桓温战没其子延未及封而健死会生出游懐妻樊氏于道上书论懐忠烈请封其子生怒射而杀之伪中书监胡文中书令王鱼言于生曰比频有客星孛于大角荧惑入于东井大角为帝座东井秦之分野于占不出三年国有大丧大臣戮死愿陛下逺追周文修徳以禳之恵和羣臣以成康哉之美生曰皇后与朕对临天下亦足以塞大丧之变毛太傅梁车骑梁仆射受遗辅政可谓大臣也于是杀其妻梁氏及太傅毛贵车骑尚书令梁楞左仆射梁安未防又诛侍中丞相雷弱及其九子二十七孙诸羌悉叛弱南安羌酋也刚鲠好直言见生嬖臣赵韶董荣乱政每大言于朝故荣等譛而诛之生虽在谅闇游饮自若荒耽淫虐杀戮无道常弯弓露刃以见朝臣锤钳锯凿备置左右又纳董荣之言诛其司空王堕以应日蚀之灾飨羣臣于太极前殿饮酣乐奏生亲歌以和之命其尚书令辛牢典劝既而怒曰何不彊酒犹有坐者引弓射牢而杀之于是百僚大惧无不引满昬醉污服失冠蓬头僵仆生以为乐生闻张祚见杀元靓防冲命其征东苻桞参军阎负梁殊使凉州以书喻之负殊至姑臧元靓年幼其凉州牧张瓘与负殊相见负殊必欲凉州听命瓘不从相与论难至于三四时瓘新辅政河西所在兵起惧秦师之至乃言于元靓遣使称藩生因其所称而授之慕容儁遣将慕舆长卿等率众七千入自轵闗攻幽州刺史张哲于裴氏堡晋将军刘度等率众四千攻青州刺史袁朗于卢氏生遣其前将军苻飞距晋建节邓羌距燕飞未至而度退羌及长卿战于堡南大败之获长卿及甲首二千七百余级姚襄率众万余攻其平阳太守苻产于匈奴堡苻桞救之为襄所败引还蒲阪襄遂攻堡尅之杀苻产尽坑其众遣使从生假道将还陇西生将许之苻坚谏曰姚襄人杰也今还陇西必为深害不如诱以厚利伺隙而击之生乃止遣使拜襄官爵襄不受斩其使者焚所送章防冦掠河东生怒命其大将军张平讨之襄乃卑辞厚币与平结为兄弟平更与襄通和生发三辅人营渭桥金紫光禄大夫程肱以妨农害时上疏极諌生怒杀之长安大风发屋拔树行人顚顿宫中奔扰或称贼至宫门昼闭五日乃止生推告贼者杀之刳而出其心左光禄大夫强平谏曰元正盛旦日有蚀之正阳神朔昬风大起兼水旱不时虎灾未息此皆陛下政事乖戾所致生怒以为妖言凿其顶而杀之平之囚也伪卫将军苻黄眉前将军苻飞建节邓羌侍防禁中叩头固谏以太后为言平即生母强氏之弟也生既弗许强氏忧恨而死生下书曰朕受皇天之命承祖考之业君临万邦子爱百姓嗣统已来有何不善而谤讟之音扇满天下杀不过千而谓刑虐行者比肩未足为稀方当峻刑极罚复如朕何时猛虎及狼大暴昼则断道夜则发屋惟害人而不食六畜自生立一年虎杀七百余人百姓苦之皆聚而邑居为害滋甚遂废农桑内外凶惧羣臣奏请禳灾生曰野虎饥则食人饱当自止终不能累年为患也天岂不子爱羣生而年年降罚正以百姓犯罪不已将助朕専杀而施刑教故耳但勿犯罪何为怨天而尤人哉生如阿房遇兄与妹俱行者逼令为非礼不从生怒杀之又防羣臣于咸阳故城有后至者皆斩之尝使太医令程延合安胎药问人参好恶并药分多少延曰虽小小不具自可堪用生以为讥其目凿延目出然后斩之有司奏太白犯东井东井秦之分也太白罚星必有暴兵起于京师生曰星入井者必将渇耳何所怪乎姚襄遣姚兰王钦卢等招动鄜城定阳北地芹川诸羌胡皆应之有众二万七千进据黄落生遣苻黄眉苻坚邓羌率歩骑万五千讨之襄深沟髙垒固守不战邓羌说黄眉曰伤弓之鸟落于虚发襄频为桓温张平所败锐气丧矣今谋固垒不战是穷冦也襄性刚狠易以刚动若长驱鼓行直压其垒襄必忿而出师可一战擒也黄眉从之遣羌率骑三千军于垒门襄怒尽锐出战羌伪不胜引骑而退襄追之于三原羌廻骑距襄俄而黄眉与坚至大战斩之尽俘其众黄眉等振旅而归黄眉虽有大功生不加旌赏每于众中辱之黄眉怒谋杀生自立事发伏诛其王公亲戚多有死者初生梦大鱼食蒲又长安謡曰东海大鱼化为龙男便为王女为公问在何所洛门东东海苻坚封也时为龙骧将军第在洛门之东生不知是坚以謡梦之故诛其侍中太师録尚书事鱼遵及其七子十孙时又謡曰百里望空城郁郁何青青瞎不知法仰不见天星于是悉壊诸空城以禳之金紫光禄大夫牛夷惧不免祸请出镇上洛生曰卿忠肃笃敬宜左右朕躬岂有外镇之理改授中军夷惧归而自杀初生少凶暴嗜酒健临死恐其不能保全家业诫之曰酋帅大臣若不从汝命可渐除之及即伪位残虐滋甚躭湎于酒无复昼夜羣臣朔望朝谒罕有见者或至暮方出临朝輙怒惟行杀戮动连月昬醉文奏因之遂寝纳奸佞之言赏罚失中左右或言陛下圣明宰世天下惟歌太平生曰媚于我也引而斩之或言陛下刑罚防过曰汝谤我也亦斩之所幸妻妾小有忤旨便杀之流其尸于渭水又遣宫人与男子裸交于殿前生剥牛羊驴马活爓鸡豚鹅三五十为羣放之殿中或剥死囚面皮令其歌舞引羣臣观之以为嬉乐宗室勲旧亲戚忠良杀害略尽王公在位者悉以疾告归人情危骇道路以目既自有目疾其所讳者不足不具少无伤残毁偏只之言皆不得道左右忤防而死者不可胜纪至于截胫刳胎拉胁锯颈者动有千数太史令康权言于生曰昨夜三月并出孛星入于太微遂入于东井兼自去月上旬沉隂不雨迄至于今将有下人谋上之祸深愿陛下修徳以消之生怒以为妖言扑而杀之生夜对侍婢曰阿法兄弟亦不可信明当除之是夜清河王苻法梦神告之曰旦将祸集汝门惟先觉者可以免之寤而心悸防侍婢来告乃与特进梁平老强汪等率壮士数百人潜入云龙门苻坚与吕婆楼率麾下三百余人鼓噪继进宿卫将士皆舍杖归坚生犹昬寐未寤坚众既至引生置于别室废之为越王俄而杀之生临死犹饮酒数斗昬醉无所知矣时年二十三在位二年伪諡厉王苻坚字永固一名文玉雄之子也祖洪从石虎徙邺家于永贵里其母茍氏尝游漳水祈子于西门豹祠其夜梦与神交因而有孕十二月而生坚焉有神光自天烛其庭背有赤文隐起成字曰艸付臣又土王咸阳臂垂过膝目有紫光洪竒而爱之名曰坚头年七嵗聪敏好施举止不逾规矩每侍洪侧輙量洪举措取与不失机洪每曰此儿姿貌瓌伟质性过人非常相也髙平徐统有知人之鍳遇坚于路异之执其手曰苻郎此官之御街小敢戏于此不畏司邪坚曰司罪人不小戏也统谓左右曰此儿有霸王之相左右怪之统曰非尔所及也后又遇之统下车屏人密谓之曰苻郎骨相不恒后当大贵但仆不见如何坚曰诚如公言不敢防徳八嵗请师就家学洪曰汝戎狄异类世知饮酒今乃求学邪欣而许之健之入闗也梦天神遣使者朱衣赤冠命拜坚为龙骧将军健翌日为坛于曲沃以授之健泣谓坚曰汝祖昔受此号今汝复为神明所命可不勉之坚挥剑捶马志气感厉士卒莫不惮服焉性至孝博学多才艺有经济大志要结英豪以圗纬世之宜王猛吕婆楼强汪梁平老等并有王佐之才为其羽翼太原薛讃略阳权翼见而惊曰非常人也及苻生嗣伪位讃翼说坚曰今主上昬虐天下离心有徳者昌无徳受殃天之道也神器业重不可令他人承之愿君王行汤武之事以顺天人之心坚深然之纳为谋主生既残虐无度梁平老等亟以为言坚遂弑生以伪位让其兄法法自以庻孽不敢当坚及母茍氏并虑众心未服难居大位羣寮固请乃从之以升平元年僣称大秦天王诛生佞幸臣董龙赵韶等二十余人赦其境内改元曰永兴追諡父雄为文桓皇帝尊母茍氏为皇太后妻茍氏为皇后子宏为皇太子兄法为使持节侍中都督中外诸军事丞相録尚书从祖侯为太尉从兄栁为车骑大将军尚书令封弟融为阳平公双河南公子丕长乐公晖平原公熙广平公叡钜鹿公李威为卫将军尚书左仆射梁平老为右仆射强汪为领军将军仇腾为尚书领选席寳为丞相长史行太子詹事吕婆楼为司校尉王猛薛讃为中书侍郎权翼为给事黄门侍郎与猛讃并掌机密追复鱼遵雷弱毛贵王堕梁楞梁安叚纯辛牢等本官以礼改之其子孙皆随才擢授初坚母以法长而贤又得众心惧终为变至此遣杀之坚性仁友与法诀于东堂恸哭呕血赠以本官諡曰哀封其子阳为东海公敷为清河公于是脩废职继絶世礼百神课农桑立学校鳏寡孤独髙年不自存者赐谷帛有差其殊才异行孝友忠义徳业可称者令在所以闻其将张平以并州叛坚率众讨之以其建节将军邓羌为前锋率骑五千据汾上坚至铜壁平尽众距战为羌所败获其养子蚝送之平惧乃降于坚坚赦其罪署为右将军蚝武贲中郎将加广武将军徙其所部三千余户于长安坚自临晋登龙门顾谓其羣臣曰美哉山河之固娄敬有言闗中四塞之国真不虚也权翼薛讃对曰臣闻夏殷之都非不险也周秦之众非不多也终于身窜南巢首悬白旗躯残于犬戎国分于项籍者何也徳之不修故耳吴起有言在徳不在险深愿陛下追踪唐虞懐逺以徳山河之固不足恃也坚大恱乃还长安赐为父后者爵一级鳏寡髙年谷帛有差丐所过田租之半是秋大旱坚减膳彻悬金玉绮绣皆散之戎士后宫悉去罗防衣不曵地开山泽之利公私共之偃甲息兵与境内休息王猛亲宠愈宻朝政莫不由之特进樊世氐豪也有大勲于苻氏负气倨傲众辱猛曰吾軰与先帝共兴事业而不豫时权君无汗马之劳何敢専管大任是为我耕稼而君食之乎猛曰方当使君为宰夫安直耕稼而已世大怒曰要当悬汝头于长安城门不尔者终不处于世也猛言之于坚坚怒曰必湏杀此老氐然后百寮可整俄而世入言事坚谓猛曰吾欲以杨璧尚主璧何如人也世勃然曰杨璧臣之壻也防已久定陛下安得令之尚主乎猛让世曰陛下帝有海内而君敢竞防是为二天子安有上下世怒起将击猛左右止之世遂丑言大骂坚因此发怒命斩之于西廐诸氐纷纭竞陈猛短坚恚甚慢骂或有鞭挞于殿庭者权翼进曰陛下宏逹大度善驭英豪神武卓荦録功舍过有汉祖之风然慢易之言所宜除之坚笑曰朕之过也自是公卿以下无不惮猛焉坚起明堂缮南北郊郊祀其祖洪以配天宗祀其伯健于明堂以配上帝亲耕籍田其妻茍氏亲蚕于近郊坚南游霸陵顾谓羣臣曰汉祖起自布衣廓平四海佐命功臣孰为首乎权翼进曰汉书以萧曹为功臣之冠坚曰汉祖与项羽争天下困于京索之间身被七十余创通中六七父母妻子为楚所囚平城之下七日不火食赖陈平之谋太上妻子克全免匈奴之祸二相何得独髙也虽有人狗之喻岂黄中之言乎于是酣饮极欢命羣臣赋诗大赦复改元曰甘露以王猛为侍中中书令京兆尹其特进强徳健妻之弟也昬酒豪横为百姓之患猛捕而杀之陈尸于市其中丞邓羌性鲠直不挠与猛协规齐志数旬之间贵戚彊豪诛死者二十有余人于是百寮震肃豪右屏气路不拾遗风化大行坚叹曰吾今始知天下之有法也天子之为尊也于是遣使廵察四方及戎夷种落州郡有髙年孤寡不能自存长吏刑罚失中为百姓所苦清修疾恶劝课农桑有便于俗笃学至孝义烈力田者皆令具条以闻时匈奴左贤王卫辰遣使降于坚遂请田内地坚许之云中防军贾雍遣其司马徐斌率骑袭之因纵兵掠夺坚怒其失信悉以所获资产归之免雍官以白衣领防军遣使修和示之信义辰于是入居塞内贡献相寻乌丸独孤鲜卑没奕于率众数万又降于坚坚初欲处之塞内苻融以为虏居内地闚兵郡县必为他日之害不如徙之塞外以存荒服之义坚从之坚僭位五年凤皇集于东阙大赦其境内百寮进位一级初坚之将为赦也与王猛苻融密议于露堂悉屏左右坚亲为赦文猛融供进纸墨有一大苍蝇入自牖间鸣声甚大集于笔端驱而复来俄而长安街巷市里人相告曰官今大赦有司以闻坚惊谓融猛曰禁中无耳属之理事何从泄也于是外穷推之咸言有一小人衣黑衣大呼于市曰官今大赦湏臾不见坚叹曰其向苍蝇乎声状非常吾固恶之谚曰欲人勿知莫若勿为声无细而弗闻事未形而必彰者其此之谓也坚广修学官召郡国学生通一经以上充之公卿已下子孙并遣受业其有学为通儒才堪干事清修亷直孝悌力田者皆旌表之于是人思劝厉号称多士盗贼止息请托路絶田畴修辟帑蔵充盈典章法物靡不悉备坚亲临太学考学生经义优劣品而第之问难五经博士多不能对坚谓博士王寔曰朕一月三临太学黜陟幽明躬亲奬厉防敢勌违庶防周孔防言不由朕而坠汉之二武其可追乎寔对曰自刘石扰覆华畿二都鞠为茂草儒生罕有或存坟籍灭而莫纪经纶学废奄若秦皇陛下神武拨乱道隆虞夏开庠序之美儒教之风化盛隆周垂馨千祀汉之二武焉足论哉坚自是每月一临太学诸生竞劝焉屠各张防聚众数千自称大单于冦掠郡县坚以其尚书邓羌为建节将军率众七千讨平之时商人赵掇丁妃邹瓫等皆家累千金车服之盛拟则王侯坚之诸公竞进之为国二卿黄门侍郎程宪言于坚曰赵掇等皆商贩丑竖市郭小人车马衣服僭同王者宦齐君子为藩国列卿伤风败俗有尘盛化宜肃明典法使清浊显分坚于是推检引掇等为国卿者降其爵乃下制非命士已上不得乗车马于都城百里之内金银锦绣工商皂妇女不得服之犯者弃市兴宁三年坚又改元为建元慕容暐遣其太宰慕容恪攻拔洛阳略地至于崤渑坚惧其入闗亲屯陜城以备之匈奴右贤王曹毂左贤王卫辰举兵叛率众二万攻其杏城已南郡县屯于马兰山索虏乌延等亦叛坚而通于辰毂坚率中外精锐以讨之以其前将军杨安镇军毛盛等为前锋都督毂遣弟活距战于同官川安大败之斩活并四千余级毂惧而降坚徙其酋豪六千余户于长安进击乌延斩之邓羌讨卫辰擒之于木根山坚自骢马城如朔方廵抚夷狄以卫辰为夏阳公以统其众毂寻死分其部落贰城已西二万余落封其长子玺为骆川侯贰城已东二万余落封其小子寅为力川侯故号东西曹秦雍二州地震裂水泉涌出金象生毛长安大风震电壊屋杀人坚惧而愈修徳政焉使王猛杨安等率众二万冦荆州北鄙诸郡掠汉阳万余户而还羌敛岐叛坚自称益州刺史率部落四千余家西依张天锡叛将李俨坚遣王猛与陇西太守姜衡南安太守邵羌讨敛岐于略阳张天锡率歩骑三万击李俨攻其大夏武始二郡尅之天锡将掌据又败俨诸军于葵谷俨惧遣兄子纯谢罪于坚仍请救寻而猛攻破略阳敛岐奔白马坚遣杨安与建威王抚率众防猛以救俨猛遣邵羌追敛岐使王抚守侯和姜衡守白石猛与杨安救枹罕及天锡将杨遹战于枹罕东猛不利邵羌擒敛岐于白马送之长安天锡遂引师而归俨犹凭城未出猛乃服白乗舆从数十人请与相见俨开门延之未及设备而将士续入遂虏俨而还坚以其将军彭越为平西将军凉州刺史镇枹罕以俨为光禄勲归安侯是嵗苻双据上邽苻栁据蒲坂叛于坚苻庾据陕城苻武据安定并应之将共伐长安坚遣使谕之各齧梨以为信皆不受坚命阻兵自守坚遣后禁将军杨成世左将军毛嵩等讨双武王猛邓羌攻蒲坂杨安张蚝攻陕城成世毛嵩为双武所败坚又遣其武卫王鉴宁朔吕光等率中外精锐以讨之左卫苻雅左禁窦冲率羽林骑七千继发双武乗胜至于榆眉鉴等击败之斩获万五千人武弃安定随双奔上邽鉴等攻之苻栁出挑战猛闭垒不应栁以猛为惮已留其世子良守蒲坂率众二万将攻长安长安去蒲坂百余里邓羌率劲骑七千夜袭败之栁引军还猛又尽众邀击悉俘其卒栁与数百骑入于蒲坂鉴等攻上邽尅之斩双武猛又寻破蒲坂斩栁及其妻子传首长安猛屯蒲坂遣邓羌与王鉴等攻陷陕城尅之送廋于长安杀之太和四年晋大司马桓温伐慕容暐次于枋头暐众屡败遣使乞师于坚请割虎牢以西之地坚亦欲与暐连横乃遣其将茍池等率歩骑二万救暐王师寻败引归池乃还是时慕容垂避害奔于坚王猛言于坚曰慕容垂燕之戚属世雄东夏寛仁恵下恩结士庶燕赵之间咸有奉戴之意观其才略权智无方兼其诸子明毅有干艺人之杰也蛟龙猛虎非可驯之物不如除之坚曰吾方以义致英豪建不世之功且其初至吾告之至诚今而害之人将谓我何王师既旋慕容暐悔割虎牢之地遣使谓坚曰顷者割地行人失辞有国有家分灾救患理之常也坚大怒遣王猛与建威梁成邓羌率歩骑三万署慕容垂为冠军将军以为乡导攻暐洛州刺史慕容筑于洛阳暐遣其将慕容臧率精卒十万将觧筑围猛使梁成等以精锐万人卷甲赴之大破臧于荥阳筑惧而请降猛陈师以受之留邓羌镇金墉猛振旅而归太和五年又遣猛率杨安张蚝邓羌等十将率歩骑六万伐暐坚亲送猛于霸东谓曰今授卿精兵委以重任便可从壶闗上党出潞川此防济之机所谓疾雷不及掩耳吾当躬自率众以继卿后于邺相见已敕运漕相继但忧贼不烦后虑也猛曰臣庸劣孤生操无豪介蒙陛下恩荣内侍帷幄出总戎旅借宗庙之灵禀陛下神算残胡不足平也愿不烦銮轸冐犯霜露臣虽不武望克不淹时但愿速敕有司部置鲜卑之所坚大恱于是进师杨安攻晋阳猛攻壶闗执暐上党太守慕容越所经郡县皆降于猛猛留屯骑校尉苟苌戍壶闗防杨安攻晋阳为地道遣张蚝率壮士数百人入其城中大呼斩闗猛安遂入晋阳执暐并州刺史慕容庄暐遣其太傅慕容评率众四十余万以救二城评惮猛不敢进屯于潞川猛留将军毛当戍晋阳进师与评相持遣游击郭庆以锐卒五千夜从间道出评营后傍山起火烧其辎重火见邺中暐惧遣使让评催之速战猛知评卖水鬻薪有可乗之防评又求战乃阵于渭原而誓众曰王景略受国厚恩任兼内外今与诸君深入贼地宜各勉进不可退也愿戮力行间以报恩顾受爵明君之朝庆觞父母之室不亦美乎众皆勇奋破釜弃粮大呼竞进猛望评师之众也恶之谓邓羌曰今日之事非将军莫可以防成败之机在斯一举将军其勉之羌曰若以司见与者公无以为忧猛曰此非吾之所及也必以安定太守万户侯相处羌不恱而退俄而兵交猛召之羌寝而弗应猛驰就许之羌于是大饮帐中与张蚝徐成等跨马运矛驰入评军出入数四傍若无人搴旗斩将杀伤甚众战及日中评众大败俘斩五万有余乗胜追击又降斩十万于是进师围邺坚闻之留李威辅其太子宏守长安以苻融镇洛阳躬率精锐十万向邺七日而至于安阳过旧闾引诸耆老语及祖父之事然流涕乃停信宿猛潜至安阳迎坚坚谓之曰昔亚夫不出军迎汉文将军何以临敌而弃众也猛曰臣每览亚夫之事常谓前却人主以此而为名将窃未多之臣奉陛下神算击垂亡之虏若摧枯拉朽何足虑也监国冲幼銮驾逺临脱有不虞其如宗庙何坚遂攻邺陷之慕容暐出奔髙阳坚将郭庆执而送之坚入邺宫阅其名籍凡郡百五十七县一千五百七十九户二百四十五万八千九百六十九口九百九十八万七千九百三十五诸州郡牧守及六夷渠帅尽降于坚郭庆穷追余烬慕容评奔于髙句丽庆追至辽海句丽评送之坚散暐宫人珍寳以赐将士论功封赏各有差以王猛为使持节都督闗东六州诸军事车骑大将军开府仪同三司冀州牧镇邺以郭庆为持节都督幽州诸军事扬武将军幽州刺史镇蓟坚自邺如枋头防诸父老改枋头为永昌县复之终世坚至自永昌行饮至之礼歌劳止之诗以飨其羣臣赦慕容暐及其王公已下皆徙于长安封授有差坚于是行礼于辟雍祀先师孔子其太子及公侯卿大夫士之元子皆束脩释奠焉徙闗东豪杰及诸杂夷十万户于闗中处乌丸杂类于冯翊北地丁零翟斌于新安徙陈留东阿万户以实青州诸因乱流移避仇逺徙欲还旧业者悉听之晋叛臣袁瑾固守寿春为大司马桓温所围遣使请救于坚坚遣王鉴张蚝率歩骑二万救之鉴据洛涧蚝屯八公山桓温遣诸将夜袭鉴蚝败之鉴蚝屯慎城初仇池氐杨世以地降于坚坚署为平南将军秦州刺史仇池公既而归顺于晋世死子纂代立遂受天子爵命而絶于坚世弟统骁武得众起兵武都与纂分争坚遣其将苻雅杨安与益州刺史王统率歩骑七万先取仇池进图宁益雅等次于鹫陕纂率众五万距雅晋梁州刺史杨亮遣督护郭寳率骑千余救之战于陕中为雅等所败纂收众奔还雅进攻仇池杨统率武都之众降于雅纂将杨他遣子硕密降于雅请为内应纂惧面出降雅释其送之长安以杨统为平逺将军南秦州刺史加杨安都督镇仇池先是王猛获张天锡将郭煌隂据及甲士五千坚既东平六州西擒杨纂欲以徳懐逺且跨威河右至是悉送所获还凉州天锡惧而遣使谢罪称藩坚大恱即署天锡为使持节散骑常侍都督河右诸军事骠骑大将军开府仪同三司凉州刺史西域都防西平公吐谷浑碎奚以杨纂既降惧而遣使送马五千匹金银五百斤坚拜纂安逺将军漒川侯坚尝如邺狩于西山旬余乐而防返伶人王洛叩马諌曰臣闻千金之子坐不垂堂万乗之主行不履危故文帝驰车袁公止辔孝武好田相如献规陛下为百姓父母苍生所系何可盘于游田以玷圣徳若祸起须臾变在不测者其如宗庙何其如太后何坚曰善昔文公悟愆于虞人朕闻罪于王洛吾过也自是遂不复猎坚闻桓温废海西公也谓羣臣曰温前败灞上后败枋头十五年间再倾国师六十嵗公举动如此不能思愆免退以谢百姓方废君以自恱将如四海何谚云怒其室而作色于父者其桓温之谓乎坚以境内旱课百姓区种惧嵗不登省节谷帛之费太官后宫减常度二等百寮之秩以次降之复魏晋士籍使役有常闻诸非正道典学一皆禁之坚临太学考学生经义上第擢叙者八十三人自永嘉之乱庠序无闻及坚之僭颇留心儒学王猛整齐风俗政理称举学校渐兴闗陇清晏百姓丰乐自长安至于诸州皆夹路树槐栁二十里一亭四十里一驿旅行者取给于途工商资贩于道百姓歌之曰长安大街夹树杨槐下走朱轮上有鸾栖英彦云集诲我萌黎是嵗有大风从西南来俄而晦冥恒星皆见又有赤星见于西南太史令魏延言于坚曰于占西南国亡明年必当平蜀汉坚大恱命秦梁密严戎备乃以王猛为丞相以苻融为镇东大将军代猛为冀州牧融将发坚祖于霸东奏乐赋诗坚母苟氏以融少子甚爱之比发三至灞上其夕又窃如融所内外莫知是夜坚寝于前殿魏延上言天市南门屏内后妃星失明左右阍寺不见后妃移动之象坚推问知之惊曰天道与人何其不逺遂重星官王猛至长安加都督中外诸军事猛辞让再三坚不许其后天鼓鸣有彗星出于尾箕长十余丈名蚩尤旗经太防扫东井自夏及秋冬不灭太史令张孟言于坚曰彗起尾箕而埽东井此燕灭秦之象因劝坚诛慕容暐及其子弟坚不纳更以暐为尚书垂为京兆尹冲为平阳太守苻融闻之上疏于坚曰臣闻东胡在燕歴数弥久逮于石乱遂据华夏跨有六州南靣称帝陛下爰命六师大举征讨劳卒频年勤而后获本非慕义懐徳归化而今父子兄弟列官满朝执权履职势倾劳旧陛下亲而幸之臣愚以为猛虎不可养狼子野心往年星异灾起于燕愿少留意以思天戒臣据可言之地不容黙已诗曰兄弟急难朋友好合昔刘向以肺腑之亲尚能极言况于臣乎坚报之曰汝为徳未充而懐是非立善未称而名过其实诗云徳輶如毛民鲜克举君子处髙戒惧倾败可不务乎今四海事旷兆庶未宁黎元应抚夷狄应和方将混六合以一家同有形于赤子汝其息之勿懐耿介夫天道助顺修徳则禳灾苟求诸已何惧外患焉晋梁州刺史杨亮遣子广袭仇池与坚将杨安战广败绩晋沮水诸戍皆委城奔溃亮惧而退守磬险安遂进冦汉川坚遣王统朱彤率卒二万为前锋寇蜀前禁将军毛当鹰扬将军徐成率歩骑三万入自剑阁杨亮率巴獠万余距之战于青谷王师不利亮奔固西城彤乗胜陷汉中徐成又攻二剑尅之杨安进据梓潼晋奋威将军西蛮校尉周虓降于彤杨武将军益州刺史周仲孙勒兵距彤等于緜竹闻坚将毛当将至成都仲孙率骑五千奔于南中安当进兵遂陷益州于是西南夷卭莋夜郎等皆归之坚以安为右大将军益州牧镇成都毛当为镇西将军梁州刺史镇汉中姚苌为宁州刺史领西蛮校尉王统为南秦州刺史镇仇池蜀人张育杨光等起兵与巴獠相应以叛于坚晋益州刺史竺瑶威逺将军桓石防率众三万据垫江育乃自号蜀王遣使归顺与巴獠酋帅张重尹万等五万余人进围成都寻而育与万争权举兵相持坚遣邓羌与杨安等击败之育光退屯緜竹安又败张重尹万于成都南重死之及首级二万三千邓羌复击张育杨光于緜竹皆害之桓石防败姚苌于垫江苌退据五城石防与竺瑶移屯巴东时有人于坚明光殿大呼谓坚曰甲申乙酉鱼羊食人悲哉无复遗坚命执之俄而不见秘书监朱彤等因请诛鲜卑坚不从遣使廵行四方观风俗问政道明黜陟恤孤寡不能自存者以安车蒲轮徴隐士乐陵王劝为国子祭酒及王猛卒坚置听讼观于未央之南禁老庄图防之学中外四禁二卫四军长上将士皆令修学课后宫置典学立内司以授于掖庭选阉人及女有聪识者置博士以授经遣其武卫茍苌左将军毛盛中书令梁熙歩兵校尉姚苌等率骑十三万伐张天锡于姑臧遣尚书郎阎负梁殊衔命军前下书徴天锡坚严饰卤簿亲饯苌等于城西赏行将各有差又遣其秦州刺史茍池河州刺史李辩凉州刺史王统率三州之众以继之阎负等到凉州天锡自以晋之列藩志在保境命斩之遣将军马建出距苌等俄而梁熙王统等自清石津攻其将梁粲于河防城陷之苟苌济自石城津与梁熙等防攻纒宿城又陷之马建惧自杨川退还清塞天锡又遣将军掌据率众三万与马建阵于洪池茍苌遣姚苌以甲卒三千挑战诸将劝据击之以挫其锋据不从天锡乃率中军三万次金昌苌熙闻天锡来逼急攻据建建降于苌遂攻据害之及其军司席仂苌进军入清塞乗髙列阵天锡又遣司兵赵充哲为前锋率劲勇五万与苌等战于赤岸哲大败天锡惧而奔还致牋请降苌至姑臧天锡乗素车白马面舆榇降于军门苌释焚榇送之于长安诸郡县悉降坚以梁熙为持节西中郎将凉州刺史领防西羌校尉镇姑臧徙豪右七千余户于闗中五品税百姓金银一万三千斤以赏军士余皆安堵如故坚封天锡重光县之东宁乡二百户号归义侯初苌等将征天锡坚为其立第于长安至是而居之坚既平凉州又遣其安北将军幽州刺史苻洛为北讨大都督率幽州兵十万讨代王渉翼犍又遣后将军俱难与邓羌等率歩骑二十万东出和龙西出上郡与洛防于渉翼犍庭翼犍战败遁于弱水苻洛逐之势窘廹退还隂山其子翼圭父请降洛等振旅而还封赏有差坚以翼犍荒俗未参仁义令入太学习礼以翼圭执父不孝迁之于蜀散其部落于汉鄣边故地立尉监行事官寮领押课之治业营生三五取丁优复三年无税租其渠帅嵗终令朝献出入行来为之制限坚尝之太学召渉翼犍问曰中国以学养性而人寿考漠北噉牛羊而人不寿何也翼犍不能答又问卿种人有堪将者可召为国家用对曰漠北人能捕六畜善驰走逐水草而已何堪为将又问好学否对曰若不好学陛下用敎臣何为坚善其答坚以闗中水旱不时议依郑白故事发其王侯已下及豪望富室僮三万人开泾水上源凿山起堤通渠引渎以溉冈卤之田及春而成百姓赖其利以凉州新附复租赋一年为父后者赐爵一级孝悌力田爵二级孤寡髙年谷帛有差女子百户牛酒大酺三日遣其尚书令苻丕率司马慕容暐茍苌等歩骑七万宼襄阳使杨安将樊邓之众为前锋屯骑校尉石越率精骑一万出鲁阳闗慕容垂与姚苌出自南乡苟池等与彊弩王显将劲卒四万从武当继进大防汉阳师次沔北晋南中郎将朱序以丕军无舟檝不以为虞石越遂防马以渡序大惧固守中城越攻陷外郛获船百余艘以济军丕率诸将进攻中城遣苟池石越毛当以众五万屯于江陵晋车骑将军桓冲拥众七万为序声援惮池等不进保据上明兖州刺史彭超遣使上言于坚曰晋沛郡太守戴以卒数千戍彭城臣请率精锐五万攻之愿更遣重将讨淮南诸城坚于是又遣其后将军俱难率右军毛当后禁毛盛陵江邵保等歩骑七万寇淮隂盱眙武彭超寇彭城梁州刺史韦钟寇魏兴攻太守吉挹于西城晋将军毛武生率众五万距之与俱难等相持于淮南先是梁熙遣使西域称扬坚之威徳并以缯防赐诸国王于是朝献者十有余国大宛献天马千里驹皆汗血朱鬛五色凤膺麟身及诸珍异五百余种坚曰吾思汉文之返千里马咨嗟美咏今所献马其悉返之庶克念前王髣髴古人矣乃命羣臣作止马诗而遣之示无欲也其下以为盛徳之事逺同汉文于是献诗者四百余人是时苻丕久围襄阳御史中丞李柔劾丕以师老无功请徴下廷尉坚曰丕等费广无成实宜贬戮但师已淹时不可虚然中返其特原之令以功成赎罪因遣其黄门郎韦华持节切让丕等仍赐以剑曰来春不防者汝可自裁不足复持靣见吾也初丕之寇襄阳也将急攻之茍苌諌曰今以十倍之众积粟如山但掠徙荆楚之人内于许洛絶其粮运使外援不接粮尽无人不攻自溃何为促攻以伤将士之命丕从之及坚让至众咸疑惧莫知所为征南主簿河东王施进曰以大将军英秀诸将勇锐以攻小城何异洪罏燎羽毛所以缓攻欲以计制之若决一旦之机可指日而定今破襄阳上明自遁复何所疑愿请一旬之期以展三军之势如其不防施请为戮首丕于是促围攻之坚将亲率众助丕等使苻融将闗东甲卒防于寿春梁熙统河西之众以继中军融熙并上言以为未可兴师乃止太元四年晋兖州刺史谢元率众数万次于泗汭将救彭城苻丕陷襄阳执南中郎将朱序送于长安坚署为度支尚书以其中垒梁成为南中郎将都督荆扬州诸军事荆州刺史领防南蛮校尉配兵一万镇襄阳以征南府器杖给之彭超围彭城也置辎重于留城至是晋将谢遣将军何谦之髙衡率众万余声趣留城超引军赴之戴率彭城之众奔于谢元超留其治中徐襃守彭城而复寇盱贻俱难既陷淮隂留邵保戍之与超防师而南晋将毛武生救魏兴遣前锋督防赵福将军袁虞等将水军一万溯江而上坚南巴校尉姜宇遣将张绍仇生等水陆五千距之战于南县王师败绩寻而韦钟攻陷魏兴执太守吉挹毛当与王显自襄阳而东防攻淮南彭超陷盱眙获晋建威将军髙密内史毛璪之遂攻晋幽州刺史田洛于三阿去广陵百里京都大震临江列戍孝武帝遣征虏将军谢石率水军次于涂中右卫将军毛安之防击将军河间王昙之次于堂邑谢元自广陵救三阿毛当毛盛驰袭安之王师败绩元率众三万次于白马塘俱难遣其将都顔率骑逆元战于塘西元大败之斩顔元进兵至三阿与难超战超等又败退保盱眙元进次石梁与田洛攻盱眙难超出战复败退屯淮隂元遣将军何谦之督防诸葛侃率舟师乗潮而上焚淮桥又与难等合战谦之斩其将邵保难超退师淮北难归罪彭超斩其司马栁浑坚闻之大怒槛车徴超下狱超自杀难免为庶人坚以毛当为平南将军徐州刺史镇彭城毛盛为平东将军兖州刺史镇胡陆王显为平吴校尉扬州刺史戍下邳赏堂邑之功也又以苻洛为散骑常侍持节都督益宁西南夷诸军事征南大将军益州牧领防西夷校尉镇成都命从伊阙自襄阳溯汉而上洛健之兄子也雄勇多力而猛气絶人坚深忌之故常为边牧洛有征伐之功而未赏及是迁也恚怒谋于众曰孤于帝室至亲也主上不能以将相任孤常摈孤于外既投之西裔复不听过京师此必有伏计令梁成沉孤于汉水矣为宜束手就命为追晋阳之事以匡社稷邪诸君意如何其治中平顔妄陈祥瑞劝洛举兵洛因攘袂大言曰孤计决矣沮谋者斩于是自称大将军大都督秦王署置官司以平顔为辅国将军幽州刺史为其谋主分遣使者徴兵于鲜卑乌丸髙句丽百济及薛罗休忍等诸国并不从洛惧而欲止平顔曰且宜声言受诏尽幽并之兵出自中山常山阳平公必郊迎于路因而执之进据冀州总闗东之众以图秦雍可使百姓不觉易主而大业定矣洛从之乃率众七万发和龙将图长安于是闗中骚动盗贼并起坚遣使数之曰天下未一家兄弟匪他何为而反可还和龙当以幽州永为世封洛谓使者曰汝还白东海王幽州褊阨不足容万乗湏还王咸阳以承髙祖之业若能驾潼闗者位为上公爵归本国坚大怒遣其左将军窦冲及吕光率歩骑四万讨之右将军都贵驰传诣邺率冀州兵二万为前锋以苻融为大都督授之节度使石越率骑一万自东莱出石径袭和龙海行四百余里苻重亦尽蓟城之众防洛次于中山有众十万冲等与洛战于中山大败之执洛及其将兰殊送于长安吕光追斩苻重于幽州石越尅和龙斩平顔及其党与百余人坚赦兰殊署为将军徙洛于凉州徴苻融为车骑大将军领宗正録尚书事洛既平坚以闗东地广人殷思所以镇静之引其羣臣于东堂议曰凡我族类支允弥繁今欲分三原九武都汧雍十五万户于诸方要镇不忘旧徳为磐石之宗于诸君之意如何皆曰此有周所以祚隆八百社稷之利也于是分四帅子弟三千户以配苻丕镇邺如世封诸侯为新劵主坚送丕于灞上流涕而别诸戎子弟离其父兄者皆悲号哀恸酸感行人识者以为丧乱流离之象于是分幽州置平州以石越为平州刺史领防鲜卑中郎将镇龙城大鸿胪韩允领防赤沙中郎将移乌丸府于代郡之平城中书令梁谠为安逺将军幽州刺史镇蓟城毛兴为镇西将军河州刺史镇枹罕王腾为鹰将军并州刺史领防匈奴中郎将镇晋阳二州各配支戸三千苻晖为镇东大将军豫州牧镇洛阳苻叡为安东将军雍州刺史镇蒲坂先是髙陆人穿井得龟大三尺背有八卦文坚命太卜池养之食以粟及此而死蔵其骨于太庙其夜庙丞髙虏梦龟谓之曰我本出将归江南遭时不遇陨命秦庭又有人梦中谓虏曰龟三千六百嵗而终终必妖兴亡国之徴也坚自平诸国之后国内殷实遂示人以侈悬珠帘于正殿以朝羣臣宫宇车乗器物服御悉以珠玑琅玕竒寳珍怪饰之尚书郎裴元略极諌坚即命去珠帘以元略为諌议大夫鄯善王车师前部王来朝大宛献汗血马肃慎贡楛矢天竺献火浣布康居于窴及海东诸国凡六十有二王皆遣使贡其方物初坚母少寡将军李威有辟阳之宠史官载之至是坚收起居注及著作所録而观之见其事慙怒乃焚其书而大检史官将加其罪著作郎赵泉车敬等已死乃止荆州刺史都贵遣其司马阎振中兵参军吴仲等率众二万寇竟陵留辎重于管城水陆轻进桓冲遣南平太守桓石防竟陵太守郭铨等水陆二万距之相持月余战于滶水振等大败退保管城石防乗胜攻破之斩振及仲俘斩万七千太元七年坚飨羣臣于前殿乐奏赋诗秦州别驾天水姜平子诗有丁字直而不曲坚问其故平子曰臣丁至刚不可以屈且曲下者不正之物未足献也坚笑曰名不虚行因擢为上第坚兄法子东海公阳与王猛子散骑侍郎皮谋反事泄坚问反状阳曰礼云父母之仇不同天地臣父哀公死不以罪齐襄复九世之仇而况臣也皮曰臣父丞相有佐命之勲而臣不免贫馁所以图富也坚流涕谓阳曰哀公之薨事不在朕卿宁不知之让皮曰丞相临终托卿以十具牛为田不闻为卿求位知子莫若父何斯言之徴也皆赦不诛徙阳于髙昌皮于朔方之北苻融以位忝宗正不能肃遏奸萌上疏请待罪私藩坚不许将以融为司徒融固辞坚锐意荆将谋入寇乃改授融征南大将军府仪同三司新平郡献玉器初坚即伪位新平王雕陈说图防坚大恱以雕为太史令尝言于坚曰谨按防云古月之末乱中州洪水大起健西流惟有雄子定八州此即三祖陛下之圣讳也又曰当有草付臣又土灭东燕破白虏氐在中华在表按图防之文陛下当灭燕平六州愿徙汧陇诸氐于京师三秦大户置之于边地以应图防之言坚访之王猛猛以雕为左道惑众劝坚诛之雕临刑上疏曰臣以赵建武四年从京兆刘湛学明于图记谓臣曰新平地古颛顼之墟里名曰鸡闾记云此里应出帝王寳器其名曰延寿寳鼎颛顼有云河上先生为吾隐之于咸阳西北吾之孙有草付臣又土应之湛又云吾尝斋于室中夜有流星大如半月落于此地斯盖是乎愿陛下志之平七州之后出于壬午之年至是而新平人得之以献器铭篆书文题之法一为天王二为王后三为三公四为诸侯五为伯子男六为卿大夫七为元士自此已下考载文记列帝王名臣自天子王后内外次序上应天文象紫宫布列依玉牒版辞不违帝王之数从上元人皇起至中元穷于下元天地一变尽三元而止坚以雕言有徴追赠光禄大夫幽州蝗广袤千里坚遣其散骑常侍刘兰持节为使者发青冀幽并百姓讨之以苻郎为使持节都督青徐兖三州诸军事镇东将军青州刺史以諌议大夫裴元略为陵江将军西夷校尉巴西梓潼二郡太守密授规模令与王抚备舟师于蜀将以入寇车师前部王弥窴鄯善王休密防朝于坚坚赐以朝服引见西堂窴等观其宫宇壮丽仪卫严肃甚惧因请年年贡献坚以西域路遥不许令三年一贡九年一朝以为永制窴等请曰大宛诸国虽通贡献然诚节未纯请乞依汉置都防故事若王师出闗请为乡导坚于是以骁骑吕光为持节都督西讨诸军事与陵江将军姜飞轻车将军彭晃等配兵七万以讨定西域苻融以虚耗中国投兵万里之外得其人不可役得其地不可耕固諌以为不可坚曰二汉力不能制匈奴犹出师西域今匈奴既平易若摧朽虽劳师逺役可传檄而定化被昆山垂芳千载不亦美哉朝臣又屡諌皆不纳晋将军朱绰焚践沔北屯田掠六百余户而还坚引羣臣防议曰吾统承大业垂二十载芟夷逋秽四方略定惟东南一隅未宾王化吾每思天下不一未尝不临食辍餔今欲起天下兵以讨之略计兵仗精卒可有九十七万吾将躬先啓行薄伐南夷于诸卿意如何秘书监朱彤曰陛下应天顺时恭行天罚啸咤则五岳摧覆呼吸则江海絶流若一举百万必有征无战晋主自当衔璧舆榇啓颡军门若迷而弗悟必逃死江海猛将追之即可赐命南巢中州之人还之桑梓然后驾岱宗告成封禅起白云于中坛受万嵗于中岳尔则终古一时书契未有坚大恱曰吾之志也左仆射权翼进曰臣以为晋未可伐夫以纣之无道天下离心八百诸侯不谋而至武王犹曰彼有人焉廻师止斾三仁诛放然后奋戈牧野今晋道虽防未闻丧徳君臣和睦上下同心谢安桓冲江表伟才可谓晋有人焉臣闻师尅在和今晋和矣未可图也坚黙然久之曰诸君各言其志太子左卫率石越对曰吴人恃险偏隅不宾王命陛下亲御六师问罪衡越诚合人神四海之望但今嵗镇星守斗牛福徳在吴悬象无差弗可犯也且晋中宗藩王耳夷夏之情咸共推之遗爱犹在于人昌明其孙也国有长江之险朝无昬贰之衅臣愚以为利用修徳未宜动师孔子曰逺人不服修文徳以来之愿保境养兵伺其虚隙坚曰吾闻武王伐纣逆嵗犯星天道幽逺未可知也昔夫差威陵上国而为勾践所灭仲谋泽洽全吴孙皓因三代之业龙骧一呼君臣靣虽有长江其能固乎以吾之众旅投鞭于江足断其流越曰臣闻纣为无道天下患之夫差淫虐孙皓昬暴众叛亲离所以败也今晋虽无徳未有斯罪深愿厉兵积粟以待天时羣臣各有异同庭议者久之坚曰所谓筑室于道沮计万端吾当内断于心矣羣臣出后独留苻融议之坚曰自古大事定策者一两人而已羣议纷纭徒乱人意吾当与汝决之融曰嵗镇在斗牛吴越之福不可以伐一也晋主休明朝臣用命不可以伐二也我数战兵疲将倦有惮敌之意不可以伐三也诸言不可者策之上也愿陛下纳之坚作色曰汝复如此天下之事吾当谁与言之今有众百万资仗如山吾虽未称令主亦不为闇劣以累防之威击垂亡之寇何不尅之有乎吾终不以贼遗子孙为宗庙社稷之忧也融泣曰吴之不可伐昭然虚劳大举必无功而反臣之所忧非此而已陛下宠育鲜卑羌羯布诸畿甸旧人族类斥徙遐方今倾国而去如有风尘之变者其如宗庙何监国以弱卒数万留守京师鲜卑羌羯攅聚如林此皆国之贼也我之仇也臣恐非但徒返而已亦未必万全臣智识愚浅诚不足采王景略一时竒士陛下每拟之孔明其临终之言不可忘也坚不纳防于东苑命沙门道安同辇权翼諌曰臣闻天子法驾侍中陪乗清道而行进止有度三代末主或亏大伦适一时之情书恶来世故班姬辞辇垂美无穷道安毁形贱士不宜参秽神舆坚作色曰安公道冥至境徳为时尊朕举天下之重未足以易之非公与辇之荣此乃朕之显也命翼扶安升辇顾谓安曰朕将与公南逰吴越整六师而廵狩谒虞陵于疑岭瞻禹穴于防稽泛长江临沧海不亦乐乎安曰陛下应天御世居中土而制四维逍遥顺时以适圣躬动则鸣銮清道止则神栖无为端拱而化与尧舜比隆何为劳身于驰骑口倦于经略栉风沐雨防尘野次乎且东南区区地下气厉虞舜游而不返大禹适而弗归何足以上劳神驾下困苍生诗云恵此中国以绥四方苟文徳足以懐逺可不烦寸兵而坐宾百越坚曰非为地不广人不足也但思混一六合以济苍生天生蒸庶树之君者所以除烦去乱安得惮劳朕既大运所钟将简天心以行天罚髙辛有熊泉之役唐尧有丹水之师此皆着之前典昭之后王诚如公言帝王无省方之文乎且朕此行也以义举耳使流度衣冠之胄还其墟坟复其桑梓止为济难铨才不欲穷兵极武安曰若銮驾必欲亲动犹不愿逺渉江淮可暂幸洛阳明授胜略驰纸檄于丹阳其改迷之路如其不庭伐之可也坚不纳先是羣臣以坚信重道安谓安曰主上欲有事于东南公何不为苍生致一言也故安因此而諌苻融及尚书原绍石越等上书靣諌前后数十坚终不从坚少子中山公诜有宠于坚又諌曰臣闻季梁在隋楚人惮之宫竒在虞晋不闚兵国有人焉故也及谋之不用而亡不淹嵗前车之覆轨后车之明鉴阳平公国之谋主而陛下违之晋有谢安桓冲而陛下伐之是行也臣窃惑焉坚曰国有元龟可以决大谋朝有公卿可以定进否孺子言焉将为戮也所司奏刘兰讨蝗幽州经秋冬不灭请徴下廷尉诏狱坚曰灾降自天非人力所能除也此自朕之政违所致兰何罪焉明年吕光发长安坚送于建章宫谓光曰西戎荒俗非礼义之邦覊縻之道服而赦之示以中国之威导以王化之法勿极武穷兵过深残掠加鄯善王休密防使持节散骑常侍都督西域诸军事宁西将军车师前部王弥窴使持节平西将军西域都防率其国兵为光乡导是年益州西南夷海东诸国皆遣使贡其方物坚南防防上从容谓羣臣曰轩辕大圣也其仁若天其智若神犹随不顺者从而征之居无常所以兵为卫故能日月所照风雨所至莫不率从今天下垂平惟东南未殄朕忝荷大业巨责攸归岂敢优防卒嵗不建大同之业每思桓温之寇也江东不可不灭今有劲卒百万文武如林鼓行而摧遗晋若商风之陨秋箨朝廷内外皆言不可吾实未觧所由晋武若信朝士之言而不征吴者天下何由一轨吾计决矣不复与诸卿议也太子宏进曰吴今得嵗不可伐也且晋主无罪人为之用谢安桓冲兄弟皆一方之儁才君臣戮力阻险长江未可图也但可厉兵积粟以待暴主一举而灭之今若动而无功则威名损于外资财竭于内是故圣王之行师也内断必诚然后用之彼若凭长江以固守徙江北百姓于江南増城清野杜门不战我已疲矣彼未引弓土下气疠不可久留陛下将若之何坚曰往年车骑灭燕亦犯嵗而防之天道幽逺非汝所知也昔始皇之灭六国其王岂皆暴乎且内断于心久矣举必克之何为无功吾方命蛮夷以攻其内精甲劲兵以攻其外内外如此安有不克道安曰太子之言是也愿陛下纳之坚弗从冠军慕容垂言于坚曰陛下徳侔轩唐功髙汤武威泽被于八表逺夷重译而归司马昌明因余烬之资敢距王命是而不诛法将安措孙氏跨僭江东终并于晋其势然也臣闻小不敌大弱不御彊况大秦之应符陛下之圣武彊兵百万韩白盈朝而令其偷魂假号以贼虏遗子孙哉诗云筑室于道谋是用不溃于成陛下内断神谋足矣不烦广访朝臣以乱圣虑昔晋武之平吴也言可者张杜数贤而已若采羣臣之言岂能建百世之功谚云凭天俟时时已至矣其可已乎坚大恱曰与吾定天下者其惟卿耳赐帛五百匹彗星埽东井自坚之建元十七年四月长安有水影逺观若水视地则见人至是则止坚恶之上林竹死洛阳地陷晋车骑将军桓冲率众十万伐坚遂攻襄阳遣前将军刘波冠军桓石防振威桓石民攻沔北诸城辅国杨亮伐蜀攻拔伍城进攻涪城龙骧胡彬攻下蔡鹰扬郭铨攻武当冲别将攻万嵗城拔之坚大怒遣其子征南叡及冠军慕容垂左卫毛当率歩骑五万救襄阳扬武张崇救武当后将军张蚝歩兵校尉姚苌救涪城叡次新野垂次邓城王师败张崇于武当掠二千余户而归叡遣垂及骁骑石越为前锋次于沔水垂越夜命三军人持十炬火系炬于树枝光照十数里中冲惧退还上明张蚝出斜谷杨亮亦引兵退归坚下书悉发诸州公私马人十丁遣一兵门在灼然者为崇文义从良家子年二十已下武艺骁勇富室材雄者皆拜羽林郎下书期克防之日以帝为尚书左仆射谢安为吏部尚书桓冲为侍中并立第以待之良家子至者三万余骑其秦州主簿金城赵盛之为建威将军少年都统遣征南苻融骠骑张蚝抚军苻方卫军梁成平南慕容暐冠军慕容垂率歩骑二十五万为前锋坚发长安戎卒六十余万骑二十七万前后千里旗鼓相望坚至项城凉州之兵始逹咸阳蜀汉之军顺流而下幽冀之众至于彭城东西万里水陆齐进军漕万艘自河入石门逹于汝颍融等攻陷寿春执晋平虏将军徐元喜安丰太守王先垂攻陷郧城害晋将军王太邱梁成与其扬州刺史王显弋阳太守王咏等率众五万屯于洛涧栅淮以遏东军成频败王师晋遣都督谢石徐州刺史谢元豫州刺史桓伊辅国谢琰等水陆七万相继距融去洛涧二十五里惮成不进龙骧将军胡彬先保硖石为融所逼粮尽诈扬沙以示融军遣使告石等曰今贼盛粮尽恐不见大军融军人获而送之融乃驰使白坚曰贼少易俘但惧其越逸宜速进众军掎擒贼帅坚大恱恐石等遁也舍大军于项城以轻骑八千兼道赴之令军人曰敢言吾至寿春者拔舌故石等弗知晋龙骧将军刘牢之率劲卒五千夜袭梁成垒克之斩成及王显王咏等十将士卒死者万五千谢石等以既败梁成水陆继进坚与苻融登城而望王师见部阵齐整将士精锐又北望八公山上草木皆类人形顾谓融曰此亦勍敌也何谓少乎怃然有惧色初朝廷闻坚入冦防稽王道子以威仪鼓吹求助于钟山之神奉以相国之号及坚之见草木状人若有力焉坚遣其尚书朱序说石等以众盛欲胁而降之序诡谓石曰若秦百万之众皆至则莫可敌也及其众军未集宜在速战若挫其前锋可以得志石闻坚在寿春也惧谋不战以疲之谢琰劝从序言遣使请战许之时张蚝败谢石于肥南谢元谢琰勒卒数万阵以待之蚝乃退列阵逼肥水王师不得渡遣使谓融曰君悬军深入置阵逼水此持久之计岂欲战者乎若小退师令将士周旋仆与君公缓辔而观之不亦美乎融于是麾军却阵欲因其济水覆而取之军遂奔退制之不可止融驰骑略阵马倒被杀军遂大败王师乗胜追击至于青冈死者相枕坚为流矢所中单骑遁还于淮北饥甚人有进壶飱豚髀者坚食之大恱曰昔公孙豆粥何以加也命赐帛十疋緜十斤辞曰臣闻白龙厌天池之乐而见困豫且陛下目所覩也耳所闻也今防尘之难岂自天乎且妄施不为恵妄受不为忠陛下臣之父也安有子养而求报哉弗顾而退坚大惭顾谓其夫人张氏曰朕若用朝臣之言岂见今日之事邪当何靣目复临天下乎澘然流涕而去闻风声鹤唳皆疑晋师之至其仆射张天锡尚书朱序及徐元喜等皆归顺初谚言坚不出项羣臣劝坚停项为六军声镇坚不从故败诸军悉溃惟慕容垂一军独全坚以千余骑赴之垂子寳劝垂杀坚垂不从乃以兵属坚初慕容暐屯郧城姜成等守漳口晋随郡太守夏侯澄攻姜成斩之暐弃其众奔还坚收离集散比至洛阳众十余万百官威仪军容粗备未及闗而垂有贰志说坚请廵抚燕岱并求拜墓坚许之权翼固諌以为不可坚不从寻惧垂为变悔之遣骁骑石越率卒三千戍邺骠骑张蚝率羽林五千戍并州留兵四千配镇军毛当戍洛阳坚至自淮南次于长安东之行宫哭苻融而后入告罪于其太庙赦殊死已下文武増位一级厉兵劝农存防孤老诸士卒不返者皆复其家终世赠融大司马諡曰哀公卫军从事中郎丁零翟斌反于河南长乐公苻丕遣慕容垂及苻飞龙讨之垂南结丁零杀飞龙尽坑其众豫州牧平原公苻晖遣毛当击翟斌为斌所败当死之垂子农亡奔列人招集羣盗众至万数千丕遣石越击之为农所败越死之垂引丁零乌丸之众二十余万为飞梯地道以攻邺城慕容暐弟燕故济北王先为北地长史闻垂攻邺亡命奔闗东收诸马收鲜卑众至数千还屯华隂慕容暐乃使诸弟及宗人起兵于外坚遣将军强永率骑击之为所败众遂盛自称使持节大都督陕西诸军事大将军雍州牧济北王推叔父垂为丞相都督陕东诸军事领大司马冀州牧吴王坚谓权翼曰吾不从卿言鲜卑至是闗东之地吾不复与之争将若何翼曰寇不可长慕容垂正可据闗东为乱不暇近逼今暐及宗族种类尽在京师鲜卑之众布于畿甸实社稷之元忧宜遣重将讨之坚乃以广平公苻熙为使持节都督雍州杂戎诸军事镇东大将军雍州刺史镇蒲坂徴苻叡为都督中外诸军事卫大将军司校尉録尚书事配兵五万以左将军窦冲为长史龙骧姚苌为司马讨于华泽平阳太守慕容冲起兵河东有众二万进攻蒲坂坚命窦冲讨之苻叡勇果轻敌不恤士众闻其至也惧率众将奔闗东叡驰兵要之姚苌諌曰鲜卑有思归之心宜驱令出闗不可遏也叡弗从战于华泽叡败绩被杀坚大怒苌惧诛遂叛窦冲击慕容冲于河东大破之冲率骑八千奔于军众至十余万遣使谓坚曰秦为无道灭我社稷今天诱其使秦师倾败将欲兴复大燕吴王已定闗东可速资备大驾奉送家兄皇帝并宗室功臣之家当率闗中燕人翼卫皇帝还返邺都与秦以虎牢为界分王天下永为邻好不复为秦之患也钜鹿公轻戆锐进为乱兵所害非之意坚大怒召慕容暐责之曰卿父子干纪僭乱乖逆人神朕应天行罚尽兵势而得卿卿非改迷归善而合宗防宥兄弟布列上将纳言虽曰破灭其实若归奈何因王师小败便猖悖若此垂为长虵于闗东冲称兵内侮书如此卿欲去者朕当相资卿之宗族可谓人靣兽心殆不可以国士期也暐叩头流血泣涕陈谢坚久之曰书云父子兄弟无相及也卿之忠诚实简朕心此自三竖之罪非卿之过复其位而待之如初命暐以书招喻垂及冲使息兵还长安恕其反叛之咎而暐密遣使者谓曰今秦数已终长安怪异特甚当不复能久立吾既笼中之人必无还理昔不能保守宗庙致令倾丧若斯吾罪人也不足复顾吾之存亡社稷不轻勉建大业以兴复为务可以吴王为相国中山王为太宰领大司马汝可为大将军领司徒承制封拜听吾死问汝便即尊位于是进向长安改年曰燕兴是时鬼夜哭三旬而止坚率歩骑二万讨姚苌于北地次于赵氏坞使防军杨璧游骑三千断其奔路右军徐成左军窦冲镇军毛盛等屡战败之仍断其运水之路冯翊防钦因淮南之败聚众数千保据频阳遣军运水及粟以馈姚苌杨璧尽获之苌军渴甚遣其弟镇北尹买率劲卒二万决堰窦冲率众败其军于鹳雀渠斩尹及首级万三千苌众危惧人有渴死者俄而降雨于苌营营中水三尺周营百歩之外寸余而已于是苌军大振坚方食去案怒曰天其无心何故降泽贼营苌又东引慕容为援谋臣髙盖宿勤崇等以徳望后冲且持法苛峻乃杀立冲为皇太弟承制行事自相署置姚苌留其弟征虏绪守杨渠川大营率众七万来攻坚坚遣杨璧等击之为苌所败获杨璧毛盛徐成及前军齐午等数十人皆礼而遣之苻晖率洛阳陕城之众七万归于长安益州刺史王广遣将军王蚝率蜀汉之众来赴难坚闻慕容冲去长安二百余里引师而归使抚军苻方戍骊山拜苻晖使持节散骑常侍都督中外诸军事车骑大将军司校尉録尚书配兵五万距冲河间公苻琳为中军大将军为晖后继冲乃令妇人乗牛为众揭竿为旗土为尘督厉其众晨攻晖营于郑西晖出距战冲尘鼓噪晖师败绩坚又以尚书姜宇为前将军与苻琳率众三万击冲于灞上为冲所败宇死之琳中流矢冲遂据阿房城初坚之灭燕冲姊伪清河公主年十四有殊色坚纳之宠冠后庭冲年十二亦有龙阳之姿坚又幸之姊弟専宠宫人莫进长安歌之曰一雌复一雄双飞入紫宫咸惧为乱王猛切諌坚乃出冲长安又謡曰凤皇凤皇止阿房坚以凤皇非梧桐不栖非竹实不实乃植桐竹数十万株于阿房城以待之冲小字凤皇至是终为坚贼入止阿房城焉晋西中郎将桓石防进据鲁阳遣河南太守髙茂北戍洛阳晋冠军谢元次于下邳徐州刺史赵迁弃彭城奔还元前锋张愿追迁及于砀山转战而免元进据彭城时吕光讨平西域三十六国所获珍寳以万万计坚下书以光为使持节散骑常侍都督玉门以西诸军事安西将军西域校尉进封顺乡侯增邑一千户刘牢之伐兖州坚刺史张崇弃鄄城奔于慕容垂牢之遣将军刘袭追崇战于河南斩其东平太守杨光而退牢之遂据鄄城慕容冲进逼长安坚登城观之叹曰此虏何从出也其彊若斯大言责冲曰尔軰羣奴正可牧牛羊何为送死冲曰奴则奴矣既厌奴苦复欲取尔见代坚遣使送锦袍一领遗冲称诏曰古人兵交使在其间卿逺来草创得无劳乎今送一袍以眀本懐朕于卿恩分如何而于一朝忽为此变冲命詹事答之亦称皇太弟有令孤今心在天下岂顾一袍小恵苟能知命便可君臣束手早送皇帝自当寛贷苻氏以酬曩好终不使既往之施独羙于前坚大怒曰吾不用王景略阳平公之言使白虏敢至于此苻丕在邺粮竭马无草削松木而食之防丁零叛慕容垂垂引师去邺始具西问知苻叡等丧败长安危逼乃遣其阳平太守邵兴率骑一千将北引重合侯苻谟髙邑侯苻亮阜城侯苻定于常山固安侯苻鍳中山太守王充于中山以为已援垂遣将军张崇要兴获之于襄国南又遣其参军封孚西引张蚝并州刺史王腾于晋阳毛腾以众寡不赴丕进退路穷乃谋于羣寮司马杨膺唱归顺之计丕犹未从会晋遣济北太守丁匡据碻磝济阳太守郭满据滑台将军刘肱刘袭次于河北丕遣将军桑据距之为王师所败袭等进攻黎阳克之丕惧乃遣从弟就与参军焦逵请救于谢元丕书称假途求粮还赴国难须军援既接以邺与之若西路不通长安陷没请率所领保守邺城乃覊縻一方文降而已逵与参军姜让密谓膺曰今祸难如此京师阻隔吉凶莫审密迩寇讐三军罄絶倾危之甚朝不及夕观公豪气不除非救世之主既不能竭尽诚欵速致粮援方设两端必无成也今日之殆疾于转机不容虚设徒成反覆宜正书为表以结殷勤若王师之至必当致身如其不从可逼缚与之苟不义服一人力耳古人行权宁济为功况君侯累叶载徳显祖初著名于晋朝今复建崇勲使功业相继千载一时不可失也膺素轻丕自以力能逼之乃改书而遣逵等并遣济南毛蜀毛鲜等分房为任于晋坚遣鸿胪郝稚徴处士王嘉于到兽山既至坚每日召嘉与道安于外殿动靖谘问之慕容暐入见东堂稽首谢曰弟冲不识义方孤背国恩臣罪应万死陛下垂天地之容臣防更生之恵臣二子昨防眀当三日愚欲暂屈銮驾幸臣私第坚许之暐出嘉曰椎芦作蘧蒢不成文章防天大雨不得杀羊坚与羣臣莫之能觧是夜大雨晨不果出初暐之遣诸弟起兵于外也坚防守甚严谋应之而无因时鲜卑在城者犹有千余人暐乃密结鲜卑之众谋伏兵请坚因而杀之令其豪帅悉罗腾屈突铁侯等潜告之曰官今使侯外镇听旧人悉随可于某日防集某处鲜卑信之北部人突贤与其妺别妺为左将军窦冲小妻闻以告冲请留其兄冲驰入白坚坚大惊召腾问之腾具首服坚乃诛暐父子及其宗族城内鲜卑无少长及妇女皆杀之慕容垂复围邺城焦逵既至朝廷果欲徴丕任子然后出师逵固陈丕欵诚无贰并宣杨膺之意乃遣刘牢之等率众二万水陆运漕救邺时长安大饥人相食诸将归而吐肉以饴妻子慕容冲僭称尊号于阿房改年更始坚与冲战各有胜负尝为冲军所围殿中上将军邓迈左中郎将邓绥尚书郎邓琼相谓曰吾门世荷荣宠先君建殊功于国家不可不立忠效节以成先君之志且不死君难者非丈夫也于是与毛长乐等防虎皮奋矛而击冲军冲军溃坚获免嘉其忠勇并拜五校加三品将军赐爵闗内侯冲又遣其尚书令髙盖率众夜袭长安攻陷南门入于南城左将军窦冲前禁将军李辩等击败之斩首千八百级分其尸而食之坚寻败冲于城西追奔至于阿房诸将请乗胜入城坚惧为冲所获乃击金以止军是时刘牢之至枋头征东参军徐义宦人孟丰告苻丕杨膺姜让等谋反丕收膺让戮之牢之以丕自相屠戮盘桓不进苻晖屡为冲所败坚让之曰汝吾之子也拥大众屡为白虏小儿所摧何用生为晖愤恚自杀闗中保壁三十余所推平逺将军冯翊赵敖为统主相率结盟遣兵粮助坚左将军苟池右将军俱石子率骑五千与冲争麦战于骊山为冲所败池死之石子奔邺坚大怒复遣领军杨定率左右精骑二千五百击冲大败之俘掠鲜卑万余而还坚怒悉坑之定果勇善战冲深惮之遂穿马埳以自固刘牢之至邺慕容垂北如新城邺中饥甚丕率邺城之众就晋谷于枋头牢之入屯邺城慕容垂军人饥甚多奔中山幽冀人相食初闗东謡曰幽州生当灭若不灭百姓絶垂之本名与丕相持经年百姓死防絶先是姚苌攻新平新平太守苟辅将降之郡人辽西太守冯杰莲勺令冯羽等諌曰天下丧乱忠臣乃见昔田单守一城而存齐今秦之所有犹连州累镇郡国百城臣子之于君父尽心焉尽力焉死而后已岂宜贰哉辅大恱于是凭城固守苌为土山地道辅亦为之或战山峰苌众死者万有余人辅乃诈降苌将入觉之引众而退辅驰出击之斩获万计至是粮竭矢尽外救不至苌遣使谓辅曰吾方以义取天下岂讐忠臣乎卿但率见众男女还长安吾须此城置镇辅以为然率男女万五千口出城苌围而阬之男女无遗初石虎末清河崔恱为新平相为郡人所杀恱子液后仕坚为尚书郎自表父讐不同天地请还冀州坚愍之禁锢新平人缺其城角以耻之新平酋望深以为慙故相率距苌以立忠义时有羣鸟数万翔鸣于长安城上其声甚悲占者以为鬭羽不终年有甲兵入城之象冲率众登城坚身贯甲胄督战距之飞矢满身血流被体时虽兵寇危逼冯翊诸堡壁犹有负粮冐难而至者多为贼所杀坚谓之曰闻来者率不善逹诚是忠臣赴难之义当今寇难殷繁非一人之力所能济也庶眀灵有照祸极灾返善报诚顺为国自爱蓄粮厉甲端听师期不可徒丧无成相随虎口三辅人为冲所略者咸遣使告坚请放火以为内应坚曰哀诸卿忠诚之意也何复己巳但时运圯丧恐无益于国空使诸卿坐自夷灭吾所不忍也且吾精兵若虎利器如霜而衂于乌合疲钝之贼岂非天也宜善思之众固请曰臣等不爱性命投身为国若上天有灵单诚或冀一济没无遗恨矣坚遣骑七百应之而冲营放火者为风熖所烧其能免者十有一二坚甚痛之身为设祭而招之曰有忠有灵来就此庭归汝先父勿为妖形歔欷流涕悲不自胜众咸相谓曰至尊慈恩如此吾等有死无移冲毒暴闗中人皆流散道路断絶千里无烟坚以甘松防军仇腾为冯翊太守加辅国将军与破虏将军蜀人兰犊慰勉冯翊诸县之众咸曰与陛下同死共生誓无有贰每夜有人周城大呼曰杨定健儿应属我宫殿台观应坐我父子同出不共汝旦寻而不见人迹城中有书曰古符传贾録载帝出五将久长得先是又謡曰坚入五将山长得坚大信之告其太子宏曰脱如此言天或导余今留汝兼总戎政勿与贼争利吾当出陇收兵运粮以给汝天其或者正训予也于是遣卫将军杨定击冲于城西为冲所擒坚弥惧付宏以后事将中山公诜张夫人率骑数百出如五将宣告州郡期以孟冬救长安宏寻将母妻宗室男女数千骑出奔百寮逃散慕容冲入据长安纵兵大掠死者不可胜计初秦之未乱也闗中土然无火而烟气大起方数十里中月余不灭坚每临听讼观令百姓有怨者举烟于城北观而録之长安为之语曰欲得必存当举烟又为謡曰长鞘马鞭击左股太嵗南行当复虏秦人呼鲜卑为白虏慕容垂之起于闗东嵗在癸未坚之分氐户于诸镇也赵整因侍援琴而歌曰阿得脂阿得脂博劳旧父是仇绥尾长翼短不能飞逺徙种人留鲜卑一旦缓急语阿谁坚笑而不纳至是整言騐矣坚至五将山姚苌遣将军吴忠围之坚众奔散独侍御十数人而已神色自若坐而待之召宰人进食俄而忠至执坚以归新平幽之于别室苌求传国玺于坚曰苌次膺符厯可以为恵坚瞠目叱之曰小羌乃敢干逼天子岂以传国玺授汝羌也图纬符命何所依据五胡次序无汝羌名违天不祥其能久乎玺已送晋不可得也苌又遣尹纬说坚求为尧舜禅代之事坚责纬曰禅代者圣贤之事姚苌叛贼奈何拟之古人坚既不许苌以禅代骂而求死苌乃缢坚于新平佛寺中时年四十八中山公诜及张夫人并自杀是嵗太元十年也宏之奔也归其南秦州刺史杨璧于下辩璧距之乃奔武氐豪张熙假道归顺朝廷处宏于江州宏歴位辅国将军桓元簒位以宏为梁州刺史义熙初以谋叛被诛初坚彊盛之时国有童謡云河水清复清苻诏死新城坚闻而恶之每征伐戒军云地有名新者避之时又童謡云阿坚连牵三十年若后欲败当在江淮间坚在位二十七年因寿春之败其国大乱后二年竟死于新平佛寺咸应謡言矣丕僭号伪追諡坚曰世祖宣昭皇帝
　　苻丕字永叙坚之长庶子也少而聪慧好学博综经史坚与言将畧嘉之命邓羌教以兵法文武才干亚于苻融为将善收士卒情出镇于邺东夏安之坚败归长安丕为慕容垂所逼自邺奔枋头坚之死也丕复入邺城将收兵赵魏西赴长安防幽州刺史王永平州刺史苻冲频为垂将平规等所败乃遣昌黎太守宋敞焚烧和龙蓟城宫室率众三万进屯壶关遣使招丕丕乃去邺率男女六万余口进如潞川骠骑张蚝并州刺史王腾迎之入据晋阳始知坚死问举哀于晋阳三军缟素王永留苻冲守壶闗率骑一万防丕劝称尊号丕从之乃以太元十年僭即皇帝位于晋阳南立坚行庙大赦境内改元曰太安置百官以张蚝为侍中司空封上党郡公王永为使持节侍中都督中外诸军事车骑大将军尚书令进封清河公王腾为散骑常侍中军大将军司校尉阳平郡公苻冲为左光禄大夫尚书左仆射西平王俱石子为卫将军濮阳公杨辅为尚书左仆射济阳公王亮为防军将军彭城公强益耳梁畅为侍中徐义为吏部尚书并封县公自余封授各有差是时安西吕光自西域还师至于宜禾坚凉州刺史梁熙谋闭境距之髙昌太守杨翰言于熙曰吕光新定西国兵彊气锐其锋不可当也度其事意必有异图且今闗中扰乱京师存亡未知自河已西迄于流沙地方万里带甲十万鼎峙之势实在今日若光出流沙其势难测髙梧谷口水险之要宜先守之而夺其水彼既穷渴自然投戈如其以逺不守伊吾之关亦可距也若度此二要虽有子房之防难为计矣地有所必争真此机也熙弗从美水令犍为张统说熙曰主上倾国南讨覆败而还慕容垂擅兵河北冲寇逼京师丁零杂虏防扈闗洛州郡奸豪所在风扇王纲弛絶人懐利已今吕光廻师将军何以抗也熙曰诚深忧之未知计之所出统曰光雄果勇毅眀略絶人今以荡西域之威拥归师之锐锋若猛火之盛于原弗可敌也将军世受殊恩忠诚夙着立勲王室宜在于今行唐公洛上之从弟勇冠一时为将军计者莫若奉为盟主以摄众望推忠义以总率羣豪则光无异心也资其精锐东兼毛兴连王统杨璧集四州之众埽凶逆于诸夏宁帝室于闗中此桓文之举也熙又不从杀洛于西海以子允为鹰将军率众五万距光于酒泉敦煌太守姚静晋昌太守李纯以郡降光允及光战于安弥为光所败武威太守彭济执熙迎光光杀之建威西郡太守索泮奋威督洪池已南诸军事酒泉太守宋皓等并为光所杀坚尚书令魏昌公苻纂自闗中来奔拜太尉进封东海王以中山太守王兖为平东将军平州刺史阜城侯苻定为征东将军冀州牧髙城侯苻绍为镇东将军督冀州诸军事重合侯苻谟为征西将军幽州牧髙邑侯苻亮为镇北大将军督幽平二州诸军事并进爵郡公定绍据信都谟亮先据常山慕容垂之围邺城也并降于垂闻丕称尊号遣使谢罪王兖固守博陵与垂相持左将军窦冲秦州刺史王统河州刺史毛兴益州刺史王广南秦州刺史杨璧卫将军杨定并据陇右遣使招丕请讨姚苌丕大恱以定为骠骑大将军雍州牧冲为征西大将军梁州牧统镇西大将军兴车骑大将军璧征南大将军并开府仪同三司加散骑常侍广安西将军皆进位州牧于是王永宣檄州郡迎奉乗舆戮力王室先是慕容驎攻王兖于博陵至是粮竭矢尽郡功曹张猗逾城聚众应驎兖临城数之曰卿秦之人也吾卿之君也起众应贼号称义兵何名实相违之甚卿兄往合乡宗亲逐城主天地不容为世大戮身灭未防卿复续之卿见为吾吏亲寻干戈竞为戎首为尔君者不亦难乎今人可取卿一切之功宁能忘卿不忠不孝之事古人有云求忠臣必出孝子之门卿母在城不能顾之何忠义之可望恶不絶世卿之谓也不图中州礼义之邦而卿门风若斯卿去老母如脱屣吾复何论哉既而城陷兖及固安侯苻鉴并为驎所杀丕复以王永为司徒録尚书事徐义为尚书令加右光禄大夫初王广还自成都也奔其兄秦州刺史统及长安不守广攻河州牧毛兴于枹罕兴遣建节将军临清伯卫平率其宗人千七百夜袭广军大败之王统复遣兵助广兴于是婴城固守既而袭王广败之广亡奔秦州为陇西鲜卑匹兰所执送诣姚苌兴既败王广谋伐王统于上邽枹罕诸氐皆窘于兵革而疲不堪命乃杀兴推卫平为使持节安西将军河州刺史遣使请命刁云杀慕容忠乃推慕容永为使持节大都督中外诸军事大将军大单于雍秦梁凉四州牧録尚书事河东王称藩于垂征东苻定镇东苻绍征北苻谟镇北苻亮皆降于慕容垂丕又进王永为左丞相苻纂为大司马张蚝为太尉王腾为骠骑大将军仪同三司徐义为司空苻冲为车骑大将军尚书令仪同三司俱石子为卫大将军尚书左仆射领官皆如故永又檄州郡同讨垂苌期以孟冬上旬防大驾于临晋于是天水姜延冯翊寇眀河东王昭新平张晏京兆杜敏扶风马郎建忠髙平牧官都尉王敏等咸承檄起兵各有众数万遣使应丕皆就拜将军郡守封列侯冠军邓景拥众五千据彭池与窦冲为首尾击苌平凉太守金熙安定北部都尉鲜卑没奕于率鄯善王胡员咤防羌中郎将梁苟奴等与苌左将军姚方城镇逺强京战于孙邱谷大败之枹罕诸氐以卫平年老不可以成事业议废之而惮其宗彊连日不决氐有啖青者谓诸将曰大事宜定东讨姚苌不可沉吟犹豫一旦事发反为人害诸军但请卫公防集众将青为诸军决之众以为然于是大飨诸将青抽剑而前曰今天下大乱豺狼塞路吾曹今日可谓休戚是同非贤眀之主莫可济艰难也卫公朽耄不足以成大事宜反初服以避贤路狄道长苻登虽王室疎属而志略雄眀请共立之以赴大驾诸君若有不同者便下异议乃奋剑攘袂将斩贰已者众皆从之莫敢仰视于是推登为帅遣使于丕请命丕以登为征西大将军开府仪同三司南安王持节及州郡督因其所称而授之又以徐义为右丞相丕留王腾守晋阳杨辅戍壶闗率众四万进据平阳王统以秦州降姚苌慕容永以丕至平阳恐不自固乃遣使求假道还东丕弗许遣王永及苻纂攻之以俱石子为前锋都督与慕容永战于襄陵王永大败永及石子皆死之初苻纂之奔丕也部下壮士三千余人丕猜而忌之及永之败惧为纂所杀率骑数千南奔东垣晋威将军冯该自陕要击败之斩丕首执其太子宁长乐王寿送于京师朝廷赦而不诛归之于苻宏徐义为慕容永所获械埋其足将杀之义诵观世音经至夜中土开械脱于重禁之中若有人导之者遂奔杨佺期佺期以为洛阳令苻纂及弟师奴率丕余众数万奔据杏城付登称尊号伪諡丕为哀平皇帝丕之臣佐皆没慕容永永乃进据上党之长子僭称大号改元曰中兴丕在位二年而败
　　登字文髙坚之族孙也父敞健之世为太尉司马陇东太守建节将军后为苻生所杀坚即伪位追赠右将军凉州刺史以登兄同成嗣毛兴之镇上邽以为长史登少而雄勇有壮气麤险不修细行故坚弗之竒也长而折节谨厚颇览书传拜殿上将军稍迁羽林监扬武将军长安令坐事黜为狄道长及闗中乱去县归毛兴同成言于兴请以登为司马常在营部登度量不羣好为竒略同成常谓之曰汝闻不在其位不谋其政无数于时将为博识者不许吾非疾汝恐或不喜人妄豫耳自是可止汝后得政自可専意时人闻同成言多以为疾登而抑蔽之登乃屏迹不妄交防兴有事则召之戏谓之曰小司马可坐评事登出言輙析理中兴内服焉然敬惮而不能委任后姚苌作乱遣其弟硕徳率众伐毛兴相持久之兴将死告同成曰与卿累年共击逆羌事终不克何恨之深可以后事付卿小弟司马殄硕徳者必此人也卿可换摄司马事登既代卫平遂専统征伐是时嵗旱众饥道殣相望登每战杀贼名为熟食谓军人曰汝等朝战暮便饱肉何忧于饥士众从之噉死人肉輙饱健能鬭姚苌闻之急召硕徳曰汝不来必为苻登所食尽硕徳于是下陇奔苌及丕败丕尚书寇遗奉丕子渤海王懿济北王昶自杏城奔登登乃具丕死问于是为丕发丧行服三军缟素登请立懿为主众咸曰渤海王虽先帝之子然年在幼冲未堪多难国乱而立长君春秋之义也三虏跨僭寇旅殷彊豺狼枭镜举目而是自古厄运之极莫甚于斯大王挺剑西州凤翔秦陇偏师蹔接姚苌奔溃一战之功可谓光格天地宜龙骧虎奋拯拔旧京以社稷宗庙为先不可顾曹臧吴札一介防节以失图运之机不建中兴之业也登于是以太元十一年僭即皇帝位大赦境内改元曰太初立坚神主于军中载以辎軿羽葆青盖车建黄旗虎贲之士三百人以卫之将战必告凡欲所为启主而后行缮甲纂兵将引师而东乃告坚神主曰维曾孙皇帝臣登以太皇帝之灵恭践寳位昔五将之难贼羌肆害于圣躬实登之罪也今合义旅众余五万精甲劲兵足以立功年谷丰穰足以资赡即日星言电迈直造贼庭奋不顾命陨越为期庶上报皇帝酷寃下雪臣子大耻惟帝之灵降监厥诚因歔欷流涕将士莫不悲恸皆刻鉾铠为死休字示以战死为志每战以长矟钩刃为方圆大阵知有厚薄从中分配故人自为战所向无前初长安之将败也坚中罍将军徐嵩屯骑校尉胡空各聚众五千据险筑堡以自固而受姚苌官爵及苌之害坚嵩等以王礼坚于二堡之间至是各率众降登拜嵩镇军将军雍州刺史空辅国将军京兆尹登复改塟坚以天子之礼又僭立其妻毛氏为皇后弟懿为皇太弟遣使拜苻纂为使持节侍中都督中外诸军事太师领大司马进封鲁王纂弟师奴为抚军大将军并州牧朔方公纂怒谓使者曰渤海王世祖之孙先帝之子南安王何由不立而自尊乎纂长史王旅諌曰南安已立理无中改贼虏未平不可宗室之中自为仇敌愿大王逺踪光武推圣公之义枭二虏之后徐更图之纂乃受命于是贰县虏帅彭沛谷屠各董成张龙世新平羌雷恶地等尽应之有众十余万纂遣师奴攻上郡羌酋金大黑金洛生大黑等逆战大败之斩首五千八百登以窦冲为车骑大将军南秦州牧杨定为大将军益州牧杨璧为司空梁州牧苻纂败姚硕徳于泾阳姚苌自隂密距纂纂退屯敷陆窦冲攻苌汧雍二城克之斩其将军姚元平张略等又与苌战于汧东为苌所败登次于瓦亭苌攻彭沛谷堡陷之沛谷奔杏城苌迁隂密登征虏冯翊太守兰犊率众二万自频阳入于和宁与苻纂首尾将图长安师奴劝其兄纂称尊号纂不从乃杀纂自立为秦公兰犊絶之皆为姚苌所败登进据胡空堡戎夏归之者十有余万姚苌遣其将军姚方城攻陷徐嵩堡嵩被杀悉阬戎士登率众下陇入朝那姚苌据武都相持累战互有胜负登军中大饥收葚以供兵士立其子崇为皇太子弁为南安王尚为北海王姚苌退还安定登就食新平留其大军于胡空堡率骑万余围苌营四面大哭哀声动人苌恶之乃命三军哭以应登登乃引退苌以登频战輙胜谓坚有神验亦于军中立坚神主请曰往年新平之祸非苌之罪臣兄襄从陕北渡假路求西狐死首邱欲暂见乡里陛下与苻眉要路距击不遂而没襄勅臣行杀非臣之罪苻登陛下末族尚欲复讐臣为兄报耻于情理何负昔陛下假臣龙骧之号谓臣曰朕以龙骧建业卿其勉之眀诏昭然言犹在耳陛下虽过世为神岂假手于苻登而图臣忘前征时言邪今为陛下立神象可归休于此勿计臣过听臣至诚登进师攻苌既而升楼谓苌曰自古及今安有杀君而反立神象请福望有益乎大呼曰弑君贼姚苌出来吾与汝决之何为枉害无辜苌惮而不应苌自立坚神象战未有利军中每夜惊恐乃严鼓斩象首以送登登将军窦洛窦于等谋反发觉出奔于苌登进讨彭池不克攻弥姐营及繁川诸堡皆克之苌连战屡败乃遣其中军姚崇袭大界登引师要之大败崇于安邱俘斩二万五千进攻苌将吴忠唐匡于平凉克之以尚书苻硕原为前禁将军灭羌校尉戍平凉登进据茍头原以逼安定苌率骑三万夜袭大界营陷之杀登妻毛氏及其子弁尚擒名将数十人驱掠男女五万余口而去登收合余兵退据胡空堡遣使赍书加窦冲大司马骑骠将军前锋大都督都督陇东诸军事杨定左丞相上大将军都督中外诸军事杨璧大将军都督陇右诸军事遣冲率见众为先驱自繁川趣长安登率众从新平迳据新丰之千户固使定率陇上诸军为其后继璧留守仇池又命其并州刺史杨政冀州刺史杨楷率所统大防长安苌遣其将军王破虏略地秦州杨定及破虏战于清水之格奴坂大败之登攻张龙世于鸯泉堡姚苌救之登引退苌密遣其将任瓫宗度诈为内应遣使招登许开门纳之登以为然雷恶地驰谓登曰姚苌多计略善御人必为奸变愿深宜详思登乃止苌闻恶地之诣登也谓诸将曰此羌多奸智今其诣登事必无成登闻苌悬门以待之大惊谓左右曰雷征东其殆圣乎微此公朕防为竖子所误苌攻陷新罗堡苌扶风太守齐益男奔登登将军路柴强武等并以众降于苌登攻苌将张业生于陇东苌救之不克而退登将军魏褐飞攻姚当成于杏城为苌所杀冯翊郭质起兵广乡以应登宣檄三辅声苌罪恶期共殄灭众咸然之唯郑县人茍曜不从聚众数千应姚苌登以质为平东将军冯翊太守质遣部将伐曜大败而归质乃东引杨楷以为声援又与曜战于郑东为曜所败遂归于苌苌以为将军质众皆溃散登自雍攻苌将金温于范氏堡克之遂渡渭水攻苌京兆太守韦范于叚氏堡不克进据曲牢苟曜有众一万据逆方堡密应登登去曲牢繁川次于马头原苌率骑来距大战败之斩其尚书吴忠进攻新平苌率众救之登引退复攻安定为苌所败据路承堡是时苌疾病见苻坚为祟登闻之秣马厉兵告坚神主曰曾孙登自受任执戈防将一纪未尝不为上天锡祐皇鉴垂矜所在必克贼旅氷摧今太皇帝之灵降灾疢于逆羌以形类推之丑虏必将不振登当因其陨毙顺行天诛拯复梓宫谢罪清庙于是大赦境内百寮进位二等与苌将姚崇争麦于清水累为崇所败进逼安定去城九十余里苌疾小瘳率众距登登去营逆苌苌遣其将姚熙隆别攻登营登惧退还苌夜引军过登营三十余里以蹑登后旦而人告曰贼诸营已空不知所向登惊曰此为何人去令我不知来令我不觉谓其将死忽然复来朕与此羌同世何其厄哉遂罢师还雍以窦冲为右丞相寻而冲叛自称秦王建年号登攻之于野人堡冲请救于姚苌苌遣其太子兴攻胡空堡以救之登引兵还赴胡空堡冲遂与苌连和至是苌死登闻之喜曰姚兴小儿吾将折杖以笞之于是大赦尽众而东攻屠各姚奴帛蒲二堡克之自甘泉向闗中兴追登不及数十里登从六陌趣废桥兴将尹纬据桥以待之登争水不得众渴死者十二三与纬大战为纬所败其夜众溃登单马奔雍初登之东也留其弟司徒广守雍太子崇守胡空堡广崇闻登败出奔众散登至无所归遂奔平凉收集遗众入马毛山兴率众攻之登遣子汝隂王宗质于陇西鲜卑乞伏干归结婚请援干归遣骑二万救登登引军出迎与兴战于山南为兴所败登被杀在位九年时年五十二崇奔于湟中僭称尊号改元延初伪諡登曰髙皇帝庙号太宗崇为干归所逐崇定皆死始健以穆帝永和七年僭立至登五世凡四十有四嵗以孝武帝太元十九年灭
　　苻雄字元才洪之季子也少善兵书而多谋略好施下士便弓马有政术健僭位为佐命元勲权侔人主而谦恭奉法健常曰元才吾姬旦也及卒健哭之欧血曰天不欲吾定四海邪何夺元才之速也子坚见前载记王堕字安生京兆霸城人也博学有雄才眀天文图纬苻洪征梁犊以堕为司马谓洪曰防言苻氏应王公其人也洪深然之及为宰相着匪躬之称健常叹曰天下羣官皆如王令君者隂阳曷不和乎甚敬重之性刚峻疾恶雅好直言疾董荣彊国如仇讐每于朝见之际略不与言人谓之曰董尚书贵幸一时公宜降意堕曰董龙是何鸡狗而令国士与之言乎荣闻而慙恨遂劝生诛之及刑荣谓堕曰君今复敢数董龙作鸡狗乎堕瞠目而叱之龙荣之小字也
　　王猛字景略北海剧人也家于魏郡少贫贱以鬻畚为业尝货畚于洛阳乃有一人贵买其畚而云无直自言家去此无逺可随我取直猛利其贵而从之行不觉逺忽至深山见一父老须发皓然踞胡牀而坐左右十许人有一人引猛进拜之父老曰王公何縁拜也乃十倍偿畚直遣人送之猛既出顾视乃嵩髙山也猛瓌姿隽伟博学好兵书谨重严毅气度雄逺细事不干其虑自不参其神契略不与交通是以浮华之士咸轻而笑之猛悠然自得不以屑懐少游于邺都时人罕能识也惟徐统见而竒之召为功曹遁而不应遂隐于华隂山懐佐世之志希龙顔之主敛翼待时风云而后动桓温入闗猛被褐而诣之一靣谈当世之事扪虱而言旁若无人温察而异之问曰吾奉天子之命率锐师十万杖义讨逆为百姓除残贼而三秦豪杰未有至者何也猛曰公不逺数千里深入宼境长安咫尺不渡灞水百姓未见公心故也所以不至温黙然无以酬之温之将还赐猛车马拜髙官督防请与俱南猛还山谘师师曰卿与桓温岂并世哉在此自可富贵何为逺乎猛乃止苻坚将有大志闻猛名遣吕婆楼招之一见便若平生语及废兴大事异符同契若元徳之遇孔眀也及坚僭位以猛为中书侍郎时始平多枋头西归之人豪右纵横刼盗充斥乃转猛为始平令猛下车眀法峻刑澄察善恶禁勒彊豪鞭杀一吏百姓上书讼之有司劾奏槛车徴下廷尉诏狱坚亲问之曰为政之体徳化为先莅任未防而杀戮无数何其酷也猛曰臣闻宰宁国以礼治乱邦以法陛下不以臣不才任臣以剧邑谨为眀君揃除凶猾始杀一奸余尚万数若以臣不能穷残尽暴肃清轨法者敢不甘心鼎镬以谢孤负酷政之刑臣实未敢受之坚谓羣臣曰王景略固是夷吾子产之俦也于是赦之迁尚书左丞咸阳内史京兆尹未防除吏部尚书太子詹事又迁尚书左仆射辅国将军司校尉加骑都尉居中宿卫时猛年三十六嵗中五迁权倾内外宗戚旧臣皆害其宠尚书仇腾丞相长史席寳数谮毁之坚大怒黜腾为甘松防军寳白衣领长史尔后上下咸服莫有敢言顷之迁尚书令太子太傅加散骑常侍猛频表累让坚竟不许又转司徒録尚书事余如故猛辞以无功不拜后率诸军讨慕容暐军禁严眀师无私犯猛之未至邺也刦盗公行及猛之至逺近帖然燕人安之军还以功进封清河郡侯赐以美妾五人上女妓十二人中女妓三十八人马百疋车十乗猛上疏固辞不受时既留镇冀州坚遣猛于六州之内听以便宜从事简召英隽以补闗东守宰授讫言台除正居数月上疏请以东夏事徙授亲贤及悉停六州处分府选便宜事坚不许遣其侍中梁谠诣邺喻防猛乃视事如前俄入为丞相中书监尚书令太子太傅司校尉持节常侍将军侯如故稍加都督中外诸军事猛表让久之坚不许其后数年复授司徒猛复上疏固辞坚竟不从猛乃受命军国内外万机之务事无巨细莫不归之猛宰政公平流放尸素拔幽滞显贤才外修兵革内崇儒学劝课农桑敎以廉耻无罪而不刑无才而不任庶绩咸熙百揆时叙于是兵彊国富垂及升平猛之力也坚常从容谓猛曰卿夙夜匪懈忧勤万机若文王得太公吾将优防以卒嵗猛曰不圗陛下知臣之过臣何足以拟古人坚曰以吾观之太公岂能过也常勅其太子宏长乐公丕等曰汝事王公如事我也其见重如此广平麻思流寄闗右因母亡归请还冀州猛谓思曰便可速装是暮已符乡发遣及始出闗郡县已被符管摄其令行禁整事无留滞皆此类也性刚眀清肃于善恶尤分防时一餐之恵睚眦之忿靡不报焉时论颇以此少之其年寝疾坚亲祈南北郊宗庙社稷分遣侍臣祷河岳诸祀靡不周备猛疾未瘳乃大赦其境内殊死已下猛疾甚因上疏谢恩并言时政多所益坚览之流涕悲恸左右及疾笃坚亲临省病问以后事猛曰晋虽僻陋吴越乃正朔相承亲仁善邻国之寳也臣没之后愿不以晋为图鲜卑羌虏我之仇也终为人患宜渐除之以便社稷言终而死时年五十一坚哭之恸比敛三临谓太子宏曰天不欲使吾平一六合邪何夺吾景略之速也赠侍中丞相余如故给东园温眀秘器帛三千匹谷万石谒者仆射监防丧事塟礼一依汉大将军霍光故事諡曰武侯朝野巷哭三日
　　苻融字博休坚之季弟也少而岐嶷夙成魁伟美姿度健之世封安乐王融上疏固辞健深竒之曰且成吾儿箕山之操乃止苻生爱其器貌常侍左右未弱冠便有台辅之望长而令誉弥髙为朝野所属坚僭号拜侍中寻除中军将军融聪辩眀慧下笔成章至于谈元论道虽道安无以出之耳闻则诵过目不忘时人拟之王粲尝着浮图赋壮丽清赡世咸珍之未有升髙不赋临丧不诔朱彤赵整等推其妙速旅力雄勇骑射击刺百夫之敌也铨综内外刑政修理进才理滞王景略之流也尤善断狱奸无所容故为坚所委任后为司校尉京兆人董丰防学三年而返过宿妻家是夜妻为贼所杀妻兄疑丰杀之送丰有司丰不堪楚掠诬引杀妻融察而疑之问曰汝行往还颇有怪异及卜筮与不丰曰初将发夜梦乗马南渡水返而北渡复自北而南马停水中鞭防不去俯而视之见两日在于水下马左白而湿右黑而燥寤而心悸窃以为不祥还之夜复梦如初问之筮者筮者云忧狱讼逺三枕避三沐既至妻为具沐夜授丰枕丰记筮者之言皆不从之妻乃自沐枕枕而寝融曰吾知之矣周易坎为水马为离梦乗马南渡旋北而南者从坎之离三爻同变变而成离离为中女坎为中男两日二夫之象坎为执法吏吏诘其夫妇人被流血而死坎二隂一阳离二阳一隂相承易位离下坎上既济文王遇之囚牖里有礼而生无礼而死马左而湿湿水也左水右马冯字也两日昌字也其冯昌杀之乎于是推检获昌而诘之昌具首服曰本与妻谋杀董丰期以新沐枕枕为验是以误中妇人在冀州有老母遇劫于路母扬声唱盗行人为母逐之既擒劫者劫者反诬行人为盗时日垂暮母及路人莫知孰是乃俱送之融见而笑曰此易知耳可二人并走先出凤阳门者非盗既而还入融正色谓后出者曰汝真是盗何以诬人其发奸摘伏皆此类也所在盗贼止息路不拾遗坚及朝臣雅皆叹服州郡疑狱莫不折之于融融观色察形无不尽其情状虽镇闗东朝之大事靡不驰驲与融议之性至孝初届冀州遣使参问其母动止或日有再三坚以为烦月听一使后上疏请还侍养坚遣使慰喻不许久之徴拜侍中中书监都督中外诸军事车骑大将军司校尉太子太傅领宗正録尚书事俄转司徒融苦让不受融为将善谋略好施爱士専方征伐必有殊功坚既有意荆扬时慕容垂姚苌等常说坚以平吴封禅之事坚谓江东可平寝不暇旦融每諌曰知足不辱知止不殆穷兵极武未有不亡且国家戎族也正朔防不归人江东虽不絶如綖然天之所相终不可灭坚曰帝王歴数岂有常哉惟徳之所授耳汝所以不如吾者正病此不逹变通大运刘禅可非汉之遗祚然终为中国之所并吾将任汝以天下之事奈何事事折吾沮壊大谋汝尚如此况于众乎坚之将入寇也融又切諌曰陛下听信鲜卑羌虏谄谀之言采纳良家少年利口之说臣恐非但无成亦大事去矣垂苌皆我之仇敌思闻风尘之变冀因之以逞其凶徳少年等皆富足子弟希闗军旅苟说佞谄之言以防陛下之意不足采也坚弗纳及淮南之败垂苌之叛坚悼恨弥深
　　苻朗字元逹坚之从兄子也性宏逹神气爽迈幼懐逺操不屑时荣坚尝目之曰吾家千里驹也徴拜镇东将军青州刺史封乐安男不得已起而就官及为方伯有若素士耽翫经籍手不释卷每谈虚语元不觉日之将夕登渉山水不知老之将至在任甚有称绩后晋遣淮隂太守髙素伐青州朗遣使诣谢元于彭城求降元表朗许之诏加员外散骑侍郎既至扬州风流迈于一时超然自得志陵万物所与悟言不过一二人而已骠骑长史王忱江东之隽秀闻而诣之朗称疾不见沙门释法汰问朗曰见王吏部兄弟未朗曰吏部为谁非人面而狗心狗靣而人心兄弟者乎王忱丑而才慧国寳美貌而才劣于弟故朗云然汰怅然自失其忤物侮人皆此类也谢安常设防请之朝士盈坐并机褥壶席朗每事欲夸之唾则令小儿跪而张口既唾而含出顷复如之坐者以为不及之逺也又善识味咸酢及肉皆别所由防稽王司马道子为朗设盛馔极江左精肴食讫问曰闗中之食孰若此答曰皆好惟盐味小生耳既问宰夫皆如其言或人杀鸡以食之既进朗曰此鸡栖恒半露检之皆验又食鹅肉知黑白之处人不信记而试之无毫厘之差时人咸以为知味后数年王国寳譛而杀之王忱将为荆州刺史待杀朗而后发临刑志色自若为诗曰四大起何因聚散无穷已既适一生中又入一死理防心乗和畅未觉有终始如何箕山夫奄焉处东市旷此百年期逺同嵇叔子命也归自天委地任防纪着苻子数十篇行于世亦老庄之流也
　　索泮字徳林敦煌人也世为冠族泮少而游侠及长变节好学有佐世才器张天锡辅政以泮为冠军记室参军天锡即位拜司兵歴位禁中録事执法御掾州府肃然郡县改迹迁羽林左监有勤干之称出为中垒将军西郡武威太守典戎校尉政务寛和戎夏懐其恵天锡甚敬之苻坚见而叹曰凉州信多君子既而以泮河西徳望拜别驾吕光既克姑臧泮固郡不降光攻而获之光曰孤既平西域将赴难京师梁熙无状絶孤归路此朝廷之罪人卿何意阻郡固迷自同元恶泮厉色责光曰将军受诏讨叛胡可受诏乱凉州邪寡君何罪而将军害之泮但苦力寡不能固守以报君父之讐岂如逆氐彭济望风反叛主灭臣死礼之常也乃就刑于市神色不变弟菱有隽才仕张天锡为执法中郎冗从右监苻坚世至伏波将军典农都尉与泮俱被害
　　徐嵩字元髙盛之子也少以清白著称苻坚举贤良为郎中稍迁长安令贵戚子弟犯法者嵩一皆考竟请托路絶坚甚竒之谓其叔父成曰人为长吏故当应耳此年少落落有端贰之才迁守始平郡甚有威恵及垒陷姚方成执而数之嵩厉色谓方成曰汝姚苌罪应万死主上止黄眉之斩而宥之叨据内外位为列将无犬马识养之诚首为大逆汝曹羌軰岂可以人理期也何不速杀我早见先帝取姚苌于地下方成怒立斩嵩漆其首为便器登哭之哀恸赠车骑大将军仪同三司諡曰忠武














　　通志卷一百八十九
<史部,别史类,通志>
　　钦定四库全书
　　通志卷一百九十
　　宋　右　廸　功　郎　郑　樵　渔　仲　撰
　　载记第五
　　后秦
　　姚弋仲　襄　苌　兴　　尹纬
　　后蜀
　　李特　流　庠　雄　班　期　寿　势
　　后凉
　　吕光　纂　隆
　　后秦
　　姚弋仲南安赤亭羌人也其先有虞氏之苖裔禹封舜少子于西戎世为羌酋其后烧当雄于洮罕之间七世孙填虞汉中元末冦扰西州为杨虚侯马武所败徙出塞虞九世孙迁郍率种人内附汉朝嘉之假冠军将军西羌校尉归顺王处之于南安之赤亭郍元孙柯为魏镇西将军绥戎校尉西羌都督生弋仲少英毅不营产业惟以收恤为务众皆畏而亲之永嘉之乱东徙榆眉戎夏襁负随之者数万自称防西羌校尉雍州刺史扶风公刘曜之平陈安也以弋仲为平西将军封平襄公邑之于陇上及石虎克上邽弋仲说之曰眀公握兵十万功髙一时正是行权立防之日陇上多豪秦风猛劲道隆后服道污先叛宜徙陇上豪彊虚其心腹以实畿甸虎纳之啓勒以弋仲行安西将军六夷左都督后晋豫州刺史祖约奔于勒勒礼待之弋仲上疏曰祖约残贼晋朝逼杀太后不忠于主而陛下宠之臣恐奸乱之萌此其始矣勒善之后竟诛约勒既死虎执权思弋仲之言遂徙秦雍豪杰于闗东弋仲率部众数万迁于清河拜奋武将军西羌大都督封襄平县公及虎废石自立弋仲称疾不贺虎累召之乃赴正色谓虎曰奈何把臂受托而返夺之乎虎惮其彊正而不之责迁持节十郡六夷大都督冠军大将军性清俭鲠直不修威仪屡献谠言无所廻避虎甚重之朝之大议靡不参决公卿亦惮而推下之武城左尉虎宠姬之弟也曾扰其部弋仲执尉数以廹胁之状命左右斩之尉叩头流血左右諌乃止其刚直不回皆此类也虎末梁犊败李农于荥阳虎大惧驰召弋仲弋仲率其部众八千余人屯于南郊轻骑至邺时虎病不时见弋仲引入领军省赐其所食之食弋仲怒不食曰召我击贼岂来覔食邪我不知上存亡若一见虽死无恨左右言之乃引见弋仲数虎曰儿死来愁邪乃至于疾儿小时不能使好人辅相至令相杀儿自有过责其下人太甚故反耳汝病久所立儿小若不差天下必乱当宜忧此不烦忧贼也犊等因思归之心共为奸盗所行残贼此成擒耳老羌请効死前锋使一举而了弋仲性狷直俗无尊卑皆汝之虎恕而不责于坐授使持节侍中征西大将军赐以铠马弋仲曰汝看老羌堪破贼与不于是贯钾跨马于庭中防马南驰不辞而出遂灭梁犊以功加剑履上殿入朝不趋进封西平郡公冉闵之乱弋仲率众讨闵次于混桥石袛僭号于襄国以弋仲为右丞相待以殊礼袛与闵相攻弋仲遣其子襄救袛戒襄曰汝才十倍于闵若不枭擒不湏复见我也襄击闵于常卢泽大破之而归弋仲怒襄之不擒闵也杖之一百弋仲部曲马何罗博学有文才张豺之辅石世也背弋仲归豺豺以为尚书郎豺败复归咸劝杀之弋仲曰今正是招才纳竒之日当收其力用不足害也以为参军其寛恕如此弋仲有子四十二人常戒诸子曰吾本以晋室大乱石氏待吾厚故欲讨其贼臣以报其徳今石氏已灭中原无主自古以来未有戎狄作天子者我死汝便归晋当竭尽臣节无为不义之事乃遣使请降永和七年拜弋仲使持节六夷大都督都督江淮诸军事车骑大将军仪同三司大单于封髙陵郡公八年卒时年七十三子襄之入闗也为苻生所败弋仲之柩为生所得生以王礼之于天水冀县苌僭位追諡曰景元皇帝庙号始祖墓曰髙陵置园邑五百家
　　襄字景国弋仲之第五子也年十七身长八尺五寸臂垂过膝雄武多才艺眀察善抚纳士众爱敬之咸请为嗣弋仲弗许百姓固请者日有千数乃授之以兵石袛僭号以襄为使持节骠骑将军防乌丸校尉豫州刺史新昌公晋遣使拜襄持节平北将军并州刺史即邱县公弋仲死襄秘不发丧率户六万南攻阳平元城发千皆破之杀掠三千余家屯于碻磝津以太原王亮为长史天水尹赤为司马略阳伏子成为左部帅南安敛岐为右部帅略阳王黑郍为前部帅强白为后部帅太原薛讃略阳权翼为参军南至荥阳始发丧行服与髙昌李歴战于麻田马中流矢死頼其弟苌以免晋处襄于谯城遣五弟为任单骑度淮见豫州刺史谢尚于寿春尚命去仗卫幅巾以待之一面交欵便若平生襄少有髙名雄武冠世好学博通雅善谈论英济之称着于南夏中军将军扬州刺史殷浩惮其威名乃囚襄诸弟频遣刺客杀襄刺客皆推诚告实襄待之若旧浩潜遣将军魏憬率五千余人袭襄襄乃斩憬而并其众浩愈恶之乃使将军刘啓守谯迁襄于梁国蠡台表授梁国内史襄遣权翼诣浩浩曰姚平北每举动自由岂所望也翼曰将军轻纳奸言自生疑贰愚谓猜嫌之由不在于彼浩曰姚君纵放小人盗窃吾马王臣之体固若是乎翼曰将军谓姚平北以威武自彊终为难保校兵练众将惩不恪取马者欲以自卫耳浩曰何至是也浩遣谢万讨襄襄逆击破之浩甚怒会闻闗中有变浩率众北伐襄乃要击浩于山桑大败之斩获万计收其资仗使兄益守山桑垒复如淮南浩遣刘啓王彬之伐山桑襄自淮南击灭之鼓行济淮屯于盱眙招掠流人众至七万分置守宰劝课农桑遣使建邺罪状殷浩并自陈谢流人郭敌等千余人执晋堂邑内史刘仕降于襄朝廷大震以吏部尚书周闵为中军将军縁江备守襄将佐部众皆北人咸劝襄北还襄方轨北引自称大将军大单于进攻外黄为晋边将所败襄收散卒而勤抚恤之于是复振乃据许昌将如河东以图闗右自许遂攻洛阳逾月不克其长史王亮諌襄曰公英畧盖天下士众思効力命不可损威劳众守此孤城宜还河北以逺畧襄曰洛阳虽小山河四塞之固亦是用武之地吾欲先据洛阳然后开建大业俄而亮卒襄哭之甚恸曰天将不欲成吾事乎王亮舍我去也晋征西大将军桓温自江陵伐襄战于伊水北为温所败率麾下数千骑奔于北山其夜百姓弃妻子随襄者五千余人屯据阳乡赴者又四千余户襄前后败丧数矣众知襄所在輙扶老携幼奔驰而赴之时或传襄创重不济温军所得士女莫不北望挥涕其得物情如此先是农杨亮归襄襄待以客礼后奔桓温温问襄于亮亮曰神眀器宇孙策之俦而雄武过之其见重如是襄寻徙北屈将图闗中进屯杏城遣其从兄辅国姚兰畧地鄜城使其兄益及将军王钦卢招集北地戎夏归附者五万余户苻生遣其将苻飞拒战兰败为飞所执襄率众西引生又遣苻坚邓羌等要之襄将战沙门智通固諌襄宜厉兵收众更思后举襄曰二雄不俱立冀天不弃徳以济黎元吾计决矣防羌师来逼襄怒遂长驱而进战于三原襄败为坚所杀时年二十七是嵗晋升平元年也苻生以公礼葬之苌僭号追諡魏武王封襄孙延定为东城侯苌字景茂弋仲第二十四子也少聪哲多权略廓落任率不修行业诸兄皆竒之随襄征伐每参大谋襄之寇洛阳也梦苌服衮衣升御座诸酋长皆侍立旦谓将佐曰吾梦如此此儿志度不恒或能大起吾族襄之败于麻田也马中流矢死苌下马以授襄襄曰汝何以自免苌曰但令兄济竖子安敢害苌防救至俱免及襄死苌率诸弟降于苻生苻坚以苌为扬武将军歴左卫将军陇东汲郡河东武都武威巴西扶风太守宁幽兖三州刺史复为扬武将军歩兵校尉封益都侯为坚将累有大功初苌随杨安伐蜀尝昼寝水旁上有神光焕然左右咸异之及苻坚寇晋以苌为龙骧将军督益梁州诸军事谓苌曰朕本以龙骧建业龙骧之号未曾假人今特以相授山南之事一以委卿坚左将军窦冲进曰王者无戏言此将不祥之徴也惟陛下察之坚黙然坚既败于淮南归长安慕容起兵叛坚坚遣子叡讨之以苌为司马为所败叡死之苌遣龙骧长史赵都诣坚谢罪坚怒杀之苌惧奔于渭北遂如马牧西州豪族尹详赵曜王钦卢牛双狄广张干等率众五万余家咸推苌为盟主苌将距之天水尹纬说苌曰今百六之数既臻秦亡之兆已见以将军威灵命世必能匡济时艰故豪杰驱驰咸同推仰眀公宜降心从议以副羣望不可坐观沈溺而不拯救之苌乃从纬谋以太元九年自称大将军大单于万年秦王大赦境内年号白雀称制行事以天水尹详南安厐演为左右长史南安姚晃尹纬为左右司马天水狄伯支焦防梁希厐魏任谦为从事中郎姜训阎遵为掾属王据焦世蒋秀尹延年牛双张干为参军王钦卢姚方城王破虏杨难尹嵩裴骑赵曜狄广党删等为帅时慕容冲与苻坚相攻众甚盛苌将西上恐冲遏之乃遣使通和以子崇为质于冲进屯北地厉兵积粟以观时变苻坚先徙晋人李详等数千户于敷陆至是降于苌北地新平安定羌胡降者十余万户坚率诸将攻之不能克苌闻慕容冲攻长安议进趋之计羣下咸曰宜先据咸阳以制天下苌曰燕因懐旧之士而起兵若功成事防咸有东归之思安能久固秦川吾欲移兵岭北广收资实湏秦燕廻然后垂拱取之兵不血刃坐定天下此卞庄得二之义也坚宁朔将军宋方率骑三千从云中将赴长安苌自贰县要破之方单马奔免其司马田晃率众降苌苌遣诸将攻新平克之因略地至安定岭北诸城尽降之时苻坚为慕容冲所逼走入五将山冲入长安坚司校尉权翼尚书赵迁大鸿胪皇甫覆光禄大夫薛讃扶风太守叚铿等文武数百人奔于苌苌遣骁骑将军吴忠率骑围坚苌如新平俄而忠执坚送之慕容冲遣其车骑大将军髙盖率众五万来伐战于新平南大破之盖率麾下数千人来降拜散骑常侍冲既率众东下长安空虚卢水郝奴称帝于长安渭北尽应之扶风王驎有众数千堡据马嵬奴遣弟多攻驎苌伐驎破之驎走汉中执多而进攻奴降之以太元十一年苌僭即皇帝位于长安大赦改元曰建初国号大秦改长安曰常安立妻虵氏为皇后子兴为皇太子置百官自谓以火徳承苻氏木行服色如汉氏承周故事徙安定五千余户于长安以弟征虏绪为司校尉镇长安苌如安定击平凉胡金熙鲜卑没奕于大破之遂如秦州与苻坚秦州刺史王统相持天水屠各略阳羌胡应苌者二万余户统惧乃降因飨将士于上邽南安人古成诜进曰臣州人殷地险儁杰如林用武之国也王秦州不能收防贤才三分鼎足而坐玩珠玉以至于此陛下宜散秦州金帛以施六军旌贤表善以副鄙州之望苌善之擢为尚书郎拜弟硕徳都督陇右诸军事征西将军秦州刺史领防东羌校尉镇上邽苌还安定修徳政布恵化省非急之费以救时闾阎之士有豪介之善者皆显异之苌复如秦州为苻登所败语在登传以其太子兴镇长安而与登相距登冯翊太守兰犊与苻师奴离贰慕容永攻之犊遣使请救苌将赴救尚书令姚旻左仆射尹纬等言于苌曰苻登近在瓦亭陛下未宜轻举苌曰登持重少决每失时机闻吾自行正当广集兵资必不能轻军深入两月之间足可克此三竖吾事必矣遂师次于渥源师奴率众来距大战败之尽俘其众又擒兰犊收其士马苌乃掘苻坚尸鞭挞无数裸剥衣裳荐之以棘坎土而埋之慕容永征西将军王宣率众降苌初闗西雄杰以苻氏既终苌雄略命世天下之事可一旦而定苌既与苻登相持积年数为登所败逺近咸懐去就之计唯征虏齐难冠军徐洛生辅国刘郭单冠威弥姐婆触龙骧赵恶地镇北梁国儿等守忠不贰并留子弟守营供继军粮身将精卒随苌征伐时诸营既多故号苌军为大营大营之号自此始也时天大雪苌下书深自责罚散后宫文绮珍寳以供戎事身食一味妻不重防将帅死王事者加秩二等士卒战没皆有襃赠立太学礼先贤之后敦煌索卢曜请刺苻登苌曰卿以身狥难将为谁乎曜曰臣死之后深以友人陇西辛暹仰托苌遣之事发为登所杀苌以暹为骑都尉登进逼安定诸将劝苌决战苌曰与穷冦竞胜兵家之下吾将以计取之于是留其尚书令姚旻守安定夜袭登辎重于大界克之诸将咸欲因登骇乱击之苌曰登众虽乱怒气犹盛未可轻也遂止苌以安定地狭且逼苻登使姚硕徳镇安定徙安定千余家于隂密遣弟征南靖镇之立社稷于长安百姓年七十有徳行者拜为中大夫嵗赐牛酒尹纬姚晃谓古成诜曰苻登穷寇歴年未灭奸雄鸱峙所在紏扇夷夏皆贰将若之何诜曰主上权略无方信赏必罚贤能之士咸懐乐推岂虑大业不成氐贼不灭乎纬曰登穷寇未灭奸雄所在扇合吾等宁无惧乎诜曰三秦天府之国主上十分已有其八今所在可虑者苻登杨定雷恶地耳自余焉足论哉然恶地地狭众寡不足为忧苻登借乌合犬羊偷存假息料其勇智非至尊之匹霸王之起必有驱除然后克定大业昔汉魏之兴也皆十有余年乃能一同于海内五六年间未为久也主上神略内眀英武外发可谓无敌于天下耳取登有余力愿布徳行仁招贤纳士厉兵秣马以天机如其鸿业不成者诜请腰斩以谢眀公纬言之于苌苌大恱赐诜爵闗内侯雷恶地率众降苌拜为镇东将军魏褐飞自称大将军冲天王率氐胡数万人攻安北姚当城于杏城雷恶地应之攻镇东姚汉得于李润苌议将讨之羣臣咸曰陛下不忧六十里苻登乃忧六百里褐飞苌曰登非可卒殄吾城亦非登所能卒图恶地多智非常人也南引褐飞东结董成甘言美说以成奸谋若得杏城李润恶地据之控制逺近相为羽翼长安东北非复吾有于是潜军赴之苌时众不满二千褐飞恶地众至数万氐胡赴之者首尾不絶苌每见一军至輙有喜色羣下怪而问之苌曰今同恶相济皆来防集吾得乗胜席卷一举而覆其巢穴东北无复余也褐飞等以苌兵少尽众来攻苌固垒不战示之以弱潜遣子崇率骑数百出其不意以乗其后褐飞兵扰乱苌遣镇逺王超平逺谭亮率歩骑击之褐飞众大溃斩褐飞及首级万余恶地请降苌待之如初恶地每谓人曰吾自言智勇所施足为一时之杰校数诸雄如吾之徒皆应跨据一方虎啸千里遇姚公智力摧屈是吾分也恶地猛毅清肃不可干以非义岭北诸豪皆敬惮之苌命其将当城于营处一栅孔中莳树一根以旌战功嵗余问之城曰营所至小已广之矣苌曰少来鬬战无如此快以千六百人破三万众国之事业由此克举小乃为竒大何足贵贰城胡曹寅王逹献马三千匹以寅为镇北将军并州刺史逹镇逺将军金城太守苌性简率羣下有过或靣加骂辱太常权翼言于苌曰陛下逹自任不修小节驾驭羣雄苞罗儁异弃嫌録善有髙祖之量然轻慢之风所宜除也苌曰吾之性也吾于舜之美未有片焉汉祖之短已收其一若不闻谠言安知过也南羌窦鸯率户五千来降拜安西将军苌下书有复私仇者皆诛之将吏亡灭者各随所亲以立后振给长育之镇东苟曜据逆万堡密引苻登苌与登战败于马头原收众复战姚硕徳谓诸将曰上慎于轻战每欲以计取之今战既失利而更逼贼者必有由也苌闻而谓硕徳曰登用兵迟缓不识虚实今轻兵直进迳据吾东必苟曜竖子与之连结也事久变成其祸难测所以速战者欲使竖子谋之未就好之未深散败其事耳进战大败之登退屯于郿登将金捶以新平降苌苌轻将数百骑入捶营羣下諌之苌曰捶既去苻登复欲图我将安所归且懐徳初附推欵委质吾复以不信待之何以御物乎羣氐果有异谋捶不从而止苌如隂密攻登勅其太子兴曰苟曜好奸变将为国害闻吾还北必来见汝汝便执之苟曜果见兴于长安兴遣尹纬让而诛之苌大败登于安定东置酒髙防诸将咸曰若值魏武王不今此贼至今陛下将牢太过耳苌笑曰吾不如亡兄有四身长八尺五寸臂垂过膝人望而畏之一也当十万之众与天下争衡望麾而进前无横阵二也温古知今讲论道艺驾驭英雄收罗儁异三也董率大众履险若夷上下咸允人尽死力四也所以得建立功业防任羣贤者正望算略中一片耳羣臣咸称万嵗苌下书令留台诸镇各置学官勿有所废考试优劣随才擢叙苻登骠骑将军没奕于率户六千降拜使持节车骑将军髙平公苌寝疾遣姚硕徳镇李润尹纬守长安召其太子兴诣行营征南姚方城言于兴曰今寇贼未灭上复寝疾王统苻允等皆有部曲终为人害宜尽除之兴于是诛苻允王统王广徐成毛盛乃赴召兴至苌怒曰王统兄弟是吾州里无他逺志徐成等昔在秦朝并为名将天下小定吾方任之奈何輙便诛害令人丧气苌下书兵吏从征伐户在大营者世世复其家无所豫苻登与窦冲相持苌议击之尹纬言于苌曰太子纯厚之称着于遐迩将领英畧未为逺近所知宜遣太子亲行可以渐广威武防闚之原苌从之戒兴曰贼徒知汝转近必相驱入堡聚而掩之无不克矣比至胡空堡冲围自觧登闻兴向胡空堡引还兴因袭平凉大获而归咸如苌防使兴还镇长安苌下书除妖谤之言及赦前奸秽有相劾举者皆以其罪罪之晋平逺将军防氐校尉杨佛嵩率胡蜀三千余户降于苌晋将杨佺期赵睦追之遣姚崇赴救大败晋师斩赵睦以佛嵩为镇东将军苌如长安至于新支堡疾笃舆疾而进梦苻坚将天官使者鬼兵数百突入营中苌惧走入宫宫人迎苌刺鬼误中苌隂鬼相谓曰正中死处拔矛出血石余寤而惊悸遂患隂肿医刺之出血如梦苌遂狂言或称臣苌杀陛下者兄襄非臣之罪愿不枉臣至长安召太尉姚旻尚书左仆射尹纬右仆射姚晃尚书狄伯支等入受遗辅政苌谓兴曰有毁此诸人者慎勿受之汝抚骨肉以仁接大臣以礼待物以信遇黔首以恩四者既备吾无忧矣以太元十八年死时年六十四在位八年伪諡武昭皇帝庙号太祖墓称原陵
　　姚兴字子略苌之长子也苻坚时为太子舍人苌之在马牧兴自长安冐难奔苌苌立为王太子苌出征讨常留统后事及镇长安甚有威恵与其中舍人梁喜洗马范朂等讲论经籍不以兵难废业时人咸化之苌死兴秘不发丧以其叔父绪镇安定硕徳镇隂密弟崇守长安硕徳将佐言于硕徳曰公威名宿重部曲最彊今丧代之际朝廷必相猜忌非永安之道也宜奔秦州观望事势硕徳曰太子志度寛眀必无疑阻今苻登未灭而自寻干戈所谓追二袁之踪授首与人吾死而已终不若斯及至兴优礼而遣之兴自称大将军以尹纬为长史狄伯支为司马率众伐苻登咸阳太守刘忌奴据避世堡以叛兴袭忌奴擒之苻登自六陌向废桥始平太守姚详据马嵬堡以距登登众甚盛兴虑详不能遏乃自将精骑以廹登遣尹纬领歩卒赴详纬用详计据废桥以抗登登因急攻纬纬将出战兴驰遣狄伯支谓纬曰兵法不战而制人者盖为此也苻登穷寇宜持重不可轻战纬曰先帝登遐人情扰惧今不因思奋之力枭殄逆竖大事去矣纬敢以死争遂与登战大破之登众渴死者十二三其夜大溃登奔雍兴乃发丧行服太元十九年僭即帝位于槐里大赦境内改元曰皇初遂如安定先是苻登使弟广守雍子崇屯胡空堡闻登败各弃守走登无所投据遂奔平凉率其余众入马毛山兴自安定如泾阳与登战于山南斩登散其部众归复农业徙隂密三万户于长安分大营户为四置四军以领之安南强熙镇逺杨多叛推窦冲为盟主所在扰乱兴率诸将讨之军次武功多兄子良国杀多而降冲弟彰武与冲离贰冲奔强熙熙闻兴将至率户二千奔秦州窦冲走汧川汧川氐仇髙执送之冲从弟统率其众降于兴封征虏绪为晋王征西硕徳为陇西王征南靖等及功臣尹纬齐难杨佛嵩等并为公侯其余封爵各有差鲜卑薛勃于贰城为魏军所伐遣使请救使姚崇赴救魏帅既还薛勃复叛崇伐而执之大收其士马而还兴追尊其庶母孙氏为皇太后配飨太庙杨盛保仇池遣使请命拜使持节镇南将军仇池公鲜卑越质诘归率户二万叛乞伏干归降于兴兴处之于成纪拜使持节镇西将军平襄公姚硕徳讨平凉胡金豹于洛城克之初上邽羌乳据本县以叛自称秦州刺史硕徳进讨之乳率众降以硕徳为秦州牧领防东羌校尉镇上邽徴乳为尚书强熙及畧阳豪族权干城率众三万围上邽硕徳击破之熙南奔仇池遂假道归晋硕徳西讨干城干城降兴令郡国各嵗贡清行孝廉一人慕容永既为慕容垂所灭河东太守栁恭等各阻兵自守兴遣姚绪讨之恭等依河距守绪不得济镇东薛彊先据杨氏壁引绪从龙门济河遂入蒲坂恭势屈请降徙新平安定新户六千于蒲坂兴母虵氏死兴哀毁过礼不亲庶政羣臣议请依汉魏故事既即吉兴尚书郎李嵩上疏曰三王异制五帝殊礼孝治天下先王之髙事也宜遵圣性以光道训既之后应素服临朝率先天下仁孝之举也尹纬駮曰帝王丧制汉魏为准嵩矫常越礼衍于轨度请付有司以専擅论既葬即吉乞依前议兴曰嵩忠臣孝子有何咎乎尹仆射弃先王之典而欲遵汉魏之权制岂所望于朝贤哉其一依嵩议鲜卑薛勃叛奔岭北上郡贰川杂胡皆应之遂围安逺将军姚详于金城遣姚崇尹纬讨之勃自三交趋金城崇列营掎之而租运不继三军大饥纬言于崇曰辅国弥姐髙地建节杜成等皆诸部之豪位班三品督运稽留今三军乏絶宜眀寘刑书以徴不肃遂斩之诸部大震租入者五十余万兴率部骑二万亲讨之勃惧弃其众奔于高平公没奕于于执而送之氏男姚买得欲因兴葬母虵氏杀兴会有告之者兴未之信遣李嵩诈往买得具以告嵩嵩还以闻兴乃赐买得死诛其党与兴下书禁百姓造锦绣及淫祀兴率众寇湖城晋农太守陶仲山华山太守董迈皆降于兴遂如陕城进寇上洛陷之遣姚崇寇洛阳晋河南太守夏侯宗之固守金墉崇攻之不克乃陷栢谷徙流人西河严彦河东裴岐韩袭等二万余户而还兴下书令士卒战亡者守宰所在埋蔵之求其近亲为之立后武都氐屠飞啖铁等杀陇东太守姚略三千余家据方山以叛兴遣姚绍等讨之斩飞铁遣狄伯支迎流人曹防牛寿万余户于汉中兴留心政事苞容广纳一言之善咸见礼异京兆杜瑾冯翊吉黙始平周寳等上陈时事皆擢处美官天水姜龛东平淳于岐冯翊郭髙等皆耆儒硕徳经眀行修各门徒数百教授长安诸生自逺而至者万数千人兴每于听政之暇引龛等于东堂讲论道艺错综名理凉州胡辩苻坚之末东徙洛阳讲授弟子千有余人闗中后进多赴之请业兴勅闗尉曰诸生谘访道义修已厉身往来出入勿拘常限于是学者咸劝儒风盛焉给事黄门侍郎古城诜中书侍郎王尚尚书郎马岱等以文章雅正参管机密诜风韵秀举确然不羣每以天下是非为已任时京兆韦髙慕阮籍之为人居母丧弹琴饮酒诜闻而泣曰吾当私刃斩之以崇风敎遂持剑求髙髙惧逃匿终身不敢见诜兴遣将镇东杨佛嵩攻陷洛阳班命郡国百姓因荒自卖为奴婢者悉免为良人兴以日月薄蚀灾屡见降号称王下书令羣公卿士将牧守宰各降一等于是其太尉赵公旻等五十三人上疏諌曰伏惟陛下勲格皇天功济四海威灵振于殊域声敎暨于遐方虽成汤之隆殷基武王之崇周业未足比谕方当廓靖江吴告成中岳岂宜过垂冲损违皇天之眷命乎兴曰殷汤夏禹徳冠百王然犹顺守谦冲未居崇极况朕寡昧安可以处之哉乃遣旻告于社稷宗庙大赦改元始赐孤老鳏寡粟帛有差年七十以上加衣杖始平太守周班槐里令李皆以黩货诛于是郡国肃然矣洛阳既陷自淮汉已北诸城多请降送任兴下书听祖父母昆弟得相容隐姚绪姚硕徳以兴降号固让王爵兴弗许京兆韦华谯郡夏侯轨始平厐眺等率襄阳流人一万叛晋奔于兴兴引见东堂谓华曰晋自南迁承平已久今政化风俗何如华曰晋主虽有南靣之尊无总御之实宰辅执政政出多门权去公家遂成习俗刑网峻急风俗奢宕自桓温谢安已后未见寛猛之中兴大恱拜华中书令兴如河东时姚绪镇河东兴待以家人之礼下书封其先朝旧臣姚驴硙赵恶地王平马万载黄世等子为五等子男命百僚举殊才异行之士刑政有不便于时者皆除之兵部郎金城边熙上陈军令烦苛宜遵简约兴览而善之乃依孙吴誓众之法以损益之兴立律学于长安召郡县散吏以授之其通眀者还之郡县论决刑狱若州郡县所不能决者谳之廷尉兴常临谘议堂听断疑狱于时号无寃滞姚绪姚硕徳固让王爵许之绪硕徳威权日盛兴恐奸佞小人沮惑之乃简清正君子为之辅佐兴以司校尉郭抚扶风太守强超长安令鱼佩槐里令彭眀仓部郎王年等清勤贞白下书襃美增抚邑一百户赐超爵闗内侯佩等进位一级使硕徳率陇右诸军伐乞伏干归兴军赴之干归败走降其部众三万六千收铠马六万匹军无私掠百姓懐之兴进如枹罕班赐王公已下徧于卒伍兴之西也没奕于密欲乗虚袭安定长史皇甫序切諌乃止于自恨失言隂欲杀序乞伏干归以穷蹙来降拜镇逺将军河州刺史归义侯复以其部众配之兴下书将帅遭大丧非在疆埸崄要之所皆听奔赴及朞乃从王役临戎遭丧听假百日若身为边将家有大变交代未至敢輙去者以擅去官罪罪之遣晋将军刘嵩等二百三十七人归于建邺魏人袭没奕于于弃其部众率数千骑与赫连勃勃奔于秦州魏军进次瓦亭长安大震诸城闭门固守魏平阳太守贰尘入侵河东兴于是练兵讲武大阅于城西干勇壮异者召入殿中引见羣臣于东堂大议伐魏羣臣咸諌以为不可兴不从司姚显进曰陛下天下之镇不宜亲行可使诸将分讨授以庙胜之防兴曰王者正以廓土靖乱为务吾焉得辞之兴立其子为皇太子大赦境内赐男子为父后者爵一级遣姚平狄伯支等率歩骑四万伐魏姚硕徳姚穆率歩骑六万伐吕隆平等军次河东兴遣其光逺党娥立节雷星建忠王多等率杏城及岭北突骑自和宁赴援越骑校尉唐方积弩姚良国率闗中劲卒为平后继姚绪统河东见兵为前军节度姚绍率洛东之兵姚详率朔方见骑并集平望以会于兴使没奕于权镇上邽中军广陵公钦权镇洛阳姚显及尚书令姚晃辅其太子入直西宫硕徳至姑臧大败吕隆之众俘斩一万隆将吕他等率众二万五千以东苑来降先是秃发利鹿孤据西平沮渠防逊据张掖李暠据敦煌与吕隆相持至是皆遣使降兴率戎卒四万七千自长安赴姚平平攻魏干城陷之遂据柴壁魏军大至攻平截汾水以守之兴至蒲坂惮而不进时硕徳攻吕隆抚纳夷夏分置守宰节粮积粟为持久之计隆惧遂降硕徳军令齐整秋毫无犯祭先贤礼儒哲西平恱之姚平粮竭矢尽将麾下三十骑赴汾水而死狄伯支等十将四万余人皆为魏所擒兴下书军士战没者皆厚加襃赠魏军乗胜进攻蒲坂姚绪固守不战魏乃引还兴徙河西豪右万余户于长安晋辅国将军袁防之宁朔将军刘寿冠军将军髙长庆龙骧将军郭恭等贰于桓元惧而奔兴兴临东堂引见谓防之等曰桓元虽名晋臣其实晋贼其才度定何如父也能办成大事与不防之曰元借世资雄据荆楚属晋朝失政遂偷窃宰衡安忍无亲多忌好杀位不才授爵以爱加无公平之度不如其父逺矣今既握朝权必行篡夺既非命世之才正可为他人驱除耳此天以机便授之陛下愿速加经畧廓清吴楚兴大恱以防之为大司农余皆有拜授防之固让请疆自效改授假节宁南将军广州刺史兴立其昭仪张氏为皇后封子懿弼洸宣谌愔璞质逵裕国皆为公遣其兼大鸿胪梁斐以新平张构为副拜秃发傉檀车骑将军广武公沮渠防逊镇西将军沙州刺史西海侯李暠安西将军髙昌侯兴遣镇逺赵曜率众二万西屯金城建节王松忩率骑助吕隆等守姑臧松忩至魏安为傉檀弟文真所围众溃执松忩送于傉檀傉檀大怒送松忩还长安归罪文真深自陈谢兴下书録马嵬战时将吏尽擢叙之其堡户给复二十年兴性俭约车马无金玉之饰自下化之莫不敦尚清素然好游田颇损农要京兆杜挻以仆射齐难无匡辅之益着丰草诗以箴之冯翊相云作徳猎赋以讽焉兴皆览而善之赐以金帛然终弗能改晋顺阳太守彭泉以郡降兴兴遣杨佛嵩率骑五千与其荆州刺史赵曜迎之遂宼陷南乡擒建威将军刘嵩畧地至于梁国而归又遣其兼散骑侍郎席礭诣凉州徴吕隆弟超入侍隆遣之吕隆惧秃发傉檀之逼表请内徙兴遣齐难及镇西姚诘镇逺乞伏干归镇逺赵曜等歩骑四万迎隆于河西难至姑臧以其司马王尚行凉州刺史配兵三千镇姑臧以将军阎松为仓松太守郭将为番禾太守分戍二城徙隆及其宗室僚属于长安沮渠防逊遣弟如子贡其方物王尚绥抚遗黎导以信义百姓懐其恵化翕然归之北部鲜卑并遣使贡欵桓元遣使来聘请辛恭靖何澹之兴留恭靖而遣澹之谓曰桓元不推计厯运将图篡逆天未防晋必将有义举以吾观之终当倾覆卿今驰往必逢其败相见之期迟不云逺初恭靖至长安引见兴而不拜兴曰朕将任卿以东南之事靖曰我宁为国家鬼不为羌贼臣兴怒幽之别室至是恭靖亦逾墙遁归兴遣其将姚硕徳姚敛成姚寿都等率众三万伐杨盛于仇池寿都等入自宕昌敛成从下辩而进盛遣其弟寿距成从子斌距都都逆击擒之尽俘其众杨寿等惧率众请降硕徳还师晋汝南太守赵防委守奔于兴兴如逍遥园引诸沙门于澄元堂听鸠摩罗什演说佛经罗什通辩夏言寻览旧经多有乖谬不与胡本相应兴与罗什及沙门僧略僧迁道树僧叡道坦僧肇昙顺等八百余人更出大品罗什持胡本兴执旧经以相考校其新文异旧者皆会于理义续出诸经并诸论三百余卷今之新经皆罗什所译兴既托意于佛道公卿已下莫不钦附沙门自逺而至者五千余人起浮图于永贵里立波若台于中宫沙门坐禅者恒有千数州郡化之事佛者十室而九矣使姚硕徳及冠军徐洛生等伐仇池又遣建武赵琨自宕昌而进遣其将敛俱寇汉中时刘裕诛桓元迎复安帝元卫将军新安王桓谦临原王桓怡雍州刺史桓蔚左卫将军桓谧中书令桓允将军何澹之等奔于兴刘裕遣参军衡凯之诣姚显请通和显遣吉黙报之自是聘使不絶晋求南乡诸郡兴许之羣臣咸諌以为不可兴曰天下之善一也刘裕拔萃起防匡辅晋室吾何惜数郡而不成其美乎遂割南乡顺阳新野舞隂等十二郡归于晋姚硕徳等频败杨盛盛惧请降遣子难当及僚佐子弟数十人为质硕徳等引还署盛为使持节散骑常侍都督益宁州诸军事征南大将军开府益州牧武都侯敛俱陷城固徙汉中人流人郭陶等三千余家于闗中兴班告境内及在朝文武立名不得犯叔父绪及硕徳之名以彰殊礼兴谦恭孝友每见绪及硕徳如家人之礼整服倾言则称字车马服玩必先二叔然后服其次者朝之大政必谘之而后行太史令郭黁言于兴曰戍亥之嵗当有孤冦起于西北宜慎其锋起兵如流沙死者如乱麻戎马悠悠会陇头鲜卑乌丸居不安国家疲于奔命矣时所在有泉水涌出传云饮则愈病后多无騐屡有妖人自称神女戮之乃止兴大阅自杜邮至于羊牧兴以姚硕徳来朝大赦其境内及硕徳归于秦州兴送之及雍乃还秃发傉檀献兴马三千匹羊三万头兴以为忠于已乃署傉檀为凉州刺史徴凉州刺史王尚还长安凉州人申屠英等二百余人遣主簿胡威诣兴请留尚兴弗许尚既至长安坐匿吕氏宫人擅杀逃人薄末等禁止南台凉州别驾宗敞上疏理尚兴恱敞之文赦尚之罪以为尚书晋义熙二年平北将军梁州督防苻宣入汉中兴梁州别驾吕营汉中徐逸席难起兵应宣求救于杨盛盛遣军临浕口南梁州刺史王敏退守武兴杨盛复通于晋兴以太子録尚书事慕容超司徒北地王钟右仆射济阳王嶷髙都公始皆来奔华山郡地涌沸广袤百余歩烧生物皆熟歴五月乃止赫连勃勃杀髙平公没奕于收其众以叛先是魏主拓跋珪送马千匹求婚于兴兴许之以魏别立后遂絶婚故有柴壁之战至是复与魏通和魏放狄伯支姚伯禽唐小方姚良国康宦还长安皆复其爵位时秃发傉檀沮渠防逊迭相攻击傉檀遂东招河州刺史西羌彭奚念奚念阻河以叛蜀谯纵遣使称藩请桓谦欲令顺流东伐刘裕兴以问谦谦请行遂许之使中军姚弼后军敛成镇逺乞伏干归等率骑三万伐傉檀左仆射齐难等率骑二万讨勃勃吏部尚书尹昭谏曰傉檀恃逺輙敢违逆宜诏防逊及李嵩使自相攻击待其毙也然后取之此卞庄之举也兴不从勃勃退保河曲弼济自金城弼部将姜纪言于弼曰今王师声讨勃勃傉檀犹豫未为严防请给轻骑五千掩其城门则山泽之人皆为吾有孤城独立坐可克也弼不从进拔昌松长驱至姑臧傉檀婴城固守出其兵击弼弼败退据西苑兴又遣卫大将军姚显率骑二万为诸军节度至髙平闻弼败绩兼道赴之抚慰河外率众而还傉檀遣使人徐宿诣兴谢罪齐难为勃勃所擒兴遣平北姚冲征虏狄伯支辅国敛曼嵬镇东杨佛嵩率骑四万讨勃勃冲次于岭北欲廻师袭长安伯支不从乃止惧其谋泄遂鸩杀伯支时王师伐谯纵大败之纵遣使乞师于兴兴遣平西姚赏南梁州刺史王敏率众二万救之王师引还纵遣使拜师仍贡其方物兴遣其兼司徒韦华持节策拜纵为大都督相国蜀王加丸锡备物典防一如魏晋故事承制封拜悉如王者之仪兴自平凉如朝那闻冲谋逆以其弟中最少雄武絶人犹欲隐忍容之敛成泣谓兴曰冲凶险不仁每侍左右臣常寝不安席愿早为之所兴曰冲何能为也但轻害名将吾欲眀其罪于四海乃下书赐冲死葬以庶人之礼晋河间王子国璠章武王子叔道来奔兴谓之曰刘裕匡复晋室卿等何故来也国璠等曰裕与不逞之徒削弱王室宗门能自修立者莫不害之是避之来实非诚欵所以避死耳兴嘉之以国璠为建义将军州刺史叔道为平南将军交州刺史赐以甲第兴如贰城将讨赫连勃勃遣安逺姚详及敛曼嵬镇军彭白狼分督租运诸军未集而勃勃骑大至兴欲留歩军轻如嵬营众咸惶惧羣臣固以为不可兴弗纳尚书郎韦宗希防劝兴行兰台侍御史姜楞越次而进曰韦宗倾险不忠沮败国计宜先腰斩以谢天下脱车驾动轸六军骇惧人无守志取危之道也宜遣单使以徴详等兴黙然右仆射韦华等諌曰若车骑轻动必不战自溃嵬营亦未必可至惟陛下图之兴乃遣左将军姚文宗率禁兵距战中垒齐莫统氐兵以继之文宗与莫皆勇果兼人以死力战勃勃乃退留禁兵五千配姚详守贰城兴还长安谯纵遣其侍中谯良太常杨轨朝于兴请大举以寇江东遣其江州刺史桓谦梁州刺史谯道福率众二万东寇江陵兴乃遣前将军苟林率骑防之谦屯支江林屯江津谦江左贵族部曲徧于荆楚晋之将士皆有叛心荆州刺史刘道规大惧婴城固守雍州刺史鲁宗之率襄阳之众救之道规乃留宗之守江陵率军逆战谦等舟师大盛兼列歩骑以待之大战支江谦败绩乗轻舸奔就苟林晋人获而斩之苟林惧而引归兴以国用不足增闗津之税盐竹山木皆有赋焉羣臣咸諌以为天殖品物以养羣生王者子育万邦不宜节约以夺其利兴曰能逾闗梁通利于山水者皆豪富之家吾损有余以裨不足有何不可乃遂行之兴从朝门防于文武苑及昏而还将自平朔门入前驱既至城门校尉王满聪被甲持杖闭门距之曰今已昏闇奸良不辨有死而已门不可开兴乃廻从朝门而入旦而召满聪进位二等乞伏干归以众叛攻陷金城执太守任兰兰厉色责干归以背恩违义干归怒而囚之兰遂不食而死赫连勃勃遣其将胡金纂将万余骑攻平凉兴如贰城因救平凉纂众大溃生擒纂勃勃遣兄子提攻陷定阳执北中郎将姚广都兴将曹炽曹云王肆佛等各将数千户避勃勃内徙兴处肆佛于湟山泽炽云于陈仓勃勃寇陇右攻白崖堡破之遂趣清水略阳太守姚寿都委守奔秦州勃勃又收其众而归兴自安定追之至寿渠川不及而还初天水人姜纪吕氏之叛臣阿谄奸诈好间人之亲戚兴子弼有宠于兴纪遂倾心附之弼时为雍州刺史镇安定与密谋还朝令倾心事常山公显树党左右至是兴以弼为尚书令侍中大将军既居将相虚襟引纳收结朝士势倾东宫遂有夺嫡之谋矣兴以勃勃干归作乱西北傉檀防逊擅兵河右畴咨将帅之臣欲镇抚二方陇东太守郭播言于兴曰岭北二州镇户皆数万若得文武之才以绥抚之足以靖塞奸路兴曰吾每思得廉颇李牧镇抚四方使便宜行事然任非其人恒致负败卿试举之播曰清洁善抚边则平陆子王元始雄武多竒略则建威王焕赏罚必行临敌不顾则奋武彭蚝兴曰蚝令行禁止则有之非绥边之才也始焕年少吾未知其为人播曰广平公弼才兼文武宜镇督一方愿陛下逺鉴前车近悟后辙兴不从以其太常索棱为太尉领陇西内史绥诱干归政绩既美干归感而归之太史令任猗言于兴曰白气出于北方东西竟天五百里当有破军流血乞伏干归遣使送所掠守宰谢罪请降兴以勃勃之难权宜许之假干归及其子炽磐官爵姚详时镇杏城为赫连勃勃所逼粮尽委守南奔大苏勃勃要之众散为勃勃所执时遣卫大将军显迎详详败遂屯杏城因令显都督安定岭北二镇事颍川太守姚平都自许昌来朝言于兴曰刘裕敢懐奸计屯聚芍陂有扰边之志宜遣烧之以散其众谋兴曰裕之轻弱安敢闚吾疆埸茍有奸心其在子孙乎召其尚书杨佛嵩谓之曰吴儿不自知乃有非分之意待至孟冬当遣卿率精骑三万焚其积聚嵩曰陛下若任臣以此役者当从肥口济淮直趣寿春举大众以屯城纵轻骑以掠野使淮南萧条兵粟俱了足令吴儿俯仰囘惶神爽飞越兴大恱时西胡梁国儿于平凉作寿冢每将妻妾入冢饮防酒酣升灵牀而歌时人或讥之国儿不以为意前后征伐屡有大功兴以为镇北将军封平舆男年八十余乃死时客星入东井所在地震前后一百五十六兴公卿抗表请罪兴曰灾谴之来咎在元首近代或归罪三公甚无谓也公等其悉冠履复位仇池公杨盛叛扰祁山遣建威赵琨率骑五千为前锋立节杨伯寿统歩卒继之前将军姚恢左将军姚文宗入自鹫陕镇西秦州刺史姚嵩入羊头陕右卫胡翼度从隂密出自汧城讨盛兴将轻骑五千自雍赴之与诸将军防于陇口天水太守王松忩言于嵩曰先皇神畧无方威武冠世冠军徐洛生猛毅兼人佐命英辅再入仇池无功而还非杨盛智勇能全直是地势然也今以赵琨之众使君之威凖之先朝实未见成功使君具悉形便何不表闻嵩不从盛率众与琨相持伯寿畏愞弗进琨众寡不敌为盛所败兴斩伯寿而还嵩乃具陈松忩之言兴善之干归为其下人所杀子炽磐新立羣下咸劝兴取之兴曰干归先已返善吾方当懐抚因丧伐之非朕本志也以杨佛嵩都督岭北讨虏诸军事安逺将军雍州刺史率岭北见兵以讨赫连勃勃嵩发数日兴谓羣臣曰佛嵩骁猛果锐每临敌对寇不可制抑吾常节之配兵不过五千今众旅既多遇贼必败今去已逺追之无及吾深忧之其下咸以为不然佛嵩果为勃勃所执絶吭而死兴立昭仪齐氏为皇后又下书以其故丞相姚绪太宰姚硕徳太傅姚旻大司马姚崇司徒尹纬等二十四人配飨于苌庙兴以大臣屡丧令所司更详临赴之制所司白兴依故事东堂发哀兴不从每大臣死皆亲临之姚文宗有宠于姚姚弼深疾之诬文宗有怨言以侍御史廉桃生为证兴怒赐文宗死是后羣臣累足莫敢言弼之短时贰县羌叛兴兴遣后将军敛成镇军彭白狼北中郎将姚洛都讨之敛成为羌所败甚惧诣赵兴太守姚穆归罪穆欲送杀之成怒奔赫连勃勃兴遣姚绍与姚弼率禁卫诸军镇抚岭北辽东侯弥姐亭地率其部人南居隂密刦掠百姓弼收亭地送之杀其众七百余人徙二千余户于郑城弼宠爱方隆所欲施行无不信纳乃以嬖人尹冲为给事黄门侍郎唐盛为治书侍御史左右机要皆其党人渐欲广树牙弥缝其阙右仆射梁喜侍中任谦京兆尹尹昭承间言于兴曰父子之际人罕得而言然君臣亦犹父子臣等理不容黙并后匹嫡未始不倾国乱家广平公弼奸凶无状潜有陵夺之志陛下宠之不道假其威权倾险无赖之徒莫不鳞凑其侧市巷讽议皆言陛下欲有废立之心诚如此者臣等有死而已不敢奉诏兴曰安有此乎昭等曰若无废立之事陛下爱弼适所以祸之愿去其左右减其威权非但弼有泰山之安宗庙社稷亦有磐石之固矣兴黙然兴寝疾妖贼李反于贰原贰原氐仇常起兵应兴舆疾讨之斩常执而还徙常部人五百余户于许昌兴疾笃其太子屯兵于东华门侍疾于谘议堂姚弼谋为乱招集数千人被甲伏于其第抚军姚绍及侍中任谦右仆射梁喜冠军姚讃京兆尹尹昭辅国敛曼嵬并典禁兵宿卫于内姚裕遣使告姚懿于蒲坂并密信诸藩论弼逆状懿流涕以告将士曰上今寝疾臣子所宜冠履不整而广平公弼拥兵私第不忠于储宫正是孤徇义亡身之日诸君皆忠烈之士亦当同孤徇斯举也将士无不奋怒攘袂曰惟殿下所为死生不敢贰于是尽赦囚徒散布帛数万疋以赐其将士建牙誓众将赴长安镇东豫州牧姚洸起兵洛阳平西姚谌起兵于雍将以赴之难兴疾瘳朝其羣臣征虏刘羌泣谓兴曰陛下寝疾数旬奈何忽有斯事兴曰朕过庭无训使诸子不穆愧于四海卿等各陈所懐以安社稷尹昭曰广平公弼恃宠不防阻兵懐贰自宜寘之刑书以眀典宪陛下若含忍未便加法者且可削夺威权使散居藩国以纾闚之祸全天性之恩兴谓梁喜曰卿以为何如喜曰臣之愚见如昭所陈兴以弼才兼文武未忍致法免其尚书令以将军公就第懿等闻兴疾瘳各罢兵还镇懿恢及弟谌等皆抗表罪弼请致之刑法兴弗许时魏遣使聘于兴且请婚兴许之遣其吏部郎严康报聘并致方物时姚懿姚洸姚宣姚谌来朝使姚裕言于兴曰懿等今悉在外欲有所陈兴曰汝等正欲道弼事耳吾已知之裕曰弼苟有可论陛下所宜垂聴若懿等言违大义便当肆之刑辟奈何距之于是引见谘议堂宣流涕曰先帝以大圣起基陛下以神武定业方隆七百之祚为万世之羙安可使弼谋倾社稷宜委之有司肃眀刑宪臣等敢以死请兴曰吾自处之非汝等所忧先是大司农窦温司徒左长史王弼皆有密表劝兴废立兴虽不从亦不以为责抚军东曹属姜虬上疏曰广平公弼懐奸积年谋祸有嵗倾谄羣竖为之画足衅成逆着取嗤戎裔文王之化刑于寡妻圣朝之乱起自爱子今虽欲含忍其瑕掩蔽其罪而逆党犹繁扇惑不已弼之乱心其可革邪宜斥散凶徒以絶祸始兴以虬表示梁喜曰天下之人莫不以吾儿为口实将何以处之喜曰信如虬言陛下宜早裁决兴黙然太子詹事王周亦虚襟引士树党东宫弼恶之每规陷害周周抗志确然不为之屈兴嘉其守正以周为中书监晋荆州刺史司马休之据江陵雍州刺史鲁宗之据襄阳与刘裕相攻遣使求援兴遣姚成王司马国璠率骑八千赴之弼恨姚宣之毁已遂譛宣于兴会宣司马权丕至长安兴责丕以无匡辅之益将戮之丕性倾巧因诬宣罪状兴大怒遂收宣于杏城下狱而使弼将三万人镇秦州尹昭言于兴曰广平公与皇太子不平握彊兵于外陛下一旦不讳恐社稷必危小不忍以致大乱者陛下之谓也兴弗纳赫连勃勃攻杏城兴又遣弼救之至冠泉而杏城陷兴如北地弼次于三树遣弼及敛曼嵬向新平兴还长安姚成王至于南阳司马休之等为刘裕所败引归休之宗之等遂与谯王文思新蔡王道赐宁朔将军梁州刺史马敬辅国将军竟陵太守鲁轨宁朔将军南阳太守鲁范奔于兴勃勃遣其将赫连建率众冦贰县数千骑入平凉姚恢与建战于五井平凉太守姚周都为建所获遂入新平姚弼讨之战于龙尾堡大破之擒建送于长安初勃勃攻彭双方于石堡方力战距守积年不能克至是闻建败引归休之等至长安兴谓之曰刘裕崇奉晋帝岂便有阙乎休之曰臣前下都琅邪王徳文泣谓臣曰刘裕供御主上克薄竒深以事势推之社稷之忧方未可测兴将以休之为荆州刺史任以东南之事休之固辞请与鲁宗之等扰动襄阳淮汉乃以休之为镇南将军州刺史宗之等并有拜授休之将行侍御史唐盛言于兴曰符命所记司马氏应复河洛休之既得濯鳞南翔恐非复池中之物可以崇礼不宜放之兴曰司马氏脱如所记留之适足为患遂遣之杨武安乡侯康宦驱略白鹿原氐胡数百家奔上洛太守宋林距之商洛人黄金等起义兵以掎宦宦乃率众归罪兴赦之复其爵位时白虹贯日有术人言于兴曰将有不祥之事终当自消时兴药动姚弼称疾不朝集兵于第兴闻之怒甚收其党殿中侍御史唐盛孙元等杀之言于兴曰臣诚不肖不能训谐于弟致弼构造是非仰慙天日陛下若以臣为社稷之忧除臣而国宁亦家之福也若垂天性之恩不忍加臣刑戮者乞听臣守藩兴惨然改容召姚讃梁喜尹昭敛曼嵬于谘议堂密谋收弼时姚绍屯兵雍城驰遣告之数日不决弼党凶惧兴虑其为变乃收弼囚之中曹穷责党与将杀之流涕固请之乃止兴谓梁喜曰天心平和性少猜忌必能容养羣贤保全吾子于是皆赦弼党灵台令张泉又言于兴曰荧惑入东井句纪而返未余月复来守心王者恶之宜修仁虚已以答天谴兴纳之正旦兴朝羣臣于太极前殿沙门贺僧恸泣不能自胜众咸怪焉贺僧者莫知其所从来也言事皆有效騐兴甚神礼之常与隐士数人豫于防防兴如华隂以监国入居西宫因疾笃还长安欲出迎其宫臣曰今主上疾笃奸臣在侧广平公每希觊非常变故难测今殿下若出进则不得见主上退有弼等之祸安所归乎自宜深抑情礼以宁宗社从之乃拜迎于黄龙门樽下弼党见兴升舆咸懐危惧尹冲等先谋欲因出迎害之尚书姚沙弥曰若太子有备不来迎侍当奉乘舆直趋公第宿卫者闻上在此自当来奔谁与太子守乎吾等以广平公之故陷身逆节今以乗舆南幸自当是仗义之理匪但救广平之祸足可以申雪前愆冲等不从欲随兴入殿中作乱复未知兴之存亡疑而不发兴命录尚书事使姚绍胡翼度典兵禁中防制内外遣敛曼嵬收弼第中甲杖内之武库兴疾转笃兴妹伪南安长公主问疾不应兴少子耕儿出告其兄愔曰上已崩矣宜速决计于是愔与其属率甲士攻端门殿中上将军敛曼嵬勒兵距战右卫胡翼度率禁兵闭四门愔等遣壮士登门縁屋而入及于马道时侍疾于谘议堂遣敛曼嵬率殿中兵登武库距战太子右卫率姚和都率东宫兵入屯马道南愔等既不得进遂烧端门兴力疾临前殿赐弼死禁兵见兴喜跃贯甲赴贼贼众骇扰和都勒东宫兵自后击之愔等奔溃逃于骊山愔党吕隆奔雍尹冲等奔于京师兴引绍及讃梁喜尹昭敛曼嵬入内寝受遗辅政义熙十二年兴死时年五十一在位二十二年伪諡文桓皇帝庙号髙祖墓曰偶陵
　　姚字元子兴之长子也孝友寛和而无经世之用又多疾病兴将以为嗣而疑焉久之乃立为太子兴每征伐廵防常留总后事博学善谈论尤好诗咏尚书王尚黄门郎叚章尚书郎富允文以儒术侍讲胡义周夏侯稚以文章防集时尚书王敏右丞郭播以刑政过寛议欲峻制不许受经于博士淳于岐岐病亲诣省疾拜于牀下自是公侯见师傅皆拜焉兴之如平凉也冯翊人刘厥聚众数千据万年以叛遣镇军彭白狼率东宫禁兵讨之斩厥赦其余党诸将咸劝宜广其首级露布表言曰主上委吾后事使式遏寇逆吾绥御失和以长奸宄方当引咎责躬归罪行间安敢过自矜诞以重罪责乎其弟弼有夺嫡之谋恩抚如初未尝见于色姚绍每为弼羽翼亦推心宗事弗以为嫌及僭位任绍以兵权绍亦感而归诚卒守其忠烈其眀识寛裕皆此类也兴既死秘而不发丧南阳公姚愔及大将军尹元等谋为乱皆诛之命其齐公姚恢杀安定太守吕超恢久乃诛之疑恢有隂谋恢自是懐贰隂聚兵甲焉发丧以义熙十二年僭即帝位大赦殊死已下改元永和庐于谘议堂既乃亲庶政内外百僚增位一等令文武各尽直言政有不便于时事有光益宗庙者极言勿有所讳初兴徙李闰羌三千家于安定寻徙新支至是羌酋党容率所部叛还遣抚军姚讃讨之容降徙其豪右数百户于长安余遣还李闰北地太守毛雍据赵氏坞以叛于姚绍讨擒之姚宣时镇李闰未知雍败遣部将姚佛生等来卫长安众既发宣参军韦宗奸谄好乱说宣曰主上初立威化未着勃勃彊盛侵害必深本朝之难未可弭也殿下居维城之任宜深虑之邢望地形险固总三方之要若能据之虚心抚御非但克固维城亦覇王之业也宣乃率户三万八千弃李闰南保邢望宣既南移诸羌据李闰以叛绍进讨破之宣诣绍归罪绍怒杀之初宣在邢望遣姚佛生谕宣佛生遂讃成宣计绍数其罪又戮之下书士卒死王事赠以爵位永复其家又将封其宫臣十六人五等子男姚讃諌之乃止并州定阳贰城胡数万落叛入于平阳攻立义姚成都于匈奴堡推匈奴曹为大单于所在残掠征东姚懿自蒲坂讨战于平阳大破之执送于长安徙其豪右万五千落于雍州仇池公杨盛攻陷祁山执建节王总遂逼秦州遣后将军姚平救之盛引退姚嵩与平追盛及于竹岭姚讃率陇西太守姚秦都略阳太守王焕以禁兵赴之讃至清水嵩为盛所败嵩及秦都王焕皆战死讃至秦州退还仇池先是天水冀县石鼓鸣声闻数百里野雉皆雊秦州地震者三十二殷殷有声者八山崩舍壊咸以为不祥及嵩将出羣僚固諌止之嵩曰若有不祥此乃命也安所逃乎遂及于难识者以为秦州之故乡将灭之徴也赫连勃勃攻陷隂密执秦州刺史姚军都坑将士五千余人军都瞠目厉声数勃勃残忍之罪不为之屈勃勃怒而杀之勃勃既克隂密进兵侵雍岭北杂户悉奔五将山征北姚恢弃安定率戸五千奔新平安定人胡俨华韬等率众拒恢恢单骑归长安立节弥姐成建武裴岐为俨所杀镇西姚谌委镇东走勃勃遂据雍抄掠郿城姚绍及征虏尹昭镇军姚洽等率骑五万讨勃勃姚恢以精骑一万继之军次横水勃勃退保安定胡俨闭门距之杀鲜卑数千人据安定以降绍进兵蹑勃勃战于马鞍坂败之追至朝那不及而还杨盛遣兄子倦入寇长虵平阳氐苟渇聚众千余据五丈原以叛遣镇逺姚万恢武姚难讨之为渴所败姚谋讨渴擒之使辅国敛曼嵬前将军姚光儿讨杨倦于陈仓倦奔于散闗勃勃遣兄子提南侵池阳车骑姚裕前将军彭白狼建义虵元距却之寻而晋太尉刘裕总大军伐次于彭城遣冠军将军檀道济龙骧将军王镇恶入自淮肥攻漆邱项城将军沈林子自汴入河攻仓垣将王苟生以漆邱降镇恶徐州刺史姚掌以项城降道济王师遂入颍口所至多降服惟新蔡太守董遵固守不降道济攻破之遵而致诸军门遵厉色曰古之王者伐国待士以礼君奈何以不义行师待国士以非礼乎道济怒杀之姚绍闻王师之至还长安言于曰晋师已过许昌豫州安定孤逺卒难救卫宜迁诸镇户内实京畿可得精兵十万足以横行天下假使二寇交侵无深害也如其不尔晋侵豫州勃勃寇安定其将若之何事机已至宜在速决其左仆射梁喜曰齐公恢雄勇有威名为岭北所惮镇人已与勃勃深仇理应守死无贰勃勃终不能弃安定逺寇京畿若无安定虏马必及于郿雍今闗中兵马足距晋师岂可未有忧危先自削损也从之吏部郎懿横密言于曰齐公恢于广平之难有忠勲于陛下自陛下龙飞绍统未有殊赏以答其意今外则致之死地内则不豫朝权安定人自以孤危逼寇欲思南迁者十室而九若拥精兵四万鼓行而向京师得不为社稷之累乎宜徴还朝廷以慰其心曰恢若懐不逞之心徴之适所以速祸耳又不从王师至城臯征南姚洸时镇洛阳驰使请救遣越骑校尉阎生率骑三千以赴之武卫姚益男将歩卒一万助守洛阳又遣征东并州牧姚懿南屯陕津为之声援洸部将赵元说洸曰今寇逼已深百姓骇惧众寡势殊难以应敌宜摄诸戍兵士固守金墉以待京师之援不可出战如脱不防大事去矣金墉既固师无损败吴寇终不敢越金墉而西困之于坚城之下可以坐制其弊时洸司马姚禹通于道济主簿阎恢杨防等皆禹之党嫉元忠诚咸共毁之固劝洸出战洸从之乃遣元率精兵千余南守柏谷坞广武石无讳东戍巩城以拒王师元泣谓洸曰元受三帝重恩所守正死耳但眀公不用忠臣之言为奸孽多误后必悔之但无及耳会阳城及城臯荥阳虎牢诸城悉降道济等长驱而至无讳至石闗奔还元与晋将毛徳祖战于柏谷以众寡而败被疮十余据地大呼元司马骞鉴冒刃抱元而泣元曰吾疮已重君宜速去鉴曰若将军不济当与俱死去将安之皆死于阵姚禹逾城奔于王师道济进至洛阳洸惧遂降时阎生至新安益男至湖城防洛阳已没遂留屯不进姚懿崄薄惑于信受其司马孙畅奸巧倾佞好乱乐祸劝懿袭长安诛姚绍废自立懿纳之乃引兵至陕津散谷以赐河北夷夏欲虚损国储招引和戎诸羌树已私恵懿左常侍张敞侍郎左雅固諌懿怒笞而杀之闻之召姚绍等密谋于朝堂绍曰懿性识鄙近从物推移造成此事惟当孙畅耳但驰使徴畅遣抚军讃据陕城臣向潼闗为诸军节度若畅奉诏而至者臣当遣懿率河东见兵共平吴寇如其逆衅已成违距诏勅者当眀其罪于天下声鼓以击之曰叔父之言社稷之计也于是遣姚讃及冠军司马国璠建义虵元屯陕津武卫姚驴屯潼闗懿遂举兵僭号传檄州郡欲运匈奴堡谷以给镇人宁东姚成都距之懿乃卑辞招诱深自结托送佩刀为誓成都送以呈懿又遣骁骑王国率甲士数百攻成都成都擒国囚之遣使让懿责以叛乱之罪乃宣告诸城勉以忠义厉兵秣马徴发义租河东之兵无诣懿者懿深患之临晋数千户叛应懿姚绍济自蒲津击临晋叛尸大破之懿等震惧镇人安定郭纯王奴等率众围懿绍入于蒲坂执懿囚之诛孙畅等以内外离叛王师渐逼嵗旦朝羣臣于其前殿凄然流涕羣臣皆泣时征北姚恢率安定镇户三万八千焚烧室宇以车为方阵自北雍州趣长安自称大都督建义大将军移檄州郡欲除君侧之恶扬威姜纪率众奔之建节彭完都闻恢将至弃隂密奔还长安恢至新支姜纪说恢曰国家重将在东京师空虚公可轻兵径袭事必克矣恢不从乃南攻郿城镇西姚谌为恢所败恢军势弥盛长安大震驰使徴绍遣姚裕及辅国胡翼度屯于沣西扶风太守姚儁安夷防军姚墨蠡建威姚娥都扬威彭蚝皆惧而降恢恢舅苟和时为立节将军守忠不贰召而谓之曰众人咸懐去就卿何能自安邪和曰若天纵妖贼得肆其逆节者舅甥之理不在奔驰而加亲如其罪极逆销天盈其罚者守忠执志臣之体也违亲叛君臣之所耻善其忠恕加金章紫绶姚绍率轻骑先赴难使姚洽司马国璠将歩卒三万赴长安恢从曲牢进屯杜成绍与恢相持于灵台姚讃闻恢渐逼留宁朔尹雅为农太守守潼闗率诸军还长安谢讃曰元子不能崇眀徳义导率羣下致祸起萧墙变自同气既上负祖宗亦无顔见诸父懿始构逆灭亡恢复拥众内叛将如之何讃曰懿等所以敢称兵内侮者谅由臣等轻弱无防遏之方故也因攘袂大泣曰臣与大将军不灭此贼终不持靣复见陛下于是班赐军士而遣之恢众见诸军悉集咸惧而思善其将齐黄等弃恢而降恢进军逼绍讃自后要击大破之杀恢及其三弟哭之悲恸塟以公礼至是王镇恶至宜阳毛徳祖攻农太守尹雅于蠡吾城众溃徳祖使骑追获之既而杀晋守者奔固潼闗檀道济沈林子攻拔襄邑堡建威薛帛奔河东道济自陕北渡攻蒲坂使将军苟卓攻匈奴堡为宁东姚成都所败遣姚驴救蒲坂胡翼度据潼闗进绍太宰大将军大都督都督中外诸军事假黄钺改封鲁公侍中司宗正节録并如故朝之大政皆往决焉绍固辞不许于是遣绍率武卫姚鸾等歩骑五万距王师于潼闗姚驴与并州刺史尹昭为表里之势夹攻道济道济深壁不战沈林子说道济曰今蒲坂城坚池濬非可卒克攻之伤众守之引日不如弃之先事潼闗潼闗天岨形胜之地镇恶孤军势危力寡若使姚绍据之则难图矣如克潼闗绍可不战而服道济从之乃弃蒲坂南向潼闗姚讃率禁兵七千自渭北而东进据蒲津刘裕使沈田子及傅之率众万余人入上洛所在多委城镇奔长安田子等进及青泥姚绍方阵而前以距道济道济固垒不战绍乃攻其西营不克遂以大众逼之道济率王敬沈林子等逆冲绍军将士惊散引还定城绍留姚鸾守险絶道济粮道时裕别将姚珍入自子午窦覇入自洛谷众各数千人遣姚万距覇姚彊距珍姚鸾遣将尹雅与道济司马徐琰战于潼闗南为琰所获送之刘裕裕以雅前叛欲杀之雅曰前活本在望外今死宁不甘心眀公将以大义平天下岂可使秦无守信之臣乎裕嘉而勉之遣给事黄门侍郎姚和都屯于尧桞以备田子姚绍谓诸将曰道济等逺来送死众旅不多婴垒自固者正欲旷日持久以待继援耳吾欲分军迳据阌乡以絶其粮运不至一月道济之首可悬之麾下矣济等既没裕计自沮诸将咸以为然其将胡翼度曰军势宜集不可以分若偏师不利人心骇惧胡可以战绍乃止薛帛据河曲以叛绍分道置诸军为犄角之势遣辅国胡翼度据东原武卫姚鸾营于大路与晋军相接沈林子简精锐衔枚夜袭之鸾众溃战死士卒死者九千余人姚讃屯于河上遣恢武姚难运蒲坂谷以给其军至杏城为王师所败时遣姚谌守尧桞姚和都讨薛帛于河东闻王师要难乃兼道赴救未至而难败因破裕裨将于河曲遂屯蒲坂姚讃为林子所败单马奔定城绍遣左长史姚洽及姚墨蠡等率骑三千屯于河北之九原欲絶道济诸县租输洽辞曰夫小敌之坚大敌之擒今兵众单弱而逺在河外虽眀公神武然鞭短势殊恐无所及绍不听沈林子率众八千要洽于河上洽战死众皆没绍闻洽等败忿恚发病托姚讃以后事使姚难屯闗西绍呕血而死以晋师之逼遣使乞师于魏魏遣司徒南平公托拔嵩正直将军安平公乙旃眷进据河内防击将军王洛生屯于河东为声援刘裕次于陕城遣沈林子率精兵万余越山开道会沈田子等于青泥将攻尧栁使姚裕率歩骑八千距之躬将大众继发裕为田子所败退次于防上闗中郡县多通于王师刘裕至潼闗遣将军朱超石徐猗之防薛帛于河北以攻蒲坂姚讃距裕于闗西姚难屯于杏城裕遣王镇恶王敬等自秋社西渡渭以逼难军镇东姚璞及姚和都击败猗之等于蒲坂猗之遇害超石弃其众奔于潼闗姚讃遣司马休之及司马国璠自轵闗向河内引魏军以蹑裕后姚难既为镇恶所逼引师而西时大霖雨渭水泛溢讃等不得北渡镇恶水陆兼进追及姚难自防上还军次于石桥以援之讃退屯郑城镇北姚彊率郡人数千与姚难阵于泾上以距镇恶镇恶遣毛徳祖击彊大败彊战死难遁还长安刘裕进据郑城使姚裕尚书厐纯屯兵宫中姚洸屯于沣西尚书姚白徙四军杂户入长安姚丕守渭桥胡翼度屯石积姚讃屯覇东军于逍遥园镇恶夹渭进兵破姚丕于渭桥自逍遥园赴之逼水地狭因丕之败遂相践而退姚谌及前军姚烈左卫姚寳安散骑王帛建武姚进扬威姚蚝尚书右丞孙元等皆死于阵单马还宫镇恶入自平朔门与姚裕等数百骑出奔于石桥讃闻之败也召将士告之众皆以刀击地攘袂大泣胡翼度先与刘裕隂通是日弃众奔裕讃夜率诸军将防于石桥王师已固诸门讃军不得入众皆惊散计无所出谋欲降于裕其子佛念年十一谓曰晋人将逞其欲终必不全愿自裁决怃然不答佛念遂登宫墙自投而死将妻子诣垒门而降讃率宗室子弟百余人亦降于裕裕尽杀之余宗迁于江南送于建康市斩之时年三十在位二年建康百里之内草木皆燋死焉姚苌以孝武太元九年僭位至三世以安帝义熙十三年而灭凡三十二年
　　尹纬字景亮天水人也少有大志不营产业身长八尺腰带十围魁梧有爽气每览书传至宰相立勲之际常辍书而叹苻坚以尹赤之降姚襄诸尹皆禁锢不仕纬晚乃为吏部令史风志豪迈郎皆惮之坚末年妖星见于东井纬知坚将灭喜甚向天再拜既而流涕长叹友人略阳桓识怪而问之纬曰天时如此正是覇王龙飞之秋吾徒杖防之日然知已难遭恐不得展吾才志是以欣惧交懐及姚苌奔马牧纬与尹详庞演等扇动羣豪推苌为盟主遂为佐命元功苌既败苻坚遣纬说坚求禅代之事坚问纬曰卿于朕何官纬曰尚书令史坚叹曰卿宰相才也王景略之俦而朕不知卿亡也不亦宜乎纬性刚简清亮慕张子布之为人冯翊叚铿性倾巧苌爱其博识引为侍中纬固諌以为不可苌不从纬屡众中辱铿铿心不平之苌闻而谓纬曰卿性不好学何为憎学者纬曰臣不憎学憎铿不正耳苌因曰卿好不自知每比萧何真何如也纬曰汉祖与萧何俱起布衣是以相贵陛下起贵中是以贱臣苌曰卿实不及胡为不知也纬曰陛下何如汉祖苌曰朕实不如汉祖卿逺萧何故不如甚也纬曰汉祖所以胜陛下者以能逺叚铿之徒故耳苌黙然乃出铿为北地太守苌死纬与姚兴灭苻登成兴之业皆纬之力也歴辅国将军司校尉尚书左右仆射清河侯纬友人陇西牛寿率汉中流人归兴谓纬曰足下平生自谓时眀也才足以立功立事道消也则追二疏朱云发其狂直不能如胡广之徒污隆随俗今遇其时矣正是垂名竹素之日可不勉欤纬曰吾之所庶防如是但未能委宰衡于夷吾识韩信于覉旅以斯为愧耳立功立事窃谓未负昔言兴闻而谓纬曰君之与寿言也何其诞哉立功立事自谓何如古人纬曰臣实未愧古人何则遇时来之运则辅翼太祖建八百之基及陛下龙飞之始剪灭苻登荡清秦雍生极端右死飨庙庭古之君子正当尔耳兴大恱及死兴甚悼之赠司徒諡曰忠成侯
　　后蜀
</div>
    <div class="pagination">
<a href="通志_page147.html">上一页</a><span>...</span><a href="通志_page143.html">143</a><a href="通志_page144.html">144</a><a href="通志_page145.html">145</a><a href="通志_page146.html">146</a><a href="通志_page147.html">147</a><span class="current-page">148</span><a href="通志_page149.html">149</a><a href="通志_page150.html">150</a><a href="通志_page151.html">151</a><a href="通志_page152.html">152</a><a href="通志_page153.html">153</a><span>...</span><a href="通志_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
