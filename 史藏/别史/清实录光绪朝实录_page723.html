<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 723 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 723 页/共 1316 页</h1>
    <div class="content">○予故贵州贵东道吴自发镇远府城专祠。列入祀典。从署贵州巡抚嵩昆请也。　　

○戊戌。谕军机大臣等、电寄杨昌浚、电奏已悉。河州回逆。经雷正绾歼毙多名。大东乡渡洮之匪。复经马安良等击退。似可稍挫凶锋。李良穆著力扼洮河。叶占魁等著催令迅速进剿。西甯遍地皆贼。李培荣率邓全忠等营前往接应。能否得力。现在除董福祥等军外。别无大枝劲旅可拨。杨昌浚身膺重寄。务当振刷精神。妥为调度。将领中有不得力者。即著随时参撤。以作士气。前谕奎顺召募土勇已否成军。著即电覆。电

寄

　　

○又谕、电寄张之洞。两电均悉。琅威理已久来华。俟该

洋将到后再定办法。总兵丁大文、著准其留于江南差委。电寄纂修官黎湛枝恭纂　　

总纂官熊方燧恭辑监修总裁世恭阅八签三月十九日正总裁那月日专司藳本陆恭覆阅癸丑八月二十六日　　

徐月日　　

荣月日副总裁唐月日　　

宗室宝恭阅一签六月初七日

　　

陈恭阅七签六月二十六日　　

熙月日　　

郭恭阅七月初九日　　

宗室麒月日
大清德宗同天崇运大中至正经文纬武仁孝睿智端俭宽勤景皇帝实录卷之三百七十二　　

光绪二十一年。乙未。秋七月。己亥。朔。享太庙。上亲诣行礼。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至庚戌皆如之。　　

○庚子。谕军机大臣等、电寄许景澄、重立海军。以铁甲船为根本。前造镇定两舰。共银三百二十六万今若在德厂订造最坚利之船。需费若干。几时可成。著许景澄切实查明电奏。此外如有现成上等船出售者。一并查奏。该大臣办事精详。务加博访以副委任。辽事赖俄维持。著与罗拔密商办法。杜其婪索以速为要。电寄　　

○又谕电寄裕禄据电奏唐仁廉在营病故等语。唐仁廉一军。著派记名提督初发祥暂行接统。归裕禄节制调度。至初发祥能否胜任。并著裕禄察看电奏。电寄　　

○江西巡抚德馨奏、遵旨查抄革员黄仕林家产估计造报下部知之。随手命户部尚书翁同和管理同文馆事务。洋务辛丑。谕内阁仓场衙门奏遵查丰益仓开放营米并未积压并声明部札到仓日期一摺。著户部查明具奏。现月又谕德馨奏知县擅自离省。请旨革职等语。江西赣县知县郑季春经德馨以难胜繁剧。另行请补广昌县知县乃该员于赣县开缺后。擅自离省。实属谬妄广昌县知县郑季春。著即行革职。以肃官常。现月谕军机大臣等、本日紫禁城内代总管内务府大臣直班之郎中无人。著总管内务府大臣查明具奏。寻奏、代内务府大臣直宿郎中恒裕呈递报单迟误。下所司议处。现月早事　　

○壬寅谕内阁前因御史敬祐奏、山东平原县知县王之干、残酷贪暴。列款纠参。当经谕令李秉衡确查。兹据查明覆奏王之干于办团尚非有心迟延。亦无任用劣幕。浮收漕米情事。惟于地方词讼。违例科罚。信任丁差。在外讹诈民闲报灾。任意责押。实属玩视民谟。王之干著即行革职。现月谕军机大臣等、李秉衡奏、黄流伏汛盛涨。利津吕家洼地方漫口请将文武各员议处。并自请议处一摺。山东利津吕家洼地方。六月初九日。至十二等日。风雨交作。溜力愈猛以致漫溢成口。刷宽五六十丈在事员弁。实属疏于防范。惟据称道员丁达意因济阳蝎子湾同时出险。竭力抢厢未能兼顾著照所请。免其参处。游击朱康仁、知县乙沛恩、巡检陈式谷、均著交部议处。李秉衡著一并交部议处。该抚务当督饬员弁。赶筑裹头以免续塌现在秋汛已届。为日方长。并著该抚通饬在工各员。加意防护勿得再有疏虞。将此由四百里谕令知之。现月　　

○又谕、电寄许景澄、电奏悉。归辽之议发自俄廷。若仍赔费。则于俄之初意未合。且于中国交谊。亦未为完足。现在德既松口。即当趁此定议。一面令日本将辽地交还一面由中国将首二两期兵费。一并交付。如此则于日有益。于中无损而俄国从中说合。亦易于措词该大臣膺此重寄。务与罗拔悉心密商使辽地早归。赔费悉去以符前此操纵之说。方为妥善。电寄　　

○总理各国事务衙门奏、专使俄国大臣王之春、赴俄唁贺礼成回呈俄国国书国礼并请颁给国书交驻俄使臣许景澄亲递以示酬答。允之。摺包巡视中城御史恩顺等奏、上年五城暂练勇一百名。请作为额设如所请行现月大学士李鸿章奏、倭使来津无期。请先行入都覆命。得旨、李鸿章著准其来京随手浙江巡抚廖寿丰奏、筹议安集浙西客民章程。一、慎选客长。二、编查户口。三、严查雇工。四、编查船号五。申明禁约。六、按则升科。七、秉公判断。八、建设义塾。九、照例入籍。十、严查考试。报闻。随手　　

○以办理界务出力。予广西太平思顺道蔡希邠。太平府知府任玉森奖叙。摺包　　

○癸卯谕军机大臣等、电寄庆裕等、电奏已悉。领事拟约办法七条。内多窒碍自应分别准驳。获犯六十余名有确供者。不及十人。其未获各犯仍著严拏务获。毋任漏网。此事总期设法速了。免生枝节。本日据龚照瑗电奏、会审不合公法。观审西例有之。庆裕。边宝泉即可坚持此说。妥为办理电寄甲辰。谕内阁、前据给事中张嘉禄奏、浙省盗风炽肆。并奏参提督张其光等。当经谕令廖寿丰确查具奏。兹据奏称浙江台州土匪。上年经防军兜剿匪踪窜匿邻境。致甯波府属之奉化县。时有劫夺案件。叠经严饬文武各员。分别缉拏。惟匪首尤田鸡、尚未弋获。著廖寿丰饬属勒限严缉。该地方官。傥有讳饰情事。即行从严参办。提督张其光、查无废弛之处。总兵费金组、知府冯相华、并无嗜好。均著免其置议。玉环营参将邓骢保、查有在营纳妾情事。著撤去轮船管带。开缺以守备降补。县丞吴元鼎年轻尚气。不知远嫌。著即行革职。勒令回籍。现月谕军机大臣等刘树堂奏、沁河漫口。请将该管府县。惩处一摺六月十九日。步陟县沁河曲下之西无工处所。水势迅猛。刷成口门十余丈河内县沁河柳园无工处所。漫口宽至二十余丈。该管各地方官。均属疏于防范咎无可辞惟据称河北道岑春荣先期驻祥河工次督防未能兼顾。即著免其置议。怀庆府知府江槐庭。武陟县知县孙叔谦河内县知县高袖海。著一并摘去顶戴以示惩儆。仍饬将漫口赶紧堵合。毋稍延误。将此由四百里谕令知之。现月又谕电寄宋庆、裕禄电奏、查明拱卫军遣勇。应领月饷遣费拟电商宋庆办理等语。胡廷相。汪元标所带四营。现已遣撤。俟抵锦州时。著宋庆查明该军应领六月分饷银。将正饷一并算清发给并酌给遣费。务令将未缴洋枪八百零八杆一律缴齐派队分起。押送入关知照王文韶、接派员弁。分送回籍。毋任逗遛。电寄　　

○又谕、电寄张之洞本日张之洞奏保前安徽合肥县知县孙佩兰。是否即系孙葆田著查明电覆。电寄署两江总督张之洞等奏、教堂买地请申明约章。由地方官确查无碍方准税契下所司议。摺包又奏、安徽芜湖教堂被匪焚毁所有赔款请展期五年摊赔。从之摺包又奏、江南增募各军。次第裁汰新募潮勇猛劲可用。请暂缓遣撤。另将广忠军粤勇裁去三营广义军粤勇裁去一营。以抵饷需。下部知之摺包　　

○又奏、江南捐输。酌拟办法。请全留江省专济北军饷需。下部知之。摺包　　

○浙江巡抚廖寿丰奏海防解严。各防营陆续汰遣。惟抽练各营皆属精壮请暂缓遣撤。留为异日之用下部知之。摺包乙巳谕内阁、前据都察院奏、编修吕佩芬等呈控安徽旌德县教谕张堃、劣迹多端当经谕令张之洞确查具奏。兹据奏称、该员被控各节查无实据。惟沾染陋习。平日居官不勤训迪。实属溺职。若以主簿降补。不足示惩。著即行革职。以肃官常。现月　　

○内务府奏。查抄庆宽住房一所是否赏人居住。得旨。仍著照常看守。应将津贴一项。大加核减。毋稍糜费。　　

○河南巡抚刘树堂奏。荥泽县黄河民工出险。抢护情形得旨。即著饬令派出员弁。实力抢护。毋稍疏虞。随手　　

○又奏芦盐加价请照淮潞两纲办法。于入豫总口。设局稽徵下部议摺包丙午。谕军机大臣等、有人奏广东在籍候选道刘学询行止卑污性质狡悍伦纪有乖士林不齿自接充闱姓厂商。交通官府倚势淩人。创辟刘园。并盖造戏院将附近小户。逼令迁徙又藉施医为名在黄沙地方设堂。驱逐居民。阴图侵地其经手闱姓。侵吞捐项私抽经费。并有藉端生事。鱼肉乡里各情。马丕瑶到任。经举人陶继昌等、呈控有案。该绅党与众多。串通支饰。请饬究办等语所奏如果属实。必应从严参办。著谭钟麟马丕瑶、按照所参各节。确切查明据实具奏。毋稍徇隐原片著钞给阅看。将此谕令知之。寻两广总督谭钟麟奏遵查在籍道员刘学询参款。陶继昌等所控各案。虽非尽出无因均不能切实指证。中惟家庙前改易水涌。未经禀官立案殊属不合。应请开复革职处分。仍交部察议得旨刘学询业经革职。所请著毋庸议。

摺包

　　

○又谕、有人奏、局员病商殃民。请饬查办一摺据称上年锦州府城。设立公议局价值划一。商民均便乃转运局委员周冕、营私舞弊致公议局亏短银七万数千余两。众商赔累不堪。并闻知府奎华、有分肥情事。再转运局所用车辆。均系虏自屯户。并不照官价给发等语。所奏如果属实亟应从严参办。著裕禄按照所参各节。确切查明据实具奏。毋稍徇隐原摺著钞给阅看。将此谕令知之。现月　　

○又谕、有人奏贪官营私牟利。病民害商请旨查办一摺。据称山西河东监掣同知张贻琯。在河东置买盐畦。加价勒价把持河南盐务纵令家丁温姓姚姓等、冒名承办凤台等县盐商复夺办长子县盐务激成各商歇业众民怨嗟等语。著张煦按照所参各节确切查明据实具奏毋稍徇隐。原摺著钞给阅看。将此谕令知之现月又谕、电寄杨昌浚等。电奏已悉。汤军溃退后。经雷正绾督率文武。极力抵御四战皆捷惟贼焰日张。雷正绾务当固守河州。持以稳慎。至调兵助剿各节。除陶模业已酌派马步各营旗。驰赴甘凉扼扎外。所有河南防营前据张汝梅电奏、豫省现成练军十有余营人皆精壮。著刘树堂酌量情形。迅速调拨并著杨昌浚电知张汝梅、就近商办。电寄又谕、电寄边宝泉、电奏已悉。黄少春著俟程文炳到任后。再赴长江提督新任。电寄　　

○理藩院奏、遵查乌珠穆沁亲王阿勒坦呼雅克图捐饷移奖伊子头等台吉索诺木喇普坦、花翎。可否随职戴用抑俟及岁方准戴用。得旨、著其随职先行戴用。现月早事库伦办事大臣安德因病乞休。允之。现月　　

○丁未。孝静成皇后忌辰上诣建福宫圣容前行礼。遣官祭慕东陵。黄绫本　　

○谕军机大臣等、王文韶本日已明降谕旨。调补直隶总督。并兼充北洋大臣矣。直隶地方。积弊已深。凡吏治军政一切事宜。均应极力整顿。至外洋交涉事件尤关紧要如从前有办理未协。应行更改之处务当悉心筹画。不避嫌怨因时变通。用人一道最为当务之急。地方官吏。各营将弁及办是洋务各员。如有阘茸贪污巧滑钻营者。即著严行甄劾。毋稍瞻顾该督膺此重寄。务宜体念时艰。力图振作一洗从前积习。方为不负委任将此谕令知之。　　

○又谕电寄鹿传霖等、电奏已悉法教案只可照议了结。英美教案仍著饬令黎庶昌妥议速了。电寄又谕、电寄张汝梅甘省回氛甚炽。待援孔亟董福祥。马心胜牛师韩各军。现在行抵何处著张汝梅探明。催令倍道赴甘毋稍逗遛。电寄署直隶总督王文韶奏、防务已定。请将甯河团练裁撤以节糜费下部知之。随手命大学士李鸿章留京入阁办事。实授云贵总督王文韶、为直隶总督兼充北洋大臣。现月赏光禄寺卿桂斌副都统衔。为库伦办事大臣。明发　　

○以监修永定河工测量得法。赏洋员吉礼丰宝星。摺包　　

○予北洋海军阵亡员弁议恤并赏受伤员弁医药银两。摺包　　

○抚恤保定驻防旗营被灾兵丁。摺包　　

○戊申。孝懿仁皇后忌辰。遣官祭景陵。黄绫本　　

○谕军机大臣等、电寄杨昌浚鹿传霖讷钦奏、请调棍噶札拉参呼图克图、赴川商办藏番事宜。著杨昌浚传知该呼图克图。迅即前往。电寄护理陕西巡抚张汝梅奏、请截留京甘各饷并各项经费。作为永兴永定两军饷需。下部议。摺包又奏、陕省设立机器局试造枪械。报闻。随手又奏甘回不靖。副将何建威。现已驰抵狄道并檄总兵叶占魁。带所部四营。迅速会剿报闻。摺包又奏闰五月分。雨泽禾苗情形并商州清涧等州县水雹为灾。得旨即著查明各州县被灾户口。妥筹抚恤。毋任失所。随手予贵州运铅委员知县吴成熙奖叙如例。现月　　

○己酉。谕内阁礼部等衙门议覆陕西学政黎荣翰奏、请以宋儒吕大临从祀文庙一摺宋儒吕大临。纯修正学与游酢杨时诸贤。同列程子之门所著易经章句。大易图像易传。芸阁礼记传注编。礼论语中庸解孟子讲义等书。皆足发明圣学。羽翼经传其生平尤邃于礼。为朱子所引重洵属制行诚笃。无愧纯儒吕大临著从祀文庙位在东庑谢良佐之次。以崇实学而光茂典。现月又谕、李秉衡奏黄流秋汛盛涨。寿张齐东两县大堤漫溢成口请将在事各员议处。并自请议处一摺。本年山东黄河伏汛未消水势骤涨六月二十日。下游齐东县北赵家大堤。因值风雨交加。抢护不及致堤身刷塌数十丈。水由青城南趋。在事员弁实属疏于防范。候补道丁达意、参将刘福宝、游击李金书、知县汤宗干、典史潘名彦、均著交部议处。其上游寿张县高家大庙堤身。亦于二十二日。坍塌数丈水由安山一带。仍入黄河中游。候补道李清和、既经到工仍著交部议处。李秉衡督率无方。著一并交部议处。该抚务当督饬在工各员。加意防护仍确查高家大庙漫水。是否未向南趋并将北赵家漫口盘筑裹头。免致续塌。另片奏、委员买料。未能核实等语候补同知邵守正候补巡检崇贵均著即行革职以示惩儆。现月又谕、德铭等奏、军台废员。由配脱逃请旨饬缉究办一摺。已革候补县丞许鸿范。胆敢由配所脱逃。该都统已咨行邻境缉拏。难保不潜行来京或私回原籍。著步军统领衙门、顺天府、五城御史、河南巡抚一体严拏。务获究办。现月谕军机大臣等、中日新约第六款。前据廖寿丰等电陈各节。谕令李鸿章、王文韶、妥议覆奏兹据张之洞电奏、谨拟补救办法十九条。尚属剀切详明堪资辩论。著李鸿章、王文韶按照该督所拟各节悉心妥筹商定办法总期于国计民生两有裨益。毋得稍涉迁就。致令贻患将来原电均著钞给阅看。将此谕知李鸿章、并由四百里谕令王文韶知之。洋务又谕本日据鹿传霖奏、四月闲接御史钟德祥上海来电向鹿传霖乞假千金并据藩司王毓藻、言及钟德祥向其借银等语钟德祥业已另案革职发往军台效力赎罪到台后。著德铭、吉升阿、留心察看严加管束如有不安本分情事即著据实参奏勿稍宽纵。将此谕令知之。现月　　

○又谕、电寄裕禄电奏已悉唐仁廉所部各营。即著裕禄汰弱留强。陆续裁撤以节饷电。电寄又谕、电寄长顺、据奏请将已革副都统丰升阿、免其解部治罪等语丰升阿著加恩改为发往军台效力赎罪。不准留营。电寄吉林将军长顺奏、撤防无期饷项将罄请饬部豫筹钜款以资接济。得旨、著督办军务大臣议奏。摺包四川总督鹿传霖奏、请展官运盐务查覆期限允之。随手又奏、官运局续拨运本汇费仍请在副本项下支给。下部知之。摺包又奏、查明官运行盐道里表。误列宜昌等处请归并停止济楚案内办理并请免加复黔引税厘下部议。摺包陕甘总督杨昌浚奏、已革都司谢智夫因案发遣惟回氛吃紧正当用人之际。请暂留营试用允之。摺包以云南巡抚崧蕃为云贵总督。江西布政使魏光焘为云南巡抚。现月以挟优酗酒。革署云南大关同知陈善溥、昭通镇左营游击杨万才职。摺包予故革职留任直隶正定镇总兵徐邦道开复处分。照军营积劳病故例优恤。　　

○庚戌。孝贞显皇后诞辰。上诣建福宫圣容前行礼。　　

○谕军机大臣等、电寄许景澄电悉。赔费减去二千万。在俄虽极费力而中国实不能照办现日使在京傥彼允减让岂非转虚俄廷美意。此节著许景澄再与罗拔密商务加磋磨。商定即奏。

电寄

　　
</div>
    <div class="pagination">
<a href="清实录光绪朝实录_page722.html">上一页</a><span>...</span><a href="清实录光绪朝实录_page718.html">718</a><a href="清实录光绪朝实录_page719.html">719</a><a href="清实录光绪朝实录_page720.html">720</a><a href="清实录光绪朝实录_page721.html">721</a><a href="清实录光绪朝实录_page722.html">722</a><span class="current-page">723</span><a href="清实录光绪朝实录_page724.html">724</a><a href="清实录光绪朝实录_page725.html">725</a><a href="清实录光绪朝实录_page726.html">726</a><a href="清实录光绪朝实录_page727.html">727</a><a href="清实录光绪朝实录_page728.html">728</a><span>...</span><a href="清实录光绪朝实录_page724.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
