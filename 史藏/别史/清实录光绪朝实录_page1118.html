<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1118 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1118 页/共 1316 页</h1>
    <div class="content">
○上耕耤诣先农＜目辟＞土棅且＜夗贝＞行礼。更服至耤田所。躬耕三推。复加一推。御观耕台。命王公九卿等、各九推毕。顺天府府尹、率农夫终亩。赏赉农夫耆老如例。　　

○诣正阳门关帝庙菩萨殿拈香。　　

○谕军机大臣等、有人奏、山东屯田缴价。滋生事端。请概予豁免等语。著王文韶、周馥仍遵前次电旨。妥慎办理。毋得激成事端。原摺著钞给阅看。将此谕令知之。现月　　

○丙子。予故河南西华县知县史秉直、入祀名宦祠。从河南巡抚陈夔龙请也。摺包　　

○丁丑。谕军机大臣等、本日政务处奏、旧土尔扈特郡王帕勒塔、筹拟蒙古新政事宜十二条代奏一摺。著政务处、外务部、议奏。摺包　　

○戊寅。谕军机大臣等、本日管理街道御史俨忠等奏、街道沟道沟渠需款修理请拨经费各摺片。著照所请。户部知道。摺包　　

○己卯。谕军机大臣等、电寄岑春火滟宣、电悉。著照所请。张得贵准其立功赎罪。电寄　　

○以记名提督吴元恺为浙江定海镇总兵官。起居注协

修官吴怀清恭纂　　

帮总纂官蓝钰恭辑监修总裁世恭阅六月十三日正总裁那月日专司蒿■木本陆恭覆阅癸丑十二月初五日　　

徐月日　　

荣月日副总裁唐月日　　

宗室宝恭阅十二月一日　　

陈恭阅十签五月二十四日　　

熙月日　　

郭恭阅一签三月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百二十八　　

光绪三十年。甲辰。三月。庚辰朔。上诣颐年殿问慈禧端佑康颐昭豫庄诚寿恭钦献崇熙皇太后安。至壬午皆如之。起居注　　

○奉皇太后御乾清宫。德国使臣穆默、带领水师提督雷普斯等觐见。记注　　

○谕内阁、商部奏、江苏在籍绅士创设商业公司。卓著成效。请破格奖励。作为商部顾问官一摺。翰林院修撰张謇、著赏加三品衔。作为商部头等顾问官。现月　　

○谕军机大臣等、商部奏、据江苏在籍翰林院修撰张謇、条陈盐业公司办法。拟变通盐法。设厂造盐。一切煎法、运法、销法、由公司禀请盐政立案等语。两淮盐课。为帑项大宗。关系重要。著魏光焘督饬运司。将所陈各节。妥筹议奏。原片著节钞给与阅看。将此谕令知之。现月　　

○商部奏、江苏在籍翰林院修撰张謇、条陈沿海地方。宜设渔业公司。由督抚就各省绅商集股试办。得旨、著商部咨行沿海各督抚。妥筹办理。现月　　

○辛巳。祭先蚕之神。皇后亲诣行礼。早事　　

○谕军机大臣等、御史蒋式瑆奏、官立银行。请亲贵入股。以资表率一摺。据称汇丰银行。庆亲王奕劻、有存放私款等语。著派清锐、鹿传霖、带同该御史。即日前往该银行确查具奏。现月　　

○又谕、户部议覆袁世凯密陈筹防情形一摺。现在时局艰危。非多练得力劲兵。无以为固圉安民之计。晶

■宜经降旨通饬认真筹款。以备饷需。前据户部奏、筹议十条。皆系就公家固有之正供。兴利除弊。果能切实整顿。自不难凑集钜款。亟应再行严饬赶紧筹办。总之今日财用窘乏。内外同一为难。全在各省不分畛域。深维练兵为根本至计。合力通筹。庶几血■乣擎易举。朝廷眷怀赤子。＜目辟＞暒穴＜曰融＞夕＜夗贝＞括病民之政。断不准行。若剔除官吏中饱。并非格外加徵。何得因循不办。自此次训谕之后。该将军督抚。务即破除情面。悉心厘剔。不惮烦难。实力督催。期于饷源日有起色。部议各条之外。如各省所办诸事。有虚糜款项。可从裁损者。并著核实节流。移缓就急。至户部所称各省常备等军。原备徵调。且均有现饷等语。著袁世凯体察情形。一并酌核办理。其各同心戮力。共济时艰。以副宵旰忧劳。谆切诰诫之至意。将此通谕知之。

现月

　　

○又谕、有人奏倢■＜曰融＞■＜石木＞安徽知县周麟述、周荣期、先后署理贵池县事。种种贪劣情形。请旨饬查等语。著诚勋按照所倢■＜曰融＞■＜石木＞各款。确查具奏。毋稍徇隐。原片著钞给阅看。将此谕令知之。寻奏、该二员被倢■＜曰融＞■＜石木＞各节。经详细确查。均属传闻之误。应否免其置议。出自圣裁。得旨、准其免议。惟交查事件。自应切实定拟。该抚依违其词。著申饬。摺包　　

○又谕、有人奏、江苏候补道俞启元、句串谋差。狼狈为奸等语。著恩寿按照所倢■＜曰融＞■＜石木＞各节。确查具奏。毋稍徇隐。原片著钞给阅看。将此谕令知之。寻奏、道员俞启元被倢■＜曰融＞■＜石木＞各款。虽查无实据。惟所用委员。未尽得人。请将谕启元交部察议。委员郭希度、业已撤倢■＜曰融＞■＜石木＞。金其相、声名狼藉。请革职勒追欠款。帐友周琳、不恤商艰。应驱逐回籍。如所请行。摺

包

　　

○御史李灼华奏、左毅两军。向称得力。而兵单势弱。不足应敌。拟请增设该两军营伍。以资捍御。下练兵处知之。现月]　　

○直隶总督袁世凯奏、练兵筹防。待饷孔亟。除本省缺分较优各州县。每年派提银五万两外。现率同藩臬道府等、节省养廉。共凑集银十万两。藉助经费。下练兵处知之。摺包　　

○河南巡抚陈夔龙奏、试办巡警。拟改保甲局为巡警局。除挑留安定营勇外。添募足五百人。改为巡警军。并豫筹经费。下部知之。摺包　　

○以擒获匪首。予热河补用千总李奉选以守备升用。候补把总张茂林以千总升用。摺包　　

○以贪鄙轻浮。革署安徽芜湖县知县王开甲职。永不叙用。摺包　　

○以两江补用副将欧阳吉魁、怠玩废弛、安徽参将彭山贵、罔上营私。均革职永不叙用。摺包　　

○以纵勇行劫。革吉林管带云骑尉庆林职。并拏办。摺包　　

○展缓吉林三姓所属被雨被雹被虫地方应徵带徵各项银谷租赋有差。摺包　　

○壬午。上奉慈禧端佑康颐昭豫庄诚寿恭钦献崇熙皇太后幸颐和园驻跸。记注　　

○兼署湖广总督湖北巡抚端方奏、上年添募四营。业已成军。兹又召募四营。名为常备军前锋。派委日本学习陆军学生举人刘邦骥管带。一律练习新操。下部知之。摺包　　

○又奏、续选学生。派赴德美法比各国学习实业。下所司知之。摺包　　

○又奏、遵旨筹办矿务。现经派委按察司岑春蓂、督率经理。并酌拨官本。先购矿山。下部知之。摺包　　

○又奏、荆州驻防。兼设工艺方言两学堂。下学务大臣知之。摺包　　

○以湖北试用知县赵应元、行止卑污。监利县县丞周鸿钧、婪索规费监利县白螺司巡检周祚康、品行卑鄙。均革职。周祚康并永不叙用。摺包　　

○癸未。上诣乐寿堂问慈禧端佑康颐昭豫庄诚寿恭钦献崇熙皇太后安。至乙巳皆如之。记注　　

○谕内阁、前据御史蒋式瑆奏、庆亲王奕劻、有存放汇丰银行私款。当经派令清锐、鹿传霖、带同该御史。前往该银行。确查具奏。兹据覆奏称、该银行往来帐目。不以示人。询以与庆亲王有无往来。据称未经见过。诘之该御史所陈何据。则称得之传闻。言官例准风闻言事。是以冒昧上陈等语。言官奏倢■＜曰融＞■＜石木＞事件。自应据实直陈。何得以毫无根据之词。率臆陈奏。＜圭黾＞滟兄情事重大。名节攸关。岂容任意污蔑。该御史著回原衙门行走。姑示薄惩。嗣后凡有言事之责者。务当一秉至公。殚心献纳。如有应行弹劾者。仍著据实纠倢■＜曰融＞■＜石木＞。以副朝廷广开言路、实事求是之至意。现月　　

</div>
    <div class="pagination">
<a href="清实录光绪朝实录_page1117.html">上一页</a><span>...</span><a href="清实录光绪朝实录_page1113.html">1113</a><a href="清实录光绪朝实录_page1114.html">1114</a><a href="清实录光绪朝实录_page1115.html">1115</a><a href="清实录光绪朝实录_page1116.html">1116</a><a href="清实录光绪朝实录_page1117.html">1117</a><span class="current-page">1118</span><a href="清实录光绪朝实录_page1119.html">1119</a><a href="清实录光绪朝实录_page1120.html">1120</a><a href="清实录光绪朝实录_page1121.html">1121</a><a href="清实录光绪朝实录_page1122.html">1122</a><a href="清实录光绪朝实录_page1123.html">1123</a><span>...</span><a href="清实录光绪朝实录_page1119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
