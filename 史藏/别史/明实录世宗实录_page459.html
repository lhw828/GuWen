<!DOCTYPE html>
<html>
 <head>
  <meta charset="utf-8"/>
  <title>
   明实录世宗实录 - 第 459 页/共 518 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明实录世宗实录 - 第 459 页/共 518 页
  </h1>
  <div class="content">
   ○甲寅郑府卢江王祐木□昴献境内所产瑞各一茎五穗者一本三穗者六十诏择吉献  庙礼部请率百官以次日诣奏天门贺不许再请乃许之  命成国公朱希忠告献  太庙蓟镇谍报北虏俺答把都儿行打来孙等聚众边外谋犯喜峰右北诸口军书日夕至时大将军鸾寝疾兵部议行各入卫边兵分部诸路者间警星驰赴援无待徵调其一切内外军务请敕协理侍郎及中军等官查大将节次题准事例举行毋后事机  上□之□侍郎蒋应奎督同中军官崔麒等申饬原布诸军加谨防御
　　○丙辰发太仆寺马二千匹给京营军千二百匹给保定军
　　○丁巳祭先师孔子命大学士徐阶行礼命左春坊左庶子兼翰林院侍讲郭朴翰林院修撰秦鸣雷主顺天乡试
　　○戊午祭  大社稷遣英国公张溶代  孝康敬皇后忌辰  奉先殿行祭礼遣武定侯郭守乾祭  泰陵  建  寿旦醮与行朝天宫三日夜命安平伯方承裕行礼
　　○己未祭  帝社稷遣成国公朱希忠代  以明日  孝慈高皇后忌辰  奉先殿行祭礼  诏收大将军鸾制敕将印命侍郎蒋应奎暂掌戎政升京营游击将军时陈为都督佥事改户部左侍郎孙桧为兵部左侍郎兼都察院右佥都御史俱提督军务时鸾病疽甚＜锍-釒＞请兴赴军  上与止之会宣府蓟镇警报日急兵部尚书赵锦乃奏言今强虏压境人心汹汹大将乃安危所系而鸾病不能军有如虏众长驱贻忧君父不小臣锦不胜犬马拳拳愿亲征代鸾督战＜锍-釒＞入  上谓本兵不富輙出乃诏鸾纳还敕印其京营戎政令应奎署掌仍命暂设临阵文武大臣各一员代鸾督战以陈桧为之
　　○庚申  万寿圣节命成国公朱希忠代拜  天于  玄极宝殿  遣长宁伯周大经玉田伯蒋荣彭城伯张熊武定侯郭守乾分祭  八陵都督佥事沉至祭  恭仁康定景皇帝中官祭恭让章皇后各陵寝□八  是日  上不御殿百官诣奉天门行五拜三叩头礼各上表贺免宴赐节钱钞
　　○○辛酉庆府真宁王鼎楎薨赐祭葬如例谥安惠
　　○壬戌乾先殿成徽王载埨献银一千两助修太和山  上优诏答之  咸宁侯仇鸾死
　　○甲子  命翰林院编修高拱等充二王讲读等官  裕王府侍讲拱与检讨陈以动伴读改国子监助教尹乐舞郑守德俱翰林院待诏侍书中书舍人吴昂吴应凤景王府讲官翰林院检讨孙世芳称濂改国子监助教潘静深刑台县学教谕李秀俱翰林院侍诏侍书中书舍人丛怒吴自成
　　○乙丑吏科给事中张承宪条陈禁科歛抑奔兢重举刺一事权四事御史金豪亦陈严禁令留正官酌繁简谨关节重边官五事皆请申明旧例以重考察内留正官言海寇方炽浙直福建地方府县正官宜留防御酌繁简言地有冲僻事有难易故处便利即中材可以自全当盘错虽贤者不能无过宜因地广狭办材大小随事繁简论官勤惰斯剂量适均而举措各当矣部议悉如其言独浙直正官仍宜入觐如例从之  以贵州思南石阡等府番夷未靖免正官来朝江西乡试贡院大
　　○己巳裕王景王请出讲读
　　○壬申  宪宗纯皇帝忌辰  奉先殿行祭礼遣恭顺侯吴继爵祭  茂陵  升南京大理寺卿余彻绪为户部右侍郎总督仓场督理西苑农事既而罢之彻绪时进表在京会升任当廷谢不至御史以闻  上怒曰彻绪不敬恩命其革职冠带闲住职事且令本部官一人带管早朝遣失非止一人一次侍班者先多不至屡次傥容自肆无礼今后令厂卫视察重治
　　○癸酉祭夜明于夕日坛遣英国公张溶行礼
　　○乙亥兵部以总督京营戎政员缺请令会推且言京营旧制文武大臣俱用提督名冲相制行事以防臣下擅权乱政者请复旧便  上曰总督京营戎政朕所定名忠否存乎人耳何得輙行奏改其即推武臣可者二三人以闻尔等日久始请又违制姑不究  追戮故咸宁侯仇鸾于市籍其家先是鸾数在  上前画策调兵御虏皆无效  上心献之会诸镇告警鸾病不能行乃诏收其兵权大学士徐阶因密＜锍-釒＞鸾通倭误国状  上览之大惊命掌锦衣卫事都督陆炳密访炳素恶鸾常使人微伺鸾动静及其左右用事者铢两之奸悉知之鸾且死前一日炳欲发其事恐按验无实乃阴令人訹鸾家丁时义侯荣令亟逃虏中避祸不然且擒义等信之各逃至中途炳遣人遮缚之乃悉发鸾初镇大同与虏私通要约虏货币诸物虏亦遗鸾箭纛持此为他日不犯大同信契义等各承遣往来今惧事发逃入虏中欲勾引入犯状且以上闻  上大怒即命炳会同三法司拟罪于是法司奏当鸾谋反律当追戮奏入得旨鸾背叛朝廷引寇入犯大逆不道神人共愤虽仰荷  玄威殛死未尽其辜仍剖棺斩首枭示九边父母妻子及时义侯荣皆斩妾女孙发功臣家为奴财产尽没入官家属流置诸党恶者发遣发配有差鸾少读书能文颇有勇略然贪戾险狼累镇两广甘肃所至輙与督抚大吏相讦奏既攻杀曾铣起典重镇会更戍虏骑薄京城西方援兵无至者鸾一军独来故  上甚壮之鸾又多大言云能出塞驱虏  上以是愈益受信特拜为大将军领中外诸军事龙任于群臣无比久之其说皆不售尝一出军大同靡有所获而还又驭军无纪纵所调兵侵暴京师君民人心汹汹流言日闻  上始厌恶之稍稍裁抑而鸾不为悛改益肆贪纵欲及于祸所谓宠臣不忠小人之乘君子之器者与乃法司当之以谋反则非其实矣  大同官军五百人出塞捣虏剿行三日至凉城斩虏首八级虏猝大至转战二百里把总刘钦旗牌范世杰死之亡卒二百人事闻  上以诸军虽有损伤血战可嘉赦镇巡官之罪钦等令军门以优恤待勘至加恩
　　○丙子狭西驼笼等族番人头目章哈节结初等阿木等族番人头目安巴等各贡马及方物给赏如例  福建参将汤克宽请募徐邳盗为兵兵部覆自古亦有举士于群盗者且克宽父庆尝用之破江洋贼有效可许从之  南直隶屯田御史张鉴条陈便宜一乞复南京四十二卫教场徐其屯粮计一百二十余石一凤阳守备单弱乞以九卫所新旧屯军定革留守掌印官提督掺练一屯田每一分补空丁一名及时耕种暇日掺练免其赴军赴掺以示优恤一严查势族侵占及冒报升科者尽没入官仍拨余军屯种下所司议覆从之
　　○丁丑吏部覆浙江道御史李承华条陈考察五事一惜人材言郡吏破指擿者当稽素履辨心迹勿以一时一事概平生而永弃之一广询访言考语止凭抚按未必尽公宜将两京提学并各省公差御史所举刺者并记籍之以凭参验一严改调言不及调简官多夤缘徼幸及得善地且每降调未几旋复升任不足示创自今以更正之一定公是言拟注考语须核真伪毋拘异同如一人之身或得此失彼何妨功过并陈或前贪后廉无嫌举刺稍异一集众论言会朝之言天下智谋之士毕集京师凡地方利病民生休戚必有挟策欲言者宜令杂对公举以广忠益诏悉从之  提督工程工部右侍郎陆杰以太岳太和山兴工奏留襄阳府及枣阳等县正官免其入觐许之
　　○戊寅升尚宝寺司丞王有壬为本司卿以九年秩满故也  以水灾免山东兖州东昌二府所属州县秋粮有差  命豊城侯李熙总督京营戎政  发太仆马二百匹给昌平军
○己卯革福建都司掌印署都指挥佥事田耕职下巡按御史逮治先是漳州府传报赣贼入境布政使岑万按察使王昺议发兵剿之耕随以便宜调军徵发饷之数于巡按御史曾佩佩以其不先关白乃奏劾耕罪因并及万昺部议万昺本为地方设备骚扰之罪耕当坐之诏逮耕问万策等励供职  虏二万余骑寇大同平虏卫分掠朔应山阴马邑等州县攻夷村堡杀虏数千人乃纠锐攻山西盘道梁等口欲犯关南不克
　　大明世宗肃皇帝实录卷三百八十八
\

大明世宗肃皇帝实录卷三百八十九
　　嘉靖三十一年九月庚辰朔虏由红土墩出边是日弘赐堡有虏二万骑溃墙入散掠大同左右及安东十七卫大同怀仁二县地方寻自镇州堡遁复以万余骑入犯平虏仍散掠朔州马邑山阴地方  朔州马邑地震  致任大理寺卿葛浩卒赠刑部右侍郎赐祭葬如例浩浙江上虞县人弘治丙辰进士升芜湖知县召为南京监察御史坐论刘瑾谪为民瑾诛乃起知邵武府经历升至大理寺卿致仕卒于家浩居官以直节显及家居杜门读书内行甚修时论许之
　　○癸未以仇鸾伏诛  上亲举谢典于内殿五日遣公朱希忠张溶侯李熙驸马邬景和谢诏伯陈圭告谢  南北郊  太社稷  帝社稷  宗庙先圣帝王是日颁诏布告四方百官上表称贺先是  上谕礼部曰逆臣作乱存心甚险非一日为谋马市朕数言不可三卫之代撤戒藩篱彼逆所为志国匪细敢欺天败人如宋之巨奸今虽加罪仍须诰告四方九月四日寅刻祭  郊庙毕质明即降诏自殿发朕不御殿礼部因具仪以请至是行之  孝恭章皇后忌辰  奉先殿行祭礼遣都督佥事王朝用祭  景陵  以旱灾免顺天府所属夏税以水灾免河南开封卫辉彰德汝宁四府所属民屯秋粮各有差
　　○甲申修秋报大斋于朝天宫三日夜命英国公张溶行礼  诏全给锦衣卫带俸指挥佥事王顶房价银二千七百六十余两顶恭僖丽妃父也妃薨  上追悼不已故恩赉特厚云
　　○乙酉以没入仇鸾庄田一所赐锦衣卫指挥佥事父承武  虏分哨攻山西三关三日不克丙辰乃遁
　　○戊子罢重阳节宴
　　○己丑以大享视牲命公张溶代公徐延德侯李熙尚书万镗孙承恩论视  韩府堡城王融蒸薨赐祭葬如例谥温靖
　　○庚寅  上谕内阁曰朕思所更戎政有未当者兹与卿等改之  祖宗旧制曰提督团营义与今称总督同否非外出岂可用钦差二字乎又上下六营其名尚在今制以正备二兵为名是否又转弱为强乃鸾之逆情宜宣示军中令勿以此抱怨必尽力于国其他一切当正者卿等一一议上于是大学士严嵩徐阶李本覆言  皇上更新戎政一一尽善提督与总督义本非二其钦差二字乃鸾之自称诚不宜用上下六营之名除已矣久宜如  圣制以正备二兵为名又臣等闻钦定营制自正兵外五军营备兵六万六千余人神枢神机各四万人今正兵尚不足况备兵乎此宜戎政官查处者也转弱为强兵已奉明诏罢革臣等谨条列未尽事宜以上一故事军器当藏之内府有警则给事已复纳所以戒不虞也昨鸾建议得自制用失  祖宗防维深意宜宣收贮库如旧关给一钦定戎政听无首领官六房椽吏鸾欲专擅乃奏请设官铸印凡事不关兵部任私滋毙宜亟行裁革一各营将官皆鸾所自择多贿进者宜令兵部分别才能大加斥汰一各都司班军卖逃及行粮侵耗之数宜详核一鸾以京营名边将且岁调边兵非经久之术乞下本兵部议一往者京师所募民兵四千鸾并入营中军民虽居事体非便亦当议改  上答曰朕所谕及卿等所议与他未尽者令兵部熟计以闻  夜月掩土星
　　○辛卯夜火星犯鬼宿西北星
　　○甲午大享  上帝于  玄帝宝殿先期请  皇考配神及是日行礼俱遣公朱希忠代
　　○乙未提督军务后军都督府都督佥事时陈言御戎之策守为上战次之今各镇入卫兵岁有一十八枝所费不赀且多聚于古北口而不可用莫若分兵省费之为善也臣与提督侍郎孙桧议以辽东甘肃宁固延绥八枝边兵分别奇正以为战守以二枝驻石匝营四千为奇专备策应古北口二千为正协力守边一枝驻密云外备古北口内护  陵寝□八二枝驻昌平州二千为正于黄花镇渤海所协守横岭四千为奇专听策应大水峪河防口并连口一枝驻怀柔县一千为正协同主兵守边二千为奇策应本边之急二枝驻通州以防粮道护畿辅如此则虏不得南内地自固矣若如往者之计纵虏入内然后决战即保成功而涂炭已极何益哉又宣大二镇畿辅藩篱议者皆言调兵过关是弃门户而守堂奥也宜复其故尽掣京营兵还使外拒永宁红门四海冶内扼浮图峪紫荆倒马等关则兵势联络内外相应而费用亦减  上曰纵虏入内逆贼之为也卿言是其如议行  上谕工部朕二子将举婚礼一王留京一王封国宜择建之处即查例以闻部覆封国重典先年王国所建俱内钦定  上乃择定于湖广德安府敕内官监太监曹臻同工部员外郎楼镇往建如例
　　○丙申  上谕礼部朕子裕王景王年已长成理宜婚配其悉禄京城内外女子年十四至十六者送诸王馆候选钦天监择吉以闻  罢刑部尚书应大猷回籍闲住先是有盗太仓库银者管库员外汪有执主事李仁捕得杖而释之侍郎孙桧劾有执等故纵当重论下刑部问大猷奏当赎罪还职不如桧言给事中孙允中遂并劾大猷狥私废法因请遣官巡视银库而正有执等罪诏黜有钦为民夺仁俸三月仍岁遣科道官巡视银库著为令以大猷宽纵失法司体令自陈状罢之
　　○丁酉总督狭西三边兵部尚书王以旆三年考满  上嘉其经略有功加太子太子尚书兼管总督如旧升应天府府尹欧阳垫为南京工部右侍郎提督掺江南京都察院右佥都御史卢勋为南京大理寺卿改山东管民兵佥事为兵备副使驻劄德州补荫故詹事府詹事陆深孙郯为国子生  巡抚贵州右副都御史任輙以疾乞归许之  兵部覆大学士严嵩等奏并条营制事宜一议处甲胄戎器一议处戎政厅首领及入卫将领京营职衔俱如嵩等议一考察京营将官如中军胡悦参将戴纶周彻罪宜重论参将刘鼎陶希皋张麒徐洪号头杨佐把总伍湖副将李凤鸣高秉元和继佐击将军叶继文刘芳黄恩及起废将官李琦等宜黜副将孙勇参将许策施宽云冒王玉萧汉游击将军赵承懋萧镇赵应魏民佐击将军卜相李先启张世武吴尚贤赵禹王三锡伯昂茂镇赵卿田镇宜贵后效一京营班军鸾所以得卖逃者有二一则班军与京军约十四五万混同掺演易于影射一则工部不时借役得以借口宜令吏部专注一官督之如蓟州春以正月初旬上班至五月初旬下班秋以七月初旬上班至十一月初旬下班另为一营统以一参将而又兑其执役则夙毙可清矣一入卫兵在甘肃者宜罢在辽东宣大者宜留镇待警入援在延绥宁国者每岁以二月赴宣大适中地听总督调用七月移驻怀来保安等处与辽东同入关听提督分布防秋末尽撤一招募民兵付前参将左灏就民兵教场训练其加增粮饷宜量减一京营将令每年防秋毕听巡视科道举劾本部戎政大臣考察去留一户部所收京营草场籽粒银共一万三千五百九十余两宜尽发兵部贮库出纳之际令戎政大臣籍记备查一各营费马甚多通查官库定以有家者为马队无家者为步队老弱不堪者不得一概兑马一鸾所止切如二十九年通州河东徐家店三十年双山堡翁家沙窝三十九年兔目河弘赐堡诸处及马市劾劳官军皆冒滥不实宜裁革一大同原设大边二边墩军一百九十年虽有与虏通者而我军寔藉为耳目鸾皆撤还宜趣守臣议复一各省民兵入彳南直隶地远人弱宜免山西三关与大同接境岁若边患宜量兑其山东河南北直隶迫近京师防秋毕日彼彼处议查如原系壮快照数存留原系召募骁勇者就补壮状名缺其原额民兵副使佥事参将皆革去别用得旨允行将官悦纶彻俱下锦衣卫狱治罪余黜革存留俱如拟  发太仆寺马一百五十匹给居庸关戍军  兵部以武职铨选前后条例不一乃定拟六事一军职袭替凡保送优给舍人者即与收袭若长绝次继父祖二辈未袭者先行抚按查明具由送府部都察院参对以免本部往复行查重案贫官一应袭或有犯罪不至革职者供报不详虏有隐匿当令被抄招罪颠未赴部告袭以便稽查一旧例袭职不实者及保勘官并罢职揭黄今法轻人玩妄保成风当申严其例一升赏功次旧制武选司累年始一类誊不若随时纪载呈堂贮库庶有据依一令甲军职真犯死罪典刑者或免死充军者劫盗者永远充军者暇与人官斩罪者不分监故典刑发遣虽遇赦宥子孙不许袭而今监故子孙例得袭职调卫夫死于市死于狱等耳未正典刑已为幸免乃令子孙得袭何以惩奸乞令所司具狱词送部参酌情罪奏请袭革一大选军日照各官黄选功次之由设为号纸给之使其执此支俸且为他日子孙袭替之信无应升应革昭然耳目吏胥不得为奸诏允行  河决徐州房村至邳州新安等处运道于阻五千里御史黄国用以闻诏督理河漕大臣先议通运艇以次塞决＜锍-釒＞浅并条列利毙具奏
　　○戊戌巡抚宁夏右佥都御史仍旧巡抚今后辽臣升荫该部仍分别功罪酌议以闻  命太子太保英国公张溶掌前军都督府事  巡抚应天都御史彭赣□□奏捕得江洋盗黄永忠龚十八等诏即其地诛之赏兵备副使饶思聪银币夺失事吴淞江所掌印指挥陈大纶职及金山备倭王世科等俱下御史逮问
　　○庚子礼部奏奉诏为  二王选婚得良家女一千二百人  上命司礼监官同宫人选择于是锦衣卫千户李铭女顺天府民王相女入选部复奏亲王婚礼不嫌详慎乞更遣官于近地博访得旨不必又扰民已有婚各二名择日送进乃定以十一月朔日进  升云南按察使潘九龄为四川右布政使  海西哈里山卫指挥使汪止灰南阿刺卫指挥佥事台出帖列指挥佥事兀纳哈毛怜卫指挥使家奴指挥使尖勒羊建州左卫指挥使鬼里建州右卫指挥同知倪元赤各洗改赦书以都指挥例得赏边吏失察诏夺副总兵岳懋等俸三月下备御指挥使倪宝等通事千户梁勋等于巡按御史问仍令严戒各夷今后有犯者阻回有既犯愿首正者许于起送本内开列换给  署戎政府右侍郎蒋应奎子继诏左通政唐国相子熙敬以大同镇川堡等处带功升赏给事中凌汝志言今狂虏跳梁士气不振朝廷日悬金爵之赏计功而授之人酒不肯用命又况继诏等乳真小儿从帷闼纨桍中夺之首功奈何令彼坚之士蒙霜露犯白及毕命疆场之外乎夫应奎国相身为大臣甘心垄断以外则为边臣诲诈以内则为子弟崇奸有臣如此将焉用之＜锍-釒＞下兵部覆验如汝志言  上恕命锦衣卫捕应奎国相杖于阙下黜为民继诏熙敬付巡按御史逮问具奏
　　○辛丑浙江巡按御史林应箕以海寇勿靖奏免宁台温三府及象山定海等县正官入觐许之
　　○壬寅改南京户部尚书王崇庆为南京礼部尚书升刑部右侍郎周延为南京都察院右佥都御史提督掺江太仆寺少卿刘大直为都察院右佥都御史巡抚贵州南京光禄寺卿扈水通为应天府府尹  以松清东路参将署都指挥佥事许信为镇守松藩等处副总兵
　　○癸卯巡按直隶御史蔡朴上＜锍-釒＞请罢宣府马市初大同马市罢宣府以虏守约互市不绝至是虏益骄方张家口开市毕次日即入常峪口肆掠故朴谓宜罢  上曰各边开市悉令禁止敢有效逆逮言者斩兵部亟严示诸镇巡一意战守毋忽  巡视军器科道官李用敬狄斯彬等奏上京营前后所造火器弓矢滥恶不堪及官匠侵欺縻费状因请追治督工主事胡朝臣都督刘鼎参将周彻张麒及接管员外张任梁恩主事李儒烈副将种继等罪时彻已下狱朝臣任已降调鼎麒继已革任会用敬等＜锍-釒＞入诏捕鼎朝臣俱付镇抚司同彻讯问任儒烈恩继下工部查其交代时日奏请于是烈儒坐夺俸二月恩一月任继以既降革勿论
　　○甲辰以霜降节遣恭顺侯吴继爵武定侯郭守乾玉田伯蒋荣长宁伯周大经分祭  八陵都督佥事王朝用祭  恭仁康定景皇帝都督佥事沉至祭  孝洁皇后中官祭  恭让章皇后各陵寝  周府华亭王勤熂薨赐祭葬如例  革镇守两广副总兵张经为原卫以提督侍郎应槚劾其持禄纵虏也
　　○乙巳升刑部右侍郎何鳌为本部尚书  命兵部左侍郎聂豹协理京营戎政  以广西猺乱免桂林南宁思恩三府及阳朔荔浦等县正官入觐  荫故巡抚延绥右副都御史刘孟孙钟昆为国子生孟当正德时为刘瑾诬以细故下狱荷校暴烈日中垂死罢归卒于家至是其子汝车□匆白状所恩时汝车□匆业已老乃诏荫钟昆  铨补各京营将领游击赵应卜相赵承懋原任总兵郝承恩原任坐营李悛俱充参将原任参将周邦充游击将军参将杜渐原任参将陈言原任副总兵武漟俱充左击将军应相承恩邦俱五军营俊承懋渐漟俱神枢营言神机营
　　○丙午以旱灾免平阳府所属州县夏税有差  以凤阳淮安杨州徐州各府州县频年大水量准折徵秋粮如二十四年例仍令所在有司发赃罚银及预备仓粮相兼赈济饥民  命五军营游击魏氏原任游击李珍俱充统领延绥遣兵游击将军
　　○戊申兵部覆总督京营戎政豊城侯李熙厘正戎政三事一各营号头千总把官多夤缘逆鸾以进者请考定去留一鸾调神机营参将云冒领五军营而私以所厚陈松代之又以胡悦领五军营正兵徐漙领五军营备兵皆不由  上命令悦己逮问冒宜令还领神机松漙宜逮治一鸾增置各将家丁如副将李凤鸣一部下至岁糜粮几万石尽宜革夺以给边臣入卫者家得旨松溥俱谪戍边边将在京者许月给米五石在京军官不得混文余皆如拟
　　大明世宗肃皇帝实录卷三百八十九

大明世宗肃皇帝实录卷三百九十
　　嘉靖三十一年十月庚戌朔时享  太庙遣英国公张溶代颁明年大统历  上不御殿文武百官于奉天门行五拜三叩头礼
　　○辛亥  孝洁皇后忌辰  奉先殿行祭礼遣彭城伯张熊祭  陵□八寝
　　○壬子升浙江布政使司右参政史褒善为本省按察使  改工部右侍郎吴鹏为刑部右侍郎南京太仆寺少卿升南京鸿胪寺卿郑晓为南京光禄寺卿  命遂安伯陈鏸于左军都督府佥事原任西官厅参将署都指挥佥事任俊充掺练班军参将江淮总兵署都督佥事刘远海州参将署都指挥佥事曹世忠俱充副总兵远镇守广西世忠分守通州
　　○癸丑礼部尚书欧阳德至京  上命仍兼翰林院学士掌部事与大学士徐阶交代绍兴王厚爀讦奏其兄淮王厚焘素行不考别葬其母继妃周氏违旨乱伦等罪下巡按御史勘实具奏  宁夏地震有声  兵部右给事中徐纲等查上五府所属及上直旗守等卫宜减革替职改正指挥等官一千七百二十人总小旗四百六人力士一百五十人因言总选错乱贴黄散失及邦政事例混淆吏缘为奸请如罪民黄册例攒造运职文册仍将节年因军事宜类编邦政一书永为遵守从之
　　○甲寅录山西柞子坞及松树儿二处获功死事官军孙朝臣等一百一十三人刘锁等二十二人升赏有差
　　○乙卯朝审重囚矜疑者五人减死戍边
　　○丁巳升湖广布政使司右参政杨大章为南京鸿胪寺卿南京通政司右参议吕怀为南京太仆寺少卿升湖广道御史程軏为江西按察司副使江西道御史萧世言为狭西布政使司右参议  发太仓银万有一千六百两于宁夏添给新军月粮
　　○戊午二王辍讲升兵部右侍郎张时彻为本部左侍郎原任甘肃巡抚都察院右副都御史杨博为兵部侍郎都察院右副都御史王学益为刑部右侍郎  南京广东道试御史王宗茂劾奏大学士严嵩久叨国柄擅作威福以黩货为长策以弥缝为巧图如吏部铨衡之地也嵩则每选额定二十员州判三百金通判五百金天下名区听其选择兵部将帅之府也嵩亦每选额定十数员管事指挥三百金都指挥七百金三边要地惟所钻求夫吏兵大臣非不知其柄之移也一不从则祸立至诚积威之劫耳是故大臣宁负  升下而不敢负嵩也气焰薰灼炙之者热根蒂盘据触之者碎凡苟富贵保身家之徒无不出入门下承望颐指即为之乾子者不知其几若尹耕梁绍儒辈是也所畜家人无虑数百往来郡县需索有司骚扰驲递稍不如意则横被捶楚无敢谁何是天下畏嵩甚于提  陛下也生辰受贺方物毕陈岁时问遣金帛相属尝闻其往年被论治装时有一门官从旁所窥之见其金银宝玩狼籍盈庭谓皆云南之物远致万里不知  陛下宫中亦有此器否  陛下所食大官滋味不过数品而嵩之宴饮则穷海之错极陆之毛靡不备具是天下供奉嵩甚于供奉  陛下也所得四方贿遗府第不足以容之乃之地为藏深广数丈金珠宝货咸实其中此岂神输鬼运哉官敛之于民而纳之于嵩也嵩视之若不甚惜而不知鞭朴之苦膏血之尽一路之哭有不胜其惨者矣嵩欺天罔人之罪不可缕数此特其梗概耳臣非不知  陛下之左右皆嵩之腹心一言浸润刀锯伏焉而臣顾欲去必不可去之奸以贾必不可生之祸哉良以世受国恩无由图报而况厕言官之列遇受害之君既知奸慝敢复隐忍以自全耶时吏部考功郎中万采嵩之私人也宗茂并论采附权纳贿不可处铨衡之地＜锍-釒＞入  上怒其恣肆妄言诬诋辅臣令降二级调外任宗茂坐出为平阳县丞嵩上＜锍-釒＞乞休  上优诏慰留之
　　○己未发兵部尚书赵锦戍极边光禄寺卿董懋中口外为民初锦自大同巡抚召入本兵仇鸾有力马时懋中为职方郎中与鸾表里为奸锦亦曲意奉之及鸾败给事中郭钥追论锦前謟事鸾如议开马市议分团营皆阿指赞成既而见边事日非鸾败形已露乃稍示抵捂持两端以自解懋中虽已升任然为职方时朋奸鬻爵状播在耳目臣不敢一二悉数即今  圣明在上洞烛逆形若近者蒋应奎唐国相辈皆以鸾党冒功明正国法中外臣民莫不举手相庆谓焉世道清平之会矣顾致乱有源去恶务本所以抡才选将叙功升赏以主持于中者本兵职方事也锦懋中罪浮应奎等数倍而斥罚未及何以示大公于天下＜锍-釒＞入  上曰钥所言是本不清何以澄流锦久附逆贼朕亦素知今充极边卫军妻子随住懋中发口外为民兵部员缺吏部会推三四人以上时南京十三道御史王民等荐举原任宣大总督尚书翁万达原任兵部尚书王邦瑞原任三边总督尚书杨守礼原任甘肃巡  杨博等皆谙练戎务宜起用部即覆其章以请乃起万达为兵部尚书  辽东泛河城辽阳城地震有声
　　○庚申  上以逆鸾就戮下诏称秉一真人陶仲文即玄代虏之功命岁加禄米百石仍荫其子世昌为国子生
　　○壬戌以旱灾减免江西南昌瑞州袁州临江吉安抚州赣州南安八府所属州县并南安信豊等所税粮
　　○癸亥以水灾免大名保定河间顺德广平等府所属州县并天津涿鹿德州等卫所民屯秋粮有差
　　○甲子兵部覆御史温景葬条陈四事一边民武级者宜令就本部司输财免其赴京其有能自以财力成堡塞者当计所费以官受之一罪废将官有纳银纳马赎罪之例罚轻易犯自今请重从重议赎一边民能助边者请表厥宅里给与散官复其身一诸臣有能悉心备御防患未然者请得与防秋者同赏罚悉如议  革太仆寺添设寺丞  治二十七年虏入狭西平口山牧羊川等处失事罪降甘肃游击蔡勋二级永昌守备黄福等八人戍罚有差
　　○丙寅升南京尚宝司卿卢宗哲为南京通政司右参议大理寺右寺丞魏谦吉为本寺左寺丞云南道御史张两为大理寺右寺丞  提督军务侍郎孙桧奏各边官军入卫时序向寒乞照上年例给赏户部覆今岁边防无警且值帑诎乏赏当从省诏从桧言赏之
　　○丁卯  诚孝昭皇后忌辰遣长宁伯周大经祭  陵寝  以防秋毕命提督侍郎孙桧还京罢守边卒量地里远近留戍之  夜月犯井宿西扇北第二星
　　○己巳虏酋小王子打来孙等率众数万寇辽东锦州地方叙虏千余人总兵赵国忠督储将率兵御之虏引去
　　○庚午勒辽东巡抚都御史许宗鲁致仕罢漕运总兵郭琮闲住以给事中朱伯辰论其哀残不职故也  以水灾免直隶淮安府邳徐等州及广东雷州府正官入觐  荫提督两广兵部右侍郎应槚子文炳为国子生以三年满也
　　○辛未令掌府军前卫事泰宁侯陈＜王扁＞闲住以给事郭钥论其贪纵为指挥李官等所讦故也  改镇守两广总兵镇远侯顾寰充总兵提督漕运镇守淮安地方  革甘肃平戎嘉顺老雅永沟大通五递运所
　　○壬申巡按山西御史尚维持言国家设盐课以裕边储立勘合引目以通盐利俱于南京户科收贮一遇开中刷给发此旧规也但引目勘合收掌于南京钱粮数目稽查于北部其为难者五若变而通之其为易者十其为说者三五难一稽考难行二事体难通三督责难公四开纳难久五清理难遍十易守掌内府易以谨其出纳责成户部易无分其事权请发有定期易为稽考盈缩有成筭易于调停领缴如出诸一予易弭其奸欺官商不欺于两涂易坚其遵守盐视引目为通塞易究其科病商以勘合为转缴易均其苦乐豪势无凭于城社易杜其占窝之门人心辐辏于辇毂易辟其输边之路三说以南京桐板改贮于内府发引开中可省每岁差官之烦若不可请将勘合引目照数添铸于北如先年都御史王琼所议又不可则引目姑请仍旧其勘合系近日钦依事理件数不多造取亦为请添铸开中用户部印信铃之此三说惟  上所择开中既便如是而立为严限勾销之法自嘉靖三十二年以前勘合引目量其分数多寡许令每年带领带缴外嗣是查覆弘治二年例长芦山东河东运司次年三月终淮浙四月终福建广东云南四川六月终户科于赴销之日即核上年引目勘合完勘若干有稽迟脱漏者行各巡盐御史追没之行盐地方截甬退引各该布政司府卫州县按季类缴盐院亦查有淹没者严为究治则影射之毙可革如是而立为督责课程之法各运司提举司每年注销之日许领次年勘合引目次年赴销之日令缴上年勘合引目总催官运司以同知副使判官为之提举司以副提举为之毋辙令仓场大使等官带管运司提举司各掌印官总督之物专委佐贰擅利分谤该科于注销限内核其岁办本折及引目勘合有违限拖欠者奏请照例停俸降级如是而立为优恤商灶之法待商莫如速支掣以安微利之心庶价值以省额外之罚惩官豪以绝侵渔之奸待灶莫如时使番休之有节均徭杂泛之有辨摊逃承佃之有据则商无利利而灶有余力矣如是而又立为成饬贪残之法运司提举司官中间有行事乖方怜其科目借此优容者又有膏梁乳臭惧亲吏事营求散地者此辈卒以不入右选狼籍自弃恃申掣以弭商假公办鸠灶衣冠巨盗耻言之请核其科罚多寡照例递降罢黜大示惩创虽砥砺激昂之中未必非曲成保全之意也如是又立为责成宪臣之法盐法奸毙以自司属而清理事权专之宪职今有驰鹜高踪雄谈玄理未税钱谷耻校铅黄委心司官恣其出入假手胥吏任其低昂亢臣也寡昧之谋坚于自用刚愎之病多不访求龌龊大体徒縻供亿锱铢细故微炫风裁废臣也官攒奸毙漫不察商灶雕瘵付之罔闻用一缓二心计未能较常取盈怨声显着刻臣也增额病商喜于施为减工亏灶洿其节省苟檄时誉遑恤人言丑熊若往时调可陋病臣也宪体不检为人指摘私诘内容盻睇姑息养交市誉苞苴殷勤菽麦不分且悲狐兔薰莸相杂实非猫鼠污臣也有此五者欲勘合引目之清得非倒植以求茂乎请照宪纲事理除清理盐法大臣出自  圣裁每巡盐御史一年满听都察院考察有一于此治以不职则风纪可修矣＜锍-釒＞入下户部议谓盐法开中制之北部引目发自南都互为稽察即古内外相维意也毋轻更制余皆可行诏从之  御史徐绅言迩者太仆寺以兵兴乏马每岁预徵明年备用马给之民力不堪然其势不可骤免请以三年之通渐减一年之徵自三十三年为始预徵次年者免三分之三行之两年渐复全额兵部覆可  诏允行  以河决免徵东安县马
　　○癸酉升山西左布政使江东为都察院右副都御史巡抚辽东兼赞理军务  岷王誉荣薨  上辍朝三日遣官致祭命有司营葬如例谥曰康  命左府佥书定西侯傅充统兵官镇守两广
　　○甲戌免是岁两京决囚
　　○己亥原任巡抚贵州都察院右副都御史任辙卒在贵州坐征苗无功革职官带莅事及卒诏复原官赐祭葬如例  革石城王府镇国将军栱木□充为庶人夺其弟栱栈栱恩栱＜木沓＞等俸半年坐群殴新建县知县刘勃故也
　　○丁丑巡按浙江御史萧瑞蒙以乡试失火论执事诸臣罪诏下金溪县知县刘炌等六人于御史问右参政马森按察使陈洙副使谭太初各夺俸一月  以富川县黑松峒猺之乱夺四川都司署都指挥佥事易堂俸一年余谪戍输续有差  荆府辅国将军厚火□著与都昌王载塎有隙夜率家人吴俸等入载塎府捽缚载塎劫千余金以出载塎发狂乃纵火自焚其宫投一子于井溺死抚按以闻诏下法司拟罪俸等处斩余党恶皆谪戍厚火□著夺禄一年
　　○戊寅先是都御史商大莭为仇鸾听构系狱鸾诛大节故所部卒石镗孙九思等伏阙为大节讼冤＜锍-釒＞再上兵部右侍郎张时彻等因覆言  陛下总揽乾纲昭明赏罚故犯者虽小必刑过误者虽大且宥今大节心在国家祇为逆鸾掣肘以底于法原情论罪似亦在过误之除乞俯顺群情还其旧服  上怒曰生杀大柄朝廷自有处分尔等敢以小人之言輙擅拟覆其令自劾于是时彻上＜锍-釒＞谢罪得旨降时彻俸二级夺职方郎中江冕迟凤翔俸四月员外郎以下二月
　　大明世宗肃皇帝实录卷三百九十


大明世宗肃皇帝实录卷三百九十一
　　嘉靖三十一年十一月己卯朔  命纳  裕王景王妃入宫候择吉成婚  建秋报岁典于洪应雷宫分遣英国公张溶等祭告各宫庙
　　○辛巳周府封丘王安湜薨赐祭葬如例谥端惠
　　○壬午巡按江西御史孙慎劾奏四川巡抚戴鱀前任江西左布政使贪污不职状章下吏部设二议覆请一行勘一罢斥  上曰尔等职司铨衡鱀应否去留当有定见何为两可奏请令更拟以闻于是部覆奏鱀回籍听勘报可  南京刑部尚书顾应祥引年乞休不允
　　○癸未改提督军务兵部左侍郎孙桧于户部桧初以兵部侍郎提督蓟州改调用荐复原官至是御史王民论桧疏庸寡谋不堪分阃重寄乃复改户部侍郎总督仓场督理西宛农事
　　○甲申礼部＜锍-釒＞奏累朝亲皇婚礼洪武年间以父婚子皆行礼禁中将之国而后出外府弘治宣德间以兄婚弟移出外府既成婚而后之国今  二王婚礼似当从  皇祖之制行于禁中得旨于各府行礼
　　○丙戌  命兴安伯徐梦赐掌府军前卫事新宁伯谭功承佥书左军都督府军四川都司佥书署都指挥佥事周承芳掌本都司事
　　○庚寅升狭西左布政使张臬为都察院右副都御史巡抚四川  大同守臣言二月间新平堡泥河威远诸处官军数与虏战前后斩首八十五级俘四人诏升游击欧阳安二级把总官刘汉二级余赏银赎罪有差
　　○辛卯原任兵部尚书翁万达卒赠太子少保赐祭葬如例万达广东揭阳县人嘉靖丙戌进士历户部主事员外郎中广西梧州府知府皆能其官升广西按察使司副使画赞督府蔡经讨平土舍破左江断藤峡徭蛮有功升浙江右参政改广西平莫登庸之乱称首功累升都察院右副都御史巡抚狭西迁兵部右侍郎总督宣大偏保军务发宗室充灼叛谋击虏遁去擢右都御史己酉春虏入宣府逼居庸万达督战却之以功升尚书兼右副都御史寻召入本兵以父丧回籍庚戌秋诏夺情起宣大总督会虏犯京城本兵得重谴诏复改兵部尚书万达方病疽结芦墓间闻命单骑就道不四十日抵京时虏患方棘  上日夕徯万达至意迟之以问大学士严嵩嵩惧失  上旨不为申理逆贬兵部右侍郎兼右佥都御史经累紫荆诸关以京察自陈乞罢终丧制  上怒疑其避事免归至是年十月复起为兵部尚书命未至卒万达幼頴异五岁能诵书性刚介坦直为于忠孝处国是若其家南北征讨诸所谋画深远周至无不措之有功守之可久驾驭将士能尽其才而得其死力其料敌甚审临敌每以身先士卒故所至咸以威略著闻庚戌之变  上曰夜急才亲趣召万达万达且至不先记谢嵩嵩密使人谕指亦不应是时嵩子世蕃擅权黩货文武吏入贿其门即谕吏兵部铨右秋无敢桡首虑万达强执乃乘  上怒媒蘖之万达竟坐废忧惧而卒隆庆初追谥襄毅至今宫者称嘉靖中年后边臣行事边机宜建言中肯窾万达一人而已
　　○己未初八九月中虏之三入大同也巡按御史蔡朴极论诸将懦观望失事之罪总督侍郎苏祐则以血战斩馘闻＜锍-釒＞俱下兵部覆言大同浃旬之间虏寇三犯地方残破诚如朴言第本镇兵马先因挑选入卫残弱兼以饥困值兹大举众寡勿敌而各镇巡官能督率防遏比之拥兵自卫有罪无功者不同且今虏收近边正紧急用人之际似宜少从宽贷又不同近岁饥馑相仍加以兵变遗民无饥生事可悯宜亟选风力科道官相视拯恤  上皆从之诏总督苏祐免究巡抚都御史侯钺总兵吴瑾各夺俸半年余各视功罪赏罚有差仍令选给差给事中一人往会督抚诸臣将兵马钱粮及赈济修边事宜尽心区画具奏无得虚文误事
　　○丙申  孝惠皇后忌辰遣玉田伯蒋荣祭  茂陵  孝烈皇后忌辰  奉先殿行祭礼遣武定侯郭守乾祭  永陵  上谕礼部朕  皇考旧制承天府今建奉玄元祐宫久未安神其命侍郎孙升行祭告礼  升广西按察使魏一恭为山东右布政使  兵部覆给事中袁洪愈御史李承华条陈六事一查大辽东戊马为京师外蔽不宜与诸边同调入卫请罢宣大兵留本镇防御止辽东兵驻蓟辽之间约贼若内犯则入关应援失期与战败同罚贼若越宣大而犯蓟镇则令提督武臣扼其前本镇主兵拒守宣大辽东应援左右夹击之若越令口以犯辽东则辽东入卫口还镇自防仍各令谨斥堠远间谍毋为敌所误一三卫我之藩篱比来种类日藉要赏不遂往往輙为虏用宜令守臣具核何夷住牧何地部落几何宜于何关抚赏何人为长为副宜赏何物所部何以量赏分次立格每岁春秋赏不过二次责之侦报有功则优之或奏请升援以为绁其心一蓟镇修边取之所部军已自足用少则益以中都河南山东京掺班军不必更烦八府之民一军士不用命者宜使将得行法将不用命者都指挥以下总督得行法千百户以下总兵得行法总副参游官得先取死罪招戴罪杀贼总兵失误军机总督得参究宜赏者亦即给信与千之勿得稽迟一各处马政官掊克多端宜重禁之分上中下考选吏部黜陟一昌平顺义怀柔等处残破已甚宜蠲其所捕马草等税及协济各处驲传之费宜令太仆寺停徵马价俟豊年价之报可
　　○丁酉夜月犯鬼宿西南星
　　○乙亥初命江西建安乐安戈阳三王府分管各宗室建安以钟陵一府附之乐安以石城瑞昌二府附之戈阳以临川宜春二府附之凡事转奏行庆贺等礼轮次从尊仍更赐弋阳王印革去管理旧名先是宸濠国除以府事暂令郡王管理而不冠某府二字于上至是各宗遂起争心讦奏弋阳王长子多焜不宜世袭管理礼部因援山西交城襄垣庆城府例请从之  升大理寺卿郭鋆为工部右侍郎  改南京光禄寺少卿吕光洵为光禄寺少卿  升铜仁分守参将署都指挥佥事石邦宪为署都督佥事充总兵官镇守贵州兼提督平清等卫命代州参将署都指挥佥事张琮充副总兵分守昌平等处
　　○庚子  南郊视牲遣公张溶代驸马邬景和伯陈圭尚书欧阳德轮视  给事中袁洪愈条上赈济粮饷恤民三事一大同数被虏患朔州等处疮痍尤甚宜发帑银行鴈门紫荆二关召商籴粟输以赈之仍请＜锍-釒＞桑乾河以通粮运一顺义县及大小各渤海所黄花镇等处粮刍露积山野无仓场贮蓄无官攒守支宜增置其调度钱粮惟委之总督便不必添差督饷大臣一畿辅诸郡兵繁赋重宜掣其粮役清其驲传蠲其逋召以赈恤之户部覆请雁门紫荆输粟朔州道里辽远＜锍-釒＞桑乾河恐防险固乞下各抚臣条其利病余皆可行  上是之
　　○辛丑总督湖广州贵兵部右侍郎张岳以擒获首恶地方事宁奏报诏三省巡按御史核实功罪籍具以闻初岳于二十九年冬督集三省兵会剿诸苗夷殄甚众入春散兵后遂以捷奏是时贼首龙许保吴黑苗未获乃借湖广蜡尔等寨苗兵并其残党数百人乘虚袭入思州焚掠而去朝议遂哗然谓苗实未平岳虚张功捷为欺诳诏切责之夺其右都御史职岳殊自恨未几将石邦虑等被群苗于猫儿囤遂督兵于尨塘鬼捷等地穷摉山箐余苖震惧悉求身听抚献还所掳思州男妇印信俄而生缚能许保以献八月湖广兵讨诸叛苖平之获其首恶李通海苗羊仔等石□朵于市于是苗情大定恐恐奉约朿刻期入郡邑为市其党有讼亦出就官司质平不敢复相仇杀三乖晏然且岁终岳以黑苖未获惩前思州事未敢报诸镇巡司道官与岳俱停俸如故是年八月邦宪以计购乌朗土官田兴邦等斩黑苖囊首以献黑苗囊首以献黑苗初有众百余悍鸷冠诸部比临诛惟余三人悉歼之自多故来凡恶酋有名称者咸屠刈无所漏脱苖患自是遂熄
　　○壬寅以  大祀博制誓戒百官  上不御殿命司礼监官赍手敕谕礼部戎命官及百执事各加敬奉行  改太仆寺卿窦一桂为光禄寺卿  以雹灾免大同左右等卫所并朔州怀仁各州县民屯秋粮有差仍命抚按官发该镇煤盐等税及所司赃罚银与预备仓粮相兼赈济饥民  初给事中林懋举御史王民皆言南京浦子口宜设战船习水战以备不虞南京兵部尚书屠楷等言留都长江天堑南有新江口营统水卒以扼江洋之险北有浦子口营统陆卒以遏凤阳之衡至严也今浦江口军不满二千不能当江口之十一而水战又非所战不若量选逻卒置之江口而于浦口沿江增墩台十座选军二百人守之长江寇来陆军协力拒战绝其登岸之谋北岸有警水军沿江应援断其入江之路庶为长便兵部覆当如楷等言报可
　　○甲辰以冬至节遣恭顺侯吴继爵长宁伯周大经彭城伯张熊武定侯郭守乾分祭  八陵都督佥事沉至祭  恭仁康定景皇定都督佥事王朝用祭  恭让章皇后中官祭  孝洁皇后各陵寝□八
　　○乙巳冬至大祀  天于圜丘命公朱希忠
　　○丙午免贺文武百官朝服诣奉行门行五拜三叩头礼各上表贺  免宴赐节钱钞
　　大明世宗肃皇帝实录卷三百九十一


大明世宗肃皇帝实录卷三百九十二
　　嘉靖三十一年十二月己酉朔  诏于京城内外并顺天等八府选民间女八岁至十四岁者三百人入宫
　　○辛亥升兵科左给事中凌汝志户科左给事中王国祯为都给事中兵科右给事中徐纲为左给事中户科给事中游震得礼科给事中王鸣臣为右给事中汝志震得户科国祯兵科纲礼科鸣臣刑科  故户部尚书兼翰林院学士李廷相子官生孝元以听选至京陈其父讲读劳且言阻王□赞亦户部尚书荫其子廷柱未仕卒乞并叙部覆请免孝元候选即为铨补许之  命中都留守陈直言充右参将分守贵州铜仁等处
　　○壬子  慈孝献皇后忌辰  奉先殿行祭礼  泰宁侯陈□土尸□□卒赐祭葬如例  河道都御史曾钧奏上治河方略自房村集至□只沟曲头诸处当浚自徐州高庙至祁州所河诸处当筑堤约工费当用银十一万三千余两有奇乞发淮扬余盐并邻省事例银两协济其诸省解京扣剩河道及南直隶赃罚等银亦宜暂留以助大工工部覆议  上曰河患异常所在有司慢不经心姑记罪候处钧所请俱从之仍令会同漕运同御史连矿以实举行自后可道钱粮别衙门不许擅自动支
　　○癸丑兵部覆御史温景葵奏十月二十日虏犯辽东锦义地方官军斩首四十七级各堡将士斩首八级得虏马二百二十匹我军亡者亦三百三十余人臣虑首功未实未敢议赏其广宁中屯卫指挥使郝堂等四人久亡尤多守备吴佩等八人次之总兵赵国忠张齐又次之请轻重论赏而追录阵亡指挥柏凤千户张勇程世禄等得旨国忠济俱勿问降堂等俸二级夺佩俸半年俱戴罪立功凤赠都指挥使勇世禄俱指挥使其子承袭各加升二级阵亡官军各恤录如例  兵部类奉今年山西镇防虏功次正二月驴皮寨等处虏凡四边总兵李涞游击史略李良臣前后御之斩首十二级八九月间虏再瞰三关总兵李涞督诸将扼险邀之虏不得入至九月二十九日虏数万骑突入神池利民等堡涞率游击李良臣丘升杜承勋郭纲郭震等迎战于野诸沟驱之出境斩首二十二级终岁无所损失请优录诸将及督抚官劳绩诏总督蓟祐升从二品俸赏银五十两纻丝四表里巡抚许论升兵部右侍郎兼右佥都御史李涞升署都督同知各赏银三十两二表里丘升等各银二十两是时史略以大同失事被勘李良臣前以失事降级诏俱贷而复之
  </div>
  <div class="pagination">
   <a href="明实录世宗实录_page458.html">
    上一页
   </a>
   <span>
    ...
   </span>
   <a href="明实录世宗实录_page454.html">
    454
   </a>
   <a href="明实录世宗实录_page455.html">
    455
   </a>
   <a href="明实录世宗实录_page456.html">
    456
   </a>
   <a href="明实录世宗实录_page457.html">
    457
   </a>
   <a href="明实录世宗实录_page458.html">
    458
   </a>
   <span class="current-page">
    459
   </span>
   <a href="明实录世宗实录_page460.html">
    460
   </a>
   <a href="明实录世宗实录_page461.html">
    461
   </a>
   <a href="明实录世宗实录_page462.html">
    462
   </a>
   <a href="明实录世宗实录_page463.html">
    463
   </a>
   <a href="明实录世宗实录_page464.html">
    464
   </a>
   <span>
    ...
   </span>
   <a href="明实录世宗实录_page460.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
