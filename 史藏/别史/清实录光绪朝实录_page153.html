<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 153 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 153 页/共 1316 页</h1>
    <div class="content">　　

○壬寅。谕内阁、前据给事中吴镇奏□□□尔□四川总督。丁宝桢。不谙机器。私亏库款。纵容私人。徇庇劣员等情。当派恩承童华前往查办。兹据查明覆奏。原□□□尔□各款。或查无实据。或事出有因。惟所设机器局费用较钜。制造未能精良。著该督即将此局停止。以节糜费。道员劳文翿。管理筹饷局务。所称并无提银送归督署之事。有无掩饰。著将该员先行撤去差使。责成藩臬两司将历年收发款目。逐一清查核算。如有不实不尽。再行揭□□□尔□。委员李忠清。虽无藉势渔利情事。惟与开设余庆灶之邓中衡等认识。致遭物议。著即撤去差使。以息浮言。至原□□□尔□道员丁士彬。劳文翿。前署华阳县知县田秀栗。与门丁黄瑞廷交结等情。虽无确据。然人言藉藉。岂尽无因。除丁士彬业经革职外。著该督即将田秀栗撤任。督同藩臬两司随时密查。该员及劳文翿声名如果平常。即行据实□□□尔□奏。不得稍涉回护。并著将家丁黄瑞廷逐出境外。毋任逗遛。现月　　

○又谕、裕禄奏、拏获聚众会匪。讯明正法等语。上年十月闲。安徽与江西接壤之祁门黟县地方。有匪徒程斯权等。聚众结盟。图谋不轨。当经该营县会同拏获。并经总兵潘鼎立密派弁兵。将匪首程得力购拏到案。先后讯明正法。洵足以昭炯戒。所有出力之署祁门县知县黄士沅。著交部议叙。现

月

　　

○又谕、贺寿慈奏。遵旨。明白回奏一摺。据称该尚书与商人李钟铭。并无真正戚谊。素日亦无往来。其有无在外招摇撞骗之处。请饬都察院查究等语。著都察院堂官懔遵前旨。将李钟铭传案确切查讯。据实具奏。现月　　

○谕军机大臣等、恩承童华奏、遵查川盐改归官运。设局募勇。开销糜费。请饬该督确查收支各数。据实覆陈等语。前叠据丁宝桢奏四川盐务改归官运。道员唐炯办理得宜。每年收数有赢。必能集成钜款。兹据恩承等所奏各情。究竟川盐自改官运后。发收成本。及生息银各若干两。每年除去各项开支。较之旧章。赢绌若何。丁宝桢历次所陈。是否实在情形。仍著恩承童华。确切查明。详细具奏。所请令该督查奏之处。著毋庸议。丁宝桢原摺片单十一件。均著钞给阅看。另片奏。灶民呈控官运局多款。请饬该督妥为区画等语。已谕令丁宝桢据实具奏矣。将此由四百里各谕令知之。现月　　

○又谕、恩承等奏川省官运局经灶民呈诉多款。请饬妥为区画。或仍由官运。或改官督商销。总期无亏成本。实惠及民等语。该省盐务。究应如何办理。方于国计民生。两有裨益。著丁宝桢按照该灶民所控各节。确切查明。严剔弊窦体察商情。或应仍由官运。或应改官督商销。据实具奏。不准稍涉回护。该灶民等原呈。著该督向恩承等咨取阅看。将此由四百里谕令知之。现月　　

○以西安协领多銮布为福州副都统。明发　　

○赏成都副都统色楞额副都统衔为驻藏帮办大臣。明发　　

○癸卯。春分朝日于东郊。遣肃亲王隆勤恭代行礼。外记　　

○谕内阁、邵亨豫奏、请将劣迹昭著之在籍知府革职审办一摺。湖南在籍候选知府李保邦。平日包揽词讼。出入衙门。欺压良民。劣迹昭著。近复挟嫌将民人刘伦松捆殴致伤。实属任意妄为。李保邦著先行革职。严审确情。按律惩办。现月　　

○又谕、御史李璠奏、商人李钟铭即李春山。又名李炳勋。书铺住宅侵占官地。并将栖止贫民义院霸占造房。请饬严讯等语。著都察院堂官归入前案。确切查讯。据实具奏。现月　　

○又谕、御史李璠奏、通永霸昌等道及直隶道府。与各省驻防旗员。有距该旗籍五百里以内者。请饬明定回避章程等语。著吏部议奏。现月　　

○谕军机大臣等、有人奏道员劣迹彰著。请旨饬查一摺。据称直隶通永道英良。在所属地方广置庄田生意。平毁民人坟墓。衙署木料。换作私用。纵令眷属任意闲游。将存储道库赈银。发商生息。利归中饱。属员讳灾。曲为袒护等语。该员身任监司。应如何洁己奉公。留心民瘼。若如所□□□尔

□各情。实属不成事体。著李鸿章确切查明。据实□□□尔□奏。毋稍徇隐。原摺著钞给阅看。将此谕令知之。现月　　

○署吉林将军铭安等奏、马延河山外荒地招垦。于贡山有无关碍。请派员会查。得旨、著派长麟富和会同详细查勘。奏明办理。摺包　　

○湖南巡抚邵亨豫奏拏获岳州哥匪现在地方安谧。得旨、仍著饬令地方文武。摉捕余匪。并随时严密防范。以靖闾阎。摺包　　

○广西巡抚杨重雅奏。伏莽未净。洋人碍难遽行通商。下所司知之。摺

包

　　

○以镶黄旗汉军副都统维庆为成都副都统。工部左侍郎文澂为镶黄旗汉军副都统。明发　　

○旌表刲股疗父。顺天大兴县生员韩晸女韩宵。刲股疗姑。宛平县候选从九品马裕章妻何氏。仰药殉夫。甯河县童生陈祖武妻沙氏。刲臂疗父。宝坻县副贡生王鸣章女二姑。绝粒殉夫。生员王斌妻马氏。现月　　

○甲辰。以神灵显著。颁河南道口金龙四大王庙扁额。曰泽流九有。现

月　　

○以功德及民。颁山西丰镇厅龙神大王五谷神庙扁额。曰阜成兆民。现月

　　

○谕内阁、宗人府代奏贝勒奕劻之本生父病故。恳请成服百日。请旨。办理一摺。贝勒奕劻之本生父绵性。现在病故。奕劻著准其成服百日。奕劻在御前大臣上行走有年。尚属勤慎。著将绵性已革副都统衔加恩赏还。现月　　

○又谕、吏部奏、遵议督抚等处分一摺。两广总督刘坤一、应得降二级留任处分。著不准抵销。前任广东巡抚张兆栋。广东学政吴宝恕。著照部议各罚俸一年。准其抵销。现月　　

○又谕、曾国荃奏、特□□□尔□经徵钱粮收多报少之知县。请旨革审一摺。钱粮为维正之供。岂容任意捏报。乃山西永济县知县洪贞颐。于徵收光绪三年上忙钱粮。并不尽数报解。竟敢以多报少。其所称系亲友汪小轩侯芝农因地方差繁。将徵存银两扣留储用等词。殊难凭信。洪贞颐著先行革职。交曾国荃提同该亲友汪小轩侯芝农并丁书人等。研讯确情。按律定拟具奏。现月　　

○谕军机大臣等、前已有旨将色楞额＜闲＞放驻藏帮办大臣。成都副都统已将维庆补授矣。现在藏中事务。甚关紧要。色楞额著克期驰驿前赴新任。以重职守。不必来京请训。亦毋庸俟维庆到后。再行交卸。所有成都副都统事务。著恒训暂行兼办。丁宝桢于藏中近日情形。尚能讲求。该处应办事件。如何相机整顿。方能操纵合宜。著色楞额就近晤商该督。先事筹画。务臻妥协。抵任后随时与松溎和衷办理。以安边圉。将此各谕令知之。

现月

　　

○又谕、恭镗奏、筹办乌城善后情形。请饬催拨饷需一摺。乌鲁木齐为西陲扼要地方。一切善后事宜。亟应速行举办。恭镗现拟召募马步卫队三四营。及时训练。以资巡防。并咨行刘锦棠查明北路迁徙南八城之回众。及被裹汉民。尽数遣归开垦。拟于绥来添设屯局。广筹牛籽。兼顾西路。即著左宗棠恭镗酌度缓急。速筹兴办。该署都统所称变通钱法。修筑城堡。疏导沟渠。整理学校各事宜。亦系目前要务。著恭镗随时随事。与左宗棠妥为筹商。次第兴办。毋得徒托空言。该城饷需支绌。筹画维艰。著户部查明应协该城月饷各省。咨催各该督抚等。迅速筹解。以济要需。并著该部垫发银四万两。由恭镗派员领解。俾资应用。此项银两。即著由各省关应解该城饷内扣还。以清款目。恭镗摺著钞给左宗棠阅看。将此谕知户部。并由五百里谕令左宗棠恭镗知之。剿捕　　

○以都察院左都御史潘祖荫。兵部左侍郎昆冈。署刑部右侍郎夏家镐。为考试孝廉方正阅卷大臣。现月　　

○以镶红旗蒙古副都统师曾为内阁学士兼礼部侍郎衔。现月纂修官朱汝珍

恭纂　　

总纂官熊方燧恭辑监修总裁世恭阅一签五月初二日正总裁那恭阅五月十六日专司藳本陆恭覆阅壬子九月初五日　　

徐恭阅一签七月初七日　　

荣恭阅九月初一日副总裁唐恭阅二签十一月十五日　　

宗室宝恭阅五月二十日　　

郭恭阅六月十二日　　

熙月日初校修改上卷拾贰签朱修爵恭校陈恭阅八月初二日覆校修改上卷贰拾柒签唐洽鉴详校宗室麒月日总校修改上卷伍签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之八十九　　

光绪五年。己卯。三月。乙巳朔。上诣钟粹宫问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至乙丑皆如之。内记　　

○丙午。谕内阁。前据御史黄元善奏、各省设局经费浮滥。当降旨谕令各该督抚裁减归并。兹据御史戈靖奏、直省各局不惟经费虚糜。亦且保举多滥等语。著各该督抚懔遵前旨。体察情形。迅将各局裁并。以节糜费。所有承办局务各员。并不准援照军务保案请奖。致滋冒滥。至各省捐局委员。亦不得率行滥保。现月　　

○又谕。御史戈靖奏请饬变通铨补认真考试稽查流品严防书吏一摺。著该部议奏。现月　　

○谕军机大臣等。御史戈靖奏、滇省抽厘养勇。于事无益。请饬规复绿营旧制。挑选乡练。编入行伍。将楚勇全行裁撤。并讲求铜盐水利诸税课。责成地方官核实徵解。其厘金一项。惟于省会及各巨镇酌留数局。偏远州县。概免抽收。等语。著刘长佑杜瑞联体察情形。悉心酌核。奏明办理。原片均著钞给阅看。将此各谕令知之。现月　　

○又谕。杨重雅奏、冯子材亲赴太原剿贼。特□□□尔□禀报不实之道员毋庸留营督军。并咨提臣遵旨严申军律。各摺片。贼目钟万新。现与李扬才合股并踞太原省辖之左丁等处。句结河阳踞匪覃四娣。欲犯宣光直赴十洲。冯子材已派兵分路截击。该提督亲往太原督剿。即著激励各军。奋勇剿办。并令越南官兵会合夹击。迅殄逆氛。所有该匪胁从人众。相机分别招抚。以期解散党与。该省边防紧要。杨重雅、冯子材、务当严饬各营。实力防范。毋任匪踪扰及内地。宣光附近皆山。与滇省接壤。著刘长佑杜瑞联先事筹维。督饬地方官严密防堵。不得稍涉疏虞。道员赵沃。办事不力。禀报任意。副将党敏宣李云梯。所禀攻克买市新街等处情形皆有虚捏。著一并革职。撤回省城。听候查办。越南以冯子材相距稍远。咨请委赵沃就近出关。既据奏称该员办事不能得力。自毋庸留营督军。以一事权。冯子材已赴太原。即著审度机宜。迅速筹办。将李扬才等股匪。克日荡平。方为不负委任。毋得稍事迟延。致该匪蔓延为患。并著懔遵前旨。申谕各营。严加约束。大兵所至。必应秋毫无犯。用副朝廷体恤藩邦至意。将此由五百里各谕令知之。剿捕　　

</div>
    <div class="pagination">
<a href="清实录光绪朝实录_page152.html">上一页</a><span>...</span><a href="清实录光绪朝实录_page148.html">148</a><a href="清实录光绪朝实录_page149.html">149</a><a href="清实录光绪朝实录_page150.html">150</a><a href="清实录光绪朝实录_page151.html">151</a><a href="清实录光绪朝实录_page152.html">152</a><span class="current-page">153</span><a href="清实录光绪朝实录_page154.html">154</a><a href="清实录光绪朝实录_page155.html">155</a><a href="清实录光绪朝实录_page156.html">156</a><a href="清实录光绪朝实录_page157.html">157</a><a href="清实录光绪朝实录_page158.html">158</a><span>...</span><a href="清实录光绪朝实录_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
