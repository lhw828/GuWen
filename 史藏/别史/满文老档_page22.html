<!DOCTYPE html>
<html>
<head>
    <meta charset="UTF-8">
    <title>满文老档 - 第 22 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 22 页/共 213 页</h1>
    <div class="content">　　二月二十八日，顺兑牛录下之弓匠浑岱，曾於界藩及铁岭军中私匿马匹各一，其妻，弟首告於顺兑。顺兑未及时擒拿审理，后欲遣人拿问时，其人已闻而逃。按律拟顺兑父子以
罪，各罚银二十两，其走露消息之章京及代子，乃亦应冶罪，各罚银十两。至潜逃之人，免由法司审理治罪，而以乱国潜逃之罪正当。
　　叶赫阿拜舅牛录下有名托博辉者，自萨哈尔察经商归，中途为科尔沁台吉阿都齐拦截，夺马三匹、牛十八头、羊六只、银八十一两、毛青布五疋、衣三十四袭、毡十张而去。
　　三十日，蒙古扎鲁特部锺嫩贝勒属下蒙古二十六户、八十人，携其妻子畜产来归。
　　苏完之单达锌齐，因隐匿户口，被人首告之法司拿问，情事属实，遂拟其罪。其弟巴班者，仍行庇护，捏称已故诸贝勒大臣知此。经法司会审，拟音达乎齐以重罪，其弟巴班因谎言
包庇其兄，拟以死罪。汗闻之，念其父祖及兄费英东之功，赦免单达尔齐之大罪。至巴班，宥其死，收养之。
　　闰二月初一日，遣使赍书至朝鲜满堡城，谕使臣硕龙国曰：“朝鲜王如遣言官前来，则令该官停於满堡，并将先带来之文书送来。阅其文书之言后，再行迎接该官。”
　　初五日，审案。贝德牛录下一人　因弃甲败逃，没入旗主贝勒家为奴。牛录额真贝德，隐匿不报临阵败逃之人，罚银十五两，以其备御名下之赏赍扣充。据人首告，贝德牛录之鄂里肯，以三匹马为死人殉葬，乃革去其千总之职，免罚银九两之罪。
　　申年八月，攻取蒲河城，追击沈阳明兵之际，右翼大贝勒及达尔汉侍卫，曾遣名布尔吉者前往阻止，故审议定罪。酉年二月，巴班、伟齐、隋占、辛泰等，复审其案，以虚为实，使众审事官及二审之贝勒，俱信之，奏报於汗。待汗重加查核，乃责众审事官曰：“尔等不善加核审，何以非为是？”乃定为首诸审事官各罚银十两，末等诸审事官各罚银五两。为此案事达汉侍卫激忿变色，谓汗曰：“尔遣名阿都者执旗往传禁令，大军方止。”汗曰：“时我距沈阳城三十里外驻营据申年审定，系尔属下人布尔吉前往阴止也！今至酉年，尔等为何又云与尔等所遣之布尔吉无涉，乃我遣之阿都所阻耶？我先遣夸奇、雅星阿二人，乘我良马二匹，住招追敌至沈阳城门下之军，但其所往
业已过我军之外。遂复遣阿都前往，又未成，后又命二人，乘四匹良马前往。我先遣兵至沈阳城下，我退驻三十里外，故三次遣人前往。巴班、卫齐、隋占、辛泰，尔等与先遣兵，岂非一旗之军耶？前队已射尽二三十箭，尔等为何不达？直至后来三次遣人，尔等何故未至？其立后不进之人，业已定罪，尔等因何倒置是非，厉声强辩耶？二人相斗，衣破面伤，如有告者，勿以告者为是。岂有无故撕好人衣、损好人面者耶？其手捋胡须，侃侃而谈者，其言勿信。”又责之曰：“劝谏汗者，须明辨是非，以伸张正义。倘汗御马上，宜鞭其马首，以谏之。若见人君修业无道，亦可一谏。谏而不从，尤当死谏。尔既不如此规谏【原档残缺】且信他人之言，以是为非，变色强辩，欲何为耶？”遂令於法司内划地为牢，将达尔汉侍卫羁禁二日。
　　初九日，蒙古所鲁特地方内齐汗属下有逃民二十七户来归。
　　初十日，汗曰：“凡有三年内犯罪之叶赫人，分其罪为三，免其二，罚其一。有职衔者三年以前犯罪不革其职。”
十一日，始筑萨尔浒小城。
参将吉布喀违於奉集堡被擒。因其战功，仍封其子为参将职，对其兄吉思哈为游击职，令管其弟所管之五牛录，其弟兑勒申拔为汗前巴牙喇之纛额真。
　　赐克哈达国时，被擒之瑚埒路叶臣以备御之衔。
　　十一日，雅荪、喀克都里率兵二百，往明界内修治果木，略明山羊峪城，俘获人及牛马驴共八十馀而还。
　　十二日，有明兵一人，携马一匹，自奉集堡来归。
　　十三日，叶赫额驸布尔杭古部下一人与拜音达里部下一人，自狩猎处徒步逃往沈阳后，各携马二匹来归。
十六日，汗降谕曰：“天命之汗，恩养大臣，大臣敬汗而生，乃礼也！贝勒爱诸申，诸申受贝勒，奴才爱主子，主子爱奴才。奴才耕种之谷，与主子共食，主子阵获之财物，与奴
才共用，猎获之肉，与奴才共食。申年宣谕：著勤於植棉织布，以供家奴穿用，见有衣着陋劣者收之，交与善养之人等语。事属既往。当今酉年，棉粮尚未收获之前，暂勿上诉。收得新棉新粮以后，衣食仍旧恶劣者，可以诉之。一经诉讼，即由虐待之主收之，亦给与善养之主。贝勒、诸申、奴才、主子，和睦相处，廉明治事，天祐人安，皆大欢喜！切切此谕，勿得有违。”
　　十八日，赏各牛录筑城之人各牛一头、盐二十五斤。
　　科尔沁贝勒孔果尔属下有五男四女携牛五头来归。
　　二十二日，抚顺额驸、阿布图巴图鲁与明来降参将、游击、备御等，联名作书致明，越明哨所送往。
　　十九日，有一人携马一匹自沈阳逃来。又有一人自奉集堡逃来。
　　有八户自蒙古扎鲁特地方内齐贝勒处逃来此。
　　二十二日，有一汉人自明章义站城携马一匹逃来。
　　二十一日，蒙古扎鲁特地方锺嫩贝勒之子桑图台吉遣五人为使，乘五牛前来报汗，言其父所娶叶赫贝勒之女，为其庶母，欲养之其母不允等语。汗闻生怒，尽夺来使所乘之牛及所携诸物。二十二日逐之还，致书曰：“先曾刑白马乌牛，盟誓天地。嗣后尔负天高地厚之盟誓，屡夺我使者所购之牲畜。尔等如此杀我使臣，又劫具牲畜，能使尔富贵耶？更遣来使，轻薄於我，欲何为耶？若非我叶赫贝勒聘女之使臣者，则将该使臣杀之，因系我女之使者，故待以不死而生还之。若先行送还尔等掠去之牲畜则乃良善之举，既已将所掠之牲畜吞食竭尽，遣使何为？”
第十八册　天命六年闰二月至三月
　　十七日，栋兴阿地方喜布苏峰台卒，以冰破之声误作炮鸣，急击云板。各泛地遂相继告警，亥时传至汗城。次晨，汗问诸大臣曰：“业曾闻我瓦尔喀什路为明兵【原档残缺】断，果否？”达尔汉侍卫答曰：“据闻尽被阻断，我牛录下仅一妇人，因病不撤，其户人均撤回居所。”汗曰：“如此，则尚未断绝也。对我而言之，老弱病残，虽不足惜，然为敌所获，所关甚钜矣！”言毕，遣参将名沙金者，侦察瓦尔喀什路。前往者於该路俘获一百一十四人、牛马八十六头而还。经法司审理，事关重大，遂将主管该路之贝勒莽古尔泰以未收该路定罪，拟罚驮载盔甲配有鞍辔之马一匹、诸申十户，复命免之。至该地之主达尔汉侍卫，因未将牛录所属之人，尽数收回，拟定其罪，夺其诸申男
丁二百人。汗曰：“法司所审甚当。”准照所拟定罪。汗又历数恩养责达尔汉侍卫曰：“人举尔用之，同我亲生四子，视为第五子，从优而养育之。此乃与尔同等之诸大臣所求之不得也。先哲有言：‘掘井饮水，养子得力。’为父我认尔为子，甚是喜悦，豢养尔身，优於他人。尔何不以喜相报，勤勉管治超於他人耶？
尔之管教迟缓也！不然，因何废弛政事，不将属下人等，如期收回耶？”又曰：“籍没尔之诸申，我将赐与何人？”遂命免罚二百男丁之罪。又曰：“素为我所信任之人，竟未尽所委之事，殊堪痛恨！”故十日未准进见。
噶哈、孟古曾以才堪驱使，擢为副将。尚问崖之役，大贝勒亲往谕令下马攻战，彼等未从，有萨克达部下名舒赛者率四十人下马而战之。其后，入瓦尔喀什路之步兵，前队为明兵所
陷，噶哈、陵园古俱未进击，仍赖该萨克达部下之舒赛先行攻入群中。为此，拟噶哈、孟古以死罪。汗谓所拟甚是，但思与其处死不如降职留用。於是，贬孟古为通判，不准参与审务，
命管国家田谷。降噶哈之职，不准参与政事，令管贝勒田庄，看守牲畜。其萨克达属下人舒赛，以二战有功，擢为参将。隋占、伟齐以奸宄不法，降游击为通判，令管田谷。
　　二十三日，科尔沁明安爷之使臣鄂莫克图偕四人前来。二十四日遣还。
　　二十六日降谕：阿敦阿哥之家丁与扬古利额附家之使女私通，并合谋潜逃。因出走后又来归，准其男女同居。
　　夸奇自二月二十二日囚於木栅高墙之室以后，思虑两月，因其不可豢养而杀之。
　　达尔汉侍卫旗，在尼雅木椎者七个半牛录其在菲德里者七牛录，在爱西喀、西伯里者五牛录。
　　阿敦阿哥旗，在德立石者甲兵三百七十人口，在瑚勒路者二十八牛录，在托兰，章吉者十七牛录。
　　穆哈连旗，在扎库穆者十牛录，在德特赫者六牛录，在鄂豁者五牛录。
　　济尔哈朗阿哥旗，在温德痕者甲兵一百二十五人，在包窝赫者七牛录，在费阿拉者五十四牛录。
　　汤古岱旗，在扎克丹者甲兵二百五十人，在扎喀者九牛录，在欢塔、劳利、占比干、呼兰等处十六牛录。
　　博尔晋旗，在法纳哈者十牛录，在避荫者六个半牛录，在赫彻穆，杭嘉者十牛录。
　　栋鄂额驸在浑河、英额者五牛录，在贝欢寨者五牛录，在雅尔古、苏完者八牛录，在尚间崖者甲兵二百五十人。
　　阿巴泰阿哥旗，在柴河者五牛录，在木虎觉罗者五牛录，在鄂尔多哈达者五牛录。
　　二十七日，又赏筑城之人，第二人赐食盐一斤。
　　二十八日，英明汗谕曰：“明国卫助边外异姓之国，因被天谴。上自帝王，下至阁老、尚　书，皆昏聩横逆，构起战争，致使黎民百姓等，月月遭受杀掠之若。君王重臣，皆行奸宄悖
乱之事，下民虽有洞悉，焉能越级上闻？我国之汗与诸贝勒大臣，日必聚议国民劳逸之事，军旅得失之计。为首诸贝勒大臣如不勤务政事，溺於安乐，则下民即有所知，焉能越尔等而上达耶？尔等为首之诸贝勒大臣，仍如是而为，法制何以严明？国民焉得逸乐？即如筑城之人等，前给之盐，尚未食尽，今复颁给食盐者，念惭人何运木石，其若益甚，故特加恩赐也。君贤乃成国，国治乃成君，贝勒善良而有诸申，诸申贤能而有贝勒也！君知国人之劳，贝勒知诸申之苦，则诸申平民虽有劳若，亦无所怨也！”
　　二十九日，擢三等参将蒙古人阿岱为头等参将。
二十九日，筑城工竣。
二十九日，因诺木齐违背“八贝勒须一齐於明人所弃法纳哈路建立田庄”之前约，先行派遣耕牛前往，故议定其罪，划地为牢，囚禁五日，不供饭食。
　　雅荪、阿胡图欲将汗之包衣宁善之女妻喀萨里之子，请於汗。汗许之。时有匠人浩赛之子多尔衮出而请曰：“宁善之女，我已先行聘之。”汗曰：“如此，可问女之父母。按律男女情愿，可娶。不愿即作罢。”乃问女之父母，女之父母谓多尔衮在先。遂将此女嫁多尔衮。喀萨里之妻及岳母唆喀萨里曰：“多尔衮之母先生育宁善家是实，然请於汗者，乃我等为先。”后喀萨里复托雅荪、阿胡图以此言请於汗。汗曰：“律云：妇人不得出言干预。福晋尚不敢出言干预，何况尔乎！刚古里之妻，为何违律
唆喀萨里复请於汗耶？若汗定之词非是，则尔等复请甚是也！按律男女情愿，则可娶之，不愿则可不嫁。汝母女何以唆其沮壤已定三十年之法规，为何使之进言，夺其父母已聘之女耶？”遂治其罪，罚雅荪银二十五两，阿胡图银二十两，喀萨里鞭五十，尽夺汗之一切赏物，而撤其司腾之职差，逐之牛录，其妻及岳母各鞭五十。
　　筑木虎觉罗城时，雅希禅布库未遣所定官役往筑，遂治其罪，裁其半个备御之十五两之功。
　　三月初一日，命参将沙金沿明边置台戍守之。
　　初三日，阿敏贝勒旗有名瓦尔喀费扬古者因取人猪豕，未还马匹，拒不守护众福晋，被其贝勒鞭笞，故具书於汗，上告其贝勒，且谓上天无路，入地无门。汗命众执法者审之，诸贝勒大臣责瓦尔喀费扬古曰：“尔犯有三大罪过自以为是，返以上天无路，入地无门为辞，要挟控告，欲何为耶？”遂拟死罪。汗闻之曰称：“瓦尔喀费扬古乃无识之痴汉，杀之何为？”逐出牛录，释其一家，令其往投三弟。於是，瓦尔喀费扬古投往斋桑古阿哥。阿尔泰因围猎事，为牛录人首告，命罚银九两，并准首告之诸申离去。硕尔辉曾以管辖五牛录，赏人以驴。后又将赏驴收之，为人首告。准首告者离去，并令其以牛偿还，罚银二十两。舒木路以其牛录之人枉法，弗报法司，罚银二十两。
　　初四日，一汉人自沈阳城乘马来归，赐与多阿哥豢养之。
　　喀尔喀贝勒卓里克图属下蒙古十人携带牲盖，前来贸易。
　　初五日审理之案，如下：科坦未报法司，擅笞牛录下妇人，罚银十五两。华善擅免其牛录下亲族筑城之役，被纳木泰首告，夺其男丁五人，罚银九两。锡喇纳牛录下有名雅尔噶者，其曾受主命为管纳殷路之大臣，查办一切事宜。以后执一逃人，遣其僚友一人押解先行，本人携妻随后。该逃人杀押解僚友而遁，又杀人一名。遂降雅尔噶管讷殷路大臣之职，并命偿还二人。
初六日，一汉人自沈阳城乘马来归。
三月初七日，蒙古巴噶达尔汉属下七户人来归。
初八日，斋萨贝勒所遣使者额木查来此。
初九日，多铎阿哥属下之七名蒙古人潜逃而去。
初十日，有二名汉人自奉集堡乘马来归。
十一日，蒙古贝勒卓里克图之子巴拜台吉所属之三男二女，携马六匹来归。
第十九册　天命六年三月
三月初十日，发兵。十一日夜半　有青白气，自西向东，由月晕以北出，称至月晕以南消。
　　是晚，明侦卒知我兵至，遂举烽火告警，至掌灯时，沈阳城人得知。是夜已过，十二日晨辰进，我兵至沈阳，於城东七里外河北岸立木城驻营。当日即遣精锐往略河南，略毕退回，
乃渡至河北。行近沈阳城时，见城内明兵出城外立於壕内，我兵遂退回木城。
　　十三日卯时，绵甲兵携盾车，往攻城东。明人掘堑十层，深一人许，堑底插有尖木。堑内一箭之地，复浚壕一层，壕内侧以一二十人始能抬起之大木为栅。栅内又掘　大壕二层，宽
五丈，深二丈，壕底插有尖木。壕内侧排列盾车，每车置大炮二门、小炮四门，第车间隔一丈，筑土为障，高至肚脐，障间设炮各五门。我军攻其坚城，辰刻抵城，即刻攻克，聚歼明兵七万。阵斩主将贺总兵官、尤总兵官及道员和副将、参将、游击等大员三十人，其馀千总把总等低级官员，不计其数。得其城，尽歼其兵。忽又来报：“河以南辽东方向见有兵。”汗往观之，见浑河以北一里外，有步兵二万，分立二营，乃命右翼四旗兵取绵甲、携盾车，徐进攻其二营兵。右翼四旗捕捞抵彼，不待绵甲，红巴牙喇兵至来即进击。明之步兵，皆系精锐兵，骁勇善战，战之不退，我参将一人，游击二人被擒。此后，击败其兵，自陆路追杀至河中，尽全歼之。时河南五里外，见一营步兵，有一万人，掘壕布置枪炮盾车以待。我兵将往战、有辽东之兵、武靖营之兵、虎皮驿之兵、威宁营之兵，及三总兵官之骑兵三万来援，於白塔铺前安营，先遣兵三百来战。明张、朱二总兵官率兵放炮遥蹑我先遣之二百名巴牙喇兵，待至左翼四旗大军营地，左翼四旗兵即行反击，败明三万兵，追击四十里，杀其三千，然后收兵攻其后营步兵，尽歼之。明三营步兵未携弓箭，俱执丈五长枪及锋大刀，身着盔甲，外披帛被，头戴棉盔，其厚如许，刀枪不入，然我兵冲入尽杀之。於是，众军进驻沈阳城，汗驻跸教场，驻兵五日，分沈阳俘虏。
　　十六日，汗曰：“皇天助我，以我为是，纵失一二，并非天谴而死矣！雅巴海，我愿为尔祈於天，尔亦告於所去之地阎罗王，俾尔转生於汗伯父我家。否则或生於尔诸兄和硕贝勒之任何一家。或生於自和硕贝勒以下固山额真以上之任何一家。今书雅巴海布哈、孙扎钦巴彦、雅木布里、西尔泰、郎格、敦布达哈木布禄汪格等九人之名裨告於天。蒙天眷我征战之道，纵有一二过失，亦必为皇天所谅而眷祐亦必今尔等转生於乐土
也！”於是，祈祷於天。
　　十八日，发兵征辽东，驻军於十里河。十九日午时，抵辽东城①，渡城东太子河渡口。队尾尚未渡完，即有侦卒来报：见城西门外，征尘腾起。复令侦卒往探，见明张、朱、李、侯四总兵官之四万兵，已出城列阵。我兵整兵进击，明军前来迎战。遂败迎战之兵，追杀六十里外，至鞍山地方。是夕破敌，至晚还师，围辽东城驻营。二十日卯时，汗命左翼四旗兵丁掘环城壕西面之出水口，右翼四旗兵堵城东之入水口。汗亲往右翼四旗，对明军布列军盾使堵塞河水。时明兵出城东门，列阵发炮。左翼四旗使人来报曰：“决口放水难成，夺桥易也。”汗曰：“尔等可试夺之，倘得其桥，即来报我，我兵将进攻此门。”谕毕遣之。入水口堵塞，水始乾涸。於是，右翼四旗之前锋绵
甲兵，携盾车往攻明出城之兵。明步兵三万扎营布阵，列枪炮三层。我兵呐喊进击，后立之明骑兵，率先溃逃，其步兵仍不退。於是，随诸贝勒之精兵，从容列阵，呐喊奋射而进。明步兵退，望城而奔。明人马落入城东门外壕水中，死者堆积。时左翼四旗莽古尔泰贝勒、阿敏贝勒、达尔汉侍卫率兵夺西门桥而入，复分兵两翼，追击城外壕内之兵。明军蔽於暗处，接连发炮拒战。城上明兵亦发炮，射药箭，掷火药。攻战不得，乃坚梯登城，夺城西面，驱斩其兵，据城两隅。右翼四旗兵因骑战不便，皆下马步行，穿行於两壕之间，以薪柴填内壕而战。酉刻，使人来告曰：“攻战西门之左翼四旗兵已登城。”遂命停攻撤军，先往援左翼登城之兵。往援之右翼军未至，左翼四旗兵已登城驻营。是夜，城内明兵执烟火战至天明。翌晨天明，整兵列盾大战①一次。城外之军，登城增援，沿城逐杀。大军入城，城内汉民皆自愿雉发，阖街横拉绳索，上悬赤幡，备轿二乘，其一设虎皮，一设软垫，前来迎汗。午时，导引入城，驻跸袁军门衙门中。
辽东之张铨被擒后，欲恩养，劝其跪见。张铨曰：“我受我皇深恩厚禄为生，今若受尔养育而苟活之，则将遗臭后世。尔虽欲养之，但我不欲生而愿一死。养则尔名遐播，死则我名垂世。”其抿不跪见。汗曰：“不战而降，自宜优待。战而被擒之人，若有不惜身命，而情愿一死者，恩养之何为？”遂令杀之。汗之子四贝勒，怜惜张铨而欲养之，乃引古昔之例曰：“昔尔赵徽宗、赵钦宗二帝，为我金汗所擒，亦曾屈膝叩见，故携至我处，授之为王矣，尔何不屈耶？实我愿尔生之，故此劝谕。”张铨对曰：“对王尔之教言，我虽死不忘。尔之劝我，无非欲
我生也。该徽宗、铨宗二帝，乃乱世之弱君耳，我断不敢屈膝求生，辱我大皇帝之尊。留我十日，尚可，过此，我即求一死。所谓养我，乃为后世之民众也！前任各员，皆昏昧不悟，故人亡惨重。以我观之，当今之战，复致伤生，战而无益。我为使民众免遭伤亡，而愿以我之令名，流传於后世。我死，我之五子、妻、母俱可保全，若受尔养之，则我之亲族后代皆将死颖！故我情愿一死。”於是　赐缢张铨而葬之。
　　十九日，喀尔喀部贝勒卓里克图、达尔汉巴图鲁、巴噶达尔汉、巴林部希勒胡纳克属下人众，闻沈阳城破，欲夺沈阳财粟器皿，遣二三千人，携马驼牛车至。留城徵粮之八旗游牧
蒙古，见之追击，获其牛三百头、马二十匹、驼四只，俘三十人。释六人令持书归，其馀之人，以侵扰我攻取之地，尽杀之。
　　二十一日，后金国汗致朝鲜王书曰：“尔仍欲助明则已，倘不欲助明，则将渡江而去之汉人悉行遣还。今辽东地方之汉人，薙髮归降者，未行诛戮，悉加豢养。各官吏，仍复原职。尔复以兵助明，勿再有言於我。尔朝鲜乃公正之国，尔岂不知耶？何去何从，听随尔便。”
　　二十六日，海州十五人来归。携此十五人等，二千【原档残缺】“……吴阎王岂可庶掩天神之目？必将陷於刑罪。我思，若能尽忠效力，蒙汗眷佑，必将终享其福，延年益寿。有愿来
此者，可携之以来。不愿来者，可留之於乌拉国之拉发地方、辉发国之纳丹佛地方，其地皆有我之国人居住。”

　　　　①原转抄本签注：谨查amba doroiajaha乃大战之意。

第二十册　天命六年三月至四月
　　二十三日，致额驸恩格德尔书曰：“著寄书喀尔喀五部诸贝勒。河东汉人皆已薙髮归降之，五部诸贝勒，当各自晓谕部众，亚守本国，不得越界行乱，致招衅端，因小事而酿成大祸矣。若谕而不从，仍自越界滋扰，致我等二大国间遂启战端，岂不可惜？因此而沮坏两国和好之大业，又何益有之？”
　　“五部喀尔喀诸贝勒，我等二国曾以诚相见，对天地盟誓。然尔五部贝勒，俱负天地之盟，贪明赏物，彼此交易，民间往来，如同一体。尔五部诸贝勒，如欲片明，可寻别地往之矣。汗已驻跸辽东城，河东乃我征服之地，其国从皆已薙髮归降，尔等何故掠之？尔等若如此前来征战，则我亦可往征尔等。如不从此谕，仍略我攻取之地，以致我两国构怨，又何益有之？据闻河东国人未尽薙髮。其河桥已拆毁。拟於入冬冰结后，往征河对岸之地。冰结之前夕，五部诸贝勒如欲征明，可往征河东之国人众矣。”
　　总兵官，各赏银二百两，布二百二十疋，缎三十疋。副将，各赏银一百五十两、布一百五十疋、缎十五疋。参将各赏银八十两、布八十疋、缎八疋。游击各赏银五十两、布五十疋及缎五疋。牛录额真、备御、白巴牙喇纛额真及备御衔巴克什一级，各赏银二十两、布二十疋、缎三疋。白侍卫、巴牙喇，代子备御、绵甲人一级，各赏银十五两、布十五疋、缎二疋整。白随侍巴牙喇、红巴牙喇首领、管牛录千总和千总衔巴克什一级，各赏银十两、布十疋、缎一疋。甲兵未携甲而来及有骑甲之殿后步甲一级，各赏布七疋。其无甲之步甲及有骑跟役一级，各赏布三疋①。击纛人各赏十疋。牛录额真代子、千总，各赏八疋。各路大臣、千总，各赏六疋。庄屯领催，守堡，各赏四疋。各路大臣、千总、守堡等，无过则赏之，有过则不赏。
　　二十八日，汗降谕曰：“克车尼，尔等被擒於阵，赦以不死，予以豢养。乃不思报德，反焚烧屋宇，毁坏锅缸、窗纸等物，尔何怒之有？似此暴躁之人，岂可同城而居之？俱令离城，各归田庄。至八游击官随身差用之人，如属迁运不完之殷实富户，可留於城中。著交付【原档残缺】，没其弓矢，使其如同妇人，不得外出，隐居家中。顾三泰牛录有新降二人，因擅自随队而行，遂各鞭五十释放。青佳努牛录之人，因有功释放。再，格根卡伦布赖牛录下之卖酒、饼、纸张杂货之小贩一人及诸匠人
和吹喇叭、哨呐等有用之人，可留城中。其馀者皆各归田庄，以事农耕。其无田庄可归者，遣往耕种荒地，并遣该管备御、守堡官率领前往，以督察所管之人。迁出者携带米、盐、酱
等，限三日内迁运完毕。其搬运未完者，准其从缓，可暂留其亲戚家中。”
　　德格类阿哥、斋桑古阿哥率八旗大臣各一员，每牛录甲士二人，往视辽河渡桥，安抚新附汉民。三月二十七日启程时，海州城众官员及地方诸臣、备乘舆、击鼓，吹喇叭哨呐来迎
接，导引入城。入城时，恐军士扰害城内汉人，预传禁令，俱登城而宿，勿入民宅，诸贝勒率护卫之人宿城内官署。翌晨往观辽河，既无渡桥，亦无舟楫。因有禁令，往返途中，未略汉
民，祇一二人，夺汉人财物，悉行擒拿，贯其耳鼻。随往军士，或有粮尽者，忍饥而行。
　　二十日攻克辽东城，二十一日辰时，汗入城，命遣人往迎众妇人及诸子来城居住。众福晋於四月初五日至。
　　四月初一日，汗曰：“昔大辽帝欲杀忠顺安分之人，故我金汗兴师征辽，得天嘉祐，以辽国基业授予金汗。后赵徽宗纳辽界叛人，我金汗遂遗书於宋曰：愿两国和睦相处，将我该地之国人②归还与我等语。因拒不归还，乃兴师征伐。天祐我金汗，擒获徽钦父子二帝。赦其不死，皆加豢养，封以公侯，遣往白山以东之五国城。厥后，我金国末代汗欲杀蒙古成吉思汗，以致兴兵，金业遂为蒙古成吉思汗所取代。今我於明国，秋毫无犯，明帝无故援助边外之人，杀金汗之亲族我之父、祖。然我不念旧恶，年年进谒，月月互市，且刑白马，祭告上天，欤血盟誓，以修和好。然尔无端起衅，偏助叶赫，将我行聘二十年之叶赫之女，改适蒙古。倘无尔明帝相助，叶赫岂敢将我已聘之女改适蒙古？此皆仗恃尔之势力也！明遗我以七大恨，故我上告於天，征尔明国。蒙天祐助，乃攻克抚顺，清河及诬谤我之开原、铁岭等处地方授予我有，以释我恨。此后，我以为明人必渐觉已咎，或以善言求和。等待二年，未有一次善言回报，反加赏蒙古，加固沈阳城池，布列盾车枪炮，掘堑壕，树木栅，凡有十层。据闻又加固辽东城池，深仅二丈宽不逾匾之地③，
即掘壕三四道，注入以水。我观察二年，望其善言修好，而彼不从，依旧恋战，将其地方，重建加固。闻此，我发兵攻之。仰蒙皇天眷祐之以其地畀我，招抚河东国人，悉令薙髮。住此辽东地方之东宁卫国人，本为我所属，今乃收复我国我地。尔负盟约，自恃国大兵众，偏助边外叶赫，欺我实甚。尔明国不欲自责停战而议和耶？候尔复言。”
　　汗曰：“攻辽东城时，我兵士亦多有死亡矣。如斯死战而得之辽东城人，竟待以不死，悉加豢养，使之安居如故。尔海州、复州、金州人，遭遇非若辽东，尔等勿惧，杀则一日，食则一时也！即加诛戮，而所得无几，顷刻即尽矣。若赦而养之，诸物咸出尔手，用之互市，更以佳物美果来献，则受益无穷也！倘能如此，我将厚遇尔等。非若尔明国听事不公，徇情受贿，有财者虽非亦是，无财者虽是亦非。是则是，非则非，秉公而断。人命重案，不可独断之，当由公众论断。寻常小事，诉於地方官，该管官公断则已，倘有不公，可来诉於辽东城。官员公断后如有不从，则由官员来诉。明帝贪赃枉法，遂被天谴。我听事廉明，拒收贿赂，仰蒙天祐。今我若贪尔之财，兹加虐待，众必避难逃亡，焉能阻止耶④？何去何从，听尔等自便。”
　　汗曰：“著传谕河东金州至新城一带城乡各地，凡遇有未服汉民，结伙行抢者，即行擒拿之。尔等若无力擒拿，即可来报，由此派兵往剿之。”
</div>
    <div class="pagination">
<a href="满文老档_page21.html">上一页</a><span>...</span><a href="满文老档_page17.html">17</a><a href="满文老档_page18.html">18</a><a href="满文老档_page19.html">19</a><a href="满文老档_page20.html">20</a><a href="满文老档_page21.html">21</a><span class="current-page">22</span><a href="满文老档_page23.html">23</a><a href="满文老档_page24.html">24</a><a href="满文老档_page25.html">25</a><a href="满文老档_page26.html">26</a><a href="满文老档_page27.html">27</a><span>...</span><a href="满文老档_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
