<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 150 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 150 页/共 367 页</h1>
    <div class="content">　　○江西驿传副使范涞题参淮扬御史龚云致枉道回家骚择驿递及原任苏州府推官唐斯盛以丁忧而借用勘合见任澧州知州王志远以起用而僣行牌票事下部院会议得旨御史自不简饬何以察奸龚云致不堪宪职着降杂职南京衙门用范涞免议处唐斯盛等姑各降一级调用○有袁林李得陶谅各投诚意伯刘世延府中倚主生事吓骗人财万历六年拨置世延将陆锐等八十三家所开垦塔山官塘田占为己业仅给还工本之资经南京科道访奏世延革爵官塘田给还本主至十二年世延复爵复争占前田讦告不休又勒献张仁接佃洲田诡领在库官银一百八十两抚臣李涞具奏袁林李得依律发充边卫永远军陶谅发充边卫终身军世延候请定夺得旨各犯依拟发遣世延罚住禄米一年着痛加省改
　　○总理河道潘季驯议以镇口闸去河甚近虽淤易为＜锍-釒＞通宜照旧道挑浚科臣复称引众议欲开月河以分水势通苏泊湖以导积水部覆  上命河漕等衙门勘议妥当具奏
　　○是夜柳州地震○丙午以光禄寺署丞朱益光输银二千两优升二级仍建坊表以示激劝
　　○以大同抚臣邢玠参守备张麒着革任提问
　　○丁未大学士申时行以窃禄多年奉职无状上＜锍-釒＞乞休不允
　　○起原任南京工部右侍郎董尧封为南京户部右侍郎总督粮储
　　○以郧阳右副都御史萧彦总督两广军务兼理粮饷盐法巡抚广东地方
　　○补御史姚三让为浙江道监察御史
　　○礼部主事王阶请停京考之差罢阅视之官并议裁科场三冗一裁外帘四所供应等员不必远取府县正官一省角□羊京试录分送不宜太滥一革走报光棍勒索重赏部覆禁多擕试录及夺录索赏棍徒二条如议施行○以和川王府奉国将军廷堂用铁尺击死萧天福分裂其尸革为庶人照例发高墙禁住
　　○戊申户部题万历二十年各边盐引当预为开派查照节年题准事例遵依时估定拟斗头斤重永为遵守内除辽东本折兼开外其余各边俱令上纳本色粮草分贮专备主客兵马支用限本年十二月尽数完报各边常股存积盐共一百四十五万六千八百六十八引每引价银甘肃镇淮盐四钱五分浙盐三钱延绥固原宁夏镇淮盐五钱浙盐三钱五分宣府淮盐五钱芦盐三钱土□仍旧二钱大同镇淮盐五钱芦盐二钱辽东镇淮盐五钱山东一钱五分山西神池等堡淮盐五钱浙盐三钱五分山东一钱五分蓟镇长芦盐三钱永平新增芦盐价三钱着如议行○甘肃总兵官张臣以吉酋骄纵前我兵水泉之捷虏常怀报复因陈八难五要大约会边薄兵寡饷诎虏骄假道不闻谕阻内犯徒责边臣且虏众顺逆难明一镇兵力不敌议复额兵严清勾足粮饷分虏势明赏罚且以箭伤乞引退以消虏恨  上令经略从长议处且曰张臣既知西事可虞正宜奋不顾身为封疆出力岂可輙自求退
　　○己酉大学士申时行再＜锍-釒＞乞休  上复温谕留之
　　○庚戌清明节遣隆平侯侯炳等赴  长陵等行礼
　　○  武宗毅皇帝忌辰遣伯张世恩行礼
　　○大学士申时行一品九年考满特加太傅兼官照旧给与应得诰命支伯爵俸还寓敕奖励赐宴礼部荫一子尚宝司丞时行上＜锍-釒＞恳辞恩命并申乞休之请不允
　　○辛亥户科给事中刘弘宝题称阅视八事之议莫先于屯盐二事屯法之坏不越占中影射包赔数端欲按旧制修举其一在久任司道分隶地方以课功罪责任岁月考核其成其次履亩踏勘额内者拨给军士有蠲三岁租之例额外者听军民告给有永不起科之例而又在招抚流亡召募土著不惟足公并可足兵至与屯法相表里者则惟盐法自改折议兴而开中之法遂废使商贾撤业而归边地掬为榛莽今宜于见行事例如招□开荒之条着实举行而且折银有禁贩籴有禁更议宽恤以广招徕阅视要宜计无急于此者部覆宜敕分阅诸臣大破常格极力清查而又任司道务责成功尤为紧要  上曰屯盐系实边要务阅视各官逐一清查务求实效无事虚文
　　○壬子大学士申时行遵旨廷谢到阁办事上＜锍-釒＞祗领敕奖荫叙恳辞伯禄宫秩之恩命疏凡三上同官许国等复代为言上乃允辞伯俸时行复控＜锍-釒＞坚辞太傅  上并允之
　　○升操江右佥都御史陈有年为左副都御史协理院事
　　○升大理寺右少卿姜璧为右佥都御史抚治郧阳等处地方
　　○降御史龚云致添注应天府照磨所简较
　　○是日大学士申时行以考满赐银二百两坐蟒彩叚上表谢恩
　　○乙卯升狭西右布政陈蕖为四川左布政
　　○丙辰礼部尚书于慎行再＜锍-釒＞乞休不允
　　○部院覆吏科杨文举等条陈觐典六事一稽实事以辨真才一秉虚心以注官评一核开报司道以尊计典一辨繁简地方以均举剌一严别致仕闲住为民以警官邪一申禁馈送以便法守着如议行○礼部题科场事宜已奉旨遵行御史何出光复议奏监临教职等项颇有异同欲再行会议  上曰科场事宜近已奉有明旨只查照遵行内有未尽的该部摘查题覆不必会议
　　○宣府游击时逢春以患病准回卫调理
　　○丁巳升应天府尹邵仲禄为操江都御史兼管巡江
　　○户部覆题御史蒋春芳条陈一款清屯政以饶军饷备行各边所在屯田开垦欲尽输纳欲轻额数欲明其将官餋廉之资自总兵而下皆议为定额仍委官履亩清查一概用徵本色不得立折四折七之名又照宣府抚按题本镇屯田自万历十年清丈之后定上中下三等九则编派徵纳咸称轻省其总兵二将餋廉额外所余成熟地亩仍于万历二年量留者议各裁一半责成原佃承种徵收贮库作正项支用以后不得多占私收着如议行○延绥召垦过荒田惟榆林道官给牛种督军开垦地四百三十七顷有奇收获杂粮草还官给军动用外及除开垦二费实纳过细粮一千四百四十余石部覆将各道将分别纪录其怠缓容隐如白振张虎二员宜革任以示劝惩从之
　　○贵州杨义土司田亩原属苗民管办差银续以半属清平二卫官舍买种半属该司苗民自耕致推闪差役交争讦告抚按官奏从公均丈分别等则以田定赋其差银军舍苗民分认军舍贾如垣与土官金世忠等以田粮渎奏彼此多虚各拟徒杖有差部覆报可
　　○兵部题称将领人地相宜者当议加衔久任将谢廷芝石松姚国忠各升参将管本地方事李承勋田应元各加参将职衔仍管游击事从之
　　○戊午升山西按察使吕坤为狭西右布政○吏部覆题南京太常寺卿郭东年力衰迈似难议留太常寺卿唐鹤徵豪宕不拘科臣王德完方行指摘王遵训复尔力诋相应酌处  上令郭东致仕唐鹤徵调南京用
　　○兵科张应登等复请出李材以御缅立功章下所司
　　○兵部以缅寇势甚剽疾议悬赏格有能生擒莽应鲤子莽几著抓并思个贺正及阿瓦洞吾等酋首者超升世职有能招诱阿瓦洞吾等夷降附者亦从重升赏擒斩贼级每颗十两缉获奸细者如之生夺战象一只赏六十两斩杀战象者半之或奸细悔悟以贼情内输致有成功者计功酌量加赏俱如议行
　　○以剿广东番禺县积贼杨彦明等功各官张大忠郑维新等依拟纪录○兵部题军政五年考选其贤能管事及平等全支俸之例无容再议若老疾支半俸为年已六十不堪差操又无堪承替者而言如应替袭敕令退职无子者全俸优餋至于贪残不法须经参奏问结止月支一石若仅凭考语亦难遽减革有改过自新者下次考选准与题覆怙终者照例减支此法守之当画一也卫所隶于武选营官隶于职方各有分属考察文册当亦照见在管事造名分送各听考察此营卫之当分别者也应考官员本部拟定日期先期示谕赴考以凭分别用舍乃有如锦衣卫千户李登科等数十员俱临期不到迄今三月未验销不加罚治何以示儆此违玩之当惩创也议上着罚李登等三月俸余如议行
　　○以筑四州一带护城石堤工完各官知府李骥等纪录奖戒悉依部覆施行
　　○己未升南京太仆寺卿杨廷相为应天府尹○升礼部郎中向东为江西副使
　　○延绥抚臣贾仁元会同经略郑雒题延镇兵力单弱虏情叵测欲尽撤入卫蓟镇之兵蓟镇督臣蹇达按臣王致祥亦称蓟镇内护  陵京外逼虏穴戍兵委难尽撤部覆延镇兵马一枝仍旧入戍蓟镇其暂撤一枝俟二年满日与大同兵马轮流入卫所议召补家丁分投召募务期充实从之
　　○庚申罗定州西宁县大雨雹
　　○升大理寺右寺丞毛在为左寺丞御史郝瀛为右寺丞户科给事中王继光为太常寺少卿
　　○升山东左参政郝维乔为山西按察使
　　○部覆南京礼科朱维藩条议抚按论劾不问方面甲科但官常有玷者宜一体参究朝觐官员有借名馈赆科歛贻累者宜据实奏处至于奏留正官果地方有重大事情者听本部酌覆俱如议行○户部题蓟辽总督蹇达会同辽东抚按郝杰胡克俭议称除停工作一事本镇随宜修葺不费官银外一核军丁本镇见在军丁八万一千有奇并无虚数惟减各营之家丁裁宁前之□只粮厘革适宜一汰驽马本镇见在马骡四万三千有奇比原额数少无可议汰惟复州营添设马一千匹尚有一半未补复州地近腹里军无征逐此项应裁一查虚冒本镇军马逃故倒死数目按月呈报查有壮士马接济降夷马家丁马复州未补马四项随任家丁与宁全金州头目□只粮等项均属可裁一年可省一万一千余两堪抵年例一增引价本镇原派淮盐六万三千九百二引每引加银一钱共银六千三百九十两二钱又将□只山海州向留抚赏盐税银一千四百充饷而宁前中前二十二处原未开中盐引亦可量增引目至以军马实数专责将领尤为吃紧之论有旨盐引价银已题准免法宜画一着一体遵行余俱依拟
　　○以抄没徐性善盐引准查发变价济边
　　○以直隶按臣连标参劾守备朱邦宁着革任提问王承恩革任回卫
　　○总理河道潘季驯题称河防吃紧伏秋为严而臣三＜锍-釒＞乞休病已阽危湏有司道官画地巡行如有疏虞照地参究从之仍着在任调治用心经理督察
　　○辛酉起原任南京户部尚书魏学曾为兵部尚书兼都察院右副都御史总督狭西三边军务
　　○升太仆寺少卿唐尧钦为南京太仆寺卿
　　○礼部左侍郎兼翰林院侍读学士李长春以三年考满给与应得诰命准袭其子李□□□月□□祥入监读书
　　○以狭西按臣周盘参劾游击张光祖着革任提问○壬戌升刑科给事中陆懋龙为湖广右参政
　　○以山西守备袁镗为昌镇右车营游击
　　○兵科张栋等军政条议三事一议定奏察之期凡遇考选军政年分各省抚按各京营科道将所属武职严辩考选依期具奏俱限十月内到部类奏稽迟查参一议核举剌之典近武弁被荐者旋而被劾革任者旋而荐起皆因举剌不实宜核实疏奏不得任情枉公一议严紏拾之例往时武察紏拾内止于五府锦衣堂上外止于总兵及副总兵有府衔应自陈者今宜严加核察凡副参游击掌印都司及锦衣南北两司悉听紏拾毋淂漏网部覆着如议行○兵部题兵科张应登等摘陈四议一曰虏酋东归宜防其狡在延绥宣大当抹马厉兵明烽远谍先严战守之具一曰收复番族宜固其志先于葱山龙洞诸岭设柴塘加烽堠司以番首监以哨兵且筑堡绰逻以便瞭望一曰沿边哨探宜速其报多选的当夜役给以兼人之饷仍同番兵为导一有声息随即飞报各该督抚具奏庶无失事一曰将官勇怯宜别其用副总兵陈霞与总兵张臣争礼已经该部调处但陈霞多言其贿虏怯懦湏革任立功张臣身先血战养疮杜门急促其出以收完绩有旨防虏处番等事宜着该经略督抚官查议停当行陈霞依拟降用
　　○调昌平游击章接为宣府东路游击
　　○工部尚书曾同亨题该监成造  上用冠顶袍服等项自嘉隆二朝至万历七年银额止六百六十两节加至十年遂有二千一百余两于时本部争执十三年蒙减半送用十六年复照十年处给今且以渐增加几至四倍且两奉  明旨已经减半乞查例节省著为定＜矢见＞有旨该监岁用不敷着照十六年例处给
　　○甲子升南京太仆寺少卿施策为南京鸿胪寺卿升光禄寺少卿赵卿为太仆寺少卿
　　○升户部郎中刘际可为山东左参政程宗伊为江西副使
　　○山西参政张世烈以疾准致仕
　　○以浙江角□羊官至嘉善县被劫罚佥事方万策俸二个月通判曾维伦等各住俸戴罪拏贼务期必获
　　○户部尚书石星题按臣樊玉衡所疏屯政四议拟上请行一曰广招佃抛荒地土听小民开垦一应招垦事宜专责掌印官经理不得滥委佐贰以滋侵渔一曰清隐伏凡有隐占土田者许令自首免罪其达官地土果系达官子孙照见在品级免科如势豪影占达官及赘婿假子私相顶者悉照例首免倘经告发一体治罪一曰严稽核查屯粮官员俱以完及八分为准未完二分听御史至年终视岁豊歉并查屯户有无拖欠分别参处一曰重劝惩凡京外卫所徵收屯粮如期完角□羊者一体奖荐如玩职逋课亦听参劾各屯田御史差满之日严加举核诏如议行
　　○海西友帖忽里等卫女直夷人伯扯等二百九十六员进马五百九十二匹赏给如例
　　大明神宗显皇帝实录卷之二百三十三
大明神宗显皇帝实录卷之二百三十四
　　万历十九年闰三月丙寅朔彗入娄
　　○大学士申时行男用嘉赘于故给事董道醇因就试浙江中式有言其越省弊中者时行奏请覆试  上以无私不必再试至是御史李用中复言之时行请革其子举人准承荫入监并恳乞休  上优答之命供职如故
　　○升侯先春户科吴之隹刑科俱都给事中李汝华叶初春户科俱右给事中升礼部郎中吕兴周为光禄寺少卿
　　○升南京通政使司右参议胡用宾为南京太仆寺少卿
　　○先是御史任应徵参山西抚臣李采菲御寇疏玩山西学臣范守已督学纵恣宜从罢斥部覆李采菲回籍听调范守己调别省用各从之○丁卯调狭西按察使刘葵为山西按察使驻劄偏关管偏老岢岚等处兵备
　　○补原任河南道御史傅光宅除原职
　　○狭西道御史傅霈以患病回籍
　　○户部题称山西总督抚按所议清屯政以增军饷事谓本镇屯田并无失额混冒因管徵皆属武弁甘心参罚以致拖欠湏严行该道加意清查如贿通拖欠者坐赃参处该道亦照分数参罚其抛荒屯地设法开垦以垦多少量行奖罚所议增积贮以恤军乏宜乘时召买设法催徵严行各道备将收贮粮料造册报部其节年带徵并见年应徵屯粮勒限完角□羊着如议行
　　○以山西守备刘一藩为昌平游击甘肃水泉堡守备丁昴为洪水堡游击
　　○福建所属建安瓯宁政和浦城诸铁炉旧已禁开其宝豊遂应二银坑邻近有支提寺奸宄易藏僧大迁等称奉赐藏经将铜物旗仗等件贮住又海上有番僧欲效香山故事乞内地建寺抚臣曹参鲁请将支提寺僧移入省城寺中并申矿禁其海上勾番者分别首从照私通日本禁例重治贩广□船许至高州部覆从之
　　○时边将听凭夜役辄行妄报军情如总兵张臣称吉酋蓄谋报复或称谋犯河州或称垂涎凤翔祭祖西安种种虚妄摇惑军机经略郑雒请一体申严侦探务得实情有如前讹传者参治部覆以闻仍乞勤瞭望密侦谍其一战守机宜悉听经略督抚指授从之
　　○己巳昌平州地震
　　○太仓银库岁入三百七十四万五百两有奇岁出京官俸□价等银六十三万两各边年例等银三百四十三万五千余两所出已浮于所入而银库各项济边止收有七十余万户部请酌议列款以便阅视诸臣一议边储文册例分旧管新收开除实在造报宜核一议家丁有各等名色粮饷亦有单□只有马无马殊支宜逐款分别毋淂混冒非大举战阵不许滥收糜饷一议武学止于两京不及各省乃蓟镇独有遵化密云永平等三学宜查裁革一议将领如辽东近日用兵以来假称报捷冒功授官者甚多在蓟镇一边分为四镇一镇又分三路设官比原额几二十倍在宣大又多罢闲答应各将领应留应革宜加查议一议各边将领有占用杂流书记轿夫牢伴马匹者又有私放军士买闲雇点及役见军采运者宜各清汰一议各边城堡应停缓者即议停缓应修筑者必较量尺寸勘定实费毋致侵耗一议器械务期精美以资战守至于战车先当审度地势量造勿得虚费一议各边军士逃亡马匹倒死严查扣除其开报责之将官如有隐匿听部科查参一议蓟镇滦汉二营先议归并其车营无禆教练亦应并裁一议各边年例皆当年给发惟辽东延绥因先年水旱预发饷银今遂沿以为常宜乘此二镇年豊多方酌处以复原额一议鴈平道册报积银积粮积布除借给抵灾济饥及修建等项外尚剩十八万有余宜通行各镇备查各道有无积贮以课功能一议宣大山西三镇节年市马加增比之原额不啻数倍宜申明约束以某年为准不许要胁增添一议各镇置买市货近改委府佐官稍闻莭省所省何在先年大同预借市货银两所逋何因及今停革扯酋市贡存留见充何用又各夷马变价多为将吏所侵应一一清查以省增讨一议各边兵马钱粮俱有定额嘉靖四十五年议定经制万历九年刻有会计录迩来增减不一所载数目俱不相合宜申明画一将查明裁革见在等项逐款贴注仍造册奏缴上曰近来边费浩繁财用匮乏依拟着阅视官会同各督抚等官详议停妥具奏定夺
　　○予原任刑部尚书刘应节照例祭葬应节山东人由进士除户部主事历任转升至兵部右侍郎兼右佥都御史总督蓟辽保定以敌台工完升俸二级以御虏大捷升右都御史照旧总督后以南京工部尚书改兵刑二部尚书自陈致仕内节蒙钦赏十五次于万历十八年六月在家卒
　　○庚午西镇水泉之捷行勘已逾两月南山之捷题报亦复月余功次尚未具奏于是兵部题请核功贵实以防欺诈颁赏贵速以示激劝报可
　　○以万历十八年二月酋妇妣吉抢夺肃州地方查勘各该城堡将官疎玩之罪分别罚治毛臣罚俸三月朱鸾等提问朱正色姑免究
　　○盔甲王恭二厂旧例每三年总计正造盔甲铳炮等器共一万七千余件而营军数多复领戊字库原贮外角□羊器械修理充数部议各省直所角□羊军器减半折造务期精利如式至于两厂成造修造未尽事宜一并酌议一裁定两厂年例修造一酌议修理京营战具一预处门班官军盔甲一裁革料造名色一议吊铁甲以绵布易口袋一核实修造工价一议两厂旧器年久损坏及难用者改为废铜废铁给发以备打造俱如议行
　　○云南镇臣沐昌祚因其左右被劾乃以边警陈乞暂免提问候事宁定夺科臣题参今缅贼内侵孟养失守镇臣不急为地方立功而乃请为免罪何其忘公而急私也亟宜调度兵马削平缅乱不得因言退托并乘机渎奏候事宁之日将原参人犯奏请定夺部覆从之
　　○辛未调河南副使李三才为山西副使提督学政
　　○除补御史王之栋为江西道御史陈登云为河南道御史
　　○调补边道李春光为狭西按察使整饬洮岷地方兵备
　　○礼部题覆给事中王德完及御史何出光条议科场事宜一监临主考要内外同心勿以礼节形迹互猜一情弊有实迹者紏举其论文以典雅切实为主片词只字不可苛求一考官当简任得人临时＜锍-釒＞请钦定不拘资序以杜金□赞剌之端一帘官亦湏择选不必预定内外职事临时分委一阅卷不必拘房去取只论文字不拘定人数落卷仍再分房细阅毋得避嫌屈才俱依议行
　　○予原任礼部左侍郎兼侍读学士教习庶吉士田一俊祭一坛特给全葬一俊福建大田人以进士会试第一改翰林院庶吉士授本院编修历掌南京翰林院左谕德兼侍读玉牒纂修官国子监祭酒经筵讲官礼部左郎兼侍读学士教习庶吉士仍掌翰林院事以本年三月十八日卒一俊禔身甘守澹泊没无余赀在辟雍造士务饬准绳为众论所推云
　　○以协守山西副总兵朱永祚充五军营左副将
　　○以辽东边报孔棘马匹缺乏亟湏买补发给太仆寺常盈库马价银十一万七千七十五两着支给造册送部查考
　　○以四川抚按官李尚思等会荐将材除李应祥陈璘参革外将朱文达陈琳刘綎万鏊边之垣王之翰周于德附记将籍升用从之
　　○壬申  上谕内阁曰朕疾稍愈原朕之疾因火生痰成病故食少寝废尝服药饵未见瘳愈以致  庙享屡遣代行朝讲久废乃左右奸顽之所激辄痊又病兹见  上天示儆心甚忧惧反躬自咎乃知为小人之蛊惑以损朕之德行致  上天震怒星变垂戒奸恶小人朕今已斥逐谕卿等知之○又传  圣谕邢锐擅作威福结交宫婢与何成赵昇等通同金□赞剌都打发出去了
　　○大学士申时行等＜锍-釒＞奏皇威有赫  宸断不疑险邪既已迸除宫禁为之清肃且特涣德音深自引咎即禹汤罪己周宣侧身不啻过之从此  圣躬康豫  庙享朝讲可以次第举行矣
　　○癸酉大学士申时行题三月二十日一更后西北方有星如彗尾长尺余钦天监云在胃宿度近又在东北方室璧宿度尾长约二尺不胜惊骇顷奉  圣谕惓惓引咎责躬亦由臣等赞襄寡术有乖调爕至于大小臣工俱当省躬修职以答天谴
　　○升通政使朱孟震为都察院右副都御史提督鴈门等关兼巡抚山西地方
　　○以山东安丘县强囚越狱旋即焚毙治知县陈有余疎虞之罪着罚俸三个月其道臣赵钦汤田畴以驻劄不同城免究
　　○甲戌赐四辅臣鲜藕各三枝
　　○升狭西延安府知府石维芳为狭西副使驻劄宁夏
　　○除补贵州副使王恩民为河南副使专管修河
　　○以辽东抚按官参备御王宗尧失事行贿求免宜革任提问参议傅霖力却夜馈丕振风裁委应纪录从之
　　○乙亥以巡关御史张鹤鸣劾参将袁日章贪肆衰迟提调张洙昏愚不简俱革任回卫
　　○是日广东庆远府地震
　　○丙子升左通政杜其骄为通政使
　　○兵部题科臣叶初春条议内二款一议清勾凡卫所无丁而混勾不得角□羊伍而故纵者该卫所官参奏重治并行州县于大造军政之年查明注定无听隐匿私脱倘有清勾照册施行一清占役谓较役之设本备侍卫巡缉之用经奉明例伯准二十名都督准十名乃有退闲武职仍役占较尉以致虚糜月饷甚至摉括余丁另募帮差宜严查核违者参奏着如议行
　　○兵部题御史杨镐＜锍-釒＞称驿传旧法宜守而议例当守＜宀十见＞乞会同酌议申明施行  上曰驿递事宜屡经裁酌定议颁布通行各该官员自不肯体国恤民奉公守法如何辄要更改只照旧行不必会议
　　○升副总兵童元镇为都督佥事挂印充总兵官镇守广西地方
　　○狭西庆阳府通判陶万象以被劾问勘事情虽半影向而所坐有索火耗短马价受节仪三事着追赃完日为民
</div>
    <div class="pagination">
<a href="明实录神宗实录_page149.html">上一页</a><span>...</span><a href="明实录神宗实录_page145.html">145</a><a href="明实录神宗实录_page146.html">146</a><a href="明实录神宗实录_page147.html">147</a><a href="明实录神宗实录_page148.html">148</a><a href="明实录神宗实录_page149.html">149</a><span class="current-page">150</span><a href="明实录神宗实录_page151.html">151</a><a href="明实录神宗实录_page152.html">152</a><a href="明实录神宗实录_page153.html">153</a><a href="明实录神宗实录_page154.html">154</a><a href="明实录神宗实录_page155.html">155</a><span>...</span><a href="明实录神宗实录_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
