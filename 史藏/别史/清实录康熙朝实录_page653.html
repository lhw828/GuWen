<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 653 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 653 页/共 681 页</h1>
    <div class="content">○丁卯。上至热河。驻跸行宫。　　

○戊辰。议政大臣等议覆、抚远大将军允禵疏言、臣遵上

□日不出口外、驻扎西宁、相机而行。将每佐领下、鸟枪护军各一名、令公策旺诺尔布带领、驻扎凉州每佐领下护军各一名、令副都统宝色带领、驻扎宁夏之喀喇沁等处蒙古兵、令都统楚宗带领、俱到索落木驻扎。将庄浪驻扎每佐领下、马兵各一名、令都统汪悟礼、副都统伊礼布带领、凉州所剩每佐领下、乌枪马兵、各一名、令副都统宗室赫世亨宗查布带领俱到波罗和邵驻扎、以之宣扬声势。再将宗室等分派。令平郡王讷尔素、公诺音托和、揆慧、简亲王之子永谦、镇国将军敬顺、苏尔臣、奉恩将军华玢、闲散宗室吴尔浑等前往波罗和邵驻扎。此各路兵马、俱令于四月尽间起程。于九月内进口喂马。自阿什罕之站起、前至索落木、安十五站。每站各设马二十匹。自索落木之旁通柴旦木之路安五站。应各设马十五匹。每站派设固原之绿旗兵各十名青海之兵、亦各派设十名。再据策旺诺尔布称若调取青海之兵六百名在军营左近驻扎、则于巡守、并汛界之差遣等事甚有裨益。是以行令青海首领于伊等两翼各派兵三百名将兰州所剩护军一百二十九名。马兵八百七十一名俱调赴西宁驻扎。查见今既调兵赴口外驻扎则汛界巡守之事甚要。应将所调青海之六百名兵令在汛界巡守之处、不时小心防守。仍令扬言、大兵目下两路进巢□刀。从之。　　

○议政大臣等议覆、甘肃巡抚绰奇疏言、见在甘凉喂养之四千九百骆驼暂且不用。令喂养骆驼官员等带领兵丁择水草佳处牧放。其购买之一千六百余骆驼随到即分与牧放骆驼之官员等令其牧放再甘凉所喂之马骡、并驻扎甘州之山西一千步兵所带马驼见今既无使用之处亦令其出青于文到日、停给草料应如所请。从之　　

五月癸酉朔。　　

○甲戌。升浙江湖州副将马焕、为山西大同总兵官。　　

○乙亥。仁孝皇后忌辰。遣官祭陵。　　

○丙子。议政大臣等议覆、四川总督年羹尧疏报、臣等前闻西藏送回官兵之信、恐贼有奸计、曾经奏请、委永宁道高其佩、前往料理。今众兵陆续至里塘者、共三百七十人。其未到者、不过数十人。其间并无奸计。道员高其佩、不必前往里塘至此一项满汉、兵丁到省时、臣等将满兵、归入荆州满兵内汉兵、归入臣标一同操练、以侍将来调遣应如所奏。从之。　　

○丁丑。夏至。祭地于。方泽。遣散秩大臣伯法尔萨行礼。　　

○兵部议覆、四川总督年羹尧疏言、越巂地方、尽属崇山峻岭今建昌属卬部宣抚司土司岭安磐革职。若一旦改土归流、恐别生衅端。岭安磐所辖地方宜暂令其弟岭安柱护理俟岭安磐子岭天长年□山戊不□合例之日另请承袭。应如所请。从之。　　

○翁牛特多罗杜楞郡王和硕额驸苍津喀喇沁多罗额驸门都、来朝。　　

○戊寅。谕户部朕幸热河见一路、麦苗盈野、收获必丰。但麦熟之□山戊不□往往雨水过多朕留心稼穑历年最久深悉其故。尔部即传谕直隶河南山东山西并口外地方速将已收之麦晾乾入屯收贮不致潮湿霉烂、则今□山戊不□所收足用二年矣。　　

○己卯。赐故和硕额驸孙承运恤银二千两。遣署内务府总管郎中海章、经理其丧。内大臣侍卫等、往奠茶酒。发引时、仍命往送。予祭葬如例。　　

○庚辰。升正红旗护军统领杨都、为镶红旗蒙古都统、仍兼护军统领。护军参领吴广、为镶白旗蒙古副都统。　　

○升广东碣石副将游观光、为碣石总兵官。　　

○癸未。议政大臣等议覆、振武将军傅尔丹等疏言、据巴林多罗郡王额驸吴尔衮等称、内地扎萨克官兵、俱各预备米粮牛羊马匹前来一年之后、按月给官兵两只羊价、银一两。跟役一只羊价、银五钱。见今羊价腾贵原给之口粮银两、不敷食用。请将内地扎萨克官兵、并跟役、每只羊价俱折银一两给散其喀喇沁之一千兵归化城之土默特一千兵、并来种地之土默特一千兵、应得羊价银两亦照此支给。查将军傅尔丹等军前见添发黑龙江等处兵、三千目下既不进兵、应令将满洲、蒙古绿旗官兵内查有残废老病者发回一千余人。将此发回兵丁之粮饷、酌量添给蒙古兵丁从之。　　

○工部议覆、河南巡抚杨宗义疏言、仪封县白家楼河势。因北岸忽长沙嘴、淤积成洲以致全河大溜。逼归南岸逐渐坍至堤根甚属危险须于大溜顶冲之处建筑挑水大坝一座、以当冲激。再下护崖等埽以资防护。应如所请。从之。　　

○乙酉。遣官祭关圣帝君。　　

○喀喇沁多罗杜楞郡王伊达木扎卜、来朝。　　

○丙戌。升国子监祭酒花鄯、为内阁学士兼礼部侍郎。　　

○以詹事傅缮署理甘肃按察使司事务。　　

○兵部议覆、广东广西总督杨琳疏言、广东沿海险要地方。修造炮台城垣汛地、共一百二十六处。盖造营房、共一千三百八十间。拨守官兵共三千九百九十一人。安炮八百零七位。但各炮台、悉系踞高临险。海风潮气、易于残缺。是必定

□山戊不□修保固之法方为永远善后之图请嗣后责成州县官不时查看一有损坏立即修整应如所请。从之。　　

○刑部等衙门议覆差往浙江审事礼部侍郎王思轼等疏言浙江正考官编修索泰应允侍读学士陈恂嘱托将陈凤墀中式陆续借陈恂银一千五百两。应拟斩、监候秋后处决倩人作文、寅缘中式之陈凤墀、营谋关节之陈莘衡陈恂应拟绞、监候秋后处决陈凤墀之父陈文炽往陈恂之子陈钰家、取回关节陈钰接受银两转付俱应拟绞、监候秋后处决。费我功央伊岳父陈恂营谋关节未曾中式。应拟杖徒代陈凤墀作文之段志闳、照例枷责索泰等所得银两并费我功所许银两俱追取入官。同考官知县洪晨绂、照例革职副考官检讨张懋能、应降二级调用应如所拟。从之。　　

○丁亥。兵部题正白旗满洲都统和礼将世袭佐领、指称旧管佐领甚属不合。应将和礼革职、枷责得上□日、和礼著革职、免其枷责。　　

○庚寅。皇三子和硕诚亲王允祉、恭请上幸王园、进宴。　　

○辛卯。议政大臣等议覆、差往西吉木等三处、定设疆界之理藩院员外郎巴福寿疏报、臣将厄鲁特贝子阿拉布坦、并伊所属之台吉阿尔萨郎、贝勒额尔得尼额尔克所属之寨桑库鲁克、贝子车臣所属之护卫车臣藏布等传齐。会同西吉木等三处官员将设立疆界情由示知。据贝子阿拉布坦等称青海人等、荷蒙圣恩焉敢吝惜兵民耕种之地土但于可以耕种之地外留我等游牧处所并所属人等种地之处足矣臣查西吉木等三处种地之所原系锡拉果尔蒙古人等游牧地方。蒙古不曾种地、而兵民业已耕种、所有空地蒙古人等、照常游牧其达里图地方、有车臣贝勒属下人等与兵民遵循水道相杂耕种因西吉木之水源、俱系淖泥草墩之地、不甚耕种是以蒙古人等于此游牧。循水之下流、兵民与贝勒额尔得尼额尔克以及贝子阿拉布坦属下人等业已在水之两岸交错种地遂会同地方官员并台吉、寨桑等将兵民蒙古人等见今交错耕种地边、立号为界、不令逾越。应行令巴福寿将伊所设之疆界交明巡抚绰奇而回。从之。　　

○科尔沁多罗郡王罗卜臧喇锡来朝。　　

○壬辰。刑部等衙门议覆、差往河南审事刑部尚书张廷枢等疏言、南阳府淅川县把总罗士英营内效力之民杨四、因赌博被知县崔锡枷责。兵丁王爵等不平、向知府沉渊告理。知府不允。遂聚众将沉渊擡至教场围辱。应将王爵等照光棍为首例、拟斩、立决。为从之刘长子等、拟绞、监候秋后处决。游击王洪道、素与知府不和、纵令兵丁、将知府围绕教场凌辱。又违总兵官令箭、不谕兵丁解散。应拟斩、监候秋后处决。把总罗士英、应杖责、发边卫充军。总兵官高成、平素既不能严朿兵弁、事后又不题参、应照溺职例革职。应如所拟。从之。　　

○乙未。巴林固山贝子扎什那木塔尔、阿霸垓辅国公德木楚克、来朝。　　

○丁酉。阿禄科尔沁台吉垂木聘尔、来朝。　　

○庚子。土默特多罗达尔汉贝勒阿喇卜坦、来朝　　

六月。壬寅朔　　

○甲辰。以多罗贝勒满笃祜为正白旗满洲都统　　

○议政大臣等议覆振武将军傅尔丹等疏言臣等遵上□日差贝勒丹津多。尔济等、前往会同将军富宁安等公议巴尔库尔。并阿尔泰两路官兵之马畜军器口粮、俱已敷用。今年进兵袭击、毫无迟滞。但见今业已差人到策妄阿拉布坦处、俟使臣回日、如策妄阿喇布坦、仍前巧饰推托、即于来年两路约会进巢□刀今□山戊不□可暂停袭击。查两路兵马、驻扎有年。前□山戊不□进往袭击未得深入。今年虽差使臣前往、应乘兵丁马匹肥壮人力整齐、会议袭击。但今时候已迟、应令停其袭击。行文与两路将军预备来年进巢□刀。从之。　　

○丁未。科尔沁和硕卓礼克图亲王巴特麻、来朝。　　

○四川总督年羹尧疏报、探得西海各部落近因贝勒达颜病故、各有吞并之意又闻策零敦多卜、见令左哨头目春木盆尔、带六百余兵、过喀喇乌苏河、前往青海。又闻发兵八千来藏、已至业尔根克里野地方。臣思自藏至打箭炉、南路险远。北路平近。里塘见有大兵、南路可以无虞。惟北路宜预为之防。臣等已调兵防守中渡河口。又酌调提标兵丁、于打箭炉附近地方驻扎、防守霍耳一路。报闻。　　

○辛亥。封固山贝子允禟女、为郡君授其壻麟布、为多罗额驸。　　

○吏部议、浙江正考官编修索泰系工部左侍郎常泰保举。令索泰、因科场作弊拟斩、应将工部左侍郎革职留任常泰、革任。从之。　　

○乙卯。谕刑部重犯人等、去年恩诏释宥者甚多见今内外人犯无几。今年朝审秋审俱著停止。　　

○予故西安副都统马海祭葬如例。　　

○工部议覆、河道总督赵世显疏言萧县顺河集、睢宁县王家堂桃源县半路刘、下坝颜家庄、宿迁县谈家道口、夏家桥等处、俱系顶冲大溜甚属危险。必须建坝帮堤以资保障。应如所请。从之。　　

○丙辰。敖汉和硕额驸多尔济拉什多罗额驸罗卜臧、来朝。　　

○丁巳。转工部右侍郎署理湖广总督事务满丕为左侍郎。升内阁学士穆尔台为工部右侍郎。　　

○议政大臣等议覆、都统法喇等疏言、臣等遵上□日、将绿旗兵、令副将岳钟琪带领先行。臣亲领满洲兵、至打箭炉。据副将岳钟琪等称、一到里塘、即将达哇拉木渣木巴、第巴色布腾阿住等、传齐安抚。伊等出言抗拒、不给人口数目。因擒拏达哇拉木渣木巴、第巴色布腾阿住、并跟随之人。臣等随讯问伊等领兵前来、窃视我兵形势情由、俱各承认。理应奏请正法。但伊所调之蛮人众多。迟则恐生事端。故将达哇拉木渣木巴等七人、俱已正法。随安慰里塘所属地方。并宣谕巴尔喀木等处。又令副将岳钟琪、领绿旗兵一千名、进取巴塘。查都统法喇、前进招抚巴塘。招抚后、即驻扎巴塘防守。不可不发兵接应。应行令护军统领噶尔弼、并总督年羹尧、将见在打箭炉之满洲绿旗兵内、酌量添发法喇处、见在成都之满洲兵内、酌量派往打箭炉驻扎至巴塘离云南中甸不远。应行令都统。武格、侦探准噶尔之信酌量带兵接应。松潘离打箭炉。亦不远应行令副都统宁古礼等、亦侦探准噶尔之信、酌量领兵援应。从之。　　

○都察院题、旧例五城一应事件、俱五日一报臣衙门。今五城止将审送刑部事件呈送、两有一次奏闻。其本城自理案件并不呈送、无凭查察。或恐承行司坊、借端生事扰民亦未可定。请嗣后令五城官员每日进署办事所行案件、俱五日一次报臣衙门。依限完结。若将案件迟延、不于限内完结。或有纵容衙役、混行讹诈等事。即行题参议处。再各部院交发兵马司、羁禁缉拏要紧人犯。令兵马司一面羁禁缉拏、一面申报臣衙门。又查定例、兵马司正指挥拏获逃人三十名、副指挥、吏目、拏获逃人十五名、各加一级。至特交缉拏之重犯、虽经拏获、无议叙之例。故拏获逃人者时有、而拏获要紧人犯者甚少。嗣后缉拏要犯、并逃人、能照数拏获者、准其加级。若只将逃人拏获、而不能拏获要犯者、不准加级。若知系要犯、与逃人、不行查拏、而纵容在其地方者、察出题参交部严加议处。从之。　　

○己未。吏部议覆、河南巡抚杨宗议疏言、驻防满洲官兵省分皆设理事同知、或通判一员。今豫省既有满兵驻防、亦应循例添设。应如所请、于开封府、添设理事同知一员。从之。　　

○庚申。喀喇沁和硕额驸纳穆赛、来朝。　　

○壬戌。四川总督年羹尧、护军统领噶尔弼疏报、探得策零敦多卜、领兵六千。止有二千系准噶尔之人。余皆迫胁而来者再同领兵之三济行事轻躁与策零敦多卜、不相和睦又有郭莽喇嘛系策零敦多卜之弟策零敦多卜调夫修理布达拉城池有欲为藏王率众归附之意臣等遥揣其情策零敦多卜、深知策妄阿喇布坦之残忍又与三济不和恐难保全、此亦必有之情似可密谕策零敦多卜、速来归顺使守西藏、令除三济以自效报闻。　　

○议政大臣等议覆、四川总督年羹尧、护军统领噶尔弼疏报、据副将岳钟琪等称里塘就抚之后、即遣人至巴塘招抚及领兵行至巴塘所属立登三木巴地方。前差往招抚之人带领喀木布第巴所遣之人来迎、情愿归顺。遂准其投诚。并令喀木布第巴开明户口数目、俟大兵一至巴塘、即来亲递。查巴塘既称已经招抚、应行令都统法喇、仍驻扎巴塘看守。从之。　　

</div>
    <div class="pagination">
<a href="清实录康熙朝实录_page652.html">上一页</a><span>...</span><a href="清实录康熙朝实录_page648.html">648</a><a href="清实录康熙朝实录_page649.html">649</a><a href="清实录康熙朝实录_page650.html">650</a><a href="清实录康熙朝实录_page651.html">651</a><a href="清实录康熙朝实录_page652.html">652</a><span class="current-page">653</span><a href="清实录康熙朝实录_page654.html">654</a><a href="清实录康熙朝实录_page655.html">655</a><a href="清实录康熙朝实录_page656.html">656</a><a href="清实录康熙朝实录_page657.html">657</a><a href="清实录康熙朝实录_page658.html">658</a><span>...</span><a href="清实录康熙朝实录_page654.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
