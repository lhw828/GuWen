<!DOCTYPE html>
<html>
<head>
    <meta charset="UTF-8">
    <title>钦定续通志 - 第 142 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 142 页/共 284 页</h1>
    <div class="content">　　海红豆树髙二三丈宋祁益部方物畧云结荚枝间其子累累珠缀若大红豆而扁红皮肉白以似得名蜀人用为果饤
　　蒲頽子一名卢都子一名雀儿酥一名半含春一名黄婆嬭树髙丈余叶不凋冬花春熟小儿食之当果又有一种冬凋春实夏熟人呼为木半夏亦曰野樱桃无食子一名没石子【没一作墨】一名麻荼泽树髙七八大围八九尺子圆如弹丸酉阳杂爼云其树一年生无食子一年生拔屡子长三寸中仁如栗黄可噉
　　棎【音蟾】子南越丹阳诸郡山中皆有之其实如栗冬熟味酢见荆扬异物志左思吴都赋棎榴御霜是也
　　无名子生岭南山谷其实状如榛子波斯呼为阿月浑子
　　系弥子状圆而细赤如软枣其味初苦后甘可食见郭义恭广志
　　千嵗子出交趾蔓生子在根下须緑色交加如织子一包二百余颗殻中有肉如栗味亦如之见南方草木状夫编子树野生花连着实入鸡鱼鸭羮中味美亦可盐藏见南州记
　　蕳子藤生緑树实如棃赤如鸡冠核如鱼鳞生食味淡见齐民要术
　　山枣出广西肇庆府叶如梅果似茘枝可食见寰宇记隈支生卭州山谷中树髙丈余枝条而弱实大若雀卵状似茘枝肉黄肤甘见宋祁益部方物畧
　　杨揺子树有七脊子生树皮中色青黄味甘见沈莹临海异物志





　　钦定续通志卷一百七十七
　　钦定四库全书
　　钦定续通志卷一百七十八
　　昆虫草木畧【五】
　　虫
　　【臣】等谨按郑志合虫鱼为一部尔雅释虫释鱼各为一篇今谨依尔雅之例分为二部云
　　永嘉八辈蚕一曰蚖珍蚕三月绩二曰柘蚕四月初绩三曰蚖蚕四月末绩四月爱珍五月绩五曰爱蚕六月末绩六曰寒珍七月末绩七曰四出蚕九月初绩八曰寒蚕十月绩凡蚕再熟者皆曰珍珍子为爱左思呉都赋乡贡八蚕之绵即此又蚕褪一名马明退一名佛退凡蚕独自成茧曰独茧二三以上曰同功茧其内溃而渍湿者曰隂茧茧外蒙戎之衣曰茧黄蚕蛹一名螝蚕蛾一名罗见尔雅
　　蛶一名何见尔雅谭埽雕虫赋注以为即蚕蛹之别名
　　枫蚕一名丝虫出横州枫叶始生有虫食叶如蚕赤黒色四月吐光明如琴海滨人取作钓缗
　　石蚕一名石蠧蚕一名石下新妇今伊洛间水底石下有之状如蚕解放丝连缀小石如茧春夏羽化作小蛾水上飞
　　海蚕生南海山石间状如蚕大如拇指
　　雪蚕一名雪蛆生隂山以北及峨嵋山大如瓠味极甘美癸辛杂志谓之氷蛆又江隣几杂志云四川万山深出雪蛆如小猪无口足眼鼻俨如蛆形其身全脂
　　切片而食此尤雪蛆之异者也
　　穿木蜂黒色在人家檐椽穿穴如刀锥所钻能螫人竹蜂一名留师【方言注作笛师】蜂大如小指正黒色穴竹为巢蜜如稠糖酸甜可食俗呼鑚竹蜂
　　竹蜜蜂好于野竹上结窠大如鸡卵有帯长尺许窠与蜜并绀色可爱甘倍于常蜜
　　赤翅蜂出岭南状如土蜂大如螃蠏穿土为房食蜘蛛蛒蜂出巴中在褰鼻蛇穴内其毒倍常唐元稹诗云巴蛇蟠窟穴穴下有巢蜂即此
　　独脚蜂出岭南似小蜂黒色一足连树根不得去不能动揺物相感志名独足虫
　　火蜂其状如螽见五侯鲭
　　蠬蜂附橄防树而生虽有首足与木叶无异人取之者先伐树仆候叶凋而自见
　　折腰蜂南蛮记云出寜州沙中岸頽则蜂出土人烧冶以为琥珀
　　蚅一名乌蠋见尔雅郭璞注曰大虫如指似蚕诗蜎蜎者蠋毛传云桑虫也李时珍曰鸟蠋亦有五色者老则作茧化蛾孚子诸草木上皆有之在枸上者名枸虫入药广志云藿蠋香槐蠋臭
　　虿一名杜伯一名□一名蝎见广雅常为蜗牛所食以迹规之不能去人以气呵之亦不能动通俗文曰长尾为虿短尾为蝎本草云蝎紧小者名蛜酉阳杂俎曰江南旧无蝎开元初有主簿以竹筒盛过江至今往往有之为土气所蒸不能螫人南人不识呼为主簿虫草蛭在深山草中人行即着胫股不觉入于肉中产育为害石蛭生石上泥蛭生泥中二蛭误食之令人眼中如烟渐致枯损
　　【臣】等谨案郑志止载水蛭一条而未及草蛭石蛭泥蛭诸名今补辑
　　蝇一名羊见方言有数种苍者名苍蝇声雄壮负金者声清防青者名青蝇善败物巨者头赤如火号为景迹大而斑色者名大麻蝇茅根所化
　　蝇虎一名蝇狐一名蝇蝗一名蝇豹形似蜘蛛而色灰白善捕蝇
　　狗蝇赤色似苍蝇而扁冬蔵狗耳中
　　蠧甚繁桑蠧去气桃蠧治栁蠧治瘀血柘蠧破血枣蠧及茶蛀虫治聤耳出汁芦蠧治小儿饮乳后吐逆苍耳蠧一名麻虫治疔肿毒青蒿蠧治惊风皂荚蠧治蝇入人耳又有橘蠧大如小指首负特角桐蠧可入药
　　桂蠧形如新生小防产于桂树偷食蜂蜜人以入口即化为蜜甘香甚竒汉书南越王赵陀献桂蠧一器大业拾遗録隋时始安献桂蠧四瓶以蜜渍之皆指此竹蠧生竹中状如小蚕老则化为蛾淮南万毕术云竹虫饮人自言其诚髙诱注云以竹虫三枚竹黄十枚和匀每用一大豆许烧入酒中令人饮之勿至大醉叩问其事必得其诚李时珍以为即此竹蠧也
　　蜩有二种一曰蜋蜩一曰螗蜩见尔雅夏小正傅曰蜋蜩者五彩具螗蜩者蝘也皆五月鸣郭璞曰螗蜩俗呼蝉江南谓之螗蛦【蛦埤雅作】
　　【臣】等谨按方言曰蝉谓之蜩宋卫之间谓之螗蜩陈郑之间谓之蜋蜩郑志取之考夏小正及尔雅则螗蜩蜋蜩分明二物又案毛传云蜩蝉也螗蝘也据此则螗蜩又为二物矣故别出之
　　蚻一名虎悬【虎一作寕】四月鸣见夏小正一名蜻蜻见尔雅郭璞注曰如蝉而小方言云有文者谓之螓
　　【臣】等谨案方言云蝉小者谓之麦札有文者谓之蜻蜻【与郭注所引异】考尔雅札即蜻蜻方言分为二物误也又郑志云五月以前鸣者则正谓之蜩考五月以前鸣者惟有蚻不名蜩则郑志亦非也今并正之
　　一名茅蜩见尔雅郭璞注曰江东呼为茅截似蝉而小青色方言曰蜩蟧谓之茅蜩【茅蜩分青红二种在茅菅中亦五月时鸣】蜺一名寒蜩见尔雅郭璞注曰寒螀也似蝉而小青色月令曰寒蝉鸣
　　蜓蚞一名螇螰见尔雅郭璞注曰即蝭蟧一名蟪蛄方言曰秦谓之蛥蚗自闗而东谓之虭蟧【音貂劳】陶景曰蟪蛄小紫青色四五月鸣
　　【臣】等谨按荘子云蟪蛄不知春秋而离骚云蟪蛄鸣兮啾啾嵗暮兮不自聊故陶景以离骚为误而郑志云蟪蛄乃是寒螀则又与陶説异考郭璞注蟪蛄乃蜓蚞异名寒螀乃寒蜩别号风土记曰蟪蛄鸣于朝寒螀鸣于夕则寒螀蟪蛄为雨物明矣郑志牵合为一殊误今正之
　　金龟子大如小指甲俗呼红娘南人采之装以金翠为首饰之物
　　蝱一名蝱蝇一名盲蝇有数种木蝱最大而緑色如蜩蝉一名魂常一名王蝱一种蜚蝱状如蜜蜂黒色又一种小蝱名鹿蝱大如蝇皆能啖牛马血
　　【臣】等谨案晋语云蝱防之既多韦昭注云大曰蝱小曰防则鹿蝱当即防也郑志诸蝱未详其今补入
　　蟁【亦作蚊】一名白鸟一名暑虫一名黍民一名昬虫一名门下虫其大而斑者曰花蚊更有长脚长喙颀然如鸢鹳者曰水蚊即所谓豹脚也埤雅云蚊有昬市
　　诸虑一名奚相见尔雅谭埽以为即蚊也
　　蚋【一作蜹】似蚊而小性喜乱飞望之如雾故一名瞀芮庄子所谓瞀芮生于腐蠸者是也因雨而生见阳而死与蚊实异
　　蟆子一名乌蚊形圆黒色大如菜子元稹长庆集云蚋之小而黒者名蟆子即此録异记以为即五倍子所化也
　　【臣】等谨按録异记云峡江至蜀有蟆子视其生处即麸盐树叶背上春间生之叶卷成窠大如桃李名为五倍子收者晒而干之即不化去不然者必窍穴而出飞为蟆子矣据此则五倍子亦系虫郑志编入木误今附订正
　　浮尘子出蜀中微不可见与尘相浮上下故名见元稹长庆集録异记曰色白昼夜害人又溪蛮丛笑云蛮地有虫极细拭目难覩黑防着身抓搔不可耐名鸡末子此亦浮尘子之但色黒耳
　　焦冥【冥一作螟】一名细蠛一名婴蜺【蜺一作螝】见晏子列子及神异经所谓焦冥巢蚊睫者也
　　蛷防一名□蛷见广雅状如小蜈蚣色青黒足多而长能溺人影令人发疮如疿一名蛷螋一名蠼螋一名搜夹子一名磔蛸周礼赤犮氏凡隙屋除其貍虫郑康成注曰貍虫防肌蛷之属即此
　　【臣】等谨案李时珍曰蠼螋喜伏氍防之下故得此名考陆徳明经典释文云蛷音求又音俱则以蠼为蛷乃音之转非以伏氍防而名也且蛷喜隠居墙壁隙未尝伏□今正之
　　蝝一名蝮蜪见尔雅刘歆曰蝝蚍蜉子外传曰虫舍蚳蝝
　　【臣】等谨案郭璞注尔雅以蝝为蝗子未有翅者而复引虫舍蚳蝝之文以证之夫蝗子恶物去之惟恐不尽岂有舍之之理考説文蝝复陶也刘歆説蝝蚍蜉子董仲舒説蝗子也则蝝字原有二训春秋宣公十五年冬蝝生当从董説外传之蝝当从刘歆説而名蝮蜪也故韦昭国语注云蝝蝮蜪可食郭注合二为一遂不可通今附正之
　　傅一名负版见尔雅栁宗元蝜蝂传云蝜蝂者善负小虫也行遇物辄持取卬其首负之背愈重其背甚涩物积因不散卒踬仆不能起人或怜之为去其负苟能行又持取如故好上高极其力不已至坠地死
　　蚬一名缢女见尔雅郭璞注曰小黒虫赤头喜自经死故曰缢女异苑以为齐东郭姜所化
　　蝗有四尔雅曰食苖心螟食叶蟘【诗作螣】食节贼食根蟊陆玑诗疏云螟似虸蚄而头不赤螣蝗也贼似桃李中蠧虫赤头身长而细毛诗义疏云蟊长而细一名断蝥许慎説文云吏冥冥犯法则生螟吏乞贷则生蟘吏抵冒取民财则生蟊
　　【臣】等谨按説文云螟虫食谷叶者与尔雅小异附记于此
　　蚝虫窠一名蛅蟖房又名躁舍又名雀儿饭瓮在石榴树上者名天浆子在棘枝上者名棘刚子
　　白蜡虫大如虮虱芒种后縁树枝食汁吐涎粘于嫩茎化为白脂乃结成蜡处暑后剥取以和油浇烛大胜蜜蜡也虫始白色老则赤黒色乃结苞于树枝俗呼蜡种亦曰蜡子
　　【臣】等谨案蜡树大似冬青但蜡树子生青熟紫冬青树子则红色为异耳汪机本草彚编以为虫所食者即冬青树殊非今正之
　　紫□虫【□音矿】细如蚁出南海张勃呉録云九真移风县有上赤色如胶人视土知其有蚁因垦发以木枝挿其上则蚁縁而上生漆人折漆以染絮物其色正赤谓之蚁漆赤絮蚁漆即今紫□也又名赤胶又名紫梗紫□树名渇禀
　　云师雨虎霍山有之见遁甲开山图荣氏注云云师长五六寸雨虎长八九寸似蛭云雨则出在石内可炙食之
　　九香虫一名黒兜虫产贵州永宁卫赤水河中大如小指头状如水黾身青黒色至冬伏石下土人取之以充人事至惊蛰后即飞出不可用矣
　　蘹香虫生蘹香枝叶中状如尺蠖青色
　　厐降生岭南多在橄防树上形如蜩蝉腹青而薄其鸣自呼但闻其声而鲜能得之
　　蛱蜨一名蟞蛈见广雅一名胥一名蝶一名胡蝶一名风蝶一名挞末【末一作来】一名春驹其小者曰蛾蝶种甚繁唐滕王蝶图有江夏斑大海眼小海眼村里来采花子等名
　　花胡蝶橘蠧所化大如蝙蝠名曰鳯子一名鳯车一名车宁波志谓是梁山伯祝英台之魂又曰韩慿夫妇之魂黒而有彩者曰梁山伯纯黄色者曰祝英台其黒者名元武蝉又名蛱蝶又罗浮防蝶世傅葛仙遗衣所化人得其茧悬之经年蝶出虽千万里外必归焉枣猫生枣树上飞虫也大如枣子青灰色两角
　　芫青一虫而五变二三月在芫花上即呼为芫青四五月在王不留行草上即呼为王不留行虫六七月在葛花上即呼为葛上亭长八月在豆花上即呼为斑蝥九月十月复还地蛰即呼为地胆芫青一名青娘子斑蝥一名斑猫一名螌蝥一名龙蚝一名斑蚝地胆一名虵要一名青蟊一名青蠵一名青虹一名杜龙
　　度古一名土蛊蚓长二尺许稍触则断常趂蚓蚓化唯腹泥如涎有毒鸡食辄死见酉阳杂俎
　　独脚蚁出岭南一足连树根下止能动揺不能脱去青腰虫大如中蚁赤色一尾而尖有短翅能飞
　　蛆蝇之子也凡物败臭则生之
　　虱一名蠙见南楚新闻或呼为琵琶虫其子曰虮头虱黒身虱白皆六足
　　蚤【一作蛌一作防】一名疙蚤一名狗蚤一名跳蚤以其黒色善跳也齧人血很于虱
　　壁虱身扁而臭状如药中酸枣仁咂人甚于蚤虱一名木虱一名扁虱一名茭虱一名交蚤一名荐螕一名壁驼今谓之臭虫语称寒叮木夏叮肉元杨维桢有骂虱赋即指此
　　牛虱一名螕见字林
　　豕虱一名濡需见庄子
　　狗虱似胡麻故韩愈诗云胡麻撮狗虱
　　鸡虱极细难见人呼为鸡翕虫伏雌夏月多有之龙虱飞水田中与灶虫无别
　　沙虱一名防见广雅毒蛇甲中虫也一名蓬活一名地肺
　　竹虱一名竹佛子一名天厌子生诸竹及草木上初如粉防久便能动百十成簇形大如虱苍灰色蟫史云其矢成圑如粟饭悬竹篱间人取而洗烹食之甚益人水虱一名鱼虱似人虱而大长寸许生水中能化蜻蛉飞生虫状如囓髪头上有角李时珍曰此天牛别与鼺鼠同功故亦名飞生
　　丹戬状如鼠妇青股赤头
　　广虫一名地灶一名土鼈一名地蜱虫一名簸箕虫一名蚵蚾虫逢申日则过街故又名过街状如鼠妇而大与灯蛾相牝牡小儿多捕以负物为戏虎荟曰土鼈俗呼蚌虎蚌者屋蠧也此物气能禁蠧令蠧尽死故曰蚌虎
　　行夜一名负盘一名□盘一名气蠜李时珍曰负盘有三行夜蜚蠊防螽皆同名而异又云行夜与蜚蠊形状相但以有防姜气味者为蜚蠊触之气出者为□盘
　　油葫芦如促织而三尾不鸣不鬬见事物绀珠
　　灶马一名灶鸡酉阳杂爼曰灶马状如促织稍大脚长好穴灶傍俗言灶有马足食之兆
　　吉丁虫背正緑有翅在甲下出岭南賔澄诸州人取帯之令人喜好相爱
　　腆颗虫出岭南状如行夜褐色身扁帯之令人相爱叩头虫大如斑蝥而黒色按其后则叩头有声刘敬叔异苑云叩头虫呪令叩头又令吐血皆从所教杀之不祥佩之令人相爱
　　扁前生山中状如牛蝱赤翼
　　蛕【韩非子作蚘俗作蛔】腹中长虫也见説文一名人龙韩非子曰虫有蚘者一身両口争相龁也即此
　　蛲腹中短虫也见説文即蚧虫也【蚧一作□】一名□谭埽雕虫赋注云形小于虮身圆白有红喙在人皮肉间外有线路以鍼取之出尚能走
</div>
    <div class="pagination">
<a href="钦定续通志_page141.html">上一页</a><span>...</span><a href="钦定续通志_page137.html">137</a><a href="钦定续通志_page138.html">138</a><a href="钦定续通志_page139.html">139</a><a href="钦定续通志_page140.html">140</a><a href="钦定续通志_page141.html">141</a><span class="current-page">142</span><a href="钦定续通志_page143.html">143</a><a href="钦定续通志_page144.html">144</a><a href="钦定续通志_page145.html">145</a><a href="钦定续通志_page146.html">146</a><a href="钦定续通志_page147.html">147</a><span>...</span><a href="钦定续通志_page143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
