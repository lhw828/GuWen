<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 43 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 43 页/共 367 页</h1>
    <div class="content">　　○方泽坛工告竣
　　○中府署都督佥事佟登＜锍-釒＞称爵  上曰武官非勋臣不淂称爵今后改正行五府官应否与勋臣同班立下礼兵二部于是礼部言都督诸臣于殿下则当立锦衣卫官后而稍出其上与六部对侍门初立亦如之行礼后则与南北司无执事者同班而序于上命著为令
　　○阅视侍郎王宗沐言宣大二镇新平等堡各援兵营俱近市场迎送夷使人疲马瘦乞另给新平淂胜二堡马各三百匹军各二百平远等四堡马各二百匹军各一百名耑供夷使往来其沿海每城堡及宣府镇各驿堡亦给马匹有差马于市内关支军于老营拨补兵部覆可从之
　　○以昌平标兵营游击王有臣充参将分守山海关
　　○甲戌罢大同右卫参将吴昆先是阅视侍郎王宗沐言昆监脩本卫城工既速且壮又多节省特竣刑科歛以代经费为邀名计至若三镇同一脩工军士皆宜优恤山西一镇盐莱行粮岂可独靳幸当款塞应乘机修筑即虏或疑惧亦当晓服其心下兵部覆遂革昆
　　○大理寺覆奏绞犯陈镇情可矜疑淂旨炤例发遣
　　○乙亥贵州逆贼天界老巷负固倡乱按臣获以报枭之
　　○以湖广郴桂守备胡大忠佥书贵州都司
　　○丙子以抚治郧阳右副都御史王世贞为南京大理寺卿○丁丑承运库太监崔敏等以大婚用金珠宝石等引例请行户部采买于是户科都给事中光懋言事关君德虽微必矜费出民膏虽公必惜顷各边年例约于昔而倍于今而议脩河议开海议蠲赈无虗日焉况属两广军兴捉襟露肘而忽焉责办金珠宝石夫器用财贿燕私等物内府所掌大司农则典邦计以供军国之需者也一旦俾之货买金珠岂可为训户部覆如懋言
　　上不允而湖广道御史张宪翔亦＜锍-釒＞请停止报闻
　　○命延绥镇各兵备兼屯田复置榆林卫所管屯官从督抚石茂华请也
　　○总理河道右佥都御史傅希贽言山东兖东二府运河额编有见役夫有徵银夫共一万四十一名今查工程繁简酌量裁留见役夫六千七十五名存用革去徵银夫三千九百六十六名所徵工银按季角□羊贮府库耑备河工支用从之
　　○调太平寨参将谷承功于古北口以昌平车营游击卢述管太平参将事石匣营中军甯潮提调古北口
　　○庚辰以侍郎王宗沐勘阅过宣大山西三年内边务功罪赏总督王崇古方逢时巡抚郑雒吴兑崔镛及总兵等官各银币有差仍赐敕嘉奖罢雁平副使韩宰谪大同副使左熙同知贾兴等为民下参将原于天于理
　　○命太监孙隆苏杭织造
　　○壬午大学士张居正等请重修大明会典从之是日诏曰朕仰承  祖宗列圣之鸿庥获缵丕绪夙夜祗惧图维治理则亦惟我  祖宗之旧章成宪是守是遵仰惟  皇曾伯祖孝宗皇帝命儒臣所纂大明会典一书其于我  祖宗列圣创业垂统典章法度之详通变宜民因革损益之迹固已纲目具存足垂彝宪苐简编浩穰精核实难我  皇祖世宗皇帝尝见其一二舛误申命儒臣重加较辑比及进览迄未颁行似于  圣心犹有未当仰成先志有待后人且自嘉靖己酉以来及历二十余载中间事体亦复繁多好事者喜于纷更建议者鲜谙国体法令数易条列纷纭甲乙互乖援附靡准我  祖宗良法美意几于沦失矣今特命卿等查炤弘治年间创修及我  皇祖敕谕重修事理择日开馆分局纂修校订差讹补辑缺漏其近年六部等衙门见行事例各令遵炤体例审订折衷开具送馆卿等督率各官悉心考究务令诸司一体前后相贯以成一代画一经常之典昭示无极庶副朕法  祖图治至意其总裁副总裁及纂修等官职名并合行事宜陆续开具以闻
　　○以刑部右侍郎陶承学为本部左侍郎改掌通政司事工部右侍郎王好问为刑部右侍郎吏部以左侍郎缺推好问位承学上  上命承学为左而好问为右
　　○升湖广左布政使徐学谟为右副都御史抚治郧阳
　　○铸给工部盔甲厂节慎库验试厅各关防
　　○山西巡按御史孙代以乐昌王长子廷堧私娶王氏生子龄儿不报宜炤宗藩条例编入王氏户内为民礼部覆请  上曰宗室滥妾所生子女于例固不许请名请封乃至令改姓易籍发为编民殊非情理会典此例其议拟改正行
　　○蓟镇属夷炒蛮挟赏不遂潜犯古北口参将苑宗儒及原任总兵汤克＜宀十见＞中军傅楫千把总高大朝苏学追至十八盘山死之巡按御史刘良弼＜锍-釒＞劾失事将领及提调入卫官高廷相等因及密云兵备钱藻总兵戚继光抚臣杨一鹗而兵科都给事中裴应章则以训练南兵全无实用废时玩寇重继光罪兵部分别覆奏  上曰古北素称岩隘属夷淂窃入为寇损军折将边备废弛可知兆姑免议其夺继光一鹗俸镌藻臣级寘廷相茂于理仍治弃将先逃者之罪首抄蛮先革抚赏另议处置秋防伊迩毋再疏虞驳应章复＜锍-釒＞驳兵部为诸臣角□羊脱且主将兼统全镇有失均宜坐罪岂淂以大小远近坐令推避致失事机  上报闻
　　○大同入卫游击将军尤继先守新平三堡延绥入卫游击将军李栋守宣府西路柴沟堡固原游击将军李东旸守山西西路偏头关延绥镇入卫游击孙世武守大同北西路各管参将事
　　○以广东南韶守备张銮佥书广西都司万全都司佥书倪尚忠掌司事掌大宁都司事周一凤充大同中路参将
　　○以虏犯镇静诏夺该镇守备潘焘等俸下指挥李国相宋承恩于御史
　　○以山西掌印都司刘大中充宣府顺圣川蔚州参将调密云辎重营游击陈伯怿于昌平标兵营福建都司佥书史臣充昌平永安车营游击
　　○癸未命大学士张居正等充纂修大明会典总裁
　　○礼科都给事中李戴等条上两京科场四事一曰慎选分较二曰互简遗卷三曰严对印号四曰预禁诈骗皆切时毙淂旨如议行
　　○甲申直隶巡按御史刘天衢言各处监兑主事或偏为民或偏为军甚至苞苴大行听军民角力而不之顾承委水次者又皆州县佐领豪弁率横加诟谇监兑不能驾驭或至脱身避卧楼舡若罔闻焉宜专敕风力集臣一员会同行事下所司部覆寝之
　　○巡抚辽东兵部右侍郎兼右佥都御史张学颜乞移荫庶弟学夔许之
　　○赐刑部左侍郎王宗沐父已赠右副都御史王训母已封大淑人郑氏祭葬如例
　　○升宁远堡守备范子忠清水营守备陈保量靖远营守备张懋勋并充游击领固原延绥军入卫
　　○总理河道右佥都御史傅希贽言南旺乃粮艘往来要区素称大浅二年议一大挑每春秋兴工輙于粮舟有碍宜仿济宁月河制建通河一闸遇大挑则舡只俱出月河工毕仍出大河用夫约九千名用银约四千七百余两下所司
　　○乙酉大学士张居正等请以礼部尚书兼学士马自强礼部左右侍郎兼侍读学士汪镗林士章少詹事兼侍读学士申时行王锡爵充修辑会典副总裁官左右中允兼编修陈经邦何雒文右赞善兼检讨许国陈思育修撰赵志皋田一俊徐显卿张位韩世能于慎行朱赓李长春孙继皋编修沉渊习孔教范谦黄凤翔刘瑊盛讷黄洪宪刘虞夔刘元震公家臣史钶余孟麟王应选简讨刘克正刘楚先王祖嫡赵用贤充纂修官礼部仪制司郎中兼司经局正字马继文大官署署正成楫充催纂官管典籍事右评事沈洧詹事府主簿兼正字何初孔目杨士廉充收掌官大理寺右寺正刘大武右评事张德化刘叔龙王赞衮郑瑶顺天府通判陈珩良酝署署丞高民怡中书舍人包渐林试中书舍人吴果顾祖源吴庚汪民敬鸿胪寺主簿程大宪马继志署丞赵应宿孙说章如铤谢用枢汤应龙崔光弼吴子像陈晋卿杨继成序班  伯辉沉云庆王延年孙承爵王国新丛文光刘瑄田畯马应乾译字官序班田东作监脩馆办事主簿周大圭充誊录官  上报可时马自强等方纂修  世宗实录诏不妨以原务兼修
　　○丙戌升左通政倪光荐为通政使
　　○以江西按察使金立敬为湖广右布政使
　　○建州贡夷留住等以沿还不为馆谷驿官复折棰笞之车户驱其侪下车卒碾死又以死革其赏具＜锍-釒＞闻  上命地方官查处于是辽蓟巡抚杨一鹗张学曾各奏海西请夷强悍佐以积年伴送奸人妄求銕器违禁诸物不得捏奏欺罔下部议令抚按宣谕惩禁其廪给车马所司亦毋淂短少稽迟
　　上然之　○改神机三营游击毛策于大同密云奇兵营指挥佥事许茂杞充辎重营游击
　　○己丑以司业戴洵改左中允兼编修充会典纂修官
　　○复除浙江道御史赵应元于河南道
　　○以河南右参政李廷龙为江西按察使
　　○兵料都给事中裴应章上言时值秋高土蛮志愤于卧薪俺答年衰于拱木城台修而工多捏报军法肃而交横如昨入卫之卒展转于道途兴作之军疲劳于板畚互市之钱粮日见增加兑换之胡马半皆倒损将官慕节省虗名士卒受侵渔实害他如地震断流变迭见于蓟东锋镝疮痍民重困于辽左种种可虑宣大山狭互市必预期约日共举弗淂彼此参差致生他变蓟昌则密迩都城环护陵寝策当以守为战辽东则无险可乘而将士用命策当以战为守下所司○辛卯调广西右参议张岳于河南江西副使杨愈茂于山西
　　○升山西平阳知府胡来贡为本省副使
　　○升编修沉渊为司业
　　○吏科右给事中李盛春条议五事一银库羡银不必相仿相胜致收放之时轻重其手一京通各仓收粮除尖耗外有罚装捧指等毙给羡有运官及衙蠹通同侵索指称花费或因旧欠扣留等毙宜悉与蠲涤一太仓库银原以备边近以寄廊料价不足借支给商以后角□羊到颜料价银查无应给商价即贮太仓以补偿原借一近来婚丧宴饮服舍器用僣拟达礼法制罔遵上下无辨必严行申饬不许仍前靡僣一凡有司徵粮宜审缓急不许混徵其有灾伤兵燹查实方与蠲减不许混报一应起角□羊钱粮俱差官类角□羊钱粮俱差官类角□羊不许以数两数钱佥角□羊一人  上悉从其议
　　○户部覆江西抚按杨成等奏清江县樟树镇商货凑集盗贼渊薮近议增兵防御颇淂宁谧而费无从出查本镇原设税课司额角□羊商税每年一百七十二两顷别委官代榷遂十信之其改选廉能官监税以旧额角□羊部余悉留饷新兵著为令从之
　　○改贵州猱平等塞隶贵阳府先是抚按严清等言猱平等二十四塞原隶卧龙司乃屡为丹行司罗继袖所占争夺仇杀至勤抚剿不如竟属贵阳府而以大龙司土舍龙见图领之便淂请
　　○命修撰于慎行申时行等轮流日讲兼充经筵讲官
明神宗显皇帝实录卷之五十一
　明神宗显皇帝实录卷之五十二
　　万历四年七月壬辰朔  上时享
　　太庙
　　○命太常寺分遣道士二十三人赍香帛诣  先圣及  历代帝王陵寝所在有司正官以八月廿三日行礼
　　○升通政司左参议李勋为左通政原任南京右通政徐浚为太常寺少卿
　　○以大宁都司佥书王进贤掌本司印湖广行都司佥书张崇德掌山西都司印山东运粮把总指挥佥事章绍祖佥书福建都司大同威胡堡守备王吉佥书万全都司
　　○癸巳以王原相为广西右参政郭孝为江西副使○礼部拟进幸学仪注一钦天监选择万历四年八月初二日宜用辰时吉一前期致斋一日国子监洒扫庙堂内外太常寺预备祭仪祭帛设大成乐器于庙堂上列乐舞生于东西阶下司设监同锦衣卫设御幄于大成门之东上南向司设监设御座于彝伦堂正中鸿胪寺设经案于堂内之左设讲案于堂内西南隅至日置经于经案光禄寺设连坐于左右一午门外锦衣卫设卤簿驾教坊司设大乐一是日早免朝百官吉服先诣国子监庙门迤东北面迎驾分奠陪祀武官都督以上文官三品以上及翰林院七品以上官具祭服在庙墀东西相向序立伺候行礼应在启圣祠者在启圣祠伺候行礼一驾从长安左门出卤簿大乐以次前导乐设而不作太常寺先陈设祭品于各神位前设帛设酒尊爵如常仪司设监设  上拜位于  先师神位前正中祭酒司业吉服率学官诸生于成贤街左跪迎驾至棂星门外降辇礼部官吉服导  上入御幄坐定礼部官奏请具服  上具皮弁服讫礼部官奏请行礼太常寺官导  上出御幄由大成门中道入盥洗诣  先师庙陛上典仪唱执事官各司其事执事官各先斟酒于爵导  上至拜位赞就位分奠并陪祀官亦各就位分奠官列于陪祀官之前赞迎神乐作乐止赞  上鞠躬拜兴拜兴平身通赞分奠陪祀官行礼同拜毕四配十哲分奠官各诣殿东西阶下两庑分奠官各诣庑前俱北向立赞行释奠礼赞搢圭  上搢圭太常寺卿跪进帛乐作  上立受帛献毕授太常寺卿奠于神位前乐止进爵乐作  上立受爵献毕授太常寺卿奠于神位前乐止赞出圭  上出圭分奠官以次诣神位前奠爵讫各以次退原拜位赞送神乐作乐止赞  上鞠躬拜兴拜兴平身通赞分奠陪祀行礼同赞礼毕太常寺官导  上由中道出分奠陪祀官各退易吉服  上入御幄更翼善冠黄袍讫礼部官入奏请幸彝伦堂  上出棂星门外升舆礼部官鸿胪寺官前导从太学门入诸生先分列于堂下东西相向祭酒司业学官分列于诸生之前  驾至俱跪俟  驾过乃起炤前序立北向分奠陪祀官及百官亦先分列堂外露台稍上左右侍立  上至彝伦堂升御座鸿胪寺官赞排班班齐赞拜祭酒以下及诸生俱行五拜叩头礼毕武官都督以上文官三品以上及翰林院学士升堂序立执事官各以次序立内赞赞进讲祭酒从东阶升由东小门入至堂中北向立执事官举经案进于  御座稍前礼部尚书奏请授经于讲官祭酒跪礼部尚书以经立授祭酒祭酒受经起置于讲案复至堂中北向立内赞赞鞠躬一拜叩头兴  上谕讲堂座鸿胪寺官同祭酒跪承  旨内赞赞叩头祭酒复叩头起就讲案边立  上谕官人每坐鸿胪寺官承  旨赞入班武官都督以上文官三品以上及翰林院学士皆入班序立内赞赞鞠躬一拜叩头兴平身分班序坐祭酒乃坐讲其余官及诸生拱立于外以听祭酒讲毕以经复至原受经处跪各侍坐官起立礼部尚书立接经置于经案内赞赞叩头祭酒叩头讫退出堂外就本位立各侍坐官复坐司业从西阶升由西小门入进讲如前仪讲毕退出堂外就本位立执事官举经案于原处置定鸿胪寺官奏传制各侍坐官起立赞有制赞跪祭酒司业学官习礼公侯伯诸生跪听宣谕宣毕赞俯伏兴鞠躬五拜叩头礼毕祭酒司业学官诸生以次退先从东西小门出列于成贤街右伺候尚膳监进案  御前  上谕官人每吃茶鸿胪寺光禄寺官同承  旨光禄寺分送各官茶各官复坐饮茶毕退分列于堂外露台上鸿胪寺官赞入班赞鞠躬一拜叩头兴平身分班序立鸿胪寺官奏礼毕传赞礼毕  上兴升舆出太学门升辇卤簿大乐振作前导祭酒司业学官及诸生俟  驾至跪叩头退百官先诣承天门外伺候  驾还卤簿大乐止于午门外  上御皇极门鸣鞭百官吉服鸿胪寺官致词行庆贺礼毕鸣鞭  上兴还宫百官退初三日袭封衍圣公率三代子孙祭酒司业率学官诸生各上表谢恩一先期设表案于  皇极殿檐下东王门外至日早锦衣卫设卤簿驾百官朝服侍班  上御中极殿具皮弁服礼部官及各执事官行礼如常仪乐作  上御皇极殿升座乐止鸣鞭传赞排班班齐鸿胪寺官致词百官行庆贺礼乐作礼毕乐止分班侍立序班引衍圣公三代等族人国子监师生过中赞鞠躬乐作四拜兴平身乐止赞进表执事官举案由东王门入至帘前置定乐止赞宣表目鸿胪寺堂上官一员随礼部堂上官捧表目过中内赞赞跪外亦赞跪进表官俱跪宣毕赞俯伏兴平身传赞同乐止执事官举案过东边赞鞠躬乐作进表官俱四拜兴平身乐上各入本班立鸿胪寺官奏礼毕鸣鞭百官退出仍于  皇极门侍立  上易常服御门如常仪执事官举案置御路中序班引袭封衍圣公等官并族人及国子监祭酒等官监生上御路赞跪礼部官奏请颁赏承  旨下赞叩头衍圣公并祭酒等叩头起执事官举案过东边鸿胪寺官奏奏事毕鸣鞭  上兴还宫百官退是日  上御皇极门赐宴武官都督以上文官三品以上翰林院学士并简讨以上祭酒司业学官三氏子孙及礼部太常光禄鸿胪寺执事官员与宴初四日一袭封衍圣公率三氏子孙祭酒司业率学官诸生及与宴官俱谢恩  上赐敕勉励师生祭酒捧置彩舆师生迎导至太学开读行礼如仪初五日一祭酒司业率学官诸生复谢恩一国子监习礼公侯伯俱合迎  驾听讲观礼跪受宣谕班列于学官之次诸生之前一各衙门办事监生俱各取回迎  驾观礼一赐孔颜孟三氏子孙袭封衍圣公纻丝衣一套犀带一条纱帽一顶五经博士颜嗣慎孟彦璞各纻丝衣一套带一条纱帽一顶其余族人各与表纻丝衣一套一讲官每人炤例各与纻丝衣一套罗衣一套其余学官每人与纻丝衣一套监生每名钞五锭吏典每名钞二锭淂旨庆贺以视学之次日行是日免宴礼部覆奏  穆宗皇帝驾幸太学亦先奉钦依免宴本部引嘉靖元年事例次日淂赐衍圣公三氏子孙等及祭酒司业宴于礼部以尚书高仪主之今恭遇  皇上幸学乞仍炤前例报允命尚书马自强待
　　○甲午  上视朝毕御文华殿大学士张居正等进玉牒赐居正调阳四维及纂修官詹事府少詹事兼翰林院侍读学士申时行王锡爵中书官乔承华马继文等十七员各银币新钞并书吏人匠银两绢布有差
　　○以日讲官翰林院修撰于慎行轮注起居右赞善兼简讨陈思育修撰朱赓编纂章奏
　　○山西巡抚崔镛奏四月二十日太原府忻州狂风雨雹十五里深厚尺余五月十三日定襄县雨雹二十五里自未至申积地二尺余损坏田苗人畜不可胜计五月十五日祁县地震报闻
　　○兵部以各边秋防在迩条上事宜谓备御西虏惟在酌处抚赏亟图战守善为抚赏者不必执一拒阻亦不可任其要求彼中通事乃虏耳目心膂所寄尤在驾驭淂宜以寝虏谋善为战守者既当休餋骑卒多备火器尤当调集步军并力设险大同边工向恐虏生疑畏不知虏今互市视昔年所掠利且倍蓰岂肯公然叛去失其自然之利若我因虗声恐喝坐误事机亦失贡市初意矣蓟镇有墙可乘有台可依即大寇亦可拒堵惟鼠窃难防当严密周详稽查必有其法误事必重其惩毋淂优游再蹈前失辽东接壤沙漠绝无界限全恃哨探以为设备若贼势重大固贵坚壁以老其师虏骑分突亦湏按兵以防其诱所虑士马凋残亟宜多方调补蓟昌兵马数倍各边战胜诸务积有年岁见今虏衅既开虏谋叵测或攻或战非有殊捷岂可塞责况两镇相为唇齿总督责在攘安宜大合车骑官军多备火药器械属之能将悬以重赏出关夹击务收全功苟其重犯辽左垂涎泺东则患切郊畿事关  陵寝辽保之援自有明例时兵科给事中裴应章亦条奏防秋与部议合
　　上命边臣如议举行以图保障
　　○降蓟镇西协副总兵张臣级
　　○乙未夺正字马继文俸时  上以继文失落影格内年月红圈为辅臣言居正等谓其执事不谨请加降罚因各引罪  上曰先生不必介意即继文亦无心之失次日犹具＜锍-釒＞请罪  上温语答之而薄罚继文以报云
　　○诏太仆寺发马价银一万三千三百三十六两备延绥次年互市
　　○升宣府万全右卫守备张世臣广东德庆泷水守备白圭各都司佥书世臣大宁圭湖广
　　○削鲁府东瓯王府仪宾童辉籍以冒婚为巡按山东御史□为正所劾也　○命营缮司主事张德夫杭州榷木
　　○丙申命左春坊左中允兼编修戴洵右赞善兼简讨陈思育充应天府乡试考试官
　　○以山东都司佥书任大同充神机三营游击
　　○巡抚保定右佥都御史孙丕扬＜锍-釒＞陈边政四议一演敌台火器二书垛守姓名三修台墙工程四拟文武功罪而以提调责各参分理责各道兵部覆奏  上然之
　　○丁酉大学士张居正上言致理之道莫要于安民欲安民又必加意于牧民之官今郡国长吏削下奉上以希声誉奔走趋承以求荐举徵发期会以完簿书苟且草率以逭罪责其实心爱民者实不多见明春当外官考察之期举措乃向背所系惟以安静宜民者为最虗文矫饰虽浮誉素隆亦列下考抚按以此核属官之贤否吏部以此别抚按之品流朝廷以此观吏部之藻鉴各虗心秉公则有司不敢以虗伪蒙上而实惠旁孚又查隆庆六年六月诏书一款自嘉靖自十三四五等年并隆庆元年钱粮除金花银外悉从蠲免其二三四年则各免十分之三水患兵伤地方并二三年亦从蠲免犹不能追纳至万历二年户部乃议于拖欠七分之中每年带徵三分而民犹以为苦何也有司官不能约己省事以致民力殚竭反不能完公赋势豪积猾畏纵不问反责下户贫民包赔近因行考成之法惧或降罚遂不分缓急一概严行追并甚者以资贪吏囊橐致百姓嗷嗷愁叹咸谓  朝廷催科太急不淂安生皆有司不能奉行之过也赖  皇上节俭用度渐舒北虏纳款边费稍省似宜曲垂＜宀十见＞恤余见年应徵及金花带徵仍旧外其余迤欠通查年月久近地方饶瘠再行减免分数如果贫瘠即与蠲除至于漕粮先年亦有改折之例今查京通仓米足支七八年而太仓银库所积尚少合无将万历五年漕粮量折十分之三分派粮多及灾伤地方徵纳足国裕民一举两淂＜锍-釒＞入  上即日谕吏户二部朕奉  天子民注存邦本欲固国安民必淂良有司加意牧餋近来各地方官虽颇知守已奉法然虗文粉饰旧习未除今朝觐考察在迩吏部访察贤否惟牧爱宜民为最有虚文趋谒剥下奉上以要浮誉者考语虽优必寘下等抚按官论黜又闻各有司官催徵钱粮不分缓急一概严并畏纵豪猾偏累小民致流离失所朕甚悯之今后除见年应纳钱粮外以前拖欠户部分别年月分数奏免次年漕粮暂折十分之三以＜宀十见＞民力其实行之户部因议隆庆二三四年角□羊京各折色钱粮除云南贵州四川广西俱存留淮徐惠潮二三年仍全免外其余各省应徵七分者总计拖欠银五十四万九千六百有奇宜尽行蠲免隆庆五年六年额设全徵通筭各省府已完十分之九止欠一分并乞全蠲万历元年二年除完纳八分有余欠一分有余年月颇近不敢概请或十分瘠苦州县亦乞＜宀十见＞免无大灾伤地方仍炤例每年带徵二分金花银两原派浙江江西湖广福建广东五省苏松常徽四府除浙江江西湖广并徽州府递年全完外其广东福建二省并苏松常三府自嘉靖四十三年起至万历二年止共欠六十五万万六千九十五两有奇前诏不免本难轻议但嘉靖年到今迁贸已久乞破格蠲免其隆庆年间者陆续带徵每年二分万历元年以来者炤额尽数完徵边镇钱粮隆庆二年二年四年诏徵七分该银六万九千一百八十两有奇止完银一万七千四十二两有奇历年既远通行抚按官查明蠲免其在隆庆五年六年万历元年二年各省府拖欠共银一十八万八千四百五十三两有奇每年带徵二分内山西狭西自隆庆二年起至万历二年止尚无完欠数目当行抚按查炤山东河南例分别应徵应免之数造册缴部查考盐运司盐课提举司课税自嘉靖四十三年起至万历二年止除两淮两浙长芦福建狭西四川各全免外山东广东河东云南未完一十三万三千五百四两移咨都察院转行巡盐御史除票税银不免外查炤前例请蠲北直隶备边屯田牧马草场子粒等项租银每年增减不一原无定额咨都察院转行屯田御史查核江南各省府徵角□羊南京府部钱粮咨南京户部各炤前例具奏至若拖欠数内有已徵在官而循还未报者抚按尽数起角□羊如有侵欺即行追足毋因蠲免缓其比并使良善细民徒当拖欠之虗名而奸豪大户反蒙蠲免之实惠也若见年应徵钱粮完数不及九分府州县掌印管粮官炤例降调布政司掌印督粮官住俸巡抚官候  圣断处分此蠲免钱粮之大概也万历五年起运四年徵完漕粮正兑米三百三十万石内除山东河南湖广额例改折外实该兑运米三百一十二万二千二百六十五石有奇计正改兑共粮三百八十二万二千二百六十五石三斗以十分之三为率每石改折三斗共该折米一百一十四万六千六百七十九石五斗九升查各省直原派粮数多寡及水旱灾伤轻重浙江江西二省苏州松江二府较别省直分数独多湖广荆州岳州二府灾伤频仍民多窜徙各折十分之三山东河南除旧例改折外再折十分之二淮安府徐州凤阳府属泗州宿州临淮定远天长旴＜日台＞凤阳大和五河虹县十一州县扬州府属高邮兴化宝应三州县年遭水患凋敝已极又非浙直荆岳之比不论正兑改兑尽行改折凤阳府属寿州颖州亳州霍丘蒙城灵璧颖上七州县扬州属通州泰州江都仪真泰和如皋海门七州县灾伤不重与同应天府及常州镇江安庆三府俱折十分之二分五厘五毫八丝通计应折一百一十四万六千六百七十九石有奇查密云镇仓每年该兑运米一十五万四千八百一十石八斗近年本镇积粮颇多暂改折十分之三就将河南山东折粮银两角□羊部扣发该镇以备折粮支放本年该镇止派本色米一十万八千三百六十七石五斗六升改折价银万历四年议每石折银一两隆庆元年恩诏每正兑一石折银九钱改兑一石折银八钱今出圣恩宜加＜宀十见＞恤无论正兑改兑粳米每石俱折银八钱粟米七钱席板耗脚在内以彰朝廷休息军民旷典本年共该折银九十万五千三十一两有奇省舡三千七百三十五只减运军三万七千三百五十名宜扣粮价银八万九千六百四十两扣行粮银四万八千五百五十余两以上通共扣留减存运军行粮料价等银共一十三万八千一百九十余两应折银炤米石数一齐交兑折色不完不许先兑本色监兑各官必先验兑折银方与兑粮省下杂用并减存运军行粮料价等银炤隆庆元年事例量留三万两给发修舡以备下年起运其余尽数角□羊部济边此改折漕粮之大概也各处屯粮旧例不折但灾伤地方军士凋疲者亦准折银三钱以示优恤＜锍-釒＞入  上曰钱粮逋欠原非小民尽是势豪奸猾影射侵欺以致亏损常赋今朝廷既于例外施恩各抚按官其严督有司详核人户等则均数减免务使小民淂沾实惠仍将减免及改折分数刊成书册广布晓谕俾穷乡下邑咸知朝廷厚下恤民之意其见年应徵钱粮分毫不许拖欠如有司怠玩及姑息市恩者比旧定降罚例倍加处分
　　○总督漕运侍郎吴桂芳总兵官灵璧侯汤世隆条上漕运二事一议更番以起极疲先经会议浙江等总卫所官更番领运利害及身痛痒自切此法行而漕政改观惟南京锦衣旗手上江下江四总大坏极敝正坐不更番之故请自万历四年始以掌印官领运佥书官在卫掌印兼管营操事即预先料理下年粮运侯本官运回交代接管一预给月粮以益军资运粮官军在江西湖广等处各预给月粮以备安家随运支费南京各总亦当炤例请自万历五年始每年先给月粮十月以四月安家六月随帮带角□羊漕司验明俟过洪给散兵部覆奏从之
　　○巡盐御史雷嘉祥言长芦运司旧例每没官盐二百零五斤为一引在南所每引纳银三钱五分北所每银三钱八分每银一钱淂盐五十斤后因峻惩商毙令每二十斤定银一钱责其自纳既倍时值加以运载舟□犬移诸苦遂致数年积盐五万四千四十引日渐耗失商民两病宜令每三十五斤定银一钱计所值尚八万六千余两与其积置无用何若减价速卖部覆如之而于所议三十五斤外再加五斤共四十斤定银一钱尽将积盐责商自纳从之
　　○封琉球国世子尚永为中山王以户科左给事中萧崇业为册封使行人谢杰为副使赍皮弁冠服玉圭往仍赐崇业等各大红织金胸背麒麟白泽罗圆领各一件绿罗褡□□蒦青罗贴里各一件例也
　　○戊戌诏靖江王任昌禄米一千石本折中半兼支先是王以祖守谦与秦晋等府同日封诸凡制度体统官属礼仪岁时进贡庆贺祭祀等项悉淂与亲王比又援  文皇帝御书岁给本色禄米一千石为请下礼部覆议谓弘治十五年以前诚如王奏明年即改郡王禄为米钞中半兼支至嘉靖四十四年更定宗藩条例郡王禄三分本色七分折钞皆载在掌故但王系国初专封独拥一国固当有别议改本四折六为酌新旧条例之中  上竟从弘治十六年例给之
　　○延绥巡抚朱守约条上备边五事一重大将以便练兵一分信地以杜推诿一移守备以防门户一定营制以休卫兵一复标兵以备缓急下兵部覆议允行
　　○分遣刑部江西司主事陈尚伊广西司主事艾穆狭西司主事张振先河南司主事陈梦庚于两直录囚尚伊北直关内穆关外振先南直江南梦庚江北
　　○释庶人可湖罪以兄可涧杀人既正法宜释其属从刑部尚书王崇古请也
　　○辛丑诏福建漳州府福宁州漳浦海澄诏安县各正官刘志业等免觐以倭寇叵测堤防宜严从福建巡抚刘尧诲请也
　　○壬寅巡按山西御史金阶以病归
　　○山东参政冯敏功以病乞休许之
　　○户部条上开纳事例以济边从之
　　○狭西道试御史陈荐奏请永折湖广祈阳县漕粮荐即祈阳人极言其地滩高石峻不可航下所司议
　　○命发太仆寺马价银一万两角□羊辽东买马支用不为例○总督狭西右都御史石茂华巡抚延绥右佥都御史宋守约请建神木榆林靖边定边四道敌台共八百座工料银共一十五万二千五百两  上命兵部先发银一万二千两筑建
　　○巡抚应天右副都御史宋仪望奏三吴财用所出水利最急自嘉靖初抚臣李充嗣修治之后未尝大修沟港日淤圩埂尽废旱涝无备根本之忧莫急三吴形胜东南自嘉秀沿海而北水皆趋松江循黄浦入海西北自常镇沿江而东水皆趋江阴常熟其中太湖潴蓄汇为巨浸流注庞山渎墅淀山三泖阳城诸湖乃开浦引湖北经常熟七浦白茆诸港者入于江东北经昆山太仓刘家河东南通吴淞江黄浦各入于海诸水连络四面环护中如仰盂杭嘉常镇势绕四隅苏州居中松江居下则又为各水所受故苏松之利害视四郡独大禹＜锍-釒＞三江以入海太湖之水趋下驶急海潮不能为淤书曰三江既入震泽应定是也其后民利渐兴壤为田畴＜锍-釒＞为浦港淤为洲荡五谷鱼盐茭菱芦苇之利生焉然地方虽辟水势渐分江流漫缓海湖内蚀而东江堙塞无复可考矣吴淞江直贯太湖径入大海最为要害屡开屡塞费用不赀考淞旧额阔一百五十余丈今不及旧五之一其中茭芦丛生涨滩涌塞太湖渟蓄势不能尽洩而淀山三泖由古浦塘入黄浦者淤涨尤甚华亭上海之间旬日不雨河港尽涸每遇霪涝则田畴悉渰害有不可胜言者惟娄江一道受阳城诸湖之水以入于海即今所称刘家河是也舟楫往来人力＜锍-釒＞导不至断流其他港汉皆为平陆田地荒弃甚多迩来有司将宗人府等粮银尽派荒区名为缓徵实则拖负今议者谓浚原则必修溧阳五堰以节宣上流初泛之势开孟渎澡港以杀导上流往北之路＜锍-釒＞吴江湖口使太湖积水分注诸湖疾趋其故道治委则深浚其入江入海之路以决其就下之势旁通其各港支流以尽其潴洩之方今湖荡之水散漫无归而通海之涂所在皆是淤沙之害已见目前往年治水诸臣皆夫动大众费请内帑＜锍-釒＞浚既起修筑继之言事者见久劳工作功或垂成輙将应设部臬诸臣尽行论罢是以功用未数十年而利害或仍相半今吴淞江开塞靡常工费不赀议者不敢任各湖荡或种芦苇或围荡田所占据者非势家则豪民也此皆能惑乱耳目造为浮言一或误投便成鼓煽臣见兵备王叔杲忠勤体国素有心计令周爰启诹悉计形便审察地宜考古证今画图帖说庶几决筴以从万无一失至于设处钱粮稽考工程酌量缓急分别年岁务使农隙无偷安之民功兴无废业之地亦令采集众思以报顷见科臣侯于赵奏请耑差御史一员理三吴水利臣以为不若设按察司佥事一员驻劄苏松带御浙省职掌一应开浚修筑事宜而总其权于巡抚便＜锍-釒＞下所司部覆罢佥事不设仍遣御史董之
　　○癸卯改运粮把总顾尚义为巩华城守备总督杨兆言巩华城为谒  陵驻跸重地游击既改驻昌平所官权轻不便防守请以尚义往不妨运务遇驻跸则游击陈天福亦移巩华城防护从之
　　○命南京户部借发官军俸粮折银二万一千四百两给南京工部铸万历通宝金背火漆制钱铸成仍以制钱抵还
　　○甲辰以神机营备兵坐营蔺熠佥书山东都司
　　○修泗州  祖陵
　　○乙巳诏通州营操军每防秋时暂炤京军月给行粮六斗一季
　　○蓟镇督抚杨兆等以处分鸦鹘庵失事官军薛虎臣等报因条上三议一亟修险僻以为完计一预处哨探以明耳目一责成兵道以重监督  上曰各边兵备耑以整饬边务为职敕谕原载春秋两防监督战守及查勘修筑功罪必亲临各边经理毋淂偷安委遣及趋谒上官坐待迁转督抚镇巡官亦以时亲巡所属不许尊大高坐以致误事近复沿袭如故科道官不行访奏怠玩殊甚今后不论边腹但地方失事查系擅离职守假公奔谒者并抚按治之
　　○丙午礼科右给事中石应岳言年来师旅不兴储蓄充实各省军饷除见年额派不免外历年拖欠当一切免徵下户部议谓兵食不可偏废一旦蠲免恐日后缺乏势必加派生端不若通行查酌式竟蠲或带徵各抚按径自具奏便从之
　　○罚革袭襄垣王府辅国中尉充煌禄米半年追夺原赐敕书封册下辅导官于吏先是韩府等奏请各府王妃祭典充煌亦以县主仪宾中尉宜人请下礼部覆议  上已许之而以襄垣王爵前已革袭充煌既以中尉管理府事不淂复称嫡曾长孙令所司查议以闻部议充煌欺罔应惩且以失于查参引罪故有是命礼科都给事中李戴等因乞并罪部官  上曰看详章奏乃科臣职此本到科何不参驳今乃独咎部官其各宥之
　　○封嘉定王长子翊鈖以原爵
　　○以南京刑部尚书赵锦等所录囚容弼等免死戍远边姚昕马廷化邵荣魏良郑直俱再谳韦时举等遣配
　　○晋府中山乡君仪实杜元宰以兄阳曲仪实杜元卿侵产巨万致贫失所赴京诉诏以宗室越关例递回仍令有司量为赈恤申理勿致冤抑
　　○刑部尚书王崇古言浙江巡按御史吴从宪等以三犯窃盗罪人钱九等援免死充军例未当  上谓免死充军终身乃隆庆五年暂行例窃盗三犯饶死发边卫永远充军乃隆庆六年恩诏谳狱当遵律例如何一概混释当时法司覆议不明巡按御史奉行不审纵释有罪其姑宥之
　　○赐周府荆山王朝璧谥安肃长阳王致楹谥悼庄
　　○丁未大学士张居正等以重修会典请日给副总裁纂修等官及各员役供事者酒饭笔墨木炭等项炤旧开支其卓凳研炉大小象牙书圈内监炤数送用刑部都察院按月支送纸劄外用办事吏二十名分送各馆管理册籍启闭馆门匠役并较尉炤旧应用下所司行之
　　○以擒逆酋王杲功副使贺溱翟绣裳参将唐朴副总兵曹簋等各升赏有差从巡按御史赵允升请也
　　○戊申升江西广信府知府姚体信为福建副使
　　○命夺方山王府辅国中尉新垤禄米之半仪宾栗汉臣下御史讯先是新垤以犯盗参罚至是复窝寄潞城王府仪宾栗汉臣盗赃抚按崔镛等以闻故有是谴
</div>
    <div class="pagination">
<a href="明实录神宗实录_page42.html">上一页</a><span>...</span><a href="明实录神宗实录_page38.html">38</a><a href="明实录神宗实录_page39.html">39</a><a href="明实录神宗实录_page40.html">40</a><a href="明实录神宗实录_page41.html">41</a><a href="明实录神宗实录_page42.html">42</a><span class="current-page">43</span><a href="明实录神宗实录_page44.html">44</a><a href="明实录神宗实录_page45.html">45</a><a href="明实录神宗实录_page46.html">46</a><a href="明实录神宗实录_page47.html">47</a><a href="明实录神宗实录_page48.html">48</a><span>...</span><a href="明实录神宗实录_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
