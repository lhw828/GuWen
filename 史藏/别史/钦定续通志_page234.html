<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 234 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 234 页/共 284 页
  </h1>
  <div class="content">
   钦定四库全书
　　钦定续通志卷四百七十
　　列传
　　元
　　苏克　　　　　囊嘉特　　　蒙古台
　　鄂啰齐　　　　鄂勒哲图　　拜特穆尔
　　辉图　　　　　伊克黙色　　贝降
　　博尔欢【巴图】
　　苏克蒙古人父呼鲁古尔国王穆呼哩麾下卒也后更隶塔海特尔格军有口辨慎重不泄奏白机务往返未尝失期太宗以为才赐名栋格矩宪宗时卒苏克以壮勇居军中嵗甲寅命从都元帅特尔格和尔齐等入蜀乙夘万户刘齐格阿尔娄阿里与宋兵战巴州陷敌中苏克驰入其军夺刘齐格等以归戊午【按耨埒传败刘整事在戊午嵗此传统叙乙卯嵗之后系脱误今据増】从都元帅耨埒败宋将刘整破云顶山城耨埒受诏防涪州至马湖江苏克夜渡江至行在所陈道梗失期帝慰遣之未防复自涪州入奏事遇宋军于三曹山众仅百余奋兵疾战败之己未宋兵攻涪州浮桥部将和尼齐战陷苏克破围出之又以白事诸王穆格所复败宋军于三曹山还至石羊与刘整遇复击败之中统二年命隶耨埒军至元三年从行院塔齐战九顶山四年行省伊苏岱尔署为本军总管从取泸州七年从伊苏岱尔败宋军于马湖江用平章政事赛音谔徳齐荐迁行尚书省员外郎九年建都蛮叛诏诸王鄂啰齐及伊苏岱尔讨之苏克为先锋破黎州水尾砦攻连云闗克之军至建都战于东山斩其酋布库所过城邑皆下十年讨碉楼诸蛮袭破连环城还败宋军于七盘山授新军万户十一年真授管军万户领成都髙乌格等六翼及京兆新军教习水战伊苏岱尔进围嘉定苏克率舟师防平康城修筑懐逺等砦守其要害十二年行枢宻副使呼敦等军至与伊苏岱尔防于红崖遣苏克守龙埧城中大震宋将陈都统鲜于团练率舟师遁苏克追击溺死者不可胜计遂与中使沈达罕徇下流诸城紫云泸叙皆降进围重庆苏克以所部兵镇白水马湖江口十三年分兵五道水陆并进攻之众军不利唯苏克获战舰三百艘涪州守将遗书纳降苏克往察其情伪至涪果降遂入其城重庆守臣张万率众来袭苏克凡与十八战斩首三百余级万败走未防复至又战败之十四年泸州复叛蘓克从大军讨平之重庆受围久其守将赵安出降制置使张珏遁蘓克追破之以功授成都水军万戸寻改重庆防府等路宣抚招讨两司军民达噜噶齐十六年除四川南道宣慰使镇重庆防施黔忠万云涪泸等州十九年亦实布希蛮叛以苏克为宣慰使经理诸蛮二十四年降八番金竹百余等砦悉以其地为郡县二十九年入朝加都元帅改河东陜西等处万戸府达噜噶齐三十一年佥书四川行枢密院事诏开土番道土番叛以兵围茂州苏克率师败之元贞元年行院罢苏克家居数嵗卒子苏布特齐袭河东陜西等处万户府达噜噶齐
　　囊嘉特柰曼人曾祖巴勒巴仕其国位羣臣之右祖哈扎尔管帐前军兼统国政仕至太师太祖平柰曼父穆彻来归太祖命总管蒙古汉军从世祖伐宋破额哷布格于实黙图从诸王噶必齐及库库岱平李璮皆有功后以子贵赠太傅追封梁国公谥桓武囊嘉特幼从穆彻习战陈有谋畧从阿珠下襄阳授汉阳千户从丞相巴延攻复州败宋兵于风波湖渡江后巴延攻鄂州阿珠攻汉阳囊嘉特与张范等焚其防冲三千艘两城大恐皆出降巴延军次安庆贾似道遣宋京来请和军至池州遣囊嘉特偕宋京报似道似道复遣阮思聪【经世大典作袁克己】偕囊嘉特至军中仍请议和时暑雨方涨世祖遣使令缓师巴延阿珠与诸将议乗势径前遂进军丁家洲似道师溃大军次建康帝闻囊嘉特亲与贾似道语召赴阙具陈其説遣还谕巴延勿轻入敌境而大军已入平江矣宋使栁岳夏士林吕师孟刘岊等踵至皆命囊嘉特同往报之师逼临安复遣囊嘉特入取降表玉玺徴宋将相文武百官出迎王师宋主乃遣贾余庆等同囊嘉特以降表玉玺至臯亭山巴延遣令驰献世祖还传宻旨迁宋君臣北上授安抚司达噜噶齐与阿喽罕董文炳等取台温福州寻领防古军副都万户江东道宣慰使寻擢为都元帅管领通事军马东征日本未至而还诏守建康改拜云南行省参知政事讨金齿缅国得疾召还京师授南京等路宣慰使改河南道宣慰使特旨命袭父职为古军都万户武宗在潜邸囊嘉特尝从北征屡与海都战皆有功寻以疾归成宗崩昭圣元献太后与仁宗在懐州太后召囊嘉特布琳济达托音布哈巴尔斯台等谕之曰今宫车晏驾皇后欲立安西王阿南达尔等当毋忘世祖裕宗在天之灵尽力奉二皇子囊嘉特顿首曰臣等愿効死力既至京师内外汹汹犹豫莫敢决囊嘉特独赞诸王图喇定计先发归白仁宗曰事贵速成后将受制于人矣太后与仁宗意乃决【按武宗纪和琳定策之先仁宗用右丞相哈喇哈斯谋遂言于太后决计诛阿固岱齐喇等而迎武宗与此互异】武宗即位拜同知枢宻事以旌定策之功寻以老病乞骸骨不允仁宗即位以其家河南特授河南江北行省平章政事终其身封浚都王子嘉珲济尔噶台孙托嘉世袭有位
　　防古台防古塔塔尔氏祖塔斯和尔齐从太宗定中原有功为东平路达噜噶齐位在严实上蒙古台事世祖至元八年改邓州新军古万户治水军于万山南岸以兵攻樊拔古城继败宋军于安阳滩转战八十里禽其将郑髙大军攻樊分军为五道防古台当其一夺西南角入城命部将据仓粟功在诸将右十一年从丞相巴延平章阿珠南征命与万户实格防盐山岭遇宋兵蒙古台突阵诸军继进败之自郢州黄家原荡舟入湖直抵新城鏖战大败之宋复州守将翟贵以城降乃率舟师至沙步【巴延及阿珠等俱作沙芜口】入江遇宋兵来拒进击走之次阳罗堡【原作武矶堡今据巴延及阿珠传改归画一】宋将夏贵坚守不下平章阿珠率古台实格等雪夜泝流西上黎明至青山矶北岸宋将程鹏飞败走夏贵奔黄州遂拔阳罗堡斩守将王达巴延进次鄂州遣蒙古台谕降宋守臣张晏然及程鹏飞等乃留军镇鄂汉率诸将水陆东下十二年防古台谕蕲黄安庆池州诸郡皆下之次丁家洲宋贾似道孙虎臣来拒防古台击之夺虎臣所乗巨舟与宋降将范文虎以兵五百谕降和州及无为镇巢二军攻常州拔其木城宋降将赵溍叛于溧阳巴延命古台击之战于丰登荘大防行省第其功承防授行两浙大都督府事十四年改闽广大都督行都元帅府事时宋二王逃遁入海防古台奉旨率诸军与江西右丞【索多传作参政】达春防兵攻之次漳州谕降宋守将何清十五年师还福州拜参知政事诏与索多等行省于福镇抚濒海八郡召赴阙陞左丞十六年沙县盗起诏防古台复行省事讨平之初古台北还左丞索多行省福建中书言其麾下扰民致南剑等路往往杀长吏叛帝命防古台往招来七十二寨建寕漳汀稍获安集十八年转右丞时宣慰使王刚中以土人饶赀颇擅作威福防古台虑其有变奏移之他道二十一年拜江淮行省平章政事初宋降将陈义尝助张范擒史天祥助鄂勒哲图讨陈大举又助安塔哈征日本俱有功至是福建省臣言其有反侧意请除之帝使古台察之防古台携义入朝保其无事且乞宠以官爵丞相巴延亦以为言乃授义同知广东道宣慰司事二十二年以谗召赴阙封其家赀按騐无状未防拜行省左丞相还镇江浙时浙西大饥乃弛河泊禁发府库官货抵其直贸粟以赈之二十三年奏以贩鬻私盐者皆海岛民今征日本可募为水工从之二十五年诏江淮管内并听防古台节制二十六年朝廷以中原民转徙江南令有司遣还防古台言其不可遂止闽越盗起诏与博啰黙色哈雅等合兵讨之御史大夫伊苏特穆尔奏宜选将帝曰防古台已往无虑也未防悉平之屡以病乞骸骨乃召还二十七年特命为丞相兼枢宻院事出镇江西威徳并着在官四十日卒防古台在江浙专愎自用又易置戍兵平章布琳济达言其变更巴延阿珠成法帝毎戒敕之既死台臣劾郎中张斯立罪状而防古台迫死刘宣及屯田无状事始闻于帝云子三人特穆尔布哈布哷齐袭万户伊拉齐中书参知政事
　　鄂啰齐扎拉台人曾祖鸿和彻尔骁果善骑射太祖出征每为前驱祖舒尔罕有胆力尝被谗不许入见一日俟驾出趋前曰臣果有罪速杀臣不然赦臣愿得自効帝笑而复用之辛未与金人战于野狐岭中流矢战愈力克之还拔矢血出昬竟不起帝悲悼曰舒尔罕朕之一臂今亡矣父特穆尔台从太宗征喀喇部俘部长以献复从征西夏有功特命行省事领鲁噜莽果等五部军平河南以功赐户二千河南土人徳之皆为立祠鄂啰齐性朴鲁智勇过人早事宪宗特见亲任戊午扈驾征蜀攻钓鱼山至元五年攻襄阳授防古军万户明年袭父职领防古军四万户十一年诏丞相巴延伐宋以所部从渡江围鄂宋兵固守鄂啰齐白丞相遣许千户同所获宋将谕降守臣张晏然诸郡望风而靡十二年【据巴延传増】分兵出独松闗宋将坚守鄂啰齐令益树旗帜于山上率精骑突之守兵惊溃弃闗走十三年宋主降分讨未下州郡诏行中书省参知政事未防以参知政事行湖北道宣慰使兼领防古军时州郡初附戍以重兵民惊惧往往逃匿山泽间鄂啰齐止侵暴恤单弱号令严明民悉复业俄徴诣阙陞中书左丞行宣慰使十八年诏移行省于鄂宣慰于潭时湖南剧贼周龙张虎聚党行劫随宜招捕枭二贼首余悉纵遣复召入见拜行省右丞二十三年拜湖广等处行中书省平章政事命佐镇南王征交阯至交阯启王分军为三因险制变蛮不能支窜匿海岛余冦扼师归路卾啰齐转战以出改江西行省平章政事二十六年以疾求退不允授同知湖广等处行枢宻院事大徳元年卒追封郑国公谥忠宣子拜珠防古侍卫亲军副都指挥使托欢布哈古军都万户
　　卾勒哲图【按原史别有鄂勒哲巴图尔传与此畧同盖因赐名巴都尔而误作两人也今删彼存此】钦察氏其先彰徳人【原文作钦察人今据后传増改】父哈喇和卓从宪宗征讨有功卾勒哲图骁勇而乐善嵗丙辰以材武从军己未从攻鄂州先登受赏中统三年从诸王噶必齐讨李璮于济南凡两战皆有功至元四年从万户穆呼哩畧地荆南还至襄阳西安阳滩遇宋军败之既而从平章阿珠围襄樊水陆大战者四勇敢出诸军右十一年授彰徳南京新军千户从丞相巴延南征攻沙洋新城领丞相帐前噶必齐军十二年与宋将孙虎臣战于丁家洲大防攻泰州战扬子桥战焦山破常州十三年入临安下扬州皆有功江南平入见赐名巴图尔授管军总管髙邮军达噜噶齐十六年迁管军万户漳州陈吊眼聚党数万劫掠汀漳诸路十七年命鄂勒哲图讨之加福建等处征蛮都元帅率兵以往时黄华聚党扰建寜号头陀军鄂勒哲图先引兵压其境惧而纳款乃闻于朝请与俱讨贼朝廷从之制授华征蛮副元帅【按经世大典云华败自焚死事在至元二十年与此互异】遂为前驱至贼所破其五寨十九年追陈吊眼至千壁岭擒之斩首漳州市余党悉平军还授管军万户髙邮路总管府达噜噶齐有虎为害卾勒哲图射杀之二十二年拜江浙行省左丞递陞江西等处行枢宻院副使成宗即位授江浙行省平章政事大徳二年卒追封林国公谥武宣子十四人皆仕而特黙图奎苏伯勒格图尤显孙二十四人仕者亦多云
　　拜特穆尔钦察人也至元中充哈喇齐入备宿卫以忠谨授佥左卫亲军都指挥使司事二十四年征叛王纳顔隶御史大夫伊苏特穆尔麾下败纳顔兵擒其党金嘉努二十五年哈坦王叛从诸王柰玛岱讨之连败其党阿尔图巴喇噶齐军转战至特黙哈必尔噶又败之进至明安鄂伦城哈坦迎战败走追至特尔勒图挺身陷阵身中三十余箭而还车驾亲征哈坦拒王师拜特穆尔首战却之获其党驸马阿哩衮二十六年师还复遣戍伊津大王之境海都谋扰边命拜特穆尔以其军先来行至吉鲁尔河值布雅叛即移兵致讨擒其党巴延以献陞上万户二十七年哈坦复入髙丽命偕彻尔特穆尔进讨二十八年至鸭緑江与哈坦子罗丹战失利帝命柰玛岱色彻肯等征之仍命拜特穆尔为先锋合攻哈坦败之拜特穆尔将百骑追获其妻孥哈坦尚有八骑拜特穆尔止余三骑再战两骑士皆重伤不能进拜特穆尔单骑追之至一大山日暮遂失哈坦所在二十九年闻叛王伊竒哩尚在浩里仓拜特穆尔率兵进击追至陈河伊竒哩脱身走遂定其地成宗即位俾仍其官车驾幸上京征其兵千人从嵗以为常云辉图谔噜讷台氏祖额斯伦与太祖同饮黒河水从征辽东女真诸部复帅师讨西夏大战于哈喇哈扎尔擒夏主继总军南伐攻拔信安下宿泗等州诸王嗒齐尔以额斯伦年老俾其子布哈袭职中统二年布哈卒子幼兄子辉图继领其职李璮叛诏辉图从亲王噶必齐讨之围璮济南璮夜出冲突辉图直前奋击璮退入城辉图昼夜勒兵与战破济南诛璮噶必齐第其功居最诏领防古汉军攻海州畧淮南庐州至元三年充邳州监战万户四年领山东路统军司从主帅南征至襄阳西渡汉江宋遣水军絶归路辉图选士卒浮水杀宋军六年次淮南天长至五河口与宋兵战败之七年诏守鹿门山白河口一字城九年攻樊之古城堡夺之斩宋将韩拨发擒蔡路钤十年【据世宗纪及阿里哈雅传増】襄阳降帅师屯蔡息出巡淮安还城正阳畧地安丰十一年宋将夏贵来攻正阳辉图逆战退之十二年北渡至栅江堡值宋军与战败之复南渡江驻兵镇江谍报宋平江军出常州遂领兵至无锡与宋兵战歼其众权枢宻院事守镇江宋殿帅张彦安抚刘师勇攻吕城辉图与万户呼喇珠特穆尔追战至常州擒张殿帅范总管从右丞安塔哈攻常州宋朱都统自苏州赴援辉图遇于横林店击破之进取苏州徇秀州仍抚治临安迤东新附军民十三年同元帅色埒黙特穆尔张范徇温州福建所至州郡迎降十四年授浙东宣慰使讨台庆叛者战于黄奢岭又战于温州白塔屯寨转战至于漳泉兴化平之十六年召至阙下授行省参知政事至处州以疾卒子巴噶岱尔官浙东道宣慰使都元帅平浙东建寜盗贼数有功布哈子呼图克岱尔既长分袭防古军千户从平宋有功累迁平章政事
　　伊克黙色辉和尔人至元二年入备宿卫九年奉世祖命使海外八罗孛国十一年偕其国人以珍寳奉表来朝十二年再使其国与其国师以名药来献十四年授兵部侍郎十八年拜荆湖占城等处行中书参知政事招谕占城二十一年召还二十二年复以参知政事管领镇南王府事与平章阿尔哈雅右丞索多征占城战失利索多死焉伊克黙色言于镇南王请屯兵大浪湖观衅而后动竟全师而归【按经世大典及索多传镇南王班师在索多战死之前与此小异】二十四年使马八儿国浮海阻风行一年乃至得其良医善药遂与其国人来贡二十九年议征卓斡立福建行省伊克黙色与史弼髙兴并为平章诏军事付弼海道事付伊克黙色仍谕之曰汝等至卓斡当遣使来报其余小国可招徕之军次占城先遣郝成刘渊谕降南巫里速木都刺不鲁不都八刺刺诸小国三十年攻葛郎国降其主合只葛当又遣郑珪招谕木由来诸小国皆来降卓斡主壻土罕必阇耶既降归国复叛诸将议班师伊克黙色欲如帝旨先遣使入奏弼与兴不从【按史弼髙兴二时土罕必阇耶既降乞归易降表弼与伊克黙色许之兴深言其非后果杀使者以叛与本传功罪互异】遂引兵还以所俘及诸小国降人入见帝罪其与弼纵土罕必阇耶没家赀三之一寻复还之以平章政事为集贤院使告老家居仁宗念其屡使絶域诏封呉国公卒
　　贝降北庭人父呼图克武勇过人由宿卫为南宿州镇将分守开县后从世祖南征年防七十每身先士卒战功居多徙居大名路清丰县封渔阳郡侯呼图克卒贝降生甫数月母徐氏曰吾惟一子不可使不知学顾县僻无良师友遂遣从师大名城中郡守每朔望入学见贝降容止讲解大异羣儿甚爱奬之比弱冠仪表甚伟丞相阿珠南攻襄阳江陵诸郡以偏禆隶麾下军行至安阳滩宋骑直前突阵贝降引弓毙数人宋骑稍却复率众战败之至元五年围襄樊战有功十一年从阿珠渡江水陆遇敌尝先登陷阵勇冠一军宋平以功授江浙省理问官时事方草创省臣有所建白及事须奏闻者以贝降善敷奏数令驰驿往咨于朝及引见世祖遥识之喜曰黒髯使臣复来耶其见器重如此二十七年迁江西行尚书省都镇抚适猺獠扰边从丞相防古台讨定之二十九年迁庆元路治中嵗大饥状累上行省不报贝降即躬诣行省力请得发粟四万石民赖全活元贞间两浙盐运使同知范某阴贼为奸侵暴细民人咸侧目贝降至官遂置范于刑时论多焉大徳元年迁浙东防访副使令行禁止豪强慑伏同寅有贪秽者即抗章劾免之后陞工部尚书有能声至大二年仁宗为皇太子奉皇太后避暑五台贝降供给道路无有阙遗比至都改资国院使母徐氏卒遂奔防于杭时酒禁方严帝特命以酒十甖官给致墓所以备奠礼初徐氏盛年守节教子甚严比贝降贵特旌其门贝降居防尽礼延祐二年卒于家赠江浙左丞谥贞惠
　　博尔欢卾约达勒之曽孙也年十六为本部断事官从世祖讨额哷布格数有功中统三年李璮叛命帅莽果一军围济南分兵掠益都莱州悉平之诏录燕南狱谳决明允皇子云南王阿雅噶齐为其省臣保赫鼎毒死事觉将治其狱丞相锡津请以博尔欢往辞以年少帝乃以吏部尚书拜特穆尔辅其行未至保赫鼎宻以金餽祈勿究博尔欢阳诺之至则竟其狱诛毒王者而归其金于省陛见帝谓锡津曰卿举得其人矣授右卫亲军都指挥使防伐宋授金吾衞上将军中书右丞诏分大军为二右军受巴延阿珠节度左军受博尔欢节度俄兼淮东都元帅罢山东经畧司而以其军隶焉军于下邳博尔欢顿大兵为疑兵以轻骑倍道袭海州东海石秋三城皆下清河亦降进兵拔淮安南堡战白马湖及宝应掠髙邮自西小河及漕河抵湾头断通泰援兵遂下扬州淮东平益封桂阳徳庆二万一千户至元十四年【原文脱至元字今据世祖纪増】讨叛臣珠尔噶岱于徳昌平之拜中书右丞行省北京未防召还时江南新附诏募民能从征者使自为一军听节度于其长博尔欢奏曰今疆土寖广胜兵百万何假此无借之徒彼一践南土则肆行俘掠恐叛者愈众奏上帝大悟尽罢所募兵十六年以海拉苏布尔噶苏卾喇昆诸部不相统命博尔欢监之十八年以中书右丞行省甘肃二十年拜御史大夫行御史台事以疾归二十四年【据世祖纪増】诸王纳顔叛帝将亲征博尔欢曰徴莽果等五诸侯之兵足以当之何至上烦乗舆哉臣请事东征帝乃命督五诸侯兵与纳顔战败之【按世祖纪载纳顔叛帝自将征之巴延等传并云从帝亲征本传叙次恐有脱误】其党塔布岱以兵来拒转战二日身中三矢大破之斩其驸马和抡适太师伊噜诺延大军来防遂平纳顔擒塔布岱既而其党哈坦复叛诏与诸王柰玛台讨之哈坦死斩其子罗丹于阵凯旋授河南宣慰使改行中书省拜平章政事时汴南诸州莽为巨浸博尔欢躬行决口督有司缮完之成宗立迁陜西行中书省平章政事未行留镇河南近臣奏伐宋有功封髙邮五百户大徳元年叛王永和尔乌鲁斯布哈来归博尔欢遣使驰奏请弃其前恶以劝未至帝深以为然命以平章政事行省湖广防并福建行省入江浙拜江浙等处行中书省平章政事居嵗余卒加封泰安王谥武穆子昆都巴图额森特穆尔博啰
　　巴图幼頴异不以家世自矜长嗜书史大徳五年擢江东道亷访副使拜江南行台侍御史累迁陜西行台御史大夫延祐元年拜甘肃行省平章政事甘州气寒地瘠少稔嵗民饥则发粟赈之春阙种则贷之于是兵饟既足民食亦给四年移江浙行省平章政事入为太子賔客上书陈正心修身之道帝嘉纳之迁江南行台御史大夫皇太后谓东宫官不宜使外止其行遂以疾辞去寓居髙邮英宗即位陛见以疾固辞命以平章之禄归养于家巴图以所给禄归有司泰定元年还京师卒朝廷知其贫仍还所辞禄妻鸿吉哩氏弗受曰始巴图仕于朝不敢虚受廪禄今殁矣茍受是禄非其意也卒辞之子多尔济将作院判官





　　钦定续通志卷四百七十
　　钦定四库全书
　　钦定续通志卷四百七十一
　　列传
　　元【二十五】
　　彻辰巴图尔　　　　竒竒哩
　　塔本哲尔　　　　　尼古尔
　　阿尔斯兰　　　　　哈玛尔图
　　阿穆尔　　　　　　博啰哈逹
　　约斡实　　　　　　摩哩
　　特黙齐　　　　　　巴图尔
　　彻辰巴图尔钦察人初事太宗掌牧马从攻鳯翔战潼闗皆有功后从大苏布特攻汴京拔金人木栅于河南师还金将髙都尉邀于路彻辰巴图尔迎击斩其首以归从攻蔡州前锋搭搭尔与金将战金将捽其须彻辰巴图尔进斫金将蔡州破金守将立城上以铁椎击杀之帝嘉其能命从皇子攻枣阳继从宗王昆布哈攻光州一日五战光州下陞百户从攻滁州与宋兵大战至暮追杀之世祖伐宋募能先絶江者彻辰巴图尔首应命率众逼南岸诏与托欢同宋使谕鄂州使降鄂守将杀使者来袭奋击大破之中统三年授蔡州防古汉军万户宋人犯西平彻辰巴图尔逐北逾淮至元二年由安庆入庐州闻宋兵至亟设伏于竹林击杀之五年从元帅阿珠围襄阳击夺宋将夏贵米舟阿珠以其有功俾与扎拉尔引军南下畧地淮东十一年遣招鄂州十二年招滁州诛王安抚改管军千户十三年复畧地淮东获其縂管二人以献迁滁州搃管府逹噜噶齐宋都统姜才率军取粮髙邮从史万户夺其马及粮槖二万【按宋史姜才获饷至马家渡史万户将兵击夺之史万户名弼事亦见弼】十四年从讨叛人珠尔噶丹于和啰海图改滁州路总管府逹噜噶齐十七年率其子托欢孙茂入见帝命以托欢为管军搃管茂为滁州路搃管府逹噜噶齐其后托欢以征倭及征卓斡功累陞镇守无为滁州万戸府逹噜噶齐竒竒哩斡尔喀氏太宗南伐以千户从库腾攻安丰寿州又从诸王塔齐尔攻荆山破之与万户鼐尔台以兵守沂郯畧涟海又从元帅辉图攻襄阳卒子桑噶苏袭从丞相阿珠攻襄樊又从逹春筑正阳堡泸军乗舰来窥壁垒桑噶苏率征骑逆之夹淮水而军射死者甚众至元十二年从御史大夫博啰罕平涟海秋九月从丞相巴延攻淮安南门破之又从元帅博啰罕筑湾头堡权领古女真汉人三万户十三年【原文于十二年秋九月下突接夏五月显有脱误今据世祖纪増】夏五月宋扬州都统姜才引兵来侵从丞相阿珠袭制置使李庭芝及姜才于泰州皆杀之十四年加管军搃管累陞防古侍卫亲军副指挥使司事子尼古尔岱元贞元年为防古侍卫亲军百戸大徳六年袭父职延祐四年陞左翊古侍卫亲军都指挥使塔本哲尔苏尔嘉氏太宗时以招讨使将兵出征破信安河南以功授征行万戸歳甲寅卒子塔齐尔袭己未率兵渡江破十字寨子重喜与敌兵战于洋隘口夺战舰一流矢中左足勇气愈倍世祖亲劳之及塔齐尔卒以重喜袭职【按原史别立重喜传与本传所载畧同显系重出今删归本传】中统三年从征李璮有功至元二年筑十字路城以偹守御重喜率兵南巡为游击军四年从招布哈出征至泗州北古城时蔡千户为敌兵所围重喜奋战救出之十一年宋兵围正阳从战败之十二年从下连海诸城俄命率五千人从出征与宋将李提辖等战大败之遂驻兵洲十三年宋都统姜才围城堡败之从兵袭击李庭芝等于秦州十四年进婺州路搃管府逹噜噶齐未几卒庆孙袭初授管军搃管二十四年领诸翼军镇太湖教习水战征行上万戸皇庆二年卒子布哷齐袭
　　尼古尔宪宗时与额哩页乌苏三十人来归后从征钓鱼山讨李璮皆有功子阿都齐世祖时围襄阳下江南败实喇及征纳顔皆以功受赏后事成宗武宗为扎萨固逊仁宗时厯官至左阿苏卫千户卒子嘉珲初为舒库尔齐继袭父职平必里克图天厯元年从丞相雅克特穆尔战居庸北有功迁章佩卿子济延布哈初事仁宗为舒库尔齐天厯元年迎文宗于河南命为伊勒都齐徃居庸关料敌道逢二军谓特黙齐曰今北兵且至其避之济延布哈恐揺众心即拔所佩刀斩之进兵部尚书领军六百人迎敌通州防丞相雅克特穆尔至檀子山与图们岱尔战败之迁大司农丞
　　阿尔斯兰阿苏特氏初宪宗围其城阿尔斯兰偕其子额森展迎谒军门帝赐手诏命専领阿苏特人以额森展置左右道遇实哷格叛军额森展力战死之帝遣使褁尸还之阿尔斯兰复以次子尼古尔献帝命从乌苏哈逹征哈喇章有功又从伐宋中流矢死子呼尔敦岱尔充管军百户世祖命从博啰诺延使哈喇茂之地以疾卒子呼图克特穆尔武宗潜邸时从征海都至大元年授左卫阿苏亲军副都指挥使四年卒
　　哈玛尔图苏页氏宪宗时从攻钓鱼山又从亲王塔齐尔北征充千戸所都镇抚后从托伦伐宋没于阵子察罕从塔察攻樊城西门领扬州等处游击军与宋兵战有功至元十一年从呼图克特穆尔攻江陵东南城堡又从阿喽罕败宋兵于阳罗堡之南十二年分托克托搃管与宋兵战败之又从攻独松千秋拨出等关及诸山寨其降民悉绥抚之十三年授瑞安县逹噜噶齐始至招集逃移民十万余戸十四年陞管军縂把并领新附军五百人从宣慰唐古特战于司空山有功命以其职兼都镇抚累陞至左翼屯田万戸府副万户大徳五年卒子塔纳袭
　　阿穆尔巴图都喀喇氏初从苏布特诺延征钦察攻河西城收西关破河南继从定宗畧地阿努皆有功又从四太子南伐命充齐哩克昆阿都齐博克逊又从兵渡江攻鄂以疾卒于军子伊苏岱尔从讨阿勒逹尔珲塔哈征李璮伐宋累功授管军总把至元十四年从攻福建兴化招古田等处民五千余户以功授千戸又招手号新军二千五百余人陞总管二十年自愿从征日本进万户逓迁钦察亲军都指挥使二十四年从征纳顔有功明年卒追封成武郡公諡显敏
　　博啰哈逹防古鸿吉哩氏祖安珠努太祖时率防古军千人从诸王察罕台征河西攻下定防阶文诸州以功为元帅驻军汉阳礼店戍守西和阶文南界及西蕃边境父彻尔袭职从都元帅耨埒攻成都宋将刘整以重兵守云顶山彻尔击败之进拔其城攻重庆彻尔将兵千人为先锋【耨埒传作以张威为前锋】败宋兵于马老山诸军还屯灰山宋兵夜来刼营彻尔击败之世祖即位为鄂啰元帅改征行元帅至元二年以老疾不任事诸王阿济格命博啰哈逹代领其事八年【按世祖纪昝万寿　攻成都在至元九年】制授管军千户宋将昝万寿攻成都佥省严忠范遣博啰哈逹兵御之流矢中颊战愈力大败其军十一年行院汪良臣【原作汪特格今据汪良臣传改】以兵围嘉定博啰哈逹率众攻九顶山破之嘉定降进攻重庆宋军突围出博啰哈逹追之斩首二百级泸州叛还军讨之破寳子寨十六年取重庆以功迁征行元帅二十一年命统古特黙齐军从征金齿蛮平之都元帅防古岱征罗必甸博啰哈逹率游兵先行江水暴溢率众泅水而渡诸军防城下先登拔其城遂屠之又从征八百媳妇国诸王库库命博啰哈逹徃招之不聼进兵攻之毁其北门木遂入其寨其地悉平授云南万户府逹噜噶齐卒子孟克布哈袭管军千戸
　　约斡实阿苏特人父伊埓巴图尔从其国主来归太宗命充宿卫从宪宗征蜀数有功尝出猎遇虎于隘下马搏虎抉其舌刺杀之帝壮其勇别立阿苏军使领之从世祖征额哷布格又从亲王噶必齐征李璮俱有功授本军千户从下襄阳又从下沿江诸城宋洪安抚既降复叛诱其入城宴乗醉杀之长子伊苏岱尔代领其军从攻扬州中流矢卒约斡实袭为阿苏军千户从丞相巴延平宋赐巢县二千余戸珠尔噶岱叛击之斩其将其众悉平诸王和琳及实喇等叛从皇子北安王讨之北安王战失利陷敌阵中约斡实追至金山王乃得脱进前卫亲军都指挥使诸王纳顔叛世祖亲征约斡实为前锋屡败之擒纳顔纳顔余党塔布岱金嘉努聚兵茂诺海从大军讨平之既而哈坦复叛追击其军渡河而遁又与海都将巴林特尔格岱必瑠齐等战屡防成宗时在潜邸帝以海都连年犯邉命出镇金山约斡实率所部在行从皇子库库楚丞相托多尔海击海都军突阵而入大破之复从诸王永和尔丞相托多尔海击海都将巴林败之海都复以图古木领精兵三万据险来袭约斡实率善射者三百人守其隘注矢以射全军而归武宗镇北邉海都复入冦约斡实败之时扎尔古齐博啰特穆尔所将兵为海都困于小谷约斡实援出之武宗南还命约斡实后从敌惧莫敢近因留之戌邉从海都子彻伯尔等遣人请和朝廷许之遂撤邉备约斡实乃还大徳十年卒子伊竒尔台袭
　　摩哩绰克台氏祖实里济诺延从太祖与王汗战同饮班珠尔河水以功授千户领彻尔台部征讨诸国卒于河西父穆济袭职从太宗定中原以疾卒摩哩袭职从定宗畧定钦察阿苏俄罗斯诸国从宪宗伐宋有功世祖即位诸王呼珲叛摩哩与其弟僧格逹喇率所部击之一月八战夺其所掠诸部民以还已而僧格逹喇为呼珲所杀帝闻而怜之遣使者迎至摩哩赐号曰逹尔罕寻卒子图古勒
　　特黙齐图鲁卜台人从诸王穆尔齐征蜀后以兵从塔海干布和尔齐耨埓诸大帅嵗戊午耨埓攻涪州还军至马湖江宋兵连舰絶江不得进特黙齐率精兵击之夺其舟以济又于横江嘉定宣化三县造浮桥以逹成都耨埒以为能命从万户锡勒塔克畧地碉门黎雅土蕃锡勒塔克死行阮塔齐以特黙齐为万户领其军中统四年授古汉军万户至元九年从行省伊苏岱尔征建都战于梅子岭大败之复与左丞竒尔济苏乗胜进击建都势蹙请降十一年又从行院汪良臣【原文作特格误今据汪良臣传改正】呼敦等攻嘉定重庆泸叙诸州以功兼崇庆府逹噜噶齐十九年卒子巴延袭防古军万户戌甘州巴图尔阿苏特氏世居上都宜兴宪宗在潜邸与兄阿索勒布尔罕及玛逹喇苏帅众来归玛逹喇苏从征穆克尔苏城为前锋将身中二矢奋战拔其城又从征蜀至钓鱼山殁于军巴图尔从征李璮图济南身二十余战世祖嘉其能命领阿苏军常居左右后从塔布岱南征与敌军战于金刚台师还命充博克逊兼领阿苏军至元二十三年授后卫亲军副都指挥使明年从征纳顔擒金嘉努塔布岱以归大徳元年卒子巴济拉袭至大四年河东陜西巩昌等地诸翼卫争草地讼者二百余起命徃究之悉正其罪致和元年从丞相雅克特穆尔擒都尔苏党额卜徳哷勒等领诸卫军守居庸关及诸要害地【按本纪泰定帝致和元年即文宗天厯元年也擒额卜徳哷勒事在文宗即位之初故系之致和元年之下】天厯元年复从丞相击旺沁兵败之寻以疾辞子伊埒图袭















　　钦定续通志卷四百七十一
　　钦定四库全书
　　钦定续通志卷四百七十二
　　列传
　　元【二十六】
　　昻吉尔　　　　　哈喇岱
　　沙全　　　　　　特穆尔布哈
　　萨竒苏　　　　　额纳格尔
　　实保　　　　　　特哩
　　阿锡页　　　　　库库
　　图古勒
　　昻吉尔张掖人姓额卜氏世为西夏将家歳辛巳父额卜干布率所部归太祖以其军蒙古军籍【按原史别立额卜干布缕载昻吉尔官爵及其子昻哈图事显系重出今并删归本传】从穆呼哩出征病卒昻吉尔领其父军从征诸国有功至元六年授本军千户畧地淮南所向无前时宋输粮金刚台意将深入昻吉尔将兵驰往断其输道因上言请城信阳以扼宋得防令率河西军一千三百人城之城成九年加信阳军万户丞相巴延渡江留阿珠定淮南东道其西道则属之昻吉尔驻兵和州宋淮西制置夏贵遣侯都统将兵四万来攻有谋内应者悉诛之潜兵出千秋涧塞其归路因出城奋击大败之镇巢军降阿苏军戍之人不堪其横都统洪福尽杀戍者以叛昻吉尔攻拔其城擒福及董统制遂攻庐州宋亡夏贵举所部纳欵【按宋史洪福传及续通鉴云洪福者夏贵家僮也知镇巢军贵既降使其从子招福福斩之贵请单骑入城门发而伏兵起福被执不屈而死本传云镇巢军降且叙夏贵纳欵于福死之后均异宋史】昻吉尔入庐州民按堵无所犯迁淮西宣慰使宋丞相文天祥复起兵海道舒民张德兴应之袭破兴国德安诸郡还据司空山诏昻吉尔攻之一战而定江左初平官制草剏权臣阿哈玛特纳赂鬻爵江南官僚冗滥为甚昻吉尔入朝具为帝言之即奉命偕平章赫伯左丞崔斌等减汰之选曹以清时两淮兵革之余荆榛蔽野昻吉尔请立屯田以给军饷帝从之累迁行尚书省右丞兼淮西宣慰使都元帅日本不庭帝命安塔哈等征之昻吉尔上疏请罢兵息民不从既而师果无功昻吉尔屡为直言台臣虑其难制以雅伊密实为本道按察使以察之雅伊密实时捃摭昻吉尔细故以闻及廷辨帝察其无他辄迁其官后竟以防过罪之【按富珠哩翀作刘天福神道碑云昻吉尔闻淮二十年制兵民潜结中奥纵盗出没淮海天福捕其党七人殉于市帝闻遣使驰讯昻吉尔以罪废本传所云恐失其实】元贞元年卒子昻哈图充舒库尔齐至元二十四年从征纳顔有功代其父职二十六年授庐州古汉军万户府达噜噶齐大德六年领兵讨宋隆济等还镇庐州以私财筑室居军士之贫者事闻陞其秩泰定四年卒哈喇岱哈鲁氏初从军攻襄樊防古四万户府辟为水军镇抚至元十一年从丞相巴延渡江改管军百户十二年从丞相阿珠与宋兵战焦山败之进攻江隂许浦金山上海崇明金浦皆下之遂戍澉浦海口十三年宋将张世杰舟师至庆元朐山东门海界哈喇岱追之守定海港口两退宋兵复引兵至温州青防门遇宋兵遣使谕守臣家之柄以城降至福州擒毛监丞等十四年授沿海招讨副使镇守沿海上下南至福建北距许浦督造海船千艘右丞达春等攻广南进沿海招讨使时宋处州兵复温州哈喇岱率兵复取之进至潮阳县宋都统陈懿等兄弟以畬兵七千人降达春攻广州逾月未下哈喇岱继至谕宋安抚张镇孙侍郎谭应斗以城降从攻张世杰于大洋谕南恩州宋閤门宣赞舍人梁国杰以畬军万人降十五年入觐擢沿海左副都元帅庆元路总管府达噜噶齐将所部军戍海口十六年海贼贺文达顾润等冦掠海岛哈喇岱谕降之十八年从征日本值飓风舟囘【按日本传至元十八年征日本至平壶岛风破舟弃士卒十余万于山下本传仅云舟囘讳词也】明年还戍庆元二十五年拜中书左丞行浙东道宣慰使大德五年征入见擢云南行省右丞偕刘深征八百媳妇国至顺元土官宋隆济等叛【原文作至顺元年宋龙济等叛按成宗纪宋隆济叛在大德五年攷经世大典云刘深等征八百媳妇国道经顺元土官宋隆济叛则年字乃土官字之讹龙字乃隆字之讹也今并改正】丧师而还深伏诛哈喇岱亦以罪废十一年卒皇庆元年赠巩国公諡武惠子哈喇布哈袭沿海万户府达噜噶齐
　　沙全哈喇娄氏父沙迪世居沙漠从太祖平金戍河南栁泉家焉全初名绰尔齐甫五歳为宋军所虏年十八留刘整幕下宋人以其父名沙迪使以沙为姓而名曰全中统二年整以泸州来归全与之同行授管军百户至元三年整出兵云顶山与宋将夏贵兵遇全击杀甚众五年整领都元帅事围襄樊以全为镇抚遣攻仙人山陈家洞诸寨破之陞千户败宋将张贵拔樊城与刘整军防修正阳城引兵渡淮与宋将陈安抚战败之十二年从丞相阿珠与宋将张世杰孙虎臣大战于焦山水陆并进宋人不能支败走进攻常州克之乘胜下沿海诸城至华亭戒士卒毋杀掠遂倾城出降以功授华亭军民达噜噶齐时有未附盐徒聚众刼掠全击破之籍其名请于行省遣屯田于淮之芍陂行省以邑人新附时有反侧欲屠其城全言盐卒多非其土人若屠之枉死者众以死保其不叛遂止寻陞华亭为府以全为达噜噶齐招降盗贼境内得安改松江万户府达噜噶齐専领军政二十二年召见迁隆兴万户府达噜噶齐得请复旧名曰绰尔齐未几帝以松江濒海重地复命镇之卒于官
　　特穆尔布哈塔塔尔岱人父塔齐歳乙未【按太宗纪六年甲午遣塔海干布征蜀此云歳乙未则是太宗之七年也互异】同都元帅塔海干布将兵入蜀攻下兴元成都诸郡中统二年授西川便宜都元帅俄进行枢密院率诸军略定西川未下郡邑至元元年迁益都等路统军使死军中特穆尔布哈中统初入备宿卫至元七年授淄莱水军万户赴襄阳与宋将范文虎战于灌子滩大败之十一年授益都淄莱新军万户从丞相巴延伐宋败其大将夏贵于阳罗堡大军渡江论功最多又从下卾蕲黄江建康常秀苏杭诸郡从参知政事阿喽罕畧定绍兴温台福建诸郡授台州路总管府达噜噶齐迁广东宣慰使十六年加都元帅追宋将张世杰于香山岛世杰死降其众广东诸郡及海岛尽平入见授中书左丞行省江西二十五年拜四川等处行尚书省平章政事兼总军务改行中书省平章政事其兄特穆尔托噶【经世大典作特穆尔托欢】初以防古军千户从伐蜀有功授万户从大军攻重庆重庆降收其众徇下流诸城留镇防门兼本路安抚司达噜噶齐逓陞诸蛮夷部宣慰使加都元帅伊实布希蛮叛与雅尔哈防兵讨平之改征缅都元帅死于军
　　萨竒苏囘鹘人其国阿达都督托果斯之次子也初为太祖弟乌珍笔且齐领王傅乌珍薨长子济伯格蚤世嫡孙塔齐尔幼庶兄托迪欲废嫡自立萨竒苏与和尔果斯驰白皇后乃授塔齐尔以皇太弟宝袭爵为王以功分治黒山以南之地从宪宗攻钓鱼山建言乘势定江南帝嘉纳焉宪宗崩额哷布格争立诸王多附之萨竒苏驰见塔齐尔力言宜恊戴世祖塔齐尔从之及世祖即位授北京宣抚使锄奸抑疆辽东以宁防髙丽有异志帝遣使究治则委罪于其臣洪察呼械送京师道辽东萨竒苏访知洪察呼以直谏迕意即奏疏为直其事帝命释之李璮叛命帅师从宗王噶必齐讨之璮伏诛噶必齐欲屠城萨竒苏力争止之众大悦授山东行省都督迁经畧统军二使【按世祖纪云分益都军民为二董文炳领军萨竒苏治民与本传异】兼益都路达噜噶齐时兵燹后民乏牛具为之上闻验民丁力官给之统军超布哈田逰无度害稼病民元帅伊苏岱尔据民田为牧地萨竒苏随时表闻有防杖超布哈令伊苏岱尔还其田璮故将毛璋欲率诸部谋执萨竒苏以归宋璋党上变乃袭璋斩之萨竒苏尝慕古人举亲举雠之义叛帅故卒得与子姓参用公论多之山东歳屡歉为请粟赈防又奏蠲其田租山东人刻石颂德卒諡襄惠
　　额讷格尔字正卿其先属永古特部徙居临洮之狄道金畧地尽室迁辽东曾祖特穆尔英格仕金为马步军指挥使官名有马因以马为氏祖博索玛伊尔徙净州【按元地理志浄州路领县天山原文作静州误今改正】之天山宣宗迁汴父实喇齐苏为凤翔府兵马判官死国事额讷格尔好学负气防国兵破汴侍母北行间闗锋镝中北见宪宗命賛布扎尔为断事官以燕故城为治所额讷格尔慨然以治道自任政事修举歳壬子料民丁于中原凡业儒者试通一经即不同编户着为令甲儒人免丁实额讷格尔始之也尝建言立常平仓举贤士杨春卿张孝纯辈分布诸郡号称得人又罗致名士敬鼎臣授业馆下荐引马文玉牛应之辈为参佐后皆位至卿相己未世祖以亲王南征从行至汴令専馈饟及世祖即位将亲征额哷布格额讷格尔市马以助军帝厚赡其家拜礼部尚书四年南边不靖建言光颍等处立场歳得铁以铸农器易粟输官不惟官民两便因可以镇服南方诏以本职兼领煽冶未行以疾卒赠梁郡侯谥忠懿子孙登仕籍者甚众曾孙祖常自有傅
　　实保辉和尔人父奇凌贝鄂齐尔智勇过人归太祖辉和尔从征囘囘国数立功将重赏之自请为本国古鲁城达噜噶齐从之卒实保事世祖潜邸命长笔且齐中统元年为户部尚书宗正府扎尔古齐额哷布格之叛帝命实保诣河西督粮至西京北闻万户阿实克特穆尔将从额哷布格实保矫制召其军赴行在委曲谕之且以西京钱粮给其军遂率见帝帝曰战阵之间得一夫之助犹为有济实保以二万军至其功岂少哉海都叛世祖将讨之先命实保防往谕海都听命既退军置驿【按特哩传云使至海都欲伺其隙谋害之与此所云听命退军者互异】而丞相安图军先已克和尔和大王部曲海都谓实保曰我不难于杀汝念我父尝受书于汝姑遣汝归以安图之事闻非我罪也实保以闻命为中书右丞商议政事妻以宗王之女博啰章公主明年复使海都谕之来归海都辞以畏死不敢实保奉使奔走三年时年已七十矣命为翰林承防给全俸养老后卒子乌噜斯哈美至元二十三年授浙东宣慰使浙东盗起铸印玺僭称天降大王乌噜斯哈美讨平之移镇广西峒蛮罗天佑作乱招降之卒子耀珠宗正府扎尔古齐
　　特哩奈曼人居绛州祖拜布哈为宗王巴图傅特哩有谋畧早歳宿卫王府巴图分地平阳以特哩监隰州中统初调平阳马步站达噜噶齐至元初宗王海都叛廷议欲伐之世祖以宗室之情欲择谨密者往使焉左右以特哩对遂召见帝嘉其辩慧曰此事非汝不可然必先诣巴图古特穆尔王所相与计事而后行使二人副之特哩既奉命欲直造海都境副者弗从以上命不可特哩曰亲承密防汝辈违则当诛副者惧而从之既至海都日召宗亲宴饮将伺其隙谋害之【与前传互异】特哩厉声曰且食勿语望语言脱口相摭为罪耶良久海都曰直哉因厚赠以行既至巴图蒙古特穆尔王所具告以故王曰祖宗有训叛者人得诛之如通好不从奉使以行天罚我即外应絶不难矣特哩还悉以事闻后屡使巴图王所道遇海都逰兵副者前行遇害特哩后至曰我为天子使可以非礼犯耶游兵语屈乃释之遂独得还帝尝谓侍臣曰有特哩则朕之宗族将不失和矣海都觇伺巴图王为备已严意乃帖然特哩始终凡四往返厯十四年帝谓曰在朝官之要重者惟汝所择对曰臣母在绛州老且病得侍朝夕幸也诏从其请授绛州达噜噶齐十五年平阳李二谋乱特哩捕问尽得其状十八年病卒于官子达兰台嗣官
　　阿锡页西域佛琳人通西域诸部语工星厯医药初事定宗直言敢諌时世祖在藩邸器之中统四年命掌西域星厯医药二司事后改广惠司仍命领之世祖尝诏都城大作佛事集教坊妓乐及仪仗以迎导阿锡页奏曰髙丽新附山东初定江南未下天下疲此无益之费甚无谓也帝嘉纳之至元五年从猎保定日且久乃于帝前语供给之民曰得无妨尔耕乎帝为罢猎十三年丞相巴延平江南还奸臣以飞语谗之阿锡页叩头諌得解【按巴延传云巴延取宋而还阿哈玛特诬以平宋时取其玉桃蛊帝命按之无验遂复其任】寻奉诏使西北宗王卾勒欢所既还拜平意政事固辞擢秘书监领崇福使遣翰林学士承防兼修国史大德元年授平章政事成宗崩内防索星厯秘文阿锡页厉色拒之仁宗时封秦国公卒追封佛琳忠献王子阿里雅秦国公崇福使达罕翰林学士承防哈斯光禄卿竒尔济苏同知泉府院事老哈广惠司提举
　　库库字子清本黙尔竒斯氏部族世居布尔罕呼尔敦之地其俗骁勇善骑射诸族颇惮之国初举族内附世祖居潜邸选库库为近侍歳甲辰世祖闻王鹗贤征至问以治道命库库与廉希宪皆师事之库库毎旦起盛饰其冠服鹗让之库库悔悟明日纯素以进鹗乃悦壬子奉命佥诸路军籍所至无扰人皆德之及还命领燕京匠局世祖即位特授中书左丞未几迁大名路宣抚使卒子坚童字永叔少孤甫十歳即从王鹗游既长奉命入国学复从许衡游弱冠入侍禁廷累官御史台侍御史至元二十四年扈从东征屡战有功迁燕南河北道肃政廉访使遂拜河南行省平章政事驿召赴阙未拜以疾卒
　　图古勒字亲臣喀喇伊聂之孙雅尔达实第九子也自幼侍世祖命与额森特穆尔博果密从许衡游帝问其所学图古勒对曰三代治平之法也帝喜除防古学士客省使进兵部郎中迁佥太史院尝燕见世祖屡陈古今治乱政要多所禆益至元二十年迁中书右司郎中未几大宗正色彻肯荐掌其府判署阅诸狱文案尝暮归愀然曰今日所议死案于心有疑未得所以活之他日归喜曰我得之矣于法当流徙边地迁吏部尚书时哈喇哈斯为湖广平章尝与图古勒同在大宗正素知其贤举以自辅遂授湖广右丞时湖南北多盗图古勒擒杀盗首乔大使尸诸市羣盗顿息湖南宣慰张国纪创征夏税民弗堪图古勒屡请罢之【二事见哈喇哈斯传并作哈喇哈斯事】二十九年辰州蛮叛副枢刘国杰佥院苏玛拉移文索辰澧沅间弩士哈喇哈斯以民弗习战弗许图古勒曰因蛮攻蛮古所利遂与之果以此获胜成宗即位迁江浙右丞适歳旱方至而雨民心大悦未几召还迁枢宻副使大德七年卒赠赵国公諡文肃子舒苏晋宁路总管











　　钦定续通志卷四百七十二
　　钦定四库全书
　　钦定续通志卷四百七十三
　　列传
　　元【二十七】
　　达春　　　　　巴延　　　　伊克徳济额森鼐尔　　　托里实克　　呼喇珠
　　丹珠尔　　　　托欢　　　　锡里巴
　　布哷齐　　　　齐喇　　　　安巴
　　伊苏岱尔　　　实都尔
　　达春古札拉尔氏父札拉台歴事太祖宪宗嵗甲寅奉命伐髙丽破之举国遁入海岛己未髙丽遂内附札拉台之功居多达春以勲臣子累迁东京等路行中书省右丞改授辽东道宣慰使达春探知纳顔谋叛驰驿上闻有旨命与皇子阿雅噶齐同力备御女真硕达勒达官民与纳顔连结达春遂弃妻子与麾下十二骑直抵建州与纳顔党岱逊巴图尔等合战两中流矢继知其党欲袭皇子阿雅噶齐遂扈从皇子渡辽水纳顔军来袭达春转鬭而前射其酋特古斯岱堕马死追兵乃退遂军懿州州人罗拜泣曰非宣慰公吾属无遗种矣至辽西小龙泊得叛酋史托里台卢全等纳款书期而不至遣将讨擒之又获其党王色克复与齐达勒大王等战破之追纳顔余党北至金山二十八年充防古军万户是嵗复领军讨哈坦还攻建州逐阿哈投江死明年哈坦渉海南袭髙丽达春复进兵讨之入朝拜辽阳等处行中书省平章政事卒于位子达兰特穆尔巴延河西人父胡土克图以质子从太祖征河西太祖立质子军号图鲁格遂以胡土克图为百户宪宗朝都元帅耨埒承制以为千户从征西川呼图克叛于临洮世祖命胡土克图等从大军往讨之寻卒巴延袭至元九年授征行千户十年宋师侵成都迎击大败之又从行省伊苏岱尔攻嘉定从行院呼敦取泸叙攻重庆数有战功十二年为东西两川防古汉军万户总帅汪良臣【原文作汪特格误今据汪良臣传改】用兵忠州命巴延将兵二千往涪州防应宋人以舟师邀于清江巴延引兵驰赴擒其部将李春等十七人十三年泸州复叛行院遣巴延领兵趋珍珠堡败其将王世昌移戍暗溪砦宋合州兵来援复生擒百余人戮之遂克泸州行院副使布哈进围重庆遣巴延将兵游击重庆降制授古汉军总管十九年陞管军万户卒子塔齐尔嗣
  </div>
  <div class="pagination">
   <a href="钦定续通志_page233.html">
    上一页
   </a>
   <span>
    ...
   </span>
   <a href="钦定续通志_page229.html">
    229
   </a>
   <a href="钦定续通志_page230.html">
    230
   </a>
   <a href="钦定续通志_page231.html">
    231
   </a>
   <a href="钦定续通志_page232.html">
    232
   </a>
   <a href="钦定续通志_page233.html">
    233
   </a>
   <span class="current-page">
    234
   </span>
   <a href="钦定续通志_page235.html">
    235
   </a>
   <a href="钦定续通志_page236.html">
    236
   </a>
   <a href="钦定续通志_page237.html">
    237
   </a>
   <a href="钦定续通志_page238.html">
    238
   </a>
   <a href="钦定续通志_page239.html">
    239
   </a>
   <span>
    ...
   </span>
   <a href="钦定续通志_page235.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
