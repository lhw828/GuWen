<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1115 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1115 页/共 1316 页</h1>
    <div class="content">现月

　　

○署云贵总督丁振铎奏、川属巴蛮蠢动。意图分股出扰滇界。现派精练全营。驰往昭通。会同各地方文武实力堵击。以免扰害。得旨、著督饬地方文武认真堵击。毋任阑入。摺包　　

○丁酉。以云南按察使刘春霖为云南布政使。贵州贵东道袁开第为云南按察使。现月　　

○戊戌。上奉慈禧端佑康颐昭豫庄诚寿恭钦献崇熙皇太后。御颐年殿。各国公使夫人及繙译等觐见。　　

○御紫光阁。赐蒙古王贝勒贝子公台吉等茶果。　　

○己亥。谕内阁。徐会沣沈瑜庆奏。分别举劾属员一摺。顺天密云县知县候补知县陈雄藩、署香河县知县唐玉书、均著传旨嘉奖。东安县知县常瑾芬、任用蠹役。毫无觉察。古北口巡检陆光祖、于饥民聚血■乣索粮。禀报张惶。几酿重案。平谷县典史刘树杰、票传苛派。禀控有案。著一并革职。署三河县知县何承谟、缉捕废弛。地方受累。著暂行革职留任。勒限获犯。现月　　

○又谕、前据陕西学政沈＜目辟＞行＜匧心＞口＜韦未＞＜夗贝＞奏倢■＜曰融＞■＜石木＞道员郭人漳苛罚惨杀各款。当经谕令崧蕃确查具奏。兹据查明覆奏、陕西候补道郭人漳、年少喜事。恃才擅专。委办要案。并不会商地方文武妥办。竟敢重行诛戮。勒罚钜款。致多冤抑。专滟瓦坪厅通判铁甡、罔恤民艰。颠倒是非。曲为迎合。著一并革职。现月　　

○又谕、周馥奏、山东利津县境北岸王庄等处。凌汛暴涨。大堤冲漫一摺。本年正月初闲天气骤暖。上游冰块挟流而下。利津县迤下。冰块拥积河中。水势暒滟台高。漫过王庄等处。大堤冲决成口。被淹五十余庄。所有防护不力之下游总办道员朱式泉、提调试用知府高令＜辶黎＞吉、游击王得坪、均著摘去顶戴。周馥督办无方。著交部议处。仍责令赶紧堵合。毋得再有疏虞。所有被灾地方。著即妥筹赈恤。毋任失所。现月　　

○又谕、丁振铎等奏、特倢■＜曰融＞■＜石木＞总兵玩寇殃民。嫉功冒饷。请从严惩办一摺。云南普洱镇总兵高德元、剿办镇边厅猓匪。调度乖方。挟私玩纵。以致军士怨愤。匪势猖獗。陨失良将。附近居民。惨遭焚杀百十命。并有虏获民寨贼营牲畜。婪索投诚礼物情事。种种不法。经该督等委查。犹复饰词狡展。欺罔贪污。实堪痛恨。所请革职发往军台不足蔽辜。高德元著即行正法。以昭炯戒。丁振铎、林绍年、著交部察议。现月　　

○以剿匪出力。予署云南广南府知府方宏纶等、升叙加衔有差。试署富州通判王正雅、并赏花翎。　　

○以盐局被抢。闭门不出。革陕西参将张明举职。

汇存　　

○庚子。孝穆成皇后忌辰。遣官祭慕陵。黄绫本　　

○谕军机大臣等、外务部代递总税务司赫德条陈一摺。据该总税务司称练兵筹饷。以地丁钱粮为大宗。若竭力整顿。即用此款练兵。并可举办各项要务。按里计亩。按亩计赋。令每亩完钱二百文。确可经久。百姓亦不受丝毫扰累等语。现在财用匮乏。几于罗掘俱穷。一切应行要政。如练兵等事。尤为万不容缓之举。需款更殷。亟应切实通筹。期有良法。著该督等按照所陈各节。体察情形。悉心会商。逐条核议。妥速具奏。原节略著钞给阅看。将此各谕令知之。寻直隶总督袁世凯、署四川总督锡良、署闽浙总督李兴锐会奏、总税务司赫德筹款条陈。其整顿地丁钱粮。按里计亩。按亩计赋一节。于事有不能尽行。惟加赋未敢轻言。而清丈固无伤政体。应略采其议。先从一县办起。行之有效。再行逐渐推广。附陈清丈切要办法。下所司议。现月　　

○又谕、电寄马亮、电悉。所请著毋庸议。该将军惟当恪遵前旨。慎固封守。认真保护。毋稍疏虞。电寄　　

○命大门侍＜目辟＞行＜匧心＞口＜韦未＞＜夗贝＞景麟、溎泉、穆精额、唐古色、乌拉喜春、载铠、亨亮、都林、均在乾清门行走。明发　　

○辛丑。谕军机大臣等、銮仪＜目辟＞行＜匧心＞口＜韦未＞＜夗贝＞会同兵部奏。遵议更换衙署一摺。銮仪＜目辟＞行＜匧心＞口＜韦未＞＜夗贝＞衙门。著作为兵部衙门。仪慎亲王府第。著作

为銮仪＜目辟＞行＜匧心＞口＜韦未＞＜夗贝＞衙门。其兵部新定衙署。著赏给镇国公毓岐居住。现月

　　

○贵州学政赵惟熙奏、敬陈治黔要政。为纲四。曰饬吏治。理财政。广教化。靖疆圉。为目十九。饬吏治之目。曰停分发。育吏材。设官报。给职田。正疆界。理财政之目。曰运官盐。垦荒地。广种植。蕃畜牧。开矿产。兴工艺。广教化之目。曰设书局。慎小说。教纺织。化畛域。靖疆圉之目。曰堵＜目辟＞＜訁冉＞米＜度攵＞＜夗贝＞匪。剿川匪。禁挟枪。屯形胜。得旨、著李经羲核议具奏。摺包　　

○科布多参赞大臣瑞洵奏、俄人在阿拉克别克河口。盖房丈地。自立鄂博。并拟筑城。已力争诘阻。议允暂停候查。请饬外部照会俄使。催办勘界。并派大员前来。与俄官定期会办。得旨、著外务部迅速查核办理。摺包　　

○壬寅。孝圣宪皇后忌辰。遣官祭泰东陵。早事　　

○谕军机大臣等、太常寺衙门。著作为工部衙门。其工部新定衙署。著作为太常寺衙门。现月　　

○又谕、不入八分镇国公德茂府第。著作为练兵处衙门。并著内务府将抄产入官房闲。择定一处。赏给德茂居住。现月　　

○署两广总督岑春火滟宣奏、力疾销假。得旨、览奏甚慰。著即认真经理。安民固圉。以济时艰。随手　　

○以带勇扰民。逮已革广东知府李家焯遣戍新疆。

摺包

　　

○以创办要政。积劳病故。予故江苏候补直隶州知州广东钱局提调薛培榕优恤。摺包　　

○癸卯。署两广总督岑春火滟宣等奏、请裁广西绿营官兵。腾出饷需。令各州县自募亲兵。办理防剿。以资得力。如所请行。摺包　　

○署云贵总督丁振铎等奏、滇越铁路。购地设兵。需费甚钜。恳拨的款解滇。以济急需而免贻误。下户部议。摺包　　

○署江西巡抚夏屮■一■日奏、请将南昌等府被灾地方钱漕。分别缓徵。得旨、著再行认真厘剔。逐一确查。据实具奏。　　

○派内阁学士熙瑛知贡举。现月　　

○以剿匪出力。赏广东补用道李准、试用游击拟保副将潘灼文巴图鲁名号。现月　　

○以亏饷短械。革广西游击梁秀春等职。分别拏办。摺包　　

○以纵军虏掠。革云南建威中营管带千总李名清职。并拏办。摺包　　

○以畏匪欺蒙。革广西代理思恩县知县马福庆、典史刘应奎、把总邓明韬职。马福庆并永不叙用。汇存　　

○予云南办理边防。及剿办各处匪徒。阵亡瘴故淹毙。文职县丞江深等十二员名、武职把总刘珍第二十九员名、勇丁顾朝云等一千二百八十名、分别恩恤如例。

汇存

　　

○甲辰。署两广总督岑春火滟宣奏、广西各属办匪。以夺获枪枝。严杜接济军火为要策。尤以兼筹教养为先务。得旨、著会商柯逢时切实筹办。务期整饬吏治。除暴安良。随手　　

○以把持招摇。收规受贿。革广东盐大使毓干职、永不叙用并勒追。汇存　　

○以侵渔赌饷。革广东参将李世桂职。并勒追。汇

存

　　

○乙巳。顺天学政陆宝忠奏、请改生童经古场为头场。下礼部议。早事　　

○御史朱锡恩奏、明保人员。酌补章程。请示限制。下吏部议。早事　　

○伊＜覀之＞■牛将军马亮等奏、中俄历年积案。请派志锐会同俄官清理。如所请行。摺包　　

○以广西剿匪出力。赏分省补用道祖绳武巴图鲁名号。已保知县直隶试用县丞董文桢等花翎。县丞职衔谭家齐等蓝翎。余升叙加衔有差。现月　　

</div>
    <div class="pagination">
<a href="清实录光绪朝实录_page1114.html">上一页</a><span>...</span><a href="清实录光绪朝实录_page1110.html">1110</a><a href="清实录光绪朝实录_page1111.html">1111</a><a href="清实录光绪朝实录_page1112.html">1112</a><a href="清实录光绪朝实录_page1113.html">1113</a><a href="清实录光绪朝实录_page1114.html">1114</a><span class="current-page">1115</span><a href="清实录光绪朝实录_page1116.html">1116</a><a href="清实录光绪朝实录_page1117.html">1117</a><a href="清实录光绪朝实录_page1118.html">1118</a><a href="清实录光绪朝实录_page1119.html">1119</a><a href="清实录光绪朝实录_page1120.html">1120</a><span>...</span><a href="清实录光绪朝实录_page1116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
