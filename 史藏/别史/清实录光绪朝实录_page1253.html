<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1253 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1253 页/共 1316 页</h1>
    <div class="content">○犒赏调驻黑龙江武＜目辟＞行＜匧心＞口＜韦未＞＜夗贝＞左军各营银一万二千两。乙亥。谕军机大臣等、有人奏、顺属吏治日坏。捕务废弛。积压命案。请饬查办一摺。著袁世凯、陆润庠、裴维侒按照所倢■＜曰融＞■＜石木＞各节。确切查明。据实具奏。原摺著钞给阅看。寻奏、遵将原倢■＜曰融＞■＜石木＞各案。查明惩处。并将积案表册。发司分别讯结。其各属盗案。应如何整顿。命案应如何严禁私和等弊。亦饬一并申明定章。通饬禁革。另核议整理步队章程。务祛积习。以益操防。如所请行。　　

○督办垦务绥远城将军贻谷奏、巡视后套渠地、乌盟西公旗各处。现已坝工就竣。渠道浚深。自西公旗迤西。若老郭塔布长济等渠。达地藉以灌输。若沙河烂大丰济等渠。杭地用以挹注。仍俟随时扩充修复。以赴事机。下部知之。　　

○又奏、查看广觉寺形势险峻。聚血■乣至一二千人。恐易滋事。已饬严为限制。不得过五百名之数。并将控案劄厅妥理。禁其恃血■乣行恶。以期相安。得旨、仍著督饬妥为办理。摺包　　

○湖广总督张之洞奏、汉口办理警察。关系重要。请援照上海成案。每月由江海关拨银四千两。俾作经费。不敷之款。由外筹补。如所请行。　　

○又奏、前拟矿务章程。较之各国。有宽无严。谨录呈英国商约第九款原文。请饬查核妥办。下部知之。摺包　　

○丙子。以甘霖晶■宜沛。遣礼视王世铎诣大高殿、恭亲王溥伟诣觉生寺、恭代报谢行礼。　　

○遣贝勒载洵诣时应宫、贝勒载涛诣昭显庙、镇国公载泽诣宣仁庙、贝子溥伦诣凝和庙、委散秩大臣溥倬诣黑龙潭、镇国将军载＜目辟＞暒甫久＜夗贝＞诣白龙潭、拈香。记注　　

○谕内阁、赵尔丰奏、考察文武各员。分别举劾一摺。四川成都府知府高增爵、署叙州府知府候补知府毛玉麟、绵州直隶州知州柴作舟、资州直隶州知州宋联奎、候补直隶州知州何丙晟、合州知州桂梁材、署成都县知县仁寿县知县王棪、署华阳县眉州直隶州知州钟寿康、巴县知县耿葆煃、署富顺县知县酉阳直隶州知州申辚、广元县知县端秀、署广安州知州王铨、定远县知县何承道、合江县知县夏与赓、达县知县广厚、均著传旨嘉奖。捐升道员新都县知县刘朝镕、贪鄙狡诈。庇匪殃民。著即革职。永不叙用。候补知府王葆恒、贪鄙巧滑。声名夙劣。另补直隶州知州桂天培、信任家丁。民多受害。长寿县知县唐我圻、苛虐任性。民怨沸腾。永川县知县吴鸿运、利令智昏。厂＜虘阝＞斯仆用事。丹棱县知县张景旭、性情贪鄙。不知大体。试用知县刘文增、贪利忘义。久著劣声。候补知县马寿祺、习梁卑污。操守难信。大挑知县孙积善、使酒滥刑。残民以逞。试用知县赵玮、奔竞素工。贪婪无餍。吴龄昌、躁妄干求。办事草率。另补知县邹放、虐政害民。衔怨刺骨。试用知县徐敬武、卑鄙贪污。遇案婪索。候补知县杨士木滟云、心地不明。精力已惫。罗毅威、心性轻浮。从公不谨。王中溢、性情躁妄。擅作威福。另补知县饶敦秩、嗜好甚深。政事废弛。试用通判张益谦、知县萧敷灼、府经历郭连云、均行止不端。有玷官箴。候补府经历张肇修、居心倾险。不堪造就。前成都府司狱李廷英、昧于大义。劣奣＜虘阝＞亦多端。工滟隁州火井漕巡检张勋、声名狼藉。屡被控告。华阳县典史冯时懋、行为苟且。颇著劣声。松潘中营游击唐志林、任性妄为。不知检束。越巂营守备王日昇、贪狡纵肆。侵吞兵饷。候补守备赵花凤、性情横暴。被控有案。均著即行革职。候补同知柏震蕃、心地不清。性复猥鄙。大竹县知县宋万选、苛刻鄙琐。举动乖张。盐亭县知县雷恩溥、举止轻率。有失观瞻。候补知县吴震翮、小有才能。罔知大体。高维寅、治理敷衍。习于怠玩。黄大琮、听断不明。性情苟且。另补知县田广恩、庸闇猥琐。不知治理。均著以县丞降补。候补知县曾福谦、阘敺■几无能。所至竭蹶。即用知县周长清、唐陋鄙啬。难胜民社。均著以教职归部铨选。天全州知州熊朝滨、才既竭蹶。性复乖张。清溪县知县孙廷采、提用公款。自便私图。西昌县知县濮景贤、被控有案。声名平常。均著开缺另补。现月　　

○西甯办事大臣庆恕奏、遵议青海边务情形。一设官。宜因时变通。一立学。宜设法劝办。一、驻兵。宜择地防守。并俟改省后。再将垦田开矿各事。次第举办。下考察政治馆知之。摺包　　

○川滇边务大臣护理四川总督赵尔丰奏、部议川滇边务。审慎持重。惟原奏六事。缓无可缓。谨再酌拟章程。候款遵办。并请画定地界。所有地方各事。及差缺更调。均归边务大臣主政。以一事权。下部议。摺包　　

○换铸川滇边务大臣关防。从护理四川总督赵尔丰请也。

摺包

　　

○加拨各衙门每年办公经费。内阁银五万两。翰林院银三万两。礼部银六万两。法部银六万两。理藩部银九万两。都察

院银三万两。大理院银八万两。从考察政治馆王大臣请也。摺包

　　

○以学部左参议孟庆荣为右丞。　　

○以山东提学使朱益藩为大学堂总监督。　　

○以解饷逾额。赏四川布政使许涵度三代正一品封典。摺

包

　　

○以捐款兴学。数逾钜万。予四川筠连县贡生田鸿儒、廪生田鸿晔、以知县即选。摺包　　

○以胆大妄为。革广州驻防满洲协领毓庆等职。摺包　　

○以战功卓著。予故陕西固原提督邓增宣付史馆立传。并附祀故大学士左宗棠专祠。摺包　　

○丁丑。御史赵炳麟奏、近年奉天广西赈捐减收二成。捐纳人员。流品益杂。拟请变通办法。无论到省在籍。均由督抚察看。给咨引见。下考察政治馆议。寻奏、拟饬各省速设法政学堂。凡捐纳保举各员。一律入堂学习。并饬吏部按照奏定治学馆章程。添入道府两班。俾内外认真考核。以清仕途。原奏由督抚咨送引见各节。均请毋庸置议。从之。　　

○又奏、汉京官请假省亲。无论历俸多少。均请不扣资俸。惟远省不得逾四个月。近省不得逾两个月。以示限制。如所请行。摺包　　

○云南提学使叶尔恺奏、滇省学务腐败已极。若不惩戒。日后必有犯上作乱之事。拟将学堂规则。大加整顿。并改设学务公所。以杜弊端。得旨、所奏甚是。著随时禀商锡良、认真整顿。摺包　　

○内阁以大学士张之洞应定何殿阁请。得旨。孙家鼐著授为武英殿大学士。世续著授为文渊阁大学士。那桐著授为东阁大学士。张之洞著授为体仁阁大学士。摺包　　

○命翰林院编修余＜辶黎＞方■土、以道员用。署陕西提学使。直隶天津府知府罗正钧、以道员用。署山东提学使。

摺包

　　

○以捐助学堂钜款。予河南补用知县郜廷琮奖叙。　　

○以侵吞厘款。勒索供应。革广东补用知县余萃斌、李羲铨职。永不叙用。摺包　　

○以欠款吞饷。革广东补用都司王肇元职。并勒追。　　

○戊寅。御史史履晋奏。日本法俄协约相继成立。事机危迫。请筹抵拒之策。下外务部知之。摺包　　

○直隶总督袁世凯奏、请赶紧实行豫备立宪。谨陈管见十事。一昭大信。请亲诣太庙。昭告立宪。一、举人才。请饬京外保荐。不拘官阶。破格录用。一、振国势。请重交涉。修武备。任胡惟德、陆徵祥等、而勿用凤山。一、融满汉。巨工有意见较深者。请量予裁抑。一、行赏罚。新政迄无进步。其久无成绩。及徒托空言者。请分别惩处。一、明党派。党有公党。如曾国藩之用同乡同里是也。有私党。如瞿鸿禨之汲引私人是也。请勿概加疑忌。使人心瓦解。一、建政府。立宪国制。皆使国务大臣代任君主之责。请采内阁合议制度。或并军机政务处为一。以固基础。一、设资政院。比年争路争矿。上书抗辩。时有所闻。请因势利导。设州县议事会。省咨议局。递升于资政院。以借君■羊力。一、办地方自治。自治不侵官权。且选举多数者。必非乡里见摈之辈。请认真举办。行之十年。必有奇效。一行普及教育。豫备立宪之期。全国臣民。当以振兴学务为第一事。公私财产。当以筹助学费为第一宗。请详查学龄儿童、与人民财产之数。通盘合计。强迫立学。下会议政务处王大臣会议。　　

○又奏、请肬■闲派大臣。分赴日德各国。会同使臣。考察宪法。下考察政治馆知之。摺包　　

○乙卯。谕军机大臣等、电寄锡良、电悉。田庆杰、孙殿魁、著即行正法。苏抡元即行革职。电寄　　

○察哈尔都统诚勋奏、考查察防新政。应创者四。曰理财。保商。查矿。勘路。可因者六。曰武备。教育。巡警。工艺。垦务。牧政。谨随时随事。奏咨办理。得旨、著即次第筹办。摺包　　

○密云副都统德麟奏、遵旨条陈立宪事宜。一、息横议。一、教懿亲。一、禁苛派。一、均廉俸。一、警官邪。一、杜幸进。一、严试署。一、恤忠贞。一、练旗兵。一、补警官。一、申军法。一、慎边防。一、募屯兵。一、广工局。一、端学术。下考察政治馆知之。摺包　　

○山海关副都统儒林奏、山海关驻防官员。向未练习快枪。本届军政。请展缓一年。就近调员教练。以期娴熟。下陆军部知之。摺包　　

○以记名总兵张嘉钰为云南昭通镇总兵官。现月　　

○庚辰。理藩部奏、酌拟员司缺额。分定责任。并设立调查编纂两局。从之。早事　　

○以办理电局。浮冒舞弊。革云南补用知府蒋立成职。并讯办。　　

○以贿纵私盐。革云南腾永营守备钟万潮等职。摺包　　

○以不守警章。革浙江候补知县潘云兴等职。摺包　　

○辛巳。甯夏将军色普徵额等奏、练军改习新操。惟经费不敷。拟更番调练。以纾饷力。下部知之。摺包　　

○改京师大学堂监督为实缺。从学部请也。早事　　

○颁给京师满蒙学堂、法政学堂各关防。从学部请也。早

事

</div>
    <div class="pagination">
<a href="清实录光绪朝实录_page1252.html">上一页</a><span>...</span><a href="清实录光绪朝实录_page1248.html">1248</a><a href="清实录光绪朝实录_page1249.html">1249</a><a href="清实录光绪朝实录_page1250.html">1250</a><a href="清实录光绪朝实录_page1251.html">1251</a><a href="清实录光绪朝实录_page1252.html">1252</a><span class="current-page">1253</span><a href="清实录光绪朝实录_page1254.html">1254</a><a href="清实录光绪朝实录_page1255.html">1255</a><a href="清实录光绪朝实录_page1256.html">1256</a><a href="清实录光绪朝实录_page1257.html">1257</a><a href="清实录光绪朝实录_page1258.html">1258</a><span>...</span><a href="清实录光绪朝实录_page1254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
