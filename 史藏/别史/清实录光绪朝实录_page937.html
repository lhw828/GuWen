<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 937 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 937 页/共 1316 页</h1>
    <div class="content">
○调兵部尚书刚毅为吏部尚书。户部尚书敬信为兵部尚书。以户部左侍郎立山为户部尚书。　　

○西安将军国俊因病解职。以镶白旗满洲副都统直■心铭为西安将军。以前吏部尚书崇绮为正红旗汉军都统　　

○以督办皖赈。不辞劳怨。安徽候补道童祥熊、候选训导严作霖等七员传旨嘉奖。　　

○以办事得力。赏税务司洋员戴乐尔宝星以欠解地丁。革署安徽来安县知县石成之职并勒追　　

○予故参将白占春纳世义游击刘廷贵等议恤。　　

○辛酉。山东巡抚袁世凯奏。高密民人阻修铁路一案。屡经反复晶■宜费周折始萌悔心。善后之计惟有妥定章程。使彼此均有遵守德人不至暴横。愚民亦不至疑忌庶足以渐杜纷纭。谨将议定铁路章程。照录进呈下所司核议。寻总理各国事务衙门奏、章程二十八款均属妥协。应令切实照办以期中外相安。从之。摺包　　

○命奉恩辅国公寿全守护东陵。　　

○调工部左侍郎英年为户部左侍郎兼管三库事务。转工部右侍郎世续为左侍郎以内阁学士溥兴为工部右侍郎。兼管钱法堂事务。　　

○以正红旗蒙古副都统伊立布为镶白旗满洲副都统。前山海关副都统苏噜岱为正红旗蒙古副都统。　　

○予故镶红旗汉军副都统英廉恤典如例。　　

○以遵命捐助书院膏火。予已故陕西府谷县教谕张莹为其父建坊。　　

○壬戌。谕军机大臣等、荣禄奏、遵议袁世凯奏筹饷练兵酌拟办法。并拟定军名请旨一摺。山东为海疆要地。关系最重。上年冬闲。荣禄本有请练马步二十营旗之奏今该抚所陈各节。自系为通筹全局起见著照所请。即就东省现有各营汰疲去敺■儿分别裁调。集成新兵二十营。增立一军。仿照武＜目辟＞行＜匧心＞口＜韦未＞＜夗贝＞各军营制。另订饷章认真训练。其所筹新饷四十万两。皆系有著的款。即著照拟举办以收实效惟东省防营积弊甚深。应即责成该抚通盘筹画。将新旧各军。择要驻扎遴选得力将弁派充分统。加意操防。痛除从前积习。尤须搜肬■闲军实。枪石滟驳器械。精益求精不得稍杂苦窳务使一兵得一兵之用。庶不至有名无实虚糜饷糈。至此项新军。应与武＜目辟＞行＜匧心＞口＜韦未＞＜夗贝＞各军联络一气。著即名为武＜目辟＞行＜匧心＞口＜韦未＞＜夗贝＞右军先锋队。由荣禄刊发关防。以昭慎重。荣禄摺著钞给袁世凯阅看。将此各谕令知之。　　

○又谕、电寄裕禄等、梅东益著暂留直隶清理经手事件。贵州提督。著丁振铎派员护理。将此谕令裕禄、丁振铎、邵积诚知之。　　

○以平定西陲战功甚伟。予故武＜目辟＞行＜匧心＞口＜韦未＞＜夗贝＞全军翼长甘肃新疆喀什噶尔提督张俊优恤原籍及立功省分建立专祠。事迹宣付史馆立传子记名道儒珍交军机处记名。孙二品荫生超以员外郎用寻谥壮勤。　　

○癸亥。谕内阁、御史刘家模奏、士风浇漓。请振兴学校书院以培教本而杜邪趋一摺。从来教化之兴由于学校。晶■宜经明降谕旨。谆谆以昌明正学培养人材为至要。本年特开庆榜。嘉惠士林。菁莪棫朴之材。谅无不争自濯磨。同欣汇进。惟是教养之任。责在师儒各省学校。为培材之地。司训一官。与诸生地近情亲。诚能勉勤职分。凡名列胶庠者。采其乡评而知其素行。观其文艺而知其学术。如有矜奇好异、邪说诬民者即宜痛加摈斥。毋使萌芽其有趋向正大、心存君国者。必当特予旌扬。俾为多士程式。至于书院义塾。与学校相辅而行常年修脯膏奖。地方皆储有息款。足为经久之计。尤宜责成地方官认真整顿慎选明师。严定教士之规。讲求有用之学师道立而善人多。远近自必闻风翕附。经此次申谕之后。各直省督抚学政。务宜将学校书院加意整饬责成教官山长。痛除积习。勤思教育。其有司训不职主讲不称者。随时撤倢■＜曰融＞■＜石木＞以示惩儆。用副朝廷维持士习培植根本至意。现月　　

○谕军机大臣等、有人奏、河南尉氏属之蔡庄集李福昇钱店。于上年十一月闲有强盗百余人。手执洋枪撞门进店劫去银钱以数千计。店夥被伤六人。申姓伤重殒命复放火烧毁房屋多闲。该署县史姓素性柔懦。并不缉贼。以致小刀会匪。愈无忌惮等语。强盗劫夺。亟应严拏惩办以靖闾阎著裕长迅即查明情形。饬县勒限严缉正贼。务获究办。毋任漏网。原片著钞给阅看。将此谕令知之。寻奏、查代理尉氏县史廷瑞实无讳盗为窃情弊。李福昇被劫现已获犯。非缉捕不力者可比。所称素性柔懦。亦无废弛实奣＜虘阝＞亦可指。应请毋庸置议。报闻。

摺包

　　

○又谕、有人奏、京城地面娼寮赌局。最易藏奸。多联络土棍以为庇护。和尚玉子、金标、赵六、张傻子等、皆著名匪犯惯以养娼窝赌为业。请饬查拏究办等语。著步军统领衙门顺天府五城。一体严密。按名查拏。从重究办。即将娼赌坐落房屋查封入官。以昭炯戒。并著保甲局随时认真编查。毋稍疏漏。原片均著钞给阅看。将此各谕令知之。　　

○直隶总督裕禄等奏、直隶练军驻扎口外。剿平各股巨匪。出力员弁请奖。得旨、著准其择尤酌保数员。毋许冒滥。　　

○以直隶天津镇总兵罗荣光为甘肃新疆喀什噶尔提督。前广东南韶连镇总兵黄金福为直隶天津镇总兵官。现月　　

○命出使俄国大臣内阁学士桂春兼充出使奥国大臣。　　

○以供差期满予总理各国事务衙门章京兵部郎中童德璋等奖叙。　　

○以武＜目辟＞行＜匧心＞口＜韦未＞＜夗贝＞前军马队学堂教习有效赏洋员俄参将沃罗诺福等宝星。　　

○甲子谕军机大臣等前据裕禄奏称直隶地方有外来之义和拳会到处煽诱愚民。藉辞与教民寻衅。现在设法弹压解散等语。畿辅重地岂可任令匪徒纠结滋生事端。提督梅东益、道员张莲芬在直年久。熟悉地方情形。应即责成该二员相机办理。切实开导。谕以民教皆朝廷赤子。食毛践土自应彼此永远相安。遇有两造争执之案。论是非不分民教。务在持平办理。毋稍偏徇。民闲学习拳技。自＜目辟＞行＜匧心＞口＜韦未＞＜夗贝＞身家。亦止论其匪不匪。不必问其会不会是在该督严饬地方官吏。准情酌理因应得宜非朝廷所能遥制也。将此谕令知之。　　

○三品顶戴督办云南矿务唐炯奏滇省铸钱运京甚不合算应即停止。所有铜斤尽数运京。庶济要需而免糜费。下部知之。　　

○予故锡伯营领队大臣德克津布恤典如例。　　

○乙丑穆宗毅皇帝诞辰祭奉先殿。遣大阿哥溥■滟隽恭代行礼。　　

○国子监奏前在国子监南学肄业生翰林院编修魏时钜等呈称已故祭酒宗室盛昱、学为儒宗教思弗替。请将事迹宣付史馆。列入儒林传以彰师范下礼部议。　　

○丙寅护理山西巡抚何枢奏、晋省亢旱。民食维艰司库无款可筹。请开办赈捐以资接济。下户部议。　　

○丁卯谕军机大臣等、光禄寺卿郭曾炘等奏、闽民待米迫切。恳恩准免采买税厘一摺。前据许应骙奏、闽省待米孔殷。请援案赴沪购买二十万石仍准给照免纳税厘当经谕令咨商南洋妥筹兼顾。兹据该京卿等奏称闽省向资沪米接济历年均免税厘。商运始形踊跃。民食因而不乏仍请照章办理等语。著刘坤一等仍遵前旨妥筹兼顾。原摺均著钞给阅看将此各谕令知之现

月

　　

○出使俄国大臣杨儒奏、保和会章。遵赴和兰分别画押。并请补签日来弗水战条约原议暨筹办红十字救生善会。下所司知之。摺包　　

○出使英义比国大臣罗丰禄奏、设立比都分馆遴派参赞繙译等员。常川驻扎下所司知之。摺包　　

○以优待使臣。赏奥国外部大臣伯爵廓鲁霍甫斯基等宝星。摺包　　

○戊辰。以农田待泽。雨泽仍稀派恭亲王溥伟诣大高殿恭代祈祷行礼。醇亲王载沣诣觉生寺、贝勒载濂诣时应宫、贝勒载润诣昭显庙、贝子溥伦诣宣仁庙、镇国将军载振诣凝和庙拈香。现月　　

○谕军机大臣等、户部总理各国事务衙门奏、遵议盛宣怀等覆陈增税事宜各摺片。洋税为国家岁入大宗。前因饷项支绌。特派盛宣怀、聂缉规、会同赫德、将加税事宜查照条约筹议办理。该京卿等所拟将进出口货物照时价另行核估。暨外国烟酒等物分别纳税均属有利无害现在修约届期。即著盛宣怀、聂缉规、会同赫德、照会各国公使将此次修改税则缘由声明大旨即就以上两端。先行开议以免延误。至该京卿等所议厘税并徵。系专指洋货而言。与土货厘金。尚无关涉此事利害出入关系甚大。如果确有把握。则每年可增千百余万之进款。于大局实有裨益。亦不宜诿延观望致失事机所有洋货加税免厘一事。著南北洋大臣、两广湖广四川闽浙各总督、江苏安徽江西浙江山东湖北湖南广东广西各巡抚、查照盛宣怀等及户部总理各国事务衙门各原摺参以本省情形。按之中外时势如何可有利而无害。如何可利重而害轻。勿持两端。勿执成见务即妥为筹定。限于一个月内迅速覆奏听候谕旨遵行。盛宣怀等摺单。及户部总理各国事务衙门摺片。著分别钞给阅看。将此由四百里谕知各督抚、并谕令盛宣怀聂缉规知之。现月　　

○又谕、善联奏、船政隐忧日亟。据实密陈一摺。据称光绪二十二年筹议整顿船政经裕禄议定合同。由法国选派监督杜业尔等咨送来闽。该洋员在厂种种乖谬。为所欲为亟应早为图维等语。杜业尔系由裕禄议定合同。当时未免含混。以致授人以柄。应如何设法补救。著裕禄即行妥筹具奏。原摺著钞给阅看。将此谕令知之。寻奏、所聘洋员。祇能管理制造调度工匠。并无干涉船政之事。至船政经费。尚可有赢无绌。该洋员于应领之款。概无延误。自无唆令领事公使出为饶舌之理。得旨、现在该厂工需紧要。昨已准户部奏请饬该督迅筹拨济矣。著即遵照办理。勿延。　　

○署福州将军兼理船政事务善联奏、船政第四届出洋肄业学生六名拟交出使大臣照料。原派监督繙译撤令回华以节糜费。如所请行。摺包　　

○又奏、船厂延募洋员。隐忧日亟请另肬■闲勋望素著重臣。专任其事。徐图补救。得旨仍著悉心经理。毋庸派员接办。以捐赈移奖。予江西巡抚松寿故外祖父郑醴泉外祖母刘氏从一品封典。　　

○以遵命捐助棉衣。予江苏吴县兵部司务宋祖锡、为其故母、长洲节妇祝洪氏为其故夫建坊。摺包　　

○己巳。谕军机大臣等、鹿传霖奏、淮北食岸。积弊太深。官商通同蒙混请派大员查办各摺片。据称淮北食盐口岸。额行正引。前据商人邓应举认办。该商应缴之厘。全行减免。近且侵灌及于他岸。漫无限制。又私出图记小票。并由运判擅给护照以致无从稽考海州运判徐绍垣朋比为奸。串通分肥种种弊端。亟须整顿等语。仍著鹿传霖按照所陈各节。彻底根究。商人捐纳道员邓应举本名贤辅、海州分司运判徐绍垣均著革职归案审办。另片奏江南银圆局总办道员任玉森办理不善。所造册报。讹误牵混。难保别无弊端等语。著鹿传霖一并查明究办。该抚务当不避嫌怨。认真严查。以挽积年蠹弊。而肃鹾纲。将此谕令知之。现月　　

○署两广总督李鸿章等奏、沿海沿边文武办公津贴。碍难遽裁。拟请照旧筹发。以资整顿。得旨所请津贴。著于前留五十万两内拨用。　　

○又奏、澄海县属汕头地方。交涉日繁。请将潮州府驻扎庵埠事务清肬■闲之通判。移驻汕头以资治理。下部知之。　　

○又奏、设立商务总局。整饬米政再将丝茶百货等事。逐件推行。委道员刘学询等会办局务。报可。　　

○以功德在民予故山东巡抚张曜于河南光州地方建立专祠。列入祀典从河南巡抚裕长请也。　　

○上以孟夏。享太庙。自是日始、斋戒三日。　　

○辛未。谕军机大臣等、电寄裕长、前准拨河南南漕三万石。现据裕长奏、河水浅阻。运到需时等语。著裕禄饬令天津筹赈局先行垫款。交裕长派员领回。一俟漕粮抵津。即就近变价归还。电寄　　

○协修官李□□恭纂　　
</div>
    <div class="pagination">
<a href="清实录光绪朝实录_page936.html">上一页</a><span>...</span><a href="清实录光绪朝实录_page932.html">932</a><a href="清实录光绪朝实录_page933.html">933</a><a href="清实录光绪朝实录_page934.html">934</a><a href="清实录光绪朝实录_page935.html">935</a><a href="清实录光绪朝实录_page936.html">936</a><span class="current-page">937</span><a href="清实录光绪朝实录_page938.html">938</a><a href="清实录光绪朝实录_page939.html">939</a><a href="清实录光绪朝实录_page940.html">940</a><a href="清实录光绪朝实录_page941.html">941</a><a href="清实录光绪朝实录_page942.html">942</a><span>...</span><a href="清实录光绪朝实录_page938.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
