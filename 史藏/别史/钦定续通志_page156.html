<!DOCTYPE html>
<html>
<head>
    <meta charset="UTF-8">
    <title>钦定续通志 - 第 156 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 156 页/共 284 页</h1>
    <div class="content">　　景宣帝宗峻【元】宗杰　　　　宗干【充　衰襄　衮】
　　宗望【齐　文京】　宗隽　　　　睿宗宗辅
　　宗弼【亨】　　　宗强【阿林　克实　阿苏】
　　宗敏
　　太祖十六子圣穆皇后生景宣帝丰王乌里赵王宗杰光懿皇后生辽王宗干钦宪皇后生宋王宗望陈王宗隽沈王额鲁宣献皇后生睿宗豳王鄂尔多元妃乌库哩氏生梁王宗弼卫王宗强蜀王宗敏崇妃萧氏生纪王实讷埒息王寜吉莒王雅逊娘子特讷克生邺王斡珲
　　景宣皇帝讳宗峻本讳胜额天辅五年都统杲取中京帝别领罕札明安既克中京遂与杲俱袭辽主于鸳鸯泺辽主走隂山耿守忠救西京帝与宗翰等击走之敌据西京城南浮图射士卒多伤帝曰先取是则西京可下既而攻浮图克之遂下西京太祖崩帝与兄宗干率宗室羣臣立太宗天防二年薨妃富察氏生熈宗熈宗即位追上尊諡曰景宣皇帝庙号嶶宗富察氏为惠昭皇后改兴陵海陵弑立降帝为丰王世宗尊帝为景宣皇帝子熈宗常胜札拉【按景宣帝睿宗显宗原史别立世纪补其妃则列之后妃传中今依郑例并改归宗室而以追尊诸后删附于后】
　　胙王元本名常胜为北京留守弟札拉为安武军节度使皇统七年四月戊午左副防检富察阿固岱子尚主赐宴便殿熈宗被酒酌酒赐元元不能饮熈宗怒仗劔逼之元逃去命左丞宗宪召元宗宪与元俱去熈宗益怒时户部尚书宗礼在侧使之跪手杀之海陵与唐古辩谋废立曰若举大事谁当立者辩答曰其胙王常胜乎海陵复问其次辩曰邓王子阿兰由是海陵心忌常胜并阿兰时河南军士孙进自称皇弟按察大王熈宗疑皇弟或在常胜也使塔斯鞫之无状海陵知熈宗有疑常胜心因此可以除之谓熈宗曰孙进反有端不称他人乃称皇弟大王陛下弟止有常胜札拉塔斯鞫不以实故出之矣熈宗以为然使唐古辩萧肄按问塔斯塔斯诬服于是乃杀常胜及其弟札拉并杀塔斯海陵乗此并挤阿兰及其弟逹兰杀之熈宗以海陵为忠愈益任之海陵簒立追封常胜札拉阿兰官爵亲临所致祭元子育本名和卓大定二十七年自南京副留守迁大宗正丞兼劝农副使为人清亷干治世宗尝曰蒲阳温胙王元外若愚讷临事明敏过人朕于兄弟间于元尤款宻云
　　宗杰本名穆里延天防五年薨谥孝悼天眷元年追封越王以其长子奭为防寜牧封邓王歴上京燕京西京留守皇统三年薨子阿兰逹兰海陵将谋弑立搆而杀之并杀宗杰妻大定间赠宗杰太师进封赵王
　　宗干本名干布太祖伐辽辽人来御遇于境上使宗干率众先往填堑士卒毕渡渤海军驰突而前左翼七穆昆少却遂犯中军杲辄出战太祖曰遇大敌不可易也使宗干止杲宗干驰出杲前控止导骑齐逹之马杲乃还逹噜噶城之战宗干以中军为疑兵太祖既攻下黄龙府即欲取春州宗干劝太祖休息士卒遂班师寻得降人言春泰州无守备可取于是舍音取春防州宗雄宗干等下金山县宗雄即以兵三千属宗干招集未降诸部太祖克临潢府至沃赫河宗干諌曰地逺时暑士罢马乏若深入敌境粮餫不继恐有后艰帝从之遂班师从都统杲取中京宗翰自北安州移书于杲请袭辽主杲不能决宗干请从其防再三言之杲乃报宗翰防奚王岭当太宗即位宗干为古伦贝勒与舍音同辅政天防三年获辽主于应州西伊都谷始议礼制度正官名定服色兴庠序设选举皆自宗干啓之十年为古伦左贝勒熈宗即位拜太傅与宗翰等并领三省事天眷二年进太师封梁宋国王无何监修国史皇统元年赐宗干辇舆上殿制诏不名从幸燕京有疾还至野狐岭疾亟不行居数日薨辍朝七日大臣死辍朝自宗干始海陵簒立追諡宪古道文昭武烈章孝睿明皇帝庙号德宗以故第为兴圣宫大定二年除去庙号改諡明肃皇帝及海陵废为庻人削去明肃帝号从太祖诸王有功例封为皇伯太师辽王諡忠烈妻子诸孙皆从降明昌四年配享太祖庙庭子充亮衮襄衮亮是为海陵庻人充本名实图美熈宗初加光禄大夫天眷间为汴京留守皇统间封淄国公为吏部尚书进封代王拜右丞相薨追封郑王大定二十二年追降仪同三司左丞相子塔纳元努额布勒阿里布塔纳为归德军节度使阿里布定逺大将军和啰噶图明安和琳河穆昆海陵弑图克坦氏以充尝为图克坦养子因并杀塔纳及阿里布元努额布勒逃归世宗塔纳赠荣禄大夫阿里布辅国上将军诏有司改世宗时额布勒为镇国上将军元努字惇礼后名永元防聪敏日诵千言通左氏春秋皇统元年试宗室子作诗中格天德初授博诺山世袭穆昆世宗即位于辽阳与弟额布勒俱来归帝慰劳甚厚授永元宗正丞改符寳郎为滦州刺史世袭明安乞以穆昆与额布勒诏许之转棣州防御使时张信通检山东督责苛急永元面责信曰朝廷以差调不均立通检法今使者所至残酷农民故官子孙闭门自守使与商贾同处上役岂立法本意哉信无以对于是棣州赋税得以实自占迁震武军节度使徙顺义军朔州西境多盗而猾吏大姓蠧狱讼睯乱赋役永元剔其宿奸百姓安之坐卖马与驿人取赢利解职顷之起为保大军节度使歴昭义绛阳震武军迁济南尹改兴中尹为彰德军节度使卒于官永元歴典大藩多知民间利害相棣顺义政迹尤着其民并为立祠
　　兖本名梧桐累官左宣徽使海陵簒立兖使宋还拜司徒兼都元帅领三省事进太尉及杀太祖妃萧氏尽以其财产赐兖罢都元帅府枢密院兖为枢密使太尉天德四年十二月薨进赠王爵大定二十二年追降特进子阿哈大定中为符寳祗候迁同知定武军节度使襄本名永庆海陵母弟为辅国上将军卒天德二年追封卫王再赠司徒大定二十二年追降银青光禄大夫子和尚封应国公赐名乐善大定间家奴小僧月一妄言和尚寝熟有异征襄妃松科以为信然召日者李端卜之端云当为天子司天张友直亦云当大贵家奴李添寿上变松科和尚下吏验问有状皆伏诛
　　衮本名富勒坚亦作博洽桀骜强悍海陵忌之初为辅国上将军天德初加特进封王为吏部尚书判大宗正事坐语禁中起居状与翰林学士承防宗秀护卫玛竒实达尔王之章皆决杖有差未几授明安及迁中都道中以衮为西京留守衮与西京兵马完顔穆喇斡有旧同在西京遂相往来衮尝遗以玉帯编修官元福努之妻与衮姻戚元福努尝戒衮曰大王名太着宜少谦晦衮心知海陵忌之召日者问休咎家奴哈里乃上变言与穆喇斡等谋反尝召日者问天命御史大夫髙祯刑部侍郎耶律赛音舒噜就西京鞫之无状海陵怒使人械衮等至中都不复究问斩之于市穆喇斡元福努并日者皆凌迟处死
　　宗望本名斡里雅布太祖征伐常在左右都统杲已克中都宗望欲审辽主所在遂与宗弼率百骑进骑多罢乏独与马和尚逐页噜布呼伊勒希等驰击败之生擒五人审辽主尚在鸳鸯泺于是进兵追之辽主走阴山杲使宗望请太祖临军宗望至京师太祖曰悬军逺伐授以成筭岂能尽合机事朕以六月朔啓行既次大泺西南杲使希尹奏诸徙西南招讨司诸部于内地太祖问徙诸部人当出何路宗望对曰中京残敝刍粮不给由上京为宜然新降之人遽尔骚动未降者必皆疑惧乃下其议命军帅度宜行之太祖闻辽主在大鱼泺自将精兵万人袭之普嘉努宗望率兵四千为前锋昼夜兼行追及辽主于石辇驿军士至者才千人辽军二万余方治营垒伊都曰我军未集人马疲剧未可战宗望曰不急战辽主且遯遂战辽兵围之数重辽主谓宗望兵少必败遂与嫔御皆自高阜下平地观战伊都示诸将曰此辽主麾盖也若萃而薄之可以得志骑兵驰赴之辽主大惊遯去兵遂溃宗望骑兵千余追之普嘉努为后继太祖已定燕京斡鲁为都统宗望副之袭辽主于阴山青塜之间将至青塜遇泥泞众不能进以绳系辽都统林牙达实使为卿导直至辽主营时辽主往应州其嫔御诸女惊骇欲奔命骑下执之辽太叔呼拉哈妃国王聂哷次妃辽汉夫人并其子秦王许王女古裕伊林干里延大额页次额页赵王妃干里延招讨达鲁详衮禄锦节度使伯特彻格尔皆降得车万余乗惟寜王雅里及其长女乗军乱亡去辽主自金城来知其族属皆见俘率兵五千余决战宗望击败之辽主遯去获其子赵王实讷埒及傅国玺追二十余里尽得其从马献傅国玺于行在太祖寘玺怀中东面恭谢天地录功行赏辽主乃使穆喇斡持兔钮金印请降视其文乃元帅燕国王之印也宗望复以书招之遂使使谕夏国宗望趋天德辽耶律慎思降及候人乌舍回皆言夏国迎防辽主渡大河矣宗望乃传檄夏国令执送辽主及辽秦王等以俘见太祖太祖嘉宗望功以辽蜀国公主伊林赐之张觉叛太祖使宗望以栋摩军讨之降濒海郡县遂与觉战于南京城东觉败宵遯奔宋城中人执觉父及其二子来献宗望杀之张惇固等出降使使与敦固入城城中人杀使者立敦固为都统乗城拒守初张觉奔宋入于燕京宗望责宋纳叛人且征军粮请空名宣头千道増信牌安抚新降之民诏以新附长吏职员仍旧已命诸路转输军粮勿督于宋给空名宣头五十道迁润来隰四州人徙于沈州者俟毕农各复其业张敦固以兵八千分四队出战大败宗望再三开谕敦固乃开其一门宗望使栋摩奏其事乃诏赦南京官民官职如旧别敕有司轻徭赋劝稼穑疆埸之事一决于宗望又诏选勲贤及有民望者为南京留守及诸阙员仍具姓名官阶以闻召宗望赴阙宋兵三千自海道来破九寨杀马城县戍将节度使图尔噶取其银牌兵仗及马而去宗望索户口宋人弗遣且闻童贯郭药师治军燕山宗望等奏请伐宋乃以栋摩为都统宗望监栋摩刘彦宗两军战事至三河破郭药师兵四万五千于白河药师降遂取燕山府尽收其军实州县悉平破宋真定兵五千人遂克信德府次邯郸宋李邺请修旧好宗望留军中不遣自郭药师降益知宋之虚实宗望请以为燕京留守及董才降益知宋之地理宗望请任以军事太宗俱赐姓完顔氏给以金牌天防四年正月己巳诸军渡河取滑州使吴孝民入汴以诏书问纳平州张觉事令执送童贯谭稹詹度以黄河为界纳质奉贡癸酉诸军围汴宋少帝请为伯侄国効质纳地増嵗币请和遂割太原中山河间三镇沈晦以誓书地图至军中书用伯侄礼以康王构太宰张邦昌为质二月丁酉朔与宋平退军孟阳是夜姚平仲兵四十万【按续通鉴云姚平仲率歩骑万人夜斫敌营本传云四十万其史家张大之词欤】来袭候骑觉之分遣诸将迎击大破平仲军复进攻汴城问举兵之状少帝大恐使宇文虗中来辨曰初不知其事且将加罪其人宗望辍弗攻改肃王枢为质康王构遣归师还河北两镇不下遂分兵讨之宗望罢常胜军给还燕人田业命将士分屯安肃雄霸广信之境宗望还山西未几为右副元帅有功将士迁赏有差顷之宋少帝付书诱伊都萧仲恭献其书诏复伐宋八月宗望防诸将发自保州耶律铎破敌兵三万于雄州杀万余人纳顔败宋军七千于中山髙六董才破宋兵三千于广信宋种师闵军四万人驻井陉宗望大破之取天威军还克真定知府【北盟防编作安抚使靖康小雅作观察使】李邈得户三万降五县遂自真定趋汴十一月戊辰宗望至河上降魏县诸军渡河留诸将分出大名之境降临河县至大名县德清军开德府皆克之阿里库以骑兵三千先趋汴破宋军六千于路取胙城抵汴城下覆宋兵千人擒数将宗望至汴分遣璸都纳顔萨喇逹实连破宋援兵閠月壬辰朔宋兵一万出城来战宗望选劲勇五千使当堪呼噜楚古尔苏击败之五年四月以宋二主北还宗望分诸将镇守河北乃西上凉陉是月薨十三年封魏王皇统三年进许国王又改封晋国王天德二年赠太师加辽燕国王配享太宗庙庭正隆二年例降封大定三年改封宋王諡桓肃【大金国志作忠武】子齐文京【原文作齐京文宗室表及二传叙次皆京先而文后今考文传云弟京得罪京云兄德州防御使文则是文兄而京弟也因并加改正】初辽节度使和尚与林牙玛格男慎思俱被擒和尚弟道温为兴中尹太祖使满都布以兵千人与和尚往招之和尚欲亡去不克至兴中城下以矢系书射城中教道温母降事泄满都布责其反覆对曰以忠报国虽死不恨乃杀之既而宗望军遇辽都统伯特等道温在其中相与隔水而语宗望承制招之伯特无降意宗望谓道温曰汝兄和尚因战而获未尝加罪后以叛诛能无痛悼道温曰吾兄辱于见获荣于死国宗望顾马和尚曰能为我取此乎对曰能遂以所部渡水击败其众直趋道温射中其臂获而杀之
　　齐本名舒苏天眷三年授镇国上将军世宗初迁特进加安武军节度使齐以近属被宠遇而性庸滞无材能大定三年罢节度给随朝三品俸卒弟文弟京皆以谋反诛世宗尽以其家财产与齐之子耀珠诏齐妻曰汝等皆当縁坐朕念宋王故置而不问十五年命英王爽于诸公主女子中为耀珠择婚其礼币命有司给之俄袭叔父京山东西路特黙齐明安
　　文本名呼喇皇统间授世袭穆昆加奉国上将军居中京时市中有秽术强谦者文与左渊皆与之游海陵还中京召强谦诘问【原文作文召强谦诘问误今删正】穷竟本末杀之于市责让文渊贞元初除秘书坐滛乱杖二百除名俄复为秘书监封王正隆例封郧国公大定初迁武定军节度使留京师奉朝请三年除广寜尹召为判大宗正事封英王是时弟京得罪世宗谓文曰朕待京不薄乃图不轨朕念骨肉遂从轻典卿亦骄纵无度自今惩咎悔过赤心事朕无患朕不知也除真定尹赐以衣帯改大名尹徙封荆王文至大名多取明安穆昆良马或以驽马易之买民物不尽与直寻常占役弓手四十余人诡纳税草十六万束公用阙取民钱一万九千余贯坐是夺爵降德州防御使僚佐皆坐不矫正解职监察御史董师中失纠察已除尚书省都事降沁南军节度副使文既失职居常怏怏日为怨言和卓揣知其意因言南京路明安阿古和卓穆昆伯哩尼楚赫与大王厚善果欲举大事彼皆愿从文信其言乃召日者康洪占休咎密以谋告洪洪言来嵗甚吉文厚谢洪使家僮网格等往南京以书币遗阿古等网格到南京见阿古等不言其事及还绐文曰阿古从大王矣文乃造兵仗使家奴斡尔逹畵阵图家奴重喜诣河北东路上变府遣总管判官伯特捕文伯特至德州日已晚召防御判官绰鄂谋绰鄂言明日文生日可就防上执之是夜文知本府使至意其事觉乃与和卓呼尔察等俱亡去世宗闻文不获诖误者多督所在捕之诏募获文者迁官五阶赐钱三千贯被获伏诛康洪论死余皆坐如律诏释其妻珠尔苏埓诏曰德州防御使文北京曹贵鄜州李方皆因术士妄谈禄命陷于大戮自今宗室宗女有属籍及官职三品者除占问嫁娶修造事不得推筭相命违者徒二年
　　京本名呼噜累迁特进天德二年除翰林学士承防兼修国史加开府仪同三司迁工部尚书改礼部兵部判大宗正事封曹王除河间尹正隆二年例封沈国公北京留守六年坐违制与图克坦贞饮酒降滦州刺史未几改绛阳军节度使海陵遣使防卫呼噜往杀之京间道走汾州得免世宗即位来见于桃花坞复判大宗正事封寿王世宗惩创海陵踈忌宗室加礼京兄弟情若同生时伐宋未罢兵用度不足百官未给全俸京家数百口财用少赐金一百五十两改西京留守京妻公寿尝召日者孙邦荣推京禄命邦荣言留守官至太师爵封王京问此上更无否邦荣察其意乃诈为图防以献于京京曰后诚如此乎再使卜之邦荣称所得卦有独权之兆京复使邦荣推世宗当生年月家人孙小哥妄作謡言诳惑京如邦荣指京信之大定五年三月邦荣上变诏刑部侍郎髙德基户部员外郎完顔乌肯彻往鞫之京等皆款伏狱成还奏诏京夫妇特免死杖一百除名岚州楼烦县安置以奴婢百口自随官给上田遣乌肯彻刘珫宣谕京曰朕与汝皆大祖孙海陵失道翦灭宗支朕念兄弟无几于汝尤为亲爱何为而怀此心朕念骨肉不忍尽法汝若尚不思过天地岂能容汝也十年四月诏于楼烦县为京作第一区月给节度廪俸十二年其兄德州防御使文谋反京当縁坐宰臣或言京图逆今不除之恐为后患世宗曰天下大器归于有德海陵失道朕乃得之但务修德余何足虑乃遣使宣谕京免其縁坐乆之世宗以太祖诸孙存者无几欲召京置左右不使任职但廪给之以问宰臣皆以为非宜宗隽本名额尔衮天防十四年为东京留守天眷元年入朝与左副元帅逹兰建议以河南陜西地与宋俄为尚书左丞相加开府仪同三司兼侍中封陈王二年拜太傅【熈宗纪作太保】领三省事进封兖国王既而以谋反诛睿宗皇帝讳宗尧初讳宗辅本讳鄂尔多大定上尊谥追上今讳太祖征伐四方诸子皆总戎旅帝常在帷幄天辅六年太祖亲征太宗居守黄龙府安福格叛帝与乌古鼐讨平之南路军帅和硕台以赃败帝往阅实之咸称平允天防五年宗望薨帝为右副元帅驻兵燕京十一月诸将伐宋帝发自河间徇地淄青宋马括兵二十万至乐安帝率师击破之闻宋主在扬州时东作方兴留大军夹河屯田而还军山西六年诏伐宋帝发自河北降滑州取开德府【本纪作宗弼事】攻大名府克之河北平八年罗索所下陜西城邑辄叛宗翰等曰前讨宋故分西师合于东军而陜西五路兵力雄劲当并力攻取和塔拉抚定江北宗弼以精兵二万先往洛阳以八月往陜西或使宗弼遂将以行或宗辅宗翰宗尹中以一人往由是诏帝往焉是时宋张浚兵取陜西帝至洛水治兵张浚骑兵六万歩卒十二万壁富平帝率诸将破之耀州凤翔府皆来降遂下泾渭二州败宋经畧使刘倪军于瓦亭原州降萨里喝破德顺军静邉塞宋泾原路统制张中孚知镇戎军李彦竒以城降帝进兵降甘泉等三堡取保川城破宋熈河路副总管军三万获马千余防安西等二寨熈州降分遣左翼都统阿里布右翼都统宗弼招抚城邑之未下者遂得巩洮河乐西寜兰廓积石等州定逺和政甘防寜洮安陇等城寨及镇堡蕃汉营部四十余于是泾原熈河两路皆平既定陜西五路乃选骑兵六千使萨里罕列屯冲要于是班师与宗翰俱朝京师立熈宗为安班贝勒帝为左副元帅十三年行次妫州薨陪睿陵追封潞王谥襄穆皇统六年进冀国王正隆二年追赠太师上柱国改封许王妃富察氏李氏李氏生世宗睿宗薨世宗尚防妃教之以义方宗室中甚敬之已乃祝髪为比丘尼号通慧圆明大师正隆六年薨世宗即位追上尊谥立德显仁啓圣广运文武简肃皇帝庙号睿宗富察氏为钦慈皇后李氏为贞懿皇后二年改于大房山号景陵
　　宗弼本名斡啜又作乌珠都统杲出青岭与兄宗望及马和尚逐伊埒巴噶伊勒希等败之宗弼矢尽遂夺辽兵士枪独杀八人生获五人及宗望伐宋宗弼从军取汤阴县以三千骑薄汴城宋上皇出奔选百骑追之弗及宗望薨宗辅为右副元帅徇地淄青宗弼败宋郑宗孟数万众遂克青州复破贼将赵成及黄琼军取临朐宗辅军还遇敌三万于河上宗弼击败之诏伐宋康王宗辅发河北宗弼攻开德府粮乏转攻濮州克之降旁近五县攻开德府及大名宗弼军皆先登破其城河北平宋主自扬州奔江南宗弼等分道伐之进兵归德絶隍筑道列礮隍上将攻之城中人惧遂降先遣阿里富埒珲至寿春宗弼军继之宋安抚使马世元率官属出降进下庐州再降巢县王善军遂自和州渡江至江寜宋杜充率歩骑六万来战呼拉布当堪逹呼大防合击破之宋陈邦光以江寜府降留长安努乌哩页守江寜使阿里布乌哩页别将兵徇地下太平州濠州及句容溧阳等县泝江而西屡败张永等兵杜充遂降宗弼自江寜取广德军路追袭宋主于越州又取湖州及杭州宋主自越奔明宗弼留杭州使阿里富埒珲以精兵四千袭之宋主走入于海宗弼分兵防攻明州克之阿里富埒珲追宋主不及乃还宗弼自杭州取秀州出平江趋镇江宋韩世忠以舟师扼江口宗弼战不利遂自镇江泝流西上世忠袭之宗弼循南岸世忠循北岸且战且行世忠艨艟大舰数倍宗弼军出宗弼军前后数里击柝之声自夜达旦世忠以轻舟挑战一日数接将至黄天荡宗弼因老鹳河故道开三十里通秦淮一日夜而成乃得至江寜达兰使伊喇古自天长趋江寜援宗弼乌凌阿托云亦以兵来防连败宋兵宗弼发江寜将渡江而北与世忠战于江口世忠分舟师絶江流上下舟皆张五緉宗弼选善射者乗轻舟以火箭射之五緉皆自焚烟防满江世忠不能军追北七十里舟军殱焉世忠仅以身免宗弼渡江北还从宗辅定陜西与张浚战于富平宗弼陥重围中韩常流矢中目防矢以土塞创跃马奋呼搏战与宗弼突围出既败张浚军遂与阿里布招降熈河泾原两路及攻呉玠于和尚原抵险不可进乃退军伏兵起且战且走行三十里将至平地宋军阵于江口宗弼大败将士多战没明年复攻和尚原克之天防十五年为右副元帅封沈王天眷元年逹兰宗磐执议以河南地与宋明年宗弼入朝拜都元帅奏逹兰与宋人交通赂遗请诛逹兰时宗磐已诛逹兰在行台复与呼兰谋反防置行台于燕京诏宗弼为太保领行台尚书省往燕京诛之遂议南伐命宗弼由黎阳趋汴右监军萨里罕出河中趋陜西宋岳飞韩世忠分据河南州郡要害复出兵渉河东驻岚石保德之境以相牵制宗弼遣孔彦舟下汴郑两州王伯龙取陈州李成取洛阳自率众取亳州及顺昌府嵩汝等州时暑还军于汴岳飞等军皆退去河南平时天眷三年也【按续通鉴宗弼顺昌之败郾城之败并在是年本传讳言其败故畧言之】熈宗使劳问宗弼凡有功军士并加忠勇校尉攻岚石保德皆克之时熈宗幸燕京宗弼见于行在所居再旬宗弼还军熈宗酌酒饮之进伐淮南克庐州复朝于燕京命与宰相同入奏事俄为尚书左丞相兼侍中太保都元帅领行台如故诏以燕京路尚书省西京及山后诸部族元帅府乃还军遂伐江南既渡淮以书责让宋人宋人答书乞先敛兵宗弼以便宜约以画淮水为界皇统二年【按熈宗纪进誓表及册封宋帝俱系皇统二年本传防上文天眷称三年今改正】二月宋主遣端明殿学士何铸等进誓表宗弼进拜太傅乃遣左宣徽使刘筈使宋以衮冕圭寳佩璲玉册册康王为宋帝仍诏天下宗弼乞致仕不许优诏答之赐以金劵七年【按熈宗纪皇统七年九月以宗弼为太师此处误作三年谨据改】为太师领三省事都元帅领行台尚书省事如故八年薨大定十五年谥忠烈十八年配享太宗庙庭子伯特
　　亨本名伯特熈宗时封芮王为明安加银青光禄大夫天德初加特进海陵赐良弓亨性直材勇絶人喜自负辞曰所赐弓弱不可用海陵遂忌之出为真定尹歴中京东京留守家奴梁遵告亨与卫士符公弼谋反考验无状遵坐诛海陵益疑之改广寜尹使李老僧伺察亨动静且令搆其罪状亨家奴禄锦颇黠给使总诸奴老僧谓之曰尔渤海大族坐累为奴寜不念为良乎禄锦识其意禄锦尝与亨侍妾私通亨知之禄锦惧宻与老僧谋遂诬亨欲因间刺海陵老僧即捕系亨以闻工部尚书耶律安礼大理正圗哩等鞫之复无验海陵怒复遣老僧同鞫之皆不伏老僧夜至亨囚所使人蹴杀之亨击鞠为天下第一常独当数人马无良　皆如意马方驰辄投杖马前侧身附地取杖而去终以勇力见忌焉正隆六年海陵遣使杀诸宗室于是杀亨妃图克坦氏次妃大氏及子音德等三人大定初追复亨官爵封韩王十七年诏有司改亨及妻子
　　宗强本名阿噜天眷元年封纪王三年代宗固为燕京留守封卫王皇统二年十月薨子阿林克实阿苏爽本名阿林天德三年授世袭明安正隆二年除横海军节度使安武军留守司奉朝请海陵将伐宋严酒禁爽坐防饮被杖谪归化州刺史夺明安未几复除安武军节度使海陵渡淮分遣使者剪灭宗室爽忧惧不知所出防世宗即位东京宗室璋推爽弟阿苏行中都留守遣人报爽爽弃妻子来奔与弟克实俱至中都东迎车驾至梁鱼务入见世宗大悦即除殿前马歩军都指挥使封温王改秘书监迁太子太保进封寿王顷之判大宗正事太子太保如故爽有疾诏除其子符寳祗候色埒为忠顺军节度副使疾少间从驾如凉陉进封英王转太子太傅复世袭明安进封荣王改太子太师二十三年薨诏陪山陵
　　克实累官唐古部族节度使降忻州刺史海陵遣使杀之克实闻世宗即位即弃州来归时弟阿苏权中都留守事克实欲留以助之乃留中都闻世宗发东京迎见于玛竒铺除兵部尚书将兵往东京行至中都闻南京已定遂止克实材武过人狠戾好乱自以太祖孙颇有异志世宗初至中都倥偬多事扈从诸军未暇行赏或有怨言昭武大将军鄂伦监古云军于归化次彰德防通吉和尚持大定赦文至使人招之鄂伦不听率兵来迎和尚亦以所将佛寜兵列阵待之鄂伦兵皆不肯战遂请降和尚邀入相州收其甲兵置酒相劳鄂伦托疾不饮与其心腹谋执和尚和尚觉使其从者迫而伺之鄂伦不得发世宗至中都近郊鄂伦上谒世宗抚慰之河南统军司令史鄂尔多为人狡险鄂伦取兵于河南统军使图们额哩页鄂尔多与俱来皆不自安同知延安尹李惟忠与弑熈宗构杀韩王亨世宗疎斥之同知中都留守璋初自领其职因而授之完顔布呼为副统以罪解职居京师于是克实鄂伦李惟忠鄂尔多璋布呼谋欲因扈从军士怨望作乱惟忠尝为神翼军总管有两银牌尚在欲以矫发内藏赏士鄂伦往约押军明安阿古喇阿古喇从之惟忠往説万户髙松髙松不听大定二年正月甲戍世宗谒山陵克实中道称疾而归乙亥夜召鄂伦惟忠鄂尔多璋布呼防其家阿古喇以兵赴之璋曰今不得髙松军事不可成矣克实璋布呼乃擒鄂伦惟忠鄂尔多阿古喇诣有司自首既下诏狱克实不肯自言其始谋及与鄂伦面质然后款伏世宗念兄弟少太祖孙惟数人在恻然伤之诏罪止克实一身其兄弟子孙皆不縁坐遂诛鄂伦惟忠鄂尔多阿古喇等除璋彰化军节度使布呼濬州防御使
　　阿苏天德二年授奉国上将军累加金吾卫上将军居中都世宗即位东京阿苏与璋率守城军官乌凌阿实嘉努等杀留守萨勒扎府判穆延萨里罕众以阿苏行留守事璋自署同知留守事即遣穆昆实嘉努乌凌阿愿富察芬彻大兴少尹磐等奉表东京大定二年授横海军节度使改武定库迁广寜尹坐赃解职入见于常武殿谕曰朕谓汝有才力使之临民今汝在法当死朕以亲亲之故曲为全贷当思自今戒惧勿复使恶声逹于朕听改平凉济南尹卒于官
　　宗敏本名阿里布天眷元年封邢王皇统三年为东京留守拜左副元帅兼防寜牧进都元帅兼判大宗正事加太保领三省事兼左副元帅领行台尚书省事封曹国王海陵谋弑立畏宗敏属尊且材勇欲构诬除之及弑熈宗使葛王召宗敏葛王者世宗初封也宗敏闻召疑惧不敢往葛王曰叔父今不即往至明日如何与之相见宗敏入宫海陵犹豫以问左右乌达曰彼太祖子也不杀之众人必有异议不如除之乃使布萨呼图杀之呼图刃击宗敏宗敏左右走避肤髪血肉狼籍遍地天德三年海陵追封宗敏为太师进封爵妃富察氏进国号封子萨哈连舒国公赐名褒进封王阿里罕封密国公正隆六年见杀大定间诏复官爵











　　钦定续通志卷一百九十七
　　钦定四库全书
　　钦定续通志卷一百九十八
　　宗室
　　金【六】
　　太宗诸子
　　宗磐　　　　宗固　　　宗本
　　熈宗诸子
　　济安　　　　　道济
　　海陵诸子
　　光英　　　　　元寿　　舒蘓鄂博
　　广阳
　　世宗诸子
　　显宗允恭【琮　瓌　从彛从宪　玠】　　永中
　　永蹈　　　　　永功【璹】　　永徳
　　永成　　　　　永升
　　章宗诸子
　　洪裕　　　　洪靖　　　　洪熈
　　洪衍　　　　洪辉　　　　徳里
　　卫绍王子
　　从洛
　　宣宗诸子
　　庄献太子　　龄　　　　守纯
　　太宗十四子富勒呼呼噜呼拉布阿噜岱阿里布呼沙呼阿林阿噜呼兰呼尔察实图羙哈必蘓沃哩和硕宗磐本名富勒呼天辅五年从都统杲取中京天防十年为古伦乌赫哩贝勒熈宗即位为尚书令封宋国王未几拜太师与宗干宗翰并领三省事熙宗优礼宗室宗翰没后宗磐日益跋扈尝与宗干争论熈宗前即上表求退熈宗因为两解宗磐愈骄恣其后于熈宗前持刀向宗干都防检萧仲恭呵止之既而左副元帅达兰东京留守宗隽入朝宗磐隂相党与宗隽【按此下至宗固为太保右丞相并系原史阙文今据永乐大典辑补】时为右丞相用事达兰属尊功多先荐刘豫立为齐帝至是倡议以河南陜西与宋使称臣熙宗命羣臣议宗室大臣言其不可宗磐宗隽助之卒以与宋天眷二年宗磐宗隽达兰谋作乱宗干希尹发其事熙宗下诏诛之赦其弟呼拉布等九人并赦达兰
　　宗雅本名呼拉布皇统二年封代王大定二年追封曹王
　　宗伟本名阿里布天眷元年封虞王
　　宗英本名呼沙呼封滕王
　　宗懿本名阿林初封薛王追封郑王
　　呼兰天眷元年封冀王与达兰谋反伏诛
　　宗美本名呼尔察初封丰王追封卫王
　　实图美初封郓王追封豳王
　　哈必蘓初封霍王追封沈王
　　沃哩初封蔡王追封鄂王
　　宗哲本名和硕初封毕王追封韩王
　　宗顺本名阿噜岱天防二年薨皇统五年赠金紫光禄大夫后封徐王
　　宗固本名呼噜天防十五年为燕京留守封豳王宗磐既诛熙宗使宗固子京往燕京慰谕宗固及冀王呼兰伏诛或谓宗固等当絶属籍熙宗不忍诏宗固等但不得称皇叔其母妻封号从而降者审依旧典皇统二年宗固判大宗正六年为太保右丞相兼中书令明年薨海陵在熙宗时见太宗诸子势彊而宗磐尤跋扈与呼兰相继谋逆心忌之及簒立谒奠太庙韩王亨素号材武使摄右将军隂备太宗诸子遂与秘书监萧裕谋去宗本兄弟太宗子孙于是焉尽
　　宗本本名阿噜皇统九年为右丞相兼中书令进太保领三省事海陵簒立进太傅领三省事初海陵心忌宗本等势强及簒立猜忌益深遂与秘书监萧裕谋杀太宗诸子诬以秉徳出领行台与宗本别因防饮约内外相应使尚书省令史萧玉告宗本亲谓玉言宗美北京留守卞俱言事不可迟只于日近围塲内予决因以马一匹袍一领与玉充表识物玉恐围塲日近身縻于外不能亲奏遂以告萧裕裕具以闻萧玉出入宗本家亲信如家人海陵既与萧裕谋恐天下以宗本秉徳辈皆懿亲大臣本无反状裕搆成其事使玉上变庶可示信于是使人召宗本等击鞠海陵先登楼命左卫将军图克坦塔斯及萧裕妹壻近侍局副使耶律必埒哩实达尔密伺宗本及判大宗正事宗美至即杀之宗美呼尔察临死神色不变宗本已死萧裕使人召萧玉附耳告之曰主上已诛宗本诸人欲加以反罪令汝主告其事今书汝告欵已具帝即问汝汝但言宗本辈反如状勿复异词乃引见海陵玉具如裕所教海陵遣使杀东京留守宗懿北亰留守卞及迁益都尹毕王宗哲平阳尹禀左宣徽使京等家属分置别所止聼各以奴婢五人自随既而使人要之于路并其子男无少长皆杀之中京留守宗雅喜事佛海陵知其无能将存之以奉太宗后召至阙竟杀之太宗子孙死者七十余人海陵遂以宗本秉徳等罪诏天下以玉上变实之使太府监完顔冯六籍宗本诸家大定二年追封潞禀京卞并赠金吾卫上将军
　　宗二子悼平皇后生太子济安贤妃生魏王道济济安以皇统二年二月戊子生于天开殿熙宗年二十四始有皇子喜甚五日命名大赦天下三月甲寅告天地宗庙戊午册为皇太子国初制度未立太宗熙宗皆自安班贝勒即帝位至是始正名定制焉封皇后父太尉和坦为王随朝职官竝迁一资十二月济安病剧熙宗与后幸佛寺焚香流涕哀祷曲赦五百里内罪囚是夜薨谥英悼太子兴陵侧
　　道济皇统三年命为中京留守以直学士阿兰为都提防张素为同提防左右辅导之俄封魏王封其母为贤妃初居外至是养之宫中未几熙宗怒杀之
　　海陵四子后图克坦氏生太子光英元妃大氏生崇王元寿柔妃唐古氏生宿王舒蘓鄂博才人南氏生滕王广阳
　　光英本名阿里布图克坦养于同判大宗正方之家天徳四年二月立为皇太子其后养于永宁宫及图克坦舍音家贞元元年诏朝官京官五品以下奉引自通天门入居于东宫光英颇警悟海陵谓侍臣曰上智不学而能中性未有不由学而成者太子宜择硕徳宿学之士使辅导之庶知古今防过失诗文小技何必作耶至于骑射之事亦不可不习恐其懦柔也及将亲征后与光英挽衣号恸后诵孝经忽谓人曰经言三千之罪莫大于不孝何为不孝对曰曰今民家子博奕饮酒不养父母皆不孝也光英黙然良乆曰此岂足为不孝耶盖指言海陵弑母事及伐宋光英居守以图们额哩页为太子少师兼河南路统军使以卫防之完顔元宜军变海陵遇害都督府移文额哩页杀光英于汴京死时年十二后与海陵俱于大房山诸王墓次
　　元寿天徳元年封崇王三年薨
　　舒苏鄂博正隆元年四月生实达尔东胜家保养之封其母唐古氏为柔妃三年正月五日舒蘓鄂博薨海陵杀太医副使谢友正医者安宗义及其乳母杖东胜一百除名明日追封舒苏鄂博为宿王大房山
　　滕王广阳母南氏本大防家婢随元妃大氏入宫海陵幸之及有娠即命为殿直正隆二年九月二十六日生广阳三年二月封南氏为才人七月封广阳为滕王九月薨
　　世宗十子昭徳皇后生显宗赵王蘓尼越王萨鲁元妃张氏生鄗王允中越王允功【按张元妃云生赵王允中而卒则允功疑非张氏所生与此互异】元妃李氏生郑王允蹈卫绍王允济潞王允徳昭仪梁氏生豫王允成才人舒穆噜氏生防王允升章宗时避显宗讳诏改允为永苏尼萨鲁皆早卒
　　显宗皇帝讳允恭本讳呼塔噶皇统六年丙寅嵗生大定元年世宗即位封楚王二年赐名允迪五月壬寅立为皇太子专心学问与诸儒臣讲议于承华殿燕闲观书乙夜忘倦翼日辄以疑字付儒臣校证九月庚子诏东宫三师对皇太子称名少师以降称臣十二月辛邜奏曰东宫贺礼亲王及一品皇族皆北靣拜伏伏望天慈聼臣答拜庶惇亲亲友爱之道世宗从之以为定制世宗闻儒者郑松贤起为左谕徳诏免朝参令辅太子读书松以友谕自处帝尝顾松使取服带松对曰臣沗谕徳不敢奉命帝改容称善自是益加礼遇四年九月纳妃图克坦氏十月甲申袷享于太庙行亚献礼七年帝有疾诏左丞守道侍汤药徙居琼林苑临芳殿调治八年正月甲戌改赐名允恭庚戌受皇太子册寳帝上表谢九年五月世宗命避暑于草泺帝奏曰逺去阙廷独就凉地非臣子所安愿罢行世宗曰汝体羸弱山后高凉故命汝往八月至自草泺丙戌入见世宗曰吾儿相别经夏极甚思忆也帝在承华殿经筵太子太保寿王爽啓曰殿下颇未熟本朝语何不屏去左右汉官皆用女真人帝曰谕徳赞善及侍从官曷敢辄去爽揖而退帝曰宫官四员谓之谕徳赞善义可见矣而反欲去之无学故也有使者自山东还帝问民间何所苦使者曰钱难最若官库钱满有露积者而民间无钱以此苦之帝谓戸部尚书张仲愈曰天子富藏天下何必独在府库也因奏乞流转使公私俱利世宗诏有司议行之十二年徳州防御使呼喇谋叛帝奏曰叔呼喇性荒纵耽娱乐而无子嗣忽如此狂谋望更阅实之十四年四月乙亥世宗御垂拱殿帝及诸王侍侧论及兄弟妻子之际世宗曰妇言是聼而兄弟相违甚哉帝举思齐之诗以对曰臣等愚昧愿相励而修之因引棠棣华蕚相承脊令急难之义为文见意以诫兄弟焉十九年詹事乌林阿入谢帝命取幞头腰带官属请曰此见宰相师傅之礼也帝曰愿事陛下久以此加敬尔十一月改明徳皇后于坤厚陵帝徒行挽灵车遇大风雪左右进雨具却之比至坟所衣尽霑湿观者无不下泪海陵虽贬黜为庶人宗干尚称明肃皇帝议者以为未尽帝具表奏论世宗嘉纳之宗干降封辽王二十四年世宗将幸上京诏帝守国作守国之寳以授之其遣使祭享五品以上官及事利害重者遣之驰奏其余常事并聼裁决每三日一次于集贤殿受尚书省啓事世宗曰今巡幸或能留三二年以汝守国譬之农家种田商人营利但能不坠父业即为克家子也太尉左右丞参政皆国家旧人可与商议且政事无难但用心公正无纳谗邪一月之后政事自熟帝流涕坚辞左右为之感动初帝在东宫中侍出入未尝限阻及监国谕诸中侍曰我向在东宫不亲国政日与汝辈语今既守国汝等有召命然后得入五月世宗至上京赐敕书曰省方观民古之制也汝守国任重夏暑方炽益当自爱无贻朕忧帝谓图克坦克宁曰车驾巡幸以国事见属刑名最重人之死生系焉凡有可议当尽至公勿有废事自是凡啓禀刑名帝自披阅召都事委曲折正移晷忘倦或赐之食七月遣子金源郡王玛达格奉表问起居请世宗还都二十五年正月乙酉免羣臣贺礼帝自守国深懐谦抑官臣不庭拜啓事时不侍立免朔望礼二月遣子金源郡王玛达格奉表贺万春节四月久不雨帝亲祷即日霑足六月甲寅帝不豫庚申薨于承华殿世宗自上京还次天平山好水川讣闻为位临奠大恸亲王百官皇族命妇及侍卫皆防哭比至中都为位奠哭者凡七焉谥宣孝太子殡于南园熙春殿帝事世宗凡廵幸西京凉陉及上陵祭庙谒衍庆宫田猎观稼拜天射栁未尝去左右上有事于圆丘及亲享于太庙则行亚献礼不亲祀则摄行祀事国有大庆则率百官上表贺正旦万春节则总班上寿十月庚戌朔宰相以下朝见于庆和殿太尉完顔守道上寿世宗追悼凄怆者久之十一月庚寅于大房山妃图克坦氏生章宗次妃刘氏生宣宗二十六年子璟立为皇太孙二十九年世宗崩太孙即位是为章宗五月甲申追谥体道仁英文睿徳光孝皇帝庙号显宗丁酉祔于太庙陵曰裕陵章宗尊谥图克坦氏为孝懿皇后宣宗尊谥刘氏为昭圣皇后庶子承庆罕都阿林沃哩布摩啰欢
　　郓王琮本名承庆母田氏后封裕陵充华性寛厚好学世宗选进士有名行者纳塔谋嘉教以女真小字及汉字皆通习及长轻财好施不喜闻人过善吟咏至于骑射绘塑之艺皆造精妙大定十八年封道国公二十六年加崇进章宗即位迁开府仪同三司封郓王明昌元年授博索路乌赫哩哈达世袭明安留京师五年薨谥庄靖改庄恵
　　瀛王瓌本名罕都琮同母弟工诗精于骑射书艺女真大小字大定二十二年封崇国公加崇进章宗即位迁开府仪同三司封瀛王明昌三年薨谥文敬其后帝谓辅臣曰王性忠孝兄弟中最为善人故朕尝令在左右温王虽防亦佳不二旬俱逝良可哀悼
　　霍王从彛本名阿林母田氏早卒温妃舒穆噜氏养为已子大定二十五年封宿国公加崇进赐名瓒章宗即位封沂王明昌四年诏追封故鲁王永功为赵王以从彛为赵王后【按越王永功薨于宣宗兴定五年子三人福孙寿孙尼玛哈本所载与永功殊不相符永功字当属讹误】承安元年为兵部尚书改封蔡四年除袐书监泰和五年赐今名八年封霍贞祐二年薨
　　瀛王从宪本名沃哩布母刘氏后封裕陵茂仪大定二十六年赐名琦章宗即位加开府仪同三司封寿王承安元年以郊祀恩进封英四年改封瀛泰和五年更赐今名六年授秘书监八年薨从宪风仪秀峙性寛厚善骑射待府僚以礼秩满去者皆有赆帝尤爱重及薨帝谕判大睦亲府事宛王永升曰瀛王家事叔宜规画闻其二姬方孕若生子即以付之谥敦懿
　　温王玠本名摩啰欢母王氏后封裕陵婉仪玠温厚好学章宗即位加开府仪同三司封温王明昌三年薨谥悼敏
　　镐王永中【按卫绍王纪云章宗时避显宗讳改允为永故宗室表及诸俱从改名】本名萨喇勒又名乌逊大定元年封许王五年判大兴尹进封越王赵王拜枢密使十九年子实古纳加光禄大夫是嵗改明徳皇后于坤厚陵永中母元妃张氏陪十一月庚申永中以元妃柩先发使执黄繖者前导俄顷皇后柩出磐宁宫显宗徒跣少府监张谨言呼执黄繖者不应既谨言欲奏其事显宗解之乃止二十一年改判大宗正事永中不悦显宗劝之曰宗正之职自亲及疎自近及逺此亲贤之任也且皇子之贵岂以官职闲剧为计邪永中乃喜二十四年世宗幸上京显宗居守并留永中显宗先遣章宗宣宗奉表问起居于上京既而遣永中子实古纳奉表世宗喜谓豫国公主曰皇太子孝徳天成兄弟之际相友爱如此也二十五年六月世宗在天平山显宗薨于中都诏曹王永功视章宗召永中赴行在加开府仪同三司明年复为枢密使是嵗世宗赐诸孙名永中四子实古纳曰瑜实图美曰璋阿索美曰玘鄂兰哈玛尔曰瑑章宗即位以永中判西京留守进封汉王加实古纳银青荣禄大夫鄂兰哈玛尔奉国上将军明昌二年正月辛酉孝懿皇后崩吴王永成隋王永升奔丧后期各罸俸一月杖其长史五十永中适有寒疾不能至帝怒颇意诸王有轻慢心遣使责永中二月丙戌禫祭永中始至壬辰及诸王朝辞赐遗留物礼遇虽在而嫌忌自此始矣四月进封并王三年判平阳府事进封镐王初置王傅府尉官名为官属实检制之府尉希望风防过为苛细永中自以世宗长子且老矣动有掣制情思不堪乃表乞闲居诏不许四年郑王永蹈以谋逆诛増置诸王司马一员检察门户出入毬猎游宴皆有制限家人出入皆有禁防河东提刑判官伯勒赫坐私谒永中杖一百解职前近侍局副使费摩克尔森尝受永中请托为实古纳求除官克尔森坐免故尚书右丞张汝弼永中母舅也汝弼妻高托噶自大定间畵永中母像奉之甚谨挟左道为永中求福希觊非望五年高托噶坐诅祝诛帝疑事在永中未有以发也防镐王傅尉奏永中第四子鄂兰哈玛尔因防禁严密语渉不道诏同签大睦亲府事章御史中丞孙即康鞫问并求得第二子实美图所撰词曲有不逊语家奴徳格首永中尝与侍妾瑞雪言我得天下子为大王以尔为妃诏遣官覆按状同再遣礼部尚书张暐兵部侍郎乌库哩庆裔覆之帝谓宰臣曰镐王秪以语言得罪与永蹈罪异参知政事马琪曰永中与永蹈罪状虽异人臣无将则一也诏以永中罪状宣示百官杂议皆请论如律诏赐永中死实图美鄂兰哈玛尔等皆弃市敕有司用国公礼收永中平阳府监防官给具妻子威州安置防和七年诏复永中王爵谥曰厉敕实古纳于威州择地以礼改嵗时祭奠贞祐二年诏徙永中妻子实古纳等于郑州三年太康县人刘全尝为盗亡入卫真界诡称爱王所谓爱王妄指实古纳也全欲为乱因假以惑众诱王氏女为妻又召东平妖人李宁于嵩山宁至推为国师议僣立事觉皆伏诛四年潼闗破徙永中子孙于南京兴定二年亳州谯县人孙学究私造妖言云爱王终当奋发有刘二者出而当之结构逆党市兵仗大署旌旗谋僣立事觉诛死者五十二人永中子孙禁锢自明昌至正大末几四十年天兴初诏弛禁锢未几南京亦不守云
　　郑王永蹈本名尼楚赫大定十一年封滕王进封徐王二十五年加开府仪同三司明年为大兴尹章宗即位判彰徳军节度使进封卫王明昌二年徙封郑王三年改判定武军初崔温郭谏马太初与永蹈家奴毕庆寿私説防记灾祥毕庆寿以告永蹈郭谏颇能相人永蹈召相已及妻子谏言大王相貎非常王妃及二子皆大贵永蹈又召崔温马太初论防记天象崔温曰丑年有兵灾属命者来年春当收兵得位郭諌曰昨见赤气犯紫防白虹贯月皆主丑后寅前兵戈僣乱事永蹈深信其説乃隂结内侍郑两儿伺起居以崔温为谋主郭諌马太初往来游説河南统军使布萨揆尚永蹈妹韩国公主永蹈谋取河南军为助与妹泽国公主长乐谋使驸马都尉富拉塔致书于揆且先请婚以观其意揆拒不许使者不敢复言不轨事永蹈家奴董寿諌永蹈不聼董寿以语同辈奴迁嘉努上变时永蹈在京师诏平章政事完顔守贞参知政事胥持国户部尚书杨伯通知大兴府事尼玛哈鉴鞫问连引甚众久不能决右丞相爪尔佳清臣奏曰事贵速絶以安人心于是赐永蹈及妃卞玉二子安春爱绅公主长乐自尽富拉塔崔温郭諌马太初等皆伏诛布萨揆虽不闻问犹坐除名董寿免死隶监籍迁嘉努特迁五官自是诸王制限防禁密矣泰和七年诏复王封备礼改葬赐谥曰刺以卫王永济子阿禅为永蹈后奉其祭祀
　　越王永功本名桑阿又名广孙贞元二年生沈黙寡言笑勇健絶人渉书史好法书名畵大定四年封郑王七年进封隋王十一年进封曹王十五年除刑部尚书谕曰侍郎张汝霖汝外舅行也可学为政十七年授库库图世袭明安十八年改大兴尹世宗幸金莲川始出中都亲军二苍头纵马食民田诏永功杖苍头各一百弹压百戸二人失觉察勒停永功奏曰亲军人止一苍头两弹压服勤为日久矣请量决苍头使弹压待罪偿其田直皆从之有老妪与男妇憇道傍妇与所私亡去妪告伍长踪迹之有男子私杀牛手接血刄望见伍长意其捕己走避之伍长疑是杀若妇也捕送县问尸安在诡曰弃之水中矣求之果获一尸已半腐县吏具狱上永功曰妇死几何日而尸遽半腐哉顷之得若妇于所私者永功曰是男子以杀人就狱其拷掠足以称杀牛之科矣遂释之武清黄氏望云王氏豪猾不逞永功发其罪畿内肃然二十三年判东京留守改河间尹阅月改北京留守帝以永功在北京为政无良戒敕永功谕其长史俾匡正之改东京留守从幸上京明年皇太子薨诏永功防丧事寻拜御史大夫与章宗及赵王永中皆加开府仪同三司明年判大宗正事应州僧与永功有旧将诉事于彰国军节度使伊喇呼喇求永功手书与呼喇为地呼喇得书奏之帝谓宰臣曰永功以书嘱事虽细防不可不惩也凡人小过不治遂至大咎有犯必惩庶几能改是亦教也于是解职末几复判大宗正事章宗即位除判平阳府事进封冀王永功之官随引医人沈思存过制限当解职帝曰此事当痛断监奴及治府掾长史管辖府事者罪仍着于令家奴王唐犯罪至徒永功曲庇之平阳治中高徳裔失觉察笞四十于是永功改判济南府寻授山东西路博罗科世袭明安二年判广宁府事进封鲁王明年判彰徳府事承安元年进封郢王明年判太原府事泰和七年改西京留守八年复判平阳府事大安元年进封谯王判中山府事明年进封越王【按卫绍王纪大安元年十二月进封兄越王永功为谯王是由越而改谯也与传互异】宣宗即位免常参明年从迁汴京兴定五年有疾赐尚医诊视是嵗薨谥忠简子福孙寿孙尼玛哈大定十六年诏赐福孙名璐寿孙名璹尼玛哈名琳璐加奉国上将军章宗即位加银青荣禄大夫封萧国公璹本名寿孙字仲实一字子瑜【按归潜志云宻国公璹世宗之孙越王永常之子考世宗子无名永常者则志误也】资质简重博学有防才喜为诗工真草书大定二十七年加奉国上将军明昌初加银青荣禄大夫卫绍王时加开府仪同三司贞祐中封胙国公正大初进封密国公璹奉朝请四十年日以讲诵吟咏为事时时潜与士大夫唱酬然不敢明白往来永功薨后稍得出游与文士赵秉文杨云翼雷渊元好问李汾王飞伯辈交善初宣宗南迁诸王宗室颠沛奔走璹乃尽载其家法书名居汴中家人多俸少客至贫不能具酒肴疏饭共食焚香煮茗尽出藏书谈大定明昌以来故事终日不聼客去乐而不厌也天兴初璹已卧疾论及时事辄慨叹时曹王出质璹见哀宗于隆徳殿奏曰闻额尔克欲出议和额尔克年幼不谙练恐不能办大事臣请代其行哀宗慰止之于是君臣相顾泣下未几以疾薨年六十一平生诗文甚多自删其诗存三百首乐府一百首号如庵小藁第五子守禧字庆之风神秀彻璹特钟爱年未三十而卒
　　潞王永徳本名恩禁大定二十五年加开府仪同三司二十七年封薛王二十九年判秘书监进封沈王明昌时授山东东路博罗科必喇明安进封豳王迁劝农使承安二年进封潞王三年再任劝农使卫绍王时累迁太子太师宣宗即位改同判大睦亲府事兴定五年迁判大睦亲府事子鄂伦赐名琰
　　豫王永成本名鹤野又曰罗索风姿竒伟博学善属文世宗尤爱重之大定七年封沈王以太学博士王彦潜为府文学永成师事之十一年进封豳十五年就外第累迁翰林学士承旨判定武军节度使事寻改判广宁府二十五年世宗幸上京命留守中都判吏部尚书进开府仪同三司为御史大夫章宗即位进封吴判真定府事明昌元年改山东西路佛们必喇明安明年进封兖坐率军民围猎解职未几授沁南军节度使歴判太原平阳府事承安改元以覃恩进封豫明年冬进马八十匹以资守御之备赐诏嘉奬五年召还泰和四年薨谥曰忠献永成自幼喜读书晚年所学益醇每暇日引文士相与切磋接之以礼未尝见骄色自号曰乐善居士有文集行于世【按归潜志云豫王永中好文善歌诗有乐善老人集行于世今考宗室表及本传豫王实名永成永中乃镐王也】
　　防王永升本名锡卜察一名鹤寿大定十一年封徐王进封虞王二十六年加开府仪同三司章宗即位加恩宗室徙封隋王除定武军节度使明昌二年改封曹又改封宛卫绍王即位徙今封贞祐元年薨
　　章宗六子钦懐皇后生绛王洪裕资明夫人林氏生荆王洪靖诸姬生荣王洪英王洪衍寿王洪辉元妃李氏生葛王徳里
　　洪裕大定二十六年生是时显宗薨逾年世宗深慼及闻皇曾孙生喜甚满三月宴于庆和殿御酒歌欢乙夜方罢二十八年十月丙寅薨明昌三年追封绛王赐名洪靖本名阿古喇明昌三年生王生而警秀章宗所钟爱四年薨承安四年追封荆王赐名加开府仪同三司洪熙本名讹防不明昌三年生未弥月薨承安四年追封荣王赐名加开府仪同三司
　　洪衍本名撒改明昌四年生未几薨承安四年追封英王赐名加开府仪同三司
　　洪辉本名讹论承安二年五月生弥月封寿王十月丁亥薨备礼塟
　　徳里泰和二年八月生帝久无皇嗣祈祷于郊庙衍庆宫亳州太清宫至是喜甚弥月将加封三等国号无惬帝意者念世宗在位最久年最高初封葛王遂封为葛王三年薨
　　卫绍王六子从恪琚瑄璪余二人名不传【依宗室表补】从恪卫绍王长子大定二十六年赐名又赐名明安曰琚安春曰瑄阿禅曰璪泰和七年诏追复郑王永蹈王爵备礼改命阿禅为郑王后守其祭祀大安元年封子六人为王从恪胙王有任王巩王余弗传是嵗从恪为左丞相二年八月立从恪为皇太子至宁末呼沙呼弑卫王从恪兄弟皆废居中都贞祐二年徙郑州四年徙居南京天兴元年崔立以从恪为梁王汴京破死焉宣宗四子庄献太子守忠哀宗守绪龄荆王守纯【依宗室表补】
　　庄献太子名守忠呼沙呼既废卫王时宣宗未至即迎守宗入居东宫贞祐元年闰九月甲申立为皇太子十月己未以镇国上将军太子少保阿娄罕为太子少师庚申谕曰朕宫中每事裁减汝亦宜知樽节又谓曰时方多艰每事当从贬损吾已放宫人百余矣东宫无用者亦宜出之二年五月【按宣宗纪迁汴在贞祐二年五月此讹作四月谨据改】宣宗迁汴留守中京七月召至汴三年正月薨迎朔门外谥庄献五月立其子铿为皇太孙始二嵗十二月薨四年正月赐谥冲懐太孙
　　龄早卒未封爵或曰庄献太子母弟或曰丽妃史氏所生
　　荆王守纯本名帮图贞祐元年封濮王二年为殿前都防检兼侍卫亲军都指挥使权都元帅上谕帅府曰濮王年防公事殊未谙卿等母以朕子故不相规戒凡见将校令谦和接遇可也三年为枢宻使四年拜平章政事兴定元年授世袭东平府路三屯明安三年进封英王时监察御史程震言其不法宣宗切责杖司马及大奴尤不法者数人初【原文作四年九月按宣宗纪兴定三年十二月诛高琪四年九月讷木舍布坐诛本总繋之四年殊误今改正】守纯欲发丞相高琪罪宻召知案布希萨喇勒令史富察呼噜员外郎王阿里谋之属令勿泄而萨喇勒呼噜辄以告都事布萨讷木舍布讷木舍布白高琪及高琪伏诛守纯劾三人者泄宻事讷木舍布处死除名萨喇勒呼噜各杖七十勒停元光二年三月壬子谕守纯曰始吾以汝为相者庶几相辅不至为人讥病耳汝乃惟饮酒耽乐公事漫不加省何耶今诸相皆老臣每事与之商略无贻物议足矣十二月庚寅宣宗病笃守纯趣入侍哀宗后至闻守纯在宫分遣枢宻院官及东宫亲卫军总领伊喇布哈集军三万余屯东华门外部署定扣门入宰相巴古喇已遣人止丞相高汝砺不聼入宫以防卫四人监守纯于近侍局是夕宣宗崩哀宗即位进封荆王罢平章政事判睦亲府封真妃厐氏为荆国太妃或告守纯谋不轨下狱推问慈圣宫皇太后言于帝由是获免守纯三子长曰额尔克封肃国公天兴元年二月进封曹王出质于军前次曰某封戴王次曰伯特封巩王守纯及宗室皆死青城


</div>
    <div class="pagination">
<a href="钦定续通志_page155.html">上一页</a><span>...</span><a href="钦定续通志_page151.html">151</a><a href="钦定续通志_page152.html">152</a><a href="钦定续通志_page153.html">153</a><a href="钦定续通志_page154.html">154</a><a href="钦定续通志_page155.html">155</a><span class="current-page">156</span><a href="钦定续通志_page157.html">157</a><a href="钦定续通志_page158.html">158</a><a href="钦定续通志_page159.html">159</a><a href="钦定续通志_page160.html">160</a><a href="钦定续通志_page161.html">161</a><span>...</span><a href="钦定续通志_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
