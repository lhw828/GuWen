<!DOCTYPE html>
<html>
<head>
    <meta charset="UTF-8">
    <title>明实录英宗实录 - 第 212 页/共 263 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录英宗实录 - 第 212 页/共 263 页</h1>
    <div class="content">　　○庚戌封永寿王第七子公镬为镇国将赐诰命冠服
　　○赐沁源王幼埼钞二千九百贯以其祖母新丧从王奏请也
　　○遣户部官运江西折粮银赴各边易米上仓辽东大同宣府狭西各十万两永平一万两
　　○禁官民人等衣服不得用蟒龙飞鱼斗牛大鹏狮子四宝相花大西番莲大云花样及姜黄柳黄明黄玄色绿等衣服
　　○总兵官忠国公石亨奏昨迎  驾者蒙恩升赏文册具定今百户童铭以人诉其冒功下狱臣当时举事最为慎密虽家人尚不能知外人岂知其的若罪铭恐嫉忌者乘机诬诉烦渎朝廷乞释铭自今有告功次不明者请俱付臣审之果有奸弊臣当奏请罪之如此则可全忠义之士而不中奸诈之计  上命锦衣锦释铭
　　○辛亥封辽府辅国将军豪土□＜显-页＞弟豪坨为奉国中尉赐诰命冠服
　　○复除监察御史周清于南京四川道兵科给事中张海于本科俱以丁忧服阕也
　　○调福建左布政使宋彰于广东布政司彰先以失机降为驿丞及是遇赦有司请还原职有言降黜官不宜复用者  上曰用功不若用过能改过自新即善类矣奚不可之有故特调用之
　　○升喜乐温河卫指挥使马申哈毛怜卫指挥使亦里哈兀罕住俱为都指挥佥事指挥同知阿古为指挥使指挥佥事喃失速古克默而河卫指挥佥事只儿忽阿古河卫指挥佥事牙失答童＜宀十见＞山卫指挥佥事者鲁革建州卫指挥佥事弗羊古沙鲁哈俱为指挥同知可令河卫指挥同知兀加哈为指挥使
　　○命故建州卫指挥同知卜赤子木答赤佟锁鲁阿子紏住毛怜卫指挥同知锁古奴子撒剌课可子阿儿秃伯里子额三十良古子升斤阿古子额苦山撒只剌河卫指挥佥事张塔子亦里哈劄领哈子北得奴兀者卫都指挥佥事莽加子失孛欢祭子答古指挥使保秃子撒只哈依木河卫指挥佥事木当哈子太平古里河卫指挥佥事鬼迷子剌里朵儿必河卫指挥佥事阿里哥子捏哈塔塔山卫指挥佥事阿里充哈子歹察喜乐温河卫指挥同知麻失哈子你哈答肥河卫指挥佥事孛罗台子失伯革把河卫指挥佥事薛克里子撒只哈兀鲁罕河卫都指挥佥事哈答孙子剌塔塔山卫指挥同知永的弟哈夫哈俱袭职
　　○命故都督马政子鉴袭指挥使锦衣卫带俸仍为通事
　　○命大同总兵官高阳伯李文游击将军定远伯石彪调领彼处精兵往延绥等处会彰武伯杨信等御贼以狭西守臣奏鞑贼入境故也
　　○迤北鞑子也先土干克失秃等来归  上命为百户留京居住
　　○夜五鼓南方有星大如鸡弹色赤尾迹有光起自亢宿东南行至近蜀
　　○壬子吏部尚书兼翰林院学士李贤等言近日恩诏凡京官未及三年有父母七十以上者先与诰敕吏部行本院撰文其中有止封其父者有止封其母者缘本部只以见存者拟封且如各官父存而母不存令封其父给诰敕一轴若三年满日该赠其母不免又给一轴且近定则例一代止与一轴若关二轴有违则例乞并不存者亦赠之父母仍共一轴不惟省其多费抑且于例不违从之
　　○甲寅镇守宁夏太监王清奏宁夏三路缺马乞敕楚肃二府措拨二三千匹给与官军  上曰王府马不必措拨许令□人纳马中盐
　　○乙卯命湖广都司都指挥使汪泽都指挥佥事周琮同理都司事
　　○巳时日生晕团圆午时生交晕又白虹冒日上生背气一道各色鲜明至酉时云遮
　　○丙辰四川重庆府涪州奏比因岁歉民□已发廪赈济俟秋成偿官从之
　　○夜一鼓东方有星大如鸡弹色赤尾迹有光起自太微东垣内东北行至在摄提星一小星随之
　　○丁巳宗室诸王以上  圣烈慈寿皇太后尊号皆欲诣阙朝贺复书止之
　　○给锦衣卫官旗将军马二百五十匹
　　○狭西行都司致仕署都指挥佥事彭智奏臣见迤西地方累被鞑贼侵犯臣心忿恨欲往彼奋勇杀贼以图补报  上曰智既愿效力令去兰县守备
　　○戊午命故永清右卫带俸都指挥佥事邓兴子铭袭为指挥同知
　　○升毛怜卫指挥同知伯里忒为指挥使指挥佥事宋哈奴为指挥同知亦马剌卫指挥佥事阿里塔为指挥同知
　　明英宗睿皇帝实录卷之贰百八十七
　明英宗睿皇帝实录卷之二百八十八
　　天顺二年闰二月己未朔命故兀者卫左都督剌塔子察安察为都指挥同知建州右卫都指挥佥事李土蛮为都指挥同知兀者卫指挥使托因帖木儿为都指挥佥事建州左卫指挥同知莽剌为指挥使可令河卫指挥使册秃为都指挥佥事考郎兀卫指挥佥事兀的哥阿真河卫指挥佥事阿剌孙塔山卫指挥佥事安出俱为指挥同知
　　○辽府辅国将军豪堥奉国豪坲豪墇豪土□从等奏臣父贵爕永乐年间册封为远安王永乐二十二年奔太宗皇帝丧行至河南裕州时祖父简王在荆州薨臣父未及闻知臣庶伯父贵烚平日所为多不法怪臣父屡规谏意欲陷害兼图袭爵诬奏臣父不奔父丧蒙朝廷削爵降为庶人且臣父正统十四年因  圣驾北留虏庭具奏欲躬率男壻誓充微卒往迎  圣驾其忠君报国之心如此焉有知父薨而不奔丧者乎今  皇上复登大宝普布洪恩凡在宇内无不均沾独臣父幽沉衷莫能诉伏望  皇上悯其无辜俾复旧爵不胜感激  上曰辽庶人在前以罪废黜朕守  祖宗大法岂敢有违所请不允
　　○迤北达官指挥佥事也先土合立等男妇二十三人来归  上命于锦衣带俸居住
　　○京卫指挥千百户等官李春等十余人各服大云柳黄纻丝衣锦衣卫捕获以闻命各追纻丝二十匹然后罪之
　　○庚申命故虎贲左卫指挥同知苏安子兴羽林前卫指挥佥事王宁子茂燕山右卫指挥佥事张旺子文永清左卫指挥佥事石贵子溥金吾右卫指挥同知张成子文金吾左卫指挥同知杭歹都子伽蓝保府军前卫指挥佥事李升子永俱袭职
　　○夜五鼓北方有星大如鸡弹色青白起自北斗魁西北行至上台尾迹炸散
　　○辛酉升浙江备倭指挥同知刘聚署都指挥佥事事仍协同备倭
　　○命故狭西都司土官都指挥佥事长福子胜袭为指挥使府军前卫指挥佥事杨刚子洪永清左卫指挥使董成弟胜羽林前卫指挥使高文弟赟指挥同知李兴弟得赵昂兄聚金吾左卫指挥使袁胜弟洪指挥佥事魏俊子名燕山前卫指挥同知王捏开侄谅通州卫指挥佥事胡晟子瑄俱袭职
　　○命保定侯梁珤仍镇守狭西
　　○狭西右布政使孙毓奏甘肃等处边军自宣德正统以来月粮每石俱支折色五斗近奉诏俱令全支本色缘各边粮储俱系腹里地方馈运路远人疲乞照旧折支为便从之
　　○河南磁州民奏广西右参政罗绮先任刑部待郎镇守松潘贪图赀物不计其数比回京调副都御史因紏劾降参政延住原籍磁州诳言不久复职本州同知龙约公干自京还告绮云当今又宠宦官用香木鐖已死太监王振形葬之绮闻之微笑因云朝廷失政徇吉祥张軏石亨佼言降出吾辈诏执绮约至京法司奉诏鞫依造妖言惑众律斩  上曰罗绮贪利坏法却怨谤朝廷与龙约造言惑人情罪深重法司其固禁之仍命陈所籍绮赃物于文华门前示百官
　　○襄陵王冲炑母季氏卒赠韩宪王夫人遣官赐祭命有司营葬
　　○壬戌皇子见治生  上之第八子震妃万氏出也
　　○擢进士于坦徐宗周鼐俱为行人司行人
　　○增给后军都督府带俸达官都督同知陈守忠月俸本色米二十五石从其请也未刻日生左右珥赤黄色鲜明未久云遮
　　○□亥赐沁水王幼塐泽州税课局钞二千九百贯从其请也
　　○有匠人钱善等六人于内府铸印盗银十两分之事觉  上命俱斩之于市
　　○甲子敕谕都察院十三道监察御史曰朝廷设风宪之职以任耳目之寄绳愆紏缪理枉伸冤所系甚重必先正已而后可以正人且如罗绮由监察御史历升副都御史朝廷待之至矣岂料其立心奸险行止不端及以枉人获罪黜为参政却乃在家延住怨谤朝廷一旦败露赃以万计盖由平日巡抚四方镇守松潘欺公卖法惟利是图科歛郡县剥削军民以致如此由是观之人固难知今为御史者岂尽得人中间亦有操行不谨任意妄为及出巡于外往往虗张声势凌虐军职贪图贿赂颠倒事情所任如此朕将何赖今后各宜痛加警省勉图自新夙夜懋修期称任使敢有恬不知戒仍蹈前非国法昭然必不轻恕且都御史为风宪之长尤须明大体略细故律己以率人务俾僚属安分守法恪恭乃职以副朝廷委托之重
　　○琉球国王尚泰久遣使臣卫农是等湖广施州卫施南宣抚司遣峒长张亚送等贵州宣慰司遣舍人把事阿鲁等四川马湖府遣舍人把事向子昇等各来朝贡马及方物赐宴并彩币表里有差
　　○乙丑赐吏部尚书兼翰林院学士李贤左侍郎孙弘右侍郎张用瀚户部尚书沈固右侍郎刘本道薛远礼部右侍郎汤序兵部左侍郎王复右侍郎郝璜刑部尚书刘广衡右侍郎黄仕俊工部尚书赵荣左侍郎霍瑄右侍郎翁世资吴复蒯祥都察院左都御史寇深右副都御史林聪通政司通政使张文质顺天府尹王福太仆寺卿程信诰命并封赠其祖父母父母妻
　　○修武伯沈煜奏臣父荣正统十四年随征殁于战阵乞往殁所祭奠以尽人子之礼从之
　　○丙寅赐昭武伯曹钦勋号散官奉天翊卫推诚宣力武臣特进光禄大夫柱国追封三代给诰券本身免二死子免一死
　　○命故复州卫指挥同知黄福知孙撒鲁平江卫指挥同知朵不同哈子随秃哈指挥佥事绰必子失列真哥我子察哈剌列者格子克速格俱袭职
　　○贵州右参将右军都督佥事张任卒辍视朝一日遣官赐祭命有司营葬
　　○夜四鼓南方有星大如鸡弹色赤尾迹有光起自翼宿东南行至近浊
　　○丁卯襄王瞻墡奏昨蒙  圣恩拨襄阳安陆卫二千户所赐臣为护卫所但中间有屯田子粒三千四十余石仍在有司收受乞照例赐臣府中用度  上曰王至亲二所屯粮即与王府中用之
　　○甘肃总兵官宣城伯卫頴奏庄浪等处驿递城堡多在低洼沙鹻去处且相隔墩台窎远瞭望不便欲择水草便利地土坚硬地方重新筑立可以归并者归并可以添设者添设又庄浪镇番永昌及甘州凉州等处俱缺官协助操备乞敕兵部于在京推选骁勇能干曾经战阵都指挥数员前来分领军马  上曰驿递墩台不必行勘就令頴与太监蒙泰酌量缓急随宜整理毋得处置乖方庄浪凉州要协助管事官亦令頴等详议以闻
　　○锦衣卫带俸都指挥佥事孙续宗奏臣于正统十四年令家人中淮盐六千七百余引至今未得关支臣忝在戚里乞不为常例关支为便从之
　　○楚府镇国将军季土□戎夫人陈氏卒遣官赐祭命有司营葬
　　○敕宗人府曰朕惟玉牒所以纪载宗支乃朝廷重事经今年久未及增修□宗人府即会同礼部查照各王府自正统六年以后凡有薨逝袭封及男女新生亡故等项逐一明白开写中间如有未备仍行各王府取勘回报以凭续修其钦承毋忽
　　○敕延绥总兵官彰武伯杨信游击将军定远伯石彪等今得延绥东路都指挥李鉴奏有自虏中还者言孛来部下二千余人尚在黄河套里潜住又得偏头关都督杜忠报黄河迤西烟火声息此贼势孤马弱不乘时剿灭恐贻后患已敕延绥宁夏偏头关等处进兵尔即选调精兵会各处人马并力夹功务在擒杀尽绝以除边患
　　○英国公张懋等奏臣父太师英国公辅同太保成国公朱勇俱于正统十四年随征殁于阵乞准令臣同勇男成国公仪前往殁所祭奠从之
　　○己巳修沙河行殿
　　○先是贵州按察司佥事李叔义奏按察使张海徇都御史蒋琳密嘱设策谋死罪囚十人巡按御史等官刘敬等鞫海造意杀人当斩至是都察院覆奏仍行敬等审实无冤处决从之
　　○午时日生晕上生背气一道各色淡申时日无光色赤如赭
　　○庚午礼部奏永豊王祁钺言缺女子使用欲于本处饶州守御千户所军旗之家收买数人然本所不系王府相干衙门难以准买宜令自备财礼于淮府仪卫司并群牧千户所军校之家情愿者买用从之
　　○壬申夜昏刻月犯大微垣左执法星
　　○癸酉清明节遣官祭  长陵  献陵  景陵
　　○时  上不豫遣  皇太子见濡昭告于  皇天上帝曰切以眇躬继承大统夙夜忧勤兹者偶以遘疾起若未宁深惟复位以来或赏罚失当或动履乖宜凡百为或未合理自咎于衷益用兢惕伏冀  上帝洪仁特垂庇佑免此灾患早获康宁不胜至愿特伸虔祷伏惟鉴知
　　○乙亥书复秦世子公锡曰得奏尔及康王坟园之外未有种树之地欲亲赴京陈情其事已令所司整理道途辽远可不必来
　　○给云丘王羙堣煤户一户从其请也
　　○丙子赐新野王长子名曰弥镉乐安王嫡长子曰觐镶庶第二子曰觐锒庶第参子曰觐鋂
　　○丁丑乐安王奠垒奏臣子女幼小无人使令乞自备财礼于本处护卫军校之家情愿者选买使女十人从之
　　○秦世子公锡以原降仪仗被火烧毁乞工部重造须给  上命与之不为例
　　○吏部尚书兼翰林院学士李贤等言洪惟  祖宗创业垂统立经定制为万世法则久而后备臣等伏读诸司职掌系洪武年间所修彼时制度尚未有定以后渐加增损与前或异若不重新编纂刊正难于考据遵行乞令各衙门查照洪武永乐以来更定在京衙门并官员职名等项逐一备细明白开报本院委官数员仍照旧式类编为书完备进呈官为刻印须与各衙门遵守施行是亦  皇上继志述事之一端  上是其言即命各衙门查报
　　○达贼七千余骑犯高家堡延绥总兵官杨信率兵击败之擒贼五人斩首七十二级获驼马器械无筭遣人献俘馘至京师
　　○戊寅迤北达子锁罗滩尝为孛来遣来京师进贡授指挥同知至是同完者秃失哥等七人各携妻孥来归命复锁罗滩旧职授完者秃为百户失哥等为头目俱送河间卫带俸给与房屋器物牛羊田土
　　○己卯敕守怀来等处右参将都督姚贵近有自口外还者言向者土木南山河南河北一路阵亡官军骸骨至今暴露朕闻之恻然于中尔即分遣人尽收于僻地深瘗之毋忽
　　○命山西布政司于所属今岁该徵秋粮内折收一十万石每银一两折米四石
　　○给周府汝南王子垗頴川王子墟义阳王子圪汝阴王子土□奄岁禄各二千石河阴王同镳岁禄一千石俱米钞中半兼支
　　○升南京户部福建司员外郎齐整为本部河南司郎中南京刑部江西司员外郎王铉为本部湖广司郎中
　　○秦世子公锡奏臣宫中及下人所用纱罗叚匹三梭布夏布本处无人织造欲令人前去苏杭易买回府给用从之
　　○夜晓刻有星大如鋺色青白尾迹有光出正东西北行五丈余而没
　　○辛巳升赤斤蒙古卫指挥同知锁南失加为指挥使罕东卫所镇抚阿儿节为百户
　　○夜五鼓东方有星大如鸡弹色赤尾迹有光起自右旗东南行至游气
　　○甲申佥都督佥事林宏守备庄浪庄浪卫指挥使鲁鉴署都指挥佥事守备红城子
　　○升河南彰德府知府王锐为狭西布政司右参政大理寺右评事郭信为四川按察司佥事复除山东按察司副使刘安于狭西按察司浙江布政司右参议周贤于四川布政司安贤俱以丁忧服阕也
　　○宁化王府镇国将军羙坊奏臣生母安氏病故乞以臣令岁禄米折色五百石改给本色以充殡葬之费  上曰山西税粮供给边储甚多其以三百石给之
　　○夜二鼓东方有星大如鸡弹色赤尾迹有光起自右摄提东行至天市西垣内
　　○乙酉给昌化王子镇国将军成釴岁禄一千石米钞中半兼支
　　○丙戌增给云丘王羙堣岁禄三百石通前共一千三百石俱米钞中半兼支从其请也
　　○给万全等处官军马一千二百三十二匹
　　○哈密忠顺王弟孛罗革得被虏汉人男妇五十二人遣使送之来归
　　○丁亥增给晋庶人羙扎等衣资每岁绢十匹布二十匹从其请也
　　○放府军前卫幼军老疾者八百七十二人宁家
　　○礼部奏弋阳王奠壏言缺少使女宜照例听于本处军民情愿之家自备财礼选买十人从之
　　明英宗睿皇帝实录卷之二百八十八
　明英宗睿皇帝实录卷之二百八十九
　　天顺二年三月戊子朔给宜川王公鋺食盐益阳王豪土□几菜户安宁王成镡煤户俱从其请也
　　○给锦衣卫及永宁等卫官军马四百匹
　　○巡按浙江监察御史伍骥奏佥事和维擅执赦前罪人枷号宜治其罪从之
　　○己丑赐新昌王女南康县主仪宾沈＜棥心＞雩都县主仪宾钟毓诰命冠服鞍马等物
　　○尚宝司少卿袁忠撤卒忠撤浙江鄞县人太常少卿廷玉之子廷玉善相人忠撤得其传累侍廷□谒见  太宗于潜邸永乐初授鸿胪序班历中书舍人尚宝司丞进升尚宝司少卿相人多奇中先后金币之赐甚多为人外刚而内险陂  太宗尝询群臣状貌与有隙者因言其短用是人多畏惮之
</div>
    <div class="pagination">
<a href="明实录英宗实录_page211.html">上一页</a><span>...</span><a href="明实录英宗实录_page207.html">207</a><a href="明实录英宗实录_page208.html">208</a><a href="明实录英宗实录_page209.html">209</a><a href="明实录英宗实录_page210.html">210</a><a href="明实录英宗实录_page211.html">211</a><span class="current-page">212</span><a href="明实录英宗实录_page213.html">213</a><a href="明实录英宗实录_page214.html">214</a><a href="明实录英宗实录_page215.html">215</a><a href="明实录英宗实录_page216.html">216</a><a href="明实录英宗实录_page217.html">217</a><span>...</span><a href="明实录英宗实录_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
