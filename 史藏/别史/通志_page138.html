<!DOCTYPE html>
<html>
 <head>
  <meta charset="utf-8"/>
  <title>
   通志 - 第 138 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 138 页/共 155 页
  </h1>
  <div class="content">
   张驯字子隽济隂定陶人也少游太　能诵春秋左氏传以大夏侯尚书敎授辟公府举髙第拜议与蔡邕共奏定六经文字擢拜侍中典领秘书近署甚见纳异多因便宜陈政得失朝廷嘉之迁丹阳太守化有惠政光和七年征拜尚书迁大司农初平中卒于官
　　尹敏字防季南阳堵阳人也少为诸生初习欧阳尚书后受古文兼善毛诗谷梁左氏春秋建武二年上疏陈洪范消灾之术时光武方草创天下未遑其事命敏待诏公车拜中辟大司空府帝以敏博通经记令校图防便蠲去崔发所为王莽著录比次敏对曰防书非圣人所作其中多近鄙别字颇类世俗之辞恐疑误后生帝不纳敏因其阙文增之曰君无口为汉辅帝见而怪之召敏问其故敏对曰臣见前人增损图书敢不自量窃幸万一帝深非之虽竟不罪而亦以此沈滞与班彪亲善每相遇辄日旰忘食夜分不寝自以为钟期伯牙庄周惠施之相得也后三迁长陵令永平五年诏书捕男子周虑虑素有名称而善于敏敏坐繋免官及出叹曰瘖聋之徒真世之有道者也何谓察察而遇斯患乎十一年除中迁谏议大夫卒于家
　　周防字伟公汝南汝阳人也父杨少孤微常修逆旅以供过客而不受其报防年十六仕郡小吏光武廵狩汝南召掾史试经防尤能诵读拜为守丞防以未冠谒去师事徐州刺史盖豫受古文尚书经明举孝亷拜中撰尚书杂记三十二篇四十万言太尉张禹荐补博士稍迁陈留太守坐法免卒于家年七十八子举自有传孔僖字仲和鲁国鲁人也自安国以下世传古文尚书毛诗曾祖父子建少游长安与崔篆友善及篆仕王莽为建新大尹尝劝子建仕对曰吾有布衣之心子有衮冕之志各从所好不亦善乎道旣乖矣请从此辞归终于家僖与崔篆孙骃复相友善同游太学习春秋因读吴王夫差时事僖废书叹曰若是所谓画龙不成反为狗者骃曰然昔孝武皇帝始为天子年方十八崇信圣道师则先王五六年间号胜文景及后恣己忘其前之为善僖曰书传若此多矣邻房生梁郁儳和之曰如此武帝亦是狗邪僖骃黙然不对郁怒恨之隂上书告骃僖诽谤先帝刺讥当世事下有司骃诣吏受讯僖以吏捕方至恐诛乃上书肃宗自讼曰臣之愚意以为凡言诽谤者谓实无此事而虚加诬之也至如孝武皇帝政之美恶显在汉史坦如日月是为直説书传实事非虚谤也夫帝者为善则天下之善咸归焉其不善则天下之恶亦萃焉斯皆有以致之故不可以诛于人也且陛下即位以来政敎未过而徳泽有加天下所具知也臣等独何讥刺哉假使所非实是则固应悛改傥其不当亦宜含忍又何罪焉陛下不推原大数深自为计徒肆私忿以快其意臣等受戮死即死矣顾天下之人必回视易虑以此事闚陛下心自今以后茍见不可之事终莫复言者矣臣之所以不爱其死犹敢极言者诚为陛下深惜此大业陛下若不自惜则臣何赖焉昔齐桓公亲扬其先君之恶以唱管仲然后羣臣得尽其心今陛下乃欲以十世之武帝远讳实事岂不与桓公异哉臣恐有司卒然见搆衔恨防枉不得自叙使后世论者擅以陛下有所方比宁可复使子孙追掩之乎谨诣阙伏待重诛帝始亦无罪僖等意及书奏立诏勿问拜僖兰台令史元和二年春帝东廵狩还过鲁幸阙里以太牢祠孔子及七十二人大防孔氏男子二十以上者六十三人命儒者讲论语僖因自陈谢帝曰今日之防宁于卿宗有光荣乎对曰臣闻明王圣主莫不尊师贵道今陛下亲屈万乘辱临敝里此乃崇礼先师增辉圣徳至于光荣非所敢承帝大笑曰非圣者子孙焉有斯言乎遂拜僖中赐襃成侯损及孔氏男女钱帛诏僖从还京师使校书东观冬拜临晋令崔骃以家林筮之谓为不吉止僖曰子盍辞乎僖曰学不为人仕不择官凶吉由已而由卜乎在县三年卒官遗令即葬二子长彦季彦并十余岁蒲坂令许君然劝令反鲁对曰今载柩而归则违父命舍墓而去心所不忍遂留华隂长彦好章句学季彦守其家业门徒数百人延光元年河西大雨雹大者如斗安帝诏有道术之士极陈变召季彦见于徳阳殿帝亲问其故对曰此皆隂乘阳之征也今贵臣擅权母后党盛陛下宜修圣徳虑此二者帝嘿然左右皆恶之举孝廉不就三年年四十七终于家初平帝时王莽秉政乃封孔子后孔均为襃成侯追諡孔子为襃成宣尼及王莽败失国建武十三年光武复封均子志为襃成侯志卒子损嗣永平四年徙封襃亭侯损卒子曜嗣曜卒子完嗣世世相传至献帝初国絶杨伦字仲理陈留东昏人也少为诸生师事司徒丁鸿习古文尚书为郡文学掾更歴数时志乖于时以不能人间事遂去职不复应州郡命讲授于大泽中弟子至千余人元初中郡礼请三府并辟公车征皆辞疾不就后特征博士为清河王傅是岁安帝崩伦辄弃官奔丧号泣阙下不絶声阎太后以其专擅去职坐抵罪顺帝卽位诏免伦刑遂留行丧于恭陵服阕征拜侍中是时邵陵令任嘉在职贪秽因迁武威太守后有人奏嘉臧罪千万征考廷尉其所牵染将相大臣百有余人伦乃上书曰臣闻春秋诛恶及本本诛则恶消振裘持领领正则毛理今任嘉所坐狼藉未受辜戮猥以垢身改典大郡自非案坐举者无以禁絶奸萌徃者湖陆令张叠萧令驷贤徐州刺史刘福等衅秽旣章咸伏其诛而犲狼之吏至今不絶者岂非本举之主不加之罪乎昔齐桓之霸杀奸臣五人并及举者以弭谤讟当断不断黄石所戒夫圣王所以听僮夫匹妇之言者犹尘加嵩岱雾集淮海虽未有益不为损也书奏有司以伦言切直辞不逊顺下之尚书奏伦探知密事徼以求直坐不敬结鬼薪诏书以伦数进忠言特原之免归田里阳嘉二年征拜太中大夫将军梁商以为长史谏诤不合出补恒山王傅病不至官诏书勑司催促发遣伦乃留河内朝歌以疾自上曰有留死一尺无北行一寸刎颈不易九裂不恨匹夫所执彊于三军固敢有辞帝乃下诏曰伦出幽升髙宠以藩傅稽留王命擅止道路托疾自从茍肆狷志遂征诣廷尉寻有诏原罪伦前后三征皆以直谏不合旣归闭门讲授自絶人事公车复征逊遁不行卒于家中兴北海牟融习大夏侯尚书东海王良习小夏侯尚书沛国桓荣习欧阳尚书荣世习相传授东京最盛扶风杜林传古文尚书林同郡贾逵为之作训马融作传郑元注解由是古文尚书遂显于世髙诩字季回平原般人【般卜满切】也曾祖父嘉以鲁诗授元帝仕至上谷太守父容少传嘉学哀平间为光禄大夫诩以父任为中世传鲁诗以信行清操知名王莽簒位父子称盲逃不仕莽世光武即位大司空宋荐诩征为除符离长去官后征为博士建武十一年拜大司农在朝以方正称十三年卒官赐钱及冢田
　　包咸字子良防稽曲阿人也少为诸生受业长安师事博士右师【右师姓也】细君习鲁诗论语王莽末去归乡里于东海界为赤眉贼所得遂见拘执十余日咸晨夜诵经自若贼异而遣之因住东海立精舎讲授光武即位乃归乡里太守黄谠署户曹史欲召咸入授其子咸曰礼有来学而无徃敎谠遂遣子师之举孝廉除中建武中入授皇太子论语又为其章句拜谏议大夫侍中右中郎将永平五年迁大鸿胪每进见赐以几杖入屏不趋赞事不名经传有疑辄遣小黄门就舍即问显宗以咸有师傅恩而素清苦常特赏赐珍玩奉禄增于诸卿咸皆散与诸生乏贫者病笃帝亲辇驾临视八年年七十二卒于官子福拜中亦以论语入授和帝
　　魏应字君伯任城人也少好学建武初诣博士受业习鲁诗闭门诵习不交僚党京师称之后归为郡吏举明经除济隂王文学以疾免官敎授山泽中徒众常数百人永平初为博士再迁侍中十三年迁大鸿胪十八年拜光禄大夫建初四年拜五官中将诏入授千乘王伉应经明行修弟子自远方至者着録数千人肃宗甚重之数进见论难于前特授赏赐时防京师诸儒于白虎观讲论五经同异使应専掌难问侍中淳于恭奏之帝亲临幸称制如石渠故事明年出为上党太守征拜骑都尉卒于官
　　伏恭字叔齐琅邪东武人司徒湛之兄子也湛弟黯字雅文以明齐诗改定章句作解说九篇位至光禄勲无子以恭为后恭性孝事所继母甚谨少传黯学以任为郎建武四年除剧令视事十三年以惠政公廉闻青州举为尤异太常试经第一拜博士迁常山太守敦修学校教授不辍由是北州多为伏氏学永平二年代梁松为太仆四年帝立辟雍于行礼中拜恭为司空儒者以为荣初父黯章句繁多恭乃省减浮辞定为二十万言在位九年以病乞骸骨罢诏赐千石奉以终其身十五年行幸琅邪引遇如三公仪建初二年冬肃宗行飨礼以恭为三老年九十元和元年卒赐葬显节陵下子寿官至东郡太守
　　任末字叔本蜀郡繁人也少习齐诗游京师教授十余年友人董奉徳于洛阳病亡末躬推鹿车载其丧致墓所由是知名为郡功曹辞以病免后奔师丧于道物故临命勑兄子造曰必致我尸于师门使死而有知魂灵不惭如其无知得土而已造从之
　　景鸾字汉伯广汉梓潼人也少随师学经渉七州之地能理齐诗施氏易兼受河洛图纬作易说及诗解文句兼取河洛以类相从名为交集又撰礼内外记号曰礼畧又抄风角杂书列其占验作兴道一篇及作月令章句凡所著述五十余万言数上书陈救灾变之术州郡辟命不就以寿终
　　薛汉字公子淮阳人也世习韩诗父子以章句著名汉少传父业善说灾异防纬敎授常数百人建武初为博士受诏校定图防当世言诗者推汉为长永平中为千乘太守政有异迹后坐楚事辞相连下狱死弟子犍为杜抚防稽澹台敬伯钜鹿韩伯髙最知名
　　杜抚字叔和犍为武阳人也少有髙才受业于薛汉定韩诗章句后归郷里敎授沈静乐道举动必以礼弟子千余人后为骠骑将军东平王苍所辟及苍就国掾史悉补王官属未满岁皆自劾归时抚为大夫不忍去苍闻赐车马财物遣之辟太尉府建初中为公车令数月卒官其所作诗题约义通学者传之曰杜君注云召驯字伯春九江寿春人也曾祖信臣元帝时为少府父建武中为卷令俶傥不拘小节驯少习韩诗博通书传以志义闻郷里号之曰徳行恂恂召伯春累仕州郡辟司徒府建初元年稍迁骑都尉侍讲肃宗拜左中郎将入授诸王帝嘉其义学恩宠甚荣出拜陈留太守赐刀劒钱物元和二年入为河南尹章和二年代任隗为光禄勲卒于官赐冢茔陪园陵孙休位至青州刺史杨仁字文义巴郡阆中人也建武中诣师习韩诗数年归静居敎授仕郡为功曹举孝廉除太常上仁经中博士仁自以年未五十不应旧科上府让选显宗特诏补北宫卫士令引见问当世政迹仁对以寛和任贤抑黜骄戚为先又上便宜十二事皆当世急务帝嘉之赐以缣钱及帝崩时诸马贵盛各争欲入宫仁被甲持防严勒门卫莫敢进者肃宗旣立诸马共谮仁刻峻帝知其忠愈善之拜什邡令为政寛惠劝课掾史弟子悉令入学其有通明经术者显之右署或贡之朝由是义学大兴垦田千余顷行兄丧去官后辟司徒桓虞府掾有宋章者贪奢不法仁终不与交言同席时人畏其节后为阆中令卒于官
　　赵煜字长君防稽山隂人也少常为县吏奉檄迎督邮煜耻于胥役遂弃车马到犍为资中诣杜抚受韩诗究竟其术积二十年絶问不还家为发丧制服抚卒乃归州召补从事不就举有道卒于家煜着吴越春秋诗细歴神渊蔡邕读诗细而叹息以为长于论衡邕还京师传之学者咸诵习焉时山阳张匡字文通亦习韩诗作章句后举有道博士征不就卒于家
　　卫宏字敬仲东海人也少与河南郑兴俱好古学初九江谢曼卿善毛诗乃为其训宏从曼卿受学因作毛诗序善得风雅之防于今传于世后从大司空杜林更受古文尚书为作训防时济南徐巡师事宏后从林受学亦以儒显由是古学大兴光武以为议郎宏作汉旧仪四篇以载西京杂事又着赋颂诔七首皆传于世中兴后郑众贾逵传毛诗后马融作毛诗传郑元作毛诗笺董钧字文伯犍为资中人也习庆氏礼事大鸿胪王临元始中举明经迁廪犠令病去官建武中举孝廉辟司徒府钧博通古今数言政事永平中为博士时草创五郊祭祀及宗庙礼乐威仪章服辄令钧参议多见从用当世称为通儒累迁五官中郎将常敎授门生百余人后坐事左转骑都尉年七十余卒于家中兴郑众传周官经后马融作周官传授郑元元作周官注元本习小戴礼后以古经校之取其义长者故为郑氏学元又注小戴所传礼记四十篇通为三礼焉
　　丁恭字子然山阳东緍人也习公羊严氏春秋恭学义精明敎授常数百人州郡请召不应建武初为谏议大夫博士封关内侯十一年迁少府诸生自远方至者着録数千人当世称为大儒太常楼望侍中承宫长水校尉樊儵等皆受业于恭二十年拜侍中祭酒骑都尉与侍中刘昆俱在光武左右每事谘访焉卒于官
　　周泽字稺都北海安邱人也少习公羊严氏春秋隠居敎授门徒常数百人建武末辟大司马府署议曹祭酒数月征试博士中元元年迁黾池令奉公克已矜恤孤羸吏民归爱之永平五年迁右中郎将十年拜太常泽果敢直言数有据争后北地太守廖信坐贪秽下狱没入财产显宗以信臧物班诸廉吏唯泽及光禄勲孙堪大司农常冲特防赐焉是时京师翕然在位者咸自勉励堪字子稺河南缑氏人也明经学有志操清白贞正爱士大夫然一毫未尝取于人以节介气勇自行王莽末兵革并起宗族老弱在营保间堪常力战陷敌无所回避数被创刃宗族頼之郡中咸服其义勇建武中仕郡县公正廉洁奉禄不及妻子皆以供賔客及为长吏所在有迹为吏人所敬仰喜分明去就尝为县令谒府趋歩迟缓门亭长谴堪御吏堪便解印绶去不之官后复仕为左冯翊坐御下促急司校尉举奏免官数月徴为侍御史再迁为尚书令永平十一年拜光禄勲堪清廉果于从政数有直言多见纳用十八年以病乞身为侍中骑都尉卒于官堪行类于泽故京师号曰二穉十二年以泽行司徒事如眞泽性简忽威仪颇失宰相之望数月复为太常清洁循行尽敬宗庙尝卧病斋宫其妻哀泽老病闚问所苦泽大怒以妻干犯斋禁遂收送诏狱谢罪当世疑其诡激时人为之语曰生世不谐作太常妻一岁三百六十日三百五十九日斋一日不斋醉如泥十八年拜侍中骑都尉后数为三老五更建初中致仕卒于家
　　钟兴字次文汝南汝阳人也少从少府丁恭受严氏春秋恭荐兴学行髙明光武召见问以经义应对甚明帝善之拜郎中稍迁左中郎将诏令定春秋章句去其复重以授皇太子又使宗室诸侯从兴受章句封关内侯兴自以无功不敢受爵帝曰生敎训太子及诸王侯非大功邪兴曰臣师丁恭于是复封恭而兴遂固辞不受爵卒于官
　　甄宇字长文北海安邱人也清静少欲习严氏春秋敎授常数百人建武中为州从事征拜博士稍迁太子少传卒于官传业子普普传子承承尤笃学未尝视家事讲授常数百人诸儒以承三世传业莫不归服之建初中举孝廉卒于梁相子孙传学不絶
　　楼望字次子陈留雍邱人也少习严氏春秋操节清白有称郷闾建武中赵节王栩闻其髙名遣使赍玉帛请以为师望不受后仕郡功曹永平初为侍中越骑校尉入讲省内十六年迁大司农十八年代周泽为太常建初五年坐事左转太中大夫后为左中郎将敎授不倦世称儒宗诸生著录九千余人年八十永元十二年卒于官门生会葬者数千人儒家以为荣
　　程曾字秀升豫章南昌人也受业长安习严氏春秋积十余年还家讲授防稽顾奉等数百人常居门下著书百余篇皆五经通难又作孟子章句建初三年举孝廉迁海西令卒于官
　　张元字君夏河内河阳人也少习春秋顔氏兼通数家法建武初举明经补农文学迁陈仓县丞清浄无欲专心经书方其讲问乃不食终日及有难者辄为张数家之说令择从所安诸儒皆服其多通著录千余人初为县丞尝以职事对府不知官曹处吏白门下责之时左扶风琅邪徐业亦大儒也闻元诸生试引见之与语大惊曰今日相遭眞解蒙矣遂请上堂难问极日后元去官举孝廉除为郎防顔氏博士缺元试防第一拜为博士居数月诸生上言元兼说严氏宣氏不宜专为顔氏博士光武且令还署未及迁而卒
　　李育字元春扶风漆人也少习公羊春秋沈思专精博览书传知名太学深为同郡班固所重固奏记荐育于骠骑将军东平王苍由是京师贵戚争徃交之州郡请召育到辄辞病去常避地敎授门徒数百颇渉猎古学尝读左氏传虽乐其文采然谓不得圣人深意以为前世陈元范升之徒更相非折而多引图防不据理体于是作难左氏义四十一事建初元年卫尉马廖举育方正为议郎后拜博士四年诏与诸儒论五经于白虎观育以公羊义难贾逵徃返皆有理证称为通儒再迁尚书令及马氏废育坐为所举免归岁余复征再迁侍中卒于官
　　何休字邵公任城樊人也父豹少府休为人质朴讷口而雅有心思精研六经世儒无及者以列卿子诏拜郎中非其好也辞病而去不任州郡进退必以礼太陈蕃辟之与参政事蕃败休坐废锢乃作春秋公羊解诂覃思不闚门十有七年又注训孝经论语风角七分皆经纬典谟不与守文同说又以春秋駮汉事六十余条妙得公羊本意休善歴筭与其师博士羊弼追述李育意以难二传作公羊墨守左氏膏盲谷梁废疾党禁解又辟司徒羣公表休道术深明宜侍帷幄幸臣不悦之乃拜议郎屡陈忠言再迁諌议大夫光和五年卒年五十四
　　服防字子愼初名重又名祗后改为防河南荥阳人也少以清苦建志入太学受业有雅才善着文论作春秋左氏传解行之至今又以左传駮何休之所駮汉事六十条举孝廉稍迁中平末拜九江太守免遭乱行客病卒所着赋碑诔书记连珠九愤凡十余篇
　　頴容字子严陈国长平人也博学多通善春秋左氏师事太尉杨赐郡举孝廉州辟公车征皆不就初平中避乱荆州聚徒千余人刘表以为武陵太守不肯起着春秋左氏条例五万余言建安中卒
　　谢该字文仪南阳章陵人也善明春秋左氏为世名儒门徒数百千人建安中河东人乐详条左氏凝滞数十事以问该皆为通解之名为谢氏释行于世仕为公车司马令以父母老托疾去官欲归乡里防荆州道防不得去少府孔融上书荐之卽征还拜议郎以寿终建武中郑兴陈元传春秋左氏学时尚书韩歆上疏欲爲左氏立博士范升与歆争之未决陈元上书讼左氏遂以魏郡李封爲左氏博士后羣儒蔽固者数廷争之及封卒光武重违众议因不复补
　　臣谨按左氏起于六国公谷起于汉有左氏而后有公谷公谷据左氏事而专爲浮说者也使无左氏则公谷无作矣左氏虽丽藻少实然文有经纬而博通古今可谓大儒矣公谷之徒于章句言语之下穿凿其义此青衿学子之事也然辞俚而意迂多齐东之言而公羊俚俗尤甚奈何汉儒交口讥排左氏不与立博士而复以公羊尊于谷梁何其倒置如此邪
　　许愼字叔重汝南召陵人也性淳笃少博学经籍马融常推敬之时人为之语曰五经无双许叔重为郡功曹举孝廉再迁除洨长卒于家初愼以五经传说臧否不同于是撰为五经异义又作说文解字十四篇皆传于世
　　蔡元字叔陵汝南南顿人也学通五经门徒常千人其著录者万六千人徴辟并不就顺帝特征拜议郎讲论五经异同甚合帝意迁侍中出为农太守卒于官
　　魏
　　按魏畧以董遇贾洪邯郸淳薛夏隗禧苏林乐详等七人爲儒宗传今以邯郸淳事已在王粲传苏林事在刘劭传特叙五人焉
　　董遇字季直农人也性质讷而好学兴平中关中扰乱与兄季中依将军段煨遇采柜负贩而常挟持经书投闲习读其兄笑之而遇不改及建安初王纲小设郡举孝廉稍迁黄门侍郎是时汉帝委政太祖遇旦夕侍讲爲天子所爱信至二十二年许中百官矫制遇虽不与谋犹被录诣邺转为冗散常从太祖西征过农王冢太祖疑欲谒顾问左右左右莫对遇进曰春秋之义国君卽位未逾年而卒不成为君农王卽阼旣浅又为暴臣所制降在藩国不应谒太祖乃过黄初中出为郡守明帝时入爲侍中大司农数年病亡初遇善治老子爲老子作训注又善左氏传更爲作朱墨别异人有从学者遇不肯敎之而云必当先读百遍言读书百遍而义自见从学者云苦渴无日遇言当以三余或问三余之意答曰冬者岁之余夜者日之余隂雨者时之余由是诸生少从遇学无传其朱墨者遇子绥亦有才学位至秘书监
　　贾洪字叔业京兆新丰人也好学有才而特精于春秋左传建安初仕郡举计掾应州辟时州中自参军事以下百余人唯洪与冯翊严苞交通材学最髙洪歴守三县令所在辄开除黉舍亲授诸生后马超反超刧洪将诣华隂使作露布洪不获已为作之司钟繇在东识其文曰此贾洪作也及超破走太祖召洪署军谋掾犹以其前爲超作露布文故不卽叙晚乃出爲隂泉长延康中转爲白马王相洪善能谈戏王彪亦雅好文学常师宗之过于三卿数岁病亡亡时年五十余时人为之恨仕不至二千石而严苞亦歴守二县黄初中以髙才入爲秘书丞数奏文赋文帝异之出爲西平太守卒于官
　　薛夏字宣声天水人也博学有才天水旧有姜阎任赵四姓常推于郡中而夏爲单家不爲降屈四姓欲共治之夏乃游逸东诣京都太祖宿闻其名甚礼遇之后四姓又使囚遥引夏关移颍川收捕繋狱时太祖已在冀州闻夏爲本郡所质抚掌曰夏无罪也汉阳儿辈直欲杀之耳乃告颍川使理出之召署军谋掾文帝又嘉其才黄初中爲秘书丞帝每与夏推论书传未尝不终日也每呼之不名而谓之薛君夏居甚贫帝又顾其衣薄解所御服赐之其后征东将军曹休来朝时帝方与夏有所咨论而外啓休到帝引入坐定帝顾夏言之于休曰此君秘书丞天水薛宣声也宜共谈其见遇如此寻欲用之会文帝崩至太和中尝以公事移兰台兰台自以台也而秘书署耳谓夏爲不得仪推吏当有坐者夏报之曰兰台爲外台秘书爲内阁台阁一也何不相移之有兰台屈无以折自是之后遂以爲常后数岁病亡勑其子无还天水
　　隗禧字子牙京兆人也世单家少好学初平中三辅乱禧南客荆州不以荒扰担负经书每以采柜余日则诵习之太祖定荆州召署军谋掾黄初中爲谯王中王宿闻其儒者常虚心从学禧亦敬恭以授王由是大得赐遗以病还拜郎中年八十余以老处家就之学者甚多禧旣明经又善星官常仰瞻天文叹息谓鱼豢曰天下兵戈尚犹未息如之何豢又常从问左氏传禧答曰欲知幽微莫若易人伦之纪莫若礼多识山川草木之名莫若诗左氏直相斫书耳不足精意也豢因从问诗禧说齐韩鲁毛四家义不复执文有如讽诵又撰作诸经解数十万言未及缮写而得聋疾后数岁病亡乐详字文载河东人也少好学建安初详闻公车司马令南郡谢该善左氏传乃从南阳歩诣该问疑难诸要今左氏乐氏问七十二事详所撰也所问旣毕遂归郷里时杜畿为太守亦甚好学署详文学祭酒使教后进于是河东学业大兴至黄初中征拜博士于时太学初立有博士十余人学多狭又不熟悉畧不亲教备员而已惟详五业并受其或难教质而不解详无愠色以杖画地牵譬引类至忘寝食以是独擅名于远近详学既精悉又善推歩别受诏与太史典定律厯太和中转拜骑都尉以才劣于学故歴三世竟不出为守宰正始中以年老罢归门徒数千人







　　通志卷一百七十二
&lt;史部,别史类,通志&gt;
　　钦定四库全书
　　通志巻一百七十三
　　宋　右　廸　功　郎　郑　樵　渔　仲　撰
　　儒林传第二
　　晋
　　范平　文立　陈邵　虞喜　刘兆　汜毓　徐苗　崔游　范隆　杜夷　董景道　续咸　徐邈　孔衍　范宣　韦謏　范之　王欢
　　梁
　　伏曼容【子暅　暅子挺挺子知命】何佟之【刘澄】严植之　司马筠　卞华　崔灵恩【虞僧诞】孔佥　卢广　沈峻【舅太史叔眀】孔子袪　皇侃
　　陈
　　沈文阿　沈洙　戚衮　郑灼【陆诩　沈徳威　贺徳基】全缓张讥　顾越【龚孟舒】沈不害　王元规【陆庆】
　　晋
　　范平字子安吴郡钱唐人也其先铚侯馥避王莽之乱适吴因家焉平研览坟索遍该百氏姚信贺邵之徒皆从受业吴时举茂材累迁临海太守政有异能孙皓初谢病还家敦悦儒学吴平太康中频徴不起年六十九卒有诏追加諡号曰文贞先生贺循勒碑纪其徳行三子奭咸泉并以儒学至大官泉子蔚闗内侯家世好学有书七千余卷逺近来读者常有百余人蔚为办衣食蔚子文才亦防知名
　　文立字广休巴郡临江人也蜀时游太学専毛诗三礼师事谯周门人以立为顔囘陈夀李防为防夏罗宪为子贡仕至尚书蜀平举秀才除郎中泰始初拜济隂太守入为太子中庶子上表请以诸葛亮蒋琬费袆等子孙流徙中畿宜见叙用一以慰巴蜀之心次以倾吴人之望事皆施行诏以立为散骑常侍蜀故尚书犍为程琼雅有徳业与立深交武帝闻其名以问立对曰臣至知其人但年垂八十禀性谦退无复当时之望不以上闻耳琼闻之曰广休可谓不党矣故吾善夫人也时西域献马帝问立马何如对曰乞问太仆帝善之迁卫尉咸宁末卒所着章奏诗赋数十篇行于世
　　陈邵字节良东海襄贲人也郡察孝防不就以儒学徴为陈留内史累迁燕王师撰周礼评甚有条贯行于世泰始中诏除给事中卒于官
　　虞喜字仲宁防稽余姚人光禄潭之族也父察吴征虏将军喜少立操行博学好古诸葛恢临郡屈为功曹察孝防州举秀才司徒辟皆不就元帝初镇江左上疏荐喜懐帝即位公车徴拜博士不就喜邑人贺循为司空先达贵显每诣喜信宿忘归自云不能测也太宁中与临海任旭俱以博士徴不就眀帝复下诏徴之喜仍辞疾不赴咸和末诏公卿举贤良方正直言之士太常华恒举喜为贤良防国有军事不行咸康初内史何充上疏荐喜诏喜与寻阳翟汤并以散骑常侍徴又不起永和初有司奏称十月殷祭亰兆府君当迁祧室征西豫章颍川三府君初毁主内外博议不能决时喜在防稽朝廷遣就喜谘访焉其见重如此喜専心经传兼览防纬乃着安天论以难浑盖又释毛诗畧注孝经为志林三十萹凡所注述数十万言行于世年七十六卒无子弟豫自有传
　　刘兆字延世济南东平人汉广川恵王之后也兆博学洽闻温笃善诱从受业者数千人武帝时五辟公府三徴博士皆不就安贫乐道潜心著述不出门庭数十年以春秋一经而三家殊涂诸儒是非之议纷然互为讐敌乃思三家之异合而通之周礼有调人之官作春秋调人七万余言皆论其首尾使大义无乖时有不合者举其长短以通之又为春秋左氏解名曰全综公羊谷梁解诂皆纳经传中朱书以别之又撰周易训注以正动二体互通其文凡所赞述百余万言尝有人着鞾骑驴至兆门外曰吾欲见刘延世兆儒徳道素青州无称其字者门人大怒兆曰听前既进踞牀问兆曰闻君大学比何所作兆答如上事末云多有所疑客问之兆説疑毕客曰此易解耳因为辩释疑者是非耳兆别更立意客一难兆不能对客去已出门兆欲留之使人重呼还客曰亲亲在此营宜赴之后当更来也既去兆令人视家不见此客竟不知姓名兆年六十六卒有五子卓炤燿育脐
　　汜毓字稚春济北卢人也奕世儒素敦睦九族客居青州逮毓七世时人号其家児无常父衣无常主毓少履髙操安贫有志业父终居于墓所三十余载至晦朔躬埽坟垅循行封树还家则不出门庭或荐之武帝召补南阳王文学秘书郎太傅参军并不就于时青土隠逸之士刘兆徐苖等皆务教授唯毓不畜门人清净自守时有好古慕徳者谘询亦倾懐开诱以一隅示之合三传为之解注撰春秋释疑肉刑论凡所述造七万余言年七十一卒
　　徐苖字叔胄髙宻淳于人也累世相承皆以博士为郡守曽祖华有至行尝宿亭舍夜有神人告之亭欲崩遽出得免祖邵为魏尚书郎以防直见称苖少家贫昼执鉏耒夜则吟诵弱冠与弟贾就博士济南宋钧受业遂为儒宗作五经同异评又依道家着元微论前后所造数万言皆有义味性抗烈轻财贵义兼有知人之鉴弟患口癕脓溃苖为吮之其兄弟早亡抚养孤遗慈爱闻于州里田宅奴婢尽推与之乡邻有死者便輙耕助营棺椁门生亡于家即殓于讲堂其行已纯至类皆如此逺近咸归其义师其行焉郡察孝防州辟从事治中别驾举异行公府五辟博士再徴并不就武恵时计吏至台帝輙访其安不永宁二年卒遗命濯巾澣衣榆棺杂防露车载尸苇席瓦器而已
　　崔游字子相上党人也少好学儒术甄眀恬靖谦退自少及长口未尝语及财利魏末察孝防除相府舍人出为氐池长甚有恵政以病免遂为废疾泰始初武帝録叙文帝故府僚属就家拜郎中年七十余犹敦学不倦撰丧服图行于世及刘渊僣位命为御史大夫固辞不就卒于家时年九十三
　　范隆字元嵩鴈门人父方魏鴈门太守隆在孕十五月生而父亡年四嵗又丧母哀号之声感恸行路单孤无缌功之亲疎族范广愍而养之迎归教书为立祠堂隆好学修谨奉广如父博通经籍无所不览着春秋三传撰三礼吉防宗纪甚有条义恵帝时天下将乱隆隠迹不应州郡之命昼勤耕稼夜诵书典颇习秘歴隂阳之学知并州将有氛防之祥故弥不复出仕与上党朱纪友善尝共纪游山见一父老于穷涧之滨父老曰二公何为在此隆等拜之仰视则失所在后与纪依于刘渊渊以隆为鸿胪纪为太常并封公隆死于刘聪之世聪赠太师
　　杜夷字行齐卢江灊人也世以儒学称为郡着姓夷少而恬泊操尚贞素居甚贫窘不营产业博览经籍百家之书算歴图纬靡不毕究寓居汝颍之间十载足不出门年四十余始还乡里闭门教授生徒千人恵帝时三察孝防州命别驾永嘉初公车徴拜博士太傅东海王越辟并不就懐帝诏王公举贤良方正刺史王敦以贺循为贤良夷为方正上疏称述其能敦于是逼夷赴洛夷遂遁于夀阳镇东将军周馥倾心礼接引为参军夷辞之以疾馥知不可屈乃自诣夷为起宅宇供其医药馥败夷归旧居道遇兵寇刺史刘陶告庐江郡遣令营防之常以市租供给家人粮廪勿令阙乏夷寻以胡寇又移渡江王导遣吏周赡之元帝为丞相教以夷为儒林祭酒夷辞疾未尝朝防帝尝欲诣夷夷陈万乗之主不宜往庶人之家帝乃与夷书曰吾与足下虽情在忘言然虚心歴载正以足下羸疾故欲相省宁论常仪也又除国子祭酒建武中令曰国子祭酒杜夷安贫乐道静志衡门日不暇给虽原宪无以加也其赐谷二百斛皇太子三至夷第执经问义夷虽逼时命亦未尝朝谒国有大政恒就夷谘访焉眀帝即位夷自表请退诏不许太宁元年卒年六十六赠大鸿胪諡曰贞子夷临终遗命子晏曰吾少不出身顷虽见覊録冠舄之饰未尝加体其角巾素衣敛以时服殡之事务从简俭亦不湏茍取矫异也夷所着幽求子二十篇行于世晏仕至苍梧太守夷兄弟三人兄崧字行髙亦有志节恵帝时俗多浮伪着任子春秋以刺之弟援髙平相援子潜右卫将军
　　董景道字文博农人也少而好学千里追师所在唯昼夜读诵畧不与人交通眀春秋三传京氏易马氏尚书韩诗皆精究大义三礼之义専遵郑氏着礼通论非駮诸儒演广郑防永平中知天下将乱隠于商洛山衣木叶食树果弹琴歌啸以自娱毒虫猛兽皆循绕其傍是以刘渊及聪屡徴皆碍而不达至刘曜时出庐于渭汭曜徴为太子少傅散骑常侍并固辞竟以夀终续咸字孝宗上党人也性孝谨敦重履道贞素好学师事京兆杜预専春秋郑氏易教授常数十人博览羣言髙才善文论又脩陈杜律眀达刑书永嘉中歴廷尉平东安太守刘琨承制于并州以为从事中郎后遂没于石勒勒以为理曹参军持法平详当时称其清裕比之于公着逺游志异物志汲冡古文释皆十卷行于世年九十七死于石虎之世虎赠仪同三司
　　徐邈东莞姑幕人也祖澄之为州治中属永嘉之乱遂与乡人臧琨等率子弟并闾里士庶千余家南渡江家于京口父藻都水使者邈姿性端雅勤行励学博渉多闻以慎宻自居少与乡人臧夀齐名下帷读书不游城邑及孝武帝始览典籍招延儒学之士邈既东州儒素太傅谢安举以应选年四十四始补中书舍人在西省侍帝虽口不传章句然开释文义摽眀指趣撰正五经音训学者宗之迁散骑常侍犹处西省前后十年每被顾问輙有献朁多所匡益甚见宠侍帝宴集酣乐之后好为手诏诗章以赐侍臣或文辞率尔所言秽杂邈每应时收敛还省刋削皆使可观经帝重览然后出之是时侍臣被诏者或宣扬之故时议以此多邈及谢安薨论者多有同异邈固劝中书令王献之奏加殊礼仍崇进谢石为尚书令元为徐州邈转祠部郎上南北郊宗庙迭毁礼皆有证据豫章太守范寗欲遣十五议曹下属城采求风政并吏假还讯问官长得失邈与寗书曰知足下遣十五议曹各之一县又吏假归白所闻见诚是足下留意百姓故广其视听吾谓劝导以实不以文十五议曹欲何所敷宣邪庶事辞讼足下听断允塞则物理足矣上有理务之心则下之求理者至矣日昃省览庶事无滞则吏慎其负而人听不惑岂湏邑至里诣饰其游声哉非徒不足致益乃是蚕渔之所资又不可縦小吏为耳目也岂有善人君子而干非其事多所吿白者乎君子之心谁毁谁誉如有所誉必由歴试如有所毁必以着眀托社之防政之甚害自古以来欲为左右耳目者无非小人皆先因小忠而成其大不忠先借小信而成其大不信遂使君子道消善人舆尸前史所书可为深鉴足下选纲纪必得国士足以摄诸曹诸曹皆是良吏则足以掌文案又择公方之人以为监司则清浊能否与事而眀足下但平心居宗何取于耳目哉昔眀徳马后未尝顾与左右言可谓逺识况大丈夫而不能免此乎迁中书侍郎専掌纶诏帝甚亲眤之初范寗与邈皆为帝所任使共补朝廷之阙寗才素髙而措心正直遂为王国寳所防出守逺郡邈孤宦易危而无敢排彊族乃为自安之计防帝颇疎防稽王道子邈欲和恊之因从容言于帝曰昔淮南齐王汉晋成戒防稽王虽有酣媟之累而奉上纯一宜加贷消散纷议外为国家之计内慰太后之心帝纳焉邈尝诣东府遇众宾沉湎引满諠哗道子曰君时有畅不邈对曰邈陋巷书生唯以节俭清修为畅耳道子以邈业尚道素笑而不以为忤也道子将用为吏部郎邈以波竞成俗非己所能节制苦辞乃止时皇太子尚防帝甚钟心文武之选皆一时之俊以邈为前卫率领本郡大中正授太子经帝谓邈曰虽未勑以师礼相待然不以博士相遇也古之帝王受经必敬自魏晋以来多使微人教授号为博士不复尊以为师故帝有云邈虽在东宫犹朝夕入见参综朝政脩饰文诏拾遗补阙劬劳左右帝嘉其谨宻方之于金霍有托重之意将进显位未及行而帝暴崩安帝即位拜骁骑将军隆安元年遭父忧邈先疾患因哀毁増笃不逾年而卒年五十四州里伤悼识者悲之邈莅官简恵达于从政论议精宻当时多谘禀之触类辨释问则有对旧疑嵗辰在夘此宅之左则彼宅之右何得俱忌于东邈以为太嵗之属自是游神譬如日出之时向东皆逆非为蔵体地中也所注谷梁传见重于时邈长子豁有父风以孝闻为太常博士秘书郎豁弟浩散骑侍郎镇南将军何无忌请为功曹出补西阳太守与无忌俱为卢循所害邈弟广别有传
　　孔衍字舒元鲁国人孔子二十二世孙也祖文魏大鸿胪父毓征南军司衍少好学年十二能通诗书弱冠公府辟本州举异行直言皆不就避地江东元帝引为安东参军専掌记室书令殷积而衍每以称职见知中兴初与庾亮俱补中书郎眀帝之在东宫领太子中庶子于时庶事草创衍经学深博又练识旧典朝仪轨制多取正焉由是元眀二帝并亲爱之王敦専权衍私于太子曰殿下宜博延朝彦搜扬才俊询谋时政以广圣聪敦闻而恶之乃啓出衍为广陵郡时人为之寒心而衍不形于色虽郡邻接西贼犹教诱后进不以戎务废业石勒尝骑至山阳勑其党以衍儒雅之士不得妄入郡境视职朞月以太兴三年卒于官年五十三衍虽不以文才著称而博览过于贺循凡所撰述百余万言子啓庐江太守宗人夷吾有美名博学不及衍渉世声誉过之元帝以为主簿转参军稍迁侍中徙太子左卫率卒追赠太仆
　　范宣字宣子陈留人也年十嵗能通诗书尝以刀伤手捧手改容人问痛邪答曰不足为痛但受全之体而致毁伤不可处耳家人以其年防而异焉少尚隠遁加以好学手不释卷以夜继日遂博综众书尤善三礼家至贫俭躬耕供养亲没负土成坟庐于墓侧太尉郗鉴命为主簿诏徴太学博士散骑郎并不就家于豫章太守殷羡见宣茅茨不完欲为改宅宣固辞之庾爰之以宣素贫加年荒疾疫厚饷给之宣又不受爰之问宣曰君博学通综何以太儒宣曰汉兴贵经术至于石渠之论实以儒为正始以来世尚老庄逮晋之初竞以裸裎为髙仆诚太儒然邱不与易宣言谈未尝及老庄客有问人生与忧俱生不知此语何出宣云出庄子至乐萹客曰君言不读老庄何由知此宣笑曰小时尝一览时人莫之测也宣虽闲居屡空尝以读诵为业谯国戴逵等皆闻风宗仰自逺而至讽诵之声有若齐鲁太元中顺阳范寗为豫章太守寗亦儒博通综在郡立乡校教授尝数百人由是江州人士并好经学化二范之风也年五十四卒着礼易论难皆行于世子辑歴郡守国子博士大将军从事中郎自免归亦以教授为事义熙中连徴不至
　　韦謏字宪道京兆人也雅好儒学善著述于羣言秘要之义无不综览仕于刘曜为黄门郎后又入于石虎署为散骑常侍歴守七郡咸以清化著名又徴为廷尉识者拟之于张前后四登九列六在尚书三为侍中再为太子太傅封京兆公好直諌陈军国之宜多见允纳着伏林二千余言遂演为典林二十三萹凡所述作及集记世事数十万言皆深博有才义至冉闵又署为光禄大夫时闵拜其子允为大单于而以降胡一千处之麾下謏谏曰今降胡数千接之如旧诚是招诱之恩然胡羯本为仇敌今之款附茍全性命耳或有刺客变起湏臾败而悔之何所及也古人有言一夫不可忸而况千乎愿诛屏降胡去单于之号深思圣王苞桑之诫也闵志在绥抚鋭于澄定闻其言大怒遂诛之并杀其子伯阳謏性不严重好徇已之功论者亦以是少之尝谓伯阳曰我髙我曽重光累徽我祖我考父父子子汝为我对正值恶抵伯阳曰伯阳之不肖诚如尊教尊亦正值软抵耳謏慙无言时人传之以为嗤笑
　　范之字长文安北将军汪之孙也袭爵武兴侯雅正好学以儒术该眀为太学博士时卫将军谢石薨请諡下礼官议之议曰石阶借门防屡登崇显总司百揆翼赞三台闲练庶事勤劳匪懈内外佥议皆曰与能当淮肥之防勲拯危坠虽皇威遐震狡寇天亡因时立功石亦与焉又开学校以延胄子虽盛化未洽亦爱礼存羊然古之贤辅大则以道事君侃侃终日次则厉身奉国夙夜无怠下则爱人惜力以济时务此数者然后可免惟尘之讥塞素餐之责矣今石位居朝端任则论道唱言无忠国之谋守职则容身而已不可谓事君货黩京邑聚敛无厌不可谓厉身坐拥大众侵食百姓大东流于逺近怨毒结于众心不可谓爱人工徒劳于土木思虑殚于机巧纨绮尽于婢妾财用糜于丝桐不可谓惜力此人臣之大害有国之所去也先王所以正风俗理人伦者莫尚乎节俭故夷吾受谤乎三归平仲流美于约已自顷风轨陵迟奢僣无度防耻不兴利竞交驰不可不深防源本以絶其流末汉文袭弋绨之服诸侯尤侈武帝焚雉头之裘靡丽不息良由俭徳虽彰而威禁不肃道自我建而刑不及物若存罚其违亡贬其恶则四维必张礼义行矣按諡法因事有功曰襄贪以败官曰墨宜諡曰襄墨公又论殷浩宜加赠諡不得因桓温之黜以为国典仍多叙温移鼎之迹时谢族方显桓宗犹盛尚书仆射王珣温故吏也素为温所宠三怨交集乃出之为余杭令将行与防稽王道子牋及王珣书极论前事辞防愤忾然竟以桓谢之故不调卒于余杭令年四十七
　　王欢字君厚乐陵人也安贫乐道専精耽学不营产业常丐食诵诗虽家无斗储意怡如也其妻患之或焚毁其书而求改嫁欢笑而谓之曰卿不闻朱买臣妻邪时闻者多哂之叹守志弥固遂为通儒至慕容暐袭伪号署为国子博士亲就受经迁祭酒及暐为苻坚所灭欢死于长安
　　梁
　　伏曼容字公仪平昌安邱人晋著作郎滔之曽孙也父允之宋司空主簿曼容早孤与母兄客居南海少笃学善老易倜傥好大言常云何晏疑易中九事以吾观之晏了不学也故知平叔有所短聚徒教授以自业为骠骑行参军宋眀帝好周易集朝臣于清暑殿讲诏曼容执经曼容素美风采眀帝以方叔夜使吴人陆采微画叔夜像以赐之为尚书外兵郎尝与袁粲罢朝相防言元理时论以为一台二絶升眀末为辅国长史南海太守至石门作贪泉铭齐建元中上书劝封禅髙帝以为其礼难备不从仕为太子率更令侍皇太子讲卫将军王俭深相爱好令与河内司马宪吴郡陆澄共撰丧服及竟又欲与定礼乐防俭薨建武中拜中散大夫时眀帝不重儒术曼容宅在瓦棺寺东施髙坐于听事有宾客輙升髙坐为讲说生徒常数十百人梁台建召拜司徒司马出为临海太守天监元年卒官年八十二曼容多伎术善音律射御风角医算莫不闲了为周易毛诗丧服集解老庄论语义子暅字元曜防传父业能言元理与乐安任昉彭城刘曼俱知名仕齐位东阳郡丞鄞令时曼容已致仕故频以外职处暅令得养焉武帝践阼兼五经博士与吏部尚书徐勉中书侍郎周舍总知五礼事出为永阳内史在郡清洁政务安静郡人何贞秀等一百五十四人诣州言状湘州刺史以闻诏勘有十五事为吏民所懐帝善之徙新安太守在郡清恪如永阳时人有赋税不登者輙以太守田米助之郡多麻苎家人乃至无以为绳其厉志如此属县始新遂安海宁并同时生为立祠徴为国子博士领长水校尉时始兴内史何逺累着清绩武帝擢为黄门侍郎俄迁信武将军监吴郡事暅自以名辈素在逺前为吏俱称防白逺累见擢暅循阶而已意望不满多托疾居家寻求假到东阳迎妹丧因留会稽筑宅自表解职诏以为豫章内史乃出拜书侍御史虞防奏暅怨望要君请以大不敬论有诏勿治暅遂得就郡徴为给事黄门侍郎领国子博士未赴卒初暅父曼容与乐安任遥皆昵于齐太尉王俭遥子昉及暅并见知顷之昉才遇稍盛齐末已为司徒左长史暅独滞于参军事及终名位畧相侔暅性俭素车服麄恶外虽退静内不免心竞故见讥于时然能推荐后来常若不及少年士子或以此依之子挺字士摽防敏悟七嵗通孝经论语及长博学有才思为五言诗善效谢康乐体父友乐安任昉深相叹异常曰此子日下无双齐末州举秀才防为当时第一武帝师至新林挺迎谒帝见之甚悦谓之顔子引为征东行参军时年十八矣天监初除中军参军事居宅在潮沟于宅讲论语听者倾朝挺三世同时聚徒罕有其比累迁为晋陵武康令罢县还仍于东郊筑室不复仕挺少有盛名又善处当世朝中贵势多与交游故不能久事隠静后遂出仕除南台书侍御史因事纳贿被劾惧罪乃变服出家名僧挺蔵匿久之遇赦乃出太心寺防邵陵王为江州携挺之镇王好文义深被恩礼挺不堪蔬素因此还俗侯景乱中卒着迩説十卷文集二十卷子知命以其父宦途不进怨朝廷后遂尽心侯景景袭郢州围巴陵军中书檄皆其文也言及西台莫不剧笔及景簒位以为中书舍人权倾内外景败被送江陵于狱幽死挺弟棰亦有才名为邵陵王记室参军
　　何佟之字士威庐江灊人晋豫州刺史恽六世孙也祖邵之宋员外散骑常侍父歆齐奉朝请佟之少好三礼师心独学彊力専精手不辍卷读礼论二百余萹畧皆上口太尉王俭雅相推重起家扬州从事仍为总眀馆学士仕齐初为国子助教为诸生讲丧服结草为绖屈手巾为冠诸公有未晓者委曲诱诲都下称其醇儒建武中为镇北记室参军侍皇太子讲时歩兵校尉刘瓛徴士吴苞皆已卒都下大儒唯佟之而已当时国家吉防礼则皆取决焉后为骠骑司马永元末都下兵乱佟之常集诸生讲论孜孜不怠性好洁一日之中洗涤者十余过犹恨不足时人称为水滛有至性父母亡后常设一屋晦朔拜伏流涕如此者二十余年当世服其孝行于时又有遂安令刘澄为性弥好洁在县埽拂郭邑路无横草水翦虫秽百姓不堪命坐免官然甚贞正善医术与徐嗣伯埓名子聪能世其家业佟之自东昏即位以其凶虐乃谢病终身不渉其廷武帝践阼尊重儒术以为尚书左丞是时百度草创佟之依礼定议多所裨益天监二年卒官帝甚悼惜之故事左丞无赠官者帝诏特赠黄门侍郎儒者荣之所着文章礼议百许萹子朝隠朝晦
　　严植之字孝源建平秭归人也祖钦宋散骑常侍植之少善庄老能元言精解丧服孝经论语及长编习郑氏礼周易毛诗左氏春秋性淳孝谨厚不以所长髙人少遭父忧因菜食二十三载仕齐为广汉王国右长侍仍侍王读及王诛国人莫敢视植之独奔哭手营殡敛徒跣送丧墓所为起冡毕乃还当时义之后为康乐令植之在县清白吏民称之天监二年诏求通儒修五礼有司奏植之主防礼四年初置五经博士各开馆教授以植之兼五经博士植之馆在潮沟生徒常百数讲説有区叚次第析理分眀每当登讲五馆生毕至听者千余人迁中抚军记室参军犹兼博士卒于馆植之自疾后便不受廪奉妻子困乏及卒丧无所寄生徒为市宅乃得成丧植之性仁慈好行隂徳在闇室未尝怠也少尝山行见一患者问其姓名不能答载与俱归为营医药六日而死为棺殓殡之卒不知何许人也又尝縁栅塘行见患人卧塘侧问之云姓黄家本荆州为人佣赁疾笃船主将发弃之于岸植之恻然载还疗之经年而愈其人请终身充奴仆以报厚恩植之不受遗以资粮遣之所撰防礼仪注四百七十九卷
　　司马筠字贞素河内温人也晋谯王承七代孙祖亮宋司空从事中郎父端字敬文齐奉朝请始安王遥光使掌文记遥光之败曹虎入城见之端曰身防始安厚恩君宜见杀虎叱令速去答曰死生命也君见事不防便以义师为贼虎舍之去寻兵至见杀筠少孤贫好学师沛国刘瓛彊力専精深为瓛器及长博通经术尤眀三礼天监初为暨阳令有清绩入拜尚书祠部郎七年安成国太妃陈氏薨江州刺史安成王秀荆州刺史始兴王憺并以慈母表解职诏不许还摄本任而太妃在都丧祭无主中书舍人周舍议曰贺彦先称慈母之子不服慈母之党妇又不从夫而服慈姑小功服无从故也庾蔚之云非徒子不从母而服其党孙又不从父而服其慈母由斯而言慈祖母无服眀矣寻门内之哀不容自同于常案父之祥禫子并受吊今二王诸子宜以成服日单衣一日为位受吊制曰二王在逺世子宜摄祭事舍又曰礼云缟素元武子姓之冠则世子衣服宜异于常可着细布衣绢为领帯三年不听乐又礼及春秋庶母不世祭盖谓无王命者耳吴太妃既朝命所加得用安成礼秩则当祔庙五世亲尽乃毁陈太妃命数之重虽则不异慈孙既不从服庙食理无祀子祭孙止是防经文武大议帝由是礼官议皇子慈母之服筠议宋朝五服制皇子服训养母依礼庶母慈已宜从小功之制案曽子问云子游曰丧慈母礼欤孔子曰非礼也古者男子外有傅内有慈母君命所使教子也何服之有郑元注云此指谓国君之子也若国君之子不服则王者之子不服可知又丧服经云君子子为庶母慈已者曰君子子者贵人子也郑元引内则三母止施于卿大夫以此而推则慈母之服上不在五等之嗣下不逮三士之息傥其服者止卿大夫寻诸侯之子尚无此服况乃施之皇子谓宜依礼刋除以反前代之惑武帝以为不然曰礼言慈母凡有三条一则妾子之无母使妾之无子者养之命为母子服以三年丧服齐衰章所言慈母如母是也二则嫡妻之子无母使妾养之慈抚隆至虽均乎慈爱但嫡妻之子妾无为母之义而恩深事重故服以小功丧服小功章所以不直言慈母而云庶母慈已者眀异于三年之慈母也其三则子非无母正是择贱者视之义同师保而不无慈爱故亦有慈母之名师保既无服则此慈母亦无服矣内则曰择于诸母与可者使为子师其次为慈母次为保母此其眀文言择诸母是择人而为此三母非谓择取兄弟之母也何以知之若是兄弟之母其先有子者则是长妾长妾之礼寔有殊加何容次妾生子乃退成保母斯不可也又有多兄弟之人于义或可若始生之子便应三母俱阙邪由是推之内则所言诸母是谓三母非兄弟之母眀矣子游所问自是师保之慈非三年小功之慈也故夫子得有此对岂非师保之慈母无服之证乎郑元不辩三慈混为训释引彼无服以注慈已后人致缪实此之由经言君子子者此虽起于大夫眀大夫犹尔自斯以上弥应不异故传云君子子者贵人之子也总言曰贵无所不包经传互文交相显发则知慈母之义通乎大夫以上矣宋代此科不乖礼意便加除削良是所疑于是筠等请依制改定嫡妻之子母没为父妾所养服之五月贵贱并同以为永制筠后为尚书左丞卒于始兴内史子夀传父业眀三礼位尚书祠部郎曲阿令卞华字昭岳济隂宛句人晋骠骑将军壸六世孙也父伦之齐给事中华防孤贫好学年十四召补国子生及长徧习五经与平原眀山宾防稽贺防同业友善天监中为安成王功曹参军兼五经博士聚徒教授华博渉有机辩説经析理为当时之冠江左以来钟律絶学至华乃通焉位尚书仪曹吴令卒
　　崔灵恩清河东武城人也少笃学徧习五经尤精三礼三传灵恩先在北仕魏为太常博士天监十三年归梁武帝重其儒术累迁歩兵校尉兼国子博士灵恩聚徒教授听者常数百人性拙朴无风采及解析经理甚有精致都下旧儒咸称重之助教孔佥尤好其学灵恩先习左传服解不为江东所行及改説杜义每文句常申服以难杜遂着左氏条义以眀之时助教虞僧诞又精杜学因作申杜难服以答灵恩世并传焉僧诞防稽余姚人以左氏教授听者亦数百人该通义例当世莫及先是儒者论天互执浑盖二义论盖不合浑论浑不合盖灵恩立义以浑盖为一焉出为长沙内史还除国子博士讲众尤盛又出为桂州刺史卒官灵恩集注毛诗二十二卷注周礼四十卷制三礼义宗三十卷左氏经传义二十二卷左氏条例十卷公羊谷梁文句义十卷孔佥防稽山隂人少师事何允通五经尤眀三礼孝经论语讲説并数十篇生徒亦数百人三为五经博士后为海盐山隂二县令佥儒者不长于政术在县无绩太清乱卒于家子淑元颇渉文学官至太学博士佥兄子元素又习三礼有盛名早卒
　　卢广范阳涿人自云晋司空从事中郎谌之后也少眀经有儒术天监中归梁仕歩兵校尉兼国子博士徧讲五经时北来人儒学者有崔灵恩孙详蒋显并聚徒讲説而音辞鄙拙唯广言论清雅不类北人仆射徐勉兼通经术深相赏好后为寻阳太守武陵王长史卒官沈峻字士嵩吴兴武康人也家世农夫至峻好学与舅太史叔眀师事宗人沈麟士在门下积年昼夜自课时或昏睡輙以杖自击其笃志如此后出都遍游讲肆遂博通五经尤长三礼为兼国子助教时吏部郎陆倕与仆射徐勉书荐峻曰凡圣贤所讲之书必以周礼立义则周官一书实为羣经源本此学不传多歴年世北人孙详蒋显亦经听习而音革楚夏故学徒不至唯助教沈峻特精此书皆时开讲肆羣儒刘嵒沈宏沈熊之徒并执经下坐北面受业莫不叹服人无间言弟谓宜即用此人令其専此一学周而复始使圣人正典废而更兴勉从之奏峻兼五经博士于时讲授听者常数百人及中书舍人贺琛奉撰梁官仪乃啓峻及孔子袪补西省学士助撰録书成入兼中书通事舍人出为武康令卒官传峻业者又有吴郡张及防稽孔子云官皆至五经博士尚书祠部郎太史叔眀吴兴乌程人吴太史慈后也少善庄老兼通孝经论语礼记尤精三礼每讲説听者常五百余人为国子助教邵陵王纶好文学及出为江州刺史携叔眀之镇王迁郢州又随府所至輙讲授故江州人士皆传其学峻子文阿列在陈史孔子袪防稽山隂人也少孤贫好学耕耘樵采常懐书自随投闲则诵读勤苦自励遂通经术尤眀古文尚书为兼国子助教讲尚书四十萹听者常数百人为西省学士助贺琛撰録书成兼司文侍郎不就累迁兼中书通事舍人加歩兵校尉武帝撰五经讲疏及孔子正言専使子袪检阅羣书以为义证事竟子袪与右卫朱异左丞贺琛于士林馆递日执经后加通直正员郎卒官凡着尚书义二十卷集注尚书三十卷续朱异集注周易义一百卷续何承天集礼论一百五十卷
　　皇侃吴郡人青州刺史象九世孙也少好学师事贺防精力専门尽通其业尤眀三礼孝经论语为兼国子助教于学讲说听者恒数百人撰礼记讲疏五十卷书成奏上诏付秘阁顷之召入夀光殿说礼记义武帝善之加员外散骑侍郎侃性至孝常日限诵孝经二十遍以拟观世音经丁母忧还乡里平西邵陵王钦其学厚礼迎之及至感心疾卒所撰论语义十卷与礼记疏并见重于世学者传焉
　　陈
　　沈文阿字国衡梁武康令峻之子也文阿性刚彊有膂力少习父业研精章句祖舅太史叔眀舅王慧兴并通经术而文阿颇传之又博采先儒异同自为义疏通三礼三传察孝防累迁国子助教五经博士简文帝在东宫引为学士深相礼遇及撰长春义记多使文阿撮异闻以广之及侯景寇逆简文别遣文阿募士卒入援都台城陷与张保吴兴败文阿窜于山野景素闻其名求之甚急文阿穷廹不知所出登树自缢遇有所亲救之自投而下折其左臂及景平陈武帝以文阿州里表为原乡令监江隂郡绍泰元年入为国子博士寻领歩兵校尉兼掌仪礼自太清之乱台阁故事无有存者文阿父峻梁世常掌朝仪颇有遗藁于是斟酌裁撰礼度皆自之出及陈武帝受禅文阿輙弃官还武康帝大怒发使往诛之时文阿宗人沈恪为郡请使者寛其死即面缚鎻颈致于上前上视而笑之曰腐儒复何为者遂赦之武帝崩文阿与尚书左丞徐陵中书舍人刘师知等议大行皇帝灵座侠御衣服之制语在师知传及文帝即位克日谒庙尚书左丞庾持奉诏遣博士议其礼文阿议曰昔者隆周之时公旦叔父吕召爪牙成王在丧祸防覆国是以既便有公冠之仪始殡受麻冕之制斯盖示天下以有主虑社稷之艰危也末叶从横汉承其弊虽文景刑厝而七国连兵或逾月即尊或崩日称诏此皆有为而为之非无心于礼制也今国讳之日虽抑哀于玺绂之重犹未序于君臣之仪古礼朝庙退坐正寝听羣臣之政今皇帝拜庙还宜御太极前殿以正南面之尊此即周康王朝一二臣卫者也其壤奠之节周礼以玉作贽公侯以珪子男执璧此以玉作瑞也奠贽竟又复致享天子以璧王后用琮秦烧经典威仪散灭叔孙通定礼尤失前宪奠贽不珪致享无帛公王同璧鸿胪奏贺若此数事未闻于古后相沿袭至梁行之夫称觞奉夀国家大庆四厢雅乐歌奏欢欣今君臣吞哀兆庶抑割岂同于惟新之礼乎且周康宾称奉珪无万夀之献此则前凖眀矣愚以今坐正殿止行荐璧之仪无贺酒之礼谨撰谒庙还升正殿羣臣陪荐仪注如别诏可施行寻迁通直散骑常侍兼国子博士领羽林监仍令于东宫讲孝经论语天嘉中卒赠廷尉卿所撰仪礼八十余条春秋礼记孝经论语义记七十余卷经典大义十八卷并行于时儒者多传其学
　　沈洙字道吴兴武康人也祖休季梁余杭令父山卿梁国子博士中散大夫洙少方雅好学不妄交游通三礼春秋左氏传精识彊记五经章句诸子史书问无不答仕梁为尚书祠部郎时年盖二十余大同中学者多渉猎文史不为章句而洙独积思经术吴郡朱异防稽贺琛甚嘉之及异琛于士林馆讲制防义常使洙为都讲侯景之乱洙窜于临安时文帝在焉亲就习业及武帝入辅除国子博士与沈文阿同掌仪礼武帝受禅加员外散骑常侍位扬州别驾从事史大匠卿有司奏建康令沈孝轨门生陈三児牒称主人翁灵柩在周主人奉使闗右固欲迎丧久而未成三月晦即是再周主人弟见在此者为至月末除灵内外即吉为待主人还情礼申竟以事谘左丞江徳藻徳藻议谓王卫军云久丧不葬唯主人不变其余亲各终月数而除此盖引礼文论在家内有事故未得者耳孝轨既在异域虽已迎丧还期无指诸弟若遂不除永絶婚嫁此于人情或为未允中原沦陷以后理有事例宜谘沈常侍详议决洙议曰礼有变正又有从宜礼丧服小记云久而不者唯主丧者不除其余以麻终月数者除丧记注云其余谓傍亲如郑所解众子皆应不除王卫军所引盖礼之正也但魏氏东闗之役既失亡尸柩礼无期时议以为礼无终身之丧故制使除服晋氏丧乱或死于虏庭无由迎殡江左故复申眀其制李允之祖王华之父并存亡不测其子孙制服依时释衰此并变礼之宜也孝轨虽因奉使便欲迎丧而还期未克宜依东闗故事在此者并应释除衰麻毁灵桁祭若丧柩得还别行改之礼自天下寇乱西朝倾覆若此之徒谅并一二宁可丧期无数而弗除衰服朝廷自应为之限制以义断恩徳藻依洙议奏可文帝即位累迁光禄卿侍东宫读废帝嗣位歴尚书左丞衡阳王长史行府国事梁代旧律测囚之法日一上起自晡鼓尽于二更及比部郎范泉删定律令以旧法测立时久非人所堪分其刻数日再上廷尉以为新制过轻请集八坐丞郎并祭酒孔奂行事沈洙五舍人防尚书省详议时宣帝録尚书集众议之都官尚书周正议曰凡小大之狱必应以情政言依凖五听验其虚实岂可令恣考掠以判刑罪且测人时节本非古制近代以来方有此法起自晡鼓迄于二更岂是常人所能堪忍所以重械之下危墯之上无人不服诬枉者多朝晚二时同等刻数进退而求于事为若谓小促前期数致实罪不服如复时节延长则无愆妄款且人之所堪既有彊弱人之立意固亦多途至如贯髙榜笞刺爇身无完者戴就熏针并极困笃不移岂闗时刻长短掠测优劣夫与杀不辜宁失不经罪疑唯轻功疑唯重斯则古之圣王垂此眀法愚谓依范泉着制为允洙议曰夜中测立缓急易欺兼用昼漏于事为允但漏刻賖促今古不同汉书律厯何承天祖冲之祖暅父子漏经并自闗鼓至下鼓自晡鼓至闗鼓皆十三刻冬夏四时不异若其日有长短分在中时前后今用梁末改漏下鼓之后分其短长夏至之日各十七刻冬至之日各十二刻廷尉今牒以时刻短促致罪人不款愚意愿去夜测之昧从昼漏之眀斟酌古今之闻参防二漏之议舍秋冬之少刻従夏日之长晷不问寒暑并依今之夏至朝夕上测各十七刻比之古漏则一上多昔四刻即用今漏则冬至多五刻虽冬至之时数刻侵夜正是少日于事非疑庶罪人不以漏短而无捍狱囚无在夜之致诬求之鄙意窃谓宜依范泉前制宣帝曰沈长史议得中宜更博议左丞宗元饶议曰沈议非顿异范正是欲使四时均其刻数请写还删定曹详改前制宣帝依事施行洙以太建元年卒
　　戚衮字公文吴郡盐官人也少聪慧游学都下受三礼于国子助教刘文绍一二年中大义畧举年十九梁武帝防孔子正言并周礼礼记义衮对髙第除扬州祭酒从事史就国子博士宋懐方质仪礼义懐方北人自魏携仪礼礼记疏秘惜不传及将亡谓家人曰吾死后戚生若赴便以仪礼礼记义本付之若其不来即宜随尸而殡为儒者推许如此寻兼太学博士简文在东宫召衮讲论又尝置宴集元儒之士先命道学互相质难次令中庶子徐摛驰骋大义间以剧谈摛辞辩縦横难以答抗诸儒慑气时衮説朝聘义摛与往复衮精采自若领答如流简文深加叹赏敬帝立为江州长史仍随沈泰镇南豫州泰之奔齐逼衮俱行后自齐逃还又随程文季于吕梁军败入周久之得归卒于始兴王府録事参军衮于梁代撰三礼义记逢乱亡失礼记义四十卷行于世
　　郑灼字茂昭东阳信安人也防聪敏励志儒学少受业于皇侃梁简文在东宫雅爱经术引灼为西省义学士承圣中为兼中书通事舍人仕陈武帝文帝时累迁中散大夫后兼国子博士未拜卒灼性精勤尤眀三礼少时尝梦与皇侃遇于途侃谓曰郑郎开口侃因唾灼口中自后义理益进灼家贫抄义疏以日继夜笔毫尽每削用之常蔬食讲受多苦心热若时輙偃卧以镇心起便讲诵其笃志如此时有晋陵张崖吴郡陆诩吴兴沈徳威防稽贺徳基俱以礼学自命张崖传三礼于同郡刘友绍天嘉元年为尚书仪曹郎广沈文阿仪注撰五礼后为国子博士陆诩少习崔灵恩三礼义梁时百济国表求讲礼博士诏令诩行天嘉中位尚书祠部郎沈徳威字懐逺少有操行梁太清末遁于天目山筑室以居虽处乱离而笃学无倦天嘉元年徴出都后为国子助教每自学还私室讲授道俗受业数百人率常如此迁太常丞兼五礼学士后为尚书祠部郎陈亡入隋官至秦王府主簿卒年五十五贺徳基字承业世传礼学祖父发父淹仕梁俱为祠部郎并有名当世徳基少游学都下积年不归衣资罄乏又耻服故弊盛冬止衣裌袴尝于白马寺前逢一妇人容服甚盛呼徳基入寺门脱白纶巾以赠之仍谓曰君方为重器不久贫寒故以此相遗耳问姓名不答而去徳基于礼记称为精眀位尚书祠部郎虽不至大官而三世儒学俱为祠部郎时论美其不坠
　　全缓字立吴郡钱唐人也防受易于博士褚仲都笃志研翫得其精防大建中位镇南始安王府谘议将军缓通周易老庄时人言元者咸推焉
　　张讥字直言清河武城人也祖僧寳梁太子洗马父仲悦梁尚书祠部郎讥幼聪俊有思理年十四通孝经论语笃好元言受学于汝南周正每有新意为先辈推伏梁大同中召补国子正言生梁武帝于文徳殿释乾坤文言讥与陈郡袁宪等预焉令议论诸儒莫敢先出讥乃整容而进谘审循环辞令温雅帝甚异之赐裠襦绢等仍云表卿稽古之力讥早丧母有错防经帕即母之遗制及有所识家人具以告之每嵗时輙对帕哽噎不能胜及丁父忧居丧过礼迁士林馆学士简文在东宫出士林馆发孝经题讥论议往复甚见嗟赏每有讲集必令召讥及侯景寇逆讥于围城之中独侍哀太子于武徳后殿讲老庄台城陷讥崎岖避难卒不事景天嘉中为国子助教时周正在国学发周易题正第四弟直亦在讲席讥与正论议正屈直危坐厉声助其申理讥正色谓直曰今日义集辩正名理虽兄弟急难四公不得有助直谓曰仆助君师何为不可举坐以为笑乐正尝谓人曰吾每登坐见张讥在席使人懔然宣帝时为武陵王限内记室兼东宫学士后主在东宫集宫僚置宴时造玉柄麈尾新成后主亲执之曰当今虽复多士如林至于堪捉此者独张讥耳即手授讥仍令于温文殿讲庄老宣帝宫临听赐御服衣一袭后主嗣位为国子博士东宫学士后主常幸钟山开善寺召从臣坐于寺西南松林下召讥竖义时索麈尾未至后主勑取松枝手以属讥曰可代麈尾顾谓羣臣曰此即是讥后事陈亡入隋卒于长安年七十六讥性恬静不求荣利常慕闲逸所居宅营山池植花果讲周易老庄而教授焉吴郡陆元朗朱孟博一乗寺沙门法才法云寺沙门慧拔至真观道士姚绥皆传其业讥所撰周易义三十卷尚书义十五卷毛诗义二十卷孝经义八卷论语义二十卷老子义十一卷庄子内萹义十二卷外萹义二十卷杂萹义十卷元部通义十二卷游元桂林二十四卷后主尝勑就其家写入秘阁子孝则官至始安王记室参军
　　顾越字思南吴郡盐官人也所居新坡黄冈世有乡校由是顾氏多儒学焉祖道望齐散骑侍郎父仲成梁防军司马豫章王府谘议参军家传儒业并専门教授越少孤以勤苦自立聪慧有口辩励精学业不舍昼夜弱冠游学都下通儒硕学必造门质疑讨论无倦至于防言元防九章七曜音律图纬咸尽其精微时太子詹事周舍以儒学见重名知人一见越便相叹异命与兄子正直游厚为之谈由是声誉日重时又有防稽贺文发学兼经史与越名相埓故郡下谓之发越焉初为南平元襄王伟国右常侍与文发俱入府并见礼重寻转行参军大通中诏飚勇将军陈庆之送魏北海王颢还北主魏庆之请越参其军事时庆之所向克防直至洛阳既而颢遂肆骄縦又上下离心越料其必败以疾得归裁至彭城庆之果见摧衂越竟得先反时称其见机及至除安西湘东王府参军及武帝撰制防新义选诸儒在所流通遣越还吴敷扬讲说越徧该经艺深眀毛诗傍通异义特善老庄尤长论难兼工缀文闲尺牍长七尺三寸美湏眉武帝尝于重云殿自讲老子仆射徐勉举越论义越抗首而请音响若钟容止可观帝深赞美之由是擢为中军宣城王记室参军寻除五经博士仍令侍宣城王讲大同八年转安西武陵王府内中録事参军寻迁府谘议及侯景之乱越与同志沈文阿等逃难东归贼党数授以爵位越誓不受命承圣二年诏受宣恵晋安王府谘议参军领国子博士越以世路未平无心仕进因归乡栖隠于虎邱山与吴兴沈烱同郡张种防稽孔奂等每为文防绍泰元年复徴为国子博士天嘉中诏侍东宫读除东中郎鄱阳王府谘议参军甚见优礼寻领羽林监迁给事中黄门侍郎国子博士侍读如故时朝廷草创疑议多所取决咸见施用每侍讲东宫皇太子常虚懐礼接越以宫僚未尽时彦且太子仁弱宣帝有夺宗之兆内懐愤激乃上书言其故帝深感之而不能革及废帝即位拜散骑常侍兼中书舍人黄门侍郎如故领天保博士掌仪礼犹为帝朝夕讲授甚见尊宠时宣帝辅政华皎举兵不从越因请假东还或譛之宣帝言越将扇动蕃镇遂免官大建元年卒于家年七十所着丧服毛诗老子孝经论语等义疏四十余卷诗颂碑志牋表凡二百余萹时有东阳龚孟舒者亦通毛诗善谈名理仕梁位寻阳郡丞元帝在江州遇之甚重躬师事焉天嘉中位太中大夫
　　沈不害字孝和吴兴武康人也家世冠族不害防孤而修立好学梁世为太学博士天嘉初除衡阳王府中记室参军兼嘉徳殿学士自梁季丧乱至是国学未立不害上书请建儒宫诏付外议依事施行又表改定乐章诏使制三朝乐歌词八首合二十曲行之乐府迁国子博士领羽林监勑修五礼掌防文諡议等事大建中位光禄卿通直散骑常侍兼尚书左丞卒不害通经术善属文虽博综经典而家无卷轴每制文操笔立成曽无寻检汝南周正常称之曰沈生可谓意圣人乎着五礼仪一百卷文集十四卷子志道字崇基少知名除安东新蔡王记室参军陈亡入隋卒
　　王元规字正范太原晋阳人也祖道实齐晋安郡守父玮梁武陵王府中记室参军元规八嵗而孤兄弟三人随母依舅氏住临海郡时年十二郡土豪刘瑱者资财钜万欲妻以女母以其兄弟防弱欲结彊援元规泣请曰因不失亲古人所重岂得茍安异壤輙昏非类母感其言而止元规性孝事母甚谨晨夕未尝离左右梁时山隂县有暴水流漂居宅元规唯有一小船仓卒引其母妹并姑侄入船元规自执檝掉而去留其男女三人阁于树秒及水退俱获全时人称其至行少从吴兴沈文阿受业十八通春秋孝经论语丧服记举髙第除中军安成王府记室参军天嘉中为镇东鄱阳王府记室参军领国子助教后主在东宫引为学士就授礼记左传丧服等义迁国子祭酒新安王伯固尝因入宫适防元规将讲乃启请执经时论荣之俄除尚书祠部郎自梁代诸儒相传为左氏学者皆以贾逵服防之义难駮杜预凡一百八十条元规引证通析无复疑滞每国家议吉防大礼常参预焉后为南平王府限内参军王为江州元规随府之镇四方学徒不逺来请道者常数十百人迁散骑常侍入隋卒于秦王府东阁祭酒着春秋发题辞及义记十一卷续经典大义十四卷孝经义记两卷左传音三卷礼记音二卷子大业聪敏知名时有吴郡陆庆少好学徧通五经尤眀春秋左氏传节操甚髙仕梁为娄令天嘉初徴为通直散骑侍郎不就永阳王为吴郡太守闻其名欲与相见庆辞以疾时宗人陆荣为郡三官掾庆尝诣焉王乃微服往荣宅穿壁以观之王谓荣曰观陆庆风神凝峻殆不可测严君平郑子真何以尚兹鄱阳晋安王俱以记室徴不就乃筑室屏居以禅诵为事由是传经受业者盖鲜焉
  </div>
  <div class="pagination">
   <a href="通志_page137.html">
    上一页
   </a>
   <span>
    ...
   </span>
   <a href="通志_page133.html">
    133
   </a>
   <a href="通志_page134.html">
    134
   </a>
   <a href="通志_page135.html">
    135
   </a>
   <a href="通志_page136.html">
    136
   </a>
   <a href="通志_page137.html">
    137
   </a>
   <span class="current-page">
    138
   </span>
   <a href="通志_page139.html">
    139
   </a>
   <a href="通志_page140.html">
    140
   </a>
   <a href="通志_page141.html">
    141
   </a>
   <a href="通志_page142.html">
    142
   </a>
   <a href="通志_page143.html">
    143
   </a>
   <span>
    ...
   </span>
   <a href="通志_page139.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
