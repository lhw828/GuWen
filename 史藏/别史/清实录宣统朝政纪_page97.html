<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 97 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 97 页/共 148 页</h1>
    <div class="content">
○丁未。时享太庙。遣豫亲王懋林恭代行礼。官报　　

○遣官祭太岁之神。　　

○谕军机大臣等、电寄锡良、电奏、东三省疫重地广。用款浩大。请援照江皖仿办赈捐。展期推广。及先向大清交通两银行息借银两等语。著该部议奏。电寄　　

○戊申。谕军机大臣等、电寄锡良、电奏、奉省行政会议厅。清乡局、军械局、粮饷局、安图文报分局等五处。各造具追加豫算册。请均查照清理财政章程第二十二条办理等语。著度支部知道。电寄　　

○以投诚复敢犯法。革江苏补用千把总淩秉忠职。置诸法。摺包　　

○己酉。隆裕皇太后万寿圣节。遣官祭太庙后殿。官报　　

○上诣隆裕皇太后前行礼。官报　　

○谕军机大臣等、本月十六日。孝钦显皇后。德宗景皇帝行释服礼。是日卯初卯正两次在奉先殿前殿敬谨举行。著礼部会同内务府。将一切礼节开单。由军机大臣呈览。现月　　

○又谕、电寄孙宝琦、电奏、防疫需款甚钜。请将前接待德储费银五万两截留。暂资防御等语。著照所请。电寄　　

○又谕、山东省时疫已有传染。所有摺奏。著暂行停止。紧要事件。改为电奏。俟一个月后。再行请旨。电寄　　

○江苏巡抚程德全奏、请将已故学政前大理寺卿李联琇、前翰林院侍读学士林天龄入祀名宦祠。并请将林天龄事实宣付史馆立传。下礼部议行。摺包　　

○庚戌。孝全成皇后忌辰。遣官祭慕陵。　　

○两江总督张人骏奏、茶叶为土货出口大宗。皖章滟贡等省向运甯沪出洋销售。甯垣为南洋适中之地。拟设茶务讲习所。专收茶商子弟。及与茶务有关系地方之学持。延聘专门教员教授。又奏、本年六七月闲。晶■宜遭大雨。扬州府属之高邮、宝应滨湖一带。淮安府属之清河、安东、山阳、阜甯等县被水地方。民情困难。饬由江甯藩司分别拨给银两。交该管知府分给各地方官。督同绅董酌办工赈平粜。以恤穷黎。其海州之西南各乡。并据查复秋收熟歉相闲。并电请查赈大臣酌办。均下部知之。摺包　　

○蠲缓江苏长洲、元和、吴、吴江、震泽、常熟、昭文、昆山、新阳、太湖、靖湖、华亭、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋二十八厅州县被水原熟新垦各田。及苏州、太仓、镇海、金山、镇江五＜目辟＞行＜匧心＞口＜韦未＞＜夗贝＞屯田钱漕芦课有差。摺包现月　　

○辛亥。以次辛祈谷于上帝。遣贝勒载瀛恭代行礼。官报　　

○学部丞参上行走柯劭忞奏、筹备立宪。更张太骤。用人行政。虑患宜深。请饬下政务大臣悉心斟酌。下会议政务处知之。

摺包

　　

○两江总督张人骏奏、江苏裁减绿营酌议办法。除水师各营应归海军部办理。及提镇大员不计外。徐州镇标。向与徐淮巡防队分段设防。现值饥民载道。东匪拦入。正资该镇各营巡缉保护。势难遽裁。扬州盐捕营。系专办缉私。拟照缉私营成案酌裁五厘。余则通盘筹算。力求撙节。下所司议。摺包　　

○又奏、江南提标新兵中副两营。及留防三队。核与现编巡防队章程略有不符。酌量裁并。就原有队伍。改为巡防队三营。另编一哨。作为提督＜目辟＞行＜匧心＞口＜韦未＞＜夗贝＞队。下所司知之。摺包　　

○又奏、江阴军械分局。归并驻扎江阴之巡防营兼管。下部知之。摺包　　

○署理两广总督张鸣岐奏、裁减广东绿营。除水师应归海军部筹办。提出另议。先将陆路弁兵分别裁留。下陆军部议。摺包　　

○又奏、在籍江西试用道黄景棠等家族合资购置广州口岸辖内地段。畚筑堤岸。建造货仓码头楼房铺屋。开作商场。现当经始。布置井然。规模闳远。实于通商鸠血■乣有裨。请予立案。下部知之。摺包　　

○壬子。万寿节。遣官祭太庙后殿。　　

○上诣隆裕皇太后前行礼。官报　　

○以声名狼藉。纪律不严。革两江署颍州营游击薛鸿范。补用都司李贵堂。守备周临俭职。摺包　　

○癸丑。宣宗成皇帝忌辰。遣官祭慕陵。　　

○谕军机大臣等、电寄锡良、据电奏、候选知县宝存即房宝存身家不清。劣奣＜虘阝＞亦昭著。复因民人涉讼。持函恫吓。请革职归案审办等语。著照所请。电寄　　

○赏江苏候补道沈邦宪四品卿衔。充直隶清理财政正监理官。现月　　

○甲寅。以三年服阕释服。前期遣官告祭太庙后殿。奉先殿。　　

○遣官告祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○谕内阁、度支部奏、试办全国豫算。拟定暂行章程。并主管豫算各衙门事项。分别缮单呈览。又奏、维持豫算实行办法各一摺。上年资政院议决试办本年岁入岁出总豫算案。会同会议政务处具奏。当经饬令京外各衙门极力削减浮滥各款。如实有不敷。必须叙明确当理由。具奏候旨。所以重财权示限制也。兹据该部奏陈各项办法。尚属切实。著即照所议行。现在振兴庶政。浚辟财源。部臣疆臣。各有责任。朝廷一秉大公。于此中情形久所洞悉。嗣后京外各衙门。务当同心协力。彼此加意筹维。凡经常用项。应即按照认定数目。酌剂盈虚。慎重出纳。毋使有丝毫浮费。遇有特别重要事件。筹有的款。方准酌议追加。至各省每办一事。即责成该省先筹一款。款集而后事举。切勿徒托空言。总之部臣专司稽核。规定固不得不严。疆臣力促进行。筹备亦不容少缓。要在内外互相维持。各任其难。以冀款无虚掷。事不误期。尔诸臣其共勉之。现月　　

○乙卯。孝钦显皇后。德宗景皇帝。三年服阕。遣庄亲王载功诣菩陀峪。定东陵。恭代致祭。遣睿亲王魁斌诣德宗景皇帝梁格庄暂安寝殿。恭代致祭。行释服礼。官报　　

○监国摄政王两次代诣奉先殿行释服礼。官报　　

○谕军机大臣等、电寄锡良、据电奏、医员缺乏。调派翰林院检讨王焕文来奉。请免扣资俸等语。著照所请。电寄　　

○护理广西巡抚布政使魏景桐奏、查明广西省奏销无著仓谷九十九万二千余石。均系远年动用被匪毁失。或由盘折霉变。实已无可追赔。开单并案销结。其余常平仓项下存谷六百余石。及另存耗廉项下动拨买补义甯等县仓谷。共银四万三千余两。下度支部知之。摺包　　

○丙辰。御史胡思敬奏、新官不可滥设。旧官不可尽裁。起草应用正人。颁行当采血■乣议。请严饬馆臣不得援引日本法规。扰乱大局。下会议政务处知之。摺包　　

○驻藏办事大臣联豫奏、设建西藏电蝱滟戋。自察木多至拉萨。又自拉萨至江孜。共计二千余里。并议接收自江孜至印度边界电蝱滟戋。请饬部宽筹的款指拨应用。下部议。摺包　　

○以藉办新政。营私肥己。革甘肃前署岷州知州顾其义职。摺包　　

○蠲缓江苏邳、睢甯、上元、江甯、句容、高＜走毕＞滟蜽、江浦、六合、山阳、阜甯、清河、桃源、安东、盐城、高邮、泰、东台、江都、甘泉、扬子、兴化、宝应、铜山、丰、沛、萧、砀山、宿迁、海、＜走毕＞滟＜镵-釒＞阳、赣榆、通、如皋、海门、溧水三十五厅州县被水田地。及淮安、大河、扬州、徐州、镇江五＜目辟＞行＜匧心＞口＜韦未＞＜夗贝＞屯田应徵新旧钱粮。折色银两有差。摺包现月　　

○丁巳。谕军机大臣等、电寄李经羲、据电奏、巧家厅监犯戕官反狱一案。业经先后歼擒首从。地方一律静谧。请将疏防各员分别革职。尤为出力弁绅附案核奖等语。署巧家厅同知文山县知县张如燕著先行革职。江防第四营管带游击撒德品著暂行革职。出力弁绅准其择尤酌保数员。毋许冒滥。电寄　　

○又谕、电寄孙宝琦、电奏泰山香会。拟请移期。所有封山典礼。届期再行举行等语。著照所请。电寄　　

○又谕、电寄驻藏办事大臣联豫。此次班禅来见为已革达赖乞恩一节。现在达赖是否确系悔过安分。自愿回藏。如班禅与达赖消除从前意见。为彼求复职掌。似可趁此机会。体察情形。酌量筹商。惟权限必须分明。只准管理教务。不准丝毫干预政权。一切均应从严限制。以杜后患。至留班禅在前藏暂掌教务一节。已革达赖所属之噶布伦一切人等。是否悦服。彼此可以相安。著驻藏办事大臣就近详慎酌核。从长计议。再行详细奏明。候旨办理。电寄　　

○广州将军增祺等奏、筹备粤防生计。酌拟变通办法。下所司知之。摺包　　

○第六镇统制官吴禄贞奏、敌氛甚恶。战事将启。请急筹防御。下所司知之。随手现月　　

○以补用参将张绍曾充陆军第二十镇统制官。现月　　

○以创办江南制造局炼钢枪子药水等厂出力。赏补江道张士珩四品卿衔。余升叙加衔存记有差。摺包现月　　

○戊午。谕内阁、张鸣岐电奏、请调广西劝业道胡铭槃、丁忧陕西凤翔府知府尹昌龄赴广东差委等语。胡铭槃著开去广西劝业道缺。并知府尹昌龄均发往广东。交张鸣岐差遣委用。现月　　

○添铸广西高等审判厅检察厅、桂林府地方审判厅检察厅、临桂县初级审判厅检察厅、梧州商埠地方审判厅检察厅、苍梧县初级审判厅检察厅印信。从护理巡抚魏景桐请也。摺包　　

○己未。陆军大臣荫昌等奏、时局阽危。宜早定军国大计。胪举数端。曰筹办徵兵。曰划分军界。曰购制军械。曰扩充马政。曰测绘舆图。曰修筑铁路。曰急筹开矿。曰移民实边。曰奖劝工商。曰注重外交。以上十条。请饬廷臣协议。早决大计。得旨、军咨处会议政务处。分别酌核具奏。摺包　　
</div>
    <div class="pagination">
<a href="清实录宣统朝政纪_page96.html">上一页</a><span>...</span><a href="清实录宣统朝政纪_page92.html">92</a><a href="清实录宣统朝政纪_page93.html">93</a><a href="清实录宣统朝政纪_page94.html">94</a><a href="清实录宣统朝政纪_page95.html">95</a><a href="清实录宣统朝政纪_page96.html">96</a><span class="current-page">97</span><a href="清实录宣统朝政纪_page98.html">98</a><a href="清实录宣统朝政纪_page99.html">99</a><a href="清实录宣统朝政纪_page100.html">100</a><a href="清实录宣统朝政纪_page101.html">101</a><a href="清实录宣统朝政纪_page102.html">102</a><span>...</span><a href="清实录宣统朝政纪_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
