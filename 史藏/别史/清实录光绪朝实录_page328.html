<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 328 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 328 页/共 1316 页</h1>
    <div class="content">
○甲申。谕内阁、张凯嵩奏、请饬催藩司到任等语。云南布政使刚毅。著即迅速赴任。以重职守。不得稍涉迟延。现月　　

○又谕、前据给事中邓承修、奏□□□尔□广东盐运使周星誉、嗜好甚深。在广西左江道任内侵蚀甚钜。赴运使任时。有私携税货等情。当谕令张树声等确查具奏。兹据张树声、倪文蔚奏周星誉被□□□尔□各款。或并无其事。或查无确据惟精力渐敝。任事为难等语。周星誉前已开缺。著即休致。现月　　

○谕军机大臣等、张树声奏、剿办广西思恩县土匪。请饬贵州严防窜逸等语。思恩县革生莫梦弼。自越狱逃回后。即句结贵州苗匪。并煽聚散勇莠民。共四五千人。谋为不轨。该地方文武各官。毫无觉察。酿成巨患。殊堪痛恨。现经张树声、潘鼎新督饬李秉衡等。带兵剿捕。昨据张树声电报。董履高督队进剿。于四月二十等日。叠克贼巢。苏元春所带四营亦到。克日分路进攻等情。即著该督抚严饬各军。分扼要隘。实力围捕。务将首夥各匪。迅速歼除。毋留余孽。该处界连黔省。傥任其遁入苗疆。更恐诱胁苗民。致贻黔边之患。著李用清迅即调派勇营。严密防堵。毋任匪踪阑入。不得稍涉疏虞。另片奏、咨商潘鼎新整顿广西各营等语。潘鼎新据徐延旭移交所部尚有五十营。亟须大加整顿。惟思恩县股匪尚未扑灭。若操之过蹙。诚恐流入内地。句结滋事。著张树声、潘鼎新、随时会商。即照所奏。愿留者严定录用之格。愿归者宽给遣散之资。将各营次第撤留。妥为办理。将此由五百里谕知张树声、潘鼎新、并传谕李用清知之。现月　　

○两广总督张树声等奏、吴宏洛等所募各营。檄令遣散。并俟事定后酌撤在防各营。下部知之。随手　　

○又奏、粤省官助商办陆路电线告成。现经电报官局归并承受。又奏、添设虎门白土冈二处陆路电线。均下所司知之。摺包　　

○广西巡抚徐延旭奏、浔州等处所募亲兵。一律裁撤下部知之。摺包　　

○又奏、调营分赴思恩、太原防剿。报闻。摺包　　

○以镶红旗蒙古副都统德克吉讷署青州副都统。　　

○乙酉。旌表湖北贞烈孝义周石氏等、一万四千九百九十名口。摺包　　

○丙戌。以节届芒种。甘霖尚未渥沛。上复诣大高殿宣仁庙祈祷行礼。内记注　　

○遣惇亲王奕誴诣时应宫。贝勒载澂诣昭显庙。贝勒载滢诣凝和庙拈香。现月　　

○丁亥。遣官祭关帝庙。外记注　　

○谕军机大臣等、前经谕令刘秉璋、裕禄、于浙江之于潜。安徽之黄山采办天生野术。业经该抚等先后呈进。现在将次用竣。著再于各该处采办。不拘多少。即行解交内务府应用。嗣后仍著随时采办。陆续呈进。将此各谕令知之。　　

○又谕、彭玉麟奏、密筹广东守御情形。并力陈可战之说。及安插金满各摺片。法酋在津。与李鸿章所议＜闲＞明条款。虽已互相画押。此后定界通商等事。必须切实辩论。折其狡谋。屡经谕令李鸿章杜渐防微。审慎办理。傥彼族心怀叵测。未能就我范围。则各省备御可恃。自不至稍为迁就。又蹈从前敷衍了事。至沿海防务。不特早经饬办。即此次议款之后。亦已严切申诫。至再至三朝廷未尝一日忘战。该尚书所陈可战之说。具见悃忱。用意正相吻合。即著督率所部。实力防守。万一将来稍有衅端。立即严阵以待。庶足固疆圉而壮声威。金满留营效力。仍著妥为驾驭。毋稍疏虞。将此由五百里密谕知之。现月　　

○署两江总督曾国荃奏、遵照部议添拨织造银两。前欠大缎。目下无力补解。仍请缓办。允之。摺包　　

○命协办大学士刑部尚书文煜为大学士。现月　　

○旌表安徽浙江节妇牛文氏、烈妇王陈氏等、摺包　　

○戊子。谕军机大臣等、有人奏、特□□□尔□庸劣不职疆臣。请旨立予罢斥一摺。据称江西巡抚潘霨。庸闇浮夸。办事率多乖谬。上年八月。该抚违例。令余千县主事邹颐包完钱粮。因完不足数。即行奏革。迨奉旨饬查。饰词覆奏。德兴县杨姓一族积欠丁漕。知县戴良葵勒令职员杨之望包完。致该职员被逼殒命。该抚听信该知县一面之词。含糊入告。辄坐死者以愁急自尽等情。该抚赴九江镇阅兵。沿途供应浩繁。至青山时。该抚家丁有吓跌擡夫落河身死之事。且广通贿赂。勒索赣关规费银两。请派大员查办等语。巡抚责任綦重。潘霨被□□□尔□各款。如果属实。深恐贻误地方。著孙毓汶、乌拉布于查办湖北事件完竣后。即行先往江西。按照所□□□尔□各节。确切查明。据实具奏。毋稍徇隐。原摺著钞给阅看。俟江西事竣。再赴安徽查办。将此由五百里各谕令知之。现月　　

○又谕、有人奏、署贵州巡抚李用清。柄用太骤。吏治未娴。仕惠州时。听断皆委员口授。莅任黔中。同官与商练兵筹饷诸事。瞠目不解。远近传为笑柄。又性情偏执。与寅僚意见不协。鲜所折衷贵州素号瘠区。兼多伏莽。近已与广西股匪连结。渐肆蔓延。诚恐贻误将来等语。该署抚是否胜任。即著岑毓英悉心察看。据实具奏。原片著钞给阅看。将此谕令知之。现月　　

○署贵州巡抚李用清奏陈黔省情形。可虑者四。曰插花。曰鸦片。曰客民。曰饷项。得旨、所陈四事。体察明彻。切实为之。库储积弊。尤必时为考察。摺包　　

○又奏、广西匪徒莫梦弼滋事。分派练军严防。得旨、即著懔遵本月初十日谕旨。督饬所属严密防堵。如该匪窜近黔边。即会同广西官军。实力剿办。毋稍疏懈。摺包　　

○又奏、遵议安置军流徒犯。酌拟加严处分量予生计两端。下部知之。摺包　　

○命大学士灵桂管理吏部事务。文煜管理工部事务。吏部尚书广寿管理理藩院事务。现月　　

○命额勒和布、阎敬铭、均以户部尚书协办大学士。现月　　

○调礼部尚书恩承为刑部尚书。理藩院尚书延煦为礼部尚书。以都察院左都御史昆冈为理藩院尚书。仓场侍郎锡珍为都察院左都御史。调工部左侍郎兴廉为仓场侍郎。现月　　

○己丑。谕内阁、现在雨泽稀少。粮价日贵。轸念民生。亟宜豫筹接济。兹据通政使司参议延茂奏、请饬提款采购米粮。运京平粜一摺。著李鸿章会同顺天府妥议具奏。另片奏、请饬用机器碾磨杂粮等语。著该署督等酌量办理。现月　　

○又谕、通政使司参议延茂奏、请于京师朝阳等六门。添设平粜局等语。著顺天府妥议具奏。现月　　

○谕军机大臣等、有人奏□□□尔□两广总督张树声不符物望。难胜兼圻。推诿取巧。玩视边防。贻误地方。任性徇私各等语。前据张树声奏、患病未痊。已有旨准其开缺。所□□□尔□各款。是否属实。必须确切详查。著彭玉麟、张之洞会同秉公查明。据实具奏。毋稍徇隐。又前有人叠次奏□□□尔□广东顺德协副将利辉、庇匪收规。营私溺职。候补知府黄杰、奉委查案。得贿蒙禀各情。先后谕令张树声、倪文蔚、确查。尚未据该督抚覆奏。兹复有人奏□□□尔□利辉、藐法妄为。军政废弛等款。并著彭玉麟、张之洞、查照历次奏□□□尔□各节。一并彻底根究。据实□□□尔□办。摺五件。片一件。均著钞给阅看。将此各谕令知之。现月　　

○又谕、有人奏粤省吏治积弊太深。胪陈贿赂之风。盗贼之患。赌博之习。差役之害。请饬清查禁革等语。两广地大物博。政务殷繁。吏治民风。积习甚深。亟应实力湔除。严加整顿。著张之洞于到任后。按照所奏各节。认真清查禁革。并此外有应行整饬之处。一并体察情形。妥为筹办。俾地方日有起色以副委任。另片奏、粤省机器局办理有年。毫无成效。该局报销。难保无侵吞浮冒情弊。请饬核实报销。如果办无成效。即应裁撤等语。并著张之洞确切查明。酌核办理。原摺片著钞给阅看。将此谕令知之。现月　　

○刑部左侍郎贵恒、因病解职。调礼部左侍郎桂全为刑部左侍郎。转工部右侍郎景善为左侍郎。以内阁学士庆麟为礼部左侍郎。内阁学士乌拉布为工部右侍郎。兼管钱法堂事务。现月　　

○调镶黄旗蒙古副都统松溎为正蓝旗满洲副都统。以礼部右侍郎熙敬为镶黄旗蒙古副都统。明发　　

○以御前侍卫谦光为镶白旗蒙古副都统。明发　　

○以奉宸苑卿巴克坦布为总管内务府大臣。现月　　

○命安徽徽甯池太广道张荫桓开缺。赏三品卿衔。在总理各国事务衙门学习行走。现月　　

○予积劳病故。出洋学生五品军功陈伯璋议恤。摺包　　

○纂修官李端棨恭纂　　

帮总纂官王荣商恭辑监修总裁世恭阅四月十七日正总裁那恭阅八月二十一日专司藳本陆恭覆阅癸丑二月初九日　　

徐恭阅五签十一月二十四日　　

荣月日副总裁唐月日　　

宗室宝恭阅一签七月初八日

　　

陈恭阅三签十一月十四日　　

熙月日　　

郭恭阅九月十一日　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百八十四　　

光绪十年甲申五月庚寅。福州将军穆图善等奏、遵旨覆陈闽省办理海防。及法国兵船经过厦门情形。得旨、即著穆图善等。就现有各营及兵轮蚊船。妥筹布置。认真操防。以期有备无患。摺包　　

○热河都统继格奏、河神灵应。请建专祠。列入祀典。并钦颁扁额。下部议。　　

○以户部右侍郎嵩申、兼署工部右侍郎、兼管钱法堂事务。现月　　
</div>
    <div class="pagination">
<a href="清实录光绪朝实录_page327.html">上一页</a><span>...</span><a href="清实录光绪朝实录_page323.html">323</a><a href="清实录光绪朝实录_page324.html">324</a><a href="清实录光绪朝实录_page325.html">325</a><a href="清实录光绪朝实录_page326.html">326</a><a href="清实录光绪朝实录_page327.html">327</a><span class="current-page">328</span><a href="清实录光绪朝实录_page329.html">329</a><a href="清实录光绪朝实录_page330.html">330</a><a href="清实录光绪朝实录_page331.html">331</a><a href="清实录光绪朝实录_page332.html">332</a><a href="清实录光绪朝实录_page333.html">333</a><span>...</span><a href="清实录光绪朝实录_page329.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
