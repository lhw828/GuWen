<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 463 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 463 页/共 1316 页</h1>
    <div class="content">
○癸卯。谕内阁、岑毓英等奏、官军攻破猓黑贼巢。擒获首逆。并筹办善后一摺。云南顺甯府边境猓黑夷匪。叛服靡常。屡为边患。近因前逆张登发纠合匪党。四出滋扰。经岑毓英等调派官军。分道进剿。连获胜仗。攻破逆营百余座。夺获器械火药甚多。招出汉夷万余人。将张登发之子张石仔、弟张怔良、伪军师杨定帼、先后擒获。旋于大箐山等处。将岩洞摉获张登发。一并军前正法。地方一律肃清。办理甚为妥速。岑毓英前得降二级留任处分。著加恩开复。所有在事出力文武。及阵亡受伤官弁兵勇。准其奏请奖恤。至猓黑地方。应如何添设文武员弁。扼要管辖之处。著该督抚酌度情形。妥议具奏。现月　　

○谕军机大臣等、御史成斌奏、军流徒犯。潜逃来京。煽惑滋事。请饬拏办。并严定章程一摺。军犯王惰等、著步军统领衙门、顺天府、五城御史、一体按名严拏。务获究办。所请严定章程之处。著刑部会同兵部妥议具奏。现月　　

○出使日本国大臣徐承祖奏、横滨理事署东文繙译官罗庚龄等、请改照出使定章。三年保奖一次。从之。现月　　

○以举动乖谬。降广西知府杨永茂以同知用。现月　　

○蠲缓浙江仁和、钱塘、海甯、富阳、余杭、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、山阴、会稽、萧山、诸暨、临海、黄岩、天台、建德、淳安、遂安、桐庐、分水、丽水、松阳、临安、于潜、余姚、上虞、新昌、嵊、甯海、仙居、金华、兰溪、东阳、义乌、永康、武义、浦江、汤溪、西安、龙游、江山、常山、开化、寿昌、永嘉、瑞安、平阳、泰顺、缙云、青田、龙泉、景甯、宣平、六十四州县。暨杭台衢三卫所、嘉湖严三所、被水被旱、并未垦复田地粮赋。现月　　

○蠲缓广西陵云、上思、贺、马平、象、兴业、永福、崇善、左、养利、永康、迁江、临桂、灵川、义甯、桂平、平南、武甯、永淳、来宾、二十州县被灾村庄额赋米石有差。现月　　

○甲辰。以神灵显应。颁直隶故城县关帝庙扁额。曰功普潢卢。城隍庙扁额。曰保艾壸流。蔚州城隍庙扁额。曰武垣显佑。现

月

　　

○直隶总督李鸿章奏、延庆州属之永甯城。地处边要。应复设巡检。拟以唐县倒。马关巡检移驻。下部议。摺包　　

○乙巳。上御紫光阁。赐蒙古王贝子贝勒公暨呼图克图等燕。并赏赉有差。内注　　

○命科尔沁多罗札萨克图郡王乌泰、敖汉多罗郡王达木林达尔达克喀尔喀多罗贝勒堆固尔苏咙。青海固山贝子棍楚克拉旺丹忠、喀尔喀头等台吉桑旺车林多尔济在乾清门行走。赏科尔沁多罗贝勒凯毕双眼花翎。乌喇特镇国公克什克德勒格尔。喀尔喀辅国公索诺木多尔济花翎。明发　　

○是日戊子年立春。礼部进春山宝座。顺天府进春牛图。　　

○丙午。以捐田赡族。赏前江西巡抚李文敏扁额。曰友恤风存。现月　　

○以解足甘肃新饷。赏山西布政使张煦、河南布政使刘瑞祺、前署河南布政使许振祎、安徽布政使阿克达春、湖南布政使孙翼谋、头品顶戴。前署湖北盐法道瞿廷韶、山西河东道迈拉逊、二品顶戴。前护理河东道俞廉三随带二级。前山西布政使高崇基、前署山西布政使嵩昆、前署湖南布政使崔穆之、湖北布政使蒯德标、湖北盐法道江人镜、前安徽布政使升任漕运总督卢士杰、前陕西布政使升任陕西巡抚叶伯英、两江总督曾国荃、湖广总督裕禄、湖北巡抚奎斌、湖南巡抚卞宝第、山西巡抚刚毅、江苏巡抚崧骏、安徽巡抚陈彝、前河南巡抚边宝泉、优叙。现月　　

○以派充中越勘界繙译出力。赏洋员赫政二品顶戴。随手　　

○丁未。孝庄文皇后忌辰。遣官祭昭西陵。照录　　

○谕军机大臣等、祭酒盛昱奏、大工缺料。难期堵合。请闲用甎石一摺。前因郑工需料甚殷。谕令李鹤年等兼用柳枝竹石。辅秸科之不足。本日该祭酒所奏。参用旧甎竹石。亦本前人成法。系为早日蒇工起见。尚属可采。即著李鸿藻会同李鹤年、倪文蔚、妥速筹商。奏明办理。至所称工员驳回运料。州县加派钱文等弊。并著该尚书等确切访察。如有其事。立即从严参办。原摺均著钞给阅看。将此由四百里各谕令知之。寻李鸿藻等奏、甎石用以抛筑坝基。攩护险工。藉收巩固之益。而不可用以塞口。臣等会议相同。应仍旧参用甎石。抛筑坝基为便。所称工员驳回运料一节。查无其事。如有前弊。立即严办。报闻。摺包　　

○云南巡抚谭钧培奏、请添设永北厅旧衙坪客籍文武学额各二名。下部议。摺包　　

○镇国公溥廉因病乞开差使。并停俸。允之。现月　　

○转兵部右侍郎师曾为左侍郎。以理藩院右侍郎绵宜为兵部右侍郎。内阁学士庆福为福藩院右侍郎。现月　　

○调镶白旗满洲副都统容贵为正白旗满洲副都统。镶红旗汉军副都统续昌为镶白旗满洲副都统。以兵部右侍郎绵宜为镶红旗汉军副都统。明发　　

○以奉宸苑卿崇光为总管内务府大臣。　　

○命咱雅班第达呼图克图棍布札布、于中正殿唪经时。在紫禁城乘用黄围车。明发　　

○予故兵部左侍郎总管内务府大臣耀年恤典如例。赠太子少保衔。现月　　

○蠲缓新疆镇西、库尔喀喇乌苏、拜城、三厅县被灾地亩粮草。　　

○戊申。蠲缓山西太原、平遥、祁、徐沟、阳曲、襄陵、曲沃、汾阳、介休、猗氏、忻、崞、霍、赵城、灵石、萨拉齐、清水河、临汾、乡甯、归化城、太谷、孝义、沁源、水济、隰、大甯、文水、二十七厅州县淤塞河占暨被灾民屯田地额赋杂课有差。现月　　

○上以岁暮祫祭太庙。自是日始、斋戒三日。内注　　

○己酉。谕内阁、倪文蔚奏、请截留山东冬漕。接济春赈等语。河南被水州县。灾民困苦。叠经降旨拨款截漕。藉资拯救。兹据该抚奏称、灾区较广。春赈所需甚钜。著加恩拨给山东本年冬漕五万石。并随漕经费及耗食等米。由张曜饬属起运。解交河南。接济春赈。倪文蔚务当督饬印委各员。核实散放。总期实惠均沾。毋稍弊混。　　

○谕军机大臣等、李鹤年、倪文蔚奏、查明各省关欠解部拨工款。请饬催一摺。河南郑州大工。前经户部指拨各省关的款。兹据该署督等查明。截至十二月十五日止。除解到及已报解外。欠解银九十五万三千余两。郑工现已开办。事机紧要。需款孔亟。著曾国荃、杨昌浚、张之洞、刘秉璋、崧骏、陈彝、德馨、卫荣光、张曜、吴大澂、查照单开欠解数目。迅速埽数起解。以济要需。毋稍延缓。原单著分别钞给阅看。将此由五百里各谕令知之。现月　　

○以记名提督刘盛休为河南南阳镇总兵官。现月　　

○予故河南南阳镇总兵杨芳桂如军营立功病故例优恤。　　

○旌表割股疗父刲臂疗夫孝妇四川成绵龙茂道孙濂女沈启溁继妻孙氏。　　

○旌表未婚守志四川谢翊清聘妻沈氏。　　

○旌表节妇吴中华妻宋氏。补用知府四川江津县江炳琳妻张氏。　　

○蠲缓河南郑、中牟、祥符、通许、尉氏、杞、鄢陵、扶沟、太康、西华、淮甯、沈邱、项城、鹿邑、武陟、滑、陈留、洧川、兰仪、荥泽、汜水、新郑、商邱、甯陵、永城、虞城、夏邑、睢、柘城、考城、安阳、汤阴、临漳、林、武安、内黄、汲、新乡、辉、获嘉、淇、延津、浚、封邱、河内、济源、修武、孟温、原武、阳武、洛阳、偃师、巩、孟津、宜阳、登封、永甯、新安、南阳、唐、泌阳、镇平、桐柏、邓、内乡、淅川、裕、舞阳、叶、确山、临颍、襄城、长葛、灵宝、光山、固始、息、商水、七十九厅州县被水被旱被潦村庄新旧粮赋有差。现月　　

○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、太湖、华亭、靖江、江都、甘泉、泰、泰兴、三十二厅州县。暨苏州、太仓、镇江、金山、四卫被灾歉收民屯田亩新旧粮赋杂课有差。　　

○庚戌山东巡抚张曜奏参庸劣不职各员。得旨、杨思赞、著以县丞降补。孔继鍸、著勒令休致。刘蓬居、著即行革职。　　

○赏浩齐特多罗额尔德呢郡王喇特那巴咱尔黄缰。翁牛特多罗达尔汗岱清贝勒德木楚克苏咙。茂明安多罗贝勒额外侍郎格楚克。喀尔喀多罗贝勒刚当党准车楞紫缰。命乌珠穆沁和硕车臣亲王阿勒坦呼。喀尔喀固山贝子旺楚克察克达尔、在御前行走。明发　　

○蠲缓陕西咸甯、长安、长武、永寿、华、临潼、兴平、鄠、高陵九州县被水被雹地亩钱粮。现月辛亥。祫祭太庙。上亲诣行礼。内注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○遣官祭太岁之神。照录　　

○朝鲜国正使判中枢府事赵秉世、副使礼曹判书金完秀、书状官兼掌令闵哲勋等三人。于午门外瞻觐。内注　　

○壬子。上御保和殿。赐蒙古王、贝勒、贝子、公、额驸、台吉、暨文武大臣、及朝鲜正副使、并土观呼图克图喇嘛等燕。　　

○申刻。诣储秀宫慈禧端佑康颐昭豫庄诚皇太后前行礼。纂修

官何作猷恭纂　　

帮总纂官王荣商恭辑监修总裁世恭阅六月初七日正总裁那月日专司藳本陆恭覆阅癸丑六月二十七日

　　

徐月日　　
</div>
    <div class="pagination">
<a href="清实录光绪朝实录_page462.html">上一页</a><span>...</span><a href="清实录光绪朝实录_page458.html">458</a><a href="清实录光绪朝实录_page459.html">459</a><a href="清实录光绪朝实录_page460.html">460</a><a href="清实录光绪朝实录_page461.html">461</a><a href="清实录光绪朝实录_page462.html">462</a><span class="current-page">463</span><a href="清实录光绪朝实录_page464.html">464</a><a href="清实录光绪朝实录_page465.html">465</a><a href="清实录光绪朝实录_page466.html">466</a><a href="清实录光绪朝实录_page467.html">467</a><a href="清实录光绪朝实录_page468.html">468</a><span>...</span><a href="清实录光绪朝实录_page464.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
