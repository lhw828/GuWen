<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1305 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1305 页/共 1316 页</h1>
    <div class="content">○以贪黩婪索。革四川越巂营参将郝锦富职。摺包　　

○辛酉。谕军机大臣等、电寄赵尔巽、赵尔巽到任已久。西藏事务紧要。赵尔丰著迅即启程赴藏。勿得藉端延宕。致误事机。电寄　　

○又谕、电寄陈夔龙、吕用宾现已到鄂。著陈夔龙饬令迅即来京。闻铁路被水冲阻。并由该督转饬铁路局设法运送。电

寄

　　

○以恃符藐法。革广东乳源县在籍花翎副将陈志美职。并讯办。摺包　　

○以擅离职守。革福建磐石营守备黄金鉴职。摺包　　

○壬戌。准候补三品京堂陆元鼎开去协理开办资政院差使。回籍就医。现月　　

○调江甯布政使继昌为甘肃布政使。以开复前陕西布政使樊增祥为江甯布政使。现月　　

○癸亥。文宗显皇帝诞辰。遣官祭奉先殿。早事　　

○谕军机大臣等、电寄杨士骧、电悉。著该署督即饬张彭年来京。由内务府大臣请旨候传。电寄　　

○改黑龙江依兰府属赵胡窝堡分防经历、为巴彦州州判。并改铸钤记。从东三省总督徐世昌等请也。摺包　　

○以沪甯铁路工竣赏总工程司洋员格林森宝星。摺包　　

○以贪横乖谬革黑龙江布特哈东路总管福龄职。并讯办。

摺包

　　

○甲子。谕军机大臣等、有人奏倢■＜曰融＞■＜石木＞原任乌里雅苏台将军连顺等、朋比用事。玩视地方。请饬查办一摺。著＜辶黎＞方■土岫按照所倢■＜曰融＞■＜石木＞各节。秉公确查。据实具奏。毋稍徇隐。原摺著钞给阅看。现月　　

○广西巡抚张鸣岐奏、旅美职商叶恩等、兴办实业。并请派员同往南北美洲周历各埠联络商情。报闻。　　

○又奏。筹办广西矿务。恳免徵收出井出口两税五年。以裨实业。如所请行。　　

○以慨捐钜款兴学。予山东安邱县监生刘沣、以知县分省补用。　　

○准广东陆路提督秦炳直、收受法国所赠宝星。　　

○乙丑。验看游学毕业贡士程宗伊。得旨、著给予进士出身。现月　　

○命贝勒载涛之第二子名溥佳。现月　　

○丙寅。以蒙混取巧。革湖南候补道唐真诠职。摺包　　

○予因公殒命。湖南镇筸镇标右营游击刘邦汉优恤。摺包　　

○以任满回国。赏义国驻京使臣巴乐礼、署使臣博尔济斯宝星。摺包　　

○戊辰。谕军机大臣等、电寄端方等、电悉。销豫淮盐。此次江南所请加价二文。著准其缓加。电寄　　

○都察院代奏、前刑部主事邵椿年等呈、请将国民捐利息。拨作学费。以广造就。得旨、国民捐原为清偿外债。嗣经降旨发还。讵可移作他用。以致失信于民。该主事等所呈。殊属不知大体。原呈掷还。摺包现月　　

○御史赵炳麟奏、查验保荐人才。请停止丁忧人员报到。以扶人伦而明礼教。得旨、著查验大臣、会同吏部查明丁忧人员。暂行停止查验。俟服阕后再行补报。摺包现月　　

○安徽巡抚冯煦奏、英山县匪徒滋事。劫狱焚署。并毁县属之杨柳湾教堂。经派弁勇团练。登时扑灭。请将疏防之署石振埏把总孙景昌、典史朱启泉革职。以示惩儆。得旨、著督饬印委各员。将教案妥速议结。并将逸匪缉获惩办。余著照所请办理。摺包　　

○以浙江剿匪出力。赏补用副将曹世华总兵衔。复已革广东补用副将沈棋山原官。摺包　　

○以慨捐钜款。助充学费。予前两广总督周馥之高祖父母庶高祖母正一品封典。　　

○以照料武备学生出力。赏日本国陆军中将福岛安正宝星。庚午。验看进士馆游学、及外班毕业学员。得旨、所有考列最优等之翰林院庶吉士黎湛枝、著授职编修。并记名遇缺题奏。考列优等之翰林院庶吉士颜楷、陈国华、李湛田、岑光樾、曹典初、均著授职编修。并赏给侍讲衔。舒伟俊、竺鹿＜虘阝＞吝祥、均著授职检讨。并赏给侍讲衔。考列中等之翰林院庶吉士朱点衣、孙智敏、张国溶、郭寿清、许业笏、均著授职编修。李德鉴、著授职检讨。考列最优等之度支部主事刘远驹、礼部主事沈秉乾、法部主事熊坤、礼部主事张则川、原刑部主事龚福焘、礼部主事陈蜚声、均著准其留部。以原官遇缺即补。考列优等之吏部主事陈熙朝、法部主事张恩寿、吏部主事沈泽生、法部主事彭运斌、吏部主事随勤礼、法部主事范振绪、原工部主事甘鹏云、法部主事郑言、均著准其留部。以原官尽先补用。考列中等之度支部主事李言蔼、原工部主事欧阳绍祁、度支部主事段国垣、吏部主事李景纲、原工部主事方贞、原刑部主事狄楼海、礼部主事赛沙敦、法部主事季龙图、度支部主事张诒、吏部主事陈畬、法部主事张履谦、吏部主事陈度、陈世昌、度支部主事王悲潣、李泽兰、法部主事张介孚、何毓璋、礼部主事胡家钰、均著准其留部。考列优等之内阁中书杨允升、著以原官留原衙门本班尽先补用。考列中等之法部主事陈赓虞、吏部主事钟刚中、法部主事叶大华、礼部主事史之选、均著以知县照散馆班次即选。考列最优等之同进士陈正猷、著改为翰林院庶吉士。考列优等之进士程宗伊、田树梫、均著以主事分部补用。考列中等之进士归部铨选知县万宝成、著以知县分省即用。现月　　

○辛未。谕内阁、锡良电奏、已故总兵战功卓著。请旨优恤等语。记名提督云南开化镇总兵白金柱、忠勇性成。胆略兼备。从前剿平滇边游土各匪。晶■宜著战功。此次云南河口等处。匪党句结肇衅。经锡良派为前敌总统。该总兵奋不顾身。指挥督率。悉中机宜。迅奏肤功。曾膺懋赏。旋因调回东路。布置边防。启程后感受暑瘴。触发旧病。仍复沿途察看古林箐等处防务。劳瘁不辞。方资保障。兹闻溘逝。轸惜殊深。白金柱、著照提督军营立功后积。劳病故例。从优议恤。加恩予谥。并将战功事迹。宣付国史馆立传。准在立功地方建立专祠。以彰劳勚。子二品荫生白耀龙著以员外郎分部补用。贵州补用知县白耀贤、著以直隶州知州分省即补。寻予谥忠果。现

月

　　

○谕军机大臣等、御史石长信奏、禁烟办法。须图肬■闲易。栽种贩卖。均宜画地严禁。克期递减一摺。该御史所陈。不为无见。著各直省督抚体察情形。认真筹办。原摺著钞给禁烟大臣、民政部、度支部、暨各直省督抚阅看。现月　　

○以记名总兵李德泳为云南开化镇总兵官。现月　　

○以侵饷潜逃。革江苏试用知县樊肇元职。并拏办。摺包　　

○壬申。两江总督端方奏、华侨学生。程度参差。改办暨南学堂。分为中学一班、高等小学两班。如所请行。摺包　　

○以独捐钜款。裨益赈需。予广东试用道周昆滟鸟、以四品京堂候补。并赏头品顶戴。摺包　　

○以办理交涉和平。赏德国驻江甯领事盖萨特、商人窦伯师宝星。摺包　　

○癸酉。贵州巡抚庞鸿书奏、开办农林学堂。附设农业公司。分别建筑开垦。下部知之。摺包　　

○以约束勇丁不严。革广西候补知州李叔昌职。摺包　　

○甲戌。谕内阁、陈启泰奏、＜目辟＞＜訁冉＞米＜度攵＞＜夗贝＞汉铁路。宜定统一办法。恳遴派廉明大员。督办路务一摺。＜目辟＞＜訁冉＞米＜度攵＞＜夗贝＞汉干路。关系南北交通。最为重要。前经张之洞收回自办。极费经营。乃数年来。官绅商董。意见参差。迄无成效。长此因循。必至坐失大利。贻误路政。自应肬■闲派大员。统一事权。方可早日观成。著派军机大臣大学士张之洞、兼充督办＜目辟＞＜訁冉＞米＜度攵＞＜夗贝＞汉铁路大臣。会商邮传部、及三省督抚。督饬在事官绅商董。认真筹办。所有路务大端。由该大臣通筹三省全局。体察情形。随时主持裁定。务令各泯意见。联络一气。以免旷日虚糜。致妨交通要政。现月　　

○谕军机大臣等、电寄冯汝骙。电悉。所请借运芦盐。免完厘税各节。著照所请。电寄　　

○以劝禁烟地改种著有成效。予河南候补道前署禹州知州蒋楙熙、俟得道员后加二品衔。州判王维垣、以知县在任候补。摺包　　

○以办理交涉。力顾邦交。赏俄国驻伊＜覀之＞■牛领事斐多罗福、电局官库洛特肯、商约游生春、马进才宝星。摺

包

　　

</div>
    <div class="pagination">
<a href="清实录光绪朝实录_page1304.html">上一页</a><span>...</span><a href="清实录光绪朝实录_page1300.html">1300</a><a href="清实录光绪朝实录_page1301.html">1301</a><a href="清实录光绪朝实录_page1302.html">1302</a><a href="清实录光绪朝实录_page1303.html">1303</a><a href="清实录光绪朝实录_page1304.html">1304</a><span class="current-page">1305</span><a href="清实录光绪朝实录_page1306.html">1306</a><a href="清实录光绪朝实录_page1307.html">1307</a><a href="清实录光绪朝实录_page1308.html">1308</a><a href="清实录光绪朝实录_page1309.html">1309</a><a href="清实录光绪朝实录_page1310.html">1310</a><span>...</span><a href="清实录光绪朝实录_page1306.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
