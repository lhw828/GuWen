<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 27 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 27 页/共 148 页
  </h1>
  <div class="content">
   陈恭阅二十二签十月十五日　　

熙月日　　

郭恭阅一签十一月十五日　　

宗室麒月日

大清宣统政纪卷之十三　　

宣统元年。己酉。五月。己酉朔。日有食之。　　

○庚戌。两江总督端方奏、荐举陆军人材两江督练公所总参议记名协都统正参领舒清阿、军咨处副使正参领哈汉章、军学司司长正参领良弓滟＜兪＞滟弓、军制司司长正参领易迺谦、军咨处第一司司长正参领卢静远、江阴要塞工程局总办候选道章亮元、教练处总办奏留两江补用道陈琪、以上多系湖北江南学生。其局干虽有不齐。材智实皆出血■乣。优加擢用。有补时艰。下陆军部知之。　　

○又奏、京师图书馆为中外观瞻所系。惟善本秘籍。至为难得。东南文物荟萃之区。当经购定浙绅姚氏藏书一千零十一种。皖绅徐氏藏书六百四十一种。计共十二万九百余卷。赍送学部验收。书价共银二万两。由财政局筹给。下部知之。　　

○赏署农工商部右丞左参议祝瀛元、外务部左参议周自齐、候补三四品京堂署农工商部左参议诚璋二等第二宝星。直隶候补道冯国勋二等第三宝星。　　

○赏出使比国大臣杨枢二等第一宝星。　　

○辛亥。孝诚仁皇后忌辰。遣官祭景陵。　　

○引见廷试游学毕业生。得旨、进士黄德章、陈振先、洪镕、程树德均著授为翰林院编修。虞铭新、朱献文、李盛衔、彭世俊均著授为翰林院检讨。王孝絪、张煜全、胡栋朝、顾琅均著改为翰林院庶吉士。顾德邻、章毓兰均著以主事按照所学科目分部补用。举人齐鼎恒、彭敬时、程良楷、陈海超、赵连璧、朱孔文、马德润、陈同纪、吴炳枞、张春涛均著以主事按照所学科目分部补用。杨霆垣、林先民、王治煇、陈承修、周珍、许炳＜辶黎＞方■土、黄汝鉴、邓镕、齐鼎颐、程荫周、曹文渊、汪与准、胡文藻、李鸣谦、黄右昌、陆家鼎、吴宪仁、朱绍濂、郑浩、陈官桃、王家驹、何福麟、徐敬熙、郑联鹏、金庆章、徐世勋、孙成均著以内阁中书补用。陈高第、王恩博、汪澐、苏道衡、司骏、易国霖、陈亮熙、罗兆鸿、李振铎、蒋以魁、卢弓滟＜兪＞滟弓、黎渊、庄泽定、方时翮、区枢、赵宪曾、段树滋、徐鼎元、樊树勋、卞颂元、郑礼铿、吴洪元、张书诏、杨华、王镇南、黄成霖、吴秉钊、薛大可、安当世、胡国洸、均著以七品小京官按照所学科目分部补用。戚运机、李景圻、王永炅、钱家澄、于锡垚、刘崇佑、潘志■滟喜、均著以知县分省即用。叶于兰著以七品小京官分部补用。孙云奎、郭祖培、于书云均著以知县分省试用。举人分部郎中陈应龙、范鸿泰均著按照所学科目分部。俟奏留后各以本部郎中即用。举人分部员外郎陈家瓒、吴家驹、陈文哲均著按照所学科目分部。俟奏留后各以本部员外郎即用。举人外务部候补主事林志钧著以本部主事即用。举人候选主事姚焕著仍以主事选用。进士大理院候补从五品推事廉隅著以从五品推事归原衙门即用。举人大理院候补正六品推事江庸著以正六品推事归原衙门即用。举人直隶试用道陈绍祖著仍以道员归原省补用。　　

○御史惠铭奏、方今学堂彳滟扁设。而成效难期者。非独教导之不善。亦由考试之不严。平日于各科学。或增减钟点。或颠倒时期。或某科久旷。或难易不匀。及至考试。照例先将讲义呈报所司。每与原讲功课不同。其弊一。考试命题。多由教员。即不免洩漏曲徇之处。其弊二。管理员教员每优给分数。以见好学生。或怀挟顶替。亦曲予宽容。其弊三。视学稽察等官有名无实。并不问内容与表簿是否相符。其弊四。非严定处分。力袪积弊。收效无期。下学部知之。　　

○赏东省铁路俄文学堂俄教习卜郎特三等第一宝星。　　

○壬子。谕内阁、吏部奏、遵议广西巡抚张鸣岐处分。议以降二级调用。不准抵销一摺。张鸣岐著加恩改为降二级留任。　　

○御史刘显曾奏、宿州食盐。上年奉部章每年加价四文。路费二文。民皆遵守。乃盐局委员祝云翔勒令铜圆购盐。改七五折。而各子店复短称二两。民有违言。则虚报抢劫。损失盐斤。请兵弹压。乘查办委员李维源未到之先。串同局委丁镗、王鸿陆、知州李铭楚私押绅商。勒照加价短称办法。匪特紊乱部章。而且几酿大变。请饬查明办理。得旨、交安徽巡抚朱家宝查覆。　　

○考察宪政大臣于式枚奏、查普鲁士分国家行政。自治行政区域。自治行政三级。为市、为乡、为私领地、为第一级。自治基础也。为县、为市县、为第二级。省为第三级。皆自治联合体也。行政府纯乎国家行政。不在三级自治之列。然实自治监督之司。普于欧美中自治最完备。而中央权力亦至坚强。省县本国家行政区域。自治益增进。乃兼为自治联合体。然联合区域愈广。自治权限愈严。盖纳自治于国政范围之中。长官秉中央法令。行上级监督权。以谋行政统一。不得徇一方人之意见。故初级自治。国家不为置吏。任人自为。然国家法令。无论何时何事何地何人。皆有强制之力。国家行政、自治行政。其必受范围于法令。受全权监督于地方政府乡市之长皆由民选。市长由行政府认可。取决于府参事会。意见不合。则请命于内务大臣。乡长由县长认可。取决于县参事会。县长请命于国王。县会亦可建议推荐。国王不得以远籍者任之。省府之长。皆国王亲任。省长与国务大臣同等。府初隶于省。后乃直接中央。举国所同。普国百年前。所谓自治体团结。皆出中级人把持。上抗国家政权。下朘民人生计。晶■宜加改革解散。而民人与国家始得直接。虽加重担荷。而较中级武断之日悬殊。如国道水道河堤耕地强制改良。以及博物美术之馆。聋哑疯痴养育之院。国家救济贫病之所旧皆国政。今悉委之地方。而办事需财。则政府常为地方留筹款之余地。故二十年来。举地税。房租。营业税。财产税悉归地方收用。而地方自治完备。则财政亦愈精密。以豫算由地方起。而收国税亦由地方代办。纤悉不隐也。宽其资力既如此。严其法律又如彼。普人民比英法为服从。以法制独善也。中国民情服从。根于质性。以乐事劝功尊君亲上为本分。以犯上作乱为恶名。不尽由法令束缚。实本于名教自然。臣窃见宪政馆所定城镇乡地方自治章程。条理详明。于范围权限。分析尤严。与普国法令同意。惟近日西学大盛。应采德国主义立法以制之时。诚不可不豫防其渐。普国自治以千八百八十三年七月地方行政法。及八月地方官职权法。为今全国通行画一之法。兹于行政大纲及职任权限。依据两法为主。约具条说。附列各表。期于详明。缮单呈览。下宪政编查馆知之。　　

○又奏、现所定各省咨议局章程权限。与普国地方议会制度不符。查宪政编查馆原奏。所称各国皆设上下议院于国都。即指资政院也。又称其下直接地方议会。即指咨议局也。夫国会为参与立法之地。而地方议会仅其一部。无立法之权。于国家行政。得述意见。不得决可否。于自治行政。得决可否。不得与执行。即国会亦无裁判官吏之权。今细核咨议局章程条文。直以资政院为一国行政最高裁判之司。而咨议局立于一省行政唯一监督之地。又内外联络。国政民事皆入范围。徵之各君主立宪国。无类此者。原奏谓议院代表舆论。又谓民权所在等语。考各国学说。代表国民全体者。一则见非一部分人私意。一则见议员不可徇一部分人私意。论国权者。有君主。国民。国家各主体。未闻有议院主体也。今以民权解舆论。又以议院为民权所在之地。将来对国家则以民权抗政府。对国民又以议院概舆论。所必至矣。原奏谓民权者。言之权。非行之权。而按语乃曰资政院实行解决之权。咨议局与督抚不得异议。何相刺谬也。原奏又谓议院攻击政府。但有言词。普鲁士、日本宪法。载任免之权在君等语。查日本不认议院有弹劾之权。普国弹劾一条。未尝实行。今议院既得攻击。又得裁判地方行政。是原告与法官同一人矣。原奏又谓咨议局为地方自治与中央集权之枢纽等语。夫中央政府总监督全国行政。无论上级下级国政自治。莫不奉行。此总监督权。即地方分治与中央集权之枢纽也。今以咨议局当之耶。将合地方之权归之资政院。则资政院既为中央国会。又为中央政府矣。将移督抚之权归之中央政府耶。则咨议局既为中央政府之分体。而又自合于中央国会。不受政府干涉。以卖中央监督权。直民主联国中一国家之资格矣。章程第三章常驻议员。若云比普国参事会。各种委员会。均有不合。第六章职任权限。第二十一条中论议决权。尤无限制。第四十六条咨议局议决之案。督抚不得驳。一驳则受资政院裁判。而资政院皆议局所举之人。是不啻自为裁判矣。总其权限之大者言之。一于财政有监察权。有承诺租税权。一于督抚有弹劾权。有任免权。一于立法有参与权。有审查权。若督抚不为之屈。则必至鬨争。若听其自为。则或多要挟。未有能善其后者也。然而颁行已半年。而中外无异议者何也。近日西风益竞。而西术犹疏。以为必西国所通行耳。臣见普国诸博士阅此章程。莫不骇笑。臣今所陈。非一人之言。皆西国法学家之说。乃辩护西法。非诋訾西法也。得旨、宪政编查馆妥议具奏。　　

○载瀛等奏、禁烟办法。先劝附近街市烟馆改业。一面出示晓谕。使早为戒断。设禁烟公所。将文武官员当堂查验。其确无嗜好者。取具保结。其沾染烟奣＜虘阝＞亦者。分别已断未断。已断者饬取永不吸食保结。未断者宽予假期。限满戒清。由公所调马滟念。奴才等更有请旨。窃以禁烟一事。端在禁种。次则禁卖。凡属旗营地面。烟馆既已肃清。土膏亦应禁卖。当经查明营业铺商存土若干。一律禁卖。勒限将存土运出境外。如有挟带私贩。立拏重惩。庶较禁吸尤有把握。至戒断各员。遵章三个月加结一次。傥戒断复吸。公所委员扶同徇隐。查出立即严倢■＜曰融＞■＜石木＞下所司知之。　　

○又奏、自上年五月设立禁烟公所并禁烟局。以为无力戒断者入局服药。惟是所需员役饭食薪水办公纸张。购买戒烟丹丸药剂。租赁房价等项。俱系设法筹垫。实无另款可筹计每月需银二百六十四两。请饬直督在司库项下暂拨银二千两。用资接济允之。　　

○湖广总督陈夔龙奏、查明湖北各署局未经报部各款。其隶于藩司者。曰清三成裁减役食二成。文职捐廉。科场经费。官役俸工。各属公费。抵补药厘。漕南赢余。督漕公费。其隶于江汉关道者。曰大油池捐。红茶补厘。堡工经费。一五经费。发商生息。其隶于盐法道者。曰杂款公费。淮盐商捐杂款。应城井盐新捐。厘金江工余剩款。善资捐款。其隶于善后局者。曰厘金甲款。新关余存公用。尖油厘金。筹防捐。船捐。汉镇行户商捐。质当练兵杂款捐以上外销各款。或凑拨练兵。或接济学堂。或津贴各署办公。或筹备地方善举。虽未报部有案。要皆实在应用之要需。请饬部一并立案。惟此项外销款目。有已历四五十年之久者。如需逐一造销。实属无从著手。恳准将光绪三十三年以前外销各款。免其分年开报。以省繁牍。下度支部知之。　　

○署江北提督王士珍奏、上年十二月奏添练江北巡防营队。画一饷章。自宣统元年起。改发饷银。并增兵改饷两项。共不敷银一万四千七百余两。除裁减官弁勇丁薪粮银九千四百余两。尚不敷银五千二百余两。兹查江北旧设＜目辟＞行＜匧心＞口＜韦未＞＜夗贝＞队左右两哨。计勇丁二百名。于光绪二十八年经前漕臣陈夔龙奏设。光绪三十一年复经前署提臣刘永庆奏请将此项＜目辟＞行＜匧心＞口＜韦未＞＜夗贝＞队。留补警察之不足。现警察改良。该队仍拥＜目辟＞行＜匧心＞口＜韦未＞＜夗贝＞队之旧名。而不合警察之新章。拟自本年六月起。一律裁撤。计每年节省饷银六千余两。抵补巡防营饷。尚属有赢无绌。归于军需案内核明造报。下部知之。　　

○又奏、江北长河上下七百余里。湖面辽阔。税关厘卡。所在皆有。故请派师船保护弹压。自水师石滟驳船二十只。改作辎重队后。遂无以应付。现辎重船只减除一队。拟将腾出旧船。编作巡防水师一哨。归左路巡防统领兼统。于江北防务实有裨益。其营制饷章。一准巡防步队章程办理。又奏、江北陆军十三协于光绪三十三年三月编练辎重营。经前署提臣荫昌奏明前左两队驻扎陆路。右后两队水路船只。系将清江水师正副营石滟驳船二十只改编。原为一时权宜之计。至去秋赴皖会操。察看水陆转运情形。陆路车驮。用项较广。水路船只。无须两队。现拟将水路辎重右队改归陆路后队。仍用船只。于江北地势转运较宜。已饬十三协绘制辎重船图式。向江南船厂定造两艘。驶浦试用。如合式。再陆续添制。俾足一队。目前仍暂用所改石滟驳船。藉资训练。以免旷废。均下部知之。　　

○以惑血■乣歙钱。不安本分。革湖北试用县丞张星耀职。　　

○予故伊＜覀之＞■牛副都统兼塔尔巴哈台参赞大臣安成优恤。　　

○赏湖北教习日员铸方德藏二等第二宝星。　　

○癸丑。夏至。大祭地于方泽。遣肃亲王善耆恭代行礼。　　

○谕军机大臣等、都察院代奏、翰林院检讨范桂萼等以已故知府淩松林两世循良。一门忠孝。胪陈事实。请宣付史馆立传。专祠列入祀典呈一件。著礼部议奏。　　

○又谕、都察院代奏、湖北举人曹林条陈学务弊窦一摺。下学部知之。　　

○改铸热河赤山■夆直隶州知州、赤山■夆州吏目、大庙巡检印信。从都统廷杰请也。　　

○以江苏布政使瑞澂为江苏巡抚。湖南按察使陆钟琦为江苏布政使。　　

○以三音诺彦部落副盟长扎萨克多罗郡王库鲁固本扎布为乌里雅苏台参赞大臣。　　

○予故兵部尚书徐用仪吏部右侍郎许景澄、太常寺卿袁昶在杭州西湖建立专祠。从浙江巡抚增韫请也。　　

○予击贼捐躯热河千总梁朝栋照阵亡例优恤。　　

○甲寅。以京师雨未沾足。派贝勒载洵诣大高殿恭代祈祷行礼。遣贝勒载涛诣时应宫、贝子溥伦诣昭显庙、镇国公载泽诣宣仁庙、镇国将军载＜目辟＞暒甫嗷＜夗贝＞诣凝和庙拈香。　　

○谕内阁、前以豫备立宪。系奉先朝明谕。朕御极后。复行申谕内外大小臣工。共体此意。翊赞新猷。毋得摭拾浮言。淆乱聪明乃陕甘总督升允前奏请来京面陈事宜。当经电谕尽可由摺电奏陈。原以新政繁钜。不厌详求。内外大臣如有所见。不妨随时条陈。以资采择。兹据该督奏陈立宪利弊。并即恳请开缺。奣＜虘阝＞亦近负气。殊属非是。本应予以严惩。姑念该督久任封圻。尚无大过。著照所请。即行开缺。　　

○又谕、升允奏、甄别属员一摺。甘肃卸署凉州府事正任泾州直隶州知州张元＜走毕＞滟森见理不明。优柔误事。岷州知州童立纲才欠开展。难胜边要河州知州高光斗性情偏执。不洽舆情武威县知县梅树南未信劳民。致滋怨讟。均著开缺另补。署会甯县事议叙通判陈乃训粜粮营私。贩土渔利。署合水县事候补知县杨懋源有文无行。纵丁滥刑。丁忧前署秦安县事试用知县蒋希惠貌似有才。心实贪狡。裁缺补用知县成瑞纵子为非。被控有案。候补知县刘廷璜猥琐贪鄙。不知自爱署东乐县丞试用府经历秦学坚胆妄无耻。不堪造就。试用县丞钟荫收厘舞弊。需索被控。武威县典史张溥霖粗庸无识。办事操切。候补典史汪克承轻率诞妄。不知检束。均著即行革职。平番县知县汤霖迂缓迟钝。难膺民社。惟文理尚优。著以教职归部铨选。靖远县知县傅曾熙玩视赈务。造报迟延。著以府经历县丞降补。又片奏、贪庸不职营员等语。卸署灵武营参将尽先补用游击刘德贵居心贪狡。行同无赖。卸署西乡营都司尽先补用参将吴国镇赋性鄙陋。惟利是图。均著即行革职。　　

○以伊＜覀之＞■牛将军长庚为陕甘总督。未到任前。著甘肃布政使毛庆蕃护理。　　

○以岳常澧道周儒臣为湖南按察使。　　

○乙卯。谕军机大臣等、电寄伊＜覀之＞■牛将军长庚、伊＜覀之＞■牛将军一缺。关系重要。将来应办之事甚多。著长庚将熟悉该处情形堪膺此任之人。详举二三人以备肬■闲用。　　

○又谕、电寄联豫等、据电奏班禅额尔德尼请往迎达赖喇嘛等语。著准其前往。　　

○考察宪政大臣李家驹奏、为考察立宪官制。录缮成书。敬陈管见事。窃凡厘定官制。必依其国之政体为标准。即循乎宪法之本义为编制。日本为君主立宪政体。综七章七十六条。一言以蔽之曰重君主之大权而已。故君主立行政立法司法三机关之上。政府者乃君主行使大权所设机关之一。不以君主为政府之长。所谓君主无责任也。此其本义一也。法律无责问君主之力。乃必有负责任之国务大臣。凡法律政治。皆所独当。责问弹劾。实职其咎。议不及君。此其本义二也准此而编制之。其通义有四。入赞阁务。谓之国务大臣。出领省务。谓之各省大臣。责任有二。一曰宪法之责任。国务大臣负之。一曰行政法之责任。各省大臣负之。政务无论大小。必以有责任之官吏主之。此其通义一也。内阁以国务大臣组织之。凡政务协议既定。各就所主任之事。以命其属。是负责任者必国务大臣。此其通义二也。各部政务主任之人。即负责任之人。主任必归一人。否则互相牵掣推诿。此其通义三也。负责任之大臣。有取销训令指令升降惩戒。处分之制。所谓监督权也。此其通义四也。由是而分配行政事务。曰内务。曰外务。曰军政。曰财政。曰司法。内务范围太广。分为四部。曰内务省。曰文部省。曰农商务省。曰递信省。由是组织内阁。由于国务大臣。国务大臣者。除宫内大臣外。合内阁总理与各省大臣之称。组织例有二。一由总理大臣集合同志。一由君主任命。而各省大臣必须与阁员之列。此组织要义一也。置内阁总理一人。本国家之主旨。以审各部政务轻重缓急而经营之。不受议会束缚。且可操纵议会。此组织要义二也。内阁职权有七。一曰定大政方向。一国行政。有谋通常利益。有谋特别利益。方向定。然后各部行政计画。相须而成。各大臣政见不至龃龉。至于各大臣行政。循良方向。又当自定计画。二曰凡国务必经内阁具案。奏请施行。皆总理副署。三曰凡臣工入对。必经内阁。阁员中惟总理得随时入对。不使人任意奏对。致紊政策。四曰凡臣工入奏。必经内阁。其不经内阁者有四。一枢密院上奏。二议院弹劾政府。三会计检查院上奏。四陆海军统帅事务。五曰外交事件必取决阁议。不独和战订约非常之举。凡国际无不取决。六曰统一各部事务。其要有五。一各部重要官吏之进退。一各部经费。一各部权限。一各部命令处分。一内阁得发训令于各部。七曰特别职权。日本除责任大臣外。如枢密院、元帅府、军事参议院、陆军参谋本部、海军军令部、以不负责任。不得为国务大臣。至于会计检查院、行政裁判所不属政府范围。以上属于中央官制者也。至于地方官制有二。一曰中央集权。由中央政府颁发法律命令。豫算地方经费。委地方官行之。一曰地方分权。除军事。外交邮政铁道。电信。货币等归中央外。余由地方政府议会行之。中国行省名义。本系中书。督抚受事。仰承朝命。地方分权之制。不适于用也。中国分省而治。如复秦汉初制。郡县直达京师。则全国千百余州县。分区行政散涣无纪。且地方事务。悉待部臣经营。势有不及。中央集权之制。不适于用也。谨按逐年筹备事宜清单。已分全国豫算决算与各省豫算决算为两事。又按咨议局章程职任权限章。咨议局有议决本省豫算决算之权。又有议决本省单行章程规则增删修改之权。夫豫算与法规。皆地方与中央关系最要之端。即为直省官制准的。综其要义有三。一曰帝国行政与各省行政之关系。二曰帝国法律命令与各省法律命令之关系。三曰帝国豫算与各省豫算之关系。直省官制分四种。一曰省务大臣及其官属。二曰中央政府特设官吏。三曰地方官吏。四曰参事院。凡立宪政体。宜多设合议机关。此直省官制之大要也。或谓直省与中央行政相关。应令督抚与于国务大臣之列。然事务已分。内阁与各部职任权限不涉于督抚。且阁议随时举行。督抚远难豫议。惟是直省与中央。此省与彼省。不可无联合之机关。以谋统一耳。或疑责任内阁。朝命必待副署而行。章奏悉经内阁而进。保无窃弄威福。不知君主立宪。国务大臣上对君主负其责。下对议会当其冲。且奏事则君主自由准驳之。失政则君主自由罢免之。大事仍归乾断。军谋兵柄悉属统帅。至于敕尾署衔。阁台所职。封驳诏书。掌于门下。斯又辅弓滟＜兪＞滟弓之古谊。抑亦宪政之精神矣。或又疑总理只一人。不无竭蹶。不知内阁以各部大臣组织。同心敌体。总理第为领袖。独是政府与议会。恒为国家进行主动之枢机。假使人才集政府。而议会人才不足以副之。将以行政权干涉立法权。假使人才萃议会。而政府人才不足以副之。将以立法权干涉行政权。则尤以训练人才。同时并进为要义矣。惟厘定官制。尚复需时。从政无所历练。偏重之弊。窃恐寖成议院政治之局。此可虑者一也。咨议局职任权限章第一款。议决本省兴革事。第二款至第五款监察财政事。六七两款参与立法事。官制不定。则责任政府无由成立。而各省事件纷纷议决。何以处之。内外权限未分。督抚且不知某事谁属。此可虑者二也。官制不定。则国家与地方财政岁入项下。何者为国税。为地方税。岁出费下。何者属中央。属地方。所谓豫算决算。何从议决。此可虑者三也。咨议局为各省立法机关。官制不定。则法令亦不能定。督抚无所据以提出议案。议员将何据以议决。此可虑者四也。计惟有将内外官制速行厘定。提前试办。但日本行新制之初。发布整饬纲领五条。各部省据以裁汰敺■儿员。并省局署。一时官吏失职者过半。我国将来亦必不免耳。下宪政编查馆知之。　　

○以伊＜覀之＞■牛副都统广福署伊＜覀之＞■牛将军。　　

○丙辰。谕军机大臣等、电寄瑞澂电奏悉。江苏地方紧要。著迅即到任。毋庸来京陛见。　　

○御史胡思敬奏、今日天下之大患。不在法制之不善。而在内外无一可恃之人。忧国者或曰兵弱。或曰财匮。然即取欧美已富之国。汉唐已强之兵。付之此辈二三猥琐浊乱之臣。能保不败乎。以臣所闻。两江总督端方本一狎邪小人。初至两江。号为债帅。不一年而收蓄骨董碑帖字画珠宝。值数十万金。江南人恨入骨髓。而彼则交欢朝贵。贿通报馆。招致游士。所以取宠固位者极工。计其侵吞赈款之罪一。公行贿赂之罪五。营私之罪二。纵匪殃民之罪三。抗谕旨之罪一。滥用匪人之罪五。欺蒙之罪二。枉法之罪一。冒案滥保之罪一。挟娼淫宴之罪一。凡十罪二十二款。若在乾嘉以前。坐其一节。便合尸诸市朝。自光绪以来。政尚宽大。上下师师。习为车滟耎熟。言路弹章。必阴伺夫朝廷已厌之人而后发。疆臣覆奏。必密揣政府私授之意而后陈。无论如何狼藉败露。弃此一官。了无余惧。水懦易玩。伤人实多。此次端方情节较重。拟请即特派查办大臣。并调取各部案卷。以备质对。得旨、交两广总督张人骏查覆。　　

○以积劳病故。予记名提督广东总兵刁经明优恤。　　

○丁巳。谕内阁、刑州左翼副都统隆斌著即开缺。　　

○戊午。谕军机大臣等、电寄联豫等、联豫。温宗尧奏请添设参赞一员。驻扎后藏。已经照准。惟必须才堪胜任。方可肬■闲任。联豫等如知有人地相宜。妥当可靠之人。速举一二员。以备肬■闲补。傥藏中一时不得其人。即会商赵尔巽于川省人员内公同荐举。　　

○京察一等引见钤出人员。召见完竣。得旨、连兆、松茂、文增、崇山、宗室长绍、左霈、万本端、张启藩、谢崇基、袁励准、杨兆麟、荣元、常泰、文＜走毕＞滟全、宗室恒廉、吴锜、豫敬、弓滟＜兪＞滟弓良、张官劭、李廷扬、宗室文瀛、曲江宴、舒鸿贻、陆增炜、熙栋、全兴、乔保衡、连印、来存、全顺、奎隆、李毓芬、董玉卿、徐敬立、柏年、端绪、聂宝琛、李德炳、麟祜、杨熊祥、庆隆、凤来、达春、光裕、觉罗耆昌、连培型、宗彝、寿昌、张其镃、熙桢、长润、赵从蕃、龙建章、宗室庚耆、陈应涛、绪良、舒志、特苏慎、茹泰、崇兴、宗室溥琦、赵炳麟、徐定超、联惠、博齐图、谷如墉均著交军机处记名以道府用。余均毋庸记名。　　

○邮传部奏、京汉铁路近已收回管理。外人方以接管之善否。观我程度之高低。则整顿扩充改良各办法宜亟也。查路蝱滟戋甚长。用人甚多。洋员薪工尤钜。洋总工程司一员。岁薪六万佛郎。另驻比洋员十三人。经理拨款购料等事。又各段核算文案管料洋员数十人。接管以来。业将总工程司及驻比十三人裁撤。工程事务改归养路处兼办。向设行车养路厂务三处。分派华员总管。其在欧洲拨款购料。改托银行。全路大段。亦并三为二。计又遣散洋员三十名。裁去员役一百余名。岁省约银十万圆。其路工材料。从前分段收发。不无弊混。现统归京局综核。计五阅月共进款五百一十万余圆。较上年此数月。约多七十余万。此就已办者而言。至于应亟办者数事。一曰添购车辆。二曰建筑旅馆。三曰修缮轨道。四曰增设站所。五曰筹办转运。臣等自应督饬员司。切实施行。又奏中国铁路。以京奉为最先。进款亦为最钜。现经随时整顿。一严核工程。一严核购料。一归并职掌。裁汰员司。一整顿唐山机厂。一严定客票货票规则。一清理货厂。一整饬车务用人。至已办到者数事。一添开车辆。一酌减运价。一招商租地。一添修岔道。一联络轨道。分摊票费。一代各路制造车辆桥梁。一转售各项车辆料件。此皆关燥业必须整顿者。现据路局徵信册。上年进款较前届约多一百万圆。而用款反较前届少七万余圆。实属具有成效。均报闻。
  </div>
  <div class="pagination">
   <a href="清实录宣统朝政纪_page26.html">
    上一页
   </a>
   <span>
    ...
   </span>
   <a href="清实录宣统朝政纪_page22.html">
    22
   </a>
   <a href="清实录宣统朝政纪_page23.html">
    23
   </a>
   <a href="清实录宣统朝政纪_page24.html">
    24
   </a>
   <a href="清实录宣统朝政纪_page25.html">
    25
   </a>
   <a href="清实录宣统朝政纪_page26.html">
    26
   </a>
   <span class="current-page">
    27
   </span>
   <a href="清实录宣统朝政纪_page28.html">
    28
   </a>
   <a href="清实录宣统朝政纪_page29.html">
    29
   </a>
   <a href="清实录宣统朝政纪_page30.html">
    30
   </a>
   <a href="清实录宣统朝政纪_page31.html">
    31
   </a>
   <a href="清实录宣统朝政纪_page32.html">
    32
   </a>
   <span>
    ...
   </span>
   <a href="清实录宣统朝政纪_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
