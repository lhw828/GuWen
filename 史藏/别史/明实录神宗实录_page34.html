<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 34 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 34 页/共 367 页</h1>
    <div class="content">　　○以辽东车营游击赵应昌为宁远左参将
　　○改户部右侍郎孙应鳌为礼部右侍郎管国子监祭酒事
明神宗显皇帝实录卷之四十一
明神宗显皇帝实录卷之四十二
　　万历三年九月丙申朔
　　上御皇极殿受礼部进  郊  庙等祀日册
　　○贵州右参政吴椿为广西按察使
　　○丁酉  上御经筵
　　○刑科都给事中严用和为大业方隆恳  圣明益懋时几以保久安长治  上答以儆戒忧勤未尝一时自懈尔大小臣工亦宜精勤职业共保无虞
　　○宴朵颜等卫朝贺夷目阿里麻等以彰武伯杨炳待宴
　　○以辽东都司佥书李汝谦充辽东广宁正安堡车营游击
　　○以宣府龙门所守备王弼充山西老营堡游击○南京给事中杨节等查盘内水运库失银一千一百二十七两审系前掌奉御靳成所盗今已谋差赴京杨节等上其事得旨靳成等著南京刑部提问
　　○戊戌  上视朝
　　○原任兵部右侍郎升南京都察院右都御史吴百朋以病辞不允  山东抚按会奏郯城费县二县知县员缺宜以东平州同知杨果判官赵蛟各摄管印务但以其出身都吏较士宜别委部覆得旨朝廷设官本以为民杨果赵蛟既才堪治民便可升做两县知县何必以资格拘之今后各冲疲地方正官著抚按官选才保举照这例行
　　○以云南副使陈洙为贵州右参政
　　○吏部右侍郎何维柏条上饬励群工慎修八事一专责成以核实政凡论量百官必先专责内外长吏以考核属官为首政以当否多寡为殿最各官考语下长吏姓名以备稽考连坐一广辟荐以弘大公凡在京在外各衙门长吏详核各属上考中考下考职掌事迹遇有重大员缺即于上考内叙用其循资迁补于称职内叙用一慎升擢以怀永图自开纳途广渔猎弊滋宜酌议加之遥授益以添注畀以内外散秩遥授者照阶优免添注者考满无过亦得貤恩一议调谪以励进修凡降谪官员只论事务烦简不得通谪偏远以遐方为惠奸之所一严追治以警贪酷凡守令赃私显著者将所犯赃私追并押发各边自行输纳完日回籍为民而官吏因受人才及法外用刑增减人重罪至罪死者坐以死罪庶诛求息而刑罚可平一均要职以通湮塞凡条陈地方军民利害科道是也采访文武贤否人才吏兵二曹是也今铨选科道吏兵曹属每省多者三四人少可一二人吏部酌议添设主事二三员以充各省一人之数庶备员弘遍而稽仿易周一重王官以责职守宜遵嘉靖八年大学士杨一清题将王府长史等官考满俱许序迁庶进取之途开而辅相之权重矣一集众思以一政体凡重大机务可宜民经久者逐一条为问目责令各衙门长佐庶属传考宪典虚心拟议择可行者曩进辅臣辅臣择其可者下各衙门长佐互订集议具报施行在外抚按藩杲郡邑诸臣照款集停妥具报部院部院□确揭进辅臣参酌至当著为申令俾永遵守部覆如议惟均要职重王官集众思三款宜依旧制从之
　　○先是应安宁太苏松等府州县各有弓兵民壮前年查扣工食济边至是应安以江防增兵苏松以海防增兵操江及抚按各具＜锍-釒＞请留民壮银饷部覆此银出均徭无存留之理但江防缺饷姑准于民壮银内动支九千三百六十两苏松近报灾伤将民壮银内动支一万二千六百一十二两余尽数角□羊部得旨卿等说的是但今江海防守紧急这扣角□羊民壮银两自万历四年为始姑准照数扣留三年接济军饷其以前拖欠及以后年分俱照旧依限徵角□羊不许曲狥势豪请托致亏国计
　　○革国子监学录郑浚为民苏州府同知刘介龄降俸一级以浚假借勘合介龄挂号也
　　○己亥  上御文华殿讲读
　　○时苏松常镇水灾异常抚按具＜锍-釒＞要将太仓华亭上海常熟嘉定丹徒丹阳七州县将漕粮改折并减免应徵钱粮改折三分从之
　　○优恤辽东被水淹没人家及修理台墙军夫并辽左二十五卫屯粮照例折解
　　○万历四年大统历成十月朔日奏进
　　○礼部奏伪造印信吏倪策系升任郎中倪象坤收役得旨王象坤姑以迁官事发免究今后你每务要严督司属除革奸弊以称朕励精图治之意毋得曲狥私情致坏法纪
　　○准成造象牙雕刻圣济殿御药房关防传取太医院药材
　　○以湖广都司军政佥书刘大勋为四川行都司掌印管事  给镇守云南黔国公沐冒祚敕谕仍行该省司府等官一应事体俱照旧规毋得再行紊乱
　　○巡抚云南都御史王凝奏广南府土舍侬文举差兵头季成俸等将贼首擒献正罪余党尚蓄疑心乞开一面之网恕胁从之罪章下兵部
　　○南京工部尚书刘应节等上＜锍-釒＞言海运之难以放洋之险覆溺之虑耳今欲去此二患惟缪州以北杨家圈以南计地约一百六十里其应挑浚者不过百里非有高山长坂之隔也宜因山东班军一枝屯驻缪州者合附近该营起军数千度地分工量工命日以实心任事大臣一员董之可成不世之功部覆原议闻见既真筹画又熟若以他臣督之恐议非己出别生异见宜专敕一道付本官专诣胶州相度经营并未尽事宜悉听便宜行事得旨这缪莱河议节经行勘俱为浮议所阻刘应节等既的有所见不必覆见就著徐栻改工部右侍郎兼都察院右佥都御史会同山东抚按官将开浚事宜一一计处停当具奏来行朝廷屡议开河止为通漕与治河事务不相干涉再有造言阻挠的拏来重处
　　○庚子以山西副使胡维新调云南副使提调学政
　　○予原任兵部尚书霍冀炤例祭葬
　　○辛丑刑科都给事中严用和劾刑部尚书王之诰奉毋归家已久赴阙互任无期宜准其致仕养亲之诰亦求终养许之
　　○兵部覆两广提督广东巡按福建巡按会题南＜氵粤＞设镇事宜在广则裁东路参将而以柘林水寨船四十五只属之在闽以铜山游船四十只属之共兵三千五百一名更条为供亿事权信地应援月粮屯田官兵数议上之奉旨南＜氵粤＞据漳泉要害依拟设官建镇以便防守但创建之初事须审虑其中应议事宜著两广总督福建巡抚一一计处停当务令经久可行副总兵推练习海上事务有勇的去做
　　○壬寅  上御文华殿讲读
　　○以浙江副使许守谦调山西副使清军驿传兼理盐法
　　○抚治郧阳都御史王世贞具＜锍-釒＞申明屯政要通行陕西之□汉河南之南阳一体清查其三省屯田守巡该道有所建明通取抚治及抚按清军举劾部覆如议从之
　　○准浙江海盐县改折本色钱粮其存留钱粮与平湖海宁定海照例分别蠲免浙东鄞县山阴等县听抚按衙门从宜拨派以海潮灾故
　　○提督操江都御史何宽奏京城内外原设三大营以习陆战又设新江口营挑选官军一万五千人驾船三百只以习水战今江营兵仅五千二百占役过半战船仅四十只比原额甚远乞行南京兵部会同将本营额数中有丁者行卫取补改差者勒归
　　○营为事者收复老弱者选补逃故者清勾若一时难以复旧请量分三营之军以益江操使习水战部覆除有丁取补听其径行外三营之军应否量分江营宜移咨南京兵部同操江会议停当具奏以凭议覆得旨是
　　○兵部奏复巡抚应天府都御史宋仪望会同巡按御史邵陛条议防倭善后事宜一增设游兵以定邀击一定船＜舟宗＞以便调遣一联陆兵以防流突一核军储以时支给一定举劾以示劝惩一广资格以需将材一联浙直以定合剿一严乡甲以固人心俱依拟行
　　○内承运库太监崔敏等奏急缺叚疋工部议覆行应天等处抚按官动支无碍官银令有司织造九万七千九百有奇南京湖广等道御史陈堂等上＜锍-釒＞曰昔人有言天地生财止有此数不在官则在民未有无碍官银之说无碍之说起于贪墨之吏摉括公帑以充之摉括必加渔猎渔猎必加科派科派必加棰楚此岂  陛下所乐闻兹者每疋估价银一十二两零应天一府计一十二万两则各处该银一百二十三万矣臣谓科派无辜之百姓不如取足逋负之顽民查浙江苏州等处拖欠应进京库金花银共计一百六十余万又查各抚按赃罚银两有二三年全不解部者除二分备赈四分济边四分系工部额数此固户部数所本无又系工部所自出者也至金花银两以上用之岁银供上用之叚疋不必解部通融织造可无议及加派矣奉旨这叚疋以备供用赏赐必不可缺的著照前旨陆续解运本内说纻丝罗每疋该价银十二两其实解进的都粗糙不堪不值原价三分之一且不分轻重一例重估中必有冒破情弊工部看了来说
　　○癸卯以巡抚广西地方兵部右侍郎兼都察院右佥都御史郭应聘为户部右侍郎
　　○夺云南临元道右参政张谐佥事萧九成俸三个月澂江府知府徐可久著巡按御史提问以罪囚脱狱故
　　○甲辰  上视朝
　　○以原任广西副使周大器补浙江副使备兵温处
　　○以江北运粮把总韦国祯升湖广都司军政佥书
　　○兵部覆抚治郧阳都御史王国祯条陈地方职守事宜一谓千百户所镇抚推升即是守备越于指挥之上不无速化之嫌宜与指挥体统行事劄付量委军政再荐方以各卫掌印佥书管屯巡捕坐名＜锍-釒＞叙署指挥佥书俟其成绩举荐擢用一施州卫军民指挥使司所属俱父故子继不赴部承袭宜令土司应袭自文书到日限一年以里告卫请详保送赴部承袭领文回司方许冠带掌印管事从之
　　○旧制中都山东河南官军以春秋二班上操脱逃者初犯二犯捆打三犯则调别卫正嘉以后拨以修工军苦应役往往不依期至或径不至乃议迟一月者罚工十日银四钱不到者追月粮三两六钱解部募用其后更加以额外之征军益逃脱中都尤甚自嘉靖四十三年起积欠工银至五十万余加以连年灾伤无可追还凤阳巡抚张翀巡按舒鳌乃会奏额外工价乞尽数蠲除以后应轮班军每班五十人立一队长五人立一伍长皆以身家殷实者充补如有逃脱与领班官一体究罪各军三犯者不必罚工往调边卫示惩奉旨如议行
　　○蓟州三屯营地震如雷
　　○丙午  上御文华殿讲读
　　○以广东惠潮参将白翰纪充潮漳副总兵○丁未  上御经筵
　　○先时广西忠州原隶思明府因历年讐杀议改直隶布政司土官黄贤相遂恣肆作孽为害地方提督两广殷正茂具奏忠州宜就近政属南宁府庶便制驭部覆如议行
　　○赏给朵颜等卫夷人阿里麻等其在卫都督官长昂等二员加赐彩叚绢疋仍给敕书二道
　　○戊申加辽东总兵李成梁升职一级巡抚张学颜赏银二十两各将领赏赉有差以招过降夷并回乡人口也
　　○以广东路参将吴京督理广州海防南头参将
　　○初代恭王廷埼有三庶子长鼐铉自为当立后生世子鼐铉听奸人为咒咀魇法世子果暴死弟鼐匀亦贪淫不法欲发兄罪而夺之王贿乔继文奏之法司据实以闻奉旨鼐铉听奸人肆为凶恶背违祖训着革去冠服戴平头巾戴罪管事每年姑给禄米三分之一五年之后果能悔过自新著抚按官奏请定夺若稔恶不悛并前罪一并处治鼐匀革去禄米一半其助恶奸徒发成烟瘴遇赦不宥
　　○庚戌以山东登州府莱阳县县丞朱希诏为□河县知县从部覆巡抚持荐其廉正耿介不避权势也
　　○辛亥  上视朝
　　○壬子  上御文华殿讲读
　　○免徵保定河间所属安州等六州县本年存留银以地亩水淹也
　　○癸丑
　　上御文华殿讲读
　　○以少保兼太子太保兵部尚书王崇古改刑部尚书
　　○以应天府府尹吴文华巡抚广西都察院右副都御史
　　○减免长沙荆州等府被灾地方钱粮有差仍将徵积谷赈济
　　○工部覆御史陈堂奏称纻丝纱罗等件每疋以十二两为度语大略耳若论实价则多者七八两少者仅三四两仍言拖欠金花系户部职掌难以议留惟抚按衙门应解本部四分赃罚堪以动支如或不敷暂于应天府事收贮南京芦课银两内借一万两凑用不许额外加派奉旨还会同户部议处来说
　　○乙卯  上御文华殿讲读
　　○兵部尚书少保兼太子太保王崇古以老病求去位不允
　　○丙辰  上御文华殿讲读  以南京工部尚书刘应节改兵部尚书协理戎政
　　○礼科都给事中朱南雍劾礼部尚书万士和衰懦宜令去位＜锍-釒＞下吏部
　　○丁巳上御经筵
　　○以四川按察司副使董汝汉调陕西按察司副使
　　○石塘岭副总兵陈勋面见  上嫌其致词声不响亮著革任回卫
　　○戊午  上视朝
　　○京师地震礼部请百官素服三日视事○礼部尚书万士和求乞致仕准驰驿去
　　○户部覆大同巡抚都御史郑雒咨称修工军士劳苦陈粮耗折要将积陈粮料通候冬春借放主客兵马食用扣银买补则修工既无所病而陈粮又有所处乞移咨总督仓场劄付银库将库贮银内动支四万两送该镇交割仍咨督抚趁时收买备用从之
　　○御马监太监陈辅奏  圣驾  郊禋在迩本监马匹老损乞要太仆寺选骟马三千匹送监备用兵科给事中裴应章上＜锍-釒＞言该监以孳养马匹为职每年各处有进贡马匹又有饲秣草豆无虑二十万金乃乘舆将出遂称无马则隆庆元年所进三千匹皆倒损乎若马不足则钱粮不免侵欺若马足则今日不宜滥讨宜差巡青科道官会同该监将本监马匹草料从实查明进贡马匹通行知会得旨该监奏讨马匹准给一半免行清查○户科左给事中萧崇业奏驿递事宜奉旨朕念四方驿递疲弊小民困苦至极故特允部议申明  祖制虽于私情不便实于民困有苏科道官朝廷耳目以通达民隐振饬法纪为职既知有欺罔假借情弊便当指实参奏乃容隐不言反欲抑法私情以从私便妄谓朝廷不体群臣又说南京科道赴任不便自该部议行之后言不便者岂独科道为然驿递以奉将王命飞报岂为迎送科道而设萧崇业党比狥私抗违明旨本当重治姑从轻罚俸半年今后勘合凡系公差人役俱实填职名不许假借
　　○己未  上御文华殿讲读
　　○以原任山西副使秦可大调四川副使备兵建昌
　　○以光禄寺卿陈绛为顺天府府尹
　　○太常寺题十月初二日
　　孝絜肃皇后忌辰遣彭城伯张熊行礼
　　○赐四川巡抚曾省吾银二十两纻丝二表里建昌兵备道杨芷行都司掌印颜寿指挥徐韶文等升赏有差以行都司城下擒斩安文等功也
　　○  
　　○庚申  上御文华殿讲读
　　○以刑部右侍郎翁大立为南京工部尚书
　　○以礼部左侍郎汪镗署掌本部尚书事
　　○以南京后军都督府佥事史纲充神机营左副将
　　○四川左布政使邹光祚乞归许之
　　○户部覆题加增延绥主兵年例银五万两增入该镇内以为定规从之
　　○革河间游击刘国宾等回卫差操守备唐继武等俱一体究治问罪以台头营新建台座被两坍塌责令其赔功修筑也
　　○巡抚顺天都御史宋仪望奏镇江一府官民田地照亩起科各有原额至其瘦田荒田芦地草厂之地及新垦荡田共折实在田地八千四百七十二顷九十九亩二分凡昔时奸民巧立名色诡避粮差者悉裁革均为一则＜锍-釒＞下户部
　　○安南遣使来朝进贡
　　○南京
　　祖陵被风雨损坏坍塌著本处官修理
　　○以大同入卫游击朱瀚加衔参将管宣大总督标下左翼兵马
　　○以京营游击尤继先调补大同入卫游击
　　○甲子升日讲官吏部左侍郎兼翰林院侍读学士马自强为礼部尚书兼翰林院学士仍充纂修副总裁经筵讲官初  上意仍欲兼日讲辅臣居正等部事烦重恐难兼理乃止
　　○以太仆寺卿胡执礼改光禄寺卿
　　○以原任广东左参议郭良辅云南佥事以陕西右布政袁随为四川布政司左布政
　　○以原任大同总兵马芳为前军都督府佥书管事  以原任四川总兵郭成为南京后军都督府佥书管府事
　　○四川抚按官曾省吾等奏改板桥巡简司移两河口地方另选把总一员领兵二百名协同防范部覆如议行
</div>
    <div class="pagination">
<a href="明实录神宗实录_page33.html">上一页</a><span>...</span><a href="明实录神宗实录_page29.html">29</a><a href="明实录神宗实录_page30.html">30</a><a href="明实录神宗实录_page31.html">31</a><a href="明实录神宗实录_page32.html">32</a><a href="明实录神宗实录_page33.html">33</a><span class="current-page">34</span><a href="明实录神宗实录_page35.html">35</a><a href="明实录神宗实录_page36.html">36</a><a href="明实录神宗实录_page37.html">37</a><a href="明实录神宗实录_page38.html">38</a><a href="明实录神宗实录_page39.html">39</a><span>...</span><a href="明实录神宗实录_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
