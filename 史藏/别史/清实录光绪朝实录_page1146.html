<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1146 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1146 页/共 1316 页</h1>
    <div class="content">宗室宝恭阅一签十二月八日　　

陈恭阅二签六月二十八日　　

熙月日　　

郭恭阅三月二十三日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百三十八　　

光绪三十年。甲辰。十一月。庚寅。冬至。祀天于圜丘。上亲诣行礼。　　

○诣正阳门。关帝庙菩萨殿拈香。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。照录　　

○遣官祭庄顺皇贵女滟巳园寝。端慧皇太子园寝。醇贤亲王园寝。照例　　

○上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。翌日如之。记注　　

○辛卯。上率王公大臣及蒙古王贝勒贝子等诣皇极殿庆贺慈禧端佑康颐昭豫庄诚寿恭钦献崇熙皇太后礼成。御太和殿受贺。　　

○奉皇太后幸西苑驻跸。　　

○署两江总督端方等奏、江西招股。筹办全省铁路。拟将引盐每斤加价四文。另款提存。拨充经费。从之。摺包　　

○又奏、江甯驻防军饷。及八旗蒙学堂。骑射枪厂等所经费。前经增拨银五千两。仍属不敷。拟于甯苏两铜圆局余利项下。每年再各增拨银六千两。以备加饷练兵。及扩充学堂。振兴工艺之用。下所司知之。摺包　　

○又奏、江南当江海要冲。海军之学。尤当注意。拟于水师学堂。挑选合格学生六名。送交驻沪英国水师总兵。分派各船学习。下所司知之。摺包　　

○又奏、裁减江楚编绎官书局闲员。并令移设已裁织造司库衙门。延聘通儒。审译教科善本。备学堂之用。下学务大臣知之。摺包　　

○又奏、谨将候选光禄寺署正罗振玉农学书五集进呈。报闻。摺包　　

○予故浙江处州府教授黄以周学行编入国史儒林传。从署两江总督端方请也。摺包　　

○壬辰。上诣仪鸾殿问慈禧端佑康颐昭豫庄诚寿恭钦献崇熙皇太后安。至甲辰皆如之。内记注　　

○谕军机大臣等、有人奏、顺天署密云县知县陈雄藩、卑鄙乖谬。请旨饬查一摺。著袁世凯按照所倢■＜曰融＞■＜石木＞各节。确查具奏。毋稍徇隐。原摺著钞给阅看。寻奏、陈雄藩筹办保甲。并未妥定章程。致绅董倚势扰民。不孚舆论。于人命重案。未能究出凶犯。前后堂判。出入悬殊。请予革职。如所请行。

摺包

　　

○又谕、有人奏、直隶筹加烟酒捐输。奏报已著成效。请饬咨部查核一摺。据称候补知县黄行肬■闲、诡称奉札查赈丈池。议令重加。商民不堪其扰等语。直隶烟酒捐。据报山■＜木学＞增八十余万两。著袁世凯会同顺天府核实查办。并将各该捐户清册开明。送交户部。以备查核。原摺著钞给阅看。将此各谕令知之。寻奏、黄行肬■闲查丈酒池。照章办理收捐。亦未额外加增。原倢■＜曰融＞■＜石木＞系传闻之误。请毋庸议。报闻。现月摺包　　

○又谕、有人奏、京外匪棍肆扰。贻害闾阎。请旨拏办一摺。著步军统领衙门、顺天府、五城、工巡局、按照所指之梁豹儿等查明。如有不法情事。及被控各案。即行严拏惩办。原摺均著钞给阅看。将此各谕令知之。现月　　

○又谕、镶黄旗满洲奏、佐领荣辉因案脱逃一摺。盗卖官地一案。解任俄罗斯佐领荣辉、著先行革职。并著步军统领衙门、顺天府、五城、直隶总督、一体严拏。务获归案审办。看管不力之骁骑校全淩、隆顺均著即行革职。失察之印务参领同山、中桂、印务章京兆麟、均著交部议处。以示惩儆。寻镶黄旗满洲奏、拏获荣辉。得旨、著解交袁世凯归案审办。现月随手　　

○又谕、有人奏、房山县知县范履福、匿灾讳盗。纵丁殃民等语。著顺天府府尹按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。寻奏、范履福被倢■＜曰融＞■＜石木＞各节。系传闻之讹。请免置议。报闻。现月摺包

　　

○又谕、电寄岑春火滟宣等、据李经羲电称、广西匪股。旋扑旋炽。实因枪码之多。惟有诱战设计。严断接济。不歼自战。核计战功。应以多夺快枪快码为上。分营分哨。实报实核。弁则登时奏奖。兵则立给优赏。枪码悉数缴验。不准留营。各营存枪。先编号烙印报查。如有购枪冒奖。及虚报失枪。旋冒称得枪。与夺获匪枪。匿不尽缴者。严正军法等语。匪械既绝。匪患自清。著岑春火滟宣、李经羲、即照所陈各节。督饬认真办理。惟民闲团练快枪。留以防匪。应如何分别查存。以免兵勇差役。藉端讹诈骚扰。仍著该督抚妥筹办法。

电寄

　　

○御史崇禄奏、前因兵部化私为公。有碍政体。言官条陈。仰荷采纳。近闻吏部亦复提议及此。以书吏暧昧之款。转欲要索自肥。且欲藉一奏公然勒取。居心尤不可问。近日各员议行新政。大率类是。拟请饬下京外大小臣工。勿再假公济私。藉奏要挟。下部知之。摺包　　

○翰林院撰文贵福奏、各旗营开放兵饷。仍前剥削。请饬整顿。以恤兵艰。得旨、著各旗营及外三旗该管堂官。切实整顿。毋许克扣。以昭核实。摺包　　

○署两江总督端方等奏、遵旨议裁官缺。拟将江安粮储道缺裁撤。其管辖之上江七府淮阳三府漕务。并归盐法道兼管。名曰江南盐粮道。粮道库大使缺。应改隶并归管辖。名曰道库大使。此外未便再事议裁。至应行更置各缺。拟将苏海防同知。改为太平厅抚民同知。移驻丹徒、丹阳、江都、泰兴、所辖之太平洲。苏管粮通判。改为靖湖厅抚民通判。移驻吴县所辖之洞庭西山。青浦县主簿。移驻青浦、嘉定、毗连之黄渡镇。阳湖县主簿。改隶荆溪。移驻梧桐山。以善变通而资治理。下政务处。吏部议。摺包　　

○又奏、在籍翰林院修撰张謇呈称、江苏徐州宜改建行省。以资控御。下政务处议。摺包　　

○又奏、江甯省会。分为东西南北四区。每区设初等小学堂十所。以宏教育而植初基。又奏、选派学生八十名。分赴东西洋学习陆军实业。均下学务大臣知之。

摺包

　　

○以修理陵工出力予郎中锡龄阿补道员后加二品衔。协领多文仍以副都统交军机处记名肬■闲放。摺包　　

○以劝捐出力。予浙江杭州东塘海防同知刘颂年免补知府以道员补用。摺包　　

○以学粹方明。复已革江苏。东安县教谕唐锡晋原官。　　

○以捐银三万两。充京师豫学堂经费。赏河南尉氏县员外郎职衔刘鼎元三代一品封典。　　

○以捐修文庙。予直隶定兴县贡生姚文元建坊。摺

包

　　

○癸巳。谕军机大臣等、电寄岑春火滟宣等、据曹鸿勋电奏称、＜目辟＞＜訁冉＞米＜度攵＞＜夗贝＞匪窜攻都匀府属之四寨关口。匪来愈多。数以万计。焚掠满雅白果满粉各村。已派营飞驰赴援等语。匪窜黔边。势甚猖獗。著岑春火滟宣、李经羲、统筹兼顾。并著丁振铎、林绍年、曹鸿勋、陆元鼎等、赶紧扼要防堵。严饬各军。奋力援剿。务将各匪迅速扑灭。一笔歼除。毋稍疏虞。致成滋蔓。该督抚等各将近日军情。随时电奏。现月　　

○督办垦务绥远城将军贻谷奏勘查浑津黑河庄头。承种圈地。余出可种粮地四十九顷有奇。即令升科。不任隐匿。下部知之。摺包　　

○署两江总督端方奏、遵裁江南织造一缺。将织造关防。并龙江西新关防各一颗。送部缴销。下所司知之。摺包　　

○又奏、遵查浙江嘉湖两府漕务积弊。其徵收三弊。或系遵章。或已讯结。惟例灾一条。当饬地方官核实详报。额荒一条。应酌设清查客垦局。傥办有头绪。则两属荒田。不下三四百万亩。粮赋所增。当得钜款。得旨、著聂缉规认真筹办。务除积弊。　　

○浙江巡抚聂缉规奏、在籍知府何恭寿等在余姚县治西北乡。倡设诚意学堂。募集经费。请准立案。以昭激劝。下学务大臣知之。摺包　　

</div>
    <div class="pagination">
<a href="清实录光绪朝实录_page1145.html">上一页</a><span>...</span><a href="清实录光绪朝实录_page1141.html">1141</a><a href="清实录光绪朝实录_page1142.html">1142</a><a href="清实录光绪朝实录_page1143.html">1143</a><a href="清实录光绪朝实录_page1144.html">1144</a><a href="清实录光绪朝实录_page1145.html">1145</a><span class="current-page">1146</span><a href="清实录光绪朝实录_page1147.html">1147</a><a href="清实录光绪朝实录_page1148.html">1148</a><a href="清实录光绪朝实录_page1149.html">1149</a><a href="清实录光绪朝实录_page1150.html">1150</a><a href="清实录光绪朝实录_page1151.html">1151</a><span>...</span><a href="清实录光绪朝实录_page1147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
