<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 767 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 767 页/共 1316 页</h1>
    <div class="content">○予故吏部右侍郎王文锦恤典如例。摺包　　

○壬戌谕军机大臣等御史陈其璋奏钱价腾昂。有碍河工。发项亟宜变通办理一摺据称东河岁修之款前经许振祎奏定每年工费不得过六十万两之数近来钱价日昂耗折甚钜各料必不能多备请饬河道总督会同河南巡抚察看情形或设法筹办银圆或仿照天津鼓铸制钱以资周转并令河督严饬厅员多储料物以济要工等语。河工构办料物全在制钱充足方足以资周转现在钱价既昂购料必多窒碍自应设法变通著任道镕刘树堂按照该御史所奏。或办银圆或铸制钱体察情形妥速办理。河工关系紧要。任道镕当督率厅员将应用物料务于大汛以前。一律购齐不准稍有缺乏致误要工。至所称民闲应解钱漕准其搭用银圆一节。并著刘树堂酌量办理原摺著钞给阅看将此谕令知之。现月　　

○调兵部右侍郎吴廷芬为吏部右侍郎。仍兼署工部右侍郎以都察院左副都御史杨颐为兵部右侍郎。外记　　

○癸亥。上诣醇贤亲王府。醇贤亲王福晋金棺前、行大祭礼。　　

○谕内阁、左庶子济澂奏、各省实缺州县不宜任意更调请饬严定章程一摺著吏部议奏。现月　　

○又谕左庶子济澂奏督抚倢■＜曰融＞■＜石木＞劾属员。请饬详陈劣奣＜虘阝＞亦以杜弊端等语疆吏倢■＜曰融＞■＜石木＞劾属员。自应以核实为主。嗣后务须详陈劣奣＜虘阝＞亦。不得以空言倢■＜曰融＞■＜石木＞奏。现月　　

○又谕步军统领衙门奏、遵保获盗出力员弁恳恩奖励一摺著该部议奏。外记　　

○谕军机大臣等恩泽、增祺奏鄂伦春牲丁。应交貂皮。请缓至明年呈进一摺。鄂伦春牲丁。每年应交貂皮一千张现据该将军等奏称捕打貂皮。必须冬令兹值春融开化日期已过无处捕打等语。所有本年应进貂皮著准其缓至明年呈进。嗣后务当严饬该牲丁届期赶紧捕打。按年呈交不准藉词奏请展缓以符定例将此谕令知之。现月　　

○守护东陵大臣溥龄等奏松树生虫。饬属＜目辟＞暒穴＜曰融＞夕＜夗贝＞拏。得旨即著派员实力＜目辟＞暒穴＜曰融＞夕＜夗贝＞拏。务期净尽。　　

○黑龙江将军恩泽奏、请留查办事件大臣随员工部主事屠寄纂修舆图。如所请行。　　

○命大学士昆冈管理理藩院事务。毋庸管理工部以兵部左侍郎徐树铭兼署刑部右侍郎。　　

○以经徵税课亏短钜万。革黑龙江呼兰笔帖式色克图春瑞兴职并勒追。现月　　

○甲子谕军机大臣等延茂等奏请将办矿委员嘉奖并请勒追革员豫先提分花红银两各等语。漠河金厂。自改定新章以后据接办委员湖南候补知府周冕禀由售金项下提解本年饷银三十九万六千余两。较之从前袁大化报解之数。几增两倍实属力除积弊。不避嫌怨。周冕著传旨嘉奖仍俟办理三年著有成效。即由黑龙江将军等会同北洋大臣奏明送部引见。候旨录用傥初终异辙。亦著该将军等、随时奏倢■＜曰融＞■＜石木＞毋稍迁就至袁大化于上年查办之际。辄将二十年花红银两豫行提分三万六千两之多实属贪鄙取巧著勒令照数交出。以充军饷又片奏请将革员袁大杰等分别查拏缓解等语。已革知县袁大杰既据王文韶查明并未私赴天津。自系潜行回籍著延茂等咨行福润严密查拏务获解往黑龙江归案办理已革道员袁大化据称患病属实惟该员侵蚀钜款。案情重大仍著派委妥员严行察看一俟稍痊。迅即管解来省。严行讯办毋任藉词延宕将此各谕令知之。现月　　

○又谕依克唐阿等奏请饬催本年的饷。并历年欠饷开单呈览一摺。据称本年奉天的饷前户部议拨山东地丁银十一万两两淮盐厘银八万两盐课银三万两江苏厘金银二万两。临清关常税银二万两迄今数月之久仅据两淮解到银二万两其余各省均未报解至历年欠饷为数甚钜请饬催解等语奉天支放各项。待用孔殷自应迅速拨解以济要需。著各该督抚监督等即将应解奉天本年的饷。于六月内批解一半十月内埽数解清并将欠解历年专饷分年搭解俾资应用原单均著钞给阅看将此由五百里谕知直隶、两江、江苏、河南、山东、各督抚。并传谕淮安关监督知之现月　　

○又谕、电寄董福祥电悉冶诸麻就获正法。所办甚好卡尔冈有十余营环攻何以尚未攻拔著督饬上紧速了至野牛沟一股。系邓增专办何以任令窜逸仍责成邓增实力＜目辟＞暒穴＜曰融＞夕＜夗贝＞剿。毋误事机电寄　　

○总理各国事务衙门奏各国闻醇贤亲王福晋薨逝发电悼唁传旨答谢报闻　　

○署吉林将军延茂等奏遵议黑龙江垦荒章程。勘丈分界画井安屯注册缴价及豫定升科年限。并经营公田零放散田等十一条。下部议。摺包　　

○又奏遵议漠河金厂章程。扩充饷额归并局用。划清商股年限核减商股余利严防矿丁隐匿等十一条下部知之摺包协修官汪

昇远恭纂　　

总纂官熊方燧恭辑监修总裁世恭阅七签三月十九日正总裁那月日专司蒿■禾本陆恭覆阅癸丑十一月初六日

　　

徐月日　　

荣月日副总裁唐月日　　

宗室宝恭阅一签七月十六日　　

陈恭阅三签六月二十五日　　

熙月日　　

郭恭阅八月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百九十二　　

光绪二十二年。丙申。六月。乙丑朔。上诣仪鸾殿问。慈禧端佑康颐昭豫庄诚寿恭钦献崇熙皇太后安。至癸巳皆如之。

外记注

　　

○谕军机大臣等、电寄陶模、刘四伏一日不除。关外一日不靖。著饬牛允诚等分头＜目辟＞暒穴＜曰融＞夕＜夗贝＞剿。赶紧殄灭。邓增留驻关内。本为剿办野牛沟一股。乃又纷窜青头山。骎骎有出关之势。著责成邓增速办。傥再迟延贻患。惟该提督是问。懔之。电寄　　

○署驻藏办事大臣讷钦奏、藏印界务。请饬总署会商英使。暂行缓办。得旨、文海未到任以前。著该大臣等实力妥筹办理。摺包　　

○予阵亡千总刘广裕等优恤。摺包　　

○丙寅。上诣醇贤亲王府醇贤亲王福晋金棺前豫行满月礼。　　

○谕内阁、前据陈宝箴奏、查办劣幕任驎一案。近接直隶布政使王廉印电据实上陈。当经降旨将王廉交部议处。兹据王文韶奏藩司王廉、以前次印电。并非请托。呈恳代奏剖明心奣＜虘阝＞亦。并钞录原电呈览一摺。王廉以不干己之事。辄发印电。即非请托。已有应得之咎。阅电内籍其家产千万不可等语。非请托而何。乃不听候部议。哓哓置辩。殊属冒昧。王廉著即行革职。王文韶率行据情代奏。亦属不合。著交部察议。寻吏部议上。得旨、王文韶著降三级留任。不准抵销。现

月

　　

○谕军机大臣等、电寄董福祥等、青海已无贼踪各军久驻无益。所有官兵及蒙番各兵。著酌量撤回。打仗出力之蒙古王公贝勒等、准其请奖。被扰蒙民。著奎顺妥为抚恤。电寄　　

○以办赈出力。赏直隶长芦盐运使季邦桢头品顶戴。予津海关道盛宣怀等、奖叙有差。摺包　　

○丁卯。谕内阁、依克唐阿奏、请调补副都统等事。盛京副都统。前已有旨肬■闲放溥蔚矣。各省副都统。向系特旨肬

■闲放。该将军率请以福州副都统绰哈布调补。实属冒昧。依克唐阿著交部议处。寻兵部议上。得旨、依克唐阿著降二级留任。准其抵销。现月　　

○又谕、李秉衡奏、黄流伏汛盛涨。下游利津县属北岸之赵家菜园漫溢成口。请将在事各员。分别倢■＜曰融＞■＜石木＞处。并自请议处一摺。本年山东黄河伏汛骤涨。五月十八日。下游利津县北岸赵家菜园。因值风狂浪急。抢护不及。致将堤身刷塌七八十丈。水由东北土塘顺流而下。与吕家洼倒漾之水相接。在事员弁。实属疏于防范。副将徐天庆、著即行革职。知县张学易、巡检方栋林、均著革职留工。其下游提调候补知府仓尔熲、著摘去顶戴。总办候补道丁达意、著交部议处。李秉衡督率无方。著一并交部议处。该抚务当督饬在工各员。加意防护。即将漫口盘筑裹头。免致续塌。　　

○谕军机大臣等前据给事中洪良品奏倢■＜曰融＞■＜石木＞吉林将军长顺、信用知府文韫等、贪残纳贿各节。当经谕令恩泽查覆。旋据查明原倢■＜曰融＞■＜石木＞各款。尚无弊窦。惟办理农安夹荒一案。在事各员。种种乖谬。业经降旨将文韫等分别革职严惩。兹据长顺奏已革知府文韫等、被倢■＜曰融＞■＜石木＞冤抑。代递呈词。请另派大员覆查。并将已革州同秋桐豫被倢■＜曰融＞■＜石木＞各节。一并覆查各摺片。此案被倢■＜曰融＞■＜石木＞各员。究竟有无冤抑。著延茂秉公确查。据实具奏。毋稍瞻徇。原摺片均著钞给阅看。呈三件并发。将此谕令知之。现月　　

○全权大臣部侍郎张荫桓奏呈日本商约原送条款、改定条款、及往来说帖。又奏、通商章程拟暂缓商订。得旨、依议。所有制造土货纳税。仍著张荫桓妥筹商办。摺包　　

○盛京将军依克唐阿奏、盐厘弊深。请变通旧章徵银。下户部议。摺包　　

○署河东河道总督任道镕奏、黄运两河额兵拟酌裁一成。下部知之。摺包　　

○浙江学政徐致祥奏、浙省推广学额之处。所有缺进学额。请归下届计算取进。下部议。　　

○以通政使司副使松安为内阁学士。兼礼部侍郎衔。摺包　　
</div>
    <div class="pagination">
<a href="清实录光绪朝实录_page766.html">上一页</a><span>...</span><a href="清实录光绪朝实录_page762.html">762</a><a href="清实录光绪朝实录_page763.html">763</a><a href="清实录光绪朝实录_page764.html">764</a><a href="清实录光绪朝实录_page765.html">765</a><a href="清实录光绪朝实录_page766.html">766</a><span class="current-page">767</span><a href="清实录光绪朝实录_page768.html">768</a><a href="清实录光绪朝实录_page769.html">769</a><a href="清实录光绪朝实录_page770.html">770</a><a href="清实录光绪朝实录_page771.html">771</a><a href="清实录光绪朝实录_page772.html">772</a><span>...</span><a href="清实录光绪朝实录_page768.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
