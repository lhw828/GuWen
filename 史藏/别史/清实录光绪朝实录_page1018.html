<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1018 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1018 页/共 1316 页</h1>
    <div class="content">○丁酉穆宗毅皇帝忌辰上诣奉先殿寿皇殿行礼。遣官祭惠陵。外记注　　

○署直隶总督袁世凯奏、直省上年兵灾。本年岁歉保定正定天津一带。被灾甚重。现拨款派员分投放赈。并将跸路经过三十里内困苦贫民。优为赈抚。毋任失所。报闻。摺包　　

○命内阁学士秦绶章提督福建学政。翰林院编修胡鼎彝提督湖北学政。现月豁缓直隶通、三河、武清、宝坻、蓟、香河、甯河、霸、保定、文安、大城、固安、永清、东安、大兴、宛平、良乡房山、涿、昌平、顺义、怀柔、密云、卢龙、临榆、清苑、满城、安肃、定兴、新城、唐容城、蠡、雄、祁、安、河闲、肃甯、任邱、交河景、东光、青、静海、南皮、盐山、井陉、灵寿、平山、晋、蒿■禾城、新乐、邢台、沙河、南和、平乡、广宗、钜鹿、成安、肥乡、曲周、广平、延庆、蔚、宣化、怀来、西甯、遵化、丰润、涞水、枣强、衡水、隆平、深、甯晋、武强、饶阳、安平、定、曲阳、深、泽、张家口、八十二厅州县被灾歉收村庄粮赋地租。现有摺包　　

○上以告祭社稷坛。自是日始斋戒三日。　　

○戊戌。孝惠章皇后忌辰。遣官祭孝东陵。　　

○谕军机大臣等、定例御前大臣等、每于召见各起毕。始行散直。嗣后除奕劻有外务部要差。准其先行散直外。其余御

前大臣、及乾清门侍＜目辟＞行＜匧心＞口＜韦未＞＜夗贝＞、均著遵照向章。俟召见毕。方准散直以昭严肃。现月

　　

○科布多参赞大臣瑞洵奏、遵查科布多应办事宜。先将练兵垦田畜牧。并索还乌梁海借地。安插蒙古哈萨克。体察情形。据实奏闻。得旨、所陈各节。著即妥筹经费。再行次第举办。以收实效。摺包　　

○予历年防剿粤边游匪。阵亡瘴故员弁贵州守备马瀛城等赏恤如例。摺包　　

○己亥。祀天于圜丘。上亲诣行礼。外记注　　

○谕军机大臣等、电寄蔡钧朕钦奉慈禧端佑康颐昭豫庄诚寿恭钦献崇熙皇太后懿旨。回銮后承大日本皇帝国电存问。情谊有加。实深欣感。著出使大臣蔡钧申致谢忱。电寄　　

○陕甘总督崧蕃奏、甘省裁并防练营旗。汰弱留强。以资整顿。藉节饷需。得旨、著即随时整顿。认真训练。以期饷不虚糜。摺包　　

○又奏、西甯府大通县属毛家寨。山水涨发。近河地亩概被淹没。工力难施。请将应纳额徵粮草暂免。以纾民困。下部知之。摺包　　

○山东巡抚张人骏奏、东昌府属冠县辖境窎阔。界连直境。其甘集＜覀之＞■木园屯一带。孤悬境外民俗强悍。拟请以茬平县县丞移驻甘集名为茬冠甘集县丞。以寿张营经制外委协防千总移驻＜覀之＞■木园屯。作为分防寿冠＜覀之＞■木园屯外委千总。藉资查缉。并请饬部铸造条记以昭信守。下部知之。摺包　　

○蠲缓山东齐东、惠民、青城、滨、平阴、博兴、高苑、邹平、东平、章邱、东河、蒲台范、长山、济阳、长清、东安、禹城、寿张、阳谷、济甯、历城、新城、齐河、临邑、平原、肥城、阳信、商河、利津、滋阳、邹、汶上、菏泽、曹、钜野、郓城、濮、朝城、聊城、博平、茬平、馆陶、高唐、鱼台、沾化、昌邑、潍、德、恩、嘉祥、定陶、观城、堂邑、清平、莘、海丰、临淄、寿光、乐陵、曲阜、甯阳、泗水、滕、峄、单、夏津、武城、邱、金乡、兰山、郯城、费、莒、沂水、日照、益都、乐安、昌乐、甯海、文登、荣城、陵、冠、八十四州县、暨德州、东昌临清济甯、四＜目辟＞行＜匧心＞口＜韦未＞＜夗贝＞。东平所永阜永利、二场被灾村庄新旧额赋。现月摺包　　

○庚子。祭大社。大稷。上亲诣行礼。现月　　

○告祭方泽。遣睿亲王魁斌恭代行礼。告祭朝日坛遣肃亲王善耆恭代行礼。告祭夕月坛。遣顺承郡王讷勒赫恭代行礼。告祭东陵。遣恭亲王溥伟恭代行礼。告祭西陵。遣贝子溥伦恭代行礼。现月　　

○上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。至辛酉皆如之。　　

○谕军机大臣等、给事中赓扬奏请清厘岁。赋一摺。著户部议奏现月　　

○科尔沁多罗宾图郡王敏鲁布札布二人、喀喇沁多罗都楞郡王多罗额驸贡桑诺尔布等二人、敖汉多罗郡王察克达札布等三人、土默特郡王衔多罗贝勒色淩那木济勒旺宝一人、喀尔喀札萨克多罗郡王多尔济帕喇穆等二人、阿鲁科尔沁郡王衔多罗贝勒巴咱尔济哩第一人、巴林固山贝子杜英固尔札布等二人、札鲁特镇国公鲁勒玛札布一人、翁牛特镇国公旺布林沁一人、苏呢特辅国公特穆尔察哈尔公中佐领鞥柯巴雅台一人、于乾清门瞻觐。外记注　　

○辛丑江西巡抚李兴锐奏、省城书院酌量改并。展拓地基建设大学堂。仿照山东办法。选聘教习。分斋教课。请将前提各属四分经费。仍归学堂支销。以资应用。得旨、学堂为当务之急。必须切实筹办。所请提拨经费。著户部议奏。寻议行。

摺包

　　

○又奏、江西近年水患频仍。拟将鄱阳湖淤垫设法疏浚。以防水患。得旨著即督饬疏浚核实办理。以惠民生。摺包　　

○予积劳病故。浙江副将雷芸贵照军营立功后病故例优恤。摺包　　

○壬寅。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。元旦令节。皇帝率王公百官。著在皇极殿行礼。现月　　

○又谕、朕钦奉慈禧端佑康颐昭豫庄诚寿恭钦献崇熙皇太后懿旨。礼部奏元旦礼仪一摺。著照例行礼停止筵燕。其在外公主福晋命妇。并停止进内行礼　　

○谕军机大臣等、御史蒋式瑆奏、酌拟学堂章程一摺。著张百熙核议具奏。寻奏、该御史原奏二十条。有现在即可采用者。有一时碍难举行者。如编辑教科书。设立高等学堂。及准绅民自行筹办中小蒙养学堂诸条。此次拟进章程。均已采入。至收取学生饭资束修一条。外国本有此办法。中国甫立学堂。似应优加体恤。拟俟数年之后。再行徵收。目前暂毋庸议。依议行。摺包　　

○马兰镇总兵＜辶黎＞方■土岫奏、燕郊等四处行宫工程紧要。请饬总管内务府派员查勘办理。得旨、著该衙门派员查勘。仍遵前旨。力加肬■闲省。奏明办理。摺包　　

○命署直隶总督袁世凯参预政务处事宜。现月以挟私酿事。革江苏防营参将詹福祥职。摺包　　

○癸卯孝和睿皇后忌辰。遣官祭昌西陵。　　

○谕内阁、陶模等电奏、据南雄州电禀法国柯教士面称始兴县属马市墟居住民房之如教士。不知被何人谋毙。并致毙华人一名。现尚未据该县禀报。当饬该州协同柯教士驰往查办等语。人命案件。该地方官应即勘验禀报。＜圭黾＞滟兄事关交涉。尤应迅速办理。此次始兴县属出有谋毙华洋二命重案。该县并不即时勘报。实属玩泄。著即撤任。先行交部议处。并勒限严拏凶犯。务获讯明。从重惩办如延不获犯定将该县严加惩处。现月　　

○谕军机大臣等、电寄刘坤一等、朕钦奉慈禧端佑康颐昭豫庄诚寿恭钦献崇熙皇太后懿旨。刘坤一著于明年开河时。即行来京陛见。张之洞著俟刘坤一回任后来京陛见。该督等即将应办事宜。早为料理。以便届期就道。电寄　　

○甲辰。孝德显皇后忌辰。上诣建福宫圣容前行礼。遣官祭定陵。外记注　　

○谕军机大臣等、明年五月为英君加冕之期。著派镇国将军载振充头等专使大臣。前往致贺。以重邦交。　　

○襄办京畿善后营务事宜候补侍郎胡燏棻奏、拏获土匪李淩儿等正法。请将出力各员。步军统领衙门右营都司张得海等奖叙弹伤殒命之军功王连奎等议恤。得旨著照所请。分别奖恤仍严缉逸犯。务获究办。现月　　

○广西巡抚丁振铎奏、广西省城失火。延烧民房甚多。现饬查被灾户口筹款抚恤并请下部议处得旨、览奏殊堪悯恻著即妥为抚恤。毋任失所丁振铎等均著免议。摺包　　

○又奏、查阅营伍请展缓至明年秋闲举行。从之摺包　　

○以銮舆回京。免经过河南各州县地方本年额赋十分之三。摺包　　

○乙巳。上御乾清宫。德国使臣穆默、英国使臣萨道义、法国使臣鲍渥、俄国使臣雷萨尔日本国使臣内田康哉、葡国使臣白朗谷等觐见。随手东华　　

○谕内阁、前日召见之新选陕西凤邠盐法道郑思贺、奏对颟顸。人欠明白。著即开缺。现月　　

○赏镇国将军载振贝子衔现月　　

○丙午。以京师雪泽稀少。上诣大高殿祈祷行礼。外记注　　

○遣醇亲王载沣诣时应宫。镇国公载洵诣昭显庙贝勒载润诣宣仁庙镇国公载泽诣凝和庙拈香。现月　　

○谕军机大臣等岑春火滟宣奏振兴农工商业以保利权一摺著政务处核议具奏。现月　　

○以正黄旗蒙古副都统倭恒额为山海关副都统。明发　　

○以江甯城守协副将蒋良眷为江南狼山镇总兵官。现月　　

○丁未。谕军机大臣等、仓场奏、湖南轻赍银五千两。上年由委员孙传棫等解京。交署户部侍郎曾广汉代为收存。因乱遗失。请旨办理等语。此项银两。该委员等擅交私宅。曾广汉辄即代收。应即著该委员与曾广汉分赔。曾广汉应赔银两。即在俸银内分年核扣。现月　　

○又谕、电寄刘坤一等、朕钦奉慈禧端佑康颐昭豫庄诚寿恭钦献崇熙皇太后懿旨。刘坤一、张之洞著俟商约定议后。再行来京陛见。　　

</div>
    <div class="pagination">
<a href="清实录光绪朝实录_page1017.html">上一页</a><span>...</span><a href="清实录光绪朝实录_page1013.html">1013</a><a href="清实录光绪朝实录_page1014.html">1014</a><a href="清实录光绪朝实录_page1015.html">1015</a><a href="清实录光绪朝实录_page1016.html">1016</a><a href="清实录光绪朝实录_page1017.html">1017</a><span class="current-page">1018</span><a href="清实录光绪朝实录_page1019.html">1019</a><a href="清实录光绪朝实录_page1020.html">1020</a><a href="清实录光绪朝实录_page1021.html">1021</a><a href="清实录光绪朝实录_page1022.html">1022</a><a href="清实录光绪朝实录_page1023.html">1023</a><span>...</span><a href="清实录光绪朝实录_page1019.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
