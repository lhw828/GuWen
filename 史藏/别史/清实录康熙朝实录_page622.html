<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 622 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 622 页/共 681 页</h1>
    <div class="content">○谕大学士嵩祝曰、近问外省奏摺人等、佥云麦苗甚好。但路上未曾遇雨。据此、则暵旱不知京北地方矣见今麦穗秀齐、若再不雨、岂能生发结实。朕望雨心切、尔将此上□日录出发往京师。令大学士九卿等、再虔行祈祷。　　

○户部议覆直隶巡抚赵弘燮疏言、顺天永平二府、去年被水歉收、见奉上□日发米赈济。但永平府属、地多濒海、艰食尤甚。臣闻得山海关外米榖颇多。向因奉禁、不敢入关。请暂开两月之禁、俾关外之民以榖易银、益见饶裕关内之民、以银易粟、得赖资生应如所请。从之。　　

○升光禄寺卿萨哈布、为内阁学士兼礼部侍郎仍兼管光禄寺卿事。　　

○予故刑部侍郎明安、祭葬如例。　　

○予黄旗故二等精奇尼哈番保柱、祭葬如例。　　

○己酉。上驻跸巴克什营。　　

○庚戌。上驻跸两间房。　　

○辛亥。上驻跸鞍子岭。　　

○谕领侍卫内大臣等曰、时已暑热、随驾人员遇水不可妄饮、当令择好水饮之。今已出口口外与口内不同。早晚甚凉。日中则热。可遍谕随驾人员、各宜谨慎　　

○予故镶红旗汉军副都统周卜辅、正蓝旗满洲副都统苏禾、各祭葬如例。　　

○工部议覆、河道总督赵世显疏言、清河县运口大墩草坝、□山戊不□久伤裂。宜添筑二坝。又仪真县通济罗泗二闸欹斜倒卸水难存蓄亟宜兴修。俱应如所请。从之。　　

○壬子上驻跸王家营。　　

○喀喇沁多罗杜楞郡王塞棱等来朝　　

○癸丑。上驻跸花峪沟地方　　

○甲寅。上驻跸喀喇和屯。　　

○乙卯。上至热河。驻跸行宫。　　

○喀喇沁镇国公善巴喇锡来朝。　　

○调正红旗蒙古副都统杜业礼为正黄旗满洲副都统升前锋参领伊礼布为正红旗蒙古副都统以广东琼州总兵官阿国云为广州右翼汉军副都统　　

○戊午。翁牛特多罗杜楞郡王和硕额驸苍津来朝　　

○己未。谕大学士嵩祝曰、今日阅京师奏报及直隶巡抚奏摺俱云各处有雨、尚未沾足。自五月初一日起仍斋戒祈雨　　

五月庚申朔。谕大学士嵩祝曰、自密云县至边北、虽雨水沾足无烦再祷但京城左右仍然暵旱、朕心不安不知众大臣、亦念及否目前端午节恐互相会饮应行严禁、并令各官竭诚祈祷。尔将此上□日、速发京师。传谕九卿。　　

○辛酉。夏至。祭地于方泽。遣都统崇古礼行礼。　　

○谕扈从诸臣曰、朕因祈雨屡降谕上□日在京诸臣、迟延日久并不奏闻。今始摺奏热河得雨、臣等不胜忻幸之语。止于此处。得雨有何忻幸。部院诸臣但知营求财贿、在家安逸而已求雨之处、未必亲到。朕雨降谕上□日命嵩祝抄发京师乃并不直书申饬。又不严查题参伊平日但务趋奉李光地赵申乔令于朕前称伊之善令汉大臣轻视。满大臣咸习以为常矣朕几次令科道陈奏伊令科道缄口不言皆入李光地赵申乔之党瞻徇情面、唯唯诺诺而已伊乃大学士也。是非所在、岂特当与众言之。即于朕前、亦当恳切言之。朕所用大学士、三四十人矣。从未见有如嵩祝者。伊自谓能自守之人、乃趋奉二阿哥、隐匿得麟逃走之事、与噶礼结亲、自守者果如是乎。且索额图、噶礼、朕皆诛之。嵩祝岂更甚于索额图、噶礼、朕不能诛之乎。抑畏伊镶蓝旗之党乎。今满洲大臣内、无能令汉大臣心服者、朕因仍用马齐、为武英殿大学士兼户部尚书。穆和伦、为户部尚书。著嵩祝、即驰驿前往京城、问用不胜忻幸之语者为谁、祈雨不到者为谁、严查题参。若仍徇情面、一经觉察、必将嵩祝并诛之。陈名夏、即伊榜样也。　　

○谕大学士嵩祝曰、近观部院诸臣、并不以朝廷事务紧要、民生关系重大为念、惟图恩威由已、多方设法、极力结党而已。今部院诸臣、越次升用者多、而一切礼仪、尚且不谙、况其他乎。今值暵旱之际、朕心忧虑、两发谕上□日、始见臣等不胜忻幸之语、朕心深为失望。由此观之、九卿并未会集。或止听一人之言。如此、难免欺君之罪矣。总之伊等结党甚众。若非伊等援引之人科道言官、何以不行纠参。恐此风渐长、故将原任大学士马齐原任尚书穆和伦、亟行补授尔赍此上

□日、切责在京诸臣。　　

○壬戌。仁孝皇后忌辰。遣官祭陵。　　

○谕学士等曰、京畿地方、至今雨未沾足、朕心不胜焦

劳、自密云至口外、田禾甚佳。及问各处来人、俱云尚有雨水不足之处。念京城人民辐辏、就食者多、且太平日久、人口滋多、多至数倍、以此平素间、谆谆以此事面谕众大臣。今值暵旱之际、若再不亟为筹画、为君为臣者、所理何事乎。阅此次报内、米价又长。八旗官兵粮米、定例于八月内支放。今若候至八月、米价必愈加腾贵。著于五月初十日起、即行支放。至京城米石、若仍行减粜、甚为有益。著再发米三万石、交与原派卖米官员、减价粜卖。尔等传谕户部。　　

○谕署理内务府总管事务散秩大臣观宝曰、去年直隶所属地方水涝、未得丰收、目今京师又旱、朕心深为忧虑。自明日为始、朕于宫中、每日止进膳一次。先人而忧、后人而乐。庶可感召天和也。　　

○癸亥。转户部右侍郎傅尔笏纳、为左侍郎。升内阁学士郭稗、为户部右侍郎。左副都御史阿锡鼐、为刑部左侍郎。左副都统史刘相、为刑部右侍郎。　　

○甲子。大学士嵩祝、摺报京师下雨日期得上□日、宋儒有言、求雨得雨、旱岂无因。此意甚深今虽下雨但雨势未必远及有何可喜之处。求雨断不可止必处处沾足方可停止也。　　

○乙丑。谕扈从诸臣曰、今□山戊不□米价甚昂顷曾降上

□日、将八月所放之米、令即支给。目前雨水之时应于未雨之先、即将此米给与众人、始为有益。今年四月前甚旱。既雨之后、又恐多雨。都统副都统参领等、于此等处、未必能实心。筹画。倘雨水过多、道路泥泞、车辆难行、势必至米粮潮湿抛弃于军民全无实惠。著将此上□日、传示八旗都统等。　　

○谕学士等曰、礼部前奏求雨、以雨足为止。今早又奏止求七日、于何日起、何日止之处、并未声明、甚属朦混。至斋戒日久、人心易至懈怠、未必实能遵行。尔等将此上□日、明白抄发、传谕礼部。　　

○柰曼多罗达尔汉郡王额驸垂忠、来朝。　　

○丁卯。署内务府总管马齐、以复授为大学士、赴热河谢恩。得上□日、马齐、著留此处办事。嵩祝、著在京办事。　　

○兵部议覆、四川陕西总督鄂海疏言、巴尔库尔、留驻兵丁、帐房衣帽等物、俱已破坏。交秋寒冷、请于西安藩库存贮豫备军需银两内、借支三月钱粮制办、于每月给发兵丁钱粮时、扣除抵偿。应如所请。得上□日、著动正项钱粮制造、速行运给。不必扣除抵还。　　

○科尔沁多罗冰图郡王宜希班第、来朝。　　

○戊辰。礼部题、臣等自四月二十二日祈雨起、连日微雨。至五月初三日、雨大霈。初七日、据差看雨人员等、报称京城周围、初三初四等日、雨水皆足。令于初十日停止祈祷。报闻。　　

○己巳。上因得雨、始照常进膳。　　

○喀喇沁多罗额驸门都、来朝。　　

○升内阁侍读学士尼雅达、为内阁学士兼礼部侍郎。　　

○以正黄旗故二等精奇尼哈番保住子保寿、袭职。　　

○庚午。大学士嵩祝疏参户部尚书赵申乔、工部尚书王顼龄、左都御史范时崇吏部侍郎傅绅、刑部侍郎李华之、学士蔡升元、王之枢、彭始搏詹事王奕清、于祈雨处、俱不亲到、殊属溺职。应交与吏部、都察院、严加议处。大学士王掞、副都御史郝林、以患病为辞、于祈雨处、只亲至一二次、亦属不合。应交与吏部察议。近因雨泽未足、重烦皇上廑念。乃九卿等、不虔心祈祷、反于奏摺内、妄称忻幸、甚属不合。应将会题此事之九卿诸臣、交与未豫此事之九卿诸臣、严加议处至于奏报雨泽沾足与否、及浸地几许之处、实系礼部专责不行明白

具奏、甚属溺职。应将礼部堂官等、交与吏部都察院、严加议处。臣既奉明上□日、不即题参、实系庸劣愚昧。应将臣一并交部严加议处。从之。　　

○辛未。河道总督赵世显等疏言、臣等遵上□日、齐集瓜洲。将花园港、息浪庵前冲坍之处、并绕城河势、细加详勘。今已动工修理。谨绘图呈览。得上□日、瓜洲城周围地方、甚属紧要。见今正值雨水之际、堤工告成以前、著善为防守保护。　　

○乌朱穆秦、和硕车臣亲王色登敦多卜、来朝。　　

○壬申。遣官祭关圣帝君。　　

○谕大学士等曰、阅今□山戊不□督抚等奏摺。陕西山西河南、山东等省。二麦丰收。乃京师麦价、未见甚减。京师所赖者、山东河南之麦此两省俱通水路、不知一年贩来几何或沿途富商大贾、豫行收买、以致京师麦价不减、亦未可知。从前江南浙江、所买湖广江西米数、及湖广江西、卖去米数、该督抚俱具摺奏闻大有裨益。今山东河南除陆路贩卖者、无庸稽察外自水路买来麦榖数目、可否照湖广江西督抚具摺奏闻之处、尔等会同九卿、确议具奏。　　

○甲戌。皇四子和硕雍亲王胤祯遵上□日赴热河行在。　　

</div>
    <div class="pagination">
<a href="清实录康熙朝实录_page621.html">上一页</a><span>...</span><a href="清实录康熙朝实录_page617.html">617</a><a href="清实录康熙朝实录_page618.html">618</a><a href="清实录康熙朝实录_page619.html">619</a><a href="清实录康熙朝实录_page620.html">620</a><a href="清实录康熙朝实录_page621.html">621</a><span class="current-page">622</span><a href="清实录康熙朝实录_page623.html">623</a><a href="清实录康熙朝实录_page624.html">624</a><a href="清实录康熙朝实录_page625.html">625</a><a href="清实录康熙朝实录_page626.html">626</a><a href="清实录康熙朝实录_page627.html">627</a><span>...</span><a href="清实录康熙朝实录_page623.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
