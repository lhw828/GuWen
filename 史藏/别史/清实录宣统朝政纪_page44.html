<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 44 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 44 页/共 148 页</h1>
    <div class="content">○以爪哇侨民倡设学堂办有成效。赏扁额曰教泽广被。现月摺包　　

○壬申。谕内阁、陆军部右侍郎荫昌、现在丁忧著改为署任。仍著姚锡光署理。荫昌俟百日孝满。仍留出使德国大臣之任。

现月

　　

○癸酉。奉移孝钦显皇后梓宫启行上恭诣东直门跪送。　　

○孝慈高皇后忌辰。遣官祭福陵。　　

○甲戌。添铸奉天交涉司、度支司、劝业道印信。从总督锡良请也。　　

○以烟瘾甚深。革浙江副将管定武等职。永不叙用。摺包　　

○乙亥。孝敬宪皇后忌辰。遣官祭泰陵。　　

○以河南霜降安澜。发大藏香十五枝。交江北提督王士珍祗领。虔诣大王将军各庙祀谢。现月　　

○军咨处奏遵拟各项各级军官特肬■闲奏补及委充章程。查前练兵处奏定陆军人员任职等级。及补官摘要章程。业经颁行在案。惟是立法首在正名。而设官先宜辨位。必有完全之制度。乃能垂经久之规模。详考前练兵处原奏。或规画尚欠周详或名目尚须酌改。亟须统筹办法。以便次第推行。今既钦奉谕旨饬军咨处妥拟章程。自应就原奏补官各条。逐加厘订。著为定章。恭读乾隆五十一年上谕。三通馆进呈皇朝通志职官略一门。其中所载文武官阶。诸多未协。国家设官分职。文武兼资。在文职则内而阁部院司。外而督抚。以至守令丞尉。阶级等差。互相维系。至武职为国干城。同膺心膂之寄。其阶级自应与文官相埒。方足以重阃寄而励戎行。今志内文职则系正一品起。武职则系从一品起。既显然少予一阶。又文职自正一品至九品。共十八阶。武职自从一品至正七品。止十二阶。多寡显有悬殊。体制即暗为隆替。非所以著朝章垂令典也。大抵议定官制。编纂志书。多出于文臣之手。其意在于重文轻武。殊不知国家设立武职。原欲其折竹捍御。其责不轻于文臣。有明之季。文臣用事于中武臣宣力于外。一二台阁本兵。科道书生。构谋倡议。俱足以掣武臣之肘。卒致武备废弛。疆圉孔棘。国事遂不可为。此皆重文轻武之流弊。不可不引为殷鉴。所有武职人员。现在所缺正一品之阶。应照朕前次钦定领侍＜目辟＞行＜匧心＞口＜韦未＞＜夗贝＞内大臣将军为正一品之例。增入一阶。其自正七品以下。较之文职所少之五阶。亦应于内外武职衙门微末员弁内按其职掌。酌定正从。照文职一体厘订以昭画一等因。钦此。煌煌圣训。昭示千秋。使文武无偏重之嫌。而品秩有相当之例。按之现今时势。尤宜切实遵行。兹拟原本祖制。于陆军官佐品级内。增入正一品一阶。以为武职大员晋秩加衔之地。伏查钦定大清会典。内载顺治十二年。铸大将军将军印。又载大将军将军以王贝勒贝子公及都统亲信大臣充之。现在日本亦以武官最高之级。特加元帅称号。今拟稍事变通。遇有正都统之积有勋劳者。赐以大将军或将军名称。并赐以封号。作为正一品。既与文官品级无所差池。按之旧日赏加宫衔办法。亦相符合。此宜酌定者一。向例盐运使以上文官。皆系肬■闲放道员分肬■闲放部选外补三项。直隶州通判知县均系奏补。县丞以下各官。均系咨补。各项军官军佐补官等差。自应比照文官品级。一律办理。拟请嗣后中等第二级以上各官佐。均归肬■闲放。中等第三级各官佐。及次第一二三级各官佐。比照道员以下部选例。均归军咨处会同陆军部奏补。额外军官军佐。均归咨补。以免文武有所偏重。庶可寓鼓舞变通之意。于整齐画一之中。此宜酌定者二。各国陆军官制。中等以下各官。分掌警察步马石滟驳工辎各队事务。悉于官名上冠以各队字样。所以明职守。示区别。用意至为精审。今拟仿此制。自正参领以下各官。均就所习之科目。标以名称。使名实可以相符。而任用亦克适当。此宜酌定者三。又原奏所定凡军佐均于官名上加一同字。以示与军官有别。窃为军佐职掌。各有专司。门类不能一致。仅于官名上冠以同字。亦嫌界限不清。今拟仍照军官办法。自副都统以下各官。均就所习之科目。标以专门之名称。以示区别而昭核实。惟军佐办理军事。责任綦重。一切体制。亦应与军官一律。此宜酌定者四。此外如额外军官及军士之类。各有职司。亦当分别阶级。厘定职名。附于军官之次。俾归完备。谨将补官章程。并军官军佐官职品目。及比照文官补官等差。分别缮单列表呈进。如蒙俞允。即由军咨处分咨各该衙门钦遵办理。至此项军官军佐名目。既经增订。所有陆军衙署学堂局所规则。以及营制饷章。并各项订设额缺补充军职章程。均由军咨处陆续详慎分别酌拟改订。候旨遵行。从之。摺包　　

○贵胄法政学堂监督毓朗等奏、酌拟变通课程。一正科宜增普通学年限。二听讲班宜增法政学年限。三正科宜修改法政学课程。四听讲班宜别加普通学课程。五宜附设豫备一科。如所请行。摺包　　

○两广总督袁树勋奏、遵筹粤东禁赌办法。请特降谕旨。将闱姓尽明年截止。以后无论何项考试。不得再准商人承充。彩票则截至本年冬底为止。并不准他省彩票到粤运销。以一禁令澳门一隅。向为赌徒啸聚之所。应仿照禁烟办法。据理阻止。使外人无所藉口。至番摊及基铺山票。承饷既钜。应节节限制。凡无赌之区。不得再开赌博。有饷之区。仍著设法筹抵。允行。摺包　　

○丙子。谕军机大臣等、电寄赵尔巽等、赵尔巽赵尔丰电奏悉、添拨边兵入藏。能否相宜。前经谕令该大臣等豫为妥筹。现据奏报情形。川兵入藏。固宜稳慎。边防尤不可忽。仍著该大臣等审度机宜。妥为因应。傥或事出意外。所需饷项。即由四川无论何款先尽筹拨。至劝谕达赖一节。即著联豫就近宣布朝廷德意。妥为切实开导。晓以利害。俾令感悟。免生事端。所请派大臣赴藏之处。著毋庸议。电寄　　

○又谕、电寄袁树勋、电奏请将知府夏文炳留办钦廉防务等语。夏文炳系粤省奏调人员。原可留粤委用。惟粤滇边防。同为紧要。滇省武备人员。尤为缺乏。夏文炳著仍遵前旨。赴滇差委。钦廉防务。著袁树勋遴员接办。电寄　　

○纂修官欧家廉恭纂　　

总纂官熊方燧恭辑监修总裁世恭阅七签正月初三日正总裁那月日专司蒿■禾本陆恭覆阅甲寅正月二十三日　　

徐月日　　

荣月日副总裁唐月日　　

宗室宝恭阅二签九月廾九日

　　

陈恭阅十签十一月初三日　　

熙月日　　

郭恭阅十一月十六日　　

宗室麒月日


大清宣统政纪卷之二十三　　

宣统元年。己酉。冬十月。丁丑朔。时享太庙。派睿亲王魁斌恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣民祭端慧皇太子园寝。醇贤亲王园寝。　　

○遣官祭孝钦显皇后德宗景皇帝暂安寝殿。　　

○孝钦显皇后梓宫奉安地宫。前期三日。遣官祭告天。地。太庙。奉先殿。社稷。先师孔子。　　

○遣官诣德宗景皇帝几筵前行告祭礼。　　

○是日孝钦显皇后梓宫至菩陀峪定东陵。至大红门外。豫亲王懋林遥向祖陵恭代行祗谒礼。梓宫入隆恩门。奉安于隆恩殿。遣礼亲王世铎恭代奠酒行礼。　　

○颁宣统二年时宪书。　　

○谕军机大臣等电寄增祺、袁树勋、增祺等电奏、连接袁树勋及巡警道来咨。咨议局围墙外旗房即日拆毁。燕塘旧石滟驳场索归新军操场。驻防所请勘查闲田。不允派员会勘。索要满汉巡警局归并巡警道。人心惶惶不安等语。览奏所陈各节。殊堪诧异。该将军署督同城共事。遇有公务。本应彼此熟商。力求治理。＜圭黾＞滟兄值变法维新之际。凡在臣民。自当不分畛域。何得稍存意见。致妨大局。著增祺、袁树勋等将所奏各节。和衷商办。共体时艰。用副委任。傥再各存成见。贻误要公。定惟该将军署督等是问。并将筹办情形妥议会同具奏。　　

○四川总督赵尔巽奏、推广农工各事。晶■宜经饬属筹办。惟川省风气闭塞。进步甚迟。自经奏设劝业道。极力倡导。计农林一项。已设有中小学堂及试验场二十余所。其丝茶棉三种。皆接踵兴办。渐有成绩。工业一项。则分官办民办两种。官办者为各属劝工局、制革肥皂火柴印刷等专厂、兵工厂、工艺学堂、工业化学试验所。民办者为造纸火柴川瓷电镫石滟雚诘专滟瓦瓦织布各公司、电镀玻王滟黎缫丝机器曹达各工厂。资本少者数千圆。多者十余万、二三十万不等。类皆改良土产。以扩行销。仿制洋货。以杜外溢。川省困于交通。为效祇此。此后民智渐开。自当力图精进。以兴实业而挽利权。得旨。即当认真妥速筹办。农工商部知之。　　

○又奏、查酌部咨省城商埠各级审判厅筹办事宜第四款。又编制大纲第三条。第六条各款是地方审判检察两厅。共设五六品官九人。而于一县辖境之内。又仅能审判已设初级审判厅区域民刑重大事件之第一审。及乡镇民刑轻微事件之第二审。其乡镇第一审大小词讼事件。仍归地方官管理。不独一县内有治理两歧之嫌。且事少员多。朝廷亦何必虚糜此廪禄。至于初级审判厅现虽不能设及乡镇。然其管辖区域。不妨及于乡镇是以奴才原奏筹办川省审判厅摺内。即拟以城治初级审判厅酌增事员额。辖及县治全境。于人民向来诉讼必至城治习惯。亦不相妨且司法独立。不独为宪法之大纲。亦为豫备收回领事裁判权之基础。若当创办之初。改一邑而不收一邑完全之效。恐司法独立之精神。既因而顿阻。即完我主权之提议。亦从而相妨。此尤不能不早为虑及者也。又当此民穷财困之秋。百端并举之际。若能扩大司法区域。减少司法官员。既可省国家无穷之经费。又早促司法独立之观成。事经升任山东巡抚臣袁树勋所奏陈。奴才亦夙与为同意。可否请旨饬下馆部诸臣从速拟议。早事变通。庶于筹备宪政前途。不无裨益。得旨、该衙门妥议具奏。寻宪政编查馆、会议政务处、法部会奏、法院编制法所定法官员数。应视事务繁肬■闲为衡。请饬法部通盘筹画。奏定遵行。不得过于敺■几滥。司法经费。应分开办及常年二种。应饬法部妥筹规画。法官官俸。应由法部商明度支部酌中厘定。作为暂行章程。请旨遵行。　　

○又奏、川省额设常关八处。其大者为夔州府关、打箭炉关。向系奏派该管府厅监督税务。其次成都、雅安、甯远三府关、叙永厅、广元县两关、并阆中县猪税。均归该管府厅县徵收。渝关之木税、涪口之杂税。则附属夔关徵报。并不另委专员。从前收数较丰。原定费用过绌。收数丰则不能无觊觎之心。费用绌则适启侵蚀之弊。奴才习知其弊。非更张不可。是以本年正月。即将雅安、叙永、广元三关、及阆中县猪税。归各该处经徵分局办理。夔关事务较繁。专派大员监收。并以该处向有之货厘局并归经理。其成都、甯远二关。亦分别另派专员管理。打箭炉应设经徵分局一处。即以关税归其兼管。并将各关事宜统归藩司、经徵总局考核。惟夔州府为全川门户。地居冲要。成都府地当首辅。甯远府逼近夷巢。治理均属繁难。现拟每年加给夔州府公费银二万两。成都府五千两。甯远府一万两。其余打箭炉、叙永、雅安三厅、广元、阆中二县。上年均已普给公费。应请毋庸再给。其余无关紧要各款。一律饬裁。以节糜费。下部知之。　　

○又奏、凉山猓夷窟穴于川滇两省之中。四出为患。近年日益披猖。滇省受患尚不甚深。而川省沿边州县营汛地方。多在夷巢环拱之中。汉夷杂处。夷强汉弱。抢掠男妇。辗转售买。一入凉山老巢。遂若沉沦异域。鞭笞桎梏。惨虐不可言状。奴才自上年到任后。体察情形。深知夷患日深。非认真剿办。不足以纾患而＜目辟＞行＜匧心＞口＜韦未＞＜夗贝＞民。爰于抢掠马料河一案。派兵剿办。复将浅山二板房各夷。一律剿抚平静。现在边防文武。已渐去畏葸因循之习。边兵团练。日与夷人相逐。渐亦习其技能。查马料河一案。滋事之吉狄马家等支。及去冬戕毙游历英人一案之何猴苏噶等支。均恃其巢深穴远。以为官力不及。自不得不痛予惩创。当经饬令建昌镇总兵田振邦。署甯远府知府陈廷绪。添招勇营。增调团练。于本月初旬进兵。先办吉狄马家支夷。如果办理得手。即由交脚进规阿猴苏噶等支。又檄饬马边厅边防文武。严整边备。一俟甯远之师。进至交脚。由东路埽荡而出。马边之师。即由西路埽荡而入。同时夹攻。使阿猴苏噶等支凶夷。首尾不能相顾。庶可以戢凶暴之风。图控制之策。查由甯远以至马边。中闲夷地绵亘六七百里。如能会兵互抄。是由东而西。已将凉山老巢穿破。将来能否大举。平其地。籍其人。以除两省腹心之患。及应需兵力饷力。亦可就此次实验所经。准酌豫算。以资筹计。报闻。　　

○又奏、剿办西昌会理交界二板房夷匪。一律肃清。计平夷地二百余里。投诚夷血■乣一十八支。暨编团移汛。办理善后各情形。并请将在事出力员弁分别奖恤。得旨、准其择尤酌保。　　

○又奏、川省拨款浩繁。饷源不继。请援案再办宣统二年随粮捐输一次。以资接济。如所请行。　　

○署两广总督袁树勋奏、准法部咨。内阁会议政务处核覆本部奏议御史吴纬炳奏寻常盗犯。请照例勘解一摺。各省除实系土匪马贼会匪游勇啸聚薮泽。抗拒官兵。形同叛逆者。暂准就地正法外。其余寻常盗犯。一律照例由该管上司覆勘。分别具奏。不得先行处决。自系为慎重刑章起见。殊不知粤东盗匪与他省情形回不相同。其丑类之多。凡会匪土匪游勇无一不备。近且有革党窜入其闲。隐相句串。上年西江商轮被劫。外人竟欲派兵。夺我捕权。现正严饬缉捕。办理断不宜松劲。一经规复旧制。则自州县而府司。自府司而院。逐层审转。至接奉部覆正法。总在半年之外。迟之又久。匪徒将何由知儆。傥各牧令办理为难。相率因循讳饰。遇匪不拏。获犯不办。营员之认真缉捕者。亦不免因之松懈。于捕务深有关系。应请暂缓规复旧章。仍照历年变通章程。凡盗匪之罪应立决、与现定部章相符者。一律就地正法。其情有可原。罪应军流发遣者。仍照例办理。俟将来盗风稍戢。再行奏明遵复旧制。以慎刑章。下部议。　　

○两广总督张人骏奏、甯京两防生员已逾百名。拟援案添设拔贡一名。陪取一名。以广登进。下部议。　　

○添铸河南巡警劝业道各关防。从巡抚吴重喜■心请也。　　

○以亏款潜匿。革前署四川冕山营都司张汝衡职。归案讯办。　　

○予故成都将军马亮祭葬如例。子候选同知广荣以知府分省补用。谥盈僖。　　

○以积劳病故。予故广东潮州镇总兵官黄金福利恤。　　

○戊寅。孝钦显皇后梓宫奉安菩陀峪定东陵隆恩殿。遣礼亲王世铎恭代行飨奠礼。　　

○以差满回国。赏经理铁路借款代表英员濮兰德宝星。　　

○己卯。遣肃亲王善耆诣菩陀峪定东陵隆恩殿孝钦显皇后梓宫前恭代行迁奠礼。候梓宫升小轝。奠酒三爵。恭奉梓宫至宝城前芦殿。升龙輴车。奠酒行礼。　　
</div>
    <div class="pagination">
<a href="清实录宣统朝政纪_page43.html">上一页</a><span>...</span><a href="清实录宣统朝政纪_page39.html">39</a><a href="清实录宣统朝政纪_page40.html">40</a><a href="清实录宣统朝政纪_page41.html">41</a><a href="清实录宣统朝政纪_page42.html">42</a><a href="清实录宣统朝政纪_page43.html">43</a><span class="current-page">44</span><a href="清实录宣统朝政纪_page45.html">45</a><a href="清实录宣统朝政纪_page46.html">46</a><a href="清实录宣统朝政纪_page47.html">47</a><a href="清实录宣统朝政纪_page48.html">48</a><a href="清实录宣统朝政纪_page49.html">49</a><span>...</span><a href="清实录宣统朝政纪_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
