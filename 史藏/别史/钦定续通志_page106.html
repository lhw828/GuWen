<!DOCTYPE html>
<html>
<head>
    <meta charset="UTF-8">
    <title>钦定续通志 - 第 106 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 106 页/共 284 页</h1>
    <div class="content">　　【臣】等谨案陈振孙书録有山水受笔法记一卷即荆浩笔法也入杂萟其书论画不论书志入小学误矣
　　武徳贞观两朝史八十卷
　　焦竑曰入正史非
　　葛洪史记钞十四卷又汉书钞三十卷后汉书钞三十卷张缅后汉书略二十五卷又晋书钞二十卷范蔚宗后汉书缵十三卷
　　焦竑曰入杂史非改附正史
　　张温三史要略三十卷阮孝绪正史削繁十四卷王廷秀史要二十八卷萧肃合史二十卷又録一卷王蔑史汉要集二卷
　　焦竑曰入杂史非改附正史
　　虞溥江表传五卷
　　焦竑曰杂史传记两出改霸史
　　关东风俗传六十三卷
　　焦竑曰入杂史非改地里
　　蒋乂大唐宰辅録七十卷又凌烟功臣秦府十八学士史臣等传四十卷
　　焦竑曰入杂史非改传记
　　【臣】等谨案杂史一门仍有张荐宰辅传略应并入传记
　　凡诏令一家十一部
　　马贵与曰案唐志特立诏令一门歴代史皆无之按古左史记言右史记动后官制中起居郎起居舍人即左右之任也故以诏令倂入起居注门庻从其云
　　【臣】等谨案旧唐书经籍志诏令并入起居注故其标目则曰五曰起居注以纪人君言动析之者自新书始也
　　春坊旧事三卷春坊要録四卷
　　焦竑曰入故事非改职官
　　马总唐年小録八卷
　　焦竑曰入故事非改杂史
　　习凿齿襄阳耆旧传五卷
　　晁公武曰隋志曰耆旧记唐志曰耆旧传观其书记録丛脞非传体也名当从隋志云
　　列藩正论三十卷
　　焦竑曰传记儒家两出
　　【臣】等谨案旧唐书入传记不列儒焦氏经籍志同
　　李袭誉江东记三十卷
　　焦竑曰入传记非改地里
　　王氏训诫五卷
　　焦竑曰入传记非改儒家
　　李筌中台志十卷
　　晁公武曰其书起殷周迄隋唐纂辅相邪正之迹分皇王霸乱亡五以为鉴戒故入职官
　　焦竑曰入传记非改职官
　　张鷟朝野佥载二十卷封氏闻见记五卷
　　焦竑曰入传记非改杂史
　　韦机西征记【卷亡】韩琬南征记十卷陆防遣使録一卷裴肃平戎记五卷房千里投荒杂録一卷
　　焦竑曰入传记非改地里
　　许康佐九鼎记四卷
　　焦竑曰入传记非改食货
　　李徳裕异域归忠传二卷西畨防盟记三卷西戎记二卷
　　焦竑曰入传记非改地里
　　葛洪西京杂记二卷
　　焦竑曰故事地里两出
　　凡释氏二十五家四十部
　　焦竑曰入道家非今别出
　　鬼谷子二卷
　　马贵与曰唐志以鬼谷子为苏秦之书然苏秦所记以为周时有豪士者隠居鬼谷自号鬼谷先生无乡里俗姓名字又史记战国时隠居颍川阳城之鬼谷因以自号长于养性治身苏秦张仪师之
　　刘子十卷
　　陈振孙曰刘昼孔昭撰播州録事参军袁孝政为序凡五十五篇案唐志十卷刘勰撰今序云昼伤已不遇天下陵迟播迁江表故作此书时人莫知谓为刘勰
　　【臣】等谨案晁公武读书志亦云刘昼字孔昭之书虽刘昼之为人莫详本末然以为刘勰据序文殆不然也
　　朱澹逺语丽十卷
　　陈振孙曰语丽十卷采摭书语之丽者为四十门案前志但有杂家而无书新唐书志始别出为一此书乃犹列杂家虽分门无伦理要之实书也
　　孟仪子林二十卷沈约子钞三十卷庾仲容子钞三十卷薛克构子林三十卷
　　焦竑曰入杂非附子
　　徐陵文府七卷
　　焦竑曰入杂非改总集
　　王方庆续世説新书十卷
　　焦竑曰入杂非改小説
　　王范续防求三卷白延翰唐防求三卷李伉系防二卷焦竑曰入杂非改小学
　　崔寔四民月令一卷宗懔荆楚嵗时记一卷杜公赡荆楚嵗时记二卷杜台卿玉烛寳典十二卷王氏四时録十二卷孙氏千金月令三卷薛登四时记二十卷裴澄乗舆月令十二卷王涯月令图一轴李绰秦中嵗时记一卷韦行规保生月録一卷韩鄂四时纂要五卷嵗华纪丽二卷
　　陈振孙曰前史时令之书皆入子部农家今案诸书自国家典礼下及里闾风俗悉载之不専农事也故中兴馆阁书目别为一列之史部是矣
　　焦竑曰入农非改时令
　　顾烜钱谱一卷浮邱公相鹤经一卷尧须防鸷击録二十卷范蠡养鱼经一卷鹰经一卷相贝经一卷
　　陈振孙曰唐志着録相牛马诸书是犹薄有关于农者至于钱谱相贝鹰鹤之于农何与焉
　　焦竑曰钱谱相贝经入农非改食货
　　戴祚甄异传三卷袁王夀古异传三卷祖冲之述异记十卷刘质近异録二卷干寳捜神记三十卷刘之遴神録五卷梁元帝硏神记十卷祖台之志怪四卷孔氏志怪四卷荀氏灵鬼志三卷谢氏鬼神列传二卷刘义庆幽明録三十卷王延秀感应传八卷陆果系应騐记一卷王琰防祥记十卷王曼颍续防祥记十一卷刘泳因果记十卷顔之推寃魂志三卷又集灵记十卷徴应集二卷侯君素旌异记十五卷唐临防报记二卷
　　焦竑曰入小説非改传记
　　呉筠两同书一卷
　　陈振孙曰中兴书目唐呉筠撰唐志同但入小説其书采孔老为内外十篇名祝融子两同书祝融者谓鬻子为诸子之首也
　　【臣】等谨案两同书陈氏书録马氏经籍考咸入杂家至晁氏读书志则附此书于庄老之后志入小説非也
　　陆羽茶经三卷张又新煎茶水记一卷
　　焦竑曰入小説非改食货
　　【臣】等谨案唐志着録仍有温庭筠采茶録一卷应并入食货
　　石氏星经簿讃一卷
　　陈振孙曰唐志称石氏星经簿讃馆阁书目以其有徐颍婺台等州疑后人附益今此书明言依甘石巫咸氏则非専石申书也
　　厯算三十六家
　　陈振孙曰张邱建夏侯阳算经之志皆入厯算案射御书数均一萟也不専为厯算设故列杂艺
　　刘秩政典三十五卷杜佑通典二百卷苏冕防要四十卷续防要四十卷
　　陈振孙曰凡通典之书唐志列之书馆阁书目亦然案通典载古今制度沿革非书也
　　焦竑曰通典防要系典制书入家非
　　【臣】等谨案陈氏书録通典防要入典故焦氏经籍志同
　　太清神丹中经三卷
　　焦竑曰入医非改道家
　　【臣】等谨案医术一门仍有太清神仙服食经太清璇玑文太清诸丹药要録金匮仙药録神仙药食经神仙服食方神仙服食药方狐子万金诀狐子杂诀明月公陵阳子秘诀黄公神临药秘经黄白秘法房中秘术玉房秘诀焦氏经籍志并改入道家
　　宋萟文志
　　宋志仿前史分经史子集为四而条列之经十一史十三子十七集四其有重出及纰缪应正者并列于左
　　周公諡法一卷沈约諡法十卷贺琛諡法三卷王彦威续古今諡法十四卷春秋諡法一卷諡法三卷六家諡法二十卷苏洵嘉佑諡法三卷皇祐諡録二十卷蔡攸政和修定諡法八十卷郑樵諡法三卷
　　马贵与曰諡者国家之大典今歴代史志俱以諡法入经解门则伦失当今除周公諡法春秋諡法二项入礼门而歴代之諡法则俱附于仪注之后焦竑曰諡法十一种入经解非附仪注
　　【臣】等谨案周公諡法即汲冡諡法篇春秋諡法即杜预释例晁氏读书志亦以二种入礼门焦氏谓十一种皆改附仪注未尽然也
　　虞荔鼎録一卷
　　焦竑曰入小学非
　　【臣】等谨案焦竑经籍志入食货
　　崔逢玉玺谱一卷郑文寳玉玺记一卷
　　焦竑曰入小学非
　　【臣】等谨案焦竑经籍志入仪注
　　荆浩笔法一卷
　　焦竑曰小学萟术两出
　　【臣】等谨案焦竑经籍志入萟术
　　刘敞先秦古器图一卷吕大临考古图十卷李公麟古器图一卷政和甲午祭礼器欵识一卷宣和重修博古图録三十卷薛尚功歴代钟鼎彞器欵识法帖二十卷庆元嘉定古器图六卷
　　马贵与曰考古图诸书晁氏以入小学门陈氏以入书目门皆失其伦既所考者古之礼器则礼文之事也故厘入仪注门
</div>
    <div class="pagination">
<a href="钦定续通志_page105.html">上一页</a><span>...</span><a href="钦定续通志_page101.html">101</a><a href="钦定续通志_page102.html">102</a><a href="钦定续通志_page103.html">103</a><a href="钦定续通志_page104.html">104</a><a href="钦定续通志_page105.html">105</a><span class="current-page">106</span><a href="钦定续通志_page107.html">107</a><a href="钦定续通志_page108.html">108</a><a href="钦定续通志_page109.html">109</a><a href="钦定续通志_page110.html">110</a><a href="钦定续通志_page111.html">111</a><span>...</span><a href="钦定续通志_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
