<!DOCTYPE html>
<html>
<head>
    <meta charset="UTF-8">
    <title>清实录乾隆朝实录 - 第 1142 页/共 1860 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录乾隆朝实录 - 第 1142 页/共 1860 页</h1>
    <div class="content">
○戊午谕军机大臣等、据阿尔泰奏、合州知州本著等拏获新疆逃犯宋兴华。照例即行正法。县役黎俸、向洪、托故不行。仅有差役王文、胡先、及汛兵蒋雄绪、三人押解。以致该犯乘间脱逃。照例治以应得之罪等语。此案解役王文、胡先、及汛兵蒋雄绪、既讯无贿纵情弊。止须按例。治以应得之罪。至县役黎俸。向洪、系专派押解之人。乃敢托故不行。出钱嘱人代解。殊属玩法。虽逃犯已经就获。不至论死。亦当重治其罪。以示惩儆。该督摺内。并未将黎俸、向洪、作何治罪之处声叙。恐不免过于宽纵。著传谕阿尔泰、即行查明。专摺覆奏。寻奏、黎俸、向洪、照情重例。发伊犁等处。给兵丁为奴。咨部办理。前奏漏叙。报闻。　　

○命刑部左侍郎伍调玺。兼管光禄寺事务。　　

○蠲缓江西南昌、新建、进贤、鄱阳、余干、星子、都昌、建昌、德化、德安、瑞昌、湖口、彭泽、十三县。乾隆三十四年分、水灾额赋。　　

○己未。上御勤政殿。听政。　　

○刑部议、吉林将军傅良奏称、拏获偷挖私蓡各犯定罪一案。其应正法者。既未取据供词。应发遗者。又未将姓名开列。未便即照所拟议准。应令该将军覆讯后。再行办理。得旨、此案贿纵贼犯之官役额尔图等二十三人。内有未经取据供词。及未曾质讯者尚多。概行拟以立决不足以成信谳。刑部所驳是。但令该将军覆讯。仍恐不能尽得实情。著将所有各犯交该将军。派委妥干官役。解送来京。交刑部兽行讯究明确。分别定拟具奏又谕曰、傅良奏拏获偷挖私蓡人犯定罪一案其应行正法之犯并无据供。发遣人犯。又未开列姓名业经刑部议驳。且挖蓡所需公费银两。应用与否亦不分晰声叙。辄以著落前任赔补等语。含混具奏。殊属不晓事体。傅良著来京候旨。吉林将军员缺。著富椿补授。　　

○福建巡抚温福疏报、乾隆三十三年分。侯官、建安、瓯宁、建阳、浦城、政和、邵武、连城、福鼎、福安、寿宁、漳平、龙岩、南靖、尤溪、宁德、诏安、长汀、十八州县首垦田地洲二十五顷七十四亩有奇。　　

○旌表守正捐躯之直隶栾城县民刘二狗子妻胡氏。　　

○庚申。谕曰四达所遗镶白旗满洲副都统员缺。著迈拉逊补授。其镶黄旗满洲副都统事务。旌额理未到京之前。仍著迈拉逊兼署。　　

○副将军阿桂、署云贵总督彰宝奏奉到谕旨并檄文。即遵旨译写。交明白妥干之奇兵营都司苏尔相并明晓通事段彩霞、拨路熟健兵二十名。于三月二十九日。赍赴老官屯。交该处头目。速取回信。俟回禀一到。即星飞奏闻。至沿边关隘。已严饬守口镇将。督兵加意巡防。另派将备。于凡通夷路口。逐一严查。不使商货丝毫透漏。并只身行旅人。亦严缉。得旨、已有旨了。谕军机大臣等前以缅酋贡表稽迟未至。情伪殊未可信因命军机大臣代阿桂、彰宝、拟写檄稿。督促送还被留内地之人。使彼知在滇办事大臣、识见远到。庶顷稍有忌惮。或于事有益。讵意前旨未到而诺尔塔来文。竟有请还木邦等三土司之语。是朕虽烛见几先而到滇传檄。转落缅文之后。本欲先发制人变而为应答后著。前檄断不能得力。深惜筹度之不早。而阿桂彰宝。身任国事漠然不知动念。竟未豫筹及此。其智实出诺尔塔之下。宁不可愧。业经严切。饬谕今据阿桂、彰宝覆奏、奉到檄稿一摺。仅称派员赍送事宜。而于彼此文檄往来。孰先孰后有济无济。全无一语计及。似此循分奉行。谁则不能阿桂、彰宝。平日尚非全不晓事者。何遽懵懂若此殊不可解。至诺尔塔来文。彰宝前奏未尝不知其荒诞可恶而现在作何饬覆以绝彼妄念。且前檄已经译发此次檄文。又当如何措词得体。均未奏及不知伊等所办何事可见伊等惟思迁就完局。苟幸无事。而于国体边情。漫不经意。尚得谓之具有人心乎。至阿桂另摺奏称、准彰宝札。缅子投递文书。求放还土司查上年缅子乞降时。哈国兴。同领队各员。在彼申明约束并未有给还之说必系缅夷见近日孳隘防范严密心怀疑惧不知内地作何办理故为此含混无根之语。探听尝试等语。尤为无识此明系缅夷窥见我彻兵时力不能支。并闻泽觉告知军中虚实遂悔其前此投诚之说。且见彼已迁延四月余。而内地无片词诘责。深料我在滇大臣之无能心存轻忽。故敢于侮玩若此。乃阿桂等全然不知愤恕。转以贼情疑惧为解其恬不知耻。几于唾面自乾矣又彰宝另摺覆奏体察哈国兴一节。称哈国兴面商。亲往龙陵勘办移营诸务。即日可回永昌等语亦不明晰彰宝前奏以诺尔塔来文有哈国兴许其给还三土司语。行文询明覆奏当于摺内批令唤问哈国兴。彼时尚以哈国兴与彰宝相隔辽远自须即行檄调面询。乃该提近在龙陵距永昌不过三百余里。调询更非难事何迟至十余日尚不问明。且哈国兴自军营回程即在永昌同彰宝办事已将数月于居心行事岂竟略无所见。经朕传旨密问之后始。欲俟其复回永昌。再行察看则其平日之不以事为事可知彰宝初至滇省尚知认真。何亦模棱乃尔耶。至伊等本日奏到各摺。并非紧要机宜。而用六百里驰递。亦属不知事体阿彰宝种种不合。均著传旨申饬。仍将近日缅夷情形及伊等如何办理之处。即行详悉覆奏。寻阿桂等奏、四月间。东洋寨缅子至关欲以鱼驮易米。情形似属粮少。苏尔相尚未回关。逾限不至。即当檄询。现饬各关隘严查。尚无偷越。报闻。　　

○调黑龙江副都统倭昇额。为齐齐哈尔副都统。三姓副都统福珠礼为黑龙江副都统。齐齐哈尔副都统果木布为三姓副都统。　　

○辛酉。上诣畅春园问皇太后安。　　

○谕据旺保禄奏拏获偷树贼犯冯永宁请解交遵化州收审并自请议处一摺。风水禁地该犯敢于偷窃海树。自应按律严惩。冯永宁。著解交刑部治罪。旺保禄失于防范。虽有应得处分。业经自行查拏获犯。著从宽免其交议。　　

○谕军机大臣等据喀宁阿奏、黔省前经召募赴滇新兵五千名。除陆续拨赴四千余名外。尚存八百十五名。未经拨补。现今黔省缺额颇多。正须募补。请将备拨余兵。即留补贵州现缺之额。无庸再拨滇省等语。所办亦是。但从前因云南绿营怯懦不堪。曾令于贵州赴滇兵丁内。酌量挑选年力精壮者。令其即补滇省缺额。以收实用。昨经大学士傅恒等奏、滇省各禁营兵。积弱成习。而永昌腾越为尤甚。由于有力者不愿充当。应募者率皆游手。请先期按户选择。每家三丁挑一。遇有缺出充补。业已降旨允行现在挑补若干。曾否足额。及黔兵已经拨补者。是否得力。均未据该督奏及。著传谕彰宝查明滇省应补兵额。如已经挑足无须黔省拨补。此项兵丁。即可停其派往。傥云南尚无可以挑补之兵。仍资贵州拨调。彰宝即可札商宫兆麟。彼此妥协筹办。期于营务有裨仍将如何商办情形即行据实覆奏并谕宫兆麟知之。　　

○壬戌。调乌噜木齐提督马铭勋为湖广提督。以古州镇总兵拜凌阿。为贵州提督。巴里坤总兵巴彦弼。为乌噜木齐提督。　　

大清高宗法天隆运至诚先觉体元立极敷文奋武孝慈神圣纯皇帝实录卷之八百五十六

大清高宗法天隆运至诚先觉体元立极敷文奋武孝慈神圣纯皇帝实录卷之八百五十七　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆三十五年。庚寅。四月。癸亥。兵部议。黑龙江为奴遣犯马三脱逃。限满未获。应将正红旗专管佐领库林什、骁骑校鄂尔伸岱、均照例各降一级调用。兼管之打牲副总管七十九、里固色、降一级留任。得旨、兵部议处黑龙江失察遣犯脱逃。限满未获之专管兼管各员。分别降留一本。固属照例办理。但黑龙江等处遣犯。非如内地有乡井可恋之人。既已起意脱逃。非潜回本籍。即远窜他方。断无仍在遣所避匿之理。该处旗员等、又非比内地州县。厚得兼俸。及有捕役人等。可以给费悬赏。给路躧缉。即定以勒缉年限。在彼既无可踪迹。而远涉更势所不能。若照内地各官一例处分。于事理未为允协。著交该部。另行酌定条例具奏。所有此案失察各官。即照新定之例议处　　

○以广东顺德协副将余大佐、为贵州古州镇总兵。实授存泰。为巴里坤总兵。　　

○甲子。孝端文皇后忌辰。遣官祭昭陵　　

○谕、前降谕旨、特开万寿恩科。所有本年乡试需用考官。著将应行开列人员。仍照向例考试。其试卷不必分别等第。止将拟取之卷进呈。入选人员。即按各衙门开列名单。交该部各依衙门次序带领引见。候朕陆续点用。该部即遵谕办理。请旨示期考试　　

○谕军机大臣等向来各省督抚摺奏。除谢恩请安等事外。其陈奏地方公务。俱按例书写臣字。著遇便传谕萨载知之　　

○山东巡抚富明安疏报、乾隆三十四、五、年分、高密县劝垦地、三百六十一顷五十五亩　　

○乙丑。谕、工部奏、山西凤台县民聂全。常义顺呈称、伊等开凿煤渠。情愿照直省热河等处输税。经部饬驳。并讯据实情。意以一纳官税。则窰渠界连闲地。即可不准他人开采阳借输税为名。实欲私图利己。其人必非安分之徒。请交山西抚臣。严行约束等语。聂全等、既结伴来京具呈。并讯有欲杜他人私开之供。如此存心诡诈。断不止豫为将来牟利计。必已有侵占民地情弊。藉此以图掩饰其非。不应仅交地方官约束了事。著将聂险等、押交该抚鄂宝。令其详悉查办具奏　　

○四川总督阿尔泰疏报。乾隆三十四年分、广元、马边、中江、营山、雷波邛州、六厅州。县、补首垦田地。三十七顷七亩有奇　　

○丙寅。上诣畅春园问皇太后安　　

○谕、据黄登贤奏、湖南荆州右卫帮船行抵扬州府江都县八里铺地方。于三月十八日。被雷火焚击四十三号旗丁王才船只。并延烧五十八号旗丁张受三漕船。所焚粮石。请令该丁等、于抵通后买补一半。余俟来年新运带交。其漕船查明出厂年分。著落赔造。并请将总运领运员弁职名查参一摺。漕船焚失粮石。若由旗丁等不能小心防范。一时不戒于火。自应按数著赔。今旗丁王才张受三。所押漕船。猝遇雷火焚毁。非人力所能豫防。所有应赔粮米漕船之处。俱著加恩宽免。其总运领运各员弁。亦非救护不力。著一并免其查参。该部知道　　

○又谕、据吴达善等奏、审拟桐梓县刁民聚众一摺已批三法司核拟速奏矣。此次承办兵差俱系官为发帑。不令丝毫扰及闾阎。且念经过地方。应用夫役。不无稍资民力。复格外加恩赏赉。并无勒派军需之事。即或有司办理不善。纵容胥役人等。藉端科敛。甚至不肖官吏。婪索侵渔。该民人何难赴上司控告。一经勘讯得实自必尽法严惩以除民累。乃此案刁民。辄敢纠集多人。入城肆横拆毁民房并至拥赴衙署勒放枷犯。直是目无法纪此等莠民之尤。孽由自作。于情理难以姑宽。业将首恶各犯按律骈诛。用示炯戒。至摺内称、该县里民聚众不法者。惟芦溪、东芝、溱溪、三处。其娄化。夜郎。二里。并未约会等语。可见桐梓百姓。不尽奸顽。虽据首犯供。此二里地处窎远一时未及纠约。但匪众因赶集入城滋事。三次号召多人。其事已鬨传合县。而娄化、夜郎、二里。独无。一人随同附和。是该二里民人。尚知守分奉法。具有天良。不可掩没其善朕惠爱黎元。无所不至。而彰善瘅恶。一秉大公。其有藐视国法者。断不肯姑息长奸。而驯谨良民。则深所嘉予。刑赏悉视其人之自取。随事具有权衡。著该抚宫兆麟。即行确查。将该二里里长民人。量加奖赏。仍出示晓谕。俾众人知所激劝。并将此通谕知之　　

○谕军机大臣等、杨廷璋奏、保定、河间、等府州。于初七八日。得雨一。二。三、四寸不等。十六日保定郡城。又得雨一寸。土膏更觉滋润等语。恐尚未尽确实。京师自初二日得雨以后。复得微雨二次。沾土不过寸许。高阜尚款能一律耕种。日来盼望优霖。宵旰萦念。看来保定等处情形。大略相同。虽雨泽屡沾。究不能十分透足。此时已交夏令。气候渐次炎蒸。恐沮洳濒水之地。蝻孽易致潜生。而天津一带为尤甚。不可不先事务防现在传谕达翎阿。就近留心察捕著传谕杨廷璋、悉心体察即速通饬所属一体实力勘办。多方收挖蝻子。以绝根株。傥遇间有萌动之处。即竽迅速扑灭净尽。毋任少有蔓延。或致遗蝗滋害。仍将日来农田光景及有无续经得雨情形。具摺覆奏以慰廑怀寻奏、随时刨挖蝻子。现未萌生。各府雨透。麦已滋长。惟保定、顺天、二府。及热河道属雨泽颇稀麦未遍种。报闻　　

○又谕、京师自四月初二日得雨以来。尚未续得透雨。朕心盼望甚殷。兹据杨廷璋奏、保定、河间、各属。得雨情形。亦大概相同。农田究尚未能一律沾足。目今时届夏令。晴煦日久。积水之处。蝻孽最易萌生。现已有旨、令杨廷璋、饬属通行查勘。务期实力及早防范。其天津一带。地本斥卤。又多苇荡沮洳之区。际此炎气渐蒸尤不可不加意巡查搜剔。以免成蝗滋害。著传谕总兵达翎阿。即行悉心体察。多方收挖蝻子。以净根株。如遇有滋生处所。迅速上紧扑捕净尽。勿任稍有蔓延。傥办理未能周到。或致遗害农田。惟于该镇是问。并著将日来该处有无蝻孽。及雨泽是否沾沛情形即行具摺覆奏。寻奏、四月初一、初七、十六等日。均得雨数寸。土脉濡润。田禾滋长。现无蝻子萌生。报闻　　

○丁卯。谕据胡文伯奏、颍上县知县卢璐。平时于刁民勒诈过往船只。漫无觉察。及审详县民石其志被殴身死一案。复敢意存宽纵。改供改伤。请革职审拟。颍州府知府张家炎不能将该县庇经捏饰之处。审出实情。据详率转请一并交部议处。委审之通判曾希等、附参候议等语。卢璐著革职。交该抚与案内有名犯证。一并严审定拟具奏。张家炎等著交部议处　　

○又谕曰、江西按察使佛德。明知王涛在任。与揆义、黄肇隆、有种种交结索借情事。并不据实奏闻。讳鄀以巧。已降是令其明白回奏。将来奏到时。自有应得处分。著即来京候旨所遗员缺。著欧阳永＜?礻奇＞降补。仍将革职之案。带于新任。其广东布政使员缺。著闵鹗元调补。所遗湖北布政使员缺。著富尼汉补授　　

○谕军机大臣等、本日据崔应阶奏到。乾隆三十四年分。各州县已未获盗窃各案。及记功记过员弁职名一摺。已经交部议奏。但此等事件。例应于上年年终汇奏。亦应上紧督饬。今乃延至四月中旬以后。始行奏到。殊属迟缓。崔应阶久任封疆办理此等事件皆所熟悉。且伊向于公务尚属认真此摺何不早为饬属查核。致迟延如许之久。岂视为寻常彝奏。竟不经意耶。崔应阶著传旨申饬　　

○又谕、本日据胡文伯奏到。乾隆三十四年分各州县己未获盗窃各案。并记功记过职名。及发遣人犯。有无脱逃各摺。已照例交部但此等事件。例应于上年年终汇奏。乃延至四月初旬以后。始行奏到。殊属迟缓。胡文伯虽于去冬甫任巡抚。一切尚未谙习。但地方应办公事。具有成规到任后。即应留心检查如期核奏。何竟迟延如许之久。胡文伯著传旨申饬嗣后承办诸务。并当加意上紧董核。毋再似此懈缓　　

○予故喀尔喀公恭格敦丹。三都克车木丕勒。致祭如例　　

○旌表守正捐躯之山西阳曲县民谢俊妻武氏　　

○戊辰。谕、本年为朕六旬庆辰中外臣民或有以周甲圣节。吁请祝厘者。虽出爱戴至诚。但崇尚繁文必致耗糜物力。朕心不以为然。昨岁已明降谕旨、豫为敕禁。今据高晋奏称江南士民拟在该处各寺观。建坛唪经演戏称祝者殊为未喻朕旨。朕临御三十五年以来。祗膺昊苍鸿眷。寰宇乂宁民气和乐惟期推仁究泽嘉惠海内元元益臻康阜国家上瑞莫大于是。况岁。届辛卯。即恭逢圣母皇太后八旬万寿朕将率天下臣工耆庶舞缓胪欢敬以迓慈禧而隆庆典若因朕躬诞辰。频年称祝。致令多方豫备朕心实所不取该督等诚切呼嵩届期祗须率领官吏绅士。于万寿宫照常行礼庆祝。已足共抒忱悃。所有建坛演戏等事概不必行。高晋既有此奏恐他省亦有似此渎陈者。实非朕所乐闻。著再通行明切晓谕俾咸体朕意毋有所请　　

○谕军机大臣等据高晋奏、本年逢朕六旬庆辰所有江省士民祈请建坛唪经等事已明降谕旨不必举行至摺内所称、江南接壤山东。明年巡幸东省时。请于泰安德州。恭备段落数处。届期亲往督办。绅士商民愿往者。亦听其随往等语。殊属无谓。明岁东巡。祗谒孔庙。并因修葺泰安岱庙各工落成。恭奉皇太后安舆。亲诣拈香展礼用介鸿厘。一切道路憩顿之所。已谆谕富明安。不过扫除洁净。毋事缛节繁文。在巡莅所经。尚不许耗费物力。岂肯令邻省绅士商民。远道跋涉。徒滋无益之费耶。著传谕高晋。明体朕意。所请泰安、德州、豫备段落之处。断不必行　　

○又谕、据吴达善等奏、桐梓县刁民聚众一案。所有逸逃要犯业经分差员弁兵役。全数拏获等语。刁民聚众滋事。情罪重大。首恶同谋各要犯。自不可容其稍有漏网。今既全行弋获。即当尽法严究所有差往之员弁兵役等。实心根缉不致重犯远扬。颇属奋勉任事著传谕宫兆麟。查明出力之文武员弁出具考语。送部引见其兵役人等、亦著查明。分别奖赏。以示鼓励　　

○以副都统衔喀什噶尔办事大臣秦璜、署正白旗汉军副都统。正红旗护军统领索诺木策凌、署镶白旗汉军副都弘　　

○江西巡抚海明疏报。乾隆三十三年分宜春、萍乡、万载、清江、万安、铅山、贵溪安义、上犹、南康、十县。劝垦老荒、新生、田、地、二顷二十七亩有奇　　

○己巳。上诣畅春园、问皇太后安　　

○谕军机大臣等前经降旨、令彰宝留心体察哈国兴、有无迁就了事之处。旋据彰宝覆奏、哈国兴于三月十二日。前往龙陵。勘办移驻营制事务。即日可回永昌俟其回日。自当留心体察具奏因所奏不甚明晰当经传旨申饬。又彰宝奏缅匪索取土司事亦行文问哈国兴。在老官屯见缅子所答之语今距接到该督前次奏摺又部旬日。龙陵离永昌三百余里。哈国兴往返不数日至行文更当迅速。该督自该早向哈国兴询明。何以迄今尚未覆奏。再此旬日以来。缅匪有无消息。及接到老官屯头目来字后。作何檄饬之处。均未据奏闻。殊不可解。彰宝初至云南。颇知奋勉。是以加恩授为总督。乃于此等关系要务。竟视若泛常。全然不以为念。阅时既久。并无一语奏及。则安坐永昌。所办何事。岂既为总督。即存自满之见。顿改前辙耶。著将此严切传谕。并将缅匪近日有无信息。及询问哈国兴所言若何之处。即行据实覆奏　　

○旌表守正被戕之四川云阳县民韩必显妻李氏　　

○庚午。上诣黑龙潭祈雨　　

○谕军机大臣等、本日彰宝奏到各摺。由驿四百里驰递。朕以为必系覆奏询问哈国兴等事。及经拆看。俱属本省寻常公务。而于边外夷情。不提一字。殊不可解。该督驻劄永昌。原为办理沿边事宜。现在缅匪有无消息理宜时刻留心。至询问哈国兴。去冬在老官屯传述缅匪投降之语。有无粉饰。及缅匪索取土司一事。如何答覆。尤系即速问明之事。龙陵距永昌不远。无难克期调至面询。该提督所言若何。更无难据实入告乃迟之又久。竟尔置之不论是诚何心至于督抚陈奏地方公务。例应专差赍进。设遇有驰报边境情形。因便附陈一二紧要事件。尚属近理。乃彰宝此次奏函。并无一摺及于边务。专以擅发驿递。冀欲减省赍奏费用。尤属非是。彰宝委任封疆已久。平日尚非不晓事者。何以近来顿不如前。于事理轻重倒置若此。彰宝著传旨申饬　　

○旌表守正被戕之河南唐县民谷禄妻乔氏　　

○辛未。谕、据成衮扎布奏、现在乌里雅苏台事少年满笔帖式额勒登所遗员缺毋庸派员更换主事职衔乌伦布。将届年满。所掌粮饷处关防可否缴回等语。乌里雅苏台事务简少。著照成衮扎布所奏、年满笔帖式额勒登员缺。不必再派人员。粮饷处关防。亦照所奏。遇便缴还。乌伦布著回京　　

○四川总督阿尔泰。提督董天弼奏、小金川土司泽旺、攻掠沃克什土司色达克拉、寨落牲畜。查系色达克拉咒诅。起衅。泽旺患病。其子僧格桑、擅自发兵。严诘僧格桑。据称、往抢咒经。被沃克什伤损多人。番人向例赔偿。求将沃克什三寨。准小金川耕获作抵。仍俟泽旺病愈。妥商禀覆。报闻　　
</div>
    <div class="pagination">
<a href="清实录乾隆朝实录_page1141.html">上一页</a><span>...</span><a href="清实录乾隆朝实录_page1137.html">1137</a><a href="清实录乾隆朝实录_page1138.html">1138</a><a href="清实录乾隆朝实录_page1139.html">1139</a><a href="清实录乾隆朝实录_page1140.html">1140</a><a href="清实录乾隆朝实录_page1141.html">1141</a><span class="current-page">1142</span><a href="清实录乾隆朝实录_page1143.html">1143</a><a href="清实录乾隆朝实录_page1144.html">1144</a><a href="清实录乾隆朝实录_page1145.html">1145</a><a href="清实录乾隆朝实录_page1146.html">1146</a><a href="清实录乾隆朝实录_page1147.html">1147</a><span>...</span><a href="清实录乾隆朝实录_page1143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
