<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1208 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1208 页/共 1316 页</h1>
    <div class="content">
○翰林院奏、检讨黄寿衮条陈学务。一、宜养成学生一种性质。一、宜停止捐纳实官。一、宜特设专门外交学堂。又陈立宪须由地方自治。急须切实调查。以为自治根本。下所司知之。摺包　　

○甲寅。湖南安抚庞鸿书奏、湖南灾区甚广。赈款亟宜豫筹。恳请开办实官花样各捐。下部议。摺包　　

○以捏名报荒。从中渔利。革黑龙江领户候选知府王鸿猷职。并讯办。摺包　　

○蠲免甘肃海城、武威二县被灾村庄民欠钱粮。摺

包

　　

○乙卯。署两广总督岑春火滟宣等奏、广西省城。僻在东北。控制不便。拟移巡抚驻扎南甯。即南甯府治建为省会。下政务处议。摺包　　

○安徽巡抚恩铭奏、整顿皖省督练公所。抽改军队。并分设巡防营务处。下所司知之。摺包　　

○署黑龙江将军程德全奏、郭尔罗斯后旗荒地。拟派道员李席珍接办。俾彻底清查。以清轇轕。得旨、李席珍毋庸派往。著另委妥员彻查。摺包　　

○以广东潮州协副将黄培松、为广东琼州镇总兵官。现月　　

○以亏短交款。革浙江嘉善县知县茹震模职。并勒追。摺包　　

○丙辰。谕内阁、张百熙等奏、分别举劾属员一摺。顺天大城县知县毕承缃、署武清县知县候补直隶州知州周登皞、均著传旨嘉奖。署东安县知县文安县知县徐体善、贪诈无耻。劣奣＜虘阝＞亦昭彰。著革职永不叙用。派员押押解回籍。交地方官严加管束。准补西路同知郑襄、才具甚庸。难资表率。蓟州知州古铭猷、精神委靡。听断无才。均著开缺。以肬■闲缺通判归部选用。现月　　

○谕军机大臣等、电寄吴重喜■心。据电称吉安乡民。因清赋聚血■乣滋闹。抢劫营库店铺。拆毁电蝱滟戋等语。其中恐有匪徒。藉端煽惑。著吴重喜■心仍派妥员。会同地方文武。妥为弹压解散。勿稍疏虞。电寄　　

○又谕、电寄张之洞、据电奏、湖南筹办铁路。举派总理等语。袁树勋著准其暂行回湘。查勘路蝱滟戋。

电寄

　　

○又谕、电寄锡良。据有泰奏、巴塘所属陆玉等处番民。讹传藏内新开白马贡地方。为天生福地。男妇千余人。相率前往。已饬沿边番官。会同汛弁。极力截阻。并飞咨锡良、迅饬赵尔丰派员绕出番民之前拦阻。设法招回。遣归原牧。以安边氓等语。此等情节。该番民究竟因何远徙。著锡良妥速筹办。并迅即查明实情。详晰电奏。电寄　　

○以筹办武备学堂在事出力。予福建补用知府韩景琛等升叙有差。摺包　　

○丁巳。翰林院侍讲荣光奏、拟请变通翰林院汉军人员升转章程。凡遇满缺出。无人可补。即先将汉军人员升补。下部议。摺包　　

○戊午。赏义国亲王随员海军统领马棱格等、宝星。　　

○己未。孝恭仁皇后忌辰。遣官祭景陵。忌辰单　　

○谕军机大臣等、有人奏、江西萍乡县知县彭继昆等、有围攻学堂杀伤学生情事。请饬查办等语。著吴重喜■心按照所指各节。确切查明。据实具奏。毋稍徇隐。原片著钞给阅看。寻奏、查彭继昆因学生夺牌。复抗传不到。派差入堂查带。办理殊属颟顸。应即撤任。副监督萍乡县教谕汪凤翙、措置乖方。应革职示儆。如所请行。　　

○御史吴钫奏、拟请通饬各省。彳滟扁设法政学堂。令举贡一律肄业。下政务处议。摺包　　

○辛酉。以亏短交代。革已故福建瓯甯县知县张朝锡职。提属勒追。摺包　　

○壬戌。谕内阁、礼部奏、贡寿圣节礼仪一摺。著在仁寿殿行礼。停止筵燕。现月　　

○癸亥。御史石长信奏、广西迁省。劳民费财。下政务处议。摺包　　

○甲子。都察院奏、稽查直年旗等差御史。应否裁撤。得旨旨、稽查直年旗事务、稽查左右翼前锋统领、护军统领、稽查火器营、各御史。均著裁撤。现月　　

○云贵总督丁振铎奏、筹议与英会修腾缅小铁路。拟请归并滇蜀公司办理。并声明全省一切干路支路。均归该公司承办。下外务部商部知之。摺包　　

○盛京将军赵尔巽奏、现于奉省东郊。设立农业试验场。并附设学堂一摺。下部知之。摺包　　

○又奏、创设渔业公司。颁给关防。应即饬其调查水产。改良渔业。觅购海轮。以期逐渐举行。下部知之。摺包　　

○又奏、朝阳镇忽遘火灾。延烧商民并天主教堂瓦草房三千余闲。业经拨款抚恤。得旨。著即妥为抚恤、毋任失所。　　

○以捐款兴学。予陕西道员职衔柏惠民以知府选用。奉天县丞刘东烺等建坊。　　

○豁免云南蒙化厅属被水村庄条粮银米。　　

○乙丑。以捐款创设小学堂。赏四川候选知县舒绍卿、二品封典。　　

○以捐款兴学。予四川孀妇米陈氏建坊。纂修官胡

骏恭纂　　

帮总纂官程棫林恭辑监修总裁世恭阅二签八月初一日正总裁那月日专司蒿■木本陆恭覆阅癸丑十二月十二日

　　

徐月日　　

荣月日副总裁唐月日　　

宗室宝恭阅二签三月初三日　　

陈恭阅二签八月十九日　　

熙月日　　

郭恭阅七月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百六十一　　

光绪三十二年。丙午。六月。丙寅朔上诣乐寿堂问慈禧端佑康颐昭豫庄诚寿恭钦献崇熙皇太后安。至癸巳皆如之。记注　　

○浙江巡抚张曾阳滟＜扌戋＞奏、浙江学政关防。封缴礼部核销。报闻。　　

○出使考察政治大臣载泽等奏、由英赴比。至其各局所详悉观览。广为译说。其行政取则法国。而民气较纯。其立国之要。则在奖励工商农三业。以为致富之原。其铁路矿务制造诸工。种植树艺之术。皆有名于时。授田复最均平。徵兵亦俱严整。报闻。摺包　　

</div>
    <div class="pagination">
<a href="清实录光绪朝实录_page1207.html">上一页</a><span>...</span><a href="清实录光绪朝实录_page1203.html">1203</a><a href="清实录光绪朝实录_page1204.html">1204</a><a href="清实录光绪朝实录_page1205.html">1205</a><a href="清实录光绪朝实录_page1206.html">1206</a><a href="清实录光绪朝实录_page1207.html">1207</a><span class="current-page">1208</span><a href="清实录光绪朝实录_page1209.html">1209</a><a href="清实录光绪朝实录_page1210.html">1210</a><a href="清实录光绪朝实录_page1211.html">1211</a><a href="清实录光绪朝实录_page1212.html">1212</a><a href="清实录光绪朝实录_page1213.html">1213</a><span>...</span><a href="清实录光绪朝实录_page1209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
