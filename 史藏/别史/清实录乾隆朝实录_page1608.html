<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 1608 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 1608 页/共 1860 页
  </h1>
  <div class="content">
   ○又谕、据阿桂等奏、查讯富勒浑等供词摺内称、据富勒浑供、实不知郑一桂有致送殷士俊金叶。讯之殷士俊、坚供实系送伊之物。郑一桂并未托其转送主人。及严讯郑一桂、则供称实系送给殷士俊等语。此事朕早疑其未必。屡向军机大臣言之。金叶五十两。为数无多。富勒浑即或收受数百金。尚为贪黩餍饫所有。且其时富勒浑已离闽省。郑一桂更不值复行馈送。其所称并非致送富勒浑。尚为可信。即此项金叶、实系馈送富勒浑。而殷士俊因平日受其惠深重。希图代为隐瞒。且自知款迹累累。俱经败露。必获重罪。即将此项担承。于罪亦无可加。是以坚执前供。亦属人情之常。但富勒浑业经离任。而属员尚有此事。则其在闽时。必有收受贿赂情弊。此时若再加深究。则辗转蔓延。案难速结。且非朕平日不为已甚之意。所有郑一桂致送金叶一节。竟不必再为推求。即可就此完结。惟摺内称、富勒浑勒派各口岸先缴银一万九千余两。据富勒浑供、于兼署监督时。值各口岸未经解到银两甚多。恐赔项无著。是以豫筹垫解。及穆腾额、回任交收。适殷士俊等事发。是以具奏归公等语。据此则富勒浑先侵后吐。已属百喙难辞。关税系监督专管。总督不过兼辖。即使税课缺额。自有该监督回任料理。富勒浑何必豫为鳃鳃过计。酌筹垫项。令书吏先行缴出。上年该关税课充盈。本年亦断无缺额之理。则此项银两。又将交还何人。其为侵吞入己。实属显然。及殷士俊等款迹败露。始行具奏报解充公。此等伎俩。岂能掩人耳目。适自形其前后矛盾耳。富勒浑之罪。实在于此。著阿桂等、严行诘讯。毋任支饰。或富勒浑听殷士俊等怂恿。谓此等口岸书吏之银。尽可收受。富勒浑受其愚弄。以致昏瞀颠倒。先侵后吐。亦著阿桂等、严行讯究。务得确情。至运使张万选、送富勒浑银三万两未收一节。据奏富勒浑供、上年到粤后。张万选曾说要送银三万两。因其尚是空话。面加严饬。后来罚他赔修漕船。以示惩儆、等语。因空话而严饬。可知若实有。则受之矣。此事前经孙士毅奏、传询张万选、据称并无此事。因系一面之词。当将张万选解任。押赴浙江质对。该员此时。定已到浙。著阿桂等、即行严讯。并令与富勒浑当面质证。若张万选从前实有此语。后因富勒浑事已改露。恐说出、与受同罪。是以狡赖。则张万选系卑鄙狡狯小人。即应革职治罪。若果系富勒浑信口诬扳。更为可笑。至所奏富勒浑呈出广东藩臬两司。录送殷士俊等口供一节。此事孙士毅亦经奏及。询之藩司许祖京等、据称并未将口供私行录送。则此富勒浑呈出之供。又系从何而至。除降旨令孙士毅、严切询问藩臬两司外。著阿桂等、面讯富勒浑。此供系何时送给。何人传递。一并归案具奏。看来富勒浑之罪。重在勒派口岸书役银两。先侵后吐一节。阿桂等、惟当秉公确讯定拟。想富勒浑亦难掩饰。阿桂等、断不能为之曲蔽也。又据常青等奏、截拏富勒浑差弁、及管解银两摺内称、有富勒浑寄江兰信物。著特原摺钞交阿桂等、令其查对审办。再本日续据李世杰等奏、司家庄、烟墩、又有有漫口之事。湖河局面大变。著将原摺。及所降谕旨。一并钞寄阿桂阅看。　　

○又谕、前据孙士毅奏、讯问藩司许祖京、臬司姚棻将审问殷士俊等供词。呈送富勒浑阅看一节。据称、外省呈送督抚供词。系钞录一分。呈送备查。并非送看之后。仍行取回。若两司果曾送过供词。此时尚在富勒浑处。何难取出作证。明系省城人多。暗窃风声。托言两司送给。以实其事等语。本日阿桂等奏、讯据富勒浑称、供词实系许祖京、姚棻、禀见时。亲送阅看。若果系探听。岂能一字不错。现有原送供词可证。一并呈缴等语。富勒浑呈出殷士俊供词。系藩臬两司钞送。已有确据。何以孙士毅询问时。两司俱不承认。此案孙士毅、奉旨密查。饬令两司审办。自应加意严密。乃许祖京、姚棻。将供词私送富勒浑阅看。事后。经孙士毅诘问。又复强词支饰。自有应得之咎。况供词钞本已据阿桂等附摺进呈。许祖京、姚棻、尚何置喙耶。著传谕孙士毅、即将两司如何呈送情节。严加询问。令其据实登答。迅速覆奏。　　

○以编修吴省兰、为浙江乡试正考官。编修邱庭漋、为副考官侍讲陈万青、为江西乡试正考官。编修汪学金。为副考官编修吴敬舆、为湖北乡试正考官。编修关槐为副考官。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百五十八

大清高宗法天隆运至诚先觉体元立极敷文奋武孝慈神圣纯皇帝实录卷之一千二百五十九　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世

袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修乾隆

五十一年。丙午。七月。丁巳。谕、据刘秉恬奏、审拟曲靖府南宁县武生尹在奇、在平彝县中箐地方。被贼抢夺财物。并殴伤挑夫孙起珑一案。已批交三法司核拟速奏矣。细阅摺内情节。尹在奇货物。被李小六等抢夺之后。各犯由南小路奔逸。而尹在奇等误从北路跟追。遂诬指毛奉仪、贾朝相、赵有保、为正贼。彼此不服。扭结呈控。经曲靖府知府巴尼珲、催铜旋郡。集犯审讯。因贾朝相、赵有保、坚不承认。各加刑责。随俱诬服。该府复因催铜公出。檄发署沾益州知州戴书绅收审。亦照原审情由。录供通详。赵有保、贾朝相、受杖伤重。先后身故。复经审讯别案。究出正贼。按律定拟。请将未能审出诬告实情之前任曲靖府知府巴尼珲、交部严加议处。填报不实、瞻顾上司之前署沾益州知州戴书绅、革职。所拟殊觉有意轩轾。巴尼珲于属邑抢夺重案。并不虚心审理。究出诬告情由。辄拷讯致死无辜二命。虽决责如法。究系原审之员。其咎较之依样具详、瞻顾上司之知州戴书绅较重。该抚即或因该员催铜公出。尚属有因。亦当与戴书绅处分相同。方为平允。何得意存开脱。转将原审从轻。有是理乎。即如朕办理富勒浑一案。雅德徇隐面欺。通那银两。情节虽为可恶。然将来定案时。其罪岂能转重于犯案之富勒浑耶。刘秉恬等审办此案。殊失允当。著交部分别议处。　　

○谕军机大臣等、昨据阿桂等奏到、审讯富勒浑等供词各摺。已降旨令其速行严讯定拟具奏矣。看来富勒浑之罪。重在勒派口岸书吏银两一节。按其派缴、及勒令书吏出结、奏请充公各月日。其为先侵后吐。形迹显然。富勒浑亦百喙难辞。阿桂等、即可就此定案。至郑一桂致送金叶一事。现在殷士俊、及郑一桂、坚供并非送富勒浑之物。亦止可就此定供。不必再行推求。富勒浑用度奢侈。贪图安逸。平日任用家人。招摇婪索。佯为不知。且沿途经过地方。尚有致送金叶之事。则富勒浑于闽浙任内。必另有营私纳贿情弊。但其平日属员中。曾经逢迎馈送者。各知与受同罪。此时谁肯说出。若再辗转追求。则蔓延无已。亦非朕不为已甚之意。且富勒浑久任督抚。习于侈靡。金叶五十两。为数无多。伊若婪索。必不止此。其为馈送殷士俊之物。尚属可信。阿桂等、即可就现在质讯明确各款。速行定拟具奏。现在江南清口一带。黄运并涨。先后漫口数处。而司家庄漫溢处所。湖河连成一片。运河周家庄一处。关系漕运经行。现在江西尾后帮船。在彼浅搁。此二处尤关紧要。此时李世杰等、目睹漫溢情形。未免心存惶惧。必须有人为之主张。方能于事有济。著传谕阿桂、速将富勒浑一案。定拟完结。发摺后。即先行速赴清口。会同李世杰等、办理堵筑事宜。以期妥速蒇工。俟大局已定再来。舒常、即押带富勒浑等案犯。解京交与刑部收禁。再赴行在复命。曹文埴、即由杭州回籍。省视伊母。侍养十余日。再行起程。将此由六百里传谕知之。仍著将审讯确情。迅速覆奏。　　

○又谕、据李世杰等奏、云梯关外估挑二套引河。现已加添人夫。上紧赶办。勒限七月望前。照估挑挖。如式宽深。一律完工。逐细验收等语。该督等此摺。于初二日拜发。差人赍递。尚在未经漫溢以前之奏。今河湖水势。同时并涨。以致李家庄等数处漫溢。该督等。自应实力妥速办理堵筑抚恤诸务。二套挑工。又非所急矣。至此次漫溢。共有数处。其黄河北岸李家庄等地方。距海不远。且有盐河顶阻。溜势平缓。尚可以次筹办。惟桃源厅属南岸之司家庄、与洪湖仅隔一堤。虽止漫溢四十余丈。而河湖连成一片。汪洋浩瀚。究属可虞。此处应速行堵闭。又淮关对岸之周家庄、分溜湍激。有碍运道。尤关紧要。急应首先堵筑。俾未过江西各帮。以次遄行。渡黄北上。现已传谕阿桂、速行审办富勒军等一案。定拟后。即赴青口。会同熟商筹办。该督等此时、即应集料鸠工。将司家庄、周家庄、二处漫工。上紧堵筑。克期蒇事。以慰廑注。将此由六百里传谕知之。仍著将近日堵筑漫口。是否兴工。粮艘尾帮。曾否遄行。及被水灾地。作何抚恤之处。迅速覆奏。朕为此事。时刻不忘于怀。勉之。以纾远念。　　

○戊午。谕、近日雨水稍多。本报屡次迟误。看来因蔺沟、土沟、各河水发桥冲所致。霸昌道驻劄怀柔。止能往来照料密云至古北口一带河道桥梁。其蔺沟等处。已属鞭长莫及。著兵部堂官。遴派满洲司官一员。驻劄蔺沟。豫备人夫船只。遇本报发来。及各处文报。即照料令其速行。毋致再有迟误阻滞。或于十日半月后。一行更换。即兵部满堂官。遇有大雨时。亦当轮换一人。来往查看。何必在家高坐养骄也。嗣后朕每□山戊不□驻跸热河。照此办理。　　

○谕军机大臣等、本日因本报迟误。经兵部奏。请旨饬查一摺。因思前月二十四日应到本报。迟至二十五日、始行递到。亦经兵部具摺□□□□尔□奏。并请饬交刘峨、查明报部办理。迄今已及二旬。何尚未据该督等迟误缘由查覆。本报往来。设立台站。自应克期递送。即因雨水稍多。以致迟误。亦应即行查明咨报。何以刘峨并不上紧查覆。任意延宕。殊属不合。著传谕该督。将两次本报迟误。究于何处台站。及因何迟延之处。迅速查明驰奏。寻奏、六月二十日本报。二十三日。站员递至怀柔县七渡河。山水陡发。船不能渡。二十四日。水势稍平。递至雁溪、小白等河。又因桥冲浪急。巳时始递交密云县站。本月十五日本报。十六日辰时。据东华门站员。递至南石槽。本因雨大水涨。雁溪等河桥座冲失。十七日水势稍退。巳时递交密云县站。除东华门迟滞站员。听兵部查办外。谨将水阻缘由。及臣等查覆迟延之处。请交部议处。得旨、该部察议具奏。　　

○己未。谕、吏部议处御史曹锡宝、□□□□尔□奏和珅家人刘全儿一事。并不能指出实据。仅以虚词入奏。应照□□□□尔□奏不实。降二级调用一摺。曹锡宝□□□□尔

□奏和珅家人全儿房屋完整等情。该御史如果访有全儿招摇撞骗实据。即应列款□□□□尔□奏。审讯得实。即拟以正法。亦属罪所应得。设或和珅有营私舞弊情事。该御史果能据实指出□□□□尔□奏。朕亦必质讯明确。将和珅治罪。乃曹锡宝第以和珅家人、住屋服用完好。恐有借主人名目。招摇撞骗等情入奏。似此虚词。朕将如何办理耶。因命留京王大臣等、节次询问。伊并不能指出实据。又传彼前来行在。朕面加开诚询问。亦无指实。惟以杜渐防微之语搪塞。夫全儿代伊主人办理税务多年。稍有积蓄。盖造房屋数十间居住。亦属人情之常。天下各处关榷。其管理之员。必派家

人分管税口。自不免皆有羡余。即吏胥等亦得藉沾余润。其服用居室。稍事润饰。亦属事理所有。若无克扣侵肥情弊。岂得概绳之以法乎。即如贾谊所言。丝绣偏诸。天子之后缘其领。庶人嬖妾缘其履。彼时习俗所移。即汉文帝亦岂能执途人而均加之以严刑峻法乎。因细询其必有实迹。该御史乃称、原要和珅先事约束。杜渐防微。庶将来不致受家人之累等语。曹锡宝无故欲于和珅前。尽其忠告之言。其无谓也。且朝臣相与致书论政。甚非美事。韩昌黎且不能不求进。况其他乎。其事果有。必启门户党援之端。其且并无其事。而窃为虚文。以为我曾与彼言之。扰乱国政。前明之所以亡也。朕用人行政。一秉大公。从不肯存逆诈亿不信之见。若委用臣工。不能推诚布公。而猜疑防范。据一时无根之谈。而递入人以罪。使天下重足而立。侧目而视。断无此政体。且我朝纲纪肃清。大臣中亦无揽权藉势。窃弄威福之人。此所可自信者。即如富勒浑纵容家人殷士俊等、招摇婪索。拥有厚赀。伊亦有勒派关口银两。先侵后吐款迹。其负恩昧良。天理昭彰。无不立时败露。朕亦不能为之曲贷。而其未经发觉以前。虽以殷士俊等家赀富厚。亦断无即予查拏治罪之理。况曹锡宝曾经派员带同前往各大臣家人住居。周历查看。其中尽有与全儿住屋相同。且过之者。何以独将全儿□□□□尔□奏。伊亦自认冒昧。盖今年为乡试之年。伊不过欲因进摺。或记其名而出差耳。所见甚鄙。若照部议降调。亦所应得。第念该御史究属言官。一时未察虚实。以书生拘迂之见。托为正言陈奏。始免实降。著加恩改为革职留任。并将此通谕知之。　　

○又谕、据普福奏、遵旨于青海之阿什干等处。应设五卡之处。于会盟之便。亲行察阅。并将此晓谕索诺木多尔济等。索诺木多尔济等心悦诚服。从前设卡派兵驻劄。并未分别远近。将西南两路人等。调于极远之阿什干等处。今酌量伊等力所能及。改定就近驻防等语。普福如此更定。甚属得宜。看来从前并未计及伊等劳苦。率意调遣分驻。以致该游牧人等、力不能支。始行请彻卡座。福禄在彼。何不亲往查验。即率行代奏耶。著交普福、照伊所奏办理外。仍将普福奏摺。钞寄福禄阅看。　　

○谕军机大臣等、前据李世杰等奏、初三四等日。清黄并涨。又值疾风暴雨。以致黄运堤工。同时漫塌数十余丈。又于初八九日。河湖水势续长。司家庄、烟墩两处。复经漫溢。已节次降旨。今该督等、实力妥速办理堵筑。并查明被水灾民。妥为抚恤矣。今据闵鹗元奏、闻信后。即于初九日自苏起身。兼程星赴清江。及各下游处所。督率所属。实力筹办等语。黄运两河同时漫溢。清江一带文武衙署。及居民房屋。均被淹漫。司家庄复有漫口。河湖连成一片。浩瀚可虞。该抚自应会同李世杰等、同心协力。妥为经理。俾漫口速行堵闭。初水灾民。毋致失所。方为妥善。再李世杰等、自两次奏报后。迄今又阅数日。何尚未据续奏。朕宵旰悬切。无时或释。著传谕该督等、即将近日光景若何。漫口曾否裹住。不致塌宽。及被水灾民。作何抚恤之处。迅速覆奏。以慰廑注。　　

○又谕、据毓奇奏、兴武帮旗丁张国兴等。于台庄遇风。磕溺漕船。所有冲淌沉湿米石。该旗丁未能一时买补。请缓至今冬采买搭运。来□山戊不□抵通交完等语。前因明兴等奏报兴武帮船。沉失米石情形。已明降谕旨。将该旗丁张国兴等、应行赔补米石加恩多分几年赔缴以纾丁力该督想尚未接奉前旨。所以此次奏请将各船冲淌沉湿之米。缓至来

□山戊不□交完。恐为期太迫。丁力不免拮据。尚非所以示体恤著传谕该督等仍遵前旨。酌量多分几年。其淹毙人口。分别恤赏之处。并著照所奏办理。　　

○辛酉。蠲缓安徽全省五十九州县卫。乾隆五十年分。旱灾地亩额赋有差。　　

○壬戌谕、明史纪事本末一书。系谷应泰所撰。朕从前在书房时。即曾见其书。以其举有明一代之事。仿袁枢通鉴纪事之体逐事贯穿始末。俾览者了然。而逐殷所论四六文颇佳。兹因四库馆钞出进呈。复详加披阅。其中所载李自成攻陷京师。挟太子二王东向永平吴三桂顿兵山海关。悉锐出战。击杀数千人。大清兵绕至三桂之右。所向披靡。自成遁走。三桂复率大兵追贼。连战于保定正定。西度固关入山西等语。其言不足传信。当流贼攻陷京城时。吴三桂以一旅偏师。顿兵山海关外。而贼方以太子二王为奇货。载之马上东行。且欲招致三桂。执其父襄、胁令作书以诱其子其时三桂之惧贼。不啻风鹤皆惊。一军胆慑。其所以乞兵复仇。皆藉本朝兵力。及我睿亲王、奉命统率义师。入关讨贼。我兵奋勇冲杀。贼人望风披靡。自相蹂践。自成遂弃京师四走。而英亲王、复率归驱逐。贼即狼狈窜死。实录所载甚明。是李自成之窜败。皆系本朝满洲兵力。使三桂彼时。果能办此。伊尚将攘为已有。安肯复请本朝兵乎。此自成之败。非三桂之力。更为彰明较著者也。而谷应泰、乃称三桂顿兵山海关。悉锐出战。击杀数千人。追奔逐北。似贼人之败于三桂。而非败于本朝。谷应泰系汉人。犹及明末未免意存回护。故为左袒。而非当日实在情事。不足传信。著军机大臣。详查开国方略所载入关杀贼实事。将书中此一节。重行改正。以昭正论信史。　　

○又谕、太仆寺少卿顺海、著在阿哥等教清语谙达上额外行走。如遇缺出。即行坐补。　　

○谕军机大臣等、据李世杰等奏、七月十三日。启放二套引河。日来黄河内。已消水一尺三寸。洪泽湖内。亦消水九寸。庙河漫口三处。周家庄一处、首先趱堵。现已办有七八分工程。数日内即可竣事。该处一经堵合。水归正河下注。搁浅粮船。即可浮动前进等语。所办甚好。已于摺内批示矣。二套引河。原以备水大时掣溜减黄之路。既已挑浚完工。正当乘时启放。现在引河内掣动大溜。畅流归海。黄水湖水。渐次消退。看来大局已定。所有桃源之司家庄漫口。与洪湖仅隔一堤。此处应速行堵闭。庶河湖不至联成一片。而弥漫汪洋之势可减。至周家庄运堤。业经首先趱堵。办有七分工程。日内是否竣事。粮艘曾否通行。该督等尤当勉力设法办理。令江西尾帮。及早遄行北上。以慰悬注。其被水灾民。务须实力查办。妥为抚恤。再前日据福海奏、二井、周家庄等处漫口。水由护城河、直通白马、宝应、高邮、邵伯等湖。得所归宿。淮安城并无漫水波及。闾阎安堵等语。高宝诸湖。为各处漫水汇注。亦恐不能容纳。该督等前奏、有将车逻、南关等坝启放。以资宣洩等语。此时曾否已经启放。恐下河一带田亩。亦有被水漫淹者。小民生计可悯。著传谕该督等、务须查明。一体妥为抚恤。毋致失所。　　

○癸亥。谕、户部议覆孙士毅奏、粤东省粮道衙门。历年外销公项银两。著落历任粮道等、按数分赔。并请酌定章程。嗣后归于报部册内。核实报销一摺。此事系富勒浑因其家人殷士俊等。招摇婪索。款迹败露。自知获咎。故以此奏为见好救过之地。彼时朕即洞悉其隐。是以传谕孙士毅、查办具奏。今既据查无捏报侵蚀情弊。且款项繁多。自乾隆二

十四年起。相沿办理。已非一日。若因富勒浑见长救过。而将历年外销过银五万九千余两。在于历任造册之粮道。及核销之督抚名下。著落按数分赔。是不过慷他人之慨。为取巧之计。即如雅德、□□□□尔□奏汀州镇武隆阿、废弛营伍。亦不过因未曾□□□□尔□奏富勒浑、反代为具保。欲以此为救过见长地步。同出一辙。朕岂能受其欺蔽。已屡次降旨通谕矣。今此项外销银两。历年久远。历任粮道。及核销之督抚。升迁事故。不一而足。亦何必逐一追赔。致滋纷扰乎。朕办理庶务。一秉公平。固不肯以人废言。亦不肯竟听罔以非道。此内外大小臣工之所共见共闻者。所有此项外销银五万九千余两。著加恩免其赔补。　　

○谕军机大臣等、据李世杰等奏、此次清江浦被淹。比之昔年老坝口漫水被淹情形。实为轻减。周家庄、已做有七八分工程。两三日内。即可堵合。此时漫口迤下运河。水已增长。渐次宽深。粮船足敷行走。未过江西各帮。现在上紧催趱。以次遄行出口。渡黄北上等语。览奏稍慰。惟阅图内所绘司家庄漫口。与洪湖仅隔一堤。现已联成一片。汪洋浩瀚。幸溜势未掣。亦无淹及田庐之处。亟应首先堵闭。庶河湖不至通连。而张福口引河。亦不致逐渐淤垫。此处最为紧要。该督等于何时堵筑完竣之处。即速行覆奏。其余各漫口。集料鸠工。以次堵筑。亦可克期集事。不致旷日持久。至二套引河。现已启放。掣动大溜。畅流归海。势甚通顺。其归海之路。亦较近捷。从来河不两行。从此倘能将大溜全掣。竟由此处入海。则灶工尾六套处所堤工。亦可□山戊不

□省修筑。自为两有裨益。此时天气晴霁。水已消退。其被水灾民。务须分投实力确查。妥为抚恤。周家庄漫口。现在自已堵筑竣事。所有未过江西各帮。该督等、应即上紧催趱。俾以次遄行出口。渡黄北上。及早抵通。方为妥善。再上年江苏、安徽、被旱成灾。拨用赈恤银。共七百余万两。此次各漫口。昨据该督等、约略估计。共需正杂料物夫工银五十余万两。即加以清河、安东、桃源、山阳等各属抚恤所需。合计似亦不过在二百万两以内。著传谕该督等、再行通盘约略覆算。据实覆奏。至李世杰病势。虽未见增。亦未能减。自因惊惧焦劳所致。此时大局已定。可以安心静养。不必过于劳勚也。　　

○又谕、前因雅德□□□□尔□奏汀州镇总兵武隆阿、在任七年。废弛营伍。任承恩。为福建陆路提督。该镇是其所辖。是以将任承恩交部严议。并谕令该提督明白回奏。兹据任承恩覆奏、于四十九年到任后。即将沿海泉漳汀建等镇。先后巡阅。查得汀州界接江广。各兵丁汉仗膂力。实不如漳泉之劲健。其弓马枪牌各技。亦未能出色。当经列为次等。并时嘱该镇武隆阿、加意训练等语。此事前经雅德□□□□尔□奏后。朕以该提督为专阃大员。汀州镇是其所辖。如果平日玩愒。有心贻误。自应照部议革职。但此事系雅德因不能□□□□尔□奏富勒浑。反代为具保。不免为救过见长起见、而有此奏。并非其实心整饬军伍也。安能欺朕。任承恩尚非有心玩误。部议上时。已将该提督从宽留任矣。任承恩嗣后务宜实力整顿。益加奋勉。若因此次邀恩宽贷。稍事玩愒。必当加倍治罪。不能再邀宽宥也。　　

○甲子。谕、据孙士毅奏、拏获外洋行窃盗匪谭华瑞等八名。搜获匪船一只。并过山鸟一杆。喷筒三枚。火药一斤。严究来历。据供、系外委赵承恩、兵丁吴有亮、得钱租卖。现从重究拟。请将该管员弁。及署镇副将王延春、革职示儆。提督窦瑸。交部严加议处一摺。海洋一带。奸宄潜

藏。盗劫固所不免。至弁兵等有缉匪安良之责。军火利器。藉以防奸捕盗。最关紧要。乃外委赵承恩。兵丁吴有亮、竟敢私将火器火药。租卖与谭华瑞等行使。此与藉寇兵而赍盗粮何异。其藐玩实出情理之外。所供因谭华瑞等、托称盐船防夜须用。实不知伊等为匪之语。断不可信。该督务须彻底根究。即使审无平日豢贼养奸。彼此分赃情事。亦应与盗犯一律科断。以示惩儆。至该管员弁。漫无觉察。所司何事。均著照所请革职。窦瑸系专阃大员。亦难辞咎。著交部严加议处。并著通行饬谕各省营弁兵丁。嗣后务知守法防奸。倘再有贪利不法。豢纵盗贼。偷卖火器火药等情。即照此案严办。各该管营弁。亦应时刻严查。毋得疎纵。将此通谕知之。　　

○谕军机大臣等、行在步军统领衙门奏、据江西民人童如忠、呈控旗丁方文华、贿买饶州帮押运千总邓昌禹、捏禀伊叔童赐诚等、系属军籍。经江西粮道审讯。勒令伊督帮给运费等款。请饬交江西巡抚何裕城审办等语。此案历年久远。讦讼不休。如童如忠果系民籍。自应详核究办。不得反令童赐诚等、帮贴运费。以致童如忠蓦远呈控。或竟有贿嘱枉断情弊。亦未可定。但据童如忠供称。伊系童以仲后裔。现有与伊同姓不宗之童以仁后裔。本属军籍等语。而其家谱内。则以义礼智信等字样排行。是其长房自应以仁字居首。何以居长者转名以仲。显有将仁字窜改仲字。为冒脱军籍之弊。不可不核实根究。著将原奏、及原呈钞案谱系。一并交何裕城、令其亲提案犯。秉公研鞫。定拟具奏。　　

○乙丑。谕军机大臣等、前据李世杰等奏、周家庄漫口。首先堵筑。已做有七八分工程。两三日内即可堵合等语。此时运河周家庄漫口。自已堵筑竣事。水势归入正河。粮船足敷行走。该督等、即应设法催趱。俾未过江西各帮。以次遄行出口。渡黄北上。至司家庄漫口。河湖相连。亦关紧要。亟应首先堵闭。屡经降旨。谕令妥速办理。该督等、将粮船曾否遄行。及司家庄何日可以堵筑完竣之处。即速行覆奏。以慰悬注。再该督等。前因河湖水势浩大。将仁义礼智信五滚坝。全开过水。又恐五坝减下之水。高宝诸湖。不能容纳。将南关、车逻等坝封土、全行起除。俾湖水下注。当洪湖盛涨时。自不得不广筹去路。以资宣洩。但一过秋汛。湖水自逐渐消落。又应将各坝以次堵筑。潴蓄清水。倘宣洩过多。清水弱小。不能敌黄。来年恐又有浅阻之虞。不可不早为虑及也。该督等、身任河防。全在相度机宜。节宣有制。务宜仰体朕诸凡先事豫防之意。不可徒顾目前。坐失事机。方为妥善。　　

○以礼部右侍郎朱圭、为江南乡试正考官。编修戴心亨、为副考官。翰林院侍读韦谦恒。为陕西乡试正考官。编修陈嗣龙、为副考官。　　

○丙寅。谕、据御史诺穆福奏、京仓开放八旗兵米。例于每月初一日。赴户部掣定旗分。即行开放。今于二十日前后。始行开放。无故迟延多日。殊非办公之道。请敕下仓场侍郎。严饬各仓。遵照定例办理。如有稽迟。即交查仓都统、及御史、□□□□尔□奏议处等语。所奏是。兵丁关支月饷。本月定期。乃各仓无故迟延多日。始行开放。以致兵丁等一时雇觅多车赴领。车户居奇昂价。非所以示体恤。著照所请。交仓场侍郎。严饬各仓。遵照定例。按期开放。毋得仍前迟延。并著查仓都统、及御史、不时稽察。如有稽迟。即据实□□□□尔□奏。交部议处。又谕、户部议覆、凤阳关徵收一年期满。短少正额银一万七千六百余两。盈余银七万二千九百余两。著落该监督等名下。各按经徵月日。照数追赔。并请将该监督王懿德、护理关务凤阳府知府乔人杰、交部从重议处一摺。固属照例办理。第念该关钱粮。全赖安徽、河南、秋收丰稔。商贩流通。过关报纳税银。始能丰旺。上年该二省被旱成灾。收成歉薄。实无余粮运贩出境。以致船只过关稀少。税课短绌。自系该关实在情形。所有此次凤阳关、短收正额盈余银、共九万零五百余两。均著加恩宽免。并免其议处。　　

○又谕、礼部奏、朝鲜国王李算、差赍咨官沈乐洙等、赴京投咨。称该国世子李＜日享＞、病故。请照例备物遣官致祭等语。朝鲜国王恪守藩封。□山戊不□修职贡。于属国中、最称恭顺。今闻其世子李＜日享＞病故。朕深为悼惜。著加恩于例赏祭品之外。加一倍赏给。以示优恤。该国王正在壮年。亦不必过伤。俟得有子嗣。即行奏明。册封世子。承续宗祧。用衍国庆。余著照该部所请行。　　

○谕军机大臣曰、李世杰等奏、近日水势略消。各漫口现在分头裹护。次第堵筑。以及抚恤灾民。筹送粮船各情形一摺。已于摺内批示矣。此时漫口渐次消退。大局已定。各漫口业经分头裹护。该督等上紧集料鸠工。务须遵照节次谕旨。将司家庄湖河连成一片漫口。首先堵筑。其余各漫口。亦以次兴工堵闭。克期集事。至运河周家庄漫口。据称现在昼夜加紧赶镶。务期一二日内堵闭坚实等语。一俟堤工坚实。溜势全归正河。该督等、即应上紧催趱。俾浅搁各船。跟帮前进。及未过江西各帮。以次遄行。渡黄北上。全数迅速抵通。方为妥善。其漫水所过。被淹民田庐舍。该抚闵鹗元、现已率同藩司袁鉴、分投周历各属。切实查勘。妥为抚恤。现在情形若何。是否不致失所。朕廑念灾黎。无时或释。著传谕该督等、将现在查办情形。作何抚恤。被水灾民。曾否均沾实惠之处。迅速据实覆奏。以慰悬注。　　

○丁卯。谕、朝鲜国王世子李＜日享＞、病故。著派工部侍郎苏凌阿、为正使。内阁学士瑞保、为副使。驰驿前往致祭。　　

○戊辰。谕军机大臣等、据李世杰等奏、现在筹办堵筑各漫口。催趱粮船渡黄情形。及查办灾地轻重。分别抚恤事宜各摺。已于摺内详悉批示矣。前当清黄并涨时。该督等、广筹分洩。将仁义礼智信五坝。及南关。车逻等坝。尽行启放。以资宣洩。朕早虑及减下之水。下河一带。必有被淹。曾谕令该督等。妥为查办抚恤。今据奏称、五坝南关等坝开放之后。不但顶冲之高、宝、两州县民田。难免受灾。即江都、甘泉等县。亦具报沿河低洼民居田亩。尽被水淹等语。应即一体详查抚恤。毋致失所。至黄河漫口下注之水。据奏、安东一县最重。清河、桃源、山阳、三县次之。该县属上年被旱成灾。今二麦甫收。又复遭此淹浸。实堪悯恻。该督等、务须仰体朕怀。实力抚恤。俾灾黎均沾实惠。其安东城内、水深八九尺至丈余。目今曾否消退。城垣衙署仓库。是否无恙。如有坍塌处。即应于水退后。趱紧修筑完整。至里河之周家庄漫口。攸关漕运。桃源之司家庄漫口。毗连洪湖。此二处、亟应首先堵筑。屡经传谕该督等。妥速办理。运河周家庄漫口。前据奏称、已做有七八分工程。一二日内即可竣事。何以至今十数日。尚未收工。一俟漫口堵合。溜势全归正河。即催趱未过江西各帮。以次遄行前进。毋任片刻迟延。其余各漫口。亦即趱办料物。以次兴工。克期集事。再上年江苏省被旱成灾。共用抚恤银三百四十余万两。此次被水各属。约用抚恤银若干。及堵筑各漫口。所需工料等银。合计若干。并著该督等。约略核算比较。据实覆奏。仍著将现在办理情形。迅速覆奏。以慰廑念。　　

○己巳。谕、前据孙士毅奏、拏获外洋行劫盗匪谭华瑞等、究出外委兵丁。有将火器火药。得钱租卖与盗犯行使之事。已明降谕旨。令从重究拟。并将该管弁员。及署镇副将王延春、革职。提督窦瑸、交部严加议处矣。本日窦瑸具摺检举。先将认真缉匪。及此案上紧购线、躧拏正贼正赃务获等虚文。作为由伊访出者然。累累声叙。希图支饰。其意甚属取巧。提督为专阃大员。该管弁兵。平日不能缉匪安良。转将火器火药。租卖与盗犯行使。此与藉寇兵而赍盗粮何异。其漫无觉察。咎实难辞。即如汀州镇武隆阿、废弛营伍。为雅德□□□□尔□奏。任承恩、系该督提督。汀州镇是其所辖。如果平日玩愒。有心贻误。自应照部议革职。但此事系雅德因未曾□□□□尔□奏富勒浑。反代为具保。以此为救过见长起见。并非实心整饬营伍。是以将任承恩从宽留任。今窦瑸既失察于前。又复饰词取巧于后。难膺专阃之任。何必更俟部议。所有广东提督员缺。著高瑹补授。其云南腾越镇总兵员缺。系属沿边紧要。著孙起蛟调补。所遗开化镇总兵员缺。系腹地事务较简。著加恩以窦瑸降补。仍带革职留任。八年无过。方准开复。　　

○又谕曰、苏凌阿、瑞保、现在出差。舒常、不日即到。所有行在工部事务。著和珅、暂行兼管。瑞保员缺。补派扎郎阿、于后班前来。　　

○庚午。谕曰、阿玉什患病。一时不能痊愈。乾清门侍卫兴福、著补放察哈尔副都统。即行前往接任。兴福到任后。阿玉什著回京调理。毋庸前来热河。　　

○辛未。封闭奉天省义州属七里河煤窰。从盛京将军宗室永玮请也。　　

○是月。直隶总督刘峨奏、直属滹沱、滏河、沙河、唐河、潴龙、九龙等河。均发源山西。七月中。上游山水陡发。宣洩不及。民埝间有漫溢。据赵州、宁晋、隆平、典周、望都、蠡县。安州、高阳、肃宁、清苑等十州县报。近河田亩被淹。又宣化府属万全县。四角屯等十一村雨雹。秋禾被伤。现饬员查勘。设法疎消。分别办理。其余各属雨泽调匀。可冀丰稔。得旨。览奏稍慰。有成偏灾者。亦加意抚恤。　　

○又奏、上年因粮艘迟滞。饬直属厅备等官。分段严催。颇为得力。现仍分派同知、通判、都司、守备等官。沿途催趱外。并委镇协道员。或赴入直首站。驻劄迎催。或于南北两运河、往来催督。并照料起剥等事。一遇空重各船到境。即督率弁兵。但视风水平顺。不拘程限趱行。得旨嘉奖。　　

○两江总督李世杰奏、六月以来。据江苏安徽。江西、各属禀报。雨旸时若。旱稻结实。晚禾亦已扬花吐穗。丰稔可期。粮价日就平减。惟江苏之扬州、淮安、海州。安徽之凤阳、泗州、滁州。俱因洪湖泛涨。低洼处疏洩不及。积水在田。但不过一隅中之一隅。其高阜地亩。早晚两禾。亦俱畅茂。得旨、被灾之处。不可使其向隅。详妥抚恤之。　　

○署河东河道总督兰第锡奏、东省六月底。大沛甘霖。微山湖、存底水五尺一寸。陆续增长二寸。其上游独山湖、亦长水至一尺五寸。现汶泗等水大发。南北运河。均深五六尺、七八尺不等。似此充余。八闸河道。及江境一带。无须湖水接济。已将湖口闸下板。以免旁洩之虞。其重运漕船。严饬员弁催督。乘此水势遄行。以现在之迅速。补从前之迟缓。得旨、知道了。此后又愁其过。不愁不及矣。慎之。　　

○陕西巡抚永保奏、陕省长安等二十三厅州县。积年长支所夫工食银六万五千余两。经前抚毕沅奏准、在额支银内。分作三年扣还外。余著原借各员赔补。限内均可全完。请嗣后遇新旧交代时。如前任有此借项。新任详报上司。饬前官赔补。倘私行流抵。查出、著落接受之员完缴。庶流弊可除。库项不致悬宕。得旨。有治人。无治法。全在汝实力为之。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百五十九



大清高宗法天隆运至诚先觉体元立极敷文奋武孝慈神圣纯皇帝实录卷之一千二百六十
  </div>
  <div class="pagination">
   <a href="清实录乾隆朝实录_page1607.html">
    上一页
   </a>
   <span>
    ...
   </span>
   <a href="清实录乾隆朝实录_page1603.html">
    1603
   </a>
   <a href="清实录乾隆朝实录_page1604.html">
    1604
   </a>
   <a href="清实录乾隆朝实录_page1605.html">
    1605
   </a>
   <a href="清实录乾隆朝实录_page1606.html">
    1606
   </a>
   <a href="清实录乾隆朝实录_page1607.html">
    1607
   </a>
   <span class="current-page">
    1608
   </span>
   <a href="清实录乾隆朝实录_page1609.html">
    1609
   </a>
   <a href="清实录乾隆朝实录_page1610.html">
    1610
   </a>
   <a href="清实录乾隆朝实录_page1611.html">
    1611
   </a>
   <a href="清实录乾隆朝实录_page1612.html">
    1612
   </a>
   <a href="清实录乾隆朝实录_page1613.html">
    1613
   </a>
   <span>
    ...
   </span>
   <a href="清实录乾隆朝实录_page1609.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
