<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 272 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 272 页/共 367 页</h1>
    <div class="content">　　○以詹事府少詹事庄天合权知贡举
　　○大学士赓以御史宋焘有疏自请罢斥不许赓之为首辅方数月时论未有訿赓者而宋焘始为危言以激发首辅间言大辽多缺百职不熙禁城以内□人行户荡产破家杨致中肆虐刈人如菅阉竖鸱张于内夷狄冯陵于外四方盗贼水旱蝗蝻道殣相望而九阍转隔  天听益高即阁臣一揭不报再揭不报亦仅付之发抄涂人耳目而已贤才鳞集者不用斥逐者不起使其壮者老老者死甚至中秘之局不结留者散者都泯于无形而摧抑消磨之法已入于化境矣又言有险邪之辈侧媚便辟习于结纳善事貂珰惯造飞语以软熟绕指之意靠冰山以攘臂裂眦之形敌清议意微指治则辈而以伴食镇雅讽辅臣虽若不攻辅臣而后之攻辅臣者皆自焘发之辅臣乃＜锍-釒＞言焘疑臣以涂饰耳目指臣为摧抑馆士于臣之苦心苦口虽不尽知然实  社稷之至计救时之药石也国之安危臣之去就实决于此伏望  皇上省览御史之疏于法古宪天励精图治减供亿苏□民举遗逸行考选置大僚补百职进若子退小人下章奏肃法度等语力行以副中外之望并赐罢斥速简忠良任事者以代臣勿使臣进退维谷以上负国恩下负诤友大率推引焘＜锍-釒＞以激发  上上亦稍动是日批谕辅臣言朕前节间恭侍  圣母近复火动目发赤肿连日静摄少愈未及详览本章卿屡奏揭忠爱恳切稍俟次第举行阁务烦重卿稍可即出赞襄以副朕倚眷至意妄言诬及毋得介怀
　　○吏部题留考称职官＜锍-釒＞久未下吏科上言诸臣俸深宜令离任作缺以旌卓异以作士气以省往还以充选补以代新进凡有五便为请嗣后御史叶方盛亦以俸深有司再莅地方五不便为言俱不报
　　○山东巡按温如璋考察举人参骆无倦龚至道张鲤傅国清丘志充等而无倦独以秽浊正法快于物议
　　○丁酉祀  先师孔子遣礼臣恭代行礼
　　○敕在京旧太仓南新济阳仓海运新太仓北新大军仓西新太仓并通州大运中南仓大运西仓七监各铸关防在京五仓监督旧例差三年减作一年以均劳佚从郎中冯瑗主事裴文焕等请也
　　○赠南京工部尚书叶梦熊太子太保给诰命
　　○遣行人陈伯友往韩府典丧
　　○戊戌祭  太社  太稷遣官行礼　　○吏部左侍郎杨时乔考满复职
　　○总督蓟辽保定经略蹇达以长昂挟赏事乞归不许去岁十月班白之迫山海也长昂实主之声言东虏黄毛诸夷谋犯蓟镇关东居民尽逃通州虏骑遂躏宁前而去正月长昂复从喜峰讲如平时称班白动静委不相涉道将遂纳贡马抚赏如故但不加添表里示靳而已兵科都给事中宋一韩劾达不停赏示剿纵虏失策达言班白二酋作孽东陲渐岂可长属夷长昂勾虏要挟即停赏用剿亦不为过但节报此酋实未尝随行又尝佯言蓟门必不可犯臣等责成诸将另为议处亦以财匮时艰近郊重地师难骤议若于贡赏时严为操纵讲折亦庶足伐狡谋今已□□番然悔祸络绎进贡但令路将声其勾引之罪示以革赏之罚令其三贡分作两次表里不许加添亦已操纵在我狡夷心折矣若必革赏绝贡则唯有讨逆而已似非今日所宜轻动也于时抚臣刘四科会＜锍-釒＞亦与达合廷议多右边臣者而达与四科又自以降夷调将事论微相左
　　○交酋武德成攻云南教化八寨总兵官沐睿等帅师御之
　　○给造大工催督物料工部右侍郎关防
　　○监广宁门内监邢朝等犯辟下狱九门之税徵及士绅岁值计偕孝廉缙绅垂橐而出犹有税者正月二十八日壬辰有泰兴县知县龙镗觐毕出城意方悒悒也群珰需索继之以梃去数步遂毙于民舍时直日者赵禄而邢朝王奉张宪李腾孙朝杨忠宋吉祥等共为完焰兵部以邢朝为首谳上即付法司尽法究问既而论者咸指赵禄禄乃正法于是监竖小戢士绅之税亦以是故未减
　　○原任太子太保吏部尚书李戴卒戴河南延津人嘉靖戊辰进士由兴化知县入为户科给事中迁狭西参政历山西左布政入拜右副都御史巡抚山东晋南京工部尚书旋改户部督漕运以继母丧归服甫除廷推冢宰者七人以名最后独被用辛丑加光禄大夫太子太保癸卯以妖书事发周金吾被逮连及久之事白致政归凡为冢卿六年温然长者无崖异之色其居乡谦抑无长幼与均礼甚为州闾所称
　　○宣大副总兵王志宝等进北虏表文鞍马
　　○辛丑礼部题科场事宜正文体等务从之
　　○兵部覆刑科周曰庠等题武平归德等卫掌印指挥独光大王继统等角□羊粮怠玩故违成宪法宜重处又各卫压欠频年三十四年军粮至三十五年未角□羊宜限春秋初旬一并随班角□羊完方许开奏仍入考成严比从之
　　○壬寅  孝定皇后忌辰遣官恭往  昭陵行礼
　　○户部尚书赵世卿乞休不允
　　○贵州巡抚郭子章议称贵州东西二路新添等处六卫地方皆苗贼渊薮近虽渐见廓清恐班师之后复生反侧沿途哨兵计三千七百有奇而东路将官止一都清守备职小权轻议于新添地方增设参将一员移漳腊游击刘岳补之自省城至羊马场马鞍山一带责刘岳自新添至龙里省城一带责原任参将刘效节自平越至清平兴隆责清浪参将董献策俟地方稍宁仍还清浪又议添设哨兵自虾蟆塘餋马寨及牛场大小平代司立为四营大小不等以里十为哨哨用百名新募八百名合旧兵二千二百为三千人分布三百里内足扼全黔之要矣部议方覆上未下又再＜锍-釒＞请革都清守备以都清守备李大谏坐镇虾蟆塘董献策不必移镇平越新添参将专辖龙新平清都兴黄平七卫所及所设营兵多寡处所又大率不同部议亦覆  上从之皆草创不定之谟云
　　○巡关御史吴宗礼上边防诸事兵部覆上五事一议固  陵寝自黄花路西星口递西陴障单薄宜依督臣蹇达议拨蓟镇南兵派发昌镇分守隘口又将昌镇车营兵五千八百分为二班添将统练自宣府南山坌道一带东西俱修边墙一议严清勾令该司道造简明册每季汇查各逃亡补伍俱系尺籍毋临时以游猾塞责一议苏战马一切过往人员不许以营马擅行应付一议葺土堡令边方村落各寻旧址修筑垣障一议度山城昌镇白羊口原有旧城倚山距河后以水患移筑高阜又苦乏泉仓场既在旧城守备又居高阜兵食既分守御难合宜修浚河堤令右车营守备仍驻旧城部议覆从之
　　○癸卯  孝贞纯皇后忌辰遣官往  茂陵行礼
　　○大学士赓以兵部尚书萧大亨屡请告三十＜锍-釒＞不下词情真恳乃代为陈乞不报
　　○工部覆议泇河善后六事俱依议行从总督河道曹时聘之请也去岁漕河再决萧砀之间以巨浸为忧自杨村集而下黄涸口而上再药再塞凡用夫二十万人金钱八十万缗至是乃言全河既已就轨泇功委用委应厚终开泇于梗漕之日固不可因泇而废黄漕利于泇成之后亦不可因黄而废泇两利俱存庶缓急可赖如谓南阳之患已去而徐邳之险可乘异时有失谁司其咎乎因议筑郗山之堤削顿庄之嘴平大泛口之溜浚猫儿窝等处之浅建钜梁吴冲之闸增三市徐塘之坝以终泇河未就之工又议设河官置官夫建驿递立巡司严闸禁加裁展以成新渠善后之务大率皆切近无甚糜耗然亦自去岁冬月三请乃下
　　○湖广巡按史学迁论溆浦知县朱之聘贪酷投贿事溆浦固难治之聘为县民所告方行会审而阴遣人投三百金巡按家中故巡按发之
　　○升狭西右布政张维新为狭西左布政工部主事魏时应为吏部稽勋司主事狭西副使刘余泽为山西岢岚兵备副使起原任江西副使李开藻为江西提学副使
　　○甲辰大学士赓以在告久再请枚卜
　　○总督三边军务回部协理京营李汶乞归不允
　　○光禄寺少卿调佥事周应中革职闲住应中初有清名而性乖蹇忤物坐左迁王官久之有念其介贫者起湖广佥事遂颇治生而乖蹇如故寻升光禄寺少卿湖广巡按史学迁因劾其贪黩诸不法事坐再调佥事乃上疏自白其为佥事时所存贮地方九千余金册籍具在宜行抚按查核且乞罢黜以终余年都给事中梁有年等劾应中在楚诸贪黩状与楚抚按所劾语皆琐屑不可闻于是部院论应中逞臆奏辩期挠察典乱  天听宜依被黜官员摭拾妄奏例发遣口外为民参酌情法以尝破例起用者量依不谨革职闲住
　　○兵部题失机守备杨松荫革职守堡官薛邦魁官承爵等各行巡按提问副总兵姜显谟革去府衔充为事官戴罪管事宁前道副使马拯尝催督犯阵免究以去岁十月班白犯宁前事也
　　○升考功司郎中耿廷柏为文选司郎中升工部主事施尔志为都水司郎中管河北务
　　○南京科道紏劾冒滥京堂湖广巡抚易登瀛福建巡抚徐学聚宣大巡抚霍鹏南京太常寺卿顾云程等
　　○礼科右给事中汪若霖疏言会试分房定数积习难开使材士拘而多溢庸流幸而取盈甚乃视力巨细为士昂低至令主者不得其衡甚无谓也又至廷试甲次高下亦视阅者爵之崇卑又有收卷等官狥私暗记若探囊中取效不爽无法甚矣特乞  严旨申饬务破各房拘挛之局多者多录少者少收取舍既定然后裒多益寡因文申乙仍分各房至于廷试收卷宜令监试御史同礼臣严查信手分送读卷诸臣亦宜冯文是取勿以官爵崇卑漫为高下一切苟且开新进窥阚之端中又言广额事然法卒难行是科额亦不增
　　○戊申兵部覆议中都武平等卫催徵见绝军粮见粮限本年三月绝粮限本年四月各完报到日令原角□羊官员将应扣不到者径送太仆寺贮库又照本部节年班银老幼逃亡不到等项扣过四千三百五两有奇见贮武库司并三十四年秋班京营不到班军应扣二万四千八百七十一两有奇见在各班都司收贮其见到班军即于前项不到应扣内借支候到日交补其扣贮武库司老幼银两并汇角□羊太仆寺以后春秋二班官军到京听巡视稽核外本部管班验收发营即令下班回卫不得潜住京师其老幼绝丁选汰更补即督发上班务在七月初旬到京应支月粮随军起解不许领操官员代角□羊侵渔从之
　　○狭西巡抚顾其志劾梁永乐纲毒宪臣发咸阳帝王陵寝及凌逼士绅招纳亡命侵没良民数十家私抽税课二十余万请依程守训事拿问不报　　○总督宣大兵部右侍郎右佥都御史郑汝璧告病许之汝璧之抵阳和也阳和守将侦言五路台吉出白海子约万余骑挟赏叩边汝璧时方抱病意五路跳梁边新易帅复有前日新河之事乃调诸将分兵守险留麻董二帅与□议帐下久之虏骑不来稍稍来讲旧赏寻擒送史酋之赉亦复贡马如平时巡按乔允升言五路夷酋虚声要喝督臣抱疴破胆张皇始则集兵糜饷以自防继则委心加币以媚虏盖本宋一韩＜锍-釒＞也汝璧＜锍-釒＞言御虏之要我弱则虏肆侵凌我强则夷知敛畏五路老奸巨猾在夷中最为枭獍新河得志至今猖狂若非集兵大创则将来边事愈不可支且宣大款和岁深兵将久弛三十一年虏王临边总督杨时宁尝调闲将麻贵马孔英麻承恩刘承嗣四将臣用故事量檄将兵分守隘口以备不虞其后虏知内严逡巡塞外讲讨先年史酋旧赏金蟒水獭又据顺义王亦屡使代求缠绵不已向使防御不先则虏谋益炽脱有不测则总师谓何今抗虏无犯尚有媚虏靡饷之讥傥蹈新河之辙又将坐以何罪乎于时廷议方未有定也允升又揭言五路入犯之说皆发于守备燕宾欲加宣府之赏借虏以喝督臣即五路之贡马顺义王之代求皆守备实导之于是督臣始谢病去然督臣亦实病不能任边事如延绥时云
　　○先是长昂之事科臣与督抚论左至是兵部覆言中国之驭夷狄在察其情形之顺逆以决剿抚之机宜而已故顺则抚之以款来庭逆则剿之以威不轨然必权自我操而后虏为我驭即如昂酋豢餋多年忽云勾引入犯又忽而哀求补贡至责其勾犯之由则谓原未同行诘其愆期之故则托于加添表里先后矛盾词语支离前此入犯蓟辽形于各处之节报者侦探岂尽无因后此原未同行出于夷使之坚执者偏词奚可尽信此而不亟为议处是向背变幻虏操其权我受玩弄夷狄纵横渐可长乎唯是补贡马匹业已入关难复拒绝以失信于外夷而前车之覆后车之戒更须严处以伸威于中国合行该镇详查如长昂等酋勾引情真自当声罪致讨万难姑息抑或西虏藉为虚张昂酋因之要挟即当查照往例重加革罚是在督抚身任而详议之非臣部所得遥断而中制也于是旨下俱如部言但著抚按从长计议应剿应抚酌定胜筭务使操纵万全毋得互持意见推诿以误封疆
　　○己酉巳时黄雾四塞
　　○大学士赓以  圣谕＜锍-釒＞谢复请枚卜及考选诸事言臣在床箦捧诵  纶音知臣苦心已谅于  圣衷海内所责臣望臣者尚有表白之日然臣老病阽危身如风烛一气不续便隔人间伏望  圣慈先急此一事随于前揭考选科道点用大臣等事接续举行不复姑待则中外臣工信臣者必与臣一体同欢疑臣者亦如见日之雪顷刻消化则臣进退存亡绰有余裕矣
　　○兵部又覆宣大疏曰五路夷酋先于万历三十二年入犯宣府新河口地方已该停革市赏至三十三年本酋哀求顺义诸虏悔罪扣关送还人畜誓甘罚赎总督再三勘明始复贡市盖御之道不在乎夷逆则闭关结绝顺则许其自新操纵之权如此而已乃去岁秋间复尔紏聚藉口要挟督臣受事只惩前日新河之殷鉴为今日剿御之深谋调兵遣将按地分防推其心诚欲有备无患按其迹似惊駴张皇致令远迩传播讹言烦兴今各镇贡马弓矢表文俱已恭进而五路之贡马未完者赏不与焉督抚＜锍-釒＞中业已明言亦足以彰国威而寒虏胆矣督臣身在封疆不为临焚取汲按臣意在持重不欲轻举兴戎言有异同心均为国可勿问也惟是虏情狡黠变幻不常嗣后宜严令督抚申饬道将一切贡赏毫末不增如有要求轻则罚赎重则革赏庶国体尊而夷情服矣旨下率如部言仍敕将吏不得滥为讲折
　　○赠原任户部左侍郎王之垣为户部尚书与祭三坛造坟安葬
　　○庚戌定磨勘律申前割卷论罪之令也其法以乡会试卷揭晓毕日本生自简续将中式卷送部科勘对如有诓骗人财物割卷包许中式情弊者俱拏问重枷三个月发极边烟瘴地方充军其央浼营干之人被诓骗者无论知情不知情中式不中式俱一体同罪
　　○大学士赓请亟选延绥总兵与蓟镇交代为蓟镇总兵尤继先发也方督臣之以降夷事议调继先也抚臣刘四科以继光诚所当调第宜调于虏情平定之后不宜调于面议收降之时今班酋索降而大将立去恐进退总兵之权自外夷操之将轻视中国长其雄心督臣蹇达＜锍-釒＞言蓟自庚戌而后修建墙堡分疆增戍南北军兵可十余万是为蓟门计者不在收夷而在用众明矣继先独言蓟门之力唯藉夷丁余无足恃长降夷之志孤军士之心且据继先言立降夷所收餋千夷可横行匈奴而虏经石门阚山海东犯宁前虏仅千数继先出关何竟不得降夷之力乎往代降夷实于塞内如鲜卑氐羗可为殷鉴今肘腋之地羽书狎至边隘虚实久为所窥呼吸变生安所措手蓟门将士十年余来不敢言而敢怒者谓此耳刘四科谓制服长昂不在于散夷一事然督臣意坚无以夺也于是议调继先于延绥而以延绥杜松代总蓟镇兵科宋一韩又论继先诸不法事当对薄无可代杜松者杜松亦逡巡不敢赴任辅臣乃疏言臣卧病阽危自力疾票拟外政务不尽能理唯边镇重事梦寐关心今继先既已得罪而杜松又在延绥两镇耽延必误边计况将官被论而留中不发何以激励边臣宜将继先部下别推材将速赴延绥使杜松得代速赴蓟镇以备不虞则庶一举而两镇无患矣
　　○吏部左侍郎杨时乔言国初设吏部公署三层前堂听政后堂议事堂后即册库历朝典章疏揭册藉文案卷宗皆藏之委主事一员管理满一岁交代其后诸司各主一册不知何时废弛臣初至部祗送空印并无册文正卿火房仅余数简又至册库一牒一案并无可稽考其所由正卿受成不亲细琐而政移诸司诸司需次岁改月迁而柄归书吏册藉掌故散于各司火房出入无禁百弊丛生变化支吾难以究诘是以旧时有飞过海截禾头虎黑跳鬼瞰愁之谣间以一二置法不尽厥辜而朋奸倚势□□剪沷甚难闻户工二部库局皆有专管今以官爵较钱谷孰重孰轻当于司臣中设管库主事一员专管册库四方文檄逐日登注各司升官拨吏先三日移手本册库查明方行升选取拨每日封固直夜巡逻则吏书奸窦庶可小清又文选考功主事各二员而验封稽勋仅各一员官少事烦宜于验封更设一员与主库更递为用量移户部司官径省一员庶事集而官不冗又如两直江浙福湖河山东西川狭各一员两广共一员合十二员而两直旧多二员云贵两广只共一员屡有不平之叹议以十五年三选二次两广一次云贵其册库验封添设二员一以待云贵之简用一以待江浙福湖等省之缺乏虽为地择贤不为地设官而因时革俗亦救偏补弊之意也先时吏部题推司官云贵两广时亦简用及后推皆两广而题疏犹以云贵两广为名工科给事中王元翰言云南吏部在成弘间则有张志淳为文选至户部侍郎在嘉靖间则有赵汝濂为考功至副都御史有张合为稽勋郎中在正德间则有杨一清为冢宰出入将相身都宰辅  皇上初年则有严清为冢宰清品重望著于士林欲修故典以饬吏治故时乔议复册库亦致意于文献焉
　　○辛亥以日讲吉期恭进讲章
　　○壬子以  圣母万寿节补赐辅臣赓白金五十两纻丝三表里及讲官李廷机银币有差
　　○起原任贵州参政袁应文为湖广按察使备兵靖州
　　○升狭西肃州兵备李楠为狭西左布政
　　○甲寅西朝房火兵科右给事中吕邦耀疏言朝房者臣子退居之地听钥之区一朝煨烬岂属偶然  皇上天纵神明可超三迈五然迩年以来独驭区宇之意胜信任群下之念微挠其职而并弃其员疑其人而并吞其事爕理不闻枚卜喉舌半属代庖禁锢者赐环无期考选者河清难俟甚至馆选四年不散直指数载无人用者不必贤贤者不必用公论以为宜去者不使之去愤盈之气蕴崇以为内灾宜居者不使之居燥郁之蒸炎歊以为外灼朝臣不具焉用朝房爰命祝融付之烈焰为灾虽轻所关实重乞速简阁臣开言路使在朝者各陈其力营其职在野者各访其行复其秩则庶官无旷  上不难为有虞之敷施而天工时亮天不难为□家之纯佑矣刑科右给事中曹于汴亦言朝房者朝臣栖息之所今阁臣不简大僚不建庶官不修言路不擢职既废矣房于何用昭昭之表实藉是以牖  圣衷宜亟行四事以答  天意不报
　　○乙卯易州神器库火
　　○礼部左侍郎李廷机请亟补讲官不报自辍讲来讲官无事唯依期日进讲章廷机独任久之去岁以人言乞休遂辍草者三月前后请疏凡十数上俱不报
　　○户部尚书赵世卿告病不允
　　○监广宁门赵禄监候处决邢朝王奉张宪发边卫充军从科道法司之议也
　　○丙辰赠故户部左侍郎董尧封为户部尚书
　　○南京刑部尚书赵参鲁告病不许　　○南京四川道御史李云鹄论狭西税监梁永均州税监黄勋宜画法究治不报
　　○河南郾城县民王就见奏知县杨师震贪虐残民以窝访毙其父之瀚故
　　○刑部审实钻买举人监生乔可望等追赃枷号发遣
　　○丁巳湖广黄州府民萧继先挟疏奏推官高维垣枉杀其父持刀至保宁门自刎不殊为巡视所缉事下法司继先亦自以窝访讎法卒不为维垣罪云
　　○戊午以拟大学衍义补序成赐辅臣白金三十两彩叚二表里又以去岁二次年节补赐辅臣白金八十两彩叚四表里及讲官李廷机有差
　　○大学士赓以科臣汪若霖有＜锍-釒＞又恳请枚卜简用考选等事自宋焘之攻辅臣也辅臣奏揭哀恳始有次第举行之命及是科臣汪若霖又＜锍-釒＞言国家内阁之地号为政府谓  皇上心膂所寄天下机务之所从出也自古安社稷享无疆者皆在人主任相臣相臣以天下自任故曰尧以不得舜为已忧舜以不得禹皋陶为已忧今  皇上之于辅臣昼接久停补牍鲜应似乎有釜鬵不贯之象然所与图事帷幄共进退天下者舍辅臣其谁夫使辅臣内托帷幄腹心之重而外得以釜鬵之迹自角□羊于天下此最天下之隐忧忠臣所嚼舌不敢尽也今  皇上之谕辅臣曰屡揭忠爱稍俟次第发行夫如辅臣所请择相用人此可片言而决耳而朝野延颈又且踰时窃恐  皇上徒以是慰藉辅臣而辅臣亦遂从容不密察于泄泄之戒则天下事嗟无及矣今之谅辅臣者曰彼未尝转一殿加一官谓  皇上之不任辅臣即辅臣亦曰吾非不苦心苦口而不信于  皇上夫使辅臣不受任将谁任之使辅臣不见信又谁信于辅臣者宰相一身上毗天子下系四海之望宜皂然竖立为社稷恤无疆非苟而已也其意甚切劘辅臣然犹谓辅臣宜重任事不宜轻为去就于是辅臣亦＜锍-釒＞言臣自当任以来一善无成一筹未展  皇上虽不疑臣而苦诚未通精神未买臣不能不拊心自疑臣虽不敢展转谢责于天下而内无心膂之效外似釜鬵之形臣又不能不拊心自责自责自疑臣将谁诉况以厝火积薪之势天下事不可知风烛旦暮之身臣命又不可俟而  皇上曰稍俟次第将俟何时乎臣尝自谓论身名不但去为幸死亦为幸论分义不但不敢去亦不敢死昔齐桓公任一管仲仲且死不能劝桓公用贤图治宋臣苏洵不责桓公而责仲不当死今臣无管仲之功有管仲之任及是时不见
　　皇上所用何人而渰然以歾万一仓卒求人不审臣何以谢责于天下万世臣故曰不敢去亦不敢死也今  皇上见眼前承平无事谓守印有人事亦寻办何以多为不知人尽支吾事多补凑积废既人危乱必生一旦有急为  皇上心膂股肱耳目者谁区区一二老臣形枯影单中外缙绅志消气索呼之不应招之不来天下事有不忍言者矣大率亦推引若霖疏而若霖宋焘自是与内阁龃龉
　　○己未宴朵颜等卫夷人
　　○辛酉祀  历代帝王遣英国公张维贤永康侯徐文炜怀远侯常胤绪侍郎杨时乔游应乾分献
　　○刑科给事中周曰庠请革九门门税不报
　　○直隶巡按杨廷筠表扬节孝贞女薛氏长洲人节妇徐氏郁氏常熟人钱氏丹徒人贺氏金坛人孝子高承顺华亭人
　　○罢职文选员外蔡应麟援恩诏自白不报
　　大明神宗显皇帝实录卷之四百三十

明神宗显皇帝实录卷之四百三十一
　　万历三十五年三月甲子朔
　　孝肃皇后忌辰遣官往  裕陵行礼
　　○缓浙江织造岁运从浙江抚按之请也先是万历三十三年题派各项袍叚二万余疋料价三十八万三千余两计三分派办户四工六共办二十五万五千四百余两该省自办十二万七千七百余两共作十运每运三万八千三百余两每岁两运除完四运外尚六运未开而工部四司料银题留已尽户部京储又乏江西所借协济之数亦穷浙江抚按屡以民穷加派为忧工部侍郎刘若霖乃请宽限以纡民力每岁量停一运每运分为二班春秋角□羊进盖运缓数分则区处有方物力易集乃依万历二十四年五运分作十运春秋起角□羊之例议上从之
　　○丁卯升宣大巡抚右佥都御史马鸣鸾为兵部右侍郎右佥都御史总督宣大山西等处军务兼理粮饷时同推者刘四科李三才孙玮并鸣鸾凡四人
　　○刑部审杨致中栲杀郑光擢事光擢子道直以父四品命官既经相验乞免蒸简然犹洒刷覆验以服中故也
　　○故户部尚书贾应春孙贾名佐准入监读书
　　○庚午巡抚保定督关右副都御史孙玮以考满荫子入监读书
　　○户科都给事中姚文蔚等论税监梁永毒按臣事不报
　　○户部尚书赵世卿请点用左右侍郎报闻
　　○云南巡抚陈用宾以地方重灾请蠲各省小税不报
　　○辛未大学士赓复入阁视事先月戊午辅臣＜锍-釒＞上良久有旨以廷试屇期趣命入阁辅臣再＜锍-釒＞陈谢益陈诸时政所不可已状  上心许之也是月戊辰旨谕辅臣朕览卿奏忠诚敬慎远虑周详嘉尚弗已枚卜阁员朕知道了简任大僚及考选科道诸事俟即点简发行政府久虚廷试在迩卿疾稍愈宜即日入阁佐理以慰伫望于是辅臣遂入阁再请枚卜简用考选诸事  上甚嘉悦又谕以勉力尽职弼成化理毋怀疑畏之心
　　○都察院署院事左副都御史詹沂疏言今清明屇期  陵寝祭扫额用御史监视查故事用御史十八员迩者减至九员今在京御史除以病注籍外仅二三人无可应者禋祀大典缺焉不光宜速行议补不报先一日吏科给事中熊鸣夏亦疏言前月晦日闻会推宣大督臣集阙下者仅三侍郎一大理卿四人而已堂堂  圣朝何遽乏人至是今廷试屇期大臣读卷官旧有定数查上年登科录尚有二大学士四尚书一左都御史乃今则司马久已杜门司农尚未视事区区一阁臣未知果否趋朝傥阁臣正卿俱未出而列之试录以传天下载之史册以垂百世谓今日何如景象乎俱不报
　　○蓟镇总兵尤继先革职听勘从宋一韩之劾也所带夷丁著延绥督抚酌量安插无贻边患从督臣之议也
　　○以狭西贡市叙功荫故户部左侍郎董尧封一子入监读书
　　○壬申兵部尚书萧大亨请用左右侍郎报闻＜锍-釒＞于是三十一上矣
　　○署工部事右侍郎刘元霖以大工方兴请用尚书及左侍郎报闻
　　○升山东右布政李同芳为左布政　　○癸酉以遂安伯陈玮为后军都督府佥书管事保定侯梁世勋为右军都督府佥书管事
　　○甲戌清明祭  长陵  诸陵遣隆平侯张炳保定侯梁世勋怀宁侯孙承荫阳武侯薛濂平江伯陈启嗣应城伯孙廷勋南和伯方＜火节＞彭城伯张守忠伏羌伯毛国器各行礼
　　○原任大学士张四维嫡次孙翚补荫入监读书
　　○乙亥吏部题廷试读卷官大学士朱赓户部尚书赵世卿吏部左侍郎杨时乔礼部右侍郎杨道宾黄汝良刑部右侍郎沈应文工部右侍郎刘元霖副都御史詹沂大理寺卿郑继之詹事吴道南庄天合等十一人
　　○蓟镇密云军士缺冬十二月正二月粮借支京粮库银十万从户部之请也
　　○工部右侍郎刘元霖以大工役重请简卿贰不报　　○升工部郎中杨俊臣为云南参政山东按察使章邦翰为山东右布政户部员外曾应棨为桂林知府
　　○戊寅廷试礼部贡士施凤来等三百二人制策问曰朕惟帝王执枢立极必使天下由惟一道心惟一心书称皇建其有极用敷锡厥庶民极者圣人所定天下之趋而一其心也然有猷有为有守皇则念之矣不协于极不罹于咎者亦受而锡之福何欤岂王道荡平由之则是苟羞其行皆可近天子之光欤后世极之不遵斯有岐路有岐路斯有二心人务自全官不任事而国受其敝然则皇极可弗行欤稽之载藉有言君臣同体岂可徒事形迹者有言百官得其职则万事得其序者有言中人以上处置得宜皆与全材无异者与皇极之旨亦有发明欤洪惟我  太祖高皇帝创业垂统立教万世尝谕廷臣曰天下苦无难治第君臣同心一德一虑则庶民万事鲜有不康又曰居官者大小不同各尽其职而已昔范文正凡日所为必求与食相称有不及必补之贤人于国家尽心若此朝廷岂有废事煌煌哉真建极锡极之谟矣朕夙夜祗绎罔敢怠宁亦冀尔有位同心戮力急公忘私以匡朕之不逮而迩者人怀疑二事多因循纪纲日坠风俗日偷职业日废议论日繁岂自全之意多好于尔邦者少欤不然毋乃锡极者未至欤自今欲与公卿百执共矢乃心有俞咈无嫌猜有异同无甸域有好恶无偏陂有实政无虗谈究使上锡福下保极以庶几于荡平正直之道其何修而可多士尚扬确之毋讳毋节朕将亲览焉
　　○论甘肃斩获海虏功沙赖台吉处决枭示总镇李汶总督徐三畏总兵达云各加勋荫赐银币及诸将佐有差兵部尚书萧大亨原任尚书田乐户部尚书赵世卿以运筹各赐银币有差萧大亨加少傅荫一子锦衣卫百户
　　○江西巡抚许弘纲以守制不候代命于服阕日降一级调外申近例也会典嘉靖三年令各巡抚遇有迁秩或以忧去者必候代离任如违言官劾奏二十九年复有腹里抚臣不拘交代之议至隆庆二年复申前制督抚未交代擅自回籍者并参治许弘纲以闻父讣径归上疏自劾间言巡抚候代严于边方宽于腹里吏科陈治则等疏言弘纲引嘉靖中年之例而略嘉靖初年之文总镇一方封疆寄重万一不虞有如往年宁藩之变必难委于南赣抚臣安得借腹里以自角□羊免也急人子之私情轻国家之重寄未可以弘纲之贤过为姑息耳吏部覆上以隆庆五年辽东巡抚毛纲例服满之日降一级调外任又议以腹里量宽降调南京旨下竟依毛纲例不为腹里故宽云
　　○己卯  武宗毅皇帝忌辰遣官代祭  康陵　　○直隶巡按杨廷筠荐举隐士陈继儒继儒华亭人蚤谢青衿为古之学留心经济而澹于荣利不谈性命而渐于道德自嘉靖以来学者无先之者
　　○特许秦藩庶长子存抠封爵为郡王从秦王谊漶之请也先是万历十年礼部题准藩封凡亲王无嗣由旁枝进封者其子孙除承袭亲王外余俱依原封世次授以本爵不许加封又有庶长子改封者必妃年五十以上无出及已故乃许改封世子秦王谊漶以万历十三年封奉国中尉十四年以应继敬王加封紫阳王十五年进封秦王事俱在例后又妃年未五十存枢例不得封秦王以嫡长未建欲加封庶长为郡王以破旁枝嗣封原袭中尉之例援鲁府常德王寿鋐请敕管理府事为请然鲁府事与秦不类礼科以二事悬殊附会难通礼臣坚持不可停寝久之秦王又具疏七恳  上以情辞恳切且属首藩姑从之仍令诸藩不得为例礼科邵庶疏言国家之处宗藩体悉至矣以支属烦衍希望无厌不得已而束之于例盖例者画一之法上所不得狥下所不得借也今秦王以庶生第一子妄请郡爵知例之不可狥而渎奏不已特请御批  皇上亦知例之不可借而念其哀恳特许郡爵令诸藩不得为例臣观诸藩所观望者唯秦而已秦为戎首以破例为例则后之援例者且纷然而未有已也例为诸藩共守之法  祖制亦无首藩特异之文今日据例以却一秦其体顺其辞省他日独伸秦以黜各府其词碍于体更难乞敕存枢仍就原封俟妃年满改封世子以遵成宪不报
　　○庚辰礼臣李廷机复据例奏曰秦王谊漶系例后进封其子存枢系庶长子嫡妃年未五十傥长可建则有原封中尉之条傥庶长终立则有改封世子之典总之不得冒封郡爵臣前后两疏言之甚详  圣心想已洞烛乃以秦王固求又破例而与之臣思  皇上所约束诸藩与诸藩所听  皇上之约束而无敢轶者唯有此例即  皇上所与责报诸臣与臣等所朝夕奉持图报于
　　皇上者亦唯此例在也旧章一紊幸门日开虽视为一时之权宜而其末流有莫知底止者矣毋使天下后世谓藩封之坏自臣等而始是臣等所不禁为此喋喋也疏上俱不报
　　○两广督臣题交南应袭事礼部再覆许之交南之乱黎莫互起绝贡者几廿年万历辛巳而后莫茂渰死交人立黎维邦维邦尚未贡维邦死黎维潭立尽逐莫氏叩关请贡以维潭为都统使给银印事在万历丙申岁至是维潭歾维新当嗣表请再给银印镇臣屡勘无它乃许铸新印授之随表谢奉贡如常然自莫氏以来虽称都统而帝制自若朝廷即给银印亦不遣册命令叩关祗领而已维潭而后稍恭谨施于维新自黎之再立至维新凡三世
　　○以甘肃擒虏功加前辅臣一贯鲤各荫子赐银币有差辅臣赓加少保进武英殿大学士改户部尚书荫子并赐银币
　　○升刑部郎中舒体宸为汉阳知府淮安同知张邦政为巩昌知府
</div>
    <div class="pagination">
<a href="明实录神宗实录_page271.html">上一页</a><span>...</span><a href="明实录神宗实录_page267.html">267</a><a href="明实录神宗实录_page268.html">268</a><a href="明实录神宗实录_page269.html">269</a><a href="明实录神宗实录_page270.html">270</a><a href="明实录神宗实录_page271.html">271</a><span class="current-page">272</span><a href="明实录神宗实录_page273.html">273</a><a href="明实录神宗实录_page274.html">274</a><a href="明实录神宗实录_page275.html">275</a><a href="明实录神宗实录_page276.html">276</a><a href="明实录神宗实录_page277.html">277</a><span>...</span><a href="明实录神宗实录_page273.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
