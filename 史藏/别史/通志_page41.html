<!DOCTYPE html>
<html>
 <head>
  <meta charset="utf-8"/>
  <title>
   通志 - 第 41 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 41 页/共 155 页
  </h1>
  <div class="content">
   臣谨按屠蒯者晋之膳宰也屠氏之职以割牲为事
　　甄氏【音真虞舜陶甄河濵因以为氏或音坚汉末太保甄邯生丰为司徒着望中山宋甄履甄昻登进士第开封人又有甄好古瀛州人甄撤陈州人】陶氏【陶唐氏之后因氏焉虞思为周陶正亦为陶氏左传商人七族有陶氏此皆以陶冶为业者也陶叔为周司徒汉功臣开封侯陶舍生青为丞相后汉徐州牧陶谦】优氏【史记优孟楚乐人也子孙氏焉滑稽有优防】卜氏【周礼卜人氏也鲁有卜楚邱晋有卜偃楚有卜徒父皆以卜命之其后遂以为氏如仲尼弟子卜商之徒是也又须卜氏改为卜氏代姓也宋有尚书郎卜伸会稽人望出西河武陵河南也】匠氏【风俗通氏于事者巫卜陶匠是也古有匠石】豢龙氏【古飂叔安裔子曰董父好龙龙多归之帝舜嘉之赐氏曰豢龙氏】御龙氏【风俗通陶唐氏之后有刘累学扰龙事夏孔甲赐氏曰御龙氏】扰龙氏【刘累之后汉有侍御史扰龙羣】屠羊氏【韩诗内传楚有屠羊说】乌浴氏【伯益佐尧有飬鸟兽之功赐氏乌浴】路洛氏【伯益支孙又以路洛为氏者此乌浴之讹也】干将氏【善铸剑故剑以干将得名】
　　以事为氏
　　窦氏【姒姓少康之后帝相遭有穷氏之难后缗方娠逃出自窦而生少康支孙以窦为氏至周世为大夫窦犨为晋大夫仕赵简子裔孙汉丞相婴又有鲜卑赐姓纥豆陵氏后魏孝文改为窦氏】所氏【所者伐木声本虞衡主伐木之官闻声以为氏风俗通宋大夫所华之后也汉有諌议大夫所忠武帝时人望出平原后汉有平原所辅】痛氏【周穆王盛姬早卒改其族曰痛氏急就章宋有痛无忌】儿氏【吴郡有语儿生而能语子孙氏焉又河南官氏志贺儿氏改为儿氏】车氏【尺切妫姓汉武帝时丞相田千秋以年老诏乗小车出入省中时号车丞相子孙因氏焉又后魏疎属曰车裩氏改为车氏】防夷氏【潜夫论子姓宋微子之后説苑防夷子皮齐人风俗通云本范蠡也】冠氏【风俗通鹖冠子之后】褐冠氏【风俗通賨人以褐冠为姓褐冠子著书】新垣氏【风俗通魏将新垣衍毕公髙之后汉书文帝时新垣平善望气】白马氏【风俗通微子乗白马朝周因氏焉一云汉公孙瓒在幽并常乗白马因氏焉】
　　臣谨按周时无白马氏此当为公孙瓒事也
　　乘马氏【汉书沟洫志有谏议大夫乗马延年又张掖有乗马敦】青牛氏【魏畧初平中有青牛先生山东人也】白象氏【风俗通白象先生古隠者】白鹿氏【风俗通白鹿先生古贤人著书】蒲氏【姒姓有扈氏之后为啓所灭世为西羌酋长晋书苻洪传因其家池水生昌蒲长五丈五节形如竹时人遂以为蒲家后改为苻风俗通有詹事蒲昌又有蒲遵今蜀中多此姓望出河东】苻氏【本蒲氏苻洪以其孙坚背上有艸付臣又土之文遂改为苻氏】刍氏【牛哀食刍后姓刍氏见姓苑】鋭氏【主兵鋭者齐有鋭司徒女嫁为辟司徒妻晋升平中有鲜卑御史大夫鋭管有作铣管者非】空桑氏【姓氏英贤传云伊尹生于空桑支孙氏焉】白石氏【神仙传白石生中黄大夫弟子常煑白石为粮】章仇氏【姜姓本章氏齐公族汉有章弇因避仇遂加仇字唐长安元年右史知贡举张说下进士章仇嘉勉又隋赐姓卢氏】
　　以諡为氏
　　庄氏【芊姓楚庄王之后以諡为氏楚有大儒曰庄周六国时尝为防漆园吏著书号庄子齐有庄贾周有庄辛】严氏【芊姓即楚庄王之后以諡为氏因避后汉明帝讳遂改为严氏魏晋之际有复本氏者故有庄严二氏行于世前汉有会稽严助后汉光武友严光始居南阳或新野后居新安江侧有钓台祠貎存又蜀郡严遵字君平善易注老子又河南尹严延年母有五子位各二千石号为万石严妪华阳国志严迈为扬州刺史每值迁官吏民塞路攀辕】敬氏【妫姓陈厉公子敬仲之后以諡为氏姓苑云黄帝孙敬康之后秦有敬丕子教为平阳太守】
　　臣谨按姓氏之别起于商周如姓苑所引黄帝之事多不经之语又敬氏至宋朝以讳改为文今潞公家是其氏也亦改为恭氏而晋太子申生諡恭君其后以为氏亦作共汉代郡太守共友
　　康氏【姬姓衞康叔支孙以諡为氏前赵有黄门侍郎康安前燕有康迁宋有康説梁有康约望出防稽东平京兆宋朝登科有康戠康亚之为盛族】武氏【于姓宋武公之后也姓纂云周平王少子生而有文在手曰武遂以为氏此缪论也汉武臣为赵王又有武渉功臣表梁邹侯武彪传六代后居沛国汉又有祭酒武忠望出太原】桓氏【姜姓齐桓公之后以諡为氏又宋桓公之后向魋亦号桓氏后汉有太子少傅桓荣又司徒桓虞又桓庭昌唐上元中准制改姜氏又乌丸氏改桓氏代姓也】穆氏【或作缪音同又缪或有纰缪之音子姓宋穆公之后也其支孙以諡为氏左传有穆伯汉有穆生为楚元王师友又有邱穆陵氏改为穆氏宋登科穆守危穆说穆修穆琪嘉祐穆演河中人绍兴登科有缪若虚温州人缪渥越州人】僖氏【姬姓僖或作厘姓苑云鲁僖公之后今彭城人左传僖负覊今望出彭城】文氏【姬姓风俗通云周文王支孙以諡为氏越大夫文种宋潞公家本敬氏避国讳改为文氏】哀氏【諡也未详何王公之諡与汉有哀章事王莽金陵有哀仲种述异记宋有哀道训望出南康东阳今建州多哀族】幽氏【未详何代諡然死非其道者则諡之以幽隠不欲彰之也幽氏见姓苑】宣氏【姬姓鲁大夫叔孙侨如之后也侨如諡宣伯以諡为氏又风俗通云宋宣公之后也子姓后汉有司空宣鄷又汉年表有南安侯宣虎今望出汝南】昭氏【芊姓楚辞云昭屈景楚之三族也鬻熊之后战国时楚有大夫昭奚防】襄氏【姬姓鲁庄公子公子遂諡襄故曰襄仲子孙以諡为氏】声氏【姬姓蔡大夫声子之后也公孙归生字子朝故为朝氏諡声子故又为声氏】宁氏【泰寕公之后也汉有都尉寕昱又济南都尉寕城】威氏【妫姓风俗通云齐威王之后以为田氏始王故其后以为氏今望出南安】隐氏【姬姓吴志有廷尉左监隠蕃云鲁隠公之后以諡为氏考古之命諡凡人君遭弑虐而不明者不谓之幽则谓之隠隐蕃北海人又河问中尉隠哀或作河间太守隐翁】闵氏【諡也夭折而死于不道者则諡之闵仲尼弟子有闵损字子骞鲁人望出太原又鲁国宋登科有闵昌言闵敷闵从周文闻封有闵叔献】简氏【姬姓晋大夫狐鞠居之后也狐鞠居号续简伯续邑也简諡也汉有简乡蜀志简雍善滑稽传云幽州人本姓耿幽人以耿为简音讹】靖氏【风俗通单靖公之后以諡为氏一云齐田氏之族靖郭君之后】懿氏【姜姓风俗通本齐懿公之后姚秦有吏部郎懿横】惠氏【姬姓周惠王支孙以諡为氏战国有惠施为梁伯汉有交趾太守惠乗太仆惠根宋惠演举进士第望出扶风琅邪又有惠敷惠柔时常州人惠厚下耀州人】厉氏【或作姜姓风俗通齐厉公之后汉有魏郡太守义阳侯厉温见功臣表吴志孙皓以孙秀奔魏改姓厉氏唐有厉归真善尽又光啓登科有厉自南今东阳多厉氏望出范阳宋登科有厉申开封人又有加邑者励静嘉祐登科湖州人】献氏【姬姓晋献公之后也见风俗通战国时有秦大夫献则】孝氏【姜姓齐孝公支孙之后也】缪氏【音谬亦作缪亦作穆嬴姓秦缪公之后亦作穆汉书楚有穆生为楚元王师亦作谬后汉独行有谬肜宋登科有谬潜懐州人缪彦常州人】肃氏【嵆云周文王之子郕叔之后以諡为氏】
　　臣谨按郕叔武未闻有諡此则周卿士成肃公之后也一云肃愼氏归中国改为肃氏梁有吴郡太守西丰侯肃正一



　　通志卷二十八
　　钦定四库全书
　　通志卷二十九
　　宋　右　廸　功　郎　郑　樵　渔　仲　撰
　　氏族略第五
　　臣谨按复姓者为有重复之义两字具二义也有王氏而又有叔有子所以别王氏之族有公氏而又有子有孙所以别公氏之义或以爵系别或以国系别或以族系别或以名氏别或以邑氏别皆本乎两字之义所以别族是之谓复也后代北姓多两字而无两字之义名虽同而实异耳
　　以爵系为氏
　　王叔氏【姬姓周襄王之子王叔虎之后也】王子氏【姬姓周大夫王子狐王子城父之后也汉有王子中同治尚书】王孙氏【姬姓周大夫王孙满之后满顷王孙也卫有王孙贾楚有王孙由于汉书货殖有王孙大卿陈留耆旧有王孙滑治三礼为博士】公子氏【春秋时列国公子之后】公孙氏【春秋时诸侯之孙亦以为氏者曰公孙氏皆贵者之称或言黄帝姓公孙因亦以为氏元祐登科有公孙尚汉州人】士孙氏【汉书平陵士孙张为博士州牧明梁邱易生仲彻长安令裔孙睦后汉农太守生瑞尚书令】
　　以国系为氏
　　唐孙氏【祈姓尧之裔唐侯子孙仕晋号唐孙氏】室孙氏【王室之孙也古有室孙子著书姓纂云今棣州有室孙氏】廖叔氏【古飂叔安之后秦恵公有大夫廖叔】滕叔氏【滕叔绣之后楚考烈时有滕叔辛】蔡仲氏【姬姓蔡仲胡之后赵将有蔡仲其】齐季氏【姜姓齐襄公子季奔楚因氏焉世本鲁有大夫齐季窥】
　　以族系为氏
　　仲孙氏【鲁公子庆父之后庆父曰共仲故以为仲氏亦曰仲孙氏为闵公之故讳弑君之罪更为孟氏亦曰孟孙氏】叔孙氏【鲁公子叔牙之后叔牙与庆父同母庆父弑闵公故牙有罪饮鸩而死遂立公孙兹为叔孙氏亦曰叔仲氏即叔氏也又后魏乙旃氏改为叔孙氏】
　　臣谨按叔氏桓公子叔牙之后叔牙饮酖而卒季友为之立后故以叔为氏至于得臣则叔牙之孙也故为叔孙氏
　　季孙氏【鲁公子季友之后也亦曰季氏】臧孙氏【姬姓鲁公子彄食邑于臧其后谓之臧孙】鱼孙氏【子姓宋公子目夷字子鱼其后以鱼孙为氏】杨孙氏【杨晋邑也其先有食于杨者犹臧孙然秦有下大夫杨孙氏始皇时杨孙皓】贾孙氏【卫大夫王孙贾之后以去王室贾为始祖后汉侍中贾孙北海人】古孙氏【姬姓王孙贾之后亦随音改为古孙氏见姓纂】福子氏【齐大夫福子丹见国语】卷子氏【姬姓卫文公之后也】
　　以名氏为氏【国邑乡附】
　　士丐氏【姬姓晋士氏之子士丐之后也】士季氏【姬姓晋士氏之子士季生渥浊为士季氏见姓氏英贤传】士蒍氏【姬姓晋隰叔为士氏之祖士蒍其子也为晋士官故以为氏】士吉氏【姬姓晋士蒍生吉为士吉氏】士贞氏【谷梁晋康公支子士贞之后】士思氏【古今人表晋有士思癸郑有士思卜秦有将军士思穆】伍参氏【世本楚伍参之后支孙以为氏国语楚昭王时有伍参蹇】胡非氏【妫姓陈胡公后有公子非其后子孙为胡非氏战国有胡非子著书】鬬耆氏【芊姓莫贤云鬬伯比之孙鬬耆仕晋因氏焉】伯宗氏【世本晋孙伯起生伯宗因氏焉】祁夜氏【英贤祁大夫之后后汉龙骧将军祁夜丰】鬬彊氏【芊姓世本若敖生鬬彊因氏焉】鬬班氏【芈姓世本鬬彊生班因氏焉】
　　臣谨按世本世系及名氏多与春秋公子谱不同谱中自无鬬彊虽有鬬般又鬬谷于莬之子若敖之曽孙也
　　魏彊氏【姬姓魏武子支孙荘子快生彊为魏彊氏】巫咸氏【商卿也其后氏焉】匠丽氏【左晋有匠丽氏汉功臣祝其侯匠丽舒】祝圉氏【卫祝圉之后汉侍御史祝圉遥】臧会氏【姬姓鲁大夫臧会之后】韩婴氏【姬姓姓纂云晋韩宣子元孙也为韩婴氏】
　　臣谨按世谱韩宣子元孙无名婴者惟韩襄王太子婴
　　韩言氏【姬姓世本晋韩厥生无忌无忌生襄襄生子鱼为韩言氏】韩厥氏【姬姓韩献子厥支孙氏焉】韩籍氏【姬姓晋韩起之子籍字叔禽为韩籍氏】韩褐氏【姬姓英贤云晋韩厥之后韩子云赵肃侯大夫韩褐胥居】孟获氏【吕氏春秋齐力人孟获之后一云即宋猛获也】史叶氏【姬姓释例云卫顷侯之后公子史食采于叶因氏焉左传作史华】封具氏【姬姓郑公子具食采开封因氏焉郑城父大夫封具狐人】精纵氏【姬姓周平王子精别封纵邑因氏精纵】屠住氏【芈姓英贤楚公子屠食采于住乡因氏焉】邵皓氏【晋有平阳从事邵皓宣邪】干已氏【陈大夫干征师食采于已因氏焉汉京兆尹干已衍】先縠氏【晋国士氏之别族也隰叔初封于先故以为氏】彭祖氏【彭姓也陆终氏之子支孙氏焉】熊率氏【芊姓左传楚大夫熊率且比之后】熊相氏【芊姓英贤楚熊相宜僚之后懐王时将军熊相祁】
　　以国爵为氏【邑爵附】
　　夏侯氏【娰姓夏禹之后至东楼公封为杞侯至简公为楚恵王所灭弟他奔鲁悼公以他夏后受爵为侯因氏焉后去鲁之沛分沛立谯遂为郡人汉有太仆夏侯婴又有夏侯始昌生胜宋朝建隆初夏侯冕登科后又有夏侯峤夏侯嘉真】柏侯氏【柏成子髙尧时诸侯也因氏焉汉有尚书令柏侯奋管寜从柏侯子安受春秋子安南阳人】韩侯氏【周宣王时韩侯支孙氏焉】屈侯氏【屈旧国也风俗通魏贤人屈侯鲋史记汉有郎中令屈侯豫】罗侯氏【罗君之后也支孙氏焉其国在宜城山中后迁枝江晋中山王司马服妃蜀郡罗侯氏】白侯氏【白楚邑也白旧侯国楚人取而邑之后汉尚书郎白侯擕吴志白侯子张】莒子氏【嬴姓春秋时楚灭之子孙以莒子为氏】戎子氏【戎子驹支之后此允姓之戎也而姓纂谓姜姓】舒子氏【偃姓僖公三年徐灭之子孙氏焉】滑伯氏【姬姓旧河南缑氏县即其地今废为镇隶偃师】葛伯氏【嬴姓夏时诸侯为商所灭子孙因以为氏许州郾城北三十里有葛伯城】息夫氏【妫姓风俗通息公子邉为大夫因氏焉汉有光禄大夫息夫躬世居河内河阳】
　　以邑系为氏【邑官附】
　　原伯氏【左传周原伯绞之后因氏焉今泽州沁水有原城晋孝公时有原伯盖见英贤传】温伯氏【周邑也其地在河阳县温西南】召伯氏【周邑也召公食采之地姓纂云左传召伯奭之后】申叔氏【楚大夫申叔侯食邑于申此申叔时之后也】沂相氏【英贤传云鲁沂大夫为相因氏焉汉侍御史沂相封】甘士氏【周甘平公为王卿士因氏焉】
　　以官名为氏【官氏附】
　　师宜氏【后汉有师宜官南阳人善书】师延氏【宋有大夫师延宜其先掌乐职】师祁氏【左传楚有师祁黎汉有郎中师祁番】尹午氏【楚大夫敖尹午之后又楚有大夫尹午子叔】吕相氏【秦相吕不韦本阳翟贾人子孙以贵氏焉】史晁氏【世本卫史晁之后】侍其氏【汉广野君郦食其曽孙赐以食其为氏元孙武平帝时为侍中改为侍其焉宋朝雍熈登科有侍其頴皇祐登科有侍其玮嘉祐登科侍其端并开封人】
　　以邑諡为氏
　　苦成氏【姬姓郄犨别封于苦为苦成子潜夫论苦成城名在盐池东北然此城因苦成子之封而得苦成城之名其实成諡也】古成氏【风俗通苦成之后后随音改焉有广汉都尉古成云姚兴给事中黄门侍郎古成诜又将军古成和晋袁宏集有南海太守古成彪唐开元云阳尉古成防】库成氏【风俗通云本苦成方言音变为库成敦煌实录石赵奉车都尉库成述生济大夏令又郎中库成伫广平太守库成防从孙馗】臧文氏【姬姓鲁大夫臧文仲之后】丁若氏【姜姓风俗通齐丁公子懿伯食采于若因氏焉晋遂兴令丁苦坚髙宻人】
　　以諡氏为氏
　　厘子氏【出楚厘子观起之后芊姓楚有大夫厘子班厘即僖字】共叔氏【姬姓郑武公之子共叔叚之后】惠叔氏【姬姓鲁大夫孟恵叔之后汉有尚书恵叔俭】顔成氏【曹姓邾娄顔之后有諡成者其后以为氏荘子有顔成子游】士成氏【庄子有士成绮】尹文氏【世本齐有尹文子著书五篇】鬬文氏【姓纂云楚若敖生鬬文子因氏焉】武仲氏【姬姓臧武仲之后也】
　　以爵諡为氏
　　成公氏【姬姓卫成公之后以諡为氏】成王氏【芊姓楚成王之后汉中郎成王弼】
　　代北复姓
　　长孙氏【出自拓跋郁律生二子长曰沙莫雄次曰仲翼犍即后魏道武皇帝祖也后魏献帝拓跋与隣七分国人以兄弟分统之沙莫防为南部大人后改名仁号为拓防氏至孝文帝以拓防为皇枝之长改为长孙氏以与隣长兄为纥骨氏次兄普氏改为周氏帝拓跋氏改为元氏次兄为达奚氏次兄为伊娄氏改为娄氏次兄敦邱氏改为邱氏次兄俟氏改为万俟氏又叔父之后乙旃氏改为叔孙氏疎属车焜氏改为车氏是为十姓】
　　臣谨按北朝之制虽文采不足而古道犹存观武王得天下封同姓五十国而兄弟之国十有六今献帝十姓而七分兄弟其国岂非成周之道乎元魏之起甚微其后盛彊奄有中原垂百六十载岂无所自而然
　　万俟氏【后魏献帝季弟之后献帝七分国人与兄弟统领之是为十姓官氏志云万俟氏中间失谱太平兴国登科有万俟湘政和二年登科乃右丞相万俟禼望出开封】宇文氏【本出辽东南单于之后有葛乌兎为鲜卑君长世袭大人至普廻因猎得玉玺自以为天所授鲜卑谓天子为宇文因号宇文氏或云神农氏为黄帝所灭子孙遁居北方以神农有甞草之功北俗呼草为俟汾音讹为宇文普廻子莫那自隂山徙居辽西至后周追諡献侯献侯生可地汗号莫何单于辟地西出玉门东逾辽水六世孙失豆归自称大单于为慕容皝所灭生拔拔瓌陵防防瓌陵后周所承也西魏迁豪杰于代都故陵徙居代州武川瓌即安化化政清河南安四公子所承也】慕容氏【髙辛少子居东北夷后徙辽西号鲜卑国于昌黎棘城至渉归为鲜卑单于自云慕二仪之徳继三光之容或云冠歩揺音讹为慕容初慕容氏破后种族仍繁后魏天赐末颇忌而诛之时有免者皆以兴为氏延昌末诏复旧姓而其子女先入掖庭者犹号慕容多于他族元丰登科有慕容彦达】慕舆氏【即鲜卑慕容氏音讹又为慕舆前燕录有将军慕舆虎领军慕舆根御史中丞慕舆千司徒慕舆防虎生常侍中零陵公居昌黎】慕利氏【后魏有吐谷浑主慕利延与慕容氏同祖】豆卢氏【本姓慕容燕主廆弟西平王慕容运孙北地王精之后入后魏北人谓归义为豆卢道武因赐姓豆卢氏天禧登科有豆卢若】独孤氏【本姓刘氏北蕃右贤王之后其先尚公主因从母姓刘氏后汉度辽将军刘进伯击匈奴兵败被执囚之孤山下生尸利单于以为谷蠡王号独孤部尸利六世孙罗辰从后魏孝文徙洛阳为河南人初以其部为氏姓纂云后魏代北有三十六部有伏留屯为部大人居于云中和平中以贵人子弟镇武川因家焉伏留屯之后有俟尼生库者后魏司空生信又髙防自髙丽归赐姓独孤氏又独孤楷本姓李氏也】达奚氏【后魏献帝第五弟之后为十姓逺祖长寜公革生司空斤亦单姓奚氏与于娄贺刘尉为北人八族斤元孙武后周太保大冢宰郑国公】贺兰氏【有纥伏者与后魏俱起为贺兰莫何弗因以为氏其后镇武川因家之后生库者】贺若氏【代居元朔随魏南迁北俗谓志正为贺若因以命氏孝文时代人咸改单姓惟贺若氏不改逺祖达罗安乐王】尔朱氏【其先契胡部落大人世为酋帅居尔朱川因以为氏后魏有尔朱羽健从驾平晋阳定中山有功割秀容三百里封之以为世业】赫连氏【刘去卑之后也去卑独孤氏之祖也勃勃僣帝号称夏都朔方自云赫赫连天因以为氏二主共二十五年】贺防氏【与后魏同出隂山世为酋长北人谓地为防言总有其地而人相贺因以为氏】尉迟氏【与后魏同起号尉迟部如中华之诸侯国孝文改为尉迟氏崇寜登科有尉迟绎潍州人】屈突氏【本居元朔后徙昌黎孝文改为屈氏至西魏复本姓】斛律氏【代人世为部落统帅号斛律部因为氏焉】斛斯氏【其先居广牧世袭莫弗大人号斛斯部因氏焉】贺娄氏【代人本居汉北以国为氏孝文改为娄氏】伊娄氏【后魏献帝与隣第六弟为伊娄氏为十姓见官氏志】库狄氏【鲜卑叚疋防之后避难改姓库狄居代后迁中夏】若干氏【出自代北以国为氏】呼延氏【匈奴四族有呼衍氏入中国改为呼延氏又有呼衍氏见匈奴传宋太平登科有呼延遇大观有呼延次升夀春人呼延范邠州人】柘王氏【状云本姓王乐浪人逺祖罴后魏伏波将军镇武川赐姓柘王氏】乙弗氏【前燕有髙丽王乙弗利后魏书云代人世统部落太武时乙弗疋知随魏南迁遂为河南人孝文改为乙氏又有乙弗根周有乙弗凤】萨孤氏【代人随魏南徙】纥骨氏【后魏献帝兄纥骨氏为十姓见官氏志居代北】邱敦氏【后魏献帝弟为邱敦为十姓孝文改为邱氏】綦连氏【代人号綦连部即以为氏史家谓其先姬姓六国末避乱出塞保祁连山因以山为姓北人语讹故曰綦连】是连氏【自代北随魏南徙】可达氏【代北武川人随魏南徙】叱利氏【一云叱列西部大人世为酋帅后魏初各依旧号为叱利氏后周改为利氏】拔也氏【与斛律同祖为防也部因氏焉】叱干氏【代人后魏献帝定姓为叱干氏居武川】乙干氏【代人随魏南徙】屋引氏【本居元朔随魏南迁孝文改为屋氏唐洪仁府统军屋引丰生封渭原县公贯盩厔】贺遂氏【晋州稽族晋初赐姓呼延居西州后魏正始中呼延勤为定州刺史于定阳镇赐姓贺遂氏因住南汾州仵城县音讹者又为贺悦】拓防氏【后魏书云黄帝子昌意之后受封北土黄帝土徳王北人以土为拓后受为防号拓后跋氏后从省为拓跋孝文帝迁都洛阳改为元氏唐开元后有右监门大将军西平公静邉州都督拓跋守寂亦此蕃也孙干晖银州刺史侄澄岘任银州刺史】沮渠氏【本临松卢水土人其先为匈奴官号沮渠因氏焉呉有沮渠万年为张掖王晋末沮渠蒙逊僣称西河王号北凉都张掖二主三十九年为后魏所灭也】秃髪氏【西河鲜卑也与后魏同出圣武帝诘汾长子疋孤神元时率其部众徙河西六代孙树机能据有凉州其族孙思复鞬生乌孤僣号西平王称南凉都广武弟利鹿孤傉檀三主十八年为乞伏炽磐所灭傉檀之子贺归魏太武赐姓源氏】乞伏氏【乞伏国仁本鲜卑乞伏部酋帅也晋孝武时僣号西秦王大单于弟干归生炽磐炽磐生慕末四主四十七年赫连勃勃灭之见载记宋端揆登科有乞伏矩】折娄氏【本鲜卑随魏南徙】谷浑氏【吐谷浑归化因氏焉】素和氏【鲜卑檀石槐之支裔后魏有尚书素和防弟毗又将军素和突后魏书云以本白部故号素和孝文改为和氏】吐万氏【代人世为部落酋帅也】车焜氏【后魏献帝命疎属为车焜氏系十姓之列孝文改为车氏】车非氏【后魏献帝次兄为普氏孝文改为周氏至金水公揺周闵帝赐姓车非氏】纥干氏【代人孝文改为干氏】乙旃氏【后魏官氏志献帝命叔父之裔为乙旃氏是为十姓见长孙氏谱孝文改为叔孙氏】可频氏【周书王雄传云太原人唐贞观志云代人防泾州縂管庸国公西魏赐姓可频氏生谦周益州縂管阻兵为隋文帝所灭宋朝建中中蓝田尉可频瑜其后也】仇尼氏【后燕录有荣州刺史洛阳公仇尼倪】贺悦氏【即贺遂氏之讹也姓纂云今关西有此姓】徒何氏【周书柱国太尉李弼赐姓徒何氏】谷会氏【官氏志改为谷氏后有谷会琨】大野氏【后魏末南青州刺史大野拔都督大野况周书阎庆赐姓大野氏后魏龙骧将军谢懿赐姓大野氏孙孝政孙偃有词赋并行于世】拔略氏【后魏官氏志拔略改为苏氏贺防胜有都督拔略昶】俟利氏【后魏疋孤之后犹中国方伯也】俟元氏【改为元氏】俟畿氏【改为畿氏】俟力氏【改为氏】俟奴氏【改为俟氏】贺鲁氏【改为周氏】贺葛氏【改为葛氏】贺赖氏【南燕有徐州刺史贺赖卢】贺儿氏【改为儿氏】是娄氏【改为髙氏】是贲氏【改为封氏】是云氏【改为是氏西魏有是氏开府是云宝】是奴氏【改为是氏】叱利氏【改为利氏】叱门氏【改为门氏】叱吕氏【改为吕氏】叱李氏【改为李氏】叱卢氏【改为祝氏】宥连氏【改为云氏】费连氏【改为费氏】叱罗氏【改为罗氏西魏有柱国叱罗协】叱奴氏【改为狼氏西魏开府叱奴兴周文帝叱奴后生武帝又光禄大夫叱奴祐】出连氏【改为毕氏西秦录乞伏国仁之先如弗与出连斯引叱灵二部自漠北出隂山有丞相出连乞都尉雍州刺史出连本右仆射出连防右辅将军出连髙明】费羽氏【改为羽氏】黜弗氏【改为弗氏】莫卢氏【改为卢氏】莫舆氏【改为舆氏】莫者氏【西秦录有右卫将军莫者羖西安太守莫者防春尚书郎莫者阿胡】莫侯氏【西秦録有南凉州刺史莫侯弟眷】盖娄氏【改为娄氏】疋娄氏【改为娄氏后魏疋娄内干女为齐神武皇帝髙欢后生文宣等三帝详见娄氏】悦力氏【后魏有谒者悦力延】勅力氏【后魏髙车别帅勅力揵】倍利氏【斛律部别帅倍利奔后魏封孟都公】多兰氏【后魏初多兰部大人因氏焉】贺术氏【后魏初贺术部居贺术山因氏焉】吐奚氏【后魏吐古弼大人本姓吐奚名华后魏司徒赐姓古名弼】越勒氏【后魏有越勒部因氏焉】尔绵氏【改为绵氏后魏蠕蠕渠帅尔绵他拔来降】温孤氏【代人改为温垂拱中有温孤元轨】解毗氏【改为解后魏髙车别帅解毗莫弗幡豆建】牒云氏【北齐营州刺史汉中公牒云乐】护诺氏【后魏西河人护诺于内附】鐡伐氏【赫连勃勃以其本宗支庶非正统者并为鐡伐氏】胡掖氏【秃髪思复鞬娶胡掖氏生乌孤】木易氏【后魏有木易于为多兰部帅】者舌氏【本康居国人朝后魏因留中国】尸逐氏【姓氏英贤传云南匈奴尸逐鞬裔孙降汉因氏焉】何柰氏【匈奴单于之裔归汉为何柰氏晋幽州牧王浚有将军何柰彪】先贤氏【匈奴单于从兄日逐王先贤掸汉元时降汉封归徳侯生冨昌封三代】唯徐氏【按史记景帝时有容成侯唯徐卢】呼毒氏【汉武帝时匈奴王呼毒尼降封下摩侯封三代】渠复氏【汉武帝时属国酋渠复累封昆侯子絶】植黎氏【后魏有蠕蠕别帅植黎勿地来降】竒斤氏【蠕蠕别帅归中国后改为竒氏】茹茹氏【其先蠕蠕种类为突厥所破归中国后魏蔚州刺史髙平公茹茹敦生慎周寜州刺史洋公生师宝海宝师宝隋车骑大将军安次公生盛夀海宝唐右屯卫大将军】吐贺氏【后魏有吐贺真】吐突氏【唐有中官右监门大将军吐突承瓘】纥单氏【改为单唐有日者纥单珤】悉居氏【古西掖国人也】丽飞氏【与荔菲同承】吐门氏【改为门氏】吐难氏【改为山氏】渇单氏【改为单氏】阿单氏【改为单氏】渇侯氏【改为纸氏】统万氏【改为万氏】统嵆氏【改为嵆氏】悉云氏【改为云氏】安迟氏【改为迟氏】辗迟氏【改为展氏】乌兰氏【改为乌氏】副吕氏【改为吕氏】柯拔氏【改为柯氏】温盆氏【改为温氏】馝邗氏【改为邗氏】如罗氏【改为罗氏】邱林氏【改为邱氏】如稽氏【改为缓氏】鐡弗氏【改为弗氏】薄奚氏【改为奚氏】纥奚氏【改为纥氏】达奚氏【改为襃氏】口引氏【改为冠氏】湏卜氏【改为卜氏】乌丸氏【改为桓氏】可地氏【改为延氏】沓卢氏【改为沓氏】茙眷氏【改为眷氏】去斤氏【改为艾氏】菟赖氏【改为就氏】素黎氏【改为黎氏】库门氏【改为门氏】可沓氏【梁日南王可沓振】丑门氏【西魏将军丑门弟子】库汗氏【唐贞元范阳判官殿中御史库汗勣】婆衍氏【见复氏录】若乆氏【后燕歩兵校尉若乆和】宿勤氏【后魏贼帅宿勤眀达】地伦氏【见复姓録】武都氏【西秦录有武都氏】普屯氏【周书辛威赐姓普屯氏】折掘氏【南凉録秃髪傉檀立折掘氏为皇后】昝卢氏【改为昝氏】达步氏【周文帝妃达步氏生齐王宪茹茹人】斯引氏【西秦录乞伏氏与斯引氏自漠北出隂山】叱灵氏【乞伏与斯引出连叱灵三部至陇西】
　　郁朱氏　爼氏　鹘也氏　渠金氏　军车氏　叱雷氏　骆雷氏　吐粟氏　都车氏　生耳氏　薄野氏　鹘奚氏　九卢氏　荷訾氏　李兰氏　黙容氏三种氏　吐火氏　吐和氏　屋南氏　鹘野氏已上二十一姓见复姓録并不详所出
　　契苾氏【九姓廻鹘匈奴苗裔后魏谓之髙车亦曰敇勒周隋又曰鐡勒居金山之隂独洛河北其一曰契苾部号榆溪州唐右骁卫大将军凉国公契苾何力改号贺兰都督生明光贞观中贺兰都督司膳少卿曽孙演贞元中检校郎中河中元帅判官】阿跌氏【九姓阿跌部为鸡田州都督唐单于都护振武节度使兼御史大夫阿跌光进元和二年诏赐姓李名光顔陈许节度使】仆固氏【九姓仆固部为金州都督或号仆固广徳中中书令朔方节度大寜郡王仆固懐防叛逆与子防并诛死】髙车氏【即九姓廻鹘种类也入中国者号髙车氏后魏有髙车或如】哥舒氏【突骑施本号西突厥首领有哥舒部因氏焉唐左清道率哥舒沮世居安西生道元安西副都防生翰天宝左仆射平章事西平王东讨先锋兵马副元帅生曜晃皓曜检校工部尚书东都汝州节度使生峘大理主簿皓试太常卿兼御史中丞庆州刺史御史大夫】执失氏【北蕃酋帅有屈宻支颉利发姓执失氏生思力唐左骁卫将军定防州都督驸马尚髙祖女九江公主生绍徳绍宗归仁归真】舎利氏【北蕃酋帅舍利部大人因氏焉龙中左威卫大将军舍利阿博曽孙葛旃兼御史大夫赐姓李氏名奉国从父弟澄左神武大将军】沙叱氏【北蕃酋帅也神龙左骁卫大将军郕国公沙叱义】沙陁氏【西北蕃突骑施首领也神龙右骁卫大将军蒲州都督张掖公沙陁金山开元左羽林大将军永夀郡王沙陁辅国左金吾大将军同正酒泉公沙陁尽忠】蘓农氏【贞观左屯卫将军谷州刺史蘓农泥孰亦北蕃归化】似和氏【开元左威卫大将军赤水军副使武威公似和舒】跌氏【北蕃首领】大防氏【突骑施首领开元左武卫大将军燕山王大拔石失卑生归仁袭燕山王】啜刺氏【突厥首领长夀中司仆卿同正榆林伯啜刺真生元崇左威卫将军同正楼烦男生瓌尚永夀奉御】
　　已上十四姓并唐朝归附
　　关西复姓
　　钳耳氏【西人状云周王季之后为防仁氏音讹为钳耳姓氏英贤传曰本大姓梁天监初有钳耳期陵自河南归化父同祖光并出仕至三品】莫折氏【本西世居渭州防武县】荔菲氏【西羌种类也隋有荔菲防泾州人伏诛唐彭州刺史荔菲某生宝应节度使荔菲元礼寜州人】弥姐氏【后秦冠军大将军弥姐婆触辽东侯弥姐要地立节将军弥姐威后魏末都督弥姐元进夏州酋望也唐右领军延州刺史弥姐长通】夫防氏【西人后秦建威将军夫防羌命姓纂云今同蒲二州多此姓或改姓为凭】擕防氏
　　已上西羌人不详所出
　　昨和氏　屈男氏　罕井氏　鲁步氏　同蹄氏　彡且氏【彡音陜且音子且反今合二字为音陕唐上元中有左金吾大将军关西节度复弟震贲】不防氏【音梦西羌人后魏书不梦蛾使内修】吔咥氏【上音野下音绖】
　　诸方复姓
　　夫余氏【风俗通吴太子夫槩王奔楚余子在呉以夫余为氏百济国王夫余寛生璋号帯方郡王生义兹唐拜带方郡王金紫光禄大夫生隆熊州都督帯方郡王生文宣司膳卿左卫大将军乐浪郡公】黒齿氏【百济西部人也唐左武卫大将军燕国公黒齿常之】鳬臾氏【百济之夫余音转为鳬臾氏】似先氏【本髙丽余种也唐武徳中右骁卫大将军似先英问】朝臣氏【日本国使人朝臣真人唐长安中拜司膳卿同正副使朝臣大父拜率更令同正】瞿昙氏【西域天竺国人唐司天监瞿昙误子晏为冬官正】鸠摩氏【晋西域天竺人鸠摩炎世为国相生罗什为僧入中国】佛图氏【晋书佛圗澄天竺髙僧也本姓白氏永嘉中至洛】迦叶氏【西域天竺人唐贞观泾原大将试太常卿迦叶济】鄯善氏【西域人以国为氏】乌氏氏【音之西域人】焉耆氏【西域人】且末氏【西域人】昭武氏【康居人】波斯氏【西域人】
　　代北三字姓
　　侯莫陈氏【其先后魏别部居库斛真水周书云武川人世为渠帅随魏南迁号侯莫陈氏】破六韩氏【其先代人随魏南迁】乙速孤氏【代人随魏南迁】可朱浑氏【自出代北又居懐朔随魏南迁】步大汗氏【出自塞北迁中土】郁乆闾氏【后魏神元时掠骑获木骨闾北方言青首秃也自云匈奴之甥车鹿会有部众声讹为郁乆闾氏魏帝号之为茹茹或为蠕蠕】步六孤氏【代北人后魏有步六孤真为长安镇将孝文改为陆氏】邱穆陵氏【代人孝文改为穆氏】纥豆陵氏【代人孝文改为窦氏】没鹿回氏【纥豆陵氏本没鹿回部大人或为没鹿氏孝文改为窦氏】莫多娄氏【代人随后魏迁洛阳】莫那娄氏【代人后魏中山太守高邑公莫那娄题后无闻】莫胡卢氏【代人孝文改为阳氏】莫且娄氏【代人】莫侯卢氏【代人】阿史那氏【夏氏之裔居兠牟山北人呼为突厥窟歴魏晋十代为君长后属蠕蠕阿史那最为首领后周末遂灭蠕蠕霸强北土盖百余年至处罗蘓尼失等归化号阿史那唐开元更为史氏并已见史官氏长安右卫大将军賔国公阿史那忠节左骁卫大将军阿史那大节贞元神策将军兼御史大夫阿史那思暕并其支族贞观内属有阿史那社尔乃突厥可汗之次子十年入朝授左骁卫大将军生道真左屯卫大将军又有阿史那忠乃苏尼失之子也擢右骁卫大将军宿卫四十八年无纎毫过失人比金日防】阿史徳氏【突厥始善可汗之裔别号阿史徳氏通天司賔卿瀚海侯阿史徳元珍右武卫大将军阿史徳览并其后也】阿伏干氏【改为阿氏】乙那娄氏【改为娄氏】斛瑟罗氏【改为罗氏】步鹿孤氏【改为鹿氏】普陋茹氏【改为茹氏】可地延氏【改为延氏】拔列兰氏【改为梁氏】阿鹿桓氏【改为恒氏】宿六斤氏【改为宿氏】乌落兰氏【改为兰氏】破多罗氏【改为罗氏】库若干氏【改为干氏】白扬提氏【后魏有白提度汗吐谷浑别帅率户附魏】吐谷浑氏【魏晋之际鲜卑慕容廆兄吐谷浑率部落止青海之西国号吐谷浑或有归中国因氏焉】叱伏列氏【周书云代郡西部人其先为第一领人酋长周侍中常州刺史长乐公叱伏列龟生椿幽州刺史】库傉官氏【改为库氏前燕录有岷山公库傉官泥生津后燕太师安定王又有西河公库傉官骥大司农库傉官干】勿忸于氏【官氏志云改为于氏疑与万纽于同】普六茹氏【周书杨忠赐姓普六茹疑与普陋茹同茹或作如】树若于氏【改为树氏】扈地干氏【改为干氏】俟伏斤氏【改为斤氏】地骆拔氏【改为骆氏】郁原甄氏【改为甄氏】若口引氏【改为冠氏】费也头氏【与费野头同】破落那氏【大宛之后改为那氏】没路真氏【改为路氏】譬歴辰氏【代人改为辰氏】温石兰氏【改为石氏】乌石兰氏【改为石氏】纥突隣氏【改为隣氏】骨咄禄氏【改为禄氏】俟吕陵氏【改为吕氏周赐韩裒姓俟吕陵】大莫干氏【周末尉廻将大莫干元章生后】大利稽氏【官氏志改为邰氏周赐蔡祐姓大利稽】俟力代氏【改为俟氏】大洛稽氏【改为稽氏】俟伏斤氏【改为伏氏疑与侯伏斤同】壹斗眷氏【改为明氏】步鹿根氏【改为步氏】独孤浑氏【改为杜氏】末那楼氏【后燕録有襄城公末那楼富】奚什卢氏【官氏志改为索卢氏】可足浑氏【前燕慕容儁皇后可足浑氏又有散骑常侍可足浑常后燕有新汲侯可足浑健生谭平公】渇烛浑氏【改为朱氏渇烛浑可足浑疑与可朱浑同而音转矣】越质诘氏【后秦录有北梁州刺史平襄公越质诘归】阿逸多氏【西域人】突黎人氏【西域人】赤小豆氏【改为豆氏】
　　代北四字姓
　　自死独氏【代人】井疆六斤氏【代人】
　　平声
　　臣谨按旧氏族家皆以声类或以字别今之所修尽本所系故以国以邑以地以人以官以爵以姓以諡为主其有不得所系者则莫为之主遂从旧书从声分韵云耳
　　东氏【舜七友东不訾之后望出平原】桐氏【神仙传桐君为庐着药录白日升仙】宫氏【虞大夫宫之竒后魏有宫延和唐有殿中侍御史宫志恽宋有宫咏登进士科第齐州人又有宫声海州人】躬氏【何承天姓苑云人姓】丛氏【见姓苑南唐丛鐇许昌人望出许昌】中氏【何承天纂要云汉少府中京】茙氏【见姓苑春秋茙律又河南官氏志茙眷氏改为茙氏】虫氏【汉功臣曲成侯虫达】同氏【前凉录有同善】充氏【急就章汉有充申仙人充尚之后见洞仙传望出赞皇】翁氏【汉有翁伯贩脂而倾县邑唐有比部郎中翁义洛阳人一本作义恪富阳人五代有谏议大夫翁承赞莆田人】侬氏【音农邕州贼侬智髙元丰登第有侬奭青州人】冬氏【前燕録慕容皝左司马冬夀】佟氏【北燕有辽东佟万以文章知名】琮氏【宋登科琮师古开封人】从氏【七松切又如字汉将军从成公望出东莞】松氏【见姓苑隋有松赟名士也望出东莞】邦氏【见姓苑】涳氏【去江切见何承天纂要】危氏【南唐将危全讽宋太常博士危佑姓苑云临川多此姓今邵武最多累有登科者】驰氏【见姓苑】綦氏【姓苑云义兴人后汉将军綦儁望出河南又河南官氏志綦连氏改为綦氏】慈氏【急就章有慈仁姓纂云髙阳氏才子之后美其宣慈惠和因以为氏以臣观之无是理也】厘氏【后秦录有厘艳】斯氏【姓苑云吴人吴志剡县史斯从望出东阳与勃海南齐书东阳郡有斯氏】移氏【汉有太守移】　脂氏【见姓苑魏志中散大夫脂习哭孔融者京兆人】之氏【见姓苑】其氏【汉功臣表有阳阿侯其石传封六代又有丌氏】亓氏【古其字音其唐有亓志宋又有诸司使亓赟】时氏【齐有贤人时子著书见孟子新论有时农】迟氏【商贤人迟任望出太原东晋有湘东太守迟超】茨氏【后汉有桂阳太守茨先】治氏【平声见何承天纂要】蔾氏【姓苑云淮南有此姓】骓氏【晋七舆大夫骓歂郑有骓甥】衣氏【见姓苑】斐氏【音非左传有斐豹汉有斐禹】希氏【三辅决录有希海字子江】贲氏【音肥嬴姓风俗通秦非子之后汉功臣表贲赫告黥布反封期思侯】扶氏【汉有廷尉扶嘉河南官氏志乞扶氏改为扶氏望出京兆河南】涂氏【风俗通汉有谏议大夫涂恽又涂子真治尚书宋登进士第有涂会】都氏【吴兴人姓苑云都稽临淄人又望出黎阳宋登科有都公琬又有都贶潭州人都随饶州人】区氏【音驱风俗通云欧冶子之后转为区氏又音欧王莽时有郎中区博吴有区景长沙人官至苍梧太守今江岭南多此姓宋诛宜州蛮酋区希范又广州区杰登进士第望出渤海】瞿氏【晋东海王越参军瞿荘博陵人又王僧孺谱云河东裴桃儿娶苍梧瞿宝女风俗通汉南太守瞿茂梁镇北将军瞿延唐绛州刺史瞿祯望出髙平松阳今平江府与温州平阳有瞿氏宋登科瞿珣】俞氏【平声又吐溜切古有俞跗善医汉有司徒掾俞连前赵刘聪中常侍俞容唐天后时有俞文俊江陵人也今为平声之氏甚多望出汉东河间】俱氏【南凉有镇北将军俱起延唐宦者俱文珍开元国学博士俱康辟望出颍川】衢氏【江陵人见姓苑】模氏【宋登科有模道成沅州人】呼氏【列仙传有呼子先】雽氏【音呼姓苑云沛人】梧氏【见姓苑】轷氏【音呼纂要云人姓】辜氏【姓纂云今泉州晋安有此姓不详所出按今泉州有此姓宋嘉祐登科有辜甫泉州人又绍兴登科有辜氏其后也】轱氏【音枯见字统】藇氏【音胥又音湑见姓苑望出吴郡】如氏【桓谭新论有道人如子礼汉书长安富人如氏又有如罗氏改为如氏】絇氏【宋登科絇纺开封人】储氏【后汉储大伯又富人储老王莽乱以五百人据大庾岭唐开元汜水尉储光羲涧川人裔孙隐检校郎中宋储卿材登进士第望出河东今泉州有储氏也】纡氏【后汉有肥乡侯始纡邈】蘧氏【卫大夫蘧瑗字伯玉之后汉有大行令蘧正望出黎阳】璩氏【唐神功登科有璩抱朴望出豫章宋登科璩秉璩重并岳州人】沮氏【音葅黄帝史臣沮论之后后汉射声校尉沮隽】于氏【出姓苑唐初宇文化及将于澄以魏州降今余杭有之望出广陵京兆】洙氏【宋登科有洙颃】渠氏【周大夫渠伯之后卫有渠孔汉有渠参封赞侯】防氏【望出东海汉太子太傅防广广兄子受世本有防踦】束氏【晋书防广之后曽孙孟达避王莽乱自东海徙鹿山因去足为束氏望出南阳】初氏【见姓苑宋初房举贤良方正熈寕登科初爕宻州人元丰初西美郓州人初汝为登州人】鉏氏【左传晋有力士鉏麑】虚氏【见姓苑】犀氏【史记秦有犀首】防氏【即古隄字见姓苑】洼氏【音珪望出南阳后汉大鸿胪洼丹】毒氏【下珪反见纂要云人姓】氏【下珪反梁有闯】淮氏【见姓苑】棓氏【音裴汉书袁盎从棓塑问占文颖曰秦末之贤士也】枚氏【六国时贤人枚被汉农太守枚乗望出淮隂】新氏【晋大夫新穆稚子之后见国语】真氏【风俗通云汉有太尉长史真祐西京杂记真元菟善筭又百济八姓其一曰真望出上谷】频氏【风俗通云汉有酒泉太守频阳】欣氏【望出西河五代贞明登科有欣彪渤海人今临海有此姓】仁氏【见姓苑出彭城】訚氏【姓苑广平人】勤氏【风俗通鲁有大夫勤成唐勤曽为舘陶尉】筋氏【见姓苑】芬氏【风俗通晋大夫芬贤见战国策】言氏【孔子弟子言偃字子游望出汝南】垣氏【汉西河太守垣恭之南齐司马垣歴生】溒氏【音袁出何氏纂要】薫氏【见姓苑】鐏氏【见纂要】敦氏【陈留风俗敦氏姞姓之后急就章有敦倚】防氏【牛坤切见纂要文】干氏【居寒切见姓苑】端氏　讙氏　官氏【并见姓苑】莞氏【姓苑云吴人】但氏【平声汉有西域都防但钦又济隂太守但巴】籛氏【音牋姓苑云彭祖姓籛名铿】难氏【见姓苑】姗氏【古删字姓纂云人姓】氏【音闲济南氏豪族为郅都所灭又前汉有宗氏瞷氏长安大豪也】间氏【见姓苑】馯氏【邱奸切前汉馯臂字子弓吴人治易】坚氏【见姓苑】全氏【祥符登科有全安石】肩氏　贤氏【并见姓苑】蜎氏【如字又狂兖切汉书艺文志有蜎子十三篇楚人也老子弟子名渊】涓氏【列仙涓子齐人】便氏【平声汉有少府便乐成望出鲁国】牵氏【见姓苑】延氏【见姓苑后汉有延岑又有延笃南阳人为京兆尹杀梁冀使者又河南官氏志可地延氏改为延氏】防氏【风俗通云陈留防氏黄帝之后又荘子有防天根】吞氏【音天汉有吞景云望出晋阳或作天者非】纒氏【艺文志纒子著书】铫氏【音姚】饶氏【见姓苑】韶氏【出姓苑今开封有此姓望出太原】辽氏【何氏姓苑有辽氏】聊氏【望出颍川风俗通汉侍中聊苍著书号聊子又有颍川太守聊某着万姓谱】貂氏【见姓苑】超氏【汉有太仆超喜】朝氏【音雕左传蔡大夫朝吾】麃氏【秦始皇将军麃公汉有太守麃宣】胶氏【商末贤人胶鬲之后汉有胶仓】蒿氏【见姓苑】桃氏【见姓苑】蛾氏【见姓苑左传晋大夫蛾析之后后魏平东将军蛾青蛾又音螘】傰氏【音多又音朋汉南山盗帅傰宗】茶氏【徒加切苏林云音琅邪之邪汉书江都易王有男子茶悟】沙氏【见姓苑望出东莞姓纂云今东莞有沙氏风俗通晋有沙广又百济八族其一曰沙族又五代贞明登科沙承赞渤海人今吴兴亦有此姓望出汝南】佘氏【音蛇从示唐开元有太学博士佘钦南昌人唐又有右司郎中佘珩祖文集隋考功主事洛阳人宋登科佘赟洪州人佘刚衢州人佘赫徽州人】蛇氏【见姓苑姚苌蛇后南安人兄越滂为南安太守又有建武将军蛇元望出鴈门】诸氏【音遮后汉洛阳令诸施吴郡人今呉郡有此氏】查氏【侧加切望出齐郡宋登科雍熈有查盛待制查道新安人也】花氏【出姓苑唐有仓部员外郎花季睦宋有尚书郎花尹今望出东平】琅氏【姓苑云齐有琅过】相氏【音湘见姓苑】疆氏【晋大夫疆剑后汉疆华又汉阳太守疆释之并见风俗通】将氏【平声石赵堂山太守将容见姓苑又有将先生出道语】芳氏【风俗通汉有幽州刺史芳垂敷】凉氏【魏志有太子太传凉茂望出山阳】彊氏【望出丹阳与扶风姓苑云丹阳有彊氏前秦有将军彊求北齐有彊諌后汉光武同舍生彊华注云又作强其两切宋登科有彊弼】卬氏【汉公卿表御史大夫卬祗】荒氏乡氏　当氏　防氏【并见姓苑无定望】邝氏【音荒一音广姓苑云今临淮有】
　　【此姓望出庐江】杭氏【宋登科杭开饶州人】征氏【姓苑今淮南有此姓宋征复登科】訇氏【许横切蜀录关中流人訇訇广】经氏【见姓苑晋太元中有经旷出还寃记望出苑阳】零氏【见姓苑】庚氏【唐太常博士庚季良】更氏【国语魏有更盈能虚弓落鴈】星氏【见姓苑南阳太守羊续娶济北星重女见羊氏家传】瓶氏【见姓苑风俗通有太子太瓶守】称氏【汉元帝功臣有新山侯称忠】登氏【后汉有左冯翊登道又将作大匠登豹蜀录有关中流人始平登定望出始平南阳】缯氏【汉功臣表有缯贺】恒氏【风俗通楚大夫恒思公之后见世本汉有东安长恒裴子孙因居之望出东海】忧氏【见姓苑】尤氏【见姓苑宋尤鹤登进士第又有尤绚尤昱南剑人望出吴兴】脩氏【汉有左骑校尉脩炳不详所出吴有合浦太守脩允临川人又王太后外孙脩成子仲或为脩氏】邮氏【古今人表有邮无恤西京杂记公孙故人邮长倩望出临菑】秋氏【姓苑古有秋胡子宋中书舍人秋富望出天水】不氏【甫鸠切晋时有汲郡人不凖发魏襄王冢得竹书科斗文者又姚兴安逺将军不防世】□氏【音浮见纂要】猷氏【风俗通卫有猷康望出辽西】投氏【汉有光禄投调或言其先周郇伯因桓王伐郑投先驱以策其后氏焉无是理也】摎氏【居求切一音留史记南越王赵婴齐在长安时娶邯郸摎氏女魏有河内太守摎尚汉功臣表有龙侯摎广徳】侵氏【望出扶风三辅决录有扶风太守侵恭因居焉】镡氏【音寻又音滛汉有廷尉镡政后汉有镡显蜀志又有太常镡丞望出广汉今蜀中有此姓乃呼为蟾蜀音之讹也】钦氏【见姓苑】谌氏【姓苑陶侃母谌氏今南昌多此姓望出豫章】盐氏【见姓苑望出北海鲁国先贤汉北海相盐津因居之】潜氏【望出临川姓苑临川有此姓宋潜有成登进士第开封人又有潜时举江陵人也】鍼氏【左传鲁大夫鍼巫鍼季】函氏【见姓苑汉南昌太守函熙】蓝氏【望出中山战国策中山大夫蓝诸宋有尚书郎蓝丞端拱登科蓝成务天圣蓝画今望出东莞汝南也】
　　上声
　　奉氏　重氏　陇氏【并见姓苑】防氏【音蒍国语防大夫之后也】起氏【见姓苑】俟氏【风俗通俟子著书六国时人又后魏献帝次弟为俟亥氏后为俟氏又俟奴氏改为俟氏】被氏【吕氏春秋郑有大夫被瞻风俗通汉有牂牁太守被条】弭氏【三辅决録云王莽时有弭彊汉末新丰人弭仲叔亦见决録望出新丰】紫氏　履氏【并见姓苑】鬼氏【古今人表鬼臾区】舞氏宇氏【并见姓苑】萭氏【音矩前汉游侠传有萭章急就章萭改卿又作楀诗谓楀维师氏】府
　　氏【风俗通汉有府悝为司徒掾】鬴氏【即釜字见姓苑望出襄阳】栩氏【陈留先贤有栩氏又董贤传有栩丹】序氏【礼有序防侍孔子防觯后汉有序渊】举氏【见姓苑】处氏【汉书艺文志赵有辨士处子著书风俗通有处兴为北海太守望出颍川晋有处桂又陈留相处就并颍川人后魏有处徳又望出沛国】巨氏【汉有荆州刺史巨武望出平昌】仵氏【望出襄阳急就章仵终古今莆田多此姓宣和六年仵良翰登科大名府人】堵氏【又音者左传有堵寇堵师叔堵俞弥郑有堵狗堵汝父魏志张燕本姓堵】浦氏【晋起居注有尚方丞浦选宋有员外郎浦延熈望出京兆】圃氏　姥氏【亡古切】补氏　礼氏【见姓苑卫大夫礼孔后汉礼震受尚书于欧阳歙望出平原】邸氏【风俗通汉有上郡太守邸社北齐有行台仆射邸珍中山曲阳人孙懐道唐右司郎中又居洛阳望出中山】洗氏【又音线晋忠义传有洗劲南海人】亥氏【战国策晋有隐者亥唐河南官氏志俟亥氏改为亥氏望出河南】改氏【秦有大夫改产】海氏【见姓苑】忖氏【齐有忖乙管仲诛之】菌氏【见姓苑】本氏【见姓苑】隽氏【才兖切汉有京兆尹隽不疑渤海人望出渤海平阳】栈氏【见姓苑魏志有栈潜望出任城】琯氏【见纂要】防氏【音缓晋有西中郎将防清又寜州刺史防静望出荆州今江陵多此姓】寋氏【其偃切宋寋绶登进士第蜀人】圈氏【音倦芊姓风俗通楚鬻熊之后望出陈留汉有圈称撰陈留风俗传又有圈宣明郭林宗有陈留人圈文宣】卷氏【音卷望出琅邪陈留风俗陈留太守琅邪卷基本圈氏因避仇去圈又有琅邪卷焉】兖氏【宋登科兖公序】典氏【风俗通魏志有校尉典韦多力者生满望出陈留】肁氏【即肇字战国策赵有大夫肁贾】绍氏【见姓苑】表氏【见姓苑】考氏【见姓苑今开封有此姓】稻氏【见姓苑今为晋陵人】宝氏【见姓苑】我氏【六国时有我子著书】假氏【汉有假仓治尚书陈留人望出陈留】仉氏【音掌梁州有仉唘】仰氏【出姓苑今新安呉兴并有此姓宋绍兴登科仰文蔚温州人望出汝南钱唐】养氏【楚有养由基孝子有养奋梁有养彭舒望出山阳】强氏【苻秦录有强永强帛姚秦有强起强斌西阳侯强京并畧阳氐人唐兵部郎中强宝质孙修御史中丞其先畧阳氐人徙扶风望出扶风宋强至强浚明登进士第余杭人又有强相如强公谌皆登第常州人望出天水】
　　臣谨按彊强一字耳旧以为氏分二族两音彊平声强上声后世无复上声只作强字用平声
　　鞅氏【见姓苑】象氏【见姓苑颍川望族今南昌多此姓】氏【畧养反见姓苑】汻氏【呼广反今泾州有此姓】井氏【穆天子传云周有大夫井利又左传虞大夫井伯汉有司徒掾井宗后汉有井丹望出扶风南阳宋有尚书郎井渊又井亮功井宗元嘉祐六年登科澶州人又有井公南崇寜登科蔡州人】永氏【见姓苑列仙有永石公】幸氏【望出南昌晋书术士幸灵唐幸南容并洪州人宋有幸白幸佑幸之武登进士第望出鴈门】杏氏【见姓苑】秉氏【汉有秉寛】省氏【宋有大夫省臧】猛氏【宋有猛获望出城阳】钭氏【天口切今临海有此姓五代汉钭滔为处州刺史】钮氏【音纽又有纽氏东晋有钮滔吴兴人隋有钮回以孝行称宋登科钮昌言永兴军人】守氏【见姓苑】糗氏【风俗通汉有糗宗为嬴长】丑氏【后汉袁绍有丑长】棸氏【侧纣反又音邹晋有棸筹今襄阳江南并有此姓】厚氏【见姓苑】后氏【五代有后赞为飞龙使今开封府有此姓望出东海】部氏【见姓苑】审氏【汉辟阳侯审食其为左丞相沛人后汉末袁绍将审配望出魏郡】品氏【见姓苑】枕氏【姓苑云下邳人】检氏【汉末勾章尉检某见姓苑】俭氏【见姓苑】湛氏【后汉有大司农湛重晋荆州刺史陶侃母湛氏新淦人又有湛方宋有湛茂梁有司州刺史湛僧智唐有湛贲袁州人宋有尚书郎湛俞闽人望出新淦及豫章也】啖氏【亦作噉前秦有将军啖鐡又啖助治春秋大歴水部郎中啖彦珍会昌进士啖鳞避武宗讳改为澹望出东河】昝氏【子感何氏姓苑有昝氏蜀人也晋书桓温将昝坚唐昝慎盈宋昝居润为宣徽使望出太原彭城元祐登科有昝昌】览氏【望出彭城】湳氏【乃感切见纂要】减氏【亦作咸汉有减宣为司校尉急就章有减罢军或云巫咸氏之后望出汝南鲁国今东海有此姓】橄氏【胡减切懐州人橄氏望出河内】范氏【宋登科范昱饶州人】
　　去声
　　统氏【见姓苑】凤氏【神仙传有凤纲望出平阳郃阳】秘氏【汉功臣表戴侯秘彭祖封七代西秦录有仆射秘宣五代有秘琼望出天水宋登科秘景俭真定人】利氏【或言楚公子食采于利后以为氏利今之葭萌也汉有利防又仙人利真源汉阳人风俗通汉有利干为中相又河南官氏志叱利氏改为利氏宋利溉举进士又有利璨登科英州人望出河南】义氏【汉有酷吏南阳太守义纵世居河东封岸头侯蜀録有上庸都尉义歆宋义稹登进士第近有义道人年百五十嵗泰州人望出河东及平原】骑氏【去声史记有燕将骑劫】匮氏【见姓苑望出庐江今庐州有此氏】类氏【出姓苑近为福州寜徳尉类演宋登科类从道宻州人】贵氏【风俗通云陆终之后汉有庐江太守贵迁晋武帝才人常山贵氏生东海王越又有司空中郎将贵霸】尉氏【郑大夫尉翩之后又音鬱】暣氏【古气字见纂要】意氏【见姓苑】谓氏【唐以前无闻宋太平兴国登科有谓凖】露氏【风俗通汉有上党都尉露平】固氏【晋平公时有舟人固来】故氏【见姓苑】喻氏【又音树望出南昌姓苑云南昌有喻氏东晋有喻归撰西河记三卷又有谕氏今喻氏多作谕氏】布氏【风俗通赵有布子善相马望出江夏晋陶侃别有江夏人布兴】树氏【姓苑云今河东有树氏宋有诸司使树滋近改作壹望出河南及河东又河南官氏志树洛于氏改为树氏】遇氏【风俗通汉有东安太守遇冲宋登进士第遇昌朝望出东莞】附氏【后汉叚颎将附都魏志有附唐监察御史附得意上元登科有附不疑望出新平】务氏【尧时有务成子见易列仙务光夏时人】瓠氏【淮南子古有瓠巴善鼓琴】错氏【音措宋有太宰错居】据氏住氏【并见姓苑】鑢氏【音虑又音卢楚大夫有鑢金】庶氏【子思之出母庻氏急就章有庶】
　　【覇遂】絮氏【女据切又女居切汉书张敞传有京兆捕贼掾絮舜谓敞为五日京兆敞杀之姓纂有去声非是】桂氏【见风俗通望出燕郡天水汉有杨州刺史桂襃燕人唐永寜令桂仲武呉人宋桂轲登进士第】臣谨按后汉太守陈球碑隂有城阳炅横被诛四子一守坟姓炅一避难徐州姓昋一居幽州姓桂一居华阳姓炔四字并音桂字各九画以避难也
　　昋氏【一本作炅有昋道元着与天公论今临海有此姓及农虢略汉有卫尉昋横又有上计掾昋景云魏志吕防有炅母】计氏【国语有计然为越大夫范蠡之师本葵邱濮上人姓辛字文子其先晋国亡公子也汉有司空掾计训后汉有计子勲望出齐郡京兆宋有尚书郎计用章又有计良辅计有功登科并卭州人】棣氏【王莽时有司马棣立】氏【古有首善算】制氏【汉初有制氏以雅乐声律世在乐官】毳氏【见姓苑】蒂氏【亦作防王莽有中常侍蒂恽张细切又徒葢切】税氏【盛之荆州记云建平信陵县有税氏昔蜀王栾君王巴蜀王见廪君兵彊结好饮晏以税氏五千人遗巴蜀廪君望出河间宋税挺登进士第】艺氏　裔氏【并见姓苑古今人表有裔欵】弊氏【左传有无存】世氏【战国时有秦大夫世钧汉有九江尉世宠又世顾着子书】炔氏【汉书齐人炔钦治尚书】帯氏【六国时有帯他见姓苑】蔼氏【去声齐南海太守蔼焕】沛氏【望出吴兴】贝氏【宋贝宝登科常州人】兑氏【见姓苑】佴氏【如代切晋山公集有佴湛】进氏【后汉有进延为小黄令见华峤后汉书延或作俭】遴氏【古文吝字见纂要】慎氏【风俗通慎到为韩大夫着慎子三十篇晋有东阳太守慎修望出天水宋有给事中慎镛又有慎锜祥符登科】靳氏【楚大夫靳尚汉有靳歙又汾阳侯靳彊后汉末范阳令靳先后燕录有太史令鴈门靳安唐金紫光禄大夫靳孝谟武功人吏部郎中靳常馆陶人又居汝南今望出西河宋干徳登科有靳颖又有靳裁之颍昌人靳守中齐州人】贯氏【战国策齐有贯珠汉初赵相贯髙后汉西羌校尉贯友又博士贯长卿望出西河】冠氏【列仙有冠玉】爨氏【望出晋昌后汉河南尹爨肃见谢承后汉书蜀志交趾刺史爨琛建寜大姓也又有寜州刺史爨頠华阳国志爨习官至领军昌寜大姓也】赞氏【出姓苑今开封有之】炭氏【西京杂记长安有炭虬】战氏【后汉初战兢为谏议大夫五代有战贻庆登进士第】恋氏【汉有恋秘为南郡太守】贱氏【风俗通汉有右北平太守贱琼又有贱虞】练氏【出姓苑今建安多此姓嘉祐登科记有练定】变氏　见氏荐氏【并见姓苑】燃氏【女见切见纂要同州有此姓】淖氏【音閙鲁共王有淖姬姓纂楚将淖齿】漕氏【汉书任侠漕仲叔西河人少子游亦以侠闻】好氏【火报切见纂要】耗氏【见姓苑】播氏【风俗通播鞉武商末贤人】操氏【隋大业末鄱阳贼操天成自号元兴王建元始兴】舍氏【见姓苑】厍氏【音舍姓苑云人姓今天台括苍有此姓】化氏【见姓苑】晋氏【音亚见纂要】斥氏【音拓蔡州有此姓】畅氏【陈留风俗有畅氏不详所出齐有畅恵明撰论语义十卷宋畅适畅彦雄登科并河中人畅钩河南人】伉氏【汉有中大夫伉喜晋有汉中太守伉嘉】抗氏【望出丹阳后汉泰山都尉抗徐世居丹阳】亢氏【出姓苑唐登科有亢潮京兆人又有五官正亢轸】旷氏【宋登科有旷湜潭州人】相氏【去声亦作平声汉书武洛山出四姓其二曰相氏姚秦有相云作猎徳赋世居冯翊望出西河】谅氏【后汉有洛阳令谅辅广汉人】亮氏　盎氏【并见姓苑】况氏【姓苑云庐江有此姓】浪氏【晋书永嘉中张平保青州为其下浪逢所杀】圣氏　性氏【并见姓苑】豆氏【后魏将军豆大田】镂氏【姓苑云今辽东有此姓】勾氏【旧去声今作平声蜀志左将军宕渠侯勾扶巴西人今蜀川多此姓】富氏【周大夫富辰之后又鲁大夫富父终生郑有富子】绣氏【汉书游侠有绣君賔马岭人】救氏【风俗通汉有谏议大夫敇乂乂或作仁】廐氏　灸氏胄氏　旧氏【并见姓苑】就氏【见姓苑河南官氏志就赖氏改为就氏望出河南】禁氏【姓苑吴兴】念氏【望出河南西魏太傅安定公念贤代人也生华合州刺史】
　　入声
　　澓氏【望出东海澓仲翁为汉宣帝师】木氏【端木赐之后因避仇改为木氏晋文章志有木华作海赋为太傅杨骏主簿又有木槩着战国策春秋二十卷见七録又百济八姓其五曰木氏宋熈寜登科木炎开封人崇寜木辂温州人】沐氏【汉有沐宠为东平太守状云端木赐之后避难改为沐氏】谷氏【有闻于汉宋登科谷大向大方并曹州人谷大忠兴仁人谷椿衢州人】睦氏【宋登科睦纬大名府人】防氏【汉有鴈门太守防何】鹄氏【望出东海】蓛氏【望出晋陵】郁氏【望出鲁国国语云鲁相郁贡子孙因居之今吴中有此姓又望出黎阳宋郁藻郁澄登科皆浙人】束氏【附平声防氏宋登科束向州人束长孺博州人束赟卿郓州人】□氏【子木切望出彭城】氏【于六出姓苑】逯氏【音緑风俗通汉大司马逯并后汉有逯明广平人唐夏官郎中逯仁杰河阳人望出广平及河内又为绿氏緑圗颛帝师今或读为禄字宋景祐登科逯昂逯湛元祐有逯勉大名府人】卓氏【史记蜀郡卓氏本赵人以鐡冶致富徙临卭后汉太傅卓茂南阳宛人望出南阳西河】偓氏【列仙有偓佺】浊氏【汉书货殖传有浊氏卖脯】濯氏【见风俗通】朔氏【望出南阳】学氏　术氏【并见姓苑】暨氏【音讫吴有尚书暨艳唐天宝有暨晃弟昱望出余杭渤海又有暨善应庐陵人又暨佐时上元中准制改为周氏宋登科暨唐裔建州人暨商俊南雄人】悉氏【古今人表悉清为神农师】帙氏【见纂要】氏【古聿字见纂要】郁氏【见姓苑】尉氏【音鬰亦作尉郑有尉止尉翩古贤有尉缭著书号尉缭子又河南官氏志尉迟氏魏孝文改为尉氏近有朝请大夫尉大防未知何许人宋初有尉昭敏为节度使又有尉春登科永静人】茀氏【音弼左传有茀翰胡论语佛以中牟叛古今人表作茀】恤氏【恤由之后也恤由之防哀公使孺悲吊之孔子学士防礼】氏【音弗汉有九江太守修】厥氏【汉文帝赐衡山王宫人厥氏姓苑云今京兆人】骨氏【望出河南隋京兆郡丞骨仪官氏志纥骨氏改为骨氏南唐有歙州刺史骨言望出郃阳】髪氏【汉有发福东海人治诗】笪氏【音妲今建州多此姓宋笪深举进士建平人又有笪揆登科广济人】察氏　脱氏【并见姓苑】籴氏【又音兆晋大夫籴筏】折氏【常列切望出西河宋为大姓世守麟州犹古诸侯今端明殿学士折彦质】渫氏【古有渫子贤人也见韩子】桀氏【古隐者桀溺汉防城侯桀龙】蘖氏【望出东莞姓苑云东莞蘖本姓薛避仇改焉】齧氏【荘子齧缺尧时贤人学于王倪】别氏【姓苑云京兆人宋有别仝望出天水京兆】鐡氏【隋有将军鐡士雄宋有进士鐡南仲淮甸人】恪氏【晋有郎中令恪启望出陈留】佫氏【音各】洛氏【并见姓苑】薄氏【风俗通卫贤人薄疑汉髙帝薄夫人生文帝夫人弟昭封轵侯官至车骑将军子戍奴嗣唐天宝中大理评事薄芬栎阳人望出鴈门谯国宋太平登科薄贲皇祐薄洙并州人】错氏【姓纂云今温州有此姓】矍氏【唐有黄州刺史矍璋又四门博士矍参】铎氏【晋大夫铎遏冦楚将有铎椒汉艺文志春秋铎氏微防三篇风俗通汉有廷尉铎政望出绛郡姓苑云今绛州有铎氏】博氏【风俗通汉有博子劳善相马望出淮南广平】畧氏【姜姓吴志有畧统望出武陵】药氏【望出河内后汉南阳太守药崧又有太尉掾药穆蜀録晋有牙门药冲唐大歴有闲廐使兼御史大夫药子昂生峯仑望出河内宋药丕显药咸寜药太元并登科】约氏【韩子古贤人约续马融妾约氏】直氏【汉御史大夫直不疑封塞侯姓苑云楚人直躬之后】食氏【望出河南风俗通汉有博士食子通河南人】敇氏【音棘望出辽东后燕合浦公敕勃东夷人】墨氏【孤竹君之后有墨台墨翟望出梁郡】勒氏【晋镇南将军王歆骑督勒满讨张昌于随郡】植氏【姓纂云南越有此姓】特氏【左传晋大夫特宫望出平昌】锡氏【锡夀之后也汉末有交趾太守锡光后梁有锡休为益州刺史望出乐安】壁氏【齐有壁司徒】防氏【古溺字见纂要】夕氏【后汉巴中渠帅有夕氏巴郡七姓一曰夕蜀志尚书令夕斌】室氏【见姓苑唐朝边相室昉归明为诸卫将军】赤氏【风俗通帝喾师赤松子之后见神仙传】辟氏【左传有辟司徒汉书富人辟子方】笮氏【侧伯切亦作吴志汉中有笮融丹阳人风俗通楚有笮伦今呉郡有此姓】适氏【见姓苑】麦氏【姓苑云髙要始兴有此姓隋有麦鐡杖始兴人官至莱州刺史右屯卫大将军今望出汝南宋登科麦致逺广州人】帛氏【姓苑云呉郡人汉五威将军帛敞后汉有帛宣神仙传有帛和晋有髙僧帛道佺】益氏【今望出城阳冯翊】革氏【汉初功臣有煮枣侯革朱望出清河】泽氏【见姓苑】给氏【见姓苑】集氏【风俗通汉有外黄令集一】袭氏【晋有隐士袭元之南史有袭蒍】盖氏【古盍切汉有盖公又司校尉盖寛饶后汉二十八将有盖延又官氏志盖楼氏改为盖氏宋有盖源盖沂盖防登科并大名人盖兖州人】防氏【古阖字见纂要】防氏【才盍切见纂要】纳氏【见姓苑】涉氏【晋大夫涉他神仙传涉正宋太平登科有涉纬】接氏【三辅决录有接子名昕著书十篇】
　　复姓
　　凡复姓有不知其详本者则附四声之后
　　綦母氏【左传晋有綦母张风俗通汉有廷尉綦毋参战国策綦母子与公孙龙争辨大观登科有綦母蕡南平人】西乞氏【秦将西乞术之后】西都氏【见王符潜夫论】西鉏氏【左传宋大夫西鉏吾汉有侍御史西鉏虚见英贤】南荣氏【南荣畴见古今人表】北人氏【荘子舜友北人无择晏子云古有北人无择清身絜已疾世人浊自投清泠之渊】九百氏【姓苑云代县有九百里为小吏】叚干氏【见姓苑叚干木之后也西河人】青萍氏【见姓苑】长卢氏【列子楚贤者长卢氏著书】索卢氏【吕氏春秋禽滑厘门人索卢参后汉淮阳令索卢放】蒲卢氏【姜姓齐人蒲卢胥善弋射】卢蒲氏【姜姓齐桓公之后左传齐有卢蒲就魁卢蒲癸卢蒲嫳】兹毋氏【毋音无下同左齐大夫兹母还汉有侍御史兹母常】巨毋氏【王莽时有长人巨毋覇】毋将氏　毋终氏【左传毋终子嘉父翟国君也】毋车氏【见风俗通汉下邳相毋车伯竒望出乐安】宣于氏【前赵录有刘渊太史令宣于修之】鬬于氏　多于氏【并见姓苑】梁由氏【晋有梁由靡汉有将军梁由是先安帝时人】梁石氏【汉隐者梁石君曹参所礼者也】梁可氏【后魏上谷梁可头又代郡太守梁可浪】仲梁氏【鲁大夫仲梁懐见左传又春秋后语仲梁闵】谷梁氏【鲁有谷梁赤传春秋尸子云谷梁淑字元始鲁人亦传春秋十五篇望出下邳姓纂今下邳有谷梁氏】将梁氏【史记秦为嬴姓有将梁氏】容成氏【古容成子造歴神仙传有容成公】广成氏【神仙传广成子居崆峒山】务成氏【吕氏春秋务成子尧师也新序子夏曰舜学于务成跗】析成氏【左传齐有析成鉏】阳成氏【风俗通阳成胥梁晋隐士也汉有谏议大夫阳成公衡功臣表梧齐侯阳成延封六代成或作城王莽时阳成修献符命】上成氏【后汉书宻县上成公白日升天】盆成氏【孟子有盆成括仕齐】将闾氏【汉书艺文志将闾子名菟著书】林闾氏【嬴姓汉蜀郡林闾翁孺博学能文见文章志】庚桑氏【荘子庚桑楚之后】有男氏【姒姓史记禹后有有男氏】澹台氏【风俗通澹台灭眀字子羽武城人汉有博士澹台恭】浩星氏【汉有浩星公治谷梁又有浩星赐赵充国所善也】墨夷氏【风俗通宋大夫有墨夷湏墨夷皋】养由氏【楚大夫养由基之后】安期氏【英贤传安期生古仙人汉有安期生蒯通友人】沐兰氏【望出任城】端木氏【端木赐仲尼弟子】姑布氏【赵简子时姑布子卿善相见史记又汉有姑布子望出东平】黔娄氏【烈女黔娄先生古贤士】中梁氏【姓氏英贤传古隐者中梁之后】中野氏【子姓潜夫论宋微子之后椘文王御史中野彪】室中氏【汉书艺文志有室中周著书十篇王莽时室中公避地汉中汉功臣表清简侯室中同传封四代】路中氏【汉书路中大夫之后】歩叔氏【家语步叔乗齐人仲尼弟子】石作氏【姓氏英贤石作蜀仲尼弟子见史记】古野氏【晏子春秋齐景公勇士也一作古冶】壤驷氏【家语壤驷赤秦人仲尼弟子】合博氏【汉功臣昔侯合博胡害曽孙兴昭帝时将军】漆雕氏【史记漆雕徒父漆雕开漆雕哆并仲尼弟子】空相氏【史记商后有空相氏晋恵时有空相机】京相氏【见英贤望出济南晋京相璠作春秋土地名三卷】马矢氏【汉有大司徒马宫本马矢氏】马适氏【英贤汉有毕梁侯马适育汉功臣马适求聚党讨王莽见害】巫马氏【史记巫马施字子期仲尼弟子】关龙氏【夏桀时忠臣关龙逢之后】青乌氏【汉青乌子善术数神仙传有青乌公】羊角氏【列女传有羊角氏】苑羊氏【左传莒大夫苑羊牧之后】羺羊氏【左传卫石碏宰羺羊肩】浩羊氏【风俗通齐大夫浩羊嘉】长鱼氏【左传晋有长鱼矫】昭沙氏【一作昭涉史记功臣表平州侯昭沙掉尾】乐王氏【晋大夫乐王鲋之后也汉有郎中乐王茂】泠州氏【左传周泠州鸠之后】老莱氏【老莱子楚贤人著书】列御氏【郑穆公时列御寇著书】瞻葛氏【英贤传有熊氏之后世本宋景公时有瞻葛祁为大夫】瑕吕氏【左传晋有瑕吕饴甥】不苐氏【子姓潜夫论宋不苐氏】钩弋氏【英贤传汉昭帝母钩戈夫人又为钩弋氏神仙传有钩弋君】吕管氏【英贤传汉钜鹿都尉吕管次祖中山人】陵终氏【王莽曽祖翁孺与东平陵终氏有怨】邑裘氏【卫大夫邑裘氏之后】县潘氏【卫大夫栁荘卒君赠邑裘县潘二氏书纳诸棺见礼记】屠防氏【晋屠岸贾见史记】函冶氏【英贤传后汉黄门侍郎函冶子觉】洞沐氏【汉有洞沐孟阳善易】甫爽氏【世本宋大夫甫爽之后】安是氏【英贤传晋厉公大夫安是叔施】遫仆氏【汉校尉遫仆多见霍去病】补禄氏【英贤传晋恵帝时殿中中郎补禄彪】游氏【英贤传游子著书一篇言法家事】














　　通志卷二十九
&lt;史部,别史类,通志&gt;
　　钦定四库全书
　　通志卷三十
　　宋　右　廸　功　郎　郑　樵　渔　仲　撰
  </div>
  <div class="pagination">
   <a href="通志_page40.html">
    上一页
   </a>
   <span>
    ...
   </span>
   <a href="通志_page36.html">
    36
   </a>
   <a href="通志_page37.html">
    37
   </a>
   <a href="通志_page38.html">
    38
   </a>
   <a href="通志_page39.html">
    39
   </a>
   <a href="通志_page40.html">
    40
   </a>
   <span class="current-page">
    41
   </span>
   <a href="通志_page42.html">
    42
   </a>
   <a href="通志_page43.html">
    43
   </a>
   <a href="通志_page44.html">
    44
   </a>
   <a href="通志_page45.html">
    45
   </a>
   <a href="通志_page46.html">
    46
   </a>
   <span>
    ...
   </span>
   <a href="通志_page42.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
