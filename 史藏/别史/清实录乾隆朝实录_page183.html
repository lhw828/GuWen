<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 183 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 183 页/共 1860 页
  </h1>
  <div class="content">
   ○甲寅辛酉年立春。顺天府进土牛春山宝座。　　

○吏部议覆、直隶总督孙嘉淦疏称、大名府通判、所管卫河堤工。现议归广大同知兼辖。工程益广。照料颇难。请酌量改移等语。查广大同知、所管大名府属元、魏、两县漳河堤工。路近事简。其所管广平府属之滏洺玉沙等、河渠堤埝。相隔较远。一人未易兼顾。应如所请。将广大同知。改为大名府同知。专管河务。其大名府通判。移驻东明县。专管捕务。至滏洺等河工。令广平府同知、就近管理。从之。　　

○以应袭一等公马贤弟马赟、一等子纳尔泰子德成格、马元照弟马元凯、一等男恒德侄伊星阿等、袭爵。　　

○调广西东兰州知州魏运景、赴部引见。　　

○乙卯。上诣皇太后宫问安。　　

○谕、前因八旗大臣、办事错误迟延、罚俸者甚多。伊等俱赖俸禄以资用度。如俸禄无支。则用度不继。是以特降谕旨。将都统等罚俸之处。悉行豁免。但错误迟延案内。亦有将章京等、一并议处罚俸者。今既将大臣俱行宽免。其章京等罚俸之处。亦著宽免。嗣后伊等、自宜感激朕恩。竭力办公。黾勉行走。倘仍前怠忽。迟误公事。断不宽贷。　　

○又谕、昨御史仲永檀奏称、人君办理政务。一有暇逸之心。即开怠荒之渐。每岁上元前后。灯火声乐。日有进御。伏愿酌量裁减。预养清明之体等语。书云、不役耳目。诗云、好乐无荒。古圣贤之垂训。乃朕所夙夜兢兢而不敢忽者。仲永檀所陈、亦即此意。惟是岁时?赏。庆典攸关。自古有之。况我朝统一中外。元正献岁。外藩蒙古。朝觐阙廷。锡宴同欢。有不可缺之典礼。朕亦惟踵旧制而行之。未尝有所增益。至于国家政务。朕仍时刻留心。照常办理。并未蹈怠荒之戒。而略有稽迟也。因仲永檀不能深知。爰颁此旨。至伊胸有所见。即直陈无隐。是其可嘉处。朕亦知之。　　

○又谕、著八旗满洲、蒙古、汉军、都统。将各旗官员兵丁内。年逾六十以上、曾经出师者。即行查明具奏、其出师著有劳绩。年老告休者。亦著一并查奏。　　

○青海扎萨克辅国公罗卜藏察罕故、遣官赐祭如例。　　

○丙辰。上御乾清门听政。　　

○大学士九卿会议、御史苏霖渤奏称、户部议行岁查民数一事。止可验生息之蕃。难据作施行之用。盖向例五年编审。祗系按户定丁。其借粜散赈。皆临时清查。无从据此民数办理。且小民散处乡僻。若令赴署听点。则民不能堪。若官自下乡查验。则官不能堪。仍不过委之吏胥而已。况商旅往来莫定。流民工役、聚散不常。以及番界苗疆。多未便清查之处。请降旨即行停止。惟于各省仓储。严查实贮。以期有备无患等语。查各省户口殷繁。若每岁清查。诚多纷扰。应俟辛酉年编审后。户口业有成数。今各督抚、于每岁仲冬。除去流寓人等、及番苗处所。将该省户口总数。与谷数、一并造报。毋庸逐户挨查。从之。　　

○户部议准、原任湖北巡抚张渠疏称、施南府属建始县、原隶川省。于雍正七年、报垦下则地十八顷十八亩。查该处石多土少。有种无收。请将应徵科丁条粮银、照数开除。从之。　　

○以大理寺少卿郑其储、为左佥都御史。　　

○以甘肃宁夏镇总兵官周开捷、为固原提督。　　

○丁巳。谕曰、内廷侍卫等、守卫扈从。差务较繁。前蒙世宗宪皇帝特恩。每旗各赏给马钱一百分。朕即位以来。部员则加增俸禄。旗员则赏给养廉银两、随甲钱粮。至于侍卫等、若家计维艰。当差未免拮据。著加恩一概赏给马钱。　　

○大学士等议覆、苏州巡抚徐士林奏称、州县采买时价。向例止取具卖谷地方官印结。开载数目价值。申报查验。立法尚未周详。请嗣后、在本省采买者。先将赴买地方、数目。报明督抚。督抚行令买谷地方、该管府州。确查采买处所谷价。照依漕斛核算。分别月分。并谷色上中下三等价值。结报藩司查考。如系隔省。即据报咨会彼省。饬查咨覆。俟运谷到仓。即饬该管道府、亲验谷色结报。并取具该州县、采买地方谷数、起止月日确册。以凭查核等语。查采买难容冒销。稽查不厌详审。若祗取具卖谷地方官印结。或有不肖州县。多开价值数目。混报米谷成色。希图侵冒。俱未可定。应如该抚所奏办理。从之。　　

○户部等部会议、两广总督马尔泰题覆、广东连州三江城、建仓拨谷、贮备借给猺民案内。连州拨银一千两。买补谷二千石。内阳山县一千石。暂贮州仓。现饬领回补项。连山县拨银五百两。买补谷一千石。现宁县仓。其三江城。贮谷二千石。应建仓廒及看仓房屋等语。查连州、连山县、买谷价银。该省报价不符。应令核减题销。至三江城估建仓廒。准于司库税羡项下动支。向来贮谷。并无另设看仓房屋之例。应毋庸议。又称、连山县城北元武岭、应设炮台。安兵四十名。城西北铺前寨、应添设一汛。驻把总一员。安兵三十名。城东南茂古峒、安兵十五名。界元武岭、藏古峒、与城相近之黄瓜岭。安兵十五名。分处估建营房。弁兵请隶连阳营辖等语。查相险设防。自当因地制宜。应如所请。添设分驻。估项亦于税羡支销。又建造汛房地基。所买民田遗税。俟造竣请豁。各兵俟饬营召募足数。册报兵部。均应如所请行。从之。　　

○又议覆、盛京户部侍郎双喜奏、奉天府属开原等处城守尉、徵收杂税。请派司员稽查、以防侵隐等语。查奉属各城。现在贸易人等。较前既增。税银自必益裕。应如所请。照雍正四年之例。拣选五部司员。于西锦州、宁远州、中后所、中前所、四处。义州、广宁、二处。辽阳、牛庄、盖州、熊岳、四处。复州、南金州、岫岩、凤凰城、四处。共派四员。会同城守尉等、徵收一年。著为定额。从之。　　

○又议、据直隶总督孙嘉淦、送各属屯田粮额。查永平府属之箭杆岭等处。共河淤屯地、三十八顷四十六亩有奇。额徵银米豆石、计银合算。每亩徵银、自七分八厘至二钱二分不等。较之附近抚邑上则民田。每亩多徵银、二分至一钱七分不等。又边储屯地、一百三十八顷二十亩有奇。额徵米豆、计银合算。每亩徵银、自三分九厘至一钱二厘不等。较之中则民田。每亩多徵银、一分至九分不等。应请自辛酉年始。将河淤屯地、每亩徵银一分。米二升二勺。豆三升。边储屯地、每亩徵米一升五合一勺。豆一升五合。从之。　　

○又议覆、湖北布政使严瑞龙奏、楚省高乡田地。全赖蓄水灌溉。无源之水。每易竭涸。若将旱地改为水田。其利甚溥。现在南漳、远安、二县。试有成效。通省自有可仿照者。请照豫省之例。仍按原定科则徵收。免其呈报改则加赋等语。查旱田水田。原属因地制宜。今该省旱地既多。且经改种有效。应如所奏办理。从之。　　

○兵部议覆、黑龙江将军博第奏称、齐齐哈尔、墨尔根、黑龙江、三处。自雍正年间、前后赏借生息银十万两。以所得利银遇该处官兵等红白事件。一概赏给并未详定章程。请嗣后、除四品以上官、例不支赏外。其五品以下官员、兵丁。拜唐阿等。红事、系本身娶妻、嫁女、娶媳。白事、系祖父母、父母、本身妻室。准给赏银其别事不得混支。又臣等所属笔帖式等。因系文职。例不准支。但该员由兵丁闲散选补者居多。请嗣后、有品级者、照领催前锋例支给。无品级者、照拜唐阿例支给。又瑚兰地方、新驻四十个官屯交粮壮丁。向未准给赏银。但与齐齐哈尔等处官屯壮丁一体交粮。请嗣后亦准支给。又兵丁拜唐阿等。其人力娶妻者。既准支领赏银。至贫无产业并不能聘定者。请俟利银充足后、查明人数赏给等语。均应如所请行。从之。　　

○又疏请、补叙雍正八年、西路阵亡之守备杨世英、张凤。千总李浩、李馥、庞国佐、邵志、王刚、白忠义、王明、丁起元。把总杨一奉、袁珍、甄喜、陈三畏、王君、李攀龙、黄吉、杨遇武、曹聚典、蓝祥、等。二十人。各照例荫子弟一人。以卫千总、把总、外委、分别补用。从之。　　

○以故喀尔喀扎萨克辅国公敏珠尔之子策噜卜、袭爵。　　

○以应袭三等子张土□星子张世芳、一等男德彝子达桑阿、袭爵。　　

○以应袭奉恩将军弘煦子永庆、瑞昌弟瑞华、袭职。　　

○调原任广东知县鹿谦吉、赴部引见。　　

○戊午。调锦州副都统观音保、为正黄旗渶洲副都统。正黄旗满洲副都统达松阿、为锦州副都统。　　

○己未。大学士等会议。云南总督公庆复奏、开修金江通川河道事宜。一、修凿各滩工程、应分别紧缓、次第兴修。查金江、瘴气最盛。惟自十月圣四月。可以施工。今该督乘冬春水落之时。将最要之大毛、大汉、等滩。先行开凿。如果有成效。则依次兴修。为力较易。其分别紧缓、及应停工施工之处。俱应照所奏办理。一、委办人员。应各专责成。查通州川河道、工费浩繁、自应遴委文武各员。分任办理。至各员役等、照滇省旧例、分给养廉饭食盘费之处。均应入于工费估题册内、分晰题报。一雇募工匠、宜宽裕给与工价。查原奏内称、铁石木匠。每日工银一钱二分。小工一钱。俱仍给食米一升。较寻常工价。实属宽裕。应令该督、确查该地情形。实难减少者。即照数支给。一、现修紧滩、应设草房、以资住宿防护。查工所堆贮物料米盐、及匠役等住宿。即资沿江竹木。搭盖草房。所费无几。应如所奏办理。一豫备船只接济工所食用查设立站船。转运川省米盐。而更番往来。又可熟习水性。所办俱属妥协。其需用站船工费。及雇船接运等银两。俱准支销。一、请动项以济诸用。查通河办理各务。需费甚多。应如所请。暂将铜息银四万两动支。俟部拨到日归款。一、大工需用殷繁、应给青钱以资实惠。查东川开炉鼓铸。业经该督另摺奏明。毋庸再议。一、米盐、均应预为赴川购买。查工所米盐、最关紧要。自应如所奏、趁川省秋收后。采买米石、并盐觔、存贮备用。从之。　　

○又议覆、云南总督公庆复奏、闻金江河道。经由木欺古夷境。该夷自雍正时。议归滇省管束。累任地方官。畏滋夷衅。久以化外弃之。前饬东川文武等、出示晓谕。并咨明川省。委员将疆界勘明。现在先后受抚者。二十一寨投出头人等十名。自应乘向化之初。为善从计。议在木欺古适中地方。安千总、外委各一员。兵一百名。添设一汛以资弹压安设六塘、以备江防。再酌移文员、与千总同城。相资导化等语。查该夷既经受抚。宜早分清界址。其安设防汛等事。亦属应行。至何地设立、为控制得宜。及移驻文武官之处。俟该督勘定具题到日再议。从之。　　

○又议覆、云南总督公庆复奏、滇省维西边外。＜?犭怒＞子野夷与狜□□宗野人。构难称兵。业饬令维西文武、开谕化诲。已照夷例和解完结。至＜?犭怒＞子所居贴近西藏界址。请咨明西藏、管束狜□□宗。毋令越境滋事等语。查夷性靡常。若不重加管束。虽现在和解。恐后来复启争端。应如所请。移咨该藏王颇罗鼐、将所辖之夷、狜□□宗、□□栗□□栗野人。并擦哇陇、擦哇冈、土番等。严加约束。务使各安本境。毋得侵害邻封。构衅滋事。再＜?犭怒＞子原属番夷。虽附近羁縻。亦令维西沿边文武、转饬该管土酋。严切开谕。加意管理。毋令擅行仇杀。以靖边徼。从之。　　

○庚申。上诣皇太后宫问巡。　　

○奉皇太后幸重华宫侍宴。　　

○八旗都统等遵旨查奏、各旗年老官兵、曾经出师者。开列呈览。得旨。八旗官兵内。出师年老人等。朕心甚为轸念。特加恩分别赏赐。令伊等年节从容。无论现在当差与否。其官员、八十以上者赏银一百两。七十以上者赏银八十两。六十以上者、赏银六十两。兵丁。八十以上者、赏银四十两。七十以上者、赏银三十两。六十以上者、赏银二十两。该部该旗、即行遵旨办理。　　

○辛酉。孝庄文皇后忌辰。遣官祭昭西陵。　　

○壬戌。谕、国家惠育蒸黎。鳏寡孤独皆使有养。各省州县、俱设有孤贫口粮。于正项内留支。遇闰加增。俾无缺乏。乃有司多不留心经理。以致胥役中饱。或伊等同类中之奸黠者。复有冒领吞蚀之弊。著该督抚转饬地方官、勤加稽核。实力奉行。务使穷民均沾实惠。　　

○顺天府府尹张鸣钧、缘事革职。以右通政使蒋炳、为顺天府府尹。　　

○喀尔喀扎萨克辅国公沙克雅、年老告休。以其子多尔济策登、袭爵。　　

○是日起。上以岁暮祫祭太庙。斋戒三日。　　

○癸亥。饬臣工勿事颂扬。谕、太仆寺卿蒋琏、将服官以来。纪恩述事、称功颂德之篇。汇为一集。名曰湛露章。进呈朕览。朕思人臣进献著作诗文。总期有裨于政治。有利于民生。有益于身心学问。在献者既得箴规之谊。而朕披览之下。亦可收作砺从绳之助。若徒为颂扬之词。则文藻虽工。又何取焉。揆之古人颂不忘规之意。殊不尔也。朕以实心行实政。屏弃一切虚文。惟恐政事或有阙失。日冀臣工献纳论思。绳愆纠缪。匡其不逮。至于颂扬溢美之语。祗增朕心之愧。且耳闻目见。实厌其烦。屡经降旨晓谕。而诸臣积习。仍复不免。蒋琏所进。姑且存览。嗣后著概行禁止　　

○甲子。以岁暮祫祭。遣官祭太庙中殿、后殿。　　

○乙丑。祫祭太庙。上亲诣行礼。　　

○遣官祭永陵、福陵、昭陵、昭西陵、孝陵、孝东陵、景陵、泰陵。　　

○遣官祭太岁之神。　　

○诣皇太后宫问安。　　

○丙寅。上诣皇太后宫问安。　　

○御保和殿。筵宴朝正外藩。左翼。科尔沁达尔汉亲王和硕额驸罗布藏衮布。多罗郡王沙津德勒格尔。伊什班第。多罗贝勒多尔济。固山贝子塞布腾多尔济。镇国公达尔玛达都。固山额驸拉里达。多尔吉库。头等台吉阿玉尔布尼。喀什那木扎勒。二等台吉吉勒图堪。乌尔衮。喀尔喀、世子成衮扎布。扎萨克头等台吉逊都布。特克什。达什丕勒。格勒克。巴林。多罗郡王赛里达。固山贝子扎什纳木达尔。多罗额验丹津。二等台吉旺扎勒。敖汉、多罗郡王垂木丕勒。多罗额驸齐旺多尔济。头等台吉垂济拉什。四等台吉诺们。喀喇沁、多罗贝勒和硕额驸僧衮扎布。辅国公丹津。头等塔布囊瑚图灵阿。翁牛特、多罗贝勒朋素克。鄂尔多斯、多罗贝勒诺罗布扎木素辅国公塞布腾诺尔布。土默特固山贝子哈穆噶巴雅斯瑚朗图。阿巴噶、固山贝子齐旺。辅国公鄂勒哲依图。乌珠穆沁、辅国公朋素克阿喇布坦。德里克旺舒克。乌喇特、辅国公阿穆尔凌贵。郭尔罗斯、扎萨克头等台吉察衮。青海、扎萨克头等台吉哈尔哈斯。巴勒丹。苏尼特、头等台吉达什。茂明安、二等台吉德穆楚克拉旺。右翼。喀尔喀、和硕亲王固伦额驸策凌。和硕亲王德沁扎布。多罗贝勒策布登。那木扎勒齐苏隆。固山贝子颜楚布多尔济策木楚克扎布。镇国公格木丕勒。衮楚克。策鲁布。辅国公衮布策凌。多尔济策布腾。公品级散达克多尔济。扎萨克头等台吉巴朗。成衮扎布。额琳沁多尔济。海栋。二等台吉齐巴克扎布。济克扎布。科尔沁多罗郡王齐默特多尔济。固山额驸吉里第。固穆、头等台吉索诺木旺扎勒。三等协办台吉松兑。四等协理台吉弼里衮达赉。阿巴噶、多罗郡王索诺木阿喇布坦。浩齐特多罗郡王丹津。青海、长子索诺木丹津。固山贝子丹巴。扎萨克头等台吉罗布藏拉布坦。达启。达尔济达什敦多布萨拉苏尼特、多罗贝勒萨礼。阿巴哈纳尔、多罗贝勒达什敏珠尔。敖汉固山贝子额驸罗布藏。喀喇沁、辅国公罗布藏策布登。固山额驸罗布藏敦多布。郭尔罗斯、固山额驸素玛第。巴林、头等台吉墈勤。三等协理台吉班珠尔。扎噜特、二等台吉朋素克。及内大臣、大学士等。召科尔沁亲王罗布藏衮布。郡王沙津德勒格尔。齐默特多尔济。镇国公达尔玛达都。喀尔喀亲王策凌。德沁扎布。世子成衮扎布。贝勒策布登。巴林郡王赛里达。敖汉郡王垂木丕勒。贝子罗布藏。喀喇沁贝勒僧衮扎布。阿巴噶、郡王索诺木阿喇布坦。青海、长子索诺木丹津。至御座前。赐酒成礼。　　

○是月。直隶河道总督顾琮奏、永定河工。关系民生。兹当决水试行之初。臣何敢诿卸。但自本年八月内、总督孙嘉淦勘河定议。及后金门闸开堤放水。与臣意见不符。竟不待臣会稿、而列衔具奏、致全河之水。一泻无余。恐明岁汛涨忽来。淹没可虑。且臣遵旨会议善后事宜。所有咨商督臣、应堤防挑筑之处。督臣于题疏内、概行删除。是以臣言为不足用也。今总河虽暂停裁汰。而形迹已与督臣相左。恳恩调臣回京。俾督臣一手办理。得旨。今因责尚在汝。汝复有此奏、观此、则汝全无定见。实一无用之物耳。平时读书刚正。岂非沽名。朕实无可批示也。　　

○吏部尚书署两江总督杨超曾奏、江宁驿盐道、经管驿站船只。每年例解户部饭银一百二十两。工部饭银二百四十两。向于各船工食项下扣解。近因各船差使络绎。用度不敷。难以再扣。查该道衙门、尚有支放平余银两。请嗣后、均于此内照数提解。奏入、报闻。　　

○漕运总督常安奏、漕船过淮之时。向有标下官弁。及家人书役、需索旗丁诸弊。现在密加察访。悉行禁革。又总漕统辖粮道卫所等官。臣到任后。有循倒馈送仪物者。概不收受。臣既丝毫无染。则粮道自不敢得受漕规。州县亦不敢多徵耗米。卫备帮弁。相观儆惕。可冀漕弊肃清。再查前任漕督托时、办事尚无乖张。但未谙外任性多优柔。致家人得索门包。而各道馈送食物。托时亦有收受者。是以声名平常。得旨、知伊之过。即当以为戒也。　　

○安徽布政使包括、以简署江西巡抚、具摺谢恩。得旨览。以实心行实政。此为治之要。须终身服膺而勿失也。
  </div>
  <div class="pagination">
   <a href="清实录乾隆朝实录_page182.html">
    上一页
   </a>
   <span>
    ...
   </span>
   <a href="清实录乾隆朝实录_page178.html">
    178
   </a>
   <a href="清实录乾隆朝实录_page179.html">
    179
   </a>
   <a href="清实录乾隆朝实录_page180.html">
    180
   </a>
   <a href="清实录乾隆朝实录_page181.html">
    181
   </a>
   <a href="清实录乾隆朝实录_page182.html">
    182
   </a>
   <span class="current-page">
    183
   </span>
   <a href="清实录乾隆朝实录_page184.html">
    184
   </a>
   <a href="清实录乾隆朝实录_page185.html">
    185
   </a>
   <a href="清实录乾隆朝实录_page186.html">
    186
   </a>
   <a href="清实录乾隆朝实录_page187.html">
    187
   </a>
   <a href="清实录乾隆朝实录_page188.html">
    188
   </a>
   <span>
    ...
   </span>
   <a href="清实录乾隆朝实录_page184.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
