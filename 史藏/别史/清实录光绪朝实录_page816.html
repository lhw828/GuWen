<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 816 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 816 页/共 1316 页</h1>
    <div class="content">○玉牒馆奏、玉牒告成。报闻。　　

○浙江巡抚廖寿丰奏、杭州新关经费。酌定每月银六百两。请予作正支销。下所司知之。　　

○丙子。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至戊寅皆如之。　　

○直隶总督王文韶奏、提督聂士成随营设立武备学堂。考试优等学生。恳准扣满三年奏保一次。以示鼓励。如所请行。

摺包

　　

○又奏、东明黄河南堤汛内。晶■宜出巨险。照章另案添拨经费。又奏、东明黄河。豫储岁款。请饬立案。均下部知之。摺包　　

○丁丑。以亏短交项。革顺天前署大兴县知县王忠荫职。并勒追。　　

○以天气渐寒。赏闲散宗室觉罗人等、一月钱粮。其孤寡者、除恩赏外加赏半月钱粮。　　

○赏八旗及绿步各营官兵半月钱粮。　　

○戊寅。上还宫。　　

○谕军机大臣等、恭寿奏、筹度川省边务事宜一摺德尔格忒土司一事。已电谕文海。毋庸集讯。该土司母子兄弟。自可毋庸令其在打箭炉听候。应如何妥筹办结。即著恭寿悉心经理。张继应查各节。亦著恭寿查讯。巴塘三岩两案。均著酌核情形妥办。瞻对一案。将来若何结束。应俟文海抵藏会商讷钦后。再行会同具奏。请旨定夺。将此谕令知之。现月　　

○又谕、电寄李秉衡、胶澳一事。据王文韶、李秉衡、先后电奏已悉。德国图占海口。蓄谋已久。此时将藉钜野一案而起。度其情势。万无遽行开仗之理。惟有镇静严扎。任其恫喝。不为之动。断不可先行开石滟驳。致衅自我开。李秉衡所请添调召募各营。均著照办。凶盗已获四名。尚为迅速。但须真正杀人之犯。确取供词。并须多缉党与。毋令匪首窜逸。将来讯办时。该国传教安姓等。必从旁观审哓辩也。电寄　　

○又谕、电寄许景澄。钜野教案。已获四犯。海靖到京。尽可商办。乃遽调兵船。入我胶澳。砍断电蝱滟戋。勒撤守兵。殊违公法。著许景澄即赴外部。切实理论。并电覆。电寄　　

○伊＜覀之＞■牛将军长庚奏、循案派员会同俄官。查勘沿边牌博。第四第五两牌闲。俄人在中国境内。有私立土鄂博情事。查明平毁。下所司知之。　　

○以国子监祭酒张百熙为内阁学士。兼礼部侍郎衔。记注　　

○己卯。谕军机大臣等、户部奏、请催解京饷一摺。本年京饷。原拨续拨共银八百万两。截至九月底止。除划拨截留报解启程等款外。尚欠解银二百四十七万一千二百余两。现在部库存项。十分支绌。一切放款。为数甚钜。所有各省关欠解京饷。亟应全数报解。以济要需。著各该将军督抚监督等、各将欠解银两。迅即照数依限解部。统于年内埽数解齐。傥敢诿卸暒滟它欠。即由户部指名严倢■＜曰融＞■＜石木＞。原单著钞给阅看。将此由五百里谕知福州将军、直隶两江湖广闽浙两广四川各总督、江苏安徽江西浙江湖北湖南河南山东山西广东各巡抚、并传谕粤海关淮安关各监督知之。现月　　

○又谕、户部奏、豫拨来年京饷一摺。历届京饷。均系年前豫拨。光绪二十四年京饷。该部拟在地丁盐课等款内指拨银七百万两。请饬各该省关。于来年分批起解等语。京饷关系紧要。现经该部就各省关情形。酌量指拨。自应遵照奏定数目。源源报解。以应要需。著该将军督抚监督等。务于接到部文后。分批赶解。限于来年五月前解到一半。十二月初闲。全数解清。不准截留改拨。藉词延误。傥届期不到。即著该部照奏定章程。指名严倢■＜曰融＞■＜石木＞。原单著钞给阅看。另片奏、光绪二十四年内务府经费。拟拨盐课茶税等款。共银六十万两。请饬依限完解等语。除内务府应还部库垫收银四万六千六百余两。应由指拨九江关常税款内均解部库外。下余银五十五万三千三百余两。著该将军督抚监督等、务于来年开印后陆续径解内务府交纳。仍限六月前解到一半。十二月初闲埽数解清。不准稍有蒂欠。原片单并著钞给阅看。将此由五百里谕知福州将军、直隶两江湖广闽浙两广四川江苏安徽江西浙江湖北湖南河南山东山西广东各督抚、并传谕粤海关淮安关各监督知之。现月　　

○又谕、户部奏、豫拨筹备饷需一摺。据称戊戌年筹备饷需。共指拨银二百万两。请饬依限报解等语。此项饷银。关系紧要。著该将军督抚监督等、按照指拨银数。于检伒四月前解到一半。十月内全数解清。毋稍迟逾。原摺单均著钞给阅看。将此由四百里谕知福州将军、两江湖广闽浙两广江苏安徽江西浙江湖北广东各督抚、并传谕粤海关监督知之。现月　　

○又谕、电寄王文韶、电悉。敌情虽横。总不可轻启兵端。东省往事。前车可鉴。著该督电饬章高元等、于现扎处所。稳慎防守。不准妄动。海靖尚未到京。俟过津时。王文韶即邀与切实讲论。电寄　　

○又谕、电寄李秉衡。电悉。敌情虽横。朝廷决不动兵。此时办法。总以杜后患为主。若轻言决战。立启兵端。必致震动海疆。贻误大局。试问将来如何收束。章高元、夏辛酉、均著于附近胶澳屯扎。非奉谕旨。不准妄动。新募之营。固属乌合。适足以启戎心。著毋庸召募。此事已饬总署及出使大臣。向彼理论。俟有回信。再定进止。巡抚张汝梅。已令速赴新任。所有拏犯讯供等事。仍著李秉衡上紧妥办。毋得推诿。电

寄

　　

○又谕、电寄聂士成、现在朝阳并无贼踪。著聂士成速即回津。应否酌留营哨。以缉余匪。并著斟酌妥办。电寄　　

○户部奏、滇省办运京铜。严定章程。又奏、滇铜加价。展限三年。均从之。　　

○盛京将军依克唐阿奏、盛军挑练旗兵。请仍免扣底饷。以示体恤。下部知之。　　

○黑龙江将军恩泽奏、札赉特郡王。请领枪枝。拨给哈乞开斯洋枪。来福洋枪。各五十杆。以为剿捕之需。报闻。摺包　　

○庚辰。督办铁路事务顺天府府尹胡燏棻奏、津卢铁路购用大小火车头。请照官物免税。下所司议。寻总理各国事务衙门等会奏、应准所请。嗣后遇有山海关内外铁路所需物料。均行免税。从之。　　

○直隶提督聂士成奏、剿捕朝阳贼匪情形。得旨、昨已电谕该提督迅速回津矣。　　

○辛巳。太宗文皇帝诞辰。遣官祭奉先殿。早事　　

○谕军机大臣等、电寄李秉衡、电悉。续获五犯。即讯取确供。起获真赃。是否给该国教士承领。并取领状。为此案证据。电寄　　

○陕西巡抚魏光焘奏、安定等县冰雹成灾。饬属分别赈抚。得旨、安定、肤施、二县被雹村庄。著饬属勘明。分别办理。　　

○湖南巡抚陈宝箴奏、邵阳新化二县交界处所被水成灾。饬属妥筹抚恤。得旨、邵阳、新化、二县被水处所。著饬属妥筹抚恤。　　

○以居心狡诈劣奣＜虘阝＞亦昭著。革陕西定边协都司许嘉升职。摺包　　

○壬午。谕军机大臣等。电寄李秉衡、电悉。所陈各节。朝廷所稔知。其应争处在此。其难办处亦在此。洋人举动。全在势力。力不能胜。必受大亏。此战事所以当慎也。该省风气虽劲。然前数年用兵。亦节节退守。前车可鉴。著遵前旨。毋庸召募。夏辛酉各营。仍择要屯扎。以防深入。至将弁功罪。事定再议。不必渎陈。电寄　　

○湖南巡抚陈宝箴奏、厘金局办理牙帖捐输。捐换殆尽。应请停止。仍归藩司衙门办理。下部知之。　　

○以全漕告竣。予仓场侍郎长萃、李端棻、暨升任侍郎廖寿恒、议叙。　　

○以亏欠交代。革湖南已故前安乡县知县汪文焕职。提属勒追。　　

○展缓兵丁借银、应扣库利、两个月。　　

○蠲缓直隶武清、宝坻、蓟、霸、文安、大城、东安、大兴、宛平、昌黎、安、高阳、献、天津、静海、饶阳、乐亭、清苑、永平、深、通、三河、香河、甯河、保定、顺义、滦、安肃、雄、任邱、青、沧、南皮、盐山、鸡泽、大名、蔚、龙门、玉田、武强、四十州县。被水灾歉地方。粮租杂赋。其开、东明、长垣、滨河三州县。被水村庄粮赋。并蠲缓。现月　　

○癸未。谕军机大臣等、给事中高燮曾奏、湖北潜江县属唐心口堤工。关系数州县田庐。本年汉水漫溢。其故田于兴工太迟。请饬迅速堵筑等语。此项堤工。据奏关系紧要。即著张之洞、谭继洵、酌度情形。赶紧堵筑。原片著钞给阅看。将此谕令知之。现月　　

○又谕、电寄王文韶、电悉。著饬章高元据理辩论。不得再退。电寄　　

○云贵总督崧蕃等奏、滇省土药出产。难计确数。拟酌量加收厘金专款。存储听拨。下部知之。摺包　　

○又奏、各防营薪饷等项。请允扣减平银两。下部议。　　

○又奏、防剿游匪。遵旨饬令沿边州县。举办团练。并檄总兵冯绍珠扼要驻扎。以防为剿。报闻。　　

○以随使出洋。予候选道梁诚。分发洋务省分补用。郎中瑞良、顾肇新、以海关道记名肬■闲放。礼部主事罗凤华等、升叙加衔有差。　　

○赏税务司金登干宝星。　　

○以捐资生息佽助公车。予广东已故广州府知府冯端本建坊。　　

○甲申。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。　　

○两江总督刘坤一等奏、徐海等属低区被淹。民情困苦。拟先筹办抚恤。得旨、徐海等属灾区。即著先行筹办抚恤。摺

</div>
    <div class="pagination">
<a href="清实录光绪朝实录_page815.html">上一页</a><span>...</span><a href="清实录光绪朝实录_page811.html">811</a><a href="清实录光绪朝实录_page812.html">812</a><a href="清实录光绪朝实录_page813.html">813</a><a href="清实录光绪朝实录_page814.html">814</a><a href="清实录光绪朝实录_page815.html">815</a><span class="current-page">816</span><a href="清实录光绪朝实录_page817.html">817</a><a href="清实录光绪朝实录_page818.html">818</a><a href="清实录光绪朝实录_page819.html">819</a><a href="清实录光绪朝实录_page820.html">820</a><a href="清实录光绪朝实录_page821.html">821</a><span>...</span><a href="清实录光绪朝实录_page817.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
