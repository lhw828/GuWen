<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 70 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 70 页/共 148 页</h1>
    <div class="content">　　

○驻藏办事大臣联豫奏、拉萨地方。开办巡警。已派巡官巡长带步警兵一百四十名。马警兵二十四名。站岗梭巡。其江孜亚东噶大克等处。俟警兵毕业。人数较多。接续开办。下部知之。摺包　　

○成都将军玉昆奏、办理成防新政。练兵一节。经严饬管带各员弁。认真督练巡警。再饬将＜目辟＞行＜匧心＞口＜韦未＞＜夗贝＞生消防事宜。随时讲工。男女学堂。均办有起色。拟添设农业蚕桑讲习所。研究实业。得旨、所奏甚好。认真妥筹办理。摺包　　

○乙巳。孝诚仁皇后忌辰。遣官祭景陵。照例　　

○谕军机大臣等、御史麦秩严奏、保案不实。请饬部撤销一摺。著吏部查核覆奏。现月　　

○又谕、民政部步军统领衙门奏、请将拏获之安犯赵文普即赵郁卿、交法部永远监禁。萧天任即萧必先、交法部监禁五年一摺。著照所拟办法。现月　　

○又谕、李经羲电奏、各省关欠解部拨滇省编练新军的饷。请饬部行催等语。著度支部分别催解。毋稍延缓。电寄　　

○又谕、李经羲电奏、调京师内城地方检察厅检察长张一鹏来滇差委等语。著法部饬令该员迅即赴滇。电寄　　

○引见廷试游学毕业生。得旨、进士项骧、林大闾、程鸿书、陈箓、唐有恒、刘钟华、均著授为翰林院编修。林志琇、濮登青、颜惠庆、朱光焘、王焕文、均著授为翰林院检讨。王兆木滟撆、吴匡时、均著改为翰林院庶吉士。刘崇伦、王若俨、均著以主事按照所学科目分部补用。举人魏宸组、杨汝梅、夏锡祺、张竞仁、潘承福、于树桢、陈遵统、厉家福、王兼善、周秉琨、冯阅模、王颂贤、郭经、周藻祥、辛汉、金泯澜、曾耀垣、雷休、朱祖鋐、祁耀川、彭望恕、陈定保、王若宜、均著以主事按照所学科目分部补用。刘勋麟、唐演、罗昌、李家桐、吴肃、汪振声、淩士钧、钱汉阳、高近宸、麟趾、单毓华、刘成志、王恺宪、钱家治、陈尔锡、彭树滋、金保康、李祖虞、梁宓、张清泽、刘莹泽、丁＜走毕＞滟荧、高方潞、沙曾诒、张瑾雯、安永昌、盛在琨、赵鸿藻、冯国鑫、刘学诚、黎炳文、余琛、杨禧、涂寿田、刘浚、章世菼、蹇先矩■木、邱在元、黄鸣盛、刘颂虞、吴瀹、张德馨、熊懋儒、张汝翘、李谠、张庆苹、丁兆冠、林大同、盛在王滟向、朱学曾、董玉墀、赵曾翔、王毓昆、曹敦录、崔斯哲、汪祖泽、毛邦伟、孙德泰、赵保泰、郭玉清、易翔、均著以内阁中书补用。王淮琛、戴彬、陆近礼、曾贞、邱心荣、王庚西、张文烺、柯鸿烈、郭开文、张德滋、吴淞、马彝德、王伦章、计万全、涂景新、王双岐、朱彰年、姚生范、张务本、傅振举、邵修文、吴达、彭光祜、朱文焯、狄梁孙、褚辛培、谢存、胡光第、徐煇、严维坤、袁翼、过耀槄、陈培琛、黄豫鼎、李栋、熊成章、张翅、谢健、陆龙翔、刘德昭、吴成章、薛光钺、金鸿翔、刘文嘉、傅廷桢、杨湘、吴经铨、何膺恒、孙荫兰、梁楚珩、彭应蕃、王侃、杨永贞、吴天宠、陈光、庄璟珂、萧度、董修武、郑钊、王治昌、王泰镕、萧友梅、叶衍华、汪翔、张毓骅、郝延钟、陈天辅、张清樾、廖治、汤中、何崇礼、戴汝佳、刘重熙、孟继旦、汪郁年、赵一德、李成林、金殿勋、张伯桢、胡晴崖、冯世德、葛为辅、吴荣金滟丙、刘懋昭、谈锡恩、蔡寅、区金均、杨光湛、王国梁、许孝绶、郭＜目辟＞行＜匧心＞口＜韦未＞＜夗贝＞村、许企谦、何奇阳、区譓、周祚章、钟震川、骆通、康宝忠、石德纯、曹祖蕃、张更生、李怀亮、汪其砥、金天禄、侯毓汶、均著以小京官按照所学科目分部补用。谢晓石、陈英才、梁志和、蔡耀卿、徐天叙、均著以知县分省即用。左文炬、覃寿公、邓堮、春梁、廖德典、何道潍、孙润宇、李杭文、黄锡龄、江洪杰、赵翼云、林觐光、陈经、龚廷栋、刘彦卿、陈学钊、张青选、均著以知县分省试用。分部郎中王焕功、谭汝鼎、均著按照所学科目分部。俟奏留后。以本部郎中即用。分部员外郎沈其昌、袁荣輙■又、均著按照所学科目分部。俟奏留后。以本部员外郎即用。分部主事陈纬、虞熙正、陈福颐、马家麟、张文廉、孙方尚、均著按照所学科目分部。俟奏留后。以本部主事即用。湖北补用知县曹浚湘、著仍以知县归原省补用。指分浙江试用知县傅定祥。著仍以知县归原省补用。现月　　

○外务部奏、英国新君即位。请颁给出使大臣续任国书。俾接办使事。得旨、依议。速办速寄。摺包　　

○直隶总督陈夔龙奏、革除大名厘局一五外销款项。并饬该局以后造报。不得再有此等名目。下部知之。摺包　　

○予记名总兵署开州协副将孙善成优恤。如总兵军营立功后积劳病故例。摺包　　

○赏驻晋英国教士苏道味宝星。摺包　　

○丙午。谕内阁、寿勋奏、遵旨校阅陆军第一第二两镇一摺。据陈此次校阅该两镇官兵学术。暨内务外场各项情形。近更扩张战备。益整新规。成绩昭然。深堪嘉许。仍著陆军部督饬专司训练大臣。认真训练。力求进步。俾成劲旅。用副朝廷修明武备振厉戎行之至意。现月　　

○又谕、镇国公溥植、屡次请假。当差懒惰。著开去差使。停止俸禄。现月　　

○贝勒载涛奏、驰抵英国。吊唁礼成。仍回法京。以蒇考察之事。报闻。摺包　　

○署库伦办事大臣三多等奏、挑选库伦蒙养学堂学生。附入俄署学堂。兼习俄国语文。又奏、库伦设立＜目辟＞行＜匧心＞口＜韦未＞＜夗贝＞生局。并下部知之。摺包　　

○乌里雅苏台将军＜辶黎＞方■土岫等奏、唐努乌梁海捕貂不足。请以别色皮张抵交足额。得旨、著照所请。以示体恤边民之至意。摺包　　

○署江北提督雷震春奏、接受关防任事日期。得旨、知道了。江北地方紧要。所有练兵缉匪恤民绥疆一切事宜。随时认真妥办。毋负委任。摺包　　

○丁未。谕军机大臣等、贝勒载润等奏、陆军贵胄学堂考试情形。并拟定开学日期一摺。知道了。现月　　

○都察院奏、据浙江巡抚增韫、查覆已革缙云县知县范传衣、被倢■＜曰融＞■＜石木＞冤抑。可否送部引见。得旨、范传衣著送部引见。现月　　

○戊申。总管内务府大臣奎俊奏、补制太庙玉册玉宝。现已制齐呈览。报闻。早事　　

○伊＜覀之＞■牛将军广福奏、伊＜覀之＞■牛添设马牛羊孳生各厂。递年挑换。照例变价。拨充兵饷。并酌拟试办章程呈进。请饬部立案。下部知之。摺包　　

○又奏、伊＜覀之＞■牛编练陆军一协。筹款为难。拟将新旧两满营、锡伯索伦两营、察哈尔额鲁特两营、酌裁兵额。匀出旧饷。以济急需。下所司议。摺包　　

○实授瑞澂为湖广总督。杨文鼎为湖南巡抚。现月　　

○己酉。宪政编查馆法部会奏、现在各省审判。开办伊始。人才之难。经费之绌。情事皆同。自应酌定用人办法。以利推行而免窒碍。查各省审判厅。检察厅。如地方初级等厅。皆有专管区域。拟令本省人员。回护本管府州及本籍三百里以内。与各省人员一体任用。揆其缘由。厥有数便。本省人员。于风土人情。语言习俗。均所熟谙。审判易以尽职。一也。羁离远宦。人情所苦。今令就近任职。则川费一切。皆可从省。用度易敷。节廉自励。二也。近来各省士绅。习法政者较多。可酌令在本省任用。以视专用候补实缺人员者。取材为宽。三也。至各省高等审判检察厅分厅。及提法司属官。其区域或系管辖全省。其职任或为司法行政。拟仍照旧制。不用本省人员为宜。其书记官以下。并无诉讼职掌。应准以本省人员分别任用。如此办法。则本籍不令决事。既免戚族难处之虞。本省皆令服官。可收听讼尽情之效。庶于改良审判。不无裨益。至东西各国成法。虽无服官回护本籍之例。而于临事回避条例。则甚周密。有由上官令其回避者。有由本官自请回避。及由当事人指请回避者。与我国审案回避旧法。用意相合。拟请饬下修订法律大臣。于厘订诉讼律时。详加规定。以示防制。从之。摺包现月　　

○学部奏、查明官话肬■闲字报。五十音母。十二喉音。有妨汉文。请饬禁止发行。从之。摺包现月　　

○山东巡抚孙宝琦奏地方自治。拟请变通章程。就目前各厅州县筹备公所。改设厅州县自治会。其市镇人口满五万以上者。亦先行举办。此外各乡。应俟教育普及。实业发达。然后体察情形。酌量财力。逐渐分设乡会。至其会场之分合。员额之多寡。毋庸过于拘泥。致有形式而无精神。请饬核议。奏请饬行。下所司会议具奏。摺包　　

○以顺天府府尹王乃徵为湖北布政使。以开缺广东盐运使丁乃扬为顺天府府尹。现月　　

○庚戌。谕内阁、贝勒载瀛奏、因病未痊。恳恩续假。并请开去御前行走差使一摺。载瀛著再赏假一个月。准其开去御前行走差使。现月　　

○陆军部奏、各项军用物品。动须仰给外人。拟招商集股承办。设厂制造。其物品形模。由部详细考求。定为标准。饬厂仿制。一俟库款充盈。再筹官厂办法。从之摺包　　

○陕甘总督长庚奏、甘省财政局清查库局各款。于应解。应拨。应减缩。应拓充。均饬通盘筹画。使总豫算与豫算相符。其国家税、地方税、国家行政经费、地方行政经费、亦饬局详加区别。逐类编订。并各署局办公经费。俾分等级。编列入表。下部知之。摺包　　

○督办川滇边务大臣赵尔丰奏、高日土司。改土归流。拟予职衔承袭。并给赡地以资世守。下部议。摺包　　

○科布多办事大臣锡恒奏、阿尔泰东达科布多。共十六驿。拟酌减驿兵。并将留营学习之哈萨克子弟裁撤。饬令各回游牧。以节经费。下部知之。摺包　　

○辛亥。谕军机大臣等、大理院奏、申明京控案件权限等语。嗣后除京控案件。仍由大理院办理外。其在监国摄政王前跪诉者。著步军统领衙门。斟酌情形。照章咨由总检察厅办理。现月　　

○法部奏、拟请改复朝审截止日期。依议行。早事　　

○四川总督赵尔巽奏、打箭炉直隶厅边缺紧要。请照越巂等处改缺成案。变通酌补。下部议。摺包　　

○湖南巡抚杨文鼎奏、湘省财力殚竭。无可筹挪。请将奉拨甘肃新疆广西各省协饷。及云南铜本银两。暂行停解。以维大局。下部议。摺包早事　　

○又奏、前任抚臣奉查监理财政官倢■＜曰融＞■＜石木＞案。可否另行派员查覆。得旨、即著杨文鼎查明覆奏。摺包　　

○命前礼部左侍郎张亨嘉仍在南书房行走。现月　　

○壬子。谕内阁、前据翰林院侍读荣光奏、请仍在天津城西南隅设立车站一摺。当经谕令邮传部确查。兹据查明津城西南隅设立车站。诸多不便。并绘图具说。据实奏陈。津浦铁路天津总站。前因设在南开。弊端百出。业经查明改定。乃该侍读一再渎陈。淆乱是非。甘为夥贩地皮奸商所嗾使。置大局于不顾。实属有玷清班。翰林院侍读荣光、著交部议处。现月　　

○谕军机大臣等、电寄杨文鼎、电奏悉。所有＜目辟＞暒穴＜曰融＞夕＜夗贝＞获夥匪。著分别讯办。在逃之匪首蔡白华、饬属设法缉拏。务获严惩。并随时防范。毋稍疏虞。电寄　　

○邮传部奏、编订第一次。交通统计表。暨纂辑四政沿革概略。一律成书。分缮呈进。下所司知之。摺包　　

○癸丑。谕军机大臣等、电寄长庚、电奏悉。比主赠给该督及兰州道彭英甲宝星。均著准其收受。电寄　　

○甲寅。谕内阁、翰林院侍读荣光奏、津浦铁路车站。实系绕道糜费一摺。天津津浦铁路车站。前经邮传部查勘。并会同直隶总督覆查。几费经营。始经定议。办理尚属周妥。前以该侍读一再渎陈。淆乱是非。当经交部议处。兹该侍读复以前情具奏。坚执夥贩地皮之奸商刊刻图说。饰词耸听。不候部议。哓哓置辩。实属谬妄已极。侍读荣光。著改为交部严加议处。寻议革职。

现月　　

○谕军机大臣等、电寄瑞澂据电奏请将湖北米谷捐税再行展限免收两个月等语。著照所请。电寄　　

○引见考试举贡。得旨、陈命官、陶恩章、唐瀚波、沈聪训、汪涵川、陈耀妫、杜芝亭、李树芳、帅培英、张捄、刘志清、马继桢、彭荫棠、王锡銮、严士浚、刘登瀛、翟福谦、方汾玉、张之基、向一中、张采薇、张勋年、宋焕奎、何积祜、郑景侨、周殿薰、姜崇恩、程量书、陈永鑫、吴台、高孝聪、张度、严绍曾、陆钟渭、贺绍章、钱葆田、夏敬恺、荆致中、党远昉、王楚乔、崔昆、江辛、孙振麒、张宗祥、叶在廷、张孔瑛、王荃浚、徐步联、马象雍、胡宗虞、陈锡玉、蔡镇蕃、詹联芳、张凤翔、李景浩、黄永筠、王盛春、祥康、莫永成、俞玉书、黄肇河、曹骥观、周克恭、杨式震、程铭善、阳景新、贺长治、王维桢、陈同熙、刘燮梅、王新铭、李万钟、冯登贤、王继林、赵芝云、范晋卿、郑有王滟笔、张日睿、臧增庆、王讷、何增仑、刘炽昌、危尚志、吕嘉宝、刘崇本、李煦东、李鸿钧、余铭芝、兰鸿著、高庆题、刘树鑫、张继祖、富春、普勤、张坤、本善、闻韶、金万川、师善、均著以主事分部学习。庞友兰、王全铠、张树琳、邓振声、陈廷策、王履泰、崔王滟生、王桢、张永和、刘子荣、高淩霄、均著以内阁中书用。国治、刘荫第、黄衍袁、郭锡炬、刘明昭、李伯骥、汪国杰、黄维周、余其贞、邱嘉谟、刘民安、志钰、蒋元庆、熊胜、陈元璧、陈鉴藻、蒋祖庚、张嘉德、施茂华、孔宪荣、余岳霖、朱启澜、陆炳章、周谨庠、王鸣珂、陈范、施藻章、张庆韶、黄鹏、祁锡蕃、韩镇鼎、陈德昌、恩格、刘荣第、刘鸿书、王嗣鋆、张凤会、伊人镜、广荧、周纪武、樊致荣、刘有璧、罗献修、张培鼎、黄华、黄惠传、国雄、王希曾、邬绳准、孙锡彤、刘锦龙、颜之乐、均著以七品小京官分部学习。祁人杰、涂澍霖、江友燮、王恒、李正谊、丁永晖、李继桢、张绍仲、熊罗宿、黄周、郭翼唐、李昂青、查宗钊、林思律、孙祖燧、徐心羲、谢凤孙、赵正印、李宗汉、王荣贵、秦宝瑶、余泽、涂树藩、周珩、姚仚、杨道隆、王祖德、黄家琨、胡承治、吴惟允、段继武、刘续曾、陈端徽、朱撰卿、王万怀、张济川、左攀龙、孟钟、邹俊卿、杜国梁、张治、王树槐、陈敬、额哲本、曹信本、蓝培原、张家枢、史延寿、成芳、齐涵玉、林培藻、胡鋈菱、王维贤、倪隆德、李卓元、汪锡彬、王体融、吴孝展、张稼轩、朱逢咸、李光麟、齐福丕、李宝山滟昆、李作矩、熙珍、鲁延俊、梁荣祥、安永昌、贾睿熙、尤声瑸、董玉书、郭际丰、曹善同、张廷琇、杨炳、卢士芬、陈廷兰、李域、王廷燮、朱锦绶、关天培、张铭西、王恩诏、牛献珠、谢家梓、庆祉、黄庆翰、严树滋、周永年、曾唯儒、包延杰、黄逢元、赵文龙、定刚、杨寿祺、周焯、黄鼎铭、李政准、杜之堂、程文藻、程适、门安朝、汤之光、李中淇、蒋鸿焘、黄象冕、何铭敬、黄廷治、黄翼云、马良弓滟＜兪＞滟弓、林鹤鸣、刘鲲海、高维岳、张熙、庆丰、慈裕、段经畬、朱裳、曹佐熙、杜培元、张大年、王执中、周汝为、郑长善、郑锡田、马文焕、恩霖、毓衡、于泽润、郭公阙、富和、朱振基、刘昌楹、沈经＜目辟＞行撎百＜夗贝＞、陈荫松、徐耀銮、田智良、周先声、鲁伯龙、赵云瑞、王绍曾、张家骥、虞璋、马启人、曲凤翼、张宜炎、熊瀛士、孙岳金、刘立夫、文海、柏＜辶黎＞方■土、张启琛、刘经邦、张咸之、高尊达、沙培金、杨华亭、王铭恩、苏绍章、均著以知县分省补用。其补行引见之唐际虞、著以七品小京官分部学习。萧先炆、著以知县分省补用。现月　　

○礼部奏、此次考试拔贡。试卷较多。阅卷大臣。请肬■闲派八员。从之。　　

○乙卯。遣官祭关帝庙。　　

</div>
    <div class="pagination">
<a href="清实录宣统朝政纪_page69.html">上一页</a><span>...</span><a href="清实录宣统朝政纪_page65.html">65</a><a href="清实录宣统朝政纪_page66.html">66</a><a href="清实录宣统朝政纪_page67.html">67</a><a href="清实录宣统朝政纪_page68.html">68</a><a href="清实录宣统朝政纪_page69.html">69</a><span class="current-page">70</span><a href="清实录宣统朝政纪_page71.html">71</a><a href="清实录宣统朝政纪_page72.html">72</a><a href="清实录宣统朝政纪_page73.html">73</a><a href="清实录宣统朝政纪_page74.html">74</a><a href="清实录宣统朝政纪_page75.html">75</a><span>...</span><a href="清实录宣统朝政纪_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
