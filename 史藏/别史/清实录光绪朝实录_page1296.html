<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1296 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1296 页/共 1316 页</h1>
    <div class="content">
○命江西南章滟贡镇总兵蒋云龙开缺。以记名总兵邱俊凤为江西南赣镇总兵官。现月　　

○以创立商业。赏盐运使衔胡国廉三品卿衔。候选道吴梓材四品卿衔。现月　　

○旌表守节治家年届百龄吉林民妇郭阎氏。摺包　　

○缓徵吉林甯古塔三姓等处歉收田亩上年谷石。摺包　　

○甲午。大学士张之洞等奏、津浦南段路蝱滟戋。详考舆图。博采血■乣论。应行取道皖境。请饬安徽巡抚会同办理。依议行。现月　　

○署山东巡抚布政使吴廷斌奏、因病吁请开去布政使本缺。得旨、著赏假一个月。毋庸开缺。袁树勋未到任以前。仍著该署抚认真经理。摺包　　

○以车臣汗旗札萨克贝子棍布苏伦承袭车臣汗部落贝勒。　　

○乙未。孝贞显皇后忌辰上诣建福宫圣容前行礼。遣官祭定东陵。照例　　

○谕军机大臣等、近日京城地面。常有火灾。难保无匪徒溷奣＜虘阝＞亦纵火情事。著民政部、步军统领衙门、顺天府、一体严查究办。现月　　

○御史黄瑞麒奏、拟请京师由官设立女子师范学堂。以为提倡。复饬各省提学使按照省城府城各设女子师范学堂一所。以为振兴女学之地。下部议行。　　

○又奏、驻洋人员及在外华民有沾染嗜好者。应令速即戒除。下部知之。现月　　

○丙申。孝贤纯皇后忌辰。遣官祭裕陵。照例　　

○顺天府奏、京华报馆语多悖谬。拟请封禁。并将馆主唐继星监禁十年。如所请行。现月　　

○署直隶总督杨士骧奏。查办隆平县乡民抗捐警费聚血■乣持械情形。得旨、仍著该署督认真查办。勿稍含糊。摺包　　

○补行本届军政。直隶卓异官一员。有疾官二员。下部分别议叙处分如例。摺包　　

○丁酉。陆军部奏、各省编成之镇。已届三年。应行遵章校阅者。均应明定规条。以资遵守。拟定钦派大员校阅陆军军队章程。厘为校阅总则二十四条。校阅编制四条。校阅细则四条。校阅办法十九条。又奏、各省旗新军。拟由部奏请钦派大员校阅办理。各省旗毋庸自行奏请。以一事权。均依议行。现

月摺包

　　

○戊戌。谕内阁、端方等奏、查办江西南康章滟贡县教案。业经议结一摺。所有纵容匪徒闹教之已革署南康县知县杨寅揆著永不叙用。并不准投效他省。别请奖叙。其防范不严之章滟贡州府知府关榕祚、章滟贡县知县张学培、南安府知府裕隆、署崇义县知县张超、著一并交部议处寻议、知府关榕祚等应降一级留任。系公罪可否准其抵销。得旨、均著准其抵销。　　

○谕军机大臣等、都察院奏、浙江长兴县耆民蒋生荣呈控前任知县赵以成浮收讳盗。据情代奏一摺。著柯逢时按照所呈各节。确切查明。据实具奏。毋稍徇隐。原摺著钞给阅看。现

月

　　

○又谕。电寄冯汝骙。张鸣岐电悉。著冯治骙饬令刘永滇迅赴广西。交张鸣岐差遣委用。电寄　　

○又谕、电寄吴廷斌、电悉。德皇颁给何彦昇等七员宝星。准其收受。电寄　　

○民政部奏、考核民政。拟照政务处奏定章程。通饬各省分造州县事实表册。用收监督地方行政之效。依议行。早事　　

○两江总督端方奏、江南巡防营队。遵章稍事变通。裁撤关澄镇协统一员。各处弁兵二百数十名。以符定制。但一营之制。如会计长医生枪匠。为定制所无。拟请一并增入。下部知之。摺包　　

○以办理章滟贡南教案出力。予江苏存记道俞明震仍交军机处存记。摺包　　

○以保护章滟贡南教堂得力。予署九江镇总兵陈煦亮仍交军机处存记。摺包　　

○以颟顸误事。贻害地方。革开缺江西南章滟贡镇总兵蒋云龙职。摺包　　

○以办理河工病故。予山东候补知县汤炳南、照军营立功后病故例议恤。摺包　　

○己亥。遣官祭先农之神。现月　　

○会办商约大臣邮传部右侍郎盛宣怀奏、创办汉冶萍厂矿公司。请筹的款。以充公股而开风气。得旨、著照所请。股票及利息。均著交农工商部。现月　　

○两江总督端方奏、江西章滟贡州各属拳匪仇教。尚未尽熄拟仍派俞明震会同查办。得旨、仍著督饬印委各员。认真弹压妥筹办理。摺包　　

○又奏、淮北民气素强。拟派福山镇总兵李定明召募壮勇两营。驻淮北缉私。所需饷项。拟由两淮运库江南财政局设法筹拨。下部知之。摺包　　

○署山东巡抚吴廷斌等奏、稽查东省济南、泰安、兖州、济甯州、四属学务。学堂悉遵定章。学生亦无浮嚣之气。尤以济南、泰安、两属为优。下部知之。摺包　　

○护理四川总督赵尔丰奏、川省石滟驳弹两厂。需用甚钜。拟请另行筹拨。下部知之。摺包　　

○成都将军绰哈布等奏、遵议成都驻防。广谋生业计口授田各项事宜。拟急待施行者三事。曰清户口。查厂田。兴教育。尚须变通者三事。曰徐购民田。安置老弱。改设实业学堂。下会议政务处议。摺包　　

○以捐输赈款钜万。赏江苏补用道孟继笙头品顶戴。摺包　　

○以慨捐钜款兴学。予江苏泰兴候选知县陈经镕、以知县分省遇缺即补。　　

○予因公殒命。四川试用巡检张星枢优恤。摺包　　

○庚子。邮传部奏、谨拟江浙铁路公司存款章程十四条。又奏、筹垫借款亏耗。已面商度支部、及电商江苏浙江巡抚、分任筹垫。俟江浙两公司获有余利。尽数归还。均依议行。　　

○护理江西巡抚沈瑜庆奏、江西方言豫备学堂。科学并未完备。普通科学。亦多缺略现拟增广名额。扩充普通科学。于英法俄日四国语言文字科学外。添设德文一科。下部知之。摺

包

　　

○调陕西布政使王人文为四川布政使。四川布政使许涵度为陕西布政使。现月　　

○以救护失事商船出力。予山东候补直隶州知州张肇棻以知府仍留原省补用。知县纪墀等封典升叙加衔有差。摺包　　

○以剿匪出力。予江西候补道张季煌、军机处存记。摺包　　

○以输款赈济。予署黑龙江巡抚程德全正一品封典。摺包　　

○以顾全睦谊。赏驻汉比国副领事官范师德宝星。摺包辛丑。陆军部奏、遵设统计处。并酌拟现时办法。依议行。早事　　

○密云副都统德麟奏、密云县煤矿经官绅农商集股。先行试办。以纾地面而兴利源。得旨、著农工商部会同直隶总督查核办理。摺包　　
</div>
    <div class="pagination">
<a href="清实录光绪朝实录_page1295.html">上一页</a><span>...</span><a href="清实录光绪朝实录_page1291.html">1291</a><a href="清实录光绪朝实录_page1292.html">1292</a><a href="清实录光绪朝实录_page1293.html">1293</a><a href="清实录光绪朝实录_page1294.html">1294</a><a href="清实录光绪朝实录_page1295.html">1295</a><span class="current-page">1296</span><a href="清实录光绪朝实录_page1297.html">1297</a><a href="清实录光绪朝实录_page1298.html">1298</a><a href="清实录光绪朝实录_page1299.html">1299</a><a href="清实录光绪朝实录_page1300.html">1300</a><a href="清实录光绪朝实录_page1301.html">1301</a><span>...</span><a href="清实录光绪朝实录_page1297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
