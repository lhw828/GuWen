<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 18 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 18 页/共 284 页
  </h1>
  <div class="content">
   二十七年春正月钓鱼于土河猎于瑞鹿原夏四月丙戌朔驻跸中京营建宫室秋八月甲申北幸冬十一月壬子朔行柴册礼十二月乙酉南幸戊子肆赦辛邜皇太后崩于行宫壬辰遣使报哀于宋夏髙丽戊申如中京二十八年春正月辛亥朔不受贺二月丙戌宋遣使来吊祭是月遣左龙虎衞上将军萧和卓馈大行皇太后遗物于宋仍遣临海军节度使萧实喇左领军卫上将军张崇济谢宋吊祭三月宋髙丽遣使来会葬夏五月己邜朔如中京辛邜清暑于七金山乙巳西北路招讨使萧托云奏伐甘州回鹘攻破肃州丙午髙丽西京留守康肇弑其主诵立诵从兄询诏诸道缮兵东征秋八月戊申赈平州饥民辛亥如中京丁邜自将伐髙丽遣使报宋以楚王隆祐留守京师北府宰相驸马都尉萧巴雅尔为都统北面林牙索诺木为都监九月乙酉遣使册西平王李徳昭为夏国王辛邜遣枢宻直学士髙正引进使韩宣问髙丽王询冬十月丙午朔女真进马万匹乞从征髙丽许之髙丽奉表乞罢师不许十一月乙酉大军渡鸭渌江康肇拒战败之退保铜州丙戌右皮室详衮耶律达鲁与肇战擒之及其副将李立戊子铜霍贵寜等州皆降辛邜王询遣使上表请朝许之以政事舍人马保佑为开京留守安州团练使旺布为副留守遣伊林将兵一千送之壬辰开京守将卓思正杀辽使者韩喜孙等领兵出拒保佑等还伊林遂以兵击之思正败奔西京围之五日驻跸城西髙丽礼部郎中渤海托实来降庚子遣巴雅尔博诺等攻开京遇髙丽兵败之王询弃城遁去遂焚开京
　　二十九年春正月乙亥朔班师所降诸城复叛己丑次鸭渌江己亥次东京三月己邜大丞相晋王耶律隆运薨庚辰以楚王隆祐权知北院枢宻使事枢宻直学士髙正为北院枢宻副使庚寅南京平州水赈之己亥以北院大王耶律舒噜为北院枢宻使封韩王北院君耶律世良为北院大王前三司使刘慎行参知政事兼知南院枢宻使事夏四月清暑于隆科埚五月乙未以刘慎行为南院枢宻使南府宰相邢抱质知南院枢宻使事六月乙邜韩王耶律舒噜薨丙辰以南院大王华格为北院枢宻使丁巳诏西北路招讨使驸马都尉萧托云安抚西鄙置准布诸部节度使是秋猎于平地松林冬十月庚子驻跸广平淀十一月庚午朔如显州十二月庚子复如广平淀
　　开泰元年春正月己巳朔宋遣使来贺甲申驻跸王子院丙戍望祠木叶山戊子猎于玛哈拉林庚寅祠木叶山二月壬子驻跸瑞鹿原三月乙亥如苇泺丁亥楚王隆祐徙封齐留守东京夏四月庚子髙丽遣使乞称臣如旧诏王询亲朝壬寅夏国遣使进马辛酉以前孟父房详衮萧佛努为左伊勒希巴五月戊辰朔还上京乙亥以邢抱质为大同军节度使六月驻跸上京秋七月丙子以耶律遂贞为辽兴军节度使遂正北院宣徽使张昭莹南院宣徽使耶律受益上京副留守防卿彰徳军节度使命耶律释绅努李操充贺宋生辰国信使副萧尼古齐泰贺宋正旦使副八月己未髙丽王询奉表称病不能朝诏复取六州地是月齐王隆祐薨冬十月辛亥如中京十一月甲午朔羣臣上尊号曰文宣武尊道至徳崇仁广孝聪睿昭圣神赞天辅皇帝大赦改元覃恩中外癸邜前辽州録事张庭美六世同居仪坤州刘兴四世同居各给复三年甲辰七部太师阿勒达杀本部节度使巴罕以叛准布执阿勒达以献十二月丙寅奉迁南京诸帝石像于中京观徳殿景宗及宣献皇后于上京五鸾殿壬申赈奉圣州饥民庚辰赐秦晋王隆庆铁劵甲申诏诸道饥民质男女者日计佣钱折价尽还之归州言居民未习文字请设学许之始征贵徳龙化仪坤双辽同祖七州商
　　二年春正月癸巳朔邢抱质加开府仪同三司守司空兼侍中王继忠中京留守驸马萧绍宗加检校太师耶律琨加政事令封幽王丁未如瑞鹿原封北院枢宻使耶律华格为豳王己未録囚乌尔古德哷勒叛右皮室详衮延夀讨之二月壬午遣北院枢宻副使髙正按诸道狱是月猎于阿里泺夏四月丙子如缅山五月辛邜朔命华格等西讨六月辛酉朔遣中丞耶律资忠使髙丽取六州旧地秋七月命诸军市马丁酉以特哩衮耶律迪里为南府宰相太尉武格为特哩衮癸邜钓鱼于曲沟戊申以敦睦宫子钱赈贫民己酉华格等破准布酋长乌巴之众封皇子宗训为大内特哩衮八月壬戍遣引进使李延赐夏国王李徳昭及义成公主车马冬十月己未朔畋于麃井之北命耶律阿延等使宋贺生辰辛酉驻跸长泺十一月甲午録囚癸丑削枢宻使豳王华格官封出为大同军节度使十二月甲子以北院大王耶律世良为北院枢宻使封岐王牛嶙为彰国军节度使萧孝穆为西北路招讨使
　　三年春正月己丑録囚乙未如浑河丙午畋于潢河濵壬子帝及皇后猎于瑞鹿原二月戊午诏増枢宻使以下月俸甲子遣上京副留守耶律资忠复使髙鹿取六州旧地夏四月戊午诏南京管内毋淹刑狱以妨农务癸亥乌尔古叛丙子以西北路招讨都监萧孝穆为北府宰相五月乙酉朔清暑于山六月乙亥合巴哩伊实二国舅为一帐以伊实伊勒希巴萧迪里为详衮以总之甲申封呼图克为广平郡王是夏诏国舅详衮萧迪里东京留守耶律托实等讨髙丽【按续通鉴是年迪里东伐髙丽与女贞设竒邀击契丹大败而还史不书讳之也】秋七月乙酉朔如平地松林八月甲寅朔如沙岭九月丁酉八部徳哷勒杀其详衮刷以叛诏南府宰相耶律乌拉噶招抚之壬子耶律世良遣使献徳哷勒俘冬十月甲寅朔如中京丙子以旗鼓伊喇详衮特哩衮为奚六部大王
　　四年春正月乙酉如瑞鹿原丙戌诏耶律世良再伐达里塔丁酉猎于马兰淀壬寅东征二月壬子朔如萨堤泺夏四月癸丑以林牙建福为北院大王丙寅哈斯罕部请括女真王苏札纳户旧无籍者赋役从之枢宻使贯寜大破八部达里塔耶律世良等上破准布俘戊辰驻跸沿栁湖壬申耶律世良讨乌尔古破之复进讨达里塔至清泥埚值伊济之众以内徙遂叛世良勒兵渡哈喇河进击之其将绷果遁去获其余众并迁达里塔所获实黙里部民城胪朐河上以居之五月辛巳命北府宰相刘晟为都统【刘晟髙丽传作刘慎行】枢宻使耶律世良为副殿前都检萧库哩为都监以伐髙丽晟以致缓师期追还仍命世良库哩总兵进讨以耶律徳政为辽兴军节度使萧年古哩天城军节度使六月庚戍以上京留守耶律巴格为北院枢宻副使秋七月如秋山自八月射鹿至于九月复自癸丑至于辛酉连猎于有柏碎石太保响应松山诸山丙子以旗鼓伊喇详衮特哩衮为六部奚王冬十月驻跸塔喇噶泺十一月唐申诏汰东京僧命上京中京洎诸宫选精兵以备东征十二月南廵海徼还如显州
　　五年春正月丁未北幸庚戌耶律世良萧库哩与髙丽战于郭州西破之乙邜师次南海军耶律世良薨于军癸酉驻跸雪林二月辛巳如萨堤泺庚寅以前东京统军使耶律哈瑠为右伊勒希巴三月辛酉诸道奏狱空诏进阶赐物丙寅以前北院大王耶律敬温为额珍尼果齐哈辛未党项库克来降夏四月乙亥振招州民戊寅以左伊勒希巴萧和卓为北院枢宻使赫勒讷为副使庚辰清暑于孤树淀五月甲子削尚书萧姬隐官丁邜以耿元吉为户部使六月遣政事舍人呉克昌按霸州刑狱秋七月甲辰猎于赤山八月丙子如懐州有事于诸陵戊寅还上京九月癸邜猎于松山乙丑驻跸杏埚冬十月甲午封秦晋王隆庆长子察克中山郡王次子苏克乐安郡王十一月丁巳以北面林牙萧威乌克为国舅详衮十二月乙酉秦晋王隆庆薨丁酉宋遣使来贺千龄节
　　六年春正月癸邜如锥子河二月丁丑诏国舅帐详衮萧威乌克将本部兵东征髙丽其国舅司事以都监摄之庚辰以南面林牙聂赫为南院大王三月乙巳如显州夏四月辛夘封隆庆少子谢嘉努为长沙郡王以枢宻使漆水郡王耶律制心权知诸行宫都部署事壬辰禁命妇再醮丙申如凉陉五月戊戍朔以枢宻使萧和卓为都统汉人行宫都部署王继忠为副殿前都防检萧库哩为都监以伐髙丽翌日赐和卓劔得专杀丙午録囚甲寅以南京统军使萧惠为右伊勒希巴乙卯祠木叶山如潢河乙丑驻跸九层台六月戊辰朔赐徳妃萧氏死秋七月辛亥如秋山遣礼部尚书刘京等分路按察刑狱九月庚子还上京以皇子舒苏生大赦丁未以驸马萧琏节度使华格知制诰仇正已杨佶充贺宋生辰正旦使副乙邜萧和卓等攻髙丽兴化军不克而还冬十月丁邜以南京路饥挽云应朔等州粟赈之辛未猎于铧子河庚寅驻跸达哩山十二月丁邜帝轻骑还上京戊子宋遣使来贺千龄节翌日又使来贺正旦七年春正月甲辰如达哩山二月乙丑朔如浑河三月辛丑定东北伊埒图博哩鄂罗木富珠哩铁骊等五部嵗贡丙午乌尔古部节度使萧布达讨迪里防之是月如三树泺夏四月丙寅赈川饶二州饥辛未赈中京贫乏癸酉禁匿名书壬辰以三司使吕徳懋为枢宻副使闰月壬子以萧进忠为彰武军节度使兼五州制置五月丙寅封子宗真为梁王宗元永清军节度使宗简右卫大将军宗愿左骁卫大将军宗伟右衞大将军侄宗范昭义军节度使宗熈镇国军节度使宗亮绛州节度使宗弼濮州观察使宗奕曹州防御使宗显宗萧皆防御使以张俭守司徒兼政事令六月丙午行大射栁之礼庚申以耶律留寜呉守达使宋贺生辰萧噶济马贻谋贺正旦加平章萧义开府仪同三司尚父兼政事令秋九月庚申佛寜国奏乌里国数见侵掠赐诏谕之庚午録囚括马给东征军是月驻跸土河川冬十月壬寅以顺义军节度使石用中为汉人行宫都部署丙辰以东平王萧巴雅尔为都统殿前都防检萧实喇为副统东京留守耶律巴噶为都监伐髙丽十一月壬戍以北府宰相刘慎行为彰武军节度使庚辰禁服用明金缕金贴金戊子如中京十二月丁酉宋遣使来贺千龄节是月萧巴雅尔等与髙丽战于茶陀二河败绩约尼帐详衮阿克达客省使卓库渤海详衮髙清明天云军详衮哈里等死之
　　八年春正月宋遣使来贺壬戌建景宗庙于中京封沙州节度使曹顺为炖煌郡王是月如浑河二月丁未以前南院枢宻使韩制心【按韩制心辽史有传本纪误合二字为今改正】为中京留守汉人行宫都部署王继忠南院枢宻使三月己未以契丹义宫使霍实为兴圣宫都部署前云阿南部节度使崆郭啰积庆宫都部署左祗候君耶律罕四防军都监壬午阅飞龙院马是月猎于雪林石底水夏四月戊子朔如缅山五月壬申以驸马萧克忠为长寜军节度使乙亥迁寜州渤海户于辽土二河之间是月猎于桦山等地【据逰幸表是月纪猎凡四】六月戊子录征髙丽战殁将校子弟己丑以左伊勒希巴萧嘉哩为西南面招讨使御史大夫萧伊济为伊勒希巴己亥特哩衮耶律哈噶为南府宰相南面林牙耶律哈瑠为特哩衮癸邜弛达巴山猿岭采木之禁秋七月己未征髙丽战殁诸将诏益封其妻庚申以东北路详衮耶律都木达为北院大王戊辰观稼庚午观市曲赦市中系囚以解寜马翼充贺宋生辰使副是月如秋山八月庚寅遣郎君赫伯舍等率诸部兵会大军讨髙丽九月己巳以石用中防知政事宋遣使来贺千龄节壬申录囚甲戍复录囚壬午驻跸土河川冬十月乙酉诏诸道事无巨细已防者每三月一次条奏戊子遣耶律继崇郑瑕贺宋正旦癸巳诏横帐三房不得与卑小帐族为婚癸邜以前北院大王建福为额珍尼果齐哈十二月辛邜驻跸中京乙巳以广平王宗业为中京留守大定尹韩制心为特哩衮辛亥高丽王询遣使乞贡方物诏许之
　　九年春正月宋遣使来贺二月如鸳鸯泺猎于马盂山夏五月庚午髙丽王询表请称藩纳贡归所留王人珠埒哩辛未遣使释王询罪并允其请癸酉以耶律宗教检校太傅宗诲啓圣军节度使刘晟太子太傅仍赐保节功臣秋七月甲寅遣使赐炖煌郡王曹顺衣物以察喇耿元吉哈济宋璋为来年贺宋生辰正旦使副八月猎于固尔班等山【据逰幸表是月纪猎凡七】九月戊午以驸马萧绍宗平章事括诸道汉民马赐东征军以伊勒希巴延寜为兵马副都部署縂兵东征是月驻跸金缾泺猎于松山黒山宋遣使来贺千龄节冬十月戊寅以聂哷为奚王都监托多罗为北王府锡里军详衮辛丑如中京十一月丁巳以漆水郡王韩制心为南京留守析津尹兵马都縂管己未以伊勒希巴萧孝顺为南面诸行宫都部署加左仆射十二月丁亥禁僧燃身炼指戊子诏中京建太祖庙制度祭器皆从古制乙巳诏来年冬行大册礼
　　太平元年春正月丁丑朔宋遣使来贺如浑河二月乙邜如钹河壬戍猎于髙祁林夏四月乙邜録囚是月清暑于缅山秋七月乙亥遣古哩取石晋所上玉玺于中京辛巳如沙岭是月猎于潢河九月如中京冬十月戊申録囚壬子宋遣使来贺千龄节及来嵗正旦即遣萧善程翥报聘己未以萨满嘉哩为都检耶律罗汉努左皮室详衮桑古右皮室详衮庚申如通天观辛酉复如通天观十一月癸未羣臣上尊号曰睿文英武遵道至徳崇仁广孝功成治定昭圣神赞天辅皇帝大赦改元中外官进级有差宋遣使来聘甲申立梁王宗真为太子二年春正月如纳水钓鱼二月辛丑朔驻跸鱼儿泺三月甲戍如长春州丁丑宋使来告宋主恒殂子祯嗣位遣都防检耶律升音等充宋祭奠使副林牙萧日新观察冯延休充宋后吊慰使副戊寅遣金吾耶律锡林引进姚居信宋主吊慰使副戊子为宋主饭三京僧夏四月如缅山清暑五月庚辰铁骊遣使献乌色十六户六月乙未宋使来馈其先帝遗物秋七月己邜以耶律信寜为奉陵军节度使髙丽国参知政事王同显静海军节度使耶律遂忠长寜军节度使耿延毅昭徳军节度使髙守贞河西军节度使九月癸巳遣尚书升音韩格贺宋主即位壬寅耶律缫古韩王充贺宋太后生日使副耶律仙寜史克忠充贺宋正旦使副是月驻跸和尔郭斯淀冬十月辛亥至上京曲赦畿内囚十一月丙戍宋遣使来谢十二月辛丑髙丽王询薨遣使册其子钦为髙丽国王甲寅宋遣使来贺千龄节
　　三年春正月丙寅朔如纳水钓鱼以升音为平章事乙亥以萧台徳为南王府都监林牙耶律信宁西北路招讨都监二月丙申以丁振为武信军节度使改封兰陵郡王戍申以东平王萧巴雅尔为西南面都招讨进封豳王是月驻跸鱼儿泺夏四月以耶律守寜为都防检五月清暑于缅山六月戊申以南院宣徽使刘泾参知政事萧孝防东京统军兼沿邉廵检使戊午以萧琏为左伊勒希巴萧琳为详衮秋七月戊寅以南府宰相耶律哈噶为上京留守封漆水郡王丁亥赐缅山名曰永安是月猎于赤山闰月壬辰以萧伯达韩绍雍充贺宋正旦使副唐古特程昭文贺宋生辰使副冬十月庚辰宋遣使来贺千龄节及顺天节东征统帅霞哩详衮格讷林牙果济等分军自摩穆克岭及鼓山岭入不见敌而还是月驻跸辽河十一月辛邜朔以侄宗范为归徳军节度使北府宰相萧孝穆南京留守封燕王韩制心南院大王十二月壬戍以宗范为平章事封三韩郡王己夘封子重元为秦王
　　四年春正月庚寅朔宋遣使来贺如鸭子河二月己未猎于塔鲁河诏改鸭子河曰混同江塔鲁河曰长春河夏四月癸酉右丞相马保忠之子世使于岭表至平地松林为盗所杀特赠昭信军节度使五月清暑于永安山六月【据朔攷増】己未南院大王韩制心薨戊辰以刘慎行为顺义军节度使甲戍以中山王察克为保静军节度使乐安王苏克广徳军节度使萧嘉哩彰徳军节度使庚辰以辽兴军节度使周王呼图克为临海军节度使漆水郡王迪里南院大王秋七月如秋山八月丙辰以驸马萧必塔为都防检九月以驸马萧绍宗为武定军节度使耶律宗福安国军节度使冬十月驻跸辽河宋遣使来贺千龄节十二月以萧从政为归义军节度使康筠监门衞充贺宋正旦使副
　　五年春正月乙酉如混同江二月戊午禁服用明金及金线绮国亲当服者奏而后用是月如鱼儿泺三月壬辰以左丞相张俭为武定军节度使同政事门下平章事郑节临潢少尹刘慎行辽兴军节度使武定军节度使萧必塔契丹行宫都部署枢宻副使杨又吏部尚书参知政事兼枢宻使是月如长春河夏五月清暑于永安山以耶律晨为武定军节度使张俭彰信军节度使李可举顺义军节度使秋七月猎于平地松林九月驻跸南京己亥以萧迪里李绍琪充贺宋太后生辰使副耶律守寜刘四端充贺宋主生辰使副冬十月辛未宋遣使来贺顺天节十一月辛丑以左祗候郎君详衮萧罗罗为右伊勒希巴十二月丁巳以汉人行官都部署萧孝先为上京留守侄长沙王谢嘉努匡义军节度使耶律仁举兴国军节度使甲子以萧守寜为防检侍衞亲军马歩军乙丑北院枢宻使萧和卓薨十二月戊辰以北府宰相萧布库为北院枢宻使己巳遣萧谐李琪充贺宋正旦使副庚午以参知政事刘京为顺义军节度使乙亥宋遣使来贺千龄节丁丑禁工匠不得销毁金银器
　　六年春正月己夘朔宋遣使来贺庚辰如鸳鸯泺二月己酉以宻喇济同知枢宻院黄翩为兵马都部署达噶济副之霍实为都监引军城混同江苏黙河之间黄翩徇地女真界得降户二百七十戊午以国舅帐萧瑠实图噜库领西北路十二班军奚王府锡里军己巳以南京水遣使赈之三月戊寅以大同军节度使张俭为南院枢宻使左丞相兼政事令是月准布来侵西北路招讨使萧惠破之夏四月丁未以武定军节度使耶律海古勒为特哩衮丙寅如永安山五月辛夘以东京统军使萧缫古为契丹行宫都部署癸夘遣西北路招讨使萧惠将兵伐甘州回鹘秋七月戊申猎于黒林八月萧惠攻甘州不克自是准布诸部皆叛辽军与战皆为所败监军尼鲁古国舅帐太保哈布尔死之诏遣特哩衮耶律鸿观林牙华格等将兵讨之九月驻跸辽河浒冬十月庚辰遣使问夏国与宋交战之故辛巳以前南院大王济鲁古为乌尔古徳哷勒都详衮庚寅以萧孝顺萧绍宗兼侍中驸马萧绍业平章政事前南院大王和多果沁同知上京留守安格通化州节度使乙丑宋遣使来贺顺天节十二月庚辰哈斯罕部乞建旗鼓许之辛巳诏北面诸部亷察州县及锡林宻拉之官戊戍遣杜防萧蕴充贺宋生辰使副庚子驻跸辽河
　　七年春正月壬寅朔宋遣使来贺如混同江辛亥以女真伯埒为特哩衮佛们为页穆部太师夏四月乙未猎于黒岭五月清暑永安山六月禁诸屯田擅货官粟癸巳诏萧惠再讨准布秋七月己亥朔诏更定法令九月驻跸辽河冬十一月宋遣使来贺千龄节及顺天节乙未以匡义军节度使中山王察克为保寜军节度使长沙王释迦努为广徳军节度使癸亥以三韩王钦为啓圣军节度使甲子以左千牛衞上将军耶律古裕为北院大王十二月丁夘遣耶律苏页王永锡充贺宋太后生辰萧苏色马保永充贺正旦使副癸酉以金吾萧噶噜为奚锡里军详衮
　　八年春正月己亥如混同江庚申党项侵边甲子诏州县长吏劝农三月驻跸长春河夏五月清暑于永安山六月以韩寜刘湘充贺宋太后生辰使副秋七月丁酉以约尼帐郎君辰格为西北路巡检与萧锡林同管二招讨地以南院大王耶律迪里为上京留守戊戍猎于平地松林九月壬辰朔以渤海宰相罗汉权东京统军使壬子如中京赐北廸里部节度使耶律延寿旗鼓癸丑准布别部长呼兰来降乙邜准布长绰果来降冬十月宋遣使来贺顺天节十一月丙申以耶律求翰为北院大王十二月辛酉朔以约尼太尉色佛哷为天云军详衮壬申以前北院大王耶律留寜为双州军节度使康筠崇徳宫都部署色实永兴宫都部署埒富宜州节度使丁亥宋遣使来贺千龄节及来嵗正旦
　　九年春正月至自中京二月戊辰如乌林河夏五月清暑于永安山六月戊子以长沙王谢嘉努为广徳军节度使乐安王苏克匡义军节度使中山王察克保定军节度使进封潞王豫章王特布长寜军节度使以耶律思忠耶律荷耶律暠约尼色佛哷陈邈韩绍一韩知白张震充贺宋两宫生辰及来嵗正旦使副秋七月戊午朔如黒岭八月己丑东京锡里军详衮大延琳囚留守驸马都尉萧孝先及南阳公主杀户部使韩绍勲副使王嘉四防军都指挥使萧佛徳僭称尊号副留守王道平逾城走至行在告变诏徴诸道兵以时进讨延琳分兵西攻沈州不克冬十月丙戌朔以南京留守燕王萧孝穆为都统国舅详衮萧必塔为副统奚六部大王萧博诺为都监以讨之十一月丙寅以沈州节度副使张杰为节度使超授保州戍将夏行美平章事壬申以驸马刘四端权知宣徽南院事十二月丁未宋遣使来贺千龄节以耶律育呉克荷萧可观赵利用充贺宋生辰使副耶律元吉崔闰萧昭古窦振充贺正旦使副
　　十年春正月己夘朔宋遣使来贺二月如龙化州夏四月以耶律行平为广平军节度使夏行美为中顺军节度使五月戊申清暑于柏坡秋七月壬午诏来嵗行贡举法八月丙午延琳将杨详世擒延琳以降渤海平冬十月驻跸长寜淀十一月辛亥燕王萧孝穆以东征将士凯还翌日以燕王孝穆为东平王东京留守国舅详衮驸马都尉萧必塔封兰陵郡王奚王博诺加侍中以权燕京留守兼侍中萧惠为燕京统军使前统军威乌克大将军节度使宰相兼枢宻使马保忠权知燕京留守奚王府都监萧阿克展东京统军使十二月乙巳宋遣使来贺千龄节漆水郡王耶律迪里加尚父乌尔古部节度使萧布达为伊实部大王尚书左仆射萧琳为临海军节度使
　　十一年春正月己酉如混同江二月如长春河三月帝不豫夏六月丁丑朔驻跸大福河之北己夘帝崩于行宫年六十一諡曰文武大孝宣皇帝庙号圣宗陵曰庆陵圣宗统和二十九年开泰九年太平十一年凡四十九年








　　钦定续通志卷四十四
&lt;史部,别史类,钦定续通志&gt;
　　钦定四库全书
　　钦定续通志卷四十五
　　辽纪五
　　兴宗　道宗一
　　兴宗皇帝讳宗真字雅布济小字济古尔圣宗长子也母曰钦哀皇后萧氏帝善骑射好儒术通音律初封梁王太平元年册为皇太子判北南院枢宻使事十一年六月己卯圣宗崩太子即皇帝位于柩前壬午尊母萧氏为皇太后甲申遣使告哀于宋及夏髙丽辛卯大赦改元景福辛丑驸马萧哲伯埒萧必塔赐死杀围场都太师女真珠格尔右只候郎君详衮萧雅鲁等七人迁齐天皇后于上京秋七月丙午朔皇太后率皇族大临于太平殿髙丽遣使吊慰帝与晋王萧布库等饮博夜分乃罢丁未击鞠戊申以耶律罕巴为左伊勒希巴特穆尔为左只候郎君详衮横帐郎君乐古权右只候郎君详衮己酉以耶律哲鲁为伊济迪里都详衮果巴为右皮室详衮庚戌振蔚州民饥甲寅録囚乙卯以比嵗丰稔罢给东京统军司粮丁巳以萧阿克展为东京留守辛未録囚九月戊申躬视庆陵辛亥宋遣使来致祭慰两宫及贺即位贺皇太后册礼甲戌遣御史中丞耶律翥司农卿张确详衮耶律励四方馆使髙维翰使宋谢吊慰冬十月戊寅吕徳懋薨癸未杀哲伯埒党弥勒努观音努等丙戌遣工部尚书髙徳顺崇禄卿李可封致先帝遗物于宋以右领军衞上将军耶律逊少府监马惮充皇太后谢宋使右监门衞上将军耶律元载引进使魏永充皇帝谢宋使戊戌以萧格赵为果耶律郁马保业充来嵗贺宋正旦使闰月辛酉阅新造铠甲丁卯振黄龙府饥民十一月甲午葬圣宗皇帝于庆陵乙未祭天地丙申谒庆陵十二月癸丑至自庆陵皇太后听政是嵗以兴平公主下嫁夏国王李徳昭子元昊重熙元年春正月壬申朔皇太后御正殿受帝与羣臣朝宋遣使来贺乙亥宋使来贺永寿节丁丑如雪林二月大搜三月壬申朔以尚父漆水郡王迪里复为特哩衮是春皇太后弑齐天皇后于上京夏四月乙巳清暑于巴纳登秋七月猎于平地松林以萧达溥王英秀萧麓张素羽充来嵗贺宋正旦生辰使八月丙午驻跸拉河源冬十一月己酉如中京十一月己卯帝率羣臣上皇太后尊号曰法天应运仁徳章圣皇太后羣臣上皇帝尊号曰文武仁圣昭孝皇帝大赦改元癸未宋使来贺应圣节夏国王李徳昭薨册其子元昊为夏国王十二月庚戌宋遣使来贺来嵗正旦又遣使来贺永夀节以北大王耶律求翰同平章事
　　二年春正月庚辰东幸宋使来告母后刘氏哀又使来馈母后遗物即遣延昌宫使耶律寿宁给事中知制诰李奎充祭奠使天徳军节度使耶律卿寜大理卿和道亨河西军节度使耶律嵩引进使马世卿充两宫吊慰使秋七月甲子朔以耶律楚髙升耶律迪王惟允充两宫贺宋生辰使副以耶律师古刘五常充贺宋来嵗正旦使副八月丁酉如温泉宫乙卯遣使阅诸路禾稼冬十一月甲申宋遣使来谢慰奠十二月乙未又遣使来贺应圣节己酉禁夏国使私市金铁甲寅宋遣使来贺永寿节及来嵗正旦庚申以北府宰相萧孝先为枢宻使
　　三年春正月丁卯宋氏章频卒命近侍防丧以归辛卯如春水二月壬辰以北院枢宻使萧布库为东京留守夏四月甲寅振伊玛齐部【部族表在元年四月】五月庚申清暑于沿柳湖是月皇太后还政于帝躬守庆陵【按通鉴及契丹国志实迁之庆州后传亦载其事纪讳之也】六月己亥以萧布库为南院枢宻使秋七月戊子朔帝始亲政以耶律庶徴刘六符耶律睦薄可久充贺宋来嵗正旦使副壬辰如秋山冬十月己未驻跸中防川十二月宋遣使来贺来嵗正旦及永寿节
　　四年春正月庚寅如伊玛齐里三月乙酉朔立皇后萧氏夏四月甲寅朔如凉陉五月庚子清暑于散水源六月癸丑朔以耶律信吕士宗萧衮郭揆充贺宋生辰及来嵗正旦使副秋七月壬午朔猎于黒岭九月己酉驻跸长寜淀冬十月如王子城十一月壬午改南京总管府为元帅府乙酉行柴册礼于白岭大赦加尚父耶律信寜政事令耶律求翰耆宿赞翊功臣十二月癸丑诏诸军炮弩弓剑手以时阅习庚申宋遣使来贺永寿节及正旦
　　五年春正月甲申如鱼儿泺夏四月庚申以潞王察克为南府宰相崇徳宫使耶律玛噜为特哩衮丁卯颁新定条制己巳帝与大臣分朋击鞠五月甲午南幸丁未如呼图哩巴山清暑秋七月辛丑録囚九月癸巳猎于黄花山冬十月丁未如南京辛亥曲赦析津府囚壬子始御试进士宋遣使来贺永寿节甲子幸礼部贡院以耶律祥张素民耶律甫王泽充贺宋生辰正旦使副六年春正月丁丑西幸三月戊寅以秦王萧孝穆为北院枢宻使徙封吴王晋王萧孝先为南京留守夏四月猎于野狐岭闰月猎于龙门县西山五月己酉清暑于炭山以耶律罕巴为北院大王萧巴噶左伊勒希巴王子郎君详衮布古徳林牙签北面事耶律尼格同签防检司甲寅録囚丙辰以耶律信寜为西南路招讨使癸亥以上京留守耶律呼图克昆为南大王平章事萧拉纳上京留守侍中管寜行宫都部署耶律普努寜乌尔古达鲁特都详衮甲子以上京留守耶律鸿观为北院大王六月壬申朔以善寜为殿前都防检防衞太保耶律和卓兼长寜宫使萧额鲁哩耶律乌拉噶耶律和尚萧罕嘉努萧特哩萧求翰为各宫都部署己卯祀天地丙申以北院大王浩善为南京统军使秋七月壬寅以皇弟重元生子曲赦死罪以下癸卯如秋山八月己卯罢伊济等五国酋帅以契丹节度使一员领之冬十月癸酉驻跸石宝冈十一月辛亥以契丹行宫都部署萧惠为南院枢宻使壬子以管寜为南院枢宻使萧缫古诸行宫都部署耶律纽斡哩知南面行宫副部署萧额鲁哩左只候郎君详衮耶律和卓右只候郎君详衮封子洪基为梁王十二月以杨佶为忠顺军节度使遣耶律斡秦鉴耶律徳崔继芳贺宋生辰及正旦
　　七年春正月戊戌朔宋使来贺正旦及永寿节辛丑如混同江二月庚午如春州乙亥驻跸东川壬午幸五坊阅鹰鹘乙酉遣使于庆州问皇太后安三月壬寅如蒲河淀甲寅録囚夏四月己卯猎于白马埚甲申射兎于新淀井乙未猎于金山秋七月甲辰録囚戊申如黒岭九月丁未驻跸平淀冬十月甲子朔渡辽河丙寅驻跸白马淀壬申録囚十一月癸己朔以耶律元方张泥韩至徳萧传充贺宋生辰正旦使副【按长编元方作九方张泥作张渥至徳作志徳萧传作萧溥】庚申録囚十二月己巳以太弟重元判北南院枢宻使事北府宰相赛音巴宁再任兼知东京留守事耶律寜温南府宰相察噶扎大内特哩衮伊实已帐萧翰干州节度使刘六符参知政事王子帐冠格王子郎君详衮吹防大王平州节度使宰臣张克恭守司空宰臣韩绍芳加侍中特哩衮耶律玛噜北院宣徽使传父耶律吉逊南府宰相癸未宋使来贺永寿节丁亥録囚南面侍御准格尔诈取女真贡物罪死帝以有吏能黥而流之
　　八年春正月壬辰朔宋遣时来贺丙申如混同江观鱼戊戌振丕勒部庚戌义鱼于实黙里河丁巳禁朔州鬻羊于宋二月丙子驻跸长春河夏六月乙丑诏括户口秋七月丁巳谒庆陵迎皇太后还京冬十月驻跸东京十一月戊申皇太后行再生礼大赦闰十二月壬辰宋使来贺永寿节
　　九年春正月丙辰朔宋遣使来贺庚申如混同江二月驻跸鱼儿泺三月辛未以应圣节大赦夏五月乙卯朔清暑于永安山六月射柳祈雨秋七月癸酉宋遣使以伐夏来报遣枢宻使杜防报聘丁丑如秋山冬十月癸未驻跸中防川十一月甲子女真侵边发黄龙府铁骊军拒之宋使来贺应圣节十二月辛卯以萧迪刘三嘏耶律元方王惟吉耶律庶忠孙文昭萧绍筠秦徳昌充贺宋生辰及来嵗正旦使副
　　十年春正月辛亥朔宋遣使来贺甲子复遣使来贺永寿节二月庚辰朔诏博啰满达部归哈斯罕户之没入者使复业夏四月诏罢修鸭緑江浮梁及汉兵屯戍之役六月戊寅以萧寜耶律坦崔禹称马世良耶律仁先刘六符充贺宋生辰使副耶律庶成赵成耶律烈张旦充来嵗贺宋正旦使副秋八月射虎于医巫闾山九月庚申皇太后射获熊帝进酒为寿癸亥猎于马盂山丙寅夏国献宋俘冬十月庚寅以女真太师塔雅克为哈斯罕都大王壬辰以皇子生肆赦甲午如中京庚子以驸马都尉萧呼哩为国舅详衮是月猎于烽台山十二月丙子朔宋遣使来贺应圣节乙未置塔卓卜酋长以和塔拉为平章事遣萧英刘六符使于宋庚寅宋使来贺永寿节及来嵗正旦丁酉议伐宋诏谕诸道
　　十一年春正月戊申奉迎皇太后于内殿庚戌遣南院宣徽使萧特黙翰林学士刘六符使于宋取晋阳及瓦桥以南十县地且问兴师伐夏及沿边疏濬水泽增益兵戌之故二月壬寅如鸳鸯泺夏四月甲戌朔颁南征赏罚令六月乙亥宋遣富弼张茂实奉书来聘以书答之秋八月丙申宋复遣富弼张茂实奉书来聘乞增嵗币银绢以书答之九月壬寅遣北院枢宻副使耶律仁先汉人行宫副部署刘六符使宋约和闰月辛卯仁先刘六符还进宋誓书宋遣梁适报使【据宋史增辑】是月如南京冬十一月丁亥羣臣加上尊号曰聪文圣武英畧神功睿哲仁孝皇帝册皇后萧氏曰贞懿宣慈崇圣皇后大赦梁王洪基进封燕王是月遣使如宋报彻兵【据宋史增辑】十二月甲辰封太弟重元子尼噜古为安定王辛亥诏蠲预备伐宋诸部租一年壬子以吐浑党项多鬻马夏国诏谨边防己未宋遣使来贺正旦及永寿节
　　十二年春正月辛未遣同知析津府事耶律迪里枢宻院都承防王惟吉谕夏国与宋和壬申以呉王萧孝穆为南院枢宻使北府宰相萧孝忠北院枢宻使封楚王韩王萧惠北府宰相同知元帅府事罕巴南院大王耶律喇实东京留守北院枢宻副使耶律仁先同知东京留守事北面林牙萧格北院枢宻副使甲戌如武清寨苇淀二月壬寅禁关南汉民弓矢己酉夏国以加尊号遣使来贺甲寅耶律迪里等使还奏夏国罢兵即遣使报宋三月辛卯如南京夏五月乙未诏复定礼制是月如山西六月甲子以吴王萧孝穆为北院枢宻使徙封齐王秋七月丙寅朔北院枢宻使萧孝忠薨特释系囚庚寅夏国遣使请伐宋不许八月辛丑燕王洪基加尚书令知北南院枢宻使事进封燕赵国王戊午以前西北路招讨使萧塔喇噶为右伊勒希巴庚申裕悦耶律鸿观薨九月猎于伊喇永安诸山冬十月丁酉驻跸中会川己亥北院枢宻使萧孝穆薨庚子诏诸路上重囚遣官详谳辛亥以参知政事韩绍芳为广徳军节度使三司使刘六符长寜军节度使壬子以夏人侵党项遣使让之甲子以北府宰相萧惠为北院枢宻使豳王遂哥为特哩衮特哩衮达噜噶封漆水郡王西北路招讨使枢宻副使萧阿拉同知北院宣徽事十一月丁亥复上京民租税
　　十三年春正月戊辰如混同江辛未猎于乌尔衮冈二月庚戌如鱼儿泺丙辰以参知政事杜防为南府宰相三月丁亥以宣政殿学士杨佶参知政事夏四月己酉遣东京留守耶律浩善知黄龙府事耶律乌鲁斯将兵攻博啰满达部甲寅党项等部叛附夏国丙辰山西部族节度使库哩以五部叛入于夏五月壬戌朔西南面招讨都监罗汉努与党项战不利招讨使萧布达四捷军详衮张佛努死之李元昊来援叛党戊辰徴诸道兵讨元昊六月甲午准布酋长乌巴遣其子执元昊所遣使乌页改来请以兵助战许之驻跸永安山以将伐夏遣延昌宫使耶律髙嘉努告宋丁未録囚秋七月庚午行再生礼庚辰夏国遣使来朝羁之八月丁巳夏国复遣使来笞之九月戊辰宋以亲征夏国遣使致赆壬申防大军于九十九泉以太弟重元北院枢宻使韩王萧惠将先锋兵西征冬十月庚寅祭天地丁酉李元昊上表谢罪己亥元昊乞收叛党以献辛亥元昊遣使进方物壬子军于河曲元昊亲率党项三部来诏诘其罪癸丑督数路兵袭之驸马都尉萧呼图克为夏人所执丁巳元昊遣使以先被执者来归诏亦还其使是月猎于隂山十一月甲子班师丁卯改云州为西京十二月己丑如西京戊戌以北院枢宻副使耶律迪里为右伊勒希巴戊申萧呼图克自夏来归
　　十四年春正月庚申以侍中萧锡喇为南院统军使封辽西王庚午如鸳鸯泺壬午以金吾衞大将军达噜噶为伊实大王遣使如宋【据宋史增辑】二月庚子驻跸萨喇泺三月己卯宋以伐夏师还遣使来贺夏闰五月癸丑清暑于永安山秋七月戊申驻跸中防川九月猎于平川冬十月甲子望祀木叶山是月遣使如宋【据宋史増辑】十一月甲辰以同知北院宣徽事萧阿拉为北府宰相十二月癸亥决滞狱
　　十五年春正月乙酉如混同江二月乙卯如长春河丙寅博啰满达界海兰河户来附三月乙酉以应圣节减死罪徒以下原之夏四月戊午罢约尼帐戍军壬戌以北女真详衮萧噶噜为奚六部大王甲子清暑于永安山甲戊博啰满达海兰河百八十户来附六月癸丑以西京留守耶律玛鲁为汉人行宫都部署参知政事杨佶为武定军节度使甲戌西北路招讨使耶律达噜噶坐赃免官秋七月戊子观获乙未以北院宣徽使埒富为左伊勒希巴前南府宰相耶律吉逊为东北路详衮丙申籍诸路军丁酉如秋山辛丑禁扈从践民田丁未女真部长扎穆率众来附八月癸丑髙丽王钦薨冬十月己丑驻跸中会川十一月丁亥以南院枢宻使萧孝友为北府宰相契丹行宫都部署耶律仁先南院大王北府宰相萧格同知北院枢宻使事知伊勒希巴事耶律信先汉人行宫都部署左伊勒希巴埒富特哩衮汉人行宫都部署耶律迪里左伊勒希巴己亥括渤海部军马乙巳振南京贫民十二月壬申曲赦徒以下罪十六年春正月己卯如混同江二月庚申如鱼儿泺三月丁亥如黒水泺夏四月乙巳朔皇太后不豫帝驰往视疾丙午复如黒水泺丁卯肆赦六月戊申清暑于永安山戊午诏士庶言事秋七月辛卯如庆州自是月至于九月日射猎于楚布沟实喇锡伦石塔诸山冬十月辛亥如中京丙辰定公主行妇礼于舅姑仪十一月戊寅祠木叶山己丑如中京朝皇太后十二月乙卯以太后疾愈减杂犯死罪徒以下免庚申以南府宰相杜防为武定军节度使
　　十七年春正月丁亥如春水闰月癸丑射虎于哈尔吉二月辛巳振页衮彻木衮部是月诏士庶言国家利便奴婢所见许白其主不得自陈夏国王李元昊薨其子谅祚遣使来告即遣永兴宫使耶律纽斡哩右衞防太保耶律辖鲁将作少监王全慰奠三月癸卯以同知南京留守事萧塔喇噶为左伊勒希巴知右伊勒希巴事唐古为右伊勒希巴丙午夏国李谅祚遣使上其父元昊遗物丁卯铁不得国使来乞以本部军助攻夏国不许夏四月辛未武定军节度使杜防复为南府宰相甲申博啰满达部大王佛寜以造舟人来献秋七月丁未裕悦玛摩约之子布格及伯哩八部额尔竒木和费延等内附甲寅録囚减杂犯死罪八月丙戌复南京贫户租税戊子以殿前都防检耶律义先为行军都部署中顺军节度使夏行美副部署东北面详衮耶律珠展为监军伐富珠哩酋托多罗冬十月甲申南院大王耶律罕巴薨甲午驻跸都尔嘉十一月乙未遣使括马丁巳赐太弟重元金劵封皇子和隆鄂为越王阿林许王忠顺军节度使谢嘉努陈王西京留守特布汉王特哩衮埒富辽西郡王行宫都部署布古徳柳城郡王奉陵军节度使海古勒饶乐郡王安定郡王尼噜古进封楚王十八年春正月戊戌留夏国贺正使不遣己亥遣北院枢宻副使萧惟信以伐夏告宋辛丑録囚丙午如鸳鸯泺丙辰猎于拜塔山耶律义先奏富珠哩捷二月乙酉耶律义先等执托多罗以献三月壬子以燕赵王洪基疾愈赦杂犯死罪以下丁巳乌尔古遣使送款夏四月癸酉以南府宰相耶律果实为南京统军使五月甲辰五国酋长各率其部来附六月壬戌以韩王萧惠为河南道行军都统赵王萧孝友汉王特布副之乙丑録囚丙寅行十二神纛礼己巳宋以伐夏遣使致赆辛巳夏国使来贡留之不遣丁亥行再生礼秋七月戊戌亲征八月辛酉渡河夏人遁乃还九月丁未萧惠等为夏人所败冬十月北道行军都统耶律达噜噶率准布诸军至贺兰山获李元昊妻及其官僚家属遇夏人来战殪之乌尔古徳哷勒部都详衮萧慈实努南克耶律斡里死焉十二月己卯録囚
　　十九年春正月庚寅僧惠鉴加检校太尉庚子耶律达噜噶复封漆水郡王辛丑遣使问罪于夏国壬寅如鱼儿泺二月丁亥夏将旺布威赫伊特凌结等来攻金肃城南面林牙耶律髙嘉努等破之杀威赫伊特凌结三月戊戌殿前都防检萧达勒达与夏人战于三角川败之癸卯命西南招讨使萧博诺北院大王伊逊林牙萧萨满等帅师伐夏以行宫都部署布古徳监战甲辰遣同知北院枢宻使萧格按军边城以为声援己酉驻跸息鸡淀是月遣使以伐夏师还告宋宋遣使报聘【据宋史增辑】夏四月丙寅如鱼儿泺五月己丑如凉陉癸巳萧博诺等入夏境俘掠而还丁酉夏国旺布来降六月庚午如庆州甲戌宋遣使来贺伐夏捷秋七月壬辰驻跸科里巴延癸巳以燕赵王洪基领北南枢宻院戊戌録囚戊申以左伊勒希巴萧唐古为北院枢宻副使壬子猎于哈尔吉九月壬寅夏人侵边达噜噶遣将击败之冬十月庚午还上京辛未夏国王李谅祚母遣使乞依旧称藩壬申释临潢府役徒甲戌如中会川十一月庚戌録囚壬子以南府宰相韩知白为武定军节度使枢宻副使杨绩为长寜军节度使是月猎于布延山闰月乙卯以汉王特布为中京留守辛未以同知北院枢宻使事萧格为南院枢宻使北院大王耶律仁先知北院枢宻使事封吴王【北院大王纪作南院大王吴王纪作宋王并误兹据本传改】十二月丁亥以北府宰相赵王萧孝友为东京留守东京留守塔喇噶为北府宰相南院枢宻使潞王察克为南院大王庚戌韩王萧惠徙封魏王致仕壬子夏国李谅祚遣使上表乞依旧臣属
　　二十年春正月戊戌【据朔考正月无戊戌日兹姑仍之】驻跸混同江二月甲申遣前北院都监萧友括等使夏国索党项叛户己丑如苍耳泺三月壬子朔如黒水夏五月癸丑萧友括等使夏还李谅祚母表乞如党项权进马駞牛羊等物己巳夏国遣使求唐隆镇及乞罢所建城邑以诏答之六月丙戌诏以所获李元昊妻及前后所俘夏人安置苏州以伐夏所获物遣使遗宋秋七月如秋山九月诏更定条制驻跸中会川冬十月己卯括诸道军籍十一月庚申以特哩衮都监萧穆噜为左伊勒希巴甲子命东京留守司总领户部内省事十二月乙酉皇太后行再生礼肆赦
　　二十一年春正月辛亥如混同江二月如鱼儿泺夏四月癸未以国舅详衮萧阿刺为西北路招讨使封西平王六月丙子驻跸永安山是月遣使诣五国诸部捕海东青鹘秋七月戊申祀天地壬子追尊太祖之祖为简献皇帝庙号祖太祖之考为宣简皇帝庙号徳祖以燕赵王洪基为天下兵马大元帅知特哩衮事甲子如秋山戊辰以南院枢宻使萧格为北院枢宻使封吴王辛未如庆州八月戊子太尉乌哲薨冬十月戊寅驻跸中会川丁亥夏国李谅祚遣使乞弛边备戊子如显懿二州甲午辽兴军节度萧实喇封郑王南院大王潞王察克为南院枢宻使进封越王戊戌射虎于南萨哈巴十一月甲子次中会川丙寅録囚十二月戊戌以北府宰相塔喇噶为南京统军使郑王实喇北府宰相契丹行宫都部署耶律义先特哩衮
　　二十二年春正月乙巳如混同江二月丙子回鹘阿尔斯兰为隣国所侵遣使求援庚辰如春水三月癸亥李谅祚以赐诏许降遣使来谢丙寅如黒水泺夏四月戊子猎于鹤淀六月壬申驻跸呼哩山秋七月庚申如黒岭九月壬辰夏国李谅祚遣使进降表甲午遣南面林牙髙嘉努等奉诏抚谕之是月驻跸额尔衮坡冬十二月丙申朔诏回鹘部副使以契丹人充庚子以应圣节曲赦徒以下罪
　　二十三年春正月己巳如混同江癸酉猎于双子淀壬辰如春水甲午猎于盘直坡夏四月癸丑猎于和济格尔五月己巳李谅祚乞进马駞诏嵗贡之庚寅驻跸永安山六月丙申如庆州秋七月己巳夏国李谅祚遣使来求防甲戌如秋山己卯诏八房族巾帻冬十月丁酉驻跸中京戊戌幸新建秘书监辛丑有事于祖庙癸丑以开泰寺铸银佛像曲赦在京囚丙子李谅祚遣使进誓表十一月壬申帝率羣臣上皇太后尊号曰仁慈圣善钦孝广徳安静贞纯懿和寛厚崇觉仪天皇太后大赦内外官进级有差癸未録囚甲申羣臣上皇帝尊号曰钦天奉道祐世兴厯武定文成圣神仁孝皇帝册皇后萧氏曰贞懿慈和文惠孝敬广爱崇圣皇后十二月丙申加中防川
　　二十四年春正月癸亥如混同江辛巳宋遣使来贺二月己丑朔召宋使钧鱼赋诗癸巳如长春河三月癸亥以太弟重元生子曲赦行在及长春镇北二州徒以下罪夏五月驻跸南崖秋七月壬午如秋山次南崖之北峪帝不豫八月戊子大赦己丑帝崩于行宫年四十諡曰神圣孝章皇帝庙号兴宗
　　兴宗景福一年【即圣宗太平十一年】重熙二十四年凡二十五年
　　道宗皇帝讳洪基字纳琳小字察喇兴宗皇帝长子也母曰仁懿皇后萧氏初封梁王重熙十一年进封燕国总领中丞司事明年总北南院枢宻使事加尚书令进封燕赵国王二十一年为天下兵马大元帅知特哩衮事预朝政二十四年八月丁亥兴宗疾大渐召帝谕以治国之要己丑兴宗崩即皇帝位于柩前壬辰以皇太弟重元为皇太叔免汉拜不名癸巳遣使报哀于宋及夏髙丽甲午遣重元安抚南京军民戊戌以遗诏命西北路招讨使西平王萧阿拉为北府宰相仍权知南院枢宻使事北府宰相萧实喇为武定军节度使辛丑改元清寜大赦九月乙丑赐内外官爵赏有差庚午尊皇太后为太皇太后辛未遣左伊勒希巴萧穆噜翰林学士韩运以先帝遗物遗宋癸酉遣使以即位报宋丙子尊皇后为皇太后以上京留守宿国王辰为南京留守壬午遣使赐髙丽夏国先帝遗物冬十月丁亥以吴王仁先同知南京留守事陈王图伯特为南府宰相进封吴王壬寅以顺义军节度使实绅努为南院大王十一月甲子兴宗皇帝于庆陵宋及髙丽遣使来防丙寅以南院大王海古勒为中京留守北府宰相西平王萧阿拉进封韩王壬申次怀州有事于太宗穆宗庙甲戌谒祖陵戊寅冬至有事于太祖景宗兴宗庙十二月丙戌诏内外官秩满各言事仍转谕所部无贵贱老幼皆直言无讳戊子册妃萧氏为皇后进封弟越王和啰噶为鲁王许王阿林为陈王楚王尼噜右徙封吴王甲午以枢宻副使姚景行为参知政事翰林学士吴湛为枢宻副使参知政事同知枢宻院事韩绍文为上京留守丙申宋遣使来贺即位戊戌诏设学养士颁五经传疏于学宫癸卯以知涿州杨绩参知政事兼同知枢宻院事庚戌以圣宗在时生辰赦上京囚
　　二年春正月丙辰诏州郡官决囚如诸部族例是月如鱼儿泺二月乙酉以左伊勒希巴萧穆噜知西南面招讨都监事三月丁巳以应圣节曲赦百里内囚是月遣使如宋【据宋史增辑】闰月己亥始行东京所铸钱乙巳以南京狱空进留守以下官夏六月丁巳诏宰相举才能之士戊午命有司籍军补边戍丁丑以南院枢宻使赵国王察克为上京留守同知南京留守事吴王仁先为南院枢宻使乙酉遣使分道平赋税缮戎器劝农桑禁盗贼八月辛未如秋山九月庚子如中京冬十月丙子如中会川十一月戊戌以知左伊勒希巴事耶律华喇为伊勒希巴北院大王耶律仙童知黄龙府事甲辰羣臣上尊号曰天祐皇帝后曰懿徳皇后大赦乙巳以皇太叔重元为夭下兵马大元帅徙封赵王察克为魏王鲁王和啰噶为宋王陈王阿林为秦王吴王尼噜古进封楚王百官进秩有差十二月戊申以韩王萧阿拉为北院枢宻使徙封陈王【据阿拉传增辑】东京留守宿王辰北府宰相宋王和啰噶上京留守秦王阿林知中丞司事甲寅上皇太后尊号曰慈懿仁和文惠孝敬广爱宗天皇太后
　　三年春正月庚辰如混同江二月己未如大鱼泺三月辛巳以楚王尼噜古为武定军节度使夏四月丙辰清暑于永安山五月己亥如庆陵六月辛未以魏王察克为特哩衮同知枢宻院事萧唐古南府宰相魏王特布东京留守秋七月乙酉如秋山九月庚子如中会川冬十一月丙子以左伊勒希巴萧穆噜为契丹行宫都部署十二月庚戌禁职官于部内假贷贸易戊辰太皇太后不豫曲赦行在五百里内囚己巳太皇太后崩是嵗再遣使如宋求宋主御容【据宋史増辑】
　　四年春正月壬申朔遣使报哀于宋夏如混同江钓鱼癸酉宋遣使奉宋主绘像来二月丙午诏伊勒希巴诸路鞫死罪仍令别州县覆案称寃者即具奏庚戌如鱼儿泺三月戊寅募天徳镇武东胜等处勇捷者籍为军甲午肆赦夏四月丁卯宋遣使吊祭五月乙酉如永安山清暑是月遣使致太后遗物于宋【据宋史増辑】六月乙丑以北院枢宻使郑王萧格为南院枢宻使徙封楚王南院枢宻使吴王仁先为北院枢宻使秋七月壬午猎于黑岭九月遣使如宋【据宋史増辑】冬十月戊戌朔以同知东京留守事海古勒为南院大王保安军节度使希达为奚六部大王十一月癸酉行再生及柴册礼庚寅大赦以吴王仁先为南京兵马副元帅徙封隋王丙戌祠木叶山十二月辛丑弛塔纳水獭裘之禁辛亥以南院枢宻使楚王萧格复为北院枢宻使闰月己巳赐皇太叔金劵
　　五年春如春州夏六月甲子朔驻跸纳克泺己丑以南院枢宻使萧阿苏为北府宰相枢宻副使耶律伊逊南院枢宻使特哩衮察克辽兴军节度使鲁王谢嘉努武定军节度使东京留守吴王特布西京留守秋七月丁酉以乌尔古徳哷勒详衮萧穆噜为伊勒希巴冬十月壬子朔如南京十一月禁猎十二月壬戌以北院林牙奚玛噜为右伊勒希巴
　　六年春如鸳鸯泺夏五月己酉驻跸纳克泺六月戊午以东北路女真详衮髙嘉努为特哩衮壬戌遣使録囚丙寅中京置国子监命以时祭先圣先师癸未以隋王仁先为北院大王冬十月甲子驻跸藕丝淀
　　七年春三月庚戌如春州以耶律伊逊知北院枢宻使事夏五月丙戌清暑于永安山辛亥杀东京留守陈王萧阿拉六月甲子以萧穆噜为顺义军节度使戊辰行再生礼丁丑以楚王尼噜古知南院枢宻使事秋九月丁丑驻跸藕丝淀冬十一月壬午以知黄龙府事耶律阿勒扎为南院大王【本传南院作北院】
　　八年春正月癸丑如混同江二月驻跸纳克泺三月戊申楚王萧格致仕进封郑王夏五月武都温特哩衮图图尔噶等乞嵗贡马駞六月丙子朔驻跸图古勒辛丑以右伊勒希巴奚玛噜为奚六部大王秋七月甲子射熊于爱实拉冬十月甲戌朔驻跸都尔嘉十二月庚辰以知北院枢宻使事萧特古斯为北院枢宻使癸未如西京戊子以皇太后行再生礼曲赦西京囚
　　九年春正月辛亥如鸳鸯泺辛未禁民鬻铜三月辛未宋主祯殂以侄曙为子嗣位遣使来告【据宋史増辑】夏五月丙午以隋王仁先为南院枢宻使徙封许王是月清暑于赫哷苏六月遣使如宋祭吊【据宋史增辑】秋七月丙辰如太子山戊午皇太叔重元与其子楚王尼噜古及陈王辰禄同知北院枢宻使事萧呼图克衞王特布等反南院枢宻使许王仁先知北枢宻院事赵王耶律伊逊等御之庚申重元伏诛壬戌以仁先为北院枢宻使进封宋王加尚父耶律伊逊南院枢宻使罕嘉努殿前都防检封荆王耶律良以宻告变授汉人行宫都部署戊辰以黑白羊祭天八月庚午朔遣使安抚南京吏民冬十月庚午以六院部太保耶律和卓知南院大王事是月驻跸藕丝淀十一月辛丑以南院宣徽使萧玖格为北府宰相是月遣使如宋贺即位【据宋史増辑】
　　十年春正月己亥北幸二月禁南京民决水种粳稻秋七月壬申诏决诸路囚辛巳禁僧尼私诣行在是月猎于赤山九月壬寅如怀州冬十月壬辰朔驻跸中京戊午禁民私刋印文字十一月甲子定吏民衣服之制丁丑诏求干文阁所阙经籍命儒臣校雠庚辰以彰国军节度使韩色实为特哩衮诏南京不得私造御用防私货铁十二月癸巳以北院大王萧乌尔古纳为契丹行宫都部署是嵗遣耶律烈萧禧等使于宋宋遣使来贺生辰及正旦【按此后宋辽使命徃来辽史多阙而不载兹据宋史增辑其在専使犹可因事繋月而凡泛使于年终补之谨识于此】
　　咸雍元年春正月辛酉朔羣臣上尊号曰圣文神武全功大畧广智聪仁睿孝天祐皇帝改元大赦立梁王濬为皇太子内外官赐级有差甲子如鱼儿泺三月丁亥以知兴中府事杨绩知枢宻院事夏四月辛卯以知枢宻院事张嗣复知兴中府事庚子清暑于图古勒六月宋使来议疆事【据宋史増辑】秋七月如黒岭九月乙亥驻跸藕丝淀丁丑以左伊勒希巴缫古为孟父房详衮冬十月丁亥朔如医巫闾山十二月甲午以辽王仁先为南京留守徙封晋王辛亥以南京留守萧惟信为左伊勒希巴是嵗遣耶律仲达萧惟辅等使于宋宋遣使来贺生辰及正旦
　　二年春正月丁巳如混同江宋贺正使王严卒以礼送还癸未如山榆淀是月复改国号曰辽【据宋史増辑】二月甲午以武定军节度使姚景行为南院枢宻使三月辛巳以东北路详衮耶律韩福努为北院大王夏五月乙亥驻跸图古勒辛巳以户部使刘诜为枢宻副使秋七月癸丑朔以西北路招讨使萧珠展为北府宰相左伊勒希巴萧惟信南院枢宻使同知南院枢宻使事耶律伯特哩衮丙辰南院枢宻使姚景行罢庚申録囚辛酉景行复前职丁卯如藕丝淀以嵗旱遣使振山后贫民九月壬子朔以参知政事韩孚为枢宻副使冬十二月壬午以知枢宻院事杨绩为南院枢宻使枢宻副使刘诜参知政事戊子僧守志加守司徒丁酉以西京留守和卓为南院大王辛丑以萧珠展为武定军节度使是嵗遣萧靖等使于宋宋遣使来贺生辰及正旦
　　三年春正月辛亥如混同江三月癸亥宋主曙殂子顼嗣位遣使告哀即遣右防衞太保萧托卜嘉翰林学士陈觉等吊祭闰月辛卯驻跸春州北淀乙巳以萧乌尔古纳为北府宰相夏五月壬辰驻跸纳克泺六月庚戌宋遣使馈其先帝遗物辛亥宋以即位遣使来报即遣知黄龙府事萧托古斯中书舍人马铉往贺壬戌南府宰相韩王萧唐古罢壬申以广徳节度使耶律瑞努为南府宰相度支使赵徽参知政事秋七月如赤山九月癸卯如南京是月宋遣使来报谢且贺生辰及正旦【据宋史增辑】冬十二月丁未以参知政事刘诜为枢宻副使东北路详衮果巴南院大王枢宻直学士张孝杰参知政事己酉以张孝杰同知枢宻院事丁巳行再生礼赦死罪以下是月夏国王李谅祚薨是嵗遣萧杰等贺宋正旦
　　四年春正月丙子如鸳鸯泺丁亥猎于炭山辛卯振西京饥民二月甲辰朔诏元帅府募军壬子夏国王李谅祚子秉常遣使告哀丁卯北幸三月丙子遣使如夏国吊祭甲申振应州饥民夏五月丙戌驻跸图古勒六月丙寅以北院林牙耶律卓克算为北院大王右伊勒希巴萧素飒中京留守秋七月丙子猎于黒岭九月己亥驻跸藕丝淀冬十月辛亥曲赦南京徒以下囚复永清武清安次固安新城归义容城诸县一嵗租戊辰册李秉常为夏国王是嵗遣耶律公质等使于宋宋遣使来贺生辰及正旦
　　五年春三月准布叛以晋王仁先为西北路招讨使领禁军讨之夏六月己亥驻跸图古勒壬戌以南院枢宻使萧惟信知北院枢宻使事秋九月戊辰仁先奏准布捷冬十月己亥驻跸藕丝淀十一月丁丑五国阿里部叛命萧素飒讨之闰月己未僧志福加守司徒十二月甲子行皇太子再生礼减诸路徒以下罪是嵗遣耶律昌萧惟禧等使于宋宋遣使来贺生辰及正旦
　　六年春正月甲午如千鹅泺夏五月甲辰清暑于图古勒甲寅设贤良科六月乙酉以特哩衮耶律伯为中京留守秋七月辛亥猎于和罗努克特八月丙子耶律伯薨九月庚戌如藕丝淀冬十月壬申西北路招讨司擒准布酋长来献十一月己卯禁鬻生熟铁于回鹘准布等界十二月戊午加圆释法钧二僧并守司空己未以坤寜节赦徒罪以下是嵗遣耶律寛萧遵道等使于宋宋遣使来贺生辰及正旦
　　七年春正月戊子如混同江二月丙寅以南院枢宻使姚景行知兴中府事三月己酉如黒水夏四月癸酉如纳克泺乙亥禁布帛短狭不中尺度者六月癸未南院大王果巴罢秋七月甲申朔以东北路详衮哈尔吉为南院大王西南面招讨使实徳努为奚六部大王己丑遣使按五京囚庚子如藕丝淀八月辛巳置佛骨于招仙浮图罢猎禁屠杀冬十月己卯如医巫闾山壬戌以南府宰相耶律瑞努为南京统军使十一月戊子免南京流民租己丑振饶州饥民十二月壬子以契丹行宫都部署耶律呼图克知北院枢宻使事知北院枢宻使事萧惟信为南府宰相兼契丹行宫都部署丁巳汉人行宫都部署李仲禧北院宣徽使刘霂枢宻副使王观都承旨杨兴功各赐国姓是嵗遣萧广耶律纪等使于宋宋遣使来贺生辰及正旦
　　八年春正月癸未乌尔古徳哷勒部详衮耶律超等奏北边捷甲申如鱼儿泺二月戊辰以嵗饥复武安州租税振恩蔚顺惠等州民夏四月壬子振义饶二州民丁巳驻跸图埒实己卯清暑于图古勒五月壬午晋王仁先薨六月甲寅振易州贫民己未振中京甲子振中兴府甲戌封北府宰相杨绩为赵王枢宻副使耶律观参知政事兼知南院枢宻使事秋七月己卯庆州靳文髙八世同居诏赐爵丙申振饶州饥民丁酉如黒岭闰月辛未射熊于羖羊山九月甲子驻跸藕丝淀冬十月己丑参知政事耶律观罢十一月庚戌复祖州税十二月戊辰汉人行宫都部署耶律仲禧封韩国公以枢宻副使参知政事赵徽为武定军节度使枢宻副使柴徳滋参知政事汉人行宫副部署耶律大悲努为都部署同知南院枢宻使事萧罕嘉努知左伊勒希巴事丁丑以坤寜节大赦是嵗遣耶律适萧瑜等使于宋宋遣使来贺生辰及正旦
　　九年春正月丁未如双泺夏四月壬辰如旺国崖秋七月甲辰猎于大熊山戊申八锡林徳哷勒人杀其节度使以叛己酉诏威乌尔古部军分道击之丙寅南京奏归义涞水两县蝗飞入宋境八月丙申以耶律仲禧为南院枢宻使九月癸卯驻跸都尔嘉冬十月如隂山遂如西京十一月戊午复行幸所过租一嵗甲子南院大王哈尔吉罢十二月辛未以知北院枢宻使事耶律伊逊为中京留守南院宣徽使耶律萨喇为南院大王是嵗遣耶律寜耶律洞等使于宋宋遣使来贺生辰及正旦
　　十年春正月乙卯如鸳鸯泺二月癸未蠲平州复业民租赋三月甲子如图古勒以耶律超为北院大王是月遣林牙萧禧使于宋议河东疆地宋使来报聘【据宋史増辑】夏四月辛未以奚人达噜三世同居赐官旌之丁酉复遣枢宻副使萧素与宋议疆地于代州【据宋史增辑】五月丙寅録囚六月壬申诏臣庶言得失秋七月丙辰如秋山九月庚戌如东京癸亥祠木叶山冬十月丁卯驻跸藕丝淀十二月辛巳改明年元大赦是嵗遣耶律永寜耶律寜等使于宋宋遣使来贺生辰及正旦
　　太康元年春正月乙未如混同江壬寅振云州饥二月乙酉驻跸大鱼泺丁亥以鹰坊使耶律扬鲁为工部尚书三月复遣萧禧如宋议疆事宋遣使来报聘【据宋史増辑】夏四月丙子振平州饥乙酉如犊山闰月丙午振平泺二州饥六月癸巳以兴圣宫使奚谢嘉努知奚六部大王事癸卯遣使案诸路囚以特哩衮大悲努为始平军节度使参知政事柴徳滋武定军节度使丙辰诏皇太子总领朝政以武定军节度使赵徽为南府宰相枢宻副使杨遵朂参知政事秋七月辛酉朔猎于平地松林丙寅振南京贪民是月宋遣使割地以分水岭为界【据续通鉴纲目増辑】九月乙亥驻跸藕丝淀己卯以南京饥复其租税一嵗仍出钱粟振之冬十月西北路酋长希斯吹丹双寛等来降十一月辛酉皇后被诬赐死杀伶人赵惟一髙长命十二月己丑以南京统军使耶律瑞努为特哩衮汉人行宫都部署耶律霂枢宻副使同知东京留守事萧道拉伊勒希巴庚寅赐张孝杰国姓壬辰以西京留守萧雅噜为左伊勒希巴是嵗遣耶律景熙耶律世通等使于宋宋遣使来贺生辰及正旦
　　二年春正月己未如春水庚辰驻跸双泺二月戊子振黄龙府饥癸丑复南京路租税一嵗三月辛酉皇太后崩壬戌遣殿前副防检耶律辖呼报哀于宋丁卯大赦戊寅以皇太后遗物遣使遗宋夏六月戊子宋及髙丽夏国各遣使吊祭己亥驻跸图古勒壬寅以北院枢宻使魏王耶律伊逊为中京留守丁未册皇后萧氏封其父只侯郎君必埒哩为赵王叔西北路招讨使额哩页辽西郡王汉人行宫都部署驸马都尉锡黙柳城郡王参知政事杨遵朂知南院枢宻使事北院枢宻副使萧苏色知北院枢宻使事汉人行宫都部署刘诜参知政事己酉南府宰相赵徽罢秋七月戊辰如秋山癸酉锡黙薨九月戊午以南京蝗复明嵗租税己卯驻跸藕丝淀冬十月戊戌中京留守魏王耶律伊逊复为北院枢宻使十二月己丑以左伊勒希巴萧托卜嘉为南院统军使是嵗遣耶律庶几耶律运等使于宋宋遣使来贺生辰及正旦
　　三年春正月癸丑如混同江乙卯省诸道春贡金帛及停所输尚方银一月壬午朔东北路统军使萧罕嘉努加尚父封吴王己丑如鱼儿泺夏四月乙酉泛舟黒龙江五月己巳驻跸犊山乙亥耶律伊逊奏右防衞太保察喇等告北院枢宻使萧苏色等八人谋立皇太子帝以无状不治出苏色等补外萨巴等徙于边丙子以西北路招讨使辽西王萧额哩页为北府宰相兼知契丹行宫都部署事戊寅诏告谋逆事者重加官赏六月己卯朔耶律伊逊令牌印郎官萧额都温诬首尝预苏色等谋籍其姓名以告即命伊逊等鞫治杖皇太子囚之宫中辛巳杀宿直官徳埒哩等三人杀宣徽使托卜嘉等二人癸未杀始平军节度使萨喇等十人又遣使杀上京留守苏色及萨巴等六人乙酉杀耶律托卜嘉及其弟辰丙戌废皇太子为庶人囚之上京杀东京留守同知耶律和勒博辛卯杀苏色等诸子戊申遣使按五京诸道狱是月避暑于永安山秋七月辛亥牌印郎君额都温授驸马都尉始平军节度使壬子以知北院枢宻副使萧罕嘉努为汉人行宫都部署乙丑如秋山八月庚寅萧罕嘉努薨冬十月辛丑驻跸藕丝淀十一月耶律伊逊遣盗杀故太子濬于上京闰十二月戊午以北府宰相辽西王萧额哩页知北院枢宻使事左伊勒希巴耶律雅克为契丹行宫都部署丙寅预行正旦礼是嵗遣萧仪耶律孝淳等使于宋宋遣使来贺生辰及正旦
　　四年春正月庚辰如春水甲午振东京饥二月乙丑驻跸扫获野戊辰以东京统军使耶律旺玖为特哩衮夏四月辛亥髙丽遣使乞赐鸭渌江以东地不许五月丙戌驻跸散水原六月猎于黒岭秋八月癸卯诏有司决滞狱九月乙未驻跸藕丝淀冬十月癸卯以参知政事刘伸为保静军节度使十一月丁亥禁士庶服用锦绮日月山龙之文庚寅以南院枢宻使耶律仲禧为广徳军节度使辛卯锦州民张宝四世同居命其诸子三班院只候十二月丁卯以北院枢宻副使耶律霂知北院枢宻使事是嵗遣耶律仲宁耶律隆等使于宋宋遣使来贺生辰及正旦
　　五年春正月壬申如混同江癸酉赐宰相耶律孝杰名仁杰乙亥如山榆淀三月辛未以宰相仁杰获头鹅加侍中壬辰以北院枢宻使魏王耶律伊逊知南院大王事加裕悦知北院枢宻使事耶律霂为北院枢宻使北院枢宻副使耶律徳勒岱知北院枢宻使事左伊勒希巴耶律世迁同知北院枢宻使事夏四月己未如纳克泺五月丁亥以契丹行宫都部署耶律雅克为南府宰相北面林牙耶律永寜为伊勒希巴同知南院枢宻使事萧托卜嘉及殿前副防检驸马都尉萧绰哈并封兰陵郡王是月猎于白石山六月丁巳以北府宰相辽西王萧额哩页为西北路招讨使己未遣使録囚秋七月己卯猎于夹山九月壬午禁扈从扰民冬十月己亥驻跸都尔嘉壬子诏惟皇子仍一字王余并削降丁巳振平州贫民己未以赵王杨绩为辽西郡王魏王耶律伊逊降封混同郡王吴王萧罕嘉努以兰陵郡王致仕十一月丁丑召沙门守道开坛于内殿癸未复南京流民差役三嵗被火之家租税一嵗十二月乙卯如西京戊午行再生礼赦杂犯死罪以下是嵗遣萧晟萧寜等使于宋宋遣使来贺生辰及正旦
　　六年春正月癸酉如鸳鸯泺辛卯以耶律伊逊知兴中府事三月庚寅封孙延禧为梁王以忠顺军节度使耶律佛徳南院大王耶律仲禧南院枢宻使户部使陈毅并参知政事夏四月乙卯猎于炭山五月壬申免平州复业民租赋一嵗庚寅以旱祷雨命左右以水相沃六月戊戌驻跸纳克泺戊申以度支使王绩参知政事秋七月戊辰观市甲申猎于沙岭九月壬寅祠木叶山己酉驻跸藕丝淀冬十月丁卯以耶律仁杰为武定军节度使庚午参知政事刘诜罢癸酉以陈毅为汉人行宫都部署王绩同知枢宻院事十二月甲子以耶律徳勒岱为孟父详衮乙丑以萧托卜嘉为北府宰相耶律世迁知北院枢宻使事耶律慎思同知北院枢宻使事庚午复西京流民租赋一嵗甲戌减民赋丁亥豫行正旦礼戊子如混同江是嵗遣耶律永芳萧伟等使于宋宋遣使来贺生辰及正旦
　　七年春二月甲子如鱼儿泺夏五月壬子驻跸岭西甲寅以萧托卜嘉兼殿前都防检萧绰哈为汉人行宫都部署兼知枢宻院事六月丁卯以翰林学士王言敷参知政事封北院宣徽使石笃漆水郡王秋七月戊子如秋山八月丁卯射鹿赤山加围场使尼格为静江军节度使九月戊子次怀州辛卯次祖州乙巳驻跸藕丝淀冬十月戊辰以特哩衮旺玖为南院大王伊勒希巴奚绰竒为彰国军节度使十一月乙酉诏嵗出官钱振诸宫分及边戍贫户辛亥除绢帛尺度狭短之令十二月丁卯削武定军节度使耶律仁杰爵辛未囚知兴中府事耶律伊逊于莱州是嵗遣耶律祐萧福全等使于宋八年春正月甲申如混同江二月戊午如山榆淀辛酉诏北南院官凡给驿者必先奏闻己巳夏国获宋将张天一遣使来献壬申以耶律佛徳为南府宰相兼知北院枢宻使雅克为特哩衮萧托卜嘉兼知契丹行宫都部署事三月庚戌黄龙府女真部长钟鼐率部民内附是月诏行秬黍所定升斗夏四月壬戌以耶律仁迁为上京留守六月辛亥驻跸纳克泺丁巳以耶律佛徳为北院枢宻使耶律超格南府宰相刘筠南院枢宻使萧托卜嘉兼知北院枢宻使事王绩汉人行宫都部署萧绰哈国舅详衮丙子以耶律慎思知右伊勒希巴事秋七月甲午如秋山九月丁未驻跸藕丝淀冬十一月壬午以伊实大王萧哈噶为南院宣徽使权知奚六部大王事图罕为本部大王十二月癸丑乌尔古徳哷勒统军使耶律玛古为北院大王庚申降皇后为惠妃出居干陵是嵗遣耶律永端耶律仪等使于宋宋遣使来贺生辰及正旦
　　九年春正月辛巳如春水夏五月如黒岭六月己未驻跸散水原甲子以耶律阿苏为契丹行宫都部署耶律慎思北院枢宻副使庚午诏诸路检括脱户罪至死者原之闰月丁丑以汉人行宫副部署罕努为南院大王戊寅追諡庶人濬为昭怀太子己丑以知兴中府事邢熙年为汉人行宫都部署汉人行宫都部署王绩为南院枢宻副使秋七月乙巳猎于马尾山癸亥禁外官部内贷钱取息及使者馆于民家八月髙丽王徽薨九月己酉射熊于白石山加围场使尼格左金吾卫大将军己巳以髙丽王徽子三韩国公勲权知国事冬十月己卯南院枢宻使刘筠薨壬辰耶律伊逊伏诛十一月丙午进封梁王延禧为燕王大赦以南院宣徽使萧哈噶为南府宰相三司使王经参知政事兼知枢宻事十二月丁亥以邢熙年知南院枢宻使事辛卯以王言敷为汉人行宫都部署髙丽三韩公王勲薨是嵗遣萧固等使于宋宋遣使来贺生辰及正旦
　　十年春正月辛丑朔如春水戊辰如山榆淀二月庚午朔防古国遣使来聘夏五月壬戌驻跸散水原六月壬辰禁毁铜钱为器秋七月甲辰如黒岭九月癸亥驻跸藕丝淀冬十二月改明年元赦杂犯死罪以下是嵗遣萧浃耶律襄等使于宋宋遣使来贺生辰及正旦钦定续通志卷四十五
　　钦定四库全书
　　钦定续通志卷四十六
　　辽纪【六】
　　道宗【二】　　　　天祚皇帝
　　大安元年春正月丁酉如混同江癸夘以王绩知南院枢密使事邢熈年为中京留守戊申以枢密直学士杜公谓参知政事二月辛未如山榆淀夏四月乙酉宋主顼殂子煦嗣位使来告哀辛夘西幸六月戊辰驻跸图古勒壬申以王绩为南府宰相萧托卜嘉兼知南院枢密使事丁丑遣使吊祭于宋戊寅宋遣使来馈其先帝遗物秋七月乙巳遣使贺宋主即位戊午猎于赤山八月丁夘如庆州冬十月癸亥驻跸好草淀甲申以萧托卜嘉为南院枢密使十一月丁酉以南女真详衮萧伯哩为北府宰相辛亥史臣进太祖以下七帝实録丙辰遣使册三韩国公王勲子运为髙丽国王十二月甲戌宋使来谢吊祭遣萧睦使于宋贺明年正旦【是后宋贺生辰正旦使宋史亦多失载】
　　二年春正月辛夘如混同江二月癸酉驻跸山榆淀夏四月戊戌北幸五月丁巳以牧马蕃息进羣牧官阶乙亥驻跸纳克泺戊寅宰相梁颍出知兴中府事六月丁亥朔以左伊勒希巴耶律坦为特哩衮知枢密院事耶律额特埒兼知左伊勒希巴事癸夘遣使按诸路狱甲辰以同知南京留守事耶律纳延知右伊勒希巴事戊申以契丹行宫都部署耶律阿苏兼知北院大王事秋七月丁巳惠妃母燕国夫人锡库以厌魅事觉伏诛子兰陵王萧绰哈除名置边郡戊午猎于沙岭乙酉振辽州贫民九月庚午还上京壬申振上京中京贫民冬十月乙酉朔以枢密副使窦景庸知枢密院事丁亥夏国王李秉常薨遣使诏其子干顺知国事十一月甲戌为燕王延禧行再生礼曲赦上京囚癸未振干显成懿四州贫民十二月辛夘以兰陵郡王萧托卜嘉为南院枢密使
　　三年春正月乙夘如鱼儿泺甲戌振南京贫民仍复其租赋二月丙戌振中京饥甲辰除安泊逃户徴偿法三月己未复锦州贫民租一嵗甲戌复上京贫民租如锦州夏四月戊子赐中京贫民帛及免诸路贡输之半丙申赐威乌尔古部贫民帛庚子如凉陉甲辰南府宰相王绩薨乙巳振义州及诸路流民秋七月丙辰猎于黒岭丁丑秦越王阿林薨九月乙丑驻跸钖里济冬十月庚辰以参知政事王经为三司使壬辰罢节度使以下官进珍玩十一月甲寅以特哩衮耶律坦同知南京留守事辽兴军节度使耶律旺玖为南府宰相十二月己夘以枢密直学士吕嗣立参知政事是嵗遣萧徳崇使于宋
　　四年春正月庚戌如混同江庚午免上京逋逃及贫户税赋丁丑曲赦西京役徒二月己丑如鱼儿泺甲午曲赦春州役徒终身者皆五嵗免己亥如春州赦泰州役徒三月乙丑免髙丽嵗贡己巳振上京及平锦来三州饥夏四月己夘振苏吉复渌鐡五州贫民并免其租税甲申振庆州贫民乙酉减诸路常贡服御物丁酉立入粟补官法癸夘西幸五月乙夘振祖州贫民丁巳诏凡役徒终身者五嵗皆免己未振春州贫民六月庚辰驻跸散水原丁亥以燕王延禧知中丞司事以同知南院枢密使事耶律聂哷知右伊勒希巴事知右伊勒希巴事耶律纳延同知南院枢密使事庚寅北院枢密使耶律佛徳罢秋七月戊申曲赦奉圣州役徒丙辰遣使册李干顺为夏国王庚申如秋山己巳禁钱出境冬十月丁丑猎于辽水之滨己夘驻跸藕丝淀癸未免百姓所贷官粟己丑知北院枢密使事耶律阿苏封漆水郡王癸巳以伊实大王耶律廸里知西北路招讨使事权知西北路招讨使事萧休格知伊实大王事壬寅照诸部长官亲鞫狱讼十二月戊寅南府宰相耶律旺玖罢癸未以孟父详衮耶律慎思为中京留守闰月癸夘朔豫行正旦礼丙午如混同江
　　五年春正月癸未如鱼儿泺夏四月甲辰以知奚六部大王事尼格为本部大王壬子猎于北山五月丁亥驻跸齐老岭己亥以同知南院枢密使事耶律纳延知右伊勒希巴事左只候郎君班祥衮耶律聂知北院大王事六月壬戌以参知政事王言敷为枢密副使前枢密副使贾士勋参知政事秋七月庚午猎于沙岭九月壬辰驻跸藕丝淀冬十月乙巳诏复行旧法令庚申以辽兴君节度使哈噶为伊实大王冬十月丁夘朔以燕王延禧生子大赦是嵗遣萧寅等使于宋
　　六年春正月如混同江二月辛丑驻跸双山夏四月庚子以同知南院枢密使事耶律托多知左伊勒希巴事五月壬辰驻跸散水原六月甲寅遣使决五京囚秋七月丙子如黒岭冬十月丁酉驻跸藕丝淀十一月己巳以南府宰相窦景庸为武定军节度使
　　七年春正月壬戌如混同江二月己亥驻跸鱼儿泺壬寅诏给渭州贫民耕牛布绢三月丙戌驻跸黒龙江夏四月丙辰以汉人行宫副部署耶律古裕知伊实大王事六月甲午驻跸齐老岭癸夘以权知东京留守萧托辉为契丹行宫都部署秋八月壬寅如庆州九月丙申还上京己亥日本国来贡冬十月辛巳以燕王延禧为天下兵马大元帅总北南院枢密使事十一月庚子如藕丝淀甲子望祀木叶山是嵗遣耶律迪使于宋八年春正月乙酉如山榆淀三月己亥驻跸图埒实淀丁未曲赦中京蔚州役徒夏四月丁丑猎于西山提克徳酋长呼喇济来附五月甲辰驻跸齐老岭秋七月丁亥猎于沙岭九月乙巳驻跸藕丝淀冬十月庚戌朔遣使如宋丙辰振西北路饥辛酉准布黙古斯杀金吾特古斯以叛遣奚六部图哩耶律果桑发诸蕃部兵讨之壬申南府宰相王经薨戌寅以左伊勒希巴耶律聂哷为彰圣军节度使十一月戊子以枢密副使王是敦兼知枢密院事权参知政事韩资让参知政事汉人行宫都部署奚和哩布知奚六部大王事丁酉振通州饥民戊申北院大王赫噜薨
　　九年春正月庚辰如混同江二月猎于图古哩克黙古斯来侵三月西北路招讨使耶律和啰木萨噶讨之与战不利夏四月癸酉猎于西山六月丁未朔驻跸散水原庚申以辽兴军节度使荣格为南院大王知左伊勒希巴事耶律托多为左伊勒希巴秋七月辛夘如黑岭八月猎于满雅都山九月癸夘振西北路贫民冬十月庚戌黙古斯伪降既而乗虚来袭西北路招讨使托卜嘉死之准布乌库哩叛逹勒逹博索摩并冦倒塌岭壬子籍诸路兵癸丑以南院大王特黙同知南京留守事命郑家努率兵援倒塌岭甲寅驻跸藕丝淀以左伊勒希巴耶律托多围场都管萨巴并为西北路行军都监乙夘诏以马三千给乌尔古部丙辰准布长希逹掠西路羣牧丁巳振西北路贫民己未以燕王延禧生子肆赦壬戌以枢密直学士赵廷睦参知政事兼同知南院枢密使事癸亥乌尔古徳哷勒统军使萧休格奏讨准布等部防甲子宋遣使告其母后曹氏哀即遣使吊祭十一月辛巳特黙等奏讨准布防十二月丙辰宋遣使来馈其母后遗物
　　十年春正月如春水戊子乌尔古济等来降逹勒逹博索摩二部来侵四防军都监特黙死之二月丙午西南面招讨司奏讨博索摩防癸丑巴雅尔布琳通古和克布格等来降逹勒逹来侵三月山北路副部署萧阿噜岱奏讨逹勒逹防夏四月壬寅朔提克徳敏逹苏鲁克都等各率所部来附甲辰驻跸春州北平淀丙午乌尔古部节度使耶律辰嘉努奏讨察察哩防庚戌以知北院枢密使事耶律额特埒为都统伊勒希巴耶律托多为副统龙虎卫上将军耶律呼哩为都监讨黙古斯辛亥休格奏巴哩巴八部来侵击破之己巳除玉田密云流民租赋一年闰月庚子赐西北路贫民钱逹勒逹博索摩二部来降五月甲辰驻跸齐老岭甲寅括马戊午徳哷勒等部来侵招讨司以兵击破之敦睦宫太师耶律爱努及其子死之辛酉以知国舅详衮事萧阿里同领西北路行军事六月辛未宋遣使来谢吊祭乙酉乌尔古徳哷勒统军使休格以罪除名己亥禁边民与蕃部为婚是夏髙丽国王运薨其子昱使来告即遣使赙赠秋七月庚子朔猎于赤山是月准布等寇倒塌岭东北路统军使耶律实鲁击走之九月己未以南院大王特黙为南院枢密使甲子徳哷勒诸酉来降是月额特埒破黙古斯冬十月丙子驻跸藕丝淀癸巳西北路统军司获准布长博硕科富鲁等以献十一月乙巳提克徳通古准布迪里等来降逹勒逹及博索摩等复来侵山北路副部署阿噜岱击败之十二月甲戌以参知政事赵廷睦兼同知枢密院事枢密副使王师儒参知政事兼同知枢密院事乙酉诏改明年元减杂犯死罪以下仍除贫民租赋戊子西北路统军司奏讨黙古斯防寿隆元年春正月己亥如混同江戊戌博索摩来侵萧阿噜岱等击破之乙夘振奉圣州贫民二月戊辰赐左右二皮室贫民钱乙亥驻跸鱼儿泺三月丙午赐东北路贫民绢夏四月丁夘额特埒奏讨尼都格尔防五月乙未朔以左伊勒希巴耶律托多为特哩衮南京宣徽使耶律特黙为北院大王丁巳驻跸特哩岭六月己巳以知奚六部大王事和勒博为本部大王权参知政事赵孝严为汉人行宫都部署秋七月癸夘猎于沙岭甲寅额特埒奏讨黙古斯防九月甲寅祠木叶山冬十月甲子驻跸藕丝淀甲戌以北面林牙耶律大悲努为右伊勒希巴癸未以参知政事王师儒为枢密副使汉人行宫都部署赵孝严参知政事十一月己亥以都统额特埒为西北路招讨使封漆水郡王十二月癸亥朔以知北院枢密使事耶律阿苏为北院枢密使
　　二年春正月甲午如春水癸夘西南面招讨司讨博索摩破之乙夘驻跸钖讷苏辛酉给乌尔古徳哷勒威乌尔古部贫民牛二月癸亥振逹玛林巴克部是月女真伐赫舍哩部阿苏大败之阿苏来奔【据续通鉴纲目增辑】夏四月己夘振西北边军六月辛酉驻跸萨拉纳乃秋七月丙午猎于赤山九月丙午徙乌尔古徳哷勒部于乌纳水以扼北边之冲冬十月戊辰驻跸藕丝淀十二月己未额特埒讨黙尔吉破之壬戌南府宰相耶律都勒斡罢癸亥以萧托卜嘉为北府宰相耶律大悲努殿前都防检乙亥夏国献宋俘
　　三年春正月丁亥如春水癸夘驻跸双山二月甲辰朔以南京水遣使振之丙午准布长穆色克尼木巴克长托果斯黙尔吉长呼喇巴等请复旧地贡方物许之髙丽王昱薨夏四月南府宰赵廷睦出知兴中府事以参知政事牛温舒兼同知枢密院事五月癸亥额特埒讨准布破之己巳驻跸萨拉纳六月甲申诏罢诸路驰驿贡新辛丑遣使如宋讽与夏和庚戌以契丹行宫都部署耶律乌页为南院大王秋七月壬子朔猎于黒岭八月己亥博啰满逹部长率其民来归九月壬申驻跸藕丝淀丁丑以武定军节度使梁援为汉人行宫都部署戊寅额特埒奏讨黙尔吉防冬十月庚戌以西北路招讨使额特埒为南府宰相十一月己未以中京留守韩资让知枢密院事同知南院枢密使事萧药师努知右伊勒希巴丁丑西北路统军司奏讨黙尔吉防
  </div>
  <div class="pagination">
   <a href="钦定续通志_page17.html">
    上一页
   </a>
   <span>
    ...
   </span>
   <a href="钦定续通志_page13.html">
    13
   </a>
   <a href="钦定续通志_page14.html">
    14
   </a>
   <a href="钦定续通志_page15.html">
    15
   </a>
   <a href="钦定续通志_page16.html">
    16
   </a>
   <a href="钦定续通志_page17.html">
    17
   </a>
   <span class="current-page">
    18
   </span>
   <a href="钦定续通志_page19.html">
    19
   </a>
   <a href="钦定续通志_page20.html">
    20
   </a>
   <a href="钦定续通志_page21.html">
    21
   </a>
   <a href="钦定续通志_page22.html">
    22
   </a>
   <a href="钦定续通志_page23.html">
    23
   </a>
   <span>
    ...
   </span>
   <a href="钦定续通志_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
