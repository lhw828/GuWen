<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 302 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 302 页/共 523 页</h1>
    <div class="content">
○以故土尔扈特贝勒旺扎勒车凌子端多布车凌袭爵。　　

○调和阗办事大臣色克通阿、为哈密帮办大臣。哈密帮办大臣阿兰保、为和阗办事大臣。　　

○旌表守正捐躯直隶宛平县民尚进忠妻赵氏。四川巴县民刘遇春妻何氏。　　

○以夏至祭地于方泽。自是日始斋戒三日。　　

○壬申。谕内阁、前因嘉庆七年。巢□刀办邪匪大功告蒇。经额勒登保等奏川楚陕三省深山老林。路径分歧。酌议每年总兵会哨二次。提督会哨一次。三年之后地方日臻宁谧。即行停止。当经降上□日、以所议会哨之例。于三年后不必停止。或隔年一行。或隔二年一行。认真巡缉。今已逾数年。虽各营有巡阅旧章。但恐视为具文。奉行故事。嗣后川楚陕三省。每年轮派一省提镇。著于边界遍历周查。既可巡阅营伍又可藉资弹压每巡哨一次。即行具奏。该提镇等惟当随时随地。督率稽查。不可有名无实。　　

○闽浙总督方维甸奏、裁并台湾各营汛地。城守营左军。移驻外委二员。裁移十汛兵丁。并入三汛。移改一汛。右军、移驻外委二员。裁移十一汛兵丁并入五汛。南路营、移驻千总一员。裁移三汛。并减三汛兵丁。并入三汛。移改一汛。下淡水营移驻外委一员。裁移三汛兵丁。并入一汛北路协中营、共移把总一员。外委二员。裁移九汛兵丁。并入四汛。添设二汛二塘。左营移驻把总一员。外委三员。裁移十八汛兵丁并入六汛。右营、彻回额外外委一员。移驻把总一员。外委一员。裁移三汛。并减二汛兵丁。并入三汛。添设一汛。移改二汛。艋舺营、酌拨外委二员。裁移二汛。并拨本营兵丁。并入一汛。添设二汛。沪尾水师营、酌拨把总一员。并本营兵丁添防一汛。以上裁移归并各汛。巡防皆归实用。并未于额外添兵。其余各塘汛俱照旧制安设。得上□日、台湾地方。负山临海。道里袤延。向于南北水陆各路。额设戍兵一万二千余名。用备巡防。而地方今昔异宜。自应随时酌定。兹据该督等查明该处紧要地方。或本未设汛。或原设塘汛兵数太少。请于偏僻零星各汛内裁减弁兵、增添移并各情形。自系为因地制宜起见。所有该督等奏请裁移归并各汛之处。均著照所请行。但该处习俗犷悍。海疆营伍关系紧要。各塘汛移并之后。若不勤加操演。遇有缓急。仍属无裨。该督等惟当严饬各该营、随时实力合操。俾巡防皆归实用。傥嗣后各营汛稍有懈弛情敝□大。官则据实严参。兵则即行斥革。　　

○考试进士出身二三品以下京堂于上书房。　　

○癸酉。吏部以大学士戴衢亨、应定何殿阁请。得上□日、著为体仁阁大学士。　　

○甲戌。夏至。祭地于方泽。上亲诣行礼。　　

○幸圆明园。　　

○乙亥。上御勤政殿听政。　　

○谕内阁、前因前锋护军参领等步射平常。谆谆诰诫。去年在朕前射布靶之委前锋参领、委护军参领等、步射仍属平常。是以交王大臣等阅看。本年应射布靶二十八员。中三箭者仅有四员。可见该管大臣等、仍未认真操演。除将此次中箭较少之该管大臣永臶、富翰、玉福、苏冲阿等、严行申饬外。其委参领五员内仅有一员中箭一枝之该管正白旗护军统领温春、委参领三员内俱未中箭之该管正蓝旗护军统领明志、俱著交部察议。经此次训诫惩办。明年该管各员等若仍步射平常。必当从重治罪。　　

○又谕、庄亲王绵课等奏、阅看官员拜唐阿兵丁等射靶、分作六日阅毕等语。派出随围之官员拜唐阿兵丁等、令其演射布靶。原为操练技艺。是以派王大臣十余员。分两翼阅看。今绵课等将应射布靶之一千八百余人。分作六日监射完毕。甚属虚应故事。当此炎热之际。岂能终日一一详阅。伊等中箭与否。亦不免潦草塞责。况所称中箭赏给银两后。如有因事裁彻。请无庸入于赏额。尤属纷繁。嗣后监射王大臣等、著于六月二十日前后奏派。七月初一日起至初十日止。分作两翼阅看。此次中箭人员。应得赏银。著于七月再行赏给。　　

○以太常寺卿德文、为都察院左副都御史。　　

○予山西故云南巡抚裴宗锡、入祀乡贤祠。从巡抚衡龄等请也。　　

○丙子。孝恭仁皇后忌辰。遣官祭景陵。　　

○谕内阁、向来遇有外藩蒙古王公等丧事。均按其职分大小。派散秩大臣、侍卫、章京、前往致祭。并训以不准骚扰站道。私受蒙古王公等财物。惟大门上侍卫众多。朕所知者甚少偶或派出。难免沿途骚扰。索取财物。反失体恤蒙古之意。嗣后除应派之散秩大臣、仍照旧＜闲＞派外。其大门上侍卫无庸派往。遇有致祭差使。著御前大臣等将乾清门侍卫及满洲蒙古四五品京堂职名。缮写绿头牌奏派如此办理。派往时既可面加训谕。伊等回京。亦可面询蒙古等生计、及沿途情形也。　　

○谕军机大臣等、张师诚奏、拣员调补泉州府沿海首县要缺一摺。从前曾降谕上□日、以福建漳泉二府属紧要缺出。该督抚择其明干廉能人员。奏请调补如有与例不合者。部臣按例议驳。俟朕临时酌量降上□日。近日伊等以所调之员总邀恩准。得免处分。遂竟视为具文任意拣补。即如泉州府属之晋江县、为海疆要缺。张师诚请将何兰汀调补。自以其才具出众。可胜繁剧。乃阅所开参罚清单。非经徵承缉不力。即疏脱徒流等犯。该员到任甫及三年。此等处分已有三十余案之多。其素非能事。即此可见。且该抚既称。该员遇有窃盗案件亲自带领壮役缉捕。何以又有承缉不力处分多案。实属自相矛盾。而所捕究系何贼。又无指实。晋江要缺。岂闽省州县内、竟无一二精明强干者可期胜任。而必以处分较多之员奏恳调补耶。著该抚另行遴员调补。如实在人地俱不相宜。即将何兰汀平日有何政迹。据实胪陈。奏明请上□日。将此谕令知之。　　

○旌表守正捐躯河南尉氏县民李常兴妻许氏。　　

○丁丑。谕内阁、勒保奏、筹议西安军抚二标收槽马匹章程一摺。据称西安军抚二标马匹。并无冬厂可放、每至冬春俱系全数收槽餧养、不得不于夏秋之闲、多为放厂、将节省料豆乾银、以为贴补杂项之用、难免藉词节省、任意多为放厂、致滋流敝□大、请酌中定议等语。著照所请、该二标收槽马匹。每年以二成为率。若遇草贵草贱之时。该将军巡抚随时斟酌办理。其节省银两。除贴补正用外。于岁终全数赏给兵丁。其余营中杂费。概不准于节省马乾银内挪用。仍将存用数目。册报总督该督等认真察核。不使稍有挪移。侵亏之敝□大。庶于营务马政。均有裨益。　　

○又谕、松筠等奏、筹运江广重船、以期河漕交利一摺前据吴璥奏、请将江广各帮、在清江一带剥运。当经降上□日、谕令各该督抚及漕运总督、会同妥议。兹复据松筠等奏称、各省军船、惟江广各帮船身笨重、吃水最深、一遇河口淤浅之时、即难挽运、请造剥船一千五百只、停泊御黄坝外。以备剥运等语。河漕本相辅而行近年来黄水倒漾。粮运递迟。所关于国计民生者至为重大。亟应随时酌剂。量为变通。所有应造剥船一千五百只。即著照所请行。其计需工费银一百余万两。现在款项充余。尽可敷用。亦均照所奏办理。至淮商等情殷报效。恳请捐银五十万两。亦著加恩赏收。并著阿克当阿查明捐输各该商、咨部照例议叙。此项剥船。该督等即咨会湖广江西各督抚、饬令承办各员、妥为制造。务期宽大结实。以济转运。　　

○又谕、汪志伊奏、审明喻李氏控案情形、未便遽拟罪名、请将各犯暂行监禁一摺。此案叶秀图谋棉线。殴死胡绍德。于缉获后并未刑吓。即直认不讳。其为正凶本属无疑。但案关人命。自应倍加详慎。此时赃据凶器。既未起获。而质证叶秀之褚兆漋等、又即系从前质证喻春之人。若即以此为凭。既恐一误再误。且原审各官处分綦重。亦不足以折服其心。著将叶秀暂行监禁。其余各要证悉行收管俟缉获真赃。起得凶器。再行定拟。其在逃之程金、严缉务获。至叶秀不避刑诛。自认图财谋命。其中有无别情。于此体察根讯。若能得有端倪。即可究出实情。以成信谳。该督务当虚心采访。不可稍有草率。所有已革知府双庆、阿霖、即著饬令回旗。　　

○谕军机大臣等、景安奏、议覆给事中史祐、御史汪彦博、巡视南漕御史程国仁、条奏漕务各事宜一摺漕务事宜。款目繁多。敝□大端层出。而其要不外于先裁旗丁陋规。旗丁陋规既裁。则用费必少即无从藉口向州县横索。而州县亦无从向百姓浮收。此外一切敝□大窦。皆可以次剔除该省旗丁规费。既称自嘉庆五年清查以后。概行裁革。节年粮船出运。访无需索情事。何以此项名目。外闲尚有流传。可见名为清厘。其实亦未能革除净尽。现当整饬漕政之时。稽察严紧。自不敢肆行无忌。傥日久玩生奉行稍有不力。又将故智复萌。仍蹈前辙惟在该抚等严饬各地方员弁、随时实力查禁庶漕务日有起色。于恤丁爱民之道。两有裨益。勿徒托之空言。视为具文也。将此谕令知之。　　

○戊寅。上幸静明园。诣龙神庙拈香　　

○旌表守正被戕奉天海城县民杜成芳女杜氏。　　

○己卯。铸给山西萨拉齐厅分驻包头镇巡检印。从署巡抚素纳请也。　　

○庚辰。谕内阁、方维甸奏、遵上□日酌筹约束械斗章程一摺。台湾远隔重洋。漳、泉、粤、三处民人在彼错处。各分气类。动滋事端。必须约束严明经筹久远。前经节降谕上□日。谆饬方维甸到彼熟筹办理。兹据该督体察南北两路情形。酌议奏闻。内如总董一项。向在各村庄包庇抗违。甚至地方官号令不行。诸多掣肘。而隶役等亦擅自分保。互相党护。不服拘传。最为该处恶习。自应亟行革除。所有方维甸奏请严禁总董。及本保隶役党护把持、立法究治。并佥设约长族长、责令管束本族本庄等事。均照所议办理。嗣后傥有纠斗之案。即并未杀伤。亦将为首究办。如不听晓谕。即行派兵严拏。以示惩儆。至所请酌减官员处分。一节。地方官遇有械斗会匪抢夺之案。其失察处分均干降调。每有讳饰情敝□大。嗣后如该地方官果能随时访查。据实禀报。俾奸宄得以破露。虽不能全宽处分。该督等具奏到时。朕尚可酌量加恩。免其实降实革。若再能认真缉获首夥多名。办理迅速。则不但宽其处分。并当施恩鼓励。设仍前讳饰疏纵。即著照方维甸所奏、分别革职治罪不贷。　　

○辛巳。谕内阁、方维甸奏、商船贸易口岸牌照不符、官谷难运酌议三品通行一摺。据称台湾商船、向来鹿耳门港口、对渡厦门、鹿仔港、对渡泉州蚶江、八里岔港口、对渡福州五虎门、各有指定口岸、然风信靡常、商民并不遵例对渡、往往因牌照不符、勾串丁役、捏报遭风、既可私贩货物、又可免配官谷、弊窦甚多、应行酌改章程等语。商船往来贩易。驶赴海口。自应听其乘风信之便。径往收泊。若必指定口岸。令其对渡不但守风折戗。来往稽迟。且敝□大窦丛生。转难究诘。现在台湾未运官谷。积压至十五万余石之多。皆由商船规避不运所致。不可不速筹良策。著照方维甸所请、嗣后准令厦门、蚶江、五虎门、船只。通行台湾三口。将官谷按船配运。即实在遭风船只。尚堪修理载货者亦不得藉口遭风。率请免配。以杜假捏之敝□大其责成丞倅等。将船照内核实注明分别咨报以便到台后配运官谷。并层层稽查互相考核之处。均著照该督所请行。　　

○又谕、方维甸奏、台湾积年未运内地兵谷、拟照旧例分年带运一摺。据称台湾每年额运官谷八万五千余石、遇闰加增四千余石、因积年停缓积压、共有未运谷一十六万六千余石、本年额谷配运亦属无多、应行酌定章程、分年趱运等语。台湾额运官谷。系供内地兵粮眷谷之需。今积压太多。以致近年需用谷石。多于内地仓内借支。难敷供用。亟应认真筹办。除现将十一年欠运、及本年应运谷、共已拨运一万一千石外。所有嘉庆十年至十四年止、未运谷一十五万七千余石。著照方维甸所请、自本年七月初一日为始。分作五年。扣限运完。每年带运谷三万一千余石。其每年额运之谷。亦不得再有迟误。至船户领运后、如有捏饰稽延、以及台湾内地官员、有延玩捏饰。苦累商船各情敝□大。俱著该督抚等随时查明。分别参奏。　　

○壬午。谕内阁、刑部议奏、安徽省民人许宜翠、误伤伊父许英致死。照例定拟凌迟。并声明救父情切请上□日。此案许宜翠因父许英与魏宗庚之妻通奸。被魏宗庚撞遇后寻殴。该犯情切救护。用木棒槌向魏宗庚殴打。误伤其父殒命。情尚可原。若使其父本属理直。被人凶殴。该犯救护误伤致死。直可减为绞决。今许英奸淫人妻。已属理曲。惟该犯救父情殷。与逆伦干犯者不同。许宜翠著改为斩决。　　

○又谕、昨已降上□日、将向派往各蒙古王公等处致祭之侍卫章京。改派乾清门侍卫及满洲蒙古四五品京堂开列奏派本日召见福庆。据伊奏称从前派出致祭之侍卫章京等、索取蒙古财物骚扰驿站者尚少、惟带去引路之理藩院领催等、并不由正路引行、每多绕路索取财物等语。此等派出致祭侍卫章京等。原未分别蒙古游牧远近。定以限期。是以伊等任意缓行。稽延时日。无从稽查。著交理藩院核议。嗣后派出各处致祭人员。核计蒙古游牧远近。酌定往返日期。至理藩院引路领催等如必须携带。亦应将伊等约束。傥有需索骚扰。应如何从重惩办之处。一并严定条例具奏。若可不必携带。著即行裁彻。寻理藩院酌定往返程限。具奏。并请将随带引路领催裁彻。得上□日、酌定派出祭差散秩大臣侍卫京堂往返限期。原以矜恤蒙古。禁止扰累台站。今内扎萨克开垦地亩较多。牧场较少。若令致祭人员。一日祇行四十里路途过近。嗣后派出祭差大臣官员等、于内外扎萨克蒙古有驿站地方。定为一日行六十里。其未设蒙古驿站地方。著交经过蒙古扎萨克等。豫将乌拉马匹备给。仍著咨行六盟长喀尔喀四部落。将所属蒙古扎萨克游牧距京程途。呈报理藩院。以备填写执照经此次酌定后。傥派往致祭人员。仍任意迟延时日。该蒙古王公等。即行报院严参。如该蒙古王公等。不以差务为事。推诿迟误。亦著该出差之大臣官员。据实报部严参。余依议。　　

○又谕、方维甸奏、彰化县义首士民、呈请捐修城垣一摺。据称彰化向无城垣。难资捍御拟请建筑土城。自应准其捐建。其一切捐输出入。给发工价。俱由该士民等自行经理。毋令吏胥催查搀管。亦无庸限以时日。俟工竣验收后。核其捐输之多寡。据实奏闻。量予鼓励。　　

○谕军机大臣等、方维甸奏、查明蛤仔栏即噶玛兰地方情形一摺。噶玛兰田土膏腴。米价较贱。民番流寓日多。若不官为经理。必致滋生事端。现在检查户口。漳人四万二千五百余丁。泉人二百五十余丁。粤人一百四十余丁。又有生熟各番杂处其中。该处居民大半漳人。以强陵弱。势所不免。必须有所钤制。方可相安无事。其未恳荒埔。查明地界。某处令某籍民人开垦。某处令社番开垦。尤须分划公平。以杜争端。至所设官职应视其地方之广狭酌量议添。或建为一邑。或设为分防厅镇。俱无不可。其应设官长及营汛等事。该督于回省后、俟杨廷理等查禀到。时即会同张师诚悉心详议具奏。至台湾窎处海外诸务废弛。今方维甸到彼。于地方营伍力加整顿。酌改章程。若地方官谨守奉行。自可渐有起色。第恐日久生懈。且该处俱系漳泉粤民人杂处。素性强悍。总须时有大员前往巡阅使知儆畏。嗣后福建总督将军、每隔二年。著轮赴台湾巡查一次。用资弹压。将此谕令知之。　　

○赏福建捐赀集勇助巢□刀匪犯之五品项带文生陈大用、四品顶带。六品顶带贡生蔡邦光、五品顶带。　　

○移福建台湾县罗汉门巡检、驻番薯藔。从总督方维甸请也。　　

○癸未。谕内阁、此案在逃之舒黑子、现经缉获著交刑部审办。其北城冷泉村地方、有自缢无名男僧。亦经查访得实。即系殴死僧人洪志之正凶元玉一犯。该指挥李庭禧、于两旬之内。将二案凶犯弋获访明。尚属认真缉捕。著该城御史存记。嗣后该指挥如再有缉获案犯。该御史具奏时、即将此二案随摺声叙。候朕量予恩施。至该御史所奏、五城按地分理。本城遇有人命重案、凶犯在逃、即移会别城协力查缉、其无名无伤自尽等案、仅止详报本城、不复移会、请嗣后将各城所有各案、统于五日内通行移会、以便彼此查对等语。所奏甚是。著通谕五城、即照该御史所请行。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百三十　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四

级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十五年。庚午。六月。甲申朔。谕内阁、祥保参奏、失察偷挖金块之额鲁特总管车伯克等、请交部分别议处、并自请察议等语。前屡降上□日严拏达尔达木图山内偷挖金块人犯。今附近达尔达木图以外布呼图山内。又有偷挖金块人犯。额鲁特等毫无觉察。不免另有情敝□大。总管车伯克、佐领莽租、派往巡查。亦未勘出尤属可疑。车伯克、莽租、均著革职。交祥保严审。傥有贪赃舞敝□大等事。即行定拟具奏。并著详讯挖金人犯。究系由何处行至布呼图山地方。即将该失察驻卡官员参奏。此事由祥保风闻查拏。其自请交部察议之处。即著宽免。爱新布著交部察议。再新疆滋事人犯。向有改发伊犁塔尔巴哈台、喀什噶尔等处之例。惟此等偷挖金块人犯。若均改发喀什噶尔等处。恐仍不免纷纷逃遁。复往产金地方偷挖滋事。著晋昌、祥保、将嗣后此等滋事人犯。或改发内地烟瘴地方。或改发东三省之处。会同核拟具奏。　　

○两广总督百龄奏大帮舟师歼擒洋匪多名。并擒获积年土盗。起已革提督孙全谋、为守备。千总黎英等、升叙有差。　　

○乙酉。谕内阁、德泰奏、接收库项、查出另款存贮应行报部银两一摺。据称接署藩司印务、核对库贮各项、内有向未报部银二十万九千余两、其亏在摊捐安南军需余剩项下、所少银二万余两、查系陆续动支借给各属修理衙署之用、现在分别提扣、归还军需余剩原款、又西隆军需余剩项下、有拨归西省兵丁应还借库银一万二千余两等语。各省库贮。国帑攸关。丝毫均应报部。何以该省库存银款。竟有未经报部之项。至二十万两之多。并擅行动支借用。悬宕未归。著该抚钱楷即行查明、系何藩司任内之事。据实严参具奏。其失察之巡抚、亦一并查奏。因思广西边远小省。藩库尚有此等情敝□大。则此外各省。更不能保其必无。亟当彻底查明。用归核实。并著各该督抚一体确查。如有似此未经报部款项。即据实具奏。免其究办。傥经此次谕饬之后。别经查出。必将该藩司及该督抚惩处不贷。德泰甫到粤西。即于署藩司任内查有未报库款。尚属留心。著赏加一级。以示奖励。并通谕各督抚知之。　　

○又谕、前因川省有匿名歌谣指讦勒保之事。特清额系本省将军。又护理督篆半年。断非毫无闻见。何以竟无一语奏及。令其据实回奏。兹据奏称、祇因无从指实、难以遽行究办等语。可见特清额于该省编造联赋早经知悉伊系该省将军近在同城明知总督有被人指摘之处不行具奏、已属不合。况两次护理督篆。总未奏及此事。咎更难辞。特清额著交部议处。　　

○谕军机大臣等、本日巡视中城御史奏、安徽天长县民人卢应远、呈控克减赈粮一案。已降上□日交广厚审办矣。地方偶遇偏灾。百姓嗷嗷待哺国家不惜帑金计口授食。原以拯济穷黎。即使地方官认真查办。在小民沾被已属无多。乃不肖官吏。每欲从中侵蚀。私肥囊橐。造报户口。则以少为多。施放赈银。则减多为少。且又需索造册放票之费。层层朘削。罔顾民艰是竟以朝廷之赈恤。徒饱贪污之欲壑。小民所得仅止数十文。何补于生计。而帑项动需钜万。思之实堪痛恨。上年山阳冒赈一案。甫经惩治。又有此克减赈粮之事。必须彻底根究。从严办理。以儆官邪。著广厚将所控姜振、万云等、亲提到案。详悉研讯。傥该县果有任听串通情敝□大。即著严参究办。其本省抚藩等、虽未经卢应远呈控。但俱失察于前。即董教增调任陕西。亦有应得之咎。广厚切不可稍存瞻徇。致干咎戾。将此谕令知之。　　

○丙戌。上幸万寿山诣广润祠拈香。　　

○谕内阁、据蕴端多尔济等奏、请将喀尔喀四部落与俄罗斯连界处所驻卡官兵、量加鼓励一摺。俄罗斯交界地方。所设卡座最为紧要。该扎萨克公及官兵等。每班驻守五年。如能稽察严密。自应奖励。著加恩嗣后该处驻卡章京、昆都扎兰扎萨克等、如踰三年。巡查妥善。该卡座并无盗贼事故。著各赏纪录二次。五年期满。再各赏加一级。其统辖边卡之公扎萨克等、五年期满。如果统辖严密著各赏加一级。其科布多、乌里雅苏台、驻卡官兵。亦著加恩于年满时。各赏给纪录二次。若各该卡座、遇有盗贼等事。即将该员等应得加级纪录扣抵。　　

○又谕、向来寻常发遣人犯、在配脱逃。其经官拏获者。杖一百。枷号一个月。仍发原处。其自行投首者。免其枷杖。发回原处。固属照例办理。但如前日吉林遣犯奇明阿、脱逃至六次之多。屡经拏获投首。仍不悛改。若竟任其自去自来。于罪名毫无增加。何以示儆。嗣后此等人犯。除脱逃在五次以内、仍照旧办理外。其脱逃在五次以外者。拏获之后。应照原罪量予增加。即自行投首。亦当酌议罪名。示以惩儆。傥竟脱逃至十次以外。则拏获投首。均应分别加重。著交刑部妥议具奏。所有奇明阿一犯。将来拏获投首后。即著照此核办。寻议、嗣后脱逃至五次以外。被获者枷号三个月。投回者枷号一个月。若脱逃在十次以外。被获者枷号六个月。投回者枷号三个月。均鞭一百。严加管束。并通行黑龙江吉林将军、及直省各督抚一体遵照从之。　　

○丁亥。谕内阁、恩长奏、河工岁料帮价借款、积欠日多、请复州县养廉赴司请领之例、以便扣收清款一摺。此项岁料帮价。应于州县养廉内摊扣还款。自嘉庆五年各州县将应得养廉在于应徵项下自行留支。在急公之员。尚知依期清解。而怠玩者遂多延宕。甚至因交代接任。辗转推诿。以致递年积欠。现在豫省欠至三十六万四千余两。自应设法清厘。以重帑项。著照恩长所请。豫省州县养廉。自嘉庆十六年为始。停其坐支。仍照旧在藩库支领。随时扣收。以期年清年款。所有从前未完银两。亦应勒限催提。但积欠较多。恐滋亏挪情敝□大。至按银数多寡、分限三年勒追、并将迟逾职名、照惰徵正项钱粮分别议处、其已经离豫各员著落赔缴之处。亦均照该抚所请行。他省不得援以为例。　　

</div>
    <div class="pagination">
<a href="清实录嘉庆朝实录_page301.html">上一页</a><span>...</span><a href="清实录嘉庆朝实录_page297.html">297</a><a href="清实录嘉庆朝实录_page298.html">298</a><a href="清实录嘉庆朝实录_page299.html">299</a><a href="清实录嘉庆朝实录_page300.html">300</a><a href="清实录嘉庆朝实录_page301.html">301</a><span class="current-page">302</span><a href="清实录嘉庆朝实录_page303.html">303</a><a href="清实录嘉庆朝实录_page304.html">304</a><a href="清实录嘉庆朝实录_page305.html">305</a><a href="清实录嘉庆朝实录_page306.html">306</a><a href="清实录嘉庆朝实录_page307.html">307</a><span>...</span><a href="清实录嘉庆朝实录_page303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
