<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1300 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1300 页/共 1316 页</h1>
    <div class="content">
○以独捐钜款。创办学堂。予翰林院修撰张謇子监生怡祖以员外郎选用。并从四品封典。摺包　　

○以江南绅士捐款创办学堂。予候选县丞江导岷等、升叙加衔建坊有差。摺包　　

○壬午。谕军机大臣等、电寄锡良、二十六七两日电悉。赵金鉴由西路收复河口。王正雅由中路攻克老范寨。将士不避艰险。奋勇图功。深堪嘉慰。现在匪党归路截断。业入重围。著锡良督饬各路将领。并力合剿。杜其窜逸之路。务将余匪悉数殄除。以竟全功而膺懋赏。傥有潜逸首要。亦须悬赏购蝱滟戋。按名＜目辟＞暒穴＜曰融＞夕＜夗贝＞捕。免致死灰复然。所有被匪扰害之居民商旅。由地方官分别查验。妥为抚恤。勿任失所。电寄　　

○又谕、电寄赵尔丰、据电奏、停铸铜圆实有碍难等情。著度支部速议具奏。电寄　　

○癸未。孝慎成皇后忌辰。遣官祭慕陵。黄绫本　　

○谕内阁、前都察院都御史陆宝忠谨慎持躬。学问优裕。由翰林入直南书房。洊升卿贰。晶■宜掌文衡。擢任都御史。宣力有年。克勤厥职。前因患病。准予开缺。兹闻溘逝。轸惜殊深。加恩著赏给陀罗经被。派贝勒载涛带领侍＜目辟＞行＜匧心＞口＜韦未＞＜夗贝＞十员。即日前往奠醊。照都御史例赐恤。任内一切处分。悉予开复。应得恤典。该衙门查例具奏。伊子农工商部主事陆大坊。著以员外郎补用。寻予祭葬。谥文慎。　　

○谕军机大臣等、电寄锡良、二十七日三次电均悉。白金柱于二十四日分派各营潜袭各寨。先以奇兵截匪溃路。调度深合机宜。用能攻坚夺垒。毙匪甚多。立即克复大小南溪。匪党经此痛剿。精悍当已殆尽。二十七日收复河口。未始非得力于此役。白金柱暨出力各将领。著先传旨嘉奖。由锡良分别查明。奏请给奖。出力弁兵。由云南藩库拨发赏银二万两。解交白金柱查核分给。督带官胡兴谋勇兼优。连克要隘。著先赏给捷勇巴图鲁勇号。以示鼓励。电寄　　

○又谕、电寄锡良、等会电奏悉。现在滇省剿匪各营连次大捷。指日可望荡平。龙济光应即毋庸借援滇省。所派四营。先就现到地方。暂时屯扎。俟滇省军务肃清。由该督抚察看情形。会商调拨。电寄　　

○命贝勒载瀛留任仍守护东陵。现月　　

○甲申。以慨捐钜款。兴办学堂。予湖南试用知县毛叔丹、河南候补县丞刘邦桢以知府选用。摺包　　

○纂修官吴德镇恭纂　　

帮总纂官程棫林恭辑监修总裁世恭阅八月十七日正总裁那月日专司蒿■木本陆恭覆阅癸丑十二月十八日　　

徐月日　　

荣月日副总裁唐月日　　

宗室宝恭阅一签十一月十八日

　　

陈恭阅四签正月二十三日　　

熙月日　　

郭恭阅十月初三日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百九十一　　

光绪三十四年。戊申。五月。乙酉朔。上诣乐寿堂问慈禧端佑康颐昭豫庄诚寿恭钦献崇熙皇太后安。至甲寅皆如之。记

注

　　

○谕内阁、本年三月二十九日。云南边境。猝有匪党句结生事。边防兵力单弱。河口南溪坝洒等处。相继不守。军威未振。匪焰日张。几成燎原之势。晶■宜经电饬云贵总督锡良、调集营队。迅图剿除。以免滋蔓。先后据该督奏报军情。各路军营。所向有功。至四月二十七日。将失陷地方。已一律克复。大股悍匪。亦殄除殆尽。锡良激励将士。调度有方。奋勉图功。殊堪嘉尚。西路蛮耗一役。首挫匪锋。斩获甚多。田房之捷。连复四隘。遂能逐节埽荡。直捣河口。东路各营。布置周密。谋定后动。猛击痛歼。一夕之内。连克寨垒多处。收复小大南溪。匪势溃散。全局转危为安。河口得以迅速成功。中路匪夥凶悍。地势险峻。承防各营。力御跟追。仰攻苦战。亦能节节获胜。克复三岔河老范寨等处。其立功卓著之赵金鉴、胡兴、业经降旨。特先赏给勇号。以示优异。其余出力将士。俟锡良查明奏到。再予立沛恩施。所有伤亡官兵。应由锡良查明奏请优恤。其失守汛地各员弁。亦应从严倢■＜曰融＞■＜石木＞办。以昭炯戒。去冬匪党窜扰桂边。甫七日而凶顽殄除。此次深入滇境。未匝月而悍股聚歼。此等丑类。妄思作乱。徒取诛戮。法固难宽。愚亦可悯。朝廷以好生为德。不厌反覆诰诫。著锡良、张鸣岐、随时剀切晓谕。沿边士庶。各励忠爱。安分乐业。勿受奸匪煽惑。以身试法。亦不可容留匪类。致受牵连。并著锡良、督饬文武印委各员。将滇边防务。暨一切善后事宜。妥筹布置。毋得再涉疏忽。现月　　

○驻藏办事大臣联豫奏、整顿西藏。以练兵为急务。前部议由四川广东各拨银十万两。请作为常年经费。并恳饬宽筹的款。开办各要政。得旨、著度支部速议筹拨。寻奏、查藏中饷需。除原拨四川广东盐务项下银二十万两外。又由川省截留洋款银五十万两。专供常年经费。较该大臣所请。增加一倍有余。应毋庸再行添拨。从之。　　

○又奏、开设印书局。并开办陆军小学堂速成科。使边氓识字。兼明战术。得旨、著认真筹办。期收实效。摺包　　

○云贵总督锡良奏、乱党窜伏边外。严密筹防。劝谕各乡团自为教练。捍＜目辟＞行＜匧心＞口＜韦未＞＜夗贝＞乡里。调拨新练陆军。驻扎蒙自。居中策应。并添募游击一营。上下梭巡。以期兵民相辅。报闻。摺包　　

○以卑污贪鄙。革云南补用知州汪本源等三员职。永不叙用。摺包　　

○豁免云南宣威、平彝、两州县被水田亩条粮。摺包　　

○丙戌。以祈雨未应。再申吁祷。仍遣醇亲王载沣诣觉生寺。礼亲王世铎诣大高殿。恭代祈祷行礼。贝勒载润诣时应宫。贝勒载洵诣昭显庙。贝子溥伦诣宣仁庙。镇国将军载＜目辟＞暒甫久＜夗贝＞诣凝和庙拈香。现月　　

○谕内阁、此次验看之游学毕业贡士田树梫、著给予进士出身。陈正猷、著给予同进士出身。由学部照章考试。俟验看后再行授职。现月　　

○又谕、赵尔丰奏、特倢■＜曰融＞■＜石木＞贪庸不职文武各员等语。四川候补知县署察木多粮务李方壳■心、办事荒谬。几酿事变。捐升知县候补县丞陈昌先、试用巡检陈希廉、舞弊营私。补用都司蓝泽湘、守备白云鹤、操防懈弛。声名甚劣。均著即行革职。金堂县知县刘肇烈、听断糊涂。操守难信。著以典史降补。现月　　

○出使义国大臣钱恂奏、自中外订约以来。未能先事审慎。屡为他国所愚。此次保和会条约。画押期近。有未可轻画者四端。一时期太促。二约文太多。三译文易误。四关系衙署之不一。请饬下京外臣工。详译条约。审度机宜。从容补押。以昭慎重。下外务部知之。摺包　　

○以剿办川黔边匪首要就戮。予在事出力四川补用参将郭瀚潾、贵州补用游击何其荣等十四员、奖叙。摺包　　

○以捐助学款钜万。予四川叙永厅职员周钧、蓬州职员蓝上锦、以知县即选。其报效经费之肬■闲州民人唐大孝等五名、分别给奖。予理番厅之生王鼎新等四名建坊。摺包　　

○以贿纵要匪。贪劣不法。革署四川会盐营游击陈炳忻、盐源县中所土千户喇淑统、职。并讯办。摺包　　

○以善继夫志。捐修城垣。予四川汉州故湖北试用知府张光旦妻宋氏、建坊。摺包　　

○丁亥。孝诚仁皇后忌辰。遣官祭景陵。　　

○驻藏办事大臣兼川滇边务大臣护理四川总督赵尔丰奏、平定巴塘盐井之河西腊翁寺喇嘛、出力营官程凤翔等、请奖。得旨、准其酌保数员。毋许冒滥。　　

○又奏、上年攻克巴塘。戡定桑披。查获土司铜印三颗。查巴里两塘土司。以助逆就擒正法者二人。畏罪自尽者一人。现在两塘均拟改设流官。应将各该土司一并裁革。所获印信。截角缴销。其原领号纸。均因兵燹散失。无从追缴。请免置议。下部知之。摺包　　

○以云南河口南溪等处相继规复。赏出力将弁开化镇总兵白金柱、署按察使魏景桐、署临安开广道增厚、头品顶戴。白金柱并赏穿黄马褂。换吉里杭阿巴图鲁名号。增厚并遇升缺开列在前。予文职候补道赵上达、知州赵金鉴等二十四员、武职游击胡兴、副将李德泳等三十六员、奖叙。复已革前四川长寿县知县唐我圻原官。现月　　

○以捐资浚河。予浙江镇海县同知职衔吴正訚建坊。摺包　　

○戊子。谕军机大臣等、都察院代递候选道许珏条陈、苏省禁烟未能实行并膏捐贻误地方情形呈一件。著端方、陈启泰、按照所陈各节。认真查明。妥筹办理。原呈均著钞给阅看。现月　　

○派学部右侍郎宝熙内阁学士王垿估修雍和宫内大和斋要工。　　

○己丑。察哈尔都统诚勋奏、边疆要地。铁轨将通。交涉日盛。请于口外正黄旗所属博罗差滩地方。自开商埠。以保主权。下所司议。寻议、开埠事关交涉。多一商埠即多一轇轕。请暂从缓办。从之。摺包　　

○又奏、遵部颁新章。于张家口设立察哈尔矿务总局。凡边墙外厅属。但为察辖旗地。无论已开未开各矿。统归该局办理。从押荒项下支给经费。下部知之。摺包　　

○东三省总督徐世昌等奏、遵设奉天法政学堂。实行考验本省官吏。下所司知之。摺包　　

○甘肃新疆巡抚联魁奏、遵筹西北全局。大旨不外置省改官开垦兴学练兵数端。应酌量缓急择要施行。始能收整顿之实效。免纷更之偾事。至设咨议局一节。新省汉民无多土著。诸多捍格。惟有整顿学堂。使稍具并通知识。以为咨议局收效张本。下会议政务处知之。摺包　　

</div>
    <div class="pagination">
<a href="清实录光绪朝实录_page1299.html">上一页</a><span>...</span><a href="清实录光绪朝实录_page1295.html">1295</a><a href="清实录光绪朝实录_page1296.html">1296</a><a href="清实录光绪朝实录_page1297.html">1297</a><a href="清实录光绪朝实录_page1298.html">1298</a><a href="清实录光绪朝实录_page1299.html">1299</a><span class="current-page">1300</span><a href="清实录光绪朝实录_page1301.html">1301</a><a href="清实录光绪朝实录_page1302.html">1302</a><a href="清实录光绪朝实录_page1303.html">1303</a><a href="清实录光绪朝实录_page1304.html">1304</a><a href="清实录光绪朝实录_page1305.html">1305</a><span>...</span><a href="清实录光绪朝实录_page1301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
