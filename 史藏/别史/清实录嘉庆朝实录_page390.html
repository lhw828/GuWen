<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 390 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 390 页/共 523 页</h1>
    <div class="content">○己巳。谕内阁、上年逆贼林清案内要犯祝现、刘呈祥、刘第五、董伯旺、支进财、刘成章、六名。在逃未获。前特谕该衙门等上紧严拏。自二月初七日降上□日之后。迄今又已一月。尚无一名就获。殊属怠玩。该犯等虽蓄心谋逆。然其纠合无赖匪徒。突入禁城抢掠。亦不过如一盗劫之案。如果认真查缉。何难悉数捕诛。试思地方官承缉盗案。尚有初参至四参期限。傥逾限不获。各有例得处分。何况此次禁城重案。非比寻常。今祝视等六犯日久稽诛。而其余指拏夥犯尚有百余名。近来就获者。甚属寥寥。该衙门及各处地方官所司何事。本当即予惩处。姑念各该犯此时不逃匿何地。未便一概示罚。著再饬谕步军统领、顺天府、五城、各衙门。并奉天、吉林、热河、山海关、察哈尔、直隶、山东、河南、山西、陕西、甘肃、江苏、安徽、湖北、各将军督抚都统副都统等。一体饬属迅速严缉。志切同仇。务在必获。若再因循疲玩。非我臣子矣。并著广为示谕。无论军民人等、有能将祝现等六犯、及其余各犯擒获缚送者。均分别奖赏。即本人素曾被惑习教。此时能将重犯捕获。不但尽免其入教之罪。仍加以厚赏。此内有职官人等。亦一律加以升擢。凡境内穷乡僻坏。以及庵观寺院。务皆实力编查。并令家喻户晓。虽从前曾将逆犯容留。而此时畏法献出。亦皆免罪录功。毋有疑虑。其有侦知逆犯踪迹报官者。即令作线往拏。俟拏获审明。照格升赏。至各地方官于逆犯逃逸过境。或在本境藏匿。均有应得处分。但伊等此时果能认真缉捕。其从前逆犯过境。及在境藏匿。亦一概免究。专录其获犯之功。经此次剀谕之后。伊等当激发天良。共加奋勉。同心协心。庶不至遗孽逋诛也。将此通谕知之。　　

○庚午。谕军机大臣等、朕上年中途回跸。未经谒陵。方寸耿耿。至今寤寐莫释。且自回京以来。办理逆案。渠魁迅获。余党悉诛。滑县贼巢。三月殄灭。陕省窜匪。两月荡平。溯计军兴。鲜有如此之迅速完善者。现在中外敉宁。仰赖祖考恩佑。朕感深寅畏。若不躬申叩谢。于心实觉难安。那彦成任事后。能于六月以前。将地方各事宜经理妥协。即于七月内具奏。朕当降上

□日、诹吉于八九月闲、恭谒东陵。敬申忱悃。此次专为谒陵谢恩。不赴盘山。不往南苑。按程往返不过七日。即地方承办差务。断不致多劳民力。该督务善体朕意。妥为筹备。将此谕令知之。　　

○又谕、滑县知县强克捷猝遭逆匪构乱。惨及全家。殊堪矜悯。著于韩城县为之建立专祠。将强克捷并伊家从难者、一并列祀以旌荩节。又据章煦奏称、逆匪冯克善、于上年劫出李文成突入县署时。将强克捷戕害。强克捷有女挺身骂贼。不受污辱。惨被贼匪倒钉厅柱。脔割毙命。并著查明据实声叙、奏请建坊旌表。以慰贞魂。将此谕令知之。　　

○辛未。谕内阁、侍讲学士蔡之定奏、请行用楮钞一摺。所奏泥古迂谬。断不可行。前代行用钞法。其敝□大百端。小民趋利若鹜。楮币较之金钱。尤易作伪。必致讼狱繁兴。丽法者众。殊非利用便民之道。且国家经费。量入为出。不致遽形匮乏。何得轻改旧章。利未兴而害已滋甚乎。如系台谏之员。建言纰缪。因其与有言责。尚可将原摺掷还。无庸置议。该学士系文学之臣。以迂腐之见。率陈奏牍。实属越职。蔡之定著交部议处。以为妄言乱政者戒。　　

○壬申。谕内阁、御史辛从益奏、请厘正文体、严禁怀挟、一摺。所奏是。国家设科取士。制艺代圣贤立言。必以清真雅正为宗。六经皆载道之文。其中并无奇文僻字。凡天地民物之理。包括靡遗。近日士子罔知潜心正学。猎取诡异之词。挦扯饤饾。以艰深文其浅陋。敝习相沿。大乖文体。况言为心声。尤足觇人器识。士子进身之初。先由诡遇。及试以政事。其于是非邪正之辨。治乱得失之原。皆懵然不解于心。欲望其通达政体。以圣贤之学坐言起行。岂可得乎。嗣后乡会试考官、校士衡文。务各平心持鉴。别裁伪体。＜闲＞拔真材。如有将支离怪诞之文、目为新奇、妄行录取者。经磨勘官摘参。必将原考官严加惩处。至策对以觇博洽。亦必贯通经史。所对与所问相比附。方称通才。乃剽窃胥钞。竞为怀挟。以售其欺。尤属大干功令科场特派亲信王大臣搜检。原以禁绝敝□大端。近日亦颇疏懈。并著申谕遵照定例。认真搜查。毋得视为具文。以正文风而端士习。　　

○癸酉。谕内阁、乡会试搜检。凡士子所携场具。均有限制。以禁怀挟而拔真材。乃奉行既久。视为具文。闻近日士子、竟有携带坐褥入场者。坐褥厚装绵絮。其中夹带之敝□大。事所心有。不可不严行查禁。著礼部先期广张告示。严行晓谕。嗣后士子入场。所携铺垫器具。务遵照定例、氊无里、皮无面、以便搜查。傥有不遵定制。仍带用有里面氊皮坐具者。经搜检王大臣等查出。立将所带坐具扣掷。不准携入内场。若查有夹带。另行照例惩办。该士子等务各凛遵法度。毋蹈愆尤。　　

○又谕、御史申启贤奏、请申明地方官巡历乡村之例、宣扬教化、责成吏治一摺。州县为亲民之官。职司教养。循良之吏。敦本善俗。日以民事为先。务使小民家给人足。户尽可封。自不致草窃奸宄。流而为匪。即如上年逆犯林清、以草泽奸民。辄敢首倡逆谋。煽惑徒党。推原其故。该逆等习见乡民趋利如鹜。动之以利。即可得其死力。而市井恶少。贪淫忘耻。该逆等所习邪教。又复男女无别。诱以所好。一经陷溺。虽至丧家亡身。冥然不知悔悟。其闲大奸巨猾。除林清、李文成、牛亮臣、冯克善数犯。实系谋为不轨。罪恶贯盈。其余附和之徒。并不知谋逆为何事。不过意图抢劫掳掠。以遂其欲而已。深维致乱之由。实因州县各官、因循怠玩、不能教养之所致也。夫长吏为齐民表率。言教不如身教。司民牧者。朝廷优之以爵禄。乃不为朝廷尽教养斯民之责。素餐怠事。惟思保全禄位。此其自私之心。亦与贪利忘义者何异。今欲化民俗。先饬官常。著各省督抚大吏、倡率各州县官。受任一方。即以一方之民事为己责。劝农桑。兴学校。民之所利、亟为兴之。民之所苦、亟为除之。无论通都僻壤。公务之暇。轻骑减从。亲赴闾阎。体察民情。旌别淑慝。绥集善良。而发奸摘伏。亦隐寓其中。一邑举其职。则一邑安。一郡举其职。则一郡安。由郡而省。吏治修明。民气和乐。而天下安矣。朕谆谆训诲。尔长吏其共勉之。　　

○又谕、兵部议将在豫省打仗阵亡伤亡病故受伤各官兵等、照例分别恤赏。俱著照所议行。本内列有乡勇一款。此次巢□刀捕逆匪。节经降上□日不准募用乡勇。该大臣率行咨请恤赏。该部即应议驳。乃率将阵亡乡勇、照步兵例议恤。受伤乡勇、照官兵三等伤减半议赏。殊属非是。所议不准行。惟是该省业经募用在前。同一阵亡受伤。所有恤赏银两。著该省自行照数捐廉给发。不准列入报销。用昭体制。　　

○甲戌。遣官祭历代帝王庙。　　

○谕内阁、松筠奏、审明玉努斯邀功捏报、妄杀四命、及擡价卖粮、苦累回众各款、分别定拟一摺。此案玉努斯捏造逆裔萨木萨克子嗣。遣人带信敛钱。将毛拉素皮等刑逼成招。四人同罹重辟。业据玉努斯供认属实。本应照松筠所拟抵罪。惟玉努斯因奸娶仆妇色奇纳、被其镇压蛊惑。种种唆使。以致迷惑颠倒。行类疯狂。业将色奇纳正法。玉努斯尚有一线可原。且伊祖额敏和卓、著有勋劳。伊父伊斯堪达尔、宣力多年。姑援议功之例。稍从末减。玉努斯著加恩免死。解往伊犁永远监禁。案内首先诬捏之阿布都拉仔斯一犯、及肆行迎合之伊弟里斯巴克依一犯、实属罪无可贷。松筠于审明后。已按例正法。其阿布都拉一犯、妄拏无辜。但到案即行供明。著照所拟免死。发往黑龙江给兵丁为奴。其余各犯。均著照松筠所拟完结。至从前被诬案内、发遣黑龙江之回子呢雅斯素皮、库察克、二名。及毛拉素皮等四名缘坐家属。自应一体昭雪。即行释回。其呢雅斯素皮、库察克、二名。于归途经由吉林。已罚令铁保捐给盘费银两。并著松筠传谕哈丰阿、该回民路过乌噜木齐时。亦令捐给银两。以示罚惩。其另摺所奏查抄估变赃物。除解京交纳外。余著松筠查明被累回众及台站回子、一体给赏。至被诬之毛拉素皮等四名家属、及现在释回之呢雅斯素皮、库察克、二名、无辜冤滥。情殊可悯。著松筠将抄变银物。优为赏给。以示矜恤。叶尔羌阿奇木伯克贝子迈哈玛特鄂散等、随同松筠平反此案。认真查办。贝子迈哈玛特鄂散、著加恩赏给大缎二匹。阿奇木玉素布伊萨克玛木特三人、各赏给大缎一匹。即于该处库项内动用分赏。以示奖励。　　

○谕军机大臣等、御史卓秉恬奏、河南南阳等州县倒毙饥民。沿途暴露。闻之实堪悯恻。方受畴职任封圻。通省地方。皆应悉心经理。乃仅就耳目较近之区。粉饰弥缝。其离省较远之州县。竟漠不关心。一任地方官因循怠玩。生者辗转流徙。亡者骸骨暴露。岂不上干天和乎。该州县各有疆域。将境内倒毙饥民。随时派人埋葬。其事亦轻而易举。乃道殣相望。付之不见不闻。致令行道伤心。地方官所司何事。著方受畴严加督饬。令该州县速为掩埋。勿再仍前玩泄。致干重咎。慎之。豫省本年连得雨雪。正望感召祥和。转歉为丰。该抚务实心实力。拯救灾黎。俾糊口有资。多所全活。庶不负牧民之寄也。将此谕令知之。　　

○旌表守正捐躯直隶冀州民王文群妻张氏。　　

○乙亥。上幸万寿山。　　

○谕内阁、御史王嘉栋奏、劝民耕种、以尽地利一摺。上年直隶豫东三省、逆匪巢□刀净之后。曾降上□日令该督抚查明叛产绝产、分别办理、此事务须及早清厘。方不致被胥吏欺朦。豪强侵占。若迟延日久。则诸敝□大丛生。著该督抚派员迅速查明。分拨无业难民。以资抚恤。现当耕作之时。其无人播种之田。并著先行招佃力作。无使荒废。其有田无力者。酌借耔种口粮。被荒贱售地亩。均准令产主照原价回赎。毋许勒掯居奇。有妨农业。　　

○又谕、方受畴奏、甄别道府等员一摺。据称南阳府知府嵩泰、于该府地方情形、不甚相宜、请以陈州府知府李振翥对调等语。知府为方面大员。南阳府系请上□日＜闲＞放之缺。嵩泰如才不胜任。该抚即应据实奏明甄别。请上□日另行＜闲＞放。若与本省之员对调。恐启为人择缺之渐。所请不准行。　　

○命圆明园该班官兵、照紫禁城例每年给与恩赏银。每届四月给领。　　

○除江苏丹徒县、河泥压废田一顷八十四亩有奇额赋。　　

○丙子。谕内阁、长龄等奏、筹办善后事宜一摺。陕省南山匪徒。现当巢□刀除净尽之后。所有抚绥弹压各事宜。自当加意整饬。俾地方益臻宁谧。其所请酌留官兵一款。该处地方辽阔。山深林密。此时甫就肃清。留兵弹压。自不可少。著照所请分派镇将。带兵在四路稽查弹压。俟麦收后彻归原伍。所派地方。如有逸匪潜匿。即令就近搜拏。山中无业游民。如有赌博斗殴等案。各照例责惩。傥有聚众抢掠及拒捕者。从严办理。其兵丁内、如有藉端生事、扰害良民者。亦从严究办。至山内五方杂处。不但本处匪徒、虑有藏匿未净。即京城未获逆犯。如祝现、刘呈祥、刘第五、董伯旺、支进财、及河南逸犯刘成章等六人、并其余饬拏从犯。难保其不逃往陕省。窜伏山内。前已将该逆等年貌清单。通行发给。该督等并谆嘱各将备一体踹缉。遇有口音面貌相类者。即留心盘诘。如拏获祝现等六犯。著由四百里奏闻。其山中搜缉余匪。亦著随时具奏。此项弹压官兵四千二百名。并著照所请、每月给予盐菜银两。不支夫价等项。仍照防兵例给予口粮。以示体恤。又所奏被贼地方普加抚恤一款。该处积歉之区。复被贼焚抢。灾黎生计维艰。业经降上□日抚恤。现届青黄不接。著加恩将盩厔、沔县、略阳、凤县、宝鸡、五县、及蹂躏较重之洋县、城固、陇州、三州县、俱再加赈一月。其应给房舍修费。亦著照例核实题报。又所奏木商佣工给予执照一款。此次山内滋事匪徒。大抵皆木厢佣工之人。该商等平时招募工作。不分良莠。以致藏垢纳污。此后稽查约束。自当严定章程。著照所请、令州县查明境内木厢纸厂处所。发给该商执照。将所雇工匠姓名乡贯造册、交乡约甲长查察。其外来佣工。亦令先投乡保等问明姓名乡贯。另册呈报。按照保甲之法。认真稽查。以时增删。日久毋懈。所奏修葺寨堡编记军器一款。山居百姓。多凭寨堡守卫。自应令其修葺完固。至存贮军器。用备不虞。除炮位全行追缴入官外。其刀矛鸟枪。分别寨堡大小、酌量存贮。并镌注字样。设立号薄。登记明晰。以例稽核。俱照所奏办理。惟是寨民存贮器械。原以自卫。若不能演习。猝遇匪徒。尽为所掠。转致藉为寇兵。应于各寨堡中、令甲长约长随时查验。督令演习。以资备御。其技艺娴熟者。兼可充入伍之选。又所奏将游匪从严惩办一款。游民不务生理。好勇斗很。奸宄萌生。实由于此。必当从严惩办。著照该督等所请、嗣后南山内如有三五成群、执持器械、抢掠伤人者。比照川省匪徒例、于抢夺本例上加等治罪。该督即将新例刊刻出示。俾知儆畏。俟地方宁谧后。再奏照本例办理。务使匪徒革面革心。化莠为良。各安生业。　　

○长龄等奏、巢□刀灭南山匪徒出力员弁。赏游击万彪、胡超、巴图鲁名号。道员余正焕、德奎、游击李建勋、李章、何文韬、都司沙武德、守备卢亨、千总王洪谟、协领成瑞、佐领舒通阿、花翎。知州何焕等、蓝翎。余升擢有差。　　

○山东巡抚同兴奏、办理军需及巢□刀贼出力人员。并首先呈报逆谋、捐赀团练各绅士。赏知州王旭昇、知府衔。参将齐国珍、副将衔。守备孙魁一等、升衔有差。生员李九标、举人。候选通判孙宗渭等、选补加衔有差。　　

○丁丑。清明节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○命皇次子智亲王旻宁祭孝淑皇后陵寝。　　

○遣官祭端慧皇太子园寝。　　

○谕内阁、马慧裕等奏、持斋诵经愚民、遵示首呈经卷图像一摺。愚民习教诵经。其上惑于福田利益之说。迨辗转传习。人数众多。复有奸民煽诱。遂至滋生事端。上年因办理邪匪。普谕各直省、示令习教之家将经卷图像悉行呈缴。即照自首免罪之例。咸与维新。今湖北省于编查保甲时、各州县亲历乡村。广行晓谕。即据民人余元漋等遵示自首。缴出各种经卷图像。该民人一闻示谕。不敢隐匿。实系洗心改悔。余元漋等俱著免其治罪。夏永霞先曾收藏经像。传习多人。伊身故之后。其子夏漋庆亦到官呈首。且搜查伊家内、并无另藏违禁经卷板片。夏漋庆亦著免其治罪。各省如有曾经习教民人、自行改悔到官呈首者。俱著照此办理。若经此次晓谕之后。仍复私自收藏。则是怙过不悛。一经发觉。必当重治罪。其缴出经卷内、除寻常释道持诵之经不应禁者、即著分给省城内释道寺观、无庸销毁外。其应禁各经卷。著派员详细检查。凡经内有真空家乡无生父母、及飘高老祖字样者。同护道榜文二本。一并解京查销。其余即著该抚张映汉亲视销毁。将来各省缴到经卷。亦著照此办理。　　

○又谕、黎世序奏、筹催重运漕船、将刁难挟制之漕标游击据实参奏一摺。所奏甚是。本年东省微湖蓄水短绌。江境湖水。必应撙节以资挹注。漕河诸臣。皆当通筹全局。协力同心。期于全漕无误。方为公忠体国之道。乃此次帮船挽入中河。阮元即坚执开闸引骆马湖水之议。该漕游击潘遇龙、不肯遵例起剥。迨至风定水回。仍复藉词停待。如果中河淤浅不能行舟。何以骆马湖水并未开放。该河督亲自督劝。帮船七十余只、即已连樯挽渡。毫无停阻。显系该游击挟制刁难。似此藐玩之员。不可不严加惩处。潘遇龙著降为千总。仍责令催趱。傥敢再有贻误。奏明从重治罪。阮元固执己见。著交部议处。淮海道河洲、因与该游击理论。上船测水。失足跌损腿骨。洵属急公可嘉。著交部议叙。给假令其安心调养。如医治难痊。再行奏明开缺回旗。另赏差使。　　

○拨湖北安陆、应城、黄冈、三县、仓谷四千石。运赴应山县平粜。拨房县余存秋米、运赴郧阳、竹山、竹溪、保康、房、郧西、六县、平粜。　　

○戊寅。以詹事府少詹事王以衔、为詹事。　　

○旌表守正捐躯山东肥城县民张士德妻李氏。　　

○平粜山西交城、文水、岢岚、翼城、乡宁、长子、屯留、壶关、介休、临、大同、高平、陵川、辽、和顺、沁、沁源、武乡、平定、寿阳、盂、忻、定襄、静乐、保德、河曲、解、安邑、夏、平陆、闻喜、隰、大宁、蒲、永和、和林格尔、岚、兴、襄陵、洪洞、曲沃、黎城、平鲁、阳城、沁水、临晋、猗氏、荣河、万泉、虞乡、芮城、河津、五十二厅州县、及乐平乡巡检所属、仓谷。　　

○己卯。谕内阁、御史程赞宁奏、请杜规避承缉盗劫等案参限一摺。所奏是。定例地方官遇有盗劫之案。四参限满。即应降调离任。原以专其责成。若于参限将满之前。将本任之员移调他处。其承缉之案、转得置身事外。而接任之员。因无接缉降调之例。亦不认真缉捕。日久因循。盗风渐炽。必致奸民无所畏忌。嗣后地方官承缉盗劫等案。务责令专司缉捕。不得于四参限满之前。饰词迁调。如巧为规避。一经查出。除将本员勒缉参处外。并将该上司一并严惩不贷。　　

○调喀什噶尔帮办大臣乌尔卿额、为喀喇沙尔办事大臣。喀喇沙尔办事大臣永芹、为喀什噶尔帮办大臣。　　

○旌表守正捐躯山西交城县民樊泰女樊氏。　　

○庚辰。旌表守正捐躯山西凤台县民妇郭傅氏。　　

○除福建光泽县、水冲田三十一亩有奇额赋。　　

○辛巳。谕内阁、江南邳宿运河。向赖东省微山湖潴水济运。定制夏秋闲收水一丈二尺。以资次年铺放。即遇水短之年。亦总收至九尺一丈以上。从无不敷铺灌之事。兹据吴璥等奏、勘查微山湖、本年仅止湖心存水二尺、及一尺八九寸不等。实从来所未有。而毗连微湖之南阳、昭阳、及东岸独山湖、又皆淤成平陆。更无可导引之水。此皆李亨特在任时因循贻误。疲玩耽延。厥咎甚重。近又风闻李亨特革职留工效力。并不常川驻工。仍在济宁居住公馆。擅用文武巡抚及差弁多人。竟与现任总河无异。谬妄尤甚。伊系屡次获咎弃瑕录用之人。不知激发天良。小心愧奋。既已玩误公事。罢斥后仍恣意放纵。不知儆畏。李亨特著传上□日拏问。交吴璥、同兴、派委妥员迅速押解来京。交刑部治罪。　　

○壬午。赏前任太常寺卿书兴、蓝翎侍卫。为和阗帮办大臣。以头等侍卫伊勒通阿、为库尔喀喇乌苏领队大臣。　　

○癸未。调陕西西安镇总兵官杨芳、为汉中镇总兵官。河南河北镇总兵官阎俊烈、为西安镇总兵官。汉中镇总兵官薛大烈、为河北镇总兵官。　　

○以叶尔羌粮贵。平粜仓麦。　　

○甲申。上幸万寿山。　　

○谕内阁、据通政使司副使蒋祥墀奏、现在河南办理灾赈、地方官委之胥役、胥役纠合乡保、彼此侵吞索钱刁难等语。方受畴久任直隶藩司。上年林清谋逆。本有失察重咎。温承惠业已降调。方受畴亦应降调。因升任在先。未加惩处。伊到豫省后、督办抚恤事宜。经朕屡次降上□日。严切训示。乃节据给事中李鸿宾、御史卓秉恬、奏该省饥民难民流离载道。本日蒋祥墀复有此奏。而召见面奏者更多。是豫省办理赈务。种种不妥。其情形昭然在人耳目。方受畴著先传上□日严行申饬。并交部议处。　　

○旌表守正捐躯广东澄迈县民何新村妻魏氏。　　

○乙酉。谕内阁、英和等奏、剔除偷运回漕积敝□大一摺。南粮岁劳转运。以实京储。其俸甲等米领出之后。兼可赡及民食。惟回漕之敝□大。最为蠹国病民。近来俸米甲米入朝阳门、均派御史等稽察严密。其城外居民零星食米。势不能不令负荷出城。是以细米在一石以内者。为例所不禁。乃奸商作伪。又将碾过一槽之米。搀合粗米。敝□大混回漕。著照所请一体示禁。必实系细米。方准出城。仍著严饬该城门官兵、毋许得钱卖放。索诈扰累。别滋敝□大端。　　

○又谕、南河岁抢修经费。旧例每年动用银五十万两。自嘉庆十二年加增料价。以两倍为止。总不得过一百五十万两之数。以后每年题报。俱未逾额。此次报销十七年岁抢修工程。用银至一百五十九万余两。较之倍加之数。又复增多。若不严行驳斥。必至逐岁渐增。无所底止。所有此次逾额银九万余两。即著黎世序、及承办各工员、按数分赔。不许再藉词登覆。黎世序仍著传上□日申饬。嗣后岁抢修经费。该河督务遵照原奏、均匀核计。不得逾一百五十万两之数。如有撙节。据实题报。其逾额者、即照此次之例。罚赔示惩。　　

○又谕、李亨特前在河东总河任内。贻误运务。并于革职留工之后。任情恣肆。业经拏问解部治罪。今又查出伊子李善祺居丧纵欲。狎比优伶。皆由李亨特平日纵容所致。李善祺著交部讯拟。所有李亨特在京及东省寓所赀财。著一并查抄示惩。　　

○谕内阁、前经降上□日令刑部将各省军流以下官常人犯、查明减等。新疆各处发遣人犯未到配者。本在查办之列。其已到配者。亦著一体加恩查办。此内除免死减等、及逆案邪教发遣各犯、不援减外。著刑部将新疆各处、由军流罪名加重发遣到配各犯、核其情节较轻者。分别开单奏明减等。　　

○命通政使司副使琦善、参议康绍镛、驰往江南审案。　　

○丙戌。以故湖北忠冈司土千总田世桂子三庆、甘肃西宁称多族百户洛智策旺子旺多尔特里、各袭职。　　

○丁亥。谕内阁、朕恭阅皇考高宗纯皇帝实录。乾隆四十六年查办各省武职名粮、裁添养廉、挑补实额一事。曾据大学士阿桂奏称、国家经费、骤加不觉其多、岁支则难为继、此项经费岁增三百万、统计二十余年、即须用七千余万两、请将武职议给养廉、所扣兵饷、除边疆查明增添兵额外、其余腹省、均可无庸挑补实额等语。当经钦奉谕上□日、国家经费。原当量入为出。而足兵卫民。又不得稍存靳惜之见。阿桂所奏部库出入大数。大臣谋国。自应如此。但泉货本流通之物。财散民聚。圣训甚明。与其聚之于上。毋宁散之于下。且在官多一分。即在民少一分。现在户部库银、尚存七千余万两。何必于此事鳃鳃过计。所有阿桂原奏、并此上□日一并发抄。著大学士九卿科道详悉妥议具奏。钦此。旋经廷臣议将直省所裁名粮、悉行挑补实额。仰惟我皇考深维财散民聚之义。损上益下。惟愿出帑藏以裕军国。圣训煌煌。高迈千古。诚非一切筹策会要所敢几。而当日建议之初。阿桂通盘计画。逆料及数十年后经费难继。其深识远虑。亦不愧老成谋国。计此项经费。自乾隆四十六年、至今三十余年。所用已逾于所存。且自嘉庆元年以后。办理军务河工、以及各省蠲缓赈济。每岁度支经费之外。所出又岂可万亿计。设此时府库充盈。仍与昔年无异。则朕亦惟常守散财之训。岂肯鳃鳃计量。然使乾隆年闲库贮情形。亦同今日。则量入为出。我皇考当日亦本不以阿桂之言为非。况我朝兵制。定额已久。自增设名粮额缺以来。闻各省营伍积敝□大相沿。仍属有名无实。于武备亦未能大有裨益。立政之道。贵在因时制宜。其应如何将增设名粮额数酌量汰减、仍复还旧制之处。著大学士、军机大臣、会同兵部、详悉妥议具奏。　　

</div>
    <div class="pagination">
<a href="清实录嘉庆朝实录_page389.html">上一页</a><span>...</span><a href="清实录嘉庆朝实录_page385.html">385</a><a href="清实录嘉庆朝实录_page386.html">386</a><a href="清实录嘉庆朝实录_page387.html">387</a><a href="清实录嘉庆朝实录_page388.html">388</a><a href="清实录嘉庆朝实录_page389.html">389</a><span class="current-page">390</span><a href="清实录嘉庆朝实录_page391.html">391</a><a href="清实录嘉庆朝实录_page392.html">392</a><a href="清实录嘉庆朝实录_page393.html">393</a><a href="清实录嘉庆朝实录_page394.html">394</a><a href="清实录嘉庆朝实录_page395.html">395</a><span>...</span><a href="清实录嘉庆朝实录_page391.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
