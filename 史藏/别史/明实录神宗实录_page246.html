<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 246 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 246 页/共 367 页</h1>
    <div class="content">　　○以浙江都司佥书范鲲为中都留守掌印定州游击颉永清为龙固二关参将
　　○辛未  武宗毅皇帝忌辰遣官祭  康陵
　　○工科右给事中宋一韩言国家形势首燕京肩齐晋胁秦楚跨吴蜀履闽广滇黔而中州寔为腹心当亟简抚臣以重弹压且令道臣还驻頴州以便控制不报
　　○以太仆寺少卿周孔教为通政司左通政大理寺少卿张鸣岗为南京太常寺卿光禄寺少卿冯渠为太仆寺少卿通政司参议张尚学为太仆寺少卿大理寺左寺丞赵士登为本寺右少卿
　　○以吏部郎中梅守峻为江西参政　　○以户部郎中李长庚为广东副使南京兵部郎中曹愈参为狭西副使户部郎中董九贡为狭西参议
　　○礼部郎中梅守和为湖广参议狭西又布政王顺民为本省左布政按察使王一乾为本省右布政起复原任佥事张后甲为贵州佥事
　　○壬申南京吏部以卿寺科道郎署员缺有至六年未补者具奏以闻下部知之
　　○癸酉先是壬寅春  圣躬违和首辅沈一贯入问安泣陈时事首罢矿税已奉诏旨旋复举行次辅沈鲤朱赓应召来未获面奏相继陈请俱不报至是南京江西道御史王藩臣以嘉纳辅臣第一言与天下更新请不报
　　○甲戌户部请敕在京五草场监督司官收务乾洁堆期苫盖毋使水浸雨湿如有蒸腾之气即权宜倒垛晾晒从之
　　○乙亥复除原任兵科右给事中刘道隆为刑科右给事中
　　○总督仓场尚书谢杰陈积储大命四事一总漕抚臣宜久其事任不可使一日缺人议留李三才二放粮旧规每年四月十月应放折色三临清德州二仓所积粮米运二十万石入都以补本年灾伤折色之数倘四五月间南漕不至即括二仓所有尽数起角□羊俟豊熟抵还四工部宜趁冰涣速以修仓为事仓完则工匠不得溷入车脚不难稽查盗米之奸可以立革户部覆奏  上以漕运事重令李三才并事候代放粮折色临德二仓补数令户部议妥行早修仓廒仍著为令
　　○以湖广德安府知府张惟方为本省副使兼参议分守湖北道直隶松江府知府许维新为河南副使兼理兵备以御史涂宗浚为大理寺右寺丞都给事中张问达为太常寺少卿于若瀛为南京鸿胪寺卿刘卿为山东右布政荆州俊为湖广按察使
　　○降工科都给事中白瑜为狭西布政司照磨
　　○丁丑初清口陡涸运艘不前御史蒋以化淮抚李三才各＜锍-釒＞闻并请宽过淮过洪之期许之仍命行总河的议于是河臣曾如春水涸之故大都因淮黄交会河底冲刷深且五丈外低内昂势不能伏溢而上陡涸病根皆原于此今所恃淮南高宝诸湖之水臣檄行封闭甚早不今旁洩北引接运颇有余资以故司道诸臣欲因便于高宝湖水而建闸浚渠节宣用之正永乐中陈平江已然之明效也目前济运似无踰此工部如议覆  上从之
　　○以四川右布政崔应麟为本省左布政管遵义兵备按察使王嘉谟为右布政分守川西道参议梁祖龄为副使分巡川北道
　　○戊寅以桂林府知府许国瓒为广西副使整饬右江兵巡道梧州府知府凌嗣音为广西副使分巡桂林兵备
　　○先是吏部起补各官奉  圣谕将正五品至从六品者各罚俸一年吏部言不夺其官而仅罚其俸是  皇上使过之仁若因其罚而并锢其官是臣等奉行之过原任光禄寺寺丞王德新南京刑部郎中邹元标兵部郎中高桂礼部主事吴正志诸寿贤李＜棥心＞桧刑部主事马应图南京吏部主事饶伸是数臣者其回籍非以病归则以侍餋与诸臣之削籍降调者不同乞各照原官起补添注不报
　　○直隶巡按李思孝奏留巡抚李三才
　　○庚辰以南京江西道御史王藩臣为江西副使
　　○转吏科陈治则户科吴文灿礼科梁有年兵科夏子阳刑科宋一韩俱左给事中
　　○降原任御史王象蒙为卫辉府推官
　　○刑部尚书萧大亨以六年考满吏部具题未奉敕旨因引年乞休  上不允
　　○升蔚州知州任应徵为山西佥事管宁武兵部降补原任狭西副使张应凤为湖广参议
　　○以不雨命顺天府祈祷
　　○辛巳赐保定侯梁继璠祭葬成安伯郭邦相妻祭葬
　　○户部以灾伤改折湖广黄梅县二十八年南粮七千五百六十五石每石折银五钱并席竹等银概角□羊南京户部交纳从之
　　○壬午以青州知府赵乔年为山东粮储道副使起原任河南副使杨植为狭西副使四川夔州知府李时孳为本省副使
　　○兵部武选司员外沈朝焕陈戎政四事一重京营天下兵制莫重于京师宜重京营将官之任凡补京营各官者须妙选天下勇略忠义之士各边镇省直总副参游必曾经京营出者始用之各官隶在京营本兵与协理每岁会同过堂一遍则可以面识其才力熟察其品格视凭一荐剡用者虚实较然至兵之虚弱不可骤革尚可渐稽宜从外省召募之例给面貌悬牌钤以大印收补时掇石较技必责正身务求壮丁即系祖役如老幼不堪另行勾取尤加严选锋之出入则将有统体之实而兵无冒滥之毙矣二实辽左辽与朝鲜接壤实辽左者所以坚内地犄角朝鲜也宜加辽兵一万人总兵李成梁性熟于虏颠毛老矣宜为置副将勇廉兼到一人以习其事申饬巡抚兵备各官讲求屯田之策使兵足扼虏而安心于屯至军政耗废钱粮乾没宜于广宁辽阳开原等处各设推官一员管粮通判以推官代之三慎武袭夫开创龙兴间关百战者委当世及至非时用兵互相格杀者北功多收零剪尾南功多搜山发窟杀戮降卒喋血无辜种种首功之毙尽行世袭军功代有军职代增此属几耗天下钱谷十之三四宗禄有递减而武功爵世袭不变金吾华贯有日增无日减岂厉世磨钝之权乎宜定为上中下三等上者世及次者递减下者裁革四防乱萌淮徐頴毫之间界在南北其地＜锍-釒＞旷其民犷悍且诸省交会统置不一窜匿无常近日所报頴州乱民至以千计虽云旋角□羊尚伏牙角臣谓当分浙江省城见在之兵一千五百人移镇于淮设一参游统之于天津所募之兵分一千五百人移镇于頴亦设参游统之两处之兵即以原饷给之以消莽伏之雄心以为应援之奇计＜锍-釒＞入留中
　　○先是常熟生员孙汝炬等煽众鼓噪窘辱守令苏州府知府周一梧闭门求去抚按以闻礼科都给事中张闻达＜锍-釒＞紏俱奉  严旨参究于是礼部奏将孙汝炬等分别首从问拟常熟通学生员并童生停勒一科不许考试周一梧令供职仍通行各省直提学官照本部原题每三年之中岁考两遍文章行谊严为进退并禁府州县收拜门生及纵容生员出入公门禀嘱公事如遇有紏众生事等项不分人数多寡轻则革锢重则问遣合学停科一如前法  上俱允行之仍命巡抚驻苏州以资弹压
　　○钦天监奏四月朔日辰时日食八分八十八抄巳时复圆是日为孟夏  庙享之期午时行礼礼臣奏言春秋书灾异莫大于日食故礼诸侯旅见天子入门不终礼者有四日食与焉当祭而日食如牲至未杀则废况时惟四月又为正阳怪异非细若巳刻救日午刻享  庙曾未喻时两举大礼儆畏既有所分精禋又有所散乞  圣明裁酌  上令改祭享  太庙于初五日
　　○癸未以恩诏准送曹国长公主子孙李邦鉴入太学
　　○以陈所蕴为浙江按察使张修吉为狭西参政杨州府同知杜糜为贵州佥事
　　○狭西西宁都司张大纪家丁郑大海等以诱杀冒级下狱乘夜紏众劫狱鼓噪燔官署掠钱粮攻逼主将夺城而遁按督上其事于是兵科都给事中田大益给事中孙善继等交章论以为即西宁之妄杀则该镇之屡报捷书俱不可知即该镇之冒功事发则各镇之类叙功级亦皆不可知乞敕各镇以后功级务要按臣亲诣查核  上下其奏兵部覆请该任文武官员俱行议处张大纪革任治罪从之
　　○以朱一桂为刑科给事中
　　○补浙江道御史张大谟
　　○以南京御史萧如松为狭西副使
　　○乙酉辅臣沈一贯等题  祖宗以来各衙门本率三日即下  皇上初年庶绩其凝嗣后有留中之事至于今日有奏而不发票者有票上而不发行者在  皇上盖出详慎不轻之意且昭操纵不测之权执简御繁以钝磨锐而人心从此怠弛政务从此壅滞且岁月滋久中多倦勤能保无乘机壅蔽藉手作奸者乎况始于权宜浸成典故亦何可昭示万世为  圣子神孙法也请凡诸衙门章＜锍-釒＞可行者即赐允行不可行者明示改正臣等票拟不当亦令改拟必期无一＜锍-釒＞不报无一事不决奏入不省
　　○丙戌丁原任左都御史陈炌妻祭葬浙江巡抚右副都御史刘元霖父刘勃祭葬
　　○赐庐江王厚光书院名循理
　　○辽东大福堡天火烧毁房屋军器无筭
　　○大原堡起地火大如车轮高三尺烟高三丈余
　　○赐原任巡抚狭西太子太保兵部尚书贾待问祭葬待问直隶威县人嘉靖戊辰进士授咸宁知县选礼科给事中稍迁至吏刑左右出知怀庆府调繁松江历山西参政按察使湖广左右布政南光禄卿擢右佥都御史巡抚南赣进右副都御史协理院事巡抚福建甘肃等处累进至今官当河洮被残严侦探广刍粮节次擒斩虏首八百四十余名献番首二百八十余颗降虏降番无筭内使梁永恣随从剥民财物杀无辜待问上＜锍-釒＞劾状逮其人付之重典梁请于四镇税马及得镇守三边如正德故事待问亟会制府上＜锍-釒＞力陈不可谋遂寝时以防秋出事竣还省行至临洮以寒疾卒军民悲惜焉
　　明神宗显皇帝实录卷之三百八十二
大明神宗显皇帝实录卷之三百八十三
　　万历三十一年四月丁亥朔户部言巡仓御史左宗郢请以四十两月应折之粮俱就通仓支放目今四月正当奉旨开操未便停住合俟六月操止将京军月粮坐拨通仓支放其临德两仓严禁改折务足原额五十万之数以备支运今岁粮运行总漕巡漕设法开浚严督赴京不许运官稽迟仍申饬各仓扫积土米尽数登报支销敢有群小明索暗侵者酌量事情轻重以为官殿最  上是之
　　○命行人张云翼往永寿王府曾用升往蕲水王府各治丧礼
　　○宁夏巡抚黄嘉善劾花马池副总兵雷安下部知之
　　○戊子户部题浙江岁派额绢九万七千三百六十五疋零迩来毙出多端如临安角□羊户童志坤等隐匿二十一等年总批至今未投杭州角□羊户吴伟等包揽二十一等年绢疋至今未角□羊谨列条议请申饬行一定官角□羊自三十二年起每府俱佥官角□羊不得仍用民运以滋零星奸弊其角□羊官择年力精壮素称谨慎者佥之一查批回今后批文预将起角□羊员役日期报部即以为准不许告求截纳过限未到则行文该省抚按查核沿途分司验批查绢疋有无实在及挨司某月日验过字样以防盗卖又不许角□羊户私将原批质当一禁包揽有本地之包揽有在京之包揽有各衙门之包揽自今伊始在外州县有积年包揽者抚按官不时密访捕治角□羊官有听信奸徒因为之利者一体问革在京佥派殷实人户以充保歇  上俱允行之仍命严追童志坤等正罪
　　○以山东按察使刘卿为本省右布政使嘉兴知府车大任为本省副使分巡嘉湖道
　　○湖广巡抚赵可怀参副使王应霖调简僻用从之
　　○以仁怀守备周敦吉为游击管永安参将事
　　○升詹事府詹事周应宾为礼部右侍郎兼翰林院侍读学士掌翰林院事
　　○兵部以宁夏黄草滩等处地方获功军丁王来等勘明奉旨应赏银二万九千四百四十八两八钱请劄太仆寺于常盈库贮马价银内动支差官给赏从之
　　○工科给事中胡忻言顷  皇上发中书赵士桢所献防边奇器于京营打造演习兵部特起废弁何良臣董其事良臣昔既以贪败今必不能以廉奋且军器自有局何必京营京营自有人何必良臣  上下其奏兵部如科臣议覆革良臣任从之
　　○兵部以韦文灿等就擒并获印信请下广西巡按御史勘问并责罗谦端擒献恶目罗力萃黄九德等正法所斩获贼首真伪获功伤亡官军多寡并东兰州土官应袭俱听总督抚按议处覆行  上是之
　　○谕内阁孟夏日食朕心深切兢惕近时偶感风寒今虽已愈身体尚觉软弱头目不时眩晕  庙享对越恐不成礼卿等传示遣官恭代及各执事务秉虔诚行礼毋得怠忽辅臣因言望  皇上推保身之意保民举慎礼之心慎政臣等将命宣纶亦无愧色入告出顺幸免后言
　　○庚寅补原任南京光禄寺卿徐大任以原官升云南左参政张尧臣为本省按察使
　　○兵部以河上急需请于南京兵部总库动支二十万两淮扬马价一十万两兵部＜锍-釒＞议陪京备用亦属吃紧不得已酌动五十万先后给发兵部覆请从之
　　○两淮盐法太监鲁保以兼管浙直织造请给敕书关防礼部言织造工部职掌也凡内外衙门应给关防俱该各部院斟酌可否题奉钦依移咨臣部臣部覆请铸给今鲁保所请未经工部题覆臣不敢径铸且该科及苏松巡按俱有＜锍-釒＞言其不便奏入不省
　　○命朱应槐左军都督府佥书管事
　　○加大同副总兵王志宝为都督佥事参将张国柱为副总兵游击黑仓为参将芦居智以新升参将职衔照旧管事方时晖调北楼口参将
　　○辛卯孟夏享  太庙遣公张惟贤代侯徐文炜常胤绪分献
　　○命改于初六日宴朝鲜国陪臣遣礼部侍郎郭正域待
　　○裁革军务科当该
　　○以狭西副使刘任为本省参政四川按察使张文耀为本省右布政南刑部郎中方学龙为湖广佥事
　　○壬辰以南京大理寺右寺丞丁宾为南太常寺少卿
　　○改南京国子监司业傅新德为右春坊右中允兼翰林院编修清理贴黄
　　○楚王华奎以崇阳王府宗室中尉华越犯罪数其欺罔四罪以闻诏令该部参看来说
　　○以原任都司吴蠲为湖广都司佥书原任四川游击许国威为福建都司佥书南京牧马所武昌卫指挥张时万为浙江都司佥书
　　○癸巳礼科都给事中张问达奏日者太阳之精人君之象阳不克而为阴所乘则食是为异天下太平日不食朔朔者月之始也日完于朔而为阴所侵是为异乃今食于四月之朔日矣四月为孟夏纯阳用事一旦薄□□蜀是异之异也且又食于孟夏  庙享之日矣  庙享乃  祖宗英爽降监之时而  上天垂戒适与祭会不独动  皇上戒惧之心又动  祖宗警惕之念是异之异也不报
　　○直隶巡按王藩臣奏大兴卫百户王遇桂假马场变价之说以欺讹  皇上高淳马场原额七千六百十四亩后因淹塌实止五千九百五十五亩分授于马头五百五十名则每人仅得十亩有零嘉靖九年遵诏开荒高淳逐场租银二百两一钱五分角□羊部则民既餋马又纳场租其情业已苦矣至隆庆二年场垦为田高淳又将租银摊入通县而将场地与民田一例起科则民既餋马又纳条编税粮其情益更苦矣至万历八年革除餋马每减马一疋徵草料银一两共徵银五百五十两角□羊部则场虽无餋马之名而既纳条编税银又纳草料其苦益不可支矣王遇桂但知种马之已变不知料价之加徵如曰马场可以变价将并每年料价之银而竟罢之乎不报
　　○甲午先是有旨谕御用监把总张润泽等曰  两宫陈设缴璧钱粮原不可少尔等催办乃系职掌该户部因边饷军资欠发屡次告苦军国大事安危所系亦当体亮内外臣子皆朕一体尔等不必互分彼此著通融次第而行务期美成王事已而御用监内臣李景忽到户部催进钱粮于是尚书赵世卿言库藏之匮竭  皇上业已鉴知非昨日告匮而今乍盈也乞念国计信前旨前项钱粮容库银稍有措处陆续办进
　　上曰览卿奏亦知该部缺乏姑以工作钱粮先行办进次及婚礼毋得稽延误事
　　○兵部以山东德州卫马舍班头胡惟章等劫财杀人指挥佥事许宏业窝盗情真下巡按御史治其罪并革游击陈光祖任
　　○乙未户部查蓟镇本年分例该京运饷银四十二万余两因库仓匮竭请以临德等仓折银并买米扣省银六万两合凑太仓之数量发银十万两权济急需报可
　　○礼科右给事中吴文灿言深宫法殿两者等重而其他备游览恣巡幸者皆在可已为今计莫若将一切别工尽行停止亟完  两宫专意三殿庶司空得以藉手而财用不致虚耗不报　　○以南京修理  奉先殿恭请  列圣神主祭告命南京工部尚书守备内臣勋臣各行礼
　　○起补原任按察使谢诏为湖广按察使以云南副使漆文昌为贵州参政户部郎中王成德为狭西参政河南按察使袁奎为山东右布政户部郎中郝大猷为山西参政
　　○辅臣因  圣谕大工钱粮紧急令先行办进次及婚礼因言蓟镇月饷更急请  皇上轸念边疆重计容计部作速议处以弭目前之变  大工婚礼徐图办进始得轻重缓急之序
　　○丙申以河南按察司副使黄辉为本省右参政
　　○刑部右侍郎董裕以病乞休不允　　○兵部覆大同巡抚张悌条议一更调将军会堡较乃河为冲要议将乃河堡守备改移将军会堡乃河堡更为操守职衔一包修西安堡包修甎石限以本年办料次年包砌三年通完军匠即于本路派拨一驭夷虏嗜汉财物必不肯捐市赏重利我苐坚守旧额不轻狥其分外之求更为严禁隐匿重究侵渔则夷情自安  上可其议
　　○是时南北六卿正贰多缺不补吏部以闻
　　○丁酉赐原任礼部尚书兼翰林院学士冯琦祭葬琦山东临胊人万历五年进士改庶吉士授编修与修会典十四年会试同考十六年主湖广试充经筵日讲十九年主顺天试升詹事掌翰林院事充正史总裁官晋礼部侍郎与修  玉牒改吏部侍郎二十九年主会试教习庶吉士迁礼部尚书卒于官琦性灵頴于书无所不窥典文衡所识拔多知名士在秩宗慎封典正文体佐铨署吏夙夜在公时  上方开矿榷税中使遍天下琦伏枕草＜锍-釒＞其略曰今日朝政未肃者病在人情之惰吏治未清者病在士风之贪君臣上下之暌者病在形迹之疑而其要莫急于收拾人心故去惰在批发章奏除贪在速补监司郡守通君臣上下之情在去疑端于事释疑根于心而所谓收拾人心者撤中使止矿税也＜锍-釒＞甫上即卒中外惜之
　　○工科右给事中宋一韩请罢别工并力  两宫三殿言  皇上动法  世宗嘉靖三十六年三殿午门灾  世宗即敕尚书雷礼并工修建七年而后奏绩今物力匮竭视世宗时何啻霄壤尚可分力他营哉宜急从部臣请不报
　　○荫原任兵部尚书田乐子尔树锦衣卫指挥使世袭
　　○命詹事府少詹事唐文献为詹事兼翰林院侍读学士国子监祭酒杨道宾为詹事府少詹事兼翰林院侍读学士俱充  玉牒纂修官
　　○南京工部尚书裴应章以疾乞休不允
　　○户部议条鞭法请饬有司奉行一条鞭既酌量徵收以充公费不得佥派里长挨月轮直以资苛剥一库役不许佥派民间富户充当一不许于预备仓廒佥编斗级看管一条编所载供应上官及过往使客俱有定额不许分外巧立富民义民名色借以供应一条鞭夫马岁有定额输银在官而雇役于民不许遇夫马紧急复于粮上重纳一不许以保甲八户充迎送勾摄打卯应差一不许以省祭义民充勾摄管工承委之役一不许派民当行价直半给支领愆期一不许有司于罪赎之外横肆科罚折银充橐一徵银不许粮甲串同保歇吏书任意乾没徵粮不许粮长串同吏书花户任意折乾至官收官角□羊则严禁火耗斛面一通行江南直省府州县将一应田土查核见在户名徵粮之日先行开派定限收纳逋欠者坐名查比以免赔累积逋一凡内库之生绢阔布俱照光禄寺料银供用库麻蜡改从官角□羊奏入颁行之
　　○升福建副使李元实为河南右参政
　　○调大嵩卫守备武宪文于临清升浮图峪守备郑梦麟为德州游击
　　○户部以各边缺饷请发内帑  上曰军士荷戈枵腹情迫势穷殊为可悯朕思太仆寺马价原备军需事同一体不得已量借二分之一速发以济目前你部里还严催各省直未完钱粮角□羊发仍将时下买办不甚紧要的细开听裁毋得竟诿无策致误军机
　　○戊戌赐辅臣扇及讲官曾朝节有差
　　○巡按直隶御史杨廷筠以天降阴雨水势增长清口可无浅阻之患  上闻下部知之
　　○己亥  孝懿庄皇后忌辰遣官祭  昭陵
　　○大学士沈一贯以一品六年考满自陈乞休  上不允温诏谕留之
　　○户部揭称各镇请饷数多逋负催徵无期请内帑百万与太仆寺五十万一时齐发辅臣以闻
　　○庚子  上以户部借冏寺马价太多下旨切责辅臣沈一贯等言臣等备查该部所进会计总数一岁之入原不足以当一岁之出而又有额外之需支用不继至今日而无可那凑矣如其可以措处何故欲留之该部臣等又何故欲借之冏藏耶伏惟  皇上俯念边情最急仍谕太仆寺照数速发
　　○以四川右参政蔡守愚为本省按察使
　　○原任保定巡抚汪应蛟以病乞休许之
　　○辛丑吏部以大学士沈一贯六年考满请  上令复职仍查优渥恩礼来看
　　○以狭西副使李起元为本省右参政
</div>
    <div class="pagination">
<a href="明实录神宗实录_page245.html">上一页</a><span>...</span><a href="明实录神宗实录_page241.html">241</a><a href="明实录神宗实录_page242.html">242</a><a href="明实录神宗实录_page243.html">243</a><a href="明实录神宗实录_page244.html">244</a><a href="明实录神宗实录_page245.html">245</a><span class="current-page">246</span><a href="明实录神宗实录_page247.html">247</a><a href="明实录神宗实录_page248.html">248</a><a href="明实录神宗实录_page249.html">249</a><a href="明实录神宗实录_page250.html">250</a><a href="明实录神宗实录_page251.html">251</a><span>...</span><a href="明实录神宗实录_page247.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
