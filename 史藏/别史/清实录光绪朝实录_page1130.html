<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1130 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1130 页/共 1316 页</h1>
    <div class="content">
　　

○御史张元奇奏、进士馆聘用各教员。年轻望浅。所编讲义。东涂西抹。粗浅陋略。学员皆有鄙夷不屑之意。择师不精。糜费无益。请饬将进士馆章程重为订定。俾收实效。下学务大臣知之。摺包　　

○又奏、咸同年闲、淮湘各军立功之记名提督总兵副倢■＜曰融＞■＜石木＞游击。不下数千百员。所得牌劄。或中途遗失。展转相售。或贪得厚赀。甘心自鬻。以故冒名顶替。时有所闻。现值整顿戎政。请饬各督抚将各路防营统领营官诸将弁造具详细履历。咨送练兵处兵部随时查核。如有前项情弊。从重治罪。俾有警戒下所司知之。摺包　　

○两江总督魏光焘等奏、部议筹饷条款、谨分别筹办。拟就甯苏各州县丁漕两项、每年提银二十一万两。并督同僚属。量力报效一次以供练饷之需。下部知之。

摺包

　　

○江苏巡抚恩寿奏、苏省白茆河道淤塞。拟先浚徐六泾干河。以资宣洩。下部知之。摺包　　

○以海天兵舰触礁沈毁。革管带游击刘冠雄职。随

手

　　

○予故广东南韶连镇总兵冯义和照军营立功后积劳病故例优恤。随手　　

○予故江甯将军丰绅江甯专祠、署浙江巡抚余联沅上海专祠、列入祀典。从两江总督魏光焘请也。随手　　

○辛酉。谕军机大臣等、电寄岑春火滟宣、电悉。广西省防。既尚周密。此时遏匪分窜。尤为紧要。如能截其归路。一鼓聚歼。自为全策总之急当扼堵。切勿任其图窜湘黔。致成滋蔓。愈难收拾著该署督严饬各军。妥速筹办并著陆元鼎、曹鸿勋责成边军加意防堵。毋稍疏虞。电寄　　

○学务大臣孙家鼐等奏、扩充宗室觉罗八旗学堂。酌核办法。从之。现月　　

○以江苏武阳二县东西运河工竣。予常德府知府德元等、暨在籍绅士恽祖祁奖叙。以捐款助学。湖广总督张之洞等传旨嘉奖。摺包　　

○壬戌。谕军机大臣等。电寄岑春火滟宣等据电奏、匪窜怀远县城失陷等语。著即严饬援军赶紧收复。并遵昨日电旨。会同湖南贵州各边军。认真扼堵。毋任分窜蔓延。是为切要。此次失守文武各员著查取职名。交部议处。　　

○署两广总督岑春火滟宣电奏。请筹广西军饷。下户部速议。　　

○又奏、改办统捐。商情不顺。拟请暂缓办理。下部知之。　　

○直隶总督袁世凯奏。庚子之乱。拳团民教、互相残杀。案多且巨。株连甚血■乣。请仍照前督臣李鸿章办法、公约未定以前。所有拳团民教寻仇各案。一律免究。以安反侧而靖人心。如所请行。　　

○江苏巡抚恩寿奏。江苏省城、设立工艺局。筹款试办。下部知之。　　

○旌表浙江归安县节妇吴周氏、孝妇吴施氏。癸亥。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、准良代奏、青海住牧盟长车琳端多布等、以本年七旬万寿。请藉直年班呈赍贡物赴京祝嘏等情一摺。该蒙古王公等合词吁请具见悃忱。朝廷深为嘉许。惟念物力艰难藩情正多困苦。该贝子等均著毋庸祝嘏。及呈进贡物。以示体恤。所有年班照例来京之处。仍著准行。现月谕军机大臣等、电寄魏光焘、已革广西巡抚史念祖、著魏光焘传谕来京。豫备召见。电寄　　

○署两广总督岑春火滟宣奏、各省发遣官犯。向皆委员按站解部。京＜目辟＞＜訁冉＞米＜度攵＞＜夗贝＞相距路遥。每多稽滞。嗣后＜目辟＞＜訁冉＞米＜度攵＞＜夗贝＞东发遣。官犯拟由海道火车解部。若有疏失。惟解员是问。不与所过州县相涉。下部知之。　　

○考试各省优生于保和殿。　　

○甲子。谕军机大臣等、有泰奏、达赖喇嘛班禅额尔德尼回给哲布尊丹巴呼图克图祈福文、咨送军机处一摺。此文交理藩院由驿咨行库伦。该办事大臣等接到后、即著转交哲布尊丹巴呼图克图。明发　　

○又谕、电寄张之洞、电悉。刘光才著毋庸来京。淮其留于湖南统领湖北新军。驻扎全州一带。扼要防截相机迎剿。电寄　　

○办理京旗练兵大臣直隶总督袁世凯等奏、京旗扩充成协。新添步马石滟驳队及工程队先后成营。报闻。

月包

　　

○科布多参赞大臣瑞洵奏、新疆潜哈、招收渐次就绪。并将早年旧窜之户。全行＜目辟＞暒穴＜曰融＞夕＜夗贝＞查。分起管押回牧。只余北路巴里坤一股。人数较多。办理为难。刻正切实查催。并力驱收。不久当可告竣。得旨、著督饬认真办理。摺包　　

○丙寅。陕甘总督崧蕃奏、蒙地匪徒已经晋军剿抚就绪。暨会办善后事竣。地方一律肃清。报闻。摺包　　

○陕西巡抚升允奏、陕省自兵燹以后。屡遭荒歉。拟请于百货厘金项内。接续展提二成。饬发各属购谷储仓。以备荒政。下部知之。摺包　　

○丁卯。谕军机大臣等、电寄张之洞、据电奏、查明施南教案。系因天主教会主教德希圣率带多人。前往沙子地游览。路经花背。有福音教民向元新欲看德主教。被德主教随行教友贾澄清喝拦。彼此争吵。经德主教已令向姓服礼寝事。因贾澄清、勒令向姓补放鞭爆。致激血■乣怒。匪徒乘闲将德主教、德神甫董、神甫、三人杀毙。并毙华教友四人。随即解散。并无洋教士被捉。亦无闹教堂之事。已将该主教等妥为棺敛。速拏各犯讯明惩办等语。此案该两教以细故起衅。致令主教德希圣等三人无辜被害。殊堪矜悯。该地方文武疏于防范。正犯尚无弋获。所有代理施南府知府何锡章、署施南协副将吴友贵、著即摘去顶戴。恩施县知县王鸿宾、著暂行革职。勒限留缉。仍著该督严饬赶紧捕拏首要各犯。讯明惩办。毋稍耽延。电寄　　

○署江西巡抚夏屮■一■日奏、江西开办农工商矿总局。遴派在籍翰林院编修黄大埙等前赴日本考察实业。并随带学生十名。分送日本各学堂肄习专门。以备振兴实业之用。下部知之。摺包　　

○戊辰。谕内阁、御史为朝廷耳目之官必须学识明通。方足以资献替嗣后宗室满蒙御史。均著照汉员之例。一体考试。满员五品人数不敷。自应量为推广。所有各衙门六七品实任京官。著各该堂官择其品端守洁者。切实保送。其内务府五品以下满蒙人员。如有堪膺此选者。准其一律保送考试。现月　　

○谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨。前因时事方殷。需款孔急。曾经密谕各督抚切实筹办。昨赵尔巽来京召见。连日垂询布置东三省事宜。该抚亦以外交兵备财政为入手要著。此事为全球各国所注意。实我中国大局安危所关。即使事机俱顺。非得数枝劲旅。大宗的款。极力经营。不足以厚声势而保权利。＜圭黾＞滟兄强邻交逼事变难知。更恐有出于意料之外者。朝廷先事图维。焦思倍切。各省疆臣。均受国家心膂之寄。自应同心协力。共济艰危其筹画东三省一切。有何深谋至计。著该督抚各抒所见。具摺密陈。以备采择。至现在库藏空虚。内外同一支绌。然事势迫切。练兵筹饷。实刻不容缓之时。无论如何为难。总当先顾根本。著各省通力合作。联为一气。应如何移缓就急。腾挪接济之处。著仍遵前旨一并速筹具奏。现月　　

○又谕、电寄锡良、电悉。据称川省保潼顺绥重夔资泸八府州被旱。深堪廑念。著即速筹赈济。督饬各属。妥为办理。毋任失所。电寄　　

○又谕、电寄柯逢时、电悉。怀远县城。已经官军收复现在匪踪西窜。图归巢穴。仍著严饬各军认真堵剿。毋稍松懈。怀远县知县张榕荫、先期挈眷逃出。以致城空无人守御。贻害地方。实属罪不容诛。张榕荫著即行正法。以昭炯戒。　　

○又谕。电寄李经羲。李经羲、现已自黔启程。著即取道湖南。迅速赴任前请由汉沪以达＜目辟＞＜訁冉＞米＜度攵＞＜夗贝＞东。未免纡回著不准行。电寄　　

○政务处奏。湖北武备学堂。请奖教习委员人数较多。惟据称该学堂设立经阅七年。学生毕业已达七十五人。与从前他省奖案不无区别。拟嗣后各省武备学堂。均俟学生毕业成就在六七十人以上。咨送到京考验相符。方准将在事人员请奖。每案文武并计。不得过十六员之数。异常劳绩准保二三员。余均按寻常劳绩给奖。现湖北请奖之教习委员。应俟该学生考验后。再由该督另行造册送部照新章核奖。从之。摺包　　

○己巳。谕军机大臣等、电寄伍廷芳、据电奏病尚未痊。请续假一个月等语。伍廷芳著赏假二十日。现有垂询事件。即著该侍郎赶紧调理。迅速回京豫备召见。电寄出使义国大臣许珏奏、续陈义国榷烟大略其入款之钜。不在抽收外国之税。而在畅销本国之烟。中国所产土药。每年已达五十万担。以每担徵银六十两计之。应山■＜木学＞徵银三千万两。乃税厘隐漏。侵蚀十失其九。亟应认真整顿土药既办理得宜洋药来源自必日减。洋商志在求售。则加税一层。更易就范。请饬部妥议章程。先就向产土药省分及早筹办。以纾民困而收利权。下部议。摺包　　

○庚午。遣官祭火神庙。起居注　　

○谕军机大臣等、沈家本奏、官吏不谙交涉。贻害地方。请饬查办一摺。此案前已有旨饬令聂缉规妥为筹办。尚未据查明奏覆。兹据该侍郎所称各节。著聂缉规赶紧确查。妥筹议结。以顺舆情而免流弊另片奏、前署归安县知县邵珩、前署乌程县知县汪文炳、与教士洋商往还。有违体制。并著该抚申明约章。严加训饬。原摺片著钞给阅看将此谕令知之。现月　　

○又谕、电寄岑春火滟宣电悉。著即驰赴柳州。相机布置。严饬诸军赶紧围攻。务将各股匪剿灭净尽。毋任蔓延。所请筹饷。已据户部奏覆。准其开捐。李经羲业经启程。昨已有旨电饬由湖南迅速赴任矣。电寄　　

○又谕、电寄陆元鼎、电悉前据张之洞奏、请留刘光才在湘统带鄂军。驻扎全州一带。已有旨准行矣。兹据该署抚奏、该省防务以宝靖较为吃重。请留刘光才扼守宝靖一路。藉资镇压。著即与张之洞会商办理。电寄　　

○商部奏、拟订商标注册试办章程。由部设立总局。派员经理。并令津海江海两关设挂号分局。以便商民。从之。摺包　　

○都察院奏、会审承审司员被倢■＜曰融＞■＜石木＞一案。要犯在逃。案悬莫结。谨就现犯供招。分别倢■＜曰融＞■＜石木＞处。监候通缉。按律定拟。如议行。　　

○辛未。上奉慈禧端佑康颐昭豫庄诚寿恭钦献崇熙皇太后、幸颐乐殿。侍早晚膳。至癸酉皆如之。　　

○引见考取直省优贡生。得旨、筹鹏飞等二十六名。著以知县用。李淮等三十三名。著以教职用。　　

○署云贵总督丁振铎奏。厘剔防营积弊。派弁教练新操。以求精强而裨实用。得旨。所拟新章。尚能整顿积弊。下练兵处兵部知之。　　

○又奏。滇军出境。会剿泗城西隆各匪。现以边地肃清。仍令开拔回防。报闻。　　
</div>
    <div class="pagination">
<a href="清实录光绪朝实录_page1129.html">上一页</a><span>...</span><a href="清实录光绪朝实录_page1125.html">1125</a><a href="清实录光绪朝实录_page1126.html">1126</a><a href="清实录光绪朝实录_page1127.html">1127</a><a href="清实录光绪朝实录_page1128.html">1128</a><a href="清实录光绪朝实录_page1129.html">1129</a><span class="current-page">1130</span><a href="清实录光绪朝实录_page1131.html">1131</a><a href="清实录光绪朝实录_page1132.html">1132</a><a href="清实录光绪朝实录_page1133.html">1133</a><a href="清实录光绪朝实录_page1134.html">1134</a><a href="清实录光绪朝实录_page1135.html">1135</a><span>...</span><a href="清实录光绪朝实录_page1131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
