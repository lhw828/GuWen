<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 18 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 18 页/共 148 页</h1>
    <div class="content">○又谕、昨日吴士鉴所进西洋通史讲义。尚属可观。嗣后进讲诸臣。务当于各书中有关一切新政宪法之处。详慎采择。剀切敷陈。俾有益于朕殷殷求治变法维新之至意。断不可摭拾空言谬论。无补时艰为要。现月　　

○又谕、昨据都察院奏倢■＜曰融＞■＜石木＞李灼华等一摺。已照所请惩处矣。朝廷为言路中扬清激浊。具有深衷。嗣后凡有言责诸臣。仍当慎体朕意。于一切新政得失利病。吾民疾苦。皆须剀切敷陈。屏除邪说。当以李灼华等为戒。勿蹈故辙。用副朝廷虚怀纳谏。期裨万几之至意。现月　　

○礼部奏、礼学开馆。酌拟凡例十九条。开单进呈。一修明礼教。以大清通礼为主。其有因革损益。于篇末概加后案。一通礼详载朝庙之礼。而略于士庶。又不载图说。今责成臣部修明礼教。移易风俗。则修书宗旨。自应于民礼加详。于吉凶军兵嘉五礼外。增入曲礼一门。遵照会典则例。并新修法律宪法。将属于民事之轨物法度。斟酌厘订。其敝俗有亟宜裁革者。并纂辑各家正俗之说附后。并载明礼器图丧服图等。期便民闲诵习践行。一遇疑义。有非臣下所能擅拟者。皆具奏请旨。以昭天子议礼之盛。一科举既经停止。如吉礼之宾兴释褐。嘉礼之乡会试燕诸礼。已不复举。而外务部奏定之宾礼。陆军部奏定之军礼。学部奏定之学礼。又皆胃时制宜。为通礼所无。拟增设废礼新礼篇目。各自为卷。附在通礼之后。一道光礼有一时疏误。亟当改正者。即以吉礼言之。旱潦祈报。彻馔之时。乾隆礼皆有乐章。道光礼改之。报有乐而祈无乐。然删彻馔之乐章。并删彻馔之礼节。则删除之未当也。又如祀先医篇。乾隆礼在祀真武后。故于设乐条下注云器数见真武篇。道光礼既升先医于真武前。此注尚仍不改。则注释之未当也。似此之类。悉详加校正。一道光礼有依据古制。而与今不合者。如今人居室之制。堂不必有东西阶。士大夫不尽有庙。虽有庙多与宗族共之。行礼皆于寝不于庙。他如庙见之名。加景之用。凡引据未确者。皆为更正。一原书内执事官属。自光绪三十二年厘定官制。所有业经裁撤归并各衙门。自当改书见在官名。而于其下附注原作某官。以备稽考。其吉礼临雍释奠之陪祭官。嘉礼临雍讲书之进讲官。旧为祭酒司业。今当临时请旨改派暂以陪祭官进讲官称之。仍附注原作祭酒司业于其下。一乾隆礼未载堂子祭礼。至道光重修。始据皇朝文献通考。为元日谒拜立杆致祭二篇。而于大内祭神之礼。尚未及详。伏查皇朝通典。载坤宁宫朝夕祭外。每月朔祭神。翼日祭天。其制亦立杆于庭。而每岁十二月二十六日。恭请神位供于堂子。正月初二日。复恭请神位入宫。与元日谒拜立杆致祭礼节相因。未可阙略。谨依大清会典。补载大内祭神于后。一乾隆道光礼。均载皇帝东巡阙里。亲释奠于先师孔子之礼。而无春秋阙里释奠之礼。似尚疏略。应由臣部咨行衍圣公开列礼节。编入阙里祇告之后。其颜曾孔孟四氏学从同。一自道光四年修定通礼以后。屡更兵事。凡各省名臣忠节诸臣。奉旨建立专祠。春秋致祭者。并应载在祀典。编入吉礼。一直省专祠之祭。乾隆礼只有九神。道光礼又增四十四神。其中或竟无姓名。或仅有姓而无名。殊不足以重祀典。拟行各省详查始末。凡系不经之祀。悉行厘正。一光绪年闲。皇帝万寿皇太后万寿大庆。遇驻跸颐和园。举行朝贺筵燕典礼。应遵大清通礼所载圆明园绮春园朝贺礼。敬谨增入。一乾隆通礼于亲王昏礼云将及冠。道光通礼于民公以下昏礼。亦云将及冠。而丧礼又有已冠未冠之差。恭读乾隆四十七年上谕。嗣后著将王贝勒贝子公子嗣。及闲散宗室。年已及岁者。俱照蒙古王公台吉塔布囊之例。分别给予冠顶。其宗室见在当差职分较小者。准其与闲散宗室。一体照例换给冠顶等因。是我朝冠礼。载在典章。而皇朝通典不著录者。当时纂修诸臣。或以祖宗家法。不立皇太子。不能如开元礼之冠礼。托始于皇太子加元服耳。不思冠义言天子之元子犹士也。就经义言之。则皇太子用士冠礼。亲王以下可知。今拟稽度古礼。寻绎祖宗给予及岁王公宗室冠顶之意。补冠礼。一品官相见。乾隆道光两通礼略同。然现行官制。多与会典不符。今修明礼教。应补会典所未备。分王贝勒贝子与品官相见。镇国公以下与民公侯伯品官相见。其品官分平行官。非属官属官。内官与外官。文官与武官。致仕官与现任官。现任官致仕官与士。各相见礼。称谓拜揖。迎送坐立。皆为之定式。致仕官未仕士与庶民。分别服亲非服亲。亦为之秩序。以维礼教。其现行相见礼。有卑亢失体者。悉奏请更正。一八旗通志载康熙九年十一月顺天府奏乡饮酒礼。满汉均沾。奉旨依议。并载康熙二十四年十月。至雍正十三年正月。举行乡饮宾介姓名。虽乾隆道光通礼。于顺天乡饮。未载入旗。直省乡饮。未载驻防。而以前事证之。则乡饮为满汉通行礼节。今满汉更无分畛域。而典礼所在。不宜偏废。谨于本条后案详之。一通礼恭载列圣列后忌辰于吉礼陵寝篇内。伏查雍正四年十一月。圣祖仁皇帝三年大礼已满。世宗宪皇帝谕礼部曰。朕追念罔极亲恩。欲于皇考忌辰。每岁遵照三年内祭礼举行。朕终身永慕。岂三年所能限制。钦此。祭义所谓君子有终身之丧。忌日之谓也。顾与陵寝同列吉礼。似非祖宗追孝之意。且陵寝篇内所载皇帝亲诣列圣列后陵寝。以至皇子谒陵诸大礼。并无不素服举哀者。列诸吉礼。似亦未安。考宋史礼志。于上陵祭均列凶礼。谨仿其例。恭录列圣列后忌辰。及皇帝皇后以次谒奠陵寝诸篇。均移居大丧之后。一三年丧服。国初因旗兵额少。且日从金革。故满洲蒙古汉军守制旧例。不便离任。遽同汉人。现在晶■宜奉明谕。化除满汉畛域。饬修画一礼制。近又变通旗制。尤与国初旗兵可援金革无避之礼训者不同。自应毋论满汉官员士庶。均为父母持服三年。服官无论京外。均离任终制。以厚风俗。一乾隆道光礼。皆有冠服通制。仪＜目辟＞行＜匧心＞口＜韦未＞＜夗贝＞通志。依例修补。并于丧礼内增入五服灵礼图。以便省览。一坊民之礼。条理极繁。将来书成。应将关涉士庶礼制条目。另刊颁布。以便单行。并拟派左丞宗室英帛滟系、右丞刘果、左参议良揆、右参议曹广权、兼充提调。以专责成。从之。　　

○又奏请特肬■闲大员。会同该部总理礼学馆事宜。兼综纂订。得旨、著派前内阁学士陈宝琛。现月　　

○乙酉。谕军机大臣等、电寄徐世昌、电奏悉。日皇赠给陶大均等勋章。均著准其收佩。电寄　　

○先是湖广总督陈夔龙奏称、改定币制。亟应先事筹虑。又度支部奏称、币制重要。宜策万全。均下会议政务处议。至是议上。以度支部奏陈铸造、推行、画一、三端。仍以成色分两多所窒碍为言。查币制通病。成色高则患私销。成色低又患私铸。故前代诸臣。皆有不惜铜爱工之论。考日本改革币制。尝由大藏大臣设立币制调查局。会议至三十余次。迨决议施行。新旧引换之际。犹复几经困难。始克有成。现在度支部清理财政。正在派员。如由部分别调查。以为入手办法。似属一举两得。拟请饬由度支部设立币制调查局。详加考察。再行确定方法。奏明办理。陈夔龙所陈划一币价。吸收银圆。巩固法权。抵补亏款四条。查各国通例。国币只行本国。无论何国。皆不能以自定币价。强人就我。此与国家法权并无关碍。其余三条。与度支部所奏大致相同。应请饬部一并妥筹办理。均从之。摺包　　

○礼部奏、王公百官班见监国摄政王礼节届期。应于质明时。内务府官于文华殿纳陛下正中。设监国摄政王座。王公百官。俱由文华门进。近支王公属尊者。在丹陛上咸集。其余王公以下。二品大臣以上。在甬道上咸集。三品以下文武各官。在文华门外咸集。礼部官二员。在文华门外祗竣。届时。引监国摄政王至文华殿檐下升座。宗人府官。将近支王公属尊者。开单请示。如传谕免。近支王公属尊者先退。序班官分引王公于丹陛上。行一跪三叩礼。退。再次。引四品以下各官于丹陛及甬道上。并文华门下。行一跪三叩礼。退。先退者俱由文华殿左角门出。礼毕。仍由礼部官引监国摄政王由文华门出。乘舆执事官俱退。从之。

官报

　　

○云贵总督锡良奏、滇省改炼京运净铜。非宽筹铜本。厚给铜价。矿务万难振兴。现经悉心筹酌。应以例价二十两。尽数给商。每净铜一百斤。由滇运至泸州。应准以三十七两开支。拟请饬部宽筹铜本。添拨常年的款二三十万。以免竭厥■足而图扩充。下度支部议。又奏、滇省陛军。原练有步队六营。过山石滟驳队一营。嗣将滇军添练成镇。于上年添募步队三营。先后点验成军。下陆军部知之。摺包　　

○增铸云南交涉使印信。劝业巡警道关防。从云贵总督锡良请也。摺包　　

○蠲缓云南恩安县属被灾地方三十三年分银米有差。摺包　　

○蠲免浙江仁和、钱塘、海甯、富阳、余杭、临安、新城、昌化、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、诸暨、兰溪、西安、龙游、建德、＜走毕＞滟蜽安、遂安、寿昌、桐庐、分水、三十二州县并杭严二＜目辟＞行＜匧心＞口＜韦未＞＜夗贝＞、杭衢严三所、荒废田地山塘荡溇地漕银米。摺包　　

○丙戌。谕内阁、大学士那桐、所司一切职任。均属重要。关系大局。现在丁忧穿孝。均著改为署任。俟百日孝满后。即行照常入直。并进署办事。该大学士务当移孝作忠。勉图报称。现月　　

○又谕、步军统领贝勒毓朗。农工商部左侍郎熙彦。均系丁忧。尚未服阕。惟毓朗所任步军统领。管辖地面。关系重要。熙彦系开办农工商部在事之员。情形熟悉。均著改为署任。照常进署办事。现月　　

○又谕、署江北提王士珍。署归化城副都统三多。均系丁忧。尚未服阕。著仍留署任。现月　　

○直隶总督杨士骧奏、清查顺直各属差徭。痛除积弊以苏民困。兹拟先后官绅合查入手。查明每年某属应官杂差若干。学堂巡警费若干。地方公共费若干。或应酌减。或应仍旧交官。或应划归地方。及向来书役浮徵。而民闲久已摊认之钱。如何酌量裁留。务令民闲出一钱之费。即见一钱之用。庶几积弊一清。上下交益。得旨、所奏甚是。能善体朝廷轸念民艰至意。方不愧封疆大吏之任。勉之勉之。摺包　　

○验看办学期满人员。得旨、翰林院庶吉士马荫荣、林世焘、均著授职编修。现月　　

○补行验看游学毕业生。得旨、顾德邻著赏给法政科进士。现月　　

○丁亥。专司禁＜目辟＞行＜匧心＞口＜韦未＞＜夗贝＞军训练大臣贝勒载涛等奏、拟订禁＜目辟＞行＜匧心＞口＜韦未＞＜夗贝＞军服色章记。常服一项。略分帽正、军帽、领章、肩章军常服各项。仍用三等九级。以辨品秩。一帽正。全面均用紫铜。中用椭圆形。錾金十字格。分嵌黄白红蓝四色。以珐琅式制造。一军帽。用瓦灰呢制做。帽顶周围。缘红色细边一条。帽墙除上等官全缀红边外。余均按本科兵种定色。分别加边。夏季加上黄布罩。一领章。全面用紫铜。形如腰圆。内錾飞鹰。一肩章。以编牌之金片金辫。分上中下三等。上等用满金片。瓦灰呢地。中等金辫三道。下等金辫二道。一军常服。冬用瓦灰呢。夏用土黄布。袖面及军裤。均加红色细蝱滟戋一道。其军乐队军衣。冬夏均用红色。裤用蓝色。袖面加细灰边一道。裤旁另加红色直条一道。至官佐应用军力。所佩刀繐。均用银白丝蝱滟戋制做。惟宗室加用黄结。觉罗加用红结。以示区别。又奏、给拟禁＜目辟＞行＜匧心＞口＜韦未＞＜夗贝＞军标旗式。全面平分黄白红蓝四色。黄色格内。均绘火球彩云飞龙。白色格内。正书清汉文标数。旗边编缀金色繐。繐长六寸。带用红色。马队旗式。全面以黄白红蓝四色镶成。每色均宽二寸。长一尺四寸。旗尾端向里。成等边三角形。又奏、绘拟训练大臣徽章。全用金质。形椭圆。周围错出金牙。长径一寸一分。短径约八分。内篆书清文训练大臣字样。系蓝地金文。外錾二小蟒。左右围抱。红地金身。用珐琅式样。射击徽章。长径一寸八分。宽径一寸六分。分优等及一二三等各等。徽章面内。均高錾二小枪。左右交叉。上錾飞鹰一。惟左右下三角内。优等各錾竖。形子弹五枚。一等各錾横形子弹三枚。二等二枚。三等一枚。全面均用镀金。凡目兵射击精练者。分别赏给。以资奖异。均从之。摺包　　

○步军统领衙门奏、升任安徽皖南镇总兵中营副将王文焕、暂留京营。稽查五营员弁。督催缉捕事务。允之。摺包　　

○以违吸烟。革奉天补用佐领永保职。摺包　　

○予故太子少保衔前云南巡抚督办云南矿务大臣唐炯祭葬。如巡抚例。摺包　　

○戊子。农工商部奏、华商湖南华昌炼矿公司。创用新法。试炼纯锑。拟请以两年为限。暂准酌减税项。照生锑完纳。并准在湖南境内专办十年。从之。现月　　

○邮传部奏、日本南满洲铁路。与京奉接近之路。经臣部派员与该公司详慎商酌。拟订接联营业合同十六条。大要系彼此各货可互相接运。凡转运所须之岔道月台号志。彼此界内。自任建筑修养。此外备房屋以照料货物。设电话以传递消息。画一时刻。稽查路轨。以及核算帐目。修理车辆等项。均订明办法。立有专条。报闻。摺包　　

○御史石长信奏、请改各省兵备道为兵备使司。监督军界学堂。办理该省营务。下会议政务处议。寻奏、酌留道缺。即名为兵备道。请旨设置海军学堂。应由筹议海军之王大臣并案核议。从之。　　

○又奏输助海军。优加爵赏。请饬部厘订等差章程。下度支部议。　　

○又奏、举贡考取小京官。升转壅滞。可否酌减到部年限。请饬部妥定章程。下吏部议。现月　　

○内阁学士墨麒奏、恳请开缺终制。允之。现月　　

○山东巡抚袁树勋奏、刑律实行。宜分期筹备。臣细绎修律大臣所订刑律草案。变通之事例凡五。内如酌减死罪。或议其太轻。删除比附。或疑其太浑。其所以酌减及删除之理由。实皆采取欧美列邦之学说。参以中国旧时之习贯。斟酌损益。颇具甘心。原奏均已详言之。无可议亦无可疑也。臣窃窃然议且疑者。则不在枝叶上之讨论。而在根本上之解决。根本维何。中国如不改订法律。尚能适存于列强竞争之世纪否。尚能范围此住居衣食之人民否。原奏所称不能不改之故。固不待智者而自明也。此所谓根本上之解决也。虽然。我国现用之刑律。已成何等之时代。我国今日之时代。应适用何等之刑律。原奏于不可适用之处。则别为暂行章程。又恐暂行章程之或有窒碍也。则曰举行警察为之防范。普及监狱为之教养。罪重法轻之弊。可无顾虑等语。盖臣之顾虑即在此矣。夫各省举办警察。仅存形式耳。或并形式而未备耳。上年民政部始颁行警察学堂。及巡警教练所章程。按照九年筹备期限。今届甫出举办。若监狱为筹备清单内所未及。似不能即属于筹办审判之一部分。其实监狱如不改良。则虽受极文明之裁判。而仍处以极不文明之监狱。与新订刑律。乃真有直接之关系。其弊尤甚于巡警之不完备也。刑律枝叶之讨论。纵极完密。事实之障碍。固已多矣。臣闻刑法之沿革。先由报复时代。进于峻刑时代。由峻刑时代。进于博爱时代。我国数千年来相承之刑律。其为峻刑时代。固无可讳。而外人则且持博爱主义。驯进于科学主义。其不能忍让吾国以峻刑相残也。非惟人事为之。亦天道使然也。原奏所谓警察为之防范。监狱为之教养。即由峻刑而进于博爱之证也。论者不揣改订刑律主义之所在。而毛举峻刑时代之习惯。瑕指而瘢索之。毋怪格不相入也。故为我国今日计。既不能自狃于峻刑主义。则不能不采取博爱主意。警察所以强制未犯罪之人。不得为非。监狱则并教养已犯罪之人。复归于善。亦曰感化主义。是二者在刑法上为旁义。而在新刑律实行之先。则非有切实之筹备。至某年巡警办有规模。某年监狱均已设立。则新刑律终不可得而施。我国新政。变甲而不变乙。并甲亦不效。大都然也。就东省情形而论。曹兖数府。以强悍闻。杀人于货。相习成风。治斯土者。亦惟嗜杀为能。杀愈多而盗亦并不减少。夫刑罚者最后之制裁也。日以刑罚加诸民。则制裁之道穷。而乐生之意少。老子曰。民不畏死。奈何以死畏之。故峻刑主义之不得不转入博爱。理有固然。亦势有必至也。如是。则今日京外衙门。对于新刑律。不必从枝叶上讨论。仍当从根本上解决。既如原奏刑律不能不改。则惟有豫筹未施行此项刑律之先。应用何种助长之方法。使之易峻刑而进博爱。易威吓而用感化。似非仅如原奏空言法律知识所能办此。臣疆寄忝膺。不敢为苟且之图。亦不敢存淩躐之见。拟在东省择地。先办一宽大之监狱。经营伊始。难在筹款。尤难在得人。盖必须择宅心公正。具有慈善之愿力。而尤朴实耐劳。有监狱之经验学识者。综理其事。始不至视为例差。有始传舍。微臣智短材疏。不敢谓办理必有效果。而默察施行新刑律之入手。非经此阶级不可。无论东省财政如何支绌。然上体天心之仁爱。下伤民命之颠连。荡涤瑕垢。咸与维新。臣断不敢不勉为其难。一俟计画稍有端倪。另摺奏报。得旨、修订法律大臣法部汇议具奏。现月　　

○库伦办事大臣延祉等奏、库伦刑案日多。拟照热河都统衙门办法。添设理刑司员一。由法部拣选熟悉例案数员。咨由理藩部带领引见。奉旨圈出后。发赴库伦专理刑名。其差限资俸。以及差满甄别奖留。均仿照理藩部司员笔帖式等。差满办理。如所请行。并下部知之。摺包　　

○己丑。谕军机大臣等、电寄专使美国大臣唐绍怡。电奏悉。奥皇赠给该大臣等宝星。均著准其收受。电寄　　

○御史史履晋奏、唐山矿务。前为英商骗占。延不交还。现在北洋开办滦州新矿。出煤甚旺。唐山已受抵制。英人遂有请将滦矿并于唐山。中西合办之说。外务部因有将唐山矿本、改为债票。年息七厘。由中国国家担任之议。臣惟滦州、唐山、截然两事。何得混而为一。彼见我滦矿渐有成效。知唐山不能居奇。急欲我买回。外务部何得过求速了。自取吃亏。查从前张翼自赴英京理论。系挟个人资格前往。虽经控诉得直。然祗系张翼一人之交涉。现张翼老病。亦急应筹及异日身后。此案归何人接办。存立证据。豫防他人接手。英人不复承认。方为周备。下外务部知之。摺包　　

○两广总督张人骏奏、广东新出矿产。拟请援案暂免井口两税。及官股红利各五年。如所请行。并下部知之。摺包　　

○换铸广东布政使印信。从总督张人骏请也。摺包　　

○准内阁侍读学士占凤开缺终制。　　

○庚寅。谕军机大臣等、有人奏、请豁免州县摊款等语。各省摊款一项。实足为地方之累。著各督抚查明司道府各衙门摊捐款项。分别是否重要政务必须之款。应否裁除。详晰妥酌。奏明办理。武营摊款。并著各将军都统督抚一并酌办。原摺著钞给阅看。寻热河都统廷杰奏、遵查各衙门摊捐各款。早经禁革。新旧武营。亦无摊扣缺额情事。广州将军增祺等奏、查明广州驻防官兵。并无摊款。均报闻。现月　　

○又谕、电寄升允等、据军机处进呈联豫等电称。番官带兵二百名。到西甯迎接达赖。如达赖未抵西甯。拟带兵前进。达赖聘练兵教习十余人。托名蒙古。实系俄人。军火多购自西甯等语。著升允。庆恕。会商迅即查明禁阻。番兵到西甯后。毋得再往前进。其在西甯所购军火。系何人售卖。务须严查禁止。其聘用教习。是否俄人影射蒙古。尤须探查明确。详细电奏。电寄　　

○两江总督端方等奏、皖省石滟驳马营兵变。即时扑灭。现在地方一律肃清。先行择尤请奖。得旨、该督抚当机应变。办理甚属妥速。不负委任。殊堪嘉尚。所请择尤奖励各员。著即允行。其余出力各员弁。由该抚查明。分别核实给奖。以示朕激励戎行之意。摺包　　

○予兵变捐躯安徽石滟驳营管带官陈昌镛优恤。如协参领阵亡例。摺包　　

○辛卯。添设海参崴总领事一员。从外务部请也。摺包　　

○准礼部左参议良揆开缺终制。　　

○壬辰。谕内阁、联魁奏、府厅州县兴学考成。分别举劾一摺。所有实心兴学之新疆焉耆府知府张铣、前署乌什厅同知温宿府知府彭绪瞻、均著交部从优议叙。其兴学不力之前莎车府知府降补通判甘跃湘、前代理英吉沙尔厅同知候补通判刘杰、甯远县知县李方学、前署伽师县知县孚远县知县王懋勋、前署于阗县知县准补哈密厅通判安允升、均著即行革职。现月　　

○谕军机大臣等、贝勒载涛等奏、请饬拟各项勋章一摺。著外务部陆军部会议政务处议奏。又奏、请饬订亲王以下奉恩将军以上按级分定爵章等语。著训练禁＜目辟＞行＜匧心＞口＜韦未＞＜夗贝＞军大臣详慎妥拟具奏。又片奏、镶黄旗蒙古都统内务府大臣增崇。报效购办枪枝银一万两。可否赏收等语。此项报效银两。准予赏收。增崇著加尚书衔。现月　　

○引见续经报到保荐人员。得旨、前署江西提学使汪诒书、著交军机处存记。调补江西吉南章滟贡甯道俞明颐、著以应升之缺交军机处存记。记名海关道留直补用道李德顺、著仍以海关道记名肬■闲放。升用道广西平乐府知府徐宗荫、著在任以道员记名肬■闲放。开复原衔前湖南候补道金还、著以知府补用。补行引见之补用直隶州知州前河南候补知县陈文藻、著以直隶州知州仍发往河南遇缺即补。现月　　

○西甯办事大臣庆恕奏、接准达赖喇嘛文称。从前赏给各呼图克图名号。原为各守清规。清净焚修起见。近察有塔尔寺阿嘉呼图克图。不但不守清规。又背国恩。意将黄教泯灭。饮酒吸烟打围。即请代奏。将呼图克图名号斥革。如将此事办清。即速回藏。否则回藏即无定期矣。得旨、著交理藩部查核办理。摺包　　

○添铸陕西劝业道关防。从巡抚恩寿请也。摺包　　

○以遵守约章。赏法国驻沪候补领事贾雅宝星。　　

○癸巳。遣官祭历代帝王庙。　　

○谕军机大臣等、有人奏、广西练新军。裁防营。必豫策万全而杜后患一摺。著张鸣岐将练新裁旧事宜。妥慎筹办。毋稍率忽。又片奏、广西铁路。经费为先。请将筹款用人。及勘路修路各办法。逐年豫算。列表具奏等语。并著该抚体察情形。详筹切实办法。随时具奏。原摺片均钞给阅看。寻奏、拟令提督龙济光、总兵陆荣廷、就所统旧军。挑选精锐。各练新军步队一标。限令明年各将所统旧军。分别汰留。悉数各编步队一协。再遴选得力之员。添练马石滟驳工辎各营。扩充成镇。得旨、著督饬训练整顿。又奏、拟先筑桂全铁路。路蝱滟戋约长三百里。约需费六百万两。已于本省岁入各款。豫为节缩。凑集银二百万两。以备全数拨用。再分年设筹一百万两。凑足三百万两。作为官款。其余二百万两。拟分招商股。傥商股实在不能足数。或更仿以地代股以工代股之法。总期全路能成为止。然后展筑桂邕蝱滟戋路。惟该路蝱滟戋在一千里左右。且有山河阻隔。费工必多。极少亦在二三千万圆。请饬下度支部陆军部邮传部会同筹酌。豫将兴筑此路款项。设法筹集。再将一切办法。详细规画。分年豫算。庶免临时束手。得旨、著邮传部先行拣派妥员。前往查勘该全省蝱滟戋路。应从何处开办。分别缓急。次第修筑。妥筹办法。详细具奏。现月　　

</div>
    <div class="pagination">
<a href="清实录宣统朝政纪_page17.html">上一页</a><span>...</span><a href="清实录宣统朝政纪_page13.html">13</a><a href="清实录宣统朝政纪_page14.html">14</a><a href="清实录宣统朝政纪_page15.html">15</a><a href="清实录宣统朝政纪_page16.html">16</a><a href="清实录宣统朝政纪_page17.html">17</a><span class="current-page">18</span><a href="清实录宣统朝政纪_page19.html">19</a><a href="清实录宣统朝政纪_page20.html">20</a><a href="清实录宣统朝政纪_page21.html">21</a><a href="清实录宣统朝政纪_page22.html">22</a><a href="清实录宣统朝政纪_page23.html">23</a><span>...</span><a href="清实录宣统朝政纪_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
