<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 526 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 526 页/共 681 页</h1>
    <div class="content">
○戊午封下嫁翁牛特多罗杜楞郡王苍津公主为和硕温恪公主。授苍津为和硕额驸。　　

○庚申上驻跸热河上营。　　

○辛酉。户部侍郎穆丹、遵上□日覆奏差官赍银、收买小钱天津临清等处地方、钱价已长但五城民人行用之钱搀和小钱者尚多以致制钱不能长价上谕大学士等曰查拏小钱乃五城提督府尹专司之事查拏疎忽是以仍用小钱若不将伊等治罪则弊将不止。著将五城官员提督府尹交都察院严加议处。　　

○甲子宗人府题和硕简亲王雅布侧妃所生女配与李杕请照多罗贝勒之女品级封为多罗郡君。嗣后王贝勒、侧妃所生之女。俱减二等授封得上□日依议凡衣饰车轿仪仗等物、俱照所降等级定议遵行　　

○礼部题、多罗信郡王董额薨逝。请加恤典。上谕大学士等曰、董额补授都统、袭封王爵以来、并无感恩效力之处。且原系军政问罪之人。不准赐恤其王爵亦当论嫡长所生应以前信郡王鄂扎之子德昭袭封。　　

○升直隶石匣副将师懿德为天津总兵官。　　

○乙丑。孝懿皇后忌辰遣官祭陵。　　

○丙寅奈曼多罗达尔汉郡王班第敖汉多罗额驸扎木肃来朝。　　

○丁卯四川陕西总督博霁疏参原任兴汉总兵官今升正蓝旗汉军副都统何天培任总兵官时、兴安城内失火伊标下兵丁乘便抢掠此皆平日约束不严所致有玷职守得上□日、何天培著革职。　　

○庚午中元节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○上驻跸喀喇和屯。　　

○云南鹤丽总兵官刘廷杰、以老乞休、允之。　　

○壬申。归化城都统倭赫、来朝。　　

○癸酉。浙江道御史袁桥、疏参山西巡抚噶礼、居官贪婪各款。得上□日、著噶礼明白回奏。　　

○青海多罗郡王额尔克巴尔都尔故、遣官致祭。　　

○丙子调镶白旗蒙古副都统殷达、为正蓝旗满洲副都统升护军参领赫雅图、为镶白旗蒙古副都统　　

○丁丑刑部议覆奉差福建审事监察御史索铸疏言、臣奉上

□日察审原任海坛总兵官傅春秀婪赃勒索逼死守备张承缵是实但傅春秀已经病故无庸议勒索赃银入官过付把总赵龙等分别徒杖治罪应如所题。从之。　　

○科尔沁多罗郡王代布等来朝。　　

○己卯。上谕大学士等曰、侍郎穆和伦人不甚恶但其性执拗耳朕听政四十余年何人不知何事不历似此执拗之人即如是而止犹可。倘有大事。必至贻误。而伊身亦罹祸矣。昔经略莫洛、于事敏达而骑射亦优、人材壮健、但偏执己见。莫洛欲率伊所招绿旗兵丁进巢□刀其时王辅臣谏云召募之人、不可信用。莫洛言我所用之人、有负我者乎。朕所遣纳尔泰、亦在彼力劝阻之莫洛谓纳尔泰、童穉何知、不听与莫洛同行之员外郎萨哈连驰报至京朕谓之曰、汝速往谕经略断不可轻率兵前进进必有变。莫洛执意欲行至宁羌州地方、王辅臣标下官兵鼓噪、莫洛遂身被其害于成龙亦妄带人至河上。自谓所带之人、断不负彼而信用之、后皆贻误。故凡执拗轻信之人、未有不误厥事者也。　　

○旌表汉军烈女刘哑吧女刘氏、拒奸殒命、给银建坊如例。　　

○庚辰。上驻跸喇门噶山。　　

○皇子允祎生。　　

○喀尔喀多罗郡王纳木扎尔来朝。　　

○壬午。上出行宫率诸皇子、及侍卫善中诸人员射继令天津总兵官师懿德、宣府总兵官康泰等射赐善中三等侍卫哈达纳护军校金保住等衣服各一袭。　　

○巴林和硕荣宪公主来请安　　

○升江西按察使黄明为浙江布政使司布政使。　　

○以原任云南按察使新升广东布政使刘荫枢改补云南布政使司布政使从云南贵州总督贝和诺请也　　

○癸未。上驻跸博洛和屯。　　

○乌朱穆秦辅国公滚布扎卜来朝。　　

○乙酉。福建陆路提督蓝理、天津总兵官师懿德、陛辞。上谕蓝理曰、福建近海关系紧要。曩时谙练海战者、犹有其人、今则寥寥矣。且天下承平日久人皆贪于逸乐。若不时加训练、万一有事、欲令其舍命冒险、难矣尔当小心约束、勤于操练。务期兵民辑睦。又谕师懿德曰、天津地方近在京师昔赵良栋、为天津总兵官时甚善尔但以为法足矣。尔年既壮人材亦健。但当以骄傲为戒使。无误公事。　　

○吏部题、一等精奇尼哈番瑚锡布病故、销去恩诏所得四拖沙喇哈番、余一等阿思哈尼哈番、令其子马尔戴、袭职。从之。　　

八月。丙戌朔。上驻跸张三营。　　

○丁亥。遣大学士陈廷敬、祭先师孔子。　　

○戊子。祭大社。大稷。遣户部尚书凯音布行礼。上驻跸苏赛包地方。　　

○福建水师提督吴英以老乞休。慰留之。　　

○己丑。上驻跸拜布哈和洛。　　

○庚寅。上驻跸西尔哈乌喇岱交界地方　　

○辛卯上驻跸西尔哈和洛。　　

○壬辰上驻跸奎屯郭尔地方。　　

○予故江宁将军达佳、祭葬如例。　　

○督修上下两河工程、都统孙渣齐等题、臣等遵上□日、将高家堰滚水坝、高邮车逻中坝、及文华寺涧河等工、皆已分与京中派出官员、如式修理、次第告竣。业经会同督抚验明、交与河道总督张鹏翮、取具印领讫。下所司知之。　　

○癸巳。上幸巴颜额尔追地方翁牛特诸台吉、及众蒙古、列跪道左奏言、臣等翁牛特地方、向来谋生甚艰。蒙皇上遣官、训以谋生之道、禁止盗贼、加以养育。又赐牛羊、使孳生蕃息。臣等俱已各得其所矣。今公主下嫁多罗杜楞郡王苍津、又蒙圣驾亲临、光荣无比。合词迎驾。欢呼动地。是日、上驻跸和硕温恪公主第。　　

○甲午。太宗文皇帝忌辰。遣官祭昭陵。　　

○乙未。上驻跸希卜楚昂阿地方。　　

○丙申。太祖高皇帝忌辰。遣官祭福陵。上驻跸弩湖代昂阿地方。　　

○予故杭州副都统一等精奇尼哈番胡锡布、祭葬如例。　　

○丁酉上驻跸哈毕尔汉达巴汉昂阿地方。　　

○戊戌科尔沁和硕卓礼克图亲王巴特麻、多罗冰图郡王达达布、土默特多罗达尔汉贝勒马呢等来朝。　　

○己亥上驻跸布尔哈苏台昂阿地方。　　
</div>
    <div class="pagination">
<a href="清实录康熙朝实录_page525.html">上一页</a><span>...</span><a href="清实录康熙朝实录_page521.html">521</a><a href="清实录康熙朝实录_page522.html">522</a><a href="清实录康熙朝实录_page523.html">523</a><a href="清实录康熙朝实录_page524.html">524</a><a href="清实录康熙朝实录_page525.html">525</a><span class="current-page">526</span><a href="清实录康熙朝实录_page527.html">527</a><a href="清实录康熙朝实录_page528.html">528</a><a href="清实录康熙朝实录_page529.html">529</a><a href="清实录康熙朝实录_page530.html">530</a><a href="清实录康熙朝实录_page531.html">531</a><span>...</span><a href="清实录康熙朝实录_page527.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
