<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 217 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 217 页/共 523 页
  </h1>
  <div class="content">
   ○谕内阁、本日保宁奏、患病日久未痊、请旨开缺一摺。大学士领袖班联。职分既崇。恩礼宜渥。向来每遇缺出时、俱待至一月后始行降旨＜闲＞放。以示眷念之隆。至满洲大学士、向来从无告休之人。若因患病遽准开缺。其员缺既另行＜闲＞放。则将来病痊之后复出供职。岂非添设大学士一员乎。今阅保宁摺内、据称现在气血两衰、虽竭力调理、未能速效、若在家闲住、心实不安、恳将大学士及其余所管各处悉行开缺、即属逾格保全等语。其情词真切。固出诚悃。但保宁身任辅臣。体制所存。难以遽俞所请。其大学士著无庸开缺。即镶红旗满洲都统、现有长麟署理。亦无庸开缺。惟兵部事务较多。保宁即使病痊。将来于带领引见等事。亦恐难任繁劳。向来各部事务。原不必尽派大学士兼管。保宁著无庸兼管兵部事务。以示体恤。伊现系养疴之时。所有内阁及所管各处、于一切陈奏事件、并所兼各馆应进之书。均著无庸阅看。亦不必一同列衔。再伊都统员缺、现既派人署理。自不便再将都统养廉支给。其大学士现在并未开缺。所有应得俸银俸米。仍著加恩照旧支领。保宁惟当安心颐养。以期迅即就痊。照旧供职。仰副眷怀。　　

○谕军机大臣等、据吴熊光等奏、请将查获难夷阮如权等、发交该国江坪夷目、令其转解该国王阮福映查讯办理、并拟照会呈览等情一摺。难夷阮如权等、窜居海岛。现因越南派兵搜查。不能安居。情愿投赴内地。固系一面之词。但阮如权不过阮光缵陪介遗孽。并非切近支派。阮福映自受封以来。于天朝固极恭顺。然若如该督等所奏。将阮如权解送该国查办。转似天朝为伊等擒送逋逃。亦非统驭外藩体制。现在该难夷等逃窜内地。自断不可收留。亦不必解送前往。吴熊光等惟当晓谕以从前黎氏旧臣安置内地者。均奉旨发回该国安插。此时自不便将尔等留居内地。尔等祇系逃窜难夷。前此天朝曾将贡使黎德敬等截回。发交阮福映收管。其时原以阮光缵负恩背叛。窝留内地匪徒。是以大皇帝震怒。将伊贡使截回。今尔等难夷、亦不值如此办理。现已奏明大皇帝施恩。听尔等即乘坐现有船只。不拘何处、自行前往谋生。断不许在内地逗遛。如敢潜匿内地。别滋事端。彼时查获。必将尔等械送该国处置。决不宽贳。如此明白晓谕。斯为正办。所有拟呈照会。著不必发往。将此谕令知之。　　

○命领侍卫内大臣德楞泰、管理兵部事。　　

○辛丑。上御勤政殿听政。　　

○以太常寺少卿陈崇本、为光禄寺卿。　　

○壬寅。谕内阁、给事中汪镛条奏、请各省暂缓采买仓谷、以纾民力一摺。所奏不可行。各省采买仓谷一事。敝□大窦本多。如该给事中摺内所云、州县于奉文之后。往往勒派浮收。折色入已。及及书吏之需索。胥役之追呼。皆系实在情形。朕所稔知。是以屡经谆谕地方大吏、于应行采买之时。加意饬禁。遇有因此控告之案。无不立交审办。严饬惩创。至于采买一事。关系仓储。酌盈剂虚。原视年岁之丰歉。分采买之缓急。又全在地方大吏督饬州县、妥为经理。不使不肖官吏藉端滋敝□大。小民自无扰累。若因地方官办理不善之故。辄议停止采买。是直因噎废食矣。该给事中既称春夏以来两泽调和。定登大有。又恐各省大吏奏请采买。粮价腾贵。概请暂行缓办。是因防敝□大之故。全不顾及仓储。设遇灾歉之时。应平行粜。又将如何办理。即如山西陕西等省、系连岁积歉之区。本年虽秋收丰稔。究虑民力不纾。自当暂缓采买。若直隶省、则自嘉庆六年水灾之后、连岁皆系丰收。并非今年始获丰稔。民闲盖藏久裕。市价平减。正当乘此时设法采买。若又饬令停止。将俟何时始行采买乎。即此外各省有闲被偏灾者。亦岂能以一隅之故。将通省采买一概停止。总之有治人。无治法。采买一事。全在地方官妥为调剂。剔除诸敝

□大。自可便民足食。若地方官不知调剂。任令不肖州县藉端妄为。即俟年岁屡丰。又焉能保其不滋敝□大窦乎。嗣后各省大吏、惟当遵照节降谕旨。严查属员及胥吏人等、毋许抑勒浮收折色、及借名需索等敝□大。有犯必惩。庶良法美意。可行永久。不在多为防禁也。　　

○刑部奏、拏获用药迷拐幼孩之杨四等、审明定拟一摺。得旨、此案杨四听信谭德传授迷人药方。配制卖钱。不法已极。杨杨氏听从伊夫寻觅草迷小儿脑子衣胞。给与伊夫配制。甚至以齿咬断幼孩颈筋。所行竟非人类。残忍已极。王九、冯六、得受杨四迷药。下手迷人卖钱。自一案至五案不等。均属罪大恶极。自应立置重辟。以儆凶残。杨四、杨杨氏、王九、冯六、均著即处斩。各犯内杨四杨杨氏均系首恶。杨杨氏、刑部业于审讯时桚手二次。杨四著于市曹加以刑夹。再行处斩。并著侍郎周廷栋看视行刑。张五、孙大、二犯。均著依律绞监候。入于本年朝审情实。至刑部为刑名总汇。近来谳理讼狱。事件较繁。各堂官办理一切事务。均属细心允协。即如用药迷拐之案。从前事犯到官。不过照例完结。未能将该犯如何酌制药方。究出底里。今刑部于迷拐一案详细研鞫。将该犯所用药方彻底查出。俾惨刻凶徒。明正典刑。不致幸逃法网。且使配制此等药方之人。知罪干重辟。有所畏而不敢。从此幼孩免遭惨毒。所活实多。阴功实大。彼以开脱凶犯为积阴功之见者。所见相去霄壤矣。是刑部审办此案。实为认真。管理刑部事务董诰、尚书长麟、前俱有革职留任处分。著加恩开复。瑚素通阿、从前降二级留任之处。亦著加恩开复。尚书秦承恩、侍郎金光悌、周廷栋、均著加恩纪录三次。所有承办此案之司员、如本有降革留任处分者。俱准其开复。如任内本无处分。著各加一级。以示奖励。并开具职名。交吏部分别查办。　　

○旌表守正被戕直隶任邱县民张得功女张氏。　　

○癸卯。上诣大高殿行礼。　　

○还宫。　　

○以孟秋时享太庙。自是日始。斋戒三日。　　

○甲辰。谕内阁、御史邹家燮奏、请饬禁指名拣员、以杜私竞一摺。据称近来各督抚、往往以藉资熟手为词、将在京需次、及在外捐升者、指名奏请、不但于铨选之序、有所淩躐、亦难保无阿私所好、前日铁保等所请拣发河工各员、已蒙恩准、嗣后请加饬禁等语。所奏甚是。前日铁保等奏请拣发各员、开单进呈时。朕因其为河工起见。现在南河工程甚多。关系紧要。且单内所开各员。有朕素知其熟悉河务者。是以即照所请、将陈凤翔等四员发往。其丁忧之魏成宪一员、仍行饬驳不准。但各省若援此为例。概以藉资熟手为词。纷纷指名奏请。则不但在京需次、及在外捐升人员。一经发往。有紊铨选次序。且恐启钻营幸进之门。于吏治官箴。尤有关系。不可不严行饬禁。嗣后各省如果差委乏员。祇准将应需道府州县若干人、奏明请旨简发。不得指名奏请。如再有违例具奏者。不但不准所请。定即交部议处。　　

○谕军机大臣等、瑚素通阿等奏、查讯正定县生员王之选等、呈控吏役包揽勒折车辆草料一案大概情形一摺。据称正定恒山、伏城、二驿、差务络绎、从前曾令各乡公备四套马车三十二辆协济、事竣放回、嗣后渐将车辆留驿、令各乡雇工管照、乡民因觅车户代办、给草料工食钱文数十千、近年竟归县役包揽勒索、每车一辆要大钱至四百数十千文、业经讯据县役翟继闵等供认属实、又原呈内称、该县吏役有二千之多、今调验卯簿、通计各色吏役、实止九百余名等语。直省有驿州县。办理差务。均有额设号马应付正定系九省通衢。即因差务较繁。不能不借资民车协济。尤应善为经理。听民自便。何至竟归县役包揽任意勒索多钱。迨采买豆石麸草时。又任听浮派短收需索使费。以致扰累闾阎。即如吏役一项。各州县自有定额。正定一县。各色吏役至九百余名之多。直隶一省。统计有百余州县。则差役不啻有十余万之多。其扰累何可胜言。该县盛安。身为民牧。乃竟置若罔闻。难保无道同染指情事。著解任。交瑚素通阿刘权之提同案内人证、严行审讯。看来该县吏役包揽车辆。敛索钱文。或未必始于盛安。究竟起自何年何人任内。著一并详确查讯。分别定拟具奏。又据另片奏、行抵正定、有乡民百十人、拦递每年出办长短车、并承买麸草豆等项费用清单、瑚素通阿等以风闻有先期传单邀集之事、恐即系王之选等指使等语。此亦未必。现在此案业经审办。乡民等自必闻风各散。如果查有主谋指使拦诉之人。当将首犯拘获惩治。无庸纷纷访拏也。将此谕令知之。　　

○是月。江苏巡抚汪志伊奏恳颁发御制文集诗集于江南各书院。得旨、朕之政治即文章。何必以文字炫长。所请不必。　　

○新授江西巡抚张师诚奏谢。得旨、长守素行。切勿心随境迁。地方属员谄媚者多。莫为所误。衙役长随只知图利。不顾汝之名声。宵小为害匪浅。须慎防之。勉之。此后朕有所见。必训汝知。汝有所闻。亦应进谏。莫忘此谕。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百六十四　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十一年。丙寅秋七月。丙午朔。享太庙。上亲诣行礼。　　

○幸圆明园。　　

○丁未。谕内阁、倭什布等奏、山内各营加给米折银两、三年期满、酌商办理情形一摺。陕安宁陕汉中等营。前次增加饷银。原系格外施恩。今已届期满。著即行停止至陕安、汉中、汉凤、略阳、阳平、各营陈兵、既旧有米折银两。则宁陕镇属新兵、及西乡沔县、钢厂、新设营分。事同一例。未便独令向隅所有宁陕镇兵。著加恩照陕安镇兵之例给予米折银四钱。陕安镇属新设之西乡营兵亦著照加折旧例、一体支给。其汉中协新设沔县钢厂二营兵著照汉中协旧例、给予米折银三钱。以符营制而裕兵食余著照所议行以江南河工伏汛平稳。总督铁保等下部议叙。　　

○戊申上幸万寿山谕内阁、本日恭阅皇考高宗纯皇帝实录。乾隆五十七年。前任伊犁将军保宁奏、伊犁兵丁、皆习用八力弓。每遇挑缺。不能开八力弓者。皆不入选。钦奉谕旨人力各赋于天强弱不同。步射不在弓力软硬惟期发必命中。保宁见不及此。祇令兵丁习用硬弓徒沽虚名。不求实效保宁著申饬钦此我皇考高宗纯皇帝骑射步射。超迈千古。天下无不钦服而于训示臣工操演兵丁谕旨深切著明实当永远遵行。前于嘉庆七年。据前任喀什噶尔参赞大臣富俊奏请、嗣后八旗各营挑选前锋护军、非用八力弓不准挑选等语。朕即以为断不可行。将富俊申饬。并特将难行之故、晓谕八旗各营。去岁朕巡幸盛京阅看该处官兵布靶。中三箭者仅止一人。吉林官兵中箭者甚多。并非俱用硬弓。是步射优劣。全不在弓力强弱。盛京官兵、所以未能多中布靶者。总由富俊迂谬。教以硬弓。是以不能善射。徒事虚名而无实用。朕前训示富俊之旨。洵与皇考高宗纯皇帝训示保宁圣谕前后相符。著再通行晓谕八旗各营。各省将军副都统等、各将所属官兵步射、骑射、实力训练但期精锐。切勿徒用硬弓。转致失其准的也。　　

○又谕、伯麟奏查阅迤南迤西等处营伍、分别劝惩一摺。请将差操怠惰之世袭云骑尉胡忠、请旨革职。所办甚是。各省世职人员、发标学习。原欲其随时操练弓马。藉资造就。乃往往有性耽安逸之人。不肯上进学习。一经补授实缺。益复技艺荒疏。殊不称营员之职。该管大员等、以其系世职官员。不免意存姑息。从未见有纠劾者。今伯麟据实参奏尚属认真。所有楚雄协标学习云骑尉胡忠著革职。令该督另查应袭之人。题请承袭。　　

○旌表守正捐躯河南叶县民李星妻杨氏。　　

○己酉。谕内阁、总管内务府大臣明德、因病溘逝。伊平日仅止循分供职。尚不应给予恤典。惟念其在内廷行走五十余年。当差尚为勤慎。伊有代伊胞兄全德、忍交未完银一万余两本非已身赔项。著加恩宽免银五千两。其余未完之项。著于伊子孙廉俸内按例扣缴以示体恤。　　

○以工部右侍郎文宁、为总管内务府大臣。工部左侍郎英和、兼京营左翼总兵。内阁学士庆惠、兼镶白旗汉军副都统。　　

○庚戌。缓徵安徽寿、凤台、宿、南平、灵璧、定远、天长、泗、盱眙、五河、凤阳、怀远、十二厅州县、水灾新旧额赋漕粮。　　

○辛亥。谕内阁、前据松筠达庆奏、体察哈萨克穷苦情形、请将塔尔巴哈台北山乌里雅苏图迤东、每年秋闲设卡之处著为定地、夏季不复展放、俾得常年在于该处游牧、以资调剂一摺。朕披览之下。即觉其事不可行。因思大学士保宁、庆桂、尚书明亮、长麟、均在新疆办事有年。熟悉该处情形。令其会议具奏。本日据保宁等具奏、以边防经画未可轻议更张、请旨饬驳等语。所驳甚是。哈萨克部落。本各自有游牧之区。不应进至天朝边界。从前因哈萨克生计穷苦。特于每年冰冻后。将额尔齐斯河雅尔等处各卡。稍向内挪。准其在彼游牧。至春融雪化之后。始将各卡展至原设处所。驱令出外。实属格外施恩。今松筠等、又以该哈萨克近来穷苦益甚。欲将夏季展设边卡之处。一并停止。使得常川游牧。无论哈萨克穷苦之故。实缘连年风雪灾伤、不善牧养、是以较前苦累、非由每年搬徙所致。且以天朝兵力平定之地。竟委为哈萨克常年游牧之区。将来年复一年。哈萨克将视为己有。而附近之布噜特等、设亦相率效尤纷纷呈请。又何以塞其无厌之求。此于新疆一带边务。大有关系。达庆尚系甫经到彼。松筠则在新疆驻劄有年。情形较熟。此奏必系松筠主见。伊素喜市恩邀誉。今于塔尔巴哈台展卡一事。冒昧具奏。尤属不合。除所奏不准行外。伊二人均著传旨申饬。松筠并著交部议处。达庆著交部察议。　　

○又谕、玉庆奏、询明管理台务前任游击托勒京阿等、于递送阿克苏泽短少、隐匿不报、私行赔补、并派令外委目兵摊赔银两等情一摺。玉庆查办此事。实属认真可嘉。已另降谕旨、将玉庆加等升奖矣。革职游击托勒京阿、于该笔帖式呈报箱损破时。并不禀报该办事大臣查办。辄向管粮饷局章京舍浑商量。私行挪移库贮泽十四匹赔补。希图朦混了事。已属不合。迨到台后。复令笔帖式索保、并乌沙克塔勒台外委目兵等、摊赔泽价值。并将索保家中寄来盘费银三十两。硬行拏去。实属无耻。不堪已极。托勒京阿、已由喀喇沙尔起程回京。著刑部迅速行文沿途督抚、办事大臣、无论行至何处。即派员将已革游击托勒京阿锁拏解送刑部审讯。定拟具奏。已革主事舍浑、于托勒京阿向商时。不行阻止。辄通同挪移库贮泽补数。亦属非是。舍浑已回古城本旗。著奇臣就近传到舍浑、详悉审讯。照例治罪。余著照所奏办理。　　

○予四川阵亡屯把总郎太、屯外委永中太、祭葬世职。土都司纳撒布等五员、土兵石多扎思中等六十九名、伤亡土兵哈开、赏恤如例。　　

○旌表守正捐躯直隶涿州民刘仓妹刘氏。　　

○壬子。谕内阁、刑部奏、各省秋审外拟情实缓决。闲与部拟不符、请旨更正办理一摺。本年正月闲、特降恩旨查办减等。所有各省本年秋审人犯。经刑部会同大学士等分别酌拟将应行减等。及不应减等者。节次缮单奏请训示。俱经朕逐案详阅。核其情节。次第施行。各省自应钦遵办理。除贵州、广西、广东、福建、湖南、湖北、浙江、河南等八省。所拟情实缓决悉与部拟相符、无庸置议外。其云南、四川、陕西、甘肃、江西、安徽、江苏、山东、山西等九省、虽所拟情实缓决。闲与部拟不符。惟念该省具题之日。在未接部咨之先。尚可加恩免议。至直隶秋审具题。则系在接奉部咨之后。乃该署督仍将奏明不准减等之绞犯王进忠、冯智二起、均拟入缓决。又吉林人犯内、有因上年八月内恩诏、业经奉旨归入缓决、俟过二次再行减等之绞犯杨保等十一名。该将军亦仍拟情实。均属错误。裘行＜闲＞、秀林、著交部分别议处。仍著刑部将各案不符之处。一体更正。　　

○癸丑。谕内阁、昨礼部将新修则例进呈。朕详加披阅。全书尚无讹舛。惟皇子祭陵典礼条内、载皇子蟒袍补服、由隆恩门右门进至阶上、虚中位、于左旁行礼一节系属错误。皇子祭陵系属特遣恭代。向来朝服将事朕从前恭代皇考行礼即系朝服。此仪亲王等所共知。惟皇子内有年幼未蒙赏赐朝服者。则穿用蟒袍。此外执事各员仍均一体穿用朝服。惟应于则例内加注声明。方为详备。至皇子恭代行礼处所系在丹陛上居中。并无虚中位于左旁行礼仪注。礼部凭何记载、纂入则例。著即详查更正。再行进呈。　　

○又谕、吴熊光奏、覆审澄海县土豪林五交结接济洋匪。并林五捏告何玉林等串诈陷害一摺。此案林五先因货船出口被盗首朱濆及郑老童等屡次邀截备银赎回因而与之熟识交好。并代为勒索各商船港规。给单验放。现在讯之投诚洋盗郑流唐即郑老童、亦供认与林五交结属实是林五一犯、通盗济匪。罪应斩枭。本无疑义其从前遣人来京控告官吏等索赃陷害之处审无其事。除林五业经正法外何玉林以道署长随。辄与林五交结。将本官书籍对联送给并胆敢浼托知县何青、向林五托销货物借贷多银。比之寻常索诈得财其罪尤重著发往伊犁给种地兵丁为奴不准留养。至何青身为县令。于所属通盗济匪之犯、不能查拏转与往来交好复代本道家人锁货。并担保借贷。实属卑鄙无耻。著先行枷号三个月俟满日再行发往伊犁效力赎罪。余均照所拟完结。至巡抚孙玉庭、办理此案。于定拟林五罪名。虽无错误。其恭请王命。亦因接据那彦成咨会办理。惟此案本系发交该督抚会审之件。乃该抚未与总督会审。辄用单衔具奏。又不声明那彦成咨会缘由。均属不合著交部议处。至臬司吴俊、于林五一案。系伊在惠潮道任内查拏究办。惟何玉林、以道署长随、竟与通盗济匪之犯往来交好。并即托所属知县代往说合。销货借贷。虽讯明均不知情。究非寻常失察家人犯赃可比。吴俊、著交部严加议处。寻议上。得旨、孙玉庭、降二级留任。吴俊、降六品顶带。仍署按察使。　　

○又谕、此案民人姚奉义家、被邻省回民张永让等纠夥肆劫。甚至持刀吓禁。情节甚重。直隶吴桥、与山东德平、为两省交界处所。地方官据报后均应不分畛域。上紧查拏。乃各该员因欲规避处分。互相推诿。以致两处差捕等、得以乘机串诈。滋生敝□大端。最为外省恶习。且该民人失事。现在直隶地方。尤应就近审办。亦断无因窃犯籍隶山东、转将事主移解之理。著交裘行＜闲＞、长龄、将案内应讯各犯、严密查拏。统归直隶省严审定拟具奏。　　

○又谕、此案疯犯闻二、窃取市口枭示首级。该部谨议以交宛平县锁锢监禁、数年后病不举发、照例开释。所拟失于疏纵。若再有此等案件。假捏风疯。如何办理耶。著将该犯交部监禁。三年后若伊病仍未就痊。著再行监禁。如果诊验情形。不致疯发滋事。亦应酌予杖徒。期满释放以示惩儆。余依议。　　

○户部议准、广东巡抚孙玉庭疏报、文昌、高明、恩平、三县、开垦田五顷十亩有奇。照例升科。从之。　　

○贷甘肃漳、岷、两当、三州县、被水灾民耔种口粮。　　

○甲寅。谕内阁、今日阅看本年随围之前锋参领、护军参领射箭甚属平常。仅有一名中箭三枝。且年力少壮者甚少。伊等均系管兵之员。技艺平常尚望其管教兵丁、以臻熟练耶。该前锋统领、护军统领等、不择年力强壮、技艺精熟者选派。显系漫不经心。惟徇情面。著严行申饬。　　

○又谕、颜检前在直隶总督任内。于各属亏缺库项。因循不办。任令监追各员在省闲住。复于秋谳情实案犯改拟缓决。有意轻纵。臬司傅修、久任清河道。于所属易州知州陈渼亏空案内。不能早行揭报。均经先后降旨革职。令其在吉地工程处效力。该员等在工效力已阅年余。其才具尚不至终于废弃。其罪亦非必不可恕。现在南河要工林立。颜检著赏给五品顶带。傅修、著赏给六品顶带。俱著发往江南交与铁保、戴均元、徐端、差遣委用。该员等接奉此旨。即著迅速前往。到工后、如果奋勉出力。铁保等即据实奏明。将颜检以同知补用。傅修以通判补用。　　

○饬宗人府吏部兵部八旗、内务府三旗、将宗室觉罗旗员兵丁与王公大臣同名者。查出更改。　　

○福州将军赛冲阿奏报、攻剿蔡牵、歼擒贼目多名得旨奖赉。下部优叙。赏总兵官张见升提督衔。副将王得禄总兵衔。游击邱良功副将衔。千总王赞以都司即用。均赏花翎。擢外委郑嘉惠为千总。赏蓝翎。赏出洋兵丁一月钱粮。防堵兵丁半月钱粮。　　

○户部议准、广东巡抚孙玉庭疏报、新兴、恩平、开平、三县、开垦地四顷八十亩有奇。照例升科从之。　　

○乙卯。孝懿仁皇后忌辰。遣官祭景陵。　　

○旌恤遇贼捐躯陕西山阳县民贾金万妻秦氏等九名口如例。　　

○旌表守正捐躯吉林民刘贵妻马氏。安徽盱眙县民刘从义妻胡氏。　　

○丙辰。旌表守正捐躯贵州普安州民胡荣女胡氏。广东澄海县民萧阿笑女萧氏。　　

○减免直隶新安、隆平、宁晋、新河、南宫、河闲、六县、积水地亩额赋。　　

○丁巳。谕内阁、松筠覆奏详议伊犁山场设商给票、砍运木植一摺。伊犁南北山场。本系官地。所产木植。自未便任听私行砍伐漫无稽核。今松筠奏请设立商头。官给验票。并定抽分数目。即藉以管束民人。稽查逃犯。所议自属可行。著照所请办理。至此项木植、抽收十月已有四千八百五十一件。若收至一年自尚不止此数。该处每年应用若干。余剩若干。若将余剩之项日久积存。岂不以有用之材徒致朽坏。或应留备工需、或应估变价值之处。统俟收过一年后。仍著松筠详议章程具奏。并另造清册。咨部存查。其巡检罗名著、李旭、二员并著照所请。准其再留三年。　　

○戊午。谕内阁、前礼部进呈新修则例内皇子谒陵典礼所载袍服及仪注、有错误之处。特令详查更正本日经礼部修改进呈。朕覆加披阅。内载皇子至下马牌降舆马字样皇子从无坐轿之事况谒陵乎此又系率意混写。即降字亦非皇子所应用。则例内应将降舆字面删去改为至下马牌处下马以昭国家大体。又注内琉璃门、讹写璃琉门该部堂司官、于遵旨改换书页。字数无多。竟不细心校勘。不知每日所看何书。所办何事。太觉疏忽。不以公事为重矣。礼部堂官、著传旨申饬。并交部察议。承办司员、著交部议处。
  </div>
  <div class="pagination">
   <a href="清实录嘉庆朝实录_page216.html">
    上一页
   </a>
   <span>
    ...
   </span>
   <a href="清实录嘉庆朝实录_page212.html">
    212
   </a>
   <a href="清实录嘉庆朝实录_page213.html">
    213
   </a>
   <a href="清实录嘉庆朝实录_page214.html">
    214
   </a>
   <a href="清实录嘉庆朝实录_page215.html">
    215
   </a>
   <a href="清实录嘉庆朝实录_page216.html">
    216
   </a>
   <span class="current-page">
    217
   </span>
   <a href="清实录嘉庆朝实录_page218.html">
    218
   </a>
   <a href="清实录嘉庆朝实录_page219.html">
    219
   </a>
   <a href="清实录嘉庆朝实录_page220.html">
    220
   </a>
   <a href="清实录嘉庆朝实录_page221.html">
    221
   </a>
   <a href="清实录嘉庆朝实录_page222.html">
    222
   </a>
   <span>
    ...
   </span>
   <a href="清实录嘉庆朝实录_page218.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
