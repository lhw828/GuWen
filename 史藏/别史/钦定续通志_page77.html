<!DOCTYPE html>
<html>
<head>
    <meta charset="UTF-8">
    <title>钦定续通志 - 第 77 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 77 页/共 284 页</h1>
    <div class="content">　　敦
　　敦始于有虞氏之两敦商己丁敦周防季敦师毁敦仲驹父敦敔敦姜敦宰辟父敦兕敦剌公敦师望敦□敦周防敦虎耳敦防足敦皆有铭髙不逾尺或有葢或有盘有耳文素不同铭或数十字纪勲烈也
　　【臣】等谨案周礼合诸侯用玊敦小宰主妇执金敦敦制不同若鼎三足两大耳其葢有圏足可置诸地者宰辟父敦之无葢而下连方座毁敦之上古用瓦中古用金或以玉饰或以木形各异云簠簋
　　簠簋之用于周者有叔邦父簠太师望簋京叔簋素簋皆有葢或有铭髙不逾尺文素不同周有鱼豆单疑生豆蟠虺豆汉轻重雷纹豆或有葢髙亦不逾尺文素不同
　　【臣】等谨案韩诗外载舜饭乎土簋又云土防即土簋则簋之制为最古矣又案周礼注疏外方内圆曰簠外圆内方曰簋考工记旊人为簋及豆则以瓦为之聘礼注簠以竹为之簋皆用木宣和博古图所载则皆铜器又案左齐旧四量豆区釡钟注载釡十则钟六十四斗也又小尔雅二缶谓之钟博古图有汉大官铜钟葢亦量器之一以铜制之云
　　甗
　　商时有父已甗父乙甗祖己甗鬲甗二饕餮甗周垂花雷纹甗盘云饕餮甗纯素甗汉偃耳甗商周之制髙皆逾尺文素不同或三足而圆或四足而方惟汉制无足止六寸
　　【臣】等谨按周官陶人为甗郑康成注甗无底甑又自关以东谓之甗或谓之鬵至梁谓之鉹大抵皆蒸饪之具又按汉书郊祀志及説文云鼎空足曰鬲盛谷六斗其形如斛与甗甑畧相云
　　盉
　　商阜父丁盉执戈父癸盉周单从盉嘉仲盉龙首盉云雷盉三螭盉蛟螭盉麟盉螭虬盉粟纹盉细纹熊足盉汉鳯盉螭首虬纹盉或有耳有提梁有葢有三足四足文素不同取名之义与鼎同髙不逾尺
　　【臣】等谨案説文从皿从禾为调味之器王安石谓和如禾则从禾者取和之意云
　　匜
　　商启匜鳯匜三防匜周父癸匜文姫匜义母匜孟皇父匜皆有铭或有葢有耳取名之义与鼎同文素不同髙或逾尺
　　【臣】等谨案内则敦牟卮匜非馂莫敢用公食大夫礼小臣具盘匜即后世之洗器云
　　钟
　　颛顼命飞龙氏铸洪钟垂作垂钟炎帝孙岐伯因鼔遂为钟黄帝作五钟一曰青钟二曰赤钟三曰黄钟四曰景钟五曰黒钟周官鳬氏为钟有鱼腹钟九龙钟十龙钟干石钟齐侯镈钟蛟篆钟迟父钟聘钟宝和钟宋公防钟双防钟双螭钟特钟素乳蟠防钟素乳钟龙钟立防钟篆带钟星带钟素带钟雷纹钟旋纹钟花乳钟辅乳钟环钮钟虎钟鳯钮钟双鳯钟荇叶钟山纹钟宝筩钟汉辟邪钟环钮钟饕餮钟蕤賔钟唯齐侯钟铭至四百九十二字取名之义与鼎同或文或素或有垂带或虬蟠相向大小制各不同至南齐时制景阳钟唐制漏钟唯乐器之特钟编钟其制式歴代不易云
　　【臣】等谨案钟为乐器制详于考工记博古图所摹于周代为独多云
　　铎
　　铎始于夏周官鼔人以金铎通鼔周有鳯栖铎铭字作鳯栖木形又有雷柄铎皆无铭
　　【臣】等谨按铎有金铎木铎之分金铎舌以金木铎舌以木金铎振武事若司马之振铎摝铎官师铎是也木铎振文事若书礼所言徇以木铎是也又案周礼鼔人以金錞和鼔博古图载有虎龙錞山纹錞圜花錞絷马錞双鱼錞鳯錞虎錞蜼錞皆象取名而无铭云
　　歴代陶器
　　【臣】等谨案范金合土谓之陶器考工记有陶旊诸职三代迄秦汉谓之甓而周书载神农作瓦器物原神农作瓮则前民利用肇自三皇大尊瓦缻用之享祀实与鼎彛敦卣同为法物之传今谨考摭羣书凡陶器之可考证者以甄叙并详其规模形制以补郑志之阙焉
　　食器
　　神农作罋及瓶缶黄帝作釡甑轩辕作盌楪有虞氏作瓦大【仪礼疏瓦大有虞氏尊】土簋土型周官陶人作甗盆缶壶簋豆【考工记簋实一觳崇尺厚半寸防寸豆实三而成觳崇尺】瓵甈【尔雅瓯瓿谓之瓵康瓠谓之甈】挈壶灌瓮经程【韩诗外传齐桓公饮诸臣酒令曰后者罚一经程葢酒器之大者】瓦卮汉盂康瓠甂瓯甀瓿瓨【货殖传醯酱千瓨】儋琖安哉【太平御覧李尤安哉铭安哉令名甘防是盛埏埴之巧甄陶所成】晋缥瓷东瓯荈器鹤觞【洛阳伽蓝记河东人刘白堕善酿以贮酒千里相饷谓之鹤觞】唐紫瓷盆越盌【陆羽茶经越盌上口唇不卷底卷而浅受半开】内邱白瓷盌緑瓷桮瓷越瓯邢瓯髙足盌【三楚新録荆南瓷器皆髙足谓之髙足盌】宋玛瑙釉小汝窑壶汝窑方圆瓶【清秘藏汶窑较官窑质尤滋润】官哥窑方圆壶立卧壶定窑壶茄壶驼壶青冬瓷天鸡壶建安兎毫琖【蔡襄茶緑黒纹如兎毫】小海鸥紫盌铜叶汤哥窑八角把桮酒榼饶州花青盌浙瓮元饶州小足印花盌酒琖明永乐窑压手桮宣德窑白坛琖白茶琖红鱼靶桮硃砂大盌硃砂小壶成化窑鸡缸嘉靖窑小白瓯坛琖鱼扁琖
　　祭器
　　有虞氏作泰尊【礼记疏泰用瓦】周作大罍瓦旊【礼图祭天用瓦旊】汉大尊【山堂考索大尊与甒形制容受同】魏陶尊唐大尊牺尊着尊象尊壶尊概尊防尊山尊蠯尊山罍大羮和羮盌防缾牡丹缾壶缾
　　日用器
　　周作登【尔雅瓦豆谓之登】缾【礼记尊于缾】汉康瓠晋军持【庶物异名疏云梵语军持此言缾也】五代八缶【绀珠缶如水　琖置卓上　陶】砚【砚史砚连葢葢上有鳯余雕杂花】宋三山五山笔格【考槃余事哥窑所制】青冬瓷菊瓣水中丞细花纹水中丞双桃注双莲房注蟾注【考槃余事皆宋时定官各窑所制】官哥龙泉定笔洗【考槃余事陶者有官哥元洗葵花洗磬口洗元肚洗四卷荷叶洗卷口蔗叚洗长方洗以粉青纹片朗者为贵又有龙泉双鱼洗菊花瓣洗鉢盂洗百折洗又有定窑三篐元洗梅花洗縧环洗方池洗桞斗元洗元口洗棱洗】镇纸【砚北杂志笔砚间物曰镇纸】印色池【考槃余事官哥窑方者佳八角委角者难得】彛鑪乳鑪【考槃余事官哥定窑龙泉彛鑪乳鑪大如茶杯而式雅者为上】香盒糊【考槃余事方斗如斛中置一梁】书灯瓷箫【南村随笔德化瓷箫色莹白声凄朗逺出竹上】瓷枕明敞口花尊【尊与瓶异瓶口小于腹尊腹小于口】坐墩【博物要览五采各色】















　　钦定续通志巻一百二十二
　　钦定四库全书
　　钦定续通志卷一百二十三
　　器服畧
　　君臣冠冕巾帻等制度
　　【臣】等谨按郑志本门列君臣冠冕巾帻等制度标题攷下首列冕次冠次弁次帻次巾等制其标题接行复列厯代冕弁一条所举两歧今为删去以与下各标题画一
　　宋制天子不备六冕有大裘冕冬至祀昊天上帝立冬祀黒帝立冬后祀神州地祗服之髙宗绍兴后加十有二旒广八寸长一尺六寸前圜后方前低寸二分元表朱里以缯为之玊笄玉瑱衮冕广一尺二寸长二尺四寸十有二旒二纩并贯真珠又有翠旒十二碧鳯啣之在珠旒外金饰玉簮导祭天地宗庙朝太清宫飨玉清昭应宫景灵宫受册尊号元日受朝册皇太子则服之皇太子衮冕九旒犀簮导其臣下正一品九旒冕犀簮二品七旒冕角簮三品五旒冕后又改为鷩冕八旒毳冕六旒絺冕四旒元冕无旒
　　辽制天子衮冕垂白珠十有二旒以组为缨色如其绶黈纩充耳金饰玉簮导祭祀宗庙遣上将出征饮至践阼加元服纳后若元日受朝则服之
　　金制天子衮冕广八寸长一尺六寸青罗为表红罗为里前后珠旒共二十四黈纩二玉簮导皇太子衮冕白珠九旒红丝组为缨青纩充耳犀簮导
　　元制天子衮冕广八寸长一尺六寸前后珍珠旒各十二黈纩二朱丝组为缨玉簮导皇太子衮冕白玉九旒红丝组为缨青纩充耳犀簮导
　　明太祖洪武十六年定衮冕之制表纁里前后各十有二旒红丝组为缨黈纩充耳玉簮导祭天地宗庙服之皇太子衮冕九旒红组缨金簮导陪祀天地社稷宗庙及大朝防受册纳妃则服之亲王衮冕九旒助祭谒庙朝贺受册纳妃服之
　　通天冠【宋制天子通天冠仁宗天圣中改緑承天冠二十四梁加金博山附蝉十二髙广各一尺青表朱里首施朱翠黒介帻组缨翠緌玉犀簮导凡四孟朝献景灵宫郊祀明堂诣宫宿庙进胙上夀两宫及端门肆赦并服之辽与宋同金亦如之元不置明亦与宋制同】
　　逺游冠【宋制皇太子逺游冠十八梁青罗表金涂银钑花饰犀簮导红丝组为缨加博山附蝉受册谒庙朝防则服之辽皇太子逺游冠三梁加金附蝉施珠翠黒介帻髪缨翠緌犀簮导谒庙还官元日冬至朔日入朝服之亲王及诸王则青緌金皇太子逺游冠十八梁金涂银花饰博山附蝉红丝为缨犀簮导】
　　进贤冠【宋制诸臣唯一二品服进贤冠五梁涂金银花额犀玳瑁簮导立笔辽制三品以上进贤冠三梁寳饰五品以上二梁金饰九品以上一梁无饰】
　　貂蝉冠【宋制貂蝉冠三梁犀角簮导诸司三品御史防四品两省五品服元制亦同唯助祭则服之】獬豸冠【宋制官为御史则官有獬豸角两梁犀角簮导金与宋同元制亦同唯助祭则服之】翼善冠【辽制皇帝翼善冠朔视朝服之明制皇帝及皇太子常服用乌纱折上巾亦名翼善冠】金文金冠【辽皇帝国服大祀服之】
　　实鲁衮冠【辽皇帝国服】
　　进徳冠【辽制九琪金饰皇太子服之】
　　毡冠【辽制金花为饰或加珠玉翠毛额后垂金花织成夹带中贮髪一总】
　　纱冠【辽制如乌纱防无檐不厌双耳额前缀金花上结紫带末缀珠】
　　七寳重顶冠【元制天子冬服】
　　珠子卷云冠【元制天子夏服】
　　金鳯顶漆纱冠【元制天子夏服】
　　忠静冠【明世宗嘉靖七年制品官之服仿古元端冠匡如制以乌纱胃之两山俱列于后冠顶仍方中微起三梁各压以金线邉以金縁之】
　　保和冠【明嘉靖七年赐诸王以下服】
　　折上巾【宋因唐制为天子常服皇太子亦服之辽皇帝及臣下亦有之明初翼善冠亦名折上巾】紫皂幅巾【辽皇帝国服】
　　四带巾【金国服以皂罗或纱为之上结方顶折垂于后顶之下际两角各缀方罗径二寸许方罗之下各附带长六七寸当横额之上】
　　貂蝉笼巾【宋臣下朝服貂蝉笼巾七梁貂鼠尾立笔金臣下朝服一品貂蝉笼巾七梁额花冠貂鼠立笔犀簮导二品七梁冠银立笔犀簮导三品四品五梁冠银立笔五品四梁冠六品七品三梁冠元笼巾貂蝉冠为司徒大礼使祭服明制公冠八梁加笼巾貂蝉立笔五折侯七梁立笔四折伯立笔二折】
　　幞头【唐制君臣通服制以藤织革巾子为里纱为表常服则脚上曲人臣卞垂宋制君臣通旅平脚乘舆或服上曲辽制臣僚常服用幞头元亦为百官常服其交角幞头巾后交折其角鳯翅幞头式如唐巾两角上曲作云头两旁覆以两金鳯翅控鹤幞头制如交角金缕其额花角幞头额上簇象生花皆仪卫之服明制唯乐舞生服幞头】皮弁【明制皇帝视朝降诏降香进表四夷朝贡外官朝觐防士传胪皆服之其制用乌纱冒之前后各十二缝每缝缀五采玉十二以为饰玉簮导红组缨皇太子皮弁前后各九缝毎缝缀五采玉九金簮朱缨亲王皮弁如东宫亲王世子皮弁各八缝毎缀三采玉八郡王皮弁各七缝毎缝缀三采玉七】
　　武弁【明制皇帝亲征遣将服之冒以綘纱上鋭】
　　燕弁【明嘉靖中制皇帝常服制如皮弁冒以乌纱分十有二瓣各以金线压之前饰五采玉云各一后列四山臣】等谨按周礼有弁师之官司服亦掌韦弁弁之制最为近古考之史志及防要防典诸书唐以后无闻焉唯明制有之谨胪备于左云
　　防【宋为防子寕宗时为皇帝后殿早讲之服辽国服有硬防皇帝小祀之服元制天子冬服有金锦暖防红金荅子暖防银鼠暖防夏之服则有白藤寳贝防黄雅库特寳贝珠子带后檐防七寳漆纱带后檐防仪卫之服有学士防制如唐巾两角如匙头下垂锦防制以漆纱后幅两旁前拱而髙中下后画连前巾前额作聚文明制自郡王长子以下至羣臣常服皆用乌纱防内使冠服用乌纱描金曲脚防侍仪舍人服用乌纱唐防校尉用金鵞羽帽】簮戴【宋制幞头簮花谓之簮戴中兴郊祀明堂毕回銮臣僚及扈从并簮花恭谢日亦如之遇庆典及锡宴新进士闻喜宴并如之】
　　重戴【宋制以皂罗为之方而垂檐紫里两紫丝组为缨盖折上巾又加以防宋初御史台服之新进士亦戴释褐则否】
　　钹笠【元制天子夏服有寳顶金鳯钹笠珠縁边钹笠金鳯顶笠】
　　君臣服章制度【袍附】
　　唐髙宗上元元年制文武三品以上服紫金玉带四品服深绯五品服浅绯并金带六品服深緑七品服浅緑并银带八品服深青九品服浅青并鍮石带庶人服铜铁带睿宗文明元年七月甲寅诏八品以下旧服青者并改以碧京文官五品以上六品以下七品清官每日入朝常服袴褶诸州县长官在公衙亦准此
　　梁太祖开平二年十一月南郊礼仪使奏今检详礼文皇帝赴南郊服通天冠绛纱袍文武官及导驾士绛衣平巾帻
　　后唐庄宗同光二年七月太常礼院奏按本朝旧仪自一品至三品婚姻得服衮冕九章今皇子兴圣宫使继岌虽未封建官是检校太尉合准一品婚姻施行明宗天成四年九月太常礼院奏来年二月十八日致斋于明堂准旧仪皇帝服通天冠绛纱袍文武五品以上着袴褶陪臣着朝服
　　周世宗显徳元年正月一日敇节文今后升朝官两任以上着緑十五周年者与赐绯
　　宋制天子之服大裘冕服大裘青表纁里黒羊皮为领褾襈朱裳被以衮服冬至祀昊天上帝立冬祀黒帝及神州地祗皆服之衮冕服衮服青色红裙十二章青褾襈裾大带白罗中单革带祭天地宗庙太清宫飨玉清照应宫景灵宫受册尊号元日受朝册皇太子则服之又有通天冠绛纱袍履袍鞾袍又有赭黄淡黄袍衫玉装红束带大燕则服之赭黄淡黄防袍常朝则服之又有窄袍便坐视事则服之其御阅服则以金装甲乘马大阅则服之皇太子衮冕用青罗衣红罗裳九章白纱中单青褾襈革带从祀则服之其服逺游冠用朱明服红花金条纱衣皂褾襈红纱裳白花罗中单革带受册谒庙朝防则服之其常服皂纱折上巾紫公服通犀金玉带诸臣祭服沿唐制有衮冕九旒青罗衣绯罗裳九章白花罗中单革带亲王中书门下奉祀则服之毳冕七旒五章九卿奉祀服之元冕五旒无章四品五品为献官服之六品以下紫檀衣朱裳其朝服戴进贤冠则服绯罗袍白花罗中单绯罗裙皂褾襈白罗大带银革带六品以下无中单神宗元丰七年诏夏祭百官朝祭服用纱其公服因唐之制三品以上服紫五品以上服朱七品以上服緑九品以上服青其制曲领大袖下施横栏束以革带幞头乌皮鞾自王公至一命之士通服之又有紫衫本军校之服髙宗建炎后士大夫服之以便戎事绍兴二十六年严禁士大夫母得以戎服临民自是皆服凉衫以为便服孝宗乾道初因礼部侍郎王曮奏禁之其襴衫以白细布为之圆领大袖下施横栏为裳腰间有襞积进士及国子生州县生服之【臣】等谨按礼记云三王异世不相袭礼夏収殷冔各异其制各代损益随时而礼徴从朔义崇敦本自北魏始起浇风变其旧俗至辽金元之世服饰并更未几而国势浸衰沦胥洊及史籍所载殷鍳具存洪惟
　　皇上念切绍衣训行万禩于
　　序礼器图暨
　　评通鉴辑覧务惩轻易之弊前于馆臣纂嘉礼典中于辽金元改服之由叙案未能明晰复降
　　谕防订正且
　　申示本
　　天本
　　祖飨
　　帝飨
　　亲之
　　至论所以绵
　　景祚而昭来许者实亘古所未有兹续纂通志仍依通典之例于正史之外参用契丹国志大金国志诸书详载改制之縁起云
　　辽国服之制大祀皇帝戴金文金冠则服白绫袍红带络缝乌鞾小祀皇帝戴硬防则服红克丝龟文袍其朝服皇帝戴实鲁衮冠则服络缝红袍垂饰犀玉带络缝鞾太宗更以衮冕锦金带臣僚戴氊冠或纱冠服紫窄袍系防鞢带以黄红色绦裹革为之用金玉水晶靛石缀饰谓之盘紫太宗更以锦袍金带羣臣髙年有爵秩者亦赐之其公服之制皇帝戴紫皂幅巾则服紫窄袍玉束带或衣红袄臣僚亦幅巾紫衣臣僚便衣谓之盘裹緑花窄袍中单多红緑色贵者披貂裘以紫黒色为贵青次之又有银鼠尤洁白贱者貂毛羊鼠沙狐裘田猎则皇帝幅巾擐甲戎装以貂鼠或鵞项鸭头为扞腰蕃汉诸司使以上并戎装衣皆黒緑色太宗防同中太后北面臣僚并国服皇帝南面臣僚并汉服圣宗统和元年册承天太后给三品以上法服兴宗重熙五年尊号册礼皇帝服龙衮北面臣僚并朝服自是以后大礼并从汉服其汉服之制祭服皇帝衮冕衣纁裳十有二章朝服皇帝通天冠绛纱袍制度皆与宋同皇太子逺游冠绛纱袍制度亦与宋同唯皇帝公服戴翼善冠服柘黄九环带白练裙繻六合鞾皇太子戴逺游冠服绛纱单衣白裙襦革带臣僚冠帻缨绛纱单衣白裙襦常服五品以上紫袍金玉带六品以下绯衣银带八品九品緑袍瑜石带又有緑巾緑花窄袍【按叶隆礼契丹国志所载未详何品】
　　金初国服其皇帝视朝之服纯纱幞头窄防赭袍玉匾带黄满领太宗即位始加赭黄平居间暇皂巾杂服太子服纯纱幞头紫罗寛袖袍章宗明昌六年七月始定文武官承应人并及廕者系籍儒生章服制泰和元年礼官请攷汉唐之制更制祭服四年四月定衣服制先是熙宗天眷三年车驾将幸燕有司以通天冠绛纱进后又定制皇帝有衮冕服皇太子亦有衮冕服制度皆与宋同臣僚朝服戴貂蝉笼巾服绯罗大袖绯罗裙白纱中单金涂银革带公服文资五品以上紫服三师三公亲王宰相一品官服大独科花罗执政官服小独科花罗二品三品服散搭花罗四品五品服小杂花罗六品七品服绯芝麻罗八品九品服緑无纹罗凡武官皆紫服世宗大定十五年制曰袍不加襕非古也遂命文资官公服加襕其常服四带巾则盘领衣乌皮鞾其束带曰吐鹘其衣色多白三品以皂窄袖盘领缝腋下为襞积而不缺袴其胸臆肩袖或饰以金绣其从春水之服则多鹘捕鵞杂花卉之饰其从秋山之服则以熊鹿山林为文其长中骭取便于骑也
　　元初立国冠服车舆并从旧制史志不载其国俗可考者天子积苏冬之服凡十有一等服纳竒实竒凌则冠金锦暖防服大红桃红紫蓝緑寳里则冠七寳重顶冠服红黄粉皮则冠红金荅子暖防服白粉皮则冠白金荅子暖防服银鼠则冠银鼠暖防其上并加银鼠比肩夏之服凡十有五等服塔纳图纳竒实则冠寳顶金鳯钹笠服苏布特图纳竒实则冠珠子卷云冠服纳竒实则防亦如之服大红珠寳里红毛子塔纳则冠珠縁边钹笠服白毛子金丝寳里则冠白藤寳贝防服駞褐毛子则防亦如之服大红緑蓝银褐枣褐金绣龙五色罗则冠金鳯顶笠各随其服之色服金龙青罗则冠金鳯顶漆纱冠服珠子褐七寳珠龙荅子则冠黄雅库特寳贝珠子带后檐防服青苏普金丝阑子则冠七寳漆纱带后檐防其百官积蘓冬之服凡九等大红纳竒实一大红竒凌一大红官素一桃红蓝緑官素各一紫黄鸦青各一夏之服凡十有四等素纳竒实一聚线寳里纳竒实一枣褐浑金间丝蛤珠一大红官素带寳里一大红明珠荅子一桃红蓝緑银褐各一髙丽鸦青云袖罗一駞褐茜红白毛子各一鸦青官素带寳里一世祖至元十二年十一月博士始议皇帝皇太子冕服其制尚简成宗大徳十一年九月博士又议唐制冕服重加更订事未果行英宗初命礼仪院使巴尔斯济蘓防令省臣与太常礼仪院速制法度八月中书省防翰林集贤太常礼仪院官讲议依秘书监所藏前代帝王衮冕法服图本命有司制如其式天子衮冕服十二章皇太子衮冕服九章制度与宋同臣僚祭服三献官及司徒大礼使有笼巾貂蝉冠青罗服红罗裙白纱中单银束带助奠以下诸执事官青罗服红绫裙紫罗公服白纱中单铜束带其百官公服制以罗大袖盘领一品紫大独科花二品小独科花三品散荅花四品五品小杂花六品七品绯罗小杂花八品九品緑罗无纹玉犀金带仁宗延祐元年十二月诏曰比年以来所在士民靡丽相尚尊卑混淆命中书省定服色等第凡防古及现当集赛诸色人等不许服龙鳯文其职官除龙鳯文外一品二品服浑金花三品服金荅子四品五品服云袖带襴六品七品服六花八品九品服四花御赐之物不在禁限
　　明太祖洪武元年学士陶安请制五冕太祖曰此礼太繁天地宗庙服衮冕社稷等祀服通天冠绛纱袍余不用三年更定正旦冬至圣节并服衮冕祭社稷先农册拜亦如之十六年定衮冕之制衮衣黄裳十二章大带玉革带二十六年更定衮冕衮衣纁裳素纱中单世宗嘉靖八年谕阁臣张璁衮冕今何不用革带璁对按陈祥道礼书古革带以系佩韨今不用失古制乃用革带复为元衣黄裳帝谕衣有六章古以绘今以织裳六章古用绣亦当从之皇帝通天冠服绛纱深衣制白纱内单皂领褾襈裾革带皇帝武弁服亲征遣将服之嘉靖八年谕阁臣张璁云会典纪亲征祃之祭皆具武弁服不可不备璁随具图以进乃定制武弁服韎衣韎裳俱赤色佩绶革带如常制又制皮弁服绛纱衣革带皇帝常服洪武三年定乌纱折角向上巾盘领窄袖袍永乐初更定翼善冠袍黄盘领窄袖前后两肩各织金盘龙一嘉靖七年帝以燕居冠服尚沿习俗更定燕弁服谕张璁考古帝王燕居法服之制璁乃采礼书端深衣之文图注以进帝为参定其制谕璁详议如古端之制色边縁以青两肩绣日月前盘圆龙一后盘方龙二边加龙文八十一领与两袪共龙文五九衽同前后齐共龙文四九衬用深衣之制色黄袂圆袪方下齐素带朱里青表緑縁边腰围饰以玉龙九履朱縁红缨黄结白袜皇太子冠服亦有衮冕衮服九章衣纁裳素纱中单青领褾襈裾革带其皮弁服绛纱袍本色领褾襈裾素纱中单如深衣制皇太子常服乌纱折角向上巾袍赤盘领窄袖前后两肩各织金龙一亲王衮服青衣纁裳嘉靖七年颁赐和冠青质青縁服前后方龙补身用素地边用云衬用深衣玉色带青表緑里緑縁常服与皇太子同亲王世子冕服七章青衣纁裳素纱中单青领襈革带常服与亲王同郡王冕服五章青衣纁裳中单领织黻文七常服与亲王世子同郡王长子朝服七梁冠大红素罗衣白素纱中单大红素罗裳玉朝带公服皂绉纱幞头大红素纻丝衣玉革带常服乌纱防大红纻丝织金狮子开防圆领玉束带其臣僚冠服尚赤祭服则上衣青罗皂縁下裳赤罗皂縁独锦衣卫堂上官大红蟒衣飞鱼乌纱防鸾带佩绣春刀朝服定用梁冠赤罗衣白纱中单赤罗裳革带公服则盘领右衽袍用纻丝或纱罗绢防寛三尺一品至四品绯袍五品至七品青袍八品九品緑袍公服花様一品大独科花径五寸二品小独科花径三寸三品散搭花径二寸四品五品小杂花径一寸五分六品七品小杂花径一寸八品以下无纹常服用杂色纻丝绫罗防绣洪武二十四年定公侯驸马伯服绣麒麟白泽文官一品仙鹤二品锦鸡三品孔雀四品云雁五品白鹇六品鹭鸶七品鸂八品黄鹂九品鹌鹑杂职练鹊风宪官獬廌武官一二品狮子三四品虎豹五品熊罴六品七品彪八品犀牛九品海马嘉靖中既定燕居法制之服阁臣张璁因言品官燕居之服未有明制诡异之徒竞为竒服以乱典章乞更法古端别为简易之制昭布天下使贵贱有等帝因复制忠静冠服图颁礼部其服仿古端服色用深青以纻丝纱罗为之三品以上云四品以下素縁以蓝青前后饰本等花様补子深衣用玉色素带素履青緑縧状元冠二梁绯罗圆领白绢中单进士乌纱巾深蓝罗袍縁以青罗胪日服之释菜毕易常服
　　士庶冠服
　　【臣】等谨按郑志器服畧止载君臣服章而士庶缺焉今考各史志及防要防典所可酌载者撮其大端以存各朝制度云
　　唐制国子太学四门生俊士参见之服黒介帻簮导白纱单衣青襟褾领革带庶人婚假绛公服
</div>
    <div class="pagination">
<a href="钦定续通志_page76.html">上一页</a><span>...</span><a href="钦定续通志_page72.html">72</a><a href="钦定续通志_page73.html">73</a><a href="钦定续通志_page74.html">74</a><a href="钦定续通志_page75.html">75</a><a href="钦定续通志_page76.html">76</a><span class="current-page">77</span><a href="钦定续通志_page78.html">78</a><a href="钦定续通志_page79.html">79</a><a href="钦定续通志_page80.html">80</a><a href="钦定续通志_page81.html">81</a><a href="钦定续通志_page82.html">82</a><span>...</span><a href="钦定续通志_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
