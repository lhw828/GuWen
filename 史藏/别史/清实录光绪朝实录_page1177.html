<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1177 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1177 页/共 1316 页</h1>
    <div class="content">○以战功卓著。予故记名提督山西大同镇总兵窦从周照军营立功后病故例优恤。摺包　　

○丙子。谕军机大臣等、岑春火滟宣奏、关书侵盗钜款。请革拏查抄备抵一摺。据称候补三品京堂周荣曜。即周兆熊。前充＜目辟＞＜訁冉＞米＜度攵＞＜夗贝＞海关库书。现仍朋充。百计侵吞。亏款至二百数十万两之多等语。候补三品京堂周荣曜所派出使。前已有旨撤销。未必来京。著即革职。交岑春火滟宣严拏监追。并将所置产业查抄备抵。以重公款。仍著步军统领衙门顺天府一体访查拏解。现月　　

○丁丑。给事中王金镕奏、铜圆宜不分省分。不论官民。一律通用。下部议。　　

○以办匪出力。予山西按察使吴匡优叙。守备张芹等升叙加衔有差。其被匪戕害之把总万金衡赏恤加等。妻孙氏旌表如例。

摺包

　　

○戊寅。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣觐见。　　

○谕军机大臣等。电寄锡良。电悉。昨已两次廷寄谕。今将全台善后事宜妥为筹办。兹据奏宜及时收瞻等语。自应乘此机会。将三瞻地方。收回内辖。改设官屯。俾资控驭。著有泰联豫即行剀切开导商上。晓以保固川边。必应收还瞻对。令将所派番官撤回。毋稍疑贰。兵费仍照前筹给。以示体恤。即著锡良审度机宜。径檄番官遵照。并督饬赵尔丰通筹妥办。以遂瞻民内附之忱。至附近里塘土司。应否改设。并著体察情形。相机酌办。其一切事宜。应如何妥筹布置之处。仍著随时奏明办理。电寄　　

○换铸江西建昌县知县印信。从江西巡抚胡廷干请也。摺包　　

○以战功卓著。予故福建福州城守营副将朱长升、尽先补用副将朱有元优恤。事迹宣付史馆。从护理湖南巡抚庞鸿书请也。

摺包　　

○以捐修文昌宫。予江西义甯州职员陈凤云建坊。摺包　　

○己卯。上奉慈禧端佑康颐昭豫庄诚寿恭钦献崇熙皇太后御仁寿殿。各国公使夫人觐见。并赐游。　　

○谕内阁、李经羲奏、倢■＜曰融＞■＜石木＞劾贪庸不职各员一摺。广西拣发知府书通、纵丁苛商。劣声昭著。下雷土司吏目刘宗海、受贿纵匪。宜山县白土巡检林显文、声名贪劣。试用巡检陈天爵、索分匪赃。试用从九品赵楷、苛敛索诈。全国梁、贪婪狡滑。天保县典史吴启、贪诈虐民。试用未入流刘璧美、行为贪鄙。均著革职永不叙用。陈天爵现已潜逃回籍。著缉拏归案严审。赵楷并著归案讯办。拣发知府润懋、昏庸鄙悖。败坏榷政。补用同知李祥麟、弊坐私肥。习溺朋比。试用通判张祺、疲玩废弛。短缺兵额。江州土州州同范锡瀛、蒙领兵饷。见利忘义。候补知县周琦、纵庇门丁。藉案诈赃。补用知县岑燮羹、滋弊困商。利必颇重。试用知县甘祖翰、纵差奸虏。不恤雕残。试用县丞余学浚、纵子为非。奉议州学正阳国楷、声名平常。试用典史王大猷、疲车滟耎无能。均著即行革职。周琦并著勒交门丁归案讯办。试用通判吴靖、丁役滋弊。失于觉察。拣发知县叶兰芳、奉公不慎。检东多疏。试用知县向＜走毕＞滟全、办事浮华。巧于趋避。许炳煦、办公怠玩。约束不严。均著以府经历县丞降补。太平府训导伍建邦、年力衰颓。著勒令休致。武宣县知县杨和埙、识闇才庸。难期振作。著开缺察看。宾州知州万昌、愿谨有余。才力不足。平南县知县陈思悌、人尚笃实。繁剧非宜。天保县知县续曾、才欠开展。办事迂缓。均著开缺另补。拣发知县赵邦泽、性情粗率。惟平日办事尚勤。试用知县王道澂、办事任性。惟年富力强。尚堪训策。均著摘去顶戴。随时察看。现月　　

○谕军机大臣等、门禁理宜森严。晶■宜经谕令整饬。日久玩生。著前锋护军统领。督饬各门弁兵。认真守＜目辟＞行＜匧心＞口＜韦未＞＜夗贝＞。不准冒充当差闲杂人等任意出入。并著内务府大臣切实清查。所有各处公所他坦。不准容留借名当差各项闲人。以昭严肃。自此次申明禁谕后。责成该大臣等随时严密稽查。如有前项情事。即行从重惩办。现月　　

○又谕、财政处户部奏、银行造币总厂。请派员办理。以专责成。户部郎中张允言、瑞丰、均著开缺以四五品京堂候补。现

月

　　

○伊＜覀之＞■牛将军马亮等奏、东省日俄构衅。伊＜覀之＞■牛防务加严。请将历年在事出力文武员弁。从优保奖。以示鼓励。得旨、准其分别酌保数员。毋许冒滥。摺包　　

○署塔尔巴哈台参赞大臣徐炘奏、塔城建修城垣衙署等项工竣。出力弁兵请奖。得旨、准其择尤酌保数员。毋许冒滥。摺包　　

○以谦退性生。堪成大器。予甘肃新疆候补直隶州知州雷铭三军机处存记。摺　　

○庚辰。上奉慈禧端佑康颐昭豫庄诚寿恭钦献崇熙皇太后还西苑驻跸。内外起居　　

○谕内阁。钦奉皇太后懿旨、礼部奏、万寿圣节礼仪一摺。十月初十日万寿。在皇极殿受贺。停止筵燕。其在外之公主福晋命妇。著照例行礼。现月　　

○又谕。巡警关系紧要。晶■宜经谕令京师及各省一体举办。自应专设衙门。俾资统率。著即设立巡警部。署兵部左侍郎徐世昌著补授该部尚书。内阁学士毓朗著补授该部左侍郎。直隶候补道赵秉钧著赏给三品京堂署理该部右侍郎。所有京城内外工巡事务。均归管理。以专责成。其各省巡警。并著该部督饬办理。该尚书等务即悉心通筹。力任劳怨。严定章程。随时切实稽核。期于内外清谧。黎民乂安。用副委任。一切未尽事宜。即由该部妥议具奏。现月　　

○山西学政宝熙奏、请设立学部。谨陈切要办法三条。并请将翰林院归并学部办理。下所司议。　　

○辛巳。上诣仪鸾殿。问慈禧端佑康颐昭豫庄诚寿恭钦献崇熙皇太后安。至己亥皆如之。内外起居　　

○以镶红旗汉军副都统寿勋署兵部左侍郎。现月　　

○广西巡抚李经羲因病解职。调署贵州巡抚林绍年为广西巡抚。以湖北按察使岑春蓂署贵州巡抚。以奉天驿巡道增韫署湖北按察使。现月　　

○命军机大臣徐世昌、铁良、在西苑门内骑马。铁良并在紫禁城内骑马。现月　　

○壬午。谕内阁、崇善奏、查明浙省大员被倢■＜曰融＞

■＜石木＞各款。据实覆陈一摺。前据御史姚舒密奏倢■＜曰融＞■＜石木＞浙江巡抚聂缉规、藩司翁曾桂、贪黩不职各节。当经谕令崇善确查。兹据查明覆称、聂缉规、翁曾桂、虽无贪黩实据。然以封疆大吏。不避嫌疑。偏信属吏。且于吏治新政。均不讲求。以致绅民啧有烦言。翁曾桂遇事圆融。于属员贤否。漠不加察等语。浙江巡抚聂缉规、布政使翁曾桂、均著开缺。候补道朱畴、专事逢迎。居心险诈。候补知府文锦、嗜利揽权。行止乖谬。伍元芝、性情浮妄。不恤人言。候补知县陈廷澍、钻营生事。性复贪鄙。候补游击吴家正、捕务废弛。纵匪横行。著一并革职。永不叙用。候补同知陈祖荫、唯利是图。不知自爱。著即行革职。降补同知许贞干、不知敛奣＜虘阝＞亦。颇招物议。著以府经历县丞降补。抚幕徐在箴、粮幕费＜辶黎＞方■土、专事应酬。声名恶劣。著即驱逐。毋许逗遛。以示惩儆。其余各员。或任事未久。或查无劣奣＜虘阝＞亦。均著免其置议。现月　　

○癸未。署两江总督周馥奏、淮盐加价。拨充江西省铁路经费。如所请行。摺包　　

○河南巡抚陈夔龙奏、酌改陆军营制饷章。拟就常备军先行编练。下部知之。摺包　　

○调山西巡抚张曾阳滟＜扌戋＞为浙江巡抚。未到任前以杭州将军瑞兴暂署。现月　　

○以裁缺广东巡抚张人骏为山西巡抚。现月　　

○以湖南布政使庞鸿书署湖南巡抚。现月　　

○以直隶按察使宝棻为浙江布政使。调署湖北按察使增韫为直隶按察使。现月　　

○甲申。谕军机大臣等、电寄丁振铎、电悉。著即督饬各军。分别剿抚。严禁骚扰。现月　　

○勾到新疆、云南、贵州、广东、四川、福建情实罪犯。停决云南绞犯五人。四川绞犯五人。余四十八人予勾。现月　　

○乙酉。福州将军兼署闽浙总督崇善电奏、请将铜圆暂准运销。下户部议。电寄　　

○督办垦务绥远城将军贻谷奏、杭锦旗地改徵押荒。于按年报效山■＜木学＞租一半外。又复报效钜款三万两。请将杭锦旗贝子阿尔宾巴雅尔。先以盟长记名。将来遇该盟更换盟长时。由理藩院奏请肬■闲放。从之。摺包　　

○以报效银两。赏二等台吉阿勒坦鄂齐尔花翎。　　

○丙戌。遣官祭都城隍庙。　　

○练兵处奏、请颁发陆军第二第三第四等镇镇标旗。得旨、著照章颁发。以重戎政。现月　　

○山西巡抚张曾阳滟＜扌戋＞奏、遵旨速筹练兵经费。现拟自三十二年起。每年筹解银二十五万两。此外将垦地渠租一项。尽收尽解。专供练饷要需。下所司议。摺包　　

○丁亥。商部奏、整顿路政。请遴派议员。藉资考察。从之。现月　　

○修订法律大臣沈家本奏轻罪禁用刑讯。笞杖改为罚金。各省奉行不力。请再申明定章。从之。现月　　

○陕甘总督升允奏、甘肃镇番县暨巴燕戎格厅各属猝被风雹。禾苗受伤。分别查勘抚恤。得旨、著即妥为抚恤。毋任失所。摺包　　

○以德行昭著。以甘肃秦州故户部主事任其昌、事迹宣付史馆。从陕甘总督升允请也。摺包　　

○勾到奉天、陕甘、湖广情实罪犯。停决奉天绞犯一人。陕西绞犯四人。湖广绞犯三人。余四十九人予勾。现月　　

</div>
    <div class="pagination">
<a href="清实录光绪朝实录_page1176.html">上一页</a><span>...</span><a href="清实录光绪朝实录_page1172.html">1172</a><a href="清实录光绪朝实录_page1173.html">1173</a><a href="清实录光绪朝实录_page1174.html">1174</a><a href="清实录光绪朝实录_page1175.html">1175</a><a href="清实录光绪朝实录_page1176.html">1176</a><span class="current-page">1177</span><a href="清实录光绪朝实录_page1178.html">1178</a><a href="清实录光绪朝实录_page1179.html">1179</a><a href="清实录光绪朝实录_page1180.html">1180</a><a href="清实录光绪朝实录_page1181.html">1181</a><a href="清实录光绪朝实录_page1182.html">1182</a><span>...</span><a href="清实录光绪朝实录_page1178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
