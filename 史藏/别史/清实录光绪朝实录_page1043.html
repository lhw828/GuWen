<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1043 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1043 页/共 1316 页</h1>
    <div class="content">
随手

　　

○戊申。谕军机大臣等、电寄德寿等、魏光焘电奏、广南府属游匪。串聚粤边。西林西隆属地匪首梁振科、杜七七、苏明、黄三、将分五路滋扰。彳滟扁张伪示。僭称总统忠义全军。势甚猖獗。已饬边军截剿等语。云南广西各边界。土匪游勇。句结为患。晶■宜经谕令各该督抚迅速会剿。不准推诿玩延。乃日久尚未扑灭。实属治军不力。苏元春久任边防。毫无展布。王之春现经朝廷弃瑕肬■闲用。责有专归。著德寿、魏光焘、邓华熙、会同王之春、苏元春等、督饬各军。赶紧将此股匪徒。认真捕剿。从速殄灭。务令一律肃清。以安民生而除边患。傥再稽迟贻误。试问该督抚等、能当此重咎否。懔之。

电寄

　　

○吉林将军长顺等奏、俄员干预收降土匪情形。殊形掣肘。请饬外务部转商俄使劝导。以靖地方。下外务部查照办理。　　

○又奏。吉林阖属制兵。军装等项。被俄兵＜目辟＞暒穴＜曰融＞夕＜夗贝＞虏损坏。甯古塔库储银钱。悉化乌有。仓粮賸亦无多。现电商伯力总督交还。派员验收。下部知之。　　

○山东巡抚张人骏奏。停止武科。筹建武备学堂。宜妥订考选出身章程。俾得及时自效。下政务处会同兵部议。寻奏、武备学堂规制章程。前奉谕旨。令张之洞、袁世凯、妥议具奏。现尚未据奏到。该抚所拟出身章程。应俟将来核定。再行办理。从之。摺包　　

○又奏、开办武备学堂。拟暂行试办章程。以资造就。得旨、著移交周馥、妥为经理。务督饬认真教练。期收实效。随

手　　

○以捐助兴学钜款。赏湖北在籍提督刘维桢尚书衔。谕摺汇存

　　

○以被倢■＜曰融＞■＜石木＞冤抑。复候选知府袁世敦、山东莒州知州蒋楷原官。现月　　

○以禀揭虚诬。声名贪劣。革安徽安庆府知府方连轸职。勘工不实。有意阿附。革合肥县县丞余肇度职。现月　　

○己酉。谕军机大臣等、有人奏、仓役放米舞弊。并盗卖米石。请饬查办一摺。据称五月闲。兴平仓发放镶蓝旗包衣甲米。该仓役胆敢私行折价。并有盗卖仓米情事等语。著荣庆、刘恩溥、按照所指各节。确切严查拏办。以除仓蠹。毋稍宽纵。原摺著钞给阅看。将此谕令知之。寻奏、所倢■＜曰融＞■＜石木＞仓役各节。均无实据。嗣后益当严加防范。以肃仓政。报闻。摺包　　

○又谕、有人奏、广东潮州镇总兵蒯德浦、争车互斗＜虘阝＞斲。伤毙数命。并派勇拏车。劫害商旅。被控有案。请饬查办等语。著锡良按照所倢■＜曰融＞■＜石木＞各节。严切查明。据实具奏。毋稍徇纵。原片著钞给。阅看。将此谕令知之。现月摺包　　

○又谕、有人奏、广东潮州镇总兵蒯德浦、盗卖官米。招摇诈赃。被控有案。请饬查办等语。著升允按照所倢■＜曰融＞■＜石木＞各节。严切查明。据实具奏。毋稍徇纵。原片著钞给阅看。将此谕令知之。现月　　

○吉林将军长顺等奏、吉林路工将竣。拟请展修枝路。力争先著。稍保利权。下外务部议。寻奏、库帑难筹。无从得此钜款。如该将军等、能就地招股。自行筹办。最为妥善。否则暂缓兴修。得旨、著再行妥议具奏。寻奏、吉林至长春一段铁路。关系重要。自应熟权缓急。以重要公。此段工费约需二百数十万两。应请饬户部先筹的款八十万两。其余由吉林将军就地筹集。或招集华商股分。以期迅速兴办。依议行。摺包　　

○以吞饷匿械。已革副将赵贵华、遣戍新疆。摺包　　

○庚戌。上奉慈禧端佑康颐昭豫庄诚寿恭钦献崇熙皇太后御乾清宫。美国使臣康格、带领博览会大臣巴礼德觐见。外记注

谕摺汇存

　　

○直隶总督袁世凯奏、覆陈广宗等处剿办情形。并自请核议。得旨、该督办事实心。毋庸饬部核议。仍著随时勤恤民隐。以副倚任。随手　　

○以户部右侍郎戴鸿慈为江南乡试正考官。鸿胪寺少卿黄均隆为副考官。翰林院编修朱延熙为陕西乡试正考官。段友兰为副考官。编修曹福元为山西乡试正考官。掌江西道监察御史杨士燮为副考官。　　

○以固伦额驸符珍署正蓝旗汉军都统。外记注　　

○辛亥。遣官祭火神庙。外记注　　

○谕这国机大臣等、电寄奎俊、电悉。仁寿县匪首熊青禾、纠血■乣突起。焚毁教堂。并扰及彭山。戕毙教民多命。而华阳、金堂、肬■闲州、所属之溆板滩等处匪徒。亦相继聚血■乣滋扰。何以平日漫无觉察。致令逼近省城各处。实属异常疏忽。著奎俊迅速选调得力勇营。相机剿办。严拏首要。解散胁从。务期早日扑灭。以盖前愆。一面仍将各处教堂教士人等、切实保护。毋再疏虞。致干重咎。署仁寿县张之鹤、养痈成患。咎无可辞。著革职留缉。本日有人奏、川省乱象已成。督臣溺职贻误。办理日形竭蹶。藩司员凤林、昏愦健忘。首府阿麟、贪黩著闻。吏治军政。诸多废弛等语。川省地方紧要。奎俊身膺疆寄。责无旁贷。务当振刷精神。于剿匪治军察吏一切事宜。认真整顿。傥再迁就因循。致酿巨患。贻误大局。定惟该督是问。　　

○又谕、电寄奎俊、前发遣四川之已革布政使荣铨、著奎俊将该官犯安置甯远府属。不准在省城逗遛。　　

○又谕、电寄张之洞等、张之洞现授为商务大臣。嗣后续议英日各国商约。著吕海寰、盛宣怀、即赴湖北省会议。仍随时与刘坤一妥酌办理。电寄　　

○命湖广总督张之洞、充督办商务大臣。现月　　

○以内阁学士刘永亨、署户部右侍郎。兼管钱法堂事务。

现月

　　

○调正红旗满洲副都统继禄为正白旗满洲副都统。正黄旗蒙古副都统恩焘为正红旗满洲副都统。以内阁学士铁良为正黄旗蒙古副都统。以总管内务府大臣庄山为镶白旗汉军副都统。

明发

　　

○赏出使美日秘国大臣四品卿衔道员伍廷芳、以四品京堂候补。现月　　

○调广西布政使张曾阳滟＜扌戋＞为四川布政使。四川布政使员凤林为安徽布政使。安徽布政使汤寿铭为广西布政使。现月　　

○调广东陆路提督马维骐为四川提督。四川提督程允和为广东陆路提督。现月　　

○予积劳病故直隶保定府知府陈本议恤。　　

○壬子。谕内阁、张之洞、端方、奏倢■＜曰融＞■＜石木＞庸劣不职各员一摺。湖北署安陆府知府高宝瀛、阘敺

■几无能。罔顾行检。郧阳府通判龚葆中、性好扶箕。民情摇惑。武昌县知县陈瑞澜、昏愦糊涂。荒嬉废事。房县知县滕椿、年少气浮。执拗任性。大挑知县高应壬、图蚀陋规。办厘取巧。大挑知县吴锡恩、违例苛罚。兼好治游。房县训导曾心传、于预词讼。人品不端。巴河巡检严宝龄、职守多疏。簰洲巡检淩潮、行止卑污。署黄陂站巡检洪玉赐、人欠明白。武昌县典史崔润森、操守不谨。天门县典史刘光宇、妄思越俎。试用巡检胡建藩、浮躁喜事。试用典史张杰、性非安静。均著一并革职。署德安府知府廖正华、关防不谨。啧有烦言。著以同知降补。襄阳府通判周继昌、遇事因循。难期振作。石首县知县刘训火滟廉、人似安详。才欠历练。云梦县知县祝汝嘉、捕务废弛。意存欺饰。准补谷城县署光化县知县张国兰、性成巧滑。不洽舆情。均著开缺另补。祝汝嘉任内。尚有承缉盗案。未经获犯。著留于该县勒限协缉。枝江县知县陈富文、年近七旬。公事善忘。著勒令休致。咸甯县知县杨钧、纵子招摇。不能约束。署通城县知县李绍闵、赋性拘牵。办事迂缓。署安陆县知县程元恺、听断颟顸。耽阁讼事。署长阳县知县钱锦渠、庸懦无能。难膺民社。惟各该员文理尚优。著以教职归部选用。现月　　

○又谕、岑春火滟宣奏、举劾属员一摺。山西太原府知府吴匡、大同府知府李桂林、太义同知李崇洸、准补甯远厅抚民通判吴廷燮、均著交军机处存记。前解州直隶州知州沈士鑅、著俟服阕后送部引见。准补霍州直隶州知州齐福田、署泽州府知府请补绛州直隶州知州陈继良、托克托城抚民通判樊恩庆、候补直隶州知州潘礼彦、榆次县知县任兰馥、补用知县赖庆荣、安邑县知县刘瀛、沁水县知县晁鸿年、太平县知县侯绍宣、调补大同县知县徐沛霖、大甯县知县曹季凤、沁源县知县曾光文、屯留县知县朱善元、按察司司狱王勋、闻喜县训导胡瀛、均著传旨嘉奖。平阳府通判李兆麟、性情浮躁。巧取济贪。候补知县柳增慧、本非吏才。年老务得。拔贡知县熊方燠、贪婪狙诈。不守官箴。试用知县李如玺、质本庸劣。利令智昏。均著即行革职。永不叙用。候补道泽宣、貌似有才。心实险诈。孟县知县张立仁、识闇才庸。操守不谨。大挑知县袁騧、外饰令善。中怀欺罔。候补通判贺祖英、声名平常。操守难信。准补广灵县知县张印曾、候补知县常冠嵩、嗜好皆深。职事全废。均著即行革职。候补知县瞿光焯、识浅望轻。瞻徇情面。著以府经历县丞降补。凤台县知县祝裕、年迈才庸。性耽安逸前永甯州知州高培焜、才足惑人。奣＜虘阝＞亦实放利。均著勒令休致。太原理事通判讷钦、才欠开展。办事因循。著开缺另补。武乡县知县王缉熙、离省经年。员缺久悬。著即开缺。不准回省候补。现月　　

○谕军机大臣等、有人奏、川省乱象日炽。督臣溺职贻误情形。又奏、川省乱象已成。督臣办理日形竭蹶各摺片。据称藩司员凤林、昏愦善忘。年老嗜利。及道府各员劣奣＜虘阝＞亦等语。川省吏治疲玩。军政废弛。近日资阳等处匪徒。复有扰乱情事。全在疆臣认真整顿。挽回积习。绥靖地方。若如所奏各节。非特贻误大局。实属有负委任。奎俊嗣后务当振作精神。力图报称。并将所倢■＜曰融＞■＜石木＞文武。按款严查。据实具奏。毋稍徇饰。自干咎戾。原摺单片。均著钞给阅看。将此谕令知之。现月　　

○又谕、电寄张之洞等。张之洞、吕海寰、盛宣怀等、电奏所议内港行轮章程。及推广口岸权利两款。请迅即电示等语。核阅各节。于治权利权。皆被侵损。流弊滋多。著责成刘坤一、张之洞等、再行详慎筹商。妥议具奏。电寄　　

○又谕、电寄马维骐、昨已有旨。马维骐调补四川提督。现在四川仁寿彭山等县。有匪徒纠血■乣滋事。焚毁教堂。伤毙教民重案。著马维骐酌带勇营。配齐军火。迅速赴任。会商奎俊、妥筹剿抚。以靖地方。电寄　　

○湖广总督张之洞等奏、省城创办警察。拟将省城房捐一项。作为警察经费。以免重累商民。得旨、著即认真办理。毋滋流弊。以收实效。随手　　

○镶黄旗蒙古都统奕谟、因病解职。　　

○以辅国将军善豫署镶白旗汉军副都统。明发　　

○以声名甚劣。革四川成都府知府阿麟职。现月　　
</div>
    <div class="pagination">
<a href="清实录光绪朝实录_page1042.html">上一页</a><span>...</span><a href="清实录光绪朝实录_page1038.html">1038</a><a href="清实录光绪朝实录_page1039.html">1039</a><a href="清实录光绪朝实录_page1040.html">1040</a><a href="清实录光绪朝实录_page1041.html">1041</a><a href="清实录光绪朝实录_page1042.html">1042</a><span class="current-page">1043</span><a href="清实录光绪朝实录_page1044.html">1044</a><a href="清实录光绪朝实录_page1045.html">1045</a><a href="清实录光绪朝实录_page1046.html">1046</a><a href="清实录光绪朝实录_page1047.html">1047</a><a href="清实录光绪朝实录_page1048.html">1048</a><span>...</span><a href="清实录光绪朝实录_page1044.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
