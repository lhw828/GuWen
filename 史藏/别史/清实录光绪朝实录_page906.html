<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 906 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 906 页/共 1316 页</h1>
    <div class="content">
○戊申。谕军机大臣等、刘坤一奏、崇明及白茆等处地势。不宜建筑石滟驳台一摺既据该督查明崇明之四＜走毕＞滟效六＜走毕＞滟效。逼处海滨。沙质松浮。易于坍塌。白茆口老港新港。距岸太远。均不宜建筑石滟驳台。虚糜薪费。所有该两处添设石滟驳台一节。即著毋庸置议。此外险要各口。仍著该督会商提督李占椿、督同苏松狼山福山三镇总兵。详细查勘。有无应行添设石滟驳台之处。一面将各该处防务。派定队伍。严密布置。其布雷撒筒等事宜。亦应豫行筹画。毋得稍涉疏虞。将此谕令知之。现月　　

○又谕、电寄刚毅、六月二十三日。另有寄谕查办事件。由驿驰递。如未奉到。应即在沪祗候。电寄　　

○己酉。谕军机大臣等、崧蕃奏、剿办个旧厂匪情形一摺。前因个旧厂匪聚血■乣。攻扑蒙自县城。经该督派令刘春霖等先后击散。现在匪首杨自元等率党潜匿松树寨。恐成负嵎之势。若不克日歼除。万一匪党复行句结。分途出窜。又成不了之局。著崧蕃、丁振铎、督饬派出各营。严拏匪首杨自元等务获。一面分头＜目辟＞暒穴＜曰融＞夕＜夗贝＞捕。以期画绝根株。毋留余孽。并将续办情形。随时奏报。以慰廑系。将此各谕令知之。现月　　

○又谕、有人奏、江西厘金卡多弊深。亟宜整顿归并一摺。据称江西厘金之弊。一在设卡太多。一在兼行小票。正卡之外。又有分卡多处。名为查验。实则婪索加抽。另给小票。谓之红钱。亏帑病民。莫此为甚。请饬归并裁撤等语。前因各省厘金积弊太深。晶■宜经谕令认真整顿。江西地大物博。为水陆交汇之区。诚能剔除中饱。杜绝弊端。不惟有益饷需。亦可藉纾商力。著松寿按照所指各节。遴委妥员。确切查明。其分设之卡。应行裁撤者。即予裁撤。或商量归并。并严禁小票红钱名目。一例给予三联印票。毋任委员司巡人等。藉端弊混。仍将办理情形具奏。原摺著钞给阅看。将此谕令知之。现

月

　　

○又谕、电寄增祺、协领恩兴剿捕不力。著先行革职。奉省盗匪肆掠。此次显系接仗失利。该将军何得敷衍上陈。著即严饬派出各队。实力＜目辟＞暒穴＜曰融＞夕＜夗贝＞剿。毋留余孽。如有退缩不前。即按军法从事。以肃戎行。仍将详细情形。据实具奏。电寄　　

○又谕、电寄增祺、据电奏、盗匪肆扰高桥厂。已电商宋庆等由中后所拨队分扎高桥甯远一带。以遏西窜。著宋庆、马玉昆、即饬派出各队。严密防范。遇有贼踪。即行合力兜剿。务期悉数歼除。毋任漏网。电寄　　

○庚戌。谕军机大臣等、昆冈等奏、西藏为强敌欺陵。请设法固结达赖喇嘛。启发其愚。并饬川滇督抚统筹全局。同力维持一摺。前据理藩院代奏、哲布尊丹巴呼图克图等会报西藏情形。当经饬交总理衙门详议。旋据该衙门按照胪列各节。分别议覆。请令驻藏大臣晓谕达赖喇嘛妥商办理。该大臣谅已切实宣谕。现在时局艰难。强邻环伺。闭关绝约。势所难行。达赖喇嘛等世守藩封。输忱效顺。自应深体朝廷推诚相与之意。勿滋疑虑。致启衅端。著文海、裕钢、传谕该达赖喇嘛。开导番血■乣人等。因时制变。知己知彼。务释君■羊疑而防后患。并将应办事宜。和衷商酌。及时整顿。毋再因循贻误。藏＜目辟＞行＜匧心＞口＜韦未＞＜夗贝＞为川滇屏蔽。应如何未雨绸缪。豫为防范之处。并著奎俊、崧蕃、丁振铎、统筹全局。协力维持。勿得稍存观望。以期外绥藩服。内固边防。原摺均著钞给阅看。将此各谕令知之。寻文海等奏、遵查藏番素性执拗。但知坚拒外洋交涉。惟有遇事开导。冀祛其惑。至强邻迫胁。或恐动摇。体察藏情。尚无外附之意。得旨、仍著随时体察情形。因时制变。务释君■羊疑。以维大局。摺包　　

○又谕、有人奏、河南河渠淤塞。请饬相宜修治一摺。据称河南开封等府。河渠繁多。年久失修。渐多淤塞。每遇盛涨。漫溢成灾。请饬各州县。分别修浚。以纾水患等语。著任道镕、裕长、遴派熟习水利人员。会同各地方官。详细履勘。妥筹疏浚。仍将办理情形。随时具奏。原摺著钞给阅看。将此各谕令知之。寻任道镕等奏、查河道淤塞。拟择要拟款筹修。如所请行。摺包　　

○派广西提督苏元春前往广州湾详慎会勘租界。并会同该督抚妥筹办理。现月　　

○辛亥。谕内阁、御史熙麟奏、散馆知县服阕回省。请准其繁肬■闲统补。并六部实缺员外郎。请援照郎中事例。酌定保送截取章程各摺片。著吏部议奏。寻议、六部汉员外郎。比照疏通编检章程。准以知府分发各省补用。允之。现月　　

○壬子。谕军机大臣等、总理各国事务衙门。户部奏、各省关欠解东北边防经费。请旨饬催一摺。据称本年各省关应解东北边防经费。除解到及报解启程外。尚欠解银一百八十三万四千两。请饬速解。并补解历年积欠银两等语。此项经费。关系边防要需。何得任意延欠。著该将军督抚监督。按照单开本年未解及历年欠解银数。赶紧筹解。傥再延迟。即著户部照贻误京饷例。指名严倢■＜曰融＞■＜石木＞。原单均著钞给阅看。将此由四百里谕知福州将军、及各该省督抚、并传谕粤海关监督知之。现月　　

○又谕、有人奏、州县侵吞民团公费。请严饬查追一摺。据称湖南湘乡县向有帮价捐款。以备团防各局练勇之费。前该县知县高联璧到任后。另行按亩捐谷。又将钱漕项下已减钱文。仍令纳充练费。县绅张通晋等禀请划还帮价旧制。竟被批斥。县城开办冬防。又刊单令各都月缴钱六串。图饱私囊。既将帮价全吞。又藉团练巧立名目。请饬查办等语。著张之洞、俞廉三、确切查明高联璧有无原倢■＜曰融＞■＜石木＞各项劣奣＜虘阝＞亦。据实具奏。毋稍徇隐。此外各州县有巧立名目。藉端苛派情弊。亦即严倢■＜曰融＞■＜石木＞惩办。原摺均著钞给阅看。将此谕令知之。寻张之洞等奏、查高联璧尚无侵吞团费。暨讳匿命案实据。彭姓毙命之案。俟提省审明。议拟具奏。此外州县或有巧立名目。藉端苛派情弊。查出仍当严倢■＜曰融＞■＜石木＞。报闻。摺包　　

○癸丑。谕内阁、刚毅奏、考察江苏吏治人才。分别举劾一摺。江苏候补道穆克登布、丁葆元、现署江海关道曾丙熙、候补道朱之榛、以上四员。据该大臣留心考察。胪陈各该员政声治迹。皆系有用之才。穆克登布、丁葆元、曾丙熙、著仍交军机处存记。朱之榛、著传旨嘉奖。苏州府知府彦秀、操守廉洁。持正不阿。现办清理赋税。毫无瞻徇。扬州府知府沈锡晋、办事勤能。治理通达。督率各州县办理保甲团练。极见认真。彦秀、沈锡晋、均著以道员交军机处存记。候补知县朱镜清、才裕学优。办事明通。著以知县留于江苏遇缺尽先即补。以示鼓励。淮扬海道谢元福、纵容兵弁。屡酿命案。不胜监司之任。著开缺送部引见。候补直隶州知州署盐城县知县张义澍、血■乣怨沸腾。声名恶劣。阳湖县知县高承惠、行止荒谬。物议哗然。均著即行革职。以示惩儆。现月　　

○又谕、刚毅等奏、查办江苏清赋事宜一摺。近年苏省起存丁漕。揆诸定额。尚短十分之二。固由荒田未尽垦辟。而捏熟作荒之弊。亦不能免。现经刚毅等严饬清查。先令开报熟田。一律普造版串。实徵实解。自　　

光绪二十五年为始。民闲完解银米。概不准分大小户名目。如有州县捏报。绅户包抗。官则倢■＜曰融＞■＜石木＞革。绅则倢■＜曰融＞■＜石木＞追。此系为杜绝捏荒中饱起见。并非徵荒加赋。嗣后该督抚务当督同司道。严饬各该州县实力稽徵。不准藉词蒂欠。现月　　

○又谕、前据翰林院侍读学士济澂奏保、道员穆克登布、知县毕贻策、当经谕令刚毅等详查。兹据查明覆奏。江苏候补道穆克登布、委办金陵厘局。逐年收数。均有加增。实不止如原奏八十万两之数。其毕贻策一员。就近咨查浙江。据刘树堂覆称、龙泉、鄞县、捐存动用谷石。均在光绪十五年。毕贻策到任在后。并无捐谷数十万石之事。带勇一节。无凭查考。办理交涉事件。尚有未结之案。查明该县令并无政绩。是济澂原保。难保非专为毕贻策而发。其保穆克登布。系诇知刚毅此次前往江南。委令该道稽查各局卡。而借该道之声名。以见毕贻策之堪以并论。此等伎俩。难逃朝廷洞鉴。济徵著交部议处。嗣后内外臣工保荐人材。务须一秉大公。据实陈奏。傥并无真知灼见。摭拾风闻。率登荐牍。甚至瞻徇请托巧市私恩。一经觉察定当立予严惩。决不宽贷。现月　　

○又谕、刚毅奏、条陈筹饷事宜一摺。详加披览。所陈整顿厘金关税盐务。及裁并局所各条。比年以来。晶■宜经谕令各直省将军督抚逐款清厘。认真举办。奚止三令五申。刚毅所奏、剔除中饱。杜绝虚糜。洵为切中肯綮。至所请酌提各海关赢余。严核各省厘金比较。并疏通压纲。筹增引数。以维鹾政。各该省情形不同。仍著该将军督抚详加体察。切实妥议。请旨遵行。其裁并局所一条。仍遵晶■宜次谕旨。实力办理。勿稍瞻徇。至于清理田赋。事关丁漕正供。查报捏荒。尤非良有司因地制宜。无以收裕课恤民之实效。并著各该省体察情形。悉心筹办。方今时局艰难。筹饷实为当务之急。要在能识大体。张弛得宜。总期有裨于国。无损于民。将各项遵办缘由。克日覆奏。户部为度支总汇。即著将刚毅原摺通行各省。以便仿行。此后部库一切放款。尤应格外慎重。逐款综核。开源节流。理无二致。是在中外诸臣。共矢公忠。力维大局。不负朝廷谆谆诰诫之意。实有厚望焉。将此通谕知之。现月　　

○谕军机大臣等、刚毅奏、清理漕赋。请饬新任抚臣认真举办等语。前因昭文县包漕一案。业经德寿奏请将举人归宗郙等褫革惩办矣。该省包漕积弊。牢不可破。此次清理漕赋。仍难保无刁绅劣衿。成君■羊结党。竞起为难。著鹿传霖抵任后。督率司道严檄地方官认真举办。如有违抗阻挠情事。即著指名倢■＜曰融＞■＜石木＞办。毋稍宽纵。原片著钞给阅看。将此谕令知之。现月　　

○召见直隶候补知府梁丹铭。得旨、著以知府仍发直隶尽先即补。并交军机处存记。现月　　

○命陕西巡抚魏光焘来京陛见。随手　　

○以太常寺卿庆福为都察院左副都御史。　　

○予故瓜州镇总兵谢浚畬等议恤。早事　　

○甲寅。孝静成皇后忌辰。遣官祭慕东陵。摺包　　

○召见升用直隶州知州直隶候补知县曹景郕。得旨、著以直隶州知州仍发直隶尽先即补并交军机处存记。早事　　

○河南巡抚裕长奏变通营制以壮军容。得旨、著督饬各分统整顿营规。认真训练。毋稍懈弛。　　

○乙卯。孝懿仁皇后忌辰。遣官祭景陵。早事　　

○谕内阁。钦奉慈禧端佑康颐昭豫庄诚寿恭钦献崇熙皇太后懿旨。孙家鼐奏、假满病仍未痊。恳请开缺一摺。孙家鼐老成宿望。办事精详。现在久病未痊。实深廑系。著再赏假一个月安心调理。毋庸开缺。并加恩赏给人＜目辟＞映＜走毕＞鹍＜夗贝＞四两。俾资调摄。现月　　

○谕军机大臣等、给事中张嘉禄奏、浙江三门湾请开商埠一摺。著该衙门议奏。寻议驳。摺包　　

○两广总督谭钟麟等奏、广东河源、兴甯二县被水情形。得旨、著督饬印委各员。确查被灾轻重情形。分别妥为抚恤。勿任失所。摺包　　

○又奏、报解京饷银数。得旨、嗣后报解京饷。仍著筹备实银起解。摺包　　

○湖广总督张之洞奏、练兵情形。得旨、著督饬该将弁随时认真训练。毋得日久懈弛。摺包　　

○出使韩国大臣徐寿朋奏、议定中韩通商条约十五款。下所司议。寻议、增删二款。依议行。　　

○丙辰。谕军机大臣等、御史胡孚宸奏、意人需索五款。万难俯从。叶庆增奏、意人垂涎甯波矿路。请勿轻允各一摺。该衙门知道。现月　　

○以剿匪出力。予湖北候补知府朱滋泽等升叙有差。摺包　　

○丁巳。孝贞显皇后诞辰。上诣建福宫圣容前行礼。　　

○谕军机大臣等、张翼奏、开办直隶全省及热河矿务公司。并查明秦正岛详细情形。拟先由开平矿局借款试办马头各一摺。直隶为首善之区。开矿一事。宜争先著。秦王岛地方。关系海疆形势。著即责成该京卿督同在事人等。分别妥筹。次第兴办。务须确有把握。渐收成效。方为不负委任。将此谕令知之。现月　　

○戊午。谕内阁户部奏、遵议仓场开放籼米章程一摺。仓场应放八旗甲米。原定禾滟更籼轮放章程。据该衙门奏称、现在籼米。不敷支放。尚系实在情形。即著每年春季开放禾滟更米。夏季开放籼米。秋冬二季、均一律开放禾滟更米。其各仓轮放禾滟更米时。仍照九新一陈开放。复盘之仓。照核定新陈成数开放。所有复盘案内应补米石。不得买补陈米。各该仓随时买补若干。均先期报部。著户部派员查验入仓。如有别项情弊。即将该监督等据实倢■＜曰融＞■＜石木＞处。现月　　

○谕军机大臣等、内阁侍读学士高燮曾奏、意人要挟五款。请坚拒勿许。并请饬总署检查铁路不许增添原奏。力持前议各摺片。该衙门知道。现月　　

○召见四川补用道黄立鳌。得旨、著以道员仍发往四川尽先补用。并交军机处存记。　　

○己未。谕军机大臣等电寄刘树堂。给事中张嘉禄等奏、浙江上虞县属曹江各塘冲决。会稽等县同时被灾。著刘树堂迅饬地方官。会同绅耆妥速拨款筹堵。并将各灾区迅即查明。分别赈抚。　　

○陕西巡抚魏光焘奏、朝邑黄河西徙。逼近城垣。勘查城西北隅。有大寨两座。地势尚高。拟连两寨合为一城。若遇水患。灾民即可移居。且资防护。从之。摺包　　

○准前宗人府府丞薛允升重与鹿鸣筵燕。赏给二品顶戴。　　

○庚申。中元节。上诣寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝。端慧皇太子园寝。醇贤亲王园寝。　　

○以捐款助赈。予苏州织造海丰为其母建坊。摺包辛酉。予故广东候补副将舒拜昌、浙江台州协副将杨美胜、恤典如例。早事　　

○壬戌。文宗显皇帝忌辰。上诣寿皇殿行礼。遣官祭定陵。　　

○谕军机大臣等、电寄增祺、前因盗匪肆扰高桥厂一带。当经电谕增祺。宋庆等、各饬派出军队。合力剿捕。现闻张光前在红罗山一带。接仗获胜。增祺亦派丁春喜协力兜剿。贼踪飘忽无定。著增祺、宋庆、马玉昆、严饬各队。侦贼所向。于沿边内外会合追捕。毋得稍分畛域。务期悉数歼除。勿留余孽。电寄　　
</div>
    <div class="pagination">
<a href="清实录光绪朝实录_page905.html">上一页</a><span>...</span><a href="清实录光绪朝实录_page901.html">901</a><a href="清实录光绪朝实录_page902.html">902</a><a href="清实录光绪朝实录_page903.html">903</a><a href="清实录光绪朝实录_page904.html">904</a><a href="清实录光绪朝实录_page905.html">905</a><span class="current-page">906</span><a href="清实录光绪朝实录_page907.html">907</a><a href="清实录光绪朝实录_page908.html">908</a><a href="清实录光绪朝实录_page909.html">909</a><a href="清实录光绪朝实录_page910.html">910</a><a href="清实录光绪朝实录_page911.html">911</a><span>...</span><a href="清实录光绪朝实录_page907.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
