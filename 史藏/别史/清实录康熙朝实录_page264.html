<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 264 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 264 页/共 681 页</h1>
    <div class="content">
学士仍兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二十二年。癸亥。十一月。戊辰朔。湖广总督董卫国陛辞。上谕之曰、尔在外任二十余年。地方事宜、民生利病、知之已悉。何待朕言。第总督为一省大吏。惟以奉公秉法、洁己爱民为要。从前用兵之际、未免骚扰闾阎。今天下承平。休养民力、乃治道第一义。何利当兴、何弊当革、俱宜从实详酌举行。惟时当承平、而常若民生未遂、民困未苏、则地方自然受福。若谓地方已经宁谧、不复时加体恤、则所失多矣。至一切事务、本可速结者、自应速结。每见在外官员、故意迟延、致滋民累。尔宜申饬所属各官、实心任事。又在外官员行事、京师无不悉知。尔从前在任所行、朕皆洞晓。尔在军中、克有劳绩、朕即下上□日褒奖。嗣后务加砥砺。尔为部院官亦久。在京部院大臣、何须结纳。尔行事无疵、何畏人言。若行事失当、虽结纳大臣、亦复何益。董卫国奏曰、臣惟知敬奉朝廷。实不敢与诸大臣、私相交结。上曰、前事不必复言。惟嗣后实心秉公、斯为尽职耳　　

○己巳。上诣太皇太后皇太后宫、问安　　

○辛末。冬至。祀天于圜丘。上亲诣行礼　　

○遣官祭永陵、福陵、昭陵、孝陵、仁孝皇后、孝昭皇后陵　　

○壬申。上率王以下、文武大臣、侍卫等、诣太皇太后皇太后宫、行冬至庆驾礼。御太和门。王以下、文武各官、上表朝贺　　

○喀尔喀土谢图汗、车臣汗、额尔克戴青台吉、墨尔根济农、各遣子弟请安入贡、并口奏曰、去□山戊示□蒙皇上谕令各牧地、设立汛哨、以警寇盗。但我等就水草游牧、居止不定、难以置哨。皇上限以何处为界、请遵上□日而行。随赐敕曰、尔喀尔喀等、向来不越噶尔拜瀚海之地游牧。康熙三年七月内、尔等越界而来。朕念乱之所生、皆此之故。特颁敕上□日、晓谕尔等部下属众。迨后喀尔喀、间有一二违禁来近境游牧、以致逃盗纷纷不绝。故令尔等设哨立界。今尔等既称就水草迁徙、居止不定、难以置哨、请限以何地为界。可停其置哨。限以噶尔拜瀚海为界。不得越此游牧。噶尔拜瀚海之地、距我边境有三日程。其瀚海尽界之东、亦须离我边境三日之地、不得入内。朕视天下为一体。率土之人、靡不抚恤。我边境地方、刍牧美好。朕亦知之。若喀尔喀遇灾旱、刍草不生、必不得已、具奏请上□日、方可内向游牧。俟草生时、仍回原处。如不请上□日、擅入内地、即令我边地官兵驱逐　　

○癸酉。先是、云南贵州总督蔡毓荣疏言、土司世相承袭、不由选举、罔识礼义。嗣后土官族属子弟内、有通晓经义、志图上进者、请就郡邑一体应试。至是、差往区画土司事宜侍郎库勒纳、疏请如蔡毓荣言。寻礼部议、云贵二省、应各录取土生二十五名。其土司隶贵州者、附贵阳等府学。隶云南者、附云南等府学。不准科举。亦不准补廪出贡。从之　　

○吏部尚书伊桑阿等题、奉命议运粮黑龙江事宜、臣等议乌喇造船五十艘、除将军萨布素所发水手一百五十人、再派乌喇兵二百、猎户四百、候明年冰解时、即以伊屯口席北米、每船载五十石、并副都统穆泰兵三月坐粮、运至黑龙江。二十四年应运者、于前项水手、添发乌喇兵六百运送。得上□日、应增船舰并运二年食粮。二十四年、不必运送。其再行确议以闻。寻议、二年食粮、一次全运、船五十艘不足。应增造三十艘。每船设运丁十五人。共需一千二百人。除萨布素处、所发水手一百五十人外。再派乌喇八旗猎户六百九十、宁古塔兵三百六十。选才能协领等官、督运黑龙江。从之。又谕、所发猎户甚多。其令总管席特库、辖之前往。兵丁、猎户、水手、各给饷一月　　

○甲戌。山西巡抚穆尔赛、察报地震被伤人数。得上□日、著尚书萨穆哈、带司官一员、明日即前往亲履详勘。应作何拯救、会同该抚确议以闻　　

○乙亥。厄鲁特厄尔德尼布穆台吉等、遣使进贡。赏赉如例　　

○丙子。升宁古塔协领雅秦、为宁古塔副都统　　

○予故正白旗副都统博济、永兴阵亡阿达哈哈番盖思海、各祭葬如例　　

○丁丑。上召入大学士等、问曰、所修明史若何。李霨奏曰、草本已有大略。自万历以后、三朝事烦而杂、尚无头绪。方在参酌。上曰、史书永垂后世、关系最重。必据实秉公、论断得正、始无偏诐之失、可以传信后世。夫作文岂有一字一句、不可更改者。当彼此虚心、互相推究。即如朕所制之文、亦常有参酌更。定之处。今观翰林官所撰祭文碑文、亦俱不乐改易。若不稍加更定、恐文章一道、流于偏私矣。尔等将此谕、传示修史各官知之　　

○调工部右侍郎苏拜、为礼部右侍郎　　

○升右通政赵士麟、为都察院左副都御史　　

○理藩院题、古北口外鞍匠屯、西巴尔泰、喜峰口外王霸垓、三处、应添驿站。上曰、此等边外添设驿站、使内地百姓迁住、则安业之人、家口搬移、甚为苦累。见今出征兵带回之人、无田产间旷者甚多。此等人、宜安插于彼处驿站。其作何安插之处、再议以闻。寻议覆、每驿应设人丁五十名、管辖拨什库二名、马五十匹、牛车三十辆。此安插人丁、应令内务府派出。其管辖拨什库、亦令内务府派曾受贼伪职有妻奴之人。但远来入官穷丁、骤派安插、力量不给。应给以房屋田地。其起程时、仍给与驿站。从之　　

○戊寅。上谕差往福建广东展沿海边界侍郎杜臻等曰、迁移百姓、事关紧要。当察明原产、给还原主。尔等会同总督巡抚安插、务使兵民得所。须廉洁自持。勿似从前差往人员、所行鄙琐也　　

○谕理藩院、罗刹增发人众、亦未可料。其移文马喇、令加意防御、不时侦探。应奏事宜、速行奏闻　　

○己卯。升广东南韶道金维藩、为广西按察使司按察使　　

○升护军参领苏尔达、为镶黄旗蒙古副都统　　

○科尔沁多罗郡王布达礼故。遣官致祭　　

○庚辰。上诣太皇太后宫、问安　　

○以故三等阿思哈尼哈番马斯云之子马世伟、袭职　　

○户部等衙门会议、旗下官兵、须用奴仆。除直隶各省大小文武官员、及驻防将军、副都统、不准买所属之民外。其余仍照旧买人。在京许令宛大二县、五城兵马司官用印。在外许各州县官用印。取具本人情愿卖身、及保人口供、申报户部。至康熙二十二年十月以前、白契卖身之人、有自供情愿、中证明白者、断与买主。此断过之人逃走、照逃人例治罪。从之　　

○议政王大臣等奏、尚之孝随兄尚之信反叛、后复投诚、授以一品官职衔。乃不思报效、止图晏逸、前赴海州久住。又躲避效力、奏请欲守陵寝。应革去职衔。并子弟交内务府。得上□日、尚之孝、革去职衔。隶旗下。免交内务府　　

○辛巳。以翰林院侍读学士常书、充经筵讲官　　

○以原任建义将军侯林兴珠、为銮仪卫銮仪使　　

○壬午。吏部等遵上□日议覆、广西、四川、二省官员、旧算边俸。自康熙二年、改四川为腹俸。康熙八年、改广西为腹俸。今应将二省、仍改为边俸。官员赴任、照云贵例、给与勘合。庶不致赴任迟延、悬缺久待。从之　　

○升湖南布政使薛柱斗为光禄寺卿　　

○以故三等阿思哈尼哈番梁贵之子萨赖、袭职　　

○癸未。黑龙江将军萨布素等疏报、牛满河之奇勒尔奚鲁噶奴等、杀十余罗刹、携其妻子来归。鄂罗春之朱尔铿格等、于净溪里乌喇、杀五罗刹、并获其鸟枪来报。又闻飞牙喀之人、击杀罗刹甚众。应乘此时、酌给新投诚罗刹吉礼过里、鄂佛那西、马克西木等官职。旧投诚罗刹宜番、鄂噶番、席图颁三人、效力勤劳、亦宜给以官职。得上□日、宜番、近已授骁骑校。鄂噶番、席图颁、及新投诚之吉礼过里、鄂佛那西、马克西木、俱授七品官。其新投诚罗刹内鄂佛那西、费礼普、令驰驿至萨布素处、酌遣招抚。时值冱寒、并以裘帽赐之　　

○乙酉。九卿詹事科道等遵上□日会议、一、直隶各省人命事件、原限一年审结。因限期甚远、以致牵连苦累、夤缘索诈等弊。今应改限六个月完结。一、越诉虽有处分之例、近来竟不遵守。嗣后事款、有碍本官、不便控告。或审断不公。须于状内、将控过衙门审过情节、开载明白。方许准理。一、恶棍包揽词讼、从重治罪。承问官不依律定罪。严加议处。一、州县官自理事件、原限一月完结。今改限二十日完结。逾限者议处。其不行查参之督抚、亦交部议处。一、督抚以下、道府以上官员、除紧要重大事情、许差人至州县。其余小事、止许行牌催提、不许妄差人役。一、下属审详事件、原批某衙门、即于某衙门完结。不得一官未结、又委别官。一、词状止许一告一诉。告状之人、止告正犯确证、不许波及无辜、牵连妇女、及续行投词、牵连原状无名之人。一、事主报盗、止令听审一次、认赃一次。不许往返拖累。以上各款、应行直隶各省遵行。从之　　

○三等阿思哈尼哈番噶尔毕、病故。无嗣。命原得官额尔济根、亲弟之子莫新、袭职　　

○予狭西阵亡正红旗佐领布善、祭葬如例　　

○予出征狭西创发身故镶蓝旗参领木成额、祭葬如阵亡例　　

○丙戌。上诣太皇太后宫、问安　　

○命改云南省平远、黔西、二府为州　　

○丁亥。升甘肃巡抚巴锡、为工部右侍郎　　

○戊子。以平定海寇。上亲往孝陵祭告。命皇太子允礽、随驾。是日启行。驻跸夏店　　

○予故太子少保内大臣一等精奇尼哈番赉图库、祭葬如例　　

○己丑。上驻跸蓟州　　

○庚寅。上诣孝陵。率王以下、内大臣、侍卫、部院大臣官员、奠酒。行礼。举哀。次至仁孝皇后、孝昭皇后陵。奠酒。举哀。毕。驻跸马兰峪　　

○辛卯。祭孝陵。上率王以下、大臣官员、行礼。是日、驻跸汤泉　　

○壬辰。分遣扈从官、至仁孝皇后、孝昭皇后陵、致祭　　

○癸巳。上巡幸边界。驻跸罗文峪　　

○改宿桃河营守备、为宿虹河营守备。添设桃源河营守备一员。裁徐州北岸、安东北岸、山阳外河南岸、千总各一员。添设山阳云梯关外海口千总一员　　

○福建水师提督施琅、疏辞靖海侯世爵。得上□日、卿亲统官兵、直入大洋、平靖海氛、劳绩茂著、特封侯爵、以示酬庸。其祗遵成命。不必控辞　　

○甲午。上驻跸沙河峪　　
</div>
    <div class="pagination">
<a href="清实录康熙朝实录_page263.html">上一页</a><span>...</span><a href="清实录康熙朝实录_page259.html">259</a><a href="清实录康熙朝实录_page260.html">260</a><a href="清实录康熙朝实录_page261.html">261</a><a href="清实录康熙朝实录_page262.html">262</a><a href="清实录康熙朝实录_page263.html">263</a><span class="current-page">264</span><a href="清实录康熙朝实录_page265.html">265</a><a href="清实录康熙朝实录_page266.html">266</a><a href="清实录康熙朝实录_page267.html">267</a><a href="清实录康熙朝实录_page268.html">268</a><a href="清实录康熙朝实录_page269.html">269</a><span>...</span><a href="清实录康熙朝实录_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
