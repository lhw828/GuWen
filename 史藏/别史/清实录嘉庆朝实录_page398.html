<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 398 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 398 页/共 523 页
  </h1>
  <div class="content">
   ○辛巳。命吏部尚书章煦、刑部右侍郎那彦宝、查看运河。　　

○调兵部尚书刘镮之、为户部尚书。以仓场侍郎初彭龄、为兵部尚书。内阁学士庄予蒲、为仓场侍郎。　　

○壬午。遣官祭火神庙。　　

○谕内阁、荣麟等参奏通永道张五纬玩误漕运请交部议处一摺。北运河淤浅处所。前经该侍郎等、奏明饬交该道克期疏浚。乃并未测量挑挖。以致重运粮船。节节浅阻。实属玩误。现在漕艘衔尾而来。势难刻缓。著派内阁学士穆彰阿、光禄寺少卿吴邦庆、前往督率张五纬、将北运河所有横浅处所。逐一挑挖。务于半月内一律深通。俾粮艘畅行无阻。所有挑挖夫工之费。俱罚令该道赔出。不准开销。如办理妥速。从宽免其议处。傥再有延误。必当从重治罪。穆彰阿等奉上□日后。即日前往督办。不必来园请训。　　

○又谕、刑部议覆吉林偷窃官豆遣犯萧亚升、照原拟斩罪、请上□日即行正法。所议未为允当。萧亚升以免死发遣盗犯。起意行窃官仓豆石。固属藐法。但所窃豆石。计赃仅止十两以上。为数无几。若拟斩即行正法。设遇赃物倍多逾贯者。又将加以何罪。萧亚升一犯。仍照免死减等发遣盗犯在配犯该徒罪以上拟斩监候本例。与刘老二陈山二犯。均著斩监候秋后处决。嗣后免死发遣盗犯、在配为首窃盗官粮、计赃在八十两以上。拟以斩决。其不及八十两者。俱不得加重问拟。　　

○谕军机大臣等、上年九月十五日逆匪滋事之后。各逆等皆经陆续搜捕正法。惟祝现等六犯。系著名巨逆。当被逃逸。至今尚未捕获。此等枭獍之徒。秉性凶逆。现当查拏严紧之时。潜踪偷活。及日久稍一松懈。又必煽诱匪党。复图滋事。一有乱萌。则良民必先受其荼毒。至翦除芟薙贼徒。亦必同遭歼灭。是此时去恶不尽。关系实非浅鲜。朕屡经降上□日饬拏祝现等各犯务净根株者。意念实在于此。近日各该处缉拏匪犯。俱不得其要领。各该州县营汛。俱有一定界址。本境以内。耳目易周。掩捕易及。诚能果于本境之内。烛照数计。贼将焉往。若本境有无贼匪藏匿。尚茫无足据。一闻他境传有贼踪。即鬨然趋赴。相率争功。是谓舍其田而芸人之田。忘本逐末。无怪祝现等六犯、及其余五十余匪、日久逋诛。迄无一获也。缉捕之法。先怀义切同仇之心。勿存因循怠玩之习。当知该逆等、俱系覆载不容之人。非其平日同教往来情密者。谁肯不顾身家。收留藏匿。若该逆等无有容隐之家。逐日奔走道途。入市觅食。则此数月来侦缉四布。耳目众多。又何至毫无踪影。著传谕那彦成、同兴、衡龄、方受畴、各饬所属州县。先各就本境密访。有无习教之家。如有其人。不必亟亟查拏。再访察上年九月十五以后。其家有无远来形迹可疑之人。在彼留住。从此节节留心密访。果确有见闻。即迅捕确讯。如有真贼。何难就获。由一家而一里。由一里而一县。由一县而一府。而一府而一省。皆能办理得法。自无藏奸之处。惟在大小官吏。激发天良。共切同仇。毋奉行不实。视为海捕具文为要。将此谕令知之。　　

○又谕、李鸿宾奏各湖新收长水尺寸、及南粮二三进帮船行走情形二摺。朕特授李鸿宾为河东副总河。虽豫东两省河务。皆其所辖。但本年豫省防汛、及睢汛大工。专派吴璥在彼督办。伊不能顾及东省。其东省蓄水济运各事宜。则专责成李鸿宾一人经理。李鸿宾于豫省河务。此时竟无须过问。惟一意将东省临河两岸八处河潴、以及东境南界、江南北界、直隶运河、一应利敝□大情形。通盘筹画。泉源坡水应疏导者。及时疏导。湖底应开浚者。设法开浚。如果筹办得宜。来年重运经临。河流畅顺。即系李鸿宾之功。傥漕船再有阻滞。即系李鸿宾之罪。务勉之又勉。以副委任。至二三进帮船。现已跟接入境。本年在前帮船行走已逾定限。所有在后各帮。当迅速催趱。督令昼夜趱行。以速补迟。勿稍延缓。将此谕令知之。　　

○以都察院左都御史戴均元、署吏部尚书。理藩院右侍郎熙昌、署刑部右侍郎。　　

○以工部尚书周兆基、为国史馆总裁官。　　

○癸未。谕内阁、贡楚克扎布等奏请将应赔马匹牛羊作价扣廉完缴一摺。所奏甚属取巧。更兼胆大。在朕前竟朦混乱法。牧群牲畜。理宜孳养繁庶。不容稍有缺额。此项马匹牛羊。因倒毙亏缺。系由该都统等办理不善所致。经朕加恩免其治罪。责令分赔。亟应筹买足额。即所属地方现在采买牲畜较多。亦当分向他处设法购买。若扣廉作价。于亏缺之额。仍不能即时补足。纵使缴价倍蓰。亦与牧政无裨。贡楚克扎布。福珠隆阿。俱著传上□日严行申饬。即将应赔各项牲畜按限买补。买有成数。随时奏闻。缺额补足时。专摺具奏。彼时朕派员前往查验。如有朦混。定将该都统等一并治罪。　　

○又谕。松筠奏。查明回子通事阿布都克比尔身故缘由。附参署任阿奇木伯克。并自请议处一摺。此案前据松筠奏称。阿布都克比尔呕血身故。彼时朕即疑有毒毙灭口情敝□大。谕令松筠查讯。兹讯据回子伊斯麻依尔供明、实系伊第里斯巴克依、与阿布都拉仔斯二人、听从玉努斯之妇色奇纳、主使用药毒毙。果不出朕所料。除色奇纳。及伊第里斯巴克依、阿布都拉仔斯三犯、业经正法外。其时玉努斯年班进京。署阿奇木伯克事务之英吉沙尔阿奇木伯克玛木牡、毫无觉察。且年已衰老。著革退阿奇木伯克。伊斯麻依尔知情不举。仍发回喀什噶尔枷号。期满重责示惩。至阿布都克比尔被毒身毙。情殊可悯。著于抄变玉努斯财物项内。拨出银一百两。由恩长就近赏给伊子阿布都纳什尔。以示矜恤。松筠前此未经讯出。兹已查办明确。其自请议处之处。著加恩宽免。　　

○又谕、董教增奏、请审办逆伦重犯、仍照旧例审明后即在省垣正法、以昭慎重等语。此等逆伦重犯。罪大恶极。向令其解回犯事地方正法者。原俾众人触目警心。共知畏惧。但其犯事之处。或距省千余里及数百里不等。辗转递解。疏脱堪虞。设中途病毙。转得幸逃显戮。嗣后审办逆伦重犯。其距省三百里以内、无江河阻隔者。仍押赴犯事地方正法。其距省三百里以外者。审明后。即将该犯在省垣正法。首级解回犯事地方枭示儆众。　　

○甲申。以刑部尚书崇禄、吏部左侍郎吴烜、礼部右侍郎宝兴、充经筵讲官。户部右侍郎黄钺、署经筵讲官。　　

○乙酉。上幸万寿山。诣广润祠拈香。　　

○谕军机大臣等、那彦成奏遵上□日饬委员弁严拏逆犯一摺。本日据刘镮之等奏、据已革知州吴士鸿等、在新城县姚起营地方。拏获李天相一犯。讯据供认伊家三世习教。该犯曾经首逆林清伪封自在王。其胞兄李天寿、亦有伪封王号。与知逆谋。并在京南瓜里村拏获支进才之胞弟季骡子、即支骡子一犯、现已交部审讯。李天相等、均系从逆要犯。或籍新城。或在京南附近村庄潜匿。又据方受畴奏、在磁州拏获滑县逸出逆贼。此皆那彦成所属地方。兹经顺天府委员拏获。那彦成亦知愧知惧否那。顺天府委员不过数人。屡有缉获要犯。那彦成统辖全省。所委员弁较顺天府不啻数倍。仍数月以来。并未拏获要犯一名。其所称遴派文武员弁分投密访严拏之语。尽属空言。看来那彦成于缉捕一事。仍不免因循疲玩。著传上□日严行申饬。该督接奉此上□日。务即严饬所属。将祝现等要犯并次要各犯。上紧侦缉务获。毋稍疏懈。仍遵前上□日将缉捕情形十日具奏一次。再朕本年八月闲恭谒东陵。直隶应派随扈官兵。前日已经军机大臣会议章程奏闻。降上□日令该督遵照办理。近闻那彦成仍欲密备官兵二千名。该督自带一千名在前行走。提督带领一千名在后随扈。此断不可。銮舆出入。警跸自有常仪。若骤增兵卫二千。前后拥护。沿途骇人观瞻。实觉不成体制。该督惟当遵照核定兵数。择其年壮技优、在营年久可靠者。挑选足数。勿将无籍新兵一名厕入。其各处经城市村庄。著慎委妥员。先行地逐细详查。临时加意管辖。勿容来历不明之人。叩阍烦渎。以昭严肃。此外母得率行添兵。若那彦成以派兵二千之说、曾经奏闻。仍私自豫备带往。届时必将那彦成拏问治罪不贷。凛之。将此谕令知之。　　

○除奉天岫岩厅、被淹洼地八十五顷七十四亩有奇额赋。　　

○丙戌。谕内阁、马慧裕等奏请将拏获沿江沿河积窝巨盗之知县郎锦骏等五员送部引见等语。所保甚属冒滥。江夏县知县郎锦骏、拏获邻境行劫盗犯四名。且曾于上年盘获散布谣言之李占魁一犯。缉捕尚属认真。著准其送部引见。至此案失事在汉阳县地方。该县知县裘行恕、若承缉不力。即有应得之咎。今将盗犯拏获。功过仅足相抵。试用县丞黄中立、从九品陈渭、试用知县陶洽等、各获盗犯数名。该员等差遣奋勉。不过冀图拔补委署。该督等率行奏请送部引见。殊属非是。马慧裕、张映汉、俱著传上□日申饬。其请将裘行恕等送部引见之处。著不准行。　　

○又谕、吴璥等奏豫筹转运三进漕粮、俾得迅速回空、酌议三款。内前二款、请以杨村剥船。运送抵通。及在北仓囤贮。再为运通。皆系节年办理有案。事属可行。其第三款、请将山东河南等处军船。在临清代为剥运。照料抵通。此在江广重船。自可无误归次。而豫东等处军船。往返耽延。恐转致冻阻北河。似有窒碍。著交仓场侍郎会同漕运总督妥议具奏。　　

○丁亥。谕内阁、朕恭阅皇考高宗纯皇帝实录、内载乾隆五十二年七月内因旗人妇女、有烧香游荡耗费钱财一案。钦奉谕上

□日、八旗都统副都统等管辖八旗人众。当如父兄教训子弟。留心管束。并非止令其办理旗务、挑选兵缺已也。著饬令宗人府八旗王大臣等、嗣后务将各该管旗人严行约束。并传谕各该族长参佐领等、留心稽察。傥再有此等事件。将该管王大臣官员一并治罪。钦此。圣训煌煌。仰见我皇考整饬八旗、敦崇教化至意。彼时王大臣等管理旗务。已不免懈弛。致有妇女入庙烧香、违犯禁约之事。今相距又几三十年。管旗王大臣因循懈怠。日甚一日。旗人中忘本蔑义。上年竟有事出人情物理之外者。朕思之深为寒心。不忍形诸纸笔。夫习俗日漓。皆由于教化不讲。今之王大臣管理旗务不过谨慎自持。挑缺无敝□大。再于查城阅操。按期不爽。已自以为奉职无忝。殊不知此皆循分应管之事。至于根本之地。必如圣谕所云若父兄之教子弟。使八旗少壮服习训言。迁善远恶。争自拔濯奋兴。以勉为桢干干城之选。斯不愧统率之责。今都统副都统以及参佐领等、任旗人之日即游荡。视如秦越人之肥瘠。试思游荡则不务正业。耗费日多。耗费多则身家匮乏。不特卑污苟且之事。皆所不免。甚至邪慝引诱。亦被其煽惑。背礼义而忘廉耻。其害可胜言乎。化导之法。亦非必执人人而耳提面命。但使居高提倡。使知有善则必劝。有恶则必惩。稽查密而赏罚明。则群然以天理为必当循。以王章为必当畏。父诫兄勉。蒸然向风。将见习尚日淳。贤材辈出矣。管理旗务王大臣、务各矢公忠。劝思国本。以勉副朕谆谆训迪之苦心。将此通谕知之。　　

○以候补三品京齐布森、为太仆寺卿。　　

○增鸿胪寺学习鸣赞官二缺。　　

○戊子。谕内阁、绵课等奏审拟赞礼郎富昌、呈控伊妹夫笔帖式富勒洪阿怀疑出妻一案。已依议行矣。国家设官分职。办理庶政。大小各有等差。如事关重要。非臣下所敢擅断者。自应奏闻请上□日定夺。此外应题应咨之件。为类孔多。该管大臣应照例分别核办。笾豆之事。则有司存。况夫妇不和、家门猥琐之事乎。非为上者惮于烦劳。其体固当如是也。此案富昌控伊妹夫富勒洪阿各情节。祇系夫妇闺房口角细故。既在该管衙门控告。弘谦等尽可自行审理。咨部完结。乃专摺具奏。并于摺内恭书陵寝字样之下。叙述猥亵语句。实属荒谬。除前已降上□日议处外。兹特明白宣示。近日内外臣工。往往欲避专擅之名。于事之不应奏者。亦以一奏塞责。以见事虽至琐。尚纤毫不敢欺隐。设有大于此者。必更无所讳匿。不知人之才识。见大者能知体要。其遇事也确有权衡。见小者日詹詹于凡近。一遇重大之事。懵无据依。默然不敢置喙。如上年林清于近畿勾结党与。散布谣言。积有月日。竟无一人闻知能先期举发者。可见大小官吏。敝精神于烦苛琐屑之地。而莫知政要。举其细而遗其大。于国事又奚裨乎。著通谕内外各衙门。嗣后于一切庶务。皆当详察事理。审度重轻。分别办理。勿外涉粉饰之迹。中怀怠玩之心。屡言小事而转不言大事。名曰无欺。而欺罔更甚矣。若因有此上□日。误会朕意。于应行奏办者。转因循压搁。则获咎滋重。必不赦宥。　　

○又谕、衡龄奏失察大同镇总兵张绩等劣款、请上□日交部严议一摺。衡龄身任巡抚。兼管提督印务。通省营伍。皆归统辖。乃于张绩等种种劣迹。毫无觉察。实有应得之咎。且闻上年巢□刀办滑县逆匪时。那彦成奏准咨调山西兵一千名防堵太行山口。该抚据文饬知。张绩竟加倍带兵二千名。衡龄曾经面阻。经绩不从其言。径行带往。该抚平日罢软。不能节制镇将。以致肆无畏忌。亦可概见。惟张绩现经交部严加议处。衡龄咎止失察。其自请严议之处。著加恩改为交部议处。　　

○引见八旗及直省考取拔贡生。蒋明远等五十六名。以七品小京官分部学习。明诚等六十三名。以知县试用。吕恂等六十二名。交吏部询问。以教职佐贰等官分用。　　

○旌表守正捐躯河南遂平县民陈万年妻周氏。　　

○是月。两江总督百龄奏、历年查办外来游民、严杜内地米粮出洋章程。得上□日、有治人。无治法。国计民生。以诚求之。则能就绪。铺叙摺奏。无益于事。　　

○新授河东副总河李鸿宾奏谢。得上□日、实心勉力。勤求治理。集虚受益。切勿因循怠玩。亦勿自以为是。须宽严并济。宣纳合宜。勉之。　　

○浙江巡抚陈预奏、查浙省棚民大概情形。得上□日、实力办理。务令相安。天下一家。勿存歧视。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百九十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。秋。七月。己丑朔。享太庙。命皇次子智亲王旻宁恭代行礼。　　

○以光禄寺卿彭希濂、为内阁学士。兼礼部侍郎衔。　　

○庚寅。谕内阁、宗室普庭准其减等。令回至盛京。在该处移居宗室公所。酌给房屋居住。嗣后缘事发遣宗室。其由盛京释回者。即令回京。由吉林黑龙江释回者。即令在盛京居住。著为令。　　

○调福建布政使李长森、为江宁布政使。江宁布政使陈桂生、为福建布政使。　　

○辛卯。上御勤政殿听政。　　

○谕内阁、朕此次恭谒东陵。著派肃亲王永锡、大学士曹振镛、吏部尚书英和、工部尚书苏楞额、留京办事。向来恭遇谒陵。因往还时日无多。留京王大臣。例不在内直宿。看管合符。自此次为始。凡遇谒陵巡幸之期。派出留京王大臣。俱一体恭请合符。轮流直宿。每日卯时。四人公同进内。一人留直。余三人申初方准散归。此次英和以吏部尚书兼管步军统领。事务较繁。著无庸直宿。每日午时先出禁城。所有留京王大臣出入时刻、及轮应直宿日期。著派阿哥等公同稽查。如有迟误旷班者、俱摺附报参奏。不可稍迟时日。其余紫禁城内各该班王大臣等。著留兵京王大臣、每日开列名单。呈送阿哥等抽查。或将直班之人、传至乾清门面见。或派谙达等、赴各直班处所查看。傥有迟误旷班、及未见接班之人先散去者。亦著阿哥等具摺附报参奏。　　

○又谕、每年福建贡鲜荔枝到京。第一次赏给王大臣等。俱叩谢恩赐。其二次给赏者、不再叩谢、以省繁文。前曾有上□日饬谕。昨仪亲王、成亲王、庆郡王永璘、因二次赏给荔枝。复叩头谢恩。实觉多礼。近来王大臣等、每于末节细故。过为周密。以见其小心谨畏。而于国家大事。转因循怠玩。漠不关心。舍本骛末。于事奚裨。嗣后诸王大臣、务于大者远者勤思襄赞。方合忠君敬上之义。毋事虚文曲谨。小者近者、不必过于吹求也。　　

○又谕、前因宗室中有以和珅保、清永泰、取名者。特指出降上□日饬改。昨肃亲王永锡面奏、宗室中有取名三字而成清语者甚多。请上□日应否一体饬改。所奏非是。旗人以汉文取名。不准连用三字。以示别于汉人姓氏之意。若八旗子弟、以清语取名。连用三字四字。其中改换字尾。与清语本义不协。似此者难以枚举。若概令更改。实属纷扰不成政体。著均仍其旧。毋庸置议。　　

○又谕、金湘由黑龙江赎罪回籍。捐复原官。本应照例加倍报捐。念其投效军营。著有微劳。著令其于已交捐项外。再补交十分之五。嗣后新疆放回人员。呈请捐复原官。如在军营出力奏准者。著即照此例办理。　　

○以宗人府府丞李宗瀚、为都察院左副都御史。光禄寺卿庆明、为太常寺卿。　　

○命翰林院编修程德楷、提督贵州学政。　　

○壬辰。上诣大高殿行礼。　　

○还宫。　　

○谕军机大臣等、本日明亮奏、伊车夫延福拾获匿名揭帖一件。内控告献县知县张翔、素同林清一党、上年冯克善往投张翔、张翔将其缚献、今升授河闲知府、白莲教定于七月二十日自河闲府交通起手等语。上年拏获冯克善解京。屡经部臣研审。嗣复经廷讯。若果有与张翔同党往投被其缚献情事。冯克善岂肯不据实供明以洩其恨。其挟鹣嫌诬扳。情理显然。除已交步军统领严拏投递匿名揭帖之人外。但既有此讦告。并有七月二十日起事之说。为时甚近。不可不密为访查。著那彦成即时派委妥员。迅速前往河闲密查。该处有无逆党勾结形迹。或投递匿名揭帖之人。到京投递后又已潜赴该处。并著一体访拏。再查张翔近日曾否拏有逆案内人犯。或未经详办。又行放走。致令乘闲来京。计图反噬。又或张翔之幕友长随书役。有被其撵逐责革者。造为此语。报复倾陷。均密行饬知委员。令其逐一细访。得有端倪。密拏严究。那彦成一经接据禀报。即先行由驿覆奏。所有匿名揭帖。照钞发给阅看。此事甚有关系。汝勿因循片刻。勉力速办。　　

○癸巳。上御太和殿视朝。王以下文武升转各官谢恩。　　

○幸圆明园。　　

○甲午。谕内阁、前据吴璥等奏豫筹转运三进漕粮一摺。当交仓场侍郎等会议。续据阮元因限期紧迫、先行筹议由驿具奏。亦即发交仓场侍郎一并迅速议奏。兹据营麟等奏称、核计剥船全数、除留运铜铅外、尽数赶赴杨村一带、俟三进各帮入关、即一面在北仓起卸、一面赶紧寄剥、并将满号船只、亦令载米抵通、其借用豫东军船运通一条。亦称三进三十六帮、一过津关。无论江广豫东军船、或在北仓截卸、或令剥船寄剥、总使就近回空、不得稍有濡滞、并恐赶办期促、请将回空例限展宽十日等语。该侍郎等所议。总在计算无误回空。惟借船剥运一事。皆因趱运不及。不得已为此下策。此时山东直隶运河。水势旺盛。足资浮送。著阮元督饬三进帮船。昼夜趱行。勿令片刻停留。俟到津时察看。必须赶紧回空。即尽数起卸北仓。并用剥船轮复转运。能使南北均无迟误。不致露囤伤米。方为妥善。其首进尾帮及二进帮船抵通后。并著荣麟等速筹运仓。庶早接办后运、毋致积压。
  </div>
  <div class="pagination">
   <a href="清实录嘉庆朝实录_page397.html">
    上一页
   </a>
   <span>
    ...
   </span>
   <a href="清实录嘉庆朝实录_page393.html">
    393
   </a>
   <a href="清实录嘉庆朝实录_page394.html">
    394
   </a>
   <a href="清实录嘉庆朝实录_page395.html">
    395
   </a>
   <a href="清实录嘉庆朝实录_page396.html">
    396
   </a>
   <a href="清实录嘉庆朝实录_page397.html">
    397
   </a>
   <span class="current-page">
    398
   </span>
   <a href="清实录嘉庆朝实录_page399.html">
    399
   </a>
   <a href="清实录嘉庆朝实录_page400.html">
    400
   </a>
   <a href="清实录嘉庆朝实录_page401.html">
    401
   </a>
   <a href="清实录嘉庆朝实录_page402.html">
    402
   </a>
   <a href="清实录嘉庆朝实录_page403.html">
    403
   </a>
   <span>
    ...
   </span>
   <a href="清实录嘉庆朝实录_page399.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
