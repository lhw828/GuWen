<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 291 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 291 页/共 523 页</h1>
    <div class="content">○又谕、户部奏、各关税短少盈余银两、请旨、分别办理一摺。各关税盈余银两。自嘉庆四年减定额数之后。不得再有短少。该监督等办理不善。以致缺额。自应按数赔补。及早完交。以清关课。乃浒墅关监督舒明阿、九江关监督广惠、短少盈余银两、俱至二十余万之多。经该部节次行催。并未完缴。玩延已极。本应照例治罪。惟是银数较多。即将伊二人革职监追。于课项仍宕悬无著。亦属有名无实。但不加以惩处。则伊等漠不关心。仍前玩延。何以示儆。舒明阿、著降为笔帖式。仍留苏州织造之任。兼管关务。广惠、著降为主事。仍留广南饶九道之任。兼管关务。所有应赔银两、予限十年、分年完缴。嗣后该监督等、除官交采办物件外。其余贡物不许呈进。惟应尽数筹次欠项。傥再逾限不完。必当重治其罪。不稍宽贷。　　

○谕军机大臣等、吴璥等奏、筹催回空渡黄、并状元墩坝工暂缓堵合情形。览奏俱悉。惟所奏查办海口一事。意欲不挑复旧河。仍就北潮河去路、展宽挑深。将滩面拦束。以为权宜治标之策。所奏殊不可解。谬误之至。海口去路不畅。以致上游淤阻。河身逐渐擡高。非将旧河挑穵深通。断然无益。北潮河一带、溜走两年。至今不能刷成河槽。佃湖又经淤垫。明年更无容纳之地。及今不挑复旧河。将来何所措手。此即向来不谙河务之人。亦能明悉大局。况吴璥等、久谙河工。非懵于筹办者可比。吴璥上年差往南河。曾主挑复旧河之说。即近日陈奏各摺。亦以新改旧河不能通畅。此时正当筹办吃紧之际。何容稍有惮难。乃本日摺内奏称、估计挑河有一百余里之长、漫口宽四五百丈、又加接筑长堤、其费需三百六七十万、未免过繁、兼恐桃汛前赶办不及、因请于现在归北潮河之路、权宜办理、以期节省钱粮等语。旧海口挑河筑堤、并堵筑各处漫口。工段诚繁。然每年办工之时。总不过自霜降至桃汛以前、止此数月。今年既赶办不及。明年又将如何赶办。若云钱粮浩繁。专为惜费起见。尤属见小。钱粮用度。但论其于国计民生、是否有益。如果有益。即多至数百万、亦所应用。若于事无益。即所费稍省、又岂可虚掷。今吴璥但顾钱粮节省。而不期于事有益。待至明年北潮河之路、仍不通畅。而旧海口又未挑深。河水拍岸盈堤。下壅上溃。不知该河督等有何把握。恃以无虞。彼时此五十万两、已成虚耗。而估挑旧河之三百数十万两、仍不能省。徒然坐失事机。更增后患。下游民田庐舍、以及百万生灵、所关非细。一有贻误。即将该河督等正法、亦复何益于事。而糜帑一节。犹其小焉者矣。吴璥等于此重大要务。不能坚持定见。欲如此迁就办理。大属非是。著传旨严行申饬。前已于十月二十三日降旨、令该河督等即速亲往旧海口履勘。筹议办理章程。此时不得再有迟疑。著即迅速详查。确实核估。将应行拨帑兴工之处、据实奏闻。及时兴办。至吴璥本主挑复旧海口之说。何以目前忽为此奏。如果另有为难窒碍之处。亦著详悉奏陈。不得一味含糊诿卸也。将此传谕知之。　　

○旌表守正捐躯直隶宣化县民郝栋妻李氏。守正被戕安徽建平县民陈绍渠妻贡氏。　　

○戊午。谕军机大臣等、吴璥等会议漕务章程一摺。江南漕赋。较他省为最多。而历年告漕者、不一而足。是皆由地方官于收漕时、敝□大端丛生。以致刁生劣监、挟制把持。告讦成风。此时欲大加清厘。必须探本清源。方为正办。据摺内称、旗丁应领行月赠五等米、现闻苏松所属、有每船折米一百石之说、旗丁折银花费、长途将正漕侵食盗卖、势所必至等语。此固亏缺之一端。而其敝□大不止于此。著照吴璥等所议。饬令概兑本色。另贮一舱。免致影射朦混。现当收漕之时。旗丁行月赠五等米、如尚有每船折米一百石之事。即当查拏严办。至向来旗丁等沿途浮费。前经马履泰条奏、已通行饬禁。并著阿林保章煦晓谕旗丁、以尔等从前因各衙门需索陋规。多有浮费。以致长途赔累。自不得不于兑运之时、向州县勒索帮规。州县势不得不于开徵之日。向百姓浮收。今自总漕、抚、藩、粮道、仓场、各衙门、以及沿途文武各员、并书吏经纪等处向来陋规。钦奉谕旨严禁。傥有不遵仍照旧需索。准尔等指名首告。且该州县等本有津贴各帮银两。原为挽运正供而设。非为尔等酬应之资。其提溜打闸剥浅等事。比从前不无多用。现已令该省督抚量加调剂。是尔等浮费既除。运费又足。傥有仍前藉口横索帮规。必当查拏究办。如此剀切晓谕旗丁、并出示沿途经过地方、俾各知凛遵。则旗丁不致赔累横索兑费。州县亦不能藉此浮收。而包漕渔利之徒。亦无能从中阻扰滋事。庶漕敝□大可渐次清厘。该督抚务宜实力奉行。随时查察。毋得日久生懈。将此谕令知之。　　

○免河南温、孟、陕、三州县、坍没地四百九十八顷八十一亩有奇额赋。并节年未完各项银粮。　　

○己未。谕内阁、刑部奏、将朝审情重人犯开单请旨一摺。朕详阅案情。官犯内拟斩单幅昌一名、身为知县。藉灾冒赈。侵帑至九千余两之多。情罪较重。常犯内拟绞鲁五一名、曾充花户。见高添凤等舞敝□大、起意挟制。侵盗仓米二千石以上。又拟绞张三一名、强奸十二岁幼女已成。复设计图占为妾。又拟绞杨凯一名、蠹役诈赃致毙人命情节均重。著照所拟即行正法其余各犯著暂缓正法仍入于本年新事情实黄册。　　

○旌表守正被戕安徽亳州民任勇贵妻张氏。　　

○庚申。上御乾清门听政。　　

○谕内阁、朕恭阅圣祖仁皇帝实录、开戴山东运河。全赖众泉灌注微山诸湖、以济漕运。今山东多开稻田。截湖水上流之泉、以资灌溉。上流既截。湖中自然水浅。安能济运等因。仰见圣虑周详、熟筹利济至意。因思微山湖附近处所。多被民人开垦。不惟侵占湖地。势必将上流泉水截注。以资灌溉。是近日湖水渐少。河身日浅。其敝□大未必不由于此。著山东巡抚吉纶、会同河东河道总督陈凤翔、派明干大员前往履勘。如所垦之地已经成熟者、姑听耕种外。其余未垦及已垦复荒地亩。出示严禁。毋许再行私垦。庶濒湖一带、泉流灌注。毫无阻滞。湖水愈蓄愈深。于运道方有裨益。傥此次示禁之后。仍有不遵。查明严行究办。以利漕运。　　

○又谕、御史汪彦博奏、条陈漕务事宜各条。所奏是。近年漕务积敝□大。总由敝□大源不清。相习成风。而各该督抚于厘奸剔敝□大之要、又未能实力奉行。妥为经理。如水次交兑之时。米色稍有搀杂。即应责令监兑之员立时驳回。若俟到淮盘验。由总漕查参驳换。必致趱运稽迟。且易启州县旗丁互相推诿狡赖情敝□大。至旗丁应领各费。傥该管粮道、任令书役家人需索克扣。该丁等不得支领实数。必致经费不敷。多形竭蹷。其各州县应领养廉。原为办公而设。若概行勒派摊捐。伊等必藉口用度无资。上侵国帑。下朘民膏。种种敝□大端。由此而起。而刁生劣监、以及地方土棍豪民、亦遂得乘机挟制。渔利包漕。辗转相因。竟成锢习。现当清厘漕务之际。所有各衙门勒索规费。前已明降谕旨、按款饬禁。但恐奸胥猾吏。不得遂其需索。转向各帮船苛求米色。动辄驳换。旗丁仍受其累。而地方官徵漕时、或以米色为名。任意刁难粮户。必致有累闾阎。均不可不实力查察。著将该御史所奏各条、交有漕省分各督抚、漕运总督、及巡漕御史、仓场侍郎、悉心妥议具奏。务当行之以实。用期成效。不得徒托空言。视为具文。将此通谕知之。　　

○又谕、初彭龄奏、审拟降调平鲁县知县王敏树等藉口办差赔累、挪用公项一摺。成宁前在山西巡抚任内、赴省北阅兵。何以该县备办公馆铺垫等项、竟至用钱二百三十余千。且需用骑马七十九匹、驼骡二十头、大车七辆之多。又家人钱四、需索门包银五十两。种种均干例禁。著成宁明白回奏。其应得何罪之处、并著自行具奏。前任藩司金应琦、于王敏树、孙燿、二员亏空数目、既已失察于前。又复任其藉词抗延。接任藩司刘清、于孙燿之母具呈控诉时、经成宁面交。亦不据实揭参。转令承炷代为消弭。均属不合。除刘清现已降补员外郎外。金应琦、著交吏部议处。余著刑部核议具奏。　　

○谕军机大臣等、前据陈凤翔奏请启放苏家山闸、引黄入湖以利漕运。已降旨准行矣。昨据吉纶奏、俟回空过竣、分委大员、将枣林闸以南、下至台庄、滨临微山独山诸湖之运河、计长二百四十余里、照现在原底一律挑深三尺、俾诸湖水面高于运河、是不啻诸湖长水三尺、再加照依常年收蓄、自资敷用等语。此事朕于披览之时。即以湖水来源不旺。即将运河挑深。恐属无益。而引黄入运。亦恐渐滋流敝□大。因念永定河道王念孙、曾任运河道。彼处情形较为熟悉。当即传到。将陈凤翔吉纶奏摺、交其阅看。据称、苏家山闸口仅宽四丈、又系石底、开放可以节制、且黄水经行纡折、于入湖时挟沙不多、湖底亦不致大淤、一俟湖水敷用、即堵闭苏家山闸、此策尚可权宜办理、至挑深运河一节、年来江境邳宿运河浅阻、若将山东运河挑深、邳宿以下愈形高仰、于江境运道必更浅阻、总以挑赵王河为正办、但必须认真挑穵深通、方能有济等语。所言皆是。微山湖蓄水不敷。祇可启放苏家山闸。为一时权宜之计。陈凤翔即遵照前旨妥为经理。但黄流挟沙。虽纡折至湖、尚无大碍。究恐不无淤垫。莫若于黄水下注微山湖处所、酌量增设闸板。使淤沙到此停留。不致全行入湖。即如御园、将昆明湖水引入。随处皆有闸座。为澄清去秽之用。以小喻大。或可仿照办理。著该督等详悉履勘。设法妥办。一俟湖水足用。即将苏家山闸上紧堵闭。至赵王河为微山湖蓄水来源。现在淤塞。急宜挑浚深通、为久远之计。该督等务即一面勘估。速行筹办。使来源畅旺。则湖水自形充足。庶于漕运方有裨益。将此谕令知之。　　

○壬戌。拨黑龙江仓谷赈被旱灾民。　　

○癸亥。谕内阁、马慧裕奏清查未结各案一摺。据称该漕督衙门未结之案、共三百四十起、发交各道府审办者、往往逐年积压、不早断结等语。外省官吏。无论钜细案件、皆应随时审结。以省拖累。乃陋习相沿。一味因循怠缓。遇有本管上司发审各件、尚多任意延宕。至总漕所交。尤视为漠不经心之事。动以旗丁南北往来、不能提集人证为词。不知讼案初起之时。虚实之情易得。果能及早讯结。不难立断葛藤。迨经上控批交。更当赶紧审断。嗣后各省督抚、务饬道府州县于交审案件、肥速赶办。即漕督批发之案。亦一律悉心研讯。速为完结。不得仍前延缓。傥有积压情敝□大。著该督等据实严参。以示惩儆。　　

○又谕、巡视南漕御史程国仁奏漕务事宜一摺。旗丁勒索帮费。每岁递增。几于无所限制。而究其需费之故。全在各衙门陋规不裁。前据马履泰开单胪奏。业经通谕饬禁。今该御史亦称陋规一项、较之长途纤挽起剥。为费更大。所言是极。若不清其敝

□大源。即使裁减帮费。而旗丁费无所出。或又将行赠月食等米、尽数折价使用。甚至将正米亦复盗卖亏短。以致搀和泼涨。诸敝□大丛生。又将何所不至。著将该御史条奏各款、发交有漕督抚、漕运总督、仓场侍郎、分别查照妥议办理。不得视同具文。致不肖旗丁有所藉口。　　

○又谕、据徵瑞奏称、伊自天津通州回京、沿途多有曹□少旧剥船弃置河干等语。此项剥船、从前兴造之初。即系徵瑞在长芦盐政任内办理。曾经降旨、交该地方官经管。且每年例有岁修。何得听其曹□少朽。竟至沿途弃置。此时若不及早修理。明岁重运北来。遇有剥浅等事、一时应用不敷。势必多雇民船。徒滋扰累糜费。著温承惠即饬令该管地方官赶紧收集。以备应用。嗣后每年应用后。即责成该地方官加意苫盖。如再有弃置损坏之处。即将该员等参奏。罚令赔造。以示惩儆。仍著仓场侍郎不时查验。　　

○谕军机大臣等、重华宫本西二所、为皇考高宗纯皇帝潜龙旧邸。至即位后。诏升为宫。实为吉祥初地。每岁新韶庆节。嘉与臣工等乐衎赓吟。数十年举行盛轨。乾隆五十年正月内、经钦奉谕旨。以世世子孙、惟当永远奉守。毋事更张。至东五所、为年少皇子皇孙等公共所居。若照重华宫之例、另行兴建。不特宫墙四围、别无隙地可以廓展。亦非朕垂示后昆之意。钦此。圣谕煌煌。奕叶所当敬守。朕从前为皇子时所居之处。如果华门内撷芳殿之中所。宫内之东头所二所。福园门内之西北所。现在即仍准皇子等在彼居住。惟毓庆宫、系朕于乙卯九月、仰蒙皇考高宗纯皇帝敕立皇太子后。于是年十一月、特命由撷芳殿移居。并蒙赐启继德堂。锡福凝祥。始基于此。迨丙辰元旦。寅承大宝。训政三年。朕尚在此宫居住。是则非东五所诸屋可比。是以自嘉庆四年之后。略加修葺。以备几余临莅。不复令皇子辈居住。所以杜中外揣摩之渐。不得不然。我国家景运延洪。绳绳万禩。将来衍祥绍庆。我子孙有如朕之躬沐鸿庥、敕立为皇太子者。则仍可居住此宫。用昭燕翼。著将此旨交上书房敬谨存记。并载入宫史续编。世世遵守。　　

○又谕、伯麟奏、边外野夷、仇杀沿边土弁所管地方夷民、勒限严拏一摺。此次五穹寨野夷早用、因与花子寨夷民贸易。时被欺骗。逞忿报复。纠众焚掠。祇系挟仇劫杀。尚非无故跳梁。但该野夷以交易微嫌。辄敢纠众逞凶。杀毙多命。情罪甚重。断不可任其窜逸稽诛。该犯携眷逃避。自尚在附近处所。不能远扬。易于弋获。该督惟当饬令地方文武官、严督抚夷土弁、密为侦缉。并悬赏购线、迅速严拏。务期必获。所有早用一犯、拏获审明后。著即凌迟枭示。以儆凶顽。土把总杨辅国、不能抚驭夷众。致酿巨案。即著斥革。照例发六百里外安插。其疏防之文武职名。著查明咨部分别议处。至花子寨地方、应如何巡查防范之处。及夷民交易事宜。该督妥为筹办可也。　　

○甲子。遣官祭先医之神。　　

○军机大臣议覆、御史周钺奏慎重纶音以防流敝□大一摺。据称、在京各部院衙门所递之摺、除特颁上谕外、余俱将原摺随时发出、由奏事官口传旨意、传知各衙门司官、司官禀知堂官、交书吏另签缮写谕旨、浮粘摺面、并不钤盖印信、请嗣后各部院衙门呈递之摺、其由奏事官所传谕旨、该部院堂官、亲笔于摺面端机缮写、并于年月上钤盖堂印、即将正摺备案存查等语。查在京各部院衙门呈递事件。如有请旨办理、及拟议未协者、皆特降谕旨。由内阁发钞。其由外奏事处口传旨意、交本衙门祗领者。或奉旨依议、或奉旨知道了、各事件。该衙门于钦奉后、除遵照咨行办理外。仍钞录原奏、及所奉旨意、汇移内阁稽察房等处存案。原以备稽核而杜舛错。今据该御史所奏、各衙门将所奉口传谕旨。缮写浮签粘贴摺面。并不钤盖印信。诚非慎重之道。且恐日久浮签遗落。更无可稽查。致生敝□大窦。应如所奏办理。再查外奏事处、于各衙门所奏事件、奉旨发下后。原有册档登记。并令各衙门于月终、将一月内所奏事件、摘叙事由。并恭录所传谕旨。交外奏事处、互相查对。更足以昭敬谨而示周密。从之。　　

○又会同户部议覆、御史周钺奏请清厘仓贮、以粜代查一摺。据称、各省常平仓谷实贮足额者、十无二三、请饬令督抚责成藩司、将各府州县仓廒额数、通贮有二万石者、将一万石存贮该仓、其一万石所粜之价、勒限解交藩库、总计各直省所粜仓额一半之数、可得千余万金、自可暂充国用、仍令于岁丰谷贱之时、由藩司发价、采买归仓、俟买足后、再将前存一半、于岁歉时出粜、仍照前法买补等语。查各直省共额贮常平仓谷四千四十一万余石。原以备小民出借耔种口粮、及缓急不时之需。奉行日久。侵亏诸敝□大。诚难保其必无。定例、常平仓谷概以存七粜三为率。其闲地方燥湿不同。谷性久暂各异。有存三粜七、有存半粜半、有存六粜四、并有不限额数随时出粜者。即一省之中、各就地方情形、斟酌存粜。原难强归画一。今若概以一半存仓。一半出粜。于定例既多纷更。更恐不肖官吏、又藉出粜为名。转将实贮仓谷、复行亏短。且采买过多。亦恐病民。若谓以粜为盘。即可杜绝州县欺隐之敝□大。不知除粜一半之外。尚有一半存仓。则于实在数目、仍可以少报多。巧为掩饰。于清厘究属无益。并查各直省嘉庆十一十二十三等年常平奏销册报、存粮二千六百一十二万二千余石。较之额贮数目、不及十分之七。其闲有从前支应军需、估拨兵饷、并灾赈等项动用。均就款开销。未经买补。亦有出借耔种口粮、因灾缓徵、尚未徵还者。该御史统将各省额贮满数核计。更难一律办理。至所称出粜一半之数、可得千余万金、暂充国用等语。此项粜价。仍应买谷还仓。自未便擅行动用。傥此时任意通挪。将来又须另筹拨补。亦非经久之策。第仓储攸关国计。地方官侵亏诸敝□大。自当严行惩办。应请敕下各直省督抚、查照该御史所奏亏短情节。将现在各府州县仓储、通饬各属实力稽查。如有亏短情敝□大。立即据实严参。其积久谷石。仍遵例随时饬令出陈易新。以免霉变。庶旧章不致更改。积贮亦可清厘。从之。　　

○乙丑。谕内阁、御史杨健奏请肃清邮政一摺。据称、督抚等往往藉查办地方公务、扰累驿站、现在山西即有成宁因阅兵滥支车马、需索门包、恐外省似此者尚多、请嗣后饬令各督抚因公出境、将随带人等、先行知照臬司、转行各站、按例核给、仍令将应付数目、申报臬司、以备查考、其司道以下各员、亦一体遵照办理、傥有违例、即交臬司纠参等语。所奏自为肃清邮传起见。而于外省积习。所言尚未确实。各省驿站、惟奉差人员例有应付。其督抚内若非奉特旨驰驿者。原不准轻动驿站。伊等养廉优厚。足资办公。且查办公事。不过近在本省。一切人夫车马。需用几何。又何难自为雇备。无如外省陋习相沿。上司经历所属。不必明言驰驿。而州县得信豫备。车马惟恐其不多。供帐惟恐其不盛。甚且门包使费。需索无厌。属员既视为固然。上官亦以为应得。以此见好逢迎。所费不取于官。必取于民。实属近时积习。此等扰累情形。较之奉差驰驿人员。所费尤钜。皆由州县等、畏惧本省上司声势。曲意花销。并闻于别省大员遇境之时。亦皆一律承迎。办差恐后。希图他日迁调本省。可免挑斥。其办差之长随家人等、因得藉端渔利。设法开销。种种敝□大窦。由斯而起。该御史闻见尚不及此。亟应严为禁制。以肃邮政而饬官方。嗣后各督抚及过境大员、一切车马供顿。俱著自为雇备。不得取之州县。其州县等亦不得阴为应付。各省臬司系专管驿站之员。如再有不遵功令、恣意妄行、无驰驿之名、而有驰驿之累者。著交各该省臬司随时查察。据实参奏。如臬司扶同徇隐。知而不言。一经发觉。必将该臬司从重惩处。其司道等官、遇有公事经过州县。亦著一体凛遵。毋得阳奉阴违。致干咎戾。　　

○丙寅。谕内阁、向来宫中门禁。屡经降旨严立章程。而于西苑等处尚未申明定制。因思瀛台之西苑门、福华门、悦心殿之承光左门、承光右门、陟山门、阐福寺之西角门、旧例王公大臣等俱至此下马进内。即皇子亦不得乘骑行走。向俱敬谨遵循。在王公大臣等恪守功令。自不敢乘骑擅入。惟恐伊等或因年老废疾。步履维艰。藉端私行乘入。此风断不可开。若果伊等艰于行走。不妨据实奏恳仅在门外伺候。亦必俯准所请。朕于耆臣、未尝不曲加优恤。而体制攸关。断不可稍踰尺寸。至御用马匹、本应在街市骑试。亦不得藉试马为名、擅行出入。傥经此次申禁后。如有乘骑进内者。著该班侍卫章京等拦阻。若再不遵。即著禀知该管大臣、指名参奏。照违旨例治罪不贷。将此通谕王公大臣等知之。并著叙入宫史续编。永远遵行。　　

○又谕、给事中赵佩湘奏、各省亏空、辗转清查、多致悬宕、并提解节省银两、私增漕余名目、清严行饬禁一摺。所奏俱是。各省州县经管仓库钱粮。例应年清年款。申明该管各上司、随时核实查察。一有亏空。即当严行参办。原不应有清查名目。近年以来。各州县交代不清。监交各员相为容隐。遂做成亏空。公然禀明上司。设法弥补。该管督抚竟奏明立局清查。至有二次三次、并每隔数年、又复奏请一次者。其于穷源截流之要。仍属空言无补。辗转相因。伊于何底。总由该督抚藩司掩饰催徵不力。及查有州县亏缺。又复姑息养奸。或瞻徇亲故。或利其逢迎。包庇纵容。予以弥缝之名。巧为朦蔽。以致国帑虚悬。甚至借名弥补。朘削民膏。种种敝□大端。均难逃朕洞鉴。至漕务积敝□大。节经明降谕旨、严查饬禁。如各州县徵收漕粮。原应平斛响攩。令各粮户核实兑交。又安得有漕余之名。乃近日以弥补库项之计。巧增漕余名目。致令各州县任意浮收。有一石加至数斗。甚至加增一石。浮收不已。从而折色。不肖州县、既囊橐私肥。而该管上司、因而需索漕规。运弁旗丁、因而需索兑费。刁生劣监、亦遂乘机挟制。渔利包漕。此皆由该督抚藩司、以弥补为属员地步。而各州县遂藉口以济其私。流敝□大百出。尤应严行查禁。嗣后各省清查名目。务当永远革除。如各州县续有亏缺。即责令接任及监交之员、据实禀揭。勒令前任如数交纳。傥逾限不交。即监追治罪。有漕各省。务当严饬各州县、无许借漕余为名。稍有浮收。以清敝□大源。将此通谕知之。　　

○谕军机大臣等、吉纶等会议运漕车辆章程一摺。其议覆严防守候、禁止勒赔、及实发红封等款。俱著照所议办理。惟派雇车辆一款。所议殊未妥协。官运漕粮。原应自雇车辆。即因地处偏僻。分派里下。总当均匀轮派。以纾民力。以德平一县运漕之车。每年祇需七百辆。以阖县地亩核算、分为中东西三路。三年一轮。则小民一年供役。尚有二年休息。其本年不应出车之路。比户周知。里胥保正。断不能影射签派。若如吉纶等所议、仍照旧一年一运。是里民年年供役。竟无轮息之期。且亦无须如许车辆。不过仍留为不肖官吏卖放地步。至所云东乡运西乡之粮。易滋贻误此言尤属错谬。漕粮徵收在廒。至运赴水次时。车辆随到随运。岂必定于何乡之车运何乡之米。此事该州县总视为利薮。不顾苦累闾阎。该抚等亦并未详细筹画。率行定议。不自觉其言之矛盾。著吉纶等另行妥议具奏。不得沿习积敝□大。因循含混。　　

○以兵部左侍郎邵自昌、为都察院左都御史。　　

○丁卯。转兵部右侍郎秦瀛、为左侍郎。以内阁学士万承风、为兵部右侍郎。　　

○戊辰。谕内阁、昨经降旨申明西苑等处门禁。并令王公大臣等、自揣衰疾不能前往。奏请在门外伺候。以示体恤。令又思由西苑门至遐瞩楼、春藕斋、路径稍远。王大臣等内之年老有疾者。艰于行走。亦属实在情形。即令在门外伺候。该处并无房屋可以驻足。又断无准其乘骑进内之理。嗣后朕赴西苑用膳办事。所有内廷外廷王公大臣等、俱在西苑门外下马。步行进门。至马头著御船处豫备船只。照进同乐园之例结冰后即用冰床。至每年十月闲冰薄之时必须步行随入之候年在六十以上者。除自揣步履尚健、照常前往外。其余著加恩不必前往。俟朕进宫时、在隆宗门内站班。如年未至六十而实有残疾人所共知者亦著在隆宗门内伺候至亲郡王等例得在紫禁城内骑马近闻仪亲王、成亲王、定亲王绵恩、进内时俱不乘用意欲练习步履此则未免过当。诸王等如果意在习劳。府中尽可散步。何必于众人观瞻之所。徒步而行。此后均著照常乘骑用符体制。即朕在宫中园中、时常散步并不觉劳若宫门外亦步行可乎。过犹不及亦非理也此旨亦著叙入宫史续编。　　

○又谕、国朝宫吏续编前经馆臣等、纂辑成帙进呈。朕几暇偶加披览。仅于全书中择其紧要数卷略为繙阅。并未逐句详看。而错讹已有七处其余未经检阅各卷。自必更多舛误。可见纂校各员竟未细心校勘。咎实难辞除发交原办各员敬谨更正外。陈崇本、法式善、职司总纂。著交部议处。所有原派各总裁、著交部察议。其校勘各员。查明系何人校对。亦著该部查取职名。一并议处。　　

○己巳。圣祖仁皇帝忌辰。遣官祭景陵。　　

○上以冬至祀天于圜丘。自是日始斋戒三日。　　

○庚午。以五旬万寿。赏废员祁＜土贡＞等五十七人、官秩有差。并开复武举古维城、监生孙承祖、衣顶。　　

○辛未。上诣南郊斋宫斋宿。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百二十一　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十四年。己巳。十一月。壬申。冬至。祀天于圜丘。上亲诣行礼。　　

○诣慈宁宫寿康宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。　　

○命皇次子旻宁祭泰东陵。　　

○遣官祭裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○停次日朝贺。　　

○命镶白旗蒙古都统扎郎阿、在紫禁城内骑马。　　

○癸酉。谕内阁、那彦成奏、覆查纳尔松阿保奏修理乌什仓廒各员、种种不合、请旨交部议处一摺。仓廒工程。系属官事官办。纳尔松阿自应筹拨公项。动用兴修。即欲捐资办公。亦应自出己资率属办理。乃辄令微员捐资。代恳优叙。其所奏兴办工程统计不过七十余闲。丰绅等捐办铁钉、并拉运土坯柱石脚价、所费不过百余金。即入山伐木等事。亦非格外奋勉。岂得遽予升擢。且安知该员等、非派令回子摊捐办工。自行出名。冀邀恩叙。纳尔松阿、既札商喀什噶尔参赞大臣又不俟议定、率行保奏。殊属不知政体。况丰绅、拜凌阿、二员。系喀什噶尔差往乌什办事。非纳尔松阿所当保奏之人。尤属违例。纳尔松阿、著交部议处。所有丰绅等捐出之项。仍罚伊措还。交该员等收领。其保奏各员内著照那彦成覆议、阿奇木伯克迈玛特伊巴喇依木、加恩赏给大缎一匹。七品伯克木萨、加恩赏六品伯克顶带。余俱无庸议。此后该处遇有官修工程。祇须动用官项。毋许再有派捐。　　

○旌表守正捐躯浙江永康县民王老邦妻秦氏。　　

○赏八旗兵丁一月钱粮。　　

○甲戌。上诣雍和宫行礼。火神庙拈香。　　

○谕内阁、朕恭阅雍正元年世宗宪皇帝实录。内载颁发训谕直省文职自督抚学政至州县等官武职自提督至参游等官、共上谕十一道。仰见皇祖澄肃官方谆谆诫勉。不特当日之利敝□大。言无不尽。即此时之相沿陋习亦早经洞烛无遗天语煌煌。实为万世不易之官箴各督抚等衙门。久蒙颁发原期永远遵循。朕仰述前谟。若此时再加申谕不能更出范围。而我万万世子孙整饬官联之法。亦无有过于此者。朕每日几务之先。敬阅列圣实录。周而复始。夙夜凛凛。无事不恪遵成宪。各督抚学政司道府州县、提镇副将参游等亦应随时敬览。互相策励务使大法小廉训兵养士。崇实行而不尚虚名秉公忠而不持偏见。洁己奉公爱民尽职。以期佐治分猷。奠安黎庶。切勿视为具文。归入交代。仅令日久存贮无裨身心。是则不能仰体圣训。亦有负朕委任诰诫之至意也。将此通谕知之。　　
</div>
    <div class="pagination">
<a href="清实录嘉庆朝实录_page290.html">上一页</a><span>...</span><a href="清实录嘉庆朝实录_page286.html">286</a><a href="清实录嘉庆朝实录_page287.html">287</a><a href="清实录嘉庆朝实录_page288.html">288</a><a href="清实录嘉庆朝实录_page289.html">289</a><a href="清实录嘉庆朝实录_page290.html">290</a><span class="current-page">291</span><a href="清实录嘉庆朝实录_page292.html">292</a><a href="清实录嘉庆朝实录_page293.html">293</a><a href="清实录嘉庆朝实录_page294.html">294</a><a href="清实录嘉庆朝实录_page295.html">295</a><a href="清实录嘉庆朝实录_page296.html">296</a><span>...</span><a href="清实录嘉庆朝实录_page292.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
