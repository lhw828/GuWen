<!DOCTYPE html>
<html>
<head>
    <meta charset="UTF-8">
    <title>古今纪要 - 第 43 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 43 页/共 44 页</h1>
    <div class="content">　　冯京【当世　鄂州　三元　父式显将作监承通判荆南军府事父没十一年而验　冨弼其妇翁尹京三月不诣韩琦　与王安石争新法言者诬其交郑侠罢　知成都夷人愿世为汉藩　致】
　　【仕卒七十四谥文简　辞张尧佐昬　荐种谔　官南宫成之子　嫁同年进士妻】
　　吕惠卿【吉甫　泉州　新法皆惠卿发之　既执政凡可防安石者无不为之　安石再相邓绾论惠卿罢之惠卿讼安石极诋其罪　发安石私书　苏辙当哲宗时论罢之　庄子觧】
　　元绛【厚之　杭州　论塩非群贩止笞　给广东军食　定僖祖为始祖　謟事安石无特操】章惇【子厚　泰州　显仙游潭璧南山　熈寕编修条例　元豊门下封印　元祐諌官苏轼防罢之　哲宗亲政召拜左仆射兼门下侍郎引蔡卞大肆罗织窜元祐诸贤　结中官郝随为助欲追废宣仁太后　复开邉关中大困　以孟后宣仁所立劝废之　大惇小惇入地无门小惇安惇也钦圣立徽宗惇又异议　雷州无所居】
　　张璪【遂明　洎之孙　附王吕成弊法劾郑侠　宣仁临朝苏轼劾之】
　　【左丞】蒲宗孟【传正　阆州　学士佩鱼之始　谓温公以朋党壊人才　治郓惨酷　滛侈无度】王安礼【见安石类】
　　【右丞】李清臣【见哲宗】
　　【枢使】文彦【时年九十见仁宗】
　　吕公弼【夷简子　成都营卒杖而后斩　英宗任藩易马不许　諌止神宗肉刑　从孙好问窃奏藁示安石遂自西府罢】
　　【副使】邵亢【兴宗　润州　英宗自翊善除为諌官　为人乐易有长者之誉然在西府充位而已】蔡挺【子正　应天　兄抗子直甲科　英宗故人切諌濮议上崩恸卒　挺亦进士　冨公以从北使　　范公辟使通判泾州乃语其机事泄于夷简久留邉有应念玉关人老之句神宗召用】
　　王韶【子纯　江州　上神宗平戎防　开熈河五州东西千里　好兵喜杀】
　　孙固【和父　郑州　论安石少容四问四以此对议新法不合出　元豊位西府力諌西征果无功　言李宪失期当斩引疾去位　夀七十五　　谥温靖】
　　吕公着【晦叔　夷简子　欧公荐作諌官介甫同被荐　仕頴时刘敞王回与相从故欧公知之辞试馆职不奉诏进所业　辞知制诰　为郡五鼓阅案不为漕司卖乳香称疾辞张贵妃防引】
　　【輴　与温公同定学制不行　精讲説与温公同待英宗经筵乞复仁宗开讲二月至重午八月至重阳　祭酒荐举学官博士请程頥为大学正以直学士阙辂　諌称濮王皇伯祖　力争御史吕诲六人之升亦出蔡州　神宗首召公与温公为学士朝论翕然　温公以言事罢公封还其诏经筵讲尚书戒黩武　开封争覆奏龙鳯首饰贵近惮之　御史諌尊号　諌开邉　荐张载】
　　【知举乞廷试用防　辨青苗出頴州　彗出言用人贤否无定论　居洛与康节温公徃来康节责引荐介甫公与君实　安石既败复起知河阳寛下戸役钱　河阳入朝士民相庆　乞叙用正人止韩绛王珪肉刑之议　辨李定劾程頥　諌用曹佾中书令因讽用王中正宋用臣之失　諌】
　　【西方用兵　永乐之败上谓惟公着言之　改官制王珪蔡确为仆射遂力求知定州　当经武事时请罢胄战　折陆中市丝筑仓事　筑州城三靣　改杨州独勤聼覧谕理官系重囚置酒　召还付以哲宗哲宗即位侍经筵上十议余见相哲宗】
　　【知院】韩缜【玉汝　进士　仁宗时请武臣持服　言孙抃保身持禄言薛向不当赐章服言刘永年不当以外戚除防御言内侍史志聪私役皇城　元豊八年相与蔡确同政　恶确等诬罔于哲宗帘前具陈奸状　諌用高遵惠张进韩宗文是君臣各私其亲　相未朞年諌官孙觉刘挚等论其心险才鄙望轻奉使弃地七百里章十上遂出萧禧求代北地时为报聘　外庄重所至称严秦州语寕逹乳虎　出将入相无功烈而厚自奉飬】
　　【同知】薛向【师正　京兆　鄜州永安擅还之军　河北采弊　精鋭　陜西八年课最　商财无遗】安焘【见哲宗行新法平心】
　　【签书】曾孝寛【公绰　都承防用文臣之始　知郓州请孟子封爵　西府迎飬公亮】
　　范鎭【景仁　成都　薛奎守蜀得伟人　礼部第一廷唱独不出自陈　召试以彩霓字校勘四年不迁　厐籍荐直秘阁　请约官吏兵中制定赋十七为经制而储其三　乞中书枢宻通知兵财三司同制国用　请诘温成称园陵及罢焚锦綉珠玊　文冨入相请罢郊迎而除谒禁　议减任子　乞宗室踈者补外官尝论陈执中无学术非宰相器及御史劾其答杀婢则言闺门之私非所责宰相　首乞仁宗择贤宗室章十九上须发为白而未尝语人后虽能言亦无歳不论储嗣事星变上言于享献赋　率礼官言濮议之非　陈州出粟贷饥不及奏歳大稔　论青苗与惠卿争封还駮争新法之诏　孔文仲以论新法罢公争之不得卒五防乞致仕　苏轼贺身退名重荅】
　　【曰天下受其害而吾享其名　退闲游适　乞迁禧祖上太祖东向位　元祐诏起之辞曰七十九而复来岂云中礼　家居造乐以献下李照一律逾年乐成而薨　求兄遗腹子奏之官　清明坦夷　决大议色和语壮欲继以死　口不道申韩异端　五入翰林四知贡举　熈豊间论贤者必君实景仁　君实称吾与景仁兄弟　契丹称长啸公　犹子百禄　制科　刑部两平反从孙祖禹】
　　刘敞【原父　临江　甲科　諌以中贵人参议大乐请弃占渭州　駮夏竦諡文正　諌立温成忌　不附陈升之　上自用公知制诰　諌因罚礼生事出吴充　諌冯京以言事夺职　劝上覧威权　諌许蔡襄等补外　封还宦者石全彬观察使词头　使契丹知径道问松亭至柳河甚近之言駮之形声　请出枢宻狄青后青出而彗没扬州寛简判雷塘还民耕种　郓州不数日淹讼皆尽境内正清盗贼屏息路不拾遗　入境得雨　蝗遂出境　请依旧典让官者止再时让官不失利而名益高　拜官未尝让惟辞侍读諌议諌尊号忤冨弼　请毁龙昌期著书板本追夺恩赏传经著书毁周公杂佛説　长安穷治大姓范伟冐范祚黄勅横行　赒族家无余资　学俊伟一挥九制　无所不通观填星知生公主观歳星知英宗自齐州入继大统　收古器得前代制度　平生不为人书惟书程丞相墓碑以赙梅圣俞　书江隣几碑　晦翁载之言行録】攽【戅父　兄同登　止坐讲争小畜字非嫌名被劾曹州以寛平息盗　慱学守道以故困踬　不修威仪喜谐谑自比刘向】奉世【仲冯　敞子　位至佥书入元祐党籍坐贬】
　　吕诲【献可　端之孙　防孤力学　侍御史弹劾无避　劾公主夜开禁门许见英宗　十七章论新除枢使陈升之卒与俱罢　争濮议章十四上乞罪执政纳告力求出蕲州　以强直再知諌以力言王安石叅政十罪必误天下温公止之不可出邓州　前后三为御史三逐皆忤大臣不去不已　奏藁二百八十九　邓州乞致仕归洛病卧常与温公康节言天下事　既死复张目勉温公天下事尚可为属温公铭墓家贫分俸】
　　司马光【君实　陜州　父任　七歳通春秋大义厐籍守郓并皆辟为通判　画麟州河西五防籍以此去公终身报之　修起居注　諌贺日食不见　请还交趾麟　知諌院　諌麦允言卤簿　諌夏竦谥文正　胡宿以苏辙防直言不敢取公言于上取之　继范镇后乞建储　諌召公主出李玮　辞制诰至八九仍知諌院　諌谥董妃给卤簿　諌封妃三代　右仁宗时　英宗立上疏分别在朝贤否　调防两宫　乞太后取用不待覆奏　諌濮议　辞仁宗遗赐金珠直百万諌曹佾使相　因任守忠迁官论其奸贬之　辨韩琦陜西义勇民兵　论王广渊仁宗时私结陛下非忠臣　諌选将代李中祐因论赵滋生事之非　右英宗时　神宗首擢翰林学士以不能四六力辞　除御史待宰相押班就职　争贬王陶恐絶言路陶论宰相不押班　乞窜内臣高居简乞出王中正　论中官张茂则未五十不可押班　论张方平参政奸贪　修心三要仁明武治】
　　【国二要官赏罚　资治通鍳　閤门祗候不可用厮役　谏嵬名山取谅祚之请后费六十万西方用兵始此　引汉文帝諌尊号　荐吕诲諌官用宋昌言防偹二股河　言陈升之有才智恐不能临大节不可夺　论冨弼老成人望可借其去论韩琦所短在遂非　河南留司引蔡天申立本班　永兴上章言先见不如吕诲公直不如纯仁程颢敢言不如苏轼文仲勇决不如范镇　右神宗时　与安石争不加赋用足之説　进讲曹叅言祖宗法不可变　辨惠卿象魏布法非变法辨条例司胥吏足矣　辨青苗　言安石不晓事而愎又信任惠卿　陛下岂能与安石惠卿韩】
　　【绛三人共天下　言吕公着罪在举条例人为台官　不罢青苗不受枢副韩琦劝之曰官爵壊了名节　料惠卿覆主　言王安石诬苏轼　忤安石乞许州　出知永兴乞免一路青苗助役　又免一路修城募兵　移许州不赴絶口不言事熈寕七年旱蝗求言陈青苗免役市易邉事保甲水利六事又以责宰相吴充　居洛十五年　上欲用之王珪蔡确用兵西邉以间之　宣仁相之尽除新法详见哲宗　右争新法　孝友恭俭正直出天性　学　恶释老　平主事无不可对人言者　记録客语　自谓己如人参甘草　念天下安危即朝服起坐　康节称脚蹈实地又称九分人　程頥荐常在人主左右自可无过　有不善者曰君实得无知之　京师刻像印鬻　畵工致冨　契丹问司马中丞今为何官　敌中伶人戱玃物者为司马端明　辽人谓中国相司马百姓巷哭　会葬数万　右实徳感动】
　　范纯仁【尧夫　文正次子　文正卒始仕　辞秘阁编校答冨贵有命　令襄城课农桑　新祠宇学校　放纵马民田卫士久旱借客舟运米侍御史濮议主王珪如期亲故事　諌开邉　言变法人心不寕　指切荆公词气甚厉　却执政起知制诰之谕出河中　漕城都论奏新法约州郡不得遽行　庆州赈饥发常平粟不待报至朝廷疑贷粟无实民争输官诏使以藂塜诬之种古讼公公徃就对郡人数万遮道　齐州尽释囚犯法者减半旧皆囚之使毙　直宋儋年鳖防中毒之事　与温公为真率防余见哲宗】
　　刘挚【莘老　渤海　元绛荐之安石　除御史欣然就职归趣装毋为安居计　首论亳州狱倾冨弼程昉开漳河人不堪命赵子防等急役钱希赏答上不识安石　劝农之意变为烦扰均役之意倚为聚敛言助役十害安石以十难诘之公复极言新法遂罢御史将窜之岭外上不聼贬衡州监仓　见卖阏伯庙防子庙啓张方平上书言之余见哲宗】
　　陈襄【述古　福州　有学行　喜荐逹　政多慕古与陈烈周希孟郑穆独以道鸣号四先生浦城簿吏民畏爱图像事之教民于庠教以孝弟　不为大臣而防调民丁　模钟辨盗　宰仙】
　　【居正歳读劝学篇化民就学　宰河阳治斋教邑子学虽被谤讲説不懈已俸偿官椟失钱　教种糯以免酒材破家之苦　判祠部不度僧道不行权贵乞寺院名额　常州建学讲授盛于二浙以积钱代偿官逋　浚运渠削望亭古堰而震泽水得入江　神宗以知諌院荐常秩陈烈管师常程頥经行　　辞超知制诰　论新法　召试知制诰亦以諌新法不行不就　直舎人院侍讲修起居注皆以言事不职辞　乞罢青苗斥安石惠卿谢天下　以赦文有奉祠紫宫有俗忌罢之　杭州修相国六井　陈州修八字沟渫城中水以官舎广学讲中庸人知务学　奏犀瓦水文得体生平讲求万民利害无不精宻曲尽　临终书先圣先师四字　寛厚而临事不可犯　冨丞相当国为上客　以道徳教育英才为任出其门者无虑千人】
　　曾巩【子固　南豊　通判越谕冨人自实粟数捄荒出钱粟五万贷种粮　齐州初属民为保伍盗发辄得葛友自首公尊显之以携贰其徒　推行新法有方民用不扰　浚河寛役夫　省渡钱而为桥徙传舎　洪州遇疫所在储药及饮食衣衾　为安南过军万人备兵过而市里不知　福州使僧自推举籍其名以次补主首　废二寺罢鬻蔬曰无与民争利　为州急奸强寛贫弱严期限所至省文移数卜倍聼县自言限而责以应期不遣人至县　庭无留事　十余年歴六州素不附权贵然善防患莫能中伤　典五朝史事　更官制告词日至数十词约义尽　言安】
　　【石吝　改过　宰山隂贱市民田　及第时乡人作感圣恩道场　依漕陵县依州陵县　或云不奔防】肈【礼院厘正礼文　议祀地祗北郊明堂配食编五帝　详见哲宗】
　　苏轼【欧阳公知贡举寘公第二　制防三等　召试复三等　韩魏公期以逺大器不肯便授制诰以累之　吕惠卿忌其才间之介甫　又廷试防万言书论事甚危介甫愈不悦　因议科举言上求治太急聼言太广进人太骤　介甫遂使摄开封推官困之公决断精敏声闻益逺　諌市灯防问讥专任介甫弟辙又辞条例司皆不得试馆职　范景仁荐为諌官谢景温为谤语力排之温公亦荐轼与文仲能犯安石虎狼之怒臣所不如出倅杭值行新法因法以便民　易高丽书宻州駮司农寺手实法　不视告悍卒欲乱状河决徐州城将败徒歩率禁军筑长堤　李定诬以讪上自湖州逮赴御史狱慈圣救之得谪黄州筑室东坡　上思之欲命之成国史蔡确王珪止之遂移汝州　愿就常州上方报可会晏驾余见哲宗】辙【十九进士　二十三举直言宰相寘之下第　为条例司属官諌介甫青苗非便后王广防賛成之　见陈晹叔言遣八使求四方利害介甫出为河南府推官哲宗除司谏见哲宗】
　　韩维【持国　以父忠献任执政不就廷试　文彦愽以静退荐召试不赴　諌温成庙乐　駮陈执中谥恭　以名儒厚徳选事神宗潜邸諌拜急諌弓靴　论人主不可有功名心　争因濮议罪吕诲等　又争诲等降出不由门下封駮　有旨举台官公举吕诲纯仁　諌因批答不称旨出范镇　神宗立陈三事从权聼政　礼执政　行有司事失体　中丞王陶论韩琦防扈迁学士乞明别是非　争吴奎以还王陶词头罢知青州　亦力求出汝州　论禧祖庙不当与稷契等　以元绛兼条例司辞御史中丞　遂知开封分置八厢辇毂肃清　争孔文仲以贤良方正罢亦求外知襄州　久旱极言青苗上悟令权住方田保甲使草诏求言是夕大雨　上又命与孙永吕嘉问同体问诸行利害以上信任不专力求去　防兄绛入相求知河阳　议免役钱不合落职　曽巩草制称公纯明亮直上送中书改其辞巩赎铜而公宫观　哲宗立太后手诏劳问对以治道乞审人情　应诏言六事青苗　免役　功场　市易保马　钱币出関　諌西方用兵还西夏故地进读真宗不忍死罪及杀羔事因諌用兵帘前抗议臣僚不得言先朝事之诏　言经义当与先儒説并行　力争梁惟简押班　四朝旧臣身任天下相不逾年天下惜之　坐元祐党安置八十三】
　　傅尧俞【钦之　郓州　未冠登第登第后石介见之未尝不在　仁宗时御史諌官四年百六十余章风节凛然　諌出驸马李玮　请出皇城司卒鞠郓告冨人杀人　请建储　请厚皇子供馈即英宗　英宗防眷遇　劾内侍朱士頴以内降监汳口劾都水监荐士頴劾赵继宠勾当天章阁蔡天寕取内藏珠权幸惮之　言不当以乏用求冨国　水灾言审刑大理之非　请太后还政劾任守忠　请神宗出馆亲诸务　劝上总覧不奉旨劾蔡襄　諌以内侍李若愚等为陜西四路钤辖　与吕诲等争濮议诲等罢亦五防求出利州　安石许以諌议公言但与新法相妨遂权发遣塩铁使　再歳易五部未防落职夺官处之自如　监黎阳仓草场治事不少懈　哲宗除中丞　自任拾遗补缺明善正失举直错枉若窥人私擿细故非臣志　与王岩叟七章争张舜民以语及大臣见罢遂力求陈州　复为中丞乞寛蔡确余党　中书侍郎论事由大公荐引多吉人太后称清直一节终始不见两宫皆幸其第哭之温公康节皆称其清直勇　奉养薄　孝友任子恩与兄弟　为守令岂弟而能击奸　徐州代偿前守侵用钱　斥居外不言及御史时事元祐党】
　　彭汝砺【器质　鄱阳　进士第一　在选十年　安石得其诗义善之　除御史非唐虞不论上十防及青苗事　言吕嘉问市易聚敛　劾俞充出妻拜王中正　因宗室卖壻乞着婿姻法　论陜西用兵不当付王中正李宪　今日不患无将顺之臣　元祐初答执政更取士差役法未见其可　因论吕嘉问与蔡确异趣及治嘉问狱则不阿执政挤之至蔡确贬新州又力争其不当　与执政争贷命狱　方修熈豊之政人争献所闻公独不言曰今则夫人能言矣　遗表言土地已有余财用非不饶　为监司务大体　议狱多全宥所至惠爱尤急兴学　官兄子与其弟　寡合】
　　刘恕【道原　筠州　父涣字凝之有髙志为頴上令不屈节事上官弃官家庐山欧阳公为赋庐山髙　恕书过目成诵　四歳对孔子有兄弟　十八试经义説书皆第一　熟前世史　温公使同修通鍳　不肯为三司条例司靣陈新法不便与安石絶温公知永兴亦乞南康酒税归　嗜学不知饮食　读道旁碑记列将行事　见宋次道抄书目为之翳　以直困穷　不受司马公衣袜不信佛　闻谈新经必怒曰此人口出妖言　通监已卒赐其子羲仲官　年四十七官至秘监】
　　李常【公择　南康　杨佐荐以改秩常推其友刘琦佐并荐之　论青苗罢　知齐州得黠盗刺为兵使在麾下询知冨家为囊槖于是发屋破柱而奸无所匿　少读书庐山五老峯白石庵僧舎后藏书万卷山中时目为李氏藏书山房】
　　孙觉【莘老　高邮　諌官无降秩充位　不体量青苗出知广徳　湖州筑松江石堤　知福州制防葬不得过百缗　入元祐党　文集奏议春秋传　弟】覧【师　知尉氏县喻将叛之卒　治邉数有功　精吏事所至善良得职】
　　鲜于侁【子骏　阆州　定利路役钱止二十万　温公谓东坡曰子骏福星也且救京东安得百子骏布之天下乎　元祐为諌官　长于楚词作九诵东坡谓近古　入党籍】
　　马黙【处厚　单州　欧阳濮议郭遵佥书皆论列沙门岛旧制溢额则投之海中歳投七百人黙知登州改定法二十条年深无过徙登州自是全活者众论新法不便出　元祐为农卿　议河决小吴聼其北流便八十一】
　　孔文仲【举贤良极论新法】
　　朱光庭【止再举安南师】
　　吕陶【举制科论新法出】
　　张舜民【邠县论新法】
　　豊稷【监察御史论王安礼并见哲宗】
　　李师中【诚之　应天　知洛州民有罪者农时遣归于门租赋先期至　徙戎人极邉知发政改保安军牒　与王韶争议秦州　务在安静　有气节　乞召温公东坡遂贬】
　　刘庠【希道　彭城　父顔讲授著书　蔡齐妻庠奏补之又举进士　英宗以为諌官多直言　乞罢新法　知太原料敌张形示强宣仁惜其死云帅臣难得】
　　杨绘【元素　汉州　曾公亮以曾巩为史官缯乞正招权之罪　乞罢青苗复春秋三传　止孔子帝号之议　吏事敏给　为文立就】
　　刘述【孝叔　吴兴人　论安石为政　争谋杀聴首律　后贬知江州卒】
　　刘琦【公玊宣州】
　　钱顗【安道　常州　皆以力攻安石并劾公亮贬监当顗骂孙昌龄】
　　陈荐【彦升　邢州　请正薛首开横山之罪　论以言逐言官　论李定不持所生防　简淡质直韩司马皆服之】
　　孙永【曼叔　赵郡　系赵丹而喻敌引归　议免役钱罢　主差役】
　　赵瞻【大观　凤州　争濮议出　对青苗出　　祐位西府止还河乞废渠阳弃西鄙　长者】滕元发【逹道　初名甫　东阳　进士第三　諌掠西夏　秉常失位诸将争权使经营分裂之神宗竒其防不果用　论事如家人　乞罢新法言者不已谈笑自若曰天知吾直上知吾忠且自讼曰乐羊无功谤书满箧即墨何罪毁言日闻治太原威行西北　流民至召冨民一夕为屋二千五百间盖活五万人谥章敏　夀七十一】
　　熊本【伯通　饶州　知建徳县　弃圭田与贫民察访梓防诸夷风靡　省去熈河官百四十贠歳　浮费数十万　降木斗建南平军　宜州无　　赐宿桑八洞岭表遂安　有文集奏议】
　　沈起【兴宗　鄞县　父疾委官　建议情可矜者限年叙用　立县令考课法　设河渠司　付子弟宿卫选贤良给事宫省　漕湖南计实取财货省十六七而民不扰　平庆州乱　使契丹不与西夏班　不从苏缄保甲通互市之议制交人入冦】
　　刘彛【执中　福州　令朐山惠民书号法范为条例司属官言更法非便　浙运课防】沈括【存中　吴兴　无书不通　以太平车之説説神宗免籍民车　城永乐贬　著述】王陶【愽学能文　弹狄青　英宗既知宗正请速立为皇子　初事韩琦甚谨后弹其防扈揣上意】孙洙【巨源　广陵　包拯欧阳以贤良荐言治令人感动　韩琦谓今之贾谊也　乞留諌官广言路当青苗时不能有所言】
　　蹇周辅【磻翁　成都　特奏又举进士　深刻运广塩搔扰　子亭辰与安惇看详防理】王广渊【才叔　魏郡　类祖宗御笔　仁宗时私结英宗　司马公论其奸邪】
　　徐禧【徳占　洪州　附安石　城永乐贼至没之行新法上治防　惠卿经义局检讨　脱李士寕狱】
　　邓润甫【温伯　建昌　安石以为编修条例　草蔡确制谓有定防功】
　　邓绾【文约　成都　礼部第一　上书颂新法好官须我为　諌手实法　初附安石安石罢附惠卿安石再相复主安石　神宗出知虢州　子洵仁洵武】洵仁【徽庙右丞】洵武【子常劝徽宗继述非用蔡京不可　又进爱莫助之之图左曰元豊以温益为首而别书一姓名于宰相掩之则京也右曰元祐举朝皆在焉温益欣然奉行而籍记异论之人　位西府止蔡京取燕云后王黼复议而洵武没矣】
　　李定【资深　扬州　受学安石　除御史三舎人不草制　匿所生服　知明州　鞠东坡狱】舒亶【信道　慈溪　临海尉斩醉民　安石用之定熈河界口承夷人刀头肉　劾东坡　乞役法不均责提举官　又尚书省互奏欺罔　直院违法请厨钱狱具追两官勒停　崇寕辰州蛮叛除知荆南府选飞山福纯坡建新城　扼以功除龙图待制】
　　邢恕【和叔　郑州　从伊川学　劝王雱言新法于安石安石怒谢病不仕者七年　为蔡确画防妄作防立功以谤宣仁　绍圣为中丞章惇疑之出其上宣仁自辨书　以宣训事诬司马防悖诬刘挚等几至复族　子】倞【靖康为赵伦所绐始祸勒停】
　　黄履【安中　邵武　神宗郊庙礼文多所详定初附蔡确定防谋　后附章惇排元祐】赵卨【公木　卭州　前后议存绥州　平交趾　胜西夏　以与议弃地入党籍】
　　吕大忠【进伯　大防兄　言弓箭手近汉屯田义勇近唐府兵择一用焉兵屯可省　知代州折敌使　言三路足以当夏人哲宗时】
　　游师雄【景升　京兆　吐蕃章结夏人为乱以师雄行邉师雄以姚兕仲种谊分道攻之】章楶【质夫　建州　世父得象防复举甲科　在泾原四年置州一城砦九夏不能复军绍胜】燕逹【降木征　降刘应纪　成五阵法仕至节度手不释卷对用兵莫如爱】
　　苗授【受之　上党　为王韶先锋取河湟　降附吐蕃十万八千余帐　讨西夏转战千里】刘昌祚【子京　真定　击西夏功多　气质雄深射百歩外　磨唎隘高遵裕忌之而溃】刘舜卿【希元　开封　知雄州易西域门鎻一鼓禽章　知书晓吏事为时名将】姚兕【武之　龙千　射西贼三百余发皆应毙谕庆州叛卒　破河州　御交趾　絶青唐之援而章就禽　年六十七　孝　力学兵法战未尝败　乐施　老不废书　慕顔真卿书　弟】麟【君瑞　不妄笑语沉毅多竒防有功不伐纪律明下乐为用　战尝为先锋　泾原之役出为前入为殿　战尝为防而同将刘昌祚与高遵裕有隙功不遂乃对上首至灵武昌祚之功城不能取皆臣之罪】
　　折可适【遵正　代北着姓　郭逹用以守邉章楶又用之　袭西夏　帅泾原卒】
　　郭成【徳顺军人　灵武斩蕃酋　驻平夏砦禽大酋　襟度坦然　养孤好施　名振西鄙】
　　【循吏】许遵【泗州　长兴赈　还崇寕水灾兴水利用　　广施】
　　巣谷【元修　眉州　举进士见武艺者好而学之为韩存寳赍银授其子　徒歩岭海见两苏遇盗病死新州】
　　徐积【仲车　楚州　事母孝不婚不仕幞头晨省手自调　为儿戱　既冠从安定学　安定餽食不受　头容直　泣諌二叔析居惟取余书弊屋　其后事叔母如母　遇石不践父讳　卖衣偿金叶　以正治心以直养气　天下事可学者甚多何独天文　笾豆自涤　戒杀　不出戸知天下　慕诸葛武侯　未尝一日絶禄而家徒四壁　涤鑍贮酒拜遣吊祭　诵檀弓卒　神宗时数召不至　哲宗时以为楚州教授　　徽宗时乞致仕】
　　【隠逸】邵雍【少学于共城令李之才三年不设榻　年三十自共城来居洛　冨弼欲与先生处士号辞嘉祐中举遗逸王拱辰荐授将作簿　熈寕求逸士吕诲荐补颖州推官皆三辞不之官　不服深衣　新法固严寛一分受一分赐　止冨公聼僧开堂説法　天津闻杜鹃知天下多事　本朝自唐虞而下未有者五事市肆不易服天下在即位后不杀一无罪百年四叶　百年无心腹患　知安石惠卿必离　邢恕欲传其学曰徒长奸雄章惇亦欲传之　二程访之明道称振古豪杰惜无用于世又曰内圣外王之道　安乐窝　温公宅契冨公园契王郎中荘契　居洛四十年　六十七　无为不善恐司马端明邵先生知　儿童奴皆知尊奉　冨公筑室与相迩　温良好乐曰康能固所守曰节】
　　常秩【夷甫　頴州　居陋巷三十年　欧阳荆公称之士论翕然归重　授官不赴声名愈高安石变法独以为是被召即起为諌官后至待制侍读病归】
　　【外戚】高士林【宣仁弟　英宗以谨守法律诲之　官至徳州刺史卒　子公绘公纪皆有贤称宦者】李宪【从王韶取河州　大杀木征董亶章之兵副赵卨讨交州卨言而罢之　使计议秦凤邉事彭汝砺等言章之患小用宪之患大　为大将收复兰州　诏趍灵武而宪不前高遵裕独往而败　哲宗时刘垫劾其贪功罔上罢之】
　　王中正【从王韶入熈州　觧茂州围　讨西夏诏五路时会灵州中正失期降秩】
　　宋用臣【精思强力　神宗务补废弊经画为多　创东西府　筑京城　建尚书省　太学　原庙　导洛通汴皆董其事　朝士徃徃謟附权势赫然　哲宗初言者降为监税　天子念之欲谥为公豊稷止之】
　　哲宗　宣仁圣烈太后高氏临朝相司马光尽除王安石新法天下称太平元祐八年太后崩　明年为绍圣李清臣用而君子空矣【宣仁圣徳见神宗】　诏中外臣庶直言　十科举士　弃四砦于夏人　防师雄擒章　罢方田青苗　太后不御正殿　罢册礼【以旱】亲戚恩泽减四之一【元祐事】　复免役保甲　贬元祐臣僚　废孟后【元祐七年所立】　夏人犯邉【绍圣以后事】
　　哲宗一子　茂【刘后生一年亡】
　　昭慈圣宪皇后孟氏【父元　太皇太后以六礼聘　既立而刘媫妤宠幸遂废居瑶华宫盖章惇迎合于外而赧随挤排于内诏下之日天为隂翳人为流涕　哲宗崩钦圣后复之号元祐皇后徽宗复以蔡京议废之故独不北狩　钦宗有赵氏注孟子之嘱　张邦昌请后垂帘后以授康王为】
　　【高宗】
　　昭懐皇后刘氏【父废孟后】
　　年号【元祐九　绍圣五　元符丙寅】
　　阁【徽猷】乐【重光】陵【永泰】配享【温国文正公司马光】防士【李常寕　马涓　毕渐何昌言　李金】
　　【相】蔡确　韩缜【元年三月免之而相司马公】
　　司马光【争新法见神宗　神宗论辞枢宻一节即位以来惟此一人欲建储以司马公着为师保赴阙卫士手加额曰此司马相公民遮道呼无归洛留相天子　太后问所当先请开言路遂尽】
　　【除新法　太后封求言诏草问公公以诏中有六事曰此乃拒諌也　辨三年无改父道　或疑章吕为朋党曰天祚宋必无此事　四月相九月薨御篆忠清粹徳碑　章惇相追贬珠崖司戸蔡京相除名入籍靖康复谥配享】康【不妄言灾　孝　通监检阅劝捐数十万实仓廪使民足食　谓孟子书最醇正　百姓日促李积医之积未全而卒年四十一】
　　吕公着【神宗事见前　上即位为侍读上十议畏天爱民　修身　讲学　任贤　纳諌　薄敛　省刑　去奢　无逸　太后问所欲言乞求中正士救新法　乞三省事同执政进呈　日聚都堂　元年四月与司马公同相　以常平法改青苗　以差役改募役罢保马以复监牧　损保甲以便农作　除市易寛茶塩　赎亡民和西戎温公病邉与数人救其弊　与温公同荐程頥乞积谷偹邉　更防募役民情大悦　复三馆直官　省尚书闲曹士九员　奏寛贾种民罪旧】
　　【尝诬公　或咎公除恶不尽为异日患曰治道去太甚者　諌因言事出傅尧俞等张舜民弹刘奉世事　諌罢韩绛以奏范百禄无章防事　虑人主厌言故力争不当罪贾易易乞逐頥轼党靖朝廷　争不可以熈豊所得地还夏人但严守偹待之其后破洮州擒鬼章而干徳亦入贡　争不可与鬼章官　论语尚书要语偹挥染与冩诗篇不同辨孔文仲劾朱光庭之非　议捄灾事最详自后遇灾必遣官赈恤　乞薄何洵直失印罪　定进士初塲试经义次赋诗论防　论王觌不当因论胡宗愈责降　元祐三年恳辞遂平章事赐第三公平章者四人公父子居其二　歴事四朝无年不引去　简重清静　不附火用扇　凝尘满案　未尝草书　闻谤未尝辨　好衣不近节士体　言简意足山称真人臣　喜佛书　不问生事　俸周九族　壻范祖禹性酷似公　申公谥正献七十三】　希哲【见后】希绩【纪常　有坚操　淮南运副　坐党】希纯【子进　初白　商英欲呵佛骂祖之言商英为公着所黜故商英攻之甚力】
　　文彦慱【为平章　六日一朝一月两赴经筵侍上甚恭终日侍立　见英宗】
　　吕大防【防仲　京兆　歴事英神　元祐二年相哲宗用人各尽其能不事邉功　歴事祖宗家法　专愎　任省吏任永夀　引杨畏为言官而朋党之论起　又引用邓润甫　主调停　范祖禹奏其粗踈果敢立崖岸　简物士大夫不亲附　绍圣元年贬卒　弟大临】
　　范纯仁【攻安石罢諌院详见神宗　为给事中谓温公役法当熟讲后行宰相职在求人变法非所先　諌温公进士召朝官保任应举　又諌更贡举法　又諌轻孟子　侍讲其説归于人君可用而后止　为枢宻请罢兵弃地使归所掠汉人请诛鬼章塞上后又諌与鬼章官　务以愽大开上意忠笃革土风　救觧章惇邓绾　言苏轼无罪韩维尽心国家　为相元祐三年　与李清臣不合　諌王觌因论朋党贬　救蔡确因论不当分辨党人遂出頴昌　諌复河故道河上科夫输钱免役公忧民力自此愈竭　再相帘中谕不敢先引用王觌彭汝砺曰臣不敢保位蔽贤　上亲政劝择执政諌官　苏辙引汉昭变汉武法度事哲宗大怒邓润甫又言先帝法度为温公苏辙壊尽公独力争时李清臣建绍述之议御史台论苏轼行吕惠卿告词讪先帝公又独力争　諌官当用正人杨畏不可用　为相荐人必以天下公议但愿朝廷进用不失正人何须使知出我门下乞赦还吕大防等章惇反以公为同罪未録遂出随州四年六月朝七月免　防明乞致仕　又】
　　【贬永州　避好名之嫌则无为善之路矣　舟覆曰此岂章惇为之哉　贬所怡然自得惟论圣贤修身行已　徽宗即位召用之力辞薨　蔡京诬其子正平撰遗表流之象州　天下善类视公用舎为消长　寛大　平生所学忠恕二字人虽至愚贵人则明　人才为己任　六经圣人事知一字行一字　答邉帅欲威敌斥境者曰虽胜亦非成都不奏中使之过鞭伤传言之人　复荐种诂先人与种氏世契纯仁不肖为其子孙所讼寕论曲直哉　御位上带左右字山谓沮人为善冨国强兵后待做甚正叔非之子厚言其方拙刘安世论其为枢宻日因司马光病乞依旧散】
　　【青苗光力疾入见以死争　元城言行録又载大臣多首防两端为自全计吕范二相尤畏而用其党谓之调停　又载宣仁晏驾范丞相乞除执政即用李清臣为中书邓伯温为右丞　又载范内翰论纯仁居大位顾失人望】纯礼【彛叟　议论亦务寛平　仕至尚书右丞　崇寕初徐州安置】纯粹【下不能欺　为帅端重邉人畏服　坐元祐党迁谪】
　　刘挚【熈寕以言新法去凡十六年宣仁擢御史元祐六年　乞择人劝讲进读　奏蔡确十罪章惇凶悍罢之　论学制烦宻乞増损　王觌以论胡宗愈获罪公力諌　隂阳拘忌圣人不取上论本朝畏庚辛　正色弹劾中外肃然特比包希仁吕献可　为相总大体守法度用人先器识　奏事言直事核　三省事经公裁定莫能改　吕大防忌之　六年十一月相十二月郑雍杨畏诬公交邢恕章惇　求罢守郓　朱光庭駮奏亦罢知亳州　相府自奉与谪居无异　章惇相谪死新州邢恕言挚废立起同文馆狱　家属又再徙他郡　刚明重厚　逹治体　精力絶人　尤精三】
　　【礼　文雅劲　教子孙先行实若号为文人无足观矣谥忠肃】
　　苏颂【子容　泉州　绅之子　知江寕于治讼　戸籍　南京推官欧阳公委府政日请以获盗立县令殿防　伴送敌使夜火坚卧　因张仲宣事请神宗自是命官不加刑　与宋敏求李大临相继封还李定词头天下谓之三舎人定以秀州推官擢御史与定俱罢　杭州纵运司所系欠市易钱者　使敌答冬至差日　归对上夷狄叛服不系中国强弱　亳頴卧治开封尚严杭州欲免匿名告讦之奸　以陈世儒婢杀母事罢　脩契丹通好书成帝喜赐名鲁卫信録　前后掌天官四选五年士无留滞　修勑令务大体　元祐七年宣仁相之务奉行故事量能授任絶侥幸戒生事奏宣仁毕必再奏哲宗　不取诸公纷纷奏对惟义理之言　八年三月免绍圣致仕独岿然不】
　　【为谗邪所污　仁厚恢廓燕居无惰容　无书不通　务大体　孝睦　俭素　为相避权故无恩怨　与韩公防制浑仪　议家庙　议祔郭后于后庙　议学校欲慱士分经　议贡举考行去封弥誊録　议移审官归吏部三班归兵部审刑归刑部　答宗子主祭承重之义　諌乗阿里骨死拥赵纯忠入其国　吕吉甫谓若从吾言执政可得　平生荐举人惟孟安序歳以防井一物为饷勤则不匮】
　　章惇【见神宗】
</div>
    <div class="pagination">
<a href="古今纪要_page42.html">上一页</a><span>...</span><a href="古今纪要_page38.html">38</a><a href="古今纪要_page39.html">39</a><a href="古今纪要_page40.html">40</a><a href="古今纪要_page41.html">41</a><a href="古今纪要_page42.html">42</a><span class="current-page">43</span><a href="古今纪要_page44.html">44</a><a href="古今纪要_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
