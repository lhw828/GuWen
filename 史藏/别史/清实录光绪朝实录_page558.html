<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 558 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 558 页/共 1316 页</h1>
    <div class="content">○派正黄旗汉军副都统奕功管理圆明园八旗包衣三旗官兵。并鸟枪营事务。明发　　

○以通政使司副使林维源为太仆寺卿。朱签　　

○西安将军尚宗瑞因病解职。以杭州副都统恭寿为西安将军。明发　　

○予山西捐赈绅商建立总坊。　　

○豁免山西光绪十三年以前民欠钱粮。摺包　　

○丙午。春分。朝日于东郊。遣庄亲王载勋、恭代行礼。　　

○遣官祭。关帝庙。　　

○以前正蓝旗汉军副都统常恩为杭州副都统。明发　　

○赏记名副都统奎焕副都统衔、为驻藏帮办大臣。　　

○予故驻藏帮办大臣绍諴、照副都统例赐恤。现月　　

○丁未。引见内务府三院等处保送京察一等人员。得旨、此次内务府三院等处、京察一等钤出人员。著该堂官再行出具切实考语。带领引见。钤出之堂笔帖式德恒、松荫、善振、文旌、庄达、毓祥、文明、崇志、吉堃、文广、那昌、文煐、文荫、兴瑞、舒鹏、广霖、文秀、广储司笔帖式文珣。都虞司笔帖式桂荫。掌仪司笔帖式广铨。武备院六品库掌忠龄庆升。奉宸苑六品苑丞瑞年。圆明园主事德恒。六品苑丞贵崇。静明园六品苑丞锡惠。武备院委署主事恒启。笔帖式成明。颐和园笔帖式连吉。均著交吏部记名。照例选用所有一等官员笔帖式达他等员均著准其一等加一级。至年已逾岁之造办处员外郎德峻等。俱著照旧供职。现月　　

○出使日本国大臣李经方奏。筑地大阪一处。请添设副理事官。从之。随手　　

○以科布多帮办大臣魁福为科布多参赞大臣。赏记名副都统阿兴阿副都统衔为科布多帮办大臣。明发　　

○予故科布多参赞大臣双寿。照副都统军营病故例议恤。现

月

　　

○赏德国繙译官葛尔士、日国参赞萝邻德宝星。　　

○戊申。谕内阁、杨昌浚奏、大员丁忧。请开缺回旗守制。据情代奏一摺。萨淩阿著准其回旗穿孝。毋庸开缺。百日孝满。即行回任。西甯办事大臣。著奎顺暂行署理。现月　　

○谕军机大臣等、御史戴恩溥奏、各仓事宜。亟宜整顿。酌拟六条。开单呈览一摺。仓储积弊已深。自应随时整顿。即著兴廉、游百川、按照该御史所陈各条。督饬各仓监督认真经理。总期实事求是。勿令花户人等、滋生弊端。原摺单著钞给阅看。将此谕令知之。现月　　

○予故库伦办事大臣喜昌照副都统例议恤。庚戌。复引见京察一等钤出人员。得旨、宗室明启、著以四五品京堂补用。宗室溥颋、著以五品京堂补用。宗室松安、著仍以四品京堂补用。宗室载皆、著以五品京堂补用。宗室溥善、著以四五品京堂补用。贵秀、文焕、王蕊修、陆润庠、贵铎、李岷琛、李肇南、曹鸿勋、李培元、王锡蕃、徐致靖、张仁黼、华金寿、高赓恩、刘传福、庞鸿文、严家让、吴祖椿、朱百遂、汤子坤、翁斌孙、崔永安、刘名誉、邵松年、继恩、英璞、刘子铨、沈锡晋、惠昌、觉罗廷雍、如松、葛宝华、顾璜、重燠、耆年、启约、崇俊、詹鸿谟、魁麟、高蔚光、荣铨、联魁、端谨、松堮、曾树椿、沈维诚、湍多布、长春、文康、光昭、张成勋、冯钟岱、王联璧、崇祥、惠裕、清朴、彦秀、松埙、赵亮熙、陈传奎、宝梁、庆秀、福敏、恭额、奎华、文杰、恩焘、徐兆丰、胡泰福、刘纶襄、何福堃、周天霖、常清、成安、常裕、茹泰、均著交军机处记名以道府用。英年、著记名以关差道府用。现月　　

○总理海军事务衙门奏、颐和园工程用款。拟由海防捐输项下挪垫。从之。摺包　　

○以记名总兵李承先为河南归德镇总兵官。现月　　

○辛亥。复引见内务府三院等处京察一等钤出人员。得旨、文琳、贵存、英瑞、锡麟、广森、庆宽、恒喜、庄健、文煦、奉曾、荣铨、效曾、荣廷、德生、世序、联捷、庆林、景恩、常恩、福惠、文德、熙曾、俱著交军机处记名。以关差道府用。现

月

　　

○总理海军事务衙门奏、请派大臣出海。会校北洋合操。得旨、现届校阅海军之期。著派李鸿章、张曜、认真会校。随手　　

○闽浙总督卞宝第奏、请将提督刘端冕等留闽差遣委用。允之。摺包　　

○又奏、千总吴陆在德国炮厂开枪行凶。经该国收禁。请饬知照德外部。将该员交回治罪。下所司知之。摺包　　

○以亏短银两。革署福建连城县知县史济道职。并勒追。随

手　　

○以捐备救生船只。予已故道员吴修＜岂支＞等建坊。摺包　　

○以捐助直赈。予同知职衔段崇为其故父母建坊。摺包　　

○豁免江西被贼州县仓谷。摺包　　

○豁免湖南湘阴等十七州县卫光绪五年以前民欠灾缓漕粮银米。摺包　　

○壬子。以捐助直赈。予福建布政使刘树堂为其故祖父母建坊。前内阁学士陈宝琛、传旨嘉奖。摺包　　

○癸丑。遣官祭文昌帝君庙。　　

○户部奏、贝勒载润请借俸修理园寝。得旨、准其借给。现月　　

○予积劳病故。直隶记名提督石精明等优恤。摺包　　

○以捐助直赈。予候选员外郎黄昭章等、各为其故祖父母父母建坊。摺包　　

○甲寅。孝哲毅皇后忌辰。遣官祭惠陵。　　

○署两江总督沈秉成等奏、遵查徐州土药出产数目。并拟试办章程。下所司议。寻总理各国事务衙门奏、徐州界连山东河南安徽三省。请饬三省巡抚各就地方情形。参酌新章一体举办。依议行。摺包　　

○又奏、提督张士元等。请留两江补用。允之。摺包　　

○又奏、候补知县刘学畬、通达治体。请送部引见。得旨。刘学畬著交吏部带领引见。摺包　　

○以詹事府少詹事溥良、署太仆寺卿。　　

○以才胜繁剧予道员吴承潞等。军机处存记。现月　　

○准江浙助赈妇女建立总坊。　　

○乙卯。予误伤毙命游击彭汶渶、照军营病故例优恤。摺包　　

○丙辰。谕军机大臣等、都察院奏、江西绅士刑部主事饶昌麟等。以田废粮存。吁恳轸恤等词。赴该衙门呈诉。据称临川县田亩。藉堤障卫。自堤被冲决后。近堤之田。多被沙压垦复者不及十分之二。而钱粮照常徵纳贻累难堪。请将田废粮存之户。据实补报勘文。酌量豁免等语。著德馨饬属确切查勘。奏明办理。原摺呈均著钞给阅看。将此谕令知之。寻德馨奏、遵旨查明临川县沙压田亩。不能垦复。请豁免钱粮。以苏民困。允之。摺包　　

○命前陕甘总督谭钟麟在紫禁城内骑马。现月　　

○丁巳。以陕西布政使陶模为甘肃新疆巡抚。现月　　

</div>
    <div class="pagination">
<a href="清实录光绪朝实录_page557.html">上一页</a><span>...</span><a href="清实录光绪朝实录_page553.html">553</a><a href="清实录光绪朝实录_page554.html">554</a><a href="清实录光绪朝实录_page555.html">555</a><a href="清实录光绪朝实录_page556.html">556</a><a href="清实录光绪朝实录_page557.html">557</a><span class="current-page">558</span><a href="清实录光绪朝实录_page559.html">559</a><a href="清实录光绪朝实录_page560.html">560</a><a href="清实录光绪朝实录_page561.html">561</a><a href="清实录光绪朝实录_page562.html">562</a><a href="清实录光绪朝实录_page563.html">563</a><span>...</span><a href="清实录光绪朝实录_page559.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
