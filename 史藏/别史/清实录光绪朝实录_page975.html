<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 975 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 975 页/共 1316 页</h1>
    <div class="content">○纂修官朱汝珍恭纂　　

帮总纂官程棫林恭辑监修总裁世恭阅四签四月二十二日正总裁那月日专司蒿■木本陆恭覆阅癸丑十一月二十四日　　

徐月日　　

荣月日副总裁唐月日　　

宗室宝恭阅一签五月廿八日

　　

陈恭阅一签正月十四日　　

熙月日　　

郭恭阅八月十三日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百七十五　　

光绪二十六年。庚子。十一月。己巳朔。冬至。祭历代陵寝。由守护大臣等行礼。　　

○上诣慈禧端佑康颐昭豫庄诚寿恭钦献崇熙皇太后前问安。至丁酉皆如之。照例　　

○谕军机大臣等、本年自五六月以来。各省人心浮动。教案晶■宜出。而江西为尤甚。李兴锐尚未到任。张绍华责无旁贷。务将各处教案。迅速持平了结。免贻口实。现在时事阽危。万不可再酿衅端。致大局益难收拾。李兴锐到任后。遇有交涉事件。务当审时度势。悉心筹画。万勿稍涉疏忽。以致办理棘手。是为至要。将此由五百里谕知李兴锐、并传谕张绍华知之。电寄　　

○又谕、电寄李兴锐、江西地方紧要。著迅即驰赴新任。毋庸前来行在请训。电寄　　

○载泽随扈以正红旗蒙古副都统溥善署正白旗护军统领。

现月

　　

○以宗人府府丞成章为都察院左副都御史。大理寺少卿盛宣怀为宗人府府丞。未到任前。以太常寺卿王培佑署理。现月　　

○庚午。谕内阁、山西教堂。自锡良到任以后。于该省教士教民。饬属认真保护。数月以来。晋省民教相安。诚恐日久。该地方官复形疏懈。匪徒等或藉端滋事。著锡良再行通饬各属。于有教堂处所。务须格外加意防护。傥有匪徒藉仇教为名。有意寻衅。或兵勇滋扰。即饬严拏务获。从重惩办。并将该地方文武及管带营官严行倢■＜曰融＞■＜石木＞办。毋稍宽贷。现月　　

○又谕、寿全等奏、公爵殉节。恳恩赐恤一摺。入八分奉恩辅国公光裕、平日当差勤慎。派往守护陵寝。亦复尽心职守。本年九月闲。目击时艰。忧愤自尽。洵属大节懔然。著追赠贝子衔。交宗人府从优议恤。入祀昭忠祠。并加恩予谥。任内一切处分。悉予开复。应得恤典。该衙门查例具奏。伊子广寿服阕后。准其照例承袭。寻予谥勤愍。现月　　

○守护西陵大臣奕谟等奏、九月初。各国分兵来至易州。盘踞山陵。衙署营房。同被占踞。得旨、洋兵尚未退尽。仍著随时认真保护。摺包随手　　

○又奏、守护兵役饷银。向由直藩领取。现在洋人盘踞省垣。请由易州支发。允之。摺包随手　　

○守护东陵大臣寿全等奏、九月中旬以后。洋兵四起。先后至马兰峪瞻仰陵寝。旋即全退。尚未滋扰。得旨、仍著随时认真守护。毋稍疏虞。摺包随手　　

○又奏、闰八月闲。武＜目辟＞行＜匧心＞口＜韦未＞＜夗贝＞前军＜目辟＞暒穴＜曰融＞夕＜夗贝＞捕拳匪。昭西陵金银器库。被掠去八十三件。行文该营缉办。尚未咨覆。自请议处。得旨、寿全、＜辶黎＞方■土岫、著各该衙门议处。德连著交部议处。摺包　　

○顺天府奏、商允日本兵官。交还南新仓三廒。开办粥厂。并电请商务大臣盛宣怀由沪代制棉衣＜冉阝＞滟夸万套。运京散放。以惠灾黎。报闻。　　

○巡城御史文瑮等奏、五城绅董暂立公所。办理交涉地面渐就安堵。报闻。随手　　

○辛未。以陕西雪泽稀少。命巡抚岑春火滟宣派员前往太白山拈香祈祷。现月　　

○以才堪任使。复已革山西太原县知县何宗逊职。留直隶提督马玉昆军营差遣。摺包　　

○壬申。谕军机大臣等、王之春奏、洋教关系邦交。亟宜乘机议约一摺。据称宜约俄日两国。纠同商务最盛之英美。以保全利益为词。于传教一事。公同议一善后之策。似于防患之道。不无裨益。又据刘坤一奏、时局艰危。敬陈愚虑摺内慎教案一条。据称近日英国沙侯、及日本宗教。皆谓西教行事。或亦不无遗憾。正可迎机善导。请饬于开议时婉切商订。另立专条。总以不得干预词讼为第一要义各等语。著奕劻、李鸿章、斟酌办理。王之春摺及刘坤一摺。均著分别摘钞给与阅看。将此由六百里各谕令知之。电寄　　

○命刑部尚书赵舒翘会同陕西巡抚岑春火滟宣筹办陕西赈务。　　

○以品学兼优予甘肃古浪县训导王汝贤安化县训导刘兆庚奖叙。　　

○以遗爱在民。予故陕甘总督杨昌浚于甘肃省城建立专祠。事迹宣付史馆立传。从陕甘总督魏光焘请也。摺包　　

○癸酉。两江总督刘坤一等奏、军务未竣。请将恩正两科乡会试。归并举行。以节经费。允之。摺包　　

○又奏、逆犯康有为遣党潜入长江。散放富有票。句串会匪。谋为不轨。在桐城地方。宰牲祭旗。扰及大通。派兵会剿。一律荡平。出力文武各员。知府李光邺、副将王世雄等请奖。下部议。摺包随手　　

○甲戌。谕军机大臣等、电寄奕劻等、江电悉。览所奏各条。曷胜感慨。敬念宗庙社稷。关系至重。不得不委曲求全。所有十二条大纲。应即照允。惟其中利害轻重。详细节目。著照昨日荣禄等电信各节。设法婉商磋磨。尚冀稍资补救。该王大臣等勉为其难。惟力是视可耳。电寄　　

○又谕、岑春火滟宣奏、南米陆续抵陕。恳恩饬拨。以资赈济一摺。所请各州县分别设厂散粮。及省城开设平粜局各节。均著照所请行。惟南来粮米。运道艰难。一时难以到齐。著该抚会同户部。核计年内约能运到米石若干。分别配拨赈济。现月　　

○吏部尚书敬信等奏、京员悬缺太多。应补各官。请改题为奏。免旷职务。其月选官。及分发人员。请俟和议有成。即肬■闲在京王大臣先行验放。以示体恤。从之。　　

○两江总督刘坤一奏、遵拨枪械。派副将王世雄带运赴陕。下部知之。随手　　

○赵舒翘请假。命署刑部左侍郎薛允升会办陕西赈务。　　

○以年老力衰。长江水师吴城营参将赵三星原品休致。现

月　　

○蠲免陕西长安县属钱粮十分之五。现月　　

○乙亥。谕军机大臣等、邓华熙奏、苗匪滋事。剿办情形一摺。本年九月闲。清平县凯里地方。苗匪聚血■乣滋事。焚杀劫掠。抗拒官兵。经邓华熙派道员张胜严、并檄饬总兵岑有富、会同剿办。该匪复敢窜扑丹江厅城。当经该镇道等合力攻剿。拏获匪首王老九等二名。余匪奔溃四散。仍著该抚督饬该镇道等分投＜目辟＞暒穴＜曰融＞夕＜夗贝＞剿。迅将逸匪李学高等务获惩办。毋任漏网。以绝根株。仍将剿办情形。随时驰报。将此由五百里谕令知之。电寄　　

○以拏获汉滨积年巨匪。予陕西沔县知县雷天裕等三员奖叙。　　

○以剿捕渭南县会匪出力。予陕西署华州知州韩城县知县李嘉绩优叙。　　

○以报效钜款。予四川培州知州张九章以道员补用。　　

○以输银助饷。予四川即选道陈光弓滟＜兪＞滟弓之生母徐氏一品封典。摺包　　

○丙子。山东巡抚袁世凯奏、新泰县知县田宝蓉报效军饷万一千两。诸城县知县庄洪烈报效军饷千两。请量予恩施。得旨、田宝蓉、庄洪烈、均著户部核给奖叙。　　

</div>
    <div class="pagination">
<a href="清实录光绪朝实录_page974.html">上一页</a><span>...</span><a href="清实录光绪朝实录_page970.html">970</a><a href="清实录光绪朝实录_page971.html">971</a><a href="清实录光绪朝实录_page972.html">972</a><a href="清实录光绪朝实录_page973.html">973</a><a href="清实录光绪朝实录_page974.html">974</a><span class="current-page">975</span><a href="清实录光绪朝实录_page976.html">976</a><a href="清实录光绪朝实录_page977.html">977</a><a href="清实录光绪朝实录_page978.html">978</a><a href="清实录光绪朝实录_page979.html">979</a><a href="清实录光绪朝实录_page980.html">980</a><span>...</span><a href="清实录光绪朝实录_page976.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
