<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 614 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 614 页/共 681 页</h1>
    <div class="content">○兵部题湖广散毛土舍覃煊、为不准承袭、携印逃匿桑植地方、宣尉司土官向国栋藏匿不解、应将向国栋革职。从之。丙申。赐出征齐齐哈尔副都统白济索伦总管布珠、孔雀翎及银两马匹。　　

○己亥。谕议政大臣等推河一路台站、俱系归化城之土默特、三处吴喇忒、毛明安、四子部落之台站、伊等去年遭雪、牲畜损伤军需事务、恐致遗误既现有运米大臣所设台站、遇有紧急事务著将运米台站马匹通用。　　

○庚子科尔沁多罗扎萨克图郡王鄂齐尔、来朝。　　

○壬寅户部题、鼓铸铜觔、请仍交。商人王纲明采买上谕大学士等曰、商人采买铜觔、前已令停止、今复交商人采买必致积累拖欠、无了期矣已经料理完结之事、岂得再有纷更。令各关差官员、更换将毕、应将铜觔交与各关差官员、速行采买、不可有误鼓铸。前赵申乔面奏时、语气忿激今若以此事为难、则原奏时即应详慎计处及事不能行又欲交与商人可乎今铜觔事或有不晓事细人谓朕仍欲交与商人以此揣度、亦未可定今将不可复交之处明白下上□日著再议具奏。　　

○喀尔喀多罗贝勒罗补藏来朝　　

○升江宁协领吴纳哈、为江宁左翼副都统　　

○予故镶黄旗护军统领洪海祭葬如例。　　

○癸卯。孝懿皇后忌辰遣官祭陵。　　

○甲辰大学士李光地、以老病乞解任葬亲命给假二年营葬毕、仍来京办事。　　

○予故原任福建浙江总督梁鼐祭葬如例。　　

○兵部议覆、四川陕西总督鄂海疏言四川建昌镇属凉山彝目禄应麟率部落归顺请授土千户准其世袭应如所请从之。　　

○乙巳科尔沁多罗郡王诺门额尔赫图来朝。　　

○丁未。谕议政大臣等军务粮饷关系甚大天时地利、不可不通彻筹画现今运米一事、朕甚为踌躇近日直隶河南巡抚、奏称牲口已如数起解又称因雨水过多恐泥泞不能即到等语看来今

□山戊不□雨水实大、此项牲口至湖滩河朔、定疲瘦不堪且前去路远、必值冱寒之时迨回时、更属□山戊不□暮严寒、人与

牲口、不惯受冷、必致伤损、所遣大臣、虽欲竭力图效、亦无可奈何。著将此上□日、发示将军费扬固、并散秩大臣祁里德等满洲索伦、蒙古兵粮若能节用支持到明年五月则今□山戊不

□预备齐毕来春青草一发运米前往于计为得也著详议具奏寻议政大臣等遵上□日议覆冬天惟骆驼耐寒计运送今年米石三千骆驼可以足用其直隶山西骡马应令该抚停其解送各在本省喂养俟明年青草将出之前起解湖滩河朔交都统图思海等合山东河南骡马运送余剩之米随兵前进再图思海等亦应令停往湖滩河朔俟来春前去得上□日、依议朕有进哨时所用骆驼三百只在打布孙诺尔亦取来发往。　　

○戊申中元节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○辛亥喀尔喀车臣汗滚臣、来朝。　　

○议政大臣等奏今年运米所需骆驼三千只、除官驼一千只外、应派大臣一员、动正项钱粮、前往张家口、杀虎口、鄂尔多斯、归化城等处购买、令足三千之数、送往湖滩河朔。得上

□日、著吏部侍郎傅绅前往。　　

○壬子。喀喇沁多罗杜楞郡王塞棱、来朝。　　

○甲寅。科尔沁多罗贝勒巴克什古尔、来朝。　　

○戊午议政大臣等议覆肃州总兵官路振声疏言奉部文令臣移驻哈密城后托河齐哲克得里等处。查此地、即哈密第三堡西北之沙枣泉其地湿热马难肥壮。沙枣泉西北九十里有山名为无克克岭其山下即巴尔库尔地方、山上远了甚明臣领兵移营于此要路驻扎其余山峡小径、俱拨兵防护、俟额驸阿宝辉特公罗卜藏等兵到日、于巴尔库尔地方、再议驻扎之处应如所请。从之。　　

○己未。喀喇沁和硕额驸纳穆赛、来朝。　　

○庚申。翁牛特多罗杜楞郡王和硕额驸苍津来朝。　　

○辛酉。升河南按察使张伯琮为河南布政使司布政使。　　

○右卫将军宗室费扬固等疏报臣等于五月初二日领兵起程、中途因少水草分队而行七月初十日臣等先率前＜釒夅＞至推河绰诺和朔地方后队陆续前来报闻。　　

○以正红旗蒙古都统拜音布为荆州将军。　　

○升正红旗满洲副都统吴勒、为镶蓝旗护军统领。　　

○议政大臣等议奏、奉上□日屯田事、令若卫将军宗室费扬固等确议令据费扬固等疏言臣等、以屯田事、询喀尔喀土谢图汗等、据称苏勒图哈拉乌苏、拜达拉克河、明爱、察罕格尔、库尔奇勒、扎布罕河、察罕搜尔布拉罕口、乌阑古木等处、俱可种地。再臣等所统兵丁、现驻扎察罕托辉扎布罕河、特斯河一带地方、应派善种地之土默特兵一千名每旗派台吉、塔布囊各一员、前往耕种遣大臣一员。监管应如所请。再哈密地方、亦可耕种。应行文将军席柱尚书富宁安将西吉木布隆吉尔等处、勘明具奏。得上□日、依议公傅尔丹情愿前往效力即交伊办理。再著原任都统宗室爱音图护军统领达尖纳侍郎能泰铁图同往　　

○壬戌。皇四子和硕雍亲王胤祯恭请上幸王园进宴　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六十四



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六十五　　

康熙五十四年乙未。八月。甲子朔。　　

○乙丑。喀尔喀固山额驸功额喇卜坦、来朝　　

○议政大臣等议覆、四川陕西总督鄂海疏言、甘肃存仓米麦、及现在采买米石、尽足配给兵丁。又庄浪西宁、巩昌三处有旧贮粟米四万余石、将此米运送三万石至甘州与甘肃存仓之麦、陆续运至军前、相兼支给、军需有余。若从邻省运送、路远费多、请行停止。应如所请。从之。　　

○又议奏、前令西安甘肃巡抚、俱随军料理粮饷。今年既不进兵应令一人前往军前办事。一人驻劄肃州、料理一切粮饷事务。俟明年进兵时、一同随军料理。从之。　　

○丁卯。遣大学士王掞、祭先师孔子。　　

○科尔沁辅国公乌尔呼满尔、来朝。　　

○升湖南按察使王朝恩、为广东布政使司布政使。理藩院郎中苏瞻、为山西布政使司布政使。　　

○戊辰祭。大社、大稷遣刑部尚书赖都行礼。　　

○蒿齐忒多罗郡王阿噶尼斯达科尔沁台吉毕力克图、来朝。　　

○庚午。议政大臣等议奏、今年用骆驼所运四千八百米石、及明年用骡马所运一万二千米石、俱以预备前往推河之右卫黑龙江兵丁、及藤牌手等口粮但明年进兵时、或再须添兵亦未可定除前应运米石外亦须再行多运其运米惟骆驼行走便利又不多需人夫而所载较骡马又多查蒿齐忒苏尼特等旗分虽去年被雪伤损马匹牛羊、而骆驼未经受损、应差大臣一员、携帑前赴各旗、购买骆驼四千、带至大同宣府、交地方官动用正帑、喂养肥壮俟明年青草未出之前送至湖滩河朔、亦交与都统图思海等、为运送米石之用。得上□日、著兵部尚书殷特布去。余依议。　　

○辛未大学士李光地以予假葬亲。至行宫谢恩。上亲制诗以赐。并敕诸王大臣等各赋诗送之　　

○壬申。太宗文皇帝忌辰。遣官祭昭陵。　　

○癸酉。上行围。命皇三子和硕诚亲王允祉、皇十五子允禑、皇十六子允禄、随驾。是日、自热河启行。驻跸中关。　　

○甲戌。太祖高皇帝忌辰。遣官祭福陵　　

○上驻跸汤泉　　

○乙亥甘肃巡抚绰奇疏请运粮哈密需用向导上谕大学士等曰、据绰奇题请向导看来办事平常随尚书富宁安前往之人熟知路径者甚多。且有一佐领回子驻扎肃州。何用再以向导奏请。况富宁安、系特上□日派往办理运务粮饷大臣。凡事应与合心办理。岂可各自具奏。若一事、而内阁兵部、理藩院、各自行文、巡抚提镇、并不会同富宁安、各行具奏则往来需四五十日、必至误事。驿站亦多骚扰。此后除军机要事外、其巡抚、提督、总兵官、所奏之事。著会同富宁安具奏。至此等平常事件著将两三件会为一处、遇便进呈。事务不可烦多、如将军费扬固散秩大臣祁里德、同心办理、事无烦扰、殊可嘉也　　

</div>
    <div class="pagination">
<a href="清实录康熙朝实录_page613.html">上一页</a><span>...</span><a href="清实录康熙朝实录_page609.html">609</a><a href="清实录康熙朝实录_page610.html">610</a><a href="清实录康熙朝实录_page611.html">611</a><a href="清实录康熙朝实录_page612.html">612</a><a href="清实录康熙朝实录_page613.html">613</a><span class="current-page">614</span><a href="清实录康熙朝实录_page615.html">615</a><a href="清实录康熙朝实录_page616.html">616</a><a href="清实录康熙朝实录_page617.html">617</a><a href="清实录康熙朝实录_page618.html">618</a><a href="清实录康熙朝实录_page619.html">619</a><span>...</span><a href="清实录康熙朝实录_page615.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
