<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 418 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 418 页/共 523 页
  </h1>
  <div class="content">
   ○谕军机大臣等、逆案内最要次要五十余犯。指名饬拏。总未报获京城本年春夏以来。曾缉获数名。经刑部审讯。确系分过刀布。曾至禁城门外者。业已按律办理。各该衙门访拏此数犯之时。系从地窖内搜获。试思该犯等、并非指拏之人。尚且畏惧潜伏。何况指名严拏之犯。其踪迹诡秘必更牢固深藏。在于耳目不及之地。直隶南三府河南滑浚一带、以及山东曹定等处。民闲地窖本多。且该一带妇女纺线织机。多于窖内聚处。在官弁人等以为妇女所在。不疑有逆犯潜处其内。不知习教之家。其妇女本无区别。伊等本系同教。此时情急投往。或竟混杂其中。彼此固结。多方掩盖。使官弁等无从查察。著那彦成等密饬地方委员确加踹访。得有端倪。即密带兵役掩捕。或可弋获。务各上紧督缉。不可因循怠玩　　

○己丑。谕内阁、朕亲制文武官箴二十六章。颁示中外。本日据王大臣等具摺谢恩。此仍不过循照向来会谢恩赐成例。所谓具文。非朕所望于诸王大臣也。朕勤求治理。惟日孜孜。近见内外各衙门。奉行故事。渐就因循。是以各按诸臣职业所司。敷言申儆。原欲尔诸臣触目警心躬行实践。若徒为颂言。不思勤修职事。仍于政治奚裨。夫下之事上。不外一诚尔诸臣惟在实心实力。无欺无隐。则以诚事君自能视国事如家事。不敢稍自暇逸。近有各衙门延搁公事者、一经诘问。辄以事小不敢烦劳圣心为词。朕日理万几。从无惮烦之意。诸臣藉图自便。乃托为仰体之说岂知林木成于芽蘖江河始于细流。若慎之于初则防维甚易惟因循日久寖益难治迨至丛脞已成起衰振颓其烦劳乃益甚。国家熙绩亮工天下之大万民之众非一人所能独理。诸臣膺股肱心膂之寄。其各早作夜思。靖共尔位。以期纲纪整饬。府事修和。丰登屡兆。寰宇敉宁。朕与诸臣共享承平之福。实所厚望焉。　　

○调刑部右侍郎朱理、为仓场侍郎。　　

○庚寅。以内阁学士彭希濂、为刑部右侍郎。　　

○旌表守正捐躯。直隶衡水县民杜黑妻王氏。　　

○缓徵陕西榆林、府谷、怀远、葭、神木、绥德、米脂、七州县上年霜灾新旧额赋。并民欠耔种牛具银。　　

○辛卯。上幸静明园。诣龙神庙拈香。　　

○谕内阁、嘉庆十四年方泽大祀。因乘舆由外西门转至北门外降舆。路稍纡远。改于内西门外降舆。并降上□日交军机处存记。俟逾五年后提奏。再于内西门内酌量降舆处所现届方泽大祀。相距已逾五年。恭查乾隆三十五年以后。皇考高宗纯皇帝圣寿六旬。恭祀方泽。系于内西门内斋宫前甬道北降舆。朕此时春秋五十有六。不敢遽行仿照。著太常寺敬谨相度。自内西门外至斋宫前甬道北。酌定适中之地铺设棕荐。以备降舆。绘图贴说。先行具奏。至南郊大祀。礼宜从同自本年冬至为始。所有降舆处所。亦著太常寺敬谨相度适中处所。绘图贴说具奏。　　

○又谕、本月十六日。恭值方泽大祀。行礼之时。已在月食复圆之后。陪祀救护。均关典礼不可阙略。其救护官员。不及诣坛陪祀。著各该衙门将应行陪祀救护之员。酌量分派。俾各敬谨将事。并著稽查科道。分别严查。傥有藉词推诿、两处不到者指名参奏。　　

○癸巳。以兵部右侍郎恩宁、署刑部左侍郎。　　

○以直隶永定河道李逢亨、为河东河道总督。　　

○予河东河道总督李鸿宾故母刘氏、祭一次并赏银三百两治丧。　　

○甲午。谕军机大臣等、御史王维钰奏、荒田涸复、准令居民垦种纳粮一摺。直隶濒临河淀各州县。自修筑千里长堤之后河流顺轨淀水消除。被淹地亩涸出者甚多。著那彦成饬令该管道厅州县等、将所筑长堤随时保护。勿令冲塌损坏。以资捍卫。所有涸出地亩。除原有业户者。仍令照旧管业。其历年久远失迷业户者。即准令附近居民报垦承种。按亩纳粮此项地亩。收歉无常。若遇水占之年。仍准其报明停徵。该督务饬州县等实心经理。毋得任听亲友胥吏等从中舞敝□大。如有包户影射招租者。即行惩办。以裕民食而息讼端。将此谕令知之。　　

○拨贵州威宁镇右营外委一员、兵六十名、分驻牛栏江。从总督伯麟请也。　　

○以湖北按察使严烺为甘肃布政使。陕西督粮道周光裕、为湖北按察使。　　

○乙未。上幸万寿山。　　

○丙申。湖广总督马慧裕奏、审明吕绍帼逆伦一案得上□日此案吕绍帼之妻李氏、因伊翁吕文顺、令其做饭该犯妇因家中止有碎麦。煮成稀粥。吕文顺气忿用刀掷打。吕绍帼偏护其妻。致将伊父吕文顺棍殴殒命。是吕文顺之死。及吕绍帼干犯极刑。全由该犯妇违忤起衅。除吕绍帼业经正法外。李氏著即处绞。　　

○丁酉。上诣大高殿行礼。时应宫拈香。　　

○还宫。　　

○遣官祭关帝庙。　　

○谕内阁、前据永鋆具奏。信牌残缺。并裕兴自请议处。当派英和、和世泰、会同永珠、查验据奏。信牌上一角微有刓痕并无缺损本日朕进宫后复饬取信牌亲加阅看。所有刓痕不及稊粒。牌内起花处所。亦有似此者。何得谓之缺损。紫禁城内派王大臣直班。原为稽察进班官兵。有无旷误。弹压在内当差人役。勿许喧争滋事。严查奸宄谨核出入。如有旷班违禁者。自当据实参奏。乃永鋆等不知大体。专以看守信牌为要务索垢求瘢。率行渎奏。所谓疑其所不当疑。慎其所不必慎。实属昧于事理重轻。永鋆、裕兴、著再传上□日申饬。并将此上□日通谕直班王大臣知之。　　

○军机大臣等遵上□日议奏、出征大臣官员跟役名数。请各按品级等差。分别核减。纂入则例。从之。　　

○广西思恩府兴隆司土巡检韦可法、缘事革退。以其子柱、袭职。　　

○以夏至祭地于方泽。自是日始斋戒三日。　　

○戊戌谕军机大臣等、富俊等奏诣勘分荒试垦事竣一摺。拉林西北双城子一带。地土沃衍经富俊亲往查勘。派员履丈。现拟每旗设立五屯。共屯丁一千名。一切农具耕牛等项。已分别采买。于本年备齐。明春一律开垦。并据绘图进呈。朕详加披览。所拟辟屯试垦章程。尚为周妥。著照所奏办理该将军等惟当随时督察以期渐有成效。至前奏称自试垦之第四年交粮起、七年交谷十四万石、每石约价银五钱、可得银七万两、除十年用项外、余银二万九千余两、十余年后、即可移驻京旗闲散等语。著于试垦收粮办有成效后察看可以移驻京旗之时。酌定起数。如移驻一千户分为数年。陆续前往庶办理较有次第资遣亦易为力也。将此谕令知之。　　

○以詹事府詹事毛谟、为内阁学士。兼礼部侍郎衔。　　

○庚子。月食。　　

○夏至。祭地于方泽。上亲诣行礼。　　

○幸圆明园　　

○谕军机大臣等、常明奏、请将降调道员瞿曾辑、捐复原官、留川补用一摺。近来外省降调人员。该督抚等往往奏请捐复原官。仍留本省补用。其京员降调。由该堂官奏请捐复者。甚属寥寥。可见外官养廉优厚。因恃有捐复之资。虽窐吏议。不日仍复原官。则其在官之日。已不免心无顾忌。若不肖之员。更复巧取私侵。豫积银两。以为捐复地步。尤于吏治有妨。况黜陟乃赏罚攸关。方因误公而黜之。旋以捐资而复之。亦非所以崇政体也。瞿曾辑不准捐复原官。该员既在川年久。熟悉夷情。著以现降之级。自备资斧。在军营协办粮饷事务。俟巢□刀办瞻酋事竣。如果出力。该督再行据实具奏。候朕酌量施恩。将此谕令知之。　　

○以鸿胪寺卿姚祖同、为河南布政使。　　

○壬寅。上御勤政殿听政。　　

○以正白旗汉军副都统博启图、为内阁学士。兼礼部侍郎衔。仍留伊犁领队大臣任翰林院侍讲学士陈嵩庆、为内阁学士。兼礼部侍郎衔。仍留山西学政任。以通政使司副使贾允升为宗人府府丞。　　

○癸卯。旌表守正被戕直隶河闲县民何继城女芝姐。　　

○甲辰。谕军机大臣等常明等奏、官兵攻克藏多山梁及多隆武驰抵炉城一摺。此次巢□刀办中瞻对参将曹兴邦、带领啯噜、及下瞻对土司头人等、抢占藏多山梁。先后歼毙贼番二百余名。生擒阿甲降错折力等三十余名。番夷投降者二百余人。又续报投出者三百余户。抢获刀械牛羊马匹甚多。洛布七力、率领余党逃入热笼地方窜匿。该督等现已飞饬总兵罗思举、由下瞻对如郎桥过河、进抵墨口、从热笼后面与曹兴邦合力夹攻。多隆武已由炉城起身前往督办。看来洛布七力势已穷蹙。该督等督饬将弁务将洛布七力擒获凡抗拒官兵者。即分别凌迟斩决。其胁从投出者。免死发落。并传集番众。将洛布七力等对众行刑俾番众触目警心。咸知震慑。此上□日到日。计已可克期蒇事。常明自应将善后事宜筹办妥协再回省城。将此谕令知之。　　

○乙巳。上幸静明园。诣龙神庙拈香。　　

○以江南河标中军副将马济胜、为河南河北镇总兵官。　　

○予故提督衔河北镇总兵官薛大烈、祭葬如例。　　

○丙午。谕内阁、晋昌等奏、请于移居宗室内、遴选正副族长学长、以资约束一摺。盛京移居宗室。人数不少。自应设立专员。在营内居住弹压。前次派往之文弼、杰信、二员。将届三年期满。著晋昌等即于移居宗室内、公同拣选正族长一员。副族长一员。正学长一员。副学长一员。先行奏明。令其学习办事。俟文弼等期满回京。所有一切事宜。即责成该族长等接办。晋昌本系宗室。＜闲＞任将军。非他人可比。著于公事闲暇之时。常赴该营内留心稽察。将各宗室人等、剀切训诲。伊等自无不听受约束。如有不遵法度者。即随时惩诫。以期迁善改过。渐返淳风。　　

○又谕、昨据高杞奏、废员奇玖、派管铁厂、捐资鼓励、多获铁斤、刑部奏定派管铁厂废员、两年期满、如果妥协、准于定例内酌减三年、奇玖在戍已经四年、办理出力、不敢壅于上闻等语。摺内未将废员在戍若干年、方准奏请之例、先行叙明。朕阅之即觉其朦混。当交刑部查例具奏。发往新疆废员。原犯军流从重改发者。定限十年期满。遵例奏闻。奇玖犯事原案。系由流罪改发乌噜木齐。到戍甫届四年。即援管理铁厂酌减三年之例。亦尚不应释回。高杞朦混具奏。殊属取巧邀誉。著交部议处。奇玖准其于十年内酌减三年。除已满四年外再过三年。由该都统具奏。请上□日。其多获铁斤之该管文武员弁、照例交部议叙。　　

○又谕、刑部议驳那彦成审拟迟孙氏一摺。此案前经那彦成奏到时。朕披阅摺内。有迟孙氏与其夫迟象臣不和、早已被其逐出无踪之语。迟孙氏淫荡悍泼。刃伤夫翁。伊夫迟象臣、难保非被其谋害。罪关伦纪。自应确切严究。那彦成率以被逐无踪一语具奏。实属草率。那彦成、及臬司盛泰、俱交部察议。著将此案再行详悉研鞫具奏。　　

○丁未。孝恭仁皇后忌辰。遣官祭景陵。　　

○谕内阁、刘镮之等奏、请于县属村庄、移驻文员、以资稽察一摺。据称顺天府南路厅所属大兴、宛平、二县村庄、地界延长、盗窃案件较多、大兴县属、尚有旧设巡检三员、分管南路地面、宛平县之六十九村庄、祇有营弁分缉、并无文员弹压等语。著照所请、将宛平县县丞、移驻庞各庄适中地方所有附近六十九村。并归该县丞稽察。遇有盗劫案件。作为协缉开参。归于南路同知管辖。仍照原品升转。其大兴县属旧设巡检三员。并著一体归南路同知考核。以专责成而资整饬。　　

○追封九公主为慧愍固伦公主。　　

○戊申。上临西花园慧愍固伦公主殡所赐奠。　　

○己酉。谕内阁、御史苏绎奏、请饬吏治而清庶狱一摺。所奏是。民闲词讼。全在州县官勤于听断。随时速结。藉以旌别淑慝。俾良奸知所劝惩。实乃为政之要。是以向例于州县自理词讼。设有循环印簿。申送上司考核。以杜积压。乃近日视为具文。不过按月申送一次。全无稽察。不独户婚田土之件。经年累月。案牍尘积。即命盗重案。亦往往逾限不结。此讼狱所以日滋也。朕日诫内外臣工。痛改因循疲玩积习。而沉溺此习。实未有若州县之甚者。可恨极矣。我国家之大敝□大。实在州县之因循。州县之因循。实在大吏之怠玩。而用此怠玩之大吏。其咎在予不明。总而言之。予不知人。咎将谁委。惟自恨耳。州县受国家牧民之责。所治之地。数十万生民所仰赖。此虽早夜孜孜。讲求教养之法。犹恐不逮。乃下劣者纵饮博以自佚。疏慵者托诗酒以鸣高。其于民生之休戚。地方之利敝□大。漠然不以关心。遇有讼案。任意迁延。使待讯公庭者。坐废四民之业。而奸胥蠹役。利于多延时日。得就两造干证。揣量肥瘠。恣意需索。种种流敝□大。不可胜言。于是良懦者因屈抑以求伸。奸黠者更矫诬以思逞。及赴诉上司衙门。该上司复不为申理。仍发交原问官审断。以致来京控案。日益增多。朕每于步军统领都察院等衙门奏上时。阅其事情稍轻者。发交该督抚亲提审办。其案关重大者。特派部院大臣前往按讯。每讯一案。往返旬时。而该大臣本部院衙门事务派人兼摄。或亦不能如本任者之专志竭诚。推原其始。总因各州县玩视民瘼、各上司漠不相关所致。如此而望吏治民风日有起色。其可得乎。督抚职任封圻。务各整纲饬纪。警惰起颓。于所属州县。必以政平讼理为考成。综核名实。大彰黜陟。勿徇私以废公。毋舍本而求末。行之以实。持之以久。而民不被正德厚生之化者。未之有也。其州县申送词讼循环簿。该督抚责成司道府州。详细稽考。随时举报。分别劝惩。毋得互相容隐。以崇法制。予同军机大臣盛暑挥汗、书此肺腑之言。及至督抚衙门。一览了事。束之高阁。予可欺。天可欺乎。慎之将此通谕直省各督抚知之。　　

○谕军机大臣等本年春夏以来近京各省、甘膏普被。偶值望泽之期。一经默吁。无不立霈时霖。直省所报麦收。俱在八分左右。上天降康恩施至为优厚我君臣钦感之余宜如何克尽人事。以冀仰答天心。夫应天以实不以文。惟有勤思职业自能常承昊贶。自前年九月逆匪滋事后在逃遗孽。尚稽弋获。所谓除莠安良者安在天恩屡沐。朕益怀惭。虽天意亟将诛殛枭獍要必官吏克尽缉捕之责。方能适合事机朕意最要次要各犯逃逸虽久。然皆系北人仍不过潜匿于北五省境内。在那彦成、方受畴、陈预、衡龄、朱勋、五人。屡承严上□日。自不敢心存玩视惟伊等所属各州县贤愚不一。该逆等鬼蜮潜踪亦必探听缉捕。懈弛之处。在彼伏匿以致日久稽诛。那彦成等当各饬所属。激发天良。严查密访务期必获。仍留心察看各该地方。如遇有疲庸之员。或更换勤明。俾资整顿。将前年钜案。全行完结。常与天下臣民共享昇平之福。朕之愿也。肺腑之言。苦衷申告。该督抚等其善体毋忽。将此各谕令知之。　　

○改河南荆子关协副将、归南阳镇总兵官兼辖。归德营参将、为抚标。裁光州汛千总。设光州营都司一员。拨邓新营把总一员随营协防。拨荆子关协、邓新营马守兵一百二十名。并旧额兵二百八十名。分防州城、及商城息县等汛。从巡抚方受畴请也。　　

○贵州镇远府偏桥左土官杨廷瑄、因病休致。以其子玉麟、袭职。　　

○庚戌。谕内阁、此案豢贼肆窃之回民。发遣到配后、若复潜逃回籍。必故智复萌。仍为地方之害。著交配所该管官严加管束。如在配脱逃。应如何加重定罪。其失察之该管官应如何从重议处之处。著该部酌议、条例具奏。此案人犯即照新例办理。寻议、嗣后回民在配脱逃被获初次递回配所枷号六个月。二次枷号九个月。三次以外、枷号一年。如脱逃后行凶为匪、及拒捕情事。除犯该斩绞监候、改为立决、犯该军流发遣、改为绞候、仍照原例办理外。如犯该徒罪。递回配所枷号一年。犯该笞杖。枷号九个月。其在配行窃。初犯枷号二年再犯枷号三年。三犯永远枷号。若在逃行窃。亦照此例办理。再请嗣后回民窝窃。罪应发极边烟瘴者。悉改发黑龙江为奴。似此严定科条。庶匪徒知所儆畏。至失察之该管官。应照寻常遣犯脱逃之例。加等议处。吏兵二部画一办理、请分别纂入则例。由刑部通行各直省驻防。一体遵照。从之。
  </div>
  <div class="pagination">
   <a href="清实录嘉庆朝实录_page417.html">
    上一页
   </a>
   <span>
    ...
   </span>
   <a href="清实录嘉庆朝实录_page413.html">
    413
   </a>
   <a href="清实录嘉庆朝实录_page414.html">
    414
   </a>
   <a href="清实录嘉庆朝实录_page415.html">
    415
   </a>
   <a href="清实录嘉庆朝实录_page416.html">
    416
   </a>
   <a href="清实录嘉庆朝实录_page417.html">
    417
   </a>
   <span class="current-page">
    418
   </span>
   <a href="清实录嘉庆朝实录_page419.html">
    419
   </a>
   <a href="清实录嘉庆朝实录_page420.html">
    420
   </a>
   <a href="清实录嘉庆朝实录_page421.html">
    421
   </a>
   <a href="清实录嘉庆朝实录_page422.html">
    422
   </a>
   <a href="清实录嘉庆朝实录_page423.html">
    423
   </a>
   <span>
    ...
   </span>
   <a href="清实录嘉庆朝实录_page419.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
