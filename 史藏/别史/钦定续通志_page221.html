<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 221 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 221 页/共 284 页
  </h1>
  <div class="content">
   耶律仁先字扎林小字扎拉孟父房之后父贵音南府宰相封燕王仁先魁伟爽秀有智畧重熈三年补防卫帝与论政才之仁先以不世遇言无所隠授宿直将军累迁殿前副防检改和拉唐古部节度使俄召为北面林牙十一年陞北院枢宻副使时宋请增嵗币银绢以偿十县地产仁先【宋史误作耶律仁起】与刘六符使宋既还同知南京【兴宗纪作东京】留守事十三年伐夏留仁先镇邉未几召为契丹行宫都部署奏复王子班郎君及诸宫杂役十六年迁北院大王【按兴宗纪十五年自都部署为南院大王十九年自南院大王知北院枢宻使事】奏今两院户口殷庶乞免他部助役从之十八年再举伐夏仁先与皇太弟重元为前锋萧惠失利于河南帝犹欲进兵仁先力諌乃止后知北院枢宻使迁东京留守女直恃险侵掠不止仁先乞开山通道以控制之邉民安业封呉王清宁初为南院枢宻使以耶律华格谮出为南京兵马副元帅守太尉更王隋六年复为北院大王民欢迎数百里如见父兄时北南院枢宻官尼噜古萧呼都克等忌之请以仁先为西北路招讨使耶律伊苏奏曰仁先旧臣德冠一时不宜补外复拜南院枢宻使更王许七月帝猎太子山重元谋逆帝趣仁先捕之仁先出且曰陛下宜谨为之备未及介马重元犯帷宫帝欲幸北南院仁先曰陛下若舍扈从而行贼必蹑其后且南北大王心未可知仁先子托卜嘉曰圣意岂可违乎仁先怒击其首帝悟悉委仁先以讨贼事乃环车为营拆行马作兵仗率官属近侍三十余骑交战贼众多降尼噜古中矢被擒重元被伤而退仁先以五院部萧塔喇所居最近亟召之分遣人集诸军黎明塔喇兵至仁先乃背营而阵乗便奋击贼溃重元与数骑遁去帝执仁先手曰平乱皆卿之功也加尚父进封宋王为北院枢宻使诏画滦河战图以旌其功咸雍元年加裕悦改封辽王与耶律伊苏共知北院枢宻事伊苏恃宠不法仁先抑之由是见忌出为南京留守改王晋恤孤惸禁奸慝宋闻风震服凖布达尔罕叛命仁先为西北路招讨使锡鹰纽印及剑许便宜从事仁先严斥堠扼敌冲懐柔服从庶事整饬达尔罕复来冦仁先逆击追杀八十余里大军继至又败之别部巴尔斯土黙特等来救见其屡挫不敢战而降北邉遂安八年卒年六十遗命家人薄塟弟义先信先俱有子托卜嘉托卜嘉字和尔沁清宁二年补袛候郎君累迁永兴宫使以平重元之乱遥授忠正军节度使赐定乱功臣同知殿前防检司事歴髙阳临海二军节度使左皮室详衮太康六年授西北路招讨使率诸部酋长入朝加兼侍中自萧达鲁为招讨朝廷务姑息多择柔愿者用之诸部渐防扈托卜嘉含容尤甚邉防益废寻改西南面招讨使准布酋长黙古斯来侵西北路招讨使和啰木萨噶战不利诏托卜嘉代之黙古斯之为酋长也托卜嘉有力焉至是遣人诱致之黙古斯绐降托卜嘉逆于镇州西南沙碛间禁士卒无得妄动敌至裨将耶律乌苏徐烈见其势鋭不及战而走遂被害年五十八赠侍中諡曰贞悯
　　耶律义先裕悦仁先之弟也美丰姿举止严重重熈初补袛候郎君班详衮十三年车驾西征为十二行糺都监战功最改南院宣徽使时萧格同知枢宻院事席宠擅权义先疾之因侍防言于帝曰格狡佞喜乱一朝大用必悮国家言甚激切不纳他日侍宴帝命羣臣博负者罚一巨觥义先当与格对怃然曰臣纵不能进贤退不肖安能与国贼博哉帝止之曰卿醉矣义先厉声诟不已帝大怒欲加之罪赖皇后救得解翌日帝谓格曰义先无礼当黜之格借以自饰故对曰义先天性忠直今以酒失而出谁敢言人之过帝转谓格忠直益加信任义先郁郁不自得然敢愤之气未尝少沮十六年为殿前都防检讨富珠哩哆所招降获其酋长托多罗以归以功改南京统军使封武昌郡王奏请统军司钱营息以赡贫民未期军器完整民得休息二十一年拜特哩衮进王富春薨年四十二义先常戒其族人曰国中三父房皆帝之昆弟不孝不义尤不可为其接下无贵贱贤否皆与均礼其妻晋国长公主之女也每遇中表亲非礼服不见故内外多化之清宁间追赠许王弟信先
　　信先兴宗以其父贵音为刺血友防养于宫善骑射重熈十四年为左防卫太保同知殿前防检司事十八年兼右袛候郎君班详衮帝问所欲信先曰先臣贵音与陛下分如同气然不及王封傥使恩地下臣愿毕矣帝曰此朕遗之过追封燕王是年从萧惠伐夏败于河南被责清宁初为南面林牙卒
　　耶律罕巴字嘲隠倜傥有大志北院详衮古之五世孙太平中游京师寓行宫侧惟嚢衣匹马而已帝防服出猎见而问之曰汝为何人罕巴初不识漫应曰我北院部人罕巴来觅官耳帝与语知有长才隂识之防北院奏南京疑狱久不决帝诏罕巴驰驿审録举朝皆惊罕巴量情处理人无寃者帝嘉之籍羣牧马阙其二同事者多恇扰罕巴畧不加诘即先驰奏帝益信任景福元年为左伊勒希巴徙北面林牙眷遇优异重熙六年改北院大王政务寛仁复为左伊勒希巴十二年再为北院【兴宗纪作南院】大王入朝帝从容谓曰卿守邉任重当实府库振贫乏以报朕既受诏愈竭忠谨知无不言便益为多卒年五十五死之日箧无旧蓄椸无新衣罕巴平居不屑细务喜愠不形尝失所乘马家僮以同色者代之数月不觉
　　萧珠展字锡伦孝穆弟果济之子以戚属加监门卫上将军重熙十三年将卫兵讨李元昊有功迁兴圣宫使富珠哩部长托多罗叛珠展为统军都监从都统耶律义先击之擒托多罗珠展与义先不协诬义先罪免官稍迁西南面招讨都监坐事下狱以太后言杖而释之清宁初为国舅详衮西北路招讨使私取官粟三百斛及代留畜产令主者鬻之以偿后族弟呼都克到部发其事帝怒决以大杖免官寻起为昭德军节度使徴为北院宣徽使九年复为西北路招讨使训士卒増器械省追呼严号令人不敢犯邉境晏然十年入朝封栁城郡王咸雍二年拜北府宰相为北院枢宻使耶律伊苏所忌诬珠展与防卫萧和克等谋害伊苏诏狱无状罢相出镇顺义军【道宗纪作武定军节度使】卒追王晋宋梁三国侄药师努
　　药师努防頴悟谨礼法补袛候郎君太康中为兴圣宫使累迁同知殿前防检司事迁右伊勒希巴夏王李干顺为宋所攻求解帝命药师努持节使宋请罢兵通好宋从之拜南面林牙改汉人行宫副部署干统初出为安宋军【按辽地理及百官志无安宋军名岂以药师努平宋及夏而特设此名以宠之欤】节度使卒
　　耶律玦字乌展约尼森济汗之后重熈初召修国史补符寳郎累迁知北院副部署事入见太后后顾左右曰先皇谓玦必为伟人果然除枢宻副使出为西南面招讨都监歴同签南京留守事南面林牙皇弟秦国王为辽兴军节度使以玦同知使事多所匡正十年复为枢宻副使咸雍初兼北院副部署及秦国王为西京留守请玦为佐从之嵗中狱空者三召为孟父房详衮玦不喜货殖帝知其贫赐宫户十尝谓宰相曰契丹忠正无如玦者汉人则刘伸而已然熟察之玦优于伸先是西北诸部久不能平帝遣玦问状执弛慢者痛绳之以酒疾卒
　　耶律布勒图字燕隠六院林牙图鲁卜四世孙开泰间为本班郎君有捕盗功枢宻使萧朴荐之迁率府率【按辽百官志东宫官名太子率府】太平中同知南院宣徽事累迁彰圣军节度使重熈【据西夏传増】十六年知兴中府以狱空闻十八年伐夏摄西南面招讨使十九年夏人侵金肃军败之斩首万余级加右武卫上将军时近邉羣牧数被冦掠迁倒塌岭都监以治之桴鼓不鸣二十年知金肃军事宰相赵惟节总领邉城桥道刍粟请贰帝命布勒图副之以称职闻清宁初歴长宁匡义二军节度使致仕咸雍间卒子阿固齐终倒塌岭都监
　　萧布达字弹隠统和初为南院承防开泰六年出为乌尔固部节度使七年迪里部叛讨平之徙乌尔固徳哷勒部都监取北凖布名马以献赐诏褒奬太平十年为伊实部大王【据本纪増辑】重熙初改乌尔固徳哷勒部都详衮讨诸蕃有功布达深练邉事能以悦使人有所俘获悉散麾下由是大得众心歴西南面招讨使党项叛入西夏布达讨之中流矢殁于阵
　　耶律浩善字托纽北院额尔竒木博果济之后祖彻珍北院大王父和克黄皮室详衮浩善初为西南廵邉官以亷洁称寻为北院大王迁南京统军使【按兴宗纪浩善先为北院大王后除统军使原文悮谨改正】重熈十一年党项部叛浩善受诏廵西邉防河要地多建城堡以镇之徙东京留守十三年与知府萧乌鲁斯讨博啰满达部有功加兼侍中致仕卒
　　耶律图丹字和尔沁太师古裕之子重熈初为左防卫将禁兵从伐夏有功授十二行糺司徒再举伐夏图丹括山西诸郡马还迁伊喇详衮西南未平命图丹同知金肃军事夏人来侵击败之进纳喇阿尔威部节度使清宁元年召为皇太后左防卫太保四年改宁逺军节度使东路饥奏赈之厯五国乌尔固部辽兴军三镇节度使四防军详衮太康元年卒追赠同中书门下平章事子阿苏有
　　萧乌页字草隠其先出兴圣宫分观察使塔哩济之孙性孝悌尚礼法雅为乡党所称重熙中补防卫兴宗见其勤恪迁防卫太保佐耶律仁先平重元乱以功加团练使时徳哷勒部数为邻部侵扰民多困弊命乌页为徳哷勒部节度使恤困穷省徭役不数月部人以安寻以母老归养于家母亡尤极哀毁服阕歴官兴圣延庆二宫使卒
　　萧迪里字国宁约尼森济汗宫人重熙初遥摄镇国军节度使六年奉诏使宋伤足而跛不告遂行帝怒及还决以大杖降同签南京留守事遥授静江军节度使歴羣牧都林牙迁右伊勒希巴以才干见任防车驾西征元昊乞降遣迪里徃觇诚否因为元昊陈述祸福听命乃还拜北院枢宻副使出为中京留守十九年改西京留守卒
　　萧页噜字和尔沁五院部人父扬珠歴官节度使页噜重熙间为牌印郎君清宁九年扬珠既平重元之乱其党果玖等亡页噜追捕获之迁防卫太保咸雍元年使宋议邉事称防知殿前副防检事五年准布叛为行军都监击败之俘获甚众初军出止给五月粮过期粮乏士卒徃徃叛归页噜坐失计免官降戍西北部未行防北部兵起页噜将乌尔固徳哷勒兵击败之每战以身先释前罪命总知乌尔固徳哷勒部九年徳寽勒叛往来掠邉境页噜屡出兵败走之时徳哷勒方为邉患凖布亦相继冦掠邉人疲朝廷以地逺不能时益援兵而卒使疆圉帖然者皆页噜力也帝嘉其功拜左皮室详衮防宋求天池之地诏页噜兼统两皮室军屯达里库山以备之太康中凖布叛【按道宗纪及属国表凖布在太康年问嵗修职贡未尝以叛闻耶律纳延传载卓克筭事云西北诸路扰邉与部族表符合本传凖布字恐误】迁西北招讨都监从都统耶律卓克筭征讨有功改南京统军都监黄皮室详衮迁东北路统军都监卒弟都勒斡具独行萧托辉字乌库哩宰相辖达六世孙刚直有威重咸雍初任马羣太保素知羣牧名存实亡悉阅旧籍除其羸病録其实数上书曰羣牧以少为多以无为有上下相蒙积成风不若括见真数着为定籍公私两济从之畜产嵗以蕃息太安中【按道宗纪托辉以太安七年为契丹行宫都部署下文所云九年西围不宁亦正与本纪相合原文误作太康谨改正】累迁契丹行宫都部署帝尝谓羣臣曰北枢宻院军国重任久阙其人耶律阿苏萧额特埒二人孰愈羣臣各誉所长托辉独黙然帝问卿何不言托辉曰额特埒懦而败事阿苏有才而贪将为祸基不得已而用败事犹胜基祸帝曰托辉虽魏徴不能过但恨吾不及太宗尔然竟以阿苏为枢宻使由是阿苏衔之九年西圉不宁阿苏奏曰邉隅事大可择重臣镇抚帝曰托辉何如阿苏曰诚如圣防遂拜西南面招讨使阿苏隂与萧阿古岱诬奏贼掠漠南牧马及居民畜产托辉不急追捕罪当死诏免官久之起为托本城节度使未行疽发背卒托辉负气怒则须髯辄张每有大议必毅然决之虽帝有难色未尝遽己见权贵无少屈竟为阿苏所陷时人惜之二子曰图们锡锡阿苏死始获进用
　　萧罕扎国舅之族性端简谨愿动循礼法清宁中为防卫太保太康二年迁知北院枢宻副使三年经画西南邉天池旧堑立保砦正疆界刻石而还为汉人行宫都部署是年秋猎堕马卒
　　萧阿噜岱字伊实音威部人父宁古仕至糺详衮阿噜岱少习骑射晓兵法清宁间始仕累迁本部司徒改乌尔固徳哷勒统军都监【道宗纪作详衮】太安七年迁山北副部署九年达勒达博索摩二部来侵屡击却之加金吾卫上将军封兰陵县公寿隆元年第功加同中书门下平章事进爵郡公改西北路招讨使干统三年坐留宋俘为奴免官后被徴以老疾致仕卒
　　耶律纳延字伊实年额尔竒木博果济之后父斡常为北克从伐夏战殁季父卓克筭始为宿直官累迁至北面林牙咸雍四年【道宗纪作三年】拜北院大王改西南面招讨使太康中西北诸部扰邉拜西北路招讨使兼行军都统平之以功复为北院大王纳延敦厚才敏帝以其父斡死王事九嵗加诸卫小将军为题里司徒寻召为宿直官太康三年为约尼克太安九年为倒塌岭节度使明年冬北准布叛与招讨都监耶律呼哩徃讨破之纳延荐呼哩为汉人行宫副部署寿隆元年复讨达勒达博索摩等有功改乌尔固徳哷勒部统军使邉境以宁部民乞防诏许再任干统六年拜中京防守改北院大王薨纳延为人亷介长于理民每有鬬讼亲覈曲直不尚威严常曰凡治人本欲分别是非何事迫胁以立名故所至以惠化称
　　耶律辰嘉努字绵辛懿祖弟噶拉八世孙重熈中补牌印郎君坐直日不至降本班耶律仁先荐其健防授御盏郎君歴鹰坊尚廏四方馆副使改图鲁库皮室详衮防太后生辰进诗献驯鹿太后嘉奬兄萨布卒辰嘉努闻讣不告而去帝怒鞭之清宁初累迁右伊勒希巴适帝与燕国王射鹿俱中应制进诗帝喜解衣以赐后皇太子废帝疑辰嘉努党附罢之时西北诸部寇邉以为乌尔固部节度使行军都监讨诸部擒其酋送于朝侦候者见马踪意冦至辰嘉努遣报元帅耶律爱努视之曰此野马也将出猎贼至爱努战殁有司诘案辰嘉努不伏诏释之【按道宗纪寿隆二年诸部平辰嘉努以功加尚书右仆射与本传异】由是感激毎事竭力后诸部复来侵辰嘉努率兵三徃皆克邉境遂宁以老告归不从寿隆六年为南院大王【据道宗纪増】道宗崩为山陵使致仕年八十卒
　　萧苏色字特黙五院部人重熈间始仕累迁北院承防彰愍宫使清宁初歴左皮室详衮右伊勒希巴咸雍四年为中京留守【据道宗纪増】五年博和哩部叛苏色讨降之率其酋长来朝徙北院林牙改南院副部署卒子穆喇斡字和琳初补伊勒希巴郎君迁文班太保太康中改南京统军使为右伊勒希巴与枢宻使耶律阿苏论事不合出为马羣太保北部来侵穆喇斡破之以功迁同知乌尔固徳哷勒统军仍许便宜行事后以谗毁降领西北路戍军复为马羣太保卒
　　耶律大悲努字纠坚王子班尼噜固之后咸雍中为汉人行宫都部署【据道宗纪増】太康中歴永兴建昌宫使右皮室详衮防准布叛奉诏招降之寿隆二年拜殿前都防检干统初歴上京留守特哩衮复为都防检改西南面招讨使请老不许天庆中防守上京领北南枢宻院防检中丞诸司等事以彰国军节度使致仕卒大悲努举止驯雅好礼仪为时人所称
　　萧罕嘉努【按辽史萧罕嘉努有三一见文学传一见天祚本纪一系本传谨附志】字固宁奚长布伦之后性孝友太平中补袛候郎君累迁敦睦宫使伐夏为左翼都监迁北面林牙俄为南院副部署赐玉带改奚六部大王治有声重熈六年为都部署【据兴宗纪增】清宁初封韩国公歴南京统军使北院宣徽使封兰陵郡王九年重元乱帝仓卒欲避于北南院与耶律仁先执辔固谏乃止明旦重元复诱奚猎夫来罕嘉努独出谕之曰汝曹去顺効逆徒取族灭何若悔过转祸为福猎夫投仗首服以功迁殿前都防检封荆王赐资忠保义奉国竭贞平乱功臣咸雍二年迁西南面招讨使太康初徙王呉皇太子为伊苏所搆幽于上京罕嘉努上书力言其寃不报四年复为西南面招讨使例削一字王爵改王兰陵薨【按道宗纪咸雍八年罕嘉努知左伊勒希巴事太康初为东北路统军使三年加尚父封吴王七月为汉行人宫都部署八月薨五年例削一字王爵降兰陵郡王考其年次明系一人而纪传互异如此】子杨结终右袛郎君班详衮赠同中书门下平章事
　　萧徳字特们绰特部人性和易笃学好礼法太平中领牌印直宿累迁北院枢宻副使敷奏详明多称防重熈中【据耶律庶成传増】诏与林牙耶律庶成修律令改契丹行宫都部署赐宫户十有五清宁元年迁同知北院枢密使封鲁国公帝以徳为先朝眷遇拜南府宰相五年转南京统军使九年复为南府宰相重元之乱摧锋力战斩尼噜固首以献论功封汉王咸雍初告老不许久之加尚父致仕卒年七十二
　　萧惟信字伊聂绰特部人五世祖锡兰南府宰相曾祖乌尔固中书令祖阿固齐知平州父果巴多智数博览古今开防初为北院承防稍迁右伊勒希巴以干敏称拜南府宰相累迁倒塌岭节度使知兴中府复为右伊勒希巴琳沁诱众作乱事觉果巴按之止诛首恶余并释之归奏称防终南院大王【据道宗纪増】惟信资沉毅笃志于学能辨论重熈初始仕累迁左中丞十五年徙燕赵国王傅帝谕之曰燕赵左右多面谀不闻忠言寖以成性汝当以道规诲使知君父之义有不可处王邸者以名闻惟信辅导以礼十七年迁北院枢宻副使坐事免官寻复职兼北面林牙十八年使宋告伐夏【据西夏外纪增】清宁九年重元作乱惟信从耶律仁先破之赐竭忠定乱功臣加太子太傅【据道宗纪増】咸雍间歴南京留守左右伊勒希巴知北南两院枢宻使事七年为南府宰相兼契丹行宫都部署太康中以老乞骸骨不听枢宻使耶律伊苏谮废太子中外知其寃无敢言者惟信数廷争不得复告老加守司徒卒
　　萧约音努字布当奚六部详衮图鲁卜六世孙父巴尔三嵗居父母防毁瘠过甚养于家奴锡喇布重熈初兴宗猎奚山过巴尔所居锡喇布言于近臣巴尔得入见年甫十嵗气象如成人帝悦之锡赉甚厚既长有逺志不乐仕进隠于奚王岭之察克谷帝以其名家又有时誉就拜锡里军详衮约音努貎伟言辨通辽汉文字善骑射击鞠所交皆一时名士年四十始为防卫平重元之乱以功迁防卫太保改本部南尅俄为旗鼓伊喇详衮拜五蕃部节度使卒子扬阿
　　扬阿字稍隠端毅简严识辽汉字通天文相法父卒自五蕃部亲挽防车至奚王岭人称其孝年十九为本班郎君歴铁林铁鹞大鹰三军详衮干统元年由乌尔固徳哷勒部屯田太保为昜州刺史幸臣刘彦良尝以事至州怙宠恣横为扬阿所沮彦良归妄加毁訾寻遣人代扬阿州民千余诣阙请留授武安州观察使歴乌尔固聂埒顺义彰信等军节度使权知东北路统军使事耶律朗布都勒斡等叛独引麾下三十余人追捕之身被二创生擒十余人送之行在坐不获首恶免官未几权南京留守卒
　　耶律迪里字萨兰采访吼厚五世孙寛厚好学工文词重熈末补牌印郎君兼知起居注清宁元年稍迁同知永州事禁盗有功改北面林牙承防九年重元作乱迪里赴援力战平之遥授临海军节度使十年徙武安州观察使咸雍五年累迁长宁宫使检括户部司立出纳经画法公私便之太康四年为南院大王秩满部民请留同知南京留守事有疾命乘赴阙遣太医视之迁上京大安中改塔布城节度使以疾致仕加兼侍中赐一品俸八年卒
　　姚景行始名景禧祖汉英本周将应厯初来聘用敌国礼帝怒留之汉人宫分及景行既贵始出籍贯兴中县景行博学重熈五年擢进士乙科为将作监改燕赵国王教授不数年至翰林学士枢密副使参知政事性敦厚亷直人望归之道宗即位多被顾问为北府宰相九年秋告归道闻重元乱收集行旅得三百余骑勤王比至贼已平帝嘉其忠赐以逆人财产咸雍元年出为武定军节度使明年拜南院枢宻使帝有意伐宋召景行问曰宋人好生邉事如何对曰自圣宗皇帝以威德懐逺宋修职贡迨今几六十年若以细故用兵恐违先帝成约帝然其言而止致仕不逾月复旧职丁家艰起复兼中书令帝问古今儒士优劣占对称防知兴中府改朔方军节度使太康初徙镇辽兴以上京多滞狱命为留守不数月以狱空闻累乞致政不从复请乃许之加守太师卒追封栁城郡王谥文宪寿隆五年诏为立祠










　　钦定续通志卷四百二十一
　　钦定四库全书
　　钦定续通志卷四百二十二
　　列
　　辽六
　　耶律额特埒　　　　哈里
　　窦景庸　　　　　　耶律音济
　　杨绩　　　　　　　赵徽
　　王观　　　　　　　耶律吉逊
　　耶律阿苏　　　　　耶律俨
　　刘伸　　　　　　　耶律呼哩
　　杨遵朂　　　　　　王棠
　　牛温舒　　　　　　耶律逹鲁
　　萧道拉　　　　　　耶律唐古
　　萧徳勒岱　　　　　萧绰哈
　　萧阳阿　　　　　　耶律珠展
　　萧托斯和　　　　　耶律阿息保
　　萧伊苏　　　　　　萧呼敦
　　李处温　　　　　　张琳
　　萧乌纳　　　　　　耶律实鲁
　　耶律伊都
　　耶律额特埓字伊实音许国王伊徳实六世孙初补本班郎君时耶律伊苏擅权残害忠良额特埓恐祸及深自抑畏太康中为宿直官厯左右防卫太保大安初升燕王傅徙左伊勒希巴四年改北院枢密副使迁知北院枢密使事赐翼圣佐义功臣北凖布酋长黙古斯叛额特埓进讨防天大雪败黙古斯四别部斩首千余级夀隆初拜西北路招讨使封漆水郡王加宣力守正功臣寻拜南府宰相讨札古呼喇巴部破之召为契丹行宫都部署先是北南府有讼各州府得就按之比嵗非奉枢密檄不得鞫问故讼者稽防额特埓请如旧从之五年复为西北路招讨使禁军都统累奏尼都格尔防六年擒黙古斯加守太保赐奉国匡化功臣干统初乞致仕不许止罢招讨使仍为南院枢密使封混同郡王迁北院枢密使加守太师赐推诚賛治功臣致仕薨諡曰敬肃
　　哈里字呼纽回鹘人其先太祖时来贡愿留因任用之重熈间哈里厯近侍长清宁九年讨重元乱有功加金吾卫上将军赐平乱功臣累迁殿前都防检以宿卫严肃称太康初加守太子太保二年加同中书门下平章事三年改同知南院宣徽使事防耶律伊苏出守中京哈里入贺及议复召陈其不可伊苏再入枢府出哈里为广利军节度使皇太子被诬哈里当连坐诏勿问大安初厯丕勒逹噜噶部节度使夀隆五年卒年七十七窦景庸中京人中书令振之子聪敏好学清宁中第进士授秘书省校书郎累迁少府少监咸雍六年授枢密直学士寻知汉人行宫副部署事大安初迁南院枢密副使监修国史知枢密院事赐同徳功臣封陈国公有疾请致仕不从加太子太保授武定军节度使审决寃滞轻重得宜以狱空闻七年拜中京留守九年薨諡曰肃宪子瑜三司副使
　　耶律音济字阿古丕勒部人父双库镇西邉二十余年治尚严肃不殖货利时多称之音济寅畏好义以廕补官累迁东京副留守北枢密院侍御时萧格萧特古斯等以佞见任鬻爵纳贿音济以直道处其间无所阿唯改客省使时朝廷遣使括三京隠户不得以音济代之得数千余户昭懐太子知北南院事选音济为辅导枢密使伊苏将倾太子恶音济在侧奏出之为羣牧林牙太康元年伊苏请赐牧地音济奏曰今牧地褊陿畜不蕃息岂可分赐臣下帝乃止伊苏由是益嫉之除懐徳军节度使徙漠北猾水马羣太保卒
　　杨绩【按续通考作马绩误】良乡人太平十一年进士及第累迁南院枢密副使与杜防韩知白等擅给进士堂帖降长宁军节度使徙知涿州清宁初拜参知政事兼同知枢密院事为南府宰相九年闻重元乱与姚景行勤王十年知兴中府咸雍初入知枢密院事三年乞致仕不许拜南院枢密使帝以绩旧臣特诏燕见论古今治乱人臣邪正绩拜贺曰何代无贤世乱则独善其身主圣则兼济天下陛下铢分邪正升黜分明天下幸甚累表告归不许封赵王太康中以例改王辽西致仕加守太保薨子贵忠知兴中府
　　赵徽南京人重熈五年擢甲科为太子中舎赐绯衣银鱼【据兴宗纪増】累迁大理正清宁二年铜州人妄毁三教徽按鞫之以状闻称防厯烦剧有能声累迁翰林学士承防咸雍初为度支使三年拜参知政事出为武定军节度使及代军民请留后同知枢密院事兼南府宰相门下侍郎平章事致仕卒追赠中书令諡文宪
　　王观南京人博学有才辩重熈七年中进士乙科兴宗崩充夏国报哀使还除给事中咸雍初迁翰林学士五年兼干文閤学士七年改南院枢密副使赐国姓参知政事兼知南院枢密事坐矫制修私第削爵为民耶律吉逊字盈隠永兴宫分人兴宗在青宫尝居左右辅导圣宗大渐吉逊与丰嘉努告仁徳皇后同宰相萧珠卜等谋逆及钦哀为皇太后称制吉逊尤见宠任重熈中其子尼格为近侍坐事伏诛帝以吉逊有翼戴功且悼其子罪死欲世其官吉逊无所出之部因见马印文有丕勒部号使其部拜南府宰相寻出为东北路详衮卒
　　耶律阿苏字萨巴北院枢密使伊苏之弟【据道宗纪増辑伊苏具奸臣】清宁初补只候郎君以善射掌猎事进渤海近侍详衮重元之乱与防卫苏射杀尼噜古赐号靖乱功臣徙契丹行宫都部署大安初兼知北院大王事封漆水郡王夀隆元年【原作十一年据本纪改】为北院枢密使监修国史道宗崩受顾命加裕悦录伊苏党人阿苏受赂多所寛贳萧赫噜尝言当修边备阿苏力沮其事后以风疾失音致仕加尚父封赵王薨年八十追封齐国王
　　耶律俨字若思析津人本姓李氏父仲禧重熈中始仕清宁初同知南院宣徽使事四年城鸭子混同二水间拜北院宣徽使咸雍初坐误奏事出为榆州刺史俄复旧职迁汉人行宫都部署七年【原文作六年据道宗纪改】赐国姓封韩国公改南院枢密使时枢臣伊苏等诬防皇太子诏仲禧偕伊苏鞫之蔓引无辜未尝雪正伊苏荐仲禧可任拜广徳军节度使复为南院枢密使卒諡钦惠俨仪观秀整好学有诗名登咸雍进士第守著作佐郎补中书省令史以勤敏称太康初厯都部署判官将作少监后两府奏事论羣臣优劣唯称俨才俊改少府少监知大理正赐紫六年迁大理少卿奏谳详平明年陞大理卿丁父忧夺服同佥部署司事大安初为景州刺史防胥徒禁豪猾抚老恤贫未数月善政流播郡人刻石颂徳二年改御史中丞诏按上京滞狱多所平反同知宣徽院事提防大理寺六年冬改山西路都转运使刮剔垢奏定课额益州县俸给事皆施行夀隆初授枢密直学士【按道宗纪俨在大安时已授此职】以母忧去官寻召复旧职宋攻夏李干顺求和解帝命俨如宋平之拜参知政事帝晩年倦勤用人不能自择令各掷骰子以采胜者官之俨尝得胜采帝曰上相之徴也迁知枢密院事赐经邦佐运功臣封越国公修皇朝实録【按天祚纪干统三年召俨纂太祖诸帝实録与本异】帝大渐俨与北院枢密使阿苏同受顾命干统三年徙封秦国六年封漆水郡王天庆中薨赠尚父諡曰忠懿俨素防洁一介不取于人经籍一覧成诵又善伺人主意其妻尝出入禁中由是权宠益固三子处贞太常少卿处防同知东京留守事处能少府少监刘伸字济时宛平人少頴悟长以辞翰闻重熈五年登进士第厯彰武军节度使掌书记大理正因奏狱帝适与近臣语不顾伸进曰臣闻自古帝王必重民命愿陛下省臣奏帝大惊异擢枢密都承防权中京副留守诏徙富民以实春泰二州伸以为不可奏罢之迁大理少卿人以不寃陞大理卿改西京副留守以父忧终制为三司副使加谏议大夫提大理寺伸明法而恕案寃狱全活者众徙南京副留守俄改崇义军节度使政务简静民用不扰改户部使嵗入羡余钱三十万缗拜南院枢密副使道宗尝谓大臣曰今之忠直耶律玦刘伸而已拜叅知政事谕之曰卿勿惮宰相时北院枢密使伊苏势熖方炽伸奏曰臣于伊苏尚不畏何宰相之畏伊苏啣之相与排诋出为保静军节度使帝终欲大用加守太子太保迁上京留守伊苏以事徙镇雄武复以崇义军节度使致仕适燕蓟民饥伸与致仕赵徽韩造日济以糜粥所活不胜算大安二年卒
　　耶律呼哩字苏色义宫分人其先允佐太祖有功父杨鄂特左监门卫大将军呼哩性谦谨于事无适莫重熈末补寝殿实逹尔以善职屡更华要迁千牛卫大将军大安中北凖布酋黙古斯叛为招讨都监与耶律纳延讨平之以功为汉人行宫副部署兼知太和宫事致仕加同中书门下平章事卒
　　杨遵朂字益诫涿州范阳人重熈十九年登进士第调儒州军事判官累迁枢密院副承防咸雍三年为宗国贺正使还迁都承防四方之事丛于枢府簿书填委遵朂一目五行俱下剖决如流敷奏详敏帝嘉之奉诏征户部逋钱得四十余万缗拜枢密直学士改枢密副使太康初叅知政事徙知枢密院事兼门下侍郎平章事拜南府宰相耶律伊苏诬皇太子诏遵朂与雅克按其事遵朂不敢正言时议短之寻拜北府宰相大安中暴卒年五十六赠守司空谥康懿子晦终昭文馆直学士王棠涿州新城人博古善属文重熈十五年擢进士乡贡礼部廷试对皆第一累迁上京塩铁使或诬以贿无状释之迁东京户部使太康二年辽东饥民多死请赈恤从之三年入为枢密副使拜南府宰相大安末卒棠练达朝政临事不怠在政府修明法度有声
　　牛温舒范阳人刚正尚节义有逺器咸雍中擢进士第滞小官大安初累迁户部使转给事中知三司使事国民兼足帝以为能加户部侍郎改三司使夀隆中拜参知政事兼同知枢密院事摄中京留守部民诣阙请真拜从之召为三司使干统初复参知政事知南院枢密使事五年夏为宋所攻来请和解温舒与萧徳勒岱使宋方大宴优人为道士装索土泥药炉优曰土少不能和温舒遽起以手籍土懐之宋主问其故温舒对曰臣奉天子威命来和若不从则当卷土收去宋人大惊遂许夏和还加中书令卒
　　耶律达鲁字萨兰清宁初为本班郎中稍迁宿直官干统中从伐凖布有功加奉宸厯防卫太保改义宫副使时上京枭贼赵钟哥防扈达鲁擒之加泰州观察使为达噜噶部节度使天庆中知兴中府加金吾卫上将军为贼所杀
　　萧道拉字绥兰约尼温汗宫人祖尼噜古北院枢密副使父萨满字和多沁重熈初补只候郎君累迁北面林牙十九年从耶律伊苏萧博诺伐夏至萧惠败绩之地人烟聚落多国人防没而不能还者尽俘以归拜大父详衮知山北道邉境事清宁初厯西南面西北路招讨使加同中书门下平章事卒道拉体貎丰伟骑射絶人由祗候郎君陞汉人行宫副部署后为乌尔古迪里统军使克敌有功加龙虎卫上将军授西北路招讨使因陈北邉利害请以本路诸部与倒塌岭统军司连兵屯戍再表不纳改东北路统军使干统元年复为西北路招讨使北凖布尼都格尔率隣部来侵道拉逆击追奔数十里二年乗其无备以轻骑袭之获马万五千匹牛羊称是先是有诏方面无事招讨副统军都监内一员入觐是时同僚皆阙道拉以军事付幕吏而朝坐是免官改西京留守复为东北路统军卒于官
　　耶律唐古字富僧额六院郎君噶拉之后太康中补本班郎君累迁至大将军性坦率好别白黑人有不善必尽言无隠时号强唐古在朝数论宰相得失由是乆不得调后出为西北戍长干统三年萧徳勒岱为西北路招讨使以后族慢侮僚吏唐古不屈乃罢之唐古讼之朝不省天庆初乌尔固迪里叛召拜乌尔固部节度使至部谕降之【天祚纪作保大三年】遂出私财乃发富民积以赈其困乏部民大悦加镇国上将军会萧徳勒岱以都统率兵与金人战败绩唐古请以军法论且曰臣虽老愿为国破敌不纳保大元年乞致仕明年天祚出奔唐古谒于倒塌岭见帝流涕帝慰止之复拜乌尔固部节度使及至部迪里以五千人来攻唐古率家奴击破之加太子太傅年七十二卒
　　萧徳勒岱字糺邻晋王孝先之孙父萨布厯官使相徳勒岱短而偻外谨内倨太康中补祗候郎君稍迁兴圣宫副使兼同知中丞司事大安中燕王妃生子徳勒岱以妃叔故歴宁逺军节度使长宁宫使夀隆二年监讨逹勒达博索摩二部多俘而还改同知南京留守事干统元年为北面林牙同知北院枢密事受诏与北院枢密使耶律阿苏治伊苏余党阿苏纳贿多出其罪徳勒岱不能制亦附防之四年知北院枢密事夏主李干顺为宋所攻遣使请和解诏徳勒岱与牛温舒使宋平之宋既许徳勒岱受书之日乃曰奉命取要约归不见书辞岂敢徒还遂对宋主发函而读既还朝议为是天庆三年加守司徒封兰陵郡王金兵初起廷臣多欲乗其未备举兵徃讨徳勒岱独阻之以至败衂天以徳勒岱不合人望出为西南面招讨使八年召为北院枢密使宠任弥笃是时诸路大乱飞章告急者络绎而至徳勒岱不即上闻有功者亦无甄别由是将校怨怒人无鬬志保大二年金兵至岭东耶律萨巴等谋立晋王事泄帝召徳勒岱议曰反者必以此儿为名若不除去何以获安徳勒岱唯唯竟无一言申理王既死人心益离金兵逾岭天祚率卫兵西遁元妃萧氏徳勒岱之侄谓徳勒岱曰尔任国政致君至此何以生为徳勒岱但谢罪不能对天祚怒逐之及其子穆尔萨徳勒岱既去为耶律髙善努执送金兵脱身亡归复为耶律纠坚所得送之耶律淳时淳已僭号徳勒岱自知不免诡曰吾不能事僭窃之君不食数日卒子穆尔萨为金兵所杀萧绰哈字额勒本国舅少父房之后祖阿拉终采访使父必埒哩以后父封赵王绰哈貎雄伟性和易年十四尚越国公主拜驸马都尉为祗候郎君班详衮【按道宗纪绰哈封郡王时官殿前副防检】年十八封兰陵郡王迁汉人行宫都部署兼知枢密院事【据道宗纪増】时帝欲立皇孙为嗣恐无以解天下疑出绰哈为国舅详衮降皇后为惠妃迁于干州初绰哈母入朝擅取驿马至是觉夺其封号复与妺鲁姊为巫蛊伏诛诏绰哈与公主离婚籍兴圣宫流乌尔固迪里部天庆中以妹复尊为太皇太妃召绰哈为南女直详衮迁征东副统军时广州渤海作乱乃与驸马都尉萧罕嘉努【按此与前卷及后文苑传之萧罕嘉努均非一人】袭其不备平之复败敌将侯槩于川州是嵗东京防绰哈率麾下力战没于阵追赠龙虎卫上将军【按萧绰哈与公主离婚不入外戚】萧阳阿字稍隠端毅简严识辽汉字通天文相法父卒自五畨部亲挽防车至奚王岭人称其孝年十九为本班郎君厯铁林铁鹞大鹰三军详衮干统元年由乌尔固迪里部屯田太保为易州刺史幸臣刘彦良尝以事至州怙宠恣横为扬阿所沮彦良归妄加毁訾寻遣人代阳阿州民千余诣阙请留授武安州观察使厯乌尔固聂呼顺义彰信等军节度使权知东北路统军使事耶律朗布都勒斡等叛独引麾下三十余人追捕之身被二创生擒十余人送之行在坐不获首恶免官未防权南京留守卒
　　耶律珠展字能登裕悦博果济之后魁伟雄辩干统初补袛候郎君六年加观察使天庆五年受诏监都统耶律鄂尔多战及败左迁银州刺史徙咸州糺将尝与耶律章努谋立魏国王淳及闻章努自鸭子河亡去引麾下数人徃防之【按天祚纪天庆五年锦州刺史耶律术者叛应张家努官职叛党均异本传】道为防兵所执送行在杀之
　　萧托斯和字伊寔音图鲁卜部人祖哩巴阿尔威部节度使托斯和谨愿不妄交防如成人补笔砚寔达尔累迁祗候郎君转枢密院侍御咸雍五年迁崇徳宫使防有诉北南院听讼不直者事下托斯和悉改正之为耶律阿苏所忌帝欲召用輙为所沮厯马羣太保乆不调干统九年徙天齐殿宿卫明年谷价翔踊宿卫士多不给托斯和出私廪赒之召同知南院枢密使事天庆四年为汉人行宫副部署时金兵初起攻防宁江州天祚召羣臣议托斯和曰金国虽小其人勇而善射我兵义不练若遇强敌稍有不利诸部离心不可制矣为今之计莫若大发诸道兵以威压之庶可服也北院枢宻使萧徳勒岱曰如是徒示弱耳不用其计数月间边兵屡北人益不安饶州渤海结构头下城以叛有歩骑三万余招之不下托斯和帅兵往讨擒其渠魁斩首数千级耶律章努叛托斯和与留守耶律大悲努为守御章努既平托斯和请曰今边兵懈弛若清暑岭西则汉人啸聚民心益揺臣愚以为宜罢此行不纳乃命控扼东路招集散卒后以太子太傅致仕卒耶律阿息保字达尔丹五院部人祖呼喇太祖时徙居西北部世为招讨司吏阿息保慷慨有大志年十六以才干补内史天庆初转枢密院侍御金人起兵城境上遣徃诘之金人曰若归阿苏敢不听命还具以闻金兵防宁江州邉兵屡败遣与耶律章努等赍书而东阿息保曰臣前使依诏开谕畧无所屈将还谓臣曰若所请不遂无相见今臣请独徃不听将行别萧徳勒岱曰不肖适异国必无生还愿公善辅国家既至果见执乆乃遁归迁都巡捕使六年从阿苏讨耶律章努加领军卫大将军阿苏将兵而东阿息保送至军乃还天祚怒其专鞭之三百寻为奚六部图哩太尉阿苏反阿息保以偏师进击临阵坠马被擒因阿苏有旧得免时阿苏好杀屡劝止之全活者众阿苏败乃还囚中京数嵗保大二年金兵至中京始出狱寻为徳哷勒皮室详衮是时魏王淳僭号屡招之阿息保封其书以献因谏曰东兵甚鋭未可轻敌及寔讷图【按寔讷图原文作石辇铎通鉴纲目并同惟天祚本纪作石辇驿葢传写之讹而辽史此传又讹石为右今并改】之败天祚奔窜召阿息保不时至疑有二心并怒为淳所招杀之初阿息保知国将亡前后谏甚切及死以非罪人尤惜之
　　萧伊苏字特黙国舅少父房之后性谨愿夀隆间累任剧官天庆初知国舅详衮事迁殿前副防检金兵起为行军副都统徃援賔州【据天祚纪増】以战失利罢职六年出为武定军节度使迁西京留守明年讨剧贼董厐儿战易水西大破之以功为北府宰相加左仆射兼东北路都统十年金兵防上京诏为上京留守知塩铁内省两司东北路统军司事【据天祚纪増】为政寛猛得宜众咸爱之保大二年金兵大至伊苏军溃左迁西南面招讨使以部民流散不赴及天祚播迁给侍从不阙拜殿前都防检凡金兵所过诸营败卒复聚上京遣伊苏为上京留守以安抚之【按天祚纪保大四年伊苏知北院枢密使事】明年卢彦伦以城叛伊苏被执数月以居官无过得释后为耶律逹寔所杀
　　萧呼敦字哈凖其先苏克济太祖时愿宫分遂为太和宫分人曽祖达噜明医世预太医选子孙因之入官者众呼敦为人便佞与物无忤清宁初补近侍大安元年为彰愍宫太师夀隆二年转永兴宫太师天庆初累迁至殿前副防检五年从天祚东征为先锋都统临事犹豫进至拉林水与金兵战败绩及讨耶律章努以籍私奴为军迁知北院枢密使事卒呼敦长于骑射见天祚好防畋每言从禽之乐以逢其意天祚悦而从之国政隳废自此始云
　　李处温析津人伯父俨赐姓耶律雅与北枢密使萧奉先友善俨卒奉先荐处温为相处温倾心阿附以固权位而贪汚尤甚凡所接引类多小人保大初金兵防中京天祚奔夹山兵势日迫处温以族弟处能子奭外假怨军声援结都统萧斡立魏国王淳称天锡皇帝以处温守太慰处能直枢密院奭为少府少监左企弓以下赐官有差防魏国王病自知不起密授处温番汉马歩军都元帅意将属以后事及魏国王卒萧斡拥兵立王妃萧氏为太后权主军国事以后命召处温至追毁元帅劄子处能惧及祸落髪为僧处温尝遗易州富民赵履仁书达宋将童贯欲挟萧后纳土归宋事觉后执处温问之处温曰臣父子于宣宗有定防功宜世防宥后曰向使魏国王如周公则终享亲贤之名于后世误王者皆汝父子何功之有并数其前罪恶处温无以对乃赐死奭亦伏诛
　　张琳沈州人防有大志夀隆末为秘书中允天祚即位累迁户部使顷之擢为南府宰相天庆六年渤海叛遣琳讨之以败免官【据天祚纪増】初天祚之败于金也意谓萧奉先不知兵乃召琳付以东征事琳奏曰前日之败失于轻举若用汉兵二十万分道进讨无不克者乃许其半仍诏中京上京长春辽西四路计户产出军时有起至二百军者生业荡散民甚苦之四路军甫集寻复遁去及中京防天祚幸云中留琳与李处温佐魏国王淳守南京处温父子召琳欲立淳为帝琳曰王虽帝胄初无上命摄政则可即真则不可处温曰今日之事天人所与岂可易也琳虽有难色亦勉从之淳既称帝诸将成居权要琳独守太师十日一朝平章军国大事阳以元老尊之实则不使与政琳由是鬱悒而卒
　　萧乌纳一名托卜嘉字逹敏六院部人其先尝为西南面伊喇乌纳魁伟简重善骑射清宁初兄托多以事入见帝问族人可用者托多以乌纳对补只郎君迁近侍敞史防卫太保太康初为北院宣徽使时伊逊已害太子因言宋魏国王和啰噶之子淳可为储嗣羣臣莫敢言唯乌纳及伊勒希巴萧托辉諌曰舎嫡不立是以国与人也帝犹豫不决五年帝出猎伊逊请防皇孙帝欲从之乌纳奏曰窃闻车驾出游将防皇孙茍保防非人恐有他变果防臣请侍左右帝乃悟命皇孙从行由此始疑伊逊顷之同知南院枢密使事出伊逊淳等帝嘉其忠封兰陵郡王授殿前都防检帝谓王师儒耶律固等曰乌纳忠纯虽狄仁杰辅唐乌抬立穆宗无以过也卿等宜逹燕王知之自是令乌纳辅导燕王益见优宠大安初诏尚越国公主乌纳固辞改南院枢密使奏请掾史宜以嵗月迁叙从之夀隆元年拜北府宰相初天祚在潜邸乌纳数以直言忤防及嗣位出为辽兴军节度使守太傅佛殿实逹尔王华诬乌纳借内府犀角诏鞫之乌纳奏曰臣在先朝诏许日取帑钱十万为私费臣未尝妄取一钱肯借犀角乎天祚愈怒夺太傅官降宁边州刺史寻改临海军节度使乌纳上书曰自萧哈里亡入女真彼有轻朝廷心宜益兵以备不虞不报天庆元年知黄龙府事改东北路统军使复上书曰臣治与女真接境观其所为其志非小宜先其未发举兵图之章数上皆不聴及金兵来侵战于宁江州其孙伊徳济死之乌纳退走入城防官属守御自以三百骑渡混同江而西城遂陥复与萧廸里拒金兵于长泺军败免官五年天祚亲征乌纳殿复败绩后数日乃与百官入见授上京防守六年耶律章努叛攻京城乌纳发府库赉士卒谕以逆顺完城池以死拒战章努无所得而去以功授副元帅寻为契丹都宫使天祚以乌纳先朝重臣有定防勲每延问以政乌纳对甚切上虽优容终不能用以疾卒
　　耶律实鲁字楚音六院部人祖都丹南院大王父爱实任至统军副使实鲁秉性刚直有经世志始为牌印郎君太康初为伊勒希巴郎君时枢密使耶律伊逊诬杀皇后谋废太子斥忠贤进奸党实鲁恶其所为伊逊觉之太子既废以实鲁附太子流镇州天祚即位召为御史中丞时方治伊逊党有司不以为意实鲁上书曰伊逊身出寒微位居枢要窃权肆恶不胜名状蔽先帝之明诬陥顺圣构害忠谠败国罔上自古所无頼庙社之休陞下获纂成业积年之寃一旦洗雪政陛下英断克成孝道之秋如萧徳勒岱寔伊逊之党耶律赫鲁亦不为早办頼陛下之明遂正其事臣见陛下多疑故有司顾望不切推问伊逊在先帝朝权宠无比先帝若以顺考为实则伊逊为功臣陛下岂得立耶先帝黜逐嬖后诏陛下在左右是亦悔前非也陛下讵可忘父讐不报寛逆党不诛今灵骨未获而求之不切逆党未除大寃不报上无以慰顺考之灵下无以释天下之愤怨气上结水旱为沴臣愿陛下明诏求顺考之瘗所尽收逆党以正邦宪快四方忠义之心昭国家赏罚之用然后致治之道可得而举矣谨别录顺圣升遐及伊逊等事昩死以闻书奏不报闻者莫不叹惋干统中遥授静江军节度使卒子玛格同中书门下平章事
　　耶律伊都一名伊楞古国族之近者也慷慨尚义气保大初歴官副都统其妻天祚文妃之妺文妃生晋王最贤国人皆属望时萧奉先之妹亦为天祚元妃生秦王奉先恐秦王不得立深忌伊都将潜图之适耶律达哈拉之妻防伊都之妻于军中奉先讽人诬伊都结驸马萧昱达哈拉谋立晋王尊天祚为太上皇事觉杀昱及逹哈拉妻赐文妃死伊都在军中闻之惧即引兵千余并骨肉军帐叛归金会大霖雨道途防阻天祚遣知奚王府萧锡黙北宰相萧徳恭等追捕甚急至闾山及之诸将议曰萧奉先恃宠蔑害官兵伊都宗室雄才素不肯下若擒之则他日吾軰皆伊都矣不如纵之还绐云追袭不及伊都既降金为其国前锋引罗索贝勒兵攻陥州郡天祚大惊知不能敌率卫兵入夹山伊都在金为监军乆不调意不自安乃假防猎遁西夏夏人不纳卒







　　钦定续通志卷四百二十二
&lt;史部,别史类,钦定续通志&gt;
　　钦定四库全书
　　钦定续通志巻四百二十三
　　列传
　　金【一】
　　锡馨　　　和诺克【萨克达】乌春【温都布拉】
　　拉必【玛察】　埒克　　　　阿蘓
　　锡馨乌凌阿部人昭祖以条教约束诸部锡馨陆梁不可制及景祖为诸部长自山页赫图们扎兰托卜古伦各国皆从服防辽使赫噜林牙来索逋人锡馨拒不聴命景祖攻之不能克遂以诡计取之乃以锡馨阻絶海东路请于辽辽帝使人让之曰汝何敢阻絶鹰路审无他意遣其酋长来锡馨使其长子颇克绰欢入朝辽人厚赐遣还曰汝父信无他宜身自入朝锡馨信之明年入见于春搜颇克绰欢从辽主谓锡馨曰罪在汝不在汝子乃命颇克绰欢还而流锡馨于邉地颇克绰欢蓄怨未发防哈勒珲水赫舍哩部拉必玛察起兵颇克绰欢徃从之及败于穆棱水玛察先遯去颇克绰欢与拉必就擒及其党与皆献之辽主久之世祖复使人言曰颇克绰欢不还其部人疑惧且乱辽主以为然遂遣颇克绰欢及前后所献罪人皆还之
　　和诺克萨克达国相雅达之子也居完顔部伊敦村雅达称国相不知其所从来景祖尝以币与马求于雅达得国相以命肃宗和诺克兄弟尝事景祖世祖初季父伯赫有异志隂诱和诺克欲与为乱防世祖从昭肃皇后徃伊敦村与和诺克萨克达被酒纷争自是谋益甚间数年乌春叛世祖亲拒之和诺克兄弟遂起兵肃宗拒以偏师世祖戒之曰可和则和否则战至乌噜斯哈珠水既阵肃宗使富徳贝勒议和和诺克恃乌春之在北也无和意富徳来报或请退军诱之寛地肃宗惑之乃令军少却未成列和诺克萨克达乗之肃宗遂败和诺克乗胜大肆抄畧世祖闻之引众经舍珲特克两水取和诺克萨克达之家焚其所居杀畧百许人而还未至军肃宗又败世祖至责譲失利之状使罕都伊克以本部七穆昆助之复遣人议和和诺克萨克达欲得英格之大赤马希卜苏之紫骝马世祖不许遂与博都哩部布呼富察部萨克苏及混同江左右布克坦水北诸部兵皆防厚集为阵鸣鼓作气和诺克恃其众有必胜之心下令曰今天门开矣悉以尔车自随乌古鼐夫妇寳货财产恣尔取之有不从者俘畧之而去和诺克至北隘甸世祖将出兵闻伯赫已死乃遣肃宗求援于辽戒希卜苏整军速进使待于托果原将战世祖屏人与穆宗私语兵败则乞师以报讐仍令穆宗勿预战事介马以观胜负先图去就乃弃旗提劔身为军锋尽鋭搏战和诺克歩军以干盾进世祖之众以长枪击之歩军大败希卜苏从后奋击之骑兵亦败尽获所弃车甲马牛军实颁于将士和诺克萨克达寻以其属来降布呼犹保萨喇村招之不出萨克苏据乌噜斯哈珠村世祖遣人与之议和萨克苏谩言戯答有人从道傍射之中口死布呼之属舒噜亦杀布呼而降
　　乌春阿卜萨水温都部人以鍜铁为业因嵗歉策杖负担与其族属来归景祖与之处以本业自给既而知其果敢善断命为温都部长遣其甥完顔富徳送归世祖初嗣节度使叔父伯赫隂懐觊觎间诱和诺克萨克达及乌春乌木罕等为变乌春由是颇二于世祖而虐用其众部人来诉世祖使人譲之乌春曰吾与汝父等辈旧人汝为长能几日干汝何事世祖内畏伯赫恐羣朋为变曲意懐抚乌春欲发兵无以为端尔佳部鄂博台亦铁工也以被甲九千来售乌春闻之使人来譲曰甲吾甲也拉林水以南布克坦水以北皆吾土也何故辄取吾甲其亟以归我世祖曰彼以甲来市吾与直而售之乌春意沮诡言必欲和解则使伯赫之子色克及色埒来世祖度其意非真不得已而遣之乃谓色埒曰色克无害彼且执汝矣宜辞疾勿徃既而同行者强之乌春果厚礼色克而执色埒曰得甲则生否则死世祖与以甲色埒乃得归乌春自此益无所惮后数年乌春举兵来战由色辰岭渉和伦拉林水舎于珠格部阿勒哈村时十月中大雨累昼夜不止冰凘覆地乌春不能进乃引去沃哷部人博诺旧事景祖至是亦有他志与乌春乌木罕结约乌春举兵度岭世祖驻军温辟村以待将战命肃宗自上风纵火击之乌春大败复获博诺献于辽而城苏素海甸以据之世祖与拉必玛察战乌春助拉必以古哩甸兵百十七人世祖擒拉必献于辽并言乌春助兵之状仍以不修鹰道罪之辽主使人问状乌春为谰言答之拉必既败世祖尽得古哩甸兵乃使罕都为都统破乌春乌木罕于实都而自将过沃济岭至乌木罕村和伦尔佳部防寛贝勒居乌雅部富哲固纳以所部与乌春近请分一军由所部伐之乃使色埒黙雅尔盘以支军道其所居世祖自将大军与罕都合至阿卜萨水岭东诸部皆防实图美亦以所部兵来是时乌春前死乌木罕闻知世祖来伐诉于辽人乞与和解使者已至其家世祖军至乌木罕请缓师尽以前所纳亡人归之世祖使乌凌阿果多欢贝勒徃受乌木罕以三百骑乗懈来攻世祖败之辽使恶其无信不复为主和乃进军围之太祖衣短甲行围号令诸军乌木罕使托云潜出城攻之托云驰马援枪将及太祖和尔和击断其枪太祖乃得免色埒黙至色辰水用固纳计取乌春军二十人益以土军来助乌木罕自知不敌乃遁去遂克其城尽以赀产分赉军中诸部皆安辑焉穆宗常嘉固纳功后以色埒黙之女守宁妻其子呼尔罕乌春之后为温都氏裔孙曰布拉
  </div>
  <div class="pagination">
   <a href="钦定续通志_page220.html">
    上一页
   </a>
   <span>
    ...
   </span>
   <a href="钦定续通志_page216.html">
    216
   </a>
   <a href="钦定续通志_page217.html">
    217
   </a>
   <a href="钦定续通志_page218.html">
    218
   </a>
   <a href="钦定续通志_page219.html">
    219
   </a>
   <a href="钦定续通志_page220.html">
    220
   </a>
   <span class="current-page">
    221
   </span>
   <a href="钦定续通志_page222.html">
    222
   </a>
   <a href="钦定续通志_page223.html">
    223
   </a>
   <a href="钦定续通志_page224.html">
    224
   </a>
   <a href="钦定续通志_page225.html">
    225
   </a>
   <a href="钦定续通志_page226.html">
    226
   </a>
   <span>
    ...
   </span>
   <a href="钦定续通志_page222.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
