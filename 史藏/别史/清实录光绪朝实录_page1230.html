<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1230 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1230 页/共 1316 页</h1>
    <div class="content">○蠲缓湖北江夏、咸甯、嘉鱼、夏口、汉阳、汉川、黄陂、孝感、沔阳、黄冈、蕲水、麻城、罗田、蕲、黄梅、广济、钟祥、京山、潜江、天门、应城、江陵、公安、石首、监利、松滋、枝江、荆门、二十八厅州县。被水被旱。新旧粮赋有差。现月　　

○己卯。以京师得雪深透。上诣大高殿报谢行礼。　　

○遣醇亲王载沣诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。内记　　

○谕内阁、翰林院侍读马吉樟奏、纠倢■＜曰融＞■＜石木＞大员一摺。邮传部右丞陈昭常、右参议施肇基、血■乣望不孚。均著开缺。唐绍仪引用丞参。屡招物议。著该侍郎懔遵前旨。谨慎奉公。认真办事。傥再师心自用。定不宽恕。所有该部丞参员缺。著该部堂官慎选妥员。奏明办理。现月　　

○谕军机大臣等、电寄端方等、据电奏、请将淮徐海灾区米谷杂粮免厘。展限三个月等语。著照所请。电寄　　

○颁赐京师昭忠祠扁额。曰表奖忠勋。现月　　

○以亏短公款。革福建长汀县知县文达职、并勒追。摺包　　

○减缓直隶静海文安二县积涝地亩粮赋有差。摺包　　

○苏呢特多罗郡王玛克苏尔札布等二人。青海札萨克多罗郡王巴勒珠尔拉布坦等二人。翁牛特辅国公达尔玛巴拉一人。乌珠穆沁辅国公喇什一人。察哈尔二等台吉札那西哩等四人。于神武门外瞻觐。内记　　

○庚辰。谕军机大臣等、电寄马玉昆、电悉。黑龙江地方紧要。著马玉昆迅拨马步石滟驳队共十营。著昆源管带。赶紧由草地驰往分布填扎。以资防剿。所有该军粮饷。仍著马玉昆转运接济。傥有贻误。惟该提督是问。电寄　　

○以亏短交代银米。革福建休致汀军同知陶济福职。与已革长泰县知县王思聪、均勒追。摺包　　

○以敦睦邦交。赏奥国参议官奥士加啤尔嘉挖而德尼隔、义国内部大臣轴里底、比国安凡士工业士维济蒙宝星。摺包　　

○辛巳。谕军机大臣等、电寄程德全、电悉。已有旨谕令马玉昆迅拨十营。交昆源管带。由革地驰往。并据赵尔巽电奏、已饬派两营前往。各该营到后。著该署将军妥筹布置。饬令将胡匪认真防剿。毋稍疏虞。至所请挑选土著若干营之处。恐仓卒召募。未能得力。著暂缓办理。电寄　　

○伊＜覀之＞■牛将军长庚奏、吐鲁番每年产棉数百万斤。俄人购运织布。仍售中国。获利无算。现拟购办机器。设局自制。以挽利权。下部知之。摺包　　

○转农工商部右丞熙彦为左丞。左参议耆龄为右丞。现月　　

○以苛捐酿乱。革陕西扶风县知县谭绍裘职。　　

○以政绩卓著。予故陕西商州知州李素事迹宣付史馆。从陕西巡抚曹鸿勋请也。　　

○以捐资助学。予陕西泾阳县绅士柏惠民建坊。摺包　　

○蠲缓甘肃河狄道永昌等州县被雹成灾地方钱粮。　　

○壬午。谕军机大臣等、电寄端方、等电悉。仍著严饬防缉。以靖地方。电寄　　

○又谕、电寄恩铭、据电奏、请将皖省铜圆宽限加铸等语著度支部议奏。　　

○以延缴公款。逮已革安徽歙县知县邓瑜、籍产备低。　　

○以捐赀助赈。予山西河东道陈际唐之母周氏建坊。　　

○蠲缓山西阳曲、太原、榆次、祁、徐沟、文水、临汾、太平、长治、屯留、襄垣、潞城、山阴、朔、榆杜、代、保德、寿阳、繁峙、霍、赵城、汾西、甯远、和林格尔、清水河、托克托城、萨拉齐、二十七厅州县。被水被雹地方。新旧粮赋有差。现月　　

○蠲缓河南永城、夏邑、武陟、济源、封邱、祥符、木滟巳、商邱、甯陵、鹿邑、虞城、睢、柘城、安阳、汤阴、临漳、内黄、汲、新乡、辉、获嘉、淇、延津、滑、浚、河内、孟、温、洛阳、偃师、孟津、宜阳、永甯、内乡、淮甯、项城、沈邱、太康、荥泽、固始、兰仪、南阳、阳武、原武、四十四州县。被淹各地方。新旧粮赋有差。　　

○癸未。盛京将军赵尔巽奏、奉黑两省部拨的饷。请照拨给。各省拨奉之款。请饬催解以济要需。得旨、著度支部严催拨解。摺包　　

○以丁役用事。革直隶栾城县知县刘瑞麟职。摺包　　

○蠲缓奉天洮南、海城、康平、彰武、甯远、柳河、镇安、广甯、靖安、九府州县。暨牛庄开原两旗。被水屯堡粮赋有差。现月　　

○蠲缓江苏长洲、元和、吴、吴江、震泽、常熟、昭文、昆山、新阳、太湖、靖江、华亭、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、二十八厅州县。被水地亩。新旧田赋漕粮芦课条粮有差。现月　　

○甲申。谕内阁、恩寿奏、举劾文武各员一摺。山西署太原府知府蒲州府知府杨树、甯武府知府桑采、署五原厅同知候补知府姚学镜、署平定州知州霍州直隶州知州王为干、署崞县知县应州知州章同、署绛州直隶州知州忻州直隶州知州朱善元、均著传旨嘉奖。五寨县知县刘国良、擅移公款。胆大妄为。怀仁县知县汪大浣、借款营私。与民争利。乡甯县知县李文辉、见识卑陋。纵役病商。五台县知县周赓寿、嗜好在深。屡被指控。荣河县知县戴书铭、不知检束。物议沸腾。浑源州知州锡元、不守官箴。士民交怨。朔平府经历郭连升、利心太重。有玷官常。榆次县典史章林、交结劣绅。日事赌博。岚县训导李唐英、干预词讼。士林不龄。忻州吏目王长安、声名平常。山阴县典史杨起智、年老废事。河东长乐司盐巡检沈春圻、声名平常。兼有嗜好。潞安协副将徐仕海、老迈龙钟。废弛营务。得胜路参将恩铭、合开店铺。结怨兵民。管带大同协巡防马队补用都司井盛林、招摇放荡。啧有烦言。步队教习拔补把总李士庆、倚官图骗。屈抑商情。均著即行革职。浮山县知县汪明源、任性苛罚。罔恤民艰。惟文理尚优。著以教职归部铨选。现月　　

○以办理奉天善后事务出力。予副都统衔史念祖以副都统记名肬■闲放。摺包　　

○乙酉。上御乾清宫。赐蒙古王、贝勒、贝子、公、台吉等燕。内记　　

○谕内阁、锡良奏、特倢■＜曰融＞■＜石木＞庸少不职各员一摺。四川大甯县知县熊登第、纵役扰累。民怨沸腾。达县典史张鸿宾、办事荒谬。均著即行革职。前办里墉粮务试用知县查骞、纵脱要犯。物议繁滋。著以典史降选。富顺县知县陈桢、办事颟顸。难膺民社。惟文理尚优。著以教职归部铨选。江安县知县丁国彬、身弱多病。难胜繁剧。大竹县知县宋万选、才力竭蹶。人地不宜。均著开缺另补。现月　　

○又谕、杨士骧奏、倢■＜曰融＞■＜石木＞劾庸劣不职各员一摺。山东置黄县知县曾西屏、贪婪苛罚。实有赃据。著革职永不叙用。仍严行讯追。临淄县知县秦福源、声名平常。冒销公款。莘县知县刘焕彩、心地糊涂。办事妄率。朝城县知县程寿武、行同市侩。被控有案。泰安府经历任翰藻、行止卑污。性情浮躁。聊城县县丞牛步元、违例擅受。物议沸腾。代理泰安县县丞试用未入流黄昕、声名平常。人言啧啧。峄县典史董恩墀、声名太劣。被控有案。东平州学正张兆桓、声名甚劣。不洽士林。肥城县教谕赵尔垲、年老多病。遇事因循。肥城县训导周晋祺、操守不谨。嗜好甚深。试用巡检吴观庆、不顾廉耻。有玷官常。均著即行革职。滕县知县梁维新、疲玩因循。不知振作。福山县知县端木棻、怠于政事。精神不振。惟文理尚优。均著以教职归部铨选。掖县知县璥璐、性情长厚。不胜繁剧。平度州知州马思齐、人尚安详。才欠开展。均著开缺另补。现月　　

○谕军机大臣等、有人奏、陕西撤任藩司樊增祥把持铁路。激变舆情一摺。著锡良确切查明。据实具奏。毋稍徇隐。原摺著钞给阅看。寻奏、已革陕西藩司樊增祥、筹款虽属操切。究系因公。业于粮务案内革职。应请免再置议。报闻。　　

○山东巡抚杨士骧奏、官军剿办曹匪。击散大股。擒获匪首郑四妮等。现与提督夏辛酉商办清乡事宜。报闻。　　

○以裁缺鸿胪寺少卿荣勋为内城巡警总厅厅丞。候补道朱启钤为外城巡警总厅厅丞。　　

○命苏呢特多罗郡王玛克苏尔札布、翁牛特辅国公达尔玛巴拉、乌珠穆沁辅国公喇什、青海多罗郡王巴勒珠尔拉布坦、在乾清门行走。　　

○赏旧土尔扈特卓里克图汉布彦穆库、吐鲁番回子郡王业明和卓、三眼花翎。苏呢特多罗贝勒国尔卓尔札布、双眼花翎。青海辅国公索诺木尔达西花翎。　　

○是日丁未年立春。礼中进春山宝座。顺天府进春牛图。　　

○丙戌。谕军机大臣等、电寄赵尔巽、据电奏、请将奉省溢收实官捐。全数留用等语。著照所请。电寄　　

○以裁缺太常寺卿定成为法部左丞。法部郎中曾鉴为右丞。现月　　

○以捐赀助学。予四川珙县千总衔牟连云等建坊。摺包　　

○丁亥。孝庄文皇后忌辰。遣官祭昭西陵。　　

○谕内阁、民政部奏、统筹禁烟事宜一摺。鸦片烟为生民之害。前旨谕令各省定限严禁。兹据该部奏称、推行戒烟分会。将各省烟馆。按照新章一律封禁等语。著各该将军督抚。督饬所属认真办理。惟严禁吸食。尤必以禁种賏■鸟粟为清源办法。著责成各将军督抚。务照定章递年减种。限十年以内。将洋土药尽绝根株。不得因循欺饰。用副朝廷保惠民生。力除沉痼至意。现月　　

○谕军机大臣等、有人奏、河南署睢州知州郑鸿瑞贪酷虐民。藉端苛敛一摺。著张人骏按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。现月　　

○以农工商部左丞熙彦为农工商部左侍郎。现月　　

○以随使印藏议约出力。予翰林院编修梁士诒以五品京堂候补。直隶候补知府冯元鼎等十一员升叙加衔有差。出洋感疾身故之试用府经历屠邵、昭因公殒命例优恤。摺包　　

○以襄赞使事。赏税务司英员韩德森宝星。摺包　　

○戊子。谕内阁、恩铭奏、举劾属员一摺。安徽太和县知县王树中、合肥县知县方永昺、署霍山县知县试用知县李维源、均著传旨嘉奖。撤任六安直隶州知州熊祖诒、办事乖谬。贻累地方。前办湾沚厘卡候补同知崇安、私移堵卡。减折招揽。前办茶厘候补同知章树昌、不知自爱。声名狼藉。前署甯国府通判候补通判许济均、藉差需索。声名平常。当涂县知县郭继泰、映■位事多偏。粗鄙近利。旌德县知县王家丕、幕丁用事。被控有案。前署蒙城县知县候补知县张其浚、浮躁近利。勘灾不实。在任候补知州宿州州判张肇元、貌似有才。操守难信。似补知县王清涛、行止不检。有玷官箴。补用知县晏泽莹、藉差逞势。声名甚劣。建平县梅堵巡检杨增顺、擅受民词。当涂县采巡检陈礼璋、纵书索诈。休甯县汰厂＜虘阝＞夏巡检陈文煃、纵捕拷贼。怀甯县教谕舒济、士论不孚。五河县教谕朱柏年、卑琐近利。潜山县训导张文杰、被控营私。前带威靖右营两江补用游击徐超海、捕务废弛。前带巡警左营李万胜、勇不足额。左营千总邵锡荣、钻营卑鄙。补用千总黄承启、不守营规。均著即行革职。前带卓胜营马队补用游击姚魁武、带队出防。需索粮草。扰害地方。著革职永不叙用。候补直隶州知州文英、巧滑近利。朕署黟县知县候补知县张武桐、庸需无能。疏于听断。著以府经历县丞降补。和州直隶州知州德馨、心地慈祥。短于才具。广德直隶州知州王康平、政治懈弛。难期振作。徽州府同知丁继瑞、性情忠厚。约束不严。怀甯县知县郑思贤、精力不强。难胜繁剧。五河县知县徐日昌、年少才疏。尚欠历练。均著开缺另补。现月　　

</div>
    <div class="pagination">
<a href="清实录光绪朝实录_page1229.html">上一页</a><span>...</span><a href="清实录光绪朝实录_page1225.html">1225</a><a href="清实录光绪朝实录_page1226.html">1226</a><a href="清实录光绪朝实录_page1227.html">1227</a><a href="清实录光绪朝实录_page1228.html">1228</a><a href="清实录光绪朝实录_page1229.html">1229</a><span class="current-page">1230</span><a href="清实录光绪朝实录_page1231.html">1231</a><a href="清实录光绪朝实录_page1232.html">1232</a><a href="清实录光绪朝实录_page1233.html">1233</a><a href="清实录光绪朝实录_page1234.html">1234</a><a href="清实录光绪朝实录_page1235.html">1235</a><span>...</span><a href="清实录光绪朝实录_page1231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
