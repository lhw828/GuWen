<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 78 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 78 页/共 148 页</h1>
    <div class="content">总纂官钱骏祥恭辑监修总裁世恭阅一签正月初四日正总裁那月日专司蒿■禾本陆恭覆阅甲寅正月二十八日　　

徐月日　　

荣月日副总裁唐月日　　

宗室宝恭阅八月初七日

　　

陈恭阅七签二月十一日　　

熙月日　　

郭恭阅一签十一月十七日　　

宗室麒月日


大清宣统政纪卷之四十　　

宣统二年。庚戌。八月朔。壬申。谕军机大臣等、御史松廷奏、文庙典礼至重。请旨交议一摺。著礼部会同估修大臣妥议具奏。现月　　

○又谕、邮传部会奏、川汉路蝱滟戋。拟请援案穴垣通过一摺。著依议。现月　　

○又谕、电寄广福、电奏悉。伊＜覀之＞■牛副都统兼塔尔巴哈台参赞大臣。前已有旨著科布多办事大臣忠瑞先行署理。迅赴塔城矣。电寄　　

○又谕、电寄联魁、据电奏新省匪徒已多半就获。地方一律安静等语。所有一切善后事宜。著何彦昇妥筹办理。并将未获各犯。饬属严拏。分别惩办。电寄　　

○农工商部奏、大沙河争执一案。据粤督来咨。力持官办。声称始终未经批准韦商。而香港复昌公司侨商韦廷俊等、辄以失信华侨为词。香港华侨商务公所邵缉卿等、又以串卖洋商相诋。事关开筑商埠。为新政之要图。官与商各执一词。商与商亦各存意见。既未便由地方官断结。致未服华侨之心。亦未便令此案久悬。使日后愈生枝节。应请饬邻省督抚。就近派员密查。应不难尽得实情。得旨、著该部遴派妥员。前往广东会同地方官详细查勘。奏明办理。寻奏、派员查覆。是非已明。该处一切筹筑商埠。招来华侨。提倡实业各事宜。应请由粤省地方官。自行筹办。从之。现月摺包　　

○先是山东巡抚孙宝琦。因莱阳海阳相继煽变。电请开缺。听候查办。疏入未报。至是复奏请罢黜。俾释咎戾。得旨。该抚向来办事认真。所请开缺。著毋庸议。摺包　　

○以中途劳瘁。因病捐躯。予已故劝业会协会侨商徐博兴优恤。摺包　　

○癸酉。谕军机大臣等、御史陈善同奏、学术关系治本。请亟予维持。以清流弊一摺。著学部知道。现月　　

○又谕、御史陈善同奏、内阁中书极为壅滞。请变通旧制一片。著吏部议奏。现月　　

○度支部奏。遵议厘订国家税暨地方税章程办法。国家税与地方税。名义虽分。徵榷则一。查各国地方税。多有附加之税。自非与国家税同时厘订。则地方税即恐无所依据以为准则。臣等再四思维。似应以本年为调查国家税地方税年限。宣统三年为厘定年限。宣统四年同时颁布。庶推行无所妨碍。且国家税地方税画分以后。所有一切经费。皆应分别支配。似皇室经费。亦应同时厘定。方臻完备。从之。官报　　

○陕甘总督长庚奏、筹备甘肃审判人材。以研究所为豫储之选。建筑省城各级厅署。暨各府厅州县应设地方初级审判检察各厅。或应设分厅之处。亦经分饬遵办。并添设省城模范监狱。改订司法巡警科学。审判员额。管辖区域事宜。下部知之。摺包　　

○又奏、甘肃遵设局等巡警学堂。并拟于学堂内附设诚关巡警教练所。其各厅州县之应设教练所。亦饬遵章筹办。至全省警政。头绪纷繁。拟就总局改照警务公所办法。设总务行政司法＜目辟＞行＜匧心＞口＜韦未＞＜夗贝＞生四科。添造岗亭。购置消防器具。增设游民习艺所。此外路政医务。亦均妥筹办理。并将部颁章程。警察要旨。地方自治诸书。暨各省现行警察之可资取法者。一并排印给发。下部知之。摺包　　

○考试游学毕业生。派学部左侍郎宝熙、右侍郎李家驹为监临。以学部尚书唐景崇。民政部右丞延鸿、外务部左丞高而谦、邮传部候补参议詹天佑为考试官。现月　　

○以亏短公款。革甘肃前行环县知县王人骐职。摺包　　

○甲戌。署两广总督袁树勋奏、粤省积案甲于天下。每县收押人犯。因提审无期。坐致瘐毙者不可胜数。虽半由州县之不能随到随审随结。实亦由我国文网之密。省城商埠各级审判厅。限于年内成立。惟查试办章程。高等审判厅。祇能受理曾经府厅州县断结不服依法上控者。其积久未结之案。尚无直接清理之权。晶■宜与该主管各员再三讨论。并据审判厅筹办处会办道员梅光羲筹拟办法。拟俟高等审判厅成立后。札饬各州县每月将候审所收押人数。呈报高等审判厅。以便体察情形。随时派委该厅推事。前往审理各该州县积案。一切手续。即参照新章为之。一依法院编制法之规定。该法官除有不职情事外。不以案经上控而受处分。俾承审者无所顾虑。一依审判通则之规定。公判时原告不到者。经被告禀请。即将控案注销。被告人无故不到者。经审判官查明。即将案情判决。则图告不图审者无所施其技。至口供一层。从前采纠问主义。断案自以取供为必要。然查各国诉讼法。皆采弹劾主义。重证据而不重口供。取口供与废刑讯。两者实不相容。欲取口供。不能不用刑讯。欲废刑讯。不能不舍口供。现在审判已设专官。又有警察以资补助。则对于证据确凿之犯。虽不加拷问。亦自可据以定案。拟请饬部于全国审判厅未及彳滟扁设以前。特订清理积案暂行章程。颁行各省。或由各省斟酌情形。自订此项单行规则。俾利推行而免窒碍。下部议。摺包　　

○博多勒噶台亲王阿穆尔灵圭奏、创设蒙古实业公司。程效在远。设有疑阻。抑或枝蔓牵掣。势必赔误事机。拟请饬各衙门遇事维持。俾免竭蹶而利推行。下所司知之。摺包　　

○添设奉天镇东县。从东三省督锡良请也。摺包　　

○以前直隶大名镇总兵杨忠义为广东南韶连镇总兵官。现月　　

○以拯救遇风船只。予广东赤溪协营都司张颉云以游击补用。试用县丞郑光燊等升叙加衔有差。摺包　　

○乙亥。遣官祭文昌帝君庙。　　

○谕军机大臣等、张人骏电奏上海银根奇绌。由沪道担放债票。并会同商会筹议章程五项十六条。尚属周密等语。著度支部知道。电寄　　

○江甯将军清锐因病解职。以前陆军部尚书铁良为江甯将军。现月　　

○予前任察哈尔副都统魁福恤典。现月　　

○丙子。谕军机大臣等、电寄长庚、电奏悉、西北路地方紧要。著毋庸来京陛见。所有应行筹备事宜。及一切要政。随时奏明请旨办理。　　

○引见法部主事贵胄学堂毕业生刘祖兰、得旨、著以陆军正军校用。电寄　　

○法部奏、京师法律学堂毕业学员改用法官办法。配置殊难。各学员中有京职外职之殊。有改内改外之别。而品级之相当与否。又复参伍错综于其闲。未易按之悉合。惟有详加分别。期归允当。如原系京官而品级不相当者。则仿大理院虚级升转之法。如中书科中书改作正七品推检之类。原系京官而改外者。则暂行借补。仍留原官原衔。如郎中等借补从五品推检之类。原系外官而品级不相当者。或借补而留原官原衔。如知府等之借补从五品推检之类。或应改作正八品虚级法官。而暂作为从七品者。如府经县丞改用从七品推检之类。原系外官而改内者。各按本级递升递降。仍用虚级升转之法。如直隶州州同等作为候补正七品推检。府经县丞等作为候补从七品推检之类。谨陈改用办法七条。从之。官报　　

○又奏、此次京师法律学堂乙班学生。其肄业之学科。毕业之期限。原有之底官。出身之给奖。无一不与甲班相等。乃甲班改用法官。并免第二次考试。而乙班毕业。并不得免第一次考试。两相比较。相去悬殊。现拟该堂考试凡考列中等以上给有副贡出身者。按照法院编制法第一百七条第二项。一律以经第一次考试合格论。似此量予变通。较之甲班得免第二次考试。已不见优。而与仅有毕业文凭未有出身者。稍有区别。从之。官报　　

○护理湖广总督王乃徵奏、州县外补轮次。现经吏部酌改新章。自宣统二年正月起。一律遵办。查湖北州县两项。频年截缺未补。积压甚多。所有宣统二年正月以前所截各缺。拟先将旧例顶补人员。详细考验。如果人地合宜。仍按旧例序补。否则拟请统归新案。照现定轮次办理。冀收得人之效。下部议。现月　　

○丁丑。祭先师孔子。命肃亲王善耆行礼。早事　　

○以任事实心成材尤广。赏翰林院秘书郎吴怀清四品衔。摺包　　

○追予故湖北提督夏毓秀谥勇恪。现月官报　　

○蠲缓陕西城固县被灾田亩三年钱粮。摺包　　

○戊寅。祭大社大稷。命庄亲王载功恭代行礼。官报　　

○督办盐政大臣载泽等会奏、整顿山西北路盐务办法。自应以划分引岸。官运商销为入手。拟请于山西省城。设立省北盐务总局。酌量情形。设立分局。收买入境蒙盐。发商销售。一面划分引岸。暂时不定引额盐价。招集土著殷商。饬交押岸银两。准其认岸领运试销。所有太原汾州以西。黄河以东。武川五原以南。隰州以北。拟行吉兰泰盐。以鄂尔多斯盐附之。丰镇甯远兴和陶林等厅。及大同忻代等府州。拟行乌珠穆沁盐。以苏尼特盐附之。平定辽州以东。民闲惯食芦盐。拟由官借运。仍行芦盐。其素产土盐之太原等二十余州县。虽行官盐。仍准兼食土盐。惟应限制铅数。严禁透漏。以期逐渐收束。毋碍官盐销路。太原汾州两属试销潞盐。应准与蒙盐公共行销。藉以抵制邻土名私。至东素海台。土盐壅滞。归化托克托城一带。实为官运蒙盐之梗。自应设法限制。勿任充斥。陕西花马池盐及小盐。向章本禁渡河。亦应申明禁令。严行堵缉。以防浸灌。从之。官报　　

○又会奏、滇省盐务关系甚重。近年以来销情奇滞。外私浸灌。以致提举一官。动辄久数十万。各井大使亦张皇竭蹶。拟请将盐提举三缺。盐大使七缺。一并变通补署。不拘文法。并将咨选之缺。扣留外补。从之。官报　　

○又会奏、四川盐道。本有综理全纲之责。嗣以举办官运。分设总局。原系一时权宜。拟请将滇黔计岸两局名目。俟本年奏销办竣。即行裁撤。以后官运事宜。统归盐道专办。俾专责成。又奏、拟请将两江驻宜加抽川盐厘局。即行裁撤。其原收加厘钱文。应令湖北川盐总局。如数代收。照常拨解。均依议行。官报　　

○东三省总督锡良等奏、财政日窘。外祸日迫。惟有实行借债。可为第一救亡政策。借债乃十年以内救亡之要著。十年以内。我国正在推行币制之日。傥无数千万现金为之储备。则财政恐慌。各国即从而干涉之。即就筹备宪政而论。无一不仰给于财政。如能以借债为题。吸收外资。以厚国力。以苏民困。则财政可一。币制可定。将来立宪之筹备。亦可以进行而无阻。造路乃十年以外救亡之要著。中国交通不便。凡政令之宣布。军事之徵调。障阻既多。缓急难恃。所有森林矿产。因运输不便。亦多弃利于地。果十年以外。铁路尽通。御中控外。势增百倍。斯时采用各国行政之法。决无难行之虑。拟请速定大计。指明我国亟应兴筑之粤汉川藏张恰伊黑四段干路。准以本铁路抵押。募借外债。以十万万为度。即由度支部邮传部主持。一面议定借款。一面议定包工限期。十年完竣。其附属于铁路事业经营者。则责成路蝱滟戋所经各省将军督抚都统。妥为规画。次第兴办。即商民所立之实业公司。亦准其以实有之资产。抵借外债以为补助。惟当由部臣定一商借商还之法令。不使与国际相涉。此令一下。世界当为震动。我国债票。必将日涨。各国债票。必将日跌。世界财力。祇有此数。我先取之。则彼无所取资。先发以制人。乃可以不战而屈人。更徵诸古今中外之历史。国家之盛衰。实视财政为消息。可分为四时代。曰本国财力完全之时代。曰借债维持之时代。曰债主代为维持之时代。曰债主监督财政之时代。我国今日所处之阶级。即由借债时代。渐入于债主代为维持时代。利用此策。乃可复还其财政完全之时代。下部妥议具奏。寻度支部等会奏、我国所借外款。合之庚子赔款。截至本年已达十万万之数。原奏借款筑路之策。我国非不用之。惟重在兴利。即重在还本。原奏所指四路。除粤汉一路。另行议办外。其川藏张恰伊黑三路。多属荒远。成本既重。收利难期。将来还款。恐无把握。察度情形。所请议定借款包工限年之处。暂应从缓办理。从之。　　

○署两广总督袁树勋奏、官商合办宝昌锑矿公司。恳援案明定专利年限。并酌减税项。以维实业而资提倡。下部议。摺包　　

○吉林巡抚陈昭常奏、奉省佥事各款。业经奏准裁撤。吉省事同一律。官制未便纷歧。应请将前设之各司道署首科佥事一缺。一并裁去。俾归画一。下部知之。摺包　　

○赏奉天候补道荣厚四品卿衔。充奉天监理财政正监理官。现月　　
</div>
    <div class="pagination">
<a href="清实录宣统朝政纪_page77.html">上一页</a><span>...</span><a href="清实录宣统朝政纪_page73.html">73</a><a href="清实录宣统朝政纪_page74.html">74</a><a href="清实录宣统朝政纪_page75.html">75</a><a href="清实录宣统朝政纪_page76.html">76</a><a href="清实录宣统朝政纪_page77.html">77</a><span class="current-page">78</span><a href="清实录宣统朝政纪_page79.html">79</a><a href="清实录宣统朝政纪_page80.html">80</a><a href="清实录宣统朝政纪_page81.html">81</a><a href="清实录宣统朝政纪_page82.html">82</a><a href="清实录宣统朝政纪_page83.html">83</a><span>...</span><a href="清实录宣统朝政纪_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
