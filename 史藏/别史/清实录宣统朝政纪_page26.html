<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 26 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 26 页/共 148 页</h1>
    <div class="content">
○以雨泽稀少遣恭亲王溥伟诣大高殿恭代祈祷行礼遣贝勒载洵诣时应宫。贝勒载涛诣昭显庙。贝子溥伦诣宣仁庙。镇国将军载振诣凝行庙。拈香。现月　　

○谕内阁。此次引见之上次圈出京察一等人员连兆等、共一百二十一员。及补行引见之度支部员外郎谷如墉一员。著于本月十九日起。按照名次先后。每日六员。呈递膳牌伺候召见。如是日未经召见。仍于次日豫备。其余各员以次递推。现月　　

○谕军机大臣等、学部奏、酌拟游学毕业生廷试录用中书。拟准其改就小京官知县一摺。著依议。摺包　　

○都察院奏、刑律草案。未尽完善。请饬下法律大臣覆加核订。以防流弊。一、洋律科罪太轻。可参用而不必尽用。一、断罪宜归一定。不便游移其词。以防舞弊。一、参用洋律。仍宜以中文达之。不必袭用外洋文法。以上三端。皆其大致之不甚合宜者。故敢约略陈之。得旨、著法律大臣法部会同京外各条奏另订具奏。摺包　　

○丙申。谕内阁、升允电奏甘肃连年旱歉兰州、凉州、巩昌各属。前岁被灾。去秋尤甚。入春雪雨愆期。迄今尚未得有透雨。碾伯会甯及各土司。先后报灾。现在粮少价昂。饥民哀号乞命。牲畜多致饿仆等语。览奏殊堪悯恻。加恩著赏给帑银六万两。由度支部给发。著该督派委妥员。按照所属灾区。查明户口灾情轻重。分往散放。务使实惠均沾。毋任失所。用副朝廷轸念灾黎至意。现月　　

○又谕、此次内务府京察一等覆带人员。除南苑郎中恩奎外。荣铨等二十五员。著俟各部院衙门人员召见完竣后。于次日起按照名次先后。每日六员。呈递膳牌接续伺候召见。如是日未经。召见。仍于次日豫备。其余各员以次递推。现月　　

○广西巡抚张鸣岐奏、广西铁路关系紧要。体察情形。详筹切实办法。得旨、著邮传部先行派员前往查勘。该全省铁路。应从何处开办。分别缓急。次第修筑。妥筹办法。详议具奏。摺包　　

○又奏、覆陈广西历年兵患匪患实情。将练新裁旧事宜。妥慎筹办。得旨、著督饬该提镇加意讲求。认真训练。以期日有起色。余著随时妥筹整顿。摺包　　

○丁酉。谕军机大臣等、法部奏、议覆御史吴纬炳奏、寻常盗犯请一律照例解勘一摺。著会议政务核覆具奏。寻奏、情有可原之犯。应免死减等。至就地正法章程。除东三省外。寻常盗案。均解该管上司覆勘从之摺包　　

○又谕、电寄李经羲、电奏悉。昨已有旨将王正雅仍留云南统领边军矣。电寄　　

○又谕电寄张鸣岐、据电奏请将浙江陆军统带官蒋尊义调桂差遣等语。著照所请。电寄　　

○戊戌。谕军机大臣等、电寄张人骏、电奏、悉广西补用知府署上思厅同知蔡其铭、著即行革职。归案讯办。电寄　　

○己亥。谕军机大臣等、理藩院代奏喀尔喀三音诺彦部落阖盟王公呼图克图喇嘛等、差人于梓宫前进呈贡物。可否准其呈进一摺。孝钦显皇后梓宫前。著于本月二十五日呈进。德宗景皇帝梓宫前。著于本月二十九日呈进。摺包　　

○又谕、嗣后应行验看人员。均著由各该衙门带领引见。其余应行验放人员。仍归内阁验放。现月　　

○庚子。监国摄政王代诣孝钦显皇后几延前行月祭礼。现月　　

○谕军机大臣等贝勒载涛等奏、拟定禁＜目辟＞行＜匧心＞口＜韦未＞＜夗贝＞军警察等营制饷章。并试办规则缮单列表呈览一摺。又奏、拟定服色章记一片。均著依议。摺包　　

○又谕电寄沈秉＜辶黎＞方■土、电奏悉王正雅著赏假三个月。假满即行回滇以重防务。电寄　　

○壬寅。加上列圣列后尊谥。告祭太庙。监国摄政王代诣行礼。　　

○谕军机大臣等、本日监国摄政王代诣致祭太庙。所有执事人员到班甚迟。著前往照料之御前大臣查明倢■＜曰融＞■＜石木＞奏。现月　　

○又谕、吏部奏酌拟汉员改授都统副都统所得荫生。仍照汉例拟旨。并从二品以下改掣各项官阶。开单呈览一摺。著依议。

现月　　

○以礼部尚书葛宝华署法部尚书。现月　　

○癸卯。谕军机大臣等、有人奏、福公司改约。实由候补知府杨敬宸承洋商意指其罪浮于吴式钊。请与方镜等一并查办等语。著吴重喜■心按照所倢■＜曰融＞■＜石木＞情节。查明惩办。据实具奏原片著钞给阅看。现月　　

○又谕、翰林院侍讲学士杨捷三奏、肆约未经抚臣批准。例应作废。请饬部臣极力挽回一摺。著外务部知道。现月　　

○裁奉天左右参赞缺。命梁如浩、钱能训、回京当差。现月　　

○甲辰。以得雨未渥。再申祈祷。遣恭亲王溥伟诣大高殿恭代行礼。遣贝勒载洵诣时应宫。贝勒载涛诣昭显庙。贝子溥伦诣宣仁庙。镇国将军载振诣凝和庙。拈香。现月　　

○乙巳。谕内阁、大学士张之洞、协办大学士鹿传霖。均著免其带领引见。现月　　

○湖广总督陈夔龙奏、安陆府属。匪徒焚掠一案。业已平靖。现正妥筹善后清乡办法。并查明该府属各县。尚无讳盗纵匪情形。得旨仍著督饬府县营队。严拏首要。务获惩办。并将安襄一带地方缉捕事宜。认真整顿。毋得懈弛。摺包　　

○又奏、因病恳请开缺调理。得旨、该督向来办事稳慎周详。惟当于利国利民之事。坚持定见。实力办理。毋恤浮言。所请开缺之处。著毋庸议。摺包　　

○丙午。谕内阁、那桐奏、沥陈下悃恳请终制一摺。览奏具见孝思肫切。惟该大学士职司重要。朝廷以其办事认真。深资倚界。前降旨改为署任。系因时事艰难。需才襄赞。不得已从权办理。那桐受恩深重。自应仰体朕怀。力图报称。现经百日孝满。著仍遵前旨照常入直。毋许固辞。现月　　

○谕军机大臣等、陆军部奏拟订陆军测绘员生毕业考试出身补官。并任用章程。缮单呈览一摺。又奏、测绘学堂第一二班学生毕业时。请照高等科章程办理一片。均著依议。现月　　

○又谕、电寄吴重喜■心、福公司在河南境内售煤一事。前经谕令外务部河南巡抚会商妥筹办理。该省商民。自应听候办法。兹吴重喜■心致外务部函称。修武县学生到处演说。希图藉端煽惑。实属大干厉禁。该抚有弹压地方化导士民之责。务须督饬所属。迅速阻止。毋令滋生事端一面会商外务部。妥筹办法。迅速定议。毋令推延。寻奏请将委员候补知府杨敬宸。候选知府方镜。候补知县严良炳。分别交部议处察议。从之。现月　　

○又谕、电寄张人骏、电奏悉。著杨士骧酌派轮船一号赴粤应用。电寄　　

○陆军部等会奏、贵胄法政学堂开办伊始。择定校舍。实为先务。现经会商陆军部贵胄学堂移入新校后。所遗堂舍即拨给应用。既可节费。且免旷时。至此项学堂。陆军部本拟腾作测绘学堂之用。查农工商部实业学堂新校将次落成。拟即将旧有校舍。拨给陆军部改设测绘学堂。以节糜费。从之。现月　　

○赏大学士那桐在紫禁城内乘坐二人肩舆。　　

○丁未。孝慎成皇后忌辰。遣官祭慕陵。　　

○谕内阁、前据御史张世培奏倢■＜曰融＞■＜石木＞前署庆远府候补知府阮志观等、昏谬贪残各节。当即谕令张人骏张鸣岐确切严查。兹据查明覆奏、阮志观兼统庆军、纵容勇丁。滋扰酿事。苍梧县知县庄炎、于委员翁璜收受赌商谢银。明知不究。并招用革役承充船行。前署阳朔县候补知县钱振荣、于书差兵役人等弊混不法情事。毫无觉察。前署融县正任思恩县知县赵邦泽、纵容哨弁在署开赌。郁林直隶州州判吴炳荣、代讯匪供。用刑严酷。以上五员。均著交部议处。已革广东试用县丞翁璜著归案讯追究办。前郁林直隶州知州彭治河、业经病故。前署北流县归顺直隶州知州高廷梅、前署长安司巡检准补忻城土县典史王希和、均查无实据。已革平南县知县吴宝书、业经因案革职。均著毋庸置议。现月　　

○又谕、克勤郡王崧杰、屡次请假。久未当差。殊属不成事体。崧杰著开去差使。停支俸禄。俟病愈以后。再行销假当差。

现月

　　

○谕军机大臣等、法部奏、陈明出入款项。请饬交度支部核定收发办法。缮单呈览一摺。又奏、请拨大理院之总检察厅经费一片。又奏、将来添设外城地方审判厅经费。恐原定之数不符。先行陈明立案。及各厅职官津贴。请统筹规定一片。均著度支部议奏。现月　　

○又谕、电寄赵尔丰等、赵尔丰奏、乍了一部落、可否拨归边务管辖等语。乍了部落之正副呼图克图。是否向归驻藏大臣管辖。现拨归边务。有无窒碍。著联豫体察情形。迅速电奏。电寄　　

○以蒙混袭荫。革广东副将程友胜职。遣戍军台。不准援免。现月　　

○戊申。谕内阁、本年二月二十四日曾经明降谕旨。将禁烟要政分别禁吸禁种等项。各分权限。剀切宣谕。乃朕闻京城各衙门。送验人员。多系散官末秩。其充当要差者多未送验。且有戒而复食者。显系有瞻徇敷衍之弊。查禁烟之举。必以禁吸为第一要义。而禁吸尤以查禁官员为要义。现在各省奏报禁种情形。或已全数禁绝。或请缩短年限。办理尚属认真。然使土药绝奣＜虘阝＞亦。而吸食者不减。则专嗜、洋药。瘾毒愈深。耗财愈多。为害尤钜。于＜目辟＞行＜匧心＞口＜韦未＞＜夗贝＞生足民之道。仍有未合。著责成禁烟大臣咨行京外各衙门。切实考查调验。不得稍有瞻顾。其外省文武职官学堂。并责成督抚。暨该管将军都统。及各项该管官员师长。一体确查严禁。总之禁吸禁种。相辅而行。京外该管各衙门。均须懔遵晶■宜次谕旨。各顾责成。实力奉行。如办理不力者。朝廷必当予以惩处。现月　　

○谕军机大臣等、邮传部奏、改良电话购换新机以利交通一摺。又奏、请拨琉璃厂废窑余地。建立电话分局一片。均著依议。纂修官何国澧恭纂　　

总纂官熊方燧恭辑监修总裁世恭阅五签正月初三日正总裁那月日专司蒿■禾本陆恭覆阅甲寅正月二十二日　　

徐月日　　

荣月日副总裁唐月日　　

宗室宝恭阅四签九月廾三日

　　
</div>
    <div class="pagination">
<a href="清实录宣统朝政纪_page25.html">上一页</a><span>...</span><a href="清实录宣统朝政纪_page21.html">21</a><a href="清实录宣统朝政纪_page22.html">22</a><a href="清实录宣统朝政纪_page23.html">23</a><a href="清实录宣统朝政纪_page24.html">24</a><a href="清实录宣统朝政纪_page25.html">25</a><span class="current-page">26</span><a href="清实录宣统朝政纪_page27.html">27</a><a href="清实录宣统朝政纪_page28.html">28</a><a href="清实录宣统朝政纪_page29.html">29</a><a href="清实录宣统朝政纪_page30.html">30</a><a href="清实录宣统朝政纪_page31.html">31</a><span>...</span><a href="清实录宣统朝政纪_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
