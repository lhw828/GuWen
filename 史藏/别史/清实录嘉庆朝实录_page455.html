<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 455 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 455 页/共 523 页</h1>
    <div class="content">○以驻藏大臣喜明、为乌里雅苏台将军。调叶尔羌办事大臣玉麟、为驻藏大臣。赏已革前任黑龙江将军斌静、二等侍卫为叶尔羌办事大臣。　　

○赏已革镶红旗护军统领阿兰保、蓝翎侍卫。盛京刑部侍郎永祚、主事。直隶按察使盛泰、笔帖式。　　

○壬戌。谕内阁、本年入夏以来。雨泽稀少。然亦时有阵雨入土总不及分寸。殷雷闲作亦非亢旱否塞之象。朕于本月十八日、亲诣天神坛虔申祈祷升香之际。阴云四合。至午后又复开霁仰窥昊苍垂象之意似天气下降。地气不能上承。是以石础不润。未能渥沛甘膏各宜省过思愆。勉修人事。在京部院八旗、以及内务府等衙门堂官。职司表率。皆当殚心竭虑。翊赞谟猷。深戒因循怠玩迁就模棱。若徒以夙夜趋公。奔走效劳。遂为克尽厥职。失之远矣。其司员分曹供职。尤应振作精神。痛改因循疲玩积习。至责任缉捕各衙门则当认真访拏逸犯。使所辖境内。实能洞察无遗。方为不负委任。毋得妄拏疑似。或幸获他案一二余犯。即张皇入奏。冀图塞责。总之诚能格天。大小臣工惟、当人人实心实力。为国为民。不可存邀功之见并不可存避过之心。果能群相策励。共矢公忠必能感召天和。甘霖立霈。感应之理。固较然不爽者也。将此通谕知之。　　

○又谕、御史卿祖培奏、请严考取教习关防一摺。官学教习。有训课之责。报满后多得除授知县。自应慎选以端始进。若关防疏懈。任听顶冒代倩。以伪乱真殊非慎重遴才之道。其应如何关防严密于入场及覆试时、设法稽查之处。著礼部妥议具奏。寻议、投考人等真伪。全以出具印结之识认官为凭。嗣后识认官员。应令于点名处所。逐细识认。如考取后有冒名顶替等事发觉者。本生照科场舞敝□大例治罪。识认官照例议处。至场内诸敝

□大。请照繙译乡会试外帘监试之例。加派满汉御史六员、稽查究办其考试各卷。如有数卷笔迹相同、显系一手所书者。应令该考官概黜勿录。至覆试时于例试排律诗一首外。添默原卷数行。严加校勘如字句笔迹不符。即行扣除。并仍由监试御史稽查。令该士子于聚奎堂按号列坐。无得错乱。则真伪不难立见。从之。　　

○户部议准、福建巡抚王绍兰疏报闽、罗源、漳平、三县、开恳地一顷四十九亩有奇。照例升科。从之。　　

○除福建闽县、水冲田十四亩有奇额赋。　　

○癸亥。谕内阁、御史周鸣銮奏、严禁积压讼案一摺。近日官吏积习。率多因循疲玩。屡经降上□日训饬。至外省词讼。听理始于州县。该管上司各有稽察督催之责。果能迅速完结。何至民人纷纷赴京控诉。国家设官分职。原以伸理下情。若俱怠惰偷安。于承审事件。任意迟延。其何以称牧民之义耶。著各督抚严

饬所属州县、务各振作精神。勤于听断。毋使案有留牍该管上司并随时饬催、以防积压。傥敢仍前玩泄。控案内查出延案不办搁压日多者。定将原审官严惩不贷。　　

○又谕、长龄奏、清厘仓粮一摺。甘省额徵粮石。向来各州县以上色一石、抵交下色二石。积敝□大相沿。前经先福奏准、将十五年清查案内、以一抵二之粮。估支兵食。兹长龄又查出十六年以后作抵之粮。仍复不少。著照所请。准其将十六年以后、作抵下色之上色粮石查明确数。造册咨部估支兵食。于奏销册内、开除原抵下色两石。以符款额。自本年秋收为始。以后永不准以上色通融抵交下色。傥敢复蹈旧习。将滥抵滥接之员、查明参奏。一并革职。所短粮石。仍著落各半分赔。以示惩儆。　　

○谕军机大臣等、甘省本系地瘠民贫。近来各州县侵亏仓库。动辄钜万。罹罪者累累相接。固由牧令等贪黩不肖。亦缘近数任总督。皆性好奢靡。踵事增华。以瘠苦之区。必欲效豪侈之举。属员悉索供应。曲意逢迎。以致设法巧取。虚领虚报侵欺国帑。覆辙相寻。试思总督为封疆大吏。即躬自俭约。其体制已极尊崇。岂必藉服饰华腴。始为光宠。长龄甫莅陕甘总督之任。现在藩司程国仁、臬司屠之申、居官亦俱廉明。该督当与僚属等共相勖勉砥砺廉隅敦崇节俭。凡灯彩铺陈、以及衣服饮食之闲。其涉于华靡者。可裁则裁。可省则省。以期力挽颓风。大吏为通省表率。果能洁清自矢。澹泊寡营。则上行下效属吏亦必以俭相尚。以廉相高。且伊等不能以供应藉口。有所忌惮。自能量入为出。仓库可以不至续亏。一切侵挪捏冒之敝□大。无自而生。从此鲜罹法网。多所保全。其造福不亦大乎。再伊犁将军向来进贡马匹。原以新疆为产马之区。至陕甘总督、例不进马。自那彦成任内始呈进马匹。据称系自新疆带来、在甘省调习餧养者。嗣先福踵而行之、亦曾进马。伊等以进奉为名。安知不将自用马匹。一并交属县餧养。其司道府等官、又从而效之。如上年查办亏空案内、皋兰县即指代各上司餧养马匹一款、以为口实。长龄前任伊犁将军、今已改任陕甘总督。即自长龄为始。不许呈进马匹。伊即有自伊犁带来之马。亦不准呈进。永著为例。亦减除浮费之一端也。将此谕令知之。　　

○甲子。谕内阁、御史高翔麟奏、请定保送御史开列名次一摺。六部保送御史。朕于引见时察看。酌量记名。原不因开列先后。以为去取。所有保送御史名次。仍著吏部查照旧例办理毋庸另立科条徒滋纷扰。　　

○又谕、御史高翔麟奏、各省上司发审案件、请上□日勿许辗转委员一摺。民闲词讼。原应速为审理。但督抚藩臬事务殷繁。若一省讼案。无分钜细。俱令此数人亲提审讯。恐亦日不暇给。且州县凡事俱诿之上官。转得自处安闲。亦安用设此冗员为耶。除特上□日饬交督抚等亲提之案、不准委员代审外。其余应发审者、仍准其遴委贤员讯断。该管上司、不时严催。毋许迁延积压。则案牍自渐次清厘矣。　　

○乙丑。以甘霖普被。上诣黑龙潭神祠谢雨。命皇次子智亲王旻宁皇三子绵恺、分诣觉生寺、宣仁庙、凝和庙、昭显庙、时应宫谢雨。　　

○丙寅。孝恭仁皇后忌辰。遣官祭景陵。　　

○上幸静明园诣龙神庙拈香　　

○丁卯谕内阁熙昌等奏审讯朱履中禀讦道府收受陋规、藩司李赓芸被逼自缢等情、分别定拟一摺。此案朱履中以衰庸难胜繁剧。改教后讦控该管道府得受陋规。业经该督抚于参奏后。讯据朱履中供明。系属诬控。乃汪志伊等、以参奏李赓芸解任在前。欲实其言。屡审屡驳。承审之署道涂以辀。即心存迎合。以李赓芸家人黄升曾向朱履中私借洋银三百圆惟此一款属实。为数太少。难以禀覆督抚定案。即向李赓芸私商。令其添认银两。李赓芸并未写供。迨至身故后文卷内忽有供词一纸。称朱履中曾有代垫修船洋银一千六百余圆、系应还之款。已措交张均代完公项。此供并非李赓芸亲笔。亦未画押。竟系涂以辀自出己意。代李赓芸叙供诬认。又拍案厉声。逼勒难堪。致使李赓芸情急自尽。汪志伊于李赓芸身故后。虑及自干咎戾。复提讯朱履中、加以恐吓。以李藩司系伊逼死。并以但云馈送节寿陋规属实、就可有命之语。向其引诱。朱履中遂听信翻供。及严究证据。朱履中以事本乌有。不能指实。是李赓芸之死。由于汪志伊固执苛求。而成于涂以辀之勒供凌逼。熙昌等仅将涂以辀拟发军台效力、实属轻纵。熙昌、王引之、俱著交部议处。汪志伊年已衰迈。办事复如此谬误。毋庸交部严议。著即革职。永不叙用。王绍兰虽无授意情事。但随声附和。叠次联衔具奏。著照所请。交部议处。所有此案罪名。著军机大臣会同刑部另行核议具奏。寻议、上得上□日、此案知府涂以辀、于委审朱履中禀讦道府一案。既讯明李赓芸实无收受陋规情事。乃因汪志伊等辗转驳饬。辄于李赓芸供内、添入朱履中代垫修船洋银一千六百余圆。竟行写入附卷。虽据供称伊与李赓芸商量依允。其言已在李赓芸故后。毫无证据。其为自出己意。迎合上官。情敝□大显然。且涂以辀亲书供词。亦称李赓芸操守清廉。众所共知。乃抑勒凌逼。必欲被以贪污之名。是何居心。涂以辀著发往黑龙江充当苦差。到配之日。再加枷号三个月。以示惩儆。余依议。　　

○又谕、贡楚克扎布奏、审拟任蔓受抹伤李伏身死、请上□日即行正法一摺。此案任蔓受向与李伏鸡奸。后因李伏欲行辞去。该犯忿恨。乘李伏睡熟持刀抹毙。核系寻常故杀之案。毋庸即行正法。任蔓受著依律斩监候。入于本年秋审情实办理。　　

○展缓山东邹县、及坐落邹县之临清卫水灾新旧额赋。　　

○戊辰。上诣大高殿行礼。　　

○还宫　　

○谕内阁、前据熙昌等奏、李赓芸故后。福建士民感泣祭奠者、踵接于门。熙昌等行抵省城。有绅士耆民林光天等三百五十余人、具呈胪具李赓芸生前政迹、愿捐赀建立遗爱专祠、请据情入奏、抑或赐额表扬等语。现在朱履中控告李赓芸等一案。已据熙昌等讯明李赓芸实无得受陋规情事。但伊家人黄升、在船工厂、曾向朱履中索借洋银三百圆。李赓芸失于觉察。亦有应得之咎。至李赓芸之死。虽由于涂以辀勒供凌逼。但伊系藩司大员。缘事逮问。如果实有罪愆。自当静俟国法。若此心皦然。横遭冤抑。亦应据实控诉。朝廷必为昭雪。乃率效匹夫沟渎之谅。性情殊为褊急。李赓芸不应特予旌扬。若闽省士民、追思惠政。自愿捐赀立祠。此则斯民直道之公。悉听其便。　　

○以谢雨三坛。斋戒一日。　　

○己巳。上诣天神坛。命仪亲王永璇、成亲王永瑆、分诣地祇坛、太岁坛、谢雨。　　

○辛圆明园。　　

○庚午。谕内阁、给事中陆泌奏、请严立词讼限期一摺。民闲大小词讼。皆应迅速审理。以免拖累。无如地方官因循疲玩。积习相沿。遂致案牍尘积。百敝□大丛生。若如该给事中所奏、令乡民于呈内注明离城道里远近。立定集讯限期恐案情不一。证佐不齐。仍不免藉词延宕。是多立科条。徒滋纷扰。总之舆情之通塞。视乎州县之勤惰。州县之勤惰。存乎大吏之激扬。各直省督抚藩臬、果能认真率属。考察严明。勤者优加奖劝。惰者立予纠参。使牧民之吏。知以民事为重。不敢耽逸安而怠于听断。斯政平讼理。而吏治自蒸蒸日上矣。　　

○又谕、王绍兰身任巡抚。刑名案件。是其专责。此案朱履中诬讦道府收受陋规。藩司李赓芸被逼自尽。固由于汪志伊刻核苛求。王绍兰系同审之员。果能持正商阻。汪志伊或不致偏执己见。涂以辀必不敢肆意凌逼。李赓芸亦不致愤激轻生。即或汪志伊执拗难回。王绍兰尽可据实单衔陈奏。乃一味随声附和。酿成巨案。实属溺职。王绍兰著即照部议革职。　　

○谕军机大臣等、据给事中陆泌奏、江苏岁运漕粮一百四十余万石、丁力疲乏、于得受兑费外、复向地方官借银垫办、近来愈借愈多、闻竟有一县积欠至数万两者、新旧任交代时、因系借款即作正开销、接任之员、不得不于兑费内扣除、而旗丁因不敷办运、遂多方刁难、非多索兑费、即不准扣除此项银两名虽有抵、实则虚悬。请饬查明筹办等语。旗丁办运。总以疲乏为词。近年以来。准令加带土宜、粜卖余米。所以体恤丁力者。已至再至三且前数年河道阻滞。该丁等沿途提溜打闸。守候时日。尚不无多费。近年河流畅顺粮艘行走迅速。回空亦早。其所省奚啻倍蓰而该丁等习于浮费。用度奢靡。无厌之求。悉取给于兑费。以此年复一年。伊于胡底。有漕州县。亦奚堪此重累。著孙玉庭会同李奕畴、将该丁等每岁办运、每船实在需费若干。确查密访。大加撙节。酌定章程。期于敷用而止。不准于限制之外。多所求索。使州县与运丁。彼此相安。以为经久之计。其从前旧欠、并酌定扣补规条。以清积敝□大。将此谕令知之。　　

○以贵州布政使史致光、为福建巡抚。贵州按察使毓岱、为布政使。前任江西按察使玉辂、署贵州按察使。　　

○辛未。上幸万寿山诣广润祠拈香　　

○壬申。颁御制望雨省愆说。曰、今岁河淮顺轨。漕运迅速。齐豫晋秦麦收七八分有余。惟直隶通省缺雨而顺天所属尤甚焉。斋心默祷省愆思咎。尚未感召和甘。连日密云不雨。旱气昼夜薰蒸。麦已无收。禾恐失望矣。靦颜治事蒿目焦心。虽因循疲玩。未能挽回。然臣工深染之由。总予一人之咎。曷敢推卸。试思癸酉九月之变。非因循疲玩酿成乎。今夏上天独在三辅、昭示旱象。甚可畏也。予宵旰勤求。诸臣忍心疲怠。于心安乎。愿诸臣勿以趋走为勤。而以尽心为本。勿以虚言主塞责。必以实政敷陈。正直忠诚为法。诡随迁就为耻。一时之爵禄有限。千秋之名节无穷。致君泽民。惟诸臣是赖。朕有过愆。据实入告。断不加罪责也。君臣交儆。庶可挽救荒歉。消弭邪念。化莠为良。敬承昊贶。若视为泛常。漠不动念。恐未必止于旱灾也。　　

○谕内阁、庆溥题请将绞犯南沁拟入缓决一本。该犯斗殴情急。一伤毙命。拟以缓决。办理并无错误。惟本内有仰体如天好生之仁、及以广皇仁等语。措词殊为失当。刑名事件。拟轻拟重。一准情法之平。若以缓决为推广皇仁。岂情实各犯。皆仰体朕意严办耶。嗣后问刑衙门题奏事件惟当据事直书。依律定罪毋许滥引浮词。致乖体要　　

○谕军机大臣等、本年直隶阖省、雨泽缺少。而顺天所属尤甚。朕宵旰焦劳。躬自引咎。并令在廷诸臣。各思己过。勉修人事。以迓天和兹特制望雨省愆说、以述忧怀。著发交方受畴及藩司姚祖同臬司瑺弼及各道府阅看。各宜扪心自省。从来感应之理历历不爽。若该省官吏人尽公勤。办事悉皆允协。未有邻省皆丰。独于该省旱象示警者。现在麦收既已歉薄。如大田又不能及时播种。则小民口食无资。实堪焦急。著方受畴督率藩司悉心体察。如有应须缓徵恤等事。迅速查明具奏其被灾之区。早行出示停止催科。以安民心。再久旱之后。热气薰蒸。易生蝗孽。而盈虚之理。又恐秋霖为潦。此皆意中必应计及、思患而豫防者凡刨挖蝻子慎固堤防等事。皆当饬知所属州县各殚乃心以尽民牧之责。况地方一有灾荒。则莠民潜思乘机煽惑。尤不可不留心防范。该督务督饬所属认真访缉。毋稍懈弛。不特此也。举凡通省地方一应公务。当事事留心。人人振作。庶政事修举。邪慝消除。善良安业。冀以挽回。天意。转歉为丰。若仍因循疲玩。视民生休戚。漠不关心。闻朕训诲之言。过而辄忘。则是良心泯灭。安能上邀天佑。该督职任封圻。救荒安民是其专责。其凛思毋忽。将此谕令知之。　　

○旌表守正捐躯河南渑池县民马石娃妻王氏。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百三十一　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十二年。丁丑。六月。癸酉朔。谕内阁、新建天津水师营炮台衙署等工。现据方受畴奏报、均已依限完竣、并造成兵房六百余闲。著派苏楞额、和世泰、带同内务府谙习工程司员、迅速前赴该处、详加查勘。自到工之日起。予限十五日。将各工逐一验收。其未盖兵房地址情形。并著详细履勘。此半月内。如闽浙等省兵船。适值驾驶抵津。著苏楞额等将船只炮位安设情形一并查明具奏。傥限内兵船未到。即将所验工程据实奏明、回京覆命。　　

○又谕、长龄奏、严查各州县已徵未报钱粮、以清积敝□大一摺。甘省州县于徵存仓库钱粮。既未按例报解。前此清查亏空时。又未据实报出。其中影射民欠、希图敝□大混者不少。自应彻底严查。以昭核实。著该督即督同两司、严饬该管道府、将所属州县、已徵未报之项。逐一清厘。如系侵盗入己。即行参革治罪。若实系因公挪移、查明后勒限追补。以银数之多寡。定年限之远近。届期不完。将作何治罪之处。先行奏定。并造册咨部立案。分别办理。傥该道府稽查不力。再有隐漏。续经查出。即将该道府严参著赔。以示惩儆。　　

○甲戌。谕内阁、乾隆四十三年皇考高宗纯皇帝躬诣盛京。特降谕上□日。垂示后嗣。必当眷怀辽沈旧疆。再三周历。蕲于祖宗遗绪。身亲目睹。或无识臣工。妄以为不宜。当律以悖命之罪。诛之无赦。朕敬承圣训。拟于明秋再举躬谒三陵大典。用展孝思。时向臣工言及。尚未明降谕上□日。今夏亢旱未得甘霖。昨据大学士松筠摺奏、致旱之由、因朕欲诣盛京、列圣示象阻止等语。实属梦呓。怪诞极矣。成汤遇旱。六事自责。六事中有谒祖陵一节乎。况一年后之事。先为此言。摇惑众心。大玷首辅之职矣。设若明年直隶及盛京、遇有歉收。朕亦不待奏请。何难降上□日展期乎。上年因绵课阻止秋狝。曾降上□日傥有造作浮言阻止者。必按军法。今松筠因夏令微旱。竟敢阻止明岁上陵钜典。较秋狝为尤甚。此奏若在明降谕上□日之后。朕必将松筠置之重典。仰承皇考律以悖命之罪。立行正法。但今逢苦旱之时。有罪之犯。尚欲减等。究在未降谕上□日之前。是以交军机大臣会同吏部议处。本日奏上、议将松筠革职。实属咎所应得。姑从宽典。薄示降谪。朕从不因言罪人。此等显偝圣训之论。不能不惩治也。松筠著革去大学士、御前大臣、领侍卫内大臣、都统、并各项差使。以二品顶带、补授察哈尔八旗都统。仍带革职留任。八年无过。方准开复。此朕准情示罚。不得已之苦衷。此心不懈。期挽污俗。天下臣庶其谅之。此上□日著上书房存记。皇子皇孙懔承毋忽。仍通谕中外知之。　　

○又谕、给事中贾声槐奏、请整饬仓务一摺。官员兵丁私卖米票、交铺户代领。及已满花户把持仓务。均干例禁。至各仓成色土米。日久未领。亦恐于放米时易滋搀杂之敝□大。著交仓场侍郎严加查察。如有前项情敝□大。随时厘剔。以重仓储。　　

○又谕、御史史谱奏、直省题豁冲坍地亩、经部覆准、查有徵存钱粮、如数给领、以杜侵冒一摺。所奏不晓事理。各直省遇有水冲沙压地亩。地方官勘明详报。督抚题请豁免。经部核议奉上□日允准后、行知该督抚、转行该州县。定例遵行已久。若于奉到部覆之日。再查徵存钱粮。示谕民户呈票领回。该州县势必牵混轇轕。敝□大窦丛生。著仍照旧例办理。该御史所奏毋庸议。　　

○命协办大学士兵部尚书明亮、为大学士。云贵总督伯麟、协办大学士。仍留云贵总督任。调工部尚书和宁、为兵部尚书。理藩院尚书伊冲阿、为工部尚书。以镶黄旗领侍卫内大臣晋隆、为理藩院尚书。　　

○调正白旗汉军都统成宁、为镶蓝旗满洲都统。以成都将军赛冲阿、为正白旗汉军都统。在御前大臣上学习行走。调宁夏将军德宁阿、为成都将军。以察哈尔都统祥保、为宁夏将军。　　

○乙亥。谕内阁、本年五月以来。直隶及京畿一带。雨泽稀少。连日据各处奏报热河、天津、马兰镇、密云等处、均已大霈甘霖。入土深透。惟近京地方。仍形旱燥。朕宵旰焦思。推求其故。部院各衙门、因循疲玩。积习已非一日。数年来经朕严切训饬。随事惩创。近日似较前渐知振作。前二年直省俱年谷顺成。本年致早之故。或不尽由于此。默思上苍示警。独在附近数百里之内。或系在逃逆犯五十余名。必有潜藏近畿者。以致沴气所结。阻遏祥和。著步军统领衙门、顺天府、五城、各于所辖境内。严密访缉。若止按照门牌。逐户点查。该逆等改姓更名。窜入其中。仍属具文塞责。即将所属员弁兵役。严词告诫。亦属空言无补。务当各竭智力。于稠人广众易于溷迹、及庵观寺院隐僻难穷之处。设法侦缉。傥能于一月之内。弋获逋逃。则邪沴消除。必当和甘立召也。勉之。若将此上□日视为具文。付之不办。则非我大清国之臣子矣。　　

○丙子。旌表守正捐躯广东英德县民陆尔代妻吴氏。　　

○丁丑。旌表守正捐躯山东阳谷县民李万里聘媳萧氏。　　

○戊寅。上御勤政殿听政。　　

○以太常寺卿舒宁、为内阁学士。兼礼部侍郎衔。翰林院侍读学士杜堮、为詹事府詹事。仍留顺天学政任　　
</div>
    <div class="pagination">
<a href="清实录嘉庆朝实录_page454.html">上一页</a><span>...</span><a href="清实录嘉庆朝实录_page450.html">450</a><a href="清实录嘉庆朝实录_page451.html">451</a><a href="清实录嘉庆朝实录_page452.html">452</a><a href="清实录嘉庆朝实录_page453.html">453</a><a href="清实录嘉庆朝实录_page454.html">454</a><span class="current-page">455</span><a href="清实录嘉庆朝实录_page456.html">456</a><a href="清实录嘉庆朝实录_page457.html">457</a><a href="清实录嘉庆朝实录_page458.html">458</a><a href="清实录嘉庆朝实录_page459.html">459</a><a href="清实录嘉庆朝实录_page460.html">460</a><span>...</span><a href="清实录嘉庆朝实录_page456.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
