<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 363 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 363 页/共 367 页</h1>
    <div class="content">　　○翰林院简讨王祚远乞假许之
　　　○庚申南京国子监学录乔拱璧言国势日危  圣聪日蔽乞逮李维翰李如桢并奸珰卢受以清乱本不报
　　○辛酉巡按狭西傅振商查搜苑马寺银三千七百两以助边饷章下户部
　　○壬戌巡抚大同右副都御史文球奏穷边宗禄匮乏章下户部
　　○癸亥大学士方从哲题昨文书官两次口传  圣体未安文书方在查简待简出发行令臣在阁候旨臣窃窥  圣意惟恐臣再诣宫门致有烦渎然臣之屡次叩阍至三十余＜锍-釒＞不过以下阁臣之命发庶吉士之卷允冢卿考满及都察院署印之本数事为请耳乃屡传简发毕竟一事未行终日候旨毕竟一旨未下况前项本章已经票拟见在御前何俟再简何难允行而徒日延一日耶臣惟有亲负斧锁号哭宫门以听诛戮而已不报
　　○四川道御史姚祚端言南京礼科给事中宴文辉制行贪秽久玷清华列赃迹一十五款以闻不报
　　○甲子云南道御史王尊德言辽左外寇将逼都城内患可虞恳释累臣刘光复以备效用留中
　　○乙丑肃世祖识鋐请给谥号章下礼部
　　○丙寅阅视边务吏科给事中姚宗文奏微臣奉使在途兵事忧危满目自通州以及山海任干戈者兵皆露处司搬运者人无息肩非啼饥号寒则典衣卖剑肘腋之变大可寒心乞速发内帑以济枵腹议建营房以免野栖不报
　　○礼科给事中亓诗教兵科给事薛凤翔御史彭际遇王尊德周师旦等以发帑用人二事交章以请不报
　　○丁卯  诚孝昭皇后忌辰遣官祭  献陵
　　○戊辰西番楚癿等二十四名入贡来朝各赐宴赏彩币等物有差
　　○己巳兵部黄嘉善覆山东抚按王在晋陈王庭等前＜锍-釒＞称奴酋广布奸细谋绝运道登莱等处兵将空虚急应查照添设而吃紧在复昔日之兵处应添之饷后＜锍-釒＞称登莱为全齐咽喉运道为辽左命脉登莱疏虞则金盖粮虗全辽难守而吃紧又在议陆运以济海运各一节为照昔年倭犯朝鲜登莱一带议增兵将今日奴氛之恶什伯倭寇而况海运刍饷所关距旅顺止一衣带之隔查自倭警撤防兵渐汰革复以缓辽频调单弱几空抚按二臣先后＜锍-釒＞请诚非过计臣部详加酌议如登州副总兵营莱州参将营青州守备营俱系沿海要地设守备一员增兵数百名以联络声势临清守备改作参将以防获漕运原兵添足二千巡抚标下营兵亦应补足原数其济宁滨州与文登即墨俱原设有兵将不必再议内有抽调者照数补足至于旅顺距东莱甚近且系运道咽喉除见在水兵外应将前议调浙兵三千共添足五千名再益陆兵五千名共一万名总设大将一员统领操练防获海运并为金盖等处声援其前项应增之兵需之他所不如取之本地臣谓宜将先题州县民兵约四千后差官招募青登莱兵五千尽留本省就近防御人情地利似为妥便俱听抚按二臣酌量派发如有不足另议召补总之于原额填实于新增足数亦足以壮敌忾而振军声矣仍令广造坚厚战船使水兵游巡往来会哨西可以保障登莱东可以接应辽沈则濒海一带皆可恃以无虞差出司官只以事竣开召发之数报命可也其中合用兵饷造船钱粮及议添陆运接济海运等项听户部议覆事急时迫臣等一面具题候旨一面移文该省抚按二臣先行料理其添改将领另行推用  上是其议
　　○庚午吏科署科事给事中张延登河南道掌道事监察御史房壮丽等言馆选未奉明纶有妨大选先是六月八月两选已误今届大选之期仅三日耳倘  明旨复迟将此选又误合无将未取中考卷会同原考官折录姓名移送吏部于廿五日铨授官职庶作养人材之中不废除吏之典至于取中进呈诸卷亦宜速赐简发庶政体以平大典以光此亦权宜之一法也不报
　　○辛未礼部左侍郎何宗彦再＜锍-釒＞引疾乞休  上优旨慰留之
　　○壬申降补原任山东按察使薛国用为辽东金复道兵备参政
　　○癸酉大学士方从哲题顷臣以庶吉士考选未下恐误进士选期不得以已请先拆落卷将不取姓名开送吏部听其取选昨该文书官口传  圣谕将阁所贮落卷折开查明送部照序铨选在内者俟简出发行钦此臣已会同吏礼詹翰各官将封贮落卷尽数拆开移送该部讫其正副卷见在御前者仍望速赐简发谨题
　　○甲戌阅视吏科给事中姚宗文题东协参将宋镇虏以修边冒饷二千六百余两保定营都班都司李逢恩冒饷二千余两乞敕下抚按提究严追以杜侵冒从之
　　○乙亥吏部尚书赵焕引疾乞休不允　　○丙子周藩各郡王及宗正等捐禄三千两助饷
　　○丁丑大同游击焦垣领兵八百名援辽至怀安城夜哗城几不测初垣以纨绔子统兵沿途淫虐兵心已角□羊至是复用醉刑众兵兵随变欲刃垣垣乘夜缒城以遁众兵介马控弦遍城大索声言有匿垣者同罪城中变起仓卒汹汹不自保时该城守备张承宪以迎抚臣公出闻变飞驰疾入兵有弯弓以胁之者承宪叱之单骑行乱军中晓以祸福哗始定适会抚臣张经世至具奏报闻
　　○戊寅楚王捐禄三千两助饷
　　○己卯大学士方从哲奏顷御史张新诏论臣近日＜锍-釒＞揭不过委罪  君父诳言欺人又谓  祖宗二百五十年之金瓯皇上四十七年培养无辜之士庶一旦为臣所误致令靡卜死所是臣不惟得罪于  皇上又且得罪于  祖宗伏望严加禠革以为辅臣误国之戒仍乞早用新臣以重政本不报
　　明神宗显皇帝实录卷之五百八十七
明神宗显皇帝实录卷之五百八十八
　　万历四十七年十一月庚辰朔吏部候选儒士蒋定国妄言开采称山西平阳府夏县等处银砂遍地欲照万历二十四年故事差内臣采取言利启衅大开乱始吏部尚书赵焕户科给事中李奇珍山东道御史刘惟忠等交章劾之乞下法司治罪
　　○辛巳总督京营戎政泰宁侯陈良弼言京军远戍寒苦倍常乞照在京守卫官军比例俯给胖袄鞵袜以溥  皇仁从之
　　○吏部尚书赵焕卒焕字文光山东掖县人嘉靖乙丑进士授乌程令除工部主事改狭西道御史巡按河南以忤江陵夺俸寻掌河南道值江陵夺情议起不与画知既晋顺天府丞大理少卿历左右佥都工吏部侍郎擢刑部尚书执法抗＜锍-釒＞不少屈会石大司马封倭议起焕＜锍-釒＞倭情弊甚悉后封事破坏如焕言未几移疾归再起屡迁吏部尚书铨政犁然再以八＜锍-釒＞乞归后复召还吏部当东师失律中外震惊挺身率僚直叩宫门鹄俟竟日  上为＜忄双＞然至是以勤瘁卒于京师公性孝友寡嗜欲筮仕五十年自奉不异寒素得年七十有八
　　○壬午巡抚云南右佥都御史李焘以人言乞罢章下该部
　　○癸未朝鲜国王奏凶奴嫚书狂悖小邦危逼益急称奴投悖书欲谋吞噬仰控  圣明急为庇救以保东藩章下兵部
　　○甲申  恭让章皇后忌辰遣官祭  金山陵寝
　　○大学士方从哲奏昨见御史萧毅中一＜锍-釒＞请  皇上批答章奏因复论及于臣以辽左丧师引为臣罪又以认罪考选等事指臣为奸此自有  天鉴在上公论在旁臣亦听之而已至于叩阍票拟一节系  皇上自行改定臣何能预乃谈者切齿痛恨于臣不亦误乎伏望将钦点阁臣二员亟赐简用以资辅理仍祈  大奋乾断即刻尽夺臣官放归田里毋使罪臣日烦白简徒贻政本之羞奉旨览奏情词迫切卿辅赞有年公清直亮朕素鉴知屡次所请简用阁臣及诸事见在查简朕因连日动火致患目疾未暇详阅且批发章＜锍-釒＞间有更改皆朕亲裁独断与卿何预萧毅中这厮不谙事体诬诋辅臣好生可恶本当重治姑且不究今虏患方殷时事孔亟卿运筹匡辅安攘是赖岂可以小臣浮言介意何乃洁身求去当以国事为重宜即遵旨入阁佐理副朕眷倚至意特谕卿知
　　○乙酉以祭  三皇收回祭设颁赐辅臣三卓
　　○总督两广右都御史兼兵部右侍郎许弘纲再＜锍-釒＞引疾乞休奉旨督抚身任安危已有旨勉留毋得再辞
　　○礼部署部事左侍郎兼翰林院侍读学士何宗彦奏沉疴难愈三恳允放奉旨何宗彦典礼清慎着在任调理稍可即出供职不准辞
　　○丙戌通政使司通政使姚思仁奏奸徒复兴矿议违例擅行奏闻言儒士蒋定国结连奸党荧惑  圣听前项开采本章不繇本司封进擅行发抄乞严提鞫究投入根因以折奸萌以肃法纪不报
　　○原任巡抚南赣都察右佥都御史孟一脉卒一脉字淑孔山东东阿人隆庆辛未进士授平遥知县擢南京监察御史以抗＜锍-釒＞忤江陵削籍为民江陵败召还原职寻掌河南道巡按上江复以建言调外任寻再起为南通政司参议屡升今官以疾归卒于家得年八十有四
　　○丁亥太子太保兵部尚书黄嘉善奏病极情穷七恳允放圣旨今虏患未除边陲多故朕眷焉东顾未尝顷刻置怀卿为本兵正赖殚竭忠猷居中调度为朕分忧何为屡＜锍-釒＞求去宜即出供职以副眷倚之意毋得再辞
　　○戊子大学士方从哲题今日九卿衙门只有户部通政司系正官掌印若刑工二部则别衙门官署掌矣都察院大理寺则并官与印而俱无矣自赵焕故而吏部之印悬矣自何宗彦出城而礼部之印悬矣自黄嘉善杜门而兵部之印尘封且一月矣此皆何等衙门所司者何等事务其在今日是何等时节而  皇上可漫然不加之意耶伏恳立赐简发不报
　　○兵部左侍郎杨应聘覆辽东经略熊廷弼题为酌调土兵以资征战奉旨该部速议具奏钦遵到部为照本部前议词土兵四万以资征剿业奉俞旨檄行彼中选发矣经臣虑其调多则参杂不精人众则安置不便又虑安奢水蔺互为仇讐同征非宜于是有精锐二万之议科臣祝耀祖亦谓水蔺二族怨深莫角□羊同调固虞见敌而驯戢之难单调又恐空巢而吞噬之易皆远见也俱应如议以免他衅至择选各兵加秩土官以示鼓舞均属允当既经具题前来合候命下移文各该抚按调湖广永顺宣慰司兵八千都指挥使彭元锦亲统调保靖宣慰司兵五千宣慰彭象乾亲统调酉阳宣抚司兵四千宣慰冉跃龙亲领石柱宣抚司兵四千应袭马祥麟同秦邦屏亲领以遵义参将童仲＜忄癸＞统之仍将四川副总兵陈策升授辽总兵官责成统领两省抚按仍各议委道臣一员监兵兼程前来沿途不得骚扰迟滞仍望速赐批发以便遵行从之
　　○己丑阅视边务姚宗文奏遵旨出关谨据真确见闻再陈末议以祈  圣裁一议防守一议添兵一议海运一请优恤畿辅一请急议粮饷　　○庚寅兵部覆辽东巡抚周永春题朝鲜入贡之道宜添兵防守应听经臣酌量委拨伏乞速下  明旨以便遵行奉旨镇江等处应添兵将着经臣熊廷弼酌量委拨务使兵力强盛足为朝鲜声援其兵将未到者严催出关以备调用
　　○辛卯直隶巡按毛一鹭言转饷事竣敬佐末议六事一议缺船之速造二议造船之定式三议军器之护防四议水柜之清查五议卫河之＜锍-釒＞浚六议白粮之帮船章下户部
　　○巡抚山东王在晋言防夷十要曰严海禁曰谨盘诘曰守金盖曰固山东曰结西虏曰保朝鲜曰先激劝曰恤军士曰广官僚曰防冬令留中　　○壬辰礼部左侍郎何宗彦奏病臣去国恋  主哀鸣言  东宫之讲席久虚忧恐深于异日  元孙之储位未定计或愆于后期  二王出邸踰时而分封未卜宁有缩地之方各藩岁额不支而限禄不行终无雨粟之术若夫辽左之难方殷瓶廪无日考选之局未结河清几时堂署几空孰是缓急之备帑廪俱竭更兼水旱之虞直臣久系于狱中忠魂未慰于地下章＜锍-釒＞之寝阁日甚上下之否鬲愈深盖其受病已入膏肓溃发只在旦夕臣切窥  皇上每意人之重于得官而故示之以靳意人之急于市恩而故持之以缓以致一切章奏浸不置省  皇上之自为计左矣倘以臣言为不欺一一见之施行天下国家幸甚不报
　　○文华殿中书程梦晹输银二千两助边
　　○癸巳朝鲜国王遣陪臣入贺长至表贡方物赐宴赏金帛等物有差
　　○甲午南京工部右侍郎罗朝国以疾乞归许之
　　○四川道御史周万鉴言夷氛叵测庙筭甚疏敬陈十二事一举视朝之典一重根本之地一发内帑之则一严海防之道一保形胜之地一慎兵将之选一连属国之援一安内地之民一守门庭之险一审议论之宜一议理财之道一昭劝惩之法不报
　　○乙未大学士方从哲奏节届履长乞请力行新政以慰人心不报
　　○丙申卯正一刻冬至  大祀  天于  圜丘遣英国公张惟贤恭代
　　○遣官分祀  诸陵并  恭仁康定景皇帝  金山陵寝  哀冲  庄敬二太子坟所各行礼
　　○以长至节百官放假三日
　　○颁赐辅臣上尊珍馔
　　○大学士方从哲奏该文书官恭捧  圣谕到臣私寓谕臣曰朕以腹痛泻痢服温暖之物过多遂连日动火致患目疾足疾未愈每入冬甚剧各项本章见查简俟稍愈即详阅发行边疆夷氛未靖国家多事之际赖卿宏猷匡赞共济时艰卿岂可因疑妄之言今杜门不出国事何赖宜即遵旨速出入阁辅理慰朕延停至意特谕卿知钦此伏念臣杜门待罪奄及再旬引分乞休以避贤路实出本怀非尽因人言也乃昨奉旨之后复勤中使之传宣但必时政＜锍-釒＞通庶几少尽其职乃今阁员未补大僚未点考选未下甚至九卿衙门五处无署印之官试问谁司政本而令时事否塞法守陵夷一至此极伏乞立赐批发庶群情稍慰臣犹可再出少伸图报之私谨因陈谢回奏以闻
　　○丁酉  孝惠皇后忌辰遣官祭  茂陵  孝烈皇后忌辰遣官祭  永陵
　　○以冬至令节辅臣方从哲率文武百官于午门外行庆贺礼
　　○辅臣复诣仁德门行庆贺礼
　　○免命妇朝贺
　　○颁赐辅臣烧割等物
　　○兵部左侍郎杨应聘题先该本部因援辽之兵抽调不足议于各边招募精兵共二万名延绥大同各五千昌平宣府山西固原宁夏各二千每兵议给马价银一十二两安家银五两盔甲器械衣装等银八两计兵二万名该银五十万两先于户部奏发业已题奉  明旨咨行户部屡称匮乏不能全发止认安家发太仓库银四万兑外省税银六万共十万两谓马价二十四万两该太仆寺出盔甲器械衣装银一十六万两该工部出节经移催工部全不能应而太仆寺马价止那凑八万两幸南郚角□羊到原题借买马银兵部五万两已角□羊未到工部十万两合太仆寺与户部银共三十三万两应先酌发急募通计宣大山西先募兵七千名共该银一十七万五千两延宁固原先募兵五千名共该银一十二万五千两各差官角□羊发作速募完委战将统领严限赴辽又延绥边冲抽调多于各镇该镇咨讨借支过安家马价银一万八千九百四十一两八钱三分三厘四毫相应补角□羊并给尚剩南部银一万一千五十八两一钱六分六厘六毫听买马支用前题冏寺发银五万两角□羊贮永平府库听阅视科臣姚宗文便宜取用各取实汶缴部附卷从之
　　○戊戌兵部奏蓟辽戍卒冻馁堪怜得旨各兵寒苦异常深可悯念其令经略衙门量加犒赏以为冬衣之资蓟门入卫兵马亦令督抚官酌量优恤章下户部
　　○狭西道御史冯英言  郊礼明禋大典陪祀班行寥落乞速下阁部院寺台省诸臣以共济时艰不报
　　○己亥赐英国公张惟贤银五十两纻丝四表里以冬至  郊祀复命故也
　　○庚子  上谕辅臣曰万寿圣节文书繁多原御点票本不知偶遗何处见各查简原无别意卿宜少待岂可遽尔躁急见今朕患目疾国事何赖宜遵谕入阁候旨
　　○日生晕两耳及背气二道各青赤黄色
　　○辛丑南京礼部署部事刑部右侍郎何熊祥言储讲之旨宜信孙谋之贻宜早不报
　　○壬寅巡视厂库工科给事中祝耀祖云南道御史俞诲言立清厂库之法一设立循环文簿以稽角□羊欠一互核挂收数目以杜侵鱼一议差正途廉能以防侵匿一透查十年收簿以严追补一查会有无召买以防影射一议定司官久任以专责成一全折盔甲弓箭以杜虚糜一索还事例开纳以拯时艰留中　　○癸卯经略辽东熊廷弼题今日制贼之说有三一曰恢复一曰进剿一曰固守顾以此时漫谈恢复进剿之事何敢草草似又不如分布险要以守为稳着守正所以为战也然而守何容易顷臣亲至各边隘口相度地形筭贼之出路即可为我之入路者有四在东南路为叆阳南路为清河西路为抚顺北路为柴河三岔儿间俱当设置重兵为今日防守他日进剿之备而镇江南障四卫东顾朝鲜亦其不可少者此分布险要之大略也每路设兵三万人禆将十五六员主帅一员布为前后左右各营如遇贼对垒则前锋迎之中军继之左右横击之后军殿之使各路自为一分合奇正以当一面如贼兴一路相持在西路则南路北路出奇以击之东南路悉力以捣之在南路则东南路西路出奇以击之北路悉力以邀之其在镇江当设兵二万人禆将七八员副总兵一员半劄义州半劄镇江夹鸭绿而守如贼犯朝鲜合力拒堵而四路则分道捣巢以牵之贼与四路相持则镇江朝鲜合兵而西以捣之使各路总为一分合奇正以成全局此合路联络之大略也清河抚顺三岔儿三路山多漫坡可骑步并进当用西北兵以西北大将统之宽叆林箐险阻可专用川土兵以西南大将统之镇江水路之冲当兼用南北兵以南北将兼领之此酌用南北兵将之大略也各路领兵到边画地而守无警就彼操练小警自为堵御大敌互相应援时各挑其尤精悍者为游徼以捉其哨夷扑其零贼使贼不敢轻出边且以防其耕牧又时以一路率所部直入贼境而分其三之一设三伏以待贼且战且郤遇伏则又战然后从容进边而东路未已西路复然北路未已南路又然更番迭扰以疲贼于奔命然后相机进剿或四路并进或三路牵制而阴并一路此坐困而转蹙之大略也善行师者行必结阵止必立营见可而进知难而止每行一次必立一营贮放粮草兼作退步各路兵虽三万如深入百数十里必须留营数所拨兵防守而前路迎敌兵马必渐单簿所定前数断难减少且兵马既随各帅往边辽城空虚再设兵二万平时驻劄辽阳以壮中坚有事策应四路以作外援又于海州三岔河设兵一万联络东西以备后劲金复设兵一万防护海运以杜南侵此征行居守之大略也臣考征播之役用兵二十余万及围酋于囤上犹用十五万众今贼改元僣号已并有两关灰扒鱼皮乌喇恶古里弓知介何伊难一带海东诸国兵众又令降将李永芳等收集三路开铁降兵万人计兵以近十万强播数倍今议用兵十八万马九万匹而见在主客残兵续到援兵及召募新兵虽近八万尚在沙汰难作实数其余惟有召募征调二法辽人以辽守辽之说自李如桢李登等建议屡试不效势不得不取诸徵调臣请以此责成兵部每兵一名岁计饷银一十八两兵十八万该饷银三百二十四万内每军月给本色五斗该粮一百八万石又每马日给豆三升九万匹该豆九十七万二千石草重十五斤者日给一束岁除四个月青草不给外计八个月该二千一百六十万束小束倍之通共岁计船费几何车牛人工各费几何此皆一毫裁削不得者臣请以此责成户部往者清抚开铁泛懿蒲沈俱无恙则河东以辽阳为家当广宁为转输今辽阳为冲边矣又当以广宁为家当山海关为转输凡兵马粮饷战车火器盔甲弓箭匠作马牛一应军中必不可少之物势自不能不仰资协同干办臣请以此责成督抚近日调取将材各省镇纷纷执留及发来兵不成兵马不成马每诘问来将皆云院道不容挑选甚有授意边堡故将瘦弱搪塞者除已到者容臣挑选发回换补外其以后调将徵兵臣请以此责成各省镇此又中外同心共济之大略也顷阅臣姚宗文＜锍-釒＞欲兵部于臣所议外量增二三万人以为训练策应之用户部照兵处饷之外多备三分之一此尤多多益善有备无患之长策也伏惟  圣明裁断亟敕该部议处以便遵行奉旨览奏审度贼势分布战守方略颇合机宜防守既固徐图恢复进剿尤是万全之策所用兵马粮饷着该部多方措处毋致缺乏督抚职任封疆务须同协力以图共济镇道将领等官俱令实心任事料理兵食战守之计毋得因循推避有误军机各省镇应调兵将着作速遣发仍挑选精锐不许以瘦弱搪塞熊廷弼着益用心经理副朕倚任之意
　　○甲辰巡抚江西都察院右佥都御史包见捷引疾乞归不允
　　○乙巳巡抚顺天都察院右副都御史刘曰梧奏臣病日益沉危边事日益废阁乞恩允放＜锍-釒＞凡十二上许之
　　○命户部尚书李汝华署掌吏部印务
　　○命戎政尚书黄克缵署掌工部印务
　　○丙午宣府总兵孙邦熙以病免
　　○丁未先是御史张新诏刘蔚周万鉴杨春茂王尊德左光斗刘惟忠山西参政徐如翰等各＜锍-釒＞论辅臣方从哲以枚卜之失平辽师之溃丧章奏之留中引为辅臣罪从哲亦连＜锍-釒＞自明并乞罢斥以为庸臣误国之戒  上谕辅臣勿以人言介意屡旨慰留之
　　○戊申兵科给事中薛凤翔题迩因奴酋倡乱调募之檄几遍域中议于武举之外再设一将材科已该具题报可业于十一月初九日录名事竣顾该部题授未见画一乞照中式官生例各授一镇抚职衔咨送经略军前听用庶足以激人心而收实用留中
　　○命兵部左侍郎杨应聘暂署本部印务以本部尚书黄嘉善八＜锍-釒＞乞休暂令调理也
　　○泰宁等卫夷人阿卜忽等九十六名贡马匹方物赐宴赏钞弊等物有差
　　○己酉巡抚宣府张经世言宣镇  陵京肩背逼近虏穴边长一千三百余里边外二十大部落夷人不下四十六七余万其堪战者亦不下三十五万近以辽事蠢动欲于来春上边挟赏万分可虞而本镇军士三月无粮冻馁待毙乌能拒堵据目前急用粮料官俸银共该五十万三百七十七两乞速发以济燃眉至京运累年欠银三十七万二千六百七十两四钱七分一厘又长芦山东二运司经角□羊太仓转发宣镇盐课欠银三十三万九千七百九十两八钱七分五厘民运取之直省者山东欠银四十九万八千七十七两三钱一分三厘河南欠银一十六万五千二百二十两五钱七分七厘山西欠银三万一千三百八十九两四钱六分八厘顺天欠银一千五百六十五两九钱五分二厘河间欠银一万七千四百七十七两九钱三分八厘伏乞  皇上严敕户部及各直省速行起角□羊以保宣镇则饥军庶不致于摇动而  陵京方可恃以无恐章下户部
　　明神宗显皇帝实录卷之五百八十八
　大明神宗显皇帝实录卷之五百八十九
　　万历四十七年十二月庚戌朔命改进士倪启祚等二十三人授翰林院庶吉士先是九月初三日辅臣奉旨选馆各拟名次进呈＜锍-釒＞凡数十余上俱不报至是报可故有是命
　　○辛亥吏科给事中张延登三＜锍-釒＞以疾乞归不允
　　○壬子戎政尚书黄克缵言建夷再入辽左难支恳乞敕下兵部速令昌平总兵王国栋带兵六千驻山海关相机以援广宁令大同总兵王威带兵六千移驻永平以为王国栋后劲然后别用大将以守大同昌平盖兵将近则易至远则难达安危之机在于旦夕惟  圣明垂察不报　　○阅视边务姚宗文言顷职出关而东已届广宁切见河西一带议输议籴盖藏将尽出牛出车物力已磬未至河东而河西可危者已岌岌万状矣昨见抚臣亟处车牛等费大约岁费米豆一百二十万石草一千二百余万束欲运积粮草必多置牛车分守道阎鸣泰等议添车三万七千辆用牛七万四千头并人粮牛料等费约用银一百三十六万五千七百两而宁前一道尚未与焉并议于关内买骡车千辆且多方召买本色多议截留以济粮饷之穷此抚臣＜锍-釒＞请之大概又于本月十二日见熊廷弼敬陈战守大略＜锍-釒＞内分布战守位置井井合见在并续议召募征调约用兵十八万马九万匹每兵一名计岁饷银十八两共该饷银三百二十四万每军月给本色五斗该粮一百八万石每马日给豆三升总该九十七万二千一百六十石水运船只陆运牛车之费准焉此经略＜锍-釒＞请之大概总之斟酌情形毫不可缺前者职见军事方殷储糈不预累请于旧加之外以明年一年为限再于田地每亩加派三厘＜锍-釒＞既留中户部亦视为妄言置之不问假令今日部臣能曲折计议谓经抚臣所请兵马不必用米豆有量沙之术运事不必用车牛有神运之筹则职服其能筹边然职固知其不能也此外如职同官户科官应震有外官协济之说暂停优免及税契加纳之说亦可得五六百万金庶可办东方之事伏乞敕下户部酌议速与施行
　　○癸丑  慈孝献皇后忌辰遣官祭  显陵
　　○巡抚浙江都察院右佥都御史刘一焜四＜锍-釒＞以病乞休并请九年考满奉旨不允辞九载给繇令该部题覆以闻
　　○兵科薛凤翔言夷虏警报迭至敬陈目前急著一急固守辽阳一急防御广宁一急修备山海一急催督粮运外则责成督抚司道内则责成本兵司农如身使臂如臂使指方称同心庶可兵济今兵部黄嘉善印封月余人言日至以不进不退之身酿莫大莫重之祸并乞速赐裁断俾印信有归以便责成再照辽左告急蓟门震恐该镇总戎最属切要新推刘渠猝不能到且有言蓟镇重地佥以为非大同总兵王威不可向已公入启事以封贡未成而止今贡事已完可无他虑独不可藉为蓟门锁钥乎至山海关奸宄出没之乡矧今奴酋惯用奸细合无将刘渠改推此地相称从之
　　○甲寅肃世子识铉进马五十匹  上命赐大红纻丝常服一袭银三百两彩叚六表里写书与世子
　　○大学士方从哲奏连日辽左警报叠至夷虏交讧东西结连声势甚恶乞亟允经略督抚之请敕下当事诸臣急急催调援兵措处粮饷为拯溺救焚之计并望早下阁臣之命以资赞襄速补大辽之缺以表率尽授考选散官之职以充任使亟委合衙门署印之官以藉劻勷而又  躬亲临御以肃朝纲多出内帑以助军饷速发章奏以无误军机亟释累臣以作兴士气或者犹可救危辽于万一不报
　　○太子太保兵部尚书黄嘉善奏臣八＜锍-釒＞乞身封印候命奉旨枢务紧要印着杨应聘暂署黄嘉善着即出安心供职不得再辞该部知道钦此惟是  圣谕未即赐玦则人之疑愈深臣之名愈污伏乞立赐罢斥以释众疑  上曰前因卿称病求去恐误部事故着侍郎杨应聘暂管今辽事紧急岂本兵释肩之时宜遵命即出供职不准辞
　　○命总督仓场尚书张问达署掌都察院印务
　　○经略辽东兵部右侍郎右佥都御史熊廷弼题顷阅邸报见兵部覆辽东巡抚周永春朝鲜贡道急宜添兵防守一＜锍-釒＞奉旨镇江等处应添兵将着经略熊廷弼酌量委拨务使兵力强盛足为朝鲜声援其兵将未到的都严催出关以备调用钦此臣惟朝鲜北关皆我藩蔽今东西既通北关又陷仅一朝鲜存亡相倚日者所陈战守大略议于镇江添兵设将且先于九月间遣废将胡国臣领召募新兵二千九百余人往镇江王平领新兵一千八百余人往叆阳汤时遇领新兵一千一百余人往宽奠单尽忠领新兵二千一百余人往清河相机守援矣乃兵部所调援兵俱是纸上虗数十无二三到辽阳者臣请据见到各兵实数见拨各兵地方为  皇上细陈之案查兵部陆续来咨大约谓自征剿失利按臣报阵亡者四万五千余名见存四万二千三百六十余名续到川兵一万五千三十二名抚臣召募兵一万四千二百五十八名先调已发未出关湖广兵约一千五百名臣部续调兵一万七千五百名内已出关兵七千六十名已发未出关兵二千七百名见催未发兵七千七百四十余名迩者开原破陷必多损伤再议调近镇素练之兵与选用见任及废闲各有家丁将官前后通计蓟宣真保延大各省镇及祁鲁二家调一十万一千六百五十名又议于大同延绥各募兵五千名宣府山西宁夏固原昌平各镇募兵二千名共募兵二万名以足中府会议一十二万兵之数耳此系兵部于六月三十日题过清数惟自七月起至十一月止细筭各兵之到辽者大同八百二十六员名保定三百四十一员名河间三百员名山西三百九十三员名以七月内到蓟镇三百七十八员名延绥二千八员名以八月内到宣府一千员名蓟镇一千五百九员名真定二百名天津四百一员名保定八百二员名真定二百六十五员名山西一千三员名甘肃七百二员名山东二千员名以九月内到大同一千员名宣府一千员名于十月内到青州兵一千名以十一月内到以上总计一万五千一百二十八员名内除山东标兵二千员名天津右营兵四百一员名青州兵一千员名暂留广宁外实到辽者止得一万一千七百二十七员名为各镇发来原数而中间逃故如延绥兵二千八员名一路逃故一百三十八名之数则见到一万一千七百二十七员名未可据为实数也此外惟有援辽副将鲍承先领开原道募兵二千一十六员名不在咨调之内即咨内抚臣召募一万四千二百五十八名兵部已作实数及查抚＜锍-釒＞半系饷司冯汝京巡道张铨等所召止得张斌良领兵一千名到辽阳余俱存操广宁尚费沙汰半系赞画刘国缙所召内如卞为鹏等领兵三千三百四十一名杨于渭领兵一千八百八十三名共五千二百二十四名除汰去一千九百八十四名逃去二千三百余名止存九百余名是咨中一万四千二百余人而仅仅得二千人之用也此见到各兵之实数也辽阳与自在州南北连城九门二十余里除民兵摆守外每垛贴步兵二名计垛三千余应贴兵六千余人每二十五垛劄兵一队为游兵应置兵千余人两项应用兵一万二千余人今止有浙江真保山东水营残兵八千余人贴守尚少三千余兵无处查拨城内每面应置马兵二千人为游骑今止有臣标下内丁标左残兵协营奇兵及新到大同宣府援兵五千余人分守尚少三千余人无处查拨城外劄营惟川兵一万一千余人内除九门每门拨去一百五十人防守外止余九千余人分劄两营玄武营五千余人自劄一营尚余赞画召募新兵五千余人恐有奸细夹襍既不敢使贴防于城内又不能独劄立于城外惟分发各边堡设防而此外则总兵贺世贺领马步一万一千余人柴国柱领马步一万一千余人李怀信除将原分广宁兵马交付李光荣掌管外止领马步七千余人各驻虎皮驿三块石等处当贼来路顷报西虏五万结聚养膳木昨又近至长宁堡边外复令李怀信移驻辽阳首山迤南贺世贤移驻辽阳迤北以防西虏之深入东贼之乘虚此见拨各兵之地方也即今东贼四万入驻开原欲令三总兵扬兵于泛懿之北以示驱逐或声言于抚顺之东以示捣剿而促其速归三总兵皆虑兵马寡怯不能敌又虑西虏五万骑之见聚养膳木者乘我兵东出而从西入抢我兵北行而从中隔断皆按兵不敢动似此光景何论镇江何论朝鲜顷得阅臣姚宗文书大略谓昨者北关出于不意不能相救今贼已有犯朝鲜消息便当预办战将劲兵以待之其意正与臣＜锍-釒＞相合而无如我兵之单寡恐虽明知贼犯朝鲜不能相救也伏乞严敕兵部将各省镇原调兵将作速差官马上分催定限岁里俱到辽阳但有迟违坐以领军官承调失期之律兵科仍查参该抚镇道臣毋得抗旨误事兵过山海关总督逐一选验人马器械中用者出关不中用者阻回另补奉旨据奏前此议调援兵多未出关凭何调遣防御该部即便马上差官严催各省镇原调兵将刻期赴辽以备战守如再迟违领兵官依律治罪抚镇道臣一并查参本兵职军旅今调兵未到黄嘉善如何要释肩求去还着即出供职杨应聘着一面料理部事以待嘉善之出毋得推诿今边情紧急内外当事诸臣都要毕力殚心措处兵饷毋致缺乏有怠缓误事者同罪不宥
　　○乙卯以原任左春坊左谕德兼翰林院侍讲赵秉忠左春坊左谕德兼翰林院侍讲公鼐右春坊右谕德兼翰林院侍讲薛三省为左春坊左庶子兼翰林院侍读以右春坊右谕德兼翰林院侍读掌司经局事郑以伟右春坊右谕德兼翰林院侍讲钱象坤杨守勤为右春坊右庶子兼翰林院侍读以原任右春坊右中允兼翰林院编修孙承宗右春坊右中允兼翰林院编修吴宗达左春坊左中允兼翰林院编修骆从宇右春坊右中允兼翰林院编修黄儒炳左春坊左中允兼翰林院编修汪煇左春坊左赞善兼翰林院简讨丘士毅为左春坊左谕德兼翰林院侍讲以左春坊左赞善兼翰林院简讨周炳谟黄立极右春坊右赞善兼翰林院简讨来宗道彭凌霄魏广微国子监司业张鼐为右春坊右谕德兼翰林院侍讲以翰林院编修黄士俊为司经局冼马兼官如旧以翰林院编修李光元刘鸿训杨景辰简讨王应熊孔贞时刘钟英为  起居注
　　○丙辰兵部尚书黄嘉善题准辽东巡抚周永春塘报黄把兔父子会合伯要子等共聚兵约有五万余骑已到养膳木屯兵只在一二日犯抢等情又该本官塘报审得回乡刘七称奴酋带领马步达贼约有六万余骑自本月十六日寅时分从开原所属地方松山堡进墙有马达贼四万驮带盔甲钩梯无带达贼二万在开原收割庄田驮运粮石回头要犯抢潘阳等处地方等情又该辽东总兵李光荣李怀信塘报相同又准蓟辽总督文球辽东巡抚周永春各塘报据夜役刘生加哨探代子河东岸了见哈喇河西岸达子营火一十二处约长十里离边四十余里等情各到部议照奴酋自陷北关其志益横蹲伏三月蓄毒必深虏酋黄把兔伯要子方报五万骑屯聚边外而奴酋马步六万众又报拥入开原蠢兹犬羊声势相倚乘我不备设法防守在经臣拮据虽不遗余筭而兵力分于接应粮草艰于转输以饥疲冻馁之众当纠合方张之虏真危不可言者矣除调募兵马臣部飞檄严催将领缺官臣部即议选补粮草断缺户部见在处备仍应亟行申饬臣部移文蓟辽总督衙门便宜督选近地及赴援临关兵马相机策应驰援以保无虞奉旨夷虏合谋入犯势甚危急着总督衙门速发近地及临关兵马星夜驰赴应援其调募各兵接济粮草等事都着上紧措办倘至缺误责有所归
　　○丁巳河南归德府虞城县乡官士民等捐银助饷原任给事中杨东明八百两原任御史袁可立见任副使杨尧华各五百两御史田珍二百两中书杨东光四百两各乡宦进士举人监生生员寿官乡民等捐银有差抚臣李养正奏闻乞照例赐敕旌劳仍建坊优异复其家
　　○戊午赐鲁府乐陵王寿镐周府河阴王勤火□午韩府襄陵王朗□金大臼贝□各谥曰恪
　　○原武王在金□皂谥曰昭宪
　　○韩府长洲王朗鋎谥曰庄顺
　　○建德王翊铉谥曰端顺吉世子常淳谥曰安惠
　　○以雪泽愆期命礼部竭诚祈祷
　　○敕王威以原官调镇守蓟州永平山海等处地方兼备倭总兵官
　　○敕刘渠以原官调镇守山海关应援总兵官
　　○西番阿鹅等二十三名来朝表贡方物各赐宴赏彩币等物有差
　　○己未狭西固原妖人李文等谋叛擅称弥天一字王伪改天真混元年号纠党王廷相祁焕章温王洪福儿等数百余人妄布天书六甲飞剑妖书等项约期举事其党曹世泰陈希春出首被获伏诛据狭西巡抚李起元报闻
</div>
    <div class="pagination">
<a href="明实录神宗实录_page362.html">上一页</a><span>...</span><a href="明实录神宗实录_page358.html">358</a><a href="明实录神宗实录_page359.html">359</a><a href="明实录神宗实录_page360.html">360</a><a href="明实录神宗实录_page361.html">361</a><a href="明实录神宗实录_page362.html">362</a><span class="current-page">363</span><a href="明实录神宗实录_page364.html">364</a><a href="明实录神宗实录_page365.html">365</a><a href="明实录神宗实录_page366.html">366</a><a href="明实录神宗实录_page367.html">367</a><a href="明实录神宗实录_page364.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
