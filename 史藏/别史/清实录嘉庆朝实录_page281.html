<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 281 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 281 页/共 523 页
  </h1>
  <div class="content">
   ○壬申。遣官祭关帝庙。　　

○谕内阁、钦天监观候本章。前已有旨改于节令三日后具题。以昭核实。此次夏至占风之本。仍循向例、该监呈递后。又送内阁进呈。殊觉重复无谓。嗣后著即送内阁。与各衙门应进本章、一同呈递。其该监先行呈递一次之例。著停止。　　

○赏候补员外郎达庆、三等侍卫。为叶尔羌帮办大臣。　　

○癸酉。谕内阁、御史朱澄奏请盘查仓廒以除积敝□大一摺。上年由北仓转运米石。入仓后多有霉变。前已特派大臣盘查。并令新任仓场侍郎认真查验核办。今该御史请将各仓未经开放好米。逐廒查验有无亏缺。固系为慎重仓储起见。但禄米等六仓所贮。原系由北仓转运之米。现有霉变之事。是以派令盘查。今欲将各廒好米。逐一盘查。亦非易易。至请将此项米石、豫借于八旗兵丁先行支领、仍分季摊扣还款一节。是否可行。著该部一并详议具奏。寻议、查城内各仓潮湿米内、原堪搭放之米。前经奏明在于王公大臣官员春季俸米内、核计二成、八旗兵丁三四月等月甲米内、核计成半搭放。现在筛扬可以搭放米石。事同一律。自可仿照办理。所有城内七仓筛扬米石。除旧太一仓、业经奏明在于镶红正蓝镶蓝六月甲米内按成半搭放外。如有余剩。应请随同禄米等六仓现在筛扬可以搭放米九万余石。在于各王公满汉大臣官员秋季俸米内。仍照春季搭放二成。镶黄等五旗七八两月甲米。仍照三四等月搭放成半。并令各王公大臣官员各旗兵丁等、即于六月内先行关领。以免蒸变之虞。至各仓好米有无亏缺之处。现在通州西中二仓、业经钦派大臣查办。其余各仓、应并令仓场侍郎随时认真访查情敝□大。从之。　　

○又谕、本日召见贵州安义镇总兵刘瑞、询及伊父刘君辅、据称自嘉庆四年告病以后、现在年已七十、两目失明、是以本年不能来京恭祝万寿等语。刘君辅曾任提督。从前缅甸、金川、台湾、苗疆、及邪匪滋事之时。先后出兵五次。杀贼立功。身受枪伤四处。曾经得有花翎。所有四川邪匪首逆陈崇德一股。即系该提督在老木园办净。劳绩懋著。伊子刘瑞、亦曾出兵受伤。父子出力。殊为可嘉。现在刘君辅年已七十。笃疾在家。朕心悯念。著加恩准其家居食提督半俸。俾养余年。以示朕眷念前劳至意。　　

○以失察家人受贿。并违例坐轿。革喀喇沁亲王衔郡王满珠巴咱尔亲王衔。　　

○甲戌。裁贵州兴义县土千总。从巡抚孙玉庭请也。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百十二　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十四年。己巳。五月。乙亥。谕内阁、户部奏、查明各省协济乡勇所支银米、应如何按照成数销赔、请旨遵行一摺。各省正案乡勇。前经该部节次核奏。拟将随征、酌减一成。被贼防堵、酌减二成。近贼防堵、酌减三成。均经朕叠降谕旨分别酌减准销。此项各省协济乡勇。与正案乡勇、事同一例。所支银米著照湖北省正案乡勇。其随征者。加恩一体报销。其被贼防堵酌减二成、近贼防堵酌减三成银米。著先于原办各名下查明催追。如实系人亡产绝。即照正案摊扣还款。　　

○平粜广东南海、番禺、东莞、顺德、新会、香山、新安、七县、仓谷。　　

○丙子。上幸万寿山。　　

○丁丑。谕内阁、朕恭阅圣祖仁皇帝实录。康熙四十一年正月癸卯。谕大学士等曰、朕观诸臣任科道时。多有敢言沽直声以得升迁者。及为大僚。辄不敢言。问以小吏。皆言不知。前后顿不相符。因顾起居注官等曰、朕言可详记之。仰见圣明烛照。洞悉人情。百余年来。前后如出一辙。近日朕观科道诸臣、尚时有章奏。而部院大臣都御史副都御史等、则寂寂无闻。近日山东两案。皆系朕访察所得。并非言官弹劾。盖科道身居台谏。冀博敢言之称。数上封事。欲朕识其姓名。究其所言、或议改成例。或毛举细故。亦未有能除大奸厘大敝□大者。及洊历升阶。考其行事。与其言论。前后多不相侔。揆厥初意。本以建言为梯荣之具。甚或邀名听嘱。潜遂己私。如斯人者。尚安望其为国宣猷乎。至大臣等职分既优。倚任尤重。并非无言责者。且不时召对。遇事皆可敷陈。乃迩来罕有以直言著者。都御史、副都御史、则除闲日具奏控案之外。别无建白。其何以副朕明目达聪之意。夫人臣事君之道。首在毋欺。当嘉谋入告。一切毁誉荣辱之念。俱不应存于中。惟于国计民生。实有裨益。或除奸剔敝□大。确有见闻。均当剀切直陈。毋有隐讳。至于揣摩陋习。心有所冀。则矫讦以沽名。意无所图。则缄默以保位。尤当深以为戒。言行相顾。终始不渝。朝廷收谠言之益。国家著直臣之效。朕实有厚望焉。将此通谕知之。　　

○又谕、刑部将福建奉天二省缓决一二次人犯、分别准减不准减、开单具奏。朕详加披阅。福建省拟准单内、绞犯郑黄明一名、因见张南华入伊寮内窃米。夺下米袋。用拳殴伤其右眼胞。张南华倒地撒赖。该犯复用竹把叠殴。致伤其偏右脑后右臂膊等处、共十二伤殒命。是罪人不拒捕而擅杀。郑黄明、著不准援减。其拟不准减单内、绞犯陈振茂一名、因见洋船停泊海口。询知带有鸦片土。该犯用番银五圆买土三块。煎成鸦片烟一罐。陆续招人买食。自二月初至三月初止。除本银外。共赚番银六圆。经房主查知斥逐。旋被访获。鸦片烟本干例禁。但该犯买土煎卖。仅一月有余。非经年累月私开鸦片烟馆为害地方者可比。且所得余利。亦止番银六圆。其情节尚有可原。陈振茂、著准其援减。奉天省拟准单内、绞犯纷喷一名、因途遇民人李大功等私入禁山。偷打貂鼠。该犯声称拏住送官。李大功等携械扑拒。该犯随点放鸟枪。致将李大功打伤殒命。核其情节。虽死系行窃罪人。但该犯以火器致伤。罪干擅杀。纷喷、著不准援减。余依议。　　

○戊寅。谕内阁、军机大臣会同刑部议奏、将英纶拟绞请旨即行正法一摺。国家设立巡漕御史四员。自瓜仪以至通州。分段巡查。原以稽察敝□大窦。催趱迟延。从前积有陋规。节经裁革。添给养廉。以资办公。膺斯任者。理应洁己自爱。勤慎奉职。上年都察院请＜闲＞漕差。朕于科道各员。就引见时派出四人。英纶适在其内。朕素未悉其为人。及伊请训召见。即觉其人颇平常。当经严加训诫。嗣伊到任未久。旋奏请患病开缺。朕以其年力正强。疑有捏病情敝□大。另派赵佩湘前往。于其赴任时谕令密查。赵佩湘一至东省。即查其声名狼籍。据实密奏。而英纶迎遇赵佩湘、并告以病已渐痊。其为欺饰。已属显然。因密饬马慧裕、吉纶、将英纶劣款。再行详查。节据覆奏赃证确凿。实属目无法纪。巡漕御史、职在催查。今英纶于每帮船入境时。藉词恐吓。勒索帮银。该弁丁辗转攒凑。自必耽延时日。且银不入手。不予收文。及告病后、仍有印柄在手断难越过之语。是以催漕之官。为阻漕之事。并于查勘泉源。呵斥挑剔。婪索多赃。其挟势求索所部财物。于法实有所枉。至御史职司风纪。奉命巡查。设地方官有不公不法之事。尚应列之弹章。其该管弁丁夫役人等、如沿途有饮博宿娼等事、藉端逗遛者。该御史即应查禁惩处。乃英纶于行馆唤妓住宿。以执法之人。躬为此无耻之事。尤属卑鄙不堪。英纶系温福之孙。勒保之侄。旧家大族。世受国恩。乃贪污纵恣。一至于此。实属法无可宥。英纶、著即处绞。至英纶于巡漕时。每以捆打恐吓运弁。是以朝廷之刑法、为诈财之具。应即令其身受责处。用示惩创。著派御前大臣、军机大臣、会同刑部堂官、将英纶监提重责二十板。派御前侍卫富翰、刑部侍郎景禄、押赴市曹。监视处决。以为奉差官员、不念职守、败检贪婪、罔顾廉耻者戒。　　

○又谕、军机大臣会同长麟议覆、百龄等酌筹民夷交易章程。分别应准应驳具奏。所议甚是。嗣后各国护货兵船。俱不许驶人内港。夷商销货。令即依限回国。并令洋商早清夷欠。其澳内西洋人。不准再行添屋。民人眷口。亦不准再有增添。引水船户。给照销照。俱责成澳门同知办理。夷商买办。选择殷实之人。始准承充。至向来夷货到粤。皆由该国自行投行。公平交易。以顺夷情。今该督等请由监督不论殷商乏商。按股签掣。竟似以外夷货财、为调剂乏商之计。事不可行。著仍查明旧例。妥协办理。　　

○庚辰。谕内阁、前据董诰奏、有肥乡县知县万永福、差人投递禀帖。内有奏摺一封。求为代递。董诰未敢启封。当即进呈。朕阅后、因降旨令将该员解任来京。交军机大臣询问。兹据万永福称、伊于上年秋差、派办密云道路、时值大雨、屡经修垫、除资民力用银二千两外、仍赔用银八百余两、又天津差务、由省派令该县出大戏十番费银三千两、已交藩库二千两、尚有一千两未解、屡奉文催、因思承办差务、州县力不能捐办、不能不借用民力、闻将来尚有五台差事、道路较长、恐资用民力更多、因此冒昧陈奏、恳求治罪等语、朕躬举时巡、凡以修国典。勤民事。原非为侈游观。如每年率行秋狝。经过畿辅各州县。事关绥藩肄武。时值暑雨涂泞。即官民稍效劳费。均属分所应尔。至上年巡幸天津。省方观民。兼以阅视堤工。屡降明谕。饬诫疆吏。一切繁文糜费。概事摈除。乃该督等不知仰体朕心。沿途设有戏台点缀等项。朕当即训斥其非。该督等总以自行捐备、藉申忱悃为辞。今据万永福所言。仍系派之各州县。即肥乡一县已派至三千两。则此外各县所派。谅亦大略相仿。此皆该省办差官吏、下及官亲家人长随、藉以为名。人人希图从中沾润。遂不顾贻累地方。朕若彻底根究。该省大吏。岂能当此重咎。念其事属已往。姑免严办。惟该总督藩司办理不善。不可不加以惩儆。温承惠、著拔去花翎。褫去黄马褂。方受畴、亦著拔去花翎。用示薄惩。今年朕五旬万寿。即日启銮前赴热河。若该督等再于沿途踵事增华。但多建一牌楼。添一彩饰。必将该督等革职示惩。至巡幸五台。尚未定期。即将来有旨前往。设直隶山西途闲有建设戏台等项点缀者。亦必褫革不贷。朕言出法随。彼时毋悔。万永福越职言事。本有应得之罪。念其所言尚正。且事有实据。著免其治罪。加恩发往山西以知县即补。其肥乡任内未交银一千两。并不许再向催交。　　

○定江南徐州镇总兵官为要缺。镇标中营游击、城守营萧营各都司、中营游击、中军守备、为繁缺。中营驻防夏镇汛守备、为＜闲＞缺。改拨驻寿守备于徐州镇、为中营中军守备。河标左营副将右军守备、为中营驻防夏镇汛守备。从总督铁保请也。　　

○缓徵陕西泾阳、三原、富平、蓝田、蒲城、邠、乾、咸阳、醴泉、高陵、朝邑、武功、长武、咸宁、长安、渭南、耀、临潼、大荔、澄城、郃阳、白水、韩城、华、华阴、二十五州县、旱灾新旧额赋、并屯粮盐课。贷泾阳、三原、富平、蓝田、蒲城、邠、乾、七州县、灾民耔种口粮。　　

○辛巳。谕内阁、昨梁上国告祭回京。询知望祭元太祖、元世祖、系在德胜门外。因令军机大臣查始自何年。兹据查皇朝文献通考内载、顺治八年致祭历代帝王典礼、有望祭元太祖元世祖陵在宛平县北之语。顺治八年初议致祭历代帝王典礼。其时尚未有畅春园、圆明园。是以遇有典礼。即在德胜门外望北举行祭礼。此时若仍行照旧。则望祭地方。转在御园之南。于体制殊觉未协。嗣后遇有庆典。应致祭元太祖元世祖时。著于清河以北。昌平州以南。仍系宛平县所辖界内。择地举行望祭礼。著为令。　　

○谕军机大臣等、本日马慧裕赵佩湘奏、头进南粮帮船全出东境摺内、据称微山湖原存水七尺七寸七分、于初十十一两日、东南风大作、将湖水掣卷西岸、直至十三日风定水回、探量诸桩存水七尺二寸、计消耗水五寸七分、查微湖存水七尺、即不能外放、今可放之水仅有二寸、恐接济不敷、现在伊二人先后驰往韩庄设法勘办等语。韩庄八闸运河。全赖微山湖水势充足。源源铺注。今微山湖可放之水。祇余二寸。而粮船尚有三十余帮。经由八闸。计期需至月余。日久恐难接济。现在江境邳宿一带。水尚充足。军船可不至阻滞。但恐趱入东境之后。水已消耗。岂不又虞壅积。此事关系非小。亟应上紧筹办。吉纶系本省巡抚。乃今日奏报之摺。并未列衔。岂伊于此等情形、全不关心耶。吉纶著传旨申饬。此时微湖西岸之水。即使照旧漾回。谅亦有限。必须将各处来源。广为导引。如牛头河等处。本所以蓄水济湖。目下正资挹注。其应如何设法疏浚、并多备剥船以资起卸之处。办理不可刻迟。将此谕令知之。　　

○又谕、和宁奏庄浪土司鲁纪勋、恳请进京叩祝一摺。据称乾隆五十五年、高宗纯皇帝八旬万寿、有洮州土司杨宗业恳请来京、荷蒙恩允等语。可见土司叩祝万寿。本系旷典。我皇考高宗纯皇帝寿跻八秩。庆烁敷天。始俞允边徼远人。抒诚赴阙。今年系朕五旬万寿。并不举行庆典。所有庄浪土司鲁纪勋、著无庸令其来京。以示体恤。将此谕令知之。　　

○壬午。孝恭仁皇后忌辰。遣官祭景陵。　　

○上幸万寿山。　　

○谕内阁、前据福庆许兆椿密奏、通州中西二仓所贮白米多有亏缺、并查有积蠹高添凤、私用花押白票、装米出仓、兼令伊弟高二、挂名大班番子、以为护符、种种敝□大混。当经特派侍郎托津、福庆、前往会同新任仓场侍郎玉宁、戴均元、详细查勘。兹据托津等具奏、查得西仓地字廒短少白米七百余石、中仓法字廒短少白米四百余石、此外廒座尚多、即分起抽丈、与原贮数目多有不符、约计一廒或短百余石、数百石、及千余石不等、米色亦多不纯、其中闲有霉变、现将高添凤、及伊弟高二、伊子高庭柱等查拏到案、讯明高添凤确系积年在西仓经手事件之人、奏明同其余应讯甲斗花户、一并交刑部审办、其未查各廒、请另行＜闲＞派大臣通行盘查等语。天庾正供。岂容稍有亏短。乃竟有积蠹把持。奸胥舞敝□大。实出情理之外。现在西仓存贮白米五十二廒。祇抽查十三廒。已短米八千五百余石。中仓存贮白米二十六廒。祇抽查五廒。已短米一千一百余石。则其余未经查丈各廒。尚不知短少若干。其高添凤所供各廒牵算可以足数之言。殊难凭信。必须彻底清厘。核实办理。刻下正届南粮抵通之时。该仓场侍郎二人、有查验斛收等事。恐难兼顾。著派侍郎托津、同刘镮之、桂芳、副都御史秦瀛、四人为头班。侍郎福庆、同左都御史周兴岱、侍郎潘世恩、副都御史润祥、四人为二班。自二十四日为始。五日一班。前往通州递相更换。将所查情形。五日具奏一次。玉宁戴均元二人。于验收新漕之暇。亦随时前往会查。至此项短少米石。是否当日起卸时、即未上仓。抑系进仓以后、另行偷盗出仓。积蠹高添凤兄弟父子。如何在仓盘踞。以及其余甲斗赵长安、张连芳、花甲陈四等、如何通同舞敝□大缘由。著派军机大臣会同刑部严审定拟具奏。其监督四人内宋调梅、武忠安、二人。在任已久。著解任听候传讯。其甫经到任未接交代之监督图敏布、董兴元、二人。著暂留该仓办事。达庆、蒋予蒲、前于北仓霉变米石。未能先事妥筹。业已分别降调。今西仓中仓存贮白米。又查有亏缺短少。积蠹把持。伊二人毫无觉察。咎更难辞。均属溺职。而达庆曾经三任仓场侍郎。其咎尤重。不能姑容。伊昨经赏给三等侍卫、派往叶尔羌帮办事务。即著彻回革职。发往热河。效力赎罪。蒋予蒲、著革职。福庆许兆椿到任未久。能将此等积敝□大访查奏闻。得以根究查办。尚为留心。伊二人前因旧太仓米色霉变。未经查明。率请支放。交部议处。有降二级留任处分。著加恩查销。　　

○又谕、御史陈中孚奏称、三库郎中员外郎司库等员、向来俱不直宿、此次现定章程、亦无责成该员之处。请令该库郎中员外郎司库各员按日直宿、所有在库兵丁、由该员等实力稽查、其笔帖式库使等员、仍照旧直宿、并令登记册档、按月查核等语。所奏系为慎重库藏起见。即照所议行。其各库郎中员外郎司库各员。应如何分班逐日轮换直宿、并如何记册、交管库大臣查核之处。著禄康、曹振镛、详议章程具奏。寻议、请将银库库官分为四班。缎匹颜料二库库官各分为五班。每日派一员在库直宿。轮流更替。再银库内库、每日章京一员、护军校等十员、进库直宿。又护军十名、于库门外巡逻。向祇轮派本库笔帖式库使一员、前往查放出入。不足以昭慎重。嗣后应令外库直宿之郎中、员外郎、司库等员、于酉刻前赴内库。眼看该班之章京及护军校护军等进库后。将门封闭。再回外库直宿。次日卯刻、仍往内库。放出该班章京及护军校护军等。将库门封锁。并库门外巡逻之护军。亦可留心查验。有无包班。逐日由该库官查核。较为周密。得旨、依议。其银库内库稽查直宿官兵出入之处。应酌量以日出日入为度。嗣后每逢十月十一月十二月正月。均著于申时放进。辰时放出。其余各月分。著照议于酉时放进。卯时放出。派外库直宿官员。前赴内库。会内本日该班之司钥长。将该官兵按时查放。验明封锁。久而勿懈。并著该护军统领一体留心查察。如该班官兵有包班违误等敝□大。即行参办。　　

○又谕、据天津巡漕御史吴荣光奏请严禁盗卖漕粮一摺。南粮为天庾正供。颗粒皆宜慎重。岂容旗丁盗卖。致滋亏短。现当严剔漕储积敝□大之际。傥有盗卖情敝□大。则交卸时势必搀灰和水。无所不至。以致米石亏缺霉坏。自应严加厘剔。除南漕所辖地方、米价较贱、或该丁等尚无盗卖情事。其山东天津通州粮艘经过及停泊地方。著各该巡漕御史实力稽查。毋任运丁等致有盗卖米石之事。以清积敝□大。毋存畏难之鄙见。毋存消弭之恶习。各矢天良。尽力追究。据实具奏。至该御史又称、南粮抵通未经起卸之先、每帮有验费、有窝子钱、起卸之时、除例定个儿钱外、复有后手钱、每帮每项约需制钱一百千及数十千文不等、皆由帮丁凑敛、交坐粮厅号房书役及经纪得受等语。粮米抵通交卸。该书役经纪等。往往向旗丁等索得陋规。遂至无敝□大不作。祇知营私肥己。罔顾仓储正供。近来查出各仓米石、多有霉烂及亏短情事。总由积敝□大未清。遂至蠹害丛集。著仓场侍郎于今年新粮抵通时。设法严密稽查。将从前索取陋规种种各情敝

□大。一律剔除。庶漕政可就肃清。将此通谕知之。　　

○又谕、刑部将陕西省缓决一二次人犯、分别准减不准减、开单进呈朕详加披阅。拟减单内、绞犯张皂娃一名、因妻曹氏常在门首闲看。屡戒不悛。唤进斥骂。曹氏回詈。该犯用鞭梢叠殴其脊背左后肋等十六处殒命。曹氏系小家妇女。站立门首。亦属常有之事。闻伊夫唤进。亦即转回。该犯因其不服斥骂。辄毒殴致毙。情节殊为残忍。张皂娃、著不准减等。又绞犯王继善一名、因乞丐王洪汤先窃伊雇主豆柴。嗣后见其在窰用豆柴烤火。向斥被詈。该犯用木棍殴伤其眉丛。复殴伤其脑后。致合面仆倒。跌入火堆。被火烧伤肚腹等处殒命。王洪汤窃柴在先。该犯于事后致毙。与登时致死行窃罪人者不同。且棍殴多伤。致仆跌火。内烧毙。尤属惨毒。王继善、亦著不准援减。余依议。　　

○赏江宁防御三成、三等侍卫。为叶尔羌帮办大臣。　　

○移山西昆都仑巡检、驻包头村。以和林格尔巡检、兼管昆都仑。移多尔济把总、驻包头村。拨大同镇标外委一员、驻多尔济。从巡抚成宁请也。　　

○癸未。谕内阁、刑部将己未到配官犯、应减不应减、开单摘叙事由、请旨钦定一摺。朕详加披阅。单内拟军之已革把总蔡春胜一名、因防守广东近海汛地。贼船猝至。该革弁带兵追捕。身受多伤。被贼焚烧汛房而逸。该革弁正在剿贼之际。未能顾及汛房。与守备不设被贼入境掳掠者有闲。蔡春胜、著准其减等。又拟流之已革知县黄铨、因会试举人龚正调船只搁浅。龚正调令船户代搬箱物。水手叶阿卓等乘机攫赃逃走。经该革员诣勘。获犯叶阿卓等七名。旋即卸事。署县方廷选听受刑书朦禀。将各犯释放。该革员回任。拘获叶阿卓一名、讯不承认。仍即保释。是叶阿卓等七犯。俱系该革员缉获。其听从刑书释放。系署任之事。与伊无干。嗣该革员将叶阿卓拘到。旋复保释。亦在讯不承认之后。按其罪名。尚非故出。且所出亦祇流罪。黄铨、亦著准其援减。又拟徒之已革司乐官傅得亮、因将神乐署廊外自建房屋。租与民人吕二开设茶馆。以致聚集闲人。諠哗亵渎。司乐官等、于神乐署左近地方违禁私建房屋。出赁图利。积敝□大相沿已久。尚非起自该革员任内之事。傅得亮、亦著准其减等。余俱不准减等。　　

○谕军机大臣等、百龄密奏粤东废弛各情形一摺。粤海著明盗首、如张保仔等帮船甚多。其在船夥党不下万余人。东窜西奔。毫无拦阻。其所以有恃无恐者。总缘接济根源。不能断绝。百龄所见深得要领。前经屡降谕旨。饬令地方官认真堵缉。将一切米粮火药器械篷缆等物。杜绝透漏。使盗匪在洋飘泊。无以为生。自无不束手就毙之理。无如各督抚均不过视为具文。毫无整顿。看来怠玩因循。此四字竟成通病。似此日复一日。深虑酿成大患。此如医家治病。当其受病之初。不能认真医治。则患证愈深。渐至不可救药。迨至痼疾已成。辄称难治。又何如及其易治之时、早为救疗乎。百龄既已稔知此敝□大。将各口岸奸徒济盗缘由。查明原委。并将各衙门颓玩积习。深究根源。惟当实力清厘。讲求措置。以期地方日见起色。将此谕令知之。　　

○两广总督百龄等奏、提督孙全谋、统兵擒剿大帮盗匪多名。得旨、嘉奖。赏随捕船户吴敬裕、外委顶带。　　

○甲申。上幸静明园。诣龙神庙拈香。　　

○乙亥。谕内阁、富俊等奏、严讯遭风民人龚凤来等、在朝鲜国留买铁物、及行查朝鲜国王咨覆各缘由一摺。讯据龚凤来等供称、该船户等、每年俱驾往山东奉天天津等处贸易、上年九月内、欲往山东胶州装豆、驶至南通州放洋、忽遇西北大风、漂至朝鲜境界、将船击碎、被朝鲜人救护上岸、所有捞获船板烧毁、除下铁钉及铁篐、并五百斤重铁锚一个、二十八斤重小锚一个、朝鲜人称明共计四千三百斤零、因铁物斤两甚重、不能携带、是以变价共银八十六两、分作盘费使用、并无私带别项铁物、又据朝鲜国咨称、前次咨文所载铁物、系破碎船只之铁钉等件、共四千三百余斤、并无别样器物、现由济州水路送京各等语。前据礼部奏称、接据朝鲜国王李玜咨称、此项装船铁物。计重四千三百余斤。已从优给价。并未声明是何物件。竟似违禁货物。带至四千三百余斤之多。是以降旨令富俊即将民人龚凤来等截回审讯。一面行文该国王、查明该民人等所带铁物。究系何件。并以该国王办理不合。将前次赍咨员役减半赏赉。今既查明并非违禁货物。著礼部行文该国王、谕以此事业经讯明。该国王祇系声叙不明。办理尚无不合。所有龚凤来等、亦即著递回原籍安业。至此项铁斤。俟该国送到时。该部奏明核办。　　

○又谕、刑部议奏、陕西匪徒孙老么等纠众谋抢未成、分别治罪一摺。此案前据方维甸奏到时。朕详加披阅。即觉所办过重。批交部议。今刑部议将孙老么等九犯、均照该抚所奏拟以斩枭。龙可班一犯、亦照该抚所奏拟绞立决。殊属草率。龙可班一犯、本系宁陕营兵。因挟本官责革之嫌。途遇孙老么、曾有被革后毫无生计欲图报讎洩忿之语。孙老么闻有此言。即藉端传播。起意纠人。杨麻子复与孙老么密商、山内闲人。利于抢夺。不必借报讎名目。嗣分投纠集多人。孙老么散给器械。与杨麻子分路行走。约于夜晚会齐。因同夥之周骡子疑虑不前。时杨麻子夜半迷路。孙老么往来找寻劝说。延至五更。不能抢掠。各夥党遂分路弃械逃逸。经兵役查拏。先后获案。是孙老么实为此案罪魁。杨麻子与孙老么首先同谋纠人。并造意以抢夺煽惑。情罪较重。孙老么杨麻子二犯。著照所议即行处斩枭示。其杨小八、周骡子、李骡子、杨薙头、王学礼、王正乾、王正权、七犯、均听纠谋抢未成。旋即逃散。究与抢劫已行者不同。均著改为斩监候。龙可班于孙老么等纠众谋抢之事。全不知情。虽先有报讎洩忿之言。祇系怀恨本官。意图报复。亦不得即以谋叛未行律论。龙可班、著改为绞监候。余著照刑部所议完结。　　

○遣御前侍卫禧恩、乾清门侍卫永芹、玉福、哈隆阿、分班前赴通州。会查仓廒。　　

○丙戌。谕内阁、刑部将湖广省缓决一二次人犯、拟准减不准减、开单具奏。朕详加披阅。拟准单内、绞犯刘万一一名、因刘么儿乘夜偷窃该犯同居之邹硕青皮袄。邹硕青知觉喊醒。该犯出门查看时。刘么儿复窃邻居邹汝疏家。当被捉获。该犯用绳捆缚带回询问夥伴。刘么儿混骂。该犯取柴殴伤其顶心左眼角、及胸膛左肩甲等处殒命。核其情节。刘么儿偷窃该犯同居邻人衣物。虽系犯窃。但既经邹汝疏家捉获。是罪人已就拘执。自应听其送官究治。乃该犯用绳捆缚带回。因其詈骂。辄行叠殴致毙。居心实属残忍。刘万一、著不准援减。又绞犯张桂一名、因乞丐罗添富潜入厨房偷窃。当向喊捉。罗添富弃赃逃跑。次早该犯至罗添富家。见其赤身睡卧。即拉回拴系树上。罗添富混骂。该犯解其系裤皮条。并用竹棍殴其左月□合右肩甲等处。俟投保送官。因是日寒冷。罗添富受冻殒命。此案罗添富行窃未成。已逃避回家睡卧。乃该犯亲至其家。将伊赤身拉出。又因罗添富混骂。用皮条竹棍叠殴。以致罗添富受伤冻毙。其情节亦属残忍。张桂、亦不准其援减。余依议。　　

○谕军机大臣等、五台为曼殊师利成道之地。从前圣祖仁皇帝高宗纯皇帝屡经巡幸。朕前有旨令该抚修治庙宇。以俟临莅。原以瞻礼佛相。为民祈福。且其地介处西北。蒙古诸部落赴山瞻拜者。每岁络绎不绝。銮辂经临。瓣香展敬。亦寓绥藩之意。非以侈游观也。昨因直隶办差糜费。已降旨将温承惠等惩处。后年朕巡幸五台。除庙宇行宫。业已次第修整外。其途闲及山之上下、一应戏台杂伎、假山假亭、一切点缀。概不准豫备。即庙前断不准设台演戏。朕拈香时。有喇嘛等在庙前跪接。陈设梵乐。足备观瞻。至沿途空缺处所。用席片搭盖假山。涂饰遮蔽。尤为可厌。跸路所经。民闲村庄庐舍。完整者可以觇丰盈气象。其颓垣陋室。亦可藉以知民生疾苦。正合省方观民之义。又何必纷纷曲加粉饰乎。惟墩汛牌坊以记疆里。可仍其旧。不过略加油饰。志明里数。用备省览。该抚务当仰体朕意。崇实黜浮。届期如能办理妥协。不累闾阎。朕必加以恩奖。若不遵谕旨。妄事揣摩。彼时见有陈设点缀等项。必将该抚等斥革遣戍。朕言出法随。断不宽贷。无谓教诫之不早也。信此谕、是汝之福。不信、乃汝自作孽。彼时必执法办理。将此谕令知之。　　

○丁亥。谕内阁、据万承风奏恳请开缺来京祝嘏一摺。实属冒昧不谙体制。本年朕五旬万寿。前于直省督抚将军副都统提督内各派出数员。来京随班庆祝。并早降明谕。原恐未经派出各员。纷纷渎请。至学政系三年更替之差。向无陈请入觐之例。从前皇考高宗纯皇帝五旬六旬七旬八旬万寿圣节。其时俱未闻有学政开缺来京庆祝者。万承风创为此奏。若以职居卿贰。则现在玉麟、刘凤诰、同系侍郎。＜闲＞任学政。若谓内廷行走。则山西学政黄钺、即系南书房翰林。设允万承风之请。玉麟等亦必援照吁恳。岂悉令开缺＜闲＞员更换乎。况江苏等处学政。向俱＜闲＞用大员。所＜闲＞之员。亦系分应祝嘏者。伊本在京供职。转令届期不得随班叩祝。于情理亦未允协。万承风所请不准行。著传旨严行申饬。并著交部从严议处。不准以罚俸了事。　　

○是月、直隶总督温承惠奏陈惶悚微忱。得旨、朕屡降谕旨。汝等概置不听。妄行揣摩迎合。必欲陷朕于好盘游乐声伎之主。是诚何心哉。嗣后一切屏绝。如再不遵守。惟革职遣戍耳。慎之戒之。　　

○山东巡抚吉纶奏谢颁赏御制义利辨墨刻。得旨、东省官吏图利者多。守义者少。朕甚忧之。东巡之举。断不可行。行则徒增烦恼耳。　　

○陕甘总督和宁奏谢。得旨、汝本中才。不过小心谨慎耳。因＜闲＞用乏人。姑用汝以观后效。方今大敝□大在因循疲玩。汝应竭力整顿。莫负委任。然汝以望七之年。恐不能当此重任。若精力不及。身体委顿。据实具奏。即有恩谕。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十四年。己巳。六月。庚寅朔。谕内阁、本日据庆桂奏、发往山西候补知县万永福、有奏摺一件。将原封进呈。朕当加披阅。所言直省差务事宜。俱属窒碍难行。万永福前次违例投递奏摺。本当治以应得之罪。因其所言尚有实据。是以特予宽免。并加恩发往山西以知县即补。今复冒昧具摺。无论所言差务事宜、各条均不可行。即使所言或有可采。而该员已发往山西候补。即不应妄论直隶地方事务。若以知县微员。俱似此纷纷陈奏。尚复成何政体。万永福著交部议处。　　

○辛卯谕内阁、据玉宁戴均元奏、查看通州中西仓、及万安储济裕丰太平四仓现在情形、应次第清厘、并请饬各衙门、嗣后保送仓监督人员、应公慎遴选等情一摺。国家设官分职。各有专司官必称职则事无废弛即如仓监督一官、职司典守必须精明强干稽查出纳纤悉无遗。方为无忝厥职。乃近来各衙门保送监督。率以年老才庸之员充数。在部不能办事。又不参劾。专图见好。推出了事。遂致到任后不能留心稽查仓务。一任甲斗花户等无敝□大不作如现在拏审之高添凤赵长安张连芳等、把持盘踞。作奸犯科。酿成巨案。总由该管仓监督、全不认真办事。一味因循。敝

□大窦丛生。遂至于此。所有现在各仓存贮米石、应次第清厘及查验新漕各事宜。俱著玉宁戴均元即照所奏情形。实心经理。毋稍懈弛。其嗣后各衙门保送仓监督。务须择京察一等二等之员、年力富强才具干练者保送若谓各衙门办事需人。辄将年老无能者保送。岂仓储为天庾正供。独非紧要事务乎。此后如遇保送仓监督时。各衙门仍以年逾六十才具平庸者滥行充数。于引见时经朕看出。必将该原保官严加惩处不贷。所有西仓监督图敏布一员、现据该仓场侍郎奏该员年力虽属尚壮才具不堪胜任著即照所请彻回原衙门当差西仓监督员缺。即咨部另补。
  </div>
  <div class="pagination">
   <a href="清实录嘉庆朝实录_page280.html">
    上一页
   </a>
   <span>
    ...
   </span>
   <a href="清实录嘉庆朝实录_page276.html">
    276
   </a>
   <a href="清实录嘉庆朝实录_page277.html">
    277
   </a>
   <a href="清实录嘉庆朝实录_page278.html">
    278
   </a>
   <a href="清实录嘉庆朝实录_page279.html">
    279
   </a>
   <a href="清实录嘉庆朝实录_page280.html">
    280
   </a>
   <span class="current-page">
    281
   </span>
   <a href="清实录嘉庆朝实录_page282.html">
    282
   </a>
   <a href="清实录嘉庆朝实录_page283.html">
    283
   </a>
   <a href="清实录嘉庆朝实录_page284.html">
    284
   </a>
   <a href="清实录嘉庆朝实录_page285.html">
    285
   </a>
   <a href="清实录嘉庆朝实录_page286.html">
    286
   </a>
   <span>
    ...
   </span>
   <a href="清实录嘉庆朝实录_page282.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
