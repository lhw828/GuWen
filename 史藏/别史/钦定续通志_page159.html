<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 159 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 159 页/共 284 页
  </h1>
  <div class="content">
   钦定续通志卷二百四
&lt;史部,别史类,钦定续通志&gt;
　　钦定四库全书
　　钦定续通志巻二百五
　　列
　　唐【五】
　　李　靖【客师　令问彦芳】　　　　　李　勣【敬业】
　　李靖字药师京兆三原人姿貌魁秀通书史尝谓所亲曰丈夫要当以功名取富贵何至作章句儒其舅韩擒虎毎与论兵辄叹曰可与语孙呉者非斯人尚谁哉仕隋为殿内直长【旧书仕隋为长安县功曹后歴驾部员外郎】吏部尚书牛见之曰王佐才也左仆射杨素附其牀谓曰卿终当坐此大业末为马邑丞髙祖击突厥靖察有非常志自囚上急变送江都至长安道梗髙祖已定京师将斩之靖呼曰公欲就大事以私怨杀谊士乎秦王亦为请得释【按刘肃大唐新语云髙祖举义太原李靖与卫文升为隋守长安收皇族害之及闗中平诛文升等次及靖靖言曰公定闗中难复私讐若为天下未得杀靖乃赦之与新旧史所载互异疑肃得于传闻不若正史之可据】引为三卫后平王世充以功授开府萧铣据江陵诏靖安辑轻骑道金川防蛮贼邓世洛兵数万屯山谷间庐江王瑗讨不胜靖为瑗谋击郤之进至峡州阻铣兵不得前帝谓逗留诏都督许绍斩靖绍为请而免【按大唐新语靖为岐州刺史或希旨告其谋反髙祖命一御史按之曰李靖反且实便可处分御史知其诬罔与告事者行数驿佯失告状惊惧鞭挞行典乃祈求于告事者曰李靖反状分明亲奉进止今失告状幸救其命更请状告事者乃疏状与御史验与本状不同即日还以闻髙祖大惊御史具秦靖不坐所谓御史者失其名氏盖闻之词靖亦未尝为岐州刺史也疑好事者因许绍事而傅防之故不取】开州蛮冉肇则冦防州赵郡王孝恭战未利靖率兵八百破其屯要险设伏斩肇则俘禽五千帝谓左右曰使功不如使过果然因手敇劳之靖遂陈图铣十策诏拜行军总管兼摄孝恭行军长史军政一委焉武徳四年八月大阅兵防州时秋潦涛瀬涨恶铣以靖未能下不设备诸将亦请江平乃进靖曰兵机事以速为神今士始集铣未知若乘水垒是疾雷不及掩耳纵彼仓卒召兵无以御我此必禽也孝恭从之九月舟师叩夷陵铣将文士宏以卒数万屯清江孝恭欲击之靖曰不可士宏健将下皆勇士今新失荆门悉鋭拒我此救败之师不可当宜驻南岸待其气衰乃取之孝恭不听留靖守屯自徃与战大败还贼委舟散掠靖视其乱纵兵击破之取四百余艘溺死者万人即率轻兵五千为先锋趋江陵薄城而营破其将杨君茂郑文秀俘甲士四千孝恭军继进铣大惧檄召江南兵不及到遂降靖入其都号令静严军无私焉或请靖籍铣将拒战者家赀以赏军靖曰王者之兵吊人而取有罪彼防驱以来不容以叛逆比之今新定荆郢宜示寛大若降而籍之恐自荆而南坚城剧屯敺之死守非计之善也止不籍由是江汉列城争下以功封永康县公检校荆州刺史乃度岭至桂州分道招慰酋领冯盎等皆以子弟来谒南方悉定得郡凡九十六户六十余万诏书劳勉授岭南抚慰大使检校桂州总管以岭海陋逺乆不见徳非震威武示礼仪则无以变风即率兵南巡所过问疾苦延见长老宣布天子恩意逺近懽服辅公祏据丹阳反诏孝恭为帅召靖入朝受方畧副孝恭东讨李世勣等七总管皆受节度公祏遣冯恵亮以舟师三万屯当涂陈正通步骑二万屯青林自梁山连锁以断江道筑却月城延袤十余里为犄角诸将议曰彼劲兵连栅将不战疲老我师若直取丹阳空其巢窟恵亮等自降靖曰不然二军虽精而公祏所自将亦鋭卒也既保石头则牢未可拔我留不得志退有所忌腹背患非百全计且恵亮正通百战余贼非怯野鬬今方持重特公祏立计尔若出不意挑攻其城必破之恵亮抜公祏禽矣孝恭聼之靖率黄君汉等水陆皆进苦战杀伤万余人恵亮等亡去靖将轻兵至丹阳公祏惧众尚多不能战乃出走禽之江南平置东南道行台以为行台兵部尚书行台废检校扬州大都督府长史帝叹曰靖乃铣公祏之膏肓也古韩白卫霍何以加八年突厥冦太原为行军总管以江淮兵万人屯太谷时诸将多败靖独完军归俄权检校安州大都督太宗践阼授刑部尚书兼检校中书令突厥诸部离畔帝方图进取以兵部尚书为定襄道行军总管率劲骑二千繇马邑趋恶阳岭颉利可汗大惊曰【旧书作突利可汗误】兵不倾国来靖敢提孤军至此于是帐部数恐靖纵谍者离其腹心夜袭定襄破之颉利脱身遁进封代国公颉利保铁山遣使者谢罪请内附以靖为定襄道总管徃迎之又遣鸿胪卿唐俭将军安修仁慰抚靖谓副将张公谨曰诏使到虏必自安若万骑赍二十日粮自白道袭之必得所欲公谨曰上已与约降行人在彼奈何靖曰机不可失韩信所以破齐也如唐俭辈何足惜哉督兵疾进行遇候逻皆俘以从去其牙七里乃觉部众震溃斩万余级俘男女十万禽其子叠罗施杀义成公主颉利亡去为大同道行军总管张寳相禽以献【五见突厥传】于是斥地自山隂北至大漠矣帝因大赦天下赐民五日酺御史大夫萧瑀劾靖持军无律纵士大掠散失竒寳【通鉴考异曰旧传御史大夫温彦传害其功谮靖云据实録彦博二月已为中书令三月始翕颉利今从实録】帝诏让靖顿首谢帝徐曰隋史万嵗破达头可汗不赏而诛朕不然赦公之罪録公之功乃进左光禄大夫赐绢千匹増户至五百既而曰向人谮短公朕今悟矣加赐帛二千匹迁尚书右仆射靖毎参议恂恂似不能言以沈厚称时遣使十六道廵察风俗以靖为畿内道大使防足疾乞骸骨帝遣中书侍郎岑文本谕防曰自古富贵而知止者盖少虽疾顿惫犹力干进公今引大体朕深嘉之欲成公美为一代法乃授特进就第禄赐吏卒并依旧给若疾少间三日一至门下中书平章政事加赐灵夀杖顷之吐谷浑冦邉帝谓侍臣曰靖能复起为帅乎靖徃见房龄曰吾虽老尚堪一行帝喜以为西海道行军大总管任城王道宗侯君集李大亮李道彦高甑生五总管兵皆属军次伏俟城吐谷浑尽火其莽退保大非川诸将议春草未牙马弱不可战靖用侯君集计【语见君集】决策深入遂逾积石山大战数十多所杀获吐谷浑伏允愁慼自经死靖更立大寜王慕顺容而还【详吐谷浑】甑生军由盐泽道后期靖薄责之既归与广州长史唐奉义告靖谋反有司按验无状甑生等以诬罔论靖乃阖门自守賔客亲戚一谢遣改卫国公其妻卒诏坟制如卫霍故事筑阙象铁山积石山以旌其功进开府仪同三司帝将伐辽召靖入谓曰公南平吴北破突厥西定吐谷浑惟髙丽未服亦有意乎对曰徃凭天威得效尺寸功今疾虽衰陛下诚不弃病且瘳矣帝悯其老不许二十三年病甚帝幸其第流涕曰公乃朕生平故人于国有劳今疾如此为公忧之薨年七十九赠司徒并州都督给班劔羽葆鼓吹陪昭陵諡曰景武世言靖精风角鸟占云祲孤虚之术傅着怪诡禨祥皆不足信论其所设施如此【按华隂县有石刻靖告西岳文大畧言意在取天下次则择主而仕朱彛尊尝诋其伪又杜光庭撰虬须客传説尤怪妄洪迈容斋随笔亦辨之皆史臣所谓怪诡禨祥不足信者也】子徳謇嗣官至将作少匠坐善太子承干流岭南以靖故徙吴郡靖兄端字药王以靖功袭永康公梓州刺史
　　弟客师右武卫将军累战功封丹阳郡公致仕居昆明池南喜射猎虽老犹未衰自京南属山西际沣水鸟鹊皆识之毎出从之翔噪人谓之鸟贼卒年九十赠幽州都督
　　孙令问明皇为临淄王时与雅旧及即位以恊赞功迁殿中少监预诛窦怀贞封宋国公实封五百户进散骑常侍知尚食事恩待甚渥然未尝辄干政率游畋自娱厚奉养侈饮食后坐其子与囬纥部酋承宗连昏【旧书开元十五年凉州都督王君防奏囬纥部落叛令问坐与连姻左授今据新书】贬抚州别驾卒靖五代孙彦芳【按新书以彦芳为靖五代孙旧书客师孙令问令问孙彦芳则于靖为五代从孙宰相世系表无彦芳名未知孰是】太和中为凤翔司録叅军家故藏高祖太宗赐靖诏书数函上之一曰兵事节度皆付公吾不从中治也一曰有昼夜视公疾大老妪遣来吾欲熟知公起居状皆太宗手墨他大畧如此文宗爱之留禁中敇摸诏本还赐彦芳并束帛衣服权徳舆尝读太宗手诏至流涕曰君臣之际乃尔耶
　　李勣字懋功曹州离狐人本姓徐氏客卫南家富与其父盖皆喜施贷年十七从翟让为盗説曰公乡人不宜自剽残宋郑啇旅之防御河在中舟舰相属徃邀取之可以自资让然之劫公私船取财由是兵大振李宻亡命雍邱勣与浚仪王伯当共説让推宻为主宻署勣右武侯大将军东海郡公是时河南山东大水隋帝令饥人就食黎阳仓不时发死者日数万勣説宻曰天下之乱本于饥今若取黎阳粟以募兵大事济矣宻以兵五千付勣与郝孝徳等济河袭黎阳守之开仓纵食旬日胜兵至二十万宇文化及拥兵北上宻使勣守仓周掘堑以自环化及攻之勣为地道出鬬化及败引去武徳二年宻归朝廷其地东属海南至江西直汝北抵魏郡勣统之未有所属谓长史郭孝恪曰此人众土宇皆魏公有也吾若献之是利主之败为己功乃録郡县户口以啓宻请自上之使至高祖讶无表使者以意闻帝喜曰纯臣也【谨按通鉴辑览】
　　【御批世勣不以李密土地邀功颇见志节唐太宗所云公不负李密岂肯负朕诚非虚语后于立武后事乃淟忍依阿毫无匡救则暮年门户计重竟尔昜操非独亷谨有余刚方不足实亦有角太宗之知己矣】诏授黎州总管封莱国公赐姓附宗正属籍徙封曹封盖济隂王固辞改舒国公诏勣总河南山东兵以拒王世充及密诛帝遣使示密反状勣北面拜伏号恸表请收从之勣为密服缞绖讫乃释俄为窦建徳所陷质其父使复守黎阳三年自拔来归从秦王伐东都战有功及振旅还秦王为上将勣为下将皆服金甲乘戎辂告防于庙盖亦自洺州入朝诏复其官又从破刘黑闼徐圆朗累迁左监门大将军圆朗复反诏勣为河南大总管讨平之赵郡王孝恭讨辅公祏也遣勣以步卒一万度淮拔寿阳攻江西贼壁冯惠亮陈正通相次溃公祏平太宗即位拜并州都督贞观三年为通漠道行军总管【通漠通鉴作通汉误】出云中与突厥战走之引兵与李靖合因曰颉利若度碛保于九姓果不可得我若约赍薄之不战虏矣靖大喜以与已合于是意决靖率众夜发勣勒兵从之颉利欲走碛勣前屯碛口不得度降其部落五万诏
　　拜光禄大夫行并州大都督府长史公防解夺哀还官徙封英治弁州十六年以威肃闻帝尝曰帝劳中国筑长城以备虏我今用勣守并突厥不敢南贤长城逺矣召为兵部尚书未至防薛延陀子大度设以八万骑侵李思摩诏勣为朔方道行军总管将轻骑六千【旧书作三千】击度设青山斩名王一俘口五万以功封一子为县公晋王为皇太子授詹事兼左卫率俄同中书门下三品帝曰吾儿方位东宫公旧长史以宫事相委勿以资屈为嫌也后帝自将征髙丽以勣为辽东道行军大总管破盖牟辽东白崖等城从战驻跸山功多封一子为郡公延陀部落乱诏将二百骑发突厥兵讨之大战乌徳鞬山破之降其首领梯真达干而可汗咄摩支遁入荒谷碛北遂定改太常卿仍同中书门下三品复为詹事勣既忠力帝谓可托大事尝疾医曰用须灰可治帝乃自剪须以和药及愈入谢顿首流血帝曰我为社稷计何谢为【谨按通鉴辑览】
　　【御批剪须和药事属不经即云优卹功臣亦自有道何至毁髪肤以佐刀圭设他日复有类是者安得如许须髯疗疾乎或由太宗砍倚勣为顾托因设词以结其心而其家遂纪之志状史官不察摭拾成编白居昜七徳舞辞复从而艳称之后世因据为盛事其説无足深信即有之亦非情理之正吾所不取】后留宴顾曰朕思属幼孤无昜公者公昔不遗李密岂负朕哉勣感涕因囓指流血俄大醉帝亲解衣覆之帝疾谓太子曰尔于勣无恩今以事出之我死宜即授以仆射彼必致死力矣乃授叠州都督【谨按通鉴辑览】
　　【御批太宗之待臣下未尝不任权术厥后陛下家事一言致贻宗社之祸究之权术有何益乎】髙宗立召授检校洛州刺史洛阳宫留守进开府仪同三司同中书门下防掌机密遂为尚书左仆射永徽元年求解仆射聼之仍以开府仪同三司知政事四年拜司空始太宗时勣已画象凌烟阁至是帝复命图其形自序之又诏得乘小马出入东西台卑官日一人迎送帝欲立武昭仪为后召勣与长孙无忌于志寜禇遂良计之遂良等持不可【详长孙无忌禇遂良诸传】勣称疾不至帝后密访勣曰将立昭仪而顾命之臣皆以为不可今止矣答曰此陛下
　　家事无湏问外人帝意遂定诏勣志寜奉册立武后帝东封泰山为封禅大使帝坠马伤足帝以所乘马赐之髙丽莫离支男生为其弟所逐遣子乞师诏勣为辽东道行军大总管率兵二万讨之破其国执高蔵男建等裂其地州县之献俘昭陵具军容告于庙进位太子太师増食千一百户总章二年卒年八十六【旧书年七十六神道碑亦同】帝曰勣奉上忠事亲孝性亷慎不立产业今亡当无赢赀有司其厚赠卹之因泣下举哀光顺门七日不视朝赠太尉州大都督諡贞武给秘器陪昭陵起冡象隂铁乌徳鞬山以旌功烈日帝与皇太子幸未央古城哭送初勣拔黎阳仓髙季辅杜正伦徃客焉及平虎牢获戴冑咸引见卧内推礼之后皆为名臣世以勣知人平洛阳得单雄信故人也表其才武请尽纳官爵以赎不许乃号恸割股肉啗之曰使此肉随兄为土庶不负昔誓也仍收养其子焉勣姊病尝自为粥而燎其须戒止答曰姊多疾而勣且老虽欲数进粥尚几何其用兵料敌应变皆契事机战胜必推功于下得金帛尽散之士卒然持法严故人为之用临事选将必訾相其竒庞福艾者遣之或问故答曰薄命之人不足与成功名既没士卒皆为流涕自属疾帝及皇太子赐药即服家欲呼医巫不许诸子以药进辄曰我山东田夫耳位三公年逾八十非命乎生死系天寜服药求活耶弟弼始为晋州刺史以勣疾召为司卫卿使省视忽语我似少愈可置酒相乐于是奏乐宴饮列子孙于下将罢谓弼曰我见房龄杜如晦髙季辅皆辛苦立门户悉为不肖子败之我子孙今以付汝汝可慎察有不厉言行交非类者急榜杀以闻毋令后人笑我犹我笑房杜也我死布装露车载柩敛以常服加朝服其中傥死有知庶着此奉见先帝众妾愿留养子者聼余出之乃不复语弼等遵焉本名世勣永徽中避太宗偏讳故但名勣后配享高宗庙庭季弟感年十五有竒操李宻败陷于世充令作书召勣对曰兄尚节义今己事主昆弟不能移也固不从杀之勣子震嗣终桂州刺史震子敬业敬猷
　　敬业少从勣征伐有勇名歴太仆少卿袭英国公为眉州刺史嗣圣元年坐贬柳州司马防给事中唐之竒贬括苍令詹事府司直杜求仁贬黟令【旧书作黝县丞今从新书黟作黝写之误】长安主簿骆賔王贬临海丞敬猷自盩厔令坐事免俱客扬州失职怏怏时武后既废中宗诛戮唐子孙天下愤之敬业等乘乆怒谋起兵先谕其党监察御史薛璋【通鉴作薛仲璋】求使江都及至令雍人韦超告州长史陈敬之反璋乃收系之居数日敬业乘传至矫制杀敬之自称州司马且言奉宻诏募兵讨髙州叛酋即开府库令防军李宗臣释系囚役工数百人授甲斩録事防军孙处行以狥乃开三府一曰匡复府二曰英公府三曰州大都督府自称匡复府上将领州大都督以之竒为左长史求仁为右长史宗臣左司马璋右司马賔王为艺文令前盩厔尉魏思温为军帅旬日兵十余万传檄州县疏武氏过恶复称嗣圣元年又索状类太子贤者奉之诡众曰贤不死楚州司马李崇福率所部三县应之武后遣左玉铃卫大将军李孝逸兵三十万徃击之削其祖父官爵毁冡藏除属籍购得敬业首者授官三品赏帛五千敬业问计于思温对曰公以匡复为辞宜身自将兵直趋洛阳山东韩魏知公勤王附者必众天下指日定矣璋曰不然金陵负江其地足以为固且王气尚在宜先并常润为霸基然后鼓行而北思温曰山东豪杰不愿武后居上蒸麦为饭以待我师奈何欲守金陵投死地乎敬业不从使敬猷屯淮隂韦超屯都梁山自引兵击润州下之署宗臣为刺史始囬兵屯髙邮下阿谿思温叹曰兵忌分令敬业不知扫地度淮率山东士先袭东都吾知无能为也武后又使黒齿常之将江南兵为孝逸援进击淮隂都梁兵皆败后军总管苏孝祥率竒兵五千夜度击敬业孝祥死兵溺者过半孝逸军退守石梁有乌羣噪敬业营上监军御史魏真宰曰【通鉴作魏元忠按元忠传是时以殿中侍御史监孝逸军真宰即元忠也】贼其败乎风顺荻干火攻之利也固请战遂度谿击之敬业置阵乆士疲皆顾望不正列孝逸乘风纵火逼其军军稍却敬业麾精兵居前弱者在后阵乱不能制乃败斩七千余级敬业等轻骑遁江都携妻子奔润州濳蒜山下将入海逃高丽抵海陵阻风遗山江中其将王那相斩之首东都夷其家中宗反正诏还勣官封属籍葺完茔冡焉初敬业之叔思文为润州刺史敬业兵起以使间道闻固守逾月城陷敬业责曰叔党于武氏宜改姓武思温等欲杀之敬业不许及扬楚平乃独免后遂赐武姓歴春官尚书或言本与敬业谋者乃复徐氏卒子钦宪开元中仕至国子祭酒【按思文钦宪二人宰相世系表皆不载亦阙漏也】



　　钦定续通志卷二百五
　　钦定四库全书
　　钦定续通志巻二百六
　　列
　　唐六
　　尉迟敬徳　　　秦叔寳　　　程知节
　　段志　　　　任瓌　　　　张公谨
　　许绍【围师钦寂钦明】　丘和【行恭】　　李袭志【袭誉】姜謩【行本　皎晦　庆初】　张士贵
　　尉迟敬徳名恭以字行朔州善阳人隋大业末从军高阳积阅为朝散大夫刘武周乱以为偏将与宋金刚南侵陷晋浍等州【详见刘武周传】武徳二年金刚败奔突厥敬徳合余众守介休秦王遣任城王道宗宇文士及谕之乃与防相举地降引为右一府统军使将其旧众八千屈突通虑其变骤言之王不聴【据通鉴増】从撃王世充防寻相叛诸将疑敬徳且乱囚之屈突通殷开山言敬徳慓敢今执之心必怨望不即杀后悔无及王曰不然敬徳必叛宁肯后寻相者耶释之引见卧内曰丈夫以气相许小嫌不足置胸中我终不以谗害良士因赐之金曰必欲去以为汝资是日猎榆窠世充自将兵数万来战单雄信者贼骁将也骑直趋王敬徳跃马大呼横刺雄信坠乃翼王出率兵还战大败之禽其将陈智畧获排矟兵六千王顾曰何相报之速也赐金银一箧敬徳善避矟每单骑入贼虽羣刺之不能伤又能夺取贼矟还刺之齐王元吉以善马矟自负使去刃与之校敬徳请王加刃而独去之卒不能中秦王尝问夺矟与避矟孰难对曰夺矟难试使与齐王戏少选王三失矟遂大愧服窦建徳营板渚王命李勣等为伏亲挟弓令敬徳执矟畧其垒大呼致师建徳兵出乃稍引却杀数十人众益进伏发大破之时世充兄子琬使于建徳乘隋炀帝廏马出入军中以夸众王望见问谁可取者敬徳请与高甑生梁建方三骑驰往禽琬引其马以归贼不敢动从讨刘黒闼贼以竒兵袭李勣王勒兵掩其后俄而贼众四面合敬徳率壮士驰入贼王乘阵乱乃得出又破徐圆朗以功授王府左二副防军太子建成尝以书招之赠金银器一车辞曰敬徳于殿下无功其敢当赐若怀二心殿下亦焉用之太子怒而止敬徳以闻王曰公之心如山岳虽积金至斗岂能移之然恐非自安计齐王元吉遣壮士刺之敬徳开门安卧贼至不敢入因谮于高祖将杀之王固争得免其后建成等计日急敬徳与长孙无忌入白曰大王不先决社稷危矣王曰我唯同气所未忍伺其发而后以义讨之如何敬徳曰人情畏死众以死奉王此天授也天与不取反得其咎大王即不聼请从此亡不能交手防戮无忌曰王不从敬徳言敬徳亦非王有今败矣王曰寡人之谋未可全弃公更图之敬徳曰处事有疑非智临难不决非勇今勇士八百人悉入宫控被甲矣尚可辞又与侯君集等日夜进劝计乃定时房龄杜如晦被斥在外召不至王怒曰是背我邪因解所佩刀授之谓曰即不从可斩其首以来敬徳遂往谕龄等与入计议及建成死敬徳领骑七十人趋武门王马逸坠林下元吉将夺弓窘王敬徳驰叱之元吉走遂射杀之宫府兵屯武门战不解敬徳持二首示之乃去时帝泛舟海池王命敬徳往侍不觧甲趋行在帝惊曰今日之乱为谁尔来何邪对曰秦王以太子齐王作乱举兵诛之恐陛下不安遣臣宿卫帝意乃安于是南衙北门兵与府兵尚杂闘敬徳请帝手诏诸君聼秦王节度内外始定王为皇太子授左卫率时坐建成元吉得罪者百余家将尽没入之敬徳曰为恶者二人今已诛若又穷支党非取安之道由是普原论功为第一以齐府金币什器赐焉除右武大将军封吴国公【新书本传实封千三百戸按太宗定诸功臣封戸已载裴寂传末毋庸复出诸传或书或不书于例亦不画一今皆从删后仿此】突厥入冦授泾州道行军总管虏至泾阳轻骑与战败之敬徳所得财必散之士卒然婞直颇以功自负与宰相不平出为襄州都督累迁同州刺史常侍宴庆善宫有班其上者敬徳曰尔何功坐我上【通鉴考异曰唐歴云尝因内宴于御前殴宇文士及曰汝有何功合居吾上太宗慰谕之乃止今从旧传】任城王道宗解喻之敬徳勃然击道宗目几眇太宗不怿罢召让曰朕观汉史尝恠高祖时功臣少全者今视卿所为乃知韩彭夷戮非高祖过国家纲纪惟赏与罚横恩不可数得勉自修饰毋贻后悔敬徳顿首谢由是惧而自戢后改封卾国歴鄜夏二州都督【通鉴载大宗尝谓敬徳人言卿反敬徳解衣投地出其防痍帝为之流涕云云又尝欲以女妻敬徳叩头谢曰臣闻古人富不易妻帝乃止此二事新旧书本传并不载通鉴杂采它书未免失实】
　　【御批辨之甚悉今皆不取】老就第授开府仪同三司朝朔望帝将讨髙丽敬徳上言乘舆至辽太子次定州两京空虚恐有感之变夷貊小国不足枉万乘愿委之将臣帝不纳诏以本官行太常卿为左一马军总管师还复致仕谢賔客不与通饵云母粉为方士术延年显庆三年卒年七十四高宗为举哀废朝三日诏京官五品以上及朝集使赴第临吊册赠司徒并州都督諡曰忠武给班剑羽葆鼓吹陪葬昭陵
　　秦琼字叔寳以字显齐州歴城人始为隋将来防儿帐内母防防儿遣使禭吊吏怪曰士卒死防将军未有所问今独吊叔寳何也防儿曰是子志节完整岂乆居卑贱耶俄从通守张湏陀击贼卢明月于祝阿【通鉴考异曰唐书叔寳传作下邳今从隋书】粮尽欲引去须陀曰贼见兵却必悉众追我得鋭士袭其营且有利谁为吾行者众莫对惟叔寳与罗文信奋行乃分劲兵千人伏莽间须陀委营遁明月悉兵追蹑叔寳等驰叩贼营门闭不得入乃升楼拔贼旗帜杀数十人营中乱即斩闗纳外兵纵火焚三十余屯明月奔还湏陀回击大破之又与孙宣雅战海曲先登以前后功擢建节尉从湏陀击李宻荣阳须陀死率残兵附裴仁基仁基降宻宻得叔寳大喜以为帐内骠骑待之甚厚宻与宇文化及战黎阳中矢堕马追兵至叔寳捍卫得免后归王世充署龙骧大将军与程知节计曰【按旧书载入程知节以为知节语刘肃大唐新语同旧书今据新史】世充多诈数与下祝誓乃巫妪非拨乱主也因约其西走防其马谢世充曰自顾不能奉事请从此辞贼不敢逼于是来降高祖俾事秦王府王尤奬礼从镇长春宫拜马军总营战美良州破尉迟敬徳功多帝赐以黄金瓶劳曰卿不恤妻子而来归我且又立功使朕肉可食当割以啖尔况子女玉帛乎寻授秦王府右三统军走宋金刚于介休拜上柱国从讨世充建徳黒闼常为先锋积赐金帛以千万计进封翼国公毎敌有骁将鋭士震燿出入以夸众者秦王辄命叔寳往取之跃马挺枪刺于万众中莫不如志从平建成元吉拜左武卫大将军后稍移疾尝曰吾少长戎马间歴二百余战数重创出血且数斛安得不病乎贞观十二年卒赠徐州都督陪葬昭陵诏有司琢石人马立墓前以旌战功明年改封胡国公后四年诏司徒赵国公无忌司空河间王孝恭司空来国公如晦司空太子太师郑国公徴司空梁国公龄开府仪同三司申国公士廉【新史脱士廉名据通鉴增】开府仪同三司卾国公敬徳特进卫国公靖特进宋国公瑀辅国大将军褒国公志辅国大将军防国公基尚书左仆射蒋国公通陜东道行台右仆射郧国公开山荆州都督谯国公绍【按唐初功臣有柴绍又有许绍俱封谯图公俱赠荆州都督惟柴绍諡曰襄而许绍不载其谥为异通鉴书凌烟阁功臣有谯防公柴绍胡三省注柴绍当作许绍考新唐书李憕末具列武徳以来功臣姓名首载凌烟阁图像诸人惟张亮侯君集以罪诛不预中有右骁卫大将军驸马都尉谯国公柴绍而无许绍名可证通鉴所书不误胡注疑其当为许绍者非也】荆州都督邳国公顺徳洛州都督郧国公亮吏部尚书陈国公君集左骁卫大将军郯国公公谨左领军大将军卢国公知节礼部尚书永兴郡公世南户部尚书渝国公政防戸部尚书莒国公俭兵部尚书英国公勣并叔寳竝图形凌阁【赵明诚防河间元王碑云唐初功臣皆图形凌烟阁此碑乃作戢武阁戢武之名不见于他书惟石刻数数有之岂凌烟先名戢武而后改之耶】高宗永徽六年遣使致祭名臣图形凌烟阁者凡七人徴士廉瑀志基世南叔寳皆始终著名者也
　　程知节本名防金济州东阿人善马矟隋末盗起聚众数百保郷里后事李宻宻料士八千四骠骑分左右以自卫号内军常曰此可当百万知节领骠骑之一恩遇隆特王世充与宻战知节以内骑营北印单雄信以外骑营偃师世充袭雄信宻遣知节及裴行俨助之行俨中流矢坠马知节驰救之杀数人军辟易乃抱行俨重骑驰追兵以槊撞之知节折其槊斩追者乃免后宻败为世充所获知节恶其为人与秦叔寳来奔授秦王府左三统军从破宋金刚窦建徳王世充竝领左一马军总管搴旗先登者不一以功封宿国公太子建成谮之出为康州刺史白秦王曰大王去左右手矣身欲乆全得乎知节有死不敢去事平拜太子右衞率寻迁右武衞大将军贞观中歴泸州都督左领军大将军改封卢国显庆二年授葱山道行军大总管以讨贺鲁师次怛笃城【通鉴作恒笃城】胡人数千出降知节屠其城去贺鲁因逺遁军还坐免未防起为岐州刺史致仕卒赠骠骑大将军益州大都督陪葬昭陵子处黙袭爵处亮【公主传作怀亮】尚清河公主终宁逺将军
　　段志齐州临淄人【按神道碑作邹平人】父偃师仕隋为太原司法书佐从髙祖起兵官至郢州刺史志少无頼数犯法从父客太原为太宗所识兵兴募千人从授右领大都督府军头下霍邑綘郡攻永丰仓摧锋最歴左光禄大夫从刘文静拒屈突通扵潼闗文静为桑显和所袭军且溃志率壮骑驰贼杀十余人中流矢忍不言突击自如贼众乱军乘之唐兵复振通败走与诸将蹑获于稠桑以多授乐游府车骑将军从讨王世充深入马跌为贼禽两骑夹持其髻将度洛志忽腾而上二人者俱堕夺其马驰归尾骑数百不敢近东都平迁秦王府右二防军太子建成尝以金帛诱之拒不纳太宗即位累迁左骁衞大将军封樊国公诏率兵至青海夺吐谷浑牧马逗留免【互见吐谷浑】未几复职文徳皇后之葬与宇文士及勒兵衞章武门【旧书作肃章门】太宗夜遣使至二将军所士及开营内使者志拒曰军门不夜开使者示手诏志曰夜不能辨不纳比曙帝叹曰周亚夫何以加改封襃国公歴镇军大将军贞观十六年疾帝临视泣顾曰当与卿子五品官顿首谢请与母弟乃拜志感左卫郎将及卒帝哭之恸赠辅国大将军扬州都督陪昭陵谥曰忠壮【新书作壮肃语今从旧唐书及志神道碑】五世孙文昌自有
　　任瓌字玮庐州合肥人父七寳【一本作他寳】陈将忠之弟为陈定逺太守瓌早孤忠抚爱甚毎曰吾子虽多庸保耳所以寄门戸者瓌也年十九试守灵溪令迁衡州司马都督王勇尽以州务属瓌陈亡瓌劝勇据岭外立陈后辅之勇不从以地降隋瓌弃官去仁夀中调韩城尉未几罢高祖讨捕于汾晋瓌上谒辕门承制署河东县戸曹髙祖之晋阳留隠太子托之及起兵瓌至龙门请见髙祖曰今主政残酷兵役不止公天付神武仗顺而起闗中起兵者跂踵而待瓌在冯翊乆悉其人情愿为一介使入闗宣布威灵以收左辅由梁山济河直趋韩城逼郃阳徇朝邑萧造文吏势当自下次招诸贼然后鼓行而前据永丰积粟虽未得京师闗中固已定矣髙祖曰是吾心也乃授银青光禄大夫遣陈演夀史大柰歩骑六千趋梁山以瓌及薛献为招慰大使谓演夀曰阃外事与任瓌筹之贼孙华白元度等果降且具舟于河以济师瓌行説下韩城与诸将进击饮马泉破之拜左光禄大夫留戍永丰仓髙祖即位授谷州刺史王世充数攻新安瓌拒破之以功封管国公秦王东讨瓌从至邙山主水运饷军闗东平为河南安抚大使至宋州防徐圆朗反副使栁濬劝退保汴瓌笑曰公何怯也俄而贼陷楚邱将围虞城瓌遣部将崔枢张公谨自鄢陵领诸州豪质子百余守之濬曰枢等故世充将且诸州质子父兄皆反柰何令保城瓌不答枢至则分质子与土人合队贼稍近质子有叛者枢即斩其队帅于是诸队帅皆惧各杀质子枭首门外枢不禁遣使报瓌瓌阳怒曰去者遣招慰何乃杀之退谓濬曰吾固知崔枢能办此也县杀贼子为怨已大人今自为战矣圆朗攻虞城不能拔贼平迁徐州总管仍为大使瓌补吏多私亲故或倚其势多所求纳瓌知而不禁为世所讥辅公祏反诏以兵自扬子津济江讨之降其将龙龛公祏平拜邗州都督迁陜州瓌弟璨为隠太子典膳监太子废璨得罪瓌亦左授通州都督贞观四年卒有司以在外对仗白奏太宗怒曰昔杜如晦亡朕不能事者数日今瓌防所司不以状言岂朕意乎有如朕子弟不幸死当此奏邪自是大臣丧遂不对仗奏云
　　张公谨魏州防水人为王世充洧州长史与刺史崔枢挈城归唐授邹州别驾累迁右武侯长史未知名李勣尉迟敬徳数启秦王乃入府王将讨建成元吉使卜人占之公谨自外至投龟于地曰卜以决疑今事无疑何卜之为卜而不吉其可已乎王曰善建成死其徒攻武门鋭甚公谨独闭闗拒之以功授左武侯将军封定逺郡公贞观初为代州都督置屯田以省餽运数言时政得失多所采纳后副李靖经畧突厥条可取状言颉利纵欲肆凶诛害善良昵近小人一也别部同罗仆骨囘纥延陀之属皆叛二也突利被疑以轻骑免拓设出讨众败无余欲谷丧师无托足之地三也北方霜旱廪粮乏絶四也颉利疎突厥亲诸胡胡性翻覆大军临之内必生变五也华人在北者甚众比闻屯聚保据山险王师之出当有应者六也帝然所谋及破定襄败颉利玺诏慰劳进封邹国公改襄州都督以恵政闻六年卒官年四十九【旧唐书作三十九】帝将出次哭之有司奏日在辰不可帝曰君臣犹父子也情感于内安有所避遂哭之赠左骁衞大将军諡曰襄十三年追改郯国公永徽中加赠荆州都督子大象嗣次大素龙朔中歴东台舍人兼修国史著书百余篇终怀州长史次大安上元中同中书门下三品章怀太子令与刘讷言等共注范汉书太子废贬普州刺史终横州司马子悱仕明皇时为集贤院判官诏以其家所着魏书説林入院缀修所阙累擢知图书括访异书使进国子司业以累免官许绍字嗣宗安州安陆人父法光隋楚州刺史大业末绍为夷陵通守盗起州境独完流人自占数十万开仓赈给炀帝崩问至绍率人吏三日临以所部遥属越王侗王世充簒立乃以黔安武陵澧阳归国授峡州刺史【峡或作陜误】封安陆郡公绍儿时与髙祖同学赐书道平生旧以加慰纳萧铣将董景珍降命绍率兵应接以破铣功擢其子智仁为温州刺史铣遣扬道生围峡州绍击走之铣将陈普环具大舰遡江规取巴蜀绍遣智仁及壻张元靖掾李宏节追战西陵覆其兵禽普环悉获战舰江之南有安蜀城地直夷陵荆门城峙其东皆峭险处铣以兵戍守绍遣智仁等攻荆门取之制书褒美绍境连王世充及铣其下为贼剽者皆见杀绍得敌人独资遣之二邦感义杀掠为止进谯国公赐帛千段都郡王孝恭等伐铣复诏督兵图荆州防病卒于军帝为流涕贞观中赠荆州都督绍长子早卒以嫡孙力士嗣终洛州长史次子智仁初以勲封孝昌县公绍卒继守夷陵终凉州都督少子圉师【新书以为绍次子今据宰相世系表】
　　圉师有器干研渉艺文擢进士第累迁给事中黄门侍郎同中书门下三品龙朔中为左相髙宗自书诏赐辽东诸将谓许敬宗曰圉师爱书可示之圉师子奉辇直长自然游猎犯人田田主怒自然以鸣镝射之圉师杖自然一百掩不奏为人所擿帝譲曰宰相而暴百姓非作威福乎圉师谢且言作威福者强兵重镇嫚天子法臣文吏何敢然帝曰慊无兵邪敬宗因是劾抵【旧书又为李义府所挤今从新书】遂免官久之为防州刺史稍迁相州专以寛治部有受赇者圉师不忍按但赐清白箴其人自愧后修饰更为亷士进戸部尚书卒赠幽州都督谥曰简陪葬泰陵【旧书作泰陵】
　　力士子钦寂嗣父封万嵗通天元年契丹入冦诏为陇山军讨击副使【陇山通鉴作龙山胡三省注龙山即慕容氏和龙之山也以下崇州证之疑当以龙山为是】战崇州败为虏所禽方围安东胁令説属城未下者钦寂呼安东都防裴元珪曰贼朝夕当灭幸谨守贼怒害之赠蕲州刺史谥曰忠子辅干以父死难授左监门卫中候为海东慰劳使使迎柩还葬
　　钦寂弟钦明以军功擢左玉铃卫将军安西大都防塩山郡公出为凉州都督尝轻骑按部突厥黙啜兵奄至被执贼与皆至灵州使説之降钦明至城下呼曰我乏食有美酱有梁米乎并乞墨一枝时贼营四面阻水惟一路得入钦明欲选将柬兵乘夜袭贼也而城中无寤其廋者遂见害兄弟同时死王事世名其忠
　　丘和河南洛阳人后徙家郿少重气侠闲弓马仕周开府仪同三司入隋为右武卫将军封平城郡公歴蒲州刺史汉王谅反使卒衣妇人衣袭取蒲州和挺身免坐废为民宇文述有宠和倾心附纳复拜代州刺史炀帝北廵和餽献精腆至朔州刺史杨廓无所进帝不悦述甚称和美帝用为博陵太守诏廓就视和为式后帝过博陵和上食加丰愈喜由是所过竞为珎侈献自和发也迁天水郡守入为左御卫将军大业末海南苦吏侵数怨畔帝以和所莅称淳良而黄门侍郎裴矩亦荐之遂拜交阯太守抚接尽情荒境安之是时鸿胪卿长真举郁林附萧铣冯盎举珠崖番禺附林士各遣使招和不从林邑西诸国数遗和明珠文犀金寳铣闻利之命长真以南粤蛮俚攻交阯和遣长史髙士亷率兵击走之【髙士亷传和命为行军司马】防隋骁果自江都来审隋亡乃附铣铣平遂归国授交州大总管谭国公和遣士亷奉表请入朝诏其子师利迎之及谒见髙祖为兴引入卧内语平生欢甚奏九部乐飨之授左武大将军和时已老以稷州其故乡也令为刺史以自飬寻除特进贞观十一年卒年八十六赠荆州总管谥曰防陪葬献陵有子十五人行恭知名
　　行恭善骑射大业末与兄师利聚兵万人保郿城原州奴贼围扶风不下食尽无所掠众稍散归行恭行恭遣使説贼共迎髙祖自率五百人持牛酒诣贼营奴帅长揖行恭手斩之谓众曰若皆豪杰何为事奴乎众皆伏曰愿改事公行恭乃率其众与师利迎谒秦王于渭北拜光禄大夫累从战伐功多迁左一府骠骑隠太子诛以功擢左卫将军贞观中坐与兄争葬所生母废为民从侯君集平髙昌封天水郡公进右武将军刘兰坐谋反腰斩行恭希防探心肝食之太宗闻而譲之曰法有常科何至如此若以为忠孝则太子诸王先食之矣岂到汝乎行恭慙谢【据大唐新语及通鉴増】髙宗立迁大将军冀陜二州刺史致仕卒年八十赠荆州刺史谥曰防陪葬昭陵太宗讨王世充战邙山欲尝贼虚寔与数十骑冲出阵后与诸骑相失唯行恭从贼骑追及流矢着太宗马行恭回射之发无虚镞贼不敢前遂下拔箭以已马进太宗歩执长刀大呼导之斩数人突阵而还贞观中诏斵石为人马象拔箭状立昭陵阙前以旌武功云子神勣见酷吏传
　　李袭志字重光金州安康人仕隋始安郡丞大业末盗贼起倾私产募士得三千人乘城拒盗萧铣林士宏屡攻之不下闻帝丧与士民缟素三日临或説曰公临郡久蛮夷畏威今四海分裂自王者非一姓军遂据岭表取百粤岂遽不若尉陀乎袭志曰今江都虽沦宗社尚有奉诸君当相与戮力刷仇耻岂怙乱图不义哉欲斩説者众谏乃止固守凡二年力穷援絶为铣所防伪署工部尚书桂州总管武徳初髙祖赐书命其子元嗣召之袭志约岭南酋永平郡守李光度潜图归国帝复以书谕曰公朕之宗不可与异姓比宜及子孙并预宗正属借及铣平岭南六十余州皆送款袭志诱而致云赵郡王孝恭承制授桂州总管五年来朝封始安郡公江州都督后讨辅公祏为水军总管转桂州都督袭志守桂二十八年政尚清省南荒便之表请入朝以光禄大夫汾州刺史致仕卒
　　弟袭誉字茂实通敏有识度仕隋为冠军府司兵隂世师辅代王守京师也三辅盗螘聚袭誉请以兵据永丰仓发粟赈穷乏出库物赏战士驰檄郡县共捕盗贼世师不从乃求出募山南兵至汉中髙祖已定长安召授太府少卿安康郡公拜潞州搃管【按金石録据袭誉墓志云武徳初拜太仆卿出为潞州总管微拜太府卿谓此传为误疑不然当是武徳初由太府少卿迁太仆卿及自潞州召还拜太府卿传虽不载已该于累擢之中矣】时突厥已和亲又通使王世充袭誉捕斩之诏委典运以饟东军累擢扬州长史江南廵察大使多所黜陟州俗喜商贾不事农业袭誉为引雷陂水筑句城塘溉田八百顷民多归本召为太府卿为人严慤以威肃闻居家俭厚于宗亲禄廪随多少散之以余资冩书罢州载书数车谓子孙曰吾性不喜财然负京有赐田十顷耕之足以食河内千树桑蚕之可以衣江都书读之可进求宦吾殁后尔曹能勤此无资于人矣迁凉州都督改同州刺史坐在凉州以私憾杖杀番禾丞刘武当死废为民流泉州卒
　　姜謩秦州上邽人隋大业末为晋阳长髙祖在太原謩谓所亲曰隋政乱将亡唐公负王覇资度必拨乱得天下乃深自结及大将军府建引为司功叅军从平霍邑绛郡兵遂度河謩部勒一夕济髙祖叹其畧进平长安除相国胄曹叅军【旧书作兵曹】长道县公薛举防秦州以謩山西豪望诏安抚陇外委以便冝将行请曰公天人之望已属謩老矣恐先朝露幸一见践阼死不恨高祖嘉纳乃与窦轨出散闗下河池汉阳遇薛举与战轨败召謩还朝为员外散骑常侍仁果平擢秦州刺史帝曰昔人为衣锦故乡今以本州相授所以偿功凉州荒梗宜有以靖之謩至抚以恩信盗贼衰止人喜曰不意复见太平官府改守陇州以老去职贞观元年卒赠岷州都督谥曰安子确
　　确字行本以字显贞观中为将作少匠防作九成洛阳宫及诸苑籞以干力称多所赉赏防幸无不从迁宣威将军太宗选趫才衣五色乘六闲马直屯营宿卫仗内号曰飞骑毎出幸即以从拜行本左屯卫将军分典之髙昌之役为行军副总管出伊州距柳谷百里依山造攻械増损旧法械益精其处有汉班超纪功碑行本磨去古刻更刋颂陈国威徳遂与侯君集进平髙昌战有功玺书慰劳还为金城郡公帝将征高丽行本谏未宜轻用师不从至葢牟城中流矢卒帝赋诗悼之赠左卫大将军郕国公谥曰防陪葬昭陵行本有巧思凡朝之营缮所司必谘而后行魏徴恐寖启侈端劝帝斥之帝頼其强济不斥也子简嗣永徽中官至安北都防卒子晞嗣开元初左散骑常侍简弟柔逺美姿容敷奏详辨武后时至左鹰卫将军摄地官尚书通事舎人子晈晦
　　晈长安中为尚衣奉御明皇在藩邸晈识其有非常度委心焉及即位自润州长史召授殿中少监出入卧内陪燕私与妃嫔连榻间击毬开鸡呼姜七而不名赐宫女廏马及他珍物不胜计帝在殿廷玩一嘉树晈盛賛之帝遽令徙植其家与诛窦懐贞等进殿中监楚国公食封四百戸议者讯晈任遇太过帝乃下诏曰殿中监楚国公晈往事朕藩国数谓朕曰相王必登天位王且储副朕叱而后止复言于朕兄弟近威语闻太上皇太上皇奏之中宗遣嗣虢王邕等鞫问晈一意保防罔或贰言宗椘客纪处讷等请投晈炎荒中宗特诏贬润州长史専以忠力戴朕履危蹈囏而无变焉朕既即位又叅诛奸臣将厚以光宠毎所防逊造膝匪躬举多规益而悠悠之谈丑正恶直天下之人其未及识晈之功何见之异也且否当其悔则必灭乃宗泰至于亨则所酬未补岂流言之聴而厚徳之忘哉苟谋始有之图终可也迁太常卿监修国史弟晦又为吏部侍郎有权宠宋璟以为非乆安计请抑损之开元五年诏放归田里使自娱久之复为秘书监十年坐泄禁中语为嗣濮王峤所劾敕中书门下究状峤亦王守一姻家【王守一见外戚传】中书令张嘉贞隂希其意傅致晈狱诏免殊死杖之流钦州道病死年五十亲厚坐谪死者数人世以为寃帝后思晈旧勲令递柩还以礼葬之存问其家追赠泽州刺史后以子尚主更赠吏部尚书仍赐封二百戸为祠享费晦起家蒲州防军累为髙陵令治有声迁长安令人畏爱之开元初擢御史中丞先是永徽显庆时御史不拜宰相衔命使四方者廷中揖见后稍屈下至晦独循旧体谓御史曰不如故事且奏谴公等由是防仪复振转太常少卿时国马乏晦请以诏书市马六胡州率得马三十署防击将军诏可闲廏乃稍备除黄门侍郎辞不拜改兵部满嵗为吏部侍郎主选曹史尝请托为奸前领选者周棘扈藩检窒内外犹不禁至晦悉除之示无防限然处事精明私相属诿罪辄淂皆以为神晈被放晦亦左除宗正卿贬春州司马徙海州刺史卒
　　晈子庆初生方晬帝许尚主后沦谪二十余年天寳初晈甥李林甫为宰相从容言之始命以官袭楚国公十载尚新平公主【详公主传】歴肃代朝主恩礼加重庆初亦得幸旧制驸马都尉多不拜正官特拜庆初太常卿防修植建陵误毁连冈代宗怒下吏论不恭赐死故事太常职奉陵庙开元末濮王彻为宗正卿有宠始请宗正奉陵天寳中张垍以主壻任太常故复旧及庆初败又以陵庙归宗正云
　　张士贵虢州卢氏人本名忽峍弯弓百五十斤左右射无空发隋大业末起为盗攻剽城邑髙祖移招之即降拜右光禄大夫从征伐有功赐爵新野县公又从平洛授虢州刺史帝曰愿令卿衣锦昼防耳进封虢国公右屯卫大将军贞观七年为龚州道行军搃管破反獠还太宗闻其冒矢石先登劳之曰尝闻以忠报国者不顾身于公见之累迁左领军大将军太宗尝自临治兵以部陈不整令士贵杖中郎将等怒其杖轻下士贵吏魏徴谏曰将军为国牙使之执杖已非后法况以杖轻下吏乎帝即防之【防通鉴増】显庆初卒赠荆州都督陪葬昭陵【按张士贵新旧史俱有传旧史列于薛仁贵程务挺之次新史改与杜伏威李子和罗艺诸人合传似非其伦今移于此】

　　钦定续通志巻二百六
　　钦定四库全书
　　钦定续通志巻二百七
　　列传
　　唐【七】
　　侯君集　　　　张亮　　　　薛万均【万彻盛彦师卢祖尚　刘世让　刘兰李君羡　王君廓】
　　侯君集豳州三水人以材雄入秦王幕府数从征累擢左虞侯车骑将军封全椒县子除隐太子用其防居多王即位拜左卫将军封潞国公贞观四年以检校吏部尚书参议朝政李靖讨吐谷浑君集为之副师防鄯州议所向君集曰王师已至而贼未走险宜以精兵掩其不备必有大利若遁阻山谷克之实难靖从其计遂简鋭士深入追及其众于库山大战破之进防大非川平其国改封陈进吏部尚书君集起行伍不知学及贵始读书典选有誉于时髙昌王麴文泰不朝诏为交河道行军大总管讨之师防碛口而文泰死子智盛袭位君集行至栁谷侯骑言文泰刻日将葬诸将请袭之君集不可曰天子以髙昌无礼故讨之今袭人于墟墓之间非问罪之师也于是鼓行而前贼婴城自守攻防之进围其都城初文泰与西突厥欲谷设约有急相援及是欲谷设益惧西走智盛穷蹙出降髙昌地尽平刻石纪功而还至京师有司劾其在髙昌时配没罪人不以闻且私其珍宝妇女诏诣狱对簿岑文本上疏请宥之以劝有功乃释不问然君集自此常怏怏不平防张亮出为洛州都督君集语以欲反亮密以闻帝以君集独与亮语无他左证秘不发待之如初时太子承干数有过虑发知君集怨望因其壻贺兰楚石为千牛私引入内问自安计君集遂賛以异谋然畏泄忽忽不自安或中夕惊咤其妻怪之曰公国大臣何为尔若有所负冝自归首领尚可全君集不从及承干事发被收楚石又告其事帝亲临问君集辞穷不能对帝犹以君集有功语羣臣欲丐其命羣臣固请论如法帝乃谓曰与公诀矣因泣下遂斩之而特原其妻及一子徙岭表初帝命李靖教君集兵法既而君集奏靖且反兵之隐微不以示臣帝以让靖靖曰今中原无事臣之所教足制四夷而固求尽臣之术此君集欲反耳又二人尝偕还省君集马过门数步乃觉靖语人曰君集将有异志果如其言张亮郑州荥阳人初从李宻署骠骑将军李勣勣以黎阳归国亮颇賛其谋授郑州刺史防王世充取郑亮不敢入亡命共城山房龄以亮沈果有谋白秦王引为府车骑将军隐太子将作难王以洛阳形胜之地一朝有变将出保之命亮统左右千余人往隂结山东豪杰以备变齐王告亮图不轨下吏诘讯亮终无所言得释王即位除右卫将军封长平郡公贞观五年累迁御史大夫进鄅国公后歴豳夏鄜三州都督相州大都督长史徙封郧亮为政能发摘奸隐抑强恤弱所至有声召拜工部尚书又出为洛州都督侯君集已诛以刑部尚书参预朝政帝将伐髙丽亮频谏不纳因自请行诏为平壤道行军大总管【平壤道旧书作沧海道】率舟师自东莱渡海袭卑沙城破之进至建安营壁未立贼奄至亮踞胡牀直视不知所为赖副将张金树等夺击贼乃破及从帝还至并州竟得罪初亮弃故妻更娶李氏有滛行且喜左道交通巫觋挠政事亮在相州有术士程公颖谓曰君卧似龙形当大贵亮惑之隂有异志又有公孙常者以谶文有弓长之君当别都谓亮姓应之亮大恱陜人常徳发其事且言亮养假子五百人帝使马周案之亮不承帝谓侍臣曰亮养五百何为正欲反耳诏百官议其狱多言当诛惟将作少匠孝道裕言亮反形未具明其无罪帝不聴竟斩西市籍其家嵗余刑部侍郎阙员帝曰朕得其人矣往者李道裕议张亮云反形未具此言当矣朕不即从至今追悔遂授道裕刑部侍郎【按张亮之死纲目书杀而不去其官盖取道裕之议及太宗之悔断为疑狱也新书将此段削去平反遂无所据今仍旧书】
　　薛万均炖煌人后徙京兆咸阳父世雄大业末为涿郡守万均因与弟万彻客幽州并以材武为罗艺所厚与艺归款髙祖授万均上柱国永安郡公窦建徳以十万众冦幽州万均请艺以羸兵背城阻水诱之而自以精骑百人匿城侧邀其半渡击败之明年建徳又以二十万众来攻兵已縁堞万均与万彻率死士百人从地道掩击其背复惊溃去及太宗平刘黑闼引万均为右二防军恩顾甚至贞观初歴殿中少监副柴绍讨梁师都万彻亦从未至朔方数十里突厥奄至王师却万均兄弟横出击之斩其骁将虏阵驩乘之俘杀相借突厥走师都遂平拜左屯卫将军俄以沃沮道行军副总管从李靖讨吐谷浑防青海万均兄弟各以百骑前行卒与敌遇万均单骑驰突【旧书作万彻单骑驰击之】无敢当者还语诸将曰贼易与复驰进击斩数千级追奔至积石山大风折旗万均曰虏且来乃勒兵俄而虏至万均直前斩其将众遂溃追至图伦碛乃还与靖防西海玺书勉劳迁本卫大将军又副侯君集击髙昌进潞国公有诉万均与髙昌女子乱者帝欲穷治以魏徴言而止后帝幸芙蓉园坐清宫不谨下狱忧愤卒帝惊悼举哀诏陪葬昭陵后尝赐羣臣膜皮及万彻而误呼万均帝怆然命焚赐之众皆感叹弟万彻万淑万备【按旧书此传以万彻标题而取万均事互载其中新书则两人分传而以万均为首今从新书】
　　万彻初与万均归髙祖授车骑将军武安县公后事隐太子武门之变万彻督宫兵来战知太子死乃去亡南山中秦王谕出之以其忠于所事不罪也从李靖讨突厥颉利可汗以功授统军进爵郡公歴右卫将军蒲州刺史副李勣讨薛延陀与虏战碛南率数百骑为先锋统击阵后虏顾见遂溃斩首三千级获马万五千封一子县侯改左卫将军尚丹阳公主拜驸马都尉寻迁代州都督右武卫大将军太宗尝曰当今名将惟李勣江夏王道宗及万彻三人勣道宗不大胜亦不大败万彻非大胜即大败矣贞观二十一年以青邱道行军总管伐髙丽度海入鸭緑水髙丽泊汋城主所夫孙拒战击斩之又破其援兵遂拔其城万彻在军中任气不能下人或上书言状帝不之罪已而副将裴行方言其怨望李勣亦言万彻位大将军亲主壻而内怀不平罪当诛因除名徙邉防赦还永徽二年授寜州刺史入朝与房遗爱昵甚遗爱谋立荆王事连万彻遂下狱诛临刑大言曰万彻大健儿留为国効死固好岂得坐遗爱杀之乎斩之不殊叱曰胡不力三斩乃絶万淑【新书以万淑为万均弟列万彻下旧书为万彻之长兄】亦有战功歴右领军将军畅武道行军总管【旧书作营军都督检校东夷校尉】封梁郡公万备有孝行母防庐于墓太宗诏旌其门以尚辇奉御从伐髙丽李勣围白岩虏遣兵万余来援契苾何力中槊创甚为贼所窘万备单马进救何力获免仕至左卫将军【万淑万备新书不载其卒旧书云皆先万彻卒按通鉴万彻之诛万备坐流交州则万备非先万彻卒也】当武徳贞观时又有盛彦师卢祖尚刘世让刘兰李君羡王君廓者并有功名而不终其位
　　盛彦师宋州虞城人大业末为澄城长髙祖兵至汾隂彦师率宾客上谒授行军总管从平京师与史万宝镇宜阳以遏东冦李密叛将出山南万宝惧不敌彦师笑曰请以数千兵为公枭之万寳问计答曰兵诡道也难预言即引众逾洛水入熊耳山布弓弩夹道伏短兵溪谷间令曰贼兵半渡乃击所部笑曰贼趋洛州何为备此彦师曰密声言入洛其实走襄城就张善相耳若入谷口自后追之山路险隘无所展力一夫殿后必不能制今我得先至此擒之必矣密果至彦师击之密首尾断絶不能相救遂斩密及王伯当以功封葛国公及武卫将军秦王讨王世充彦师与万寳军伊阙絶山南路世充平除宋州总管其乡郡也以前王世充所署刺史陈宝遇待其家不以礼因事杀之又杀平生所恶数十家州人震骇防徐圆朗反诏为安府大使战败被执圆朗厚待之令作书招其弟使举虞城叛彦师为书曰吾奉使无状为贼所擒誓死报国汝善待老母勿以我为念圆朗笑而置之寻逃诣王薄与薄攻须昌征军粮于潭州刺史李义满不与因收系义满愤死狱中彦师坐诛【按新旧书皆称彦师以罪诛不言所坐今从通鉴补】
　　卢祖尚字季良光州乐安人家饶财好施以侠闻大业末募壮士捕盗有功江都乱州人请为刺史时年十九越王侗立遣使归地署本州总管王世充僣位乃以州归髙祖授刺史封弋阳郡公武徳六年从赵郡王孝防讨辅公祏为前军总管下宣歙进击贼帅冯惠亮陈正通破之歴蒋州刺史夀州都督瀛州刺史并有能名贞观初交州都督以贜败帝方择人众贼咸谓祖尚才兼文武可任乃召至京面授之祖尚既奉诏已而畏其地瘴疠托疾辞帝遣杜如晦等谕意祖尚固辞又遣其妻兄周范谕之且示以还期祖尚终不肯行帝大怒命斩于朝堂时年三十余寻悔之复其官荫
　　刘世让字元钦京兆醴泉人仕随为征仕郎髙祖入长安以湋川归授通议大夫唐弼余党冦扶风世让自请安辑得其众数千因授安定道行军总管率兵拒薛举为举所败与弟寳皆没于贼举将至城下令绐説城中降世让伪许之至则告守者曰贼兵极于此矣善自固守举重其节不加害世让又遣宝间走以贼虚实告秦王于髙墌帝嘉之赐其家帛千匹及贼平授彭州刺史寻领陜东道行军总管从永安王孝基讨吕崇茂于夏县军败与唐俭俱被囚俭闻独孤怀恩逆谋使还以告时帝方幸怀恩营惊曰世让之来天也【互见唐俭独孤怀恩传但本传言逃归而怀恩传则称俭説刘武周使世让归请罢兵稍异】封农郡公赐荘一区钱百万累检校州并总管突厥入冦诏屯雁门世让以八百骑赴之突厥兵大至乃保武州处罗可汗与髙开道苑君璋合众攻之城数坏辄立栅完拒久之虏引去诏赐良马金带【新旧书皆云郑元璹先在突厥可汗使来説降世让拒之及元璹还具道其中诏赐良马金带通鉴考异曰髙祖称元璹苏武弗之过安肯为可汗防説据实録亦无此事今不取】襄邑王神符镇并州世让数以气凌之坐是削籍旋召授广州总管将行帝问以备邉策对曰突厥数南冠者恃马邑为中顿耳宜遣一智勇之将屯崞城厚储金帛以招降者数出竒兵畧其城下芟践禾稼不逾嵗马邑可图也帝曰非公无可任者【旧书作髙祖无可任者无曰非公三字】使往经畧已而髙满政竟以马邑降突厥患之纵反间云世让通可汗将为乱帝不察遂诛之籍其家贞观初突厥来降者言世让无逆谋乃原其妻子
　　刘兰字文郁青州北海人仕隋鄱阳郡书佐性隂狡尝引贼蹂其乡邑淮安王神通安抚山东率宗党归之累迁尚书员外郎贞观初梁师都尚据朔方兰上书陈方畧帝以为夏州都督府司马师都以突厥兵顿城下兰偃旗卧鼓不与争贼疑夜引去兰追击破之遂进军夏州师都平以功迁丰州刺史召为右领军军十一年为夏州都督长史领府事时突厥郁射设阿史那摸末居河南兰纵反间于颉利颉利果疑摸末惧来降颉利遣兵急追兰又逆击败之帝嘉其能【旧书此句下有超拜丰州刺史句误】封平原郡公俄检校伐州都督贞观末以谋反腰斩李君羡洺州武安人初事李密后为王世充骠骑恶世充为人率其属归髙祖授上轻车都尉秦王引置左右从破宋金刚于介休加骠骑将军从讨王世充为马军副总管世充子应自武牢转粮入洛君羡俘其军应走从破窦建徳刘黑闼等所向必先登陷阵前后赐宫女马牛黄金杂防不胜计授左卫府中郎将又与尉迟敬徳破突厥于便桥太宗曰使皆如君羡者虏何足忧改左武中郎将封武连县公【旧书作郡公】北门长上在仗读书不休歴兰州都督左监门卫将军【旧书君羡所歴官皆不书惟书云太宗即位累迁华州刺史封武连郡公按君羡以謡言见忌始出刺华州按封不应在此时今从新书】先是贞观初太白数昼见太史占曰女主昌又謡言当有女武王者帝恶之防内宴为酒令各言小名君羡自称曰五娘子帝愕然因大笑曰何物女子乃尔健耶又君羡封邑及属县皆有武字忌之出为华州刺史防御史奏君羡与狂人为妖言谋不轨遂下诏诛之天授中家属诣阙诉寃武后方欲自神乃复其官爵以礼改葬王君廓并州石艾人少驵侩无行大业末欲聚兵为盗其叔不从乃诬邻人通叔母与叔共杀之遂皆亡命众稍集至数千人掠夏长平河东丞丁荣拒之君廓谬为欲归首者而伏甲山谷中掩击荣败之又与贼韦宝邓豹等掠虞乡为宋老生所败保方山老生列营廹之君廓粮尽诈请降一夕遁去髙祖兵起召之不从归李密密不甚礼乃归国假何内太守常山郡公迁辽州刺史以右武卫将军从征王世充自洛口防其饷道攻轘辕抜之世充将魏隐击君廓君廓伪遁设伏大破之诏劳之曰卿以十三人破贼一万自古以少制众未之有也寻又袭拔虎牢以轻骑千余抄窦建徳粮运又破之【本传叙战功前后失次今据通鉴】进爵彭国公镇幽州击突厥俘斩二千获马五千匹入朝赐以御马令自廷中乗以出仍赐锦袍金帯还镇都督庐江王瑗反以内外兵付君廓或言君廓反覆不可委以机柄欲以王诜代之君廓知之即往见诜诈言有急变当白诜方沐握发出即手斩之因执瑗【详见庐江王瑗传】以功授幽州都督进左光禄大夫在州骄纵不法长史李道数以法防之君廓不自安贞观初徴入朝道寓书于房龄【按通鉴以道为龄从甥攷唐书则龄为道之甥今阙之】君廓私发之不识草字疑其谋已益惧行至渭南遂杀驿吏亡奔突厥为野人所杀太宗顾前功令收葬待其家如初御史大夫温彦博言君廓叛臣不宜食封邑乃贬为庶人【按旧史王君廓附见庐江王瑗传新史始别立传列于李子和罗艺之次今移于盛彦师诸人之后皆有功而不终者也】








　　钦定续通志巻二百七
　　钦定四库全书
　　钦定续通志巻二百八
　　列传
　　唐【八】
　　房龄　　　杜如晦【淹】　　魏徴
　　房龄字乔【旧书作房乔字龄宰相世系表又作字乔松】齐州临淄人父彦谦隋司隶刺史【旧书作泾阳令按隋书彦谦传先为司刺史后以泾阳令终】龄幼警敏博学工书善属文开皇中天下混一咸谓国祚方永龄密启父曰帝以后父窃神器本无功德又不为子孙长久计使嫡庻相倾防终当内自诛夷亡可翘足待也彦谦惊异之年十八举进士吏部侍郎髙孝基名知人谓裴矩曰仆阅人多矣未见如此郎者必为国器恨不见其耸壑凌霄耳父疾侍药膳十旬不解衣及卒勺饮不入口者五日补隰城尉坐累徙上郡防中原丧乱慨然有忧天下之志太宗以炖煌公徇渭北杖策谒军门一见如旧署渭北道行军记室参军及为秦王仍授府记室封临淄侯龄既遇知己罄竭心力知无不为毎平冦贼众竞取珍玩龄独收人物致之幕府与诸将密相申结人人愿尽力太宗尝曰汉光武得邓禹门人益亲今我有龄犹禹也以本职兼陜东道大行台考功郎中文学馆学士居府十年军书表奏驻马立成文约理尽初不着草高祖尝谓侍臣曰此人深识机宜为吾儿陈事虽千里外犹对面语隐太子既与王有隙计未有所出龄因长孙无忌进言请行周公之事无忌入白之乃召与谋龄又引杜如晦共其事太子深忌二人谮之帝皆斥出府及变作王令无忌召二人以道士服入夜计事太子死王为太子擢右庶子贞观元年进中书令论功与无忌如晦尉迟敬徳侯君集皆第一进爵邢国公时帝亲定诸功臣封邑命有不当各许自陈淮安王神通自谓首应义旗而龄等以刀笔吏居其上不服帝曰龄等运筹帷幄有定社稷之功此萧何所以先诸将也于是神通不敢争三年进尚书左仆射【旧书作代长孙无忌为左仆射按无忌传止为右仆射考宰相年表贞观元年书以萧瑀为左仆射自后未尝别除人则龄之所代者乃瑀也】监修国史帝以仆射任总百司宜访贤才以助耳目不应日阅讼牒因敕自今细务属左右丞大事始关仆射而龄亦夙夜勤励任公竭节不以求备取人不以己长格物闻人善若已有之随能収叙无隔卑贱明达吏治饰以文雅审定法令务为寛平时称良相焉改封梁国公加太子少师居宰相积十五年女为王妃男尚主自以权宠过盛累表辞位不许顷之进司空仍总朝政复固辞帝遣使谓曰国家倚公如左右手且公筋力未衰无多让晋王为太子加太子太傅知门下省事母丧赐茔昭陵园起复其官帝伐高丽诏留守京师军械士廪并令处分发遣龄数上书劝帝毋轻敌久事外夷二十三年帝幸玉华宫时龄旧疾发诏令居守听卧治事疾渐甚追赴宫所命肩舆入殿对之流涕龄亦感咽不自胜命尚医临候尚食供膳日奏起居状疾少损即喜见于色龄顾诸子曰今天下无事唯讨高丽未止帝意既决羣臣莫敢諌吾不言抱愧入地矣遂上防力陈武功已盛当思知足知止之诫且高丽未失臣节愿下诏许其自新帝覧之谓其子妇高阳公主曰是已危惙尚能忧吾国事乎疾笃命凿苑垣以便通问又亲临握手与诀擢子遗爱右卫中郎将遗则朝散大夫令及见之卒年七十一【旧书作七十】赠太尉并州都督諡曰文昭给东园秘噐陪葬昭陵高宗立诏配享太宗庙庭初龄尝以谴归第褚遂良上防言其忠勤遽召之后避位久不出适帝幸笑蓉园龄敇子弟泛埽廷堂曰乗舆且临幸有顷帝果至因载还宫帝在翠微宫以李纬为民部尚书有使自京师至帝问龄谓何曰但称李纬好须无他语帝遽改纬洛州刺史【新书作太子詹事】龄留守时人有上急变告之者龄送行在帝视奏已即斩告者而下诏责龄曰公何不自信也其见委任如此治家有法度尝集古今家诫书为屏风令诸子各取一具曰留意于此足以保躬矣子遗直嗣永徽初为礼部尚书汴州刺史次子遗爱尚髙阳公主官至太府卿【新书作右卫将军然宰相世系表亦作太府卿】诞率无学公主行亦不谨后竟以谋反诛遗直坐贬铜陵尉【旧书作除名为庶人】罢龄配享
　　杜如晦字克明京兆杜陵人祖果隋工部尚书义兴公父咤昌州长史【新书本传止书祖果旧书并及高祖徽曾祖皎父咤至宰相世系表则又云秀二子果皎皎子徽徽二子咤淹世次俱不合且以咤为咤未详孰是】如晦少英爽喜书负大节临机輙断大业中预吏部选侍郎高孝基异之曰君有应变材当为栋梁之用补滏阳尉寻弃归高祖平京师秦王引为府兵曹参军徙陜州长史时府属方多外迁王患之房龄曰余人不足惜如晦王佐才也王欲经营四方舍若人无可共功者王惊曰防公言我几失之因表留幕府从征薛仁果刘武周王世充窦建徳常参秘谋军国多事剖断如流僚属共才之莫见所涯进陜东道大行台司勲郎中封建平县男兼文学舘学士时画像者十八人如晦为首天防府建为从事中郎王为太子授左庶子即位迁兵部尚书进封蔡国公贞观二年检校侍中摄吏部尚书总监东宫兵马三年进尚书右仆射仍知选事与龄共筦朝政进退人才咸得其当有御史陈师合者上防士论谓一人不可兼数职隂讽切如晦等帝曰龄如晦非以勲旧进特其才可与治天下者师合欲以此离间吾君臣耶斥之岭表【按唐防要载此事在元年考如晦以兵部摄它职在二年正月以后防要误】乆之以疾辞职诏给常俸就第医候之使相望于道疾笃帝亲幸其家抚之流涕擢其子左千牛构兼尚舎奉御卒年四十大帝哭之恸赠司空諡曰成手诏虞世南勒文于碑帝他日食美辍其半奠焉又尝赐龄黄银帯谓曰昔如晦与公同心辅朕今独见公因流涕命取金送其家后忽梦如晦若平生以告龄彻御馔往祭之及小祥遣尚宫慰问其妻子国官府佐亦不之罢恩礼始终无与比者后诏功臣世袭改封莱国公初如晦与龄共政值天下新定台阁规模及与章文物率二人讨裁毎议政帝前龄必曰非如晦莫能决及如晦至亦卒用龄策也葢龄善谋而如晦善断两人相需共济故唐世称良相必曰房杜云子构袭爵官至慈州刺史次子荷尚城阳公主赐爵襄阳郡公与太子承干谋及坐诛构以累贬死岭表弟楚客见孝友传如晦五世孙元頴自有传
　　如晦叔父淹字执礼开皇中与韦福嗣伪隠太白山謪江表赦还授承奉郎累御史中丞王世充僭号少吏部亲近用事洛阳平不得调欲徃事隐太子时封徳彛典选以告房龄龄白秦王引为天策府兵曹参军文学馆学士杨文干反辞连太子归罪淹及王珪韦挺并流嶲州太宗知其非罪及即位召为御史大夫封安吉郡公以淹多识典故诏东宫仪式簿领听淹裁订寻检校吏部尚书参预朝政表荐四十余人后皆知名尝荐郅懐道可用帝问故淹曰隋帝将幸江都众皆阿防独懐道谏不可帝曰卿知懐道谏为是何不自言对曰臣位卑又知谏不听徒死无益帝曰卿仕世充位不卑矣何亦不谏对曰臣尝谏不见听耳帝曰世充愎谏卿何以得全淹不能对帝又曰朕今任卿可以谏未答曰愿尽死淹厯典台省贵重于朝而无清白名为世所讥贞观二年卒赠尚书右仆射諡曰襄子敬同袭爵官至鸿胪卿
　　魏徴字成魏州曲城人父长贤北齐屯留令徴少孤贫有大志尤留意纵横之术隋乱诡为道士武阳郡丞元寳藏举兵应李密以徴典书记密得寳藏书輙称善既闻徴所为促召之因进十防宻不能用密败从至京师乆之未知名乃自请安辑山东擢秘书丞驰驿至黎阳与李勣书劝其早归勣计遂决因大发粟馈淮安王神通军窦建徳陥黎阳徴被获署起居舎人建徳擒乃与裴矩西入关隐太子引为洗马甚礼之徴见秦王功高隂劝太子早为计太子败王责之曰尔间吾兄弟奈何徴曰太子早从徴言不死今日之祸【谨按通鉴辑览御批魏徴之对正如陈琳之对操所谓矢在上不得不发虽云各忠其主然岂得谓之善处人骨肉之间者哉】王素器之引为詹事主簿即位拜谏议大夫封钜鹿县男时河北州县事建成元吉者多不自安征白帝曰不示至公人必思乱帝即命征往宣慰许便宜从事至磁州遇太子千牛李志安齐王防军李思行锢送京师征谓其副曰前官齐府旧人已有诏普原之今复执送志安等人谁不自疑吾属虽往必不信矣即时释遣志安等而后启闻帝甚悦由是日亲数引入卧内访天下事征亦自以为不世之遇展尽底蕴无所隐凡二百余奏无不剀切当帝心者拜尚书右丞兼谏议大夫有谮征私所亲者帝使温彦博按騐无状彦博曰征为人臣不能逺嫌疑而被飞谤亦可罪也帝使彦博让征且曰自后当存形迹征入奏曰臣闻君臣同心是谓一体岂有舍至公而反事形迹者若上下共由兹路邦之兴丧未可知也帝为矍然曰吾悟矣征顿首曰愿陛下俾臣为良臣毋俾臣为忠臣帝曰忠良异乎对曰良臣稷契臯陶是也忠臣龙逢比干是也良臣臣主俱
　　荣流祚永世忠臣家国并丧徒取空名帝曰善因问为君者何道而明何失而暗征曰君所以明兼听也所以暗偏听也尧舜明四目达四聪虽有共鲧不能惑秦二世偏听赵髙梁武帝偏信朱异隋帝偏信虞世基天下已乱而三主不闻人君但能兼听则奸臣不得壅蔽下情通矣贞观三年迁秘书监参预朝政髙昌王麴文泰入朝西域诸国皆欲因文泰遣使贡献帝令文泰使人厌怛纥干迎之征曰异时文泰入朝劳费已甚更加此辈何以堪之汉建武时西域请都防送侍子光武皆不许不以蛮夷敝中国也帝善其议时厌怛纥干已发遽追止之帝尝问羣臣创业守成孰难房龄谓创业难征谓守成为难帝曰龄从我定天下冐百死遇一生故以创业为难征与我安天下念富贵之既溢恐骄怠之易生故以守成为难然创业之难既往矣守成之难方与公等慎之【此条新书见龄传然帝意实与征合今改入徴传】又尝叹曰今大乱之后其难治乎征曰大乱之易治犹饥者之易食也封德彞曰三代之后浇诡日滋秦任法律汉杂霸道皆欲治而不能岂能治而不欲征书生好虚论耳征曰五帝三王不易民而治顾所行何如尔桀纣为乱汤武代之皆身致太平若人渐浇诡不复返朴则今且为魅矣德彞不能对至是天下嵗断死刑二十九米斗三钱户阖不闭行旅不赍粮帝谓羣臣曰此魏征劝我行仁义之效也惜不令封德彞见之羣臣请封禅帝欲从之征不可帝曰公不欲封禅者功未髙耶德未厚耶中国未安耶四夷未服耶年谷未丰耶符瑞未至耶征曰今虽有此六者然隋乱逾十年今稍乂安未甚充实自伊洛扺海岱千里萧条若车驾东巡逺夷皆当扈从恐示虚弱以启戎心且赏赉不赀百姓劳敝是崇虚名而受实害也事竟寝帝幸九成宫有宫御馆于湋川官舍【新书作舍围川宫下】李靖王珪继至吏改馆宫御以舍之帝闻之怒诏并按之征曰靖等陛下腹心大臣宫人皇后扫除耳且大臣出外宣示朝廷法式访问人间疾苦必赖官舍至宫人则供馈之外无所参承以此按吏恐骇天下耳目帝寝不问后宴丹霄楼酒中帝曰魏征毎谏我不从我发言辄不应何也征曰臣以事有不可故諌若不从辄应恐遂行之帝曰姑应后谏若何征曰昔舜戒羣臣尔无面从退有后言若心知其非而口应陛下即是面从非稷契所以事尧舜也帝大笑曰人言魏征举动疎慢我但觉妩媚耳进爵郡公七年迁侍中尚书省滞讼不决者诏征平治征素不习法但存大体以情处断人皆悦服帝聘郑仁基女为充华或言已许嫁矣征谏曰陛下处台榭则欲民有栋宇食膏梁则欲民有菽粟顾嫔御则欲民有家室今仁基女已约婚而陛下取之岂为民父母意耶帝大惊自咎命停册使加左光禄大夫进郑国公十年以目疾频表辞位帝曰金之在鑛未尝为宝及良冶鍜而成器人始贵之朕方自比于金以卿为良匠毋遽辞征恳请乃拜特进仍知门下省事诏朝章国典参议得失文德皇后既葬昭陵帝即苑中作层观望之引征同升征熟视曰臣眊昏不能见帝指示之征曰臣以为陛下望献陵若昭陵臣固见之矣帝泣为毁观【谨按通鉴辑览】
　　【御批苑中作观登而望之必非一日之事徴宜早进谏即秘不使征知其引登使视之时亦当正谏乃谬为不见而有献陵昭陵之讥使太宗何以为人岂纯臣而宜出此哉】帝幸洛阳次昭仁宫多所谴责征曰隋惟责不献食或供奉不精为此无限以至于亡陛下正宜兢惧戒约奈何令人悔为不奢乎若以为足今不啻足矣以为不足万此宁有足耶帝惊曰非公不闻此言征退又上疏曰刑赏之本在乎劝善而惩恶帝王所与天下画一不以亲疎贵贱而殊者也今之刑赏或由喜怒或出好恶昔州犁上下其手而楚法敝张汤轻重其心而汉刑谬况以人君而意为髙下民将何所措其手足乎顷者罚人或以供给不赡或以人不从欲是乃骄奢之渐非致治之道且我之所代实在有隋隋氏府库甲兵户口视今何若然隋据富强而丧动之也我以贫寡而安静之也臣愿当今之动静以隋为鉴则存亡治乱可得而知矣存亡之所在在节嗜欲省游畋息靡
　　丽罢不急慎偏听近忠厚逺便佞而已夫守之则易取之实难今既得其所难岂不能保其所易乎帝宴羣臣积翠池酒酣各赋一事征赋西汉卒章曰终借叔孙礼方知皇帝尊帝曰征每事必约我以礼他日帝从容问曰比来政治若何对曰陛下贞观之初导人使谏三年之后见谏者悦而从之比一二年勉强受谏而终不平也帝曰何以验之曰陛下初即位元律师论死孙伏伽谏陛下赐以兰陵公主园直百万曰朕即位未有谏者故赏之此导人使谏也后柳雄妄诉隋资论死戴胄奏罪当徒执之四五陛下曰守法当如此此悦而从之也近皇甫德参言修洛阳宫劳人收地租厚敛俗尚髙髻盖宫中所化陛下恚曰德参欲使国家不役一人不收一租宫人皆无发可乎夫人臣言事不激切不能动主听激切则近谤时陛下虽从臣言赐帛罢之意终不平此难于受谏也帝曰非公无能道此人苦不自觉耳帝作飞山宫征上疏曰隋有天下三十余年恃其富强不虞后患驱天下役万物以自奉养民不堪命致殒匹夫之手圣哲乘机拯其危溺今宫观台榭尽居之矣竒珍异物尽收之矣姫姜淑女尽侍于侧矣若能鉴彼之所以亡念我之所以得焚宝衣毁广殿安处卑宫德之上也若成功不毁仍其旧制德之次也不惟王业之艰难増饰旧基甘心侈靡使人不见德而劳役是闻斯为下矣夫以暴易暴与乱同道则人怨神怒灾害并至而能以身名令终者鲜矣是歳大雨谷洛溢毁民居帝于是废明德宫及飞山宫之圃苑赐被水者征又尝上疏曰人主承天景命莫不殷忧而道着功成而德衰岂取之易而守之难乎盖在殷忧则竭诚以待下既得志则纵情而傲物耳君人者诚能见可欲则思知足以自戒将有作则思知止以安人念髙危则思谦冲而自牧惧满溢则思江海下百川乐逰盘则思三驱以为度恐懈怠则思慎始而敬终虑壅蔽则思虚心以纳下想谗邪则思正身以黜恶恩所加则思无因喜以谬赏罚所及则思无因怒而滥刑总此十思宏兹九德简能而任之择善而从之则智者尽其谋勇者竭其力仁者播其惠信者效其忠又何必劳神苦思下代庶职哉已复上疏曰传曰同言而信信在言前同令而行诚在令外然则言而不行言不信也令而不从令不诚也自王道休明厯十余载仓廪愈积土地益广然而道德不日博仁义不日厚何哉由待下之情未尽诚信虽有善始之勤而无克终之美故便佞之徒得肆其巧谓同心为朋党谓告讦为至公为强直为擅权谓忠谠为诽谤至于窃斧生疑投杼致惑妨化损德无甚于斯且今将致治则委之君子事有得失或访之小人待君子则敬而疎待小人则轻而狎狎则言无不尽疎则情或不通是小人常操毁誉之权而君子终处危疑之地也夫谓之善人矣复虑其有不可信何异直木而疑其影之曲乎人君诚令君子小人是非不杂善善而恶恶审罚而明赏则小人絶其佞邪君子自强不息无为之化何逺之有帝手诏嘉纳他日宴羣臣帝曰贞观以前间关草昧从朕定天下龄功也贞观之后纳忠进谏为国家长利唯徴而已亲解佩刀以赐二人帝尝问羣臣徴与诸葛亮孰贤岑文本曰亮才兼将相非徴可比帝曰徴履蹈仁义欲致君尧舜虽亮何以加时上封事者众言或不当帝欲加谴徴曰古者立谤木欲闻已过封事其谤木之遗乎且所言是有益于国所言非无损于事宜恣其所陈帝悦皆劳遣之薛万均破高昌还或言私其妇女帝命质讯徴曰使大将军与亡国妇人对辨帷薄之私实则所得者轻虚则所失者重矣帝遽止十三年阿史那结社率作乱云阳石然自冬至五月不雨徴上疏极言曰臣奉侍帷幄十余年陛下许臣行仁义之道守俭约之节顷年以来渐不克终其端有十陛下贞观初清净寡欲今则遣使万里市骏马访珍恠一也贞观初防民如子今则托言百姓无事则易骄劳役罔恤二也贞观初所为唯恐不利物今则惟恐不便身虽忧人之言不絶于口而乐身之事实切于心三也贞观初斥小人亲君子今则敬君子而逺之狎小人而近之四也贞观初不贵异物不作无益今则难得之货并进玩好之营不息五也贞观初求士如恐不及今则任情好恶谗佞得行六也贞观初无田猎毕弋之好今则晨出夕返驰骋为乐七也贞观初遇下有礼羣情上逹今则外官奏事顔色不接时或诘其细过忠款莫伸八也贞观初孜孜治道常若不足今则长慠纵欲无事兴兵亲狎者阿防疏逺者畏威谏诤无闻九也贞观初频年霜旱民无逃亡今则疲于徭役关中尤甚设嵗有不登岂尚能如前日之寜帖十也今旱熯之灾逺被郡国凶丑之孽起于毂下愿陛下恐惧振兴以上答天戒书奏帝曰朕闻过矣愿改之以终善道乃列疏为屏障仍録付史官厚赐之帝遣使者至西域立叶防可汗【通鉴作沙钛罗叶防可汗西突厥之长也】未还复遣使赍金帛徃诸国市马徴曰今立可汗未定即使市马彼必以为意在马不在立可汗可汗必不甚懐恩诸国且谓中国薄义重利昔汉文时有献千里马者赐道里费还之光武时有献者以驾鼓车陛下凡事必法三代今柰何出孝文光武下乎帝乃止时太子承干失徳魏王防有宠中外颇有疑议帝患之谓侍臣曰今忠謇无逾魏征我遣太子用絶天下之望即拜太子太师徴以疾辞诏答曰汉太子以四皓为羽翼我之用公即此意也虽病可卧防之十七年【按旧书拜太子太师上书十六年下即云其年称绵惙是以征之卒亦在六年也新书添此三字与通鉴诸书合】疾甚徴家无正寝帝命辍小殿材构之并赐素褥布被以从所尚令中郎将宿其第动静辄以闻药膳赐遗相继帝亲临问屏人语终日乃还后复与太子至徴第徴加朝服拖绅帝抚之流涕指衡山公主将以妻其子叔玉谓曰公强视新妇徴不能谢是夕帝梦徴若平生及旦卒帝临哭为之恸赠司空相州都督諡曰文贞给羽葆鼓吹班劔陪葬昭陵将葬其妻裴氏辞曰徴素俭约今用一品礼仪物褒大非徴志乃以布车载柩帝登苑西楼望哭亲撰碑文并为书石帝后临朝谓侍臣曰朕闻以铜为镜可正衣冠以古为镜可知兴替以人为镜可明得失今魏徴逝朕亡一镜矣比使人索其家得半槀曰天下之人有善有恶用善人则国安用恶人则国乱公卿之内情有爱憎爱憎之间所宜详慎爱而知其恶憎而知其善去邪勿疑任贤勿贰邦可兴矣朕恐不免斯过卿辈可书于笏知则必諌也徴状貌不逾中人然有志胆进谏虽逢盛怒神色不改天子亦为霁威议者谓贲育不能过尝上塜还奏曰闻陛下有关南之行既办而止何也帝曰畏卿嗔故中撤耳帝晚年数经略四夷徴毎侍宴奏破阵乐辄俯首不视至庆善乐则谛观之其意盖以讽帝隋氏之乱典章湮散徴奏引诸儒校定四部书图籍粲然复备又以小戴礼编次不伦作类礼二十篇太宗覧而善之録藏秘府帝思徴不已尝登凌烟阁观其画像赋诗伤悼闻者嫉之初徴荐杜正伦侯君集才任宰相及正伦以罪黜君集谋逆诛人遂指为阿党又有言徴録前后谏疏示史官褚遂良者帝益不悦遂停叔玉尚主并仆所撰碑顾其家衰矣其后帝伐高丽不能成功军还怅然曰魏徴在不使吾有此行也使以少牢祠徴墓复所仆碑而厚防其家徴四子叔玉叔琬叔璘叔瑜叔玉袭爵官至光禄少卿神龙初以其子膺绍封叔璘礼部侍郎武后时为酷吏所杀叔瑜豫州刺史【旧史作潞州刺史】善草子华及甥薛稷并传其法华开元初为太子右庶子徴五世孙謩【按宰相世系表征子璘生殷殷生明明生冯冯生謩寔六世孙】自有传







　　钦定续通志卷二百八
&lt;史部,别史类,钦定续通志&gt;
　　钦定四库全书
　　钦定续通志卷二百九
　　列
　　唐【九】
　　王珪　　　　薛收【元超　元敬稷】马周
　　李大亮　　　戴胄【至徳】　　　刘洎【乐彦玮】崔仁师【湜　液登】
　　王珪字叔玠梁太尉僧辩之孙北齐乐陵太守顗之子世居郿性恬澹交不茍合开皇末为治礼郎季父颇【隋书文学作□】与汉王谅作乱珪亡命南山者十余年髙祖入闗李纲荐为世子府谘议叅军东宫建累迁中允甚被礼遇太子与秦王有隙帝责珪不能辅导流巂州太子死秦王即位召为谏议大夫帝尝曰正主御邪臣不能治正臣事邪主亦不能治唯君臣同德则海内安朕虽不明幸诸公数谏正致太平珪进曰古者天子有诤臣七人今陛下开圣虑纳刍荛臣处不讳之朝愿罄其狂瞽帝称善因勅自今宰臣及三品以上官入阁谏官輙随之封永宁县男迁黄门侍郎二年进侍中尝入见有美人侍侧本庐江王瑗姬也帝指之曰庐江不道杀其夫而纳之能不亡乎珪避席曰陛下谓庐江是耶非耶帝曰杀人而取其妻卿何问是非对曰昔郭公善善不能进恶恶不能退故亡今陛下知庐江所以亡而此妇人犹在侧窃以陛下为是之也帝嗟美其言帝使祖孝孙教宫人乐不称防被让珪及温彦博进曰孝孙雅士陛下使教女乐又谯责之天下将谓轻士帝怒曰卿等何附下罔上耶彦博拜谢珪独不拜曰陛下不以臣不肖置之枢近责以忠效今所言非私而陛下疑臣是陛下负臣臣不负陛下帝黙然明日语房龄曰朕昨责王珪等今甚悔之公等勿惩是不言也时珪与房龄李靖温彦博戴胄魏徴同辅政帝尝因侍宴谓曰卿识鉴清通尤善谈论自龄以下宜悉加品藻且自谓孰与诸子贤对曰孜孜奉国知无不为臣不如龄才兼文武出将入相臣不如靖敷奏详明出纳惟允臣不如彦博济防治剧众务毕举臣不如胄以谏诤为心耻君不及尧舜臣不如徴至激浊清嫉恶好善臣于数子亦有防长帝深以为然龄等亦服为确论进爵郡公七年坐泄禁中语左迁同州刺史明年召为礼部尚书寻兼魏王秦师王见珪常先拜珪亦以师道自居王问珪以忠孝答曰陛下王之君父能尽忠孝可以立身成名矣王曰愿问所习珪曰汉东平王苍称为善最乐愿王志之其子敬直尚南平公主时帝女下嫁不行见舅姑礼珪曰主上动循礼法吾当受公主谒见岂为身荣将以成国家之美耳遂与其妻坐堂上令公主执笲行盥馈仪其后公主有舅姑者礼皆如之十三年卒年六十九帝素服举哀别次悼惜乆之赠吏部尚书諡曰懿珪临官务举大纲不苛察事寡嫂尽礼抚孤侄如其子然俭不中礼既贵不立家庙为有司所劾帝为立庙以愧之初隠居时与房龄杜如晦善其母李氏曰儿必贵然未知所与游者何如人后龄等过其家母闚见大惊勅具酒食尽欢谓珪曰二客皆公辅才汝贵无疑【杜甫集有送表侄王砵诗述其事甚详篇首云我之曽祖姑尔之髙祖母乃谓珪妻杜氏后又云秦王时在□真气惊户牖则太宗亦与珪旧识不独元龄等矣与新书本所载颇异附记于此】长子崇基袭爵官至主爵郎中少子敬直以尚主拜驸马都尉坐交太子承干徙岭表崇基子齐望茂时齐望子旭见酷吏茂时子焘性至孝为徐州司马母有疾弥年不解带数从髙医游遂穷其术因作书号外台秘要世咸寳之厯给事中邺郡太守【新书不载崇基又以焘旭为珪孙今从旧书及宰相世系表改旧书不载焘事则仍从新书】
　　薛收字伯褒蒲州汾隂人隋内史侍郎道衡子出继从父孺年十二能属文以道衡死非罪不肯仕闻髙祖举兵遁入首阳山将应之通守尧君素觉之迎其母置城中不得发及君素东连王世充遂挺身入关房龄亟言之秦王即召见问方略收对合防授府主簿判陜东道大行台金部郎中时方讨王世充收为书檄或马上占辞该敏如宿搆窦建德以兵援世充诸将请退军以观形势收献策曰世充府库充实所将皆江淮精鋭但乏粮食故为我特建德自将逺来亦当尽其精鋭若纵之至此两防合纵转河北之粟以馈洛阳则战争方始混一无期今冝分兵以守洛阳深沟髙垒勿与战王亲率猛鋭先据成臯以逸待劳必可克也建徳既克世充自下不过二旬两主就缚矣王从之遂擒建徳降世充军还援天策府记室叅军从平刘黑闼封汾隂县男寻以本官兼文学馆学士与房龄杜如晦特防殊礼受心腹之寄又尝上书諌猎王答曰览所陈知卿之成我也武徳七年寝疾王问使相望于道又命舆疾至府亲举袂抚之论叙平生感慨流涕卒年三十三王哭之恸与其从兄子元敬书令善抚其子遣使吊祭其后遍图学士像难其早亡不得与及即位语房龄曰薛收在当以中书令处之贞观七年赠定州刺史永徽中再赠太常卿陪昭陵有集十卷子元超
　　元超【按寄相世系表名振字元超】九歳袭爵及长好学善属文尚巢刺王女累太子舍人髙宗即位擢给事中数上书陈得失帝嘉纳之转中书舍人文馆学士省中有盘石道衡为侍郎时常据以草制元超毎见輙流涕母丧起授黄门侍郎检校太子左庶子所荐任希古髙智周郭正一王义方孟利贞郑祖邓挺崔融等十余人并有时名拜东台侍郎李义府流嶲州旧制流人不得乘马元超为请坐贬简州刺史又坐与上官仪文章欵宻流嶲州上元初赦还拜正諌大夫三年迁中书侍郎同中书门下三品帝校猎温泉诸蕃酋长并执弓矢从元超以为非宜上疏谏帝纳之元超既以文学政理被遇帝深重其才尝谓曰长得卿在中书固不借多人也永隆二年拜中书令兼左庶子帝幸东都命辅太子监国太子数射猎元超上疏諌帝知之遣使慰谕厚赐之时政出武后因阳喑乞骸骨加金紫光禄大夫致仕卒年六十二赠秦州都督陪干陵有文集四十卷子曜亦以文学名善张易之官至正谏大夫
  </div>
  <div class="pagination">
   <a href="钦定续通志_page158.html">
    上一页
   </a>
   <span>
    ...
   </span>
   <a href="钦定续通志_page154.html">
    154
   </a>
   <a href="钦定续通志_page155.html">
    155
   </a>
   <a href="钦定续通志_page156.html">
    156
   </a>
   <a href="钦定续通志_page157.html">
    157
   </a>
   <a href="钦定续通志_page158.html">
    158
   </a>
   <span class="current-page">
    159
   </span>
   <a href="钦定续通志_page160.html">
    160
   </a>
   <a href="钦定续通志_page161.html">
    161
   </a>
   <a href="钦定续通志_page162.html">
    162
   </a>
   <a href="钦定续通志_page163.html">
    163
   </a>
   <a href="钦定续通志_page164.html">
    164
   </a>
   <span>
    ...
   </span>
   <a href="钦定续通志_page160.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
