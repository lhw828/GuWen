<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 10 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 10 页/共 148 页
  </h1>
  <div class="content">
   ○谕军机大臣等、吏部奏军机处领班章京、帮领班章京、应否比照三四品京堂。一律给荫。及民政部内外城总务处佥事是否毋庸给荫一片。军机处领班章京等、著准其给荫。内外城总务处佥事、著毋庸给荫。现月　　

○又谕电寄冯汝骙、据电奏称我军直入匪巢。毙匪甚多。获匪内有头目三名。讯明正法等语。此股匪徒。当不难即日扑灭。仍著该抚督饬文武员弁。跟踪＜目辟＞暒穴＜曰融＞夕＜夗贝＞捕。务绝根株。并电商端方、张人骏、将清乡事宜。认真筹办。以靖地方。电寄　　

○又谕、电寄增韫。据电奏筹办全省禁烟年分。著照所请行。电寄　　

○度支部奏、理财为庶政根本。清理财政。以统一财权为先务。臣等明定办法六条之奏。经会议政务处覆奏。大致以各省办事之艰难。疑臣部持之过急。现奉谕旨。令斟酌另奏。自应逐款详议期臻妥善。一、覆奏称募借外债。统归度支部主持。咨明外务部会商办理。又称各部各省。如愿自向外国放债之人相商者。准商定办法。仍归度支部出名立约承借一节。查整理国债。自系臣部专责。外债关乎交涉。自应咨明外务部。以昭妥慎。外债流弊。言之疚心去年六月闲。臣部有豫制之奏。用意实在于不使轻易募借。傥无论应否举债。准由各部各省自为商办。是放任仍旧。而中央财政。益滋其患。请嗣后各部各省。必不得已募借外债。应先经臣部核准。会同外务部奏明。再由臣部出名订借。交各部各省领用。各部各省。不得迳向外国订借。二、覆奏称在京各衙门款项。分别经收。随时报明度支部。若概令解交部库。再向部库请领。徒多周折一节。查近日在京各衙门款项。自收自用。臣部无从过问。现当筹备宪政。财政统计。又为臣部专责。若仍令各衙门自为收支。则肥瘠不均。遑论制用。应请嗣后在京各衙门。将现在已筹及将来应筹之款。分别情形。或由臣部直接经收。或由各衙门经收。统由部库收发。各衙门应销款项暂仍照常支拨。如实有不敷。再由臣部拨补。以资办公。三、覆奏称各省官银号所出纸币。应由公家担其责成。自应由部稽核。所有赢利。仍归该省支销。并不提拨一节。查各省官银号发出纸币。滥恶过甚。湖北江苏等省。为数尤钜。近外人以事关商务。曾照会此等纸票。是否国家担认。各省既向不咨报。无从知其底蕴。各疆臣既浚此利源。自当担此责任。应请饬下各省督抚。所有现开官银号。无论旧设新设。将开设年月。及资本实数。现在发出纸币若千。豫备金若干。经理协理何人。限六个月逐一详细列表送部。以凭稽考。邮传部交通银行。亦一律办理。四、覆奏称各省关涉财政事件。除非常变故外。遇变通成法。须先咨部筹商。并分别内销外销。咨部办理俟清理款项后。酌留若干。以备特别之用一节。查臣部此次奏定清理财政章程第十四条。内开自宣统二年起。逐年将京外各处送到豫算报告册。详细核定。奏请施行。又第二十二条。内开遇有临时特别重要款项。未经列豫算册。或已列豫算册而收不足额。不敷所出。由该省督抚会商臣部。奏明酌拨。是各省试办以后。凡款项皆入豫算。自不能仍有外销之名。豫算本可追加。自无妨酌留特别之款。应请饬下各督抚。将该省出入款项。无论向为报部。向为外销。通盘调查。据实报部。不准丝毫隐饰。至各省关涉财政事宜。自非军务灾赈。迫不及待者。均应照臣等原奏所称。未经臣部核议。概不准行。五。覆奏称藩司归部考核。所管财政。每季造册报查一节。查各省财政局。系以藩司为总办。是藩司既为该省总管财政之官。即兼任清理财政之责。所管款项。按月由司报局。按季由局报部藩司按月报告。固不至以缮造为劳。而臣部按季综核。亦不至以阅算为难。应即遵照章程办理。六。覆奏称各省造报另定册式。并展宽限期。加重处分一节。查各省造送部告册。应定限期。业经臣部分别奏定。并声明如有任意逾限者。该藩司或度支使。由臣部据实奏倢■＜曰融＞■＜石木＞等语。应即遵照章程办理。至豫算决算报告各册。与从前报销不同。自应另订册式。现拟逐一厘订。交清理财政局。遵式填送至逾限。处分如何加重之处。应会同吏部酌拟。另行具奏。其宣统二年以前报销期限处分。仍照旧例办理。以上六条。或为臣等原奏所未议及。或与臣等用意稍有不符。均逐款详陈。以期合于统一分明之义。从之。摺包　　

○两广总督张人骏等奏、广州八旗兵房。连遭损坏。拟请援案备款修理。得旨、准其择要兴修。摺包　　

○赈抚广东广肇罗等属被水被风灾民。摺包　　

○丁丑。以雪泽尚未渥沛。仍遣恭亲王溥伟诣大高殿恭代祈祷行礼。　　

○遣贝勒载洵诣时应宫。贝勒载润诣昭显庙。贝勒毓朗诣宣仁庙。镇国将军载振诣凝和庙。拈香。现月　　

○谕内阁、陈启泰奏、举劾正佐教杂各员一摺。江苏太仓直隶州知州姚炳熊、署泰州知州朱枚、准补上元县知县署江都县事袁国钧、长洲县知县署上海县事李超琼、太仓州州同傅振海、青浦县教谕陈志坚、以上各员。既据该抚胪陈事迹。均著传旨嘉奖。高＜走毕＞滟蜽县知县马枚。年老才庸。难期振作丰县知县王之全、疲车滟耎无能。事多废弛。松江府管粮通判刘兴基、办厘弊混才质庸滑。苏州布政司理问姚永福、擅理民事。行止不检。候补知县孙鼎升、捏报失窃。行同无赖。候补知县富光祖、藉差需索。不顾声名。溧阳县教谕顾懋熙、不安本分。讼师伎俩。金坛县教谕顾泽尧、袒护劣生。干预公事。前署宝山县训导委用训导杨锡章、言动乖谬。诬蔑长官。前署武进县典史试用典史汪怀、擅纵押犯。颇滋物议。均著即行革职。吴县知县金元烺、久病不愈。难膺首剧。著勒令休致。砀山县知县秦献祥、年力就衰。诸事颓废。惟文理尚优。著以教职归部铨选。现月　　

○四川总督赵尔巽奏、成都等属邪匪聚血■乣谋乱拏获首逆苏子林等究办民情安谧。谨将出力文武各员。择尤保奖。以资鼓励。得旨、准其择尤酌保。毋得冒滥摺包　　

○察哈尔都统诚勋等奏、查办张家口外。蒙汉要匪。分别惩治并探明魁腾土滟梁贼巢。设法擒拏。妥筹善后办法以冀一劳永逸。下部知之。摺包　　

○署江北提督王士珍奏、江北巡防马步队及＜目辟＞行＜匧心＞口＜韦未＞＜夗贝＞队等营。饷制参差。名目繁琐。谨遵部定章程。裁并更定。以昭画一。拟自宣统元年正月起。改照新章。一律办理。下部议。摺包　　

○以捐田赡族。予江苏长洲县已故职员吴景羲等、建坊如例。摺包　　

○蠲缓河南祥符、杞、商邱、甯陵、永城、鹿邑、虞城、夏邑、睢、柘城、考城、安阳、汤阴、临漳、内黄、汲、新乡、辉、获嘉、淇、延津、滑、浚、封邱、河内、济源、武陟、孟、温、洛阳、偃师、孟津、宜阳、永甯、内乡、淮甯、项城、沈邱、太康、荥泽、固始、兰仪、南阳、阳武、原武、四十五州县被灾歉收村庄旧欠钱漕。现月　　

○蠲缓直隶霸、静海、二州县被水淀地租银。摺包　　

○蠲缓陕西各属光绪三十二年民欠钱粮。摺包　　

○戊寅。谕内阁、宪政编查馆奏、核议民政部奏城乡地方自治。并另拟选举章程一摺。地方自治。为立宪之根本。城镇乡又为自治之初基。诚非首先开办不可。著民政部及各省督抚。督饬所属地方官。选择正绅。按照此次所定章程。将城镇乡自治各事宜。迅即筹办。实力奉行。不准稍有延误。尤须将朝廷惠爱闾阎官民共济之意。剀切晓谕使知地方自治。乃辅官治之所不及。仍统于官治之内。并非离官治而独立之词。周之比闾族党。汉之三老啬夫。其来自古。惟选举自治之职员。责在州县。而选择州县。责在督抚。官绅皆得其人。方能有实效而无流弊。此外宪政馆奏定各衙门应归第一年筹办之事。现已据陆续具奏。至明年以后。所有分年应行筹备各事。并著内外各衙门按限妥筹。次第举办。毋得始勤终懈。疲缓延阁以致贻误实行立宪之期。用昭大信而慰民望。现月赏总理外务部事务庆亲王奕劻头等第二宝星外务部会办大臣大学士那桐、署外务部尚书会办大臣梁敦彦、头等第三宝星。外务部左侍郎联芳、署外务部右侍郎邹嘉来、二等第一宝星。出使德国大臣荫昌、头等第三宝星。出使英国大臣李经方、出使俄国大臣萨荫图、出使法国大臣刘式训、出使美国大臣伍廷芳、出使日本国大臣胡惟德、出使和国大臣陆徵祥、出使奥国大臣雷补同、出使义国大臣钱恂、出使比国大臣李盛铎、二等第一宝星。现月　　

○蠲缓陕西延川、韩城、澄城、白水、朝邑、鄜、洛川、绥德、米脂、长武、十州县被灾地亩未完银粮草束。摺包　　

○己卯。以祥霙晶■宜沛。遣恭亲王溥伟诣大高殿恭代报谢行礼。现月　　

○遣贝勒载洵诣时应宫。贝勒载润诣昭显庙。贝勒毓朗诣宣仁庙。镇国将军载振诣凝和庙。拈香。现月　　

○谕内阁、陈夔龙奏、考察属员分别举劾一摺。湖北江汉关道齐耀珊、署武昌府事郧阳府知府黄以霖、署汉阳府事襄阳府知府曹允源、署汉阳县事长乐县知县李曾麟、署黄冈县事应补知县熊宾、署应山县事汉阳县知县滕松、署保康县知县曹元鼎、署天门县事前署兴国州知州罗庆昌、既据该督胪陈政绩、均著传旨嘉奖。署远安县知县周旭、袒庇丁役。侮辱学界。补用同知黄申之、戒烟不力。巧为掩饰。试用知县谭文定、行止不端。声名甚劣。署汉阳县蔡甸巡检枣阳县平林店主簿杨岳芬、不知自爱。通城县典史刘云驹、烟瘾太重。汉阳县教谕李克钦、病瘾皆深。襄阳县双沟巡检刘廷枋、性情暴戾。沔阳州锅底巡检王旭、操守难集。汉川县刘家隔巡检赵文宝、委靡昏庸。江陵县沙市巡检李德悦、罔识廉隅。试用典史张炘、行止有亏。均著即行革职。候补知府丁柔克、年力衰迈。声名平常。著勒令休致。公安县知县济生、庸懦无能。难膺民社。署通山县事谷城县知县陈思泉、吏治废弛。罔知振作。撤任竹山县知县陈瑜瑛、听断不明。才具竭蹶。以上三员文理尚优。均著开缺以教职改选。京山县知县张受中、迂懦无能。玩视学务。麻城县知县刘炳南、延勒学款意不在公　　

○均著开缺另补。现月　　

○谕军机大臣等、礼部奏、皇太后万寿圣节。服色比照成案请旨一摺。是日朕仍服缟素。诣皇太后前请安。所有王公百官。服缟素者仍服缟素。其余均服青长袍褂。现月　　

○又谕、礼部片奏、元旦进内当差之王公大臣文武官员。应穿服色等语。现在百日内。应缟素者仍服缟素。应青长袍褂者仍服青长袍褂。现月　　

○又谕、理藩部奏、章嘉呼图克图呈请叩谒大行太皇太后大行皇帝梓宫。并呈进贡物。率徒讽经一摺。著于正月初三日。叩谒梓宫。呈进贡物。在景山关帝庙讽经。现月　　

○又谕、有人奏、请将湘岸淮盐。加复钱价。提充路用作为湘省公服。并减去加价等语。著端方按照所陈各节体察情形。妥筹办理。原片著钞给阅看寻两江总督张人骏奏、遵查淮盐行销湘省二成复价。已提作海军经费。湘省所请提充路股。应毋庸置议以纾商力下所司知之。摺包　　

○又谕归化城副都统三多奏、西北各边蒙民不识汉文。交通不便。请彳滟扁设半日学堂以开蒙智等语著信勤、长庚、广福、札拉丰阿、＜辶黎＞方■土岫、车登索诺木、奎焕、溥金滟闰、锡恒、延祉、蝱滟朋楚克车林庆恕等、体察情形。妥筹办理。原片均著钞给阅看。现月　　

○又谕、御史徐定超奏振兴实业一摺。著农工商部知道。现月　　

○又谕、御史黄瑞麒奏兴筑铁路徵收各款。宜明定期限作为股本一摺。著邮传部知道。现月　　

○东三省总督徐世昌奏奉省政务殷繁。需人佐理。请将咨调暨投效正佐各员。择尤留省。以资任使。得旨、著照所请行。惟该督须随时考核。以免滥竽。摺包　　

○署归化城副都统三多奏、请选内外蒙古各部落各旗王公以次勋旧子弟。资质聪慧。年力富强者。送入陆军贵胄学堂。附班肄业。以宏造就下部议。摺包　　

○缓徵安徽五河、泗、盱眙、凤阳、定远、灵璧、凤台、来安、颍上、建平、休甯、怀远、和、太湖、全椒、怀甯、宣城、东流、寿、建德、霍邱、亳、蒙城、天长、滁含山、潜山、铜陵、芜湖、繁昌、阜阳、贵池、无为、巢、宿松、当涂、合肥、宿、桐城、庐江、四十州县被灾歉收村庄应徵漕粮。现月庚辰。祫祭太庙。遣庄亲王载功恭代行礼。现月　　

○监国摄政王代诣大行太皇太后几筵前。大行皇帝几筵前。行岁暮致祭礼。现月　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○遣官祭太岁之神。　　

○谕内阁、景厚奏、查勘昭西陵等处工程。请派大臣择要兴修一摺。著派林绍年敬谨承修。　　

○又谕、恩寿奏、特倢■＜曰融＞■＜石木＞庸劣不职各员一摺。陕西准补佛坪厅同知申应枢。性情褊急。纵役虐民。于署理甯陕厅任内。苛罚滥刑。屡被控讦。汉中府经历杨增春、嗜好不除。故违功令。韩城县教谕邹宗鲁、品行不端。被控有案。陇州学正程学孔、声名平常。不堪司铎。靖边县典史许英启、滥用非刑。酷虐自诩。宜君县巡检童藻、任意妄为。性非安静。中部县典史李鉴清、挟私妄禀。不守官箴。临潼县丞徐本枝、轻率任意。久旷职守。著一并革职。管带巡防第一队补用游击焦仁常。纪律不严。争赌酿案。袒护哨弁。逃匿抗延。著暂行革职。仍责令将哨长何质彬、交出归案质讯。留坝厅同知王懋昭、精力就衰。难期振作。汧阳县知县裴作则。年老有疾。事多废弛。洋县知县朱祖绶、懦弱颟顸。不胜繁剧。试署平利县知县刘璋毓。衰迈颓唐。办事迂缓阳平关州同牟炳南、小有才能。不知检束署佛坪厅训导阮大振、声名平常。署甘泉县训导王棣荣、性情懒惰。著一并开缺留省察看。现月东三省总督徐世昌奏、奉天各级审判厅开办伊始。因省垣附郭。原设承德兴仁两首县。未便划分。故设奉天府地方审判一厅。初级六厅。附设检察厅。按两首县辖境。分别受理应管之诉讼。自各厅成立。试办年余。成绩尚有可稽。商民靡不称便。正宜逐渐推广。以冀恢复法权。近以兴仁县移驻抚顺。改为抚顺县。从前归兴仁所辖区域内一切诉讼。自应改归抚顺审理。已拟于抚顺分设审判检察各厅其初设之奉天府第二初级审判厅。在抚顺辖境以内。亦即划归管理而奉天府之第一第三第四第五第六各厅。均属承德区域。该县为省垣首邑。地广事繁。就令五厅分治。本不敷布。特以百度维新。需款浩大且各冲要之商埠审判厅。均未成立。尚待扩充自非将初级各厅。酌量裁并。不足以节经费而归久远。除第一初级审判厅。专收审省城之该管案件。毋庸归并。仍改名为承德第一初级审判厅外。其余四厅。所辖屯堡之多且密。以第四为最。第三次之。第五第六又次之。案件之繁且难。则第四第六相等。第三次之第五又次之。规度形势。应将第三第六并为一厅。改名承德第二初级审判厅。第四第五并为一厅。改名承德第三初级审判厅。各检察厅附之。至省城原设之奉天府地方审判检察厅。亦应改名承德地方审判检察厅不用府厅州县字样。一为将来推广时两县各设一厅之计画。一为与行政部分有所区别。惟厅各既已变更。斯官称亦应改易。所有原补奉天府地方审判厅推事长典簿主簿。暨检察厅检察长各缺。均应改为承德地方审判检察厅各缺。原补奉天府各等初级审判检察厅推事检察官等缺。均应改为承德各等初级审判厅推事检察官。以期名实相符。至各初级检察厅检察官。向委巡警局各巡官暂行兼办。系属一时权宜之计。现既归并。允宜权限划清。以谋完全独立。应饬遴派妥员专司检察事务。下部知之。摺包　　

○改铸添铸奉天承德地方审判厅检察厅。承德第一初级审判厅检察厅。承德第二初级审判厅检察厅。承德第三初级审判厅检察厅。抚顺地方审判厅检察厅。抚顺第一初级审判厅检察厅印信从东三省总督徐世昌请也。摺包　　

○以擅押滥刑。革陕西蒲城县知县李体仁职。不准捐复。摺包　　

○以效力船政。功绩最多。予□陆军部记名丞参会办船政大臣沈翊清、附祀其祖原任两江总督沈葆桢福建省城暨马江船厂专祠。并宣付国史馆立传。摺包　　

○赏日本国枢密顾问官子爵伊东已代治等宝星。摺包　　

○辛巳。谕内阁、增韫奏、甄别属员。分别奖惩一摺。浙江杭州府知府卓孝复、嘉兴府知府杨士燮、署湖州府本任严州府知府锡纶、署甯波府本任湖州府知府夏孙桐、署台州府同知试用同知吴世钦、署海甯州知州嵊县知县张怀信、署龙游县大挑知县冯金恩、常山县知县王社松、署奉化县试用知县王兰芳、署镇海县昌化县知县邹镕、署象山县西安县知县程和、天台县知县杜光佑、泰顺县知县程济瀛、既据该抚胪陈政绩。均著传旨嘉奖。玉环厅同知范庆颐、才力竭蹶。声名平常。署临安县即用知县萧逢源、刚愎自用。民怨沸腾署太平县试用知县罗济美、办事操切。不洽舆情。归安县知县林基逵、嗜酒任性。不理公事正任长兴县知县丁惟晋、性情躁戾。措置乖方。前在任内滥刑酿命。匿不报案。龙泉县知县陈海梅、操守难信。慵懒性成。声名尤为狼藉。署缙云县山阴县知县叶大章、信任丁胥。事权旁落。署庆元县候补知县涂道康、听断无才。罔知民隐署宣平县甯海县知县张火滟宣、才庸识闇。差役弄权。候补知县李如金、贪鄙近利。办理海门厘局。纵子苛扰。试用府经历欧珽、任性妄为。前充巡警局差。擅作威福。桐乡县青镇巡检赵惟清、声名甚劣。正任归安县埭溪巡检朱为章、老而务得。署太平县松门司巡检试用从九品程鹏万、滥差滋扰。仁和县典史方奎元办事粗疏临安县典史陆荣、被控有案。＜走毕＞滟蜽安县典史熊维翰、贪黩无厌。遂安县典史范宗莲、肆行无忌。乐清县典史张廷藻、受贿有据。均著即行革职。署定海厅同知石浦厅同知龚泰崶、年力就衰办事竭蹶。甯波府通判兼署鄞县知县萧福清、嗜好甚深。难期振作。均著原品休致。青田县调补萧山县知县李彦铭、才具平庸。难胜繁剧。著开缺另补。安吉县知县钟大焜、居心近厚。吏治未谙。惟文理尚优。著以教职归部铨选。署孝丰县候补知县陈寿彤、识短才庸。难膺民社。著以府经历县丞降补。现月　　

○又谕、冯汝骙奏、考察属员贤否。据实举劾一摺。江西广饶九南道文炳、署吉南赣甯道俞明震、署盐法道南昌府知府徐嘉禾南康府知府朱锦、署余干县知县俞省三署临川县知县毛宗澄署丰城县知县王浚道署宜春县知县王庆大、署赣县知县金保权、署上犹县知县张元义、既据该抚胪陈政绩。均著传旨嘉奖。前署定南厅同知候补通判夏济安、工于钻营。大滋物议。候补通判高维陈、不知自爱。声名平常兴国县知县秦镕、不洽舆情。擅离职守。署广丰县试用知县王万育、乖戾任性。苛暴扰民。试用知县梁世纶、不知检束。有玷官箴。试用知县许大纶、习为浮滑。性耽摴蒱。候补府经历李长泳、谬妄糊涂。署萍乡县芦溪司巡检黄德祜、屡经被控。乐安县招携司巡检莫明镐、信用丁役。著一并革职。上犹县知县陈寿琳、办事迂缓。难胜边要。著开缺另补。现

月

　　

○又谕、冯汝骙奏、查明戒烟不力各员。据实纠倢■＜曰融＞■＜石木＞一摺。据称江西抚州府通判宋维英、武甯县典史徐家骏、访查明确嗜好甚深。试用通判濮维、巧为掩饰。候补直隶州知州胡国香、试用知县周衍祜、试用按司狱姚德峻、试用府经历黄毓琇、试用县丞王邦瑞、葛璠夏仁澍程世纶、补用府照磨黄尧章、兴国县衣锦司巡检张堉、传验不到。有意规避。试用知县王瑞同、补用府经历范而韩、候补从九品张保和、不服检查。肆言无忌。著一并革职。试用同知戴鸿逵、另补知县周宝琦、试用县丞严天骥、试用巡检熊瑞徵、精神颓败。难期振作。均著以原品休致。现月　　

○谕军机大臣等、电寄锡良、电奏悉。前因镇南州土匪滋事。曾经电饬严行＜目辟＞暒穴＜曰融＞夕＜夗贝＞捕。兹据电称著名匪首。擒斩殆尽。办理尚属妥速。务将遗匪＜目辟＞暒穴＜曰融＞夕＜夗贝＞捕净尽。勿留余孽。所有在事出力员绅。著准其择尤保奖。勿许冒滥。电寄　　

○江西巡抚冯汝骙奏、赣省开办警察学堂。已阅六年。法规迄未妥善。兹督同司道。体察地方情形。参仿部颁警察章程。先于省城总局设立警务公所分总务、行政、司法、＜目辟＞行＜匧心＞口＜韦未＞＜夗贝＞生、四科。以资董理。又设发审处。以裁判违警之诉讼。设稽查处。以考核员司长警之优劣勤惰。设教练所。以调练长警之礼节操法设拘留习艺所。以教养羁押人犯。设差遣队。以调派各处执务。设探防队。以广侦缉。设消防队。以弭火灾。设备差队。以供警＜目辟＞行＜匧心＞口＜韦未＞＜夗贝＞。设＜目辟＞行＜匧心＞口＜韦未＞＜夗贝＞生公所。以防疫清道。设巡警学堂。以养成备补长警之资格。并于七城门分设稽查。以严门禁。于旧设之城内外五分局地段。划分行政警区。计城内十二区。城外四区。即以各区分隶于分局。以分局直隶于总局。各分局长。皆责成兼管第一区事。以节糜费。以外十一区。分别驻区。担任区务。以期指臂相助等语下部知之。摺包　　

○又奏、江西巡警劝业两道。亟应照章设立。以专责成。查督粮道一缺。事务甚肬■闲拟请裁撤。归并藩司兼办。即以粮道办公经费。均给巡警劝业两道。有赢无绌。又前经奏准盐道移驻萍乡。两道衙署。亦无须另建。一转移闲。添设额缺。要政各有专责。经费毋庸另筹。粮务归并藩司。事权专一。呼应更灵。实属有利无弊。如蒙俞允。应请迅赐肬■闲放。羔将粮道归并事宜。及匀拨巡警劝业两道经费。详细章程。妥议奏明办理。得旨、江西巡警道员缺。著张检补授。劝业道员缺。著傅春官补授。
  </div>
  <div class="pagination">
   <a href="清实录宣统朝政纪_page9.html">
    上一页
   </a>
   <span>
    ...
   </span>
   <a href="清实录宣统朝政纪_page5.html">
    5
   </a>
   <a href="清实录宣统朝政纪_page6.html">
    6
   </a>
   <a href="清实录宣统朝政纪_page7.html">
    7
   </a>
   <a href="清实录宣统朝政纪_page8.html">
    8
   </a>
   <a href="清实录宣统朝政纪_page9.html">
    9
   </a>
   <span class="current-page">
    10
   </span>
   <a href="清实录宣统朝政纪_page11.html">
    11
   </a>
   <a href="清实录宣统朝政纪_page12.html">
    12
   </a>
   <a href="清实录宣统朝政纪_page13.html">
    13
   </a>
   <a href="清实录宣统朝政纪_page14.html">
    14
   </a>
   <a href="清实录宣统朝政纪_page15.html">
    15
   </a>
   <span>
    ...
   </span>
   <a href="清实录宣统朝政纪_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
