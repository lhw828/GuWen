<!DOCTYPE html>
<html>
<head>
    <meta charset="UTF-8">
    <title>满文老档 - 第 32 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 32 页/共 213 页</h1>
    <div class="content">初三日，汗御大衙门，命设百戏，设大筵宴之。献艺之汉人，赏银五十两。
初四日，汗降书传谕广宁：“命驻十三山兵丁，停止下山割草。广宁之一千步兵，由副将叶古德及乌什泰、锺果堆等八游击率往。每三步兵遣一甲士，背运薪柴，存放於十三山之上，以备焚烧。广宁驻兵，仍调换於十三山。由蒙古购来之肉，散给十三山兵丁。著晓谕前来贸易之蒙古人，我军来往不绝，恐有所失。令其从速贸易而遣之。”
都堂书谕：“清河汤泉地方之人，据悉尔等因惧怕我诸申之侵害而逃避他乡。嗣后无论何人若行侵害，即来东京城都堂衙门讼告，请查该侵害之人。尔等当各安其居，各耕其田而为生。”
致书科尔沁黄台吉奥巴曰：“黄台吉曾言之，若闻有察哈尔、喀尔喀向科尔沁围猎进兵之言，即毋惜人马，遣使前来等语。若闻有围猎进兵之言，焉能爱惜人马，不动我大兵乎？我
未曾闻有围猎进兵之言也。据逃人来告，察哈尔畏惧科尔沁，每处以一二百兵，设於科尔沁边界戍守，马匹羸瘠等语。不知其言虚实。又闻喀尔喀之马匹亦已瘦弱。此即我所听闻之言也。敌人岂可信耶？务必妥为防范。达尔汉巴图鲁贝勒未来之前，桑噶尔寨、伊儿都齐、哈坦巴图鲁台吉等业已亲行。嗣后达尔汉巴图鲁贝勒亲自前来，念老人亲自前来，此后若亲戚往来不断，则路短可长，路窄可宽矣。故曾谕准逃至扎尔固齐贝勒、达尔汉巴图鲁、伊儿都齐三贝勒处之乌拉逃人仍留该处。后达尔汉巴图鲁来而复返，背弃前言，废止台吉等亲行。”（原注：达尔汉巴图鲁乃英明汗之岳父，名明安。扎尔固齐贝勒乃天聪汗之岳父，名莽古斯其伊儿都齐乃明安之长子，名佟古尔。此皆科尔沁之贝勒。）①
据人告称，舅阿布泰之家人前往乌拉捕貉，遂获貉七十六只，皆被科尔沁之蒙古人夺去等语。又放鹰网之人前来告称，进网之鸟及其鹰纲，皆被科尔沁之蒙古人掠去等语。其馀众人
尚未到来。我之人若去尔处有所猎获，尔当没收，其前往之人我亦拟罪。乌拉、叶赫乃我管辖之地，尔科尔沁蒙古人为何来我地夺我所获之物耶我之人若往尔科尔沁游牧之地游牧，尔当如何？（原注：阿布泰乃乌拉部满泰汗之子也。因满泰汗好色，为其国人所杀。弟布占泰继任为主后，阿布泰曾逃往叶赫。后破叶赫，收阿布泰为臣而养之。）
是日来告，巴克台吉将至。汗问：“为何前来？”来人告曰：“台吉巴克被擒而遣放时其曾言每年前来谒汗，今不负前言，前来谒见汗。”
台吉巴克、台吉莽古尔岱、台吉巴珲以新年礼前来叩见。所携之驼、马、牛、羊，未纳尽却之。
是日，额驸恩格德尔以新年之礼前来叩见之。此皆蒙古国之诸贝勒。
初五日所审案件：哈哈纳、巴都虎由十三山守地遣诺敏、布拉堪率四十人，往大凌河一带巡哨，遇蒙古人交战，失马十匹。众审断哈哈纳、巴都虎曰：“尔等既然遣兵巡哨，为何不新临监视、拣选精兵良马？”故革其副将之职，降为备御，尽没其自广宁以来所赏诸物。审诺敏、布拉堪曰：“尔等为何违背贝勒等遣派时所谕之言？”遂革诺敏游击之职，降为备御，革布拉堪备御之职，降为庶人，尽没其自广宁以来所赏诸物。审毕告於汗。汗命依审拟罪。
初六日，革哈哈纳、巴都虎、诺敏、布拉堪之职。
初六日，汗欲於北方蒙古沿边一带择沃地耕田、开放边界，并携福晋等前往察视。
初八日，宿辽河。初九日，沿辽河行猎，仍宿辽河。初十日行猎，宿达岱塔之南郊。是日，额驸恩格德尔、台吉莽古尔岱、台吉巴珲和台吉拜噶勒，由其驻牧地，各以一牛八羊进於汗。乃设筵宴，赐额驸恩格德尔貂镶皮袄一件、狐皮子一件、雕鞍马一匹，赐莽古尔岱和巴珲，拜噶勒三台吉各皮子一件、雕鞍马一匹。十四日还家。
是日，蒙古喀尔喀台吉拉巴希席布，率所属四十户驱其牧群叛来。
是日，赐拉巴希席布台吉貂镶皮袄、狐皮子、貂皮帽、皂靴、玲珑腰带【原档残缺】及缎九疋、毛青布一百疋，银酒海一件、碗二个、碟二个、柜八个、麅四只、雉四十只、米八斗、柴八车，并全给一应器皿。赐其随从皮袄六件，貂皮**子四件、腰带一条。赐莽古塔布囊貂镶布袄、猞猁皮子、貂皮帽、皂靴、玲珑腰带、毛青布一百疋、蟒缎一疋、缎九疋及柜八个，并全给一应器皿。又赐麅四只、雉四十只、米八斗、柴八车。赐其十名随从镶肩绵袍十件，腰带四条。
二十一日，遣释鄂齐尔桑时，台吉巴克誓曰：“巴克我被擒於阵，该杀之身，蒙父汗收养，遣我回里，今又释代我为质之子鄂齐尔桑归。若负父汗养育之恩，中他人谗言而变心，巴克，多尔济、鄂齐尔桑我三人，定受天地谴责，祸患及身。若不还离与父汗不睦之伊勒登贝勒之子，则受天地谴责，殃及我等。”（原注：鄂齐尔桑乃巴克贝勒之子，曾代父为质）
是日，出使科尔沁台吉奥巴处之伊巴里、希福还。奥巴台吉致书曰：“英明汗安居於诸小国汗贝勒之中，犹如众小金山环卫於众山之王须弥山②。今奏书於英明汗：以冰图之女嫁之矣。（原注：冰图名孔果尔，英明汗小妾之父）汗之聘女我能许嫁何人？先未嫁者，因值本命之年且身体欠安，故未嫁矣。黄台吉遣使前来我未准嫁并谓之如遣特使前来方能嫁给之等语。大汗之训谕诚是。我等游牧分散，未能集聚。待我等与前来娶冰图女之使者聚议后，奏闻於汗，加兵多少，请汗在彼处知之，尔我来往之地远也。若欲於适中之地会议，惟汗定夺之。不与察哈尔合，所行使者岂有不知乎？若与之合，必遵汗命。我为尔死则尽命，生则守义，为何禁售弓箭於我等耶？吾将禁售於察哈尔、喀尔喀矣。”
是日，拉巴希席布台吉及其弟索诺木台吉率其所属之诸申民众叛归。
二十二日，遣人赍书往广宁，书曰：“曾命於城内汗居住之衙门周围砌墙，每面为二十五丈等语。今改每面为五十丈。著将仓粮搬入为筑城而丈量之城内房屋。限正月内从速搬运完毕，过正月即逢天热，粮若受损，则罪其所往之大臣。”
是日，谕巴岳特部之莽古尔岱、拜噶勒、齐成古、乌巴锡、巴克台吉等曰：“求亲之言诚然，岂能憎嫌於尔等乎？尔等常居郊野，而我女则不能。我女身居楼阁，衣食具备。我不能嫁女於受苦之地。分给万家之国人，俾其居楼阁，近於我而养育之。再尔喀尔喀诸贝勒，曾刑白马、黑牛，昭告天地，盟誓征伐有仇之明国。乃渝誓言，援明伐我。尔等因贪得其财故而食对天盟誓之言，此乃出卖诸贝勒之身也，切勿谓天下知而不及罪。尔等洪巴图鲁、希尔胡纳克、巴噶达尔汉，与我起衅为敌。尔等若在此地，亲眼得见由彼处前来之逃人，亦将念及於礼而不加杀掠。降非尔属下小人见之，方不顾礼义，贪其所得，而杀人劫畜也。如此，则礼义败坏，亲戚构怨，诚以为憾也！彼处诸贝勒与我起衅，我若忿而兴兵，则彼处之人与尔国人亲缘不绝，将我兴兵之事传至彼处，彼处之人皆逃往他处。如此则我军岂不徒劳往返乎？礼义败坏，亲戚结为仇怨也！故命尔与其
疏远之。若能践我言，与之疏远，则礼义仍在亲戚犹存，并可归还尔之逋逃。尔等仍不前往仍留此地，则待尔必与我婿恩格德尔相同，亦定与收管彼处及喀尔喀诸贝勒处逋逃之萨拉沁并列也！至今我不还尔逃人，乃愿尔喀尔喀诸贝勒复议与我结盟，共谋伐明。如此，方可解我大恨，我等亦重修旧好。如果当初不渝与我盟誓之言，恐已与我同样获得织造闪缎蟒缎之汉人也。凡受天谴责，卖身投靠，贪取明人之财者，皆无善果，唯有典卖其身也！勿以为天不知，而罪不及。倘若与我同样获得织缎之汉人，将永久为我等主人织造所爱之物矣！再者，曾经谕尔等准按明例籴粮。今准以一只羊抵毛青布二疋，若有往购者，当先行遣人至此。”
二十三日，禀告朝鲜使者五人前来之事后汗乃曰：“著缉拿该前来之朝鲜人。并分别询问其来有何言？”遂拿五朝鲜人问之。该五朝鲜人供曰：“我国去岁前来之官将至，今在龙川城，先遣我等前来送信。”再阅其官员来书，其内称：“我两国如欲真诚修好，岂因一毛文龙而受沮乎？先前有言尔国若和好，即无论尊卑同等相处之。今观此言，伪也！背天而事者非善行，恃强凌弱者非良心也。”汗闻之怒曰：“尔朝鲜言不尽意纯属废话，尔等为何前来探我消息！”遂将该五朝鲜人皆执之。
是日，莽古尔岱台吉、拜噶勒台吉返回。


　　　　①原转抄本签注：谨查该段注释内，写有天聪汗。该天命年间所记之档子写有天聪汗者，盖系太宗年间之补记耳。
②原转抄本签注：谨查唐古特语称须弥山为sumbur alin。
第四十四册　天命八年正月至二月
二十五日，遣巴克台吉、鄂齐尔桑、多尔济（原注：多尔济、鄂齐尔桑乃巴克贝勒之二子）还，并赍书曰：“台吉索诺木饮酒，妻子未加劝阻，死后而泣，被我国人耻笑。尔多尔济、鄂齐尔桑尔二人，若不谏阻尔父饮酒，父因酒殒，悔之莫及，泣而何益？当令尔国之人等，凡逼人饮酒者，皆治以罪，殷实之人罚马，中等人罚牛，末等人罚羊。”
　　是日，遣雅希禅、希福、郭忻为使，往科尔沁贝勒孔果尔处。
二十六日，汗降书谕曰：“著每一男丁徵粮一石。运所迁地方之粮以散给之。凡委以任事之巴克什匠人，哨台侦卒、养猪人、驻广宁之二十甲士、驻南海之二十五甲士，每牛录五巴牙喇之马匹，牛录拴养之五匹马、往踏田之二匹马，著免其自身粮赋，其馀每一男丁皆徵粮一石。各旗应运所分养牲地之粮，均以牛马驮运。每牛录出一章京，五牛录委一额真，编队而往。途中若被抢掠，则罪其率往之额真、章京。”
二十七日，阅授职人之书时，汗谓栋鄂额驸曰：“尔等杀我孙无罪，尔等亦乃我之孙婿也。若尔等被他人所杀，亦当无罪矣。”故以杀人者为何授以官职为由，命废黜额驸栋鄂都堂之职，和硕图副将之职，札尔图游击之职。三等总兵官布三恶陞为头等总兵官，三等副将舅舅阿布泰晋陞为三等总兵官。革和勒惠备御之职。革乌拉之雅尔布备御之职。革额尔科图备御之职。革乌拉之伊勒德恩备御之职。革叶木吉副将之职，降为备御。革阿拜阿哥副将之职，降为游击。革色勒游击之职，降为备御。备御穆哈连著陞为三等参将。备御吉尔海著陞为游击。备御克里著陞为游击。革叶臣游击之职，降为备御。备御硕尔惠著陞为游击。穆尔泰因其父被错杀又以父功晋陞之，罢黜雅尔布管理牛录之职，著由穆尔泰接管之。备御锡喇纳著陞为游击。备御辛泰著陞为游击。
权游击遣散金州地方之人一千户，取来猪二百二十口，交付复州王备御。
二十七日，汗御衙门，谕诸贝勒大臣曰：“天子为汗，汗子为诸贝勒大臣，诸贝勒大臣之子即为民，主之子即为奴。汗以天为父，敬念不忘，明修天赐基业，则汗所承基业，何以废也。诸贝勒大臣以汗为父，警念不忘，勿怀贪黩之心，勿为盗贼奸宄强暴之事，以公忠自效之则诸贝勒大臣之道，何以败也。民以诸贝勒大臣为父，警念不忘，不起盗贼奸宄强暴之事件，不违法度，竭尽其力，则祸患何以及身也。奴以主为父，敬念不忘，不生盗贼奸宄强暴之事，谨守奴仆之分，尽心效力，则刑戮何以随身也。汗受天之恩，而不顺天意，乃以自恃其才力而为之，不勤修政道，逆理而行，天若谴之，欲废其汗，汗能自守其位乎？贝勒大臣受汗之恩，而不顺汗意，乃以自恃其才力而为之存有盗贼奸宄强暴之心，恣行贪邪，汗若谴之即褫贝勒大臣之职，贝勒大臣能自保其爵乎？民违贝勒大臣之法度，行盗贼奸宄强暴悖乱之事，贝勒大臣若遣之，则荧祸及身也。奴违主命，不敬谨效力，而为盗贼奸宄强暴之事，受其主责之，则刑戮相随也。尝闻古籍有云：恃德者昌，恃力者亡。秉忠善之心而失者无，怀耶恶之念而逞者亦无。故自上而下，凡秉忠善之心而行者，福必积矣。福大岂有不致善之理乎？凡怀耶恶之念而为者，罪必集也。罪大岂有不遭殃之理乎？凡诸申、汉人、蒙古，皆应去耶恶，存忠善。自汗、贝勒乃至刍荛之丁，运水之妇，祸非外来，皆由自致也。何则，汗与贝勒乃天所授，如不修道行善，以副天意合人心，乃存小人之心，则天必谴之，基业废矣天大臣乃汗之所授，如不能以所委之事，竭尽忠勤，乃存耶辟怠慢之心，则汗必罪之，其身败矣。刍荛之丁，运水之妇，如不违其主，敬谨尽心效力於所委柴薪运水之事，则其主又以何罪之？若不尽心效力而怠顽违抗，其主生怒则必将罪之矣。所谓凡人之祸，皆由自致者，此也！”
二月初一日，汗之婿科纳泰因戏言之故，自马上俯身鞭击苏完额驸之子托惠。遂命将科纳泰交托惠击打以报之。
是日，透登额因家中汉妇潜逃，即执与此无涉之汉人，索其逋逃，未告法司，擅以绳绞其头而刑之。故将透登额鞭三十以报之。
初二日，陞备御蒙噶图、巴达、精古勒达三人为三等游击。授常柱为千总。其巴达所得之份，著於牛录之四千总之上再加一千总发给之。
初二日，谕曰：“以前，右屯卫之粮，每三男丁取粮一石。今命运南迁地方之粮，亦每三男丁取粮一石。若不运则以尔家粮给之亦可也。”
初三日，驻广宁军士追赶盗粮之蒙古人，获牛二百头。送来一百五十头，另五十头留给军士。以前，凡猎捕皮张、东珠、貂鼠，皆由八贝勒家各出丁百人猎捕之。所获之物，各自取之。如此恐乱。遂以壬戌年捕获之东珠、貂鼠、猞猁皮、虎皮、狼皮、水獭皮、灰鼠皮等物，尽均分为八份。
初五日，波东国之诸弟，呈书於汗曰：“蒙汗眷爱，因父有功，曾授我等参将之职。为何以波东国获罪之故废我父功之职耶？”汗曰称：“尔等只知得之欲得，波东国获罪，尔等却
不知预先劝谏。若尔等劝谏不听，即应於言为何以波东国获罪，而革父职之前预先分离之。因未加劝谏，今事后言之已然无济矣。”故拒之。
初五日，赐台吉拉布西喜之弟缎五疋、十两银碗二个、大毛青布十疋、小毛青布十疋、布十疋、貉皮子一件、毛青布褂二件、披领一件。
八旗专管大臣共猎获貂皮一千四百九十三张，水獭皮一百零二张，灰鼠皮九百三十六张及貉皮二百八十一张，猞猁皮十六张，雕一百四只，虎皮四张，黄鼠皮二十张，狐狸皮八张携来。
初六日，以前专管大臣等，各自设丁出猎其所获之物，各自取之。至是废止。将所捕获之虎、猞猁、貂、狐狸、水獭、貉、灰鼠等各色皮张及雕翎，无论出猎与否，自总兵官以下，
至备御以上，按职衔顺序给之。一等各给二十八、二等各给二十三、三等各给十八、四等各给十五、五等各给十三、六等各给十一、七等各给九、八等各给五、九等各给四。赐貂时，按有职者之名，陞降其职。阿布图巴图鲁原系副将，因病故无子嗣，故废其职。革穆哈连参将之职，降为备御。革舒木路头等游击之职降为二等游击。伊巴里原系游击，病故后，以伊巴里之叔父贝托惠代之为备御。一等游击鄂本堆、拜虎著降为三等游击。大鼻子茂海一等游击著降为二等游击。浩色之子巴兰，著授备御之职。三等游击吉思哈、辛泰、满都赖、车尔格依、巴达、塔音珠、吉尔海，均陞为二等游击。革蒙古之库勒特依，阿布图游击之职。三等游击萨禄降为备御。备御英古尔岱陞为三等游击。革纳喀达、库尼雅克塔备御之职。革布彦、克希克图、郎秋、托克托依四人备御之职。革乌讷格牛录之托霍齐备御之职。革波尔惠备御之职，命布兰泰收取其应得之男丁。革
叶赫之乌达海备御之职。革德特德半个备御之职。
朝鲜三次遣使前来，其官员携来献汗之银两，绢、绵绸、纸张诸物，命收藏於瓦尔喀什阵获收养之官员家中，以待两国事竣。由于不还指索之毛文龙，并徒以谎骗，探取消息。遂将其所藏之物尽取之，存放於公库。计：绢九十五疋，绵绸一百二十疋，红布一百疋，青布一百疋，纸九十五刀，油纸七十五张，油纸凉帽套十五个，花席十领，白席二十领，大口鱼一百尾，鰛鱼十尾，小刀十五把，银一百两。又以布五十疋，给朴贵英偕来之人穿用。五十三携来银二百两，因易换不轨，令其带回。
初七日，有在清河汤泉出钱焚纸昔。汗闻之，曰：“何人先出钱焚纸，著速查之。”遂命都堂察查。查得，系穆哈连阿哥先往，按汉人之例，於庙中焚纸。其后，汗之包衣郭仲吉之妻亦往汤泉水源焚纸。阿福尼、郭忻夫妇、伊郎阿夫妇，亦效其所为，前往其水源焚纸。都堂审理毕，告知於汗。汗怒曰：“有例之事其何必禁止，无例之事，为何开例？”命罚穆哈连银百两，杀其随友；郭仲吉之妻，割其耳鼻，划破其口，用刑三日，尔后杀之。郭忻夫妇，阿福尼、伊郎阿夫妇各罚银百两。舒木路之弟苏纳哈，不但於汤泉出钱焚纸，且於沈阳乘夜攻击来犯之步兵队时，躲藏不进，故治以死罪。苏纳哈复将其有功之处具书奏闻於诸贝勒，遂免死，赶其夫妇出，籍没其家，鞭责一
百．
抚顺额驸自金州奏书曰：“金州城周围十里之内有梨树二百五十六棵，苹果树一百一十四棵，杏树二百四十六棵，枣树二千八百一十八棵，桃树五十八棵，共果木三千七百九十二棵，果木园八十处。木场驿堡有梨树八十四棵有桃树五十棵，杏树十七棵，枣树六百棵，李树四棵，共果木八百棵，果木园二处。留三百男丁看守该果木。另有煮盐人二十名，捕鱼人十名，捕鸟人十名，皆留於金州城内。”





第四十五册　天命八年二月
初七日，八旗设都堂八员，每旗设审事官二员，蒙古审事官八员，汉审事官八员，为贝勒挂文启示者四人。其所设大臣之名：都堂乌尔古岱、舅舅阿布泰、杨古利、叔多璧、叔卓里克图、叶赫之苏巴海、阿什达尔汉、贝托惠等。审事官：镶黄旗巴都里、索海；正黄旗图尔格依、阿山；正红旗叔托博辉、毛巴里；镶蓝旗胡希布、耨德依；正蓝旗额克兴额、依奇纳夫镶白旗雅希禅、叶古德；镶红旗郎格、华善夫；正白旗叔卦尔察、博济里。挂文之人：正蓝旗邦苏、色勒、尼喀里、雅木布鲁；正红旗汤古岱、拜音达里、昂阿拉、托克托依；镶红旗三坦、哈哈纳、布兰珠、鄂伯惠；镶蓝旗锡林及康喀赖、孟坦、蒙安；镶白旗南吉兰、富克察、洪尼雅喀、卓诺依；正白旗雅虎、满达尔汉、巴齐兰、博胡察；镶黄旗满都赖、杨善、吉荪、札努阔尔昆；正黄旗沙金、隋占、车尔格依、茂海。汗曰：“於八和硕贝勒，设八大臣副之，以观察诸贝勒之心。谁以己事及他人之事，视为一体，持以公论。谁己身之过，不自引咎，而艴然变色。八大臣共察之，如知其非，即责之，如不受责，即告於汗。此其一。凡国事之何以成，何以败，当深为筹划之。有堪辅政业者，则以此人贤良，可胜任事而荐之。不胜任者，则以此人卑劣无能而劾之。此其二。共自总兵官以下诸武臣，凡军旅之事，何以胜何以负，当妥为计谋之。野战，以何器械为宜又攻城，须何器具，一应物件皆齐备之。其治军能胜者，则曰此人善於治军。不能胜任者，即曰此人带兵无能，悉以奏闻。此其三。不肖者不降不革，何以惩恶，贤者不举不用，何以劝善。尔等如能经理各项国事，我之心将以子孙繁愆，大臣林立，而感欣慰矣。”
为每旗贝勒设四大臣，并以训谕挂文於颈上，谕书曰：“著以古时汗、贝勒居心邪恶而衰败存心善良而兴之实例录之挂於颈，勿离贝勒之身，常以展示之，使之无忘。八贝勒家所捕获之东珠及貂，猞猁以下，灰银鼠、黄鼠以上各色皮张、鸟羽，所食之果子等，凡进八家之物，皆将获主姓名、获物之数目，具文送来。由尔等为贝勒挂文之四人收之，并视其优劣核价，由八家均分之。贝勒不得干涉，任由尔等办理。贝勒若不听从此谕，不观此文，欲已所得多於他人而隐匿所获之物，或好谈他人之短者，而不准谈已之非者，即以我贝勒不阅汗所颁之书，不听训言，我谏之而不从等词，先告於尔同事之人，再上告於诸大臣，经大臣商议后则再告於七王，然后上奏於汗。凡所设挂文之人知贝勒之过恶而不言者，亦如乌勒珲孟古、阿希布论死。（原注：乌勒珲孟古、阿希布，乃汗之弟，曾任达尔汉巴图鲁贝勒属下二大臣也。以败坏国政之罪杀之。）
满达尔汉率八旗四十人，往迎出使科尔沁孔果尔老人处之希福，雅希禅。
初九日，所执朝鲜来使五人，逃去一人。杀其四人。后获其逃人，亦杀之。
十一日，八旗出八人为长，遣驻纳丹佛哷处。
初十日，汗往千山汤泉，十六日还。
初十日，都堂汇奏曰：一年每男丁应纳之赋：官粮、官银、军马饲料，共银三两。按三两计，即等於淘金之六百男丁，每年徵金三百两。炼银之一万男丁，每年徵银三万两。
十一日，遣七十三人织蟒缎、绸缎、补子。时汗览所织蟒缎、绸缎、补子、嘉奖曰：“於不产之地织此蟒缎、绸缎、补子、乃至宝也。遂故对无妻之人，全给以妻、奴、衣、食，免其各项官差兵役，就近养之。一年织蟒缎、绸缎若干，多织则多赏，少织则少赏，按劳给赏。其各项官差兵役皆免之。再者，若有做金線、硫磺之人，当荐之，其人亦至宝也，与织蟒缎和绸缎之一等人同等待之。今若有织蟒缎、绸缎之人，即行派出，免其各项官差。”
十二日，蒙古巴珲贝勒属下逃人鄂博果塔布囊率四十户、携驼三只、马八十匹、牛一百六十头、羊四百只，并拜噶勒贝勒所属之八户，携牛十二头、羊三十只来归。
十四日，恩格德尔额驸遣来送书之使者巴拜还。并致书曰：“额驸尔以二百男丁往会於喀尔喀，其喀尔喀之业兴乎？前来我处，我之势强乎？今往彼处，我於尔何怨有之？若从我言前往彼处，则赐尔千人男丁一年所取之银六十六两，粮一百一十石，仍将给还。若不从我言，不往彼处而留於此地，则不仅不给千丁所取之官银、官粮，且不准尔之使臣往来。而喀尔喀诸贝勒知尔看守其逃人之萨拉沁，仍将与尔为敌。若返回后，召之即来，则不治尔罪。其先来之人，皆给官职，沿及子孙，累世不绝，且不究其罪，并以黄册敕书记录钤印颁给之。所谓杀身之罪何必挂齿，尔与豢养之父汗争位乎？除非因争位，杀豢养之父汗及诸额驸、妹夫，叛往蒙古之地而死於追赶者之箭锋而已。除此之外，岂有藉故他罪而杀尔之理乎？勿再提及是言。以愿归宁求生之人，赐尔等八千男丁之官粮、官银，衣食充裕，任尔围猎放鹰，往返游玩，行止不限。若不耐久居，则可言明，
若欲往蒙古之地，亦不禁止，汗与贝勒亲送渡河。归来之时，赐额驸男丁二千，格格男丁二千，岱青男丁一千，共男丁五千。每年取银三百三十两，粮五百五十石，供差役九十人，牛四十五头，收藏诸物之兵丁九十人。赐尔弟男丁二千，取银一百三十二两，粮二百二十石，供差役三十三人、牛十六头，收藏诸物之兵丁三十三人。赐尔之二子各五百男丁，给一子之五百男丁，每年取银三十三两，粮五十五石，供差役九人，牛四头，收藏诸物之兵丁九人。赐额驸、格格及尔弟、尔三子，共男丁八千，每年取银五百二十两，粮八百八十石，供差役一百四十人、牛七十头，收藏诸物之兵丁一百四十人。”
十四日，大贝勒，阿敏贝勒率自蒙古兀鲁特前来之诸贝勒，并每牛录白巴牙喇五人启程前往广宁迤西之锦州、义州，抓捕为蒙古人运粮之人。是日有人来告：新迁往蒲河、三岔、昆都库伦三处之汉人无粮，每三十人给粮一斗等语。遂命乘夜追回，已至推拉图之兵，以军马驮辽东仓粮送之，八贝勒家之马亦驮送之。
十六日夜丑时，地震。自西北向东南。十六日，都堂谕：“每牛录男丁三百人，徵粮二百石，一百石运往沈阳，另一百石，如属海州人，即存放海州仓，如属辽东人，即存放辽东仓。运沈阳之一百石，限於三月初十日办理完竣，具文送交都堂。自总兵官以下，备御以上，如违此谕，治以重罪，并革其职。著晓谕诸申官所管之汉人等，每三丁徵粮二石，一石送往沈阳仓。另一石，如属辽东人，即存放辽东仓，如属复州、盖州、海州人，即存放海州仓。送往沈阳之粮，令盖州以内之人，限
三月二十日办理完竣，具文奏报都堂。盖州以外，复州以内之人，限三月三十日办理完竣，具文奏报都堂。”
十七日，副将孟坦、伊荪、代理副将博尔晋、雅希禅，率每旗游击一人，备御一人，往换戍守广宁之大臣等。
是日，遣每旗二人传谕曰：“著驻守南海沿岸之一旗七百兵，由游击等率二百兵驻守。其馀五百兵由备御等率领各负五斗粮前来。”
十八日，德木图因旷误门班，罚银十两，折销其父乌讷格巴克什所记功银十两。
十八日，汗曰：“诸贝勒务废奸佞，举忠直。近贝勒之人，唯有遇敌时战於前管於前者，乃方可於家宴及饮食起居之处行走於前，使其近贝勒而居之。至於遇敌时不能战於前行於前者，焉能於饮食起居之处行走於前耶？似此奸宄之人，若不一一退之，举发后，与孟古同样处之。”（原注：孟古因奸宄怯懦而杀之。）
十九日，蒙古巴林部达喇克之逃人，色楞贝勒之逃人，共二十户，男丁二十人，携牛一百头、马四十匹、羊一百三十只来归。
是日，为聘女事出使科尔沁部孔果尔老人处之希福、雅希禅，郭忻返回，女未许嫁。
遣往科尔沁奥巴台吉处之使者真珠肯、柏色归来。真珠肯、柏色去时，喀尔喀部喀喇窝特地方之贝勒昂阿父子二台吉及属下共二十五人围阻於路，接战四次，蒙古一人被杀。柏色及真珠肯脱出，至明安老人之子绰诺阔台吉所属之锡伯屯，时喀尔喀贝勒锺嫩诸子之使者三人，至绰诺阔台吉处。该使者返回时与柏色、真珠肯相遇，甚是轻蔑，乘马摘取柏色所戴之帽，并鞭打其跟役之人。柏色、真珠肯生怒，斩其二人，一人弃马逃窜，获乘马三匹。绰诺阔台吉闻之，曰：“来我处之使者，尔等为何杀之？为何夺其所乘之马？”遂遣众人，由柏色、真珠肯手中夺之去。於是，柏色、真珠肯至奥巴台吉处告之。奥巴台吉曰：若汗之使者先动手①，轻蔑詈骂，则乃汗使者之过也。若喀尔喀使者，先行詈骂动手，则乃伊等之过，死之该当②。”遂遣使往谕绰诺阔曰：“汗之使者所取之马，尔为何夺之？著从速给还。”绰诺阔并未给还。
率每牛录一人，共二百人戍守於广宁十三山上之三坦备御及贝德备御告称：曾令军人采小根菜食之。有三十人下山，被蒙古运粮人得知，设伏截之。一人被擒，三人被杀等语。遂命总兵官、副将编分班次，每班遣大臣二员往驻。头班戴木布、康古里。二班达尔汉额驸、叟肯。三班杨古利、巴都里。四班舅阿布泰、喀克都里。二十日，总兵官戴木布、副将康古里往驻广宁。三坦，贝德归来后，以法审理，革三坦备御之职，脱离牛录，照例罚银十五两数拟杀贝德。贝德曰：“曾令采小根菜者，每人务持械前往。而屯中之章京胡尔汉违不传令，乃无械前往，是以被杀。”遂改鞭责五十。
每旗各出大房十座。一牛录出行甲百人，分编为白巴牙喇、红巴牙喇、黑营三队。每十人设额真一员，一处之人携房十座，无房则带窝铺。五百汉人设一千总。军人编为三份，一份为官员收管诸物，馀二份由汗所设之千总率领而行。汉人亦十人设一额真，千总不再编入窝铺，遇有公差，选贤良者出之，不再充兵。凡诸申汉人蒙古官员，除受汗之颁赏外，勿受汉人馈赠之物。汗按职赐给男丁，使其男丁捕猎而食之。著传谕汉人勿赠诸物，如有馈赠则罪其所赠之人，收纳则罪其所受之人。十人携带烧十日之炭，存於所备之筐内。为免破碎，宜备坚固之筐矣。其所制之筐，著交五牛录额真验者之。
赐科尔沁黄台吉奥巴青蟒缎一疋。并赐来使党阿赖蟒缎一疋、毛青布四疋，赐跟役缎一疋、毛青布四疋，赐跟役缎一疋、毛青布三疋之数。
①原转抄本签注：谨查gala nenere盖先行动手之意。
②原转抄本签注：谨查bucehe jingsanggu盖死也痛快之意。
第四十六册　天命八年二月至三月
二十三日，备御纳钦论死，然赦其死而豢养之。其获罪情由为：戌年九月十日夜，守汗院西小门之图尔格依牛录之德库莫尔根、丹坦牛录之布勒痕二老人未闭门，被汗家执酒妇人督见，即告於值守南大门之塔木拜、布岱，将门关闭。翌晨，塔木拜、布岱告於纳钦，俾转告於汗。纳钦应允转告而并未入告，亦未使其同僚闻知。十一日，汗欲於北边外达岱塔等处地开边垦田，故往察视。因地瘠不堪耕种，乃半途折回，於十四日至。归来后，塔木拜、布岱询问纳钦，纳钦对曰：尚未禀告，今日告之等语。言毕仍未禀告。自此塔木拜赴南海一带戍守。归来后，於二月二十二日，再询纳钦，仍以未告，今日告之等语而对之。遂告於汗曰称：“守院内小门之德库莫尔根、布勒痕此二老人未闭门。”汗令捕守门之人，遂遵命捕之。然纳钦未将塔木拜、布岱所告之情，转告於汗知，塔木拜、布岱闻之，方告於汗。纳钦闻之，将所缚之布勒痕，私自领出，带其家询问。汗
闻之，命法司审讯。审讯之后，拟纳钦死罪。汗赦其死，交贝勒硕托养育。没收纳钦家产，仅给纳钦人四对，马三匹、牛二头。布勒痕因未闭门，每日割身一处凌迟处死。德库莫尔根因将闭门之事委托布勒痕，当时离班不在，故鞭责五十。收禁布勒痕之章京，为何准纳钦带走，并解其所系绳索，故鞭责五十。布勒痕之子布来，因何将收禁之人带至纳钦家中，故鞭责五十。塔木拜、布岱虽屡次告於纳钦，但并未告於汗，故各责十鞭。
二十三日，清河备御曹凤奏书曰：“曾令草河之人，迁居孤山南八家地方。二十日夜尽携妻子南逃。”都堂将此书奏於汗，汗命每旗遣二人，著副将冷格里、代理副将叶臣率领，前往驻凤凰之二百兵丁处，先发兵百人，前去堵截其所行之路。驻青苔峪、岫岩之军士，进驻凤凰。俟后兵至，再遣凤凰之军士一百人往追。十七日，曾有一人来告众都堂，该潜逃之汉人曾欲逃。然其言未告於汗，擅自交付李都司之代理备御探询之，代理备御仅差三人往擒之遂以众都堂闻汉人潜逃之信息，为何不告於汗及诸贝勒，为何不即行遣人擒拿，竟然轻率从事。而将八都堂治罪，总兵官乌尔古岱、额驸杨古利、抚顺额驸、西乌里额驸、各罚银二十两，舅阿布泰因不在免罚，副将卓里克图叔罚银十五两，参将叶赫之苏巴海，阿什达尔汉及游击多璧叔、贝托惠各罚银十两。经反复详思，皆行免罚。
二十四日，巴林囊努克贝勒之二十四人，携牛二十六头、马一匹来归，入黄泥洼地方。
八旗遣四人往，命驻守南海沿岸之每旗二百兵，由金州之望海埚展至靉河之萨马吉，分驻十六处，每处一百人，由游击、备御内择一主将，率之驻扎。
乌尔古岱额驸、杨古利、舅舅阿布泰、阿什达尔汉，告於诸贝勒，贝勒等谕请示於汗，陞赵游击之中军佟文明为备御之职。
二十五日，驻守广宁之统兵大臣致书曰：“多诺依、哈拉惠，曾往十三山察看，见熬盐堡有火一处米库对面堡内有火二处发放布疋堡内有火一处。巴达曾往广宁北山察看，见清河堡
内有火一处，白土厂方面有火三处。”
汗亲往察看汤山河南苏额寨屯周围种桑之地，杀牛筵宴而回。
二十六日，希福、刚林出使科尔沁台吉奥巴处。满达尔汉出使科尔沁台吉乌克善处。
都堂书谕：“准今年饲养一万头官牛之人用此牛耕田。按明之旧例，租用一牛，给粮明石五石，草一百束。”
二十六日，巴珲台吉来寻其逃人。
二十七日，郭豁以虽无才，而心忠直，陞为备御。革纳钦备御之职，将纳钦属下汉人赐给郭豁。
额克兴额巴克什牛录之色赫讷、胡希布、札珠兰、博秀、戴达布哈、昂古纳等六人往收户众，掠汉人有夫之妇，留宿於家。该妇之夫执铁锤前来争斗，遂杀汉人三名。故此，以为首之色赫讷、胡希布抵命杀之，三人各鞭一百刺鼻耳，一人鞭责一百。南泰身为率领之大臣，既闻知为何不加拘捕，竟然随便将彼等携之而来？故予以治罪，革备御之职，鞭责一百，夺其自叶赫以来所得赏物之半，并罚银十五两。
诺木浑、耨德依因应羁留之朝鲜未令羁留，乃致使潜逃。故革诺木浑副将之职，即降为备御。罚银三十两，并销其功。革耨德依参将之职矣，降为备御，罚银二十五两，并销其功。时有人曾来告康喀赖朝鲜人已潜逃，康喀赖对来告之人曰：事不干已等语。而未入告。故罚康喀赖银二十五两，并销其功。其看守之五人，分别处治，其中三人各责七十三鞭，并刺耳鼻；
另二人各鞭责三十。
</div>
    <div class="pagination">
<a href="满文老档_page31.html">上一页</a><span>...</span><a href="满文老档_page27.html">27</a><a href="满文老档_page28.html">28</a><a href="满文老档_page29.html">29</a><a href="满文老档_page30.html">30</a><a href="满文老档_page31.html">31</a><span class="current-page">32</span><a href="满文老档_page33.html">33</a><a href="满文老档_page34.html">34</a><a href="满文老档_page35.html">35</a><a href="满文老档_page36.html">36</a><a href="满文老档_page37.html">37</a><span>...</span><a href="满文老档_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
