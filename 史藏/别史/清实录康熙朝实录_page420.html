<!DOCTYPE html>
<html>
 <head>
  <meta charset="utf-8"/>
  <title>
   清实录康熙朝实录 - 第 420 页/共 681 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录康熙朝实录 - 第 420 页/共 681 页
  </h1>
  <div class="content">
   康熙三十六年。丁丑。闰三月。辛巳朔。日食　　

○先是、厄麻唐胡土克图、以第巴语密奏达赖喇嘛没已十六年。小达赖喇嘛生、今年十五。因欲俟相合年岁、始闻之天朝皇帝、及众施主。欲定于今年十月二十五日、方出定放参。若于他处、俱令以达赖喇嘛出定相告、未尝明悉其故。上以第巴既输诚密奏、亦暂为秘之、欲俟十月初旬、宣示内外四十九旗、及喀尔喀诸处。至是、奉使策妄阿喇布坦处司务英古归。奏云、臣赍部文至策妄阿喇布坦处、彼大喜、即遵上□日领兵来剿噶尔丹。行二十里、至萨克萨特呼里克。有达赖喇嘛使人达尔汉厄木齐来言、达赖喇嘛身故、已十有六年小达赖喇嘛、已十五□山戊不□。尔等各居其地、不得兴兵。策妄阿喇布坦、遂按兵而退。臣知其不能复行、亦还。达赖喇嘛已故、西北诸人、皆已闻之。又副都统阿南达疏言、噶尔亶多尔济、遣人来告、达赖喇嘛第巴、遣人致书于我云、谕青海诸首领、俱于正月二十八日、在察罕托落海地方会盟、缮修器械。可令尔属下人、亦缮修器械、务如期必到盟会之地。我以向不与彼盟会是以不往。上命议政大臣等集议。寻议覆、第巴无故令青海诸台吉缮修器械、又约从来未与盟会之噶尔亶多尔济、其意叵测。且策妄阿喇布坦、亲领兵往剿噶尔丹之时、第巴遣人彻回。以此观之、第巴仍党噶尔丹而诳我、其迹显然。恐第巴以彼所居辽远、谓我不知其诡计。应令所司详列此情、令尼麻唐胡土克图、及主事保住等。询明第巴来奏。从之。　　

○副都统阿南达奏言、臣所遣驻哈密之家人海喇图、解送来降之厄鲁特津巴车尔贝来。据云、噶尔丹谓我受皇帝敕书、以为叛彼、曾被拘执。正月初一日、彼遣十五人躧觅塞卜腾巴尔珠尔、以我授之、带至瀚海、止给马一匹、弃之而去。我于是步行向哈密而来。我来时、噶尔丹仍在格格忒哈郎古忒地方。兵不过五六百名。马驼之外、并无牛羊。又曾遣哈什往探洪郭罗人等情形、尚未归来。其势似必向洪郭罗阿济尔汗等处而去。此两处未知焉往。臣思噶尔丹之兵、不过五六百。所乘马驼外、并无他畜。正急遽扰乱之际。皇上睿谟周至、曾谕臣相机进兵。臣料其断不能出皇上庙谟之外。不胜欣跃。臣见驻劄布隆吉尔地方。俟孙思克博霁兵到后、即竭力进征、以图报效。随驿解津巴车尔贝前来。上命示议政大臣　　

○理藩院奏、副都统阿南达咨言、厄鲁特台吉滚布察罕、带属下人一百二十五口来降。报闻　　

○副都统阿南达奏言、策妄阿喇布坦咨称、阅来文、已备晰、倘彼从此过、必不使之脱去。已遣阿玉什之子臧济扎卜、率兵二万起行矣。又备文开明诸事原由、差诺海赍送尔矣。闻噶尔丹仍在格格忒哈郎古忒。其他、俱无食四散。我欲探明噶尔丹去向、已留下兵马一枝。因我游牧地方、近于白帽、故先已回去。奏入。上以示议政诸臣。　　

○壬午。上登宁夏南门。巡城阅降　　

○谕内大臣等、大兵行期暂缓、米应先运至白塔。尔等会同督运左都御史于成龙等、将所有船只、酌留渡口备用外。其余船只、尽行载米运往。但此地水手、不甚谙练。黑龙江之兵、颇习于船。可发二百名、令率本地水手、乘此时装运二次。其大兵所携四个月口粮、俟至白塔再行散给。　　

○督运左都御史于成龙奏、请以船十五只、交地方官一员、及臣等随行官二员同押、以便约束水手。米分为六队。头队、喻成龙、二队、范承烈、三队、王国昌、四队、辛保、五队、李鈵、六队、喀拜、前后臣亲督之、俱自宁夏散赶马驼至白塔再各收所运之米。自陆路运往。得上□日、如议。今采买牲畜之御史顾素等、及随驾部院官员。并无所事。著令押运米粮。并去岁运米者、尔等亦带往　　

○癸未。副都统阿南达疏言、额贝杜拉达尔汉白克呈称、策妄阿喇布坦、谓我降归皇上。又以我擒献其种类。因而大怒、拘我使人倘致兴戎、不可无虞。疏入下议政大臣等集议、寻议覆、前额贝杜拉达尔汉白克来降恐策妄阿喇布坦、及青海诸台吉侵扰已经檄令各严禁其下人、勿得侵扰哈密矣。请以此谕知额贝杜拉达尔汉白克、如策妄阿喇布坦、索取尔处所擒之人、不得擅发。从之。　　

○谕领侍卫内大臣公福善、索额图、马思哈、大学士伊桑阿等黑龙江之兵、效力心切、故萨布素自称马壮。朕今巡城、见黑龙江军中马匹羸瘦、若将此马乘用、恐归时必致疲毙。伊等若有行走之事、朕另当给马。将伊等之马、于察罕托海地方牧放。遣人送往归化城、俟事毕、各乘己马归本处、则易到也。　　

○谕大学士伊桑阿、今宁夏绿旗兵、已拨五百人以备征剿。如兵不遣则已、若行、每名赏银十两　　

○甘肃提督李林隆疏言、请拨臣标兵二千、分守大黄山之西。从之。　　

○甲申。抚远大将军伯费扬古疏言噶尔丹下诺尔布寨桑族兄额林辰哈什哈等、共十三口来降。言噶尔丹、丹济拉、原在萨克萨持呼里克。今丹济拉移往齐察兰、去噶尔丹所居之地、有两日程。上以示议政大臣。并令吴达禅、拉锡、问丹济拉与噶尔丹离散之故。额林辰哈什哈言、丹济拉、因挞噶尔丹近侍额木齐、是以离散　　

○乙酉。召回奉使第巴主事保住等至。上谕之曰、朕遣尔等传致第巴敕文、及口谕俱无庸更改。但以第巴致书于噶尔亶多尔济、及差人阻止策妄阿喇布坦之兵。又英古归奏达赖喇嘛身故之事、俱已传播。是以追回尔等、问之尼麻唐。又第巴所献达赖喇嘛像、及奏章、朕于原封上、在伊等前加封。今著此地诸喇嘛、同尼麻唐拆视、乃泥塑达赖喇嘛之像。其头已断。此项情由、尔等可宣问第巴。并将转生之小达赖喇嘛看明回奏。达赖喇嘛身故、策妄阿喇布坦诸人已悉闻之。可将此项始末、凡途中所遇之人、皆晓谕之　　

○命理藩院遣官将默尔根绰尔济以下喇嘛等、俱传集旃檀寺。拏丹木巴塞尔济、并其徒、俱禁理藩院中。并查此十六年差赴西域之喇嘛、逐一取供来奏　　

○升湖南按察使刘橒、为云南布政使司布政使。　　

○戊子。予故副都统巴麟、祭葬如例。　　

○予昭莫多阵亡二等侍卫折勒尔德祭葬如例。　　

○己丑。上召四川狭西总督吴赫、西安副都统阿兰台、宁夏总兵官王化行、原任总兵官王潮海、冯德昌、及副将道员等谕曰、朕往者未尝临边、不获目睹边地之苦。今巡行至此视沿边地方、土瘠民贫。但兵丁甚精锐。黄河以西榆林一带、比他处实胜。然兵虽良、如不善抚绥而困苦之、则兵虽良无用也。善抚绥者、但将其应得钱粮、如数支给。即是养兵之道。若不知抚恤、虽多给国帑兵丁断不能沾实惠。尔等武臣多出身行伍一旦居官顿忘在昔为兵之苦而扣克粮饷、于心何忍今虽未员当计日后渐臻大任可不存心爱惜兵丁乎朕又闻营中虚悬兵数、冒食钱粮、各处皆然狭西尤甚且或闻朕来、见招丁壮以补足原额者、亦有之。总之督抚提镇当尽心体恤下寮免其馈献。则下寮不知贫苦、下寮既不贫苦、则断不剥兵以自肥矣尔大小官员各有俸禄养廉、衣食并无所缺。倘扣克虚冒、即罹于罪、关系利害非轻。即今总兵官柯彩、练兵甚精。前亦曾经效力。后以操守不好、致人疾怨。朕彻彼回京。大都武臣之中、勇敢果毅、出力效用者多、而操守洁清者少。有慎于履任之初而渝于后者。赵良栋操守颇好、恢复云南、秋毫无犯。在武臣中、可谓良将矣。尔等居官俱当法之但不可效其骄矜耳。又闻总兵官师帝宾、操守甚清。虽身后而军士尚爱戴之。凡有功而居官好者、朕皆擢用矣。其一时声名甚佳、日久改节者、皆年齿渐增、贪货贿计身家而坐此失也尔等其遵此训上□日、通行晓谕。　　

○谕昭武将军马思喀等、今噶尔丹穷迫已极兵多则用之不尽而进发亦觉繁重此但用护军枪手六百、前锋五百乌喇兵四百、绿旗兵五百共二千兵即足矣前锋乌喇兵俱已派出、应给伊等马驼之数俱已奏讫。护军枪手骁骑炮手伊等马四匹外、再加增给一匹除有骆驼之兵外、无骆驼兵丁、每二人、合给骆驼一头。将所需驼马、及所携四个月米数、查明具奏。　　

○庚寅。和硕康亲王杰书薨。予祭建坟立碑。谥曰良。　　

○先是遣笔帖式合色、长史马尼图等、赍敕往抚厄鲁特台吉丹津阿喇布坦、丹津鄂木布。至是、抚远大将军伯费扬古奏言、侍郎满丕咨称、出差厄鲁特合色、马尼图还。言至布颜图郭尔河、见丹津阿喇布坦、授以敕书、丹津阿喇布坦答言、圣上敕书内、令我及丹津鄂木布、不得与噶尔丹同处。我仰遵圣谕、移往策妄阿喇布坦交界居住。同丹津鄂木布、候上□日。随各遣使人、偕合色、马尼图前来。上谕议政大臣曰、著将丹津阿喇布坦使人等、送往侍郎满丕处、于彼地所留人内、听彼酌带二十许人而往。其马驼乾粮等物、给足遣之。　　

○辛卯。谕四川狭西总督巡抚提督总兵官等、朕宵旰勤民、虑周遐迩。缘向来巡幸、未经亲历边境顷特济河而西、循秦省沿边地方、延览风俗、咨询疾苦见所在兵民、筑土屋以为居、耕沙碛以为业生聚之计甚属艰难朕恻然于衷、轸念弗释。因思兵民倚赖全在将吏而将吏之表率惟督抚提镇是视。诚使督抚提镇、实能正已澄源、则所属守职奉公禄足自赡必无朘削兵民之事。倘或积习、相沿滥受属员私馈因而所属官弁、节次求索、取偿于下。文则加徵无艺、武则侵扣月饷、势不至于厉民剥兵不止。如此、而欲冀其疾苦日苏、生聚日盛、乌可得乎。夫秦地俗尚素称简朴边方士卒、尤属精锐、总恃抚驭得人斯于兵民胥益。朕兹驻跸宁夏特召该省督抚、提督总兵官以下官员凡在镇城者、俱赐宴行宫、面加谆谕。无非期望文武大吏、董率属员、以仰副朝廷爱兵恤民至意。自今以后、尔等其益体朕怀、交相砥砺。文职皆习知民事、岂身作官吏、不恤百姓之依。武职多出身行。伍、岂甫为将领遽忘军士之苦。上官克谨廉隅、属吏各遵法纪、驯至比屋殷阜、列戍饱腾、则兵民皆得其所、而尔等亦与有休宠。以视厉民剥兵、身名俱殒者、孰得孰失。尔等其敬念之。　　

○谕议政大臣等、孙思克、博霁、所将兵、前曾拨三千人。念兵马众多、征行烦苦。今选发满洲绿旗兵二千人、其所留兵丁马匹、增给前往之兵、携带四月口粮、遣赴阿南达所。阿南达。李林隆即统领此兵、前往搜剿。孙思克博霁率所留之兵暂驻甘州。于事理为宜。其于成龙运米停驻之所、亦应遣兵防护。令西安副都统阿兰台、领西安兵三百人、前往驻扎。其留驻宁夏之京城前锋每旗二十名、及鸟枪护军炮火兵丁、量行拨出随朕前行。余仍令驻宁夏、命大臣一人统辖。大将军伯费扬古传谕附近旗分蒙古王、贝勒、贝子、公、台吉等、有愿自备四个月糇粮、效力行间者、即令前来效力又伯费扬古军前黑龙江兵一百人、并令带往、酌照四月口粮、选察哈尔兵、携四月粮、会合于郭多里巴尔哈孙之地咸令统辖。其伯费扬古驻扎之地、著恕舒料理。侍郎满丕、仍驻原戍处。寻伯费扬古等疏言、见在军前之喀尔喀达尔汉亲王、贝勒、公、台吉及附近地方之喀尔喀和硕亲王、台吉、率其护卫附丁、前来吁请。愿各带自己四个月粮、赴军前效力。又喀尔喀土谢图汗、及贝勒、台吉等、俱愿从军效力。允之。　　

○谕议政大臣等挽运粮饷、及随营安站之事、朕与鄂尔多斯松阿喇布贝勒言之。彼奏称青草生时、我兵三千、能运米设站。今应自白塔以外运米设站、俱委鄂尔多斯松阿喇布贝勒、令会同于成龙等、商酌而行。白塔以内安设驿站之事、交与总督吴赫。西安副都统阿兰台兵三百名、亦交与于成龙。又马思喀所统之兵若祗携带一月口粮、其三月口粮、及随营之米载于船内、一次不能全完、必须再运、大兵岂可无故守候。应令马思喀等兵、携带两月口粮、其余米、用船输运。所剩之米众力携带。倘再有余剩、令于成龙酌量运至白塔。大兵到白塔、其间计十二日口粮、将众力＜马犬＞载之米、补给松阿喇布贝勒。于成龙等随营递运之米应抵于何地、应停于何地、著大将军伯费扬古、参谋大臣、会同于成龙等、商酌定议尔等与于成龙详议具奏　　

○四川狭西总督吴赫疏言、自宁夏至白塔、应设十台。每台应设马二十五匹。拣选守备、千总、把总等官一员、及领旗头目二员、管理站务。得上□日、地方事重大。吴赫不便往设驿站著大学士伊桑阿、侍郎哈雅尔图、安布禄、安设驿递。不可差误。余依议　　

○理藩院侍郎满丕疏言、厄鲁特扎木素等来降。言我等三月初三日、在萨克萨特呼里克时、忽一日晚、似有炮声、雾弥瀚海、噶尔丹营中扰乱、俱言满洲兵近逼矣。遂迁至哈萨克图哈喇阿济尔罕地方。正扰乱之时、我等逃出。又丹济拉离噶尔丹、另迁于什尔哈戈地方。噶尔丹遣人两次召之、丹济拉不至。又遣人于杜哈尔阿喇布坦处。杜哈尔阿喇布坦、夺取其马畜。所去之人、步行而归。又噶尔丹闻西路有阿南达兵防守。根敦戴青满兵已围取洪郭罗口。不知所往。在阿尔台四围游行。欲往阿尔台之阳、则山险而无野兽。欲往额黑阿喇尔、则畏杜哈尔阿喇布坦。据此、将扎木素同格垒沽英、曼济、及其妻子、并马驼什物、俱交驿站递送至归化城。发副都统阿迪安插。奏至、上命示议政诸臣。　　

○壬辰。奉差噶尔丹博什希、及其使人喇木扎卜至。赍到噶尔丹疏言、奉到敕书、及使人格垒沽英口传谕上□日、不胜欢忭。但属下人为大兵所败、四处离散。正欲遣格垒沽英前往密奏、而彼忽逃亡、是以遣喇木扎卜前往口奏。喇木扎卜奏曰、噶尔丹言、圣上□日云、汝不能自活、则率众来降。我居无庐、山无骑、食无粮、我属下丹津阿喇布坦、杜尔伯特之车陵、滚占之子车陵多尔济、俱不能自活、散去捕兽、不及招集伊等。咨问其意。俟集问之后、再行另奏。缘皇上有恤臣之上□日、是以臣属下人、归投皇上者甚多。伏乞发还臣所。并乞圣上加恩赐于失所之人、以活其命。上曰、汝欲归乎。抑留此地乎。喇木扎卜奏曰、臣有心告、请而来。今臣之妻子、俱在此地、臣他无所往。上谕内大臣等、大兵起行之前、当遣人招抚噶尔丹、丹济拉。此差、不必遣本朝之人。前与塞卜腾巴尔珠尔同擒者、有噶尔丹乳母之子丹济扎卜、再拨愿往之厄鲁特人、赍敕而往。一面遣使。一面进兵。达赖喇嘛身故、已十有六年矣。第巴指达赖喇嘛之语以诳噶尔丹。彼信其诳自言为达赖喇嘛之教、而恣肆横行。以此等事、明开敕内。照样刊刻多印付丹济扎卜等、遍行传示。并遣使谕策妄阿喇布坦、令乘此机会亦兴兵剿灭之。敕谕噶尔丹曰、去冬命尔早降、则予以富贵、给以资产眷顾煦育之。即尔所属厄鲁特之众亦各得见其妻子、遂其生业故遣使偕格垒沽英往宣敕上□日今使者喇木扎卜至览尔所奏谓未明朕上□日。观尔辞意一无真实而请给还来奔之厄鲁特岂惟厄鲁特之众虽尔子塞卜腾巴尔珠尔及尔乳母、俱已被获。今皆豢养。与徽特和硕齐同居。尔若来归、即令尔子与尔相聚。否则、尔有何功、遂还尔厄鲁特之众。尔欲归降应及早来。若不归顺、徒迁延时日、何益。况达赖喇嘛已故、朕亦知之曾严敕第巴。第巴又遣尼麻唐胡土克图上表来贺捷。且奏称达赖喇嘛已没十六年、其转生之胡必尔汉、年已十五□山戊不□。则尔之指称达赖喇嘛、以为护法、欺诳众人者、已显露矣。尔所欲逃匿之地、厄鲁特来降者多、朕已悉知、即使遁入洪郭罗险固之地、诸路皆可进剿。尔困迫若此、尚何力拒守、即今已无归所矣。今岁即不擒汝、来岁当复发兵追讨、必不中辍。汝其详审之。故遣丹济扎卜、察罕代、舒鲁等、赍上□日特谕。敕谕丹济拉曰、朕为天下元后、善善恶恶、乃不易之至理也。去□山戊不□遣格垒沽英等归、敕内开载尔名、复使格垒沽英传谕。今格垒沽英等来、尔之辞意、皆已备陈。尔今能致噶尔丹来降、必当封为贝勒、畀以殊荣。如不能致、尔一身归顺、亦能不失富贵。况尔以下之人先降者、皆释其罪、显荣优养。尔应悉闻。已往之过、概不介意。尔曾密奏、若宥臣罪臣请投降。故特专赐敕上□日、尽宥前罪。敕到其速降。朕为大君、岂改成命。特谕。敕谕厄鲁特之台吉寨桑哈什哈、并其众人曰、朕为分中外、皆欲其各安生理、乐育昇平。至于诛戮征伐、原非本怀。尔厄鲁特等、附从噶尔丹、所在侵掠虽有所得于人、而己之祖父战死、妻孥被掠者、亦云众矣。今所余之人、不被创。受伤者甚鲜。死亡之余、其存几何。因从噶尔丹之故、以至穷迫无归、困苦已极。屡颁谕上□日、命噶尔丹前来归顺、则凡尔厄鲁特之众、朕必俱加养育、使之各得其所。乃噶尔丹怙恶不悛、并不以尔众为念、不思归顺。他日兵临、则尔众难免俘戮。故特谕厄鲁特之众、尔若能各携族属妻子来降者、朕皆养育使得其所。前所降者、已加豢养、尔众亦当闻之矣。特谕。　　

○遣工部侍郎常绶等、赍敕谕策妄阿喇布坦曰、尔历来请安纳贡、克恭克顺、朕亦加眷顾、恩施频及、噶尔丹奸诡性成、虽彼至戚、靡不嫉害。即将厄鲁特之四部、喀尔喀之七旗、致令破亡分裂。又以追袭泽卜尊丹巴土谢图汗等为名、侵我边境、屡扰不已。朕因于去□山戊不□、数道遣兵、亲和征剿。直抵克鲁伦土喇地方、大破噶尔丹、阵斩甚众。其妻亦被诛戮、冬间、复遣兵西出哈密地方、获其子塞卜腾巴尔珠尔等。今穷迫已极、所属大小寨桑哈什哈等、相继来降者不绝。其余附从之人、及寨桑等、流离逃散、俱欲投顺、密报前来。今噶尔丹仅余孑身、率领数人、随处飘遁、尔当亦闻之矣。尔前奏称噶尔丹若近逼我土、必竭力擒巢□刀。又言随圣上指示、效力尽瘁等语。噶尔丹凶恶已极、有如魑魅、断不可留。今数道遣发大兵搜讨。夫噶尔丹与尔素有深讐、乘其困迫、应起兵复讐进剿、且达赖喇嘛久故、第巴诈饰其尚在之状、故严饬第巴。而第巴大惧。遣尼麻唐胡土克图来言、达赖喇嘛亡故、已十六年其再生胡必尔汉、已十五□山戊不□、据实陈奏。则噶尔丹所称护达赖喇嘛之法者、其为欺诳众人也明矣。欲尔明悉、故特遣工部侍郎常绶、内阁侍读学士伊道、侍卫克什图等、赍敕谕尔。且加恩赐、赏彩紀十端。特谕　　

○先是、抚远大将军伯费扬古疏报、伊拉古克三胡土克图、欲往黄河两岸盗马、请发兵防御。至是、命散秩大臣巴当阿、护军统领孙渣齐、散秩大臣策旺诺尔布、护军统领图席希等、各率官兵、赍四十日粮、分两路往擒之　　

○遣厄鲁特恩克归。招抚滚占之妻奴浑达喇、及其子车陵多尔济。又命理藩院行文谕之曰、尔之恩克、自哈密城擒解前来。今遣往尔所。尔等如欲降、当即前来、断不可与噶尔丹和好。毋以尔夫曾与我军交锋被创为惧。朕非欲得尔之人众也。若欲奔策妄阿喇布坦、可即前往、朕不之罪。若欲奔青海、则我军见在西路、朕赐尔文持往、令彼放行。　　

○癸巳谕议政大臣等、著檄大将军伯费扬古、由宁夏进发大兵、于闰三月十七日起行。伯费扬古、可率其兵、于四月初十日外、十五日内赴郭多里巴尔哈孙地方。　　

○谕行在兵部、护军统领鄂克济哈、驻居宁夏、著将见在厄鲁特男妇子女三十八口、交鄂克济哈。伊等食物、照常给养。嗣后厄鲁特由此路来者、俱令鄂克济哈收养于宁夏。其来降及各处、解来厄鲁特、著鄂克济哈报明男妇子女人名。新从噶尔丹处来、及紧要人、开明年貌数目、送赴行在。提取某人、据所指名字解送。至鄂克济哈处抚养之厄鲁特、应送归何处、俟敕下遵行。　　

○命厄鲁特降人格垒沽英、为散秩大臣。其子吴巴什、为一等侍卫　　

○先是、以宁夏宜设兵驻防、命建造营房。至是、谕议政大臣等、今贼势困迫已极、宁夏设兵驻防无益。此所造营房、令地方官、查明给还原主、令其居住。　　

○甲午。宁夏绅衿兵民人等、闻驾起行、齐集行宫前、叩恳留数日以慰群情。上曰、朕欲扫荡寇氛、以安黎庶、特幸宁夏、经理军务、驻跸十有余日。曩者南巡、凡所巡幸之处、未有驻跸至三日者。且边地硗瘠、民生艰苦、朕甚悯之。朕扈。从人众、恐多留一日、即滋百姓一日之扰。朕已定十五日起行。尔等诚恳之意、朕已知悉。又向者曾欲使禁军驻防此地、恐民间居处狭隘、已命将房舍查明、给还原主、尔等即回故居可也。绅衿兵民等、欢呼叩谢。奏请御制圣训、勒之贞珉、光垂奕世。上曰、朕巡幸原欲安民、今制文颁赐、则百姓运碑雇匠、转致烦苦。不必行。绅衿兵民等、复恳请。上命大学士等议奏。大学士伊桑阿等奏曰、人民叩请皇上亲制圣训、勒石垂久、洵为盛事。应如所请。从之。御制碑文曰、谕宁夏文武官员兵民人等、朕体天育物、日以治安为念。虽身在宫庭、而心恒周四海。顷因指画军务、不惮勤劳、远莅宁夏。无非为荡涤寇氛、绥乂生灵计也。缘边千余里、土壤硗瘠、惟宁夏洪流灌输、诸渠环匝、巡览所至、甚惬朕怀。夫农桑者、衣食之本。积贮者、殷阜之原。尔官吏宜董劝父老子弟、三时力田、以尽地利。比屋勤殖、以裕盖藏。纵使□山戊不□偶不登、亦可无忧匮乏。若夫秦风健勇、自昔为然。其在朔方、尤胜他郡、尔等或职居将领、或身隶戎行、尚各厉精锐、以效干城御侮之用。斯国家有厚赖焉。至于忠信慈惠、服官之良轨。孝弟齿让、生人之大经。法纪不可不明、礼教不可不肃。勿以地处边陲、而不治以经术。勿以习尚气力、而不泽以诗书总期上率下从、庶几驯臻雅化。兹乘舆返跸、距灵朔虽远、而眷念塞垣、如在几席。尔等诚能敬体朕言将吏协恭、兵民咸理、生聚日益厚、风俗日益淳、则疆圉实有攸裨。朕心亦用深慰。慎勿视为具文辜朝廷惓惓牖导之意钦哉　　

○谕大学士伊桑阿著将所议两路进兵追剿噶尔丹、拨置马匹粮米、及设站之事、俱查奏朕将覆核之大学士等查呈御览。上曰、各项事务、议论区画、俱已详尽。今噶尔丹无所逃矣。噶尔丹或降。或自尽、否必为我所擒。朕将亲至船站、视兵马起行。暂驻跸于彼地。听其声息。倘有朕当亲行之事、则行之　　

○谕昭武将军马思喀、著都统侯巴浑德、齐世、将军萨布素、都统兼前锋统领硕鼐、护军统领嵩祝、总兵官王化行、俱为参赞。既与大将军伯费扬古会、将军马思喀、亦为参赞。至总兵官王化行、去□山戊不□出征噶尔丹之役、见其人材矫健、队伍整齐、尤著劳绩。大将军伯费扬古来、亦奏其功。绿旗总兵官、向无授为参赞之例。著王化行于此役军中为参赞。赐孔雀翎。　　

○谕大学士伊桑阿、朕明日向白塔行、凡报事者、若俱自旧站至宁夏追赴、则迂而且远。朕何地驻跸、即将旧站就行在所移趱。前此之行、尚书班迪亦如此。著侍郎安布禄、依黄河西岸驻扎。自总督处取船一只、拨理藩院贤能官二三员、在侍郎安布禄处备之。将外站每日向行在所移趱。其站不足、则再增。嗣后从内出之事、则出杀虎口、由外新设之站而来。从外入之事、则由新设之站、驰入杀虎口。其以此传谕。如违误者死。侍郎安布禄甚糊涂、著交明哈雅尔图、勿误驿务　　

○乙未。上自宁夏城往白塔。是日启行。驻跸尧甫堡　　

○丙申。上驻跸流穆河西岸　　

○谕大学士伊桑阿、狭西巡抚党爱、按察使纳垒俱已衰老。今用兵之时、伊等不能胜任。俱著解任。党爱、速赴行在。山西按察使巴锡、著授为狭西巡抚。其纳垒员缺、著以郎中鄂海升补。　　

○丁酉。上驻跸哨马营西南隅之峡河西岸　　

○调镶红旗蒙古副都统达佳、为本旗满洲副都统。升骁骑参领孙琉、为镶红旗蒙古副都统　　

○调福建兴化总兵官王万祥、为台湾总兵官。台湾总兵官王国兴、为兴化总兵官　　

○戊戌。上驻跸哨马营。　　

○喇嘛商南多尔济等疏言、前奉上谕、青海众台吉何时入朝、何人前来、尔等作速奏闻。今青海四姓厄鲁特诸台吉、愿觐圣上。阿喇卜坦等、及西宁属下回子头目、业已起行矣。其达尔寺掌教垂臧胡土克图、温都孙寺掌教达赖绰尔济喇嘛、及十三寺院之囊素通事等、并厄鲁特人众、皆愿来朝。又扎什巴图尔台吉言、我此地厄尔德尼巴图尔台吉、素行甚高。众台吉凡事皆推之以为长。故我劝其前来。乞圣上加恩、比和硕特一姓之台吉。又青台吉、遣伊子罗卜臧入觐。扎什巴图尔台吉、请遣使进贡。又原属噶尔丹之人、有姓徽特之色棱厄尔克台吉、出逃来归。又有姓徽特之五六岁童子、及噶尔丹之兄、赵特巴巴图尔之子、姓钟阿尔名塞卜腾扎尔车臣戴青、不得亲往。此外更无有名之人、往居青海者。奏入、上命议政大臣集议。寻议行文商南多尔济、除先奏来朝台吉不议外。著见欲来朝为首之人、将胡土克图喇嘛、及留守地方台吉之子弟、自行酌量分别。伊等行时、率之俱来。从之　　

○己亥。上驻跸石嘴子西南隅黄河西岸　　

○庚子。予故理藩院侍郎西拉、祭葬如例。　　

○辛丑。上驻跸石台西北隅黄河西岸。
  </div>
  <div class="pagination">
   <a href="清实录康熙朝实录_page419.html">
    上一页
   </a>
   <span>
    ...
   </span>
   <a href="清实录康熙朝实录_page415.html">
    415
   </a>
   <a href="清实录康熙朝实录_page416.html">
    416
   </a>
   <a href="清实录康熙朝实录_page417.html">
    417
   </a>
   <a href="清实录康熙朝实录_page418.html">
    418
   </a>
   <a href="清实录康熙朝实录_page419.html">
    419
   </a>
   <span class="current-page">
    420
   </span>
   <a href="清实录康熙朝实录_page421.html">
    421
   </a>
   <a href="清实录康熙朝实录_page422.html">
    422
   </a>
   <a href="清实录康熙朝实录_page423.html">
    423
   </a>
   <a href="清实录康熙朝实录_page424.html">
    424
   </a>
   <a href="清实录康熙朝实录_page425.html">
    425
   </a>
   <span>
    ...
   </span>
   <a href="清实录康熙朝实录_page421.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
