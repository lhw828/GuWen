<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 430 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 430 页/共 518 页</h1>
    <div class="content">　○辛卯
　　○吏部考工司郎中缺拟稽勋郎中雷礼调补诏以明春当考察该司郎中宜别简乃更推验封郎中李舜臣以请报可
　　○壬辰
　　○升服阕国子监祭酒王道为南京太常寺卿
　　○癸巳
　　○兵部尚书路迎以给事中何光裕论其怠废戎务＜锍-釒＞下未覆輙投劾乞休  上诘其不候题覆輙便求退令自陈状迎言臣才不胜任图去已久以亟赐罢归为幸尔诏责迎假借人言輙求角□羊任畏难避事令革职闲住时兵部左侍郎万镗新升南京都察院右佥都御史光裕以本兵卿二不宜同时角□羊去今胡虏岁侵边事旁午迎为重臣义当许国乃以微罪求去镗历任未几遽此迁转恐代者益无固志怀苟且观望之私乞留迎责其后效并寝镗新命庶人知策励事无耽误  上以路迎已有旨罢归镗仍留原任供职  升户科右给事中胡叔廉刑科刑科右给事中齐誉工科俱左给事中兵科给事中胡宾吏科刑科给事中何光裕兵科工科给事中何云鴈本科俱右给事中
　　○甲午
　　○升总督漕运巡抚右都御史王暐为户部尚书总督仓场兼理西苑农事  升大理寺右少卿杨宜为都察院右佥都御史提督南京粮储
　　○乙未  敕故秦定王惟焯从侄怀埢管理府事待终丧袭封先是惟焯卒无嗣继妃林氏奏以怀埢主丧管府事怀埢自请主丧而以管理让其父惟火□廉得允惟火□廉因是遂请进封礼部奏覆非列诏不许敕惟火□廉归本府还所降敕
　　○辛丑
　　○发太仓银二万两于顺天保定巡抚备发兵赏用  兵科都给事中扈永通等＜锍-釒＞言近来三关宣大边备颇皆改观惟蓟辽延绥时有警报闻青台吉侯月满欲东则潮河白羊古白喜峰当戒严矣小王子结好朵颜而辽东不得高枕矣套虏复窥保安而张羊羔为之向导即延庆鄜淳且危及矣今诸军以守边为务故每患寡臣以为兵非寡顾方略何如耳往者虏下崞县逼晋阳当其夜经重蛮历险地岂其计得哉惟吾将士弃险不守纵使深入以至于此属者保安之役虏已鸣镝内地而总方高卧榆林曾无一介之使驰报徵集无计遏截自难势不得不拱手观望此皆总镇为谋不臧之明验也至于鹁鸽峪鉄里门之役虏亦驱数万骑南下惟以间谍审筹策定奋勇血战遂以捷闻然则兵疾战则不可谓寡不战则不可为众而诸将徒以众寡不敌为角□羊不亦缪乎故有军而不远谍与无军同远谍而不设备与无谍同设备而不紏集与无备同纠集而不决战与无集同决战而不鼓勇与不战同有一于此兵家忌之今宜敕示诸臣令其严明纪律休养士卒自烽火瞭望之外凡奇正战锋召募土著之兵悉分隶于诸营纲纪于大将又远具侦探每遣一人輙令数人尾之以防中断虏来则我已擐甲待矣力不用于纷披势不挠于岐路以主待客勇气自倍不此之事而徒救之于羽檄四驰之日虽拥百万无益也  上览其＜锍-釒＞而善之因谕兵部迩年丑虏犯边所在失事边臣莫肯用命徒藉口兵食以自覆今秋防伊迩其饬蓟州开原延绥各守臣严为戒备毋袭故套若军需有缺户部及时给发  总督宣大侍郎翁万达＜锍-釒＞陈边务二事一宣大事繁缺官分理乞添注山西按察司副使一员令其驻劄阳和朔州整饬沿边兵备专听军门委用一自古帅臣未有空持文墨悬号令而可以压服一方者诸将虽皆受总督制而总督实无一兵请召募勇士及选三镇军三千人为卫兵部议覆  上允其增设兵备一事其募选勇士以近年因事增兵已多报罢
　　○壬寅  睿宗献皇帝忌辰  奉先殿行祭礼
　　○南京吏科给事中雷贺条奏二事一抚臣侯代言各处巡抚俱候交代而唯南京粮储及操江一遇升秩闻报即行故先去者无所顾系而后至者益得迁延非所以重国计饬江防也宜令新故交代庶免旷官废事之虞一类发文凭言官员必俟文凭而后视事如南京太常寺卿潘潢兵部郎中沈鎜等闻升且数月凭尚未至束手踟蹰进退无据其故皆由胥吏为奸转相贿卖遂致稽迟尔今宜置文凭总簿一扇行兵部取各处赍本人员给令顺赍在南京者发南京吏部在各省者发各省抚按就彼转发＜锍-釒＞入得旨俱允行
　　○癸卯
　　○陕西巡抚右佥都御史柯相以虏患未靖奏免延安庆  孝穆皇后忌辰遣长宁伯周大经祭  茂陵时大雨山水暴发道阻有误行礼次日补行大经具＜锍-釒＞引罪  上怒大经违慢罚俸半年责太常寺官徐可成不行查参罚俸两月
　　大明世宗肃皇帝实录卷三百十二


大明世宗肃皇帝实录卷三百十三
　　嘉靖二十五年七月乙卯朔时享  太庙命英国公张溶代祭  先圣历代帝王陵寝遣乐舞生分赍香帛付所在有司行礼
　　○丙辰
　　○升河南道监察御史冯天驭为大理寺右寺丞
　　○戊午  仁孝文皇帝忌辰  奉先殿行祭礼遣玉田伯蒋荣祭  长陵  户科给事中李珊以京师霪雨＜锍-釒＞请修省会雨已止  上曰比者雨霪为灾朕即日躬祷已荷  天恩赐霁修省不必行朝廷有毙政当革者六部等衙门并科道官秉公指奏处分庶尽应天之实寻谕户部发银木赈恤京师转徙居民其房屋倾圯者加米一石初贵州乡试原附云南额取二十一名嘉靖十四年始于本省开科定额二十五名至是抚按官王学益肃端蒙等奏本省人才加盛近又附湖广镇远等五卫军生乞量广角□羊额诏增至三十名遂为例  雷电雨雹
　　○己未  赐锦衣卫带俸都指挥使杜友母白氏祭葬仍给百金治丧白氏康妃母也
　　○山东巡按御史黄绶言青州颜神镇矿贼为乱执通判和清辱之今党与虽就馘而首恶未伏诛且和清乖方启衅被执苟全宜治其罪前巡抚端廷赦令威不行亦难辞责颜神一镇宜增城置守以备他盗  上以其事责之新巡抚何鳌令搜捕尽绝毋致蔓延端廷赦免究增置城守另议以闻  命兵部尚书陈经提督团营
　　○庚申  命山西行都司署都指挥同知马阳辉充左参将分守平阳
　　○广东道御史陈九德劾奏云南参阳平凉临洮巩昌五府州县正官入觐从之
　　○以甘凉等处脱班军多诏夺陕西守巡兵备等官俸三月
　　○甲辰
　　○总督宣大侍郎翁万达以虏犯靖虏堡参把总张锦参将麻隆纪律不严及哨军樊文全等临阵却走之罪其千户汪洪勇足冠军射能毙贼转战而死乞加优录  上命逮锦隆治之文全等论死洪事核实以闻
　　○戊申
　　○发太仓银一万两于蓟州二万两于辽东三万两于延绥五万两于山西以实军储
　　○工部以良乡琉璃河桥工完请停止各开纳事例报可
　　○辛亥  孝庄睿皇后忌辰  奉先殿行祭礼遣驸马谢诏祭  裕陵
　　○致仕吏部左侍郎兼翰林院学士董＜王巳＞卒赐祭葬如例＜王巳＞浙江会稽人弘治乙丑举会试苐一赐进士及第授翰林院编修逆瑾因事出为成安知县稍迁刑部主事改吏部瑾诛复原职擢侍读充经筵官历春坊谕德侍讲学士詹事吏部侍郎被论落职后三年诏以原官致仕至是卒＜王巳＞博学能文性峭直其佐署铨曹时绝请托乡人多怨者会闻父丧请恤典值郊祀迟月余不得行怨者构＜王巳＞有他觊坐落职三年始白后追谥文简
　　○改礼部尚书管通政司事陈经于兵部初路迎既罢吏部先推侍郎万镗韩邦奇继推尚书王杲王以旂等代之  上俱不允特旨用经给事中宋伊言本兵重任以经小心退抑仅能自守非折冲御侮材也  上以经之用出自特简责伊妄奏经寻＜锍-釒＞辞不允
　　○壬子
　　○升刑部左侍郎喻茂坚为都察院右都御史总督漕运兼巡抚凤阳
　　○以湖广苗患未靖诏免辰州常德二府并所属州县正官入觐
　　○癸丑
　　○政高简先为文选郎中尝拟升行人李时济为工部虞衡司主事而未有员缺盖误也已得旨如拟简乃取其＜锍-釒＞刮改为营缮司然后送科发钞今原＜锍-釒＞在内府可验其欺君如此前奉诏举废尚书唐龙令简会议于大学士夏言严嵩所简乃于所私者圈注欺龙以为此辅臣意幸而  圣明不用简之奸计始沮其欺大臣如此白昼闭户昏夜纳贿如任维贤被勘未久而抚治郧阳副使程资未及到任而升为参政专任都吏李灼通赂以私擢署丞陈诗其罔上行私如此罪宜重治尚书唐龙衰暮不辨欺诈难胜大任亦宜罢＜锍-釒＞入  上恶简狥私违法并时济灼诗俱令锦衣卫执送镇抚司拷讯已而吏科都给事中杨上林徐良传等复论简罪之大有三一狥私殖货变乱选法一恣行胸臆不恤人言一引用私人布植党与乡人傅卓吴镒俱以吏员得补王府辅导官知县邹守业已在逃得升主事州同知熊过方坐事当罢寻拟量调傅曰□永初授河间盐课大使寻改两淮卫兰既除郑府典膳旋改伊府吏部有张斗寅李栋湖广已二人矣乃何迁以讲学故复极力引之于铨曹知县茅坤历俸未二年也以门生故三月两迁礼部主事憎吏部员外刘汀之刚方阴为挤排外补副臬忌礼科给事中李念之峭直乘其给假出为郡其他专擅如是者多  上以其章下镇抚司并问诏吏部紏正毙端已镇抚司上其狱得旨高简轻信奸吏刮改御批章奏又任意专擅改选官员肆行欺蔽不畏国法锦衣卫逮至午门前重杖六十充军杨上林徐良传不先紏正俱革职为民永不叙用李灼等俱发充边卫军陈诗调外任李时济还职唐龙等令从实置对龙先以九德＜锍-釒＞参上＜锍-釒＞固陈老病求去未报会给事中臧珊言龙诚贤大臣第衰病不任事宜令致仕上疑其右龙责以奸侫夺俸一年随下龙＜锍-釒＞数其称老忘国黜为民比吏部引罪＜锍-釒＞入  上曰属官违法作奸尔等漫不觉举狥私隐护法当逮治唐龙已有旨徐阶韩邦奇各降俸二级久之吏部奉诏详核简乱法行私及一应积弊所当厘正者得旨吏部首百司举措当协公论凡简所为宜亟行更正邹守熊过及傅卓吴鉴等俱削籍为民何迁茅坤既系私党亦调外任
　　○升大理寺右寺丞方钝为本寺右少卿
　　○壬戌
　　○录陕西高家堡等处斩获功升都指挥佥事侯振指挥同知陈谷加肃汉张鹍指挥佥事戴纶胡汝岳叶滋千户王仲学俱一级指挥同知张湝指挥佥事谢表俱二级  礼科右给事中李文进言迩年宣武门外天宁寺中广聚僧徒輙建坛场受戒说法拥以盖舆导以鼓吹四方缁衣集至万人瞻拜伏听昼聚夜散男女混淆甚有逋罪黥徒髡发隐匿因缘为奸故四月以来京师内外盗贼窃发辇毂之下岂应有此又富民豪族朋连党结倡为外护愚民无知破财竭产争先布施因而乾没重耗民赀大者基乱小者导侈皆非细故乞捕外护为首者数人及道法师者案治其罪诸郡邑名山古刹如有佛子法师假以讲经聚众至百人者一体禁止如此则邪说不兴异端自熄＜锍-釒＞入得旨奏内通法师及寺主俱令锦衣卫捕系鞫问余下礼部禁治
　　○甲子
　　○升都察院左都御史周用为吏部尚书用辞不允  上以久雨民饥礼部议处赈济蜡烛忄□番竿二寺莩饿者日给米三石之外仍加一石  命翰林院侍读郭朴右春坊右中允孙升为应天府乡试考试官  查给两淮盐课银二十万两于南京户部转发织造
　　○丁卯
　　○以旱灾免河南府所属陕州洛阳等州县弘农卫辉等卫所夏税有差
　　○户部尚书王杲言天下财赋日以灾伤告减岁用粮饷又视昔倍之供亿不继深为可虞乃条陈制财用十事一请敕各边巡抚都御史会同管粮郎中查勘该镇粮饷历年添过银两较之实在官军马匹之数或有盈缩量将年例增减立为定规一各营草场子粒宜改角□羊太仓收贮如遇下场月分听征马匹暂免放青即于前项银内支给一发工部莭慎库银三十万两抵补大工借支之数以济边储一命刑部凡赃赎俱角□羊太仓库收贮一通计各省物产登耗以定赋之繁简除有王府分封派徵禄粮外其四川浙江福建广东云南行各抚按官督同三司查勘该省额派钱粮及折放俸廪月粮等项具列实数除存留彼处用外余皆起角□羊太仓以补岁用不足之数一查官匠艺业未精并年老有疾及传奉升授者俱令闲住不得滥糜月廪一敕巡视科道清查各仓场马匹牛羊务究见在实数以革冒滥仍照宣德十年例拣退马匹牛只给与军民耕种一行云南四川巡按御史查盘司府贮库盐课赃赎等银各速起角□羊以助边饷一行河道都御史及管河郎中等官严追泉河闸坝旷役工食并量留修理银两余皆转输太仓一查山场湖陂及税课司局河泊等所凡系王府管业欲被侵欺隐占者悉取还官奏入得旨漕粮岁输四百万石悉徵本乃国家旧规如何莭年任意减折过半太仓库银  累朝蓄积迩年多因边臣额外奏讨支费无经不闻有所莭缩稽查以致仓帑虚耗岁用不敷将来益匮咎将谁执＜锍-釒＞内收复山场湖陂官税属各王府为业已定者其勿扰夺旷役工食亦免追余俱如议行
　　○戊辰
　　○巡按御史张铎勘上辽阳清河等堡功罪言指挥孙铣等十一人废弛边防律应逮问而参将赵倾葵亡失虽少罪亦难逭  上命逮铣等问夺倾葵俸半年
　　○总督宣大侍郎翁万达奏虏酋俺答阿不孩递至有印番文一纸且言欲自到边陈款及据降人供报虏中消息称俺答知打卦看数见把都台吉满官填等龙年抢广昌蛇年抢阳和不利说羊马年乃彼旺相进贡时候又称进贡事若迟恐把都出其东吉能出其西有坏大事臣怀夷人所称龙蛇马羊年即辰巳午未年也所称出其西则陕西出其东则蓟辽言虽传闻所当预备但前项番文非边人所角□羊请令四夷馆译字官生速为辨验如词意卑顺似当亟为处分不容少缓盖此虏种类繁多凶焰日炽秋期已届草茂马壮正彼狂逞之时乃遣使求通虽已被杀犹屡请不已或谓虏性贪利入寇则利在部落通贡则利在酋长即其所请之急意在利吾赏赐耳使处之当而不拂其情虏众虽狂或可抚定不为之处则旦夕之变不无可虞处之少迟则机会毫发之间恐又难待万一词涉不逊亦当姑示覊縻以观其动而随机应之不宜遽尔峻拒也请下该部亟为议拟行臣等参互酌处具奏施行若欲保无反侧则犬羊恒性变诈无常实非臣等所能逆睹臣谬典封疆职惟战守贡亦备不贡亦备时时戒严俾无可乘之隙已尔＜锍-釒＞下部议兵科给事中徐自得极言虏不可信所请未可允部覆亦以科臣之言为然谓译出番书文义既无酋长姓名又无求贡年月且具印文夷篆非中国旧所颁给情状难凭宜以防备为实务以议贡为权宜令边臣选差通事就彼诘问务求的确如或挟诈径自阻回果出诚款责令亲信头目赍执直正番文誓不侵犯各边方许重复核实具奏＜锍-釒＞入得旨迤北入贡起自我  成祖朝原有封号印诰今次番文似是诈伪依拟行总督官再加审诘务得真实虏情限十日内来闻防御机宜其益严勿怠既而宣府蓟镇相继告急谓虏纠众屯威宁海子长水海子等处拟候新月上入掠口南降人自大同入者复言俺答与兀慎娘子会计入贡禁所部抢掠掩答又遣夷使李天爵持番文至谓吉能欲犯河西渠差人往谕谓且入贡南朝止令勿抢总督翁万达以闻蓟辽巡抚郭宗皋又奏谍传虏已祭旗请急发京营人马策应俱下兵部覆称虏大营不动以牵我师求贡不绝以缓我备宜行边臣悉心战守毋堕虏计发东西官厅人马六枝赴蓟防守  上曰虏气甚恶其令万达申饬所辖诸将整兵严备相机出塞剿杀辽东陕西俱令严兵待战京营人马俟蓟镇再有警报启行
　　○己巳
　　○以中元莭遣英国公张溶惠安伯张镧都督佥事沉至分祭  七陵定国公徐延德祭  恭仁康定景皇帝中官祭  恭让章皇后驸马谢诏祭  孝洁皇后各陵寝
　　○辛未
　　○总督宣大侍郎翁万达奏雕鹗堡设守备则守非其地不可以责捍御滴水崖设把总则任非其官非所以重委任也请易雕鹗守备于滴水崖而更把总于雕鹗堡从之
　　○壬申  成祖文皇帝忌辰  奉先殿行祭礼遣玉田伯蒋荣祭  长陵
　　○给东西官厅太仆寺寄养马六十匹
　　○癸酉  上以瑞应叠见将修谢典谕礼部朕仰承  皇天申佑日近生辰昨之龟祥宝月仙亭鹿瑞永和王贡今年夏末秋初醴泉出于苑殿之承华虽祥瑞不必言恐或涉于慢上但圣贤不敢恃以自怠可也亦不可不敬以谢其自二十五日至于月八望诸司停常封供事勿怠
　　○原任吏部尚书唐龙卒龙浙江兰溪人由进士授知县拜监察御史累迁副都御史协管院事擢吏部侍郎关中饥有又虏警晋兵部尚书兼右都御史总督三边兼理赈济改刑部尚书乞终养归数年起南京刑部寻改兵部加太子太保晋吏部尚书三＜锍-釒＞乞休  上以为称老忘君褫职为民出都门遂卒后数年子汝揖官修撰上＜锍-釒＞明父不欺诏复原官赐祭葬赠少保谥文襄龙性疎爽有文学经略关西大著劳绩一时称为才臣其掌宪秉铨皆出特简入居吏部以衰暮为属官所误屡被谴责功名稍损云
　　○兵部言巡抚蓟州都御史郭宗皋报虏警甚急请调山东抢手河南民兵及原选京营兵六枝与保定汉达官兵策应  上曰蓟州既告急京营士马即日启行山东抢手亦令调往其保定汉达官军及河南民兵原以守荆紫关亦系要地且贼近宣府应否调拨更熟议之于是兵部请留保定达兵其山东抢手既调赴蓟州则河南民兵当移涿州操练若忽在东可听蓟州巡府调用急在西可听保定巡抚调用庶策应两便  上从其议乃止调保定达官  河南都御史于湛奏河道各夫料银遇经用赡余之时每五年蠲免一年以苏民用遇河工缺用之际照常徵收工部议覆报可
　　○甲戌
　　○成国公朱希忠等以醴泉出具＜锍-釒＞贺  上曰苑殿醴泉献瑞朕祗承  皇穹眷佑钦戴惟深卿等陈贺览奏具悉礼部尚书费采进醴泉颂诏留览  旌表孝子一人史员八莭妇项氏等十五人烈妇程氏等三人从各巡按御史类奏也  辽东巡抚于敖奏东州堡去汤站堡相隔八九百里独有叆阳守备一人卒三千人墩堡疏旷救援不及兵力寡弱策应为难乞于散羊谷一堵墙孤山险山江沿台等处因水石之利以增墩堡掣散缓之兵以实戎行且随山斩伐因地耕种了守益明住牧可久得旨如议修筑令总兵张凤专督务使坚久足恃  总督宣大侍郎翁万达等修筑大同东路之天城阳和开山口一带边墙一百三十八里为堡七为墩台一百五十有四宣府西路之西阳河洗马林张家口堡一带边墙六十四里为敌台十斩崖削坡五十里用工止五十余日经费视原佑省九万余两御史黄如桂核实以报  上曰两镇久缺垣堑虏寇得恣意出没守臣屡议修筑竟坐因循无任事者今墙成延衺几二百里增墩台百余钜工告成又省帑银九万余两既经巡按御史核实抚镇等官备竭忠劳朕心嘉悦翁万达升都察院右都御史兼兵部左侍郎大同总兵右都督周尚文升本府左都督加太子太保仍各赏银五十两彩段四表里大同巡抚右副都御史詹荣宣府巡抚右佥都御史孙锦总兵官署都佥事赵卿各加俸一级与黄如桂以下仍各赏银币有差改故关参将守真定从保定巡抚苏祐请也  工科左给事中齐誉等言东西两官厅军马盖选诸十二二团营之锐者号为习战特备听征年复一年事同出戍人情愒玩往往逋逃此主将侵渔之过也自今赏赐乞集诸军亲给以明主恩至于临遣帅臣宜特优异如往者参将杨时陛辞钦赐币帛以示殊奖庶结战士之心然京师之兵所以居重驭轻必有大虏始可调遣不宜以小警轻用兵部覆其言是苐往年参将杨时以署都督充总兵官莭制紫荆关诸处主客兵马故蒙异数今所遣非其例也  上曰两厅领兵参将难与专阃遣者比余如议
　　○乙亥
　　○改南京兵部尚书宋景为都察院左都御史  升刑部右侍郎刘讱为本部左侍郎改提督两广兵部右侍郎张岳于刑部  武昌卫军余刘贵初倚楚府声势骗财害人致富及楚王薨惧怨家来索延其母姨夫永安王府中尉显椐于家守之楚府宗室崇阳王显休中尉英熽永安王长子英焌奉国将军荣缙及余将军中尉英州英熛英火□冗英火□至等俱利贵所有紏恶少数十辈排户而入显椐不能御显休等遂竞攫其金帛时摄国事通城王适过其门贵大呼曰状遣卒诘捕英焌显休等反群击通城王从者多被伤走毁通城王冠舆通城王讼之巡按御史事未竟而显休用事者孙嘉等复以诈财害人为通城王收置府狱中显休荣缙复劫狱吏夺出之巡按御史具上其事  上以显休恣肆违法夺禄一年荣缙英焌英熽英州各半年英火□至等俱行通城王严行戒饬
　　○丁丑  命广东道御史胡植提调南直隶学校  旌表烈妇张氏张氏苏州府嘉定县民汪绶妻也姑陆氏纵淫恚张谏正乃与所私执杀之举火焚其室欲灭其尸而不得狱成巡按御史王言以闻诏有司为建祠赐名哀贞  延绥巡抚张问行以虏警请徵还本镇游兵兵部言延绥游兵戍宣大者二枝比已放还其一殆难再议惟可预调宁因兵马一二枝于延绥界上以备应援  上从部议令侍郎曾铣相机调发附近兵马应援
　　○己卯
　　○总督宣大侍郎翁万达言臣尝仿古火器之制造成三出连珠百出先锋铁捧雷飞母子火兽布地雷等炮屡经试验比之佛朗机神机枪等器轻便利用因奏讨帑银二万两督造分发宣大三关并各边城堡应用兵部试验言三出连珠百出先锋铁捧雷飞俱便利可用则宜多造其火兽布地雷炮用之昏夜劫营则可用之行陈似非所宜似应量造议入报可
　　○壬午  中宫千秋莭免命妇朝贺
　　○朝鲜国王李峘差陪臣户曹参判罗洗缵等贡马及方物贺  万寿圣莭宴赉如例
　　大明世宗肃皇帝实录卷三百十三


大明世宗肃皇帝实录卷三百十四
　　嘉靖二十五年八月乙酉朔
　　○丁亥
　　○祭至圣先师孔子遣礼部尚书费采行礼
　　○戊子祭  太社稷命成国公朱希忠代
　　○己丑祭  帝社稷命公朱希忠代侯崔元伯陈鏸卫錞大学士夏言严嵩尚书周用费采侍郎孙承恩张治徐阶许成名崔桐陪祭
　　○庚寅
　　○甘肃奏天鼓鸣  命左春坊左中允李本右春坊右赞善吴山为顺天府考试官
　　○壬辰  孝康敬皇后忌辰  奉先殿行祭礼遣都督佥事沉至祭  泰陵
　　○致仕太子少保南京户部尚书周金卒赐祭葬如例赠太子太保谥襄敏金直隶武进人正德戊辰进士授给事中累迁都察院右佥都御史巡抚延绥改宣府秩满晋右副都御史以病致仕嘉靖癸巳以原职起巡抚保定晋兵部侍郎寻升右都御史总督漕运辛丑升南京刑部尚书改南户部六年秩满加太子少保又二年致仕金在谏垣九年弹劾不避权贵正德间都督马昂献既娠女弟骤抗＜锍-釒＞请议昂还其女久之得遣扬历中外劳绩甚著卒年七十有四
　　○癸巳
　　○以明日  孝慈高皇后忌辰  奉先殿行祭礼  泰宁等三卫右都督歹答儿等差头目升合儿等贡马贺  万寿圣莭宴赉如例  上谕礼部朕仰承  皇天洪眷载值生辰一念思报凡尔臣工悉宜奉顺大贺暂免群臣俱诣门叩头不恭者罚  诏成国公朱希忠加特进荣禄大夫京山侯崔元特进光禄大夫辅臣夏言加正一品俸严嵩特进光禄大夫余官各如故以  万寿圣莭加恩也  加封真人陶仲文为神霄紫府阐范保国弘烈宣教振法通真忠孝秉一真人掌道教事更给诰印
　　○升工部带俸尚书盛端明顾可学俱礼部尚书以  万寿圣莭遣定国公徐延德英国公张溶驸马谢诏分祭  七陵玉田伯蒋荣祭  恭仁康定景帝中官祭  恭让章皇后惠安伯张镧祭  孝洁皇后各陵寝
　　○甲午  万寿圣莭行拜  天礼于  玄极宝殿命成国公朱希忠代群臣诣奉天门行五拜三叩头礼免宴赐莭钱钞  是日有旨查点常朝官长宁伯周大经等三十八员不到  上责各官不知此日安逸肆意俱当逮问姑从宽周大经等三员各罚禄俸八个月余文职一月武职贫姑贷之
　　○戊戌
　　○午时南方流星大如碗赤色光如斗大起自中天西南行至近浊
　　○己亥
　　○大同平虏卫地震
○壬寅
　　○以水灾免霸州宛大等州县武清等卫所税粮有差仍行抚臣设法赈济  先是大学士夏言以从一品九载秩满诏升俸一级及起用赐复原职仍关领如故至是有旨赐正一品俸言＜锍-釒＞谢并言前此所支者一时冒昧当计数扣除还官  上曰复职自有常俸此户部媚奉于卿非卿之取朕今复加似涉虚恩更令兼支学士俸夺户部堂上官俸四月该司一年  六科都给事中季纶等十三道御史谷峤等各以霪雨应诏条上时弊十余事  上令各衙门从实看议不许空言应文于是吏部覆其五事一各衙门员缺臣等参酌资望具题铨补如有仍前奔竞讲求者指名参究一在外方面知府等官概论资望之相应其边方员缺酌量拟注必当其才同知以下则审其年资察其考语而后迁转一告还远方务要选期将及起送在部者无得于正选之外另立一条滥行告扰至于高州桂林等府民产亨饶不许告远之人选除援例监生亦有亲贫亲老者独不许其告远是逆料其无益而弃之也将来正选何以处之宜一体允行一除授官员除该边远者仍不论南北其常选卑职务要地里相宜不至南北悬隔一吏典拨历当堂公同阄拨不得私顶亦不许索取交代顶头户部覆其七事一总计在京内府供应文武官军各项岁支之用并给边数目及查现在钱粮可供用几年据实正闻亟图莭省一召商籴买当酌时估均平贸易完日即给其值毋得过于引嫌务求减价重为商累一合用钱粮俱有项数如户部之军储兵部之马价光禄寺之粮银皆军国重务所系匪轻各衙门若遇缺乏宜自行处给毋輙那移一添差科道各一员会同仓管库司官监视收放一各边管仓并钞关郎中等官类多聚敛以充私橐宜照都察院考察御史出巡事例俟其差回严加稽核以儆官邪一顺天府库藏历年未经查盘宜照例年终差科道官稽核以杜侵渔仍著为令一将军校尉工匠厨役俱系冗食数倍于昔宜查议裁革礼部覆其四事一重求贤乞遇两京乡试题遣主考官宽其数目如翰林春坊中允赞善讲读官少即于修撰编修内共拟数员上请点用以绝士子窥伺之弊一厚宗藩各府亲王凡遇宗人具启封婚等事无如违碍依期转奏及禁奏事人役指称关莭久住京师一革吏毙各王府奏请名封多有原词差误查对玉牒不同以致查驳文移往返动经旬月事非尽由本部宜敕令查对明白如违听本部参究则吏书不得容隐而求索之弊可清矣一汰冗食太常寺乐舞生冒滥数多宜行查革其逃亡事故者不准收补兵部覆其七事一两官厅士马盖团营之选锐也而演武虽设训练无闻何以称选锐听徵发乎宜令两官厅总参另自操练以习武艺兵将相识以奉号令庶仓卒遣调不致失措而无统至于各处班军本以赴操也而为将作所役尺籍为虚自今非大兴作不得借拨一朝廷所以执驭群将者独纪纲耳如戴昇张文懿既减死谪戍宜置极边而顾发原卫与宁家何殊宜令总督立限责功三年之内无功可录照前改编一各司钱谷法不得假借盖有一事则有一事之费宜申明职掌不得借取一厂卫之设盖为辇毂之下四方杂居虑有机事不即上闻故以缉捕之权假之而近至侵有司之官骚扰于畿辅三五百里之外者宜行禁饬一本部进退将官悉凭抚按举效宜行□才□口心□督抚按诸臣严加查访如或举措失中智勇湛滞科道官指实参奏一角□羊俵马匹选择贵精印烙贵速二端之外仍宜禁兽医马贩诸夙弊一小吏为奸利者如青黄续黄附选查黄弊孔四溃宜令所司务精磨勘勿寄耳目于吏胥其有改窜增添脱落等弊必罪无赦刑部覆其一事言近来厂卫访捕人犯送法司覆审多不实然法司以角□羊脱为嫌又惧取怨厂卫曲从初议不与辩明窃以厂卫访缉出于一时闻见未及致详而法司得情不务平反而为迁就非所以称明允重民命也乞敕厂卫官校今后缉访不得仍前苛求细举捕影罗织其应送镇抚司者所司亦宜虚心验问慎重无枉及至本部拟罪听臣等详加鞫审如情真事实仍依初议若有不然及情可矜疑者亦与伸冤工部覆其一事一凡工程兴举计费至千万两者内工遣科道官外工遣本城御史同工部委官会计物料点阅夫匠以息毙端＜锍-釒＞入俱得旨如议行惟吏部所覆高州等府原系远方不必变更户部覆太仓监视不必增冗食已经查革已之  赐故建州左右卫都督佥事锁鲁答察哈答祭如例  诏修京城九门城垣以天雨损坏故也  初蓟州巡抚都御史郭宗皋奏报虏四十万在宣府独石欲东西分犯輙请京营山东河南兵为援而竟无其实其后宣大总督翁万达奏七月十一日虏犯宣府北路龙门所参将董麒不报督府而輙率所部剿之斩首三十余级其明日守备陈勋死于阵游击吕阳与虏战一日乃归麒与坐营指挥谷泰帅兵先还不为救遇游击郭都旗牌官王浩于青沙梁告以虏且去俱罢归因劾其擅命辱师请付法吏  上下其章兵部因并责蓟州警报诪张之罪于是兵部参董麒谷泰不救勋阳之战而遭都浩之援俱属有罪而麒之匿报尤甚巡抚孙锦总兵赵卿不能发觉俱宜并究郭宗皋过听轻举罪亦难辞得旨宣府之匿警报与宗皋之妄报诪张遂使骚动京兵縻耗粮饷厥罪惟均姑从轻夺宗皋俸一年锦卿各半年兵部覆奏回互姑不究董麒革任与谷泰皆逮问
　　○顺天府通州武清等十州县霪雨坏田禾抚臣郭宗皋以居民困于养马欲尽取老病疲损者官鬻之堪用者拨给镇军以便民兵部以为武清等县寄养马共六千三十七匹当太仆寺三之一若尽鬻与给军则马坐耗何以裨国计可姑取六百匹给军  上曰诸州县寄养马尚多今取六百匹给军寡且不均无补民困其已之
　　○宣府总兵张达上＜锍-釒＞请以舍人尹秉衡等三人自随兵科给事中刘学易劾言奏带之例本为边将初遣故许以亲信随若久历边陲不宜复请适启夺功冒赏之途乞正达罪以警其余  上曰奏带冒功先年弊事既屡已明例若何故违兵部其参阅以闻兵部请戒饬达而勘秉衡等罪  上念达以边事劳置勿问而革尹秉衡等因命诸将有到边岁久与素在边而违例奏带者悉查革之于是又革陕西总兵王缙奏带四人宁夏总兵李义五人四川松蕃副总兵何卿二人
　　○祭夜明于夕月坛遣英国公张溶行尚书费采分献
　　○癸卯
　　○提督操江右副都御史及＜穴臣＞等奏太平府有盗张旺等三十余人行劫遇安庆守备吴子英掠其誊黄敕书毁之伤官军七人旺旋为徐州同知石冈所擒而本道指挥张勇不能制宜罪兵部议勇等宜下御史问子英革任而拟赏有功人员叙及徐州兵备副使王挻  上曰彼守臣会题不言挻功輙拟赏谓何其实对于是尚书陈经等自劾言获贼者异壤之徐州也臣窃不审遂议挻赏诚误当伏罪  上曰他方捕盗与奉诏用兵者异若何輙拟有功擅请赏赉既引罪堂上官姑勿问职方郎中褚实夺俸三月
　　○甲辰  宪宗纯皇帝忌辰  奉先殿行祭礼遣定国公徐延德祭  茂陵
　　○乙巳
</div>
    <div class="pagination">
<a href="明实录世宗实录_page429.html">上一页</a><span>...</span><a href="明实录世宗实录_page425.html">425</a><a href="明实录世宗实录_page426.html">426</a><a href="明实录世宗实录_page427.html">427</a><a href="明实录世宗实录_page428.html">428</a><a href="明实录世宗实录_page429.html">429</a><span class="current-page">430</span><a href="明实录世宗实录_page431.html">431</a><a href="明实录世宗实录_page432.html">432</a><a href="明实录世宗实录_page433.html">433</a><a href="明实录世宗实录_page434.html">434</a><a href="明实录世宗实录_page435.html">435</a><span>...</span><a href="明实录世宗实录_page431.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
