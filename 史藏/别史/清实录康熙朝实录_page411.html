<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 411 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 411 页/共 681 页</h1>
    <div class="content">
○以兵部右侍郎嵩祝、为镶蓝旗护军统领　　

○升广东惠潮道鲁超为广西按察使司按察使　　

○谕署理藩院事户部尚书马齐喀尔喀一等台吉车陵达什、军中效力供应公差马匹、略无迟误著封为辅国公。　　

○庚午。厄鲁特格垒沽英寨桑等遣察罕哈什哈来请降。上谕大学士等曰。格垒沽英、乃噶尔丹信任大臣遣使请降。言噶尔丹困穷已极、糗粮庐帐俱无、四向已无去路。目下掘草根为食八月初四日大雪深数尺。昔谓蒙古之地、不论经由何方皆可以行、难以寻觅。由今观之。皆有一定行路、一定住处。欲觅噶尔丹亦无所难草木非人所良惟厄鲁特乃能延至此时。然亦安能久也　　

○辛未上诣皇太后宫问安。　　

○调狭西西安副都统马自德为江南京口副都统升协领瓦尔大为狭西西安副都统　　

○壬申。上巡行北塞经理军务。命皇长子允禔皇三子允祉、皇八子允禩随驾是日启行驻跸昌平州　　

○命左都御史于成龙赴归化城理西路粮务。　　

○谕议政大臣等、大同、宣化、所积草料甚多著于骑坐官马之新满洲护军三百内使二百十名乘盐池厂马前去其九十名、携其所乘官马九百匹、往大同牧养其大臣侍卫官员自备之马、亦携往大同牧养。解此项马匹牧养时、令三旗大臣各一员、侍卫各三员前去。其在前两队之兵、亦发往大同牧养马匹如此则不误军行。于事大有裨益此所养马匹著布克韬、苏永祚唐保住前往与侍郎多奇监牧　　

○命以哈滩巴图尔滚占解京马驼、给调往大将军伯费扬古军前、右卫兵丁　　

○癸酉上驻跸南口　　

○甲戌。遣官祭历代帝王　　

○遣官祭城隍之神。　　

○上驻跸岔道。　　

○谕兵部、西路发回大同、宣化府等处骆驼共八十六头。著交侍郎多奇监牧　　

○乙亥。上驻跸怀来县城西。　　

○以招抚噶尔丹丹济拉敕书、并所印刷蒙古文三百道、遣理藩院主事丹巴赍发大将军伯费扬古令其颁示。　　

○升内阁学士哈雅尔图、为兵部右侍郎侍读学士罗察、为内阁学士兼礼部侍郎。　　

○丙子上驻跸涉城堡　　

○谕大学士阿兰泰、兵部大臣、无随行者尔可料理兵部事务。　　

○谕户部、宣化府钱粮、前已屡经蠲免但比年以来、所属各州县、牧养军前需用马匹。又大兵络绎往来各有支给经费。而供亿甚繁、殊劳民力朕巡幸经临、深切轸念著将康熙三十六年宣化府属地丁银米全与蠲豁仍行文该抚通行晓谕俾民间均沾实惠、以副朕宽恤黎元至意　　

○丁丑。上驻跸下花园　　

○抚远大将军伯费扬古奏报副都统祖良璧等败厄鲁特丹济拉于翁金。上谕议政大臣等、噶尔丹为我军所败、但存马匹衣服奔逃而出。食尽衣单、渐及寒冻、势在必亡。前据侍读学士喇锡报称、噶尔丹由翁金之路而去。朕即料其必将劫米、故豫遣人谕祖良璧将米烧毁。丹济拉不知米已烧毁、果至翁金。今为祖良璧击败。朕甚喜悦。噶尔丹似此困极。虽不进讨、亦必灭亡。今但以招抚为要。故朕谕大将军、频遣噶尔丹降人往招之。噶尔丹今虽不降其部落既散之后自来归顺矣。　　

○四川狭西总督吴赫疏言、据披甲祁泰等、来称副都统祖良璧、奉上谕将翁金之米、分给兵丁。余皆焚毁。九月初六日、自翁金起程、回本汛。忽有蒙古兵、自谷中而出、薄我前锋。又入阵中相与混战。我等因路阻截、难以复回。故前来报信。臣闻信、亲率兵二千、星赴白塔、随宜援剿。得上□日、吴赫著暂驻白塔侦探　　

○以黑龙江将军萨布素患病、命留归化城调治。　　

○谕大学士阿兰泰、尚书马齐前令右卫兵丁马匹、分牧大同宣化、两处右卫近大同、将马远解宣化、不若在大同为便。但若在大同一处喂养、恐累小民。著侍郎阿尔拜前去、与监牧内大臣酌量、于附近州县分养。务给实价毋苦百姓。　　

○宣化总兵官白斌来朝。　　

○戊寅。上驻跸宣化府。　　

○免江南山阳县、大河卫、本年分水灾额赋十之三　　

○赐宣化府骑兵、张家口步兵、白金谕曰此银尔等可留家中日用。俟到张家口、再给米粮。尔等安营可附近行宫屯扎、以便不时赏给。　　

○己卯。上驻跸下堡。　　

○庚辰。孝慈高皇后忌辰。遣官祭福陵　　

○喀尔喀多罗贝勒根敦戴青、遣使进贡请安。并奏言闻皇上亲统大军灭噶尔丹。已自率兵从塞棱格向内而来。愿以擒噶尔丹自效。上谕议政大臣等、根敦戴青、久无音耗。朕甚念之。今遣使来奏巢□刀抚噶尔丹之余党。则噶尔丹之灭速矣。朕心大慰。卿等亦必喜悦也。可著谕来使、如擒获噶尔丹、不必献俘、即在本处立决。　　

○命给喀尔喀多罗贝勒根敦戴青俸并赐裘帽等物　　

○辛巳。奏祝皇太后圣寿书曰、臣自离紫闼、数隔晨昏。瞻企彤闱日依左右顷当小春应律。圣诞欣逢臣身历关山、未获捧觞介寿神驰禁籞唯思作颂呼嵩谨。遥拜行礼。所有年例进祝仪品呈上。仰希俯鉴。兹偶得野物、附使申献。一味上□日甘、用达微诚于鴈塞千秋有庆正昭景福于鸾阶。伏愿圣母寿历靡涯与岁华而并永嘉禧茂集、比山岳以增崇臣不胜欢忭翘切之至上出张家口驻跸察罕拖罗海地方　　

○京师地微震　　

○壬午上驻跸喀喇巴尔哈孙地方　　

○谕领侍卫内大臣苏尔达等据厄鲁特降人言噶尔丹往博罗乌纳罕、空音扎巴哈等处地方度冬。令丹济拉往就之所云博罗乌纳罕者、乃扎萨克图汗旧居之地距汛界有四十余日之程、大将军伯费扬古进兵之时、右卫兵每人乘马一匹。以驴骡负装其膘亦瘦料断不能到噶尔丹所在之地必自翁金等处、因马瘦而还则徒劳无益。朕所以使大同养马者、正欲探实噶尔丹所在。如立刻可行、则于黑龙江六百兵内、选前锋二百、新满洲四百、察哈尔兵一千、全用肥健马驼、充足米粮进巢□刀。乘其穷困、可一举灭之。噶尔丹业已尽破。今我何故不深算巢□刀灭之策、而徒劳人马乎今速檄大将军伯费扬古、不必进兵至来年青草萌时、秣马以待。视噶尔丹所往、巢□刀而除之。此际当频遣厄鲁特降人招抚为要。　　

○四川狭西总督吴赫疏言、九月二十三日副都统祖良璧来见臣据言我等遵谕焚粮后于九月初六日、自翁金起行、回本汛突有厄鲁特贼人二千来截因急令满洲汉军绿旗兵、发枪矢、奋勇杀入。贼分两队围我于中我等从东方杀出。重整兵进战仰仗天威贼人大败我皇上豫料厄鲁特或有劫米之举先领烧毁故贼来时、我军毫无瞻顾得以奋勇杀贼此皆睿谋深远之所致也疏入报闻　　

○癸未上驻跸海柳图地方　　

○谕尚书班迪往归化城遣人于鄂尔多斯令彼左翼三旗调兵二百至黄河对岸以待　　

○谕理藩院、喀尔喀台吉阿里雅阿尔萨阑卫寨桑等户口著迁于达里冈阿地方与喀尔喀扎萨克车陵扎卜一同安插　　

○谕大学士等、狭西以茶易换之马匹、关系紧要著学士朱都纳带理藩院司官一员前往、沿途谨护来京。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百七十六


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百七十七　　

康熙三十五年丙子冬十月甲申朔享太庙遣皇太子允礽行礼　　

○遣官祭永陵福陵昭陵暂安奉殿孝陵仁孝皇后孝昭皇后、孝懿皇后陵　　

○颁康熙三十六年时宪历上驻跸鄂罗音布拉克地方　　

○谕尚书马齐大将军伯费扬古所领军士甚为劳苦食用必致缺乏欲将朕所用牲口发去道路遥远必致疲瘠且到日必迟可遣人往尚书班迪处取杀虎口大同等处见存银五千两遣官送至大将军伯费扬古军前酌买皮裘牛羊等物给与从征军士　　

</div>
    <div class="pagination">
<a href="清实录康熙朝实录_page410.html">上一页</a><span>...</span><a href="清实录康熙朝实录_page406.html">406</a><a href="清实录康熙朝实录_page407.html">407</a><a href="清实录康熙朝实录_page408.html">408</a><a href="清实录康熙朝实录_page409.html">409</a><a href="清实录康熙朝实录_page410.html">410</a><span class="current-page">411</span><a href="清实录康熙朝实录_page412.html">412</a><a href="清实录康熙朝实录_page413.html">413</a><a href="清实录康熙朝实录_page414.html">414</a><a href="清实录康熙朝实录_page415.html">415</a><a href="清实录康熙朝实录_page416.html">416</a><span>...</span><a href="清实录康熙朝实录_page412.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
