<!DOCTYPE html>
<html>
<head>
    <meta charset="UTF-8">
    <title>钦定续通志 - 第 28 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 28 页/共 284 页</h1>
    <div class="content">　　德宗十一女
　　韩国贞穆公主昭德皇后所生幼谨孝帝爱之始封唐安将下嫁秘书少监韦宥未克而朱泚乱从至城固薨加封諡
　　魏国宪穆公主始封义阳下嫁王士平主恣横不法帝幽之禁中锢士平于第久之拜安州刺史坐交中人贬贺州司户参军门下客蔡南史独孤申叔为主作团雪散雪辞状离旷意帝闻怒捕南史等逐之薨追封及諡郑国庄穆公主始封义章下嫁张孝忠子茂宗薨加赠及諡
　　临真公主下嫁秘书少监薛钊薨元和时
　　永阳公主下嫁殿中少监崔諲
　　普宁公主蚤薨
　　文安公主匄为道士薨太和时
　　燕国襄穆公主始封咸安下降回纥武义成功可汗置府薨元和时追封及諡
　　义川公主蚤薨
　　宜都公主下嫁殿中少监栁昱薨贞元时
　　晋平公主蚤薨
　　顺宗十一女
　　汉阳公主名畅庄宪皇后所生始封德阳郡主下嫁郭鏦永贞元年与诸公主皆进封时戚近争为奢诩事主独以俭文宗尤恶世流侈因主入问曰姑所服何年法也今之何代而然对曰妾自贞元时辞宫所服皆当时赐未尝敢变元和后数用兵悉出禁藏纎丽物赏战士由是散于人间内外相矜狃以成风若陛下示所好于下谁敢不变帝悦诏宫人视主衣制广狭徧谕诸主且敕京兆尹禁切浮靡主尝诲诸女曰先姑有言吾与若皆帝子骄盈贵侈可戒不可恃开成五年薨
　　梁国恭靖公主与汉阳同生始封咸宁郡主徙普安下嫁郑何薨追封及諡
　　东阳公主始封信安郡主下嫁崔
　　西河公主始封武陵郡主下嫁沈翚薨咸通时【按呉缜纠谬言郭子仪孙铦传云尚西河公主主初降沈氏生一子铦无嗣以沈氏子为嗣是西河公主又嫁郭铦也本失载】
　　云安公主亦汉阳同生下嫁刘士泾
　　襄阳公主始封晋康县主下嫁张孝忠子克礼【按旧书张孝忠克礼乃茂昭之子孝忠之孙尚晋康郡主与新书同本误】主纵恣常微行市里有薛枢薛浑李元本皆得私侍而浑尤爱至谒浑母如姑克礼以闻穆宗幽主禁中
　　浔阳公主崔昭仪所生太和三年与平恩邵阳二公主并为道士嵗赐封物七百匹
　　临汝公主崔昭训所生蚤薨
　　虢国公主始封清源郡主徙阳安下嫁王承系薨追封平恩公主蚤薨
　　邵阳公主蚤薨
　　宪宗十八女
　　梁国惠康公主始封普宁帝特爱之下嫁于季友元和中徙永昌薨诏追封及諡
　　永嘉公主为道士
　　衡阳公主蚤薨
　　宣城公主下嫁沈□
　　郑国温仪公主始封汾阳下嫁韦让薨追封及諡岐阳庄淑公主懿安皇后所生下嫁杜悰事舅姑以礼闻所赐奴婢偃蹇皆上还匄直自市悰为澧州刺史主与偕从者不二十婢乘驴不肉食州县供具拒不受姑寝疾主不解衣药糜不尝不进开成中悰自忠武入朝曰寝疾曰愿朝兴庆宫虽死于道不恨道薨
　　陈留公主下嫁裴损损为太子谕德
　　真宁公主下嫁薛翃
　　南康公主下嫁沈汾薨咸通时
　　临真公主始封襄城下嫁卫洙薨咸通时
　　普康公主蚤薨
　　真源公主始封安陵下嫁杜中立
　　永顺公主下嫁刘景
　　安平公主下嫁刘异宣宗即位宰相以异为平卢节度使帝曰朕惟一妹欲时见之乃止后随异居外嵗时辄乘驿入朝薨干符时
　　永安公主长庆初许下嫁回鹘保义可汗会可汗死止不行太和中匄为道士
　　义宁公主未及下嫁薨
　　定安公主始封太和下嫁回鹘崇德可汗防昌三年来归诏神防军四百具卤簿羣臣班迓主乘骆谒宪穆二室欷歔流涕退诣光顺门易服褫防待罪自言和亲无状帝命中人劳慰复防乃入羣臣贺天子又诣兴庆宫明日主谒太皇太后进封长公主遂废太和府主始至宣城以下七主不出迎武宗怒差夺封绢赎罪贵卿公主蚤薨
　　穆宗八女
　　义丰公主武贵妃所生下嫁韦处仁薨咸通时
　　淮阳公主张昭仪所生下嫁栁正元
　　延安公主下嫁窦澣
　　金堂公主始封晋陵下嫁郭仲恭薨干符时
　　清源公主薨太和时
　　饶阳公主下嫁郭仲词
　　义昌公主为道士薨咸通时
　　安康公主为道士干符四年诏还南内
　　敬宗三女
　　永兴公主
　　天长公主
　　宁国公主薨广明时
　　文宗四女
　　兴唐公主
　　西平公主
　　朗宁公主薨咸通时
　　光化公主薨广明时
　　武宗七女
　　昌乐公主
　　寿春公主
　　长宁公主薨大中时
　　延庆公主
　　静乐公主薨咸通时
　　乐温公主
　　永清公主薨咸通时
　　宣宗十一女
　　万寿公主下嫁郑颢主帝所爱前此下诏先王制礼贵贱共之万寿公主奉舅姑宜从士人法旧制车舆以镣金扣饰帝曰我以俭率天下宜自近始易以铜主毎进见帝必谆勉笃诲曰无鄙夫家无干时事又曰太平安乐之祸不可不戒故诸主祗畏争为可喜事帝遂诏夫妇敎化之端其公主县主有子而寡不得复嫁
　　永福公主
　　齐国恭懐公主始封西华下嫁严祁祁为刑部侍郎主薨大中时追赠及諡
　　广德公主下嫁于琮初琮尚永福公主主与帝食怒折匕筯帝曰此可为士人妻乎更许悰尚主琮为黄巢所害主泣曰今日谊不独存贼宜杀我巢不许乃缢室中主治家有礼法尝从琮贬韶州侍者才数人郤州县馈遗凡内外防丧祭主皆身答劳疏戚咸得其心为世闻妇
　　义和公主
　　饶安公主
　　盛唐公主
　　平原公主薨咸通时
　　唐阳公主
　　许昌庄肃公主下嫁栁涉薨中和时
　　丰阳公主
　　懿宗八女
　　卫国文懿公主郭淑妃所生始封同昌下嫁韦保衡咸通十年薨【资治通鉴作十一年】帝自制挽歌羣臣毕和又许百官祭以金贝寓车廞服火之及葬帝与妃坐延兴门哭以过柩仗卫弥数十里冶金为俑怪寳千计实墓中与乳保同葬追封及諡
　　安化公主
　　普康公主
　　昌元公主薨咸通时
　　昌宁公主
　　金华公主
　　仁寿公主
　　永寿公主
　　僖宗二女
　　唐兴公主
　　永平公主
　　昭宗十一女
　　新安公主
　　平原公主积善皇后所生帝在凤翔以主下嫁李茂贞子继偘后谓不可帝曰不尔我无安所是日宴内殿茂贞坐帝东南主拜殿上继偘族兄弟皆西向立主徧拜之及帝还朱全忠移茂贞书取主还京师
　　信都公主
　　益昌公主
　　唐兴公主
　　德清公主
　　太康公主
　　永明公主蚤薨
　　新兴公主
　　普安公主
</div>
    <div class="pagination">
<a href="钦定续通志_page27.html">上一页</a><span>...</span><a href="钦定续通志_page23.html">23</a><a href="钦定续通志_page24.html">24</a><a href="钦定续通志_page25.html">25</a><a href="钦定续通志_page26.html">26</a><a href="钦定续通志_page27.html">27</a><span class="current-page">28</span><a href="钦定续通志_page29.html">29</a><a href="钦定续通志_page30.html">30</a><a href="钦定续通志_page31.html">31</a><a href="钦定续通志_page32.html">32</a><a href="钦定续通志_page33.html">33</a><span>...</span><a href="钦定续通志_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
