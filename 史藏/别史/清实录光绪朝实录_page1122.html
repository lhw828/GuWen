<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1122 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1122 页/共 1316 页</h1>
    <div class="content">
包

　　

○署吉林将军富顺奏、吉省伏莽未清。兵单饷绌。又值日俄构衅。内治外交。动多掣肘。谨陈相机筹应情形。得旨、著即力为其难。相机因应。妥筹办理。摺包　　

○又奏、变通捕盗队营制饷章。请饬部立案。又奏、三姓护江关。请仿照内省税关。无论何省粮货到关。一律照章投税。均下部知之。摺包　　

○以办理吉林赈矿出力。予江苏道员宋春鳌、仍交军机处存记。摺包　　

○以素行无赖。革广东知州何学博职。永不叙用。交地方官严加管束。摺包　　

○以捐田充游学经费。赏广东六榕等僧铁禅等扁额。曰清修忠悃。摺包　　

○予捐修文庙广东鹤山县道员职衔李泽祥、遵命捐赈新甯县职员余鸿怀、为其故父各建坊。摺包　　

○赏德国亲王随从人员宝星。　　

○壬子。上诣颐年殿问慈禧端佑康颐昭豫庄诚寿恭钦献崇熙皇太后安。　　

○奉皇太后幸颐和园驻跸。内记　　

○给事中谢希铨奏、日俄战局。终归于和。请先事豫筹收回东省铁路。以复主权而固国本。下外务部知之。现月　　

○陕西巡抚升允奏、遵旨筹款备饷。拟于汉中所收川蒙各盐加价项内。酌提五万两解部。充练兵之费。并沥陈筹措为难情形。又奏、筹办陕省百货统捐。请仿照烟厘坐贾办法。略为变通。以期肬■闲易可行。均下户部知之。摺包　　

○又奏、变通陕省屯军章程。请仍发全饷。将来察看情形。再行酌量递减。下部议。摺包　　

○督办广西边防事务郑孝胥奏、谨陈筹改营制饷章变通办法。暨推广制造局各事宜。下部议。早事　　

○又奏、察验沿边各隘石滟驳台废弛情形。亟须改造新式之台。别练守台之兵。请饬指拨钜款。一律改易明台。建筑暗台。并设过山石滟驳队二营。以资守御。下外务部知之。摺包　　

○以整顿厘捐。徵收逾额。予吉林协领德林等二员升叙。摺包　　

○以经徵分数钱粮三年全完。予陕西临潼县知县李嘉绩加级升衔如例。摺包　　

○以昌言革命。刊布逆诗。斥革陕西三原县举人于伯循、并拏办。摺包　　

○以挟私阻公。贪财揽讼。斥革陕西岐山县举人张镇岳、交地方官严加管束。摺包　　

○予故吉林将军长顺、战迹宣付史馆立传。立功省分。暨吉林省城。建立专祠。从署吉林将军富顺请也。

摺包

　　

○癸丑。上诣乐寿堂问慈禧端佑康颐昭豫庄诚寿恭钦献崇熙皇太后安。至戊寅皆如之。内记　　

○河南巡抚陈夔龙奏、已故沈邱县知县秦笃斯、功德在民。请入祀名宦祠。下礼部议。　　

○改铸江西虔南厅抚民通判等关防印信。　　

○以浙江温州镇总兵叶祖圭为广东水师提督。署直隶正定镇总兵任永清为浙江温州镇总兵官。现月　　

○以遵命捐建学堂。予河南陈州府知府刘更寿为其故本生父母、署太康县知县王恩绂为其父各建坊。　　

○甲寅。引见京察昌陵礼部员外郎瑞纯。得旨、著照旧供职。早事　　

○引见已革山东候补道丁达意。得旨、准其开复原官原衔。仍留原省补用。并交军机处存记。　　

○乙卯。谕内阁、山东东昌府知府李馨、江西抚州府知府陈振瀛、新疆焉耆府知府刘嘉德、均著开缺送部引见。现月　　

○驻藏帮办大臣桂霖、以目疾解职。赏四川候补道凤全副都统衔为驻藏帮办大臣。　　

○丙辰。谕内阁、今春雨水调匀。粮价迄未稍减。各项货物。价亦昂贵。推原其故。总由东方有事。谣传太多。以至商贾观望。货物不能流通。于商务民生。殊有关系。朝廷于各国睦谊同敦。自日俄用兵之始。业经宣布局外之例。现仍严守中立。始终不渝。京城内外各地方。一律安堵。著各省将军督抚。再行晓谕商民人等。照常贸易。毋得轻信讹言。怀疑观望。以利商贾而惠民生。现月　　

○甘肃新疆巡抚潘效苏奏、新疆与内地情形悬殊。调署员缺。向照变通章程办理。并未核计成数。按季报部。请饬暂缓造报。并免查取迟延职名。下吏部知之。

摺包

　　

○丁巳。谕内阁、岑春火滟宣奏、倢■＜曰融＞

■＜石木＞劾贪劣员弁。请予惩处等语。广东水师提标中营补用参将李祥辉、著名赌棍。劣奣＜虘阝＞亦极多。督标中营补用游击冯殿旺、疲玩溺职。形类下流。北海镇右营都司谭廷瑞、性好钻营。尤嗜小利。南韶连镇左营守备刘登瀛、庸懦无能。浪费军火。督标中营补用守备李文忠、带勇骚扰。劣声昭著。管带缉私轮船试用盐大使萧文煜、贿释私盐。船务废弛。廉州常乐汛千总吴澄章、苟且营私。贪诈最著。均著革职。永不叙用。并不准投效他省军营。李文忠情节尤重。并著发往军台效力赎罪。已革游击王树芳、前带瑞字中营。纵容哨弁。横肆诛求。业经讯明属实。著发往军台效力赎罪。前署白龙营都司拣发守备刘斯荣、短交饷械。任意支吾。著先行革职。发营押追。现月　　

○署两广总督岑春火滟宣等奏、＜目辟＞＜訁冉＞米＜度攵＞＜夗贝＞省练兵重要。筹款维艰。拟将水陆营官兵悉数裁撤。腾出饷项。专供练兵之用。并将绿营官缺。改设于常备续备等军。饬州县自募土勇。变通缉捕旧制。下所司议。寻奏、所拟办法。如改设武职官缺。变通处分旧例两条。应准暂行试办。至广东盗风素炽。营汛全行裁撤。未免空虚。改募土勇。是否足资弹压。应饬令通盘筹画。免滋后患。依议行。摺

包

　　

○又奏、遵旨严禁赌博。筹款抵补。现将盐务设局清查。缉捕经费。改归官办。每年约增的款一百余万两。拟请将小闱姓赌局。先行禁革。如所请行。　　

○又奏、汇报左江春季剿匪情形。得旨、著俟全省肃清后。准其择尤从优保奖。摺包　　

○又奏、息借民款三百万两。举办地方要政。下部议。　　

○署闽浙总督李兴锐奏、闽省官累民贫。难筹钜款。恳将奉派烟酒两税。及酌提中饱之四十万两。暂从宽免。下部议。摺包　　

○甯夏将军色普徵额奏、遵派马队驰往蒙古阿拉善旗草地一带剿匪。并保教堂。酌派步队接应。报闻。摺

包

　　

○山西巡抚张曾阳滟＜扌戋＞奏、晋省绿兵全裁。请将乌里雅苏台科布多换防官兵。一律改令就地募补。饷由晋认。下部知之。摺包　　

○以报效银两。赏库伦德呢商卓特巴特玛多尔济紫缰。摺包　　
</div>
    <div class="pagination">
<a href="清实录光绪朝实录_page1121.html">上一页</a><span>...</span><a href="清实录光绪朝实录_page1117.html">1117</a><a href="清实录光绪朝实录_page1118.html">1118</a><a href="清实录光绪朝实录_page1119.html">1119</a><a href="清实录光绪朝实录_page1120.html">1120</a><a href="清实录光绪朝实录_page1121.html">1121</a><span class="current-page">1122</span><a href="清实录光绪朝实录_page1123.html">1123</a><a href="清实录光绪朝实录_page1124.html">1124</a><a href="清实录光绪朝实录_page1125.html">1125</a><a href="清实录光绪朝实录_page1126.html">1126</a><a href="清实录光绪朝实录_page1127.html">1127</a><span>...</span><a href="清实录光绪朝实录_page1123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
