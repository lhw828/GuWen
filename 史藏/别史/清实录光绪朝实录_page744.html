<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 744 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 744 页/共 1316 页</h1>
    <div class="content">
○免湖北办赈谷米厘税。摺包蠲缓湖北汉川、咸甯、汉阳、黄陂、孝感、沔阳、黄冈、蕲水、黄梅、钟祥、京山、潜江、天门、应城、江陵、公安、石首、监利、松滋、枝江、荆门、武昌、嘉鱼、蒲圻、广济、江夏、汉川二十七州县。暨武昌黄州二卫被淹被旱地亩新旧钱粮杂课。并原缓银米有差。其咸甯、汉阳、黄陂、孝感、沔阳、黄冈、蕲水、黄梅、潜江、天门、应城、江陵、公安、石首、监利、松滋、荆门、武昌、嘉鱼、蒲圻、广济二十一州县漕粮及民欠米石。并缓徵。现月　　

○辛巳。上诣仪鸾殿问慈禧端佑康颐昭豫庄诚寿恭钦献崇熙皇太后安。　　

○谕军机大臣等、电寄董福祥等、前因西甯剿抚未能妥协。是以有一军驻河一军赴甯之谕。旋据董福祥电拟带队前进。深虑后路空虚。是以复令俟魏光焘到河州后。该提督再行拔队。兹据魏光焘电称、径赴兰州。毋庸折赴河州等语。与叠次电谕不符。总之魏光焘与董福祥孰赴前敌。孰顾后路务当会商定议方能联络声势。著再从长计较。切勿稍存成见迅速电闻。电寄　　

○两广总督谭钟奏拨广东钦州田地二百三十三顷六十亩有奇。正杂额税。归防城县徵收。灵山县田地二百八十六顷八十九亩有奇正杂额税归钦州徵收下部知之。摺包赏记名副都统达新副都统衔。为科布多帮办大臣。　　

○以克什克腾札萨克头等台吉棍布栋鲁布侄那木济勒袭职。摺包　　

○免热河育婴堂地亩升课。摺包协修官欧家廉恭纂　　

总纂官钱骏祥恭辑监修总裁世恭阅二签三月十九日正总裁那月日

专司藳本陆恭覆阅癸丑八月二十七日　　

徐月日　　

荣月日副总裁唐月日　　

宗室宝恭阅一签六月十四日

　　

陈恭阅七月初七日　　

熙月日　　

郭恭阅七月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百八十二　　

光绪二十一年。乙未。十二月壬午。谕军机大臣等、电寄龚照瑗、电悉。即著该大臣传旨慰唁。以示邦交。现月　　

○直隶总督王文韶奏、提督聂士成遵议挑留淮军三十营。营制悉照旧章。训练改用西法。延聘教员。以资训练请饬立案。下部知之。摺包　　

○又奏、永定河北上汛石堤。前经部议于三年内一律完竣。惟查此项工程费繁工钜。请展限一年。得以次第就理下部知之。摺包　　

○以太仆寺卿徐承煜兼署大理寺卿。现月　　

○减缓直隶文安、大城、霸、静海、四州县被涝地亩新旧民欠租银有差。现月　　

○蠲免两浙仁和、海沙、鲍郎、芦沥、横浦、浦东、六场坍废灶地本年额徵赋课。现月　　

○蠲缓浙江仁和、钱塘、富阳、余杭、临安、新城、于潜、昌化、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、诸暨、金华、兰溪、东阳、义乌、浦江、汤溪、西安、龙游、建德、淳安、遂安、寿昌、桐庐、分水、三十七县。暨杭、嘉、衢、严、四卫所民屯荒废及新垦田地漕粮杂课有差。现月　　

○癸未。谕内阁、杨昌浚奏、查明带兵各员参款。据实覆陈一摺。除王正堃、李良穆、业经降旨革职外。补用副将陈宗蕃当军务倥偬之时。不知检束。先顾其私。著即行革职。以肃戎行。现月　　

○谕军机大臣等、前据奎焕奏、瞻对番官领兵越界滋事。当将番官对堆夺吉。僧官夷喜吐布丹革职。并分别谕令鹿传霖、奎焕、体察情形。妥为办理。兹据恭寿、鹿传霖奏、番官对堆夺吉等滋事情形。与奎焕前奏大略相同。据称该番官闻帮办大臣讷钦过境。遂即退兵等语。该番官等尚有畏惧之心。即可相机开导。著恭寿、鹿传霖、会同奎焕、讷钦、饬令派出各员。秉公查办。以息争端。如该番官等再有抗违情事。亦当设法妥办。切勿轻启兵端。将此各谕令知之。现月　　

○四川总督鹿传霖奏、遵覆川盐款目。并定官商两运正杂银数请予立案下部知之。摺包　　

○帮办北洋军务四川提督宋庆奏拔队赴防。请筹拨转运经费。下部议。摺包　　

○喀尔喀辅国公贡楚札布因病休致。以子达什车林袭爵。

早事

　　

○乌喇特辅国公索特那木旺珠尔多尔济因病出缺。以弟巴宝多尔济袭爵。早事　　

○以收还辽旅出力。赏俄国外部大臣罗拔诺夫、使臣喀希尼、法国外部大臣哈诺、使臣施兰珂、德国宰相乌亨格、外部大臣马沙尔署副大臣巴兰德、使臣绅珂、并津海关税务司德璀琳宝星。摺包　　

○甲申。上诣仪鸾殿问慈禧端佑康颐昭豫庄诚寿恭钦献崇熙皇太后安。　　

○谕内阁、御史熙麟奏、请将州县道府捐例酌量变通一摺。著该部议奏。现月　　

○谕军机大臣等有人奏、知州纵容幕吏需索官运船户。请旨查办一摺。据称易州知州汪瑞高接受转运泰甯镇兵糈。该州幕友章献琳、洪金铭、书吏魏元恺即升之等、百计刁难。踢斛淋尖。任意扬洒。魏元恺在白沟河地方。开设德兴隆钱铺所得之赃。俱由此铺曹朵臣等经手。请饬查办等语。著王文韶按照所参各节。确切查明据实覆奏。毋稍徇隐。另片奏、泰甯镇兵米。请仿照马兰镇章程。由该镇自行收放等语。著王文韶酌量情形。奏明办理。原摺片均著钞给阅看。将此谕令知之。现月　　

○又谕、前据给事中吴光奎奏、四川雅州各属矿产素旺。请饬开办。当经谕令鹿传霖酌核办理。旋据该督覆奏。已派委员前往勘验试办。兹复据吴光奎奏称、矿务之兴。官办事难而利微。商办事易而利广。请饬招商承办。由地方官稽查保护等语。即著鹿传霖设法招商。集资举办。毋令官吏阻挠。以兴利源。另片奏、典史王珍、营私滥保。贪劣昭著。请饬撤销保案等语。并著鹿传霖查明具奏。原摺片均著钞给阅看。将此谕令知之。现月　　

○又谕、有人奏、湖南莠民句结隐患日深。请饬查办一摺。据称本年三月。湖南善化甯乡莠民。毁灭城隍神像一案。署臬司李经羲、刑逼案犯张作宾、翻供。含混拟军。而曾同仁周广顺等无干省释。安居如故。臬司俞廉三到任后。又为劣幕任驎胁制。惟命是听等语。著陈宝箴按照原奏所参各节。确切查明。据实具奏。毋稍徇隐。另片奏、湖南试用通判前代理湘潭县知县蒋联庚、劣迹昭著。并湘潭县管带水师营官收受水盗例规各等语。著陈宝箴一并确查具奏。原摺一件。片二件。均著钞给阅看。将此谕令知之。寻奏、遵查知县蒋联庚、虽无诛求勒赎确据。惟舆情不洽。声名平常。应请革职。以肃官方。得旨、蒋联庚著即行革职。现月摺包　　

○又谕、本日御史联锦奏、理藩院笔帖式玉禄等、克扣喇嘛钱粮。及赞巴勒诺尔布在京逗遛各摺片。著理藩院查明具奏。现月　　

○盛京将军依克唐阿奏敌忾各军。改为练军。即就裁饷移拨。庶以有著之款。练已成之兵。下督办军务处王大臣议。寻奏、敌忾各军。应请饬令依克唐阿妥为遣散。毋得藉词延宕。致糜饷糈。所请饬部拨饷之处应毋庸议从之。现月摺包　　

○蠲缓浙江海甯、海盐、归安、乌程、长兴、德清、仁和、钱塘、富阳、余杭、昌化、嘉兴、秀水、嘉善、平湖、石门、桐乡、武康、安吉、孝丰、山阴、会稽、萧山、诸暨、建德、临安、新城、于潜、鄞、慈溪、奉化、镇海、象山、余姚、上虞、新昌、嵊、临海、黄岩、太平、甯海、天台、仙居、金华、兰溪、东阳、义乌、永康、武义、浦江、汤溪、西安、龙游、常山、开化、淳安、遂安、寿昌、桐庐、分水、永嘉、乐清、瑞安、平阳、泰顺、玉环、丽水、缙云、青田、龙泉、宣平、七十一厅州县。暨严、杭嘉兴、湖台各卫被旱被风地亩新旧钱漕杂课。并原缓银米有差。现月　　

○蠲缓两浙杜渎、海沙、鲍郎、芦沥、钱清、西兴、长亭、横浦、浦东九场、暨清、龙、穿、三场被灾灶荡新旧原缓粮课有差。现月　　

○乙酉。谕军机大臣等、电寄依克唐阿、电悉。被兵各处。民气雕残良深矜悯。著由盛京户部发银十万两。速行放赈尤须慎择妥员。毋得稍有遗滥。电寄　　

○免扣贵州文职佐杂以下。武职都司以下。三成养廉摺包以延欠矿本银两。革贵州候补知府曾彦铨职。并勒追。摺包　　

○以锦州海口轮船失事溺毙死西征员弁。予副将阳清明总兵胡文祥等二十八员。优恤。摺包　　

○丙戌。谕军机大臣等、理藩院奏、指参人犯请密饬查拏一摺。前据御史联锦奏、理藩院笔帖式玉禄等克扣喇嘛钱粮。及赞巴勒诺尔布在京逗遛各节。当经谕令理藩院查明具奏。兹据奏称、指参人犯。除在官应差者。由该衙门饬属严传外。其所指在京逗遛。或在黄寺居住。或在东安门内南池子康姓草铺存身之喀喇沁东旗喇嘛曼达、喇嘛旦巴、蒙古玛尚阿、王进宝等、均非在京充差。无凭拘获等语。著步军统领衙门查明严拏务获。送交理藩院根究。将此谕令知之。现月　　

○又谕、电寄董福祥、电悉。西甯贼焰尚炽。何得彪兵单。著速派队援应。该提督与魏光焘晤商。如何进止。即速电闻。电寄　　

○又谕、电寄刘树堂、程文炳一军。前令在卫辉驻扎候旨。现在甘省兵力已厚。该军毋庸前往。所统各营。应即酌量裁撤。妥为遣散。著刘树堂转电程文炳知之。电寄　　

○闽浙总督边宝泉奏、酌裁水陆营勇。以纾饷力。下部知之。摺包　　

</div>
    <div class="pagination">
<a href="清实录光绪朝实录_page743.html">上一页</a><span>...</span><a href="清实录光绪朝实录_page739.html">739</a><a href="清实录光绪朝实录_page740.html">740</a><a href="清实录光绪朝实录_page741.html">741</a><a href="清实录光绪朝实录_page742.html">742</a><a href="清实录光绪朝实录_page743.html">743</a><span class="current-page">744</span><a href="清实录光绪朝实录_page745.html">745</a><a href="清实录光绪朝实录_page746.html">746</a><a href="清实录光绪朝实录_page747.html">747</a><a href="清实录光绪朝实录_page748.html">748</a><a href="清实录光绪朝实录_page749.html">749</a><span>...</span><a href="清实录光绪朝实录_page745.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
