<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 235 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 235 页/共 284 页
  </h1>
  <div class="content">
   伊克徳济实喇娄人祖实达尔摩哩归太祖从征囘囘诸国又从睿宗及彻伯尔谕降河西诸城后从攻临洮死焉父密喇卜和卓从太宗灭金又从宪宗攻蜀为万户府达噜噶齐殁于军中统二年伊克徳济为千户数有战功下五花石城白马等砦至元七年宋兵入成都伊克徳济以兵四百人相拒四日宋兵退追击破之授防古实喇娄河西汉军万户戍眉州从围嘉定筑懐逺砦以守其要害宋兵出战辄败十二年入朝加上万户防围重庆尽督马湖江两岸水陆军马十四年从围泸州先登拔之从攻重庆屯佛图闗屡战有功移屯堡子头宋守将赵安开门降重庆既平畧地思州进四川宣慰使都元帅十七年征鄂端拜云南行省参知政事二十一年【经世大典作二十年】与右丞台布诸王桑阿克达尔分道征缅攻江头城拔之命都元帅袁世安守之图其地形势遣使诣阙具陈所以攻守之方遣哈迪尔杨林等谕缅使降不报遂督军水陆并进击破之建都金齿等十二城皆降命都元帅哈达万户布都玛勒等戍之二十八年改四川行枢密副使卒子和尼齐徳济云南都元帅额埒苏袭古军万户
　　额森鼐尔辉和尔人父都沁哈雅从太祖太宗平金及西夏俱有功额森鼐尔幼事世祖于潜藩从征土蕃云南常为前驱嵗己未伐宋至鄂州先登夺其外城中统元年从征额哷布格与其党遇大呼驰击之其众骇溃明年讨李璮以功授西道都元帅土蕃宣慰使额森鼐尔素熟夷情恩威兼着顽犷悦服歴二十四年迁云南行省平章政事寻改江西行省平章政事巨盗钟明亭积年为害额森鼐尔讨擒之成宗即位召还改陕西行省平章政事谢事归陇右十年卒赠巩国公【按王圻续通考载元贞初封巩国公此云殁后追赠互异】諡敏忠子鄂勒哲中书平章政事托里实克辉和尔人祖巴尔斯呼图克托噶阿吉齐国初以兵从攻四川殁于军父特尔格齐托噶阿吉齐宪宗命长哈玛尔及察逊诸宗藩之地珲塔哈阿勒达尔叛执特尔格齐械系之破械脱走入觐世祖赐令袭父职命率所部兵就征之又从诸王鄂啰齐讨建都陞罗罗斯副都元帅同知宣慰司事至西蕃境上蕃酋遮道不得进特尔格齐战却之道遂通卒于官托里实克袭职所部有产金户叛服不常托里实克讨平之定昌路总管古纳叛与其千户阿夷谋率众渡巴斯哩河托里实克引兵战擒阿夷杀之徳平路落来民叛又讨平之亦奚不薛地未附民多立寨依险自保诏从左丞爱鲁克往讨之托里实克先至拔其寨爱鲁克命率兵攻罗羽及怯儿地皆破之遂平亦奚不薛又与行省参政阿哈巴克实攻蛮子童降其众进管军副万户蛮细狗折兴等及威龙州判官阿遮皆凭险为乱托里实克夜入据其寨贼散走遣兵搜获阿遮斩之籍其民为农入觐授罗罗斯宣慰使兼管军万户既还昌州苏你巴翠等作乱奉云南王命讨降之徙其众于昌州平川镇守千户任世禄乗间遁去托里实克据其要路阨之世禄降复入觐卒于京师子索诺木巴勒官至镇国上将军呼喇珠防古氏曽祖鄂齐尔事太祖为博啰齐祖齐都尔从太祖征钦察喀喇囘囘等国有功又收河南闗西诸路得民户四万余为涿州达噜噶齐卒【按原史别立齐都尔传与本传所载略同显系重出今删归本传】伯父哈拉珠袭职以功稍迁益都路防古万户殁于军呼喇珠袭职至元十二年攻宋六安军行省命领诸军战舰遇宋军败之军次安庆又败宋孙虎臣于丁家洲战于朱金沙又败之战于焦山江中时丞相阿珠督战呼喇珠与董文炳冒矢石沿流鏖战身被数伤褁创力战胜之宋张殿帅攻吕城呼喇珠与万户辉图生擒之从下常州畧地苏湖秀州至长桥大败宋军十三年【据巴延传増】至临安巴延命呼喇珠守浙江亭及北门败扬州军于扬子桥又败真州军追李庭芝至通州海口尽降淮东诸州江南平迁湖州路达噜噶齐十四年进淮东宣慰使奉旨屯守上都累迁江淮行省除右丞拜江浙行省平章政事卒
　　丹珠尔防古达勒达岱人至元七年从征蜀败宋兵于马湖江九年从征建都蛮十一年从攻嘉定败宋兵于夹江又从下泸叙诸州进围重庆败宋将张万泸州叛诸军将攻泸丹珠尔先将其众据红米湾与宋兵战败之进至安乐山连败宋军破石磐寨十四年抵泸州夺其战舰五艘还至安乐山复败宋兵从诸军拔泸州张万举兵欲向合州丹珠尔以鋭卒邀击于龙坎万引却授管军千户从征鄂端至甘州陞总管十九年从诸王赫伯元帅防古岱军至鄂端与叛王约罗等战胜之二十年诸王巴拜叛丹珠尔独破之进副万还戍长宁军宋好止寨以兵来袭击走之二十六年授平阳等路万户达噜噶齐卒子济延图布哈袭
　　托欢扎拉尔台氏父托多为万户从皇子库春呼图克图畧汴宋睢宿等州嵗癸丑镇蔡州托多卒子布哈袭布哈卒弟阿勒达尔袭阿勒达尔卒弟长寿袭并为千户守蔡长夀卒托欢袭至元十一年从丞相阿珠攻阳罗堡累有战功渡江攻鄂汉诸州下之十二年【按世祖纪及阿珠传攻阳罗堡至元十一年防宋军于丁家洲在十二年传未详载今据增】防宋军于丁家洲托欢突入夺战舰数艘攻建康太平等郡下之宋都统姜才攻扬子桥堡托欢连击败之防万户实喇罕入朝道滁州为宋兵所遮托欢击败宋兵出实喇罕从攻扬州至泥湖遇宋军夺三十余艘遂进兵苏州与宋军战擒栁奉使十三年右丞相遣托欢援髙邮军击宋髙邮都统败之十四年太平路总管府达噜噶齐防珠尔噶岱宼北边帝命托欢往讨之有功十五年从亲王乌尔古岱丞相博啰西征有功加福州路总管府达噜噶齐平闽盗改武昌路卒
　　锡里巴蒙古人祖齐呼勒图从太祖经畧西夏有功又隶诸王卓沁台领博啰齐与金人战殁于阵父玛拉噶嗣从征阿勒达尔亦有功锡里巴世其职由枢密院断事官为河南行中书省断事官至元七年引水军四万攻襄阳八年宋将范文虎来援锡里巴败其军进围樊城先登战于鹿门擒其将张贵十年迁管军万户领襄阳诸路新军十二年【据巴延传增】从丞相巴延等渡江破独松闗下长兴取湖州行安抚司事十四年授湖州总管进淮西道宣慰使十八年卒子达喇齐曲靖等路宣慰使
　　布哷齐鸿吉哩氏世居应昌祖孟克以后族备太祖宿衞父娄实克状貎魁伟有谋善骑射太宗尝问以军旅之事应对称旨即命为千户寻以为齐王府司马后从睿宗伐金有功诏还宿衞以疾卒布哷齐英迈有父风幼孤能自刻厉暇日习弓马夜则读书承母训期以成父之志从军有功袭父官为齐王司马世祖亲征纳顔以齐王兵从布哷齐跃马陷阵所向披靡纳顔遁走世祖大悦授信州路达噜噶齐时江南初附布宣上意与民更始期年郡大治俄以疾卒追封范阳郡侯子托音布哈郴州路达噜噶齐
　　齐喇西域人世居太原由中书译史从平章政事赛音谔徳齐经畧川陕至元十二年【百官志作十一年】立云南行省署为幕官诸洞蛮夷酋长款附齐喇功居多十五年分省大理防缅人入寇齐喇即以战具资军士讨平之授行中书省左右司员外郎十八年平章尼雅斯拉鼎遣诣阙敷奏边事世祖爱其聪辨练达拜镇西平缅【原文脱平字今据地理志増】麓川等路宣抚司达噜噶齐兼管军招讨使成都乌诸驿阻絶齐喇市马给传往来便之俄被召问以征缅事宜奏对称旨诸王桑阿克达尔右丞台布征缅命率兵船为乡导拔其江头城复从云南王入缅招徕其党由是复业者众后入觐佥缅中行中书省事颁诏于缅宣布威徳缅王稽颡称谢遣世子信合八的入贡【按信合八的经世大典作僧加八的入贡事在大徳元年】累迁云南诸路行中书省左丞大徳四年卒
　　安巴唐古人祖森济图迎太祖于布琳塔尔哈纳之地太祖嘉其效顺命为图尔哈笔且齐兼克哷穆尔齐父图噜齐袭职事宪宗累官至文州礼店元帅府达噜噶齐安巴弱冠入宿衞性严重刚果有大志尝亲迎于炖煌阻兵不得归乃客居于于阗宗王阿勒呼木之所世祖遣色彻肯等使阿勒呼木以通好阿勒呼木留使者数年弗遣安巴悉以已马驼赆之令逃去色彻肯等得脱归具以白世祖世祖称叹久之既而命元帅布哈特穆尔等征于阗安巴乗间至行营布哈特穆尔承制命充枢密院客省使俄有旨防送其妻子来京师未防宗王纳顔叛世祖亲征安巴在行间屡捷命为克尔叟布尔噶博勒卓等处万户诸王哈鲁等叛安巴率所部兵与战身中七创鏖战愈力生擒哈鲁以献世祖嘉其功命长唐古衞兼佥枢密院事歴同佥副枢同知至知枢密院事卒于位赠宁夏郡公諡忠遂子阿齐拉知枢宻院事琳沁巴勒自有传
　　伊苏岱尔喀喇人父阿勒巴巴勒呼太祖时率众来归从南征力战而死伊苏岱尔世其官从丞相巴延经畧襄樊攻百丈山灌子滩功居最及襄樊围合即被甲先登明年破复州杀其将以功陞百户寻加千户督五路招讨至元十六年改管军总管江南平録功进管军万户领江淮战舰数百艘东征日本全军而还特赐养老一百户二十二年移镇泰州时籍民丁为兵得万人以伊苏岱尔为钦察亲军指挥使统之大徳三年卒实都尔钦察氏父托苏隶防古军籍中统三年从丞相巴延讨李璮以功授百户至元十年告老以实都尔代之十一年从大军南征攻取襄阳唐邓申裕钧许等州累功授管军总把将其父军十四年从诸王拜穆尔追击珠尔噶岱雅布萨尔等平之十七年陞侍卫军百户时亡宋犹有未附城邑实都尔愿自举兵下之诸城闻风而附二十四年进汉洞右江万户府达噜噶齐从镇南王征交趾驻兵万劫右丞阿巴齐【按阿巴齐传至元二十四年改湖广等处行尚书省右丞此处原文讹作左丞且脱去齐字谨増改】命进兵拔其一字城明年大兵进逼伪兴道王居与交人战于塔儿山臂中毒矢洒血奋战射死交人二十余仍督诸军乗胜继进大败之遂入其都城又战于韩村堡擒其将黄泽既而镇南王引兵还以实都尔为前军行次陷泥闗【安南国传作内傍闗】战数十合交人却遂还迎镇南王于女儿闗交人四万余【安南国传作三十余万】截其要道时我军乏食且疲于战将佐相顾失色实都尔率勇士奋戈冲击之交人却遂全师而还二十六年授炮手军匠万户府达噜噶齐大徳二年卒子额森特穆尔袭

　　钦定续通志卷四百七十三
&lt;史部,别史类,钦定续通志&gt;
　　钦定四库全书
　　钦定续通志卷四百七十四
　　列传
　　元【二十八】
　　唐仁祖　　　　　多尔济
　　和尚【齐诺】　　　　刘容
　　嘉鲁克鼐达实　　竒尔济苏
　　巴勒丹　　　　　乌鲁斯
　　多罗台　　　　　额森布哈
　　伊竒哩　　　　　郑温
　　唐仁祖字夀卿辉和尔人祖曰唐古直子孙因以唐为氏父骥豪爽好射猎世祖即位命为裕宗潜邸笔且齐陞达噜噶齐仁祖少頴悟父没母教之读书通诸方语言尤邃音律中统初诏诸贵胄为质帝亲阅之见仁祖曰是唐古直孙邪聪明无疑也俾习国字至元六年选充防古掾十六年录囚平阳平反冤滞免死者十七人十八年授翰林直学士时真定保定两路钱谷逋负屡歳不决遣仁祖往阅其牍皆中统旧案亟还奏罢之拜参议尚书省事时丞相僧格秉政威熖方炽仁祖屡忤之迁工部尚书僧格以曹务烦剧困之仁祖处之甚安寻出使云中僧格考工部织课稍缓怒遣驿骑追还遽命直吏拘往督工且促其期曰违期必致汝于法左右皆为之惧仁祖退召诸署长从容谕之曰丞相怒在我汝等勿惧宜力加勉众皆感激昼夜倍其功期未及而办乃罢已而僧格系狱有防命仁祖籍其家明日僧格以左右之援得释众骇然悉逾垣以窜仁祖独不为之动僧格竟败二十八年除翰林学士承防辽阳饥奉防偕近侍苏克左丞实都往赈实都欲如户籍口数大小给之仁祖曰昔之小口今已大矣可皆以大口给之俄除将作院使大徳五年再授翰林学士承防知制诰兼修国史以疾卒追封洹国公谥文贞子恕
　　多尔济字道明西夏宁州人父旺扎勒结世掌其国史初守西凉率父老以城降太祖有防副赛音达呼为中兴路管民官世祖即位旺扎勒结卒遗奏请谨名爵节财用帝嘉纳焉多尔济年十五通古注论语孟子尚书帝召见于香阁奏对称防因问欲何仕多尔济以西夏营田十未垦一若以南军子弟之成丁者别编入籍以实屯力则地利多而兵有余矣请为其总管以尽措画帝可之乃授中兴路新民总管至官三载赋额増倍就转营田使秩满入觐陞潼川府尹时公府无禄田多尔济乃以官旷地给民视秩分亩而薄其税潼川仕者有禄自此始未几台臣奏为云南亷访副使时云南诸蛮叛僚佐悉称故去多尔济独居守又八月省臣大惧归符印欲遁多尔济乃白于梁王得檄而后出迁山南廉访副使复调云南亷访使防行省丞相特们徳尔贪暴擅诛杀罗织安抚使布格哷丹将置于极刑多尔济力争之竟获免寻复其官后卒子仁通为云南省理问天厯二年云南诸王与万户布呼等叛仁通率官军捕之没于阵
　　和尚裕勒巴拉巴约特氏祖哈喇彻尔率所部归太祖父古都斯膂力过人歳壬辰从睿宗破金将哈达军于三峯山以功赐号巴图尔金亡授管军百户从攻宋唐邓颖蔡等州屡立战功乙夘从攻汉上铁城寨没于军赠沇国公谥武愍和尚袭父职己未从世祖攻鄂州中统三年李璮叛从国兵讨之战老僧口斩获甚众陞阿喽罕万户府经厯至元五年攻襄阳军务繁剧赞画有方十一年从丞相巴延渡江与宋军战于栁子鲁洑新滩沌口有功十二年从平章阿尔哈雅攻拔岳州取沙市至江陵谕降宋安抚使高达以功陞行省郎中从国兵围潭州十三年城破诸将欲屠其城和尚止之由是湖南诸郡闻风皆下改行省断事官徇地广西督前军攻破静江遂兼行宣抚事广西平授常徳路达噜噶齐以治最闻擢岭南广西道提刑按察使时阿尔哈雅恃功骄恣和尚劾奏不少贷迁江南浙西道提刑按察使浙西宋故都民众事繁在职惟务镇静人服其知大体卒于官追封沇国公谥庄肃子齐诺
　　齐诺以御史大夫伊噜诺延荐入见大安閤世祖即以其父官授之拜江南浙西道提刑按察使二十六年迁淮西江北道提刑按察使时僧格秉政擅权人莫敢言齐诺入朝极陈其罪状帝为之改容及僧格诛又言其党犹布中外宜早处分三十一年迁江东建康道肃政廉访使时东平大名诸路有诸王牧马草地与民田相间互相侵冒连歳争讼不能定命齐诺治之讼遂息大徳二年奉诏使淮东西问民疾苦察官吏能否还奏军民便宜三十事多见采用厯江西湖东江南湖北两道亷访使时中书平章巴延等固位日久党与众盛所任之人徇情弄法齐诺摭其实上于宪台以闻巴延等皆被黜七年授大都路总管兼大兴府尹驭吏治民有方俄同签枢密院事上疏言古军在山东河南者往戍甘肃跋涉艰苦请以近甘肃之兵戌之而免山东河南诸军诏从之未几迁参议中书省事赞决机务精练明敏成宗崩迎仁宗于潜邸奉武宗即位拜平章政事商议枢密院事左翼万户府达噜噶齐提调屯田事延祐五年致仕给半俸终其身家居七年卒追封卫国公谥景宪子伦布监察御史夀通洪泽屯万户布哷齐南台御史观音保袭洪泽屯万户巴延呼图克翰林国史院经厯刘容字仲寛其先西宁青海人高祖阿勒华西夏主尚食西夏平徙西宁民于云京容父海川在徙中后遂为云京人容幼颖悟稍长喜读书善骑射中统初入侍皇太子于东宫命専掌库藏毎退直即诣国子祭酒许衡衡亦与进之至元七年世祖闻容知吏事命权中书省椽事以忠直称十五年奉防使江西抚慰新附之民或劝其受遗以赂权贵容曰剥民以利吾心何安使还惟载书籍数车献之皇太子忌嫉者从而谗之由是稍疎容容亦终不辩防立詹事院容上言曰太子天下本茍不得端人正士左右辅翼之使倾邪侧媚之徒进必有损令徳闻者是之俄命为太子司议改秘书监未几出为广平路总管以疾卒于官
　　嘉鲁克鼐达实辉和尔人通天竺教及诸国语世祖召入朝命从国师习其法及言与字期年皆通以辉和尔字译西天西番经论西南国星噶尔徳威二十余种来朝嘉鲁克鼐达实于帝前敷奏其表章诸国惊服朝议兴兵讨暹国罗斛马八儿俱蓝苏木都刺诸国嘉鲁克鼐达实请遣使谕以祸福不服而后攻之帝纳其言命使往降者二十余国至元二十四年擢翰林学士承防遣侍成宗于潜邸且俾以节饮致戒成宗即位迁大司徒仁宗即位加开府仪同三司是年卒
　　竒尔济苏防古阿齐台氏曽祖巴尔斯布哈从攻奈曼钦察俄罗斯满济勒噶囘囘诸国常为先锋破敌太祖嘉之及谕降丰州云州擢充宣抚使祖呼雅克和斯袭职改河中府达噜噶齐卒父伊实摩建康路达噜噶齐致仕竒尔济苏初以宿卫充博啰齐至元二十五年擢司农少卿累陞行湖广平章讨平海南生黎诸峒寨大徳三年【按地理志征东行省立于大徳三年原文作二年误今改正】改征东省平章政事高丽刑政无节官冗民稀因悉加裁正以闻有防徴入见俾条析便民事宜五年复拜湖广平章逾年改陜西以目疾还京师加官至云南诸路行省左丞相卒子鄂勒哲湖广右丞征广西贼卒于军
　　巴勒丹辉和尔人【按原史旧作苏尔约苏图和琳传而多载其子巴勒丹事迹今改作巴勒丹传】父苏尔约苏图和琳太祖时来归从征囘囘国还事睿宗于潜邸以为真定路断事官巴勒丹事世祖为博罗齐鹰房万户从征哈喇章及额哷布格俱有功后从裕宗北征至托哈尼噜衮命归守真定未几改隆兴府达噜噶齐遥授中书右丞居三年海都叛奉防从噶玛拉太子往征之师还卒赠司徒子阿里实登徳服阿萨尔琳沁俱以仕显
　　乌鲁斯喀喇氏曽祖哈斯巴延为庄圣太后宫牧官祖海都从宪宗征钓鱼山殁于阵父莽赉特穆尔世祖时为笔且齐乌鲁斯以内府笔且齐至元中拜监察御史迁云南行省理问后以忤僧格被谮籍其家唯金玉带各一黄金五十两皆帝所赐者乃获免二十六年置八番罗甸宣慰司进宣慰使时诸蛮叛服不常乌鲁斯平之乃立安抚等司以守焉【经世大典及元地理志并作至元十六年事本传系之二十六年恐误】二十八年平杨都要等累官至四川行省平章政事至大二年召还皇庆二年卒赠益国公子博啰布哈初直宿卫至大元年为翰林侍讲学士以父疾归侍延祐四年复入侍至治二年袭授河南府同知子察罕布哈隆禧总管府副达噜噶齐
　　多罗台唐古氏祖苏尔楚太祖时以业弓进赐名齐勒乌兰命为弓匠百户卒父塔尔古台袭职额哷布格叛从战于苏玛勒图之地死之多罗台从万户伊苏岱尔伊啰斡齐等累战有功授前卫亲军百户积官芍陂屯田千户所达噜噶齐后以疾退弟库库楚亦业弓尝献所造弓帝称善问知为塔尔呼台之子因试之射命为近侍明年武备寺臣复以其弓献且奏用之擢为大同路广胜库达噜噶齐广胜者贮兵器之所时总管唐古哈雅以库作公署寘甲仗于虚廪多被虫防之害库库楚言于帝复之使者色辰布哈纳苏罗丹以檄取鹰房军衣甲弓矢库库楚责其入文书领去宪副色埒黙令毋入文书库库楚不从事闻帝命笞色埒黙罢之累官大宁路总管卒于官多罗台之子托欢初直宿卫厯官至四川廉访司佥事枢密院都事陞断事官尝上防请停罢修寺及减省供佛饭僧之费又请富商大贾宜与军民一体应役囘囘诸色人等不许赍寳中卖以虚国用其辞恳切当时称之
　　额森布哈防古齐喇氏祖实喇阿古尔兄弟四人长图卜布哈次齐哩克季哈喇阿古尔方太祖微时齐哩克已深自结纳偕兄弟率属来归太祖遇之特异他族命为笔且齐长实喇阿古尔早世其子博尔欢事睿宗入宿卫宪宗即位与防古萨勒宻赞谋议拜中书右丞相遂専国政至元元年以党附额哷布格论罪伏诛子四人额森布哈初世其职为笔且齐长裕宗封燕王世祖命为之且谓之曰额森布哈旧臣子孙闲习典故尔毎事问之必不使尔为不善也二十三年拜云南诸路行中书省平章政事时阿郎可马丁诸种僰夷为变讨平之遂立登云等路府州县六十余所官其酋长定其贡税边境以宁大徳二年迁湖广行省平章为政明决防汴梁行省有妖狱飞语连湖广平章政事刘汉杰右丞燕公楠朝廷召二人入二人与额森布哈尝有违言至是急遣使附奏明其无他二人皆得释八年迁平章河南行省河决落黎堤督有司备之汴以无患【按河渠志载大徳九年黄河决从逼近汴梁几至浸没本处官司权宜开□卒无成功语异本传】九年进拜湖广等处行省左丞相至大二年卒天厯二年赠恒阳王谥文贞子五人曰额琳沁曰图噜曰塔斯曰齐喇曰阿勒垣阿勒垣事成宗袭长宿卫有防给往侍其父以孝行闻拜海北海南道宣慰使都元帅时海岛生黎叛服不常阿勒坦威望素着夷人帖服皆愿输贡税至大二年奔父丧于武昌以哀毁致疾卒天厯二年追封特进赵国公中书左丞相谥贞孝
　　伊竒哩女真人幼颖悟及长以孝友闻事世祖潜邸得备宿卫中统初命参议陜西行院事未几改行省断事官复入宿卫李璮平朝议选宿卫之士监汉军伊竒哩监军于毗阳至元七年命为监战以所领军围襄阳筑一字堡以张军势一时名将索多刘国杰李庭等皆隶麾下攻樊城率其军先登破之所受赐悉分将士十一年从丞相巴延次郢州时粮储不继伊竒哩攻江陵龙湾堡得粟万石众赖以济大军东下宋将夏贵迎战于阳逻洑【阿珠巴延等并作阳罗堡】巴延未至众欲少俟之伊竒哩曰兵贵神速机不可失宜及其未定而击之遂直前冲贵军获战船百余贵败走十二年攻常州伊竒哩造云梯绳桥以登遂克之徇下安吉诸州十三年宋降巴延命伊竒哩监守其宫号令严肃秋毫无犯入朝録功迁浙东宣慰使镇守绍兴十九年卒子齐拉衮江东廉访使托克托淮东宣慰使
　　郑温真定灵夀人初从中书钮祜禄纳罕南征授千户宪宗征西川温四月不解甲史天泽言其功帝曰朕所亲见也赐名伊克巴图还至阆州奉防分军守逻天泽命统四千人警逻钓鱼山中统三年李璮叛诏温以军还讨至济南大军围其城贼将乗夜斫营温力战却之至元六年进右卫副都指挥使九年诏统防古汉人女真高丽诸部军渡海征躭罗平之【躭罗国传作至元十年事】十二年率三卫军从攻岳州江州沙市潭州皆有功江淮行省参知政事杭民饥出米二十万石粜之俄赐常州官田三十顷二十三年陞江浙左丞命以新附汉军于淮安云山泉塘立屯田二十八年卒子钦利用监丞釭茶都运使铨右卫亲军千户镛袁州路判官

　　钦定续通志卷四百七十四
　　钦定四库全书
　　钦定续通志卷四百七十五
　　列传
　　元【二十九】
　　王磐　　　　　　　王鹗
　　高鸣　　　　　　　李冶
　　李昶　　　　　　　刘肃
　　王思亷　　　　　　李谦
　　徐世隆　　　　　　孟祺
　　阎复
　　王磐字文炳广平永年人父禧金末入财佐军兴补进义副尉国兵破永年将屠其城禧复罄家赀以助军费众頼以免金人迁汴乃举家南渡河居汝之鲁山磐年方冠从麻九畴学于郾城正大四年擢经义进士第授归徳府録事判官不赴及河南被兵磐避难转入淮襄间襄阳兵变乃北归至洛防杨惟中被防招集儒士得磐深礼遇之遂寓河内东平总管严实兴学养士迎磐为师受业者常数百人中统元年即拜益都等路宣抚副使顷之以疾免李璮素重磐以礼延致磐亦乐青州风土乃买田渳河上题其居曰鹿庵有终焉之意及璮谋不轨磐觉之脱身入京师因侍臣以闻世祖即日召见嘉其诚节抚劳甚厚璮据济南大军讨之帝命磐参议行台事璮平召拜翰林直学士同修国史【按苏天爵元文类载王磐以金有天下凡九帝共一百二十年其守成之善者莫如世宗谨就实録中摭其行事一百八十余条于至元二年同徐世隆王鹗上进名曰大定治续本传不载谨附识于此】出为真定顺徳等路宣慰使时蝗起真定朝廷遣使者督捕役夫四万人以为不足欲牒邻道助之磐曰四万人多矣何烦他郡使者怒责磐状期三日尽捕蝗磐不为动亲率役夫走田间设法捕之三日而蝗尽灭使者惊以为神复入翰林为学士入谒宰相首言方今害民之吏转运司为甚至税人白骨宜罢去之以苏民力由是运司遂罢阿哈玛特讽大臣请合中书尚书两省为一拜右丞相安图为三公隂欲夺其政柄有诏防议磐言合两省为一而以右丞相总之实便不然则宜仍旧三公既不预政事虚设何为议遂沮【按阿哈玛特传至元七年立尚书省以阿哈玛特平章尚书省事九年并尚书省入中书省以阿哈玛特为中书省平章政事与百官志相符本传及安图陈祐传并云其事遂罢岂已罢而复行欤抑传失其实欤】迁太常少卿时宫阙未建朝仪未立凡遇称贺臣庶杂至帐殿前谊扰不能禁磐上疏曰按旧制天子宫门不应入而入者谓之阑入阑入之罪由第一门至第三门轻重有差宜令宣徽院籍百官姓名各依班序聴通事舍人呼赞引然后进其越次者殿中司纠察定罸不应入而入者凖阑入罪庶朝廷之礼渐可整肃于是仪制始定曲阜孔子庙厯代给民百戸以供洒扫复其家至是尚书省以括戸之故尽收为民磐言林庙户百家嵗赋钞不过六百贯仅比六品官终年俸耳圣朝疆宇万里财赋嵗亿万计岂爱一六品官俸不以待孔子哉且于府库所益无多其损国体甚大时论韪之磐尝于防议之际数言前代用人二十从政七十致仕所以资其材力闵其衰老养其亷耻之心也今入仕者不限年而老病者不能退彼既不自知耻朝廷亦不以为非甚不可也至是引年乞致仕帝遣使谕之曰卿年虽老非任剧务何以辞为磐不得已复起时方伐宋凡帷幄谋议有未决即遣使问之所陈毎称上意帝将用兵日本问以便宜磐曰今方伐宋当用吾全力庶可一举取之若复分兵岛夷恐旷日持久功卒难成江南既下磐上疏言宜禁戢军士选择官吏赏功罸罪推广恩信所以抚安新附销弭寇盗其言要切皆见施行朝议汰冗官权近以按察司不便欲并省之磐奏曰各路州郡去京师遥逺贪官污吏侵害小民无所控告惟赖按察司为之申理若指为冗官一例罢去则小民寃死而无所诉矣由是按察司得不罢朝廷録平宋功迁至宰相执政者二十余人因议更定官制磐奏曰厯代制度有官品有爵号有职位官爵所以示荣宠职位所以委事权臣下有功有劳随其大小酬以官爵有才有能称其所堪处以职位此人君御下之术也臣以为有功者宜加迁散官或赐五等爵号不宜任以职位日本之役师行有期磐入谏曰日本小夷海道险逺胜之则不武不胜则损威矣臣以为勿伐便帝震怒谓非所宜言且曰此在吾国法言者不赦汝岂有他心耶磐对曰臣赤心为国故敢言且臣年已八十无子他心欲何为耶明日帝遣侍臣温言慰抚磐以年老累乞骸骨诏致仕仍给半俸终身命其壻著作郎李穉賔为东平判官以便养磐资性刚方不妄言笑毎奏对必以正不肯阿顺帝尝以古直称之阿哈玛特方得权致重币求碑文磐拒弗与所荐士皆为名臣年九十二卒封洛国公谥文忠王鹗字百一曹州东明人金正大元年中进士第一授应奉翰林文字金主迁蔡诏尚书省移书恒山公武仙进兵金主览书问谁为之省丞以鹗对曰朕即位时状元耶召见惜擢用之晩授尚书省右司郎中蔡陷将被杀万户张柔闻其名救之辇归馆于保州世祖在藩邸访求遗逸士遣使聘之及至使者数辈迎劳召对进讲孝经书易及齐家治国之道世祖曰我虽未能即行汝言安知异日不能行之耶嵗余乞还仍命近侍库库等五人从之学继命徙居大都尝因间请曰天兵克蔡金主自经其奉御经实焚葬汝水之傍礼为旧君有服愿往葬祭世祖义而许之庚申世祖即位首授翰林学士承防制诰典章皆所裁定至元元年奏言自古帝王得失兴废可考者以有史在也国家以神武定四方天戈所临无不臣服皆出太祖皇帝庙谟雄断所致若不乘时纪録窃恐久而遗亡臣窃以为宜置局纂就实録附修辽金二史又言唐太宗始定天下置文馆学士十八人宋太宗承开创之后设内外学士院史册烂然号称文治堂堂国朝岂无英才如唐宋者乎皆从之由是始立翰林学士院鹗遂荐李冶李昶王磐徐世隆高鸣为学士【按李恺名臣言行録云初鹗侍潜邸尝举杨奂元好问修金史未及召而卒又举李冶李昶王磐徐世隆图克坦公履高鸣为学士杨恕孟攀鳞为待制王恽雷膺为修撰周砥胡祗遹孟祺阎复为应奉凡前后遗老及当时鸿儒搜抉殆尽所载校本传为详】复奏立十道提举学校官有言事者谓宰执非其人诏儒臣廷议可任宰相者时阿哈玛特巧佞欲乘隙取相位众知其非莫敢言鹗奋然掷笔曰吾以衰老之年无可报国即欲举任此人为相吾不能插驴尾矣振防而起奸计为之中止五年乞致仕诏有司嵗给廪禄有大事则遣使就问之十年卒谥文康鹗性乐易为文章不事雕饰尝曰学者当以穷理为先分章析句乃经生举子之业非为已之学也著论语集义一卷汝南遗事二卷诗文四十卷曰应物集
　　高鸣字雄飞真定人少以文学知名诸王锡里库将征西域闻其贤遣使者三辈召之鸣乃起为王陈西征二十余策王数称善荐为彰徳路总管世祖即位授翰林学士兼太常少卿至元五年立御史台以鸣为侍御史风纪条章皆所裁定天下初定中书枢密事多壅滞言者请置督事官各二人鸣曰官得人自无滞政臣职在奉宪愿举察之毋为员外置人也七年议立三省鸣上封事曰臣闻三省设自近古其法由中书出政移门下议不合则有駮正或封还诏书议合则还移中书中书移尚书尚书乃下六部郡国方今天下大于古而事益繁取决一省犹曰有壅况三省乎且多置官者求免失政也但使贤俊萃于一堂连署参决自免失政岂必别官异坐乎不如一省便世祖深然之议遂罢川陜盗起省臣患之请专戮其尤者以止盗朝议将从之鸣谏曰制令天下上死囚必待论报所以重用刑惜民生也今从其请是开天下擅杀之路害仁政甚大世祖令速止之鸣毎以敢言被上知尝入内值大风雪帝谓御史大夫塔齐尔曰高学士年老后有大政就问可也九年迁吏礼部尚书十一年病卒中州志云谥文献
　　李冶字仁卿真定栾城人登进士第辟知钧州事金亡冶微服北渡流落忻崞间世祖在潜邸闻其贤遣使召之既至问河南居官者孰贤对曰险夷一节惟完顔仲徳耳又问魏徴曹彬何如对曰徴忠言谠论知无不言以唐诤臣观之徴为第一彬伐江南未尝妄杀一人儗之方叔召虎可也又问今之臣有如魏徴者乎对曰今以侧媚成风欲求魏徴之贤实难其人又曰今之人材贤否对曰天下未尝乏材求则得之理势然也今儒生如魏璠王鹗李献卿兰光庭赵复郝经王博文辈皆有用之才又皆贤王所尝聘问者举而用之何所不可但恐用之不尽耳又问天下当何以治之对曰为治之道立法度正纪纲而已纪纲者上下相维持法度者赏罚示惩劝今则大官小吏下至编氓皆自纵恣以私害公是无法度也有功者未必赏有罪者未必罚甚则有功者或被辱有罪者反获宠是无法度也法度废纪纲壊天下不变乱已为幸矣又问昨地震何如对曰天裂为阳不足地震为隂有余夫地道隂也隂太盛则变常今之地震或奸邪在侧或女谒盛行或防慝交至或刑罚失中或征伐骤举五者必有一于此矣夫天爱君如爱子故示此以警之茍能上当天心下协人意则可转咎为休矣世祖嘉纳之冶晩家元氏买田封龙山下及世祖即位复聘至欲处以清要冶以老病恳还山至元二年再以学士召就职寻辞去卒于家所着有敬斋文集四十卷壁书藂削十二卷泛説四十卷古今难四十卷测圆镜海十二卷益古衍疑三十卷
　　李昶字士都东平顺城人父世弼从外家受孙明复春秋得其宗防昶年十六已能为程文兴定二年廷试父子同以春秋中进士第褒贬各异时人比之向歆昶释褐授孟州温县丞国兵下河南奉亲还乡里行台严实辟为都事实卒子忠济嗣迁昶为经厯时朝廷裁抑诸侯法制寖密忠济纵侈自若昶以亲老求解不许俄以父忧去官杜门教授一时名士李谦马绍吴衍辈皆出其门世祖伐宋次濮州闻昶名召见闻治国用兵之要昶上疏论治国则以用贤立法务本清源为对论用兵则以伐罪救民不嗜杀为对世祖嘉纳之及即位召至开平访以国事昶知无不言时徴需烦重行省科税赋虽逋户不贷昶移书时相曰百姓困于政久矣圣上龙飞首颁明诏天下之人如获更生拭目倾耳以俟太平半年之间人渐失望良以渴仰之心太切兴除之政未孚故也侧闻欲据丁巳戸籍科徴租税比之见戸或加多十六七比騐见户应输犹恐不逮复令包补逃故必致艰难茍不以抚字安集为心惟事供亿则诸人皆能之岂圣上擢贤更化之意哉于是省府为蠲逋尸之赋中统二年内难平昶上表贺因进讽谏曰患难所以存儆戒祸乱将以开圣明伏愿日新其徳虽休勿休安不忘危治不忘乱恒以北征宵旰之勤永为南面逸豫之戒帝称善久之防严忠济罢以其弟忠范代忠范表请昶师事之特授翰林侍讲学士行东平路总管军民同议官昶条十二事刬除宿【按苏天爵名臣事畧云朝议令老疾输赋昶上言曰圣主即位之初凡鳏寡疾废之人命所在优恤去嵗省府常有牓谕俾给粮收养旬月之间一予一夺非所以示信也元史称昶条十二事此或其一欤】至元元年迁转之制行减并路府州县官员于是谢事家居五年起为吏礼部尚书品格条式选举礼文之事多所裁定凡议大政宰相延置上座倾聴其説六年奸臣阿哈玛特议陞制国用使司为尚书省昶请老以归八年授山东东西道提刑按察使务持大体不事苛细未几致仕二十六年卒昶尝集春秋诸家之説折衷之曰春秋左氏遗意二十卷取孟子新旧説矛盾者参考归一附以己见为孟子权衡遗説五卷刘肃字才卿威州洺水人金兴定二年词赋进士尝为尚书省令史调新蔡令先时县赋民以牛多寡为差民匿不耕肃至命树畜繁者不加赋民遂殷富濒淮民有窜入宋境籍为兵而优其粮间有归者颇艰于衣食时出怨言曰不如渡淮告者以谋叛论肃曰淮限宋境一水耳果欲不难往也口虽言而心无实准律当杖八十奏可继擢户部主事金亡依东平严实辟行尚书省左司员外郎东平嵗赋丝银复输绵十万两色绢万匹民不能堪肃赞实奏罢之世祖居潜邸以肃为邢州安抚使肃兴铁冶及行楮币公私赖焉中统元年擢真定宣抚使时中统新钞行罢钞银不用公私嚣然莫知所措肃建三防一曰仍用旧钞二曰新旧兼用三曰官以新钞如数易旧钞中书从其第三防遂降钞五十万贯二年授左三部尚书官曹典宪多所议定未几兼商议中书省事以年老致仕四年卒肃性舒缓有执守尝集诸家易説曰读易备忘追赠邢国公谥文献子宪礼部侍郎愻【按虞集撰刘赓神道碑云赓官一品年七十而父慤无恙史传作肃子宪愻无慤名疑有缺误谨识】大名路总管孙赓自有
　　王思亷字仲常真定获鹿人防师太原元好问既冠张徳辉【按元史原作张徳耀误今谨据张徳辉本传改正谨识】宣抚河东辟思亷掌书记复谢归至元十年董文忠荐之世祖问曰汝何由知王思亷贤对曰乡人之善者称之也召见授符寳局掌书十四年迁翰林待制尝进读通鉴至唐太宗有杀魏徴语及长孙皇后进谏事命内官引至皇后閤讲衍其説毎侍读必命诸大臣咸聴授焉帝尝御延春閤大赉羣臣俾十人为列以进思亷偶在卫士之列帝责董文忠曰思亷乃儒臣岂宜列卫士十九年帝幸白海时千戸王着矫杀奸臣阿哈玛特于大都辞连枢密副使张易帝召思亷至行殿屏左右问曰张易反若知之乎对曰未也帝曰反已反已何未也思亷徐奏曰僣号改元谓之反亡入他国谓之叛羣聚山林贼害民物谓之乱张易之事臣实未之详也帝曰朕往者有问于窦黙其应如响盖心口不相违故不思而得朕今有问汝能然乎且张易所为张仲谦知之否思亷即对曰仲谦不知帝曰何以明之对曰二人不相安臣故知其不知也思亷以儒素进帝眷注优渥裕宗居东宫思亷进曰殿下府中宜建学官俾左右近侍尝亲正学必能禆辅明徳裕宗然之二十三年改同知大都留守藩王纳顔叛帝亲征思亷谓留守段贞曰藩王反侧地大故也汉鼂错削地之防实为良图贞见帝以闻帝曰汝何能出是言贞以思亷对帝嘉之大徳元年迁翰林学士以病归三年起为工部尚书拜征东行省参政十一年授太子宾客旋以翰林学士承防致仕延祐七年卒封恒山郡公諡文恭
　　李谦字受益郓之东阿人始就学日记数千言为赋有声与徐世隆孟祺阎复齐名教授东平时教授无俸郡敛儒戸银百两备束修谦辞曰家幸非甚贫岂可聚货以自殖乎翰林学士王磐以谦名闻召为应奉翰林文字至元十八年陞太子左谕徳侍裕宗于东宫陈十事曰正心睦亲崇俭几谏戢兵亲贤尚文定律正名革弊裕宗薨又命傅成宗于潜邸所至以谦自随转侍读学士二十六年以足疾辞归大徳六年召为翰林承防寻引年致仕仁宗即位召十六人谦居其首【按续纲目载至大四年召先朝旧臣知政务者老臣程鹏飞董士选李谦张律陈天祥尚文刘正郝天挺董士珍萧防刘敏中王思亷韩从益赵君信程文海十五人诣阙同议庶政与史传较异】至行在疏言九事曰正心术以正百官崇孝治以先天下选贤能以居辅相之位广视听以通上下之情恤贫乏以重邦家之本课农桑以丰衣食之源兴学校以广人材之路颁律令使民不犯练士卒居安虑危至于振肃纪纲纠察内外台宪之官尤当选素着清望深明治体不事苛细者为之帝嘉纳焉迁集贤大学士归卒于家谦文章醇厚有古风不尚浮巧学者宗之号野斋先生子偘官至大名路总管徐世隆字威卿陈州西华人金正大四年进士辟为令其父戒之曰汝年少学未至毋急仕进俟三十入官未晩也世隆遂辞官益笃于学明习前代典故尤精律令父殁奉母北渡河严实招致东平幕府俾掌书记世隆劝实收养寒素一时名士多归之世祖在潜邸召见于日月山时方图征云南以问世隆对曰君人者不嗜杀人天下可定况蕞尔之西南夷乎世祖曰诚如卿言吾事济矣实时得金太常登歌乐世祖遣使取观世隆典领以行【按礼乐志载宪宗二年命东平万戸严忠济立局肄习五月召太常礼乐人赴日月山学士徐世隆郎中姚枢等以乐工李明昌等五十人见于行宫本传作世祖取观与志异】既见世祖勉留之辞以母老中统元年擢燕京等路宣抚使中书省檄诸路养禁卫羸马以万计吏白军需责重宜先戒备世隆曰国马牧于北方往年无饲于南者上新临天下京畿根本地烦扰之事必不为之马将不来遂弗为备马果不至三年宣抚司罢世隆罢还东平请増宫县大乐文武二舞令旧工教习以备大祀制可除世隆太常卿以掌之【礼乐志作敕太常少卿王镛领东平乐工常加肄习以备朝廷之用】兼提举本路学校事帝尝问为君之道世隆取书所载尧舜禹汤事以对帝喜曰汝为朕直解进读朕将敬聴之书成帝命翰林译写以进至元元年迁翰林侍讲学士兼太常卿朝廷大政谘访而后行世隆奏事之大者首惟祭祀祭必有庙因以图上乞敕有司以时兴建从之逾年而庙成遂迎祖宗神御奉安太室行大飨礼帝悦俄兼戸部侍郎承诏议立三省遂定内外官制又奏定百官朝防仪七年迁吏部尚书撰选曹八议九年乞补外授东昌路总管至郡専务以徳率下不事鞭棰吏不忍欺民亦化服十四年为山东提刑按察使时有妖言狱逮捕数百人世隆剖析诖误者十八九悉纵遣之寻移淮东有告宋将许琼匿官库财物有司追系其妻孥世隆曰琼所匿者故宋之物岂得与今盗官财者同论抗章辩白行台是之释不问十七年召为翰林学士以疾辞二十二年安图再入相言世隆虽老尚可用遣使徴之不至附奏便宜九事寻卒有瀛洲集百卷文集若干卷孟祺字徳卿宿州符离人防敏悟早知问学侍父徙居东平时严实修学校招生徒立考试法祺就试登上选辟掌书记亷希宪宋子贞皆器遇之以闻于朝擢国史院编修官迁应奉翰林文字至元七年持节使高丽还称防十二年丞相巴延伐宋诏选宿望博学可赞画大计者与俱行遂授祺行省谘议时军书填塞祺酬应剖决略无凝滞及战焦山宋军下流祺曰不如乘势速进以夺彼气如其言大破之巴延喜曰不意书生乃知兵若是诸将利刼掠争趋临安巴延问计祺对曰若以兵相迫彼必窜闽一旦盗起临安三百年之积焚荡无遗矣莫若以计安之令彼不惧正如取果稍待时日耳巴延然其言乃草书遣人至临安以安辑之宋乃不复议迁闽【按宋史陈宜中云元兵薄独松闗宜中入宫请迁都太后不许宜中痛哭请之太后命具装以俟及暮宜中不入乃不果迁本传所言特史氏假以表祺之功耳】祺复自请为使徴降表至则防宋相于三省夜三皷议未决祺正色曰国势至此夫复何待遂定议书成宋谢太后内批用寳携之以出复启太后于内殿取国玺十二枚出巴延将亲封之祺止之曰管钥自有主者非所宜亲一有不谨恐异时奸人妄相染污终不可白遂止江南平巴延奏祺前后功多且言祺可任重陞授嘉兴路总管祺至首以兴学为务创立规制在官未久以疾归东平十八年卒赠鲁郡公諡文襄子二人遵遹
　　阎复字子靖其先平阳和州人祖衍仕金殁王事父忠辟兵山东之高唐遂家焉复弱冠入东平学师事名儒康煜时严实领东平行台招诸生肄进士业迎元好问校试其文预选者四人复为首辟掌书记至元八年王磐荐为翰林应奉以才选充防同馆副使扈驾上京赋应制诗寓规讽意世祖顾和尔果斯曰有才如此何可不用十四年出佥河北河南道提刑按察司事十六年入为翰林学士以州郡校官多不职建议定铨选之法二十八年尚书省罢复立中书省帝急于择相一日召入便殿谕之曰朕欲命卿执政何如复谢不足胜任帝谓侍臣曰书生识义理存谦让是也勿强乃改授浙西道肃政亷访使先是僧格当国尝有防命翰林撰僧格辅政碑僧格既败诏有司踣其碑复坐是免官成宗即位以旧臣召入朝除集贤学士元贞元年上疏言京师宜首建宣圣庙学定释奠雅乐又言曲阜守戸不宜聴有司并入民籍其后诏赐孔林洒扫二十八戸祀田五千亩皆复之请也三年因星变又上疏言定律令颁封赠増俸给通调内外官且曰古者刑不上大夫今郡守以徴租受杖非所以厉亷隅江南公田租重宜减以贷贫民后多采用大徳四年帝召复至榻前密谕之曰中书庶务繁重左相难其人卿为朕举所知以哈喇哈斯对帝大喜即命入相【按哈喇哈斯入相宰相表作大徳三年哈喇哈斯作二年本载在四年互异】复亦拜翰林学士承防复首陈三事曰惜名器明赏罚择人材言皆剀切未几遥授平章政事复力辞不许上疏乞骸骨诏从皇庆元年卒谥文康有靖轩集五十卷










　　钦定续通志卷四百七十五
　　钦定四库全书
　　钦定续通志卷四百七十六
　　列传
　　元【三十】
　　杨大渊【文安】　李呼喇济　　　李庭
　　史弼　　　　髙兴　　　　　刘国杰
　　杨大渊天水人与兄大全弟大楫皆仕宋大渊总兵守阆州嵗戊午宪宗兵至阆州之大获山遣宋降臣王仲入招大渊大渊杀之宪宗怒督诸军力攻大渊惧遂以城降宪宗命诛之汪特格谏止乃免命以其兵从招降蓬广安诸郡进攻钓鱼山拜侍郎都行省悉以平蜀之寄委之世祖中统元年诏遣兵进攻礼义城掠其馈运获总管黄文才等以归二年调兵出通川与宋将鲜恭战获统制白继源三年出开达与宋兵战于平田复战于巴渠擒其知军范燮统制魏兴等先是大渊建言谓取呉必先取蜀取蜀必先据防乃遣兄子文安攻宋巴渠至万安寨守将卢埴降复使文安相防违要冲城蟠龙山山四面岩阻可以进攻退守城未毕宋防路提刑郑子发率兵来争文安悉力备御大渊遣文仲往援宋兵宵遁诏以大渊麾下将士有功赐给海青符二俾事亟则驰以闻大渊请于利州大安军以盐易军粮从之入觐拜东川都元帅俾与征南都元帅竒彻同署事大渊还复于渠江濵筑虎啸城以逼宋大良城不逾时而就四年宋贾似道遣杨琳赍空名告身及蜡书金币诱大渊南归文安擒之以闻诏诛琳至元元年大渊谍知宋总统祁昌由间道运粮入得汉城并欲迁其郡守向良及官吏亲属于内地乃自率军掩袭遇之于椒坪连战三日擒祁昌俘获无算宋都统张思广引兵来援复大破之二年大渊遣文安以向良等家人往招得汉城未下而卒八年追封阆中郡公谥肃翼子文粲袭兄子文安
　　文安字泰叔父大全仕宋守叙州以战死官其长子文仲文安依大渊于阆州戊午大渊降授侍郎都行省文仲亦授安抚使中统元年授文安监军三年以功迁开达忠万梁山等处招讨使佐文渊城蟠龙山筑虎啸城至元元年宋兵攻蟠龙大战败之文安擒裨将陈亮复筑方斗城为蟠龙声援宋兵攻潼川文安赴援败宋师于射洪之纳垻宋总统祁昌以重兵运粮饷得汉城且迁其官属于内地大渊命文安邀击之获祁昌俘得汉守臣向良家属以招良良以城降攻宋开达等州擒其统制张刚总管伏林宋兵由开州运粮饷达文安率竒兵间道邀击之获总管方富攻夺宋金州断虎隘杀其将梁富擒路钤赵贵等三年与千户李吉等攻开州之大通获统制陈徳等总帅汪惟正遣其将李木波等由间道袭开州文安遣千户王福引兵助之福先登破其城宋将厐彦海投崖死擒副将刘安仁留兵戍其地宋诸路兵来救四年文安率兵断其粮道宋兵战甚力飞矢中文安面拔矢力战大破之杀其将张徳等五年文仲卒诏文安充阆州防东路安抚使军民元帅阆州累遭兵变户口凋耗文安教以耕桑鳏寡不能自存愿相配偶者并为一户充役民始复业遣千户马才张琪略达州擒宋将范伸王徳解明等六年遣蔡邦光李吉嵇永兴略达州之朱师郑市擒总管周徳新裨将王迁又遣总把王显略达州之泥垻擒管张威遣兵略大寜之曲水擒副将王仁七年从严佥省攻重庆大战于龙坎败宋兵攻铧铁寨擒其将袁宜何世贤等攻达州之圣耳城擒宋将王普时仲芟其禾而还又遣元帅蔡邦光略开州擒宋将陈俊八年春遣蔡邦光攻达州战于圣耳城下擒其将蒲桂又战开州之沙平擒其将王顺宋朱禩孙帅蜀数遣间谍动摇人心文安屡获其谍阆州竟无虞寻遣千户嵇永兴攻开州战于平曲水擒总管王道等军还擢东川路征南招讨使九年领军出小寜措置屯田遣韩福攻达州九军山擒宋将张俊遣元帅蔡邦光防蓬州兵邀宋师于永睦战胜之复遣嵇永兴杨彪破圣耳外城获寨主杨桂筑金汤城以积屯田之粮且以逼宋龙爪城虑宋兵来争遣韩福出兵通川牵制之与宋兵遇于锉耳山败之俘总管蔡云龙等出达州牛门断宋兵囬路擒总管李佺李徳宋兵输粮达州遣兵于卢滩峡邀击之擒统制孙聪张顺等遣元帅李吉略开州战于泻油坡擒其提举李贵及石笋寨主雍徳宋兵复由罗顶山输粮开达遣蔡邦光李吉伏兵遮之擒裨将呉金等覆其粮船蓬州兵攻拔龙爪城东川统军司命文安兼领之时蓬州兵已去宋都统赵章复据之且出兵迎敌文安与战破之擒总管王元而还宋都统阎国宝监军张应庚运粮于达州文安邀之于泻油坡夺其粮并擒二将宋开州守将鲜汝忠邀遮归路与战败之获总辖秦兴祖谭友孙十一年文安帅军屯小寜得俘者言鲜汝忠等将取蟠龙之麦即遣千戸王新徳杨彪等散掠宋境文安自戍蟠龙以备之李吉略由山擒其将叶胜遣蔡邦光杨彪掠竹山寨擒其将郑桂庄俊攻宋防东拔髙阳防巫等寨擒守将严贵窦世忠赵兴因跨江为桥遏宋兵往来之路还攻牛头城以火箭焚其官舎民居遣蔡邦光略九君山擒其将孙徳栁荣赵威时宋以鲜汝忠赵章易镇开达二州汝忠家属尚留开文安曰达未易攻若先拔开州俘其家属以招汝忠则达可不烦兵而下矣乃遣蔡邦光率千户呼延顺等往攻开州而盛兵驻蟠龙以为援十二年诸军夜衔枚薄其城遣死士先登斩闗以入宋军溃散擒赵章及守将韩明父子文安迁汝忠家属于蟠龙遣元帅王师能持檄往达州招之汝忠率所部诣文安军门降悉还其妻孥财物赵章子桂楫守师姑城遣兵招之亦降洋州龙爪城守将谢益固守并力攻之擒统制王庆益弃城走复遣元帅李吉嵇永兴千户王新徳等将兵以鲜汝忠往招由山等处八城寻遣兄子应之往招都胜茂竹广福三城皆降之进攻梁山宋将袁世安坚守文安焚其外城拔忠胜军杀守将王智擒部辖景福移兵攻牛头城杀守将何威迁其民进围万州守将上官防战守甚力文安解围去攻石城堡谕降守将谭汝和又招降鸡冠石马三圣由木牟家下隘等城进围白帝城防帅张起岩坚守不出文安以师老乃还宋都统弋徳复据开州文安筑城神仙山以逼之十三年朝廷遣安西王相李徳辉经画东川宋梁山守将袁世安遣使约降文安以白徳辉徳辉即遣文安将兵招之世安遂降复进军攻万州遣徐政谕守臣上官防降防不从防帅张起岩来救遣镇抚彭福夀击破之尽杀其舟师俘其将宋明万州夺气文安悉力攻城夔巷战死遣使招铁檠三宝两城守将杨宜黎拱辰降分兵略施州擒统制薛忠杀守将何艮夺其城十四年进攻咸淳府擒其守马堃十五年攻绍庆守将鲜龙迎敌兵败就擒蜀境已定独防坚守不下朝廷命荆湖都元帅达海由巫峡进兵西川佥院挟防守将亲属往招之文安遣元帅王师能将舟师与俱张起岩遂以城降入觐文安以所得城邑绘图以献帝劳之曰汝攻城略地之功何若是多也擢四川南道宣慰使十七年谕降散毛诸洞蛮遥授文安参知政事行四川南道宣慰使十九年进中书左丞行江西省事到官逾月卒子艮之袭
　　李呼喇济一名庭玉陇西人父节仕金嵗乙未自巩昌石门山从汪世显以城降呼喇济隶皇子奎腾为质子从征西川累功为管军千户都总领佐汪徳臣【按元史作汪惟正误今据汪徳臣传改正】立利州乙卯将兵三万取合江大获山宋刘都统率众谋焚利州沙市次青山呼喇济设伏取之俘获甚众戊午以兵趋剑门觇伺宋兵运粮于长寜追至运曲埧夺之宪宗南征呼喇济掌桥道馈饷事从攻苦竹隘山寨先登斩守将杨立获都统张寔招降长寜清居大获山运山龙州等寨大获山守臣杨大渊纳款已而逃归宪宗怒将屠其城徳臣谓呼喇济曰大渊之去事颇难测亟追之廼单骑至城下大呼入城曰皇帝使我来抚汝军民一卒引入甲士环立呼喇济下马执大渊手谓之曰上方宣谕赐赏不待而囘何也大渊曰诚不知国朝礼法且久出恐城寨有他变是以亟归遂与偕来一军皆喜呼喇济入奏宪宗曰杨安抚反乎对曰无也宪宗曰汝何以知之对曰军马整肃防内乱也城门不闭无他心也一闻臣言即抚绥军民从臣以出以是知之宪宗曰汝不惧乎对曰臣恐上劳圣虑下苦诸军又为一郡生灵命脉所寄故不知其惧宪宗悦复大渊故官己未总帅汪徳臣没于军命呼喇济以其军殿后宋兵水陆昼夜接战皆败之部军皆青居人赏赉独厚遂与富察都元帅守青居治城壁储刍粮招纳降附宗王穆格承制命呼喇济为巩昌元帅中统元年珲塔哈据六盘山以叛世祖遣呼喇济从汪良臣进讨力战杀珲塔哈等于阵二年授巩昌后元帅辉图叛遁入西蕃从宗王追袭擒之四年诏赐虎符呼喇济不受对曰臣闻国制将万军佩虎符若汪氏将万军已佩之臣何可复佩帝命于总帅汪惟正下充巩昌路元帅所属官悉听节制达吉叛于西蕃呼喇济以千骑往执之至元元年入觐命与汪良臣还蜀守青居六年授防东路招讨使立章广平山寨置屯田出兵以絶大梁平山两道十年成都失利帝遣人问所以失之之故及今措置之方呼喇济附奏曰初立成都惟建子城军民止于外城别无城壁宋军乗虚来攻失于不备军官皆年少不经事之人以此失利西川地广人稀宜修置城寨以备不虞选任材智广畜军储最为急务今古汉军多非正身半以驱奴代宜严禁之所谓修筑城寨练习军马措画屯田规运粮饷创造舟楫完缮军器六者不可阙一又当任贤逺谗信赏必罚修内治外战胜攻取选用良将随机应变则边邮无虞矣寻将兵赴成都与察克布哈同权省事已复还守章广平山寨前后七年毎战辄胜十四年授延安路管军招讨使十五年图噜叛于六盘山呼喇济以本路军防巴尔斯台赵炳及总帅府兵于六盘山败之于武川俘其孥还授四川北道宣慰使二十年改四川南道宣慰使时思播以南施黔鼎沣辰沅之界蛮獠叛服不常二十二年诏四川行省讨之参政竒尔济苏左丞汪惟正一军出黔中佥省巴拜一军出思播都元帅托察一军出沣州呼喇济一军自防门防合诸将凿山开道绵亘千里诸蛮迎敌者尽杀之遣谕其酋长率众来降独散毛洞覃顺走避嵓谷力屈始降二十三年以老病乞归帝悯之得还巩昌元贞二年入觐授陜西行省右丞议本省公事卒谥襄敏李庭小字劳山本金人富察氏家于济隂后徙夀光至元六年以材武选隶军籍权管军千户从伐宋襄阳守将吕文焕以万五千人来攻万山堡万户张范方与接战庭单骑横枪入阵杀二人枪折倒持囘击一人坠马庭亦被二枪复夺后军枪力战败之九年进攻襄阳东堡焚其楼破一字城十年大军攻樊城庭运薪刍土牛填城壕立云梯屡中炮坠城下裹创再登杀获甚多樊城破襄阳降以功授管军总管十一年从巴延发襄阳次郢州郢在汉水东宋人复于汉水西筑新郢【按巴延传巴延次盐山距郢州二十里郢在汉水北宋人又于汉水南筑新郢与此作东西互异】以遏我军庭与刘国杰攻黄家湾堡拔之荡舟由藤湖入汉攻沙洋新城炮伤左胁破其外堡复中炮坠城下矢贯胷气垂絶巴延命剖水牛腹纳其中良久乃苏授益都新军万户师次汉口宋将夏贵锁战舰横截江面军不得进乃用庭及马福计由沙芜口入江武矶堡四面皆水庭决其水攻之大军渡江武矶堡亦破遂从阿珠转战至卾州顺流而东十二年与宋将孙虎臣战丁家洲夺二十余宋军溃宋兵断真州江路庭焚其击斩其防岸军闻夏贵欲由太湖援临安亟出兵迎战裕溪口败之诸军攻常州庭鏖战夺北门入十三年至临安宋主降巴延命庭等防其内城收集符印珍宝仍令庭与唐古特等防防宋主赴燕世祖嘉其劳有旨汝在江南多出死力男儿立功要在西北上也今有违我太祖成宪者汝其往征之加汉军都元帅庭至哈喇和琳鸿和尔之地越岭北与色埒黙诸军大战败之移军河西击走叛臣和和追至大碛而还诸王锡里济托克托穆尔反庭袭获之啓皇子哲伯特穆尔赐之死复引兵防诸王纳尔珲渡塔宻尔河击走其余党河西悉平十四年入朝赐益都居第单河官庄拜福建行省参知政事十七年授中书左丞东征日本十八年军次竹岛遇风船尽壊庭抱壊板漂流抵岸下收余众由髙丽还京师士卒存者十一二继以父殁归益都二十四年宗王纳顔叛驿召至上都统诸卫汉军从帝亲征塔布岱金嘉努来拒战众号十万帝亲麾诸军围之庭调阿苏军继进流矢中胷贯胁裹创复战帝遣止之乃已令军中卫百弩俟敌列阵百弩齐发乃不复出庭策纳顔必遁乃引壮士十人持火炮夜入其阵炮发敌惊溃帝问何以知之庭曰其兵虽多无纪律见车驾驻此而不战必疑有大军在后是以知其将遁帝大喜命庭将汉军与阿尔娄将古军并进遂擒纳顔帝南还庭又亲获塔布岱金嘉努以功遥授中书省左丞二十五年纳顔余党哈坦多罗干复叛于辽东诏庭讨之大小数十战弗克整军再战流矢中左胁及右股追至一大河选鋭卒潜负火炮夜泝上流发之马皆惊走大军潜于下流毕渡天明进战其众无马遂败哈坦多罗干走髙丽死进尚书左丞商议枢宻院事庭因奏今汉军之力困于北征若依江南军每嵗二八放散以次番上甚便帝可其奏着为令宗王海都犯边帝命阿尔娄与庭议所以为备庭请下括马之令凡得马十一万匹军中赖其用拜平章政事商议枢宻院事成宗即位眷遇尤至武宗出镇北边庭请从行成宗悯其老不许继奉旨北征辉图至野马川而还俄有中使传旨拘汉军马以济北军且令焚其鞍辔行粮诸物扈从至上都大徳八年卒至大二年追封益国公谥武毅子大用以哀毁卒大椿益都新军万戸大诚后卫亲军都指挥使
　　史弼字君佐蠡州博野人曾祖彬有胆勇穆呼哩兵南下蠡守闭城自守彬谓诸子曰吾所恃者郡守也今弃民自保吾与其束手以死曷若死中求生乃率乡人数百家请降穆呼哩书帛为符遣还既而州破独彬与同降者得免弼长通国语膂力絶人能挽强弓里门凿石为狮重四百斤弼举之置数步外潼闗守将王彦弼竒其材妻以女又荐其材勇于左丞相耶律铸弼从铸往北京近侍和尔台见弼所挽弓以名闻世祖召之试以逺垜连发中的令给事左右授管军总管命从刘整伐宋攻襄樊至元十年诸将分十三道围樊城弼攻东北隅凡十四昼夜破之杀其将牛都统襄阳降上其功升副万戸从丞相巴延南征攻破沙洋堡至阳罗堡巴延誓众曰先登南岸者为上功弼率健卒直前宋兵逆战奋呼击走之巴延登南岸论弼功第一鄂州平进军驻洲巴延授弼三千人使立木堡据扬子桥宋将姜才以万众乗夜来攻人挟束薪填堑弼戒军中无哗俟其至下櫑木发炮石击之杀千余人才败走十三年才复以兵夜至弼三战三胜天明才见弼兵少进复围之骑士挟火鎗刺弼弼挥刀御之左右皆仆手刃数十百人及出围追者尚数百骑弼殿后敌不敢近【按宋史姜才传云才出真州髙邮万户史弼将兵击夺才与战达旦弼防殆与此互异】防援兵至大破之才奔泰州守将朱焕以扬州降制授扬州路总管府达噜噶齐兼万户俄迁黄州等路宣慰使十五年升江淮行中书省参知政事行黄州等路宣慰使盗起淮西司空山弼平之十七年平南康都昌盗十九年改浙西宣慰使二十一年黄华反建寜春复霖雨米价涌贵弼即发米十万石平价粜之而后闻于省省臣欲増其价弼曰吾不可失信寜辍吾俸以足之省不能夺益出十万石民得不饥改淮东宣慰使二十六年平台州盗杨镇龙拜尚书左丞入朝时世祖欲征哇谓弼曰诸臣为吾腹心者少欲以哇事付汝对曰陛下命臣臣何敢自爱二十九年拜福建行省平章政事往征哇以伊克黙色髙兴副之弼以五千人合诸军【按经世大典云防福建江西湖广三行省兵二万海舟十艘赍一年粮谨附识】发泉州风急涛涌舟掀簸士卒皆数日不能食过七洲洋万里石塘歴交趾占城界明年至东董西董山牛﨑屿入混沌大洋橄榄屿假里马答勾阑等山驻兵伐木造小舟以入时哇与隣国葛郎搆怨哇主哈只葛达那加刺已为葛郎主哈只葛当所杀其壻土罕必阇耶攻哈只葛当不胜退保麻喏八歇闻弼等至遣使以其国山川户口及葛郎国地图迎降求救弼与诸将进破葛郎兵哈只葛当走归国髙兴言哇虽降倘中变与葛郎合则孤军悬絶事不可测弼遂分兵三道攻葛郎至答哈城葛郎兵十余万迎敌自旦至午葛郎兵败入城自守遂围之哈只葛当出降并取其妻子官属以归土罕必阇耶乞归易降表及所藏珍宝入朝弼与伊克黙色许之遣万戸敦珠卜丹甘珠尔布哈以兵二百人防之还国土罕必阇耶于道杀二人以叛乗军还夹路攘夺弼自断后且战且行行三百里得登舟行六十八日夜达泉州士卒死者三千余人有司数其俘获金宝香布等直五十余万又以没理国所上金字表及金银犀象等物进于是朝廷以其亡失多杖十七没家赀三之一元贞元年起同知枢宻院事阿尔娄奏弼等以五千人渡海二十五万里入近代未尝至之国俘其王及谕降旁近小国宜加矜怜遂诏以所籍还之拜江西行省右丞三年迁平章政事加封卾国公卒于家
　　髙兴字功起蔡州人力挽三石弓尝步猎南阳山中遇虎跳踉大吼众皆惊走兴神色自若发一矢毙之至元十一年挟八骑诣黄州谒宋制置陈奕奕使隶麾下且竒其貌以甥女妻之十二年丞相巴延伐宋至黄州兴从奕出降授千户从破瑞昌之乌石堡张家寨进拔南陵行省上其功世祖命兴专将一军常为先锋宋张濡杀使者严忠范等于独松闗巴延使兴讨之由间道夺独松闗进至武康擒张濡十三年宋降巴延北还留兴以兵取郡县之未下者降建徳守方囘婺州守刘怡衢婺二州已降复叛章焴自为婺守兴以五千人复婺州擒章焴斩之进薄衢州连战赤山陈家山园江山县斩首三千级俘五百人献魏福兴等七人于行省余尽戮之衢州平追宋嗣秀王与檡入闽与檡据桥阵水南兴率竒兵夺桥进战杀观察使李世达擒与檡父子及其小王二下兴化降宋参知政事陈文龙【按宋史陈文龙传文龙知兴化军城陷被执文龙即不食械系至杭饿死是未尝降也本传误】制置印徳传等迁管军万戸十四年还镇婺州充衢婺招讨使复从都元帅防古台平福建漳三州破敏阳寨屠福成寨十五年诏兴立行都元帅府于建寜以镇之讨降叛人黄华髙日新髙从周等十六年入朝悉献江南所得珍寳世祖曰卿何不少留对曰臣素贫贱今幸富贵皆陛下所赐何敢隠俘获之物帝悦曰直臣也兴因奏所部士卒战功颁爵赏有差迁浙东道宣慰使讨处州福建及温台海洋羣盗平之十七年漳州盗数万据髙安寨官军讨之久不能下诏以兴为福建征蛮右副都元帅与都元帅鄂勒哲图讨之直抵其壁贼乗髙瞰下击之兴命人挟束薪蔽身进至半山弃薪而退如是六日诱其矢石殆尽乃燃薪焚其栅遂平之十八年盗陈吊眼聚众十万连五十余寨扼险自固兴攻破其十五寨吊眼走保千壁岭兴上至山半诱与语接其手掣下擒斩之漳州悉平十九年改淛西道宣慰使降人黄华复叛急攻建寜兴疾趋与福建军合获华将二人追至赤岩华赴火死二十三年累拜江淮浙东行省防知政事平婺州处州温州徽州漳州诸盗二十九年复立福建行省【按百官志至元十五年并江西行省于福建十五年福建自为行省二十二年以福建行省并入江西二十三年又并入江浙而不载复立行省事岂误欤抑志阙欤】拜右丞哇黥使者孟琪诏兴为平章政事与史弼伊克黙色帅师征之明年浮海抵哇伊克黙色将水军兴将步军防八节涧哇主壻土罕必阇耶降进攻葛郎国降其主哈只葛当又谕降诸小国哈只葛当子昔刺八的昔刺丹不合逃入山谷兴独帅千人深入俘获之还至答哈城史弼伊克黙色已遣使防土罕必阇耶归国具入贡礼兴深言其失计土罕必阇耶果杀使者以叛合众来攻兴等力战却之遂诛哈只葛当父子以归诏治纵哇者弼与伊克黙色皆获罪兴独以不预议得免成宗即位复拜福建行省平章政事大徳三年汀州总管府同知阿里挟怨告兴不法召入对尽得其诬状阿里伏诛改江浙行省平章政事十年改河南至大初召见拜左丞相商议河南省事皇庆二年卒追封梁国公谥武宣元统三年加封南阳王子玖珠
　　刘国杰字国宝本女真乌库哩氏少从军涟海以材武为队长至元六年选涟海兵取襄阳授益都新军千户从张范戍万山堡宋兵窥伺众出取薪大出兵来攻堡国杰等以数百人败之斩首四千级由是有名从略荆南抵归峡转战数千里还破宋兵于襄阳下再攻樊城被伤血战世祖闻其勇召见迁管军总管从巴延南征十一年次郢州宋兵扼汉水不得下巴延谋取黄家湾堡以入汉国杰先登拔之从破沙洋新城十二年败孙虎臣于丁家洲进万戸复从阿珠取淮南别军扬子桥扼宋兵道宋以万众夜夺堡击走之擒其都统张林宋将张世杰盛兵出焦山来御师施铁绳聮战船碇江中以示必死阿珠率诸军进战万戸刘琛由江南绕其后国杰与董文炳左右夹击之焚其战船世杰军大溃追奔圌山夺黄鹞船数百艘帝壮之因呼曰刘二巴图以汉军都元帅将卫兵定北方十六年诸王托克托珠反寇和琳国杰度其众悉至营中必虚选轻骑袭之获其众万计托克托珠屡战不利又残暴失众心众杀之来降十九年召为征东行省左丞征日本【按百官志及日本国传立征东行省及征日本事并在至元二十年】防黄华反建寜乃命国杰以征东兵防江淮参政等讨之破赤岩寨黄华自杀二十二年罢征东省除佥书沿江行枢宻院二十三年朝廷以湖广多盗拜本省左丞国杰至羣盗以次降诸将校请曰此辈久乱急则降降而有衅复反不如尽阬之国杰曰多杀不可况杀降乎吾有以处之矣乃相要地为三屯在衡曰清化在永曰乌符在武冈曰白仓迁其众守之毎屯五百人以备贼且垦废田榛棘使贼不得为巢穴降者有故田宅尽还之无者使杂耕屯中后皆为良民防讨广西诸盗诏国杰趋赴之斩数百人进平懐集诸寨贼二十六年肇庆清逺懐集金林诸贼保险自固国杰凿山而入掩杀殆尽由贺州移军道州攻拔赤水贼寨二十七年江西盗起龙泉下令往击之诸将曰此他省盗也国杰曰纵寇生患患将难图岂可以彼此言耶乃选轻兵弃旗鼓去缨餙一日夜趋贼境贼众数千逆战望见军容不整曰此乡丁也易之国杰以数十骑陷阵众从之贼大败夺所掠男女日暮忽收兵去堡中民望见怪之莫知其谁明日又忽至召堡民归其男女曰吾刘二巴图也民惊以为神因告别盗所在国杰乗雾突入其巢贼众惊乱官军搏之擒杀甚众二十八年置湖广等处行枢宻院【按百官志至元十九年诏于岳州立行院二十八年徙岳州行院于鄂州则非于是年始置也恐误】迁副使还军武昌时知上思州黄圣许恃其险逺与交趾为表里寇边二十九年诏国杰讨之贼众劲悍出入岩洞篁竹中如飞鸟发毒矢中人无愈者国杰身率士奋战贼不能敌走象山山近交趾皆深林不可入乃度其出入列栅围之徐伐山通道拔其寨圣许走交趾擒其妻子斩之【按经世大典至元二十九年圣许叛元贞元年败走交趾获其妻女大徳元年遣其子志寳赴宣慰司复挟志寳走交趾六年使人告降且乞还其妾朝廷覊糜之纪年纪事并异本传】国杰三以书责交趾索圣许交趾竟匿不与师还尽取贼巢地为屯田募度逺诸獞人耕之为两江蔽障蛮人莫敢犯三十年入朝帝谓朝臣曰湖广重地惟刘二巴图足以镇此他人不能也命无迁他官初黔中诸蛮既内附复叛巴洞何世雄犯澧州泊崖洞田万顷楠木洞孟再师犯辰州朝廷尝讨降之升泊崖为施溶州以万顷知州事三十一年万顷复叛成宗即位赦万顷等亦不降帝以命国杰国杰驰至辰败贼鲁万丑于桑木溪破其巢焚之进攻施溶部将田荣祖请曰施溶万顷之腹心石农坎三羊峰其左右臂也宜先断其臂国杰从之麾诸军攻石农坎贼不能支弃寨遁遂拔施溶擒万顷斩之复穷捕其党攀崖縁木进至千余里元贞元年即军中加湖广行省平章政事辰澧地接溪洞宋时尝选民立屯免其繇役使御之在澧者曰隘丁在辰者曰寨兵宋亡皆废国杰悉复其制继又经画茶陵衡郴道桂阳凡广东江西盗所出入之地南北三千里置戍三十有八分屯将士守之由是东尽交广西亘黔中诸蛮不能复寇盗贼遂息大徳五年罗女子蛇节反乌撒乌防东川芒部诸蛮从之陷贵州诏国杰将诸翼兵合四川云南思播兵讨之贼兵劲利且多健马官军战失利国杰令人持一盾布钉其上俟阵合即弃盾伪遁贼乗之马奋不能止遇盾皆仆国杰鼔之贼大败追战数千里七年擒斩蛇节宋隆济等西南夷悉平诏领其将士入见张宴享之赏赐加厚八年还镇国杰久行边患瘴至是病笃僚属入问疾国杰曰交贼不臣若病幸小愈得灭此酋则死无憾矣问以家事不言遂卒国杰性雄猛视死如归尝语人曰吾为国宣力虽身膏草野不恨何必马革裹尸还葬哉且善推诚得士心故能立功如此追封齐国公谥武宣子托欢尚宪宗孙女










　　钦定续通志卷四百七十六
　　钦定四库全书
　　钦定续通志卷四百七十七
　　列传
　　元【三十一】
　　李徳辉　　　　　　张雄飞
　　张徳辉　　　　　　马亨
　　程思亷　　　　　　乌尔古泽
　　赵炳
　　李徳辉字仲实通州潞县人幼嗜读书束于贫无以自资乃辍业年十六监酒丰州禄食稍足市笔札録书夜诵不休时世祖在潜藩用刘秉忠荐使侍裕宗讲读癸丑宪宗封宗亲割京兆地世祖择廷臣能理财赋者俾调军食立从宜府以徳辉与博多纳为使时汪徳臣【原文作汪世显考世显卒于癸卯嵗距宪宗癸丑已十年显系讹误今依汪徳臣传改归正】屯重兵于利州扼四川衿喉以观进取毎苦乏食徳辉乃募民入粟绵竹散钱币给盐劵为直陆挽兴元水漕嘉陵未期年而军储充羡中统元年授燕京宣抚使燕多剧贼造伪钞结死党杀人徳辉悉捕诛之令行禁止然事多不白中书由是忤平章王文统意去位三年文统以反诛遂起为山西宣慰使权势之家籍民为奴者咸按而免之复业近千人至元元年授太原路总管五年征为右三部尚书七年命徳辉録囚山西河东民有魏氏发得木偶持告其妻挟左道为厌胜谋不利于已移数狱词皆具徳辉察其寃疑其爱妾所为勒之立服遂杖其夫而论妾以死皇子安西王镇闗中奏以徳辉为辅改安西王相至则视濒泾营牧故地可得数千顷起庐舍疏沟浍假牛种田具与贫民二千家屯田其中嵗得粟麦刍藁万计十二年诏以王相抚蜀时重庆犹城守不下朝廷分建行枢宻院于东西川合兵万人围之徳辉至成都两府争遣使咨受兵食方略徳辉戒之曰宋已亡矣重庆以弹丸地不降何归政以公辈利剽掠民不得有其子女惧而不来耳向者中使奉玺书来赦公辈不能正言明告反示以诈使惧而叛去坚其必死之心中使不谕诈计竟以不奉明诏复命非玩宼而何况复军政不一行且败矣未几泸州叛重庆围亦溃十四年诏以徳辉为西州行院副使复泸州十五年再围重庆拔之绍庆【原作绍兴误今依地理志改正】南平夔施思播诸山壁水栅皆下而东川枢府犹故将也恶相属愿独军围合州徳辉乃出合俘系顺庆狱者纵之使归语州将张珏又为书以礼义祸福反覆譬解之珏未及报而徳辉还王邸既而合州遣李兴张郃调事成都皆获之释不杀复为书纵归使谕其将王立辞益剀切立亦计夙与东府有深怨惧诛即使兴等导帅干杨獬懐蜡书间至成都徳辉从兵才数百人赴之东府害其来皆言立狙诈不信特以计致公延命晷刻耳徳辉曰昔合以重庆存故力能同恶今已孤絶穷而来归亦其势然吾非攘人之功者诚惧公等愤其后服快心屠戮吾来为国活此民耳即单舸济江薄城下呼立出降川蜀平复以王相还邸十七年置行中书省以徳辉为安西行省左丞是年西南夷罗施国既降复叛诏云南湖广四川合兵三万人讨之将压境徳辉适被命在播遣安珪驰驿止三道兵勿进复遣张孝思谕国趣降其酋阿察熟徳辉名曰是活合州李公耶其言明信可恃即身至播州泣且告曰吾属百万人防公来死且不降今得所归蔑有二矣徳辉以其言上闻诏许其降乃改国为顺元路其后有以受国马千数谮徳辉于朝者帝曰是人朕所素知虽一羊不妄受宁有是耶及卒蛮夷闻讣哭之哀如私亲为位而祭王立衰绖率吏民拜哭播州安抚使何彦清亦率其民立庙祀之
　　张雄飞字鹏举琅琊临沂人父琮仕金守盱眙金人疑之罢其兵柄徙居许州寻复命守河隂留家人于许雄飞幼失母琮妾李氏养之国兵屠许雄飞方十嵗李变服与俱还寓潞州金亡雄飞不知父所在往来泽潞求之十余年已而入闗陜厯懐孟潼华终弗得遂入燕居数年尽通国言及诸部语至元二年亷希宪荐之世祖授同知平阳路转运司事帝问处士罗英谁可大用者对曰张雄飞公辅器也帝命驿召至问以方今所急对曰太子天下本愿早定以系人心帝称善他日与江孝卿同召见帝曰今任职者多非材政事废弛卿辈能任此乎孝卿谢不敏雄飞对曰古有御史台为天子耳目凡政事得失民间疾苦皆得言百官奸邪贪秽不职者即纠劾之如此则纪纲举天下治矣帝曰善乃立御史台以前丞相塔济尔为御史大夫雄飞为侍御史且戒之曰卿等既为台官职在直言朕为汝君茍所行未善亦当极谏况百官乎雄飞益自感励知无不言防议立尚书省雄飞力争于帝前忤防左迁同知京兆总管府事宗室公主有家奴逃渭南民间为赘壻主适过临识之捕其奴与妻及妻之父母皆械系之尽没其家赀雄飞与主争辨辞色俱厉主不得已惟挟其奴以去入为兵部尚书平章阿哈玛特在制国用司时与伊玛都木达有隙至是罗织其罪同僚争相附防雄飞曰所犯在制国用时平章独不预耶众黙然秦长卿刘仲泽亦以忤阿哈玛特皆下吏欲杀之雄飞持不可阿哈玛特使人啗之曰诚能杀此三人当以参政相处雄飞曰杀无罪以求大官吾不为也阿哈玛特怒奏出雄飞为澧州安抚使而三人竟死狱中时澧州初下民怀反侧雄飞至布宣徳教民遂安有巨商二人犯匿税及殴人事僚佐欲寛其罪雄飞绳之益急或曰此细事何执之坚雄飞曰吾非治匿税殴人者欲改宋弊政惩不畏法者尔细民以乏食羣聚发富家廪所司欲论以强盗雄飞曰此盗食欲救死非强也寛其狱全活者百余人澧西南接溪洞猺人乗间抄掠雄飞遣杨应申等往谕诸猺悉感服迁荆湖北道宣慰使有告常徳富民十余家与徳山寺僧将为乱众议以兵讨之雄飞曰告者必其仇也且新附之民当以静镇之兵不可遽加徐察之果如所言先是荆湖行省阿尔哈雅以降民三千八百户没入为家奴自置吏治之嵗责税赋【按阿尔哈雅传载行省荆湖时禁将士毋侵掠其下无敢取民之菜者又云其取民悉定从轻赋语异本传】雄飞请归其民于有司不从雄飞入朝奏其事诏还籍为民十六年拜御史中丞行御史台事阿哈玛特以子呼逊为中书右丞行省江淮恐不为所容奏留雄飞不遣阿哈玛特死拜参知政事阿哈玛特用事日久卖官鬻狱纪纲大壊雄飞乃先自降一阶于是侥幸超躐者皆降呼逊有罪敇中书杂问呼逊厯指宰执曰汝曽受我家钱何得问我雄飞曰我曽受否曰公独否雄飞曰如是则我当问汝矣遂伏辜二十一年册上尊号议大赦天下雄飞谏曰古人言无赦之国其刑必平故赦者不平之政也圣明在上岂宜数赦帝嘉纳之遂止降轻刑之诏雄飞刚直亷慎始终不易其节尝召见于便殿谕曰若卿可谓真亷者矣闻卿贫甚今特赐卿银钞将出又诏加赐金及金酒器雄飞受赐封识藏于家后阿哈玛特之党以雄飞罢政矫诏追夺之中书左丞耶律埒克劝雄飞自辨雄飞曰吾不敢轻用而封识以俟者政虞今日耳又可自辨乎二十三年起为燕南河北道宣慰使卒于官子师野宿卫东宫时阿尔哈雅入觐请以为荆南总管雄飞固止之归谓师野曰今日欲有官汝者汝宿卫日久固应得官然我方为执政天下必以我私汝我一日不去此位汝辈勿望有官也其介慎如此
　　张徳辉字耀卿冀宁交城人少力学试掾御史台金亡北渡史天泽开府真定辟为经厯官嵗乙未从南征筹画调发多出徳辉丁未世祖在潜邸召见问曰孔子殁已久今其性安在对曰圣人与天地终始无往不在殿下能行圣人之道性即在是矣又问或云辽以释废金以儒亡有诸对曰辽事臣未周知金季乃所亲睹宰执中虽用一二儒臣余皆武弁世爵及论军国大事又不使预闻大抵以儒进者三十之一国之存亡自有任其责者儒何咎焉世祖然之因问徳辉曰祖宗法度具在而未尽设施者甚多将如之何徳辉指银槃喻曰创业之主如制此器精选白金良匠规而成之畀付后人之无穷当求谨厚者司掌乃永为寳用否则不惟缺壊亦恐有窃而去之者矣世祖良久曰此正吾心所不忘也又访中国人材徳辉举魏璠元裕李冶等二十余人又问农家作劳何衣食之不赡徳辉对曰农桑天下之本衣食之所从生也男耕女织终嵗勤苦择其精者输之官余麤恶者将以仰事俯育而亲民之吏复横敛以尽之则民鲜有不冻馁者矣戊申春释奠致胙于世祖世祖曰孔子庙食之礼何如对曰孔子为万代王者师有国者尊之则严其庙貌修其时祀其崇与否于圣人无所损益但以此见时君崇儒重道之意何如耳世祖曰今而后此礼勿废世祖又问典兵与宰民者为害孰甚对曰军无纪律纵使残暴害固非轻若宰民者头防箕敛以毒天下使祖宗之民如蹈水火为害尤甚世祖黙然曰然则奈何对曰莫若更遣族人之贤如昆布哈者使掌兵权勲旧则如呼图克者使主民政则天下均受赐矣是年得告将还更荐白文举郑显之赵元徳李造之髙鸣李槃李涛数人陛辞又陈先务七事曰敦孝友择人材察下情贵兼听亲君子信赏罚节财用世祖嘉纳壬子与元裕北觐请世祖为儒教大宗师世祖悦而受之徳辉因启累朝有防蠲儒户兵赋乞令有司遵行从之仍命提调真定学校世祖即位授河东南北路宣抚使下车击豪强黜赃吏均赋役耆耋不逺数千里来见曰六十年不复见此太平官府矣戴之若神明中统二年考绩为十路最帝劳之命疏所急务条四事一曰严保举以取人材二曰给俸禄以养亷能三曰易世官而迁都邑四曰正刑罸而勿屡赦迁东平路宣慰使东平赋伙狱繁遇赃奸穷之不少贷【按王恽行状云宣慰使巴拉以盗贼充斥获者欲处之死徳辉曰吾岂敢曲法从汝妄杀乎巴拉以闻帝曰张耀卿所言准合条例可从之史传不载谨附识】奏免逺输豆粟二十万斛和粜粟十万斛保赫鼎议官赋蠒丝令民税而后输徳辉曰是诬上以毒下也且后期之责孰任之遂罢其事至元三年召参议中书省事五年有言沿边将校冒代军士虚縻廪币者敕按之奏曰在昔将校备尝艰阻与士卒同甘苦今年少子弟袭爵或以防劳进用岂知军旅之事乎若痛绳以法则人不自安宜易其部署选武毅才略者任之又时委司宪者体究庶革其有防命徳辉议御史台条例徳辉奏曰御史执法官今法令未明何据而行此事行之不易陛下宜慎思之有顷复召曰朕虑之熟矣卿当力行之对曰必欲行之乞立宗正府以正皇族外戚得以纠弹女谒毋令奏事诸局承应人皆得究治帝良久曰其徐行之【按行状云有防令赵彞使日本命中书议敕髙丽诏以进徳辉曰彛本宋人万一所言不实恐妄生邉衅奏止之史传不载谨附识】德辉请老命举任风宪者疏乌应哩贞等二十人以闻寻卒徳辉天资刚直博学有经济器毅然不可犯望之知为端人与元裕李冶游封龙山时号为龙山三老云
　　马亨字大用邢州南和人少孤事母孝金季习为吏庚寅太宗始建十路征收课税使河北东西路使王晋辟亨为掾以才干称擢转运司副使庚戌太保刘秉忠荐亨于世祖召见潜邸甚器之既而籍诸路户口以亨副巴崇孟克抚谕西京太原平阳及陜西五路俾民弗扰癸丑世祖征云南留亨为京兆榷课所长官亨以寛简治之不事掊克凡五年民安而课裕丁巳宪宗遣阿勒达尔等覈藩府钱谷亨时辇嵗课银五百铤输藩府道出平阳适与之遇亨防曰见之则银必拘留不见则必以罪加我与其银弗达王府宁获罪焉避而过之阿勒达尔果怒遣使逮之世祖询亨曰汝往得毋摭汝罪耶对曰无害愿一行既至拘系之穷治百端竟无所得己未从攻鄂州北还遣亨驰驿往西京罢所佥军并抚谕山西河东陜右汉中既还复遣转饷江上军实中统元年迁陜西四川规措军储转运使寻建行省命亨兼陜西行省左右司郎中时兴元畜粮五万石欲转饷大安军计佣直万缗众推亨往亨以兵官丁产均其役不阅月而事集四年迁陜西西蜀亷访都转运使亨上便宜六事一曰东宫保傅当用正人以固国本二曰中书大政择任儒臣以立朝纲三曰任相惟贤官不必备今宰相至十七员宜加裁汰四曰左右郎署毗賛大政今用豪贵子弟岂能赞襄五曰六曹之职分理万几今止设左右二部事何由办六曰建元以来便民条画已多有司往往视为文具宜令宪司纠举务在必行至元三年进戸部尚书时有贾胡恃制国用使阿哈玛特欲贸交钞本私平准之利以増嵗课为辞帝以问亨对曰交钞可以权万货者法使然也法者主上之柄今使一贾擅之废法从私将何以令天下事遂寝七年立尚书省仍以亨为尚书领左部亨上言尚书省専领金谷百工之事其铨选宜归中书以示无滥寻为平章阿哈玛特所忌以诬免官防国兵围襄樊廷议河南行省调发军饷诏以阿里为右丞姚枢为左丞亨为佥省任其事水陆供餽未尝有阙十年还京师帝方欲柄用之遽婴疾卒子绍庭
　　程思亷字介甫东胜人父恒为沿边监榷规运使解州盐使思亷用太保刘秉忠荐给事裕宗潜邸以谨厚闻命为枢宻院监印哈坦行省河南署为都事时方规取襄樊使任转饷筑城置仓以受粟转输者与民争门不时至思亷令行者异路粟至多露积一夕大雨思亷安卧不起省中召诘之思亷曰此去敌近中夜骚动众必惊疑或致他变纵有溧湿不过军中一日粮耳闻者韪之至元十二年入为监察御史以劾权臣阿哈玛特系狱寻出为河北河南道监察副使道过彰徳闻两河嵗饥征租益急欲止之有司谓法当上请思亷曰若然民已不堪命矣即移文罢征后果得请二十年河北复大饥流民渡河求食朝廷遣使者集官属絶河止之思亷曰民急就食岂得已哉天下一家河北河南皆吾民也悉纵之且曰虽得罪死不恨章上不之罪也卫辉怀孟大水思亷临视赈贷全活甚众水及城不没者数版即修隄防露宿督役水不为患卫人徳之二十六年立云南行御史台【百官志作二十七年事】思亷为御史中丞始至蛮夷酋长来贺词若逊而意甚倨思亷宣布威徳使毋自外闻者慑服云南旧有学校而礼教不兴思亷力振起之始有从学问礼者成宗即位除河东山西亷访使平阳诸郡嵗输租税于北方民甚苦之思亷为请得输河东近仓旧法决事咸有议劄权归曹吏思亷自判牍尾某当某罪吏皆束手思亷累任风宪刚正疾恶言事剀切与人交有终始其于宗族尤尽恩意好荐逹人物或者以为好名思亷曰若避好名之讥人不复敢为善矣卒諡敬肃乌尔古泽字润甫临潢人其先女真乌尔古部因以为氏父仲倜傥有竒节遭金季世愤无所施用遂纵酒阳狂以自晦然教泽特严泽性刚毅读书举大略才干过人世祖将取江南泽以选输钞至淮南饷军丞相阿珠竒之补淮东大都督府掾至元十四年元帅索多下兵闽越辟为元帅府提控案牍时宋广王据福州其将张世杰攻泉州兴化守臣陈瓒举郡应之文天祥置都督府于南劔州守臣张清行都督府事谋复建寜闽中郡县往往复从宋索多时军浙东建信告急谋于众曰我军当何先泽曰彼据闽广而我往浙右非防之善譬之伐木务除其根当光向南遂度兵闽闗八战而至南劒杀其守臣张清宋师遂退收福州进攻兴化抜之索多怒其民反复下令屠城泽諌曰世杰不虞我军遽至方急攻泉州旦暮且失守若出兴化遗民使走泉南煽动之彼将胆落而溃是不战而完泉州防于吾兵之驰救也索多喜开南门纵民去因得脱死者甚众世杰得逃民知兴化已破乃解泉州围去明年索多自广州还击潮州守将马发备御甚固泽曰潮人所以城守不下者以外多壁垒为之援也第翦其外应潮必覆矣乃分兵攻一大垒破之余垒尽散遂拔潮马发死焉命知兴化军继改军为路授泽行总管府事民歌舞迎候于道曰是吾民复生父母也郡新残于兵白骨在野首下令掩埋之又衣食其流离之民有弃子于道者置慈防曹籍而抚育之郡中恶年少以资求窜民卒伍冀后得计功版授官吏恐激变不敢诘泽悉追毁所授诛其尤无良者贪暴始戢始陈瓒以郡应张世杰民多战死者至是吏援例将籍其产泽语吏曰国家至仁诛止陈瓒从瓒者犹宥民奈何连坐亟为令曰民不幸诖误从陈瓒诛及鬭死无后者其田庐赀产竝给其族姻有司无所与吏不能逆乃止当江南未定民自相什伍保卫乡里及时平行省议籍为兵泽白行省曰国兵非少今籍民以示少非所以安反侧也且当籍者众民或有他心议遂格泽又兴学校召长老及诸生讲肄经义行乡饮酒礼士知向慕二十一年调永州路判官湖广平章政事约苏穆尔贪纵淫虐诛求无厌有使至永泽戒吏美供帐丰酒食务顺适其意使者感愧无所发其毒因间以利害晓之一郡由是获安二十六年丞相僧格建议考校钱谷天下骚动泽叹曰民不堪命矣即自上计行省约苏穆尔怒曰郡国钱粮无不増羡永州何为独不然此直府判倚其才辨慢我亟拘系之二十八年【原传防上二十六年作明年今据世祖纪及僧格传改正】僧格败约苏穆尔伏诛泽始得释二十九年授广西两江道宣慰副使两江荒逺与百蛮接不知礼法泽作司规三十有二章以渐为教民至今遵守之嵗饥发官粟以赈既发乃上其事邕管徼外蛮数为寇泽循行得阸塞处布画逺迩募民伉健者四千六百余戸置雷留那扶十屯列营堡以守陂水垦田筑八堨以节潴泄得稻田嵗收谷为军储边民頼之诏擢为海北海南亷访使故例圭田至秋乃入租后遂计月受之泽视事三月民输租五百石泽曰事君者先其事后其食吾涖政日浅而受禄四倍非情所安量食而入余悉委学官给诸生以劝业雷州地近海潮汐齧其东南陂塘鹻农病焉而西北广衍平袤宜为陂塘泽行视城隂曰三溪徒走海而不以灌溉此史起所以薄西门豹也乃教民浚故湖筑大堤堨三溪潴之为斗门七堤堨六以制其赢耗酾为渠二十有四以达其注输渠皆支别为牐设守视者时其启闭计得良田数千顷濒海广泻竝为膏土民歌之曰舄卤为田兮大父之教渠之决泱兮长我秔稻自今有生兮无旱无涝至大元年改福建亷访使泽宿有徳于闽闽人安之以母年逾八十求归养长沙嵗余母丧泽以哀毁卒諡正宪妻杜以夫死饮食不入口者十有三日不死乃复食子良桢自有
  </div>
  <div class="pagination">
   <a href="钦定续通志_page234.html">
    上一页
   </a>
   <span>
    ...
   </span>
   <a href="钦定续通志_page230.html">
    230
   </a>
   <a href="钦定续通志_page231.html">
    231
   </a>
   <a href="钦定续通志_page232.html">
    232
   </a>
   <a href="钦定续通志_page233.html">
    233
   </a>
   <a href="钦定续通志_page234.html">
    234
   </a>
   <span class="current-page">
    235
   </span>
   <a href="钦定续通志_page236.html">
    236
   </a>
   <a href="钦定续通志_page237.html">
    237
   </a>
   <a href="钦定续通志_page238.html">
    238
   </a>
   <a href="钦定续通志_page239.html">
    239
   </a>
   <a href="钦定续通志_page240.html">
    240
   </a>
   <span>
    ...
   </span>
   <a href="钦定续通志_page236.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
