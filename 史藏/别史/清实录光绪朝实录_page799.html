<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 799 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 799 页/共 1316 页</h1>
    <div class="content">○添铸广西梧州关监督关防。从广西巡抚史念祖请也。摺

包

　　

○戊寅。谕内阁、步军统领衙门奏、拏获巨盗康八案内余匪。请交部讯办一摺。所有拏获之康大仓头、康傻勒得、康八三儿、张八、王老等五名。著交刑部严行审讯。按律惩办。未获之杨四等、仍著严拏务获。毋任漏网。原拏此案之营员。及协缉之奉天练军出力各员。俟刑部定案时声明请旨。　　

○又谕、给事中戴恩溥奏、各省州县亏欠款项。请饬从严究办一摺。州县亏短正杂官款。例应严行追缴。近来各省办理此等案件。往往有心徇隐。含混了结。殊非慎重库款之道。嗣后各该督抚务当按照半年清查之例。核实严办。如有查抄之案。地方官蒙混结报。并著一律严倢■＜曰融＞■＜石木＞。现月　　

○谕军机大臣等、御史陈其璋奏、火油之矿。与火井盐井相连。川省泸州等处。均有火盐二井。是有火油矿之明证。外洋垂涎甚切。四川官绅。亦欲开采。议久未成。宜选择专门精熟之矿师履勘。集股开办等语。四川叙州等处。开办煤矿务。前据鹿传霖奏明绅士乔树木滟撆等、呈请自行开办。检讨宋育仁、业经该督留办商务。现在办理有无就绪。该御史所称雇用洋矿师履勘之处。是否可行。著该督斟酌情形。妥筹办理。原片著钞给阅看。将此谕令知之。现月　　

○又谕、御史陈其璋奏、京师内外城迷拐幼孩之案日多。谣言纷起。请饬拏办等语。著步军统领衙门、顺天府、五城、查明有无呈报之案。饬属随时严拏究办。现月　　

○给事中戴恩溥奏、牙行私抽用钱。并藉名供应场屋。滥行需索。请饬从严惩办。得旨、著顺天府查明严禁。现月　　

○御史陈其璋奏、各省制钱缺乏。请饬部添铸铜圆。并妥议办法。豫防销毁。下部议驳。现月　　

○广西巡抚史念祖等奏、兜剿越南游匪。捻获匪首匪党及布置情形。得旨、业已电饬速办。现在匪踪无定。仍著上紧会剿。毋任久延。摺包　　

○己卯。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至辛巳皆如之。早事　　

○奉皇太后幸承泽园。　　

○山西巡抚胡聘之奏、查明杀虎口税厅。改设哑狼关地方。尚属扼要并估计各项筹修情形。下户部议。早事　　

○以亏款延缴。革山西降选教职前署寿阳县知县王廷锐职。籍产备抵。现月　　

○庚辰。宗人府奏、已革贝勒载澍原得官员甲数。应否裁撤。得旨、毋庸裁撤。现月　　

○甘肃新疆巡抚饶应祺奏、新疆军械亟宜筹备。圜法亟宜变通。拟购办毛瑟洋枪。及制造火弹银圆红钱机器。分别筹款立案。下部知之。摺包　　

○命前吉林将军长顺。仍在乾清门行走。明发　　

○辛巳。上还宫。　　

○漕运总督松椿奏、遵旨裁撤马步营勇。暨水师亲军。共五百二十名。以节饷需。并酌留精壮。镇抚地方情形。下部知之。摺包　　

○又奏、分防清淮。练兵三百我。拟暂缓裁。报闻。摺包　　

○壬午。黑龙江将军恩泽奏、遵旨酌减马步练军。暨水师长夫一千五百六十二名。以节饷需。下部知之。摺包　　

○癸未。谕内阁、陶模奏、提督捐款济赈。请旨嘉奖等语。甘肃海城平远一带。兵燹后难民流离失所。提督董福祥捐银一万两。赈济乡闾。洵属好义急公。深堪嘉尚。董福祥著交部从优议叙。现月　　

○工部奏、督修方泽坛东西面围墙泊岸等工。依议行。早

事

　　

○直隶总督王文韶等奏、沥陈筹办卢汉铁路情形。并钞呈议借比国洋款草合同。依议行。摺包　　

○陕甘总督陶模等奏、甘省书籍缺乏。请咨取各省官书。免其缴价。以惠士林。得旨即著该督等分别咨取。摺包　　

○以遵命捐赈。予陕西督粮道姚协赞为其故祖父故父建坊。摺包　　

○甲申。上御文华殿。俄罗斯国答聘使臣王爵乌和他木斯科觐见。温谕尉问。钞报摺包　　

○谕军机大臣等、督办军务王大臣等会奏、议覆御史李擢英奏请酌裁长江水师暨各省勇营一摺。长江水师。分隶五省。兵数既血■乣。口粮亦较绿营为优。当此裁兵节饷之际。自应严加裁汰。力杜虚糜。著两江总督、湖广总督、会同长江水师提督、察看情形。按照该御史所奏。裁去二分酌留一分之议。斟酌办理。限一月后迅速覆奏。至各省兵勇。糜饷甚钜。前据户部奏请。业经谕令各直省督抚认真裁汰。并著合力通筹。赶紧办理。仍将所裁兵勇数目日期。分晰具奏。毋稍延缓。原摺均著钞给阅看。将此各谕令知之。寻两江总督刘坤一等奏、遵旨酌裁长江水师桨兵一千七百三十二名。岁节饷银六万四千余两。下部知之。现月　　

○又谕、有人奏、督臣衰惫不堪重任。据实纠倢■＜曰融＞■＜石木＞一摺。据称两广总督谭钟麟、精神日衰。智虑昏耗。署中公事。悉委任其子分发江西知府谭宝箴、及都司张钟。幕友家丁。倚势招摇。署中开设白鸽票馆。闱姓商人。行贿承充。并有营勇寻衅伤人。及＜目辟＞暒穴＜曰融＞夕＜夗贝＞拏旗丁草菅人命情事。劣绅刘学询、刘学诠、因案革职。纳贿汇缘。奏请开复。署广州协副将凤鸣。前安定县知县李家焯、狼狈为奸。请饬查办等语。著许振祎按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○乙酉。上诣显和园乐寿堂。问慈禧端佑康颐昭豫庄诚寿恭钦献崇熙皇太后安。外记注　　

○河南巡抚刘树堂奏、上年秋收不丰。酌拨常平仓谷出粜。接济南阳等处民食。报闻。摺包　　

○命索诺木兴额喇布坦、袭青海札萨克头等台吉爵。早事　　

○丙戌。上御文华殿。俄罗斯国使臣乌和他木斯科觐见。呈递俄太后进慈禧端佑康颐昭豫庄诚寿恭钦献崇熙皇太后国书。暨宝星礼物。上传懿旨答谢。钞报摺包　　

○以通政使司副使载萼为詹事府詹事。外记注　　

○以前科布多帮办大臣额勒春为江甯副都统。明发　　

○丁亥。谕军机大臣等、御史郑思赞奏、黄河溜势南趋。请速筹办法一摺。前据任道镕、刘树堂奏、兰仪县境内黄河坐湾生险。筹拨银两于旧河身内估筑拦黄坝一道。以防大汛。业经谕令妥为经理。兹据该御史奏称、伏汛伊迩。河流迅猛。仅此一坝。安能堵截。必须就入袖处所。赶紧镶埽。节节进占。或筑挑水坝数道。以逼河势。使之北趋等语。黄流极关紧要。究应如何办理。著任道镕、刘树堂、斟酌情形。妥筹具奏。原摺均著钞给阅看。将此各谕令知之。现月　　

○又谕、电寄许景澄。朕承大俄国大皇帝特派王爵乌和他木斯科＜墼-土＞■奸■贝来款洽敦睦之书。珍重华贵之品。实深欣谢。奉我皇太后懿旨。承大俄国皇太后厚意有加。寄赠国书宝星礼物等件。代伸致谢。均著许景澄先为敬达。电寄　　

○又谕、电寄史念祖等、电悉。前敌虽有斩获。惟游维翰一犯。前报带伤潜逃。何以迄未捕获。事关交涉。必须还一著落。至剿抚机宜。著该抚等从长筹议。毋滥毋纵。务得其平。

电寄

　　

○福州将军裕禄等奏。商定船政局学堂招考学生章程。前学堂课程限制。以六年为期。其艺圃学堂。则分为艺徒匠首两学堂。课程限制。各以三年为期。下所司知之。摺包　　

○又奏、延募洋员到闽。考验各厂机器。及察看船历滟乌等处。商筹整顿添备并制造船工情形。下部知之。摺包　　

○广西巡抚史念祖等奏、遵饬剿败股匪。遁出粤境。并获办戕杀洋人匪首。仍严缉余犯情形报闻。摺包　　

○考试应开列试差满汉二品以下京堂各官于上书房。现月　　

○戊子。孝慎成皇后忌辰。遣官祭慕陵。早事　　

○谕内阁、崧蕃等奏、防营缺额积弊太深。请旨惩儆。并自请严议一摺。云南补用副将雷家春等、管带临平等营。平日既少操练。军械复欠整齐。缺额甚多。擅离汛地。实属营私藐法。副将雷家春、都司李琨泰、杨智清、马良骐、参将刘秀和、杨载春、均著即行革职。同已革游击杨万才、一并发往军台效力赎罪。以昭炯戒。云贵总督崧蕃、据实纠劾。颇属认真。著加恩宽免处分。临安开广道邹馨兰、开化府知府刘春霖、临元镇总兵刘万胜、副将高德元、疏于觉察。既经先后禀揭。均著一并免其议处。现月　　

○崇文门奏、铁路将成。有关税务。拟添分卡。依议行。

早事

</div>
    <div class="pagination">
<a href="清实录光绪朝实录_page798.html">上一页</a><span>...</span><a href="清实录光绪朝实录_page794.html">794</a><a href="清实录光绪朝实录_page795.html">795</a><a href="清实录光绪朝实录_page796.html">796</a><a href="清实录光绪朝实录_page797.html">797</a><a href="清实录光绪朝实录_page798.html">798</a><span class="current-page">799</span><a href="清实录光绪朝实录_page800.html">800</a><a href="清实录光绪朝实录_page801.html">801</a><a href="清实录光绪朝实录_page802.html">802</a><a href="清实录光绪朝实录_page803.html">803</a><a href="清实录光绪朝实录_page804.html">804</a><span>...</span><a href="清实录光绪朝实录_page800.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
