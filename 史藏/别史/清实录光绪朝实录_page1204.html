<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1204 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1204 页/共 1316 页</h1>
    <div class="content">
○江西巡抚胡廷干奏、照湖南成案。设立明经学堂。收录年长诸生。以宏造就。下学部知之。摺包　　

○以贵胄学堂落成。颁赏扁额曰文雅忠武。随手　　

○壬申。直隶总督袁世凯奏、省城设立法政学堂。请拨发举贡来直学习法政。毕业后分别奏留调用。以广出路而储人才。下部知之。摺包　　

○出使考察政治大臣戴鸿慈等奏、抵德觐见德皇论及中国变法。谓必以练兵为先。政治措施。尤宜自审国势。各当事机。贵有独具之精神。不在徒摹夫形式。其言至为恳切。报闻。摺包　　

○添铸各省提学使印信。　　

○以捐建公私小学堂。予直隶威县文生尼澂、深州监生孟昭乾等奖叙。天津县候选县丞李德清等建坊。摺

包

　　

○以遵命捐赈。予江苏金坛县候选运同虞长福等五员为其父母、吴县节孝妇雷吴氏为其故夫各建坊。摺包　　

○癸酉。科布多帮办大臣锡恒奏、遵筹阿尔泰垦务。查蒙哈均以畜养为生。既难使若辈弃牧就耕。即难使汉民以耕占牧。强之开放。必致支节旁生。惟以劳来者勉进于屯。仍以乐利者使安于牧。妥慎办理。以靖边圉。下政务处知之。摺包　　

○又奏、酌定阿尔泰防守兵额。先募蒙古马队一旗。请饬立案。下练兵处兵部知之。摺包　　

○甲戌。谕军机大臣等、电寄周馥等、据奏、浙江米价逐日增涨。民情惶急。请将镇江及仙濠两口运米出口之处。先期禁止等语。著照所请办理。电寄　　

○署甘肃新疆巡抚吴引孙奏、新疆巡警重加整顿。酌拟章程三十条。下巡警部知之。摺包　　

○以遗爱在民。予故甘肃新疆候补直隶州知州雷铭三优恤。战迹治行。宣付史馆立传。从塔尔巴哈台参赞大臣安成请也。摺包　　

○除免新疆莎车府潮鹼水冲已垦复荒地亩额粮。摺

包

　　

○乙亥。陕西巡抚曹鸿勋奏、西潼铁路。需款甚急。拟暂加土厘。拨为的款。工竣即行停收。下户部议。摺包　　

○换铸云南盐法道关防。从云贵总督丁振铎请也。

摺包

　　

○改铸岳州常德两关监督关防。从湖南巡抚庞鸿书请也。摺包　　

○以捐宅建学。予陕西临潼县候选教谕张秉枢建坊。摺包　　

○丙子。谕内阁、王文韶奏假期届满。病仍未痊。恳请开缺一摺。王文韶宣力有年。谙练老成。朝廷正资倚田■廾。著再赏假一个月。安心调理。一俟假满。即行销假。现月　　

○谕军机大臣等、周馥陈夔龙电奏、借拨湘赈银两。疑请列入正项报册。俟归还即行列收等语。著户部议奏。电寄　　

○准新授贵州古州镇总兵陈万清留山东交署巡抚杨士骧差遣。摺包　　

○丁丑。科布多帮办大臣锡恒奏、阿尔泰地处极边。蒙哈栖身毛＜虘阝＞亶帐。并无庐舍。牧放迁徙。游踪靡定。所有警察学堂。巡警弁兵。暂难设立。下巡警部知之。摺包　　

○戊寅。谕军机大臣等、电寄张荫棠、电悉。何藻翔等均著准其调往。电寄　　

○出使考察政治大臣载泽等电奏、外国见赠宝星。未敢遽领。得旨、著准其收受。摺包　　

○己卯。谕军机大臣等、商部奏、闽省回籍华商。屡经被劫。地方官保护不力。请饬查明严倢■＜曰融＞■＜石木＞一摺。各埠华商回籍。晶■宜经谕令切实保护。乃近来闽省华商回籍后。竟仍有屡被抢劫情事。地方官任意延纵。自应从严查办。著崇善迅速确查。所有福建诏安县知县王国瑞、典史王锡圭、游击侯培光、南安县知县谭子俊、前署安溪县知县袁英麟、分别案情从严倢■＜曰融＞■＜石木＞办。仍勒令按限缉匪追赃。诏安县门丁黄子珍、南安县在籍侍＜目辟＞行＜匧心＞口＜韦未＞＜夗贝＞黄德、一并归案彻究。毋稍徇纵。原摺著钞给阅看。将此谕令知之。现月　　

○绥远城将军贻谷奏、新授伊＜覀之＞■牛额鲁特领队大臣荣昌照例驰驿前往。惟绕赴内地驿站。非半年不能到任。请变通旧章。就近由蒙古台站。两月可达。从之。摺包　　

○庚辰。谕内阁、张曾阳滟＜扌戋＞奏、特倢■＜曰融＞■＜石木＞不职各员一摺。浙江候补道万福康。习为许伪。操守难信。候补知府薛邦和、冶游纵酒。致酿命案。何彦德、随办要公。草率偷减。嘉兴府通判王世钧、纵容子弟。物议滋多。候补通判曾永昌、行为卑鄙。胆大妄为。山阴县知县王寿颐、奔竞营私。声名甚劣。平湖县知县戈石麟、赋质昏庸。不理民事。泰顺县知县朱懋清、嗜酒乱性。公事废弛。长兴县知县赵以成、授权丁役。听断糊涂。昌化县知县伍燮寅、衰庸嗜利。不恤民艰。镇海县知县韩铨、羁押多滥。驭下纵容。天台县知县胡元溥、庸懦无能。门丁专＜目辟＞暒棅且＜夗贝＞。浦江县知县杨蔼春、案多积压。不洽民心。金华县知县毓彬、比昵劣绅。不理词讼。寿昌县知县俞宗渊、才具庸下。操守不谨。署余姚县候补知县程文龙、亏课病民。养痈贻害。署记嘉县候补知县沉德宽、嗜好太深。事多文饰。候补知县曹缘皋、夤缘无耻。不齿同官。捐升知县陈朝佐、经收捐款。有心欺骗。嘉松盐运判胡汝翼、猥鄙无能。昏庸任下。鲍郎场盐大使孙传豫、訾议繁兴。被控有案。长林场盐大使高维基、年老衰颓。受人欺蔽。崇明场盐大使贾芳、才具竭蹶。不遵教令。大嵩场盐大使赵恩缨、比昵穴■士■黾户。民怨沸腾。缙云县教谕叶廷抡、不敦品行。士林指摘。青田县训导沈祖荣、包揽词讼。罔顾官箴。鄞县训导吴炳文、惟利是图。不堪司铎。武康县教谕金国锡、恣睢乡里。官民皆怨。均著即行革职。薛邦和、曾永昌、曹缘皋、并著永不叙用。署新昌县候补知县杨葆光、年老衰颓、失于疏纵。著以县丞降补。衢州府教授魏熙元、年迈多病。难资启迪。著勒令休致。石门县知县徐元绶、才具明白。躁进贻讥。东阳县知县杨泰阶、办事粗率。人地不宜。建德县知县谢福庆、治行平常。才欠开展。石堰场盐大使胡干、办事迟缓。未能振作。均著开缺另补。以示惩儆。现月　　

○浙江巡抚张曾阳滟＜扌戋＞代奏、甯绍台道世增教务条陈。一、脱离法国羁绊。与教皇直接办理。一、教士须由中国承认。一、教士不合。可以撤换。一、教会宜查察人数。一、民教结婚任便。一、教堂被毁不得无故索赔。一、买地建堂。应用官颁契纸。一、教会设学堂。宜归地方官调查。一、教堂设立处所。宜报明地方官。下外务部知之。摺包　　

○署黑龙江将军程德全奏、勘放省城附近旗界闲荒。因地定价。减半徵租。以兴地利。下户部知之。摺

包

　　

○又奏、剿办省西东马贼渐就肃清。出力人员请奖。得旨、著准其酌保数员。毋许冒滥。摺包　　

○以捐设两等小学堂。予直隶遵化州候选州同霍兆崧奖叙。摺包　　

○予剿匪伤故黑龙江铁山包协领根喜照阵亡例优恤。摺包　　

○以遵命捐助直赈。予浙江督粮道崔永安为其母建坊。摺包　　

○豁免直隶清河道库。发商承领。因乱被抢。因公动用之工款息银。摺包　　

○以交涉持平。教授有效。赏驻杭日本领事大河平陆则、浙江武备学堂教习斋藤季治郎宝星。摺包　　

○辛巳。谕内阁、政务处奏、开办考察政治馆。请派员充当提调一摺。内阁学士兼礼部侍郎衔宝熙、江苏常镇通海道刘若曾、著开缺以三品京堂候补。均著充考察政治馆提调。仍责成该王大臣等督饬各员。将中外政治。悉心考核。详加纂辑。用备甄采。现月　　

○署黑龙江将军程德全奏、妥筹江省设官情形。请将地方承办各员。酌量变通。分司文牍裁判钱谷警察等事。以期隐合乡官名义。下政务处议。摺包　　

○黑龙江齐齐哈尔城正红旗佐领托明阿因病予休。赏食全俸。摺包　　

○以才堪济变。予吉林候补道王昌炽军机处存记。　　

○以伪造功牌售卖得赃。革贵州都司熊春林职。并讯办。摺包　　

○以亏短库款。革前福建上杭县知县谢翌雯职并勒追。摺包　　

○壬午。以京师雨泽愆期。派恭亲王溥伟诣大高殿。恭代祈祷行礼。　　

○遣礼亲王世铎诣觉生寺。顺承郡王讷勒赫诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。外记注　　
</div>
    <div class="pagination">
<a href="清实录光绪朝实录_page1203.html">上一页</a><span>...</span><a href="清实录光绪朝实录_page1199.html">1199</a><a href="清实录光绪朝实录_page1200.html">1200</a><a href="清实录光绪朝实录_page1201.html">1201</a><a href="清实录光绪朝实录_page1202.html">1202</a><a href="清实录光绪朝实录_page1203.html">1203</a><span class="current-page">1204</span><a href="清实录光绪朝实录_page1205.html">1205</a><a href="清实录光绪朝实录_page1206.html">1206</a><a href="清实录光绪朝实录_page1207.html">1207</a><a href="清实录光绪朝实录_page1208.html">1208</a><a href="清实录光绪朝实录_page1209.html">1209</a><span>...</span><a href="清实录光绪朝实录_page1205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
