<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1269 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1269 页/共 1316 页</h1>
    <div class="content">○命四川总督陈夔龙、云南提督夏辛酉、均在紫禁城内骑马。现月　　

○以续捐军饷银二万两。予湖北道员黄训典、军机处存记。外纪　　

○以查察官兵吸烟出力。予密云印务协领兼前锋翼长丰吉奖叙。摺包　　

○以加徵条粮。致酿三命。革云南弥勒县知县张祖荫职。并讯办。摺包　　

○壬戌。御史徐定超奏、铁路借款。人心警疑。请派大员察看情形。妥筹办法。下部知之。现月　　

○农工商部奏、工艺局购运物料。请照章分别免税。报闻。早事　　

○邮传部奏、接收新奉铁路。及增改工程。筹拨款项。报闻。现月　　

○练兵大臣凤山奏、近畿各镇。添购军米。请援案免完税厘。从之。现月　　

○广西巡抚张鸣岐奏、广西富贺两县交界。西湾一带。煤矿苗脉畅旺。拨款五十万两开办。以资提倡。下部知之。摺包　　

○又奏、请销兵灾赈款。并办赈各员。可否择尤保奖。得旨、准其酌保数员。毋许冒滥。摺包　　

○又奏、兵力单薄。不敷分布。在宾州一带。召募十队。复于左江巡防提出六队。一律改为大营。以五百人为一队。派赴沿边驻扎。宣化等属。各募土兵。＜目辟＞暒穴＜曰融＞夕＜夗贝＞查内匪。下部知之。摺包　　

○换铸湖北江汉关监督关防。从湖广总督赵尔巽请也。早

事

　　

○调西安将军恩存为荆州将军。以正白旗蒙古副都统凤山为西安将军。现月　　

○以功在桑梓。予广西故云贵总督岑毓英、于桂林省城建立专祠。从广西巡抚张鸣岐请也。随手　　

○予积劳瘴故。广西百色厅东淩寨巡检高树荣照军营病故例优恤。　　

○癸亥。谕军机大臣等、电寄程德全、电悉。已传知马玉昆、俟奉军到防。再行撤回。电寄　　

○以直隶大名镇总兵王英楷为正白旗蒙古副都统。现月　　

○命农工商部尚书溥颋、邮传部尚书陈璧、理藩部尚书寿耆、邮传部左侍郎吴重喜■心、均在紫禁城内骑马。现月　　

○甲子。仁宗睿皇帝诞辰。遣官祭奉先殿。早事　　

○以东明黄河霜降安澜。发大藏香十枝。交直隶总督杨士骧祗领派员虔诣大王庙祀谢。现月　　

○命科尔沁多罗贝勒阿勒坦鄂齐尔、在乾清门行走。并赏双眼花翎。　　

○以记名总兵李进才为直隶大名镇总兵官。现月　　

○乙丑。上奉慈禧端佑康颐昭豫庄诚寿恭钦献崇熙皇太后幸颐年殿。侍早晚膳。至己巳皆如之。记注　　

○谕军机大臣等、朕钦奉皇太后懿旨。著派孙家鼐、荣庆、陆润庠、张英麟、唐景崇、宝熙、朱益藩、轮班进讲经史。及国朝掌故。以裨典学而资治理。现月　　

○又谕、电寄端方等、现在人心不靖。乱党滋多。近因苏杭甬铁路一案。各处绅民。纷争不已。难保无该党匪布散谣言。从中煽惑。阳藉争路为名。实则阴怀叵测。著端方等、留心访查。认真防范。傥或稍涉大意。致令暗相句结。滋生事端。定惟该督抚等是问。电寄　　

○又谕、电寄端方等、现因苏杭甬铁路添借英款一案。各处商民。颇怀疑惧。业由外务部电知江浙督抚将军等、剀切开导。并将原电呈览。所叙晶■宜次成案。及此次办法。实系迫于万不得已。外顾邦交。内保路权。舍此则无两全之道。著两江总督、江浙各巡抚、杭州将军、按照部发原电。迅速多方劝谕。于民生乐利。必当极力维持。勿任轻信谣言。致吾民惊疑纷扰。以副朝廷曲体舆情。安靖大局之至意。电寄　　

○都察院代奏、外务部员外郎辜汤生内存纪纲。外事责功实条陈。下政务处议。寻奏、原奏谓内政如练兵、设专门学堂、兴制造、及凡用西法各事。必恪遵所定规制。举行办理等语。实行政扼要之法。中国举行新政。限于经费。而各省又不能画一。或以筹款加捐。民生咨怨。若谓西法概不必行。即是省事安民之道。亦未为善计。又谓办理外事。用人用款。皆应严定规制一节。此后外交。似不至有用非其人之虑。出使经费。业经厘定。若制造、电报、铁路、矿务、皆专门之学。无非量才器使。其归官办者。皆有报销可稽。并非漫无定章。所请通筹限制之处。应毋庸议。从之。摺包　　

○又代奏、湖南举人萧鹤祥请开国会条陈。下政务处议。寻奏、资政院既经议设。实为议院基础。并令各省酌开董事会、议事会、以办理地方自治。应俟议事会、董事会、办有成效。再行议开国会。庶免欲速不达之弊。如所请行。续录　　

○又代奏度支部主事袁绪钦条陈请定国是。正人心。以期立宪实行。下会议政务处知之。现月　　

○命度支部尚书镇国公载泽、四川总督陈夔龙、均在西苑门内骑马。现月　　

○命乌里雅苏台将军马亮、在紫禁城内骑马。现月　　

○以永定河漫口合龙。予道员窦延馨等存记。余升用加衔有差。现月　　

○赏百龄命妇南书房翰林礼部左侍郎张亨嘉之母黄氏扁额曰期颐锡羡。并银缎有差。现月早事　　

○以期满回国。赏比国武随员吴特期宝星。摺包　　

○丙寅。云贵总督锡良奏、沾益州属地方蛟水骤发。民房田亩。概被淹没。嵩明、南甯、平彝、三州县同被蛟水成灾。又江川县属被旱成灾。当饬履勘赈抚。报闻。摺包　　

○丁卯。热河都统廷杰奏、设立速成法政学堂。招集官绅。定期开学。下所司知之。外纪　　

○命尚书吕海寰在紫禁城内骑马。现月　　

○以亏短税款。革前办古城税务委员通判易郁华职。并勒追。随手　　

○戊辰。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿。早事　　

○上率王以下文武大臣诣仪鸾殿行庆贺礼。血■乣官于午门外行礼。记注　　

○农工商部代奏华商施秉福等、普祝皇太后万寿。报闻。

早事

　　

○辛未。农工商部代奏华商黄俊安等、普祝慈禧端佑康颐昭豫庄诚寿恭钦献崇熙皇太后万寿。报闻。早事　　

○壬申。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣林权助、海军少将玉利亲贤觐见。记注　　

○御史俾寿奏、整顿学务。宜广求人师。以格人心而端治本。下会议政务处议。寻奏、原奏大致欲蒙学注重道德学。小学注重专门。惟查奏定章程。自小学以上。皆以德育为本。俟升入大学。方可各习专门。使躐等以图。甚无裨益。至各级教员。必取纯正通达之士。应由学部通饬京外学堂。慎选充任。从之。现月　　

○癸酉。大学士孙家鼐等奏、谨拟进讲事宜。开单呈览。得旨。单留览、著于二十五日起进讲。现月　　

○都察院代奏、大学堂、译学馆、实业学堂、贵胄学堂、法律学堂、法政学堂、顺天高等学堂、民政部巡警学堂、陆军部测绘学堂、江苏浙江各学生等。条陈时事。得旨、学生理宜专心向学。不应干预政事。致违定章。著学部晓谕训饬。并通行各省学堂。一体申戒。现月　　

</div>
    <div class="pagination">
<a href="清实录光绪朝实录_page1268.html">上一页</a><span>...</span><a href="清实录光绪朝实录_page1264.html">1264</a><a href="清实录光绪朝实录_page1265.html">1265</a><a href="清实录光绪朝实录_page1266.html">1266</a><a href="清实录光绪朝实录_page1267.html">1267</a><a href="清实录光绪朝实录_page1268.html">1268</a><span class="current-page">1269</span><a href="清实录光绪朝实录_page1270.html">1270</a><a href="清实录光绪朝实录_page1271.html">1271</a><a href="清实录光绪朝实录_page1272.html">1272</a><a href="清实录光绪朝实录_page1273.html">1273</a><a href="清实录光绪朝实录_page1274.html">1274</a><span>...</span><a href="清实录光绪朝实录_page1270.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
