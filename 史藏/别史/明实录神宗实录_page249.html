<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 249 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 249 页/共 367 页</h1>
    <div class="content">　　○准南京刑部右侍郎王基长孙王廷召补荫入太学
　　○礼部以  福王婚礼宜及时举行  上令择今年明岁堪用吉月日来看
　　○赐原任总河工部右侍郎李颐祭葬
　　○命兵科给事中吴文灿巡视京营
　　○兵科给事中孙继善请停真保蓟永开矿差遣以安人心不报
　　○壬申  成祖文皇帝忌辰遣官祭长陵
　　○辅臣等题礼部右侍郎兼侍读学士掌院事周应宾詹事兼侍读学士唐文献堪补东宫讲筵侍班官少詹事兼侍读学士杨道宾掌南京翰林院右中允王图旧讲官假满左中允吴道南右中允冯有经俱堪充补讲读官不报
　　○礼部奏言议谥最难而议谥于数十年之前尤难故当时与谥易今日补谥难法不得不主于严当日不与谥易今日夺谥难法不得不主于恕今据台臣乔璧星＜锍-釒＞应议者七十余人科臣罗栋＜锍-釒＞应补者十五人臣等看详各衙门评品而符以故老传闻证以  累朝实录就不肖之中而汰其甚就贤者之中而拔其尤应夺者四人为许纶黄光昇吕本范谦应改一人为陈瓒应补而未经题谥者五人为伍文定吴悌鲁穆杨继宗邹智已题未给者二人为杨源陈有年此外若徐阶媚事严嵩人议其謟田连阡陌人议其富而乘时自立能收鼎革之人心胡宗宪结严世蕃而广货贿人议其邪阿赵文华而倾督抚人议其险而计获渠魁卒除东南之祸本张瀚俛仰时宰人议其庸而末路庶乎知止余有丁绳检或踰人议其荡而此中亦无他肠陆光祖机权时出人议其奸而宦迹自多磊落诸臣列之当夺似太苛刻若毛伯温谕服安南兵不血刃而或谓其功非已出张元桢潜心理学抗＜锍-釒＞经帏而或谓其早不见几郭希颜攘臂逆鳞横被大戮而或谓其考察罢官建言可已刘台抗节敢言杀身遐壤而或谓其边功被诘先发制人诸臣例之当补似少精核又如孟秋之孤介张元忭之恬退李迁陈恪之清修事迹未能罗列而众议间有异同所当留之以俟异日论定者也至于台臣科臣二＜锍-釒＞所未及本部原册姓名所未载尚多应谥而未得亦有不应谥而幸得者在原议之外又当从容采择公论上闻以补遗漏者也＜锍-釒＞入留中
　　○以贵州右参政尤锡类为本省按察使
　　○准原任兵部右侍郎赠尚书萧琦嫡孙萧自开送监读书
　　○乙亥复除原任四川按察使谢诏为福建按察使
　　○原任狭西富平知县王正志毙于狱北镇抚司以闻
　　○丙子大学士沈一贯＜锍-釒＞乞休先是都御史温纯之劾于永清姚文蔚也语涉元辅而十七＜锍-釒＞求去大半留中科臣钟兆斗论大计参纯有终风起而白日无光南箕簸而斗枢欲动等语于是御史汤兆京有总宪顿挫已极辅臣心事未明一＜锍-釒＞谓言官冒嫌为此排击且云宰相布公则言路不妨异论群工结舌则相攻且见炙手于是一贯＜锍-釒＞请乞
　　皇上明示向来留纯之旨多未下者为出于  圣意乎抑臣有所干预于其间乎出于  圣意则臣心已明若臣有所干预则三揭五票具在御前望  皇上取而览之有一字短纯者否兆京所谓顿挫之覊縻之销薾之者安在非  皇上不能为臣雪此冤也奏入诏曰卿纯忠体国开诚布公朕所鉴知都御史温纯卿屡揭必称其贤每票必拟勉留具见雅度有何成心卿宜即出辅理以定群嚣已而元辅又奏温纯之事起于旧年十月今历四时矣而犹纷纭不止则以于永清虽奉调外之旨而未得地方永清不去纯心不安纯十七＜锍-釒＞求去而多半留中再奉明旨尚未温也又何能自安臣为纯苦心作揭请  上勉留反以为谤自今而后臣无道以处此诏以前已有谕卿宜自信不移何乃又有此奏温纯二＜锍-釒＞连下为卿屡揭催请后＜锍-釒＞不下朕以彼奏各缺巡按故以试御史渎扰市恩是以屡本未发于卿何预于是温纯因十八＜锍-釒＞乞休遂请严提于永清括赎文卷以究诸奸贪状且云都御史与御史相临有体参一御史竟不能动而为其侮且多方摇惑以为复原官之地永清又＜锍-釒＞辩谓故事都御史有罪御史得以论劾何至今日竟为所蹂践而鱼肉之乎钟兆斗复再＜锍-釒＞论纯御史康丕扬因＜锍-釒＞参首辅乔应甲又参兆斗且发受书办吴建寅贿事辞连御史左宗郢沈正隆互相紏驳阁部台省纷纷聚讼矣
　　○丁丑申时京师大雨雹
　　○户部覆仓场总督议河流大溜势必至于冻阻请先严谕沿途诸司限五日一报催督过粮船数目其边粮出闸即便提帮前进他船不得阻挠  上可之
　　○先是永宁宣抚奢效忠既死嫡妻世统无子妾世续有子崇周二妇争印讐杀自万历十二年始屡经川贵抚臣议处二妇俱给冠带分地赡餋宣抚司印给崇周收掌候袭既而崇周复死奢崇宁者效忠亲弟尽忠子也幼孤依世统避地抚餋一十三年至是送之永宁世续遗之氊马出印结事已定而诸奸目昔年从世续逐世统杀沙卜惧崇宁立而复前恨遂附水西立阿利以自固安疆臣阴阳其间以收渔人之利于是夷兵四出焚劫屯堡参政王应麟等不能禁总督查勘以闻因请兵部移咨黔抚切责安疆臣取回阿利与防护世续之兵仍与二妇和处分地餋老并谕奢崇宁蠲夙恨以收人心王应麟等失事情罪暂从宽贷俟事定酌处兵部如议具覆悉报可
　　○己卯敕奖靖江王新环沁水王辅国将军珵圻各孝义
　　○吏科都给事中项应祥奏言臣山居时闻  庙堂有南北异同之说入都三月目击时事果若人言迄今而滥觞转甚臣请直穷本始虚心尽言于  皇上之前盖赵邦清李应策之被论也其性气刚愎原不满于人情未必持论者欲空秦人而将不利于台臣也御史于永清素非端品温纯以都御史之尊据事而紏谁曰不可乃不紏于回道考察之日而紏于秦人被劾之时且周旋乡曲牵构辅臣轻冒南北之嫌自堕是非之阱此  明旨所以致诘群情所以大嚣然其生平节概卓有声称举国之人皆知之辅臣之揭救票拟事关密勿向不外传臣不知其作何语  皇上乾纲独揽动若神明臣亦不知辅臣力量果能言听计从一一取必否顾自外廷而观则纯已九月杜门十七上＜锍-釒＞矣纪纲重地闇若无人政体大乖人心渐改昔之罪纯者其意浸以薄今之怜纯者其念浸以生矣又适枝词巧逢其会群情安得不猜烦言安得不至耶辅臣处此第休休有容心事自白毋庸动声色为矣总而论之大臣小臣使诚念念在君事事为国则尔我异同其端自泯惟此关不透而小臣之欲富贵者日倚门傍户弄风波于掌股之间伏乞  圣明严谕辅臣中丞各捐成心共图报  主更乞  天语叮咛科道诸臣嗣后建白务持平正主张国是毋执一家之说自逞胸臆凋伤雅道不报
　　○庚辰太子少保南京户部尚书张孟男以病乞休  上谕留之
　　○辛巳豊县大水
　　○壬午日讲官礼部尚书兼翰林院学士曾朝节乞休  上仍谕留之
　　○工科署科事给事中孟成已以河运吃紧信地俱属中州请简河南抚臣因言今之治河者汲汲塞旧河为第一要务矣臣以为浚新河为尤要何也盖水惟下流则上通下淤则上决惟归一则流散漫则淤河若溃决浅滞水势散漫无所归着上流复奔腾而下尤难容注不决何待以故黄堌未塞而蒙墙即决者坐此弊也若新河不＜锍-釒＞无论旧河难塞即塞矣而上流之处必有继蒙墙而复决者此在新总河当有远识灼见也不报
　　神宗显皇帝实录卷之三百八十六

大明神宗显皇帝实录卷之三百八十七
　　万历三十一年八月甲申朔户部尚书赵世卿奏矿税一事不但夺臣部之业而祸生灵误  君父每一念及臣心直碎盖太阿不可假人中涓衔命纵横历七八年不收令天下知有税使不知有  皇上彼诚盗  皇上之大权  万乘至尊俯较锱铢匹夫荧惑輙进淫巧彼诚亵  皇上之大体不察不畜古有明戒包矿包税是何声称彼诚坏  皇上之大名纵不为民生惜宁不为此三者惜耶语甚切至不报
　　○南京兵部右侍郎臧惟一以考满赴京引疾乞休  上不允
　　○兵部覆宣大总督＜锍-釒＞言边防不可不预乞敕督抚衙门行各该道将等官厉兵秣马集饷治刍内极戒严外示安静选差的当熟练通官宣谕顺义王夫妇聚兵何因所讲何事如止于讲市即便谕令速回照常市赏如无端要挟不妨正词峻拒阳折其非固守严防阴伺其变仍行狭西督抚查小佛僧西行既由边外缘何杀害锁判逐一根究的确剖折明白毋得互相推诿致滋口实从之
　　○兵部以九股诸苗乞降既俾入籍徵输就便分管但夷情叛服靡常梁上巴野各塞生苗虽已编立保甲尚未附属当差尤不可不严为之防者据议应增兵三十名同原额官兵于青圳等处往来防守且廪饷取办输粮不足责之耕食应如所议至于分管徵收亦当严示约束不许分外科求拘扰起衅以贻后患从之又言属夷獐拨二酋已经悔罪据督抚蹇达等议将獐拨二酋三十年分各旧赏一年并贡赏二次尽行革去自三十一年为始方许开复仍严谕二酋今后务要恪遵盟约不许要挟作歹如有背违定行革赏议剿永不复款至于释放原擒各夷优恤被杀阵亡夷丁家属责令寻送未回哨夜及将革过赏物抵充衣食犒赏等项事宜悉如所议报可
　　○  上谕内阁  皇太子  福王讲读三日免讲一日
　　○乙酉  福王婚礼吉日钦天监择本年九月内  上命另择
　　○丙戌命右庶子萧云举右中允翁正春主顺天乡试
　　○山东税监陈增进漏税罚赎罗绢银六百七十两三钱追进赃银三百两抽买马骡十七匹头又进矿金一百七十四两银六千四百六十两俱奉旨收进
　　○礼部右侍郎掌院事周应宾以送母乞假  上谕留之
　　○丁亥工部覆管通惠河主事议将通湾天津一带白河委官调集各属额派浅夫设法挑浚务深四尺五寸所挑沙土即于两岸筑堤以防水发俟挑完果有成效后著为令每年粮运将到预先料理＜锍-釒＞浚其各浅浅夫依议裁减余者徵银贮库至各属额派桩草柳栽旷工等俱按季交收从之
　　○总督川贵王象乾＜锍-釒＞论按察使张文耀与参政庄＜棥心＞华原任守东道张悌等讦发事情乞敕按臣一并严勘报可
　　○福建泉州府等处大雨潦海水暴涨飓风骤作渰死者万有余人漂荡民居物畜无筭
　　○以原任尚宝司卿颜素为南京大理寺右寺丞
　　○戊子祭  先师孔子
　　○初楚王奏宗室华越四罪华越赴京奏楚王华奎与弟宣化王华璧俱系王姓非恭王子华奎为恭王妃兄王如言儿生数月抱餋宫中华璧为王妃族王如綍家人王玉儿生数岁抱餋宫中其中曲折皆出伊妻恭人王氏之口王氏如言女也知之最稔二孽皆假王不宜冒国爵请行勘正法  上下其奏部请行湖广抚按勘实至是巡抚赵可怀巡按应朝卿会同各官备细详审了无左验奏臣等所审不惟  天日临之而楚国之人实共耳目以为真也而王氏持说甚坚骆镇王英寿妈妈张维新王如曾黄甲李自荣之言似足交发互证郭伦所刻录与启本及刘华面讦崔氏口吐其年分与恭王彼时住居又相矛盾萧氏称隆庆五年二月十六日天明时分方行唤取何宫人产后始取乳妇而郡主县主又咸称不知真假以为假也必有真知的据方可杜口服心乃各款干犯七十余人严刑考讯宁死不肯招承臣等会集多官勘问二日竟不得归一之论谨据实开陈伏乞特赐遣官再问  上以事情重大令礼臣会同都察院议之
　　○己丑遣官祭  大社  大稷之神
　　○户部覆狭西巡抚＜锍-釒＞以各处仓库责各路之粮官即以奸弊有无定各官之功罪至于岁终查盘议处议叙则又总之乎司道仍咨各边仓场一体着实遵行其管粮通判改同知推官职衔选授甲科从之
　　○吏部奉旨覆御史乔应甲沈正隆左宗郢科臣钟兆斗互紏四＜锍-釒＞谓事若止于书办吴建寅而其原则始于钟兆斗＜锍-釒＞论都御史温纯牵扯应甲数语遂相猜疑至此伏乞  皇上严谕诸臣各捐门户共维国成仍谕元辅总宪共披光明正大之衷显示勿嫌勿疑之的以息群嚣而存国体
　　○庚寅实授加衔管平越知府事刘冠南为贵州副使管理都清兵备以思州府知府马千官为贵州副使管理思石兵备
　　○辛卯  孝庄敬皇后忌辰遣官祭  泰陵
　　○  万寿圣节赐辅臣金银  万寿字各二副金篆字八个金书红符一道及讲官曾朝节有差
　　○宴朝鲜国庆贺  圣节陪臣李效原等十八员谢恩陪臣李鈇等三十员命侍郎李廷机待
　　○吏部条酌事宜以平铨政一抑奔兢凡推升全以资俸为次第才望为优劣不许托人讲嚷公行陈乞二议程限凡大小官依程限回任不许托故徘徊餋俸待迁三＜锍-釒＞淹滞迩因行取停滞州县推官有积俸七八年不转此后有京秩见缺查俸深品卓者即行推补四酌部俸员外历俸既深宜与郎中一体得补知府五重改教知县改教青年甲科体质孱弱不谙吏事者可予若大计诖误有犯贪墨武断者亦借此为捷径非政之平也断宜立案不行六议考试贡监卷分南北始得其平七禁吏弊查卫所寄籍送纳农民履历实考以杜黑虎跳涧之弊
　　○吏科都给事中项应祥以  万寿圣节冬至元旦等项庆贺大典缺导表导驾官请补科臣刘道隆等不报
　　○以送还漂流人口二十九名赐朝鲜国王银一百两彩叚十二表里并加赏陪臣从人等彩叚有差
　　○兵科给事中孙善继奏言虏以款要我我以款覊虏款自有额昔如额而今不如额卢求盈于额之内犹可从也倘昔不如额而今复其额虏更求于额之外今日增市明日增赏岁增则岁以为额岁岁增则岁岁以为额明请不得阴设饵以媚之公储不敷私科削以继之久之额不能供而款穷款穷而祸乃滋大以是而保款臣愚不知其可也故保款莫若决战忘战必难保款今报虏住牧清水河不过四五万而三镇主客官军实在二十二万有奇诚及此时整搠预备誓师陈旅决意战守以作三军之气然后大宣  皇上恩威责以渝盟倘豺狼无厌分外横索则声言革其市赏坚壁清野以伺其变如果有内犯情形则三镇相为犄角互为声援以挫其锋然后乘机遘会与之议款则款坚与之保款则款久故款足恃也时给事中田大益＜锍-釒＞意略同俱留中
　　○除吕兴武为中书舍人
　　○户部覆南京吏科给事中祝世禄黄册要务五事一定册式黄册十年一造务要严核丁口之存没土田之消长收除明白登之实徵如实徵与黄册互异者严查参治一严册限黄册角□羊送后湖原有钦定限期合行各该抚按严行查覆如前项驳册刻期完角□羊及新造黄册务要照限角□羊进一酌册角□羊合一省所属府州县剂量之视册之多寡地之远近务在适均佥官领角□羊一清册赎每角□羊册赎既有定数各该省府自宜照数角□羊用乃今有全不起角□羊或角□羊未及半者合严查补偿一选册纸经管官员务要用心拣选坚实皮纸攒造起角□羊从之
　　○甲午  孝慈高皇后忌辰致祭于  奉先殿
　　○  皇太子千秋令节奉旨百官于文华门行礼
　　○夜一更月犯牛宿
　　○以大理寺左少卿张鸣冈为南京太常寺卿　　○丙申大学士沈鲤朱赓以恭遇  圣节请  上临御便殿特赐召见
　　○浙江巡抚尹应元＜锍-釒＞参诚意伯刘世延前此奉旨革禠发原籍覊管今复冒罪遣牌失罪人体乞下法司议处刑部如议覆诏令本管各官遵旨严加钤制
　　○戊戌以中秋节令赐辅臣上尊珍馔及脯酒月饼有差
　　○庚子  万寿圣节遣隆平侯张炳武安侯郑惟学怀宁侯孙袭定西侯蒋建元南和伯方＜火节＞宁晋伯刘天锡清平伯吴国乾成安伯郭邦相宣城伯卫应爵祭  长陵等陵各行礼
　　○辛丑秋分祭  夜明于  夕月坛遣公张惟贤行礼尚书赵世卿分献
　　○壬寅兵部请免补税官张懋忠缺  上曰朕心仁爱自有停止之日但朝御殿门未建帑藏空虚欲复差官又滋扰费准归并附近内官王忠开采角□羊进应用
　　○甲辰辅臣以  万寿圣节乞释镇抚司逮系诸臣
　　○乙巳大学士沈一贯仍以病苦乞休
　　上不允
　　○以药卖宗民子女致死人命请禠汝宁王府镇国将军朝諻等职并下李尚信于法司从之
　　○皇城巡视礼科右给事中吴文灿请复皇城旧制故事内官内使出入守门官搜检精细比对铜符朝参文武官随从官吏人等俱官给木牌悬带守卫官办验放入各门及皇城内外铺各赍埶令牌巡警传递铜铃跟内官内使止役用三二名亦不许离直远出今且尽伍而空之一遇点视多倩贾竖乞儿唐塞片时叉刀红盔更番直宿今皆买免高卧日出时始一进内中夜之际庐直空无人矣故事日每轮将军一百名分蚤晚两班于午门东西听候夜则坐更今皆纳月钱于本管名曰月直每月不过三日而千五百名将军强半入上官袖中矣他如比号巡城印簿走更一切点闸事宜皆成画饼以故诸色人等出入无忌盖怠惰偷安罪在士伍容情故纵罪在官吏乞  天语叮咛尽复  祖制不报
　　○广西总兵王鸣鹤奏留镇安府土官岑奇凤免觐
　　○丙午  宪宗纯皇帝忌辰遣官祭  茂陵
　　○工科署科事给事中孟成已奏镇江府民魏学诗等市井细民侵银六百余两不过牙侩常事一县尉治之足矣何至辱白简而渎  天听鲁保之意以不示人以威不足以箝制人心不假借  天威又无以树已之私威耳乞  圣明念民情不可重拂更张不如仍旧将岁造叚疋仍归有司即不然亦谕禁鲁保止循本等职掌不许擅受民词庶民心获安而东南半璧天下可保无虞矣疏入留中
　　○丁未祭太仓之神遣尚书赵世卿行礼
　　○戊申荫大长公主裔孙李元勋入太学
　　○楚王华奎奏事经勘问请察舆情诏以览王奏辩事与前抚按官勘报尚有异同还著九卿科道从公看议来说
　　○福建巡抚朱运昌陈备倭事宜谓欲保闽海莫若清野清野莫若筑堡筑堡莫若星罗棋布使贼左顾右眄而莫知所攻臣考国朝典制  文皇帝广置边屯于四五屯内择其一有水草者四围竣濠广丈有五深如广之半筑土城高可二丈开八门以便出入傍近四五屯锱重粮草皆聚于此有警则驱牛羊入虏无所掠又先臣许逵治乐陵令民间门各起墙高过其檐仍开墙窦如圭仅可容人家令二壮者执刃窦内以俟贼贼相戒不敢入境诚宜依仿此制而周密布之其乡村建堡一如建屯法专其责于巡海宪臣督率府厅州县正官期以三年成此不朽之业
　　○准云南临安府嶍峨县土舍禄崇功就彼袭授父职仍不世袭
　　○山西巡按汪以时参税监孙朝擅于石岭关等处抽税课及薪米殃及鸡犬且包四万五千之额角□羊而不抽前抚臣魏允贞与之定议曾以上闻而奉俞旨者也有司未至亏额该监即行渝约悖旨虐民莫此为甚乞速敕停止以安人心不报
　　○礼部请九月初一日进三十二年祀册　　○左都御史温纯二十＜锍-釒＞乞骸因请点原推副佥二都御史有旨纪纲重地朕眷留老成未尝不切屡＜锍-釒＞乞归殊负朕意副佥二都御史自当听朕简用卿既求去何又渎请市恩仍即出供职
　　○辅臣题催  东宫讲筵侍班等官
　　○己酉辅臣请释放镇抚司见监诸犯
　　○户部尚书赵世卿以蓟镇管粮郎中胥从化差满具由拟注上考不当上＜锍-釒＞自劾诏曰卿考核司属虽有异同然能不执成心终行紏正尤得公平之体何必引咎求退宜益持此率属以振颓风
　　○川贵总督王象乾因户部咨其丈田粮限田制兵部咨其设屯卫遂＜锍-釒＞令夜郎乘凤乐源乐道永镇儒溪永定七处皆各州县达府要路深山邃谷远箐茂林一有往还动逾旬日宜各设驿站以协济夫马之奔驰以联属遐方之脉络诚所当增其余一切经费除府卫首领及县佐学驿查系冗员另＜锍-釒＞议裁其真安训导廪生遵义桐梓绥阳仁怀儒学师生吏役俸廪及门库铺兵渡夫并夜郎等七驿驿丞支应伞轿铺陈等项虽后不可终废而目前尚可缓道府州县团操民壮守护城池看守仓库腹里犹然况新设州县夫岂可少姑于防兵数内每州县量拨三百名以供防守暂停者共计停一万四千二十两有奇每粮一石止徵银一两三钱九分八毫有奇实徵粮银二万四千三百一十两丁银内酌量加添实徵丁银五千八百八十两九钱有奇通共丁粮银三万一百九十两有奇以备各项经播真旧粮岁止银三千一百两今加三万一百九十两有奇武弁俸廪既薄夷方米珠薪桂餋廉田地应照九丝事例酌量官职崇卑分拨以示优恤屯军五千名该田一十五万亩水边屯田尚未设立臣恐目前藩篱不固将沙溪五里半之地暂改屯田以备守望该边旧民及真安州申文纷纷告称不便其贵州仓粮共计六千二百石系户部经制额数毫不可少今亦无可徵办应俟地辟民聚之后另行加派其餋廉屯田黔饷三项共该田地八千三百八十一项候两省按臣查明疆界之日另行拨补编徵此外又有防兵八千名岁饷八万余两窃计全播经费岁不过四万四千有奇除裁削外尚有停徵待编者一万四千有奇不能自给此八万之岁饷可复望之播乎容臣另议具＜锍-釒＞乞敕下吏户兵三部将前应增应裁应停等项官员驿站钱粮及所少将领军屯田地并协济贵州仓粮作何区处逐项覆加查议上请施行下部知之
　　○巡按贵州监察御史毕三才题四川永宁宣抚司土妇奢世续即有冤枉当上奏下告以图伸雪乃轻信奸逆动兵称乱肆虐生灵本当剿削姑念实系奸目拨置本妇重加罚治奸目阎宗传田应龙等严行提究奢世统奢崇宁既称枝明派正亦当俟题候旨而后入城乃竟入永宁之域遽启累世之藏逼处其宫攘夺其财世续之心岂甘乎而目把袁初舒自清等黩货无厌激变有自世统母子当量加罚治袁初等并行提究永宁卫武举苏民心以奢崇宁为木偶奢世续为奇货实为戎首委称罪魁普市所百户周应魁当夷兵劫虏之际助饷馈遗以张其恶当查实并究以正其罪若思仁带管毕节道参政洪澄源同知张羽鸿等应量罚以儆厥后再乞  天语叮咛川贵督臣毋瞻前顾后而贻祸胎下部知之
　　○总督川贵王象乾以遵义城垣公署营建告成田地粮差丈摊已定据司道呈议覆加详勘择其可行者列款  上请下部知之
　　○以四川宝庆府知府沉子来为本省副使管理分巡下湖南道
　　○兵部再以大同虏情叵测上闻  上曰虏变多端制驭在我还照前旨再行申饬务使可战可款悉协机宜毋得怠忽误事
　　○革辽东协守东路副总兵刘孔胤任仍下御史究问
　　○户部请移咨宣大山西督抚及劄三镇管粮司官将本镇节年民屯逋负钱粮责成司府州县卫所经管官严行催角□羊不完者遵近例参处其二镇盐粮俱折收本色分别冲边次冲仓储酌量上纳预期召买稽核虚冒仍移文河南山东二省抚臣将节年未完宣大二镇银两严督所司克期角□羊发报可
　　○辛亥以四川副使韩擢为本省参政分守下川南道
　　○祭  历代帝王祭  城隍旗纛等神
　　○改封广灵王次子之嫡子鼎灀为长孙配周氏为长孙夫人
　　○庚戌赐益府益世子常＜氵迁＞庶九子名由梿阜平王府翊铤嫡九子名常□□宫益府辅国将军常茫嫡六子名由木□则唐府新野王硕灿庶二子名器堈辅国中尉硕鲲嫡二子名器墙淮府高安王翊铗嫡一子名常淇上饶王载塙庶一子名翊钲南康王府奉国将军载弓□垔嫡一子名翊錂永豊王府镇国中尉翊金□詹嫡一子名常沛吉府福清王常□□□白廿攵□嫡二子名由权蜀府南川王宣卤□翟嫡三子名奉铰汶川王府奉国将军承□火廿中土□嫡一子名常墰德阳王府镇国中尉宣活□土庶五子名奉馈石泉王府镇国中尉承火□录嫡二子名宣土□丽内江王府辅国中尉宣土□贵嫡三子名奉镊韩府通安王谟墆庶五子名朗鏕西德王府镇国将军谟坫嫡三子名朗鐁辅国将军朗金□贸嫡三子名土□景渎襄陵王府辅国将军旭梬嫡二子名融脊乐平王府辅国将军融娣嫡二子名谟堆□木褒城王府奉国将军融坜庶五子名谟土□屋长乐王府辅国将军朗锵嫡四子名璟汸长泰王府奉国将军朗金□弘嫡一子名璟淊周府原武王朝埨嫡三子名在锩临汝王长子睦楚庶一子名勤火□宾□丘王府镇国将军朝角□先嫡二子名在金□雹博平王府镇国将军朝裱嫡一子名在锣奉新王府奉国将军在□金兹□子□嫡二子名肃瀜河阴王府奉国将军勤＜鱼旦＞嫡二子名朝走□＜仙-亻＞内乡王府奉国将军勤灰嫡三子名朝谶汝阳王府奉国将军朝□土刀耳□嫡一子名在镕镇平王府奉国将军安汐嫡四子名睦襦胙城王府镇国中尉朝臶嫡二子名在鉊永宁王府镇国中尉勤苞□□嫡一子名朝幸曲江王府镇国将军睦□□预庶七子名勤炭□□
　　○旌孝事继母汜水县学生员王谦扁其门曰孝行新郑县民董守魁妻刘氏祥符县学生员何守儒妻杜氏襄城县民张可学妻李氏柘城县民李国机妻时氏考城县民杨国臣妻杨氏怀远卫舍余褚文蔚妻岳氏霍丘县民余化龙妻许氏泰州民沈浦妻钱氏睢阳卫监生陈勋妻苏氏夫早逝守志各扁其门曰贞节睢阳卫民陈克信妻阎氏妾程氏巩县民康流采妻赵氏太康县民董跻昌妻王氏太康县儒士顾名儒妻刘氏延津学生员周嘉瑞妻张氏徐州民孟川妻刘氏寿州民厉赞妻薛氏等各夫殁或自经饮鸩或投赴河流各扁其门曰贞烈
　　神宗显皇帝实录卷之三百八十七
大明神宗显皇帝实录卷之三百八十八
　　万历三十一年九月甲寅朔吏部等衙门尚书等官李戴等合＜锍-釒＞请信  圣心仁爱停止有日之言速罢矿税以苏民困不报
　　○户部覆总督仓场议请将杭州运到京通食粮并边粮俱借运昌镇上纳俟后到原派昌镇者拨补京通从之
　　○改平越普定二卫学为平越安顺军民二府学设黄平州学正一员即将所裁平越训导俸薪移给设新贵县教谕一员即将所裁宣慰司训导俸薪移给余庆湄潭瓮安三县子弟附黄平州学龙泉县子弟附石阡府学平越安顺廪额二十名一年一贡黄平新贵各廪额十名三年一贡黄平等州县新民子弟稍通文理者准入学不淮应试以万历三十年为始起贡须十年外应试须二十年外其各府州县儒学印铸造给发
　　○命刑部于二十日朝审下持斧禁地伤人郑良于镇抚司究问
　　○山东道试御史钱桓奏欲兴东南水利须差巡河御史实有四便一便于激励官属二便于总一事权三便于措处钱粮四便于摄服豪右
</div>
    <div class="pagination">
<a href="明实录神宗实录_page248.html">上一页</a><span>...</span><a href="明实录神宗实录_page244.html">244</a><a href="明实录神宗实录_page245.html">245</a><a href="明实录神宗实录_page246.html">246</a><a href="明实录神宗实录_page247.html">247</a><a href="明实录神宗实录_page248.html">248</a><span class="current-page">249</span><a href="明实录神宗实录_page250.html">250</a><a href="明实录神宗实录_page251.html">251</a><a href="明实录神宗实录_page252.html">252</a><a href="明实录神宗实录_page253.html">253</a><a href="明实录神宗实录_page254.html">254</a><span>...</span><a href="明实录神宗实录_page250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
