<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 293 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 293 页/共 1316 页</h1>
    <div class="content">○又谕。左宗棠奏、筹拨江南防军。变通办理一摺。该省以李鸿章指调淮楚两军二十营。所遗防垒。均系要地。苏省各属。适有匪徒滋事。因檄委提督易致中等增募九营。填扎各处。原为海防紧要起见。惟现在局势不同。李鸿章业已赴津。淮楚各军。毋须调拨。江南骤添多营。饷项难筹。自当从长计议。著俟情形稍松。即将增募之营。酌量裁撤。以纾饷力。王德榜现在该省。如果察看得力。即著留于两江差委。王时正系勒令回籍之员。仍著饬令迅速回里。不准稍涉逗遛。将此由五百里谕令知之。洋务　　

○又谕。玉山、乌拉布奏、台路梗塞。亟宜设法疏通一摺。据称此次致祭三音诺彦。取道台路。自默霍尔噶顺至赛尔乌苏各台。旱灾甚重。驼马倒毙殆尽。亟宜疏通要差。并详查被灾轻重。及严禁私载货物等语。所奏台站被灾情形。与吉和等前奏、大略相同。亟应设法办理。以通台路。著吉和、永德于商都大马群内。挑选健驼。分给被灾各台。以应要差。昨据户部筹拨银五万两。为该处办赈各项要需。著即分析确查。实系被灾者加意抚恤。如有藉灾为名。藏匿驼马。亦不得任令委卸至各城差务。由台经过。尤应于出张家口时、严禁私载货物。以省台力。并著该都统等随时严查。毋稍瞻徇。将此各谕令知之。现月　　

○又谕。太监王来和偷窃御用衣服。业据该犯供认属实。著总管内务府大臣、将该犯解交刑部。按律拟定罪名具奏。罪止该犯一人。此外不必株连。现月　　

○湖北巡抚彭祖贤奏、民情困苦。拟办理赈粜。采买米石。接济民食。报闻。摺包　　

○命前大学士直隶总督李鸿章为署任。兼办理北洋通商事务大臣。署直隶总督张树声仍回两广总督本任。命署两广总督曾国荃来京陛见。现

月

　　

○己未。理藩院代奏、喀喇沁札萨克镇国公乌淩阿、呈称该旗连年遭灾。未能收获。蒙古益形艰窘。请将每年塔子沟关税项下、赏给二成五分银两。借支二三十年。以备赈济。得旨。该旗蒙古连年遭灾。以致饥寒。实堪悯恻。加恩准将每年应给乌淩阿塔子沟二成五分税银。借支十年。以资赈济。即著恩福由热河道库支给。此项借款。于每年应给乌淩阿塔子沟税银内。按年扣还。以归原款。明发　　

○庚申。谕军机大臣等。翰林院侍读王邦玺奏、江西溺女之习。经前任学政督饬教官劝办救婴会。渐著成效。请饬现任学政接续办理。并各府州县向有育婴堂。请饬该抚筹款兴办等语。民闲溺女。实为恶习。自应设法劝禁。著潘霨、陈宝琛、查照所奏各节。督饬属员、认真办理。以挽积习而拯民命。原摺均著钞给阅看。将此各谕令知之。现月　　

○两广总督张树声、奏报交卸直隶总督篆务日期。并恳请开缺。得旨。张树声向来办事认真。朝廷深资倚任。现在两广防务紧要。著即懔遵本月初十日谕旨。迅赴本任。将一切事宜。妥为筹办。毋得再行固辞。　　

○署直隶总督李鸿章奏、练军加夫。系原定营制必需之款。势难议裁。请仍分别全给酌给、以资巡防。从之。摺包　　

○又奏、请准河南补用道薛福成、暂留北洋差遣。允之。摺包　　

○予抗节捐躯江西吉水县监生鄢锡绶、鄢琴干、鄢桂清、议恤。摺包　　

○旌表刲股庐墓孝子江西杨尧炽、周克岐。摺包　　

○旌表节烈妇女江西梁欧阳氏。宋钟氏。刘段氏。李马氏。王高氏。彭王氏。刘杨氏。黄陈氏。摺包　　

○辛酉。以神灵显应。颁张家口万寿宫内关帝扁额曰神功广运。文昌扁额曰珠垣锡福。龙神扁额曰功溥为霖。现月　　

○谕内阁。此次山东历城等处、黄河漫溢。被灾甚重。前经谕令游百川、陈士杰、筹款抚恤。灾黎情形困苦。宵旰廑怀。著于山东应解京饷项下、截留银十六万两。以资赈济。游百川、陈士杰即督饬该地方官及委员等、分赴灾区。详细查明。核实散放。务使实惠均沾。毋任吏胥稍有侵蚀。用副体恤民艰至意。现月　　

○户部奏、请将山东备荒米石。及奉天运东米粮。裁免厘税。并请饬下各省督抚、将应解备荒厘银。按限委解。得旨、著咨行各该省遵照办理。现月　　

○广西巡抚倪文蔚奏、藩司徐延旭到防布置情形。得旨、著该抚懔遵叠次谕旨。督饬徐延旭等、将该处防务、切实筹办。妥为布置。毋稍疏懈。摺包　　

○伯都讷副都统明春奏、札萨克回子亲王沙木胡索特、因兵燹之后。修理坟墓。请赏借俸银。得旨。著照所请。准其借支十年俸银二万两。以示体恤。现月　　

○癸亥。谕军机大臣等。署左副都御史张佩纶奏、吴长庆留戍朝鲜六营。比闻以三营回驻烟台。备多力分。非经久之策。该提督久驻朝鲜。必不能锐然自任。请饬妥筹别选贤能等语。驻扎朝鲜官军。关系甚重。该国大难虽平。人心未定。前谕令张树声将吴长庆六营仍留朝鲜。张佩纶所奏撤回三营。有无其事。未据奏报。吴长庆久驻朝鲜。能否得力。著李鸿章悉心察看。并将防护该国事宜。妥筹经久之策。随时具奏。原摺著钞给阅看。将此谕令知之。洋务　　

○又谕。御史李璲奏、风闻京城及直隶等处、有在理教。以戒人吸烟饮酒为名。互相传引。人众甚多。闻系白莲教之别名。教首即在天津。请饬密拏等语。匪徒创立教名。诱惑愚民。大干例禁。自应严行查办。以遏乱萌。该教首踪迹诡秘。是否潜匿天津。著李鸿章遴派妥员。严密查访。妥慎办理。毋致激成事端。将此密谕知之。现月　　

○署左副都御史张佩纶奏、河南王树汶一案。二次会审之臬司豫山。前任河北道陈宝箴。应照初次勘转之署臬司麟椿议处。得旨、豫山、陈宝箴应得处分。著吏部详查案情。照例定议具奏。寻奏、遵议各员处分。得旨。河南按察使豫山。前任河北道升任浙江按察使陈宝箴。均著照部议降三级调用。不准抵销。现月　　

○又奏、总理各国事务衙门章京刑部郎中张赓扬。小有才能。迹近招摇。请饬察看。得旨。张赓扬著回刑部当差。毋庸在总理各国事务衙门章京上行走。并著刑部堂官随时察看。如有劣迹。据实奏□□□尔

□。现月　　

○陕甘总督谭钟麟等奏、察看知府。据实覆陈。得旨、陕西凤翔府

知府王赞襄。于地方尚无贻误。惟精力稍逊。著开缺留于陕西。遇有相当缺出。另行请补。现月　　

○署哈密帮办大臣长顺奏、恭报行抵乌什。筹商勘界事宜。报闻。摺

包

　　

○协修官陈云诰恭纂　　

帮总纂官程棫林恭辑监修总裁世恭阅二签四月十八日正总裁那恭阅八月十七日专司藳本陆恭覆阅壬子十二月初五日

　　

徐恭阅二签十一月十五日　　

荣月日副总裁唐月日　　

宗室宝恭阅三签六月二十六日　　

陈恭阅一签十一月初六日　　

熙月日　　

郭恭阅八月十七日　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百六十五　　

光绪九年。癸未。六月。甲子。谕军机大臣等、张树声奏、台站被灾。遵旨筹拨银两。以资抚恤一摺。默霍尔嘎顺布鲁图等处、蒙古台站被灾。需款抚恤。张树声现筹拨银三万五千两。派员解赴察哈尔都统衙门交收。即著吉和、永德、将抚恤蒙古兵民、安设台站各事宜。详细查明。妥筹办理。如有口外蒙民。因灾流徙至口北道属地面。即督饬该道分别安置遣回。毋任失所。将此各谕令知之。现月　　

○乙丑。谕内阁、李鸿章奏、沥陈下情。吁恳收回成命一摺。览奏情词恳切。出于至诚。本应俯如所请。惟畿辅重地。一切吏治民生防军水利。均关紧要。李鸿章在任有年。办理周妥。是以特降谕旨。令其署理直隶总督兼署办理北洋通商事务大臣。以一事权。际此时事多艰。朝廷倚任需人。该署督惟当仰体宵旰焦劳之意。移孝作忠。勉图报称。即著仍遵前旨。毋得固辞。现月　　

○署直隶总督李鸿章奏、天津至通州接设电线以捷音信而禆时局。下总理各国事务衙门知之。　　

○又奏、请将山海钞关赢余银两。留存关库。修筑炮台。允之。摺包　　

○署两广总督曾国荃奏、遵旨筹备边防情形。得旨、该省水路防务。均关紧要。仍著曾国荃等、督饬各军、妥筹布置。毋任疏虞。摺包　　

○吉林副都统玉亮奏、练军饷需不继。请准由部借拨饷银。以资接济。下部议。摺包　　

○予积劳病故安徽记名提督郭熙昌照军营立功例优恤。摺包　　

○丙寅。漕运总督杨昌浚奏、到任未久。上年移交军政。请暂缓举行。允之。摺包　　

</div>
    <div class="pagination">
<a href="清实录光绪朝实录_page292.html">上一页</a><span>...</span><a href="清实录光绪朝实录_page288.html">288</a><a href="清实录光绪朝实录_page289.html">289</a><a href="清实录光绪朝实录_page290.html">290</a><a href="清实录光绪朝实录_page291.html">291</a><a href="清实录光绪朝实录_page292.html">292</a><span class="current-page">293</span><a href="清实录光绪朝实录_page294.html">294</a><a href="清实录光绪朝实录_page295.html">295</a><a href="清实录光绪朝实录_page296.html">296</a><a href="清实录光绪朝实录_page297.html">297</a><a href="清实录光绪朝实录_page298.html">298</a><span>...</span><a href="清实录光绪朝实录_page294.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
