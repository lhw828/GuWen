<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 115 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 115 页/共 518 页</h1>
    <div class="content">　　○己巳改题  孝静庄惠安肃温诚顺天阶圣毅皇后神主
　　○降刑部主事陶廉徐甲王春饶思聦原任刑部主事赵维垣方舟赵迎职各二级调外任刑部主事陈公升降杂职俱坐疏纵张延龄狱故也时维垣已调礼部舟改南礼部迎升山西佥事
　　○庚午升四川按察司佥事阮朝东为本司副使提调学校
　　○辛未进封淮王佑揆继娶周氏为妃
　　○壬申升守制原任都察院左副都御史毛伯温为都察院右都御史河南巡抚右佥都御史简霄为南京都察院右副都御史提督操江兼管巡江刑部右侍郎潘旦为兵部左侍郎兼右副都御史提督两广军务兼理巡抚巡抚云南右副都御史胡训为南京工部右侍郎改巡抚狭西右副都御史于湛以原职总理河道
　　○巡抚狭西御史胡守中勘上前督理屯政会都御史牛天麟分理屯政副使崔允吴铠修复屯政创筑甘州十五卫所屯堡塾墙关口渠坝皆坚固可赖且无虗费兵部请加升赏诏赏天麟银三十两彩币二表里升右副都御史巡抚甘肃如故允铠银二十两一表里仍升一级
　　○甲戌以灾伤免肃州等卫屯粮有差
　　○差锦衣卫千户陶凤仪百户王桐于广西千户郑玺百户纳朝恩于云南诘勘安南国篡夺罪人及武严威等犯边事情
　　○诏南京法司及北直隶等处今年暂免行刑
　　○乙亥增餙  太庙营建  太宗庙  昭穆群庙  献皇帝庙工成
　　○镇守云南总兵官太子太傅黔国公沐绍勋卒赐祭葬如例
　　○丙子升吏部文选司郎中屠楷为通政使司右通政提督誊黄
　　○兵部会议征讨安南事宜请会推武职大臣一员充总兵官总督军务隆以推毂之礼次选副总兵二员参将四员游击四员悉听大将莭制又推文职大臣素抱经济者一员总督军务与总兵官计议行事其两广云贵二司及所属大小官员宜者核更置挥用有才力善干济者以备任使遣总督军饷大臣二员于云贵两广各择部属才望者三四员自随措办钱粮以供军饷所用之兵乞依永乐年闻征讨事例近取两广云贵远取四川福建湖广江西汉土官军道里远阻移檄往返动经数月乞先敕各处抚按及将领等官整饬戎兵预备器械以听征调所籍粮饷亦乞敕各处抚按等官多方处置凡兵马经行之处必足二年之用庶免临事缺乏忧＜锍-釒＞入诏可仍令差去官从实查勘驰报
　　○己卯以  宗庙工成加武定侯郭勋禄米三百石少傅兼太子太傅李时夏言俱兼太子太师荫一子为锦衣卫正千户兵部尚书张赞工部尚书俱加太子太保工部左侍郎甘为霖升本部尚书瓒庭＜木昂＞为霖仍各赏银六十两纻丝四表里
　　○升大理寺卿周期雍为刑部右侍郎浙江左布政使任忠湖广左布政使易瓒俱都察院右副都御史云南按察使汪文盛为都察院右佥都御史俱巡抚忠狭西瓒河南文盛云南
　　○升都察院右副都御史张衍庆为左副都御史命原任巡抚大同右副都御史樊维祖巡抚山东左佥都御史蔡经各以原职协理院事
　　○添设山西三关管粮主事一员从巡抚韩邦奇奏也
　　○庚辰先是  上谕礼部冬至大祀  天于  圜丘朕于二十八日辰刻奉天殿拜发香祝书名先行至夜趋  圜丘行礼太常寺言  圣驾晚始入坛其坛位礼器牲罕宜先行陈设报可
　　○辛巳冬至节  上大祀  天于  圜丘免百官行庆贺礼遣定国公徐廷德西宁侯朱良臣驸马谢诏分祭  七陵长宁伯周大经祭  恭仁康定景皇帝陵寝
　　○哀冲太子坟所安仁伯王恒祭  孝洁皇后陵中官祭  恭让章皇后陵寝
　　○赐文武百官节钱钞锭  两宫皇太后克命妇朝贺
　　○先是礼部右侍郎谢丕以母老请先给应得诰命  上以丕日效讲读劳许之至是升吏部左侍郎兼翰林院学士掌院事以前诰尚未关领复请改给特旨允之
　　○宣府总兵刘渊以贪懦为御史徐九皋效罢升宣府副总兵署都指挥同知张镇署都督佥事代之
　　大明世宗肃皇帝实录卷一百九十三


大明世宗肃皇帝实录卷一百九十四
　　嘉靖十五年十二月壬午朔赐兵部左侍郎冯靖张玠祭葬如例  赐甘州中卫指挥同知王纲祠额曰悯忠以纲死王事从其子总兵官辅请也
　　○乙酉武定侯郭勋再＜锍-釒＞言采矿无损于民有益于国蓟州西有瀑水矿垌居人尝窃发之获利妄算请遣司礼监谨厚内臣及锦衣卫千户各一员奉敕往督佥家业殷实者为矿甲熟知矿脉者为矿夫所获矿银以十分为率三分为官课五分充雇办费二分归之甲夫人等用酬其劳则彼此皆毕力于矿而所获自陪矣＜锍-釒＞下户部覆言采矿事前已责成于抚按不必别有选委它议并请下抚按熟议行之无致纷扰诏可
　　○丙戌升河南左布政使胡缵宗为都察院右副都御史巡抚山东光禄寺卿屠桥为大理寺卿
　　○遣给事中钱亮主事韩最体勘山西边事是时山西警报甚亟三月间虏凡四入  上以为忧为设总督官敕简京营及保定铳卒备器械储粮糗趣令赴援乃总督周叙既就道闻虏情差缓请停发前所简卒  上疑之曰近数闻虏深入不言其去其地方残伤人畜杀掠寂无间也此必抚按诸臣朋谋为欺蔽其遣官核勘于是兵部请以二臣从之
　　○丁亥荫秩满太常寺卿刘栋子熙为国子生
　　○翰林院庶吉士赵贞吉等以大庆覃恩请俟授职后均吉敕命许之
　　○都察院右副都御史王应鹏卒赐祭葬如例应鹏浙江鄞县人正德三年进士授嘉定县知县选御史累升都察院右副都御史摄院事以＜锍-釒＞未失列卫革职闲住寻奉恩照致是至是卒应鹏在京路时常谏  毅皇帝微行及中官取佛颇著风裁及任内台乃欲为浮沉保位而卒不能保焉  赐原任吏部左侍郎董妃母封淑人娄氏祭葬
　　○以灾伤免保定等府各州县卫所税粮有差  命灵璧侯汤祐贤佥书南京前军都督府事
　　○戊子先是去年冬  上问大学士李时尚书夏言以  宗庙完期时等对  太庙四月工竣  七庙须及秋可成  上曰朕自奉安  神主须分数日行之时曰奉安湏举祭告  上曰奉安从当合祀耳仍谕言令具仪言请从容及是  宗庙成  上乃申前谕定奉安  祧庙  太庙神主以是月初十日  太宗庙  昭穆群庙神主以十一日  献皇帝庙神主以十二日又以  太宗庙与  昭穆群庙同日奉安分九卿正官及勋武重臣俱  太宗庙陪祀其余分陪  各庙以文三武四为率礼部因列上各官职名且请以后时享百官仍宜悉诣  太庙陪祀  上曰奉安非常礼止此一行耳
　　○己丑监察御史余光言今者  圣嗣诞生异日正位东宫统临大宝  宗庙  社稷  天地生灵所关非小而其本则在于早谕教而已  祖宗设东宫官属如詹事府左右春坊司经局等官皆为辅导而置请博选洪儒充师保宾客之任以立教于豫礼部议覆  皇储为天下本当慎蒙餋请以光言下吏部预访人材俟册立举行报可
　　○礼部以
　　○皇嗣生及三月当行命名剪发礼乃门具仪注以请一行钦天监择日一先期太常寺备告  太庙  太宗庙  昭穆群庙  献皇帝庙香帛脯醢果酒翰林院具祝文一钦命
　　○皇子双名上用戴字行下用傍土字样先敕内阁开拟  上请  圣明简定一先期一日  上诣  太庙寝殿并分遣文武大臣恭诣  太宗庙  昭穆群庙  献皇帝庙以命
　　○皇子名告闻  祖宗  列圣  皇考一是日  上以命
　　○皇子名遣使闻于  昭圣康惠慈寿皇太后  章圣慈仁皇太后一前期  上择内夫人之敬慎者矣使为师姆及慈姆保姆以奉
　　○皇子剪发是日早师姆抱
　　○皇子于寝宫剪发为鬌留角如礼一是日命
　　○皇子名  上具皮弁服御乾清宫升御座  皇后率昭嫔各具服朝见行四拜礼毕  皇后侍立东面昭嫔后师姆抱
　　○皇子出自寝由西至殿内授
　　○皇子于  皇后内赞奏曰  皇后方氏率昭嫔王氏敢用吉日祗见
　　○皇子  上降座命以制辞执
　　○皇子之右手咳而赐之名  皇后敬对承旨毕遂左还授
　　○皇子于师母还寝  皇后复率昭嫔四拜毕还宫一次日  上御奉天门钦降手敕以
　　○皇子睿名传谕礼部行移宗人府上籍玉牒制曰可  命顺圣蔚广参将署都指挥佥事刘江充宣府副总兵先是  上御文华殿西室召武定侯郭勋大学士李时尚书夏言语及文武诸臣以人才不足为叹勋等因言今文武官去任者宜令吏兵二部＜锍-釒＞举年力精强才识可用者召至京识验其人品随材录用其或年力哀迈礼而遣之庶几野无遣贤朝无旷职既退勋上＜锍-釒＞请令两京大臣科道及在外抚按各举所知章下吏部覆请如勋言凡罢谴谪戍及考察非部院会同而科道挟私紏劾者九卿大臣于考察时偶以人言罢免者俱核实以从闻之
　　○庚寅  上以宫人不谙保护
　　○皇子命礼部选民间妇无夫子系累者二千余人入宫
　　○辛卯  上奉安  德  懿  熙  仁四祖神主于祧庙  太祖神主于  太庙百官陪祭如仪
　　○升狭西布政使文明福建右布政使徐乾为左布政使明浙江乾湖广
　　○先是南京礼部尚书霍韬言按礼仪定式京官三品以上乘轿官员相遇回避有等制甚明也迩者南京无论品秩崇卑皆用肩舆或乘女轿街衢相遇卑不避遵旧年给事中曾钧骑马径冲尚书刘龙潘珍两轿之间钧寻与龙互相讦奏臣礼官也乞申明礼制俾臣有所遵守诏下礼部都察院会看以闻时礼科都给事中李充浊等给事中谢廷＜艹洍＞等及南京给事中曹迈等各抗章谓近侍之臣不当回回又襍举公会宴次得与尚书同列以证之章俱下所司既而韬谓礼部尚书夏言指使充浊言引避不与议左都御史王廷相乃与礼部侍郎王黄宗明张璧议覆曰臣等按大明会典京官常朝仪条内云公侯序于文武班首次驸马次伯自一品以下文东武西依次序立其班立之定体如此又大宴仪条内云公侯驸马伯文职四品以上及学士升殿东西侍坐六科都给事中左门序坐六科给事中丹墀东西坐其宴坐之定体如此又公聚序坐条内云在京法司会官审囚俱于承天门外东西重行列位公侯驸马伯列于东班都督等官列于东班后行尚书都御史侍郎等官列于西班通政司大理寺佐贰官并六科给事中列于西班后行礼部会议民情俱于阙左门东直房序坐尚书左右都御史等官上坐侍郎副都御史等官对坐通政司参议大理寺寺丞等列于东旁六科都给事中列于西旁南京文武衙门公事会集聚坐亦如之其会议序坐之定体如此又官员相遇回避条内云七品遇四品以上引马回避遇五品引马侧立遇六品引马上道而行其回避之定体如此及观给事中教场比试与侯伯大臣并坐选官赐酒饭与吏部尚侍郎对坐与兵部尚书侍郎并坐此皆会典之所不载夫尚书侍郎一也在吏部则对坐在兵部则并坐亦非定体矣但与大臣一时同事礼体之变又如此必欲从变推类衡决常礼亦所不可今六科给事中朝参宴会遵常达变咸循理制其途遇九卿大臣亦皆引马回避成规具在其南京六科给事途遇九卿大臣立马拱手不知所始礼典既不该载事例亦无可查且  皇朝一王之制万国同文岂以都畿南北殊俗异政两京文职四品以下不许乘轿已有定例其用蔽帏女轿出入皆违犯典章所宜禁止请敕南京诸臣四品以下遵制乘马毋得輙用肩与其六科部院大臣亦如在京引马逊避违者听礼部都察院及科道紏正  上从其议仍诏以后有故违者必参治其罪
　　○壬辰奉安  太宗神主于  太宗庙  列圣神主于  昭穆群庙命九卿正官及武爵重臣俱诣  太宗庙陪祀其文官三品以下武官四品以下者分诣  群庙行礼
　　○癸巳奉安  献皇帝神主于  献皇帝庙百官陪祀如常仪
　　○升左给事中高擢邢如默为都给事中右给事中尤鲁为左给事中给事中沈伯咸薛廷宠为右给事中擢吏科如默工科鲁户科廷宠刑科伯咸礼科  命保定侯梁继璠管理红盔将军
　　○乙未先是  上面谕礼部尚书夏言  宗庙告成将布诏覃恩海内  两宫皇太后未隆徽称朕心未安卿等宜议拟以闻既而阁臣传  圣谕  两宫徽号并加二字于是言奏  两宫皇太后尊同行辈名分不殊微号字数并宜一体  昭圣康惠慈寿皇太后原六字今宜加二字  圣母章圣慈仁皇太后原四字今宜加四字  上曰  两宫行辈同尊本是相等非姑妇也  皇伯母原系  皇兄所上六字故今似多耳昨辅臣及今卿等既以为宜并用八字其如拟行之
　　○改荫大学士李时子圻为尚书司少卿补荫其孙鐄为国子生时以工完加恩荫一子为锦衣卫正千户＜锍-釒＞请改给从之
　　○丙申  命故临淮侯李沂子庭竹袭爵
　　○荫故大学士李东阳孙传为中书舍人
　　○山西交城县地震有声
　　○添设淮安府治农兼管水利通判一员
　　○礼科给事中钱薇言临敌易将兵家所忌大同数月间凡四被虏矣防御之责厥惟抚镇今总则以梁震代鲁纲巡抚则以史道代樊继祖震继远在狭西猝不可至而道尚在京未发此孤悬危镇其于何人寄命也且宣府邻镇恃为声援而总兵刘渊罢去巡抚郭登庸复未任是两镇独以新任未旬月总督周叙肩之绝无为之效谋宣力分受其任者岂不可寒心哉宜趣巡抚道登庸总兵震刻期赴任臣又惟国家承平久纲纪多弛诸将平居苦文法之束缚而以逢迎为悦临敌希国典之宽大而有苟免之心是在本兵抚臣作餋砥砺之耳且今战功多赖家兵而蓄家兵必由私积正统间都御史罗享信督屯大同令将官得率其家丁自耕边地而不积其课夫将官自耕其利有四官耕则民赖其卫咸尽力于南亩一也官能自给可免侵二也将取利于边重去其地寇至战气自倍三也久居不徒周知厄寒可以按伏策应四也自后抚臣惩镇将役军之多而奏革之其毙遂至于官民并废耕获虏得一以经年屯聚其地匮饷资敌殊为失计臣以为复将臣自耕之旧便臣又闻  宣庙时遗侍郎主骥行边许便从事骥至集诸将问曰往者遇虏捕鱼儿儿海首退缩者谁邪佥曰都指挥使安敬即命引敬斩之三军股怀遂成黎穴之功  英庙时甘肃都督王喜失机副都御史马昂列其罪状谪戍辽左昂后遂屡致克捷此已事之明验也臣以为许军门得自制阃外事便＜锍-釒＞下兵部覆言震当亟催就道登庸宜亟发京师其将臣旧耕田土请下诸边议其应给与否总督官宜如  先朝大臣视师例假以便宜今临敌得戮其不用命者得旨第如敕谕行令震趣赴镇
　　○丁酉辽王致恪奏病患风挛不便行礼一应庆贺乞以庶长子句容王宪＜火节＞代行许之
　　○初  宗庙工兴  上谕辅臣李时尚书夏言  奉先殿不胜旧矣朕意欲新之时曰请俟  太庙工完并新  崇先殿  上曰然第今湏预备料材耳复问  神牌当置何所言请暂设  太先殿  上曰然则  崇先殿牌当奚置  牌与  主不同朕拟奉之宫中二臣谢不及至是  宗庙成  上申谕言  神主奉安后  奉先殿  崇先殿神位宜暂奉安  景神殿以便来春  二殿之脩可即于是月举行于是钦天监择十八日吉礼部以闻且请以  八圣神位暂安  景神前殿  献皇帝暂安  景神后殿诏可礼部具上仪注一翰林院撰文常寺备脯醢果酒祭告于  奉先  崇先二殿一钦定文武大臣捧请  太祖  列圣  献皇帝神位内官捧请  列后神位俱吉服行事一先期一日司礼监设  神位舆并香亭于  内殿俱丹陛正中内监衙门移  内殿神座俱香案供器仪物设于  景神殿前后二殿锦衣卫备伞伏候于奉先门外一是日早  上具常服以奉安  神位告于  奉先殿  崇先殿礼毕内外官恭捧  神位置舆先行  上步行至景运门西  舆行  上目送至后左门外还宫  舆出中左门东角门左顺门东华门东上门东上南门永泰门至  景神殿左门入至大门至丹陛上内外官捧  太祖  列圣帝后神位以次由中门入奉安于  景神前殿神座捧  献皇帝神位奉安于  景神后殿神座捧  神位官俱上香行叩头礼毕退＜锍-釒＞入  上曰  皇祖神位朕当亲捧余依拟更于二十四日行于是礼臣复上  皇上亲捧  神位仪注一是日  上具常服告  内殿毕导引官导  上请  太祖神位前恭捧升舆  神位舆先行  上步行至景运门  上升轿随行诣  景神殿门外  上降轿  神位舆入至丹陛上导引官导  上诣  太祖神位舆前  上恭捧  神位由  景神前殿中门入奉安  神座导引官导  上行上香叩头礼毕还宫诏如拟
　　○升河南右布政使姚文清为本司左布政使忠福建最狭西
　　○以灾伤免宣府等卫所屯粮有差
　　○戊戌致仕大学士贾脉方献夫南京兵部尚书秦金各表贺  皇子生  上皆优诏答之
　　○夺西官厅署都督佥事江桓俸二月先是宣府缺总兵兵部议推桓兵科以桓先在大同不能抚戢叛卒损威辱国不足任重镇乃更推署都指挥同知张镇桓内不能平上书高自称许愿与镇角艺  御前明不欺都给事中王庚劾其骜肆  上以虏警急桓系听征官姑薄罚之
　　○巡抚直隶御史姜润身奏请每三年专差御史一员查尉文卷都察院覆磨勘卷宗所以稽查奸毙按臣务剧固不可兼而各省专差又病于扰请敕各清军御史兼理之报如议
　　○己亥  命故黔国公沐绍勋子朝辅嗣爵岁禄三千石本折中半兼支仍挂印充总兵官镇守云南地方以朝辅年幼凡地方事情令巡抚都御史区处
　　○复设户部管粮郎中一员于兰州从甘肃巡抚都御史赵载议也  赐致仕国子监祭酒王激父祭一坛葬给半价先是激母死乞祭葬  上以激尝与经筵特予之至是父卒复以为请故有是命
　　○庚子以
　　○皇子诞生命真人官道于  玄极宝殿修建祗答  洪庥金箓大醮七昼夜礼部尚书夏言请上香监礼迎词导引等使如前  钦安殿祈嗣醮事例  上依拟仍命百官各加恭敬毌生毁恶  玄极宝殿即  钦安殿更名也
　　○升四川左布政使陆深为卿禄寺卿
　　○工科都给事中邢如默等言迩者大工告成郎中陈冠等四员已升俸给尚书甘为霖不当复为奏请加四品服色请令照旧供事俟  山陵工竣更议升赏  上不悦摘其＜锍-釒＞内旨意落字今以状对于是如默等待罪陈状得旨如默停俸二月余各一月
　　○甲辰礼部上加  两宫徽号仪注一日期钦定于闰十二月初三初七二日一先于十二月二十七日奏告  南郊  北郊祭告  太祖庙  太宗庙  昭穆群庙  献皇帝庙  社稷分遣官十二员行礼太常寺备脯醢酒果翰林院撰祝文一先一日内侍官设册宝案二于奉天殿册东宝西设册宝彩舆二于丹墀内设香亭二于册宝舆前教坊司设中和韶乐及大乐锦衣卫设卤簿大驾一先一日女官设  昭圣恭安康惠慈寿皇太后宝座  章圣慈仁康静贞寿皇太后宝座于两宫中各设册宝案二于宝座前册东宝西设香案于册宝案前设  皇帝拜位于两宫丹陛上正宫设内赞二人内官陈设仪仗于两宫丹陛丹墀东西女官擎执者立于宝座之左右钟鼓文武百官各具朝服于金水桥南北向序立  上冕服御华盖殿鸿胪寺官奏请行礼导驾官导引  上出至奉天殿捧册宝官捧册宝于彩舆内侍官举舆  上升辂随与后导驾官退册宝彩舆至金水桥南百官皆跪候过毕兴后随  上诣  昭圣皇太后宫百官后随至宫门外序立  上至宫门外降辂趋至门内北向立女官请  昭圣恭安康惠慈寿皇太后具服出导从如常仪乐作升座册宝彩舆由中门进至于宫中丹陛上置于  皇帝拜位前册东宝西内导引官导引  上由左门入至丹陛上左边北向立乐止内赞唱执事官各司其自奏就位内导引官导引  上就拜位奏拜乐作四拜乐止传唱鸿泸寺官传赞百官皆四拜毕内执事官于彩舆内取册宝捧由中门入至  昭圣恭安康惠慈寿皇太后前左边西向立  上由左门入至拜位奏跪传赞百官同奏搢圭进册捧册官以册跪进于  上左  上受册献毕以册授捧册官捧册官跪授于  上右置于册案奏进宝捧宝官以宝跪进于  上左  上受宝献毕以宝授捧宝官捧宝官跪受于  上右置于宝案奏宣册宣册官诣案取册跪于  上左宣讫置于册案奏宣宝宣宝官诣案取宝跪于  上左宣讫置于宝案奏出圭俯伏兴传赞百官同奏复位内导引官导引上由左门出至拜位奏拜乐作四拜乐止传赞百官同四拜毕致词官于丹陛跪奏于  上左曰  皇帝臣
　　○伏惟  昭圣恭安康惠慈寿皇太后陛下功德兼隆显崇  徽号永膺福寿率土同欢毕奏拜乐作四拜乐止传赞百官同四拜奏礼毕一初七日加上  章圣慈仁康静贞寿皇太后徽号行礼如前仪致词同一谓谢仪一初三日上册宝毕内官先具谒谢仪物  上具礼服奉  昭圣恭安康惠慈寿皇太后具冠服诣  奉先殿行谒谢礼用祝文品物行礼如常仪一初七日上册宝毕内官先具谒谢仪物  上具礼服奉  章圣慈仁康静贞寿皇太后具冠服诣  奉先殿行谒谢礼毕  崇先殿行谒谢礼俱用祝文品物行礼亦如前仪一受贺仪一初三日  昭圣恭安康惠慈寿皇太后行谒谢礼毕仍御宫中服燕居冠服升座仪仗及乐如前陈设内导引官导引  皇后
　　○皇贵妃
　　○皇妃
　　○皇嫔  宪庙皇妃  武庙皇妃公主六尚等女官并宫人各具礼服诣  昭圣皇太后宫庆贺行八拜礼毕内官内使各行五拜三叩头礼一是日文武百官诣  昭圣皇太后宫前门外上表庆贺行四拜礼司礼监官捧表进仍行四拜礼毕一初七日  章圣慈仁康静贞寿皇太后行谒谢礼毕仍御宫中服燕居冠服升座仪仗及乐如前陈设内导引官导引  皇后
　　○皇贵妃
　　○皇妃
　　○皇嫔  宪庙皇妃  武庙皇妃公主六尚等女官并宫人各具礼服诣  圣母章圣皇太后宫庆贺行礼如前仪一是日文武百官诣  圣母章圣皇太后前门外上表庆贺行礼俱如前仪一初四日命妇进表行庆贺礼前一日女官设  昭圣恭安康惠慈寿皇太后宝座于宫中设香案于丹墀之南是日清晨内官设仪仗于丹陛东西及丹墀东西女官擎执者立于宝座之左右陈女乐于丹陛东西北向设宝案于殿左门外设命妇拜位于丹墀北向设司赞位于丹墀东西设司宾位于命妇拜位之北东西相向设内赞二人位于殿内东西命妇至  昭圣皇太后宫门外司宾引命妇入就拜位女官俱服侍班如常仪尚宫尚仪等官诣内奉迎尚仪奏请  昭圣恭安康惠慈寿皇太后升座  昭圣恭安康惠慈寿皇太后具服出导从如常仪乐作升座乐止司赞唱班齐乐作赞四拜乐止外赞唱进表引表女官二人前导举表案女官二人举案由殿左门入乐作至殿中乐止赞众命妇跪内赞唱宣表殿表女官诣案前取表跪展宣表女官诣案前跪宣讫兴女官举表案置于殿东外赞命妇皆兴乐作四拜乐止司宾引班首命妇由东阶升乐作自殿左门入至殿中乐止内赞唱跪班首跪众命妇皆跪内赞官跪于班首之左代致词云某夫人妾某氏等恭惟  昭圣恭安康惠慈寿皇太后升下洪慈厚德允协徽称寿隆长群心欢载毕内赞司赞同唱俯伏兴班首及众命妇皆兴司宾引班首由殿右门出降自西阶乐作至拜位乐作赞拜乐作四拜乐止尚仪跪奏礼毕  昭圣恭安康惠慈寿皇太后兴乐作还宫乐止导引官引命妇以次出一初八日命妇进表庆贺  章圣慈仁康静贞寿皇太后前期陈设并行礼俱如前仪致词同诏如拟
　　○乙巳  上亲捧  太祖神位文武大臣郭勋辅臣李时等捧
　　○宗神位奉安于  景神前殿伯陈鏸捧  献皇帝神位奉安于  景神后殿
　　○丙午  上命皇子名曰载睿□巠亲告于  皇祖  皇考遣武定侯郭勋宣城伯卫錞遂安伯陈鏸大学士李时礼部尚书夏言顾鼎臣兵部尚书张瓒分告  七庙
　　○朝鲜国王李怿遣陪臣工曹参判赵仍奎等表贡方物贺正旦赐宴赉如例
　　○丁未  命宗人府掌府事驸马都尉京山侯崔元登
　　○皇子载睿□巠名于玉牒
　　○四川杂谷安抚司遣都纲番僧叶儿监藏等进贡多至一千二百六十四人礼部以为违例请给赏至京十五人及留边百五十人如例余皆裁半仍敕所司以后不许违例起送从之
　　○巡抚甘肃右佥都御史赵载条陈边事一言套虏吉囊屡犯边境且有并吞小王子之心其为边患不细固内防外策宜预讲乞敕兵兵会议战守防御之略一言土鲁番素恃瓦剌为逆今闻与瓦剌有隙若乘间招之必当效顺宜预敕镇巡官如遇瓦剌归附即行赏赉抚绥务得其欢心则可以坐制土番使不敢叛一言土鲁番屡服屡叛而我抚之太过信之太深令彼得肆其奸志益骄恣宜考前例俟其犯顺之日即戮其使人奸点者其余迁之两广闭闵绝贡既彼悔罪止许通贡不得輙还其使彼内有所牵外有所畏不敢轻视一言诸族羗人皆我属番有原受官职贫不能袭替者有原无官职而为族属畏服者宜令所司核寔应袭者保送承袭族属畏服者量授一官贫不能赴京者许换敕受职使其倾心向化为我藩蓠一言甘京等卫食寡兵弱宜申明清军禁例以清勾多寡考核黜罚有司不得因循废事一言查核边功动经数岁虽有升赏无以激励人心宜限以一年内勘明具奏一言凡遇贼敢战岂能保尽无损伤勘官拘泥律例輙坐谪戍以故人求自全遇贼輙避且条例前后充军降级之科往往犯同罪异宜申定明例以敢战为功不战为罪凡杀虏若干以上充军若干以下降级令勘官易于遵守一言凉州西北三岔起至茨湖墩边濠坍塌三十余里宜行修浚镇番临河墩起至永昌成东百余里原无壕墙宜行创筑使有险可恃居人便于耕牧此一劳永逸计也＜锍-釒＞下兵部覆请以制御套虏抚处瓦剌诛迁夷使三事下总督重臣议奏属番应授官职者许替袭如例原无官职者不得滥与余如载议诏如议行
　　○先是御史徐九皋言注西原两淮行盐境界后以广东及南赣军饷不足许南赣袁临吉五府行广盐由广入南赣者于南雄抽税以给广东由南赣下表临吉者于赣州抽税以给南赣非旧制也今宜禁止广盐或令两淮□人查照原额三十万引每引纳银一分以给南赣军饷事下抚臣勘议至是南赣巡抚王浚言赣州盐厂旧所积军饷银二十六万两有奇比因大工缺乏奏取无余而赣州界在四省之中盗贼时发若盐税罢革止令□人照引纳价计所入三千余耳万一兵饷不继地方可虑且南赣吉安去广最近□民便之今第宜暂禁袁临二府毋得行广盐而于赣州盐厂选委部臣一员往埋其税每年税银以十分为率二分贮库八分角□羊部果有征调许抚臣得以便宜留用部覆从其议第于主税官员今如旧以府佐摄之报可
　　○戊申
　　○以上  两宫徽号祭告  郊  庙  社稷命侯郭勋公朱希忠张溶伯陈鏸王瑾焦栋李全礼少傅李时夏言尚书梁材驸马都尉邬景和伯卫錞各行礼
　　○以
　○皇子命名剪发赐礼部尚书夏言银五十两纻丝四表里
</div>
    <div class="pagination">
<a href="明实录世宗实录_page114.html">上一页</a><span>...</span><a href="明实录世宗实录_page110.html">110</a><a href="明实录世宗实录_page111.html">111</a><a href="明实录世宗实录_page112.html">112</a><a href="明实录世宗实录_page113.html">113</a><a href="明实录世宗实录_page114.html">114</a><span class="current-page">115</span><a href="明实录世宗实录_page116.html">116</a><a href="明实录世宗实录_page117.html">117</a><a href="明实录世宗实录_page118.html">118</a><a href="明实录世宗实录_page119.html">119</a><a href="明实录世宗实录_page120.html">120</a><span>...</span><a href="明实录世宗实录_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
