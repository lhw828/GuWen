<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 893 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 893 页/共 1316 页</h1>
    <div class="content">
○马兰镇总兵果勒敏奏。援案添设树夫。允之。　　

○浙江巡抚刘树堂奏。浙江盐商。请免加价。愿自光绪二十五年起。再报效银十五万两。分作五年缴清。允之。　　

○又奏。汇解加放官兵俸饷。得旨。嗣后仍著以实银起解。　　

○工部尚书钱应溥因病赏假。以都察院左都御史徐树铭署工部尚书。　　

○予在工积劳病故。山东试用未入流刘恩墀议恤。摺包　　

○上以常雩。祀天于圜丘。自是日始。斋戒三日。　　

○癸未。谕内阁、近因时事艰难。朝廷宵旰焦劳。孜孜求治。晶■宜经谕令各直省督抚。将地方应办事宜。认真整顿。不啻三令五申。旋据督抚将所筹练兵筹饷保甲团练积谷各事宜。先后覆奏。详加披览。该督抚所陈各节。虽不至尽托空言。尚未能确收实效。当此时艰孔亟。允宜上下一心。共图治理。各该督抚均系特加肬■闲擢。受恩至深。若再因循观望。不能仰体忧勤惕厉之意。振作之机。当在何日。用特再加申谕。著各督抚于奉到此旨后。将现在筹办各事。速即认真举办。仍将有无成效情形。先行据实具奏。至民为邦本。近来谕饬办理各件。皆所以休养生息。为民筹计。傥有不肖州县。玩视民瘼。阳奉阴违。该督抚即当严行倢■＜曰融＞■＜石木＞劾。从重治罪。傥该管上司不行层递揭报。封疆大吏。不即核实严倢■＜曰融＞■＜石木＞。是同为罔恤民艰。国法具在。朝廷亦不能曲为宽贷也。将此通谕知之。现月　　

○又谕、毓贤奏、特倢■＜曰融＞■＜石木＞承造石滟驳船浮冒之副将一摺。据称山东添制石滟驳船三十四只。派委副将原邦彦承办。经毓贤派员查勘。船只既不如式。工料价值又复浮冒过半。实属贪墨不职。花翎总兵衔补用副将原邦彦著即行革职。所有浮冒开支之款。并著监追。勒限完缴。以重公项而儆效尤。现月谕军机大臣等、练兵为当今最急之务。晶

■宜经谕令各直省认真训练。现据各将军督抚先后覆奏。各省所练兵勇。多寡不同。总以精强为主。庶几制胜可期。现在训练已经数月。当已确有成效。际此时艰孔亟。折冲御侮。必须备豫不虞。著各将军督抚随时认真校阅。务使悉成劲旅。毋得稍涉懈怠。仍将练成各营确数。暨阵法技勇如何。限三个月先行具奏。听候次第调取来京阅看。将此各谕令知之。现月　　

○又谕、立国之计。足食为先。近来米价腾踊。户鲜盖藏。而各处荒田。尚多日久淤废者。亟应因时开垦。以广利源。著各督抚认真查勘。该省荒地共有若干。责令各该地方官。妥定章程。设法劝谕。凡有可垦之处。许民闲相度土宜。承认耕种。毋任吏胥骚扰苛索。亦毋庸遽定升科年限。一切务以便民为主。但使山泽少一旷土。即闾阎多一生业。该地方官等务当仰体朝廷轸念民依之意。悉心经理。勿惮烦劳。果能办有成效。准由该督抚奏请奖叙。仍将垦出地亩数目。随时奏报。以备查核。将此各谕令知之。现月　　

○又谕、电寄刘坤一。电悉。意使兵舰。究有若干。是否全队在淞。该督所称已饬江海各军一体防范。究于何处设防。何人统带。兵数若干。应如何布置以备不虞。即著详晰电复。并密饬防军。不动声色。严为戒备。电寄　　

○又谕、电寄刘树堂。意使偕该国提督到淞。闻将强索三门湾。据刘坤一电称。已电该抚严备矣。意舰如系大队。未便以寻常兵轮尝试。只应设法哨探。相机制敌。至陆路防军。该抚所余宏亮统带。究有几营。能否得力。相度形势。究应于何处扼扎。何处设伏。总须自立不败之地。便于策应。兵贵神速。著刘树堂妥筹调度。密饬严备。毋稍贻误。仍将以上饬复各节。暨现在布置情形。详晰电奏。并由该抚密电许应骙一体遵照。电寄　　

○又谕、电寄奎俊。川省余蛮子一案。焚毁教堂。究有几处。教民被害之家。情形轻重若何。应饬各该地方官。迅速详细查明。以便分别赔偿抚恤。此事由外办理。究竟已有端倪否。著奎俊即行详晰电覆。前次具奏王之春等奖案。不免奣＜虘阝＞亦近铺张。此后续有奏保。务须认真考核。不得稍涉冒滥。并谕奎俊知之。电寄　　

○大学士王文韶、工部左侍郎许景澄等奏、中俄会勘旅大北界专条。加押画竣。报闻。随手　　

○广西巡抚黄槐森奏、严查保甲。整顿团练。拟定章程八条。饬属遵办情形。得旨、团练保甲。原以＜目辟＞行＜匧心＞口＜韦未＞＜夗贝＞民。切勿反致扰累。所拟章程。仍须随时酌量变通。以杜弊端而收实效。摺包　　

○甲申。谕内阁、溥良奏、续查山东历城等州县赈务开单呈览一摺。上年历城等处。被灾情形。轻重不等。业经分别放过急赈冬赈义赈。此次该侍郎逐一清查。分晰开单尚属详尽。据称历次散放赈款。均系实惠及民。印委各员。并无与首事句通分肥情弊。览奏差慰廑念。惟各州县春赈。尚未一律放完。即著毓贤饬属赶紧接放。毋稍遗漏。并将该省上年急赈冬赈。及本年春赈。收支各数。造具清册。据实奏报。以重赈务。现

月

　　

○又谕、溥良奏、防查州县紧否据实具陈一摺。山东调署临邑县知县长山县知县刘文煃、除暴安良。著有明效。阳谷县知县胡建枢、捐廉赈济。实心爱民。均著毓贤给咨送部引见。阳信县知县王德本、纵容胥役。怨声载道。济阳县知县祁寿庆、衰病不振。高苑县知县张之仁、闇于听断。公事竭蹶。均著即行革职。以肃官方。现月巡视中城给事中麟趾等奏、遵旨办理保甲会同酌定章程。认真查办。依议行。　　

○山东巡抚毓贤奏、东纲疲累。商民交困。恳免再行加价。允之。摺包　　

○又奏、遵旨挑浚北运河。以利漕行。核实估计经费。下部知之。　　

○广西巡抚黄槐森奏、办理积谷情形。得旨、即著督饬藩司。随时认真查察。毋任日久生弊。摺包　　

○江甯布政使长禄因病解职。以江西按察使恩寿为江甯布政使。山西冀甯道陈泽霖为江西按察使。现月乙酉。常雩祀天于圜丘。遣郑亲王凯泰恭代行礼。　　

○谕军机大臣等、电寄刘坤一。电悉。水师固难争雄。陆防不可不筹先著。万一有事。一切相度策应事宜。朝廷不为遥制。惟以目前并未失和。遂不敢将豫备各军调动。及至交兵。何能迅赴前敌接应。即著该督豫饬各营。严密布置。移防系属内地。不妨藉弹压之名。暗为戒备。以占先机。总之意国无端索地。衅自彼开。与其动辄忍让。不如力与争持。虽兵事之利纯不可知。然既非自我予之。即不难自我争之。此中机括。无烦再计决也。总兵刘光才。著准其暂缓北上。意使到京如何情形。总署自当随时密电。但设有失和情事。则敌谋诡诈。断蝱滟戋不可不防。又未专候电音。致有延误。电寄　　

○又谕、电寄刘树堂。电悉。水师未能争雄。扼之于陆。自是稳著。第择要屯扎。原为御敌之计。若仅坚壁清野。是听其深入。何能固守海疆。且浙民素称怯懦。若任敌人登岸。必致全省骚然。殊为失算。总之时势实逼处此。言战亦出于万不得已。与其动辄忍让。不如力与争持。虽兵事之利钝不可知。然既非自我与之。仍不难自我复之。此中机括。无烦再计决也。现在各国邦交和睦。意仍索地未遂。遽尔称兵。意在侵占。衅已自彼而开。傥竟登陆强占。即当奋力合击。毋得观望游移。徒示恇弱。致误事机。仍将前谕饬复各节。即行电奏。

电寄

　　

○广西巡抚黄槐森奏、筹议广西鼓铸制钱。体察情形。尚难举办。如所请行。摺包　　

○丙戌。湖广总督张之洞等奏、覆陈现办清讼章程。并将积案各员。分别示惩。得旨、林佐等均著摘去顶戴。如再不知振作。即行严倢■＜曰融＞■＜石木＞。摺包四川总督奎俊奏、清理词讼情形。得旨、所有各属词讼。著随时认真稽核。勿得任其一报塞责。又奏、查明川省盐斤碍难加价。如所请行。摺包　　

○陕甘总督陶模奏、甘省盗案。请暂缓规复旧制。允之。　　

○甯夏副都统色普徵额奏、甯夏满营。挑选精壮兵丁。于例操外编立常操。得旨、即著随时认真训练。毋得日久废弛。

随手摺包

　　

○库伦办事大臣兴廉等奏、防营五年期满。援案请奖。得旨、准其酌保数员。毋许冒滥。　　

○命内阁学士绵文提督安徽学政。　　

○以捐助赈银。赏江西按察使恩筹之母二品封典。现月　　

○丁亥。谕内阁、文兴等奏、查明昭陵应修各工情形较重请择吉兴修一摺。著钦天监于本年四月内选吉期。行知文兴等遵照。敬谨兴修。以昭慎重。现月谕军机大臣等、电寄刘坤一。电悉。意船陆续来华。设防自宜早计。浙省地属南洋。该督责无旁贷。自应不分畛域。随时会商刘树堂。将战守机宜。悉心筹画。严密布置。如统带乏员。湘中在籍之宿将。尚有骁勇善战者。不妨选择奏调。酌拨营旗。以收指臂之效。仍随时密探情形电奏。电寄　　

○又谕、电寄刘树堂。电悉。据奏派委钟念祖等带队赴甯。暨一切布置情形。尚属妥协。各军管带之员。如不敷用。准其选调得力将领。以期迅赴戎机。三门湾既无险可扼。亟宜于海滩近处。相度形势。豫穵地营。以为制敌之计。该抚身任地方。责无旁贷。海疆重要。务当严密巡防。力求慎固。毋得稍涉疏虞。是为至要。电寄　　

○又谕、电寄毓贤。近日胶澳是何情形。德人有无举动。毓贤身膺疆寄。自应常川派员确探。豫筹防范。不得所无事。著该抚于接俸此旨后。将青岛一带德兵。现在作何布置。其附近各处地方。应如何相机因应。分别设防。及沂州各属有无敌人踪奣＜虘阝＞亦。均随时详晰电闻。勿稍大意。电寄　　

○江西巡抚松筹奏、遵旨整顿清讼重订章程。增补道府功过。饬属实力奉行。得旨、览奏于清讼事宜。并无切实办法。著仍随时认真考核。勿以加有道府功过章程。遂谓已得要领也。随手摺包　　

○署盛京将军文兴等奏、盛奉两军。请仿照吉林黑龙江练军章程。酌量加饷。允之。　　

○又奏、副都统荣和赴吉林召募猎户。安东矿务。派员接办。报闻。　　

○以内阁学士李殿林为兵部右侍郎。随手摺包　　

○戊子。谕军机大臣等、有人奏、部臣浮冒侵吞请饬查办一摺。据称上年遵藏玉牒。盛京户部侍郎良弓滟＜兪＞滟弓、以办差为词。巧立名目。冒支东钱二十万吊之多。该部堂官侵吞四万吊。余皆委员分肥等语。著增祺按照所倢■＜曰融＞■＜石木＞各节确切查明。据实具奏。毋稍徇隐。原摺著钞给阅看。将此谕令知之。现月　　

○又谕、内务府奏、太庙安持庆成镫。年久损坏。可否暂缓修理。请旨遵行一摺。著派内务府另行核实估计。敬谨粘修。毋得稍有浮冒。　　

○伊＜覀之＞■牛将军长庚奏、哈萨克户口日增。请添设千户长等员。并规复岁徵租马旧章。允之。　　

○又奏、塔城事繁。参赞大臣。可否畀以兼衔。得旨、接办塔城参赞大臣伊＜覀之＞■牛副都统。著兼总理各国事务大臣衔。　　

○又奏、请裁省军标勇饷。提用租马价银。改练洋操汉队。得旨、即著该将军认真训练。核实支销。以固边疆而节糜费。随手摺包　　

○护理山西巡抚何枢奏、盐斤碍难加价。请照旧办事。如所请行。　　

○添铸伊＜覀之＞■牛军标中军副将都司左营都司中军左营分防各守备关防。从伊＜覀之＞■牛将军长庚请也。　　
</div>
    <div class="pagination">
<a href="清实录光绪朝实录_page892.html">上一页</a><span>...</span><a href="清实录光绪朝实录_page888.html">888</a><a href="清实录光绪朝实录_page889.html">889</a><a href="清实录光绪朝实录_page890.html">890</a><a href="清实录光绪朝实录_page891.html">891</a><a href="清实录光绪朝实录_page892.html">892</a><span class="current-page">893</span><a href="清实录光绪朝实录_page894.html">894</a><a href="清实录光绪朝实录_page895.html">895</a><a href="清实录光绪朝实录_page896.html">896</a><a href="清实录光绪朝实录_page897.html">897</a><a href="清实录光绪朝实录_page898.html">898</a><span>...</span><a href="清实录光绪朝实录_page894.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
