<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 374 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 374 页/共 523 页</h1>
    <div class="content">○以头等侍卫舒明阿、为正黄旗蒙古副都统。　　

○赠江苏因公淹毙县丞黄文华、国子监学录衔。恤荫如例。　　

○予福建阵亡千总郑嘉惠、外委张朝龙、伤亡千总陈际唐、祭葬世职额外外委王大中等二名、兵丁范金爵等七百六十六名、赏恤如例。　　

○予福建出洋淹毙千总许法、把总全绅、外委周国龙、吕国魁、祭葬恤荫如例。　　

○予甘肃捕盗被戕外委陕有贵、祭葬世职。如把总例。　　

○旌表守正捐躯安徽宿松县民吴少美妻但氏。山东单县民周存义女周氏。守正被戕山东鱼台县民谢映女谢氏。　　

○甲申。谕内阁、朕即日驻跸圆明园。所有御园周围堆拨、应如何添派官兵之处。著军机大臣会同内务府大臣桂芳、常福、及管理圆明园八旗大臣、妥议章程具奏。　　

○又谕、本月十五日、有畿南乱民勾引太监突入紫禁城滋事。当经官兵歼捕净尽。贼匪总头目林清、经步军统领派营弁番役四人、立时擒获。业已廷讯明正典刑。现在京城内外安堵如常。或有一二逃逸匪徒。著步军统领、五城、顺天府、及直隶总督、派员留心缉拏。其京城及附近村庄。概不许藉搜察为名。扰累良善。如有讐扳诬陷等事。查明按律治罪。匪党已除。良民宜各安生理。毋相惊扰。将此上□日刊刻誊黄。遍行晓谕知之。　　

○又谕、紫禁城内暂设之内火器营兵六百名。著各赏一两重银锞一个。内彻出二百名、暂回原营休息。其紫禁城外暂设之护军九百六十名、即著彻回原营。　　

○又谕、蒋攸铦奏暹罗贡船失火一摺。暹罗国因届例贡之年。备表进贡。其正贡船在外洋失火焚烧。副贡船先已抵粤。著该督派员将现到贡使、即行护送来京。将所存贡品十种呈进。其正贡船沈失贡物。不必另行备进。以昭体恤。　　

○谕军机大臣等、本日温承惠奏、直隶长垣东明开州三处贼匪、俱在边境滋扰、现已拏获数十人、防堵尚易惟河南浚县有被攻之信、卫辉府城亦在危急、滑县被贼占踞、另有千余人分起屯聚、偷渡卫河、山东贼匪现亦窜入金乡濮州一带等语。现在京城匪徒、业已全数捕获。温承惠不必顾及京畿。惟当统率师干。将河南山东一带贼匪、痛巢□刀净尽。刻下又据素纳奏称、河南滑县界内之贼、多于长垣、其为首之犯、似在滑县之内等语。看来河南贼势甚张。尤当先往痛巢□刀。著温承惠亲统大兵、随路将直隶边界肃清。即速驰赴河南、与高杞约会。将滑县浚县及大伾山一带之贼、合力夹击。务将贼匪就地歼除。勿使与山东之贼连合。滑浚之贼巢□刀净。即与同兴、高杞、会兵将曹单之贼兜围。一鼓殄灭。该督失察谋逆叛匪。其咎本重。部议革职。念伊正在带兵。已加恩改为革职留任。温承惠此时不必心怀疑惧。惟当一意巢□刀贼。速成大功尚可施恩格外也。　　

○又谕、山东曹定单三县。连被贼匪滋扰。势甚鸱张。前据该抚奏称、在曹州一带厚集兵力。前往巢□刀办。日内调派之兵、想已陆续到齐。可以克期进兵。本日又据素纳奏、讯据贼探供称、山东定陶县邵家楼居住之邵举人、不知何名、于本月初十日聚集二三千人、攻破定陶曹县、与滑县之贼并非一夥等语。贼匪中竟有举人为首聚众滋事。实出情理之外。是否武举。抑系文举。系何名字。著同兴查明具奏。至目前贼势。豫省滑县等处匪徒、与东省同时掎角。已令温承惠先办豫省。其山东之贼。著责成同兴即调集兵力。亲自督率将贼匪痛加巢□刀戮。如东境之贼办竣。再驰赴豫省边界。会同温承惠、高杞、四面兜围。将豫境贼匪聚而歼旃。毋稍稽迟。　　

○又谕、本日温承惠奏各处探报贼匪情形。豫省贼势甚属鸱张。必应速为擒捕。刻下高杞业已驰抵豫省。著督率色克通阿、将滑县浚县大伾山一带屯聚之贼、相机巢□刀捕。俟温承惠带兵到豫。两面并力夹击。务将贼匪就地一鼓歼除。毋使蔓延为要。　　

○吏部议处失察匪徒潜匿之直隶总督温承惠等、分别降革。得上□日、此案温承惠、刘镮之、费锡章、于所辖地方、失察匪徒潜匿。以致擅入禁城。经吏部分别议以革职降调。实属咎所应得。姑念温承惠现在带兵。著加恩改为革职留任。刘镮之、费锡章、到任未久。著加恩改为降四级留任。　　

○命御前头等侍卫副都统衔苏尔慎、为领队大臣。带领火器营兵一千名、驰往直隶大名一带、赴总督温承惠军营。副都统格布舍、为领队大臣。带领健锐营兵一千名、驰往山东曹州一带赴巡抚同兴军营。　　

○以定亲王绵恩年近七旬。临事亦无主见革御前大臣领侍卫内大臣。以庄亲王绵课、为御前大臣、镶黄旗领侍卫内大臣。贝子奕绍、为内大臣。　　

○命协办大学士松筠、为大学士。仍兼伊犁将军。协办大学士吏部尚书曹振镛、为大学士。管理工部事。户部尚书托津、协办大学士。赏还两江总督百龄、一品顶带。命协办大学士。调礼部尚书铁保、为吏部尚书。工部尚书章煦、为吏部尚书。兼国史馆副总裁官。以都察院左都御史德文、为礼部尚书。礼部左侍郎胡长龄、为尚书。吏部左侍郎周兆基、为工部尚书。兼会典馆副总裁官。转吏部右侍郎吴烜、为左侍郎。以内阁学士吴璥、为吏部右侍郎。转礼部右侍郎汪廷珍、为左侍郎。以内阁学士王宗诚、为礼部右侍郎。大理寺卿周系英、詹事府詹事鲍桂星、为内阁学士。兼礼部侍郎衔。　　

○以镶白旗蒙古都统明亮、为都察院左都御史。　　

○调正蓝旗满洲都统庄亲王绵课、为正黄旗满洲都统。镶白旗汉军都统铁保、为正蓝旗满洲都统。以署正白旗汉军都统和世泰、为镶白旗汉军都统。　　

○予获匪被劫致害河南滑县知县强克捷、祭葬世职。如阵亡例。　　

○乙酉。谕内阁、移居盛京宗室。除前两起业经起程外。其第三起著停止起程。已领赏项无庸追缴。裕瑞遵照前上□日。即由盛京回京。其查勘陵寝宫殿工程。及监收谷石各事宜。著留晋隆在彼会办。奕绍亦无庸前往。　　

○又谕、昨有上□日派格布舍、苏尔慎、带领火器健锐营兵二千名、分起前赴河南山东协巢□刀贼匪。本日接据台斐音奏报、总兵色克通阿等带兵一千名。将豫境之贼痛加歼戮。杀贼数千名。并生擒百余人。又据同兴奏报、山东曹州之贼、亦被官兵斩获甚多。可见匪徒不过乌合之众。指日温承惠等所调大兵云集。即可扑灭净尽。所有昨派之火器健锐两营兵二千名。著挑出豫备。此时暂缓起程。祇令格布舍、苏尔慎、二人各带巴图鲁侍卫四员、分赴豫东两省、帮同带兵巢□刀捕。其挑备之两营兵丁。如豫东二省续有奏请。再令庆祥、桑吉斯塔尔、带往。　　

○又谕、紫禁城内现留内火器营兵四百名。紫禁城外原留之外火器营健锐营兵各五百名。彻回原营备挑。著改派内火器营兵六百名。在紫禁城外暂留守卫。其八旗骁骑营兵、无庸在禁门守卫。著八旗各挑精壮兵一百名。按照本旗方位。于京城八门内驻守弹压。正阳门著派护军营兵一百名、驻守弹压。　　

○又谕曰、台斐音奏报、官兵连次痛巢□刀贼匪、浚县围解、现在进攻滑城、克期收复各缘由一摺。据称本月十六日、色克通阿率领将备、行抵浚县石羊村、有贼匪百余人迎敌、官兵枪炮齐发、登时打死数十人、生擒二人、余匪逃逸、次日卯刻、色克通阿督兵行三里许、遇贼千余人与官兵拒敌、经参将张拱辰、陈弼、直前搏战、贼众惊溃、官兵追杀三十余里、歼贼六七百人、午后赶赴浚县城外、该匪约有二千余人、占据山梁、县城被围、运河石桥阻隔、复经参将张拱辰、陈弼、奋勇先登、抢过石桥、贼人抵死抗拒、官兵枪箭齐发、打毙贼匪一千七八百人、擒获活贼一百余人、浚县围城立解、夺获马驿枪刀旗帜甚多等语。所办俱好。豫境贼匪啸聚抢劫。兹官兵甫经接仗。即将该匪歼毙二千五百余人。生擒一百余名。可见该匪等不过乌合之众。经此番殄戮。业已丧胆。指日大兵会集。四面兜围。无难一鼓歼除。总兵色克通阿、参将张拱辰、陈弼、奋勉可嘉。色克通阿、著交部议叙。张拱辰、陈弼、交部从优议叙。张拱辰、陈弼、著高杞查明该二人如向未得有翎枝。俱著赏戴花翎。以示奖励。至摺内所称此次打仗守城文武各官、先已奖赏。仍择其尤为出力者、另摺保奏。官员效力行闲。奋勉出力。自当加之鼓励。但必须核实办理勿蹈从前军营陋习。稍涉瞻徇。致令有功者屈抑。无功者冒滥。方足以服人心而励士气。所有出力各员、著高杞确实查明。开单保奏。候朕施恩。　　

○谕军机大臣等、现据获贼朱成珍供词内、有逆匪定期于滑县起手后、先抢汴梁之语。开封省会地方。关系紧要。著高杞即饬知在城文武各员、率领兵役、严加防范。镇静弹压。勿稍疏虞。　　

○又谕、本日给事中陆泌奏、请团练乡勇、以代赈济、以靖地方一摺。据称现在贼匪滋事、各州县地方均有保障之责、恐城厢村堡不能遍为经理、乏食穷黎、难免被贼煽惑、请令各州县设立乡勇、以息附和等语。直隶省南一带及河南山东被灾之区。虽经抚恤赈济。但贫民乏食者多。现在贼匪滋事之时。自当加意经理。著传谕温承惠、高杞、同兴、各饬所属、劝谕附近村堡乡民、令其各自团练义勇。刨挖沟濠。自相保卫。免致被贼裹胁。是亦坚壁清野之良策。但不许令各乡勇随同打仗。又蹈从前流敝

□大也。　　

○军机大臣会同刑部奏、审出太监杨进忠从逆。得上□日、此案续获从逆太监杨进忠、系由巡视南城御史及副指挥等侦捕严密。先行拏获同谋之林四、赵增、从此究出杨进忠。俾要犯不致漏网。实属可嘉。御史海龄、给事中陆泌、御史曹恩绶、俱著加恩赏给四品卿衔。副指挥汪忠增、著加恩赏给六品升衔。其缉获该犯捕役。查明每人各赏给银三两。以示奖励。　　

○湖南绥靖镇总兵官海麟奏、臣因陛见进京。路经卫辉。知滑县等处匪徒滋事。情愿随同署抚臣高杞带兵巢□刀办。报可。　　

○除江苏丹徒县、沿江被淹田十三顷八十三亩额赋。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百七十五　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年。癸酉。九月。丙戌。上廷讯首逆林清、逆党刘进亭、太监刘得财、刘金、悉凌迟处死。并传示林清首于直隶河南山东贼匪滋扰地方。　　

○谕内阁、本月十五日、天理教逆首林清、潜遣夥党勾结内监。伺朕未经回跸之隙。突入禁门谋逆。将及大内。经皇次子用枪击毙二贼。王大臣等带领官兵、将贼匪以次歼捕净尽。首逆林清潜伏黄村。步军统领衙门遴派官役、立时擒获。连日派军机大臣会同刑部彻底研鞫。本日朕复亲自廷讯。已将首逆尽法惩治。寸磔传首。从逆匪犯一并骈诛。现在指名擒捕者、不过一二丑党。无难克日缉获。按律惩办。贼匪事起仓猝。实属非常钜变。今数日之闲。渠魁就戮。余孽悉平。都城内外安堵如常。此皆仰赖天地宗社神灵默佑。迅赐平宁。朕感荷厚恩。不能言喻。敬与中外臣民同承噙福。谨于孟冬朔日、蠲洁祀谢。遣仪亲王永璇代祭天坛。遣成亲王永瑆代祭地坛。遣庆郡王永璘代祭社稷坛。太庙本值时飨之期。朕躬亲行礼。虔申昭假。用答鸿慈。所有一应事宜。著各该衙门敬谨豫备。　　

○又谕、国家抚御寰区。百数十年来。薄海蒸黎。畏神服教。凡有血气。莫不尊亲。乃本月十五日、近郊忽有逆贼数十人突入禁门谋逆。此实意外之变。经王大臣等派兵歼捕。驰奏行在。朕于途次闻有逆贼数人潜逸京外之黄村及董村等处。此等助恶逆犯。覆载不容。若不尽数诛夷。不足以彰国典。因派拉旺多尔济等带兵掩捕。官兵未至董村。即望见该处火起延烧。拉旺多尔济等到彼扑熄。询悉在逃逆贼纵火焚烧。乘闲四逸。而良民猝见兵火。亦不免惊怖奔逃。有辗转沟壑者。此外兵役搜捕。想各居民亦不无惊扰。因逆贼而累及良民。朕思之转为之不忍。现在就获各逆犯、俱经严讯伏法。首逆刘林即林清、本日廷讯尽法惩治。寸磔传首。其妻子亲属等、均一一按名捕获。照律缘坐。钜案已结。毫无株连。念附近良民。因此等奸宄滋事。闲致失所。朕断不肯因近郊有数十莠民、稍减爱怜赤子之心。著施恩将大兴宛平二县本年应徵钱粮全行豁免。以示悯恤。现在近畿各处。仍恐有一二余犯在逃。尚须严密侦缉。已严谕官吏等确访、指名擒捕。不许波及无辜。百姓等毋得闻风惊惧。自形纷扰。惟当感激朕恩。安静守法。勉为善良。共享太平之福。其或冥顽不灵。受人愚惑。甚至有隐匿奸党。一经官吏访获。必从重治罪不贷。将此刊刻誊黄通谕知之。　　

○又谕、本月十五日、在内直日之署护军统领杨澍曾、业已革职发遣。是日禁门直班官员兵丁等、俱系镶黄旗护军营。该管护军统领明志、平日训练无方。致兵丁不能御贼。亦有应得之咎。明志著即革职。其苍震门、东华门、西华门、该班官员兵丁等、查明捕贼被戕者。著加恩照阵亡例赐恤。捕贼受伤者。准其将功抵过。余俱著拏交刑部分别治罪。　　

○又谕、本月十五日、首逆林清潜遣逆夥数十人突入禁城滋事一案。严讯现获贼犯。据供太监内竟有逆贼六人与谋引路。其引贼入东华门者、系刘得财、刘金二犯。引贼入西华门者、系张太、高广幅二犯。又王福禄、阎进喜二犯、在内接应。续据南城御史缉获贼夥林四、又究出杨进忠一犯、亦由西华门引贼入内。该逆贼等罪恶滔天。为从来所未有。除高广幅一犯、于是日经官兵歼毙外。其刘得财等六犯、俱按名捕获。无一漏网。连日军机大臣会同刑部研究。本日朕亲自廷讯。尽法处治。逆贼刘得财等、坚供此外再无通同谋逆之人。复严诘首逆林清、亦坚供在内同谋、祇此七人。更无余党。所有本日执事站班文武大小各员人人听闻。供情毫无疑义。即将各犯凌迟处死。太监等充当差使。等级悬殊。凡近御者皆驯谨诚朴之人。此案逆贼七人。平日所当差使、俱极疏贱。从未见过。不知姓名。仅于宫内看守门户。从无一名曾随赴御园者。宫中所留首领。晓事者少。平日约束懈弛。听伊等告假闲游。致令交结外人。甚至如广宁门马驹桥等处数十里之外。任其恣意往还。听从贼匪纠约谋逆。以致酿成巨案。本日朕严诘该逆贼谋叛之由。皆俛首无可供吐。复讯以朕平日有无苛待伊等之处。该逆贼供称、素来天恩宽厚。近日复又加赏钱粮。更有何衔怨之处。尚口称佛爷不置。是该逆贼等全系被外闲匪徒迷惑。至死不悟。而任其出入自便。该首领等疏懈之罪。实无可辞。嗣后严谕总管首领太监等、俱不得任各处太监藉词告假、独自私出禁门。其有不得不暂时给假者。并著该首领太监查问确实。限以时刻。必须两三人同行、方准放出。如违。除本人治罪外。将该管首领太监一并治罪。至此数犯枭獍性成。本非常有。现在讯问明确。别无同党之人。此外各太监等当感戴主恩。照常当差。安静守法。不必心生疑畏。傥有狡谲之徒挟嫌诬扳。查明从重治罪。断不冤及无辜。将此上□日交总管内务府大臣、转交总管太监、通谕各等处太监知之。并著载入宫史。　　

○又谕、百龄等奏、八月二十九至九月初九等日、江境上游黄沁等河同时异涨、其睢南薛家楼、及桃北丁家庄漫水、俱经掣通刷缺、适因河水陡落、亦已乘势补筑完善等语。江境薛家楼丁家庄两处刷缺之处。已抢堵断流。自因上游睢州漫口掣溜旁趋。得以迅速堵合。其不能先事豫防之总督百龄、署河道总督黎世序、著交部议处。该管厅营各员弁、著该督等题参。所有补筑漫口工程。即责令分赔示惩。　　

○谕军机大臣等、百龄奏、准同兴咨会、直隶长垣县匪徒滋事。已窜赴东省曹州一带。当即飞饬各镇将选派弁兵、于江苏安徽两省交界地方、分路协防。该督并就近选带标兵、驰赴徐州、相机筹办。所办甚是。东省曹单一带匪徒、向东南窜扰。与江境地界紧相毗连。如或贼匪被巢□刀紧急。有窜入江南信息。该督即添调弁兵、相机巢□刀办。勿令贼匪一名阑入江境。将此传谕知之。　　

○又谕、总兵陈广宁带兵防贼。因同兴尚未到彼。将曹州一带现在贼情奏报。尚无不合。此后同兴到彼。则一切巢□刀捕情形。均应由同兴具奏。该总兵不许列名。以符体制。此时该总兵带兵有限。祇可防守曹州府城。不必以有限兵力、冒昧击贼。不能制胜。转挫锐气。同兴现调各路官兵、计已到齐。该抚即亲自督率。将贼匪并力兜击。务期一鼓扑灭。毋稍蔓延。此传谕知之。　　

○丁亥。上命皇次子智亲王旻宁皇三子绵恺诣昭显庙时应宫拈香。　　

○谕军者王大臣、逆匪突入禁城。实非常之大变。今虽首逆伏诛。余党就戮。闾阎安辑。城市如常。此正我君臣卧薪尝胆之日。永怀安不忘危之念。励精图治。夙夜在公。庶几补救前非。仰承天眷。因思十月初六日为朕寿辰。国家典礼。自初三日至初九日、俱穿蟒袍补褂。正日御正大光明殿受贺。此定例也。今岁突遇此祸。若仍照常年典礼而行。朕实无颜受贺。况军书交驰。邪氛未靖。尚有何心宴乐乎。非博虚名。实无暇也。向年俱进如意。即日回赏。原上下联情之意耳。今遇大不如意之事。岂可复行呈进。朕不见此物。转觉心安。见物思名。益增烦闷矣。今酌省繁文。副予警惕之念。诸王大臣爱戴之忱。仍可得伸。著于初五初六初七三日穿蟒袍补褂。初六日、朕御乾清宫。皇子、诸王、贝勒、贝子、公、文武头品大臣、二品内廷行走诸臣、御前侍卫、乾清门侍卫、俱在乾清门内行礼。二品文武大臣、三四五品京堂、俱在保和殿阶下、向乾清门行礼。除此俱在本衙门行礼。作乐排仪仗照常。不必宣表。行礼后。朕酌＜闲＞数人进宁寿宫入座赐宴。勉尽一日之欢而已。至岁朝礼节。一切如常。彼时亦不矫情删改。此次寿辰实无心绪。尔诸臣勿行奏吁。副朕苦衷。为是特谕。　　

○谕内阁、成宁奏条陈时务一摺。所有八旗闲散挑选团练一条。著八旗满洲都统详查议奏。挑补步甲兵丁宜核实办理一条。著步军统领等查照旧章妥议具奏。其请于直隶、河南、山东、浙闽、两广、五省差观风整俗使巡查一条。于实政无益。各省吏治民风。因循废弛。岂一二使臣所能化导转移。若所差不得其人。转滋流敝□大。所奏毋庸议。至言官条奏虽经部驳、请准其复奏一条。断不可行。各言官条奏事宜。有经特上□日准行者。有交部议者。部臣议准议驳。允当与否。仍经朕裁定。若既驳后、仍令该言官复行申辩。哓哓终无已时。成何政体。所奏毋庸议。　　

○以内阁学士果齐斯欢、为兵部右侍郎。　　

○调镶黄旗汉军副都统果齐斯欢、为镶黄旗满洲副都统。以镶白旗汉军参领董连第、为镶黄旗汉军副都统。　　

○以京营右翼总兵英绶、兼镶黄旗护军统领。　　

○戊子。上御乾清门听政。　　

○遣官祭历代帝王庙。　　
</div>
    <div class="pagination">
<a href="清实录嘉庆朝实录_page373.html">上一页</a><span>...</span><a href="清实录嘉庆朝实录_page369.html">369</a><a href="清实录嘉庆朝实录_page370.html">370</a><a href="清实录嘉庆朝实录_page371.html">371</a><a href="清实录嘉庆朝实录_page372.html">372</a><a href="清实录嘉庆朝实录_page373.html">373</a><span class="current-page">374</span><a href="清实录嘉庆朝实录_page375.html">375</a><a href="清实录嘉庆朝实录_page376.html">376</a><a href="清实录嘉庆朝实录_page377.html">377</a><a href="清实录嘉庆朝实录_page378.html">378</a><a href="清实录嘉庆朝实录_page379.html">379</a><span>...</span><a href="清实录嘉庆朝实录_page375.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
