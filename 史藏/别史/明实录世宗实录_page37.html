<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 37 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 37 页/共 518 页</h1>
    <div class="content">　　○故发戍海南卫原任左都督许泰子浚请袭祖职指挥使兵部覆议浚宜劾处而以次男一人如旧例角□羊补军役得  旨浚淮袭祖职军役罢补
　　○丁卯
　　○太子太保武英殿大学士石珤上＜锍-釒＞乞休不允
　　○赏四川镇守太监杨应巡抚都御史杨一渶总兵官牛桓前巡抚四川都御史杨沐巡按御史范永銮白金文绮有差仍岁加通广禄米十二石升軏一渶俸一级以剿平土贼陇政等功也
○南京贵州道监察御史王世爵等复劾奏署丞何渊谬为世室之说簧惑  圣心正宜典刑以为人臣谬证不经之戒下其章于所司
　　○戊辰
　　○升礼部右侍郎李时为本部左侍郎复除服阕礼部右侍郎刘龙于本部
　　○升工部都水司郎中刘玑为两淮都转运监使司同知
　　○己巳
　　○以纂修  恭穆献皇帝实  监修等官定国公徐光祚等宴于礼部
　　○复服阕浙江按察司按察使唐铎于狭西湖广按察司副使汪玉于山东
　　○庚午
　　○初翰林院检讨席春刘夔与纂修实录加恩以系改除馆职按察司佥事春乃礼部尚书席书之弟也书因是憾于大学士费宏上＜锍-釒＞言历稽  累朝实录升官未有调升外任者  上以书言特令升春翰林院修撰并升夔编修已而翰林院学士桂萼张璁上＜锍-釒＞求去语入侵宏于是宏＜锍-釒＞奏办明前拟升春副使  御书改为佥事实出  宸断仍乞休致  上诏慰留之
　　○辛未
　　○总督三边兵部尚书杨一清言固原环庆靖虏兰州俱系防关重地而固原尤为冲要且土汉杂处易于生变内有监收马匹又贼所窥祠宜添设参将一员驻劄固原分管前项地方兵部覆从之
　　○太子太保兵部尚书李兖嗣等条陈快舡夫甲四事一重替役言各卫军余佥领快舡势必荡产是以告扰不绝更替无常宜立为定规每五年一更审有力者即役久不改其有家贫而丁单者从公豁免且为审量丁力上下或一人独领或二三人朋役务令得均一处底舡言军甲造舡陪补甚多而底舡置为弃物深为可惜宜估价变卖得贮于官以助每岁造舡之费一严夫册言各处额役舡夫往时十年一次造册角□羊部便于稽考比来法久人玩全不造报以致各夫多方规避宜照清理军政文册事例及时造角□羊以便稽查一均粮饷言垛甲余丁劳费比于正军而独无月粮非乞照运粮余丁事例每月给与米一石或八斗兵部覆前三事俱如充嗣言惟余丁给饷非旧制且留储告匮亦难处给诏如部议
　　○壬申
　　○中元节遣京山侯崔元会昌侯孙杲瑞安侯王桥分祭  诸陵仪宾周钺祭  景皇帝陵内官祭  恭让章皇后陵寝
　　○以永昌卫指挥使马云充甘肃游击将军
　　○兵科给事中郑自壁言许泰罪大恶极  皇上待以不罪恩已过厚今既准其嫡子承袭祖职又免军役是屈法而厚奸也宜从部议发遣次男补伍报闻
　　○癸酉
　　○大学士费宏等言  皇考之国恩＜锍-釒＞陈存省敬  天预教太子时谕藩王久任老成严修武备五事宜敕该部备查原奏实录送史馆编修纂从之
　　○升广惠东州府知府李传为广东按察司副使户部郎中李淮为四川布政使司右参议
　　○降餋病原任兵部右侍郎李昆为湖广布政使司左参政仍令闲住右春坊右赞善金皋为湖广荆州府推官皆以总兵官种勋行贿事所运也
　　○升福建布政使司左参议周廷用为四川按察司副使南京刑部置员外郎李杰为广西按察司佥事
　　○思恩府叛贼刘召平凡擒斩贼首从一千七十九人获牛马器械甚众镇守总兵官抚宁侯朱麒以捷闻并上参将李璋等供状诏降敕奖励麒仍与镇守太监郑润提督军务侍郎盛应期俱赐银四十两纻丝四表里巡按御史谢汝仪二十五两二表里奏摙人升俸一级赏绮衣一袭新钞一千贯余功罪令兵部议闻
　　○丙子
　　○吏科右给事中张翀等浙江道监察御史徐岱等各劾礼部尚书席书为其弟春陈乞改官有玷清议  上曰朕欲大小臣工各务安静以其致太平兹事既有处翀等又掇拾奏扰姑不究会户科给事中郑一鹏福建道试监察御史聂豹亦以为言  上皆切责而宥之
　　○录甘肃斩获回贼功赐守备永昌指挥使马云总兵官姜奭各银二十两纻丝二表里
　　○初钱宁用事英国公张仑多以庄田投献及宁败产没官仑驾言为宁所夺乞给还下户部议不许仑贪墨专利且素行不端无大臣体宜敕户部另行变买诏如前旨
　　○丁丑
○灾伤免顺天府所属地方料价
　　○戊寅
　　○追封  恭穆献皇帝嫡弟一子岳怀王嫡弟一女为长宁长公主庶弟二女为善化长公主遣京山侯崔元诣安陆  陵园行礼
　　○以灾伤免河南开封府等处税粮有差
　　○乙卯
　　○礼部尚书席书以科道论劾奏办乞休  上温旨留之
　　○应天巡抚都御史吴廷举荐新建伯王守仁文武全才宜暂掌南京都督府事兵部覆议以文臣掌府事未便俟别缺推用之
　　○是日雷击南京长安左门吻兽
　　○庚辰
　　○升广东按察司佥事施儒为福建布政司司右参议
　　○左春坊左庶子兼翰林院侍讲学士穆孔晖左中允边宪刘宪左赞善谢丕费采右春坊左谕德许成名右中允杨惟聦孙绍祖右赞善林文俊蔡昂司经局洗马刘朴尹襄张潮各夺俸一月坐坊局无官上  陵故也  命绥德卫署都指挥佥事李勋充参将分守固原地等处地方
　　○分守浔梧等处地方左参将都指挥同知钱勋以贪墨罢职闲住
　　○兵部尚书李钺言织染局署事太监刁永等奏称监局缺乏匠役奉  旨收用臣等切以为不可夫粮储与国脉相为流通军匠与粮储互为损益查得织染局见在军匠二千一百六十四名内官监七千八百五十六名并今新收一千五百为奇一监局一以岁计之该支粮米一十五万二百四十石其他监局食粮人役难以数计见今京通二仓银米俱无三年之积去年江西赈济截留漕运太半今年各处又以雨雹伤稼奏乞蠲免月无虗日明年漕运又未可料若使毙端复开冗食不莭则二仓所积立可待尽京师根本重地而仓廪空虗一至于此是不可为之寒心哉伏望  皇上外悯人穷内忧国计敕下该监先将年例所应造者督令见在人役以次成造其逃故等项听臣等查照先年事例严督各该卫所官作急查补得  旨司设监兵仗局人匠各准收五百名内府匠役从宜量收
　　○辛巳
　　○升江西按察司副使查约为福建布政司左参政锦衣卫正千户马循乞袭其兄良本卫指挥佥事职从之循宣兴大长公主次男也
　　○壬午
　　○故靖江王妃徐氏奏乞支过禄米免扣还官从之
　　○甲申
　　○荫刑部右侍郎王启男爵为国子生以三年考满也
　　○乙酉
○升狭西布政使司左参议李绯为江西按察司副使湖广德安府同知李文华为广东按察司佥事山西按察司副使李茂元韩邦奇乞致仕许之
　　○山西清源县贾家山崩
　　○丙戌
　　○降翰林院编修刘夔二级调外任夔之改官既谢恩而复＜锍-釒＞辞  上恕而调之  命填注锦衣卫正千户孙堪许锡俱见任管事故事荫叙军职不得管事  上念其先臣孙遂许逵临难死忠大莭表着故特从兵部之请云
　　○丁亥
　　○以桂林右卫指挥使张经充左参将分守广西浔梧等处地方
　　大明世宗肃皇帝实录卷五十三
大明世宗肃皇帝实录卷五十四
　　嘉靖四年八月戊子朔祭  太社  太稷
　　○光禄寺寺丞王锦言顷修  恭穆献皇帝实录臣故府僚事  先帝十有三年愿得供事史馆以效微劳且有  睿旨文簿堪备采录诏以簿送史馆
　　○先是西海虏正德初为小王子讐杀率其余党假息西宁春夏逐水草驻牧收冬踏河冰掠洮泯时总督杨一清调请兵剿之会一清召还议遂寝后贼益众颇为边患至是一清复提督三边请得相机以便益从事兵部上其议  上可之令一清先具  胜方略审计以闻要在万全毋轻启衅
　　○工部会廷臣议营建  仁寿宫工役重大今  世庙大工方兴四川湖广贵州山林空竭海内在在灾伤材木料价采徵甚难请发内帑及借户部钞关兵部马价工部料价各银两查取两京各库颜料各抽分厂木植及司府无碍官银又开纳事例以佐其费候  世庙工完推简有才力大臣为之总理仍选部属三人分行四川湖广贵州募求大木其砖料于京城近地及苏州定价烧造  上曰仁寿宫以奉  皇伯母昭皇后太后母候  世庙工完其亟推总理大臣遣官采办烧造内帑京库银料毋发他如议行已而升巡抚四川右副都御史王軏为工部右侍郎兼右佥都御史总理收买大木
　　○升工部虞卫等司署员外郎范总李煌年泰俱署营膳司郎中事总湖广常德辰州等处煌四川马叙州等处泰贵州石阡镇远等处各买办大木
　　○乙丑
　　○四川副使金珊上言时事渐不可终者十曰纪纲渐颓风俗渐坏国势渐轻夷狄渐强邦本渐摇人才渐凋言路渐塞邪正渐淆臣工渐暌灾异渐臻此十渐者率由首相非人徒以奸侫俾食怙宠上激  天銮下致民怨中失士望愿亟宜去之更求应变如杨一清  厚如不能摇者同署左右又言  献皇帝好贤礼士容物恕人今议礼诸臣言偶未合谪配死徙朝宁为定恐非  献皇帝意也苟非其意至尊以天子养以天下庸安乎  陛下何不起而还之使骏奔清殿以慰  献皇帝之神＜锍-釒＞下所司
　　○泰宁等卫都督李来罕等遣头目塔卜歹等三百人来贡贺  圣节贡马
　　○升西外夷慱峪等十七旛番人啽班等一百九十七人上巴篱等族番人阿鹅等一百三十人来贡马方物各宴赉有差
　　○庚寅
　　○降凤阳府知府徐兰为两淮都转盐使司同知以中官论其奉诏不敬也
　　○提督漕运镇守淮安总兵署都督佥事杨宏引疾乞休不许
　　○辛卯
　　○升广东广州府知府杨淳为山西按察司副使
　　○朝鲜国王李怿遣陪臣郑允谦等三十余人来贺  圣节贡马方物赐宴及袭衣彩币有差
　　○癸巳
　　○宁夏总兵官种勋逮至诏下镇抚司拷讯
　　○甲午以  万寿圣节遣安仁伯王桓彭城伯张钦太和伯陈万言分祭  诸陵仪宾周钺祭  景皇帝陵寝内官祭  恭让章皇后陵寝  命翰林院学士翟銮左春坊左赞善谢丕主顺天府乡试
　　○录狭西白家沟闰王扁故城子等处正德十三年斩获达虏功官军王用等二百二十九人升赏有差
　　○故总兵官安国华任总兵官赵文各赐银币
○乙未
○御史刘隅言江北根本重地今以总督漕运者兼巡抚权分地势固难兼况今盗贼灾伤政务尤剧请如先年臧凤提督漕运丛兰专管巡抚故事仍增府分管为便兵部覆议得  旨督运抚臣高友玑会  审议以闻  命广宁伯刘太于练武营永康侯徐源于效勇营羽林指挥使高泽五军营围子手各坐营泽升署都指挥佥事
　　○四川宣慰司宣慰使杨相遣长官冯俊等来贺  圣节贡马赐钞锭彩币有差
　　○礼部言天方等番国使臣来贡方物半年以上狭西都司方为其奏发册又其玉石疪恶而夷使所私货者皆良羙请下巡按御史核都司稽留之故其伴送千户陈钦及通事人等俱宜下法司论治戒诸番使自今贡发外毋得多带玉石以扰驿路及方物有印封而验不堪中者俱坐都司官罪仍拟方物文册定式永付遵守俱从之
○丁酉  孝慈高皇后忌辰  上祭  奉先殿  万寿圣节  上御奉天殿文武群臣朝贺诏免宴并赐节钱钞遣大学士石珤祭先师孔子
　　○己亥
　　○兵部议各都司官俱听镇巡等官考选其相应存留黜退及调用者并从公具实以闻诏可
　　○庚子
　　○南京刑部右侍郎张琮以疾请告不允
　　○湖广施州卫大旺安抚司护印冠带安抚田大胜木册长官司护印舍人田保俾等各遣人贡方物
　　○四川越隽卫卭部长官司署印妻宅氏革哨遣人贡马各赐绢钞有差
　　○壬寅
　　○云南永昌军民府腾冲军民指挥使司各地震  中宫令旦诏免命妇朝贺
　　○浙江都司掌印署都指挥佥事江洪有疾致仕以署都指挥佥事万表代之
　　○代府辅国将军聪氵□习坐酗酒杀人革去冠带闲住
○癸卯
　　○升浙江布政使司左布政使郑敷为都察院右副都御史巡抚四川
　　○录贵州剿平阿沙坝翁擦寨萝卜等洞贼功赏巡抚都御史杨一渶太监杨广总兵官牛桓巡按御史钟卿密参政于湛佥事杨薰都指挥刘璘等各银币有差
　　○直隶徐州归德卫怀远县凤阳府寿州頴州河南开封府怀庆府俱地震有声如雷
　　○甲辰
　　○初浙江巡按御史潘仿言章泉府黠滑军民私造双桅大舡下海名为□败时出剽劫请一切捕治事下兵部议行浙福二省巡按官查海舡但双桅者即捕之所载虽非番物以番物论俱发戍边卫官吏军民知而故纵者俱调发烟瘴得  旨沿海居民所造捕鲜舡毋得概毁他如所议行
</div>
    <div class="pagination">
<a href="明实录世宗实录_page36.html">上一页</a><span>...</span><a href="明实录世宗实录_page32.html">32</a><a href="明实录世宗实录_page33.html">33</a><a href="明实录世宗实录_page34.html">34</a><a href="明实录世宗实录_page35.html">35</a><a href="明实录世宗实录_page36.html">36</a><span class="current-page">37</span><a href="明实录世宗实录_page38.html">38</a><a href="明实录世宗实录_page39.html">39</a><a href="明实录世宗实录_page40.html">40</a><a href="明实录世宗实录_page41.html">41</a><a href="明实录世宗实录_page42.html">42</a><span>...</span><a href="明实录世宗实录_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
