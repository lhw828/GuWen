<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 160 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 160 页/共 367 页</h1>
    <div class="content">　　○原任大学士王锡爵上疏极言母病阽危乞求终餋不许
　　○部覆王世扬疏荐河西佥事朱朝聘应吏部纪录参将孙朝梁等应荐用操守刘国祯贪纵应革任从之
　　○科臣张应登乞纂孝经全书颁行学宫章下部议
　　○戊申大学士赵志皋＜锍-釒＞乞御朝不报
　　○山东巡抚宋应昌以人言称病求去不许
　　○命罚右布政张思忠游击姜河等俸三月都司李文焕革任听用以后督抚司道及各将领有动支边储银两充宴会馈遗等费查出从重论罪一切剥削金□赞求严行禁约从阅视李汝华言也
　　○宣府总兵官麻承恩奏辩御史吴龙徵论其擒杀属夷送蹇达银三千两免效等事乞求休致不许
　　○兵部覆临淮侯李言恭兵科罗栋所奏单粮选锋有射中一矢者赏银七分花红如例遇只□只粮名缺试射取补不许金□赞求请托至于将领加给心红纸劄油烛之费副将每月四两参游佐击坐营等官二两五钱大号头及标下中军一两五钱如有彼此酬答使费烦冗指称科敛者许该总协及科道参劾从之　　○兵部覆兵科给事中王德完劾总督两广刘继文所称＜氵粤＞党李陈二贼之捷乃妄杀无辜以充数妖贼王子龙之捷则子龙实未死迨后擒获欲毙之以灭口致惠州知府孙光启托疾求去合行御史勘各府县有无被杀良民并各司道将领罪状轻重王子龙擒死真伪从实具报得旨妄杀邀功事情重大刘继文孙秉阳沈茂都革任与总兵李栋等通候勘明议处杨寿甫刘世懋等着巡按御史勘问毋得畏避容隐以后按臣勘覆功次奏报不实者事发一体治罪
　　○以京城巡捕左参将陈霞任分守居庸关参将
　　○以原任孤山参将孙朝梁任宁夏广武营游击
　　○以成安伯郭邦相任南京中军都督府佥书
　　○以大同东路左参将熊世锦任分守徐州参将
　　○以居庸关参将李著实任协守宁夏副总兵
　　○以宣大总督标下左掖游击刘缙国任分守大同东路参将
　　○兵部覆刑科李献可奏称火酋住牧未归长昂内犯无忌皆由大小将领推诿猜疑阻丧之三弊致陵夷废弛之二渐要励勇敢以作士气伸国法以固人心及宽文法以驭将帅从之
　　○己酉礼科给事中胡汝宁劾文选司郎中王教力足以驱鹰犬权足以压堂官如张一元陈应芳忿争并谪调外公论是应芳而非一元乃一元升光禄寺少卿应芳止升佥事盖缘一元与教同乡同年使今日有如御史傅好古之劾谢廷采则安能一日居朝廷之上乎  上着吏部堂官回话
　　○予原任日讲官吏部左侍郎回籍守制沈一贯父沈仁佶祭葬并赐母淑人洪氏并祭合葬
　　○兵部覆阅视延绥王世扬奏称该镇各营路将领并延庆二府将应徵桩朋地亩土兵粮价等银徵完贮库遇有各军倒死马骡即日开报照议定年分如数给发买补敢有规避参罚逼军私赔致累户人及土兵粮价追徵不完致有困乏者俱听巡抚参究仍晓谕土兵户人自粮价车装之外不许重累从之
　　○阅视蓟昌保定穆来辅阅视辽东侯先春各奏称阅视过各镇八事修举分数及叙论文武各官功罪如按察使成逊顾显仁等副总兵王輗等所当优叙参将朱士元倪敏政等宜革任刘崇政李宁提问至积钱粮在蓟辽为最米豆昌镇为优辽镇次之保镇又次之修险隘练兵马蓟辽为最保镇次之整器械开屯田蓟昌为最辽镇次之保镇又次之理盐法蓟辽昌保皆无收胡马散逆党辽镇为最蓟昌次之保镇原无胡马逆党而屯田又次之得旨各官整理边备效有劳绩张国彦加太子少保候用赏银四十两纻丝飞鱼一袭郝杰升右副都御史照旧巡抚蹇达与郝杰王致祥各赏银三十两纻丝二表里余文武等官顾餋谦张邦奇等各加俸升级赏银有差
　　○庚戌赐临洮知府岳维华银十五两升俸一级以极力婴城功多于罪邓凤严惟忠发边卫充军从部覆御史周盘核勘洮河失事也
　　○辛亥遣公徐文璧驸马许从诚岁暮行  大祫礼于  太庙
　　○以湖广都司佥书吴士俊为山西都司掌印
　　○以五军二营参将王永寿为京城巡捕左参将
　　○工部尚书曾同亨等奏今秋河决山阳堤田冲溃及江都邵伯等处湖水下注州县浸伤皆由管河各官怠误修守科臣朱维藩欲特设巡河御史一员督理宜即敕管河各官务安着实修守有怠误者会总河衙门参究不必另设宪臣以滋劳费从之
　　○巡按御史姚三让奏南直泰安等府十三年至十七年拖欠钱粮照被灾分数酌量蠲免十八年带徵钱粮量停一半徵纳一半其年分起存钱粮依旧徵角□羊从之
　　○工部覆巡按御史高举奏江北等府被灾伤重将高邮等州县自万历十三年起至十七年止甎料匠价等银俱行蠲免其胖袄军器并十八年应角□羊工部钱粮除已徵在官者截数起角□羊未完者分三年带徵织造借用银两照原数徵完其仪真等州县十七年以前各项钱粮亦照例将已徵完者截数起角□羊未完者分三年带徵其十八年各项银两照常徵角□羊从之
　　○壬子以年节赐辅臣及讲官银币各有差
　　○礼部覆御史崔景荣条陈科场事宜一议内帘员数入帘日照御史取到员数派阅各经不必更议增减亦不许指名用人一议弥封事规每受一卷随即弥封不许一人私阅不得一刻延缓一议分经阅卷各房分卷务照各官所治本经但许内经内裒多益寡不许别经官欲求数均以致越俎一议公平落卷必参酌于各房裁定于主考湏正备卷公评不如落卷然后准中一议刊刻程文凡乡会试录前场文字多用士子原卷量加修饰至策题深奥士子条答或有未畅止许补足题意不许全卷另作俱依拟行
　　○癸丑兵部覆钟羽正曾乾亨张贞观各奏称阅视过各镇八事修举及叙论文武各官功罪如萧大亨王基郭四维邢玠吕三才俱宜优赉角□羊生马栋等本部纪录叙用韩恭友等宜量罚处至积钱粮则宣府为最大同山西次之修险隘宣府为最大同山西次之练兵马宣府为最大同山西次之整器械大同为最宣府山西次之开屯田宣府为最大同山西次之收胡马大同为最宣府山西次之得旨各官升赏各有差
　　○  上以训导庞尚鹏所进边事果有禆边务可将原板刷印颁行不必发蓟镇翻刻其飞鱼飞舟湏试有实效方可制造毋得虗糜工费
　　○大理寺右少卿董裕等奏云南沐总兵府内旗牌官王朝京私自阉割李时孝罢职长史胡桐知县戴官各犯投充势豪吓骗财物拨置打死人命强占地土等罪李时孝依律处斩王朝京胡桐戴官各发边卫充军从之
　　○甲寅以立春令节赐辅臣上尊珍馔
　　○大学士王家屏奏接得延绥总兵杜桐塘报达虏明安土昧等酋分犯榆林保宁向水波罗等堡本官率将分兵出击斩获首级四百五十余颗生擒贼夷二十六名口并塘报封奏
　　○遣新宁伯谭国佐等各  陵寝行元旦礼
　　○以大同天城守备朱孔阳为湖广都司佥书
　　○兵部覆阅视延绥王世扬条陈边务一议道驻以重弹压该镇惟定边营最冲宜令兵道于夏秋则驻定边以振威武春冬则还驻靖边以理庶务一严点查以杜虗冒按册稽核不令老弱混留其壮者量加粮额汰者另行选补一查养廉以除军害各官餋廉地土只令军人承种纳租听各官关领不许私种民田擅役军丁一练乡兵以安内地照村落远近联为什伍各备器械训练而又择有胆智者为之长令人自为兵一禁驰边以专操练非沿边驻劄官员不许枉道经由边堡致边军供亿骚然俱依议行
　　○以神机十营佐击黄孝敢为五军二营练勇参将
　　○乙卯大学士王家屏以十八十九年所撰讲过经书讲章类写进呈
　　○广东总兵童元镇未任旧总兵朱光以候代称疾  上敕朱光速任福建防海而元镇未任着行御史查奏
　　○丙辰礼部以正旦请御朝受贺　　○丁巳旌表孝子杜惠扁其门曰孝行节妇十五人刘世朝妻张氏贾时雍妻郭氏张榛妻李氏艾元嗣妻贾氏褚芩妻蒋氏邬世禄妻万氏张子升妻闵氏李乐妻于氏李泮妻汪氏梁栋妻李氏郑世妻黄氏陈所蕴妻吴氏王令辰妻张氏赵得珍妻张氏尤性妻黄氏各扁其门曰贞节烈女八人胡得水妻李氏荆衍祚妻李氏董可爱妻孙氏王汝芝妻万氏陈木桓妻胡氏赵怀城妻潘氏弟怀珍妻沈氏鲍文化妻濮氏俱年未二十夫亡自尽各扁其门曰贞烈
　　○以蓟州城守备贾＜晵-曰山＞任神机十营佐击
　　○工部尚书曾同亨以病求去位命暂调理痊日供职
　　○以礼科左给事中丁懋逊为户科都给事中户科给事中刘弘宝为吏科兵科给事中张贞观为工科俱右给事中
　　○以刑部右侍郎李尚思为户部右侍郎董尧封为户部左侍郎
　　○以原任南京右都御史孙丕扬为刑部尚书
　　○以山西按察使张孙绳为福建右布政
　　○以原任四川巡抚兵部右侍郎徐元泰为南京刑部侍郎
　　○吏部等衙门会奏正旦请御殿视朝
　　○以原任广东琼崖参将汪道之起四川松潘东路游击
　　○己未狭西都司掌印王梦吉为四川巡抚标下练兵游击
　　○礼部以大计屇期乞举行宴赏清廉拏问贪酷以重劝惩仍令各抚按巡历去处不许各官私迎送易服色以抑奔竞报可
　　○庚申以祭告  太庙  祧庙收回脯果酒赐辅臣
　　○遣定国公徐文璧代行祫礼　　○大学士王家屏因请元旦登殿受贺
　　○以贵州右参议胡嘉谟任南京太仆寺少卿
　　○以南京吏部稽勋司郎中陆长庚升湖广右参议以山西左参政赵燿升山西按察使
　　大明神宗显皇帝实录卷之二百四十三
大明神宗显皇帝实录卷之二百四十四
　　万历二十年正月壬戌朔  上不御殿免百官朝贺二辅臣诣宫门行叩头礼赐上尊珍馔
　　○甲子  宣宗章皇帝忌辰遣官祭  景陵
　　○丁卯孟春享  太庙遣公徐文璧恭代
　　○升宣府坐营中军张三纲充大同东路参将
　　○庚午革神机副将任大同佐击方希贤任以贪肆不简为巡视科道官罗栋等论劾也
　　○兵科都给事中张栋等奏洮河之事虏以二十年豢餋之犬羊逆天反噬火真乱首也顺义祸阶也  皇上赫然震怒命郑雒以尚书经略欲其除凶雪耻岂令虚词诱虏实利媚虏博一顺义东归了事耶今火真依海为窟桀骜出没如故雒正贼在不敢还朝之日輙侈然＜锍-釒＞叙文武各官劳乞敕所司逆酋未殄国耻未雪毋狥雒情＜锍-釒＞＞下兵部
　　○辛未兵部题京营根本重地非各弁藏垢纳污之所如原任广西总兵张澡贵州参将朱鹤龄山东都司王镇南直隶把总许师古俱宜罢斥必慎选骁勇敢战足智知兵者至于边腹各弁僇力行间务优其体勿令下吏得操短长亦砥砺将材之术也  上命俱依议革澡鹤龄镇任黜师古为民
　　○壬申  孝恪皇后忌辰遣官祭  永陵
　　○癸酉礼科都给事中胡汝宁＜锍-釒＞参顺天举人张大典学义字不满三百首策腹心讹作愎心白若鹭首义结内缨駴语涉关节应天举人李应杰卷中别字太多钱魁春烧毁二三场朱卷事甚怪乞加覆试以杜众口于是顺天考官曾朝节应天考官陆可教等各具＜锍-釒＞辩礼部以为覆试重典必有夤缘实迹方可举行今查被参举人张大典等文理并堪中式其间用句隐僻写字差讹亦第剽窃不精似无暗通关节之弊  上曰各试卷既文试卷既文理平通勘无私弊准免覆试  先是泗洲大水州治至深三尺有谓由传宁湖合开之六合入江者有谓浚施家沟周家桥入高宝诸湖者有谓施张福堤以广洩淮之口者又有谓开寿州瓦埠河以分上流之水者总督漕运巡抚凤阳周采陈于陛巡按御史高举合疏上闻工部覆请咨行河漕抚按勘议河道都御史潘季驯谓  祖陵切近王气攸关与三省议左俱下工部尚书曾同亨以为河臣阅历多年宜悉河事而抚按二臣又谓周家桥在  祖陵后百里之外主千＜锍-釒＞浚查先年紧急河工例遣科臣往勘况泗水患既关  陵寝又关运道微直一方生灵攸系宜命风力科臣一人往会河漕抚按官从长计议具奏从之  甲戌工科都给事中杨具休言河臣潘季训勋茂劳久呕血骨立被言请告当允其归且泗城会勘议既枘凿工亦旁午谙练老成如舒应龙精心任事如吕坤二臣用一可以集事  上命礼部知之  以神枢营左副将王椿为南京右军都督府佥事  乙亥  升刑科左给事中李献可为礼科都给事中户科右给事中叶初春为礼科左给事中  以山东济青登莱四府灾命新旧钱粮带徵仍徵有差  丙子  户科左给事中孟养浩劾副都御史傅孟春贪鄙宜罢侍郎韩世能被言不去非大臣崇廉耻之意宜致仕章下吏部  礼部以会试屈期条议科场规则六事一正文体非纯正典雅者不收一议程录悉用士子原文一专阅卷房考必阅本经一别字号五经卷号不得相混一核墨卷真草不全者不淂中式一公填榜拆卷后毋引嫌輙更上曰立考为国抡才湏文理纯正经术通明方许收录其有文词险怪背经离传者场后卷发礼部戒饬程文须用真卷勿得改拟示欺余如议行
　　○丁丑兵科都给事中张栋奏延绥总兵杜桐及总督三边尚书魏学曾塘报虏酋土昧明安挟赏犯边官军剿杀计首级四百五十有奇生擒二十余名乃未几道路流传有生事冒功之说究其所繇实自神木兵备副使李杜始呈禀具在总之言宜剿以投督臣魏学曾之好又言不宜剿以结经略郑雒之欢愿借尚方斩马剑诛之兵部请姑降级戴罪管事以资战守诏可
　　○戊寅  英宗睿皇帝忌辰遣成山伯王应龙祭  裕陵
　　○御史张应扬言顷外计不免者省臣三台臣二当日考选则吏部尚书杨巍都御史吴时来文选郎中刘希孟吏科都给事中陈与郊实司之闻各官行贿数千遂厕言路乃有治行殊尤而仅博南曹甚且劣选者今恃来盖棺事定矣巍晚节不终去矣希孟木偶人也与郊提木偶者也选台谏希孟奇货也与郊居奇货而求善价者也均当罢斥以儆官邪＜锍-釒＞下吏部
　　○己卯左副都御史傅孟春奏辩科臣孟餋浩论取赎银十万及依附江陵相升清卿起抚浙江动军饷厚馈过客诸事乞罢斥行勘以白心迹＜锍-釒＞并下部
　　○礼部左侍郎韩世能辩科臣孟餋浩论列三事言讲官繇阁臣选备启沃安所容求原任南京礼部侍郎京察属官皆尚书手定岂能偏处一人顷被言蒙留明旨自天而谓有内援将谁欺乎乞罢以明贞臣不可辱  上谓世能日直讲筵命仍供职
　　○庚辰升蓟镇副总兵杨元为神枢营左副将
　　○辛巳户部题王府食盐不许沿途贩卖例也潞王贤明安安静远迩共闻乃典宝马文辅蒙主煽威与奸徒孙龙等夹贩私盐关津不敢诘有司不得问谓盐政何岁盐宜照正额径解本府严禁沿途夹贩者若需盐价则有未之国例在  上是其言命长史启王戒饬文辅等余下巡盐御史逮治
　　○遣工科右给事张贞观往勘泗州水患开浚工程
　　○壬午礼科都给事中李献可等奏请预教皇子言甚切  上以小臣烦激违旨侮君降献可职调外任余俱夺俸大学士王家屏封还御批言详阅＜锍-釒＞词第请谕教非请册立  皇上念谕教当早宜纳其言即不然宜贷其过而遽加降罚窃恐转滋争论烦聒无宁时不报
　　○升山西都司杨宗业为大同威远参将
　　○兵部言国家驭武臣严失机以惩偾事开赎罪以责效死然许赎复者惟终身军非概容幸免也杨时魏宗瀚失误军机免死遣戍乃冒微功奏荐复职而世及如故何以示惩杨时犯在例前孙世隆降袭千户宗瀚犯在例后子桂芳姑袭小旗总督抚按官以后务遵明例各弁犯永戍者有功止照军卫拟升庶幸门塞而世官重矣从之
　　○癸未宣西镇水泉莽剌二捷祭告  郊  庙
　　○甲申吏科给事中钟羽正奏科臣李献可＜锍-釒＞请训储大典臣等皆从臾之今献可降职臣止夺俸何颜见六署诸臣乞与献可同降调  上怒曰羽正职在科长不能规正同官乃朋救激君姑降极边杂职用吏科给事中舒弘绪亦言教谕元良国家大事献可之疏臣实与焉愿代受谴  上怒弘绪党救聒激著调南京别衙门用会吏部尚书陆光祖推升饶伸万国钦皆建言奉处分者  上谓推升原有屡旨而以钦降诸臣渎请畏势市恩该司官俱夺职旨下大学士赵志皋因奏谏臣言事过激欲摅忠悃之心  皇上并包有容实为天地之量至昨吏部推升亦仰体宥过之仁非有私也今一事连谪三科臣又一事尽斥选司诸臣谓  圣度何乞霁雷霆免其降黜奉旨小臣营身激上卿为国佐治乃文言要誉谓七诛三窜何殊失义礼钟羽正等本当重究姑照原旨行辅臣家屏希名托疾卿毋效尤有妨庶政
　　○大学士王家屏以辅理无状＜锍-釒＞乞罢免言汲黯云天子置公卿辅弼之臣宁令从谀承意陷主于不义乎且己在其位纵爱身柰辱朝廷何每感斯言惕然内省自幸遭逢  明圣诚使朝政无阙即将顺不为从谀乃年来九阍重闭五位深居郊  庙既疏堂帘日隔天灾民事漠不关心臣不能婉道密规防未萌之欲又不能明诤显谏扶将坏之枢自愧旷鳏殊惭高厚至于升储大典  九庙式灵万方属望即册立可待而豫教宜先科臣原非谬言  皇上傥恶渎扰报罢足矣甚则罚俸足矣何至降调外任且复迁怒申救诸臣概加谴谪臣实不忍明主蒙咈谏之名清朝有横施之罚若复依违保禄淟涊苟容正汲黯所谓从谀承意以陷主不义贻辱朝廷者耳死有余僇晚节谓何不报
　　○吏科右给事中陈尚象奏台省诸臣＜锍-釒＞请豫教不允中外臣工莫测  圣意所注臣固知册立  明旨信如四时然谕教不早终无以解天下之疑有旨切责尚象佞言巧救欺君无礼禠其职
　　○丙戌  孝静毅皇后忌辰遣武定侯郭大诚祭  康陵
　　○户科左给事中孟餋浩奏科臣李献可等＜锍-釒＞请豫教輙蒙严旨罪以侮君显斥加焉有五不可乞收成命择吉举行章入  上大怒曰册立出讲前旨一并举行且册立已谕明春矣养浩疑君惑众无人臣礼着廷杖一百夺职为民
　　○兵部题延镇自庄酋狂逞黠虏效尤土明挟赏杀军声言入寇盖狃于二十年款市之态谓莫可谁何督臣魏学曾决策抚镇贾仁元杜桐协心诸将士用命俘获几五百斩其名酋明安所夺战马器械驴羊称是足号殊勋请命按臣确查如例宣捷献俘至于留将领给犒赏约束诸虏戒备边防俱宜照督臣议行报可
　　○丁亥宣辽东捷告祭  郊  庙
　　○礼部主客司员外董嗣成河南道御史贾名儒福建道御史陈禹谟等各＜锍-釒＞救李献可诸臣  上怒嗣成出位要名夺其职名儒党救激君降边方杂职用禹谟等各夺俸有差
　　○戊子户部题衡府庄田坐昌潍二邑召种输租近缘逋多课□□员本藩奏勘管业非便计也山东抚按查议明确宜令二邑印官如额岁供本藩之用从之
　　○总河尚书潘季驯＜锍-釒＞称去秋霪雨连绵淮水暴涨邵伯湖堤冲塌非砖石筑砌不可久区画故总河事经理则各官司之本道按察使张允济报转宜埃工竣离任毋贻后艰通判张文璧刘汝大宜照工程督理扬州知府吴秀江都知县武之望受事方新鸠集宜预毋使临期缺乏庶可不误河防工部覆请得旨如议行
　　○己丑吏科左给事中李周策等＜锍-釒＞救降斥诸臣  上谓诸臣狂逞业奉处分周策等何复亢上不遵姑分别夺俸张栋等俱夺职为民
　　○大学士赵志皋乞催同官王家屏入阁办事留中
　　○日讲官礼部侍郎韩世能＜锍-釒＞辩御史陈登云论剌再乞罢  上以科场在迩世能当知贡举事仍不允
　　○辽海东道右布政使栗在庭委勘辽阳被虏边情支吾隐匿通判郝桂芳承望风旨扶同肆欺为台省论劾兵部覆请得旨在庭降一级调用桂芳降俸管事
　　○兵部题主事梁云龙佥事万世德从经略尚书郑雒行边驱虏招番备著劳勋即水泉莽剌二捷指授方略动重机宜已经按臣覆报宜各加升一级若经略叙功径拟京堂则非例也  上以二臣赞画著劳命推边方兵备副使需次擢用仍赐金币旌之
　　○庚寅  仁圣懿安康静皇太后万寿节赐二辅臣上尊珍馔
　　○大学士王家屏奏称科臣李献可等＜锍-釒＞请豫教蒙旨降罚臣冒昧封还意以事系储闱不宜□□员天亲之爱言出台省不宜塞忠谏之门非为献可一人也请宽未允而钟羽正张栋陈尚象邹德泳等又已得罪两日之内夺俸谪调降职削籍至孟餋浩之廷杖则更□□参矣乃衅端自臣救献可始是惜谔谔之一士反累济济之群英真善类罪人也恳求罢免庶几俯宥诸臣俾图报称何期席藁累日未奉处分询同官知  圣旨谓臣希名不遂因而托疾窃念名非所希亦非敢弃  皇上为尧舜之主臣为尧舜之臣名垂千载有余荣故足希也若犯颜偾事被谴罢归何名可希乎必使处尊享厚主德愆而莫救刑政乱而罔维此可谓不希名之臣矣国家希赖焉更使弃名不顾阿谀取容虽许敬宗李林甫之奸佞无不可为是  九庙神灵所阴殛天下万世所唾骂也不但得罪于献可羽正诸臣而已乞赐放归召还降谪诸臣幸甚
　　○礼部尚书李长春等＜锍-釒＞乞宽宥李献可诸臣  上曰卿等徒惧洗垢吹毛輙来陈救甚失大臣之礼
　　○吏部尚书陆光祖奏顷推饶伸为主事万国钦为推官二臣前论辅臣获罪量推原非优转注拟实出于臣选司叶隆光唐世尧陈遴玮第循例署名一日夺职岂所以昭劝励乎有旨责其庇救不公仍令安心供职
　　○调广西浔梧左参将洪梦鲤分守福建南路以副总兵管宣府左参将事李熙充协守蓟镇西路副总兵官
　　○辛卯  上遣文书官李浚谕大学士王家屏迩年以来喜事小臣狂肆不道逞臆激扰姑以薄罚卿为佐治见此要名不义之徒自宜调停厝处缓词解谏却乃径驳御批故激朕怒甚失礼体及朕怒起卿又不忍受假疾具＜锍-釒＞文言求去朕想卿真欲以此挟君废政沽名逸卧岂人臣之义哉且卿辅朕爕理赞襄佐治有年方今国务多艰卿恝然高卧其心可安乎卿既有疾准暂假数日即出入阁办事卿宜钦承之故谕于是家屏上＜锍-釒＞谢仍乞罢留中　　○太常寺卿陈大科等＜锍-釒＞救斥谪诸臣  上仍切责之
　　○山东抚按官宋应昌等谓倭奴情形已著防御宜先议选练精兵搜罗谋勇从之兵部覆奏
</div>
    <div class="pagination">
<a href="明实录神宗实录_page159.html">上一页</a><span>...</span><a href="明实录神宗实录_page155.html">155</a><a href="明实录神宗实录_page156.html">156</a><a href="明实录神宗实录_page157.html">157</a><a href="明实录神宗实录_page158.html">158</a><a href="明实录神宗实录_page159.html">159</a><span class="current-page">160</span><a href="明实录神宗实录_page161.html">161</a><a href="明实录神宗实录_page162.html">162</a><a href="明实录神宗实录_page163.html">163</a><a href="明实录神宗实录_page164.html">164</a><a href="明实录神宗实录_page165.html">165</a><span>...</span><a href="明实录神宗实录_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
