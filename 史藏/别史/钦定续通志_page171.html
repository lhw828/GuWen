<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 171 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 171 页/共 284 页
  </h1>
  <div class="content">
   钦定续通志卷二百五十一
　　钦定四库全书
　　钦定续通志卷二百五十二
　　列传
　　唐【五十二】
　　李晟【愿　宪　愬听　王佖】　　　马燧【畅炫】
　　浑瑊【镐鐡】
　　李晟字良器洮州临潭人世为裨将晟防孤事母孝身长六尺才勇絶伦年十八从河西王忠嗣击吐蕃有骁酋乘城晟一矢毙之忠嗣抚其背曰万人敌也鳯翔高升召补列将连破叛羌迁左羽林大将军击党项有功授特进大厯初李抱玉署为右军都将吐蕃寇灵州抱玉授兵五千使击之晟曰以众则不足以谋则多遂将千人出大震关屠定秦堡吐蕃解去进开府兼右金吾大将军泾原四镇北庭兵马使马璘与吐蕃战盐仓败绩晟拔璘归封合川郡王璘忌晟归之朝为右神防都将徳宗立吐蕃寇剑南诏晟将神防兵往救逾漏天拔飞越等三城【通鉴克□茂二州今从新旧唐书】追击大渡河虏引遁建中二年魏博田悦反攻临洺晟为神防先锋合河东马燧昭义李抱真兵攻斩杨朝光晟乗氷渡洺破悦又战洹水悦大败遂进攻魏朱滔王武俊应悦围赵州康日知抱真分兵二千戍邢燧怒欲引归晟曰邢赵比壤今贼攻赵李公分众守不为过公遽去奈王事何燧悟造抱真垒与交欢晟请合张孝忠兵图范阳以救赵帝益以神防三将晟自魏引而北武俊果解围晟与孝忠北畧恒州围滔将郑景济于清苑决水以灌滔武俊悉兵赴救晟内攻景济外抗滔等相持五月不解遘疾甚引还定州贼不敢逼【通鉴晟军大败今据新旧书】疾间将复进防帝出奉天诏赴难孝忠以军介二盗间倚晟为重数止晟无西晟谓天子播越人臣当百舎一息义武欲止吾请留子约昏又解玉带遗其亲将使谕意始得行诏迎拜神防行营节度使进临渭北壁东渭桥刘徳信自扈涧败归亦次渭南军嚣无制徳信入谒晟晟责所以败斩之并徳信兵势益振李懐光军咸阳不欲晟当一面请与合诏移屯陈涛斜毎战晟必锦衣绣防指导阵前懐光心恶之戒其持重晟曰昔在泾原士颇相畏服欲令识之夺其心耳懐光益怫晟使人説之进兵不纳懐光复奏神防兵给赐比方镇独厚众以为言欲晟自削其军则士怨易挠帝遣陆贽诏懐光与晟参议懐光曰禀赐不均何以令战晟曰公为元帅专军政晟一军増损费调惟所命懐光不欲朘刻事出已乃止懐光屯咸阳凡八旬隂通朱泚晟惧为所并上言当先变制备请假禆将赵光铣唐良臣张彧为洋利剑三州刺史通蜀汉襟喉未报吐蕃请以兵佐诛泚帝议亲督战懐光疑夺其军图反益急晟与李建徽阳惠元联垒事迫适有使至晟乃令曰奉诏徙屯渭桥即结阵行未防懐光并建徽惠元兵惠元死之是日帝进狩梁州骆谷道隘从官乏食帝叹曰早用晟言三蜀可坐致也进晟尚书左仆射同中书门下平章事是时晟以孤军居强寇间恐二贼合以轧之则卑词厚币伪致诚于懐光而隂为备使张彧假京兆少尹调畿内赋不淹旬刍糒告具乃陈兵下令誓以收复士皆雪涕感奋于是骆元光守潼关尚可孤保七盘皆受晟节度戴休顔韩游瓌率奉天邠宁师从晟懐光始惧欲袭晟三令其众不应【懐光令众据通鉴増】乃奔河中偏将孟涉段威勇自拔归晟诏加晟检校右仆射兼河中尹河中晋绛慈隰节度使又兼京畿渭北鄜坊丹延节度招讨使帝欲益西幸晟请驻梁汉以系天下望又进京畿渭北鄜坊商华兵马副元帅神防军及晟家皆陷贼中左右或言及晟泣曰天子何在而敢恤家乎泚使晟吏王无忌壻款壁门曰公等家无恙晟怒斩之时输缣不属盛夏士有衣裘者晟能同劳苦终无携怨防诸将谋所向众言先拔外城后清宫晟曰坊市里闬隘贼若设伏鬭居人嚣溃非计也贼精甲聚苑中直击心腹将走不暇则宫阙保而肆防安皆曰善遂移壁光泰门薄城贼将张庭芝李希倩【通鉴作希清】求战晟勒呉诜等纵击华州师少贼急攻晟以精骑驰救中军噪而从乘胜入光泰门贼再却尸蔽地余众窜白华终夜闻哭声明将复战或请待西师晟曰贼胆已破当乘机扑灭不可少待容其为计使王佖李演将骑史万顷将步抵苑北神麚村先夜隤苑墙二百步为道比至贼已栅木拒战晟叱诸将曰安得纵贼当先斩公万顷惧拔栅先入佖继进贼奔溃获段诚諌大军分道争前姚令言庭芝希倩犹殊死鬬晟令唐良臣以步骑奔突贼十余遇辄北防入白华贼伏骑千余起晟率麾下百骑驰击左右呼曰相公来贼惊溃各就禽馘泚以残卒万人西遁命田子竒追之余党悉降晟屯含元外廷舎右金吾次令军中五日内辄通家问者斩遣京兆尹李齐运督长安万年令分慰百姓大将高明曜取贼妓一司马伷取贼马二立斩以徇士民感悦诛贼党八人于市表守节不屈者程镇之刘乃蒋沇赵薛岌等择文武摄台省以俟乘舆条为贼胁污者请以不死露布上行在帝览之泣下羣臣上夀且言晟荡涤凶憝市不易防虽三代用师蔑以加帝曰天生李晟以为社稷非为朕也拜司徒兼中书令帝至自梁晟戎服谒见三桥再拜顿首先贺殄殱大盗庙朝安复已即跪陈不能指日灭贼致銮舆再狩伏道左请死帝为掩涕起之就位赐永崇里第泾阳延平门田园女乐一列诏将相送入第帝自制纪功碑敇皇太子书立于东渭桥初晟屯渭桥荧惑守岁久乃退宾佐贺具言进兵昌晟曰天子野次臣下惟知死敌安知天道至是乃曰前士大夫劝晟出兵非敢拒也五纬赢缩无常万一复守岁则我军不战自溃矣咸曰非所及也泾州数戕军帅晟请治不龚命者因劝耕积粟羁制西蕃乃拜鳯翔陇右泾原节度使行营副元帅徙王西平郡晟请李楚琳俱行欲治杀张镒罪帝务安反侧不许晟至鳯翔诛乱将王斌等十余人宦者尹元贞擅入河中谕慰懐光晟劾其矫使罪备言赦懐光有五不可河中抵京师才三百里同州制其冲兵多则示疑少则无以控御一也赦怀光必以晋绛慈隰还之浑瑊康日知又劳迁徙二也兵力未穷忽宥反逆今回纥拒北吐蕃梗西希烈僭淮蔡弃强示弱以招窥觎三也懐光既赦朔方将士应叙勲行赏府库方虚不酬所望愈激之叛四也诸道解还赏典不举怨言必起五也今河中米斗五百刍藁行罄其大将杀戮几尽围守旬时势必内溃臣请约十日粮以破贼帝方委燧瑊故不许泾州田希鉴先亦杀其帅未讨晟托巡边诣泾执希鉴并其党悉伏诛具事以闻在镇倾家赀懐辑降附得大酋浪息曩奏封王号蕃使至息曩必在坐衣锦袍金带虏皆指目歆艳吐蕃大惧其相尚结赞多诈谋曰唐名将特李晟马燧浑瑊耳当以计去之即兴兵抵鳯翔禁虏掠阳怒曰召吾来何不出牛酒犒徐引退以是间晟晟先使王佖选兵三千伏汧阳令击其中军几获结赞又遣野诗良辅攻拔摧沙堡结赞屡求和未许更遣使卑词因燧乞盟燧上请晟适入朝力言戎狄不可信宰臣韩滉音心与合滉卒张延赏当国故与晟有隙虽诏讲解而隂不与数陈和亲便密言晟不可久持兵帝惑其言贞元三年册拜晟太尉中书令罢其兵及瑊将与吐蕃盟延赏曰李太尉谓和好必不成今盟日定矣晟闻泣曰吾生长西陲备谙虏情所以论奏耻朝廷为犬戎侮耳【延赏及晟语从通鉴补辑】盟于平凉瑊果被劫仅得免罢燧河东一如结赞计云通王府长史丁琼为延赏挤抑见晟曰以公功乃夺兵柄恐位高难全盍早图晟执以闻四年诏为晟立五庙高祖芝以下皆追赠他日与燧见延英帝嘉其勲诏图象于凌烟旧臣之次命皇太子书诏文赐晟晟刻石于门九年卒年六十七帝震悼流涕手诏誓以存保世嗣申告柩前赠太师諡曰忠武元和中诏其家编属籍配飨徳宗庙庭晟性疾恶涖下明毎治军必曰某有劳某能某事虽厮养小善必録笃于故旧岚州刺史谭元澄尝有徳于晟遭贬死晟贵理其枉厚抚其二子尝慕魏徴直諌致太宗尧舜上司马李叔度曰此搢绅儒者事非勲徳所宜晟曰君失词幸备位将相容身不言岂所谓有犯无隠邪叔度慙晟进对謇谔尽大臣节出未尝露于人理家以严子侄非晨昏不得见言不及公事正岁崔氏女归宁让曰姑在堂妇当治酒食且以待宾立遣还家逹礼敦教类如此既卒城盐州复故池以新盐赐宰执帝思晟致盐于灵座眷遇始终无与比有十五子知名者愿宪愬听
　　愿少谦谨晟立勲时诸子尚无官宰相以闻徳宗即授愿太子宾客上柱国旧制柱国门列防遂父子并赐元和初为夏绥银宥节度政令简严部人有失马者愿悬金署牒以购三日牓下得马二系书云逸至不时告谨以良马一赎罪愿归失马而纵其良四境肃然移镇武宁讨青郓数有功因疾以弟愬代俄节度鳯翔颇崇声色怠于政长庆中徙宣武先是张靖给军优厚愿赏赉不及前而操下甚威用妻弟窦缓【通鉴作窦瑗】领亲兵复骄骜贪黩牙将李臣则夜突斩缓愿闻变不及巾与左右数人缒城夺野人乘驰以免城中推李防为留后月余诛之贬愿隋州刺史寻拜河中晋绛等节度荒侈如旧厚赂权近赋入随尽蒲人怨且乱防卒赠司徒宪与愬最称仁孝宪好儒动循礼则襄阳于頔辟为从事时呉少诚跋扈独畏頔人以为得宪之助迁卫州刺史有治行再徙绛州河中兵素仰食于绛岁租与籴常数十万石故敖倚山民输一车十牛犹不胜宪相地建仓汾滨费当二百万请留垣县粟粜河南以钱还籴绛粟既免负载且权其赢完新仓绛人甚赖之入为宗正少卿太和公主降回鹘为送使副还献回鹘道里记后由江西观察转岭南节度宪虽勲伐起家所歴政绩显著善治律令而性明恕尝活大狱无罪者数百人卒于官
　　愬字元直有筹略骑射防补协律郎迁卫尉少卿晟卒与宪庐墓次徳宗诏归第一宿复徒跣往遂许终制服阕为坊晋二州刺史治异等宪宗讨呉元济唐邓节度高霞寓败绩代以袁滋亦无功愬求自试宰相李逢吉谓愬可用授检校左散骑常侍隋唐邓节度使至军不为斥部伍或以不肃言愬曰贼方安袁公之寛吾不欲使震而备我下令曰天子知愬能忍耻第委拊循战非吾事因斥罢倡乐士伤病者亲为营防贼降者聴其便或有亲在劳之曰而亦王人无弃亲戚给粟帛遣还众愿为死山川险易贼情伪悉以告居半岁知士心振厉请济师诏益河中鄜坊骑二千于是攻下马鞍山拔道口栅战楂枒山取鑪冶城入白狗汶港栅袭楚城朗山平青陵城禽骁将丁士良【通鉴作王士良】异其才不杀署捉生将士良谢曰呉秀琳以数千兵不可破者陈光洽为之谋也我能为公取之乃禽以献秀琳即举文城栅降遂以其众攻呉房日值往亡吏白法宜避愬曰彼不吾虞正可击也入外郛引还贼率精骑尾击愬众殊死战射杀其将孙忠宪【通鉴作孙献忠】或劝乘胜攻子城不听秀琳进策曰欲破贼非得李祐不可愬遣史用诚祐防获伏骑以羸卒诱祐果轻出禽之诸将素苦祐请即戮愬不应待以客礼间与李忠义并召屏人语至夜分忠义本名宪亦降将军中多諌二人不可近遇之益厚防緜雨数月不絶咸谓不杀祐之罚且称谍言祐为内应愬持以泣曰天岂不欲平贼乎何见夺者众邪械祐送之朝密言杀祐则无以成功诏释还愬令佩刀出入帐下署六院兵马使众不敢复言始定谋袭蔡旧令舎谍者族愬刋其令谍反效以情时李光顔战屡胜元济悉鋭卒抗洄曲愬知隙可乘遣告裴度师期元和十二年【新书十一年误】十月十日师夜起以祐及忠义帅突将三千为前锋自将三千为中军田进诚【通鉴作李进诚】以后军殿出文城栅令曰东趋六十里至张柴殱其戍敇士少休复斾而出吏请所向愬曰入蔡州取呉元济诸将失色监军泣曰果落祐奸计防大雨雪天晦凛风偃旗马栗缩士抱戈僵仆者道相望陂泽阻奥未尝歴皆谓投不测然业从愬人人无敢为身谋愬道分兵断洄曲朗山路自张柴行七十里夜半逹悬瓠城雪甚击城旁鵞鹜池以乱军声祐坎墉先登众继进杀门卒关留击柝者鸡鸣雪止愬入元济外宅蔡吏惊曰城陷矣元济尚不信曰洄曲子弟归索褚衣耳及闻号令曰常侍传语惊曰何常侍得至此率左右登牙城进诚环攻愬计元济望救于董重质访慰其家使召以书重质单骑归诣愬降进诚火南门元济穷蹙请罪梯下槛送京师申光诸屯相继降愬不戮一人屯兵鞠场以俟度度至愬具櫜鞬迎度欲避愬言蔡人久废上下分请示之礼遂受愬谒观者咸耸明日还军文城加检校尚书左仆射山南东道节度封凉国公赐一子五品官方禽元济诸将请曰始公败朗山不忧胜呉房不取冒大风雪不止孤军深入不怯而卒以成功何也愬曰朗山不利可弛其备若取呉房贼将并力守蔡存之以分其兵雪夜烽断莫知吾至深入人有致死心战自倍众皆服【语从通鉴补辑】帝欲经畧陇右徙愬鳯翔未李师道反诏愬代愿帅武宁旬日践父兄两镇世以为荣愬击贼金乡十一遇辄胜淄青平进同中书门下平章事赐第兴宁里田正移镇州以愬领魏博镇军乱杀正愬闻素服令三军曰魏人得通圣化者田公力也田公抚魏七年天子嘉其仁爱使往治镇今镇人敢行不道是轻魏无人父子兄弟食田公恩其何以报众皆哭又遗成徳将牛元翼玉带寳剑谓之曰吾先人以此剑剪大盗吾又以平蔡寇今用授公努力诛贼元翼报曰愿尽死勒兵以俟愬疾甚不能出师诏田布代除太子少保还东都卒年四十九赠太尉諡曰武愬俭约持已昆弟席勲贵率饰室庐仆马独愬处父时故院无所増始晟克京城市民安堵及愬平蔡复踵其美晚与郑注善失于取士论者不以揜其贤云
　　听字正思七岁防协律郎父吏少之不甚敬听辄鞭之晟竒其才长辟于頔府吐突承璀讨王承宗擢听神策行营兵马使斩贼骁将宪宗诏图状以进卢从史持两端承璀用听计卒就缚迁蔚州刺史民多盗铸听开旧鑪日铸钱五万无敢私犯徙安州观察使栁公绰讨蔡署听典军声詟贼境召为羽林将军帝讨李师道出为楚州刺史郓人素易淮军听加训厉出贼不意趋涟水破沭阳絶龙沮堰遂取海州降朐山戍余城皆送款以功迁御史大夫夏绥银宥节度旋徙灵盐部有光禄渠久废听决渠溉千顷屯田以省转饷利赖甚饶穆宗立择名臣代裴度帅太原以在东宫时听方为羽林索其骏马不敢献乃曰李听不与朕马是必可任授检校尚书节度河东敬宗嗣位改义成军太和初讨李同捷时魏博将丌志绍【新旧书作志沼此从通鉴】潜结沧镇反攻其帅史宪诚诏听出援击杀志绍【旧书志绍败奔镇州为王廷凑所杀】封凉国公防一子五品官宪诚既请朝诏听兼领魏博迁延不即赴魏人杀宪诚立何进滔拒守听不得入屯馆陶进滔乘无备揜击师惊溃听昼夜驰免辎械尽丧御史中丞温造等劾奏帝不罪罢为太子少师听素赂权幸多为援助未几拜邠寜节度使邠署相传不利葺垣宇听曰将凿凶门而出何避治舍亟使整完卒无异改镇武宁有故奴为徐将不喜听至杀其所遣亲吏听惧固辞疾用为太子少保开成中为河中节度使帝叹曰付之兵不疑置之散地不怨惟听为然四年以疾求还复为太子太保卒年六十一赠司徒听涖官苛细聚敛以极欲或诫其盛饰服玩答曰勲家若示衰薄恐不显忠功之効吾欲夸而劝之也子琢歴义昌平卢镇海三节度使无显绩可称道后为蔚朔等州节度使徙河阳三城坐逗挠下迁刺史卒
　　王佖晟之甥武敢善射晟出师佖必从攻朱泚于光泰门贼锋尚鋭佖与李演血战连败贼诸军乘势大振擢授神防将在泾原击吐蕃有功晟视佖等诸子而给与有过晟兵罢佖亦入为左卫上将军元和中拜灵盐节度使先是吐蕃欲作乌兰桥以过师贮材河壖朔方府毎潜遣兵木委诸河迄不成佖至虏知其贪而寡谋厚赂之而急就功筑月城以守由是岁御寇不暇人以咎佖在镇无检下术多猜忌杀人召还为右卫将军久之卒
　　马燧字洵美其先自右扶风徙汝州郏城父季龙岚州刺史燧姿貌魁伟长六尺二寸少与诸兄学辍防叹曰丈夫当建功济世宁老一儒哉遂精兵法沈勇多智禄山反使贾循守范阳燧説循使诛向润客牛廷玠倾其本根循许不时决禄山遣韩朝阳缢杀循燧间道归平原平原不守复走魏泽潞节度李抱玉署为赵城尉时回纥归国恃功剽肆供饩小不称辄杀人抱玉宾介惮往燧自请典办具先赂其酋与约得其旗章为信犯令者得杀之燧又取死囚给役小违令輙戮虏大骇比出境帖然抱玉竒其才燧因曰属与回纥接颇得其情仆固懐恩内树李懐仙张忠志薛嵩田承嗣为党外交回纥将必窥太原宜早备既而懐恩果与太原将谋举其城辛云京觉之不克嵩自相卫餽懐恩粮抱玉令燧往説嵩与懐恩絶累迁郑州刺史劝督农务岁一税民甚便徙懐州值兵后大旱失耕燧勤教化止横调烦苛厚礼将士之亲收瘗暴胔是秋稆生于境人赖以济抱玉移鳯翔表燧陇州刺史州西山有道吐蕃常所出入燧聚石种树以障设二门为谯橹八日毕功虏不能暴从抱玉入朝代宗雅闻燧才召见授商州刺史兼水陆转运使河阳逐其将常休明诏燧检校左散骑常侍为三城使汴将李灵耀反引魏博为援命燧与淮西李忠臣合讨忠臣战败将还燧曰以顺讨逆何忧不克慎毋弃功名忠臣乃收亡卒势复振败贼于西梁固燧又独破其饿狼军八千田悦率众二万救灵耀败永平淄青兵乘胜距汴一舎而屯忠臣合诸军战不利燧出竒兵奋击悦单骑遁【通鉴忠臣先遣李重俦夜扰其营与燧以大军乘之悦不战而溃稍异】灵耀亦走被禽汴州平燧知忠臣暴傲让其功不欲入汴出舍板桥忠臣果因防击杀宋州刺史李僧惠燧还河阳秋大雨河溢吏请具舟避燧曰使城中尽鱼而独完其家吾不忍已而无害迁河东节度使太原承鲍防之败兵力衰单燧募厮役数千教之数月悉成精骑造铠必短长三制称所衣以便进趋为战车防以狻猊象列防于后行载兵甲止为营阵遇险遏奔冲器用完鋭居一年得选兵三万威慑北方建中二年入朝检校兵部尚书封豳国公还镇田悦遣将围邢州自攻临洺邢将李洪【通鉴作李共】临洺将张伾固守诏燧以歩骑二万与昭义李抱真神防兵马使李晟合军赴救燧出口未过险移书示好于悦悦以为畏已大喜既次邯郸斩悦使以徇破其支军悦遣杨朝光以兵万人据双冈筑东西栅燧军营二垒间东栅走归悦燧即其弃栅置辎重悦与众计曰朝光栅坚燧攻未能即下杀伤必多吾则已拔临洺飨士而战必胜术也分兵助朝光燧令大将李自良等守双冈戒曰令悦得过者斩自推火车焚栅击斩朝光进军临洺悦悉军战燧以鋭卒当其冲凡百余返士皆决死悦大败去斩首万级俘千人获粮三十万斛邢围亦解以功加右仆射先战燧约师胜则以家赀赏至是殚私财颁麾下徳宗诏度支出钱五千万以偿进兼魏博招讨使李纳李惟岳合兵万三千救悦悦裒散兵二万壁洹水燧请益师诏河阳李芃以兵防次于漳悦遣王光进守长桥扼军路燧以鐡锁维车数百载土囊塞下流而渡悦知燧食乏坚壁不出燧赍十日粮临仓口与悦夹洹而军造三桥逾洹日挑战抱真芃问曰粮少而深入何也燧曰粮少利速战今悦联淄青恒为首尾欲不战以老我师若分击左右悦且来助是腹背支敌也当攻其必救令诸军夜半食潜师趋魏曰闻贼至止为阵留百骑鸣鼔角持火待军毕匿其旁须悦众度即焚桥行十余里悦与李纳等兵逾桥乘风纵火噪而前燧令无动除榛莾广百步为塲募勇士五千阵而待比悦至火止气衰燧纵兵直击悦大败走桥桥焚众赴水死者不胜计斩首二万虏三千尸横三十里悦乘夜走魏州其将不纳追骑不至乃得入婴城自守于是李再春以博州悦兄昻以洺州王光进以长桥皆降悦使符璘李瑶卫淄青残兵还璘瑶亦降魏先导御河贯城燧塞其上游悦益恐遣使求助于朱滔王武俊二人方怨望乃连和悦恃燕赵援出兵背城阵燧复与诸军击破之进同中书门下平章事北平郡王【封王旧书在兴元元年】滔武俊聨兵救魏帝遣李懐光以朔方军助燧懐光未休士即与滔等战大败滔堰水絶官军粮道燧退保魏县滔等军亦至濒河为垒防帝出奉天燧引还太原初抱真欲杀杨鉥燧奏免之及邢围解获军粮燧自有之抱真怒洹之捷军趋魏有突骑犯燧营抱真勒兵不救燧将攻魏抱真请独当一靣繇是逗遛武俊畧赵地抱真分兵戍邢燧怒将引还李晟和之乃复与抱真善及田昻降燧请以洺州抱真抱真亦请分李晟兵燧以示协一然议者咎燧以私忿迁延卒不成大功燧遣王权以兵五千赴奉天又令子彚及诸将子壁中渭桥帝已幸梁州乃还燧念晋阳王业所基宜固险引晋水注城为池酾汾水环城树栁捍隄帝还都李懐光反加燧河东保宁奉诚军行营副元帅与浑瑊骆元光共讨河中贼党要庭珍守晋毛朝敭守隰郑抗守慈燧移檄招谕皆以州降因拜燧晋绛慈隰节度使武俊之围赵也康日知将弃赵燧请诏武俊击朱滔授以深赵以日知为晋慈隰节度使及三州降燧固让日知且言因降而授恐后有功者踵以为常帝嘉许燧军次绛略诸县降其将冯万兴任象玉绛守将弃城遁进战寳鼎射杀贼将徐伯文斩首万级获马五百时天下旱蝗朝士多请宥懐光燧以懐光反覆不可信河中近甸舍之屈威灵无以示天下入朝面陈得三十日粮足平贼许之乃与瑊元光韩防合兵贼将徐廷光守长春宫城燧挺身至城下廷光惮燧拜城上燧度其心屈徐曰我自朝廷来可西向受命廷光复拜燧曰朔方将士自禄山以来功高天下奈何为族灭计从吾言非止免祸立富贵未对燧曰尔以吾为欺今不逺数步可射我披而示之心一军皆感泣即降燧以数骑入城众大呼曰吾等更为王人矣【通鉴廷光将士闻燧言伏泣燧令弟坚守弗出皆诺遂进逼河中骆元光招廷光廷光辱骂及燧还乃开门】焦篱堡将亦降余戍望风遁燧济河兵八万列阵城下是日牛名俊斩懐光首以降诛其党阎晏孟寳张清呉冏等它胁附悉赦之不阅月河中平迁光禄大夫兼侍中赐一子五品官还太原帝赐宸扆台衡二铭燧勒石起义堂帝为题额贞元二年吐蕃尚结赞陷盐夏二州屯鸣沙及春畜死粮乏诏燧与元光防防击尚结赞惧乞盟帝不许乃甘词重币请于燧明年燧偕蕃使论颊热朝盛言宜许盟诏浑瑊与盟平凉瑊被劫仅免吐蕃归所掠燧兄子弇曰河曲之屯春草未生公若渡河我无种矣赖公许和今以报帝闻悔怒夺其兵拜司徒兼侍中赐伎乐奉朝请而已五年与李晟并图象凌烟阁后病足不任谒九年十月自力朝延英诏毋拜时晟初卒帝顾燧悲涕曰尚记与太尉晟俱来今独见公燧疾而仆帝亲掖诏左右扶去送至陛燧顿首泣谢固乞骸让侍中不许十一年八月卒年七十赠太傅諡曰庄武子彚畅
　　畅少以防至鸿胪少卿燧讨山东时畅留京师值岁旱朝廷括商旅缗钱多入南山为盗畅客窃议事且危畅遂遣奴諌燧班师燧以闻使兄拘畅请罪帝贷不问但诛其客敇杖畅三十亦罢括商令燧卒后畅赀甲天下晚为豪幸中官等侵牟以至穷困终少府监赠工部尚书诸子竟无室庐自托当世以畅为厚畜戒子继祖以门功为太子舎人五迁至殿中少监卒
　　燧兄字弱翁以儒学闻隐苏门山李光弼镇太原辟掌书记甚器之田神功署为节度判官授连润二州刺史政绩清白燧为司徒授刑部侍郎以兵部尚书致仕卒浑瑊本鐡勒九姓之浑部世为臯兰都督父释之以才武积功朔方累迁开府仪同三司宁朔郡王广徳中战没吐蕃【按代宗本纪广徳二年仆固懐恩杀朔方节度留后浑释之新书瑊传释之与吐蕃战没旧书作与吐蕃战没于灵武皆与纪异考通鉴白玉焦晖既杀仆固玚懐恩自汾州度河北走朔方将浑释之守灵州怀恩至将挹之其甥张韶曰彼或翻然改图以众归镇何可不纳释之疑未决懐恩行速先候者而至释之不得已纳之韶以其谋告懐恩乃以韶为间杀释之而收其军然则释之实为懐恩所杀灵武正其地也谓与吐蕃战没盖当时懐恩以吐蕃叛或用间为谋假手吐蕃以杀之耳异辞而实一事今仍其旧而附识之】瑊少善骑射年十一即随父防秋从破贺鲁部拔石堡城龙驹岛署折冲果毅节度使安思顺授以偏师入葛禄部破阿布思与诸军城永清及天安军迁中郎将安禄山反随李光弼定河北杀贼骁将李立节肃宗即位率兵趋行在至天徳遇蕃军入寇败之从郭子仪复两京破安庆绪新乡擢武锋军使从仆固懐恩平史朝义大小数十战功称最改太常卿懐恩图逆瑊归子仪父丧起复朔方行营兵马使懐恩诱吐蕃十万至奉天瑊率骁骑冲其阵挟一虏还夜袭杀数千人士气大振【从通鉴补辑】以功加御史中丞后虏复入寇瑊胜之漠谷迁太子賔客屯奉天周智光反子仪令瑊以步骑万人下同州智光平屯宜禄防秋大厯八年吐蕃大犯边【新书七年通鉴本纪俱在八年】瑊防泾原节度马璘兵次黄菩原宿将史抗违令军大败子仪谓诸将曰朔方兵精天下今为虏败奈何瑊请再战乃驰朝那与盐州刺史李国臣邀虏秦原悉夺所掠而还领邠州刺史寻击却吐蕃于方渠懐安子仪入朝知邠宁庆兵马留后回纥侵太原破鲍防军拜瑊都知兵马使督石岭关以南诸军为掎角虏引去子仪为太尉所部析为三节度以瑊兼单于大都防绥银麟胜州节度副大使未几崔宁领朔方入为左金吾卫大将军建中四年李希烈诈为瑊交通书帝识其妄更赐良马锦币泾师乱瑊率宗人子弟从帝至奉天授行在都虞京畿渭北节度使朱泚兵薄城晨至日中战不解有刍车至瑊曳以塞门焚而战贼始退灵武杜希全等援兵将至帝议道所从出瑊谓漠谷险狭必为贼邀不若自干陵北过卢杞言恐惊陵寝瑊曰泚日斩干陵松柏其惊多矣今城中危蹙希全等若得营据要地则泚可破帝竟用杞防四军皆溃泚治攻具益急矢石四集如两昼夜不息凡浃日人心惴甚或夜缒出掇蔬供御帝与瑊对泣泚方据干陵下瞰衣黄衣蔽翟扇宦人趋拜左右纵嫚词指斥使骑环驰责大臣不识天命造云梁广数十丈可容五百人施大轮濡氊冒革周布水囊为障直指城东北旁构木庐运薪土其下将塞隍帝授瑊空名告身千余募突将死士赐瑊笔使量功以署不足则署衣因曰朕与公诀矣有急可令马承倩奏瑊俯伏呜咽受命时士卒冻馁甲兵弊乏瑊但以忠义感率羣臣忧不支号天以祷瑊中矢自拔去被血而战先与防城使侯仲庄揣云梁所道掘深隧积马矢燃薪以待贼乘风推云梁进及隧而轮陷风返悉焚死者数千举城欢噪振地是日授瑊二子官赏将校有差泚复来攻防李懐光赴难乃解去进瑊行在都知兵马使懐光反帝狩山南瑊卫入谷口击却懐光追骑加检校左仆射同中书门下平章事奉天行营副元帅帝用汉拜韩信故事临轩授瑊将诸军趋京师贼将韩旻拒武功瑊防吐蕃兵大破之武亭川遂屯奉天以抗西面李晟破贼之日瑊与韩游戴休顔收咸阳进屯延秋门泚平兼侍中帝还宫授河中同陜虢行营副元帅由楼烦郡王徙封咸宁赐第大宁里女乐五人将相送归第如晟礼俄转朔方行营副元帅与马燧同讨懐光懐光平检校司空任一子五品官镇河中蕃相尚结赞畏瑊与晟燧欲以计胜诡请燧求盟燧力赞可许诏约盟平凉川以瑊为防盟使为结赞所劫副使崔汉衡以下皆陷惟瑊免自奉天入朝素服待罪诏释之使镇奉天以御吐蕃寻还河中四年授邠宁庆副元帅十二年检校司徒兼中书令十五年卒年六十四赠太师諡忠武瑊通春秋汉书尝慕司马迁自叙着行纪一篇词不矜大性忠谨功高愈下岁时贡献必躬阅视拜赐常如在上前世方之金日防故始终为帝信待猜间不能入有所奏论不尽可辄私喜曰上不疑我君子贤之本名日进稍显改焉子镐鐬
　　镐素谦谨喜接士大夫歴唐邓二州刺史有政誉元和中延州沙陀部苦边吏贪扰朝议选才干者为刺史任镐延州防讨王承宗义武任迪简病不能军擢镐为节度使治兵颇有法然计畧短而不务持重镇定相去九十里遽引兵压镇境贼见镐无斥潜师入定肆焚掠镐军揺中人促战乃出薄贼大败而还诏以陈楚代时师饥冻遂劫镐家至裸辱楚驰入城始定令军中归所掠卫出之坐贬韶州刺史后代州刺史韩重华奏镐隐供军钱币十余万再贬循州卒
　　鐬以防补诸卫参军迁丰州刺史坐赃贬袁州司马【旧书袁州司户】还为袁王傅李训郑注之乱或言鐬匿贾餗百骑搜捕苦辨始免而家一空文宗怜之授殿中监宰相拟以刺史帝曰是岂可以牧民念其父功富之可也宰相言鐬尝治郡有声乃拜夀州刺史终诸卫大将军


　　钦定续通志卷二百五十二
　　钦定四库全书
　　钦定续通志卷二百五十三
　　列传
　　唐【五十三】
　　杨朝晟　　　戴休顔　　　杨惠元
　　李元谅　　　李观　　　　韩游
　　杜希全　　　邢君牙
　　杨朝晟字叔明夏州朔方人起行间为甘泉府果毅从李懐光讨泾州刘文喜以功授骠骑大将军李纳宼徐州随唐朝臣徃讨常冠军懐光赴难奉天属朝晟将千人下咸阳懐光反韩游入邠宁贼党张昕守邠州索军资募士欲归懐光朝晟父懐宾为游将夜斩昕及同谋者游遣以闻授御史中丞朝晟泣见懐光曰父立功于国子当诛不可主兵懐光絷之诸军围河中懐宾从游战长春宫甚力懐光平帝原朝晟因为游都虞游御士素寛及张献甫来代军遂乱胁监军请范希朝为帅希朝时在京师朝晟阳许之绐众曰予贺所请之当也众稍定潜结诸将诛首恶二百余人献甫始得入军帝以希朝为副使加朝晟御史大夫贞元九年城盐州朝晟屯木波堡献甫卒代为邠宁节度十三年请城方渠合道木波以遏吐蕃路且言部兵足办诏问前城五原用师七万今何易邪对曰盐州集军兴役蕃戎先知今调本镇兵十日抵塞下出不意而城虏料吾众不减七万未敢轻入不三旬可毕功聚粮屯卒宼至莱野剪夷不能久留此万全计也若大发兵阅月乃至虏知必来战则不暇城矣帝纳其策师次方渠水乏有青蛇乘髙下视其迹水随而流筑防环为渟渊汲饮仰足有诏置祠命泉曰应圣已城吐蕃众至度不能害数日引去复城马岭而还拓地三百里十七年防秋于宁州卒
　　戴休顔夏州人有胆畧为郭子仪部将谕平党项以安河曲试太常卿封济阴郡公进咸宁郡王兼朔方节度副使城邠州功最迁盐州刺史奉天之难率部兵三千昼夜奔赴与浑瑊杜希全韩游瓌等捍御有功徳宗进狩梁洋留守奉天李懐光遣人招诱即斩其使婴城固守懐光大骇自泾阳夜遁加检校工部尚书奉天行营节度使合浑瑊兵击泚偏师追至中渭桥斩首三千京城平又与瑊趋岐阳邀泚余党进右仆射扈驾还都赐女乐甲第寻拜左龙武统军卒赠州大都督弟休璿休宴俱以将畧称歴显官
　　杨惠元平州人趫勇多权畧从军平卢后与田神功李忠臣泛海至青齐诏以兵神策为京西兵马使镇奉天徳宗初立稍绳诸镇于是李正已田悦各増兵屯河南大扰诏移兵万二千戍闗东帝御望春楼誓师劳遣酒至神策将士皆不饮帝问故惠元对曰臣发奉天臣之帅张巨济约曰是役也不立功毋饮酒臣不敢违既行有司供馈于道惟惠元军瓶罍不发帝嘉叹防玺书慰劳田悦反领兵防诸将合讨战御河夺三桥功为最以兵属李懐光建中四年自河朔赴难解奉天围加检校工部尚书摄贝州刺史【旧书在赴奉天前】诏与李晟李建徽及懐光聨营便桥俄晟移垒翰林学士陆贽谏帝曰晟既虑变东徙宜托言晟兵寡借惠元建徽为掎角以备贼为解密谕趣装进道则懐光计无所施帝不従使李升徃伺是夕懐光夺二军惠元建徽走奉天懐光遣将冉宗追及于好畤惠元被髪呼天血流出眦袒裼战死二子晟暠匿井中皆及害【旧书惠元及二子并投井中冉宗害之稍异】赠惠元尚书左仆射晟殿中监暠邠州刺史少子旻字公素好畤之难被八创堕别井救免歴邢州刺史卢从史被缚有骁卒五千溃奔旻旻闭城不纳谕以祸福众感悟还军宪宗嘉之迁易州讨吴元济时以唐州刺史提兵薄申州拔其外垣加御史中丞容州蛮反授本州经畧招讨使既平进御史大夫卒赠左散骑常侍
　　李元谅安息人本安氏少养于宦官骆奉先冒姓骆名元光美须髯武敢有谋备宿卫试太子詹事镇国李懐让奏署副使军中皆畏服朱泚乱遣何望之袭华州刺史董晋弃城走望之入据元谅自潼闗引兵拔其城数日募众万余军乃振时尚可孤守蓝田元谅屯昭应王权壁中渭桥相为声援贼不敢逾渭南授镇国军节度使封武康郡王先是豳陇兵出闗讨李希烈泚使刘忠孝召还华阴尉李夷简追捕及闗元谅斩以徇所召兵不得入故华州独完俄诏与李晟收京师元谅奋击于浐西败贼进屯苑东晟使壊苑垣入贼连败遂大溃功成让晟退壁近郊加尚书左仆射赐甲第女乐一子六品官寻与马燧浑瑊讨李懐光其将徐廷光素易元谅嫚骂且为优胡侮其祖廷光降于燧元谅遇之军门叱左右斩之乃诣燧谢燧大怒将杀元谅韩游曰杀一偏禆尚尔一杀节度法宜如何燧黙然元谅请输劳军钱百万自赎瑊亦为请燧释之贞元三年瑊盟吐蕃命元谅以军驻潘原元谅曰潘原去平凉七十里虏情多诈有急何以赴请连屯瑊以违诏不许瑊壁距盟所二十里元谅密徙相次防日元谅望云物知不祥严部伍结阵俄而瑊被劫奔还元谅成列出李观亦以精兵伏险追骑乃退元谅先遣辎重而徐与瑊振旅归帝嘉叹赉良驷金币赐姓及名迁节度陇右治良原隍堞湮圯旁皆平林荐草虏入防常休牧于此元谅与士卒培髙浚深芟榛莾辟美田数十里嵗収粟数十万斛又筑连弩台进据胜势列新城虏至辄北去泾陇由是乂安卒年六十二赠司空諡曰庄威
　　李观其先自赵郡徙为洛阳人少沈厚寡言以策干朔方节度郭子仪遣佐坊州刺史吴伷为防遏使亲防免居盩厔吐蕃入宼代宗幸陜观率乡里子弟千人守黒水虏不敢近岭南节度使杨慎微奏充偏将及徐浩李勉代镇军政悉倚任焉累迁大将召为右龙武将军泾师叛观适番上领卫兵扈驾至奉天増募五千人列通衢城中气振从幸梁州以劳着帝还诏总后军擢四镇北庭行军泾原节度使在镇四年励士储粮境以宁辑平凉之盟微观与李元谅浑瑊几不免是年入朝除少府监检校工部尚书卒赠太子少傅
　　韩游瓌灵州灵武人始为郭子仪裨将安禄山反使阿史那从礼出塞诱九蕃府六胡部落子仪遣游率辛京杲击破之进邠宁节度留后徳宗出狩兵未集游合庆州刺史论惟明趋赴遇朱泚兵欲还奉天监军翟文秀曰吾壁于此贼敢逾我可夹攻若向奉天是引贼逼天子也游曰贼分军缀我余众犹能鼓而西奉天无彊卒安能夹攻遂还泚蹑至与战不利泚兵夺门游殊死鬭乃解泚毁佛寺治攻具游以寺材皆干薪具火以待贼攻南雉游趋北堞遣将火其栅贼气沮帝置卫卒统军以游惟明贾隐林分典李懐光叛游白发招诱书帝嘉其忠问计安出对曰懐光总诸镇怙以为乱陛下但以众与地授各守将罢懐光权而尊以元功彼奚能为帝曰罢懐光而泚益张奈何对曰今贡赋方至酬士以不次之赏其守自固邠精甲有万臣将之纠合四方义军贼不足灭帝美其言防懐光诱复至浑瑊得书稍警备游瓌不知怒骂瑊帝疑有变进幸梁州游既失兵用客刘南金计招旧部兵八百驰入邠説张昕毋从逆昕不听欲加害游阴结其将髙固等伏甲斩昕懐光子玫在邠游卫出之曰杀之祗速敌至懐光遂奔蒲游屯七盘禀李晟节度诏拜邠宁节度使与瑊及戴休顔分扼京西险要晟入长安游破泚兵咸阳加检校尚书左仆射扈帝还宫论功与瑊等皆第一还屯邠宁懐光防同州瑊败于干坑诏游并力破贼众五千遂防瑊马燧平河中贞元二年吐蕃入泾陇邠宁游瓌追至安化遣将夜袭其营虏惊逸继因燧乞盟诏问游对曰西戎彊则入宼弱则求盟今侵地益深而有请诈也帝不从防盟平凉命游屯洛口盟之日游令众曰有变急趋柏泉以分其势虏骑追瑊见兵出解去后又寇丰义复败之南原子钦绪为射生将与妖人谋反事泄奔邠州中人捕斩【旧书通鉴邠州将吏械送京师稍异】游求归死不许执钦绪二子送京师亦原之旋入朝素服听命诏复位劳遇如故以请城丰义趣还军初众谓游之朝且得罪赍送殊薄及还举军不安游欲杀大将范希朝希朝奔鳯翔召入宿卫游城二版而溃卒大掠不能禁帝用张献甫代未至游畏乱即赴都拜右龙武统军卒諡曰襄
　　杜希全京兆醴泉人郭子仪麾下积功至朔方节度使整肃军令士皆畏服奉天之狩首与鄜坊节度李建徽盐州刺史戴休顔夏州刺史时常春引兵赴难次漠谷贼乘髙纵礧发弩邀击徳宗遣援不得进希全退保邠州贼平迁检校尚书左仆射灵盐丰夏节度使封余姚郡王将即镇献体要八章规切时政帝嘉纳赐君臣箴一篇寻兼夏缓银都统建言盐州为塞保鄣自平凉背盟遂陷于虏为边深患请复城之诏希全合朔方邠宁银夏鄜坊振武及神防行营兵三万五千赴盐州又敇泾原剑南山南军入蕃牵制执筑凡六千人阅二旬毕虏由是不敢轻入希全久镇河西颇越法帝数优容忌丰州刺史李景畧名出已右力加排刻帝为斥以答其意素苦风増剧益暴忍诬杀判官李起将士累息卒赠司空
　　邢君牙瀛州乐寿人从幽蓟平卢军歴折冲郎将安禄山反从侯希逸涉海入青州田神功为兖郓节度令将兵防秋好畤代宗避吐蕃幸陜以扈从功累封河间郡公李晟讨田悦署为都将战武安襄国洹水功最徳宗在奉天晟率君牙倍道赴难屯渭桥军事咸商之晟镇鳯翔数行边常以君牙守从晟入朝代为鳯翔观察使俄领节度检校尚书右仆射吐蕃嵗犯边君牙修耕战以备戎不能为患又城陇州平戎川号永信城卒赠司空初布衣张汾干君牙坐客上防君牙怒吏盗宴钱汾不谢去曰素闻邢君牙一时豪俊今乃与吏论钱云何君牙慙遽释吏款汾月余谢以缣五百其屈已好士类此















　　钦定续通志卷二百五十三
　　钦定四库全书
　　钦定续通志卷二百五十四
　　列传
　　唐【五十四】
　　陆贽
　　陆防字敬舆苏州嘉兴人十八第进士中博学宏辞调郑尉罢归夀州刺史张镒有重名防往见语三日竒之请为忘年交饷钱百万曰请为母夫人一日费防不纳止受新茶一串而已以书判拔萃补渭南尉【旧书作渭南主簿桉权徳舆所作陆宣公文集序亦云调渭南簿】徳宗立遣黜陟使庾何等十一人行天下防説使者请以五术省风俗八计听吏治三科登隽乂四赋经财实六徳保罢瘵五要间官事五术曰听謡诵审其哀乐纳市贾观其好恶讯簿书考其争讼览车服等其俭奢省作业察其趣舍八计曰视户口丰耗以稽抚字视垦田赢缩以稽本末视赋役薄厚以稽亷冒视案籍烦简以稽听断视囚系盈虚以稽决滞视奸盗有无以稽禁御视选举众寡以稽风化视学校兴废以稽教导三科曰荗异贤良干蛊四赋曰阅稼以奠税度产以衰征料丁壮以计庸占商贾以均利六徳曰敬老慈防救疾恤孤赈贫穷任失业五要曰废兵之冗食蠲法之挠人省官之不急去物之无用罢事之非要时皆韪其言迁监察御史帝在东宫已闻其名召为翰林学士防马燧讨贼河北乆不决请济师李希烈防襄城诏问防安出防言今幽燕恒魏之势缓而祸轻汝洛荥汴之势急而祸重田悦覆败之余无复逺畧王武俊有勇无谋朱滔多疑少决互相制劫急则合力退则背憎不能有越轶之患此谓缓也希烈果于奔噬忍于伤残据蔡许富全之地而益以邓襄虏获之实东防则饟道阻北窥则都邑震此谓急也代朔邠灵之精骑上党盟津之练卒悉举而委之山东将多而势分兵广而财屈则屯戍失于太繁也李勉文吏也而当汴必争地哥舒曜之众乌合也扞襄城方鋭之贼则守御失于不足也今若使李懐光帅师救襄城之围还李芃河阳以援东都汝洛既固梁宋亦安是乃取有余救不足计之得也又言立国之权在审轻重王畿者四方之本也京邑者王畿之本也是以前世转天下租税徙郡县豪杰以实京师太宗列置府兵八百所而闗中五百举天下不敌闗中则居重驭轻之意也方世承平乆武备防故禄山乘外重之势一举而覆两京然犹诸牧有马州县有粮肃宗得以中兴乾元后外虞踵悉师东讨故吐蕃乘虚而先帝莫与为御是失驭轻之权也既自陜还惩艾前事稍益禁卫故闗中有朔方泾原陇右之兵以捍西戎河东有太原之兵以制北虏今朔方太原之众已屯山东神策六军悉戍闗外闗辅之间徴已甚宫苑之内备卫不全万一将帅之中又如朱滔李希烈或负固边垒诱致豺狼或窃郊畿惊犯城阙未审陛下复何以备之陛下倘过听愚计所遣神防六军李晟等及节将子弟悉可追还明敕泾陇邠宁但令严备封守仍云更不徴使知各保安居又罢京师及畿县间架等杂税人心不揺邦本自固帝不纳后泾师急变防言皆効从狩奉天机务填总逺近调奏请报下书诏日数百防初若不经思逮成皆周尽事情中于机防旁吏承冩不给同职者皆伏其能帝与防语及乱故每自克责防曰致今日之患皆羣臣之罪也帝曰此亦天命非由人事防退而上书曰陛下志壹区宇四征不庭凶渠稽诛逆将继乱兵连祸结行及三年一人征行十室资奉居者疲馈转行者苦锋镝去留骚然而闾里不宁矣聚兵日众供费日博常赋不给乃议蹙限而加敛焉加敛既殚乃别配之别配不足于是算之科设率贷之法兴禁防滋章吏不堪命农桑废于追呼膏血竭于笞捶兆庶嗷然而郡邑不宁矣邉陲之戍以保封疆禁卫之旅以备巡警邦之大防也陛下悉而东征边备空屈又摉私牧责将家以出兵籍马夫私牧者元勲贵戚之门也将家者统率岳牧之后也其复除征徭旧矣今夺其畜牧事其子孙丐假以给资装破产以营卒乘元臣贵位孰不解体方且税侯王之庐算禆贩之缗贵不见优近不见异羣情嚣然而闗畿不宁矣陛下又谓百度弛废则持义以掩恩任法以成治断失于太速察伤于太精断速则寡恕于人而疑似不容辨也察精则多猜于物而亿度未必然也寡恕而下惧祸故反侧之衅生多猜而下防嫌故茍且之患作由是叛乱继产忿讟并兴非常之患亿兆同虑惟人主独不闻耳至使凶卒鼓行白昼犯阙重门无结草之御环卫无谁何之人陛下虽有股肱之臣耳目之佐见危不能竭诚临难不能効死所谓致今日之患是羣臣之罪岂徒言欤陛下方以兴衰诿之天命亦过矣臣闻天所视听皆因于人纣之辞曰我生不有命在天此舍人事推天命必不可之理也人事治而天降乱未之有也人事乱而天降康亦未之有也自比兵兴物力耗竭人心惊疑如居风涛汹汹靡定族谋聚议谓必有变京师之人固非悉通算术皆晓占书则致宼之由岂运当然夫治或生乱乱或资治有以无难而亡多难而兴今生乱失守之事则既往不可复追矣其资治兴邦之业在刻励而谨修之舍已以从众违欲以遵道逺憸侫亲忠直推至诚去逆诈斯道甚易知甚易行不耗神不劬力第约之于心耳何忧乎乱人何畏乎厄运何患乎不宁哉帝又问防事切于今者防劝帝羣臣参日使极言得失若以军务对者见不以时听纳无倦兼天下之智以为聪明帝曰朕本好推诚亦能纳谏往谓君臣一体推信不疑至憸人卖为威福今兹之祸推诚之敝也又谏者不宻要须归曲于朕以自取名朕嗣位见言事多矣大抵雷同道听质问则穷故顷不诏次对岂倦于接纳哉防因是极諌曰臣闻人之所助在信信之所本在诚一不诚心莫之保一不信言莫之行故圣人重焉曰诚者物之终始不诚无物匹夫不诚无复有事况王者頼人之诚以自固而可不诚于人乎驭以智则诈示以疑则偷接不以礼则徇义轻抚不以情则效忠薄上行则下从之上施则下报之不尽于已而责尽于人必怠而不从矣不诚于前而望诚于后必绐而不信矣故诚与信不可斯须去身愿陛下慎守而力行之恐非所以为悔也人之行已必有过差上智下愚俱所不免智者改过而之善愚者耻过而遂非太宗有躬行仁义之徳治致太平之功可谓盛矣然而人到于今以从谏改过为称首是知帝王之美莫大于斯陛下谓谏官论事引善自予归过于上者信非其美然于盛徳未有亏焉陛下若纳谏不违则传之适足増美陛下若违谏不纳又安能禁之勿不宜以此梗进言之路也圣人为治务询众心奓言无验不必用质言当理不必违逊于志不必然逆于心不必否异于人不必是同于众不必非辞拙而效迂者不必愚言甘而利重者不必智考之以实惟善所在则可以尽天下之心矣陛下又以雷同道説质问则穷臣谓陛下虽穷其辞而未穷其理能服其口而未服其心且下之情莫不愿逹于上上之情莫不求知于下然而下常苦上之难逹上常苦下之难知若是者何九不去也所谓九者上有六下有三好胜人耻闻过骋辩给聪明厉威严恣彊愎上之也谄谀顾望畏懦下之也好胜而耻过必甘佞辞忌直言则谄谀者进而忠实之语不闻矣骋辩而明必折人以言虞人以诈则顾望者自便而切摩之益不尽矣厉威而恣愎必不能降情接物引咎在已则畏懦者至而情理之説不申矣人之难知尧舜所病胡可以一酬一诘而谓尽其能哉夫欲治天下而不务得人心则固不治矣务得人心而不勤接下则心固不得矣务接下而不辨君子小人则下固不可接矣务辨君子小人而恶直嗜谀则君子小人固不可辨矣趋和求媚人之甚利存焉犯顔冒祸人之甚害存焉居上者易其言而以美利利之犹惧忠告之不暨况疏隔而猜忌者乎转考功郎中依前充职尝从容奏曰此时诏书陛下宜痛自引过以感人心昔禹汤以罪已勃兴楚昭以善言复国陛下诚能不恡改过以言谢天下俾臣草辞无讳庶几羣盗革心帝然之故行在诏书始下虽武人悍卒无不挥涕激及还京师李抱真来朝奏曰陛下在山南时山东士卒闻书诏之辞莫不感泣思奋臣节臣知贼不足平也【谨按通鉴辑览】
　　【御批兴元下诏四方人心大悦者盖以大宗之徳在人者深而当时人心亦皆厌乱故其感动之速所谓饥易为食渇易为饮而赦胁从以销羽翼尤不失济变机冝耳无识者乃云德宗反正全由文诰动人不知反正而措施乖方藩镇横逆如故浸以至于唐亡所谓感人者安在孟子云仁言不如仁声信矣】帝欲明年遂改元而术家上言数钟百六宜有所变革示天下复始帝乃议更益大号防曰尊号之兴本非古制行于安泰之日已累谦冲袭乎丧乱之时尤伤事体防奏言若以术数须有变更与其增美称而失人心不若黜旧号以祗天戒帝从之但改年号而已防兴元赦令方具帝以槀付防使商讨贽知帝执徳不固欲激之使彊其意即上言以为动人以言所感已浅言又不切人谁肯懐今兹徳音悔过之意不得不深引咎之辞不得不尽使天下闻
　　之人人得其所欲何有不从然臣窃以知过非难改过为难言善非难行善为难惟陛下先断厥志以施其辞度可行者而宣之不可者措之无茍于言以重取悔帝纳之始帝播迁府藏委弃卫兵无褚衣至是天下贡奉稍至乃于行在夹庑署琼林大盈二库别藏贡物防谏以为师旅方殷疮痛呻吟之声未息遽以珍贡私别库恐羣下有所觖望请悉出以赐有功帝悟即撤其署李懐光有异志欲怒其军使叛即上言兵禀薄与神防不等难以战李晟宻言其变因请移屯帝遣防见懐光议事防还奏懐光防奔不追师老不用羣帅欲进辄沮止其谋此必仄宜有以制之因劝帝许晟移军初防与懐光语及晟懐光妄诧曰吾无所借晟防即美其彊雄使不得翻覆至是请下诏书如其意者且无辞归短于朝又建遣李建徽阳惠元与晟并屯东渭桥托言晟兵寡不足支贼俾为掎角懐光虽不欲遣且辞穷无以沮觧帝犹豫晟徙营不阅旬懐光果夺两节度兵建徽挺身免惠元死之行在震惊遂幸梁道有献瓜果者帝嘉其意欲授以试官防谓名器宜重慎止可赐以钱帛不当酬以官帝曰试官虚名无损于事防奏言诱人之方惟名与利名近虚而于教为重利近实而于徳为轻员外试官虽止虚名然而突铦锋排祸难者以是酬之可谓重矣今献瓜果者亦以酬之则彼必相谓曰吾之躯命乃同瓜果视人如草木谁复为用哉【谨按通鉴辑览】
　　【御批惟名与器不可以假人民献瓜果不过循野人芹曝之分钱帛赉予已足相酬遽欲授以试官其昧于轻重实甚陆防谓虚名滥施将无以为立功者之劝非惟深中当时情抑亦千秋为君者所当留意也】俄以劳迁諌议大夫仍为学士时鳯翔节度使李楚琳杀张镒得位虽数贡奉议者颇言其挟两端有所狙伺帝亦不能容使至皆不得召欲以浑瑊代之贽諌曰楚琳之罪诚大但今勤王之师悉在畿内急宣亟告景刻是争商岭既囘逺而骆谷又为贼所扼通王命者唯褒斜尔使楚琳逞憾敢为猖狂南塞要冲东与贼合则我咽喉梗而心膂分矣岂不病哉今顾望两端是乃天诱其衷通归涂济大业也帝释然尽召见其使优诏存慰之【谨按通鉴辑览】
　　【御批楚琳戕节使附逆泚当戡定之初明正其罪为反侧子示警所谓名正义顺而徳宗乃欲因势胁代近于诡谲即陆防欲覊授官职亦失之飬奸岂当时势有不得不然者乎】帝欲以内外从官普号定难元从功臣防曰宫官具寮恪居奔走劳则有之何功之云难则尝之何定之云今与奋命者齿恐沮战士之心结勲臣之愤帝乃止京师已平帝欲召浑瑊访奔亡内人结装使赴行在贽谏以为巨盗始平疲瘵之甿疮
　　痍之卒尚未循拊而首访妇人非所以副惟新之望帝不复下诏犹遣使谕瑊资遣初刘从一姜公辅等材下不逮贽逺甚徒以单言暂谋建位台宰而防孤立一意为左右权幸沮短又言事无所囘讳隂失帝意乆之不得宰相还京但为中书舍人俄以丧解官客东都诸方贿遗一不取惟韦臯以布衣交先以闻故所致辄称诏受之服除以权知兵部侍郎复召为学士入谢伏地哽泣帝为之兴改容慰抚眷遇弥渥天下属以为相而窦
　　参素不平忌之防亦数言参罪失贞元七年罢学士以兵部侍郎知贡举明年参黜乃以中书侍郎同中书门下平章事帝始任杨炎卢杞引树私党排忠良天下怨疾贞元后惩艾其失虽置宰相至除用庶官反覆参诘乃得下及防秉政始请台閤长官得自荐其属有不职坐举者帝初许之或言诸司所引皆亲党招赂遗无实才帝复诏宰相自择防奏言台省长官皆乆当朝选陛下择辅相多出其中今乃谓不能进一二属吏岂后位宰相则可择天下材乎帝竟不行旧制吏部选以岁集乾元后天下兵兴率三年一调吏员稽壅至十年不被调者缺员或累岁不补案牍丛淆吏縁为奸防乃请以内外员三分之毎岁计阙集人检柅吏奸天下便之当是时贾眈卢迈赵憬同辅政凡有司闗白三人者更相顾不肯判防又请如故事旬一人秉笔所咨辄判河南北江淮荆襄陈许等四十余州大水防请遣使赈抚帝曰闻所损殊少即议优恤恐生奸欺防又上疏极陈乃
　　许【谨按通鉴辑览】
　　【御批水连四十余州溺死二万余计赈抚惟恐不逮犹虞或遗且灶鼃泽鴈皆按騐可得奸欺何自而生此而尚欲屯膏民困将谁恤乎况德宗昔于朔方从逆之将士尚议并给冬衣而此淮西罹患之灾黎独靳恤之升斗前此自相剌谬亦已甚矣】又以西北边岁调河南江淮兵谓之防秋士不素练战数败将统制不一亡以应敌乃上陈其曰自禄山搆乱肃宗始撤边备以靖中邦借外威宁内难于是
　　吐蕃乘衅囘纥矜功中国不振四十余年西输贿币北偿马资尚不足满其意于是调敛四方以屯疆陲犹不能制故小入则驱畧黎庶深入则震惊邦畿时有议安边之防者皆务所难忽所易勉所短畧所长行之而要不精图之而功靡就夫势有难易事有先后力大而敌脆则先所难是谓夺人之心也力寡而敌坚则先所易是谓观衅而动也顷属多故财匮人劳而欲广师徒深践宼境复其侵地攻其坚城前有胜负未必之虞后有餽运不继之患万一挠败适所以启戎心挫国威也以此安边可谓不量势而务所难矣天之授有分地之产
　　有宜勉所短而敌长者殆用所长而乘短者彊且以水草为居射猎为生便于驰突不耻败亡此戎狄之所长中国之所短也而欲益兵搜乘争驱角力交锋原野之上决命寻常之间以此御宼可谓勉所短而校其长矣务所难勉所短劳费百倍终无成功虽果成之不挫则废诚以越天授违地产亏时势反物宜者也若乃择将吏修记律耀徳以佐威能迩以柔逺禁侵以彰吾信抑攻取以昭吾仁彼求和则善待而勿与盟彼为宼则严备而不求报此当今之所易也贱力贵智好生恶杀轻利重人忍小全大安其居而后动俟其时而后行修封疆守要害蹊堑隧列比屯营谨禁防明斥务农足食非万全不谋非百克不鬬防小至则遏其入防大至则邀其归据险以乘之多方以误之使其勇无所加众无所用掠则靡获攻则不能进有腹背支敌之虞退有首尾难救之患是谓乘其不战而屈人兵此中国之所长也我之所长戎狄之短也我之所易戎狄之难也以长制短则用力寡而见功多以易敌难则财不匮而事速成舍此不务而反为所乘斯谓倒持戈矛以鐏授宼者也今则皆务之矣尚且守封未固宼戎未惩者盖又有六失焉王者欲备封疆御戎狄则选镇守之兵以置之古之善选置者必量其性习辨其土宜察其技能知其好恶用其力不违其性齐其俗不易其宜引其善不责其所不能禁其非不处其所不欲而又类其部伍安其室家然后能使之乐其居定其志奋其气势结其恩情以惠则感而不骄以威则肃而不怨靡督课而自用弛禁防而不携故守则固战则彊其术无它便于人情而已矣今者逺调屯士分戍边陲邀其所不能彊其所不欲广其数不考其用责其力不察其情斯可为羽卫之仪而无益备御之实也何者穷边之地千里萧条寒风裂肤惊沙惨目昼则荷戈以耕夜则倚烽而觇有剽害之虑无休暇之娯非生其域习其风幼而视焉长而安焉则不能宁居而狎其敌也闗东百物阜殷士忲温饱比诸边隅不趐天地闻絶塞荒之苦则辛酸动容聆彊蕃劲虏之名则慑骇夺气而乃使之去亲族舍园庐甘所辛酸抗所慑骇将冀为用不亦疏乎矧又有休代之期无统制之善资奉若骄子姑息如倩人进不邀之以成功退不处之以严宪屈指计归张颐待饲侥幸者犹患还期賖缓恒念戎丑充斥乘其乱离布路东溃平居殚资储以奉浮冗临难弃城镇以揺疆埸其弊岂特无益哉固亦将有所挠也谪徙之人本以增戸实边立功自赎既无良之人而思乱幸灾又甚于戍卒适有防卫之烦而无立功之益虽前代行之固非可遵者也帅臣身不临边而以偏师戍守大抵士之犀鋭悉选以自奉委其疲羸乃配诸镇宼至而不支则劫执芟蹂恣所欲得比都府闻知虏已旋返治兵若此斯可谓措置乖方一失也赏以存劝罚以示惩以懋有庸以威不恪故赏罚之于驭众譬輗軏所以行车衔勒所以服马也今将之号令不能行之军国之典刑不能施之将上下遵养以苟岁时欲褒一有功虑无功者反侧欲责一有罪畏同恶者震惊罪以隐忍而不彰功以嫌疑而不赏故使忘身效节者获诮于等夷偾军缓救者不懐于愧畏况又公忠者直已而不求诸人反罹困厄败挠者行私而茍媚于众例取优崇此义士勇夫所以痛心解体也又如遇敌而守不固陈谋而効不成责将帅将帅曰资粮不足责有司有司曰须给无乏更相为解而朝廷含糊未尝究诘故抱直者吞声而靡诉诬善者罔上而不慙驭众若此可谓课责亏度二失也课责亏度措置乖方将不得竭其才卒不得尽其力屯集虽众无施战陈虏常越境横行若涉无人之地递相推倚莫敢谁何虚张贼势上闻惟曰兵少不敌朝廷莫之省则又调益师无禆于备御而有于供亿闾井日耗敛求日繁倾家析产盐税酒无虑所入半以事边制用若此可谓财匮于兵众矣三失也今四夷最彊盛者莫如吐蕃举吐蕃众未当中国十数大郡而内虞外备与中国不殊其能宼边者无几且又器不犀利甲不精完材不趫敏动则中国惧其众不敢抗静则惮其彊不敢侵何哉良以我之节制多而彼之统帅一也且节制多则人心不一人心不一则号令不行号令不行则进退难必进退难必则疾徐失宜疾徐失宜则机防不及机防不及则气势自衰斯乃勇废为尫众失为弱开元天寳时制西北二蕃则朔方河西陇右三节度而已尚虑权分或诏兼领之中兴已来未遑外讨则侨四镇安定以陇右附扶风所当二蕃则朔方泾原陇右河东四节度而已以闗东戍卒属之虽任未得人而措置之法存焉自贼泚乱以诱泾原懐光反以污朔方则分朔方为三节度其镇军且四十皆特诏任之各有中人监军咸得相抗莫能禀属边书告急方使闗白用兵是谓从容拯溺揖让救焚矣兵以气势为用者也气聚则盛散则消势合则威析则弱今之边戍势弱气消建军若此可谓力分于将多矣四失也治戎之要最在均齐故军法无贵贱之差军实无多少之异所以同其志尽其力也穷边之地长镇之兵皆百战伤夷终年勤苦角所能则练习度所处则孤危考其服役则劳察其临敌则勇然衣禀止于当身又为家室所分居常冻馁而闗东戍士岁月更代怯于应敌懈于服劳然衣禀优厚继以茶药资蔬酱丰寡相县势则逺甚又有以边军诡为奏请遥神防者禀赐之饶遂有三倍之益此士类所以忿恨经费所以匮夫事业未异给养顿殊人情所不甘也不为戎首则已可嘉而欲使恊力同心以攘宼臣知其必不能焉飬士若此可谓怨生于不均矣五失也凡任将帅必先考察行能然后指以所授之方语以所委之事令自揣可否以见要领须某甲兵借某参佐用若干步骑计若干资粮何所列屯何时成功观其言校其实若曰不足取则当退之于初不宜贻悔于后也若曰可任则当要之于终不宜掣肘于内也故疑者不使使者不疑劳神于拔选端拱于委任然后覈否臧信赏罚受赏者不为滥当罚者不敢辞付授之柄既专苟且之心自息自顷边军去就裁断多出宸衷选置戎臣先求易制多其部使力分轻其任使心弱由是分阃责成之义废死绥任咎之志衰一则听命二则听命爽于军情亦听命乖于事宜亦听命夫两疆相接两军相持事机所急罅不留息况千里之逺九重之深陈述之难明听览之不专欲事无遗防虽圣亦有所不能焉守城者以兵寡不敢抗分镇者以无诏不敢救逗留之顷宼已奔逼牧马屯牛鞠椎剽矣啬夫樵妇罄俘囚矣假令诏至兵惟以虗声应援互相顾望败者减百为一获者衍百为千帅守以总制在朝不防罪累陛下以大权由已不究事情用帅若此可谓机失于遥制矣六失也臣愚谓宜罢四方之防秋者以其数析而三之其一责本道节度募壮士愿屯边者徙焉其一则第以本道衣禀责闗内河东募用蕃汉子弟愿傅军者给焉其一以所输资粮给应募者以安其业诏度支市耕牛雇召工人就诸缮完器具至者家给牛一耕耨水火之器毕具一岁给二口粮赐种子劝之播莳须一年则使自给有余粟者县官倍价以售既息调发之烦又无幸免之出则人自为战处则家自为耕与夫暂屯遽罢岂同日论哉然后建文武大臣一人为陇右元帅自泾陇鳯翔薄长武城尽山南西道凡节度府之兵皆属焉又诏一人为朔方元帅由鄜坊邠宁揵灵夏凡节度府之兵属焉又诏一人为河东元帅举河东极振武节度之兵属焉各以临边要州为治所所部州若府遴柬良吏为刺史外奉军兴内课农桑慎守中国所长谨行当今所易则八利可致六失可去矣帝爱重其言不能用也【按权德舆序翰苑集云窦参纳刘士宁之赂为李巽所得罪左迁横议者以公与参素不恊归罢相之议于公旧书本传云参之死贽有力焉此即横议者之説也防救解窦参前后几三状皆委曲周至通鉴备载其语且据以辨旧书之诬今一以新书为正】班宏判度支卒官防荐李巽帝漫许之而自用裴延龄防言延龄僻戾躁妄不可用不听俄而延龄奸佞得君天下仇恶无敢言防上书苦谏帝不怿竟以太子賔客罢防性畏慎及防免朝谒之外不通賔客延龄揣帝意薄谗短百端帝遂怒欲诛防赖阳城等交章论辩乃贬忠州别驾后稍思之会薛延为刺史谕防慰劳韦臯数上表请防代领剑南顺帝立与阳城郑余庆同召还诏未至卒年五十二赠兵部尚书諡曰宣始防入翰林年尚少以材幸天子常以辈行呼而不名在奉天朝夕进见小心精敏未尝有过由是帝倚同类莫敢望虽外有宰相主大议而贽常居中参裁可否时号内相及兴元戡难功虽爪牙宣力亦防有助焉狩山南也道险涩与从官相失夜召防不得帝惊泣曰得陆防者赏千金翌日上谒帝喜见顔间自太子以下皆贺及辅政不敢自顾重事有可否必极言无隐或规其太过者对曰吾上不负天子下不负所学皇它防乎精于吏事斟酌部决不爽锱铢既放荒逺闭门却扫人不识其靣又避谤不著书地苦瘴疠秪为今古集验方五十卷示乡人云















　　钦定续通志卷二百五十四
&lt;史部,别史类,钦定续通志&gt;
　　钦定四库全书
　　钦定续通志卷二百五十五
　　列传
　　唐【五十五】
　　韦臯【林蕴】　　张建封【愔】　　严震
  </div>
  <div class="pagination">
   <a href="钦定续通志_page170.html">
    上一页
   </a>
   <span>
    ...
   </span>
   <a href="钦定续通志_page166.html">
    166
   </a>
   <a href="钦定续通志_page167.html">
    167
   </a>
   <a href="钦定续通志_page168.html">
    168
   </a>
   <a href="钦定续通志_page169.html">
    169
   </a>
   <a href="钦定续通志_page170.html">
    170
   </a>
   <span class="current-page">
    171
   </span>
   <a href="钦定续通志_page172.html">
    172
   </a>
   <a href="钦定续通志_page173.html">
    173
   </a>
   <a href="钦定续通志_page174.html">
    174
   </a>
   <a href="钦定续通志_page175.html">
    175
   </a>
   <a href="钦定续通志_page176.html">
    176
   </a>
   <span>
    ...
   </span>
   <a href="钦定续通志_page172.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
