<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 900 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 900 页/共 1316 页</h1>
    <div class="content">○又奏、吴淞开设商埠。作为沪关分卡。业已勘估开工。所有采办木石等料。请援案免税。允之。摺包　　

○又奏、都司彭书麟等、拏获哥匪出力。请予保奖。得旨、应准汇案酌保数员。毋庸专案奏请。摺包　　

○吉林将军延茂等奏、俄人枪毙华民七命。查照中俄续约。送交该国。照俄律惩办。另备银四千二百两。分给尸亲完结。并筹订以后防护办法。下所司知之。摺包　　

○以军民爱戴。予故江南瓜洲镇总兵吴家榜、附祀镇江北固山前兵部尚书彭玉麟、前陕甘总督杨岳斌专祠。从两江总督刘坤一请也。摺包　　

○以遵命捐赈。予安徽亳州同知衔二品荫生李家璧、分省补用同知刘宗翰、各为其母建坊。摺包　　

○癸亥。谕内阁、本日召见之尽先补用游击曹嘉祥、著交裕禄留于北洋水师差遣委用。现月　　

○出使法国大臣裕庚奏、请随带浙江知府张绍祖等七员。出洋襄办交涉。并拟带其子知州勋龄等、充当繙译。俾资学习。允之。　　

○甲子。谕军机大臣等、电寄毓贤。电悉。既经严饬实力保护。乃德兵仍必欲至高密。著毓贤亦即迅速队前往。相机弹压。妥为防范。毋得观望。一面谆饬地方官切实开导。以弭衅端。电寄　　

○黑龙江将军恩泽等奏、爱珲商号承办煤矿。现因疏通销路。改为华俄合股。并遵改合同。去其太甚。下所司议。寻奏、爱珲商号煤矿。改为华俄合股。无论盈亏。国家概不担保。从之。摺包　　

○又奏、爱珲所属宽河金矿请交商开办。什一抽税。酌拟商人集股。及税官保护章程。各十六条。下所司议。寻奏、爱珲商办金矿章程。拟暂行酌抽十成之一五。俟户部议定金矿税章。再行照办。该厂专办宽河矿地。他处不应揽入。若将来力能推广。另行核办。其厂员酌奖。应视抽课多寡。明定员数。从之。摺包　　

○绥远城将军永德等奏、遵旨练兵挑选成军。酌定营制饷章。请饬晋抚拨解的款。得旨、著即咨行山西巡抚。按月筹拨。以资训练。摺包　　

○山东巡抚毓贤奏、淄川栖霞两县火灾。办理赈抚。得旨、即著督饬印委各员。认真抚恤。毋任灾民流离失所。摺包　　

○又奏、税务司代徵东海关。胶州即墨子口专案报部。常税万难取盈。请酌减岁额。下部议。摺包　　

○又奏、东平州高苑县城垣。被水坍塌。请拨赈款兴修。并以工代赈。藉活饥民。允之。摺包　　

○察哈尔都统祥麟等奏、查明察哈尔所属旗君■羊军台等处。并无荒地。可移京旗屯垦。下部知之。摺包荆州将军祥亨因病解职。调杭州将军济禄为荆州将军。　　

○以杭州副都统常恩为杭州将军。调镶白旗汉军副都统玉书为杭州副都统。以记名副都统庆恒为镶白旗汉军副都统。明

发　　

○以离营聚赌。革山东都司杨华春职。并讯办。摺包　　

○乙丑。谕军机大臣等、本日据崧蕃驰奏、法员查勘云南铁路。急欲兴修。谨陈窒碍情形。请饬总理衙门详告法使暂缓兴修一摺。又据电奏、蒙自锡厂厂丁啸聚万人。与勘路法员为难等语。著总理各国事务衙门王大臣。切实照会法使。妥筹办理。现月　　

○大学士荣禄等奏、请派正定镇总兵杨玉书、统带练军。驻扎热河。允之。摺包湖广总督张之洞等奏、湖南岳州府开设通商口岸。筹办情形。并请饬筹拨的款二十五万两。以资营建。下部议。摺包云贵总督崧蕃奏、英法勘修铁路窒碍情形。得旨、本日又据电奏、勘路肇衅厂匪啸聚情形。已交总理衙门迅速酌核办理矣。　　

○闽浙总督许应骙奏、三都澳开关有期。税务省肬■闲。暂由东冲口委员兼管。建造洋关。估需三万五千两。请在洋税项下动支。下所司知之。　　

○陕西巡抚魏光焘奏、覆陈湘军遣撤。先后缴储陕局军械数目。得旨、所有领缴枪械数目。是否相符。仍著咨查各处。核实办理。摺包　　

○豁除湖南安化、武冈、新甯、三州县被水不能修浚田亩额徵钱粮。摺包丙寅。谕内阁、前据毓山滟昆等奏、孝陵由五孔桥南至一孔桥一带地方。并景陵。大碑亭附近。及裕陵一孔桥迤南仪行松树。闲有生虫之处。当经谕令毓山滟昆等督属上紧＜目辟＞暒穴＜曰融＞夕＜夗贝＞捕。现在情形。究竟若何。实深廑系。著派载澜前往。敬谨详细查看。勿稍大意。现月　　

○又谕、御史余诚格奏、民捐昭信股票请领息移奖两从民便一摺。前因内外臣工。所捐昭信股票。吁请赏收。业经降旨准其报效。饬部照数给奖。其绅商士民认缴之项。仍令按照原议。计利分期还本。兹据奏称民捐昭信股票。有情殷报效。不愿领本息者。准其具呈缴票。按给奖叙。其愿领本息者。仍照原定章程办理等语。著户部咨行各督抚体察地方情形。分别办理。总期各从民便。不得稍有抑勒。致滋纷扰。现月　　

○谕军机大臣等、有人奏、蒙古王旗借占地亩抗延不交请旨饬查一摺。据称哲里木盟下达尔罕王旗、借占博多勒噶台王旗、地亩一案。晶■宜经理藩院奏请饬交盛京将军查办。乃该王旗抗不遵办。纵令匪徒聚血■乣阻挠。并有昌图府知府陈震、受贿弥缝情弊。请饬严究。以杜争端等语。著增祺确切查明。秉公办理。原摺著钞给阅看。将此谕令知之。现月　　

○又谕、有人奏、浙江严州府＜走毕＞滟蜽安县。与安徽徽州府属毗连。时有匪类持械劫夺。本年四月闲。该县茶园地方。汪姓客商被盗行劫毙命等语。通衢大道。行旅戒严。于商务民生。大有妨碍。著刘树堂严饬该地方官。上紧缉捕。务获究办。并著邓华熙饬属一体巡防。勿稍疏懈。原片均著钞给阅看。将此各谕令知之。现月　　

○又谕、有人奏、安徽庐江县知县张琴、贪酷纵盗。玩视人命。信任保甲委员毕镛、刑钱幕友徐养斋、狼狈为奸。遇案勒索。办理团练保甲。派捐科罚。又复滥用非刑。命盗案件。冤抑纵容怨沸腾。请饬从严惩处等语。著邓华熙确切查明据实具奏。毋稍徇隐。原片著钞给阅看。将此谕令知之。寻邓华熙奏、遵查属实。得旨、张琴、毕镛、著一并革职。摺包　　

○又谕、翰林院侍读朱益藩奏、江西水灾极重。请饬迅筹赈抚一摺。据称近接电报。江西自赣州至九江千余里。江水暴涨。庐舍人民。多被漂没。现值青黄不接之际。困苦情形。实堪悯恻等语。著松寿迅速查明灾情轻重。据实覆奏。一面分别妥筹赈抚。以恤民困。原摺著钞给阅看。将此谕令知之。现月　　

○又谕、御史熙麟奏、岁亏钜款部议含混请饬再行核议一摺。著户部查覆具奏。寻奏、遵查兴修铁路。目前纵未能扩充。亦断难遽行停罢。至矿务织务电蝱滟戋等项。商办居多。出入盈亏。与公家无涉。其官办者既非每年发给成本。薪水亦有章程。是以臣部但以酌提余利充公。未便另议裁制。其邮政之专归总税务司经理者。更无论矣。至学堂一节。除由南北洋大臣及各督抚查覆外。现据管理大学堂大臣孙家鼐奏称、未便裁撤。是该御史议裁大学堂。自应毋庸置议。至军饷一项。练勇不能仿照额兵。臣部前摺。业已陈明。勇饷固不宜议减。官弁薪费尤不敢轻易议减。总之论事易而办事难。臣部综核度支。值此时艰。敢谓筹画悉臻妥善。惟交议之件。实不敢稍有含混。　　

○依议行。摺包　　

○大学士荣禄奏、武＜目辟＞行＜匧心＞口＜韦未＞＜夗贝＞中军亲兵万人。调募成军。分为二十七营旗。认真教练报闻。摺包　　

○又奏、中军必须添设。合之宋、董、袁、聂、四军。不足六万。有事仍虑单薄。御史熙麟议裁非是。又请调右翼翼尉毓秀。随营差遣。均允之。摺包　　

○陕甘总督陶模奏、甘肃远年官员。未完借廉银两。无从著追。请饬豁免。以清积案。允之。摺包　　

○闽浙总督许应骙奏、闽省盐课短绌。协饷无术筹解。请饬改拨。下部知之。摺包　　

○又奏、援案汇解盐课京饷。得旨、嗣后仍著以实银起解　　

○以故土尔扈特札萨克贝勒恭噶那木札拉。子敏珠尔多尔济袭爵。明发　　

○以集资亲放湘赈。江南义绅严作霖。传旨嘉奖。摺包　　

○以亏款延缴。革已故福建罗源县知县文炽、署归化县知县张昭濂职。提属勒追。摺包　　

○予故新疆巡抚刘锦棠、湘垣落星堂专祠。列入祀典。从湖南巡抚俞廉三请也。　　

○予甘肃历年回乱。军营阵亡伤故员弁兵丁六十六员名议恤。摺包　　

○丁卯。谕内阁。徐桐、准良、袁昶、高燮曾、贻谷、张仲炘等奏。各陈管见以裕饷源各摺片。著军机大臣、大学士、六部、九卿、会同妥议具奏。现月　　

○谕军机大臣等。理藩院奏。开办矿务大臣。与蒙古所报情形抵牾一摺。据称蒙古鄂尔河等五处。开采金矿一事。据库伦大臣转据图什业图汗车臣汗两部落盟长。以开穵矿产。有碍蒙古生计。沥陈情形。恳请停办。核与连顺原奏、所称询问蒙古王公。均称开拓利源。实于蒙旗有益无碍。两相抵牾。请饬体察办理等语。鄂尔河等处。开采金矿。前据连顺询问蒙古王公。均无异议。何以该盟长等复以有碍生计为词。沥请停办。现在连顺业经前往。集股开办。著理藩院查照总理衙门原奏。转行各该旗盟长。晓谕盟血■乣。俾知此事原委。并著连顺、丰升阿、体察情形。会同图车两盟盟长。详筹利弊。妥定章程。务期于边务蒙血■乣。两有裨益。方可次第举办。毋得草率从事。致滋流弊。将此各谕令知之。现月　　

○又谕、有人奏、常税厘卡盐课等弊。不一而足。如商电报各局。弊在假公济私。请饬清查等语。现当整顿饷源之际。若如所奏。弊窦甚多。亟应从严厘剔。即著是刚毅先就江南一省。认真查办。其招商电报各局。历年收支底册。并著督同盛宣怀、一并彻查。除股商官利外。所有赢余之款。均著酌定成数。提充公用。毋任承办各员。稍有侵蚀。以杜积弊而裕饷源。原片著钞给阅看。将此谕令知之。寻刚毅奏、查招商电报二局。系与怡和太古大东大北各公司争回利权。盛宣怀办理尚属得法。所积赢余。已供添船添蝱滟戋及南北洋学堂之用。如再遇余利加多年分。仍照二成之数加捐。如所请行。摺包　　

○甯夏将军钟泰因病解职。以锦州副都统绰哈布为甯夏将军。吉林协领顺为锦州副都统。明发　　

○戊辰。谕军机大臣等、右安门外工部火药局存储火药甚多。亟宜加意防范。该处四面本有濠沟。平时存水若干。亦应将来源疏浚深通。俾无乾涸。闻该处芦苇甚多。春夏青映■匆

■心。尚不为患。秋后风高物燥。在在堪虞。著即早为拔除。以防后患。其监督人等。尤宜认真稽查。此后除直班笔帖式外。著加派监督一员。按日更番住宿。不准虚应故事。至工部岁造铅子共有若干。铅子库坐落何处。并著查明分别核奏。现

月

　　

○荆州将军祥亨等奏、挑选驻防旗兵。练习洋操。于川淮盐斤加价项下。筹拨新饷。得旨、著仍设法宽筹饷项。随时扩充添练。以备不虞。摺包湖广总督张之洞等奏、湖北麻城县秋审情实。绞犯李熇粑等二名。事关交涉再行专案具奏。得旨、仍著牢固监禁。摺包　　

○又奏、武昌厂关口岸。因轮船盛行。收数短绌。请援案尽徵尽解。其历年短少银两。并恳免其补解。得旨著仍严饬该管府实力稽徵。期复原额。摺包　　

</div>
    <div class="pagination">
<a href="清实录光绪朝实录_page899.html">上一页</a><span>...</span><a href="清实录光绪朝实录_page895.html">895</a><a href="清实录光绪朝实录_page896.html">896</a><a href="清实录光绪朝实录_page897.html">897</a><a href="清实录光绪朝实录_page898.html">898</a><a href="清实录光绪朝实录_page899.html">899</a><span class="current-page">900</span><a href="清实录光绪朝实录_page901.html">901</a><a href="清实录光绪朝实录_page902.html">902</a><a href="清实录光绪朝实录_page903.html">903</a><a href="清实录光绪朝实录_page904.html">904</a><a href="清实录光绪朝实录_page905.html">905</a><span>...</span><a href="清实录光绪朝实录_page901.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
