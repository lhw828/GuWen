<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 833 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 833 页/共 1316 页</h1>
    <div class="content">○又谕、电寄张之洞、张之洞著即来京陛见。有面询事件。湖广总督。著谭继洵暂行兼署。电寄　　

○成都将军兼署四川总督恭寿奏、审明长随罗泉即罗浚清藉事招摇。得贿潜逃。更名蒙捐。得补江西贵溪县巡检。请比依隐匿公私过名以图选用已除授者发近边充军例。从重定拟。私受银两照追入官。下刑部议。　　

○以捐助育婴经费。予四川开县民人尹和衷建坊。　　

○丙辰。命贝子溥伦带领侍＜目辟＞行＜匧心＞口＜韦未＞＜夗贝＞十员。往奠故大学士麟书茶酒。晋赠太子太保衔。入祀贤良祠。恤典如例。子工部员外郎英绵、以五品京堂即补。孙定恒、赏举人。一体会试。寻予谥文慎。早事　　

○丁巳。上还宫。　　

○黑龙江将军恩泽奏、划勘巴拜与依克明安公荒地界址。筹拨通省官兵津贴。仍纳额租。又奏、遵旨裁减营员。整顿厘税。岁可节饷八万三千九百余两。增收厘九万余两。并如所请行。　　

○宗人府府丞薛允升因病乞休。允之。现月　　

○以大学士昆冈为国史馆总裁官。理藩院尚书启秀为副总裁官。现月　　

○以大学士昆冈为会典馆总裁官。刑部尚书廖寿恒为副总裁官。现月　　

○以大学士昆冈为翰林院掌院学士。现月　　

○以查办唐廓边务出力。予汉番文武员弁知府李毓森等奖叙。摺包　　

○戊午。御史徐道焜奏、昭信股票流弊甚多。请速筹补救。下户部议。　　

○总理各国事务衙门奏、出使大臣伍廷芳以教案晶■宜起。请变通成法。广开通商口岸。加重入口关税。采各国通行律。勒为通商律例一书。布告各国。所有交涉词讼。以此为准。庶教民教士有所儆畏。查内地各口。百化厘金所萃。概归通商。收数必减。进口洋税能否酌加。现值修约届期。须与各使通盘筹议。至改订刑律。请饬该大臣博考西律及日本新例。酌拟条款。咨送妥商。又奏、法国请租广州湾及建造滇越铁路办理情形。并依议行。摺包　　

○两江总督刘坤一等奏、遵议酌减江甯等属地丁钱价。并提解漕折平余。凑还四国洋款。下户部知之。　　

○又奏、运河堤工保护得力各员请奖。得旨、准其择尤酌保数员。毋许冒滥。摺包　　

○以刑部尚书刚毅为正红旗蒙古都统。外记　　

○以出洋六年期满。予驻德随员知县方元熙以直隶州知州分省遇缺即补。　　

○以江南自强军操练有成。赏出力德弁来春石泰等七员宝星。摺包　　

○以战功卓著。予故长江水师提督黄翼升江甯专祠列入祀典。故江南苏松镇总兵张景春、副将借补宿迁营游击舒永胜、照军营立功后积劳病故例优恤。张景春附祀唐定奎。舒永胜附祀章合才各专祠。并从两江总督刘坤一请也。摺包　　

○己未。以报效钜款。修理盛京大内各要工。予盛京将军依克唐阿、户部侍郎良弓滟＜兪＞滟弓优叙。摺包随手　　

○庚申。上诣颐和园乐寿堂问慈禧。端佑康颐昭豫庄诚寿恭钦献崇熙皇太后安。至甲子皆如之。外记　　

○谕内阁、依克唐阿奏、副都统会办旗务意见龃龉一摺。盛京副都统溥蔚因辽阳城守尉引见遗缺。函商依克唐阿。强欲委衔缺相悬之佐领荣纶往署。固执己见。未能和衷商搉。殊属不合。溥蔚著交部议处。辽阳城守尉。即著依克唐阿秉公拣员署理。现月　　

○又谕、理藩院奏、敖汉郡王达木林达尔达克呈称遵赴热河。听候传质。惟恐冤抑莫伸。据情代奏。可否请旨派员志办一摺。著仍派荣禄、刚毅、提集人证卷宗。确切研讯。据实具奏。现月　　

○谕军机大臣等、有人奏、前月福建省练兵在督署呈控总带廉凯一事。几酿大变。廉凯署城守营副将。兼带练兵。什长哨官皆由贿派。并有创收赌规虚额扣儴各情弊。请饬查办等语。著边宝泉按照所指各节。确切查明。据实倢■＜曰融＞

■＜石木＞奏。该督向来办事持正。谅不致稍有回护。原片著钞给阅看。将此谕令知之。现月　　

○又谕、电寄张之洞、昨谕令张之洞即日来京陛见。该督何日启程。著即电闻。毋得迟滞。　　

○都察院奏、山东举人孔广謇等呈控德人残毁即墨县文庙圣像。穵损先贤仲子双目。人心共愤。请饬查办。以全国体。

给事中张仲炘奏、德人无礼恃甚。血■乣怒难平。请严行责问。下所司知之。　　

○盛京将军依克唐阿奏、鸭绿江附近从前放賸闲荒甚多。居民闲有私垦者。请一律丈放。以扩地利。下部知之。摺包随手　　

○甘肃新疆巡抚饶应祺奏、温宿州属阿和雅尔庄河西十八村户口田赋。请改归乌什厅管辖。以顺舆情而清经界。下户部议。　　

○以委办旅大交涉得体。予直隶候补直隶州知州顾元勋以知府仍留原省。俟补缺后以道员用。摺包　　

○辛酉。谕军机大臣等、电寄黄槐森、据电报永安州有戕毙教士之案。殊堪诧异。著一面严拏凶犯。按律惩治。一面酌加偿恤。并将该地方官查倢■＜曰融＞■＜石木＞。迅速了结。寻奏、遵查永安州知州何臻祥并无纵容情事。惟勒缉凶犯逾限未获。应请暂行革职。仍勒令会缉。务获究办。以示惩儆。得旨、何臻祥著即行革职。仍勒令会同署知州吴廷燕务获究办。摺包　　

○盛京将军依克唐阿等奏、酌办养息牧未放荒地。并陈蒙古翼长等多端阻挠。冀图停止。拟加惩创情形。得旨、著遵晶

■宜次谕旨。斟酌妥办。毋徇小利。致拂舆情。摺包随手　　

○派吏部右侍郎溥善承修明阳门等工程。早事　　

○癸亥。谕军机大臣等、总理各国事务衙门奏、请肬■闲派船政大臣等语。福州将军增祺著兼充船政大臣。船政为海防根本。前经特派裕禄从新整顿。已有规模。该将军到任后。务即查照裕禄所定章程。督率该厂提调各员并工匠等。将一切制造机器事宜。认真讲求。核实办理。以副委任。将此谕令知之。现月　　

○甲子。上还宫。　　

○谕军机大臣等、电寄张之洞、电悉。前谕该督迅速来京陛见。自当闻命即行。何得托故迁延。致稽时日。至面询事件。岂有豫为宣播之理。所奏毋庸议。电寄　　

○以奥国国主在位五十年。派驻使兼充专使。就近致贺。　　

○以交涉持平。赏法国署使臣吕班、俄国驻库总领事施什玛勒福等五员宝星。　　

○乙丑。上奉慈禧端佑康颐昭豫庄诚寿恭钦献崇熙皇太后。幸恭亲王府视疾。　　

○谕内阁、前据侍讲恽毓鼎奏倢■＜曰融＞■＜石木＞、顺天西路厅同知谢裕楷等赃劣各款。当谕令府尹胡燏棻确查。兹据查明覆奏。原倢■＜曰融＞■＜石木＞各节。或事出有因。或早经奏结。惟谢裕楷前在大兴县任内。颇滋物议。著开缺另补。朱凤藻即朱左泉前在三河县幕。声名甚劣。旋以河工候补人员。仍充幕友。殊属有违例章。著即行革职。驱逐回籍。不准逗遛。东路厅同知刘仲瑊误用朱凤藻为幕友。亦有不合。著交部照例议处。现月　　

○谕军机大臣等、御史潘庆澜奏、安徽水灾。皖北及淮徐一带饥民约十余万。沿途觅食。苦不堪言。皆由州县报灾不实。灾区轻重。与领款多寡。皆不相符。请饬速筹赈抚等语。上年江北一带水灾甚重。晶■宜经谕令该督抚等妥速赈济。若如该御史所奏。州县报灾不实。督抚凭报筹贿。办理未能核实。以致冬赈不周。春耕失业。殊负朝廷轸恤民艰之意。著刘坤一、邓华熙、严饬各属。认真查勘。迅速赈抚。并将报灾不实州县。据实奏倢■＜曰融＞■＜石木＞。原摺均著摘钞给与阅看。将此各谕令知之。现月　　

○御史潘庆澜奏、刑部现审各案。应由各司月终开单呈堂。分行五城饬各坊销票释犯。以免暒滟它累。得旨、著刑部

酌核办理。　　

○又奏、获盗请奖各案。旧限三名。请量为变通。并案计算。下部知之。　　

○丙寅。谕军机大臣等、有人奏、天津设有国闻报馆。咸谓系北洋水师学堂总办道员严复合股所开。本年三月闲归日本人经理。而水师学生译报如故。请饬查禁等语。国闻报馆如系中国人所开。不应借外人为护符。如已归日本人经理。则不应用水师学生代为译报。著王文韶查明该报馆现办情形。及道员严复有无与外人句串之事。据实具奏。原片著钞给阅看。将此谕令知之。寻奏、遵查道员严复被倢■＜曰融＞■＜石木＞各节。查无其事。应恳免其置议。仍谕饬严复并学堂学生等。嗣后不得再有只字附登报馆。以自取戾。报闻。摺包　　

○宗人府奏、世管佐领保衡因手颤请开去献爵章京。得旨、保衡著准其停止献爵差使。仍留佐领世职。　　

○御史杨深秀奏、山西商务局绅贾景仁劣奣＜虘阝＞亦多端。请加惩处。得旨、总理各国事务王大臣查核办理。寻奏、贾景仁系晋抚胡聘之所保。请饬查覆。不准徇隐。该员既经查办。自不应令与洋商画押。以昭慎重。依议行。　　

○湖广总督张之洞等奏、湖北试办工艺。附于蚕桑局兼理。以节经费。下所司知之。摺包随手　　

</div>
    <div class="pagination">
<a href="清实录光绪朝实录_page832.html">上一页</a><span>...</span><a href="清实录光绪朝实录_page828.html">828</a><a href="清实录光绪朝实录_page829.html">829</a><a href="清实录光绪朝实录_page830.html">830</a><a href="清实录光绪朝实录_page831.html">831</a><a href="清实录光绪朝实录_page832.html">832</a><span class="current-page">833</span><a href="清实录光绪朝实录_page834.html">834</a><a href="清实录光绪朝实录_page835.html">835</a><a href="清实录光绪朝实录_page836.html">836</a><a href="清实录光绪朝实录_page837.html">837</a><a href="清实录光绪朝实录_page838.html">838</a><span>...</span><a href="清实录光绪朝实录_page834.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
