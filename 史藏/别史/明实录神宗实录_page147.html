<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 147 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 147 页/共 367 页</h1>
    <div class="content">　　○己丑大学士王锡爵言国家之事人君事事可以独断惟册立庆典则前代皆以天子谦让臣下固请而后从兹  皇上以故事谦让为言则无不可若谓必当自处而外庭有请即谓之无君无父心怀悖逆则汉文即位之元年而群臣首以建储请岂非不祥之甚而文帝从之如响其后享国最长繇此观之建储何妨于  圣躬抑何利于群臣之身家也且  圣谕又谓子不望于君父之旨而私结人心以言激君父夫  元子年未十龄便妨其私结人心则自此日长月壮群臣愈当避私结之嫌永不敢再求册建再议出阁此岂君臣父子之间所宜有臣等又安逃万世依阿误国之名哉  皇上即自谓心无摇乱  皇贵妃密有赞言此暗室无影之事臣等何凭晓谕外庭亦岂有因此遂角□羊疑角□羊疑息嚣之理臣适又闻外间喧传  中宫有疾嫌疑之间甚而以小人极暖昧之心窥  皇上臣窃痛之伏望  皇上念臣宿疾难支报恩无地准骸骨还乡＜锍-釒＞入留中
　　○镇守云南黔国公沐昌祚以御史杨绍程论劾奏辩有旨沐昌祚被劾事情朕念系勋胄已从轻处分着遵旨慎加省改照旧管事○庚寅礼部尚书于慎行等＜锍-釒＞言圣人举事必顺人心人心所同即天意所在今  元子册立之礼自阁部台谏诸臣前后不啻数十上今肺腑之臣郑国泰＜锍-釒＞中有云  皇贵妃跪而诤之至此而  天听犹高臣等所未喻也臣等惓惓愚忠以为国本不可不豫建储训不可不豫端伦序已明何若早立一日之为安睿龄渐长何若早教一年之为益惟望  皇上俯顺群言早颁成旨得旨建储之事屡有明旨如何又来渎激奏扰其立序已定不知尔等大臣每每催激早立但迟亦是立早亦是立不知早立何意迟立何意不知尔辈心为何使虽皇贵妃跪泣诤立之言可不言牝鸡晨鸣为家之索这立储之事还候旨行不必以烦言间离天性
　　○论碾伯古鄯等处失事罪游击祁德降级管事守备莫负时革任副使李丁姑免究○降洪水游击张光祖为守备高台游击张三策红崖守备钱大有各夺俸三月以虏贼抢掠隐匿不报也
　　○辛卯  上遣鸿胪寺官宣慰大学士申时行许国王锡爵朕倚任内阁赞襄治理所赖分忧共念一德相成顷者西陲不宁烦嚣沸起一切妄言朕悉置不省昨已从首辅所奏命廷臣会议军国大许正须卿等主持至若册建元储伦序已定少待时日候旨举行亦须卿等决策乃卿等杜门不出交章乞休但知洁身其如致主何今特遣鸿胪寺官宣慰卿等尚念股肱之托共图羽翼之功勉为国留亟出任事勿复疑阻负朕眷怀是日时行国锡爵各具＜锍-釒＞陈谢＜锍-釒＞中复申册储之请俱优诏答之
　　○升辰州知府赵健为江西左参政
　　○兵部尚书王一鹗再＜锍-釒＞乞休因言虏款未宜尽罢慰留不允○礼部尚书于慎行等＜锍-釒＞请册立  元子言臣等待罪礼官关系职掌若及时不请责有所归至于长幼之分序已定迟早之间似无容虑臣等亟请举行惟以早立则侍从可简谕导可修人心安而烦言可息所以体  皇上爱子之心成教子之益也惟是臣等才望轻微不能感动  圣听乞赐罢斥以为失职之戒奉旨尔等既言长幼久奉明旨以定如何又屡屡催激迨无虚日至言尔等职典邦礼其于要君疑上淆乱国本亦难逃责姑各罚俸三月
　　○癸巳总理河道右都御史潘季驯引年乞休不允
　　○甲午初大学士申时行等谢＜锍-釒＞下阁辅臣王家屏拟进时行＜锍-釒＞随发而国与锡爵＜锍-釒＞留中不出家屏揭请  上手札谕家屏朕览卿昨者所奏揭帖欲讨二次辅陈谢本朕已发之朕思卿等为国辅弼大臣托股肱之任前者谕旨着卿等传示诸司以释众惑非以诋毁卿等而卿等受兹委托朕正赖卿等与朕分析以角□羊摇乱卿等岂可自生疑贰纷纷求退朕又思卿等以此去留之术要挟于朕朕恐此非为臣大义卿可传示朕意着二次辅亟即入阁办事不必又有指摘陈辞至于册立之事朕以诚实待天下岂有溺爱偏执之意少待过十岁朕自有旨册立出阁一并举行不必烦言催渎今谕卿知之是日家屏奏复言臣等备员禁近岂不欲宣示德音使诸司诵圣顾事关  宗社大计非臣等一口舌所能定今诸臣屡请  皇上不之许又重罪之臣等于此岂但不能传示德意以释众惑角□羊摇乱方且为众所疑为众所诋下不能逃责于有司上不能得请于  君父势不得不以去就引决犬马至情诚非得已夫欲释众惑莫若  圣志之早定虽目前举行未敢遽必而欲过十岁则似大迟谨遵旨传二臣入阁容臣等恭请  宸断不报
　　○吏部等衙门奏言自西虏犯顺言事之臣皆追论款贡之非语侵辅臣辅臣因＜锍-釒＞陈国体边情大臣之义命下廷议夫款虏一事向因俺答爱子来降  穆皇帝玺书报可遂以款縻虏几二十年而封疆之臣狃处堂之安遂忘彻桑之虑此则战备之未修非款贡之不善也各王酋承奉表  天朝敕谕抚赏前代所无乃谓国体与弱宋同误矣至河湟之役覆军偾将计当必剿顾虏势众强我兵单弱不若少迟时月厚集刍饷精选士马先撤虏王之东归后讨火酋之逆罪其他奉约不渝者覊縻如故此老成持重之见在  皇上英断勿为群议所惑耳夫天下之事成于实而边事之坏坏于虚合无以督抚司道责之吏部以总副参游责之本兵各选实心任事者充之有功必赏有罪必罚而边备不修国威不振未之有也又闻之杜牧愤河朔之横曰上策莫如自治今羗夷接轸境外矛盾先起朝绅自古未有不安内而可攘外者乞敕大小臣工同心体国内务修举外务镇定以安人心得旨首辅原奏驭虏机宜朕已灼知允当卿等又公同计虑酌议周详这应剿应抚方略俱依拟行经略大臣及各该督抚等官须要着实修举严法考成勿得仍前玩寇偷安虚文塞责各边文武官员你吏兵二部还精选慎用务在得人再有浮言阻挠国计的重治不宥
　　○诏延绥入卫兵暂留本镇大同原留助工兵马拨赴蓟镇以后仍轮番入卫
　　○乙未以原任吏部尚书张瀚年八十浙江抚按＜锍-釒＞其齿德并茂特赐存问
　　○丙申  上使文书官至阁口传  圣谕册立事如明年春夏科道等衙门不来渎扰便于明年冬传旨册立如再来渎扰直待十五岁册立辅臣王家屏＜锍-釒＞谢因言口传  天语宣布未周不如  皇上亲发纶音播告尤速谨拟传帖一道伏望览裁发下  上复宣谕内阁札子不必用只须口传着明年各办钱粮后年春举行册立再有渎扰者定如前旨待十五岁行
　　○御史彭应参论巡抚甘肃余之祯大同邢玠各不职并及经略尚书郑雒荐副使未正色按察使吕坤大理卿李汶原任巡抚王旋原任南户部魏学曾俱宜推用部覆魏学曾等俱一时之贤容遇缺推用邢玠才名勇略似难轻议余之祯乞暂准回籍郑雒仍谕令殚忠勿以浮言自陈致妨军务得旨如部拟
　　明神宗显皇帝实录卷之二百二十八
明神宗显皇帝实录卷之二百二十九
　　万历十八年十一月己亥朔大学士申时行奏乞假调理并请发蔡时鼎刘应秋等留中＜锍-釒＞以明心迹得旨蔡时鼎等无根泛辞朕以洞察虚妄本俱当发出重处因体卿雅量留中都不深究卿宜体朕至意即出任事
　　○升楚雄知府黄大年为狭西行太仆寺卿
　　○巡抚狭西都御史赵可怀奏火酋等已移掜工迤南桑脑住牧用差通丁熟番至扚牙卜将所积建寺木植悉焚烧且闻此酋欲渐移莽剌与直相台吉同住恐我兵报复部覆言各边每岁烧荒以绝虏牧而狭西独无及今焚木宜厚结番心并烧其据巢之草仍密侦虏酋驻牧远近相机征剿如机会可乘番汉犄角掜莽可以俱图从之
　　○庚子  上遣文书官至阁传旨册立之事只传与先生每先生是股肱大臣如何传与各衙门渎扰自万历十四年至今屡屡未止该部回话别话如何不回为臣的疑上为上的不得不疑朕所以动火今后不许聒扰辅臣申时行等奏言臣等备员禁近祗承嘉命敢即轻传顾窃念群情摇惑原以  圣意之未定册立之无期册立有期则纷扰自息臣等为诸司摇惑  圣心触忤虑则不得不传部科回话虽若渎陈实存将顺伏望  皇上大度宽容勿以臣等奉宣无状遂介宸衷
　　○壬寅升兵科左给事中张栋为都给事中李献可任让李周策吴文梓俱右给事中献可吏科任让礼科周策兵科文梓刑科
　　○癸卯起原任右副都御史贾待问以原官巡抚甘肃○广宁伯刘嗣德卒赐祭葬如例
　　○命原任神枢营练勇参将杭大才充参将分守宣府下路龙门所城等处原任狭西参将李秉德充甘肃庄浪游击升游击张惟忠充参将分守宣府西路柴沟堡等处
　　○甲辰祭  三皇于  景惠殿遣侍郎李长春行礼
　　○调湖广左参政马鸣銮山西右参政田乐山西佥事朱朝弼于狭西山东左参政吴同春狭西副使萧应宫于山西吏部以其才堪边方也
　　○兵部覆巡抚延绥贾仁元等奏称套酋卜矢兔甘心罚服乞照常市赏其庄秃赖明爱台吉亦遣使叩关送还所掠人畜又俛首承罚似当因其屈服用吾覊縻之术仍赏贡马互市所擒获虏丑亦应放还得旨如拟仍敕以后再犯即行革绝议剿督抚等官不许隐蔽姑息○狭西督抚梅友松等奏言节奉  明旨各镇简阅兵马宁夏一镇以隆庆五年计彼时本镇额军二万七千七百二十八名今止二万一千六百六十九名马骡一万四千八百八匹今止八千八百七十一匹以一千二百里长边军丁马匹仅仅如此而且多不堪职窃寒心其逃故军丁巳行清补及召募土著充为家丁以实营伍复于广裕库借军饷一万二千两委官分投买补马一千匹仍乞先发太仆寺银五万五千五十五两除抵补已借军饷余四万七千有奇并前不堪马变价共买四千匹与先一千匹分发各营虽不足原额亦不至缺乏之甚＜锍-釒＞下部议
　　○乙巳吏部主事邹元标条陈四事一秤头之苦有司加收秤头交通士夫希图广誉为行取之地自今行取不必尽凭科道只以抚按吏科河南道为主每县宜降法马使小民得知趋向其抚按官课吏治当以操守为第一义一虚粮之苦往时文田缩此伸彼小民未其所豪家反受其益有司宜严行稽核收回余粮及清查新垦之田以抵坍塞之数一繇票之苦繇票户部所颁徵输则例其例本一今各郡邑有异议粮储道宜实心任事严加觉察勿令穷乡下邑有偏重之弊加额之累一积荒之苦凶荒流离饿莩赈贷莫及宜多建社仓将抚按所留罚赎为买谷张本或冠带尚义并生员监生吏典富民欲进荣祖父者各听纳谷预为贮积部覆如议行
　　○丁未周王肃凑等奏称安吉王勤＜火勃＞等庶双生八子朝土□守等各年长成乞请封选婚礼部议以朝土□守等系过期私婚所生之子例难准其请封各照近题事例将朝土□守朝垄各给与口粮十二石以资养赡其选婚合照庶人例听其自行婚娶以后不许朦胧奏扰报可
　　○命辅国将军任晟摄靖江王府事
　　○辽东御史胡克俭奏十月十六日达贼大举入境深至鞍山甘泉土河结营自海州东南析木城等处抢掠至二十三日仍从原路出境其地方失事容查勘上闻
　　○戊申河东巡盐御史林祖述题各王府食盐引数共计三千七十引及查山狭诸藩高平等王二十一府既经革绝相应开除其韩府食盐于宁夏小池支肃府于延镇大池支周府改长芦关支部覆从之
　　○升大同兵车营游击张秉忠为右参将分守大同中路地方○己酉除起复庶吉士吴之望为吏科给事中
　　○赐太常寺少卿马从谦祭葬从其子马有骅奏请也
　　○庚戌给事中徐学聚言江省宗室自宸濠逆诛以来久无亲王统御骄悍难驯近日如拱樜因罗曰伊催租债相殴身死情罪既真自有正法多火□丰等乃乘机讙啸聚众劫掠戕害良民若不严加禁缉其为地方隐祸非小仍乞照周府例设立宗学听抚按官举学行兼优者为宗正选教授等官为之分教有不遵约束者许宗正参奏重处部覆如议
　　○辛亥传奉  圣旨驸马都尉万炜前者革玉带蟒衣服色今恭逢  圣母万寿节仍照旧给与
　　○壬子以  圣母万寿圣节赐辅臣及讲官银币有差○巡视京营科道官张应登等奏上京营核实八事一曰简军之实言每岁春操之前当公同清汰汰一老弱则增一壮健至营军之弊每见官军食粮一册营操又一册以营操册对食粮册错综混杂以故无从清查宜如隆庆五年议以三四卫或一二卫并为一营庶一展册而行伍在是名粮亦在是种种影冒之奸可理二曰练军之实各营分操日呈殿最日行赏罚春秋各操毕计诸殿最而升降之则人知慕畏而火器在军中为最重尤不可忽三曰恤军之实营军月粮有几而诛求无艺宜将一切科歛差用逐一查出参酌俱行裁革四曰核选锋之实营中选锋共计五千人战兵每营仅三百车兵每营仅二百非居重张干之理宜增成一万使缓急可赖五曰省器械之实六曰稽马匹之实七曰甄别将领之实京营将领各有职分其才品总在营伍之中此后甄别不必别加会议惟春秋操毕将各营以三四日为期逐一查阅视军马之强弱以为将领之殿最八曰清理禁兵之实三大营外有四卫营勇士营军数踰一万马数喻三千岁时训练如三大营而隶其籍于御马监每岁费大司农可三十余万而名有开操实无团练一遇点闸多方雇觅乞敕兵部并御马监同臣等将两营军马从新查理尽革诈冒逐日操演＜锍-釒＞下所司
　　○癸丑御史郭实论巡抚湖广秦耀阿附权贵河南右布政使戴光启科场狥私太仆寺少卿郑有年管工窬利苗朝阳冒转京堂浙江按察使龚勉湖广副使蒋希孔各贪鄙不职均应汰斥朝阳有年各具＜锍-釒＞奏辩  上下部议部覆以耀雅负时名言者独以本官当故大学士张居正之时过于趋附一年之内两被指摘似难展布戴光启科场一事公论籍籍稽应科诸臣已经处分本官似难强留苗朝阳谨饬有余担当不足人遂少之三臣均应酌处郑有年大工省费甚多通贿亦无指实龚勉蒋希孔或以治行著或以清谨称似难轻议  上命秦耀回籍听用光启致仕苗朝阳调南京用郑有年龚勉蒋希孔照旧供职
　　○经略尚书郑雒奏火酋据莽掜二川皆从甘肃地方借路深入故流祸至此往未款之先套虏抢番曾此借路然尚畏惧我兵不敢肆行抢掠自顺义款贡以后曾一借路经行遂为旧例近则火真二酋紏聚群夷敢为犯顺以莽掜二川为巢穴视洮河二川为番地是甘肃之边防乃流虏必经之门户也今虏王未归火酋未惩套虏又复声言西行势必经行甘镇在虏视甘镇为故道在边将亦视虏行为旧规年复一年夷汉杂处甘肃素称北虏南番今则南北皆虏昔称中汉外夷今则中外皆夷及今不图将大坏不可收拾臣至兰州即行抚镇等官多方侦探北来各酋当明为晓谕不许经行边内若执迷不从督兵堵截风声一布可以阻续来之胡骑矣臣复窃计火酋未创虏王大部蜂屯海上必使虏党渐移则孤雏自困相机一剿庶中机宜故虏自北来者必力为堵截其自南归者须放宽一路法当勿遏至套虏将欲移牧海上臣思与其严拒于临边不若先声于未动复行延绥总兵官等传谕套虏若往西行不许自闇门经过傥骄虏不遵戒谕我一意防剿虏无后辞该部议覆命如议着实行○甲寅以  圣母万寿圣节赐辅臣申时行等及讲官李长春等各金万寿篆字金银书黄红符有差
　　○升狭西副使刘光国为本省右参政兼佥事临巩兵备调山西副使王见宾为河南副使密云兵备以二人才堪冲边也
　　○乙卯南兵部会荐将材原任总兵麻贵等二十二人部覆起用
　　○丙辰大学士王家屏在告遣中使赐猪羊酒米甜酱瓜茄等＜锍-釒＞谢报闻
　　○  孝烈皇后  孝惠皇后忌辰遣武平伯陈如松祭  永陵新宁伯谭国佐祭  茂陵
　　○丁巳  慈圣皇太后圣节  上视朝文武百官称贺
　　○赐辅臣上尊珍馔
　　○戊午巡按直隶御史连标查勘史章二夷背恩出边并误事各官拟宣府龙门所守备马一龙边远充军二夷宜绝其复归勿还故巢得旨该镇二夷私逃出边着严加拒绝不许复入新增抚赏月米等项俱革了制驭防守事宜督抚等官务酌议停当不许忘备养患马一龙等依拟
　　○己未经略尚书郑雒题称西镇积弱原设兵马三万七千有奇今堪战止六千乞咨督抚责成兵备将领挑选精壮户丁更补及另召土著先足一万之数以济急用且延宁甘固仅足自防所据山西兵马必须酌调精勇已移该镇总兵官李如松于原选一千数内拔五百员名委勇敢千总一员统领前至兰州听用各该用过银两并先调游击马孔英所带家丁七十名银两俱动支马价抵补仍乞申饬狭西督抚等官将不堪兵马大加整顿务期勇悍得旨该镇见在官军堪战数少向称操练通属虚文着经略督抚等官着实整理训练务济实用如有怠玩惰误的即指名参奏重治各边都着一体遵行○先是序班刘文润以输银助边调添注詹事府录事大学士申时行等题詹事府清华重地虽守领官不宜以赀郎升除下吏部改补别用
　　○尚书宋纁以病乞罢慰留不允
　　○庚申升大同乃河堡守备王吉充延绥入卫游击
　　○壬戌命原任西宁参将孙朝梁补分守延绥孤山等处参将
　　○巡抚广西都御史蔡汝贤奏称自靖江王薨逝中尉经扣等结党横行昼夜若狂聚众殴按察使顾问几死臣差官往角□羊乃突围救出又逼勒程布政改换禄帖言词悖慢抢夺财物殴打平民一城震惊人心汹汹乞分别情罪重轻将首恶经扣并庶人经言□犯同恶经谭经谊等奏请治罪部覆上请诏革经扣为庶人并经言□犯都照例发高墙经谭等俱革为庶人发闲宅禁住邦廿□屈姑着府严加戒饬墽锁一月以后本府管理及抚按官务要同心钤束不许疏纵
　　○榆林卫武举署指挥同知黄廷臣升守备延绥柳树涧堡地方
　　○癸丑大学士申时行等题该兵部覆经略尚书郑雒要拒止西虏借路臣等票拟进览今日文书官李相将下原本口传  圣旨令臣等改票臣等详看事情绎思  圣意必谓先年许虏借路致起衅端边臣不能无罪臣等查得先年科臣顾九思及近日御史周孔教科臣张栋参究失事之臣已将先任督抚董世彦郜光先见任梅友松赵可怀等追夺降革则先年借路之失近日误事之罪已经处治法无可加自今以后务要力鉴前非永杜后患使虏众不敢入边经行则内地易于备御臣等故有此票今蒙  圣谕臣等再拟末后一二句令各官不敢复蹈前非自然人知警惕不必别有拟议○甲子冬至  大祀  天于  圜丘遣公徐文璧代侯吴继爵李言恭大学士许国王锡爵分献
　　○赐辅臣上尊珍馔
　　○丙寅大学士王家屏以疾乞归慰留不允
　　○升顺天府丞李祯为右佥都御史巡抚湖广升光禄寺少卿为太仆寺少卿
　　明神宗显皇帝实录卷之二百二十九
　明神宗显皇帝实录卷之二百三十
　　万历十八年十二月己巳朔经略尚书郑雒言顷者狭西督臣缺以臣权理总督事务伏念狭西三边延袤万里素称重镇款虏以来上下因循边事大坏虏志日骄譬之颓坏之墙非一木可支臣欲往甘肃则洮河难顾欲驱流寇则套虏难防恐四夷闻之谓臣一人之身忽然而经略又忽然而总督边事日去国体益轻  上以雒边计虏情谙练已久才猷素裕委任特专不允所辞
　　○兵科给事中薛三才奏言顷接经略尚书郑雒揭大约谓三边延袤甚广势难遥制专设一督臣然后得以并力西事大创火酋臣窃以为狭西四镇昔岂无虏止设一总督者正以一则专两则分经略之于总督事权并重万一意见互异往返关白彼此顾望终成蹠盩于封疆岂有赖焉且论事权经略之权重于总督论责任总督之责专于经略一人操其重权又一人分其专责事体未便乞敕该部酌议仍敕郑雒兼理总督庶事权不分而雒亦得以安心殚力于西陲矣
　　○除补原任南直隶提学御史詹事讲为河南道御史
　　○庚午升尚宝司少卿曾乾亨为光禄寺少卿升应天府丞郭惟贤为顺天府丞升户部江西司郎中姜士昌为浙江提学副使
　　○朵颜等夷人头目打挨等一百七十八员名赴京进贺宴赏如例
　　○户部以各关课税钱粮有司起角□羊稽迟令各抚按官严核参治仍著为例
　　○壬申先是吏部文选司员外缺邹元标调补＜锍-釒＞再上不报吏部以职掌请并乞简发前推补刘志选孙如法＜锍-釒＞得旨尔等职司铨责部署缺人既久宜即另行题请如何只言元标可用天下才品岂有二三独擅视诸尘芥绝无人类者尔等为国大臣尚有布恩望报姑且不究元标为改南京别衙门用不必再来渎扰于是一时诸臣以言元标事得罪者给事中则杨文焕杨文举刘弘宝张应登等御史则何选各罚治文焕降边方杂职选降三级调外任最后户部尚书石星亦＜锍-釒＞请如诸指  上报曰卿为大臣职有专任卿欲取誉于人不若洁己奉公于本部廉身去饬率所司岂以留复罪官为职业而已于是吏部拟元标南兵部职方司命改礼刑二部用部覆以南京礼部员外郎已经裁革命即于刑部用遂调元标南刑部广东司署员外郎主事添注
　　○原任工部尚书朱衡治河有功土人立祠至是都御史潘季驯请加修葺改为敕建祠宇从之○朝鲜国王李昖差陪臣工曹参判郑士伟等三十四员名进贺又差陪臣礼曹参议金伟等二十八员进贡各赴京宴赏如例
　　○乙亥考察军政天下武职官员锦衣卫南镇抚司署指挥同知杨汝业指挥佥事严梦象李维藩北镇抚司署正千户傅国义各以不职革任
　　○丙子吏科给事中杨文举河南道御史秦大夔等各上公＜锍-釒＞乞免杨文焕何选降调不许文举等各罚俸五月
　　○吏科左给事中侯先春言顷者  皇上特遣诸臣分边阅视窃计诸臣靡不矢天自效以求无负任使顾边事积坏已非一日今当事诸臣必且虞其罪之及已又虞其罪之及人务匿其情以欺阅视彼阅视者欲以一手一足之力而洞悉二十余年之积弊其道无繇臣窃谓莫若＜宀十见＞其文法与之更始使边臣晓然知  上意旨各输情实共剔弊端一切情弊自万历十八年以前悉从宽减唯夫以少作多以虚作实则必正其欺罔之罪立法若此庶乎边臣皆知虚文无所逃罪而莫敢不以实应矣又言赏罚者鼓舞人心之大机赏必当功罚必当罪然后赏可信罚可必也今阅视事例八事修举者与斩获同赏废坠者与失机同罚夫八事修举之与斩获八事废坠之与失机原自不同唯必欲比而同之无惑乎冒斩获之功者比比皆是而复失机之罪者竟寥寥也乞敕该部详议申饬期在必行毋厌更张＜锍-釒＞下兵部议覆如议行
　　○南京给事中徐桓条议兵饷诸款兵部覆其可行者二事一武职署试等职照例实授既经革任不得仍支原俸以清冒滥一锦衣卫军士御马监腾骧四卫勇士逃故老疾者速为开除不得顶替雇倩以滋虚冒从之○诏复原任翰林院学士兼右春坊大学士角□羊缙官缙江西吉水人中洪武二十一年进士选中书庶吉士改监察御史建文初谪河州卫已召人翰林院待诏永乐壬午升翰林院侍读入直文渊阁升翰林院学兼右春坊大学士五年出为广西参议寻改交趾参议八年逮系诏狱十三年卒于狱中成化元年以子中书舍人祯亮恩追赠朝议大夫赞治少尹原职广西参议如故礼部覆吏部验封司邹元标＜锍-釒＞称缙英资间气奥学宏才初荷宠于  高皇而选列台端屡效献纳之益继受知于  成祖而简参政本尤多匡赞之谟盖振代之才人亦济时之哲辅也祗以  仁庙升储密决大计遂致逆藩构谤竟陷沉冤故  文皇帝已悼惜于当年而士论尤惋悲于今日所当赠官赐谥以慰忠魂得旨准赠谥
　　○以宁夏卫指挥袁尚忠充玉泉营守备
　　○丁丑调补原任太仆寺少卿苗朝阳为应天府丞
　　○己卯国子监较刻诗经注＜锍-釒＞成祭酒刘元震进呈因上言臣观诗三百篇中有大本三焉读关睢麟趾篇即知修身正家钟贤裕后为安定邦国之本读鸿鴈庭燎篇即知惠下安民励精图治为系属人心之本读昊天有成命及敬之篇即知不敢康宁夙夜有密日就月将学有缉熙为格天凝命长治久安之本是三本者所关甚大阙其一则虚阙其二则废三者无一有则危凡诗人所咨嗟惩戒悉此类也修其一则定修其二则理三者修之全则固凡诗人所赞羙感叹悉此类也夫帝王心传具在经籍虽  圣明靡弗洞照尤当加之  圣心傥蒙  皇上清燕之暇特采愚蒙垂赐乙夜之观深究全诗之旨载绎三本之说用为万机之先将无悠然悟锐然兴乎是臣等所大愿也  上嘉纳之
　　○辛巳辅臣王家屏到阁办事
　　○革延绥左营游击刘凤梧任以原任游击吴显代从经略大臣请也
　　○兵部以四川合江县大盗黄朝甫等聚众劫掠请治地方官隐匿失事罪奉旨隐匿盗贼屡奉明旨载在条梧有司官乃敢故违知县陈良遇革职提问刘惠乔系兵备官罚俸半年
　　○朵颜等卫夷人头目邦失等一百四十三员名赴京进贡宴赏如例
　　○壬午夜望月食  世宗肃皇帝忌辰祭  永陵遣武安侯郭惟忠行礼
　　○癸未  贞惠孝和景皇后忌辰祭  景陵遣南和伯方烨行礼○巡按湖广御史敖选以疾＜锍-釒＞请回藉  上以选才到地方如何輙便告病不准仍敕以后巡按御史患病仍令巡抚官勘实代奏
　　○刑部尚书陆光祖以被论乞休不允
　　○礼部右侍郎兼翰林院侍读学士黄凤翔以疾乞休许之初凤翔＜锍-釒＞上辅臣拟旨调理  上命中使持改票遂有是命
　　○户部尚书石星以疾乞休不允
　　○诏清理南京织染局匠役
　　○旌表孝子张诰等二名七世同居萧梅一名节妇张氏等十口烈妇胡氏等六口
　　○巡抚福建都御史赵参鲁议防山矿海贩所当禁革者二事礼兵二部各覆如议
　　○先是贵州巡抚都御史叶梦熊＜锍-釒＞论播州宣慰扬应龙凶恶诸事并参川东道副使朱运昌容情故纵不行会勘巡按御史陈效则历数杨应龙十二大罪而复次其怙凶阻勘之状及四川抚臣李尚思议防御松潘宜调宣慰司土兵令备协守而按臣李化龙亦＜锍-釒＞请暂免勘问俟徵兵御虏之后再为议处部覆以应龙革职仍戴罪立功会勘改限朱运昌罚俸久之两省抚按各＜锍-釒＞奏辩在四川则谓应龙无可剿之罪在贵州则谓四川有私昵应龙之心于是都给事中张希皋给事中陈尚象各具＜锍-釒＞以事属重大两省利害亦岂漫不相关者乞敕下从公会勘或剿或宥毋执成心俱下部议
　　○甲申升浙江副使李伯春为湖广右参政
　　○钦遣阅视官员右通政穆来辅蓟镇兼阅保定昌平大理寺右少卿王世扬延绥光禄寺少卿曾乾亨大同尚宝司丞周弘禴宁夏兵科给事中张栋固原吏科左给事中侯先春辽东工科右给事中钟羽正宣府兵科给事中张贞观山西工科给事中李汝华甘肃穆来辅等仍兼宪职来辅河南道世扬弘禴狭西道乾亨山西道
　　○镇守云南总兵官黔国公沐昌祚以军政考察自陈  上谕令供职如故
　　○镇守湖广武靖伯赵光远自陈不职令光远回京听用
　　○论剿平曹滴司叛苗功巡抚舒应龙以下各赏银币有差
　　○丁亥以年节赐元辅申时行银五十两彩叚四表里次辅许国王锡爵王家屏各银四十两彩叚二表里讲官李长春等各银二十两彩叚一表里
　　○兵部尚书王一鹗刑部尚书陆光祖各以疾乞休不允○调补云南右参政林一材为山西左参政
　　○改南京礼部右侍郎赵用贤为礼部右侍郎兼翰林院侍读学士
　　○巡按云南御史杨绍程以前参劾黔国公沐昌祚骄横僣窃诸事反被蔑诬自求罢斥并乞俯察昌祚狂悖使无恣肆部覆以绍程无罪宜令安心供职昌祚遵前旨戴罪管事加意省改拨置人犯该巡按官速行提问从之
　　○吏部都察院奏会议荐举＜矢见＞则言各处荐举方面官不许该荐无劾有司官不拘科贡照万历九年以前旧额应荐者止居四分之一必以才守兼优民安事集为主而更以人品廉正者为重兼论地方之难易以为差等凡荐语必直书其事勿以骈词溢美如有贪残为民害者提问既明方为参奏又必责该道府官从实甄别其所举剌即以定各官之贤否各差御史如有循清市恩滥收偏重举剌不当部院与该科参处从之
　　○庚寅  累朝训录誊写成先是  上谕时行等曰前者卿等所进  圣祖御笔朕恭睹其睿藻弘谟真乃天授非纯神至圣而何因思  祖宗训录乃今朝之史鉴岂可不得而知之其令誊写装成书帙以便朝夕览观庶可以知我  祖宗治国家之法修身勤政之要非图袤玩别意也
　　○又奉  圣谕曰今自  太祖起及  累朝训录都誊写装潢进览有几部就进几部来至是大学士申时行等进呈共一千九百二十八卷
　　○辛卯申时行等进自万历十七年所撰讲章孟子离娄章句上下共二本礼记曲礼上下共三本以备省览仍乞发司礼监接续刊行
　　○科道官张栋等拾遗参恭顺侯吴继爵宣城伯卫国本锦衣卫掌印柏子祥忻城伯赵泰修署都督佥事李迎恩兵部分别议覆  上令吴继爵照旧管事卫国本等革任闲住李迎恩等革任军门听用
　　○壬辰以誊写  训录书完查叙效劳人员制诰两房中书徐继申吴杲等各升叙有差
　　○以正旦令节赐辅臣吊屏门神等物及讲官李长春等各有差
</div>
    <div class="pagination">
<a href="明实录神宗实录_page146.html">上一页</a><span>...</span><a href="明实录神宗实录_page142.html">142</a><a href="明实录神宗实录_page143.html">143</a><a href="明实录神宗实录_page144.html">144</a><a href="明实录神宗实录_page145.html">145</a><a href="明实录神宗实录_page146.html">146</a><span class="current-page">147</span><a href="明实录神宗实录_page148.html">148</a><a href="明实录神宗实录_page149.html">149</a><a href="明实录神宗实录_page150.html">150</a><a href="明实录神宗实录_page151.html">151</a><a href="明实录神宗实录_page152.html">152</a><span>...</span><a href="明实录神宗实录_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
