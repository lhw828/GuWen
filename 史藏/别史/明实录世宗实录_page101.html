<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 101 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 101 页/共 518 页</h1>
    <div class="content">　　○召原任兵部右侍郎黄宗明为礼部右侍郎先是右侍郎缺史部凡会推者三  上皆不用时宗明前以论救编修杨名出为福建参政乃特旨召用之  调监察御史李磐于外任磐巡盐两浙还都察院考其受代后期五日  上宥其罪而出之
　　○己未
　　○补服阕大理寺右寺丞简霄为左寺丞  禠江西按察司副使王世芳职间住坐以疾乞休不候旨輙归也
　　○庚申
　　○改提督南赣右副都御史唐胃以原官巡抚山东
　　○升云南左布政使花嵩为右副都御史巡抚四川
　　○选授太常寺博士高擢推官俞朝妥潘九龄钱焕知县戚贤邢如墨蔡文魁崔三畏等为给事中贤吏科朝安户科棹礼科如默兵科文魁刑科九龄工科焕南京兵科三畏南京刑科
　　○辛酉
　　○改南京刑部四川司主事曾翀南京大理寺右评事余光俱为监察御史选授推官李良知县徐九皋王绅刘良卿张敕周道苏丛等俱试监察御史翀良河南道光良卿浙江道九皋湖广道绅福建道敕四川道道云南道丛江西道  户部覆仓场侍郎黄芳奏异时仓场期会甚严后兑期稍稍疏缓而漕运迟误輙以春涸秋张为角□羊今宜酌定其期令山东北直隶于每岁四月江北凤阳等处于每岁五月南京江南等处于每岁六月浙江江西湖广于每岁七月各兑纳如期日明年终著为令从之
　　○癸亥  御书秋宗二字谕赐礼部尚书夏言  命崇信伯费栻佥书左军都督府事  升赏狭西炭山口获功官军魏庆等五十八人
　　○乙丑
　　○总制宣大等处地方兵部左侍郎刘源清以御史李朝纲论劾因上＜锍-釒＞乞休不允
　　○丙寅
　　○南京太仆寺卿王崇献等上＜锍-釒＞乞均草场以杜混占兵部覆言草场地土在成化时已有豪势侵占之患时则令太仆寺查照志书图卷区别上中下等凡高阜低洼止堪牧马者听养马人户轮管牧放肥饶可垦者拨与有力马户耕种照依佃种官田事例徵收花利不拘银谷依时占纳如遇灾伤逃移及贫乏甚不能具马者量与照给以足正革□支马政之外毋许他用待后养马数多停免耕种照旧收放此善制也其后则有居民得入耕垦之令人其后则有马户免科之令又其后复有禁民佃牧违者准屯田论罪之令于是豪强倚藉养马兼并无制转佃他人厚取租利如今太仆王崇献所言者矣向令旧制常存马户佃租不免则田有定税而奸豪无几幸以殖利居民佃者不禁则民有定业而马户亦无所肆其兼并之谋此皆妄摇成计而不虑其后者也且养马人户自有额定丁田国家牧地非所可私故收入其租以备缓急此恩之出于分外者也议者不察不问贫富不计丰凶每逢角□羊俵概而给之如此则官自为买非复民间孳生角□羊俵之旧关宜复今甲之旧高阜低洼递年抛荒者许除租为放牧地其诸肥饶成熟者无论在军与民照依三等则例纳租每角□羊俵百匹量留银百两其马多银少者则尽数贮库以备灾伤逃移贫乏甚者之缺余皆角□羊太仆如故便议上从之  命会昌侯孙杲充五军营右哨坐营官三千营坐司都指挥佥事赵承序充团营扬威营坐营官浙江都司佥书署都指挥同知刘永昌掌四川都司事
　　○丁卯
　　○升南京光禄寺卿陈察南京太仆寺卿王崇献俱为都察院左佥都御史察提督南赣军务崇献巡抚宁夏未几崇献以老疾乞休诏从其请命仍以原官致仕  升广东右布政使屠侨为福建左布政使  初广东巡检何儒常招降佛郎机国番人因得其蜈蚣船铳等法以功升应天府上元县主簿令于操江衙门监造以备江防至是三年秩满吏部并录其前功诏升顺天府宛平县县丞中国之有佛郎机诸火器盖自儒始也  两淮巡盐御史周相＜锍-釒＞陈盐法五事一议开照引以收余盐一议销退引以绝影射一议处行盐以便与贬一议严缉捕以防贿脱一议厚存恤以招流移户部覆言照引之议盖以两淮余盐日积势不得不私为市故于正引之外复照引数而增之所以广收余利而绝私鬻之路也苐创开照引似不如多增余盐之为便盖多增余盐之法犹可临时登损若照引一开则一成而不可易矣宜于今年余盐除一正一副外再加附带一半若仍有不尽余盐听巡盐御史酌处毋致滞积仍行御史及盐司等官熟议二法孰为经久可行计宜以闻它所议四事俱载令甲宜益申饬如御史议从之  是岁北直隶山东地方旱蝗民饥人心汹汹讹言盗至或云起武城或云起南宫各郡邑城门有昼闭者流闻京师兵部议行所在抚臣选兵督饷克期靖剿有旨切责抚按兵巡等官并府卫州县官吏俱令停俸克期捕贼时临清兵备副使齐之鸾已升顺天府丞仍任前职剿贼其按臣不先举奏者俟回道考察于时巡按山东御史方远宜将代欲掩其失乃根究其事知由德平知县袁＜禾贞＞报之鸾之鸾报部乃抵＜禾贞＞轻听妄传罪以地方无盗间且请罢选兵督饷而山东巡抚袁宗儒则移文兵部言盗发直隶冀州衡水县等处恐流及山东宜为备至是远宜代还都察院以罢选兵督饷事咨兵部议覆谓宜如远宜言  上曰盗所窃发往往由小致大巡按官通行蔽匿反罪申报者将来盗起谁复敢言今第凭掩饰词輙为回护堂官且勿问其夺司官俸三月远宜令都察院考察以闻既而都察院考远宜罪＜禾贞＞为非宜诏降一级调外任
　　○戊辰  上谕礼部曰连旬  圣母视孙以微疾数至夜中朕迎视袭寒体倦孟冬时享暂命武定侯郭勋行礼  升四川道御史周相为山东按察司佥事
　　○乙巳
　　○狭西延宁府等旱灾蠲免存留钱粮有差
　　大明世宗肃皇帝实录卷一百五十四


大明世宗肃皇帝实录卷一百五十五
　　嘉靖十二年十月庚午朔时享  太庙  世庙遣武定侯郭勋代  遣泰和伯陈万言会昌侯孙杲彭城伯张钦分祭  七陵仪宾周钺祭  景皇帝陵寝玉田伯蒋荣祭  悼灵皇后陵寝
　　○壬申
　　○先是礼部尚书夏言以学士进讲  上制闻讲篇赐之其后  上御重华殿作过睹  世庙有感诗一首以素戕书赐言幸西苑迎翠殿作选求翰林诗及秋日书怀各一首以龙戕书赐言言皆恭和奏之至是摹  御笔于石以进诏留览  浙江温台宁波等府并海诸县俱有海贼登岸劫掠官军御之惟海门卫指挥杨淮差有斩获功余多不利贼势益炽巡按御史谢兰以闻并言海道副使及宦备倭署都指挥佥事乔基坐视玩寇调度失宜状部覆＜穴臣＞基皆令角□羊任候勘亟择才力可集事者往代该道守巡及沿海军卫有司俱宜停俸令戴罪剿贼自赎  上悉从之仍命巡按官亲诣有事地方克期督剿并核平时弛备临时失事诸文武吏具以名闻
　　○癸酉
　　○诏复故少师兼太子太师吏部尚书华盖殿大学士杨一清官先是一清坐张容事削籍未几疽发背卒至是其孙中书舍人元援恩诏陈乞  上念一清尝有劳于国家特许之  升山西左布政使宋景为南京光禄寺卿以淮安凤阳守府灾伤诏折徵兑运米八万石支运改兑米七万石仍蠲益存留钱粮及折徵各卫所屯粮有差  赐大学士翟銮母太夫人黄氏祭葬
　　○甲戌
　　○岷庶人彦汰请复王爵  上不许令以冠带管府事如故如再奏扰重治不贷  命崇伯信费栻充神机营右腋坐营官
　　○乙亥
　　○楚王荣＜氵戒＞为其左长史杨天茂奏乞进散官致仕诏从王请仍命吏部核加职例以闻于是部臣言朝廷名器所以示风劝此复长史等官由进士出身者历奉三年举人监生而下倍之果辅道有功贤能彰著者始得保升俸级若徒苟且充位虽年久止以原衔供职及衰老当罢即用本官致仕毋得滥请  上从之仍著为令  户部言顷者籴谷备赈之令业已下之有司矣第各处边江滨海等地及毁坏寺观间田租赋不入于县官而豪族右室渔以为利贫民不得分尺土焉其余救患赈贫之道未备宜下抚按臣分委廉干之吏尽入其地假与无业贫民量其肥瘠以定岁入高下此不烦公家之费而贫民得有所瞻便得旨近来各处闲田多被官豪侵夺有司非惟不禁而私送市恩往往有之今无论新旧田土抚按官一切清查变卖储谷以备灾赈限一月之内首正免罪敢有侵匿不与者在京官员并在外五品以上官指名奏治抚按官狥情阿从一体治罪
　　○丙子
　　○诏远建昌侯张延龄下刑部狱论死革国公张鹤龄爵降南京锦衣卫指挥同知带俸闲住鹤龄延龄皆  慈寿皇太后弟也以恩泽侯自  先朝凭藉宠灵颇肆骄横正德中日者曹祖有子曹鼎为延龄奴祖因以星命得幸鼎尝语同辈马景等谓其父传六甲六丁人术能役鬼兵景等初信之而祖益神其言后祖父子不相能每私忿而景等亦厌祖谮于延龄逐之祖忿怨挟奏延龄与子鼎及景等阴谋不轨诏逮祖下刑部狱而以景等下锦衣卫狱鼎等下东厂狱时都督钱宁掌卫事太监张铳督东厂皆观望不穷治会有旨将集多官廷鞠祖闻恨悔仰药死当时亦以祖暴死为疑其提狱主事陈能巡风主事曹春司狱王子明皆得罪狱亦以角□羊时正德十年九月也延龄德宁锐各馈五百金寻属天文生董昶为草奏辞爵不允然骄横如故尝以婢窃金施僧遂执婢及僧杖死焚其尸嘉靖初都督张锐及太监佛保谷大用等先后伏法庄田苐宅当没官延龄择便羙者輙抑价买之为山池台榭多僣侈踰制奴畜指挥司聦为之行钱聦负延龄五日金索之急遂谋于昶子至拾曹祖所首事为＜锍-釒＞将讦延龄至阴以奏草示延龄邀贿延龄遂遣人执聦发其家椟中得奏状榜聪百置幽室中以死令聪子昇焚其尸乃与昇折券捐责而稍优遇之昇噤不敢言然常愤詈董至至知终为昇所讐又别与百户胡经及校尉阮彪有隙是年九月遂仍拾聦前奏连及经彪等奏之事下刑部逮延龄并诸奴勘鞫得其擅买违制田宅及杖杀僧婢司聦事有证其言阴谋不轨岁远无左验于是尚书聂贤等以延龄系应议亲臣具狱词献上  上怒曰夫谋逆者只论谋与不谋岂论成否耶因责贤等狥私党比皆义欺罔令戴罪会法司及锦衣卫镇抚司从公究诘且谓司聦非以棰死其曹祖服毒死想当时有主使容纵之者宜并追论其原问承行法司官吏备列其名以闻屡诏輙具狱贤等惧乃勘其奴甘元张辅及马景等谓司聦以绞死曹祖及鼎为妖言与景等私相传与谋为不轨延龄逆谋虽无左证而僣侈多端凶残成性罪应论死其兄鹤龄居第相连坐视不谏责亦难辞前任刑部尚书张子麟侍郎张纶杨茂元及该司郎中祝浚主事王言陈能曹春等迁延疏慢以致囚死狱中皆宜追问马景等按律各罪有差奏上  上曰延龄罪在十恶其迹甚明宜从重典第告变人亡无凭质证今但以多杀无辜僣肆不法之罪按  祖宗法诛之鹤龄同恶相济姑革其爵其奴马景传用妖言罪死甘元等十人俱免死发边卫充军百户刘经革职其僣造台榭山园及强买没官房产令该部查奉处分浚等及子麟等各令巡按御史逮赴京师治罪聂贤罪废之余特蒙起用乃不奉公秉法故狥偏私姑夺俸一年该司官下锦衣卫拷讯已延龄上＜锍-釒＞自明  上以延龄罪重责通政司不宜与封进夺通政使俸半年左右通政参议各三月  是夜流星如盏大赤色光明照地起自中台东北行至近浊尾迹化为白气而散四更至五更四方大小流星纵横交行不计其数至晓乃息
　　○戊寅
　　○升山西行太仆寺卿曹兰为山西右布政使浙江绍兴府知府洪珠为浙江布政使司左参政  礼部尚书夏言奏各省乡试往以京官主考可偶一行之耳若踵为常规则又不能无弊窃见往岁所遣京官每与巡按御史以礼莭生嫌致妨试事且录文多尚浮诡不足为训宜并禁之得旨考官仍用教职京官罢勿遣正文体如部议
　　○己卯  皇长子薨  以狭西延安府旱灾蠲免存粮有差  升赏获功阵亡官军宣府北路范瑾等二百四十五人狭西靖虏等处吴瑛等三十五人  黜河南彰德府知府王天民为民初赵府辅国将军祐椋以罪革爵发高墙乃讦奏天民阻其出城祷求  圣嗣出排讪语  上命追赴诰狱鞫之无实法司论天民轮赎还职诏特斥为民
　　○庚辰
　　○虏自秋渡河屯大同塞外大同总兵李瑾议于天城左孤店等处浚濠堑四十里以遏虏骑克日计工督并严急瑾驭众苛刻素不得士心役兴众益怨是月六日夜有乱卒王福胜王宝等六七十辈鼓噪焚帅府攻瑾杀之因焚都察院恣行虏掠代王闻变奔宣府之西城时巡抚潘仿新任仓卒不知所为＜锍-釒＞奏瑾实峻法众悉乱宜抚总督刘源清都督郤永以事间请下兵部亟议抚剿所宜密示方略于是兵部尚书王宪言大同兵未必悉变由骄悍卒习于称乱不惮干纪乃至戕害主帅逼胁宗室此而不诛天讨安在据报杀瑾者但六七十人则六七十人外皆良善也矧其中有所迫胁者请出榜谕安善良而贷其胁从尽捕诸渠魁置之极刑斯天讨也请以抚剿事宜责成总制俾之相机经略以便宜从事  上曰逆军蔑视国法屡肆叛乱势难遥度其令源清等随宜处置务使国法大伸恶逆殄灭毋得更事姑息贻地方后患因以提督西官厅都督佥事鲁纲代瑾促之行仿数上＜锍-釒＞为乱官丐命都给事中曾忭等劾之诏禠仿官以江西布政使司右参政樊继祖为右佥都御史代仿
　　○辛巳
　　○复设宁夏邵纲堡平虏城二守备从总制唐龙请也
　　○壬午
　　○升广西道监察御史朱孔阳为江西按察司佥事
　　○甲申
　　○以江西瑞州等府旱灾蠲免存留钱粮有差
　　○乙酉
　　○改礼部郎中屠应埈王汝孝兵部郎中华察俱为翰林院修撰吏部员外郎李学诗为翰林院编修俸级如旧先是  上既改用唐顺之等复命吏部推择老成端慎者数人以闻至是部臣举户部郎中孙继鲁等名上诏用应埈等余报罢未几应埈等＜锍-釒＞辞原官俸级许之  发太仓银七万两于宣大二镇备虏警内患主客兵马之费既而续发七万两以益之
　　○丁亥
　　○敕礼部曰昨者仰荷  天眷锡朕长嗣兹即云亡然尝告于  皇天闻之  祖考又诏示中外将有册命之礼岂期遽迩沦失重伤  圣母之思深切朕怀之悼宜择日告闻  祖考谥为哀冲太子礼部具仪来闻  诚孝昭皇后忌辰  奉先殿行祭礼遣定国公徐延德祭  献陵  驸马都尉游泰卒泰自武化中尚隆庆长公主  累朝皆领宿卫赐祭葬如例
　　○戊子
　　○礼部上  哀冲太子谥册仪前期鸿胪寺官设节册案于奉天门东内侍官备果酒脯醢于内殿设莭册案于皇子灵柩前莭案居中册案居左设香案于莭册案前至期  上具常服告于  奉先殿  崇先殿毕御奉天门正副使青衣本等带百官青衣黑角带入班行叩头礼毕东西侍班正副使入就拜位赞四拜兴平身序班举莭册案置于正中又赞五拜三叩头礼毕序班举案正副使随行鸿胪卿跪奏礼毕  驾兴莭册案至右顺门外正使持节副使捧册置于亭中由西华门等中道行至长春宫内正使持莭置于案副使捧册置于案赞就位正副使各就位赞上香复位赞宣册宣册官取册立宣讫置于案赞礼毕次日早正副使持莭复命是日敕本部誊黄颁示天下诏如拟  总理河道都御史朱裳条陈治河二事一塞黄河之口以开运河夫黄河之当杀者有三大支孙家渡赵皮寨梁靖口是也三支开则河流可去其七其三分自梁靖口迤东繇鱼台入运河谓之岔口冬春水涸之时计岔口半月可塞塞则黄河之水不至其间谷亭镇迤南延衺二百余里闸道壅淤者可以及时＜锍-釒＞浚矣一借黄河之水以资运河夫黄河自谷亭镇转入运河顺流而南二日即抵徐州逆流而北四日乃抵谷亭黄河之利莫大于此但河流有北趣之势或鹞鱼台金乡济宁漫衍而至女平镇则运河堤岸为之冲决或三支之水一有壅淤则谷亭镇迤南运河亦难保其不冲决也二者非缮筑堤岸增其高厚忧且不细臣以为塞河口者事奇而险借河流者事平而易请下廷臣议＜锍-釒＞入诏裳会同差出部臣相度处置毋推奸避难以贻后患
　　○己丑
　　○命武定侯郭勋为正使侍郎大学士张孚敬为副使捧册谥  皇长子为哀冲太子  湖广道御史郭宗皋奏迩者  上天垂戒星变异常臣惟  皇上敬天之心不知当何如恐惧以思天意之所在何如筹度以思防患于未然夫变生无常有先事而为兆者有后事而为应者或兆或应与夫所兆所应举莫知其端大抵天远理微难以人度深求而的指之则凿矣人君惟反躬自责侧身修道斯得其要矣伏望  皇上视星变若由己致兢兢业业以祗奉  天意不以目前拂意之事为足应而图之于远不以前人附会之说为足信而求之于九重之上益广包涵遍覆之量益隆谦冲虚受之德益从易简宽平之政如是而犹有尽之防倘来之患臣不敢信也＜锍-釒＞入  上谓宗皋责居言职自当明白敷陈何乃疑君欺上隐约其词命锦衣卫逮下狱诏审其情实以闻毋为推避于是宗皋对状谓始因星变窃意朝廷必思天意之所在而防患于未然寻乃有大同之变及  皇子之薨皋恐朝廷以二事为足以当之而遂弛修省之念又素阅诸书见古人推测天变其说多妄意不根欲朝廷刻意修省勿尽信前闻而求之事应且愿  主上惇尚宽厚察纳忠言不专以严明为政  上命廷杖四十而释之  光禄寺卿马理引疾乞归许之  升户部郎中范韶为浙江布政司左参议
　　○辛卯
　　○贵州独山贼蒙钺结苗为乱巡抚都御史徐问参将杨仁等讨平之诏赏问仁及巡按御史周襗等银币
　　○丙申
　　○升湖广按察司副使郭登庸为应天府府丞  户部会议明年漕运事宜有旨粮米悉运本色赴京部言国家岁额漕米例四百万石今湖广河南南直隶等处各以灾侵闻故臣等议将兑军米三十万石于临德二仓支运苐支运之数例于通仓上纳非京仓数也宜仍许其折银徵角□羊其该运京仓正兑粮米务令悉徵本色各该抚臣核地方灾轻及无灾之处徵派之以后凡遇灾沴止许于存留粮内议蠲不得议及兑运军粮请著为例从之  命敢勇营坐营署都指挥佥事江桓充提督西官厅总兵官  以顺天河间等处灾伤蠲免存留钱粮及卫所屯粮有差
　　○戊戌
　　○起服阕光禄寺卿吴大田复原职
　　大明世宗肃皇帝实录卷一百五十五
　　


大明世宗肃皇帝实录卷之一百五十六
　　此卷馆本及抱本俱误钞弘治六年十一月之文兹据广本补钞据天一阁本校
　　嘉靖十二年十一月己亥朔以恩例荫兵部左侍郎刘源清子尔耕右副都御史周叙子延龄张翰子维张衍庆子朴南京兵部右侍郎潘珍子鏊都察(子)[院]右副都御史朱裳子性周金子仕南京大理寺卿冼光子尧宾南京太常寺卿穆孔晖子筌应天府府尹柴奇孙辅光俱为国子生
　　○以辽东旱灾发太仓银三万两济之
　　○壬寅吏部奉诏荐原任刑部尚书高友玑右都御史何塘右副都御史潘埙顾璘大理卿董天锡太常卿魏校皆宜召用报罢
　　○以灾伤蠲(兑)[免]凉州等卫所存留钱粮有差
　　○癸卯铸征西将军印一颗緫大同□才□口心□兵官鲁纲铸巡抚大同关防一颗给都御史樊继祖以兵乱＜扌匆＞兵李瑾死都御史潘仿被覊其印与关防莫知所在故铸给之仍令异其篆文以防伪冒  度天下道士一万人
　　○宣大摠制都御史刘源清宣府摠兵郤永率兵讨乱至大同先出榜晓谕城中令其解散胁从榜中有五堡之变朝廷处之太宽等语五堡遗孽见榜偶语不自安谓且追理甲申事也师次阳和大同守臣及(卿)[乡]之士大夫耆老皆来见请驻兵解甲单骑入抚之源清疑不许巡抚潘仿督副摠兵赵镇佥事孙允中郎中詹荣游击戴廉等捕乱卒杖死十余人以献允中槛诸囚诣军门请旋师稍徐图之逆党可尽得又五堡事朝廷已处分今幸勿以为言源清曰甲申之役胡公以兵不临城致言者纷纷吾不可蹈前辙乃以因属御史苏祐(栲)[拷]讯(囚)[因]妄言前摠兵朱振失职怨望实首乱又多株连无辜者源清遣参将赵纲率甲士三百人大索城中仿验所捕多有功为诸囚所仇诬止捕八十余人比晚城中讹言且屠城先令三百人者启之逆党遂夜大呼为乱杀千户张钦仿令诸将击死数人会允中从源清永所来谕意抚之乃定源清为书召振疑其不来请锦衣奉驾帖逮之振实不及诣幕府自明因言乱党就逮且尽可无烦兵不许振发愤自杀明日兵至城下大肆杀掠城外横尸枕籍五堡遗(孳)[孽]遂变悍不可制少选永大集兵乱兵开门迎战杀游击曹安等数十人官军亦斩获八十余人攻四关厢据之日夜围击而城中乱兵益(盖)[发]库兵出前参将黄镇指挥马昇杨麟于狱奉以为将永筑塞城门以水灌城冰滑不可上仿与俊＜木隐＞等六镇国将军谕止之不听俊＜木隐＞出见永令缓兵亦不听永因扬言大同欲奉一王子召虏兵南袭金陵以撼朝廷源清次聚落驿允中缒城出谒言将士妄杀故源清曰汝无以母妻在围为贼游说欲囚之允中遂留居怀仁不敢归源清永多设逻卒遏城中王府及有司军民诸章＜锍-釒＞而请益师至五万粮饷器械称是以剿之又连＜锍-釒＞言城中衣冠之族悉以从贼尚书王宪以为然＜锍-釒＞请得旨选听征官军万二千人令赵卿任凤傅铎谭鋐充左右参将□之兵部左侍郎钱如京兼都察院右副都御史都督佥事江桓充挂印緫兵官督领以往转运通仓米十二万于怀来城令户部右侍郎张瓒整理粮饷促巡抚樊继祖赴任给事中俞朝妥同御史苏祐纪功马兰谷参将萧升充协守大同左副摠兵代赵镇已而都给事中曾忭等言往岁大同兵变江桓实摠兵也而不能讨反为所窘不宜使复将  上责兵部非所宜举令于勋臣中求之尚书宪因推遂安伯陈鏸宣城伯卫錞靖远伯王瑾是时  上悟大同小变不足以烦朝廷报曰源清永已有专责＜扌匆＞兵官及钱如京可无遣苐令赵卿等帅师听源清调发但不可复事姑息耳纪功责巡按御史给事中亦可无往居数日潘仿复言大同兵变已定源清及永贪功妄杀以激乱之今如班师乱可遄已而源清深诋仿谓其媚贼取怜殆非人类朝(仪)[议]皆助源清独礼部侍郎顾鼎臣黄绾皆言用兵之非时又有虏入寇城中炮声应之将从东门出走为官军所阏遏诏源清内讨外御勿致疎虞且敕入城之日务分别善恶勿致滥杀
　　○甲辰吏部言各郡国所上官吏册籍顷多因循废弛易滋奸毙请令所在巡按御史加意厘正督造如式有不中程者罪之诏如议
　　○以山西太原潞安等府灾伤诏发仓库无碍榖粟(今)[余]钱及调河东盐银万四千两赈之
　　○丙午赏緫制尚书唐龙狭西巡抚王尧封各钞币以赈饥有方也
　　○丁未诏今岁暂免行刑
　　○(乙)[己]酉升光禄寺少卿王暐为太常寺少卿  庚戌以灾伤免直隶真定等府各州县所存留钱粮辽东定远等卫屯粮有差
　　○辛亥以叚绢二千疋银牌二千面令兵部侍郎张瓒赍诣大同赏军
　　○壬子以延绥镇灾伤蠲(兑)[免]存留钱粮有差仍调狭西布政司赈饥银二万济之
　　○监察御史李朝纲奏大同万全二都司除马价京运外有牛具地亩公务驿传地课赃罚等银岁各万五千余两籴榖称是而诸所侵费且万计矣宜将各司出入之数定为条格毋得滥费仍停止地亩所折银两查照原拟赋额令其上纳榖粟比之常时扣银籴买岁可多得榖二三万石且草束折支事例奉行未至积之既久浥坏无用亦宜暂行调停之法(拆)[折]扣银两随时易买便户部覆请下镇臣熟议行之报可
　　○癸丑大学士翟銮守制去任以  上所赐银图书二颗奏进内府一曰清谨学士一曰绳愆辅德
　　○甲寅金星昼见于未位
　　○沈王胤移言其叔勋澈乃祖安王之子其弟胤梃乃父惠王之子请皆封为郡王不许安惠二王皆故灵川王及胤移进爵追封之复请追封其子礼部覆其非宜故也
　　○乙卯升工部屯田司郎中李坦为光禄寺少卿
　　○丙辰  孝惠太皇太后忌辰  奉慈殿行祭礼遣长宁伯周大经祭  茂陵
　　○丁巳朝鲜国王李怿遣(倍)[陪]臣户曹参判任枢等贡马及方物庆贺冬至宴赉如例礼部言朝鲜国岁贡方物例皆咨部奏进则本国咨文正系送部文字不知起自何时混投鸿胪寺寺臣輙与封进顾从内府送部殊乖体统自后进贡咨文宜先送本部又言往者朝鲜五年一贡种马皆与朝(政)[正]使同诣阙今正朝之贺改于冬至则献马使者宜与贺冬使偕俱请省谕其国如令报可
　　○戊午封晋府靖安王表柣二子知火□昬知爞俱为镇国将军表柣母马氏者故乐部女也幸晋靖王生表柣是时晋庄王在位因为请封其后乃有花生不封例以表柣王例前得不废其二子例后生而源出马氏故不得受封柣请不已礼部遂覆允之非制也
　　○己未改南京太仆寺少卿周文兴为南京鸿胪寺卿
　　○庚申升河南左布政使刘栋为南京太仆寺卿
○壬戌以将大祀  圜丘告请  太祖配神于  太庙是日当御殿传制会  上偶有小疾以札戒谕礼臣俾加敬畏礼部因请遣官代献  上乃谕曰朕因偶冒风寒切念祀  天重事连日调理欲躬奠献今尚未痊不能为礼其遣武定侯郭勋暂代勋以疏谢  上曰卿世臣重望朕所委托宜倍加祗慎共承  天鉴大祀  南郊遣代自此始
　　○礼部奏  南郊遣官代祀仪注是日遣官由内壝右灵星门入典仪唱乐舞生就位执事官各司其事内赞赞就位位在坛下正中分献官稍前遣官就位典仪唱燔柴唱迎神奏乐内赞赞升坛遣官由西陛升至  神御香案前赞跪搢笏遣官跪搢笏司香官捧香跪进于遣官左赞上香遣官三上香讫赞出笏至  配帝前仪同赞复位乐止内赞赞四拜遣官四拜平身传赞百官同典仪唱奠玉帛奏乐内赞赞诣  神御前遣官升至  神御前赞搢笏捧玉帛官以玉帛跪进遣官受玉帛奠讫赞出笏导至  配帝前仪同赞复位乐止典仪唱进俎奏乐斋郎舁馔至内赞赞诣  神御前遣官升至  神御前赞搢笏进俎出笏导至  配帝前仪同赞复位乐止典仪唱行初献礼奏乐内赞赞诣  神御前遣官升至  神御前司尊者举幂酌酒捧爵官以爵受酒内赞赞搢笏捧爵官以爵跪进于遣官右遣官受爵赞献爵遣官献讫赞出笏赞诣读祝位位拟降一成中赞跪遣官降至读(祀)[祝]位跪传赞百官皆跪乐暂止内赞赞读祝官跪读祝官跪读讫乐复作内赞赞俯伏兴平身传赞百官同导至  配帝前赞进笏捧爵官以爵跪进于遣官右遣官受爵赞献爵遣官献讫赞出笏赞复位乐止典仪唱行亚献礼奏乐仪同初献惟不读(祀)[祝]乐止典仪唱行终献礼奏乐仪同亚献乐止赞复位遣官复坛下拜位内赞赞四拜遣官四拜平身传赞百官同典仪唱彻馔奏乐执事官彻馔讫乐止典仪唱送神奏乐内赞赞四拜遣官四拜平身传赞百官同乐止典仪唱读祝官捧祝进帛官捧帛掌祭官捧馔各诣燎位遣官退拜位之东立典仪唱望燎奏乐内赞赞诣望燎位诣返御位北面稍向西立燎半内赞赞礼毕乐止仪具  上命更望燎位在御望燎位之西北向立余如拟
　　○癸亥升广西右布政使孙懋为河南左布政使
　　○甲子以明日冬至节遣安仁伯王桓长宁伯周大经彭城伯张钦分祭  七陵仪宾周钺祭  景皇帝陵玉田伯蒋荣祭  悼灵皇后陵
　　○兵部右侍郎寇天叙卒给祭葬如例  乙丑大祀  天于  圜丘命太傅兼太子太傅武定侯郭勋代行献礼成国公朱凤大学士方献夫吏部尚书汪鋐礼部尚书夏言分献  免群臣庆成礼
　　○丙寅是日当行贺冬礼  上疾不御殿文武群臣俱于奉天门行五拜礼天下王府诸司各上表贺免命妇入贺
　　○罢庆成冬至二宴王府进贺人员及四夷朝使俱宴于阙下
　　○辅臣张孚敬以冬至不得面贺具＜锍-釒＞问安  上报曰至日  大祀不亲庙享不与  两宫寿宴不行君臣庆筵不举皆朕不自慎所致也然虽圣人不能无疾方阳长阴消之时朕心欢庆仰赖  天休与卿等同之
　　大明世宗肃皇帝实录卷之一百五十六


大明世宗肃皇帝实录卷之一百五十七
</div>
    <div class="pagination">
<a href="明实录世宗实录_page100.html">上一页</a><span>...</span><a href="明实录世宗实录_page96.html">96</a><a href="明实录世宗实录_page97.html">97</a><a href="明实录世宗实录_page98.html">98</a><a href="明实录世宗实录_page99.html">99</a><a href="明实录世宗实录_page100.html">100</a><span class="current-page">101</span><a href="明实录世宗实录_page102.html">102</a><a href="明实录世宗实录_page103.html">103</a><a href="明实录世宗实录_page104.html">104</a><a href="明实录世宗实录_page105.html">105</a><a href="明实录世宗实录_page106.html">106</a><span>...</span><a href="明实录世宗实录_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
