<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 390 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 390 页/共 681 页</h1>
    <div class="content">
大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十五


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十六　　

康熙三十四年。乙亥春。正月。癸亥朔上诣堂子行礼。还宫。拜神毕。率诸王、贝勒、贝子、公、内大臣、大学士、侍卫等诣皇太后宫行礼。御太和门王以下、文武各官、外藩王、及使臣等、上表朝贺。停止筵宴　　

○朝鲜国王李焞、遣陪臣申王□完等、表贺冬至、元旦、万寿节。及进□山戊不□贡礼物。宴赉如例　　

○甲子。上诣皇太后宫、问安。　　

○先是、上巡行口外、谕黑龙江将军萨布素曰、近有厄鲁特蠢动声息、尔可即归、整兵预备、设有事进巢□刀、盛京乌喇、及尔处官兵、可会于形胜之地、相机前进、科尔沁兵、亦令随行。至是、萨布素疏言、臣遵谕查形胜之地、惟索岳尔济山、最为高大臣拟派官兵、自盛京乌喇墨尔根三处、至索岳尔济山、一一丈量。分置程站。其无水之处、掘井以待、嗣后若索岳尔济山之东北枯伦贝尔等处有警、则与臣驻军之地相近。臣即先进兵。乌喇盛京兵继之。若索岳尔济山之西、乌尔会等处有警、则与盛京相近。盛京兵先进。乌喇及臣处兵继之。总期会、于索岳尔济山以进。奏至。从之。　　

○丁卯。上诣皇太后宫、问安。　　

○己巳。世祖章皇帝忌辰。遣官祭孝陵　　

○辛未。祈谷于上帝。上亲诣行礼　　

○上奉皇太后、幸畅春园。　　

○壬申。上诣皇太后宫、问安。　　

○癸酉。孟春享太庙。遣领侍卫内大臣公福善行礼　　

○遣官祭太□山戊不□之神。　　

○甲戌。上诣皇太后宫、问安。　　

○丙子。以上元节、赐外藩科尔沁、喀喇沁、土默特、毛明安、喀尔喀、阿霸垓、巴林、敖汉、王、贝勒、贝子、公、台吉等及内大臣、大学士、上三旗都统、副都统、尚书、侍郎学士、侍卫等宴　　

○丁丑。上元节。赐外藩王、贝勒、贝子、公、台吉等、及内大臣、大学士、上三旗都统、副都统、尚书、侍郎、学士、侍卫等宴。　　

○戊寅。上诣皇太后宫、问安。　　

○谕大学士等兴永朝、前请丈量湖南田地、有累于民否。治国之道、莫要于安民。或有不肖州县官、将田地竟未行丈量。而辄称余田加赋者、亦未可定。安有加增田赋、而全不累民之理。此事著湖广总督吴琠、详察具奏。　　

○乙酉。上诣皇太后宫、问安。　　

○谕兵部、朕巡视京畿、见绿旗兵沿途奔走、无顷刻之暇、甚属劳苦。深为可悯。问之则云、兵部内私用印信文移、护送家口等事甚多。除已往之事、不复察究。自后尔部移文各处总兵官、将派出兵丁护送大臣官员事件数目、年终详明造册、送尔部察奏。　　

○谕大学士等、去□山戊不□于直隶、山东、河南、山西、狭西、江南、诸省、下诏捕蝗诸郡尽皆捕灭、蝗不为灾。农田大获。惟凤阳一郡、未能尽捕。去□山戊不□雨水连绵、今□山戊不□春时若或稍旱、蝗所遗种、至复发生、遂成灾沴、以困吾民、未可知也。凡事必豫防而备之、斯克有济。其下户部、速行文直隶、山东、河南、山西、狭西、江南、诸巡抚、亟宜耕耨田亩、令土瘗蝗种、毋致成患。若或田亩有不能尽耕者、蝗始发生、即力为扑灭、毋使滋蔓为灾　　

○赐朝正外藩王、贝勒、贝子、公、台吉等、银币、鞍马有差。　　

○丁亥。上奉皇太后、自畅春园回宫。　　

○调正红旗蒙古都统护巴、为本旗满洲都统　　

○以翰林院侍读学士顾祖荣、张廷瓒、侍讲学士王九龄、俱充日讲起居注官　　

○戊子。祭大社、大稷。遣领侍卫内大臣公舅舅佟国维、行礼　　

○庚寅。上诣皇太后宫、问安　　

○兵部议覆、白都纳副都统沙。纳海疏言、白都纳地方、应添设协领六员、训练席北卦尔察等。应如所请。从之　　

○辛卯。上幸汤泉。　　

○大计天下各官。卓异官六十二员、贪酷官九员、贪官二十二员、酷官三员、不及官四十三员、老疾官十五员、年老官八十八员、有疾官四十九员、不谨官三十八员、罢软官二十三员、浮躁官三十八员、升赏处分如例　　

二月。癸巳朔。礼部议覆、黑龙江将军萨布素等疏言、墨尔根地方两翼、应各立学、设教官一员。新满洲诸佐领下、每岁各选幼童一名教习书义。应如所请。从之。　　

○甲午户部题、旧例八旗世职承袭之人、未及年岁者、亦支全俸。但年幼承袭之人既未上衙门、止应给与半俸。俟年长上衙门之时、再给全俸。从之　　

○丁酉。遣大学士伊桑阿、祭先师孔子　　

○上自汤泉回宫。诣皇太后宫、问安。　　

○戊戌。春分。朝日于东郊。遣户部尚书马齐行礼。　　

○谕大学士等、近观言官奏事、或受人嘱托、或怀私卖本、所奏之事、俱非无故。如原任侍郎郑重、有门生曾任狭西县令、为总督佛伦题参、遂转嘱彭鹏、将狭西全省官员、俱行参奏。岂有因一人之仇、遂参全省官员之理。凡任言官者、但宜将关系国家得失、生民休戚之事、从直陈奏。岂可受人嘱托、怀挟私仇、贿卖本章而条奏乎。如有此等之人、必尽察出正法。断断不恕。　　

○正蓝旗满洲副都统孙他哈、以年老乞休。允之　　

○己亥。升直隶巡抚郭世隆、为浙江福建总督　　

○庚子。升正红旗护军参领钮牛、为本旗蒙古副都统。　　

○辛丑。上诣皇太后宫、问安。　　

○升正红旗满洲副都统齐世、为本旗蒙古都统。　　

○镶黄旗满洲副都统觉罗海笃、以老病乞休。允之　　

○癸卯。孝康章皇后忌辰。遣官祭孝陵　　

○予故原任文华殿大学士兼吏部尚书李之芳、祭葬。谥文襄。　　

○甲辰。大学士等、以翰林院撰原任福建巡海道殉难追赠工部右侍郎陈启泰、碑文呈览。上曰、陈启泰殉节、与他人不同观其阖家之人、逐一自尽毕伊然后自缢而死。甚属□

□参伤海贼进城、见其家棺榇如许、亦为垂泪。伊子陈汝器被海贼拏获后方得出。应将此等事、俱行撰入观此碑文、词意尚未详尽尔等可查明另撰　　

○乙巳、上诣皇太后宫、问安。　　

○丁未上御太和门视朝。文武升转各官谢恩　　

○升直隶守道沈朝聘、为直隶巡抚。山西河东道王国泰、为广东按察使司按察使。　　

</div>
    <div class="pagination">
<a href="清实录康熙朝实录_page389.html">上一页</a><span>...</span><a href="清实录康熙朝实录_page385.html">385</a><a href="清实录康熙朝实录_page386.html">386</a><a href="清实录康熙朝实录_page387.html">387</a><a href="清实录康熙朝实录_page388.html">388</a><a href="清实录康熙朝实录_page389.html">389</a><span class="current-page">390</span><a href="清实录康熙朝实录_page391.html">391</a><a href="清实录康熙朝实录_page392.html">392</a><a href="清实录康熙朝实录_page393.html">393</a><a href="清实录康熙朝实录_page394.html">394</a><a href="清实录康熙朝实录_page395.html">395</a><span>...</span><a href="清实录康熙朝实录_page391.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
