<!DOCTYPE html>
<html>
<head>
    <meta charset="UTF-8">
    <title>纂修四库全书档案 - 第 163 页/共 196 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>纂修四库全书档案 - 第 163 页/共 196 页</h1>
    <div class="content">《武库纂略》五本。明张一能撰。
《柴庵疏集》九本。明吴甡撰。
《吴吏部集》二本。明吴本泰撰。
《阅新阁疏草》二本。明张元始撰。

《冰署笔谈》二本。明黄汝良撰。
《澹然斋存稿》四本。明骆从宇撰。

《圣门志》四本。明吕元善辑。
《徐文长集》七本。明徐渭撰。
《四镇三关志》一本。明刘效祖撰。
《袁中郎集》十八本。明袁宏道撰。
《揭蒿庵集》二本。明揭重熙撰。
《赵忠毅集》一本。明赵南星撰。
《薛文介集》一本。内金鐄所作传一篇。
《诗苑天声》一本。内抽出钱谦益序十二页。
《太乙统宗》四本。无名氏。
《广东新语》十七本。屈大均撰。
《屈翁山集》四本。屈大均撰。
《明季遗闻》一本。邹猗撰。【真按：当作漪字，前文均作邹漪！（有一处误作邹■漪）】 
　《潭西诗集》四本。杨陆荣撰。
《林蕙堂文集》十四本。吴绮着。
《西堂杂俎》十六本。尤侗撰。
《大呼集》四本。梁显祖撰。
《结邻集》十五本。周在浚等辑。
《石庄初集》三本。陈宏绪着。
《离六堂集》三本。释大汕撰。
《杜诗笺注》三十五本。钱谦益注。
《评订唐诗鼓吹》六本。陆贻典选。
内有钱谦益序，应毁。
《寒支初集》十本。李世熊撰。
《寒支诗注》十四本。李世熊撰。
《觚剩》三本。钮琇辑。
《壮悔堂集》三本。侯朝宗撰。【真按：侯方域】 
《孙征君集》四本。孙奇逢撰。
《西湖览胜诗》三本。夏基辑。
《秦楚之际游记》一本。薛熙着
《赖古堂集》六本。周亮工撰。
《咸陟堂诗集》八本。释成鹫撰。
《日知录》十九本。顾炎武撰。
《一家言》二十六本。李渔撰。
《三魏集》三十九本。魏际瑞、魏禧、魏礼撰。
《历朝咏物诗选》二本。俞琰辑。
《绣虎轩尺牍》八本。曹煜着。
内有钱谦益诗，应毁。
《四六新书》十六本。黄怡辑。
《尺牍新语》四本。汪淇等辑。
《絜矩篇》一本。尹嘉铨撰。
《吴梅村诗集》一本。
吴伟业撰。内有钱谦益序，应毁。
《明诗别裁》一本。沈德潜等选。
《留青集》一百九十四本。陈枚辑。
内有陈恭尹诗，应毁。
《戴田有时文》二十四本。戴名世撰。
《质亡集》十七本。吕留良撰。
《吕注四书题说》四本。吕留良评。
《吕氏医贯》六本。吕留良撰。
《四书语录》十六本。吕留良撰。
《四书讲义》二十七本。吕留良撰。
《天盖楼偶评》九十五本。吕留良撰。
吕留良选八家古文十七本。
吕留良评章大力稿二十三本。
吕留良评罗文止稿十三本。
吕留良评唐荆川稿二本。
吕留良评艾千子稿十一本。
吕留良评杨维节稿九本。
吕留良评金声文五本。
吕留良评钱吉士稿七本。
吕留良评归震川稿二十本。
吕留良评黄淳耀稿六本。
吕留良评陈大士稿二十二本。
吕留良评陈大樽稿十九本
《曝书亭集》一本。朱彝尊撰。内有屈大均等诗，应抽毁。
阮亭诗选一本。钱谦益序文。
《精华录》一本。钱谦益序文。
以上共书一百四十六种，共计一千五百三十五本，俱系军机处暨四库馆行知全毁、抽毁并外省、浙省缴过各书。（军机处录副奏折） 一三四一　谕《荟要》二分着派懋勤殿翰林会同纪昀悉心勘校
乾隆五十四年十一月初九日
乾隆五十四年十一月初九日奉旨：
文渊、文源、文津三阁四库全书，前已派员逐分校阅，将错悞处所详晰签改。至文溯阁全书一分，现在应往盛京原勘之陆锡熊等业已差满，俟到齐卽行前往校办。【真按：翁方纲与四库全书】其《荟要》二分，尚未重加校正，着派懋勤殿翰林，会同纪昀悉心勘校，以期并臻完善。钦此。（军机处上谕档） 一三四二　谕内阁着国史馆总裁特立《逆臣传》及将冯铨等赐谥追夺
乾隆五十四年十二月初九日 乾隆五十四年十二月初九日内阁奉上谕：
前因国史馆所进《贰臣传，乙编》内，有先顺流贼，仍降本朝，投诚后复行从逆者，皆系反复小人，不值为之立传，是以降旨令将伊等列传概行撤去，祇为立表，排列姓名，摘叙事迹。【真按：清高宗的史学】今思此等偷生嗜利之徒，进退无据，实为清议所不容，若仅于表内略摘事迹，叙述不详，使伊等丑秽之行不彰后世，得以幸逃訾议，转不足以示惩戒。但《贰臣传》内原分甲、乙二编，如甲编内洪承畴、李永芳诸人，皆曾着迹宣劳，本朝有功可纪；卽列入乙编者，归顺本朝之后，并未尝别生反侧。若吴三桂、耿精忠、李建泰、姜瓖、王辅臣、薛所蕴、张炘等或先经从贼，复降本朝，或已经归顺，复行叛逆，此等行同狗彘腼颜无耻之人，并不得谓之贰臣。若亦一同编列，转乖史例。着国史馆总裁卽行详悉查明，特立《逆臣传》，另为一编，庶使叛逆之徒，不得与诸臣并登汗简，而生平秽迹亦难逃斧钺之诛，方为公当。
至如冯铨、龚鼎孳等罔顾名节，身事两朝，降附之后又无功续可纪，从前殁而锡谥，盖因本朝定鼎之初，世祖章皇帝尚在冲龄，未尝亲政，容亲王等综理事务，皆在草创权宜之际，或欲藉此收拾人心，不暇核实，被彼时为史者所欺耳！今久而论定，使伊等幸窃易名之典，实不足昭彰瘅之公。所有《贰臣传》内似冯铨等之曾给美谥者，亦着国史馆查明，概行追夺，以示朕维植纲常、慎重名敎至意。钦此。（军机处上谕档） 一三四三　军机大臣奏本年各省解到应毁书籍数目开单进呈片
乾隆五十四年十二月十五日
本年据各省解到应毁书籍，共八百三十一本。理合开单进呈，并将各书照例交进销毁。谨奏。（军机处上谕档） 一三四四　寄谕江苏巡抚闵鹗元通饬所属再行查缴《一柱楼集》悉营销毁
乾隆五十四年十二月十七日
大学士 公阿<桂>、大学士 伯和<珅>字寄江苏巡抚闵<鹗元>，乾隆五十四年十二月十七日奉上谕：
江南东台县已故举人徐述夔所著《一柱楼诗词》，语句悖逆，于乾隆四十三年经县民首告，将该犯诗集板片查禁销毁。但江苏地方藏书之家较多，或尚有搜查未尽之本。今事阅十年，恐无知之人未晓《一柱楼诗词》曾经查禁，犹有收藏未缴者，亦未可定。着传谕闵鹗元通饬所属，再行出示明白晓谕，如有收存《一柱楼集》，卽行呈缴，不必治以私藏之罪。【真按：禁毁罚则的变更】该抚务须实力查办，总期收查净尽，悉营销毁，不使只字流传，亦不得任吏胥等藉端滋扰。将此谕令知之。钦此。遵旨寄信前来。（军机处上谕档） 一三四五　军机大臣奏查《元朝名臣事略》人名俱经改正情形片
乾隆五十四年十二月二十九日
查《元朝名臣事略》内所有人名俱经改正之处，系五十二年覆校文渊阁书籍时，经臣等派令纂办《通鉴辑览》之纂修、翰林等遵照钦定辽、金、元三史之例，将底本一体改正，交聚珍板照样排印。谨奏。（军机处上谕档） 一三四六　盛京将军嵩椿奏办理陆锡熊等校阅文溯阁书籍情形折
乾隆五十五年三月二十八日
奴才嵩椿谨奏，为奏闻事。
窃照遵旨前来校阅文溯阁全书之总裁臣陆锡熊等，今已陆续到齐，卽应开局校办，但设局公所必得宽大地方。奴才从去年到任，因有奴才高祖所遗旧房，收拾居住。其历任将军原有官署一所，现今空闲，房屋尚大，院落宽厂（敞），又与文溯阁甚近。奴才嵩椿商同府丞福保，打扫洁净，为校阅书籍公所，尽足敷用。伊等已于本月二十六日开卷校阅起。【真按：翁方纲与文溯阁四库全书】 
至每日早晚领交书籍，奴才专派兼管内务府协领珠博、英额，协同内务府佐领英敏等，查照总裁官开列书名图记清单，赴阁照单查出书籍，登记册档，用黄盘连匣盛贮妥协，派官敬谨押役抬交收发所查收。校毕发回时，仍令照前敬谨押回，卽着府丞率领治中、教职等官查点明确，同前派办之协领等官眼同归架销档。奴才仍不时亲往查察，以昭慎重。
理合恭折奏闻，为此谨奏。
朱批：知道了。（宫中朱批奏折） 一三四七　都察院右副都御史陆锡熊奏详校文溯阁全书办法折【真按：翁方纲与文溯阁四库全书.陆锡熊与文溯阁四库全书.】 
乾隆五十五年三月二十九日
臣陆锡熊跪奏，为奏明现在详校情形事。
窃臣奉旨同刘权之、关槐、潘曾起等前赴盛京，详校文溯阁全书，于二月十五日恭请圣训后【真按：翁方纲与文溯阁四库全书始末】，卽陆续起程，今已先后到齐。郑际唐祭告事竣，亦已回至盛京。臣等当卽与将军 公嵩椿、府丞福保等商议，于附近宫门前酌给闲空官房，公同详校，随时领阅归架。复经嵩椿派出员役照料，查点搬送，敬谨办理，可无污损之虞。但全书卷帙繁富，臣等带同看书人等每日请领分阅，头绪滋多，需人经管，因酌令同来看书之编修邱庭漋专司收发事宜，立档存记，臣等按照部分次第校看。统计全书六千一百余函，【真按：文溯阁四库全书的数量】臣总司核签，仍兼分阅，与详校之刘权之、郑际唐、关槐、潘曾起、翁方纲等，真按：翁方纲与四库全书 每人应分一千余函。谨将各书逐段匀派，按股阄分，以专责成而均功力。其翰林院、武英殿存贮底本，臣等现已将紧要者拣出运带，敬谨核校。其余有应需查对者，卽陆续移取，雇人赍送盛京应用，可无旷悞。
查全书各分，缮校原非一手，误字脱简不尽相同，至其间应行删削、刊正之文，谅无歧异。臣等业将彭元瑞、纪昀办过详校各档，查取全带，于各书签出之条再行互相参证，以防挂漏。如有经臣等看出而前档所无者，亦容知会查明，画一办理，务与三阁珍函同臻尽善。此内有应行另写者，臣等卽行分别赔写。至各书内辽、金、元人地名应译改者，臣等现令汇册记明。查编修邱庭漋原系文渊阁详校时承办翻译之人，卽令其于收发外，将带来翻译各档逐一查对，详悉改正。再，各书卷首应添部分、门类两行，臣等现于校阅时卽按部添入。其卷末原附考证真按：四库全书誊录非出一人之手，应行撤去者，亦均照依三阁章程一律办理。
除臣等陆续校阅，再容随时奏闻外，所有现在详校情形，理合缮折具奏，伏祈皇上睿鉴。谨奏。
</div>
    <div class="pagination">
<a href="纂修四库全书档案_page162.html">上一页</a><span>...</span><a href="纂修四库全书档案_page158.html">158</a><a href="纂修四库全书档案_page159.html">159</a><a href="纂修四库全书档案_page160.html">160</a><a href="纂修四库全书档案_page161.html">161</a><a href="纂修四库全书档案_page162.html">162</a><span class="current-page">163</span><a href="纂修四库全书档案_page164.html">164</a><a href="纂修四库全书档案_page165.html">165</a><a href="纂修四库全书档案_page166.html">166</a><a href="纂修四库全书档案_page167.html">167</a><a href="纂修四库全书档案_page168.html">168</a><span>...</span><a href="纂修四库全书档案_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
