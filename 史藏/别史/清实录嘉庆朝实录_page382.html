<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 382 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 382 页/共 523 页
  </h1>
  <div class="content">
   ○辛丑。谕内阁、给事中杨怿曾奏、请严禁结会进香一摺。地方不逞之徒、学习拳棒、拜会结盟、及愚民聚众烧香等事。地方官原应随时饬禁无如各省官事怠玩成习。不加禁止。以致民闲视为故常。此等风气。亦不独颍亳陈州等处为然。亟应严申禁令。著通谕京城及各省地方官严行出示晓谕。以四民各有本业。内修伦纪。外奉王章。即为致福之本。若结会烧香聚众迎神。例有明禁。自此次示谕后。如再有击鼓鸣锣扬幡赛会者。该地方官即将为首之人严拏惩办。以端风俗而正人心。　　

○又谕、富俊奏、请定内外臣工三年更调、并禁止奢糜、讲求武备各款。国家＜闲＞用臣僚。量能器使。其职事修废。必随时甄核。若概以三年为期。其称职之员、正资整顿。何必亟于更调。其不胜任者。又安能曲为姑容、待其限满乎所奏殊于吏治无裨。至士民婚丧劳。自应称家有无、随宜成礼。无如人情竞尚浮华。且侈靡者群相歆羡。转以俭质者为非。遂至贫富相耀。取非其有。靡所不为。敝习相沿。伊于胡底。著八旗及直省大员、善为化导。使人人知礼让为先。廉耻为重。一切鲜衣美食。缛节繁仪。俱无足贵尚。庶崇实黜华。风俗人心。可冀日臻淳朴。其兵丁操演弓力。当以挽强为尚纵不能悉挽八力以上。若六力则颁诸令甲。著八旗护军前锋健锐等营、嗣后挑缺拣选。务以六力弓为合格。其不入格者。毋许滥充。至东三省官兵技艺扰娴。实堪嘉予。此次调赴军营各官兵。俟凯彻回京之日。著御前大臣领侍卫内大臣、会同挑留二三百员名。分派京城各处当差。以收相观而善之益。并著该大臣等每届五年、奏请挑送一次。即以此次为始。著为令。　　

○那彦成高杞杨遇春奏围攻滑城、急切不能摧破。并连日贼匪出城冲扑、官兵截击巢□刀杀各情。得上□日、顿兵坚城之下。已月余矣。况新年已近。外藩俱集。必得旬日之内歼除净尽。不可再迟。所有指名严缉各逆犯。不可令其漏网。汝三人合力同心。奋勉迅速办理。朕惟计日以待捷音。实深焦急。汝三人不可稍有耽延。慎重妥速为要。　　

○命大学士曹振镛、吏部尚书章煦、礼部尚书成宁、兵部尚书明亮、刘镮之、工部尚书英和、在紫禁城内骑马。　　

○户部议准、前任陕甘总督那彦成疏报乌噜木齐头屯所、开垦地三顷。照例升科。从之。　　

○壬寅。谕内阁、御史王家栋奏称、明岁立春较迟、请缓至春融、再行诹吉幸圆明园、并西直西便等门、向系夜闲启闭、请严为查察等语。圆明园内安佑宫供奉神御。向来每遇回銮。必亲诣虔告。本年九月。因正在查办逆案。未及亲诣行礼。每年万寿节俱幸园受贺。今岁酌减礼仪。仅于宁寿宫锡宴一日。其时明降谕上□日。即以岁朝礼节。一切如常。不再矫情删改。宣示在廷。圆明园为皇祖皇考临幸之所。百年以来旧制相沿。诸事吉祥。明岁新正。安佑宫行礼。不敢再迟。且每岁外藩入觐。例于正大光明及同乐园山高水长等处。张灯宴赉。藉示怀柔。朕并已将一切承应故事大加删减永著为例。祇酌存典礼。以联中外上下之情。若待至春融幸园。相距不过数旬。而新正令节诸仪文。多因以旷废。岂曰宜之为礼乎该御史不能深悉内廷规制。所奏著毋庸议。至所称西直西便等门、子夜即开。车马络绎。稽察难于周密。嗣后朕驻跸御园之日。所有奏事引见各大臣官员、俱于前一日出城。在附近住宿。则城门即可照常启闭。应如何定制之处。著军机大臣、会同步军统领衙门、详议具奏。　　

○以拏获首逆冯克善。加署直隶总督章煦太子少保衔。仍下部优叙擢知县张翔为知府典史吴楷、为知县。把总高云鹤、为守备道员张五纬等、下部议叙。　　

○予江西故湖北黄州府同知阮龙光、江苏故苏州府学教授浦起龙、云南故给事中尹壮图、入祀乡贤祠。从巡抚先福、朱理、孙玉庭等请也。　　

○拨两淮盐课银一百二十万两解往河南备用。　　

○癸卯。谕内阁、御史王庭华奏陈禁城该班定例一摺。紫禁城内直班各王公文武大臣等、俱应在内常川稽查弹压。不得稍有旷缺乃近日怠玩相仍。于直宿次日、不候接班之人交替。辄先散归。殊非敬慎在公之义。嗣后紫禁城内轮直六大班之王公文武大臣等、各班交替时刻。皆当恪遵定例。其直宿次日俟本班轮直之员进内。当面交替。方准下直如不候接班人到。先行散归。或留人传语交代者。著接班之员据实参奏。毋稍徇隐。　　

○又谕、方受畴奏、豫省调派本处防官兵、请一体支给盐菜口粮、并应折马乾、请照例价加增等语本省调拨官兵。例不准给盐茶银两。前据该抚奏请支给。经该部照例议驳。今据奏豫省连岁歉收。物价昂贵。例支银两。不敷食用。自系实在情形。著加恩将豫省调派征防官兵。自此次奉上□日之日为始。准其一体支给盐菜口粮。每名每日折给银一钱。俾资果腹。其应折马乾银两。并准其每匹日给银一钱此系特上□日准行。嗣后不得援以为例。　　

○户部议准、前任陕甘总督那彦成疏报、乌噜木齐奇台县、开垦地四百五十亩照例升科。从之。　　

○甲辰。谕内阁、滑城指日克复。余匪巢□刀净。军务即可告蒇。此次直隶豫东三省被贼滋扰各州县。其城村乡镇。多有绅士耆民。团练义勇捐给钱文。自卫里闾。而贼众被巢□刀奔窜之时。因所至有备。不致肆行裹胁。于官军亦不为无助。该士民等晓明大义。志切同仇。实堪嘉尚。著直隶山东河南各督抚、查明近贼。各府州县团练防护处所。将倡首之绅士耆民据实保奏。分别赏给职衔其出赀出力之居民商贾人等、该督抚自行查办。或给予扁额或量加赏赉。以示褒奖。　　

○户部议准、前任陕甘总督那彦成疏报、乌噜木齐芦草沟所开垦地五顷十亩。照例升科从之。　　

○乙巳。谕军机大臣等、本日据朱勋奏报、前月二十九日陕西岐阳县三才峡地方。有匪徒内四五百人持械掠食。旋经窜至盩厔县山内独独河一带裹胁民人东窜。计有八九百人。又小王涧亦有贼三百余人抢掠粮食、并有旗帜刀矛。现经该抚派员与总兵吴廷刚两面堵巢□刀等语。陕省地方又有匪徒滋事。虽据奏系饥民掠食。但已有千人之众。现已有上□日谕令长龄带兵来陕督办。一俟滑城攻克。著高杞即带领西安满兵、并酌带陕甘兵一二千名。由潼关取道速赴南山。帮同长龄巢□刀办。　　

○户部议准、前任陕甘总督那彦成疏报、乌噜木齐齐头屯所开垦地三顷九十亩。照例升科从之。　　

○丙午赏平定滑城功谕内阁那彦成等由六百里加紧驰奏督率官兵攻克滑城一摺览奏欣慰此次逆匪勾结起事始于滑县。戕官劫狱占据县城其夥党在直隶山东边境者亦同时窃发扰害城镇乡村居民被其荼毒节经派调官兵分路进巢□刀山东曹定等处贼匪早经扑灭直隶开州长垣一带。亦就地扫除其豫省大股贼匪。先经那彦成等、将道口桃源屯踞之贼、次第攻克。其时逆首李文成、率领匪众。窜至辉县司寨地方。经杨芳等带兵歼毙。凶渠荡除余孽惟占踞滑城。贼匪负嵎抗拒围攻已越四旬。现经那彦成等周环布置。于本月初十日、亲督兵勇奋力进攻城南地雷轰发。震裂墙垣数十丈。那彦成督同杨芳、桑吉斯塔尔、冒烟攻上左首杨遇春等攻上右首。城西地雷继发。官兵云梯齐上城垛。高杞同马元等、带兵进攻各门。分投继进歼毙贼匪三四千人。贼众突围逃窜。又被官兵击毙四五千人。坐擒贼匪二千余人。投出难民老幼男妇二万余人。全城克复。此皆仰赖上天祖考垂佑深恩。得以扫除逆恶。迅奏成功。朕与天下臣民。同深庆幸。那彦成、高杞、杨遇春、统领师干。不辞艰瘁。其在事将领官兵等、亦俱奋勇出力允宜渥沛恩施。以昭懋奖。那彦成著加太子少保衔。赏给三等子爵。换戴双眼花翎在紫禁城内骑马。并赏给御用荷囊一个。升授伊子容照为乾清门二等侍卫。所赏荷囊翎枝、即著容照驰驿赍往。又赏给黄面黑狐皮马褂一件。四喜玉搬指一个。吉祥白玉牌一个。镶宝石带扣一副。黄辫大荷包一对。小荷包二个。高杞著赏给头等轻车都尉。紫禁城内骑马。并赏给黄面乌云豹皮马褂一件四喜玉搬指一个镶宝石带扣一副。黄辫大荷包一对小荷包二个。杨遇春著赏给二等男爵紫禁城内骑马并赏给黄面天马皮马褂一件四喜玉搬指一个。镶宝石带扣一副黄辫大荷包一对。小荷包二个。桑吉斯塔尔随那彦成率先登城。著加恩在御前侍卫上行走其摺内圈出各员、除那彦成高杞杨遇春外凡攻城出力者。俱著交部从优议叙。兵丁赏给一月钱粮。围城各官弁、俱交部议叙、兵丁赏给半月钱粮。并发去四喜玉搬指十个、玉柄小刀十把、花瓷翎管十个、玻璃鼻烟壶五个、瓷鼻烟壶五个、分赏出力官弁、一两重银锞二百个、五钱重银锞二百个、一两重银牌二百面、五钱重银牌二百面、分赏出力兵丁。自九月十二月以后。直隶豫东等省军报络绎。并有突入禁门逆案。军机大臣等昼夜宣劳。除勒保病假在家。近甫销假入直外。董诰、卢荫溥、著交部从优叙。桂芳自托津出差。派令入直。奉职克勤。著即在军机大臣上行走。仍交部议叙。松筠、曹振镛、职任纶扉。俱著加恩晋加太子太保衔。刘镮之、英和督缉认真。俱著加恩赏加太子少保衔。百龄、同兴办理防巢□刀事宜。奋勉出力。俱著加恩赏加太子少保衔。军机章京通政使司参议姚祖同著交部从优议叙。此外各章京、著军机大臣查明尤为出力者。保奏数员。交部从优议叙。其余各员、并著交部议叙。所有此次议叙各员均照军功例议给。　　

○又谕、百龄奏、吁请捐廉协济军需一摺。此次豫东匪徒滋事江境毗连地方驻兵防守。不无供亿。百龄等恳请捐廉以佐例销不敷之用。百龄、黎世序、朱理、陈观、庆保、杨懋恬、廖寅、职分较大。俸廉优厚著准其交纳。存于该省备用。其道府以下各员、概行给还。免致办公竭蹷。藉词科敛。　　

○命吏部右侍郎吴璥、驰往河工查办湖河事宜。　　

○命户部左侍郎苏楞额、卢荫溥、右侍郎桂芳、在紫禁城内骑马。　　

○赏兵部迎提军报主事穆克登等蓝翎。仍下部议叙。　　

○户部议准前任陕甘总督那彦成疏报、秦州、开垦地十二顷有奇。照例升科。从之。　　

○丁未。谕内阁、巡漕给事中李鸿宾奏、请核定管泉疏泉各官功过一摺。东省疏浚泉源。为通漕济运之亟务。近年该管各员、于年例挑浚事宜。视为具文。以致多有梗塞运河每形浅滞。著该河督巡抚、严饬有泉各州县、及管泉督挑各员、实力挑疏。如有草率从事者。即指名严参惩办。果能认真疏导。泉流通畅。重运经过无阻。准其据实保奏给予议叙。俾共知劝惩。以利漕渠。　　

○以故一等子志庆子德广、多祥孙克什布、各袭爵。　　

○户部议准、前任陕甘总督那彦成疏报、乌噜木齐塔西河所、开垦地二顷七十亩照例升科。从之。　　

○给直隶元城、大名、南乐、清丰、四县、被旱灾民两月口粮。　　

○给安徽灵璧、凤台、盱眙、泗、五河、五州县、被水被旱灾民一月口粮。　　

○免云南铜厂、民欠工本银。　　

○戊申。谕内阁绵课等奏、请嗣后各王贝勒贝子公门下、闲散宗室名外、屯居包衣人丁、均令各隶州县管理、各门上亦拣选妥人派为头目、在彼专司稽查约束弹压、并八旗宗室在京外附近居住者、勒限催令迁移进城、八旗觉罗在城外居住者、令各都统查办等语。王贝勒等、属下屯居包衣人丁甚多。即自派头目。安能令其遍历周查。此项人等、即著该地方官一体编入保甲。就近管束。其八旗宗室觉罗等、在京外附近居住者。各有房产相依。若一概勒令移居城内。亦滋繁扰。著该州县官一体编查。如有违犯法令情事。详明该上司、移咨在京该管衙门查办。　　

○又谕、御史卓秉恬奏、严禁吏役索诈一摺。编查保甲原以除莠安良。各地方官若果亲身查察。自不致有吏役索诈之敝□大。著步军统领、顺天府、五城、暨直省督抚等、各饬所属。将＜闲＞明条约。刊示闾阎。如胥吏甲长、有敛钱抑勒等情。令该户民即时首告。查明从重惩处。庶良法奉行日久无敝□大。　　

○谕军机大臣等、那彦成此次克复滑城。将首逆按名生擒。办理实属完善。现交广厚、庆祥、管带京营官兵押解牛亮臣徐安帼、二犯来京。所办甚是。至陕省饥民滋事一节。昨降上□日令高杞率同富僧德等、带领西安满兵、并酌带陕甘官兵迅速前往。交长龄巢□刀办。今那彦成得信后。已先派富僧德随同高杞至潼关探听消息。并将西安兰州固原各官兵、次第彻动。密嘱杨遇春押后行走。甚合机宜。至山西大同官兵。本非劲旅。无庸派往即著张绩等带领归伍。滑城破后。直隶山东一带。人心未定。尚须重兵弹压。所有直隶官兵。祇可择其不甚得力者。先彻回十分之三。东省防兵。并知会同兴酌彻一半。俟搜捕净尽。再行全彻。克城之际。民贼混淆。歼毙贼匪一万七八千人。烧毙贼匪七八千人。岂无难民在内。则投出难民二万余人。亦岂无贼匪在内。此时不可滥杀一民。亦不可幸免一贼若不认真辨察。傥著名凶悍之贼。一经漏纲将来余孽复萌。关系非浅。那彦成不可惮烦先将生擒贼匪二千名。逐一审出名姓住址。并将歼毙贼尸。详加验认。查点饬拏之贼目何人在内。何人未获。其难民二万余众。该督多派精细之员、逐名查讯。实无贼匪溷迹其中。再行释放。其滑城内偏僻处所、并地窖枯井。均逐细搜查。此内贼匪藏匿者固多恐良民亦所不免。详细分别。勿令玉石混淆。此时善后事宜。最关紧要。该督总遵照前上□日留彼驻扎缉匪。俟滑城附近地方悉臻宁谧。再移营大名。以次顺赴山东郓城一带。查看各处情形。均可放心。再奏明候上□日回京复命将此谕令知之。　　

○以巢□刀灭滑县贼匪、生擒首逆牛亮臣、徐安帼、王道漋、歼毙首逆宋元成、刘宗顺、冯相林等。赏副都统布舍、骑都尉世职。在御前侍卫上行走。赏头等侍卫阿勒罕保、副都统衔。游击李士林等、升赏有差。　　

○以搜捕开州余匪、并缉获教首。协办大学士尚书托津、提督马瑜、下部议叙。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百八十一　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年。癸酉。十二月。己酉。上乾清门听政。　　

○命庄亲王绵课为正使。户部右侍郎桂芳为副使。持节奉册宝封皇次子旻宁为和硕智亲王。制曰。树屏隆乎建戚。事炳周京。疏爵尚乎录功。道光汉策。式谷眷义方之秉。辉瑶牒以酬庸。维藩邀恩命之敷。涣纶言而锡秩。尔皇次子旻宁彤闱毓质紫极承晖。协度中和。训行而遵诗礼。宅衷端亮。敬慎以事君亲。盖诚至则勇生身先捍御。繄理明则识定。力致安全。于国于家。克忠克孝。朕仰惟笃祜。嘉乃徽猷。宜优奖之特加。示大公而行赏。兹封尔为和硕智亲王。锡之册命。于戏。崇勋茂著。愿共励于廷僚。丕训诞膺。勉益娴乎家法。钦哉。　　

○谕内阁、御史童槐奏、军务善后事宜各款。所奏俱是。此次逆匪纠谋。非止一省。现在滑城攻克。首恶全除。难保无二三余匪潜投夥党。各该犯方官因军务已竣。或于巡缉事宜。稍存疏懈。著饬知直隶、河南、山东、江南、安徽、湖北、盛京、吉林、将军督抚等、各督所属文武员弁。于关津要隘处所。加意稽查。毋令奸匪溷迹。并严示劝惩。以励巡防。其豫东两省被贼之处。先后投出难民数万人。转徙流离。事后归集。资生无策。著地方官妥为安抚。将所有逆产绝产。核实查明造册报部。以为安插无业难民之用。其如何分别极次、通筹生计。该督抚妥议章程具奏。前次派调各路征兵之时。吉林黑龙江官兵、沿途最为安静。京兵亦尚约束严明。惟直隶缘营官兵。军纪颇不整肃。现当凯彻之时。著传谕各路带兵官员、务严申纪律。傥有骄纵滋事者。查明立即治以军法。毋稍徇庇。至军需报销。应严杜冒滥。著该部即行知各该省、以奉文之日为始。均照例限题报。如有迟逾。按例参处。以杜延混侵欺之敝□大。再屡次军营奏报。贼目中竟有生员及助教职衔者。丧心蔑纪。较齐民尤堪痛恨。著那彦成等确实查明。从重惩办。并将失察之学政教官、照例参处。　　

○又谕、文凯奏、九门严禁拥挤、并城上添设专员巡防一摺。九门辐辏往来。稽查自应严密。惟每日启闭之时。车马纷沓。恐有奸徒溷迹。著步军统领、饬谕九门弁兵。于各门启闭时。将出入之人鱼贯放行。毋任混杂拥挤。庶耳目易周。于查缉更为详密。其城上每夜直班官兵。向无专员统辖。著照所请。满洲蒙古汉军三旗。每日轮派参领一员。在城直宿。责成稽察该班官兵巡逻事宜。步军统领衙门仍按所呈报。不时查核。毋久而懈。　　

○又谕、章煦奏、防堵后路兵丁、请量给柴薪银两一摺。此项留防兵丁。著加恩准其自奉上□日之日为始。每名每日支给柴薪银三分。照例免其扣还。其应支马乾银两。并准其每匹每日支给银一钱。以资馁养。其已彻兵丁、不准混入开销。　　

○谕军机大臣等、滑城业经攻克。逆贼首夥、盛获无遗。军务大局已定。惟陕省西山内匪徒纠众抢粮一案。前已降上□日令长龄即速带兵查办。并令富僧德等先将西安马队、并陕甘得胜劲兵彻回。俾资协巢□刀。昨据那彦成奏到、已到陕甘官兵分队凯彻。著长龄等酌度。若岐山匪徒势颇鸱张。即行文富僧德、将所带之兵飞调来营。如不须多兵。即令归伍。该匪等因之食滋扰。先祇聚众四五百人。令已月一千二百余人。长龄等当迅速办理。或晓谕解散。或整兵扑灭。一经办竣。先由六百里奏闻。以慰廑注。　　

○又谕、唐胡子一犯、既经拏获。山西解梁一带。自可保无煽惑情事。此时高杞可无庸带兵前往。即著来京复命。豫省应办善后事宜尚多。杨遇春应暂缓回陕。帮同那彦成诸凡经理完善。将此谕令知之。　　

○以詹事府詹事穆彰阿、为通政使司通政使。通政使司副使庆明、为光禄寺卿。　　

○庚戌。定传习邪教治罪条例。谕内阁、刑部奏、酌议传习白阳等教分别治罪条例一摺。嗣后审办白阳白莲八卦等邪教。凡传徒为首者。著定拟绞决。其红阳等教、及各项教会名目。即照刑部所议办理。至此等愚民。平日惑于邪说。罔识禁令。现在大加惩创。许以自新。惟在地方各官详为化导。使小民共知学习不经符咒。断难获福。而国宪森严。祸将不测。虽至愚之人。亦当惕于利害。勉为良善。著步军统领、五城、及直省督抚将军都统府尹等、各出＜闲＞明告示。将新定罪名、及自首限期。剀切晓谕。庶家喻户晓。自首者多。不致有名无实。　　

○以总管内务府大臣徵瑞、为工部右侍郎。　　

○以镶红旗满洲副都统庆祥、为正黄旗汉军都统。调镶红旗蒙古副都统长庆、为镶红旗满洲副都统。以内阁学士齐布森、兼镶红旗蒙古副都统。镶红旗汉军副都统格布舍、为正蓝旗护军统领。　　

○旌表守正捐躯河南光山县民李太和妻朱氏。
  </div>
  <div class="pagination">
   <a href="清实录嘉庆朝实录_page381.html">
    上一页
   </a>
   <span>
    ...
   </span>
   <a href="清实录嘉庆朝实录_page377.html">
    377
   </a>
   <a href="清实录嘉庆朝实录_page378.html">
    378
   </a>
   <a href="清实录嘉庆朝实录_page379.html">
    379
   </a>
   <a href="清实录嘉庆朝实录_page380.html">
    380
   </a>
   <a href="清实录嘉庆朝实录_page381.html">
    381
   </a>
   <span class="current-page">
    382
   </span>
   <a href="清实录嘉庆朝实录_page383.html">
    383
   </a>
   <a href="清实录嘉庆朝实录_page384.html">
    384
   </a>
   <a href="清实录嘉庆朝实录_page385.html">
    385
   </a>
   <a href="清实录嘉庆朝实录_page386.html">
    386
   </a>
   <a href="清实录嘉庆朝实录_page387.html">
    387
   </a>
   <span>
    ...
   </span>
   <a href="清实录嘉庆朝实录_page383.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
