<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 884 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 884 页/共 1316 页</h1>
    <div class="content">
○又奏、官军拏获宜昌施南两府闹教劫官匪首。请奖出力员弁。得旨。准其择尤酌保数员。毋许冒滥。　　

○庚午。谕军机大臣等、有人奏、四川知县张继、在蜀年久。贪酷性成。前带防营。驻扎彭县。毫无纪律。办理瞻对案件。大肆贪婪。上年余蛮子滋事。该员贿充统领。乃与余蛮子句通要挟。并有往来亲笔书信。请饬查办等语。著奎俊按照所倢■＜曰融＞■＜石木＞各节。认真确切查明。据实具奏。毋稍瞻徇。原片著钞给阅看。将此谕令知之。寻奎俊奏、查张继貌似有才。居心险诈。原倢■＜曰融＞■＜石木＞虽不无其事。或尚不至此。而奉委招抚。不能和衷。几误事机。且有胆大妄为之事。应请革职永不叙用。发往军台效力。从之。　　

○又谕、御史余诚格奏、请开江南通州天生港商埠。以固江防一摺。据称上海至江阴三百余里。通州之天生港处其中。深洪近岸。举足可涉。于江防最为扼要。近来该处设立纺纱机厂。制造土货。物产殷赈。商贾辐辏。若援照吴淞岳州南甯城案。豫先自开商埠。可以保形胜而清窥伺等语。各省推广口岸。前经谕令各将军督抚筹议具奏。该御史请开天生港口岸。于该省地方情形。有无窒碍。商务防务。是否确有裨益。著刘坤一、德寿、切实查明。悉心筹度具奏。原摺著钞给阅看。将此各谕令知之。寻奏、遵筹天生港自开商埠。拟于其地设镇江关分卡。徵税筹款。以办埠工。下所司知之。摺包　　

○又谕、洗马徐琪奏、杭甯议开铁路。关碍海塘。且于民情未顺。请饬停办一摺。著总理各国事务王大臣会同督办铁路矿务大臣查核具奏。现月　　

○直隶总督裕禄奏、遵查北洋通商口岸。无可推广。报闻。摺包　　

○又奏、漠河矿局新章。提饷太多。入不敷出。拟请酌量变通。以维大局。下所司议。　　

○以浮收钱粮。革前署直隶肥乡县知县周尔昌职。　　

○辛未。孝圣宪皇后忌辰。遣官祭泰东陵。礼文　　

○谕军机大臣等、电寄胡聘之、电悉。湖南地方紧要。锡良仍著速赴调任。山西布政使。著胡聘之另行遴员奏署。电寄　　

○甘肃新疆巡抚饶应祺奏、查明新疆被灾地方。来春酌量调剂情形。报闻。摺包　　

○以詹事府少詹事李昭炜、署太常寺卿。现月　　

○以关内外回匪肃清出力。赏新疆总兵陈元佐等、换清字巴图鲁名号。张文连等、巴图鲁名号。余升叙加衔开复有差。

现月

　　

○壬申。谕军机大臣等、电寄杨儒、前因金州交涉各节。俄员违理滋事。谕令杨儒向俄外部切实争辩。尚未据覆。兹据盛京将军查明俄人因催粮戕杀旗民一案。计死者四十七名。伤者五十一名。案情重大。自应将俄官严惩。按照公法偿恤。著杨儒一并速向据理辩论。毋任一味支吾。并随时电覆。勿得延宕。电寄　　

○四川总督奎俊奏、四川制兵。碍难骤减。议请缓办。得旨、著照所请。仍将练兵事宜。认真筹办。毋蹈因循故习。命兵部右侍郎文治提督浙江学政。以内阁学士景沣署兵部右侍郎。　　

○以捐赈助灾。予四川籍绅候选同知郭安盐提举衔张开第、川南县教谕李起荣、各为其父母建坊。现月　　

○癸酉。谕内阁、邓华熙奏、特倢■＜曰融＞■＜石木＞纵盗养奸劣员一摺。捐升湖北试用直隶州知州前署涡阳县知县桑寯、讳匿劫案。致长盗风。养痈贻患。此次土匪之乱。实自该员酿成。未便因其已经改省。稍事宽容。湖北试用直隶州知州桑寯、著即行革职。以示惩儆。现月　　

○谕军机大臣等、御史徐道焜奏、编检人员壅挤。请饬申明定章。并禁越保一摺。著吏部议奏。现月　　

○又谕、有人奏、湖南举人皮锡瑞、品行卑污。学术乖谬。前主讲江西经训书院。自号经师。倡为邪说。去年该举人回湖南主讲南学会。与梁启超、熊希龄等、宣演平权民主之说。明目张胆。侮乱经常。自知不容于乡。仍潜投江西。钻营讲席等语。举人皮锡瑞、离经畔道。于康有为之学。心悦诚服。若令流毒江西湖南两省。必至贻害无穷。著松寿严饬地方各员。确查该举人现在江西何处。迅速驱逐回籍。到籍后。即由俞廉三饬令地方官严加管束。毋任滋生事端。原片均著钞给阅看。将此各谕令知之。现月　　

○云贵总督崧蕃奏、陈明原定清讼事宜。并增补道府功过。得旨、仍著饬属认真办理。毋任日久懈生。摺包　　

○贵州巡抚王毓藻奏、办理积谷保甲团练。均有端倪。得旨、仍著随时认真整顿。毋稍懈弛。摺包　　

○又奏、通饬州县清理积案。及刊刻前大学士曾国藩所撰清讼事宜。颁行各属。得旨、仍著督饬该管道府。严加考核。毋得有名无实。摺包　　

○又奏、续获清平县属苗匪正法。清黄一带地方肃清情形。得旨、仍著严拏逸匪田中和。务获惩办。以绝根株。摺包　　

○以内阁学瞿鸿禨为礼部右侍郎。未到任前。以内阁学士李殿林署理。现月　　

○缓徵安徽凤台、灵璧、二县。暨凤阳、长淮、二＜目辟＞行＜匧心＞口＜韦未＞＜夗贝＞被灾各地方应完上年民＜目辟＞行＜匧心＞口＜韦未＞＜夗贝＞钱粮。

摺包

　　

○甲戌。谕内阁、委散秩大臣琦瑶、松椿、熙俊、加恩赏给乾清门侍＜目辟＞行＜匧心＞口＜韦未＞＜夗贝＞。世梁、著赏给乾清门二等侍＜目辟＞行＜匧心＞口＜韦未＞＜夗贝＞。员外郎荣泉、著赏给郎中。现月　　

○又谕、喀什噶尔提督张俊、著派充大学士荣禄全军翼长。现月　　

○谕军机大臣等、奕劻等奏、山海关内外铁路工程紧要。应由接办大臣筹商办理各摺片。铁路工程。前已改派许景澄督办。仍令张翼帮办。应即和衷商搉。认真经理。至津镇铁路。绾毂南北。张翼所奏改设公司。合集华洋商股。以免抵押。是否可行之处。仍著许景澄、张翼、详慎妥筹。奏明办理。其上年估修之永定门石路工程。著一并交许景澄、张翼、会同办理。现月　　

○以捐助棉衣。赈济灾区。予兵部郎中董振麟、为其故父建坊。摺包　　

○乙亥。谕军机大臣等、有人奏、科尔沁札萨克图郡王买荒敛财一案。承审委员等、听受原告蝱滟朋苏克巴勒珠尔贿托。将该旗二品协理巴彦图淩辱毙命。勒取病故甘结。并有藉事索费情弊。请饬查办等语。此案前经谕令依克唐阿派员讯办。现尚未据覆奏。著该将军督饬承审各员。秉公查讯。迅速奏结。原片著钞给阅看。将此谕令知之。现月　　

○湖南巡抚俞廉三奏、遵旨挑练新军。并酌拟召募训练情形。得旨、即著照所议办理。该抚务当督率员弁。随时认真训练。毋得有名无实。　　

○以滥差酿命纵丁扰民。革湖南调署龙阳县湘潭县知县彭飞熊、署永定县候补知县蒋柏茂职。　　

○予故直隶总督张树声、湖南提督周盛传、周盛波直隶专祠。列入祀典。从直隶总督裕禄请也。　　

○蠲缓湖南安乡、武陵、沅江、武冈、安化、龙阳、临湘、华容、澧、湘阴、新甯、巴陵、十二州县本年额赋。及节年缓徵钱粮有差。现月　　

○丁丑。孝仪纯皇后忌辰。遣官祭裕陵。礼文　　

○吉林将军延茂奏、查明吉林伯都讷双城子拉林等处。并无大段荒地。可移京旗屯垦。并另行查勘各情形。得旨、仍著确切查勘。奏明办理。摺包　　

○戊寅。世祖章皇帝诞辰。遣官祭奉先殿。　　

○谕内阁、御史孙朝华奏、请饬各省认真筹办积谷平粜一摺。积谷一事。晶■宜经谕令各直省切实筹办。现在亦陆续覆陈。惟被灾之区。该督抚辄称丰岁再行举办。地方官藉端支吾。深恐永无实效。＜圭黾＞滟兄积谷与平粜相辅而行。出陈易新。为仓储要义。现在被灾处所。正当及时平粜。使民无乏食之虞。一俟谷价稍平。即行买补还仓。方为有备无患。著各督抚转饬所属。将积谷平粜事宜。一体认真筹办。毋得空言塞责。视为具文。现月　　

○又谕、黄槐森奏、委员采办机器。侵蚀钜款。据实倢■＜曰融＞■＜石木＞追一摺。据称已故广西试用同知董嗣鑅、前经委令购买机器。发给银五万两。除用银三万余两。其余款项。未经缴回。访闻曾为其子董鸿驹报捐盐大使。指分云南试用。显系侵挪官款等语。已故广西试用同知董嗣鑅、著即行革职。并著四川总督。将该革员原籍成都县家产查抄备抵。伊子董鸿驹、如有报捐盐大使分发云南情事。著吏部查明。一并革职。咨行该省。提解监追。以重公款。现月　　

○谕军机大臣等、有人奏、直隶冀州盗风甚炽。上年十月闲。城外张姓家被盗劫掠一空。并有拒捕伤人情事。南宫县数月闲盗案四出。东乡段庐头村盗伤多命。三里庄地方白昼抢劫。该州县捕务废弛。请饬严缉等语。著裕禄严饬该州县勒限缉捕。务获惩办。以靖盗贼而安闾阎。原片著钞给阅看。将此谕令知之。现月　　

○又谕、给事中郑思贺奏、河南灾广人血■乣。赈款太少。请迅筹赈济一摺。据称河南上年春闲。雨旸不时。入秋霪雨为灾。各河漫溢。低洼地亩。全被淹浸。灾民转徙流离。情极可悯。归德一属。毗连涡阳。尤恐匪徒煽惑滋事。目下被灾各县。虽已办赈。大半虚应故事。请饬仿开赈捐。先由藩库提发银两。并咨行各省。量力接济。募集义赈。借动无灾县分仓谷平粜。兴修河道。以工代赈等语。河南上年被灾。晶■宜准该抚所请。两次截留漕折银十四万两。并据裕长奏称、业经饬属将赈务认真妥办。究竟赈款是否足敷散放。应如何妥筹赈恤。俾灾黎不至失所。著裕长详切查明。迅速覆奏。原摺著钞给阅看。将此谕令知之。寻护理河南巡抚景星奏、豫省自被灾荒。晶■宜筹赈济。现又续筹银两。并请开办赈捐。缓徵灾区。以苏民困。下部知之。摺包　　

○又谕、兴廉奏、哲布尊丹巴呼图克图报效昭信股票银六万两。恳请恩施等语。该呼图克图之兄花翎贝子衔巴特玛车林、著加恩赏换双眼花翎。至所称呼图克图旧有出庙黄伞一柄。座有蟒缎靠被。此次恳赏龙缎影伞一柄。并龙缎靠被一分之处。向来呼图克图是否赏过龙伞并蟒缎与龙缎有无分别。即著理藩院查明具奏。现月　　

○又谕、饶应祺电奏、新疆与俄商商办金矿大概情形等语。是否可行。有无窒碍。著总理各国事务王大臣会同督办矿务大臣迅速核议具奏。寻奏。一、塔城等系外蒙古地方应先行商明该部落划清界址以免日后争论。一、新疆金矿甚多原可随时奏开不应笼统载入合同致启俄商把持挟制之渐。又纳地租一层核与奏定章程不符应令酌核更正。一、再有银铜铁煤有利可开地方。奏明夥办此条该抚应随时另行奏办不应于开办合同叙入。以致全省矿产包括殆尽。请饬饶应祺与俄领事等妥议改订。以期有利无弊。从之。现月摺包　　

○蠲缓广西全州被灾田亩兵米钱粮。摺包

　　

○协修官黄彦鸿恭纂　　

帮总纂官蓝钰恭辑监修总裁世恭阅一签四月二十日正总裁那月日专司蒿■禾本陆恭覆阅癸丑十一月十七日　　
</div>
    <div class="pagination">
<a href="清实录光绪朝实录_page883.html">上一页</a><span>...</span><a href="清实录光绪朝实录_page879.html">879</a><a href="清实录光绪朝实录_page880.html">880</a><a href="清实录光绪朝实录_page881.html">881</a><a href="清实录光绪朝实录_page882.html">882</a><a href="清实录光绪朝实录_page883.html">883</a><span class="current-page">884</span><a href="清实录光绪朝实录_page885.html">885</a><a href="清实录光绪朝实录_page886.html">886</a><a href="清实录光绪朝实录_page887.html">887</a><a href="清实录光绪朝实录_page888.html">888</a><a href="清实录光绪朝实录_page889.html">889</a><span>...</span><a href="清实录光绪朝实录_page885.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
