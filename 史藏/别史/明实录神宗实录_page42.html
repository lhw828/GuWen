<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 42 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 42 页/共 367 页</h1>
    <div class="content">　　○以巡按广东御史马应梦论劾海北道佥事张大亨罢之升尚宝司卿王樵为南京鸿胪寺卿
　　○湖广道御史沈楩以病免○册封韩府韩王嫡苐三子璟法□虎为保德王宁远恭靖王嫡第一子朗＜金奠＞肃府会宁庄惠王嫡苐一孙缙□楚府通城王长子华埘德府建德安简王庶长子载塨各袭爵周府汝阳王选配刘氏赵府广安王选配程氏衡府齐东王选配杨氏俱为王妃
　　○巡按山西御史孙代奏缴原颁襄垣王银印礼部言成金□癸以冒袭王爵追夺故事并追印册而管府辅国中尉充煌称高祖安惠王册文殉葬不知条例所载薨故绝嗣者即将原授册印封固奏缴殉葬何例可遵并充煌先请曾长孙敕书再行巡按刻限追缴从之
　　○户科右给事中李邦佐等言圣王不贵异物  太祖当四夷来王曰恐有闻风而争进奇巧者诏四方毋所妄有所献  列圣相承如白雀海青悉为谕止马驼之进至掷其奏顷回夷贡马原无足贵此端一开将珍禽异兽之足以供玩好规厚赏者纷纷杂至乞将原马却回仍守边海守臣除常贡方物外悉令沮止  上嘉纳之
　　○狭西督抚石茂华侯东菜言河西一线北有边墙宜设墩台哨望然北边乃甘镇之背原为套虏与松山虏而设也今套虏多取径镇永腹里横渡入洪水扁都口通西海是虏巢反在甘肃之前则北边又不可恃嘉峪以至西宁黄河岸俱有大山其间断续不一俗呼为通海隘口虏贼所由以出入者筑圈墙以御之庶克有济合用盐莱犒赏之费即动支本镇省存各游兵粮料折银共七千一百九十一两下兵部覆从之
　　○己丑叙渔山浪冈陈钱等处功官兵各升赏有差
　　○庚寅  上御文华殿讲读适接操江都御史王篆获盗＜锍-釒＞指以语辅臣曰是＜锍-釒＞称去岁十二月盗劫淮府建昌王夺其印而守臣匿不以闻何也居正等退因叹  上圣明留心章＜锍-釒＞如此寻诏下吏兵二部参勘兵科都给事中裴应章乃参各官欺隐罪已而江西抚按具＜锍-釒＞劾巡捕各官于是吏部尚书张瀚兵部尚书谭纶合言建昌王府失事于去年腊月教授张箕山即呈府道转达两院矣自宜一面严缉一面奏闻乃延至今仅仅参处一二捕官以图塞责诸臣防范之疏隐蔽之罪难谢人言宜论罪  上夺抚按杨成张简俸一年副使黄可大知府陈吾德降边方杂职镌参议王乾章知县郑时章各一秩下喜佥等于理又因巡按御史张简论劾  上复怒曰道府遏不以闻长史何罪其还汤明善官兵备以下悉褫之
　　○兵部覆两广总督凌云翼所条赏格以请一议征山斩从贼首一颗赏银一两生擒者赏银二两不愿赏者每三功当一级斩有名小贼首一颗赏银十两生擒者赏十五两不愿赏者每二功当一级至斩获奏内有名大贼首者赏银二十两生擒者赏三十两不愿赏者升实授一级一议征倭水陆各路主客官军民快人等如遇倭贼聚至五百名以上我兵数仅相当有能冲锋陷阵一鼓荡平或以寡击力战成功者列为第一等内擒斩有名真倭贼首一名颗者升实授三级不愿升者赏银一百五十两获真倭从贼首一名颗者赏银十五两如贼数不多易于取胜获功者列为第二等内获有名真倭贼首一名颗者升实授一级不愿升者赏银五十两获真倭从贼一名颗者赏银十两若贼徒分夥＜锍-釒＞劫及败遁零星擒斩者列为第三等内获有名真倭贼首一名颗者赏银二十五两不愿赏者升署一级获真倭从贼一名颗者赏银五两凡阵亡者升一级获功另叙如汉人勾引倭夷为患积恶著名者其罪较之有名倭首尤为深重比炤前项擒斩真倭贼首等贼一体升赏一议夺回被虏无论水陆官兵但有临阵击败贼夥夺回被虏男子成丁强壮者每名赏一两十五岁以下并妇女每名口赏五钱通计部下夺回被虏至一百名口者本管将官炤例升署一级三百名口以上者升实授一级不及数者不升一议领兵官都司参游守备以上仍前不许报功若把总以下将领果能身先士卒破敌摧锋斩获首功为众知见者准与炤级升赏一议本省乡官举人监生生员省祭吏承人等素为人所推服临警统率乡夫报效杀贼委能设谋出奇调度及亲自临阵斩获首级者率炤前议格例一体升赏淂旨更定赏格俱如拟但其中较量兵贼众寡斩获多少分别等第易致混淆全在纪功官即时验明庶无枉滥今后凡大举征剿风宪官务随营纪功查验奏报巡按御史速与覆勘亟行赏罚其乡官举监报效一节尤滋冒滥亦宜精核明实凌云翼加敕责成务殚忠猷毋替重命
　　○辛卯升南京吏部文选司署郎中主事雒遵为尚宝司司丞
　　○壬辰封淮荆王常＜氵言＞选配刘氏为王妃
　　○升河南左参议胡汝嘉为山西副使
　　○起原任总理河道右副都御史潘季驯巡抚江西季驯以宿疴乞休不许
　　○罢河南左布政使鲍承荫听勘以吏科右给事中李盛春有侵克角□羊银之效也
　　○予致仕刑部左侍郎樊深祭葬如例
　　○命江西道御史虞怀中查刷光禄寺钱粮○工科都给事中刘铉言钱法之坏由于承平日久民用无经一切盆礶炉釜罔不冶铸为之甚至神形佛像动累千斤所应首禁毋许铸造愿货者给价销化为钱奸商巨贾惯为利囮檃括诸钱乘除其术瞰时高下此钱所以朝更夕改此行彼滞也今后从来行钱处听新旧兼使原未行钱者止用制钱其私贩及收买铜器阴坏钱法者严缉小民淂银甚艰淂钱颇便而煎销低银者惑之盖以钱易物值止相当以铜搀银奇赢主见愚民贪利宁为低伪而轻视钱今后除起立高炉倾销锭银外煎销低假痛治民苦于银不加多而乐钱之易使何惮而不从耶下工部
　　明神宗显皇帝实录卷之四十九
　明神宗显皇帝实录卷之五十
　　万历四年五月癸巳朔赐辅臣张居正等讲官申时行等各金书黄红符金艾叶绫符艾虎吊屏花绦字画扇各有差
　　○巡漕御史陈功报本年粮舡八千三百一十只于四月十四业尽过洪视去年稍迟数日盖缘三月二十一日陡有曲头之溜军夫二百扒＜亶＞四十余条始挽一舡上幸未逾限报闻
　　○甲午复除尚宝司少卿吴自峒原职
　　○调山东右参议李学诗于湖广
　　○升河南右布政使周鉴为左
　　○保定抚按孙丕扬贺一桂等言府属驿递银两先年量冲僻远近支给后因牌票勘合繁多悉从＜宀十见＞裕自奉例裁革后旧额每年九万三千六百余两今议减至五万一千三百三十五两去年九月起扣至今年终止余银五万六千三百八十三两俱贮府库于内动支五万一千三百三十五两抵万历五年分各驿递正用本年免徵不足即以南马等银凑补以后炤旧徵角□羊每年终查筭支剩若干积至几年约彀一年支用再议免派一年自是率以为常用＜宀十见＞民力其河间等府及南直隶各省一体通行悉允之
　　○工部言河道银两专备修河遂不报部致偶有奏请无凭酌议乞行河南山东各布政司并南直隶各府州尽数查出置循环二簿明开旧管新收开除实在每半年赴部递换庶本部有籍可据而河臣推调难施从之
　　○乙未赐辅臣讲官正字官彩画金扇有差
　　○广西督抚按合言餋利州旧与左州均属改土为流隶太平左州辟聚素出餋利下业建学而餋利顾无不宜独异下礼部覆如议建学铨官仍令提学加意土著严禁附籍生员名额不必取盈俟人文渐开酌议起贡其云南四川凡改土为流州县及土官地方建学者一以餋利州为例从之
　　○四川静州长官司招致岐山沟口寨生番日勺伯什巴只等鸡公寨生番库思铁牙麻子儿子库别等木部如寨生番儿卜债贺儿特布血大等皆以愿充编氓请于是巡抚右副都御史罗瑶言威茂古维州地在宋元为羌番所据我朝混一华夷独此犹置之籍外迩遇  皇上神武布昭倭虏效款西徼羗夷六知向化诚东西一尉之盛也下兵部覆言蛮夷慕义作我藩篱应加拊恤仍给赏以示怀柔报可
　　○丙申升广西按察使吴一介为河南右布政使降补山西副使吴学诗为广东佥事○兵部尚书刘应节以河工罢上书自劾乞休  上温诏留之
　　○山西巡盐御史金阶以给事中李戴有河东官盐不行欲分属芦淮之议乃上＜锍-釒＞反覆辨其不便且言盐花独隆庆间堤堰不固客水浸入以至微鲜今春琼珠布满盛夏捞采可足数年若云山路不便  圣祖定界时岂肯以淮角□羊兼行成化间袁郎中有汝宁南阳二府通改河东之奏嘉靖间鄢都御史议定汝阳一府舞阳一县属淮北南阳一府唐邓十二州县属河东人情已翕然安至今矣淮南富角□羊□贫数年盐少以来微本压垫负累已久今盐花甫盛而复夺其行盐之地此辈有委而去耳如边饷何下所司
　　○原任南京兵部尚书刘体乾卒赠太子少保予祭葬仍予谥体乾北直隶人由嘉靖二十三年进士授行人选授兵科给事中升吏科右兵科左历升通政使刑部右侍郎户部左总督仓场南京户部尚书改户部未几罢万历元年起南京兵部尚书前后历俸五年因疾乞归至是卒为人清劲有执居谏垣不诡随不矫异司国计樽节敦大晚起为本兵卒引疾拂衣进礼退义有大臣风晋秩易名宜其隆矣  四川乌思藏护教主差国师喃哈星吉等番僧锉吉等各贡珊瑚方物给赏如例
　　○命改通州和合水驿及土桥巡司于张家湾驿以专供水路廪粮夫役巡司兼管七十二贡车辆及下水夫其潞河驿与本州递运所专备陆路夫马车辆从顺天抚按议也
　　○巡按狭西御史刘光国议边将李希靖失机当斩然其初颇有斩获功尚堪使过乞炤守备不设律戍边都察院亦言希靖失事时众寡不敌情可矜宥即事后其部下犹时时上首功宜末减但拟配终身非法其永戍之报可
　　○丁酉以侵盗织造银下内官监右监丞刘佐及奉御马西侯朝周珣辛宠于法司各革职杖赎
　　○戊戌升云南副使汤仰为广西左参政广西梧州府知府许岳为广东副使起原任广西右参政张岳补原职
　　○升广东总兵坐营中军杨桂佥书湖广都司
　　○庚子调原任浙江副使华汝砺于云南
　　○复广西总兵坐营中军以福建烽火寨把总朱文达升补先是古田兵罢此职遂裁今以将征罗旁议复而文达善战故用之
　　○辛丑湖广巡按御史向程言郭家洲拐堤二处洲田原属光泽王始祖钦赐业为辽庶占据卒混入籍没册中乞改赐户部覆核无异遂归之
　　○户部以各都司卫所应关布花钞锭令各造册赴各库关回给散如有事故及操备不到并逃回等项俱扣除还官仍将给赏扣除过数目就所在或郎中或巡抚或都司或本卫类册奏缴从之
　　○改福建汀漳守备李趋于江西湖口以甘肃巡抚标下游击唐洲充永昌参将
　　○谕司礼监太监冯保朕惟刑狱重事自古帝王必谨于斯朕嗣承大统仰体  上天好生之心尤加慎重兹当五年差官审录之期虑恐轻重罪囚或有冤抑致伤和气特命尔公同三法司堂上官将见监罪囚逐一从公审录死罪情真罪当者炤例监候听决其有情可矜疑事无证佐可结正并枷号者具奏处治徒流以下减等发落笞罪悉与释之毋令淹滞审问之际尤湏详察言词旁询知证毋拘成案务淂真情以全民命其原勘问官有故失入等罪俱不追究尔为内臣受兹委任宜殚心悉虑以称朕钦恤之意尔其慎之慎之保于是乃会同刑部尚书王崇古等以热审过减徒并减等发落及罪轻应释与未发枷号情可矜疑等项具＜锍-釒＞以闻  上悉从其请命死罪矜疑者远戍边妇人并有笃疾者尽释
　　○壬寅河南抚按孟重等条上宗学事宜十二事一议学制仿儒学建  先师殿从祀廊庑及棂戟二门仍建  祖训堂尊崇  皇明祖训并宗藩条例讲堂三间翼以两斋堂东为经济所西为资赡所堂斋后各建号房便宗生讲肄堂名仍额明伦以肃瞻仰二议师职宗生百人则置教授一师不足则以纪善之贤者充之果教有成绩岁终听宗正移文提学道呈抚按奖赏或奏加服俸如尸位旷职参奏罢黜三议教规凡宗生十三岁已上方许开送入学作餋如年岁未足各就私塾或本府教授训诲其各生讲角□羊经书性鉴外仍授以  皇明祖训孝顺事实诸书使知先行后文之意四议稽行宗正每学置嘉善矜慝二簿宗生中有善可录有过可纪据事直书岁终申报提学道及呈抚按衙门以凭量行赏罚五议稽言宗正炤儒学月试例从公品隲等苐每岁听提学会同宗正考较优长者奖赏疏谬者戒罚并吊查嘉善矜慝二簿参验劝惩六议习医贫宗业医亦自足赡应选本府良医为之师授以难经素问诸书课试劝惩悉炤教授事体行七议赈恤宗室自将军中尉而下往往衣食不给婚丧不举但其中有禄薄致贫亦有侈靡自蹙者查果平日俭约无力婚丧于宗学公用钱粮内酌赈如素习于奢虽贫不准八议资赡宗生例给月米五斗而周藩禄不足用合试文行兼优未经奏支全禄者方给若教授自有常俸炤例免给九议供役宗学既设则供事人役势不可缺但各该地方赋烦民困委难增编周藩宗正皂役二十二名即于绝府役银内给募其唐崇二府宗生不多宗正止用皂役九名于仪卫司正较余丁内轮拨十一议请敕宗室子弟骄惰成习建学之初非藉  天语叮咛恐难拱手授命宜炤各省提学宪例给宗正敕印行令督率宗生向学以成敦叙之风十二议公移宗学既有公务凡各该衙门事体相关文移来往即以该学轮年教授比炤经历司事体转行上下淂旨宗学敕印不必给余如议行
　　○癸卯旌辽阳长宁等堡死事哨夜墩军高仲显等六十六名俱升实授一级
　　○命山西道御史晏仕翘巡按福建
　　○南京户科给事王蔚等言内臣织造之遣当停者有七诏书传播旋自废格何以示天下信一也天下织造不止应天等处此而既允必将接踵而至二也明诏所革不惟织造一事此而既复必将触类而兴三也南京根本重地迩已萧条何堪再扰四也跟随仆从势必通同匠役作毙违式五也南京工部积银无几今开叚疋数多势不借支则必加派六也见今内外各局岁办自足供用如果缺乏则万历三年部派应天等处各色叚疋共九万七千九百余疋起角□羊到库亦可接济或不淂已则从容岁月陆续角□羊进事克有济而民亦不扰七也南京各道御史丁元复等亦以为言报闻
　　○工部以凤阳  皇陵龙凤帐幔损坏奏请差官依式裁制报可
　　○甲辰  仁宗皇帝忌辰  奉先殿行礼遣宣城伯卫国本祭  献陵
　　○四川朵甘思宣慰使司国师喃哈孟剌麻温等及番僧锁南领占等又董卜韩胡宣慰使国师喃呆扣思扒著乌坚参等及番僧领占吒什等各备珊瑚方物进贡赏给如例
　　○以朝宗桥工完在事各官以次加恩赏赉有差
　　○乙巳未时定襄大雨雹小如桃大如卵禾苗尽损
　　○改工部右侍郎兼右佥都御史徐栻为兵部右侍郎兼官如故提督军务巡抚浙江栻以河工未竟上＜锍-釒＞乞罢不允
　　○准致仕南京刑部尚书冯岳长孙冯宇补荫
　　○四川乌思藏阐化王差国师短行藏卜等番僧藏卜等大宝法王差国师喃哈锁南等番僧喃哈等长河西鱼通宁远等处军民宣慰使司差国师撒坚锉等番僧恭卜等各备铜佛珊瑚方物赴京进贡赏银币如例○丙午蠡县大雨雹伤人畜
　　○戊申  上亲祀地于  方泽赐辅臣讲官正字官各银叶金扇高丽丝巾有差
　　○庚戌  上始束发赐辅臣张居正银三十两彩币三表里吕调阳张四维各二十两二表里讲官申时行等六员各十两一表里正字官马继文等二员各七两红纻一疋
　　○辛亥狭西总督石茂华言延绥镇东路神木一带孤悬要地兵马各不足额议召募步军三千名分补募军银一万五千两并军火器械三千副岁用本折月粮该银二万七千一百六十三两议增入年例兵部覆可而户部以原题募军补额则当时自有额饷军饷相为定额增军一名则加一饷缺一军则余一饷何每议增军则议添饷至于缺军则不问所余之饷也宜一一核实从之
　　○巡视太仓银库给事李盛春等因河南布政使鲍承荫侵克角□羊银议将各省直角□羊银俱五十两一锭用鞘装以免侵克剽剠并宗室禄粮悉令依期惩给足色足数不许延缓扣除  上然之
　　○礼部言幸学有期衍圣公孔尚贤五经博士颜嗣慎孟彦璞并老成族人孔族五人颜孟族各二人俱宜行取乘传至京报允
　　○浙江仁和县瓦窑头强贼劫夺官银角□羊官县丞自溺死抚按以闻  上以各贼敢于会城肆劫地方官纵弛可知参政朱炳如佥事张子仁姑免议捕盗佥事王君赏杭严副使徐云程俱夺俸缉贼尽获人赃之日奏处总捕同知俞绍等镌职一级下巡捕指挥张成等于御史且云兵备官职在诘戎弭盗岂淂以驻劄远近为辞今后俱一体论罚毋淂曲为角□羊免
　　○壬子削凉州卫掌印指挥戴世勋籍以百户蔡明冒袭受贿不举故也○巡抚广右副都御史吴文华奏报右江诸贼凭险负固顷藉三战余威稍各歛戢独庆远之南乡柳州之陆平陆谷漰水三都及周塘板寨犹然舛□木鷔为地方忧因令参议陈应春参将倪中化等便宜调度土舍韦万快以大义灭亲歼其兄侄韦伏海等又一鼓而灭二百年梗化之板寨不费斗粟不遗片镞共擒斩三百七十名颗功倍寻常应特加赏赉下所司
　　○癸丑复除云南道御史张宪翔于湖广道
　　○初郧阳襄阳荆州南阳汉中等府并商州等五州县改民壮弓兵工食计名十扣其二以为团练步兵日粮衣甲犒赏等费至是抚治都御史王世贞言本镇团练精兵岁计不过费三千金止耳今库贮节年支剩银五万一千有奇而岁积屯田子粒不与焉请以郧阳等府属工食银共四千二百六十七两二钱每年炤旧扣角□羊本镇以充兵饷襄阳等府属共计银六千两仍春秋二季类角□羊户部接济九边荆州府属并商州所属俱免扣银改编实力听荆南商雒守巡二道选作标下精兵与各官兵合营操练调遣户部言都御史为国筹边至意宜从  上然之
　　○升广东海防参将晏继芳为协守潮漳副总兵
　　○乙卯升漳州卫镇抚刘文守备漳州狭西都司佥书杨继芳充游击浙江都司掌印杨照充广东参将
　　○丁巳吏科都给事中陈三谟条陈计典五事一曰核贤否之实二曰酌地方之异三曰拾有司之遗四曰慎劝惩之典五曰处藩臬之长河南道御史孙琮亦条五事一曰稽实政二曰核考语三曰表良吏四曰惩显恶五曰惜人才南京刑科给事中杨节条四事其重考语惜人才意与琮同而又欲重面询广特典南京湖广道御史陈堂亦条四事曰核罢软之科曰严卓异之选曰重教化之实曰申巡历之例俱下吏部覆可
　　○戊午  上出  成祖文皇帝四骏图命辅臣张居正题咏四骏皆靖难时所乘龙驹战于郑村坝黄马战于白沟河枣骝战于小河赤免战于灵璧皆中流矢抽矢复战遂大捷至是居正恭题以进  上览嘉悦赐银八宝银豆各二十两盖  上于  祖宗创造艰难之迹留心如此
　　○赐户部右侍郎郭应聘父郭湍母卓氏祭葬如例
　　○己未建州右等卫女直都督来留住等入贡宴待如常
　　○辛酉  上视朝大学士张居正等面请  皇上留神政务省览章奏暇时间取  皇祖世宗皇帝所亲批旧本览阅以为裁决庶务之法  上嘉纳之居正等因简阁中所藏  皇祖亲笔  圣谕六十三道  御制四十四道  圣旨并票帖共七十道又于纂修馆拣嘉靖十年起至二十年止  亲批奏题章＜锍-釒＞共六十五道上进奏乞  皇上万几之暇特加省阅则致理之方不外于法  祖而淂之矣  上留览
　　○以内使年例冬衣应用纻丝绫中白绵等下户工二部改折银两送局
　　○以贵州都司佥书杨仲掌浙江都司印延绥延安守备许登瀛佥书狭西都司
　　○提督操江都御史王篆言滁州去陪京仅二舍乃水陆官兵防守之处夥盗不满数十人公然行劫杀死指挥今后水陆声势务令相联一遇被劫互相救应获功分别叙论失事一体参究兵部据其＜锍-釒＞申饬之  上为夺把总朱先俸二月判官陈天锡指挥吴继臣等俱下之理
　　明神宗显皇帝实录卷之五十
　　明神宗显皇帝实录卷之五十一
　　万历四年六月壬戌朔提督漕运总兵官灵璧侯汤世隆以母病乞归不允
　　○内织染局署局事太监张钺等请敕差官苏杭织造工科都给中刘铉等山西道御史贾如式等交章极言民力匮乏供应浩繁乞赐停止  上曰织造事非淂已科道官既言民力困敝各项俱减三分之一遣廉慎内官往督工费着户工二部议处毋复加派病民
　　○甲子户部右侍郎郭应聘奏请母卓氏造坟恤典从之
　　○乙丑  上御文华殿讲读以新刊洪武正韵赐辅臣及讲读正字等官
　　○以修筑新平平远二堡未几倾圯参守杨尔干等行巡按讯
　　○锢乐平王府未禄室宗旭枪于闲宅镇国中尉旭椹夺禄米三月枪以越封渎奏椹以不恤同胞俱为狭西巡按御史刘光国所劾也
　　○罢新河兵部尚书刘应节犹以用过夫役器具等项银共三万二千二百二十余两请下所司
　　○丙寅御马监太监陈辅等言坝大等七处尚无牧地乞准暂支草料许之
　　○巡按山西御史孙代以横暴议革曲阳王府未请名封宗室朱女封从之
　　○丁卯铸给南京户部监督银库关防
　　○巡按直隶御史贺一桂奏报各路将领曰福贾桂等角□羊补军数多寡  上命分别赏罚有差
　　○戊辰户部上各镇岁报钱粮数目凡宣镇主客兵马钱粮岁额粮一十九万三千九百二十二石四斗一升银一百二十九万三千四百五十七两旧管粮五十六万七千五百六十石六斗九斗料六十二万六千五百五十石一斗二升煤炒一千五百六十七石八斗四升草四百八十三万四千八百三十六束银七十万六千三百五十四两四钱四分新收粮二十二万六千六百九十一石七斗九升料一十一万五百九十石九斗六升草二十七万八千九百束银一百五万七千一百八十一两一钱三分比上年多粮料四万七千七百二十余石少银四万一千一百余两开除粮二十二万一千七百四十石一斗五升料八万六千二百石六斗三升煤炒一百七石四斗一升草一百四十四万五千八百三束银一百万九千九百二十六两三钱三分比上年多用粮料二千一百三十余石少用煤炒四百四十余石草三十八万五千二百九十束银四万余两实在粮五十七万二千五百一十二石三斗三升料六十五万一千三百四十石四斗五升煤炒一千四百六十石四斗三升草三百六十六万七千九百三十三束银七十一万一千四十两三钱三分比上年少煤炒一百七十石草一百一十六万六千九百三束多粮料二万九千三百四十一石银四千六百八十五两大同镇岁额粮四万一百五十五石一斗四升料三万六千九百八十七石八斗四升草三十九万一千七百四十二束银一百二十万一千七百七十八两六钱七分旧管粮二十九万九千三百七十三石九斗七升料二十六万六千五百九十三石六升草三百一万二千二百四十九束银四十六万九千九百八两五钱五分新收粮一十四万二千六百三十八石一斗一升料八万八千七百二十四石九斗二升草一百八十七万七百三十束银八十九万七千五百五十七两三钱二分比上年少粮料二千一百六十余石少草二万六千六百余束少银一十二万一千四百三十余两开除粮一十九万一千九百三石四斗五升料一十五万九千九石三斗七升草三百四万六千二百四十一束银一百二十一万一百九十六两一钱一分比上年少用粮料三万一千二百六十余石草三十九万九千三百一十余束多用银一十万八千四百三十余两实在粮二十五万九百一十八石六斗一升料一十九万六千三百八石六斗一升草一百八十万六千七百三十八束银一十五万七千二百六十九两七钱六分比上年少粮料一十一万八千七百余石草一百一十七万五千五百余束银三十一万二千六百余两山西镇岁额粮四万三千一百三十九石六斗四升料三万二千二百四十石五升银六十四万五千五百六十五两五分旧管粮一十二万三百二十七石八斗六升料一十六万三千五百二十二石七斗五升煤炒六百九十六石四斗八升草一百七十八万八千八十六束银三十七万五千五百七十四两四钱二分铜钱二千五百文新收粮二万九千九百五十一石四斗三升料六万五千九百三十一石一斗五升草四十四万一千三百六十五束银五十六万七千五十八两九钱一分比上年少粮料三万五千八百七十余石银五万七千六百四十两开除粮六万八千九百九十一石八斗四升料八万五百五十四石四斗一升草七十二万七十五束银五十七万三千五百七十二两四钱八分比上年少用粮料五千三百四十七石草二十七万八百四十七束银五万九千六百一十八两实在粮八万一千二百八十七石四斗五升料一十四万八千九百石八斗煤炒六百九十六石四斗八升草一百五十万九千三百七十六束银三十六万九千六十两八钱五分铜钱二千五百文比上年少粮料五万三千六百六十二石草二十七万八千七百一束银六千五百一十三两蓟镇岁额银五十七万二千一百一十两六钱三分旧管粮三十五万四千七百三十八石二斗料九万九千三百八十三石七斗五升煤炒九十八石四升草一百四十六万四千八百八十三束银六千七百四十六两四钱七分新收粮一十万三千五百四十九石四升料八万四千六百五十七石四斗六升草一百七十二万八千八百二十六束银四十一万八千二百六十七两一钱六分比上年少粮四万九千二百五十余石料七千九百七十余石草三十一万九百八十余束少银二万一百二十余两开除粮一十六万七千五百一十石四斗四升料八万二千六百七十六石六斗五升草一百五十八万四千五百三十八束银四十二万二千八百八十四两二分比上年少用草三十九万六千六百二十余束银三万二千六百余两多用粮料一万四千五百六十余石实在粮二十九万七百七十六石八斗料一十万一千三百六十四石五斗六升煤炒九十八石四升草一百六十万九千一百七十一束银一百二十九两六钱一分比上年多料一千九百八十余石草一十四万四千二百八十一束少粮六万三千九百六十余石银六千六百一十余两永平镇岁额银三十三万四四一十五两九钱一分旧管粮一十五万七千五百一十七石九斗料九万八百七十二石一斗煤炒五百五十四石二斗四升草一百二十一万八千六十八束银一万二千九百八十四两七钱八分新收粮八万三千八百八十六石九斗四升料三万七千五百六十九石三斗七升草八十四万一千四百四十二束银二十五万三千三百一十二两四钱比上年少粮一万九千三百八十余石料一万三千七百七十余石少草二十六万三千二百余束银二万四千三十余两开除粮七万八千五百三十八石二斗六升料四万六千二百六十四石一斗七升草七十万二千四百八十七束银二十七万八千九百七十二两五钱九分比上年少用粮料七千一百三十余石煤炒六十余石银二万四千七百九十余两多用草一十三万五千八百余束实在粮一十六万二千八百六十六石五斗八升料八万二千一百七十石三斗煤炒五百五十四石二斗四升草一百三十五万七千二十三束银一千四百六十三两九钱三分比上年多粮五千三百四十余石草一十三万八千九百余束少料八千六百九十余石银一万一千余两密云镇岁额银五十二万九千五百六十一两二钱四分旧管粮二十万五千五百五十二石六斗九升料六万四千六百四十三石九斗二升草一百五十七万一千八百八十六束银三万九千五百五十两七钱五分新收粮一十九万七千八百二十四石四斗料一十三万一千三百七十石二斗草一百二十万二千二百九十一束银三十九万三千九百五十五两七钱七分比上年多粮五千四百七十余石料二万六千一百六十余石少草八万二千七百四十余束银三万三千四百三十余两开除粮二十一万六千一百一十一石六斗六升料一十二万三百一十九石五斗五升草一百三十四万二千四百六十八束银三十七万二千八百四十一两五分比上年少用银四万三千六百六十余两草四十万四千八百六十余束多用粮料五万六千五十余石实在粮一十八万七千二百六十五石四斗三升料六万五千六百九十四石三斗九升草一百四十三万一千七百七束银六万六百六十五两四钱七分比上年多料一千五十余石银二万一千一百十两少粮一万八千二百八十余石少草一十四万一百七十余束昌平镇岁额银二十二万六千八百五十两七钱旧管粮一十五万六千九百四十石六斗五升料二万三百七十四石六斗一升草七十一万七千五百七束银二万一百四十两四钱一分新收粮二十三万九千一百三十八石三斗八升料三万七百二十一石七斗八升草七十四万九千一百八十八束银一十七万九千八百四十一两六钱二分比上年多料九百四十余石少粮二万七千四百一十余石草二十万九千二百九十余束银二万九千二百余两开除粮二十一万三千八百七石八斗六升料二万八千一百二十石八斗一升草七十七万六千六十九束银一十九万四千七百五两五钱六分比上年少用粮一万七千六百一十余石银一万三千五百一十两多用料一十三石草一十八万三千九百八十余束易州镇岁额粮一万四百三十八石四斗二升料一万二千六百七十三石七斗八升银三十五万九千八百五十三两七钱九分旧管粮三万七千九百九十三石三斗八升料一万八千一百四十八石三斗一升草八十三万三千三百五十一束银二十一万四千三百九十六两六钱八分新收粮三万九千九百八十五石一斗五升料二万一千六百一十五石二斗八升草四十四万二千一百四十四束银三十六万三千五百三十两八钱三分比上年多粮九千九百四十余石草八万六千一百九十余束银五万一千六百余两少粮四千六十余石开除粮三万七千三百三十八石四斗九升料二万四千七百石四斗一升草三十九万六千三十三束银三十万八千三百七十两一钱九分比上年少用料一千九十余石草三万一千五百三十余束银三万二百一十余两多用粮二千九百四十余石实在粮四万六千四十石四升料一万五千六十三石一斗八升草八十九万九千四百六十束银二十六万九千五百五十七两三钱一分比上年多粮二千六百四十余石草四万六千一百余束银五万五千一百六十余两少料三千八十余石井陉镇岁额粮三万一千九百四十四石四斗四升料二十四石八斗五升银六万一千五百三十八两五钱六分旧管粮三万一千六百五十石七斗二升料二万五千四百九十三石二升煤炒五十六石草二十一万八千六百五束银六万三千八百五十二两二钱五分新收粮二万八千九百六十七石九升料一千五百五十石四斗八升草三万六千七百四十二束银五万七千六百七十六两一钱比上年少粮二万五千四百一十余石料一千三百八十余石草三千五百七十余束银三千二百二十两开除粮三万七千七十三石八斗一升料八千一百九十石九斗六升草九万八千五百五十三束银五万九千一百三十八两五钱比上年少用粮料三千九百五十余石煤炒一十二石草一万五千六百五十余束银一百三十余两实在粮二万九千八百四十石料一万八千八百五十二石五斗四升煤炒五十六石草一十五万六千七百九十四束银六万二千三百八十九两八钱一分比上年少粮一千八百余两料六千六百四十余石草六万一千八百余束银一千四百六十余两辽镇岁额粮一十五万二百九十七石二斗一升料一十万七千五百七十八石二斗银三十七万二千八百四十一两一钱二分旧管粮一十一万一千六百五十二石四斗料六万七百四十四石四斗九升布二千六百七十二疋银三万九千八百二十七两四钱九分新收粮一十七万二千三百五十三石七斗六升料九万二千八百三十五石二斗一升草三万一千八百八十五束布二千七百八十六疋银四十万六千二百三十一两六钱四分比上年多粮料四万六千三百七十余石少银二万一千一百五十余两开除粮一十七万一千六百九十一石一斗料一十万二千一百四十五石七斗布五千四百一十二疋银三十六万四千五百五十八两八钱五分实在粮一十一万二千三百一十五石六升料五万一千四百三十四石草三万一千八百八十五束布四十六疋银八万一千五百两二钱八分比上年多粮六百六十余石草三万一千八百余束银二万六千二百余两延绥镇岁额粮一十一万六千八百四十六石四斗一升料三万九千四百九十九石二斗五升草四万二千四百二十一束银六十六万二千七十三两七钱二分旧管粮一十三万六千八百三十四石七斗九升料一十万五千八百一十三石五斗三升煤炒二百九十七石三斗三升草一百四十万二千八百三十二束银三千三百六十九两四钱七分新收粮一十九万一千六百二十二石四斗九升料七万八千八百一十八石七斗七升草三十八万七千六百三束银六十一万七百九两九钱八分比上年多粮料四万五千七十余石草一万七千四百六十束银四万八千三百六十余两开除粮一十三万五千三百三十五石三斗二升料五万二千四百八十三石四斗八升煤炒一石七斗草一十四万七千六百五十九束银六十一万八百三两二分比上年少用粮料煤炒二万七千二百七十余石草二十五万七千六百三十束银一万九千一十两实在粮一十九万三千一百一十一石九斗六升料一十三万二千一百四十八石八斗二升煤炒二百九十五石六斗三升草一百六十四万二千二百三十六束银三千二百七十六两四钱三分比上年多粮料八万二千六百二十余石草二十三万九千四百余束少煤炒一石七斗银九十余两宁夏镇岁额粮五万八百二十一石一斗七升料九万七千三百七十石二斗二升草二百八万二千七百七十二束银二十二万九千八百九十四两三钱一分旧管粮四万六百六石四斗三升料一十四万七千三百九十四石一升草一百九十五万九千一十二束银七万六千一百五十九两五钱六分新收粮二十万七千六百七十七石三斗七升料一十四万一千五百七十一石九斗九升草三百一十三万九千七百五十束银一十万八千二百二十九两二钱八分比上年多粮料四万六千七十余石草一十八万九千二十余束银六千二百二十余两开除粮一十二万七千五百七十石三斗五升料十二万五千五十四石九斗七升煤炒一百二十八石二斗七升草一百一十六万六千三百五十束银一十四万六千五百一十一两九钱二分比上年多用草二十六万九千三百九十余束少用粮料煤炒三万三千九百三十余石银一万二千五百余两实在粮一十二万七百一十三石四斗五升料一十二万三千九百一十一石三升草三百四十三万六千四百一十二束银三万七千八百七十六两九钱二分比上年多粮料九万六千六百二十余石草一百四十七万七千四百束少银三万八千二百八十余两甘肃镇岁额粮料二十一万一百五十九石九升草一百五十八万四千八百四十三束银四十三万一千九百六十三两二钱七分旧管粮一十八万一千七百八十六石四斗四升料一十四万八千九百四十一石三斗六升草二百三十六万四千五百二十五束银一十三万八千五百三十四两五钱三分布二万四千一百九十三疋一丈六尺新收粮一十九万一千三百三十四石二斗一升料一十四万三千二百四十二石五斗四升草一百七十二万五千八百七十一束银三十三万四千九百六十九两一钱五分布一万七千九百一十三疋比上年多银三千八百七十余两布一万五百七十余疋少粮料一万九千六百二十余石草九十四万三千一百八十余束开除粮二十二万四千四百九十五石四斗八升料一十万九千三百八十石五斗一升草一百八十二万一千一百六十六束银三十万六千七百六十四两九钱四分布五千七百八十五疋一丈六尺比上年少用粮料三万二千六百四十余石草八十六万二千七百余束银二万五千四百五十余两布五千一百余疋实在粮一十四万八千六百二十五石一斗七升料一十八万二千八百三石三斗九升草二百二十六万九千二百三十束银一十五万六千七百三十八两七钱四分布三万六千三百二十一疋比上年多粮料七百五十余石银一万八千二百余两布一万二千一百二十余疋少草九万五千二百九十余束固原镇岁额粮二十六万四千九百二十二石四斗六升料一千四石四斗草一十六万八千九百六十七束银三十七万九千三百七十四两三钱八分布七千疋旧管粮一十一万三千九百八十七石五斗九升料一十万三千六百三十五石二斗二升煤炒一百五十二石八斗七升草二百一十九万四千八百四十七束银四十八万七千二百四十六两三钱九分布一万四千二百一十疋新收粮一十七万四百三十九石九斗五升料一十万二千九百八十石七升草一百一十二万三千八百九十束银三十七万一千一百六十九两七钱八分布一万四百五十二疋比上年多粮料七千一百五十余石布七千六百余疋少草一十三万五千八百余束银一万七百四十余两开除粮一十四万九千九十石四斗四升料九万九千九百八十六石二斗五升草一百六万七千三百八十束银三十二万八千二百九十四两九钱二分布八千四百四十八疋比上年少用布二千一十疋多用粮料四万六千三百六十余石草二十六万六千一百二十余束银二万一千五百二十余两实在粮一十三万五千三百三十七石一斗料一十万六千六百二十九石四升煤炒一百五十二石八斗七升草二百二十五万一千三百五十七束银五十三万一百二十一两二钱五分布一万六千二百一十四疋多粮料二万四千三百四十余石草五万六千五百余束银四万二千八百七十余两布二千余疋
　　○赐大理寺卿刘一儒已授封父刘大宾及前母程氏祭葬○巡按狭西御史刘光国获咸宁县妖人李一真等并其宣淫倡逆罪状以闻诏一真等即便处决刘安等徙口外其妖邪惑众之民各抚按严加禁戢犯者悉炤此例不贳
　　○以郊祭及幸学期迫命亟修三街道路及东安门内东中等门
　　○己巳改南京大理寺卿严清为大理寺卿
　　○户部议改折保定府额角□羊宣镇本色米麦五千八百一十余石从之
　　○礼科都给事中李戴等言河南缴到勘合内少王府请封选婚丧礼三张今后必加严查如期不到及经年方到者参提重拟该部覆奏从之
　　○庚午山东鱼台县民屈琛奏讦乡官随府违法事  上曰随府曾受业屈琛乃敢非理凌害师长当逮问大学士张居正等言  皇上恶以弟子犯师长诚振扬法纪矫正颓薄之大机但民本率多诬罔恐开告讦之风宜行巡按御史讯从之
　　○兵部请以庄浪军石明等正法  上曰近来军令不严士卒少不如意輙聚噪要挟上官悖逆无理其依律枭示
　　○工部覆工科给事中戴光启等所条四事一监督盔甲厂节慎库及验试厅各主事皆钱粮出纳之司乞各给关防以杜奸伪一各省直所角□羊弓箭腰刀今后务炤颁式以资寔用一原议库贮没官铜像等物出以铸钱但铜像皆杂铜与民间私铸之铜无异宜留为铸灶等用以省经费一铺商向有预支之法日久毙生不无侵冒今后一应预支俱酌分数定以限期送科道官稽察  上皆从之
　　○辛未以久雨命顺天府官致祷○阅视宣大侍郎王宗沐言阅视重务三年一遣文卷易湮查阅何据乞将开报过三镇钱粮兵马修工丈尺数目文册及驳查往复昭案令该司收贮以竣交付查理永为定规从之
　　○壬申罢冀北道右参议张希稷先是希稷以被论行勘而勘报又与前议不合复为户科给事中朱东光所劾也
　　○总督狭西石茂华言虏酋丙兔等原许于甘肃边外开市宾兔原许于庄浪地方小市皆万历三年内题准缘一时传调不至至今二三月始完虏称春市当作上年更求秋冬再市似难阻抑  上命与延宁同时并开毋令重冒著为令
　　○癸酉命锦衣卫正千户王学礼袭靖远伯祖爵以兄学诗卒乏嗣故也
　　○巡抚山东右佥都御史李世达奏本年四月二十九日博兴县大雨雹如拳如卵至五月初一日复雨打死男妇卞守才五十余人牛马无筭禾麦尽毁鸟雀臭烂气不可闻及兖州等府相继见之人畜禾麦亦多伤损
　　○大学士张居正等拟上玉牒正副各七十册命所司择日进
</div>
    <div class="pagination">
<a href="明实录神宗实录_page41.html">上一页</a><span>...</span><a href="明实录神宗实录_page37.html">37</a><a href="明实录神宗实录_page38.html">38</a><a href="明实录神宗实录_page39.html">39</a><a href="明实录神宗实录_page40.html">40</a><a href="明实录神宗实录_page41.html">41</a><span class="current-page">42</span><a href="明实录神宗实录_page43.html">43</a><a href="明实录神宗实录_page44.html">44</a><a href="明实录神宗实录_page45.html">45</a><a href="明实录神宗实录_page46.html">46</a><a href="明实录神宗实录_page47.html">47</a><span>...</span><a href="明实录神宗实录_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
