<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 43 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 43 页/共 148 页</h1>
    <div class="content">

大清宣统政纪卷之二十二　　

宣统元年。己酉。九月。壬戌。谕内阁、朝廷肬■闲任疆臣。畀以用人重寄。近来办理新政。遇有奏调人员。无不俯如所请。惟念该督抚等果能于本省属员认真考察。何至一省之中。竟致无员可用。必须借材他省。方收臂指之资。虽其中为事择人者。在所常有。而引用私人者。亦难保必无。嗣后除边远省分。于举办要政。准其酌量调用外。其余省分。所有差委事宜。务须先尽本省人员。择能委用。不准任意奏调他省人员。致滋纷扰。该督抚等各宜公尔忘私。破除成见。用副朝廷整饬官常之至意。

现月

　　

○引见进士馆毕业度支部学习主事唐桂馨、庶吉士李矩■木、办学期满庶吉士江孔殷、得旨。唐桂馨著以主事留部尽先补用。李矩■木著授职编修。并加侍讲衔。江孔殷著授职编修。摺包　　

○引见州县事实列入最优等在任候选道山东德州知州杨学渊、得旨著在任以道员尽先补用。　　

○引见降补通判前署湖南劝业道沈祖燕得旨著开复原官。　　

○癸亥。谕军机大臣等有人奏、湖北布政使李岷琛、精神本已竭蹶。烟瘾尚未戒断等语。著陈夔龙确切查明据实具奏。毋稍回护原片著钞给阅看。寻奏李岷琛烟瘾实已戒断。唯精神不支。已经奉旨卸任。请毋庸议。报闻。廷寄　　

○又谕、电寄沈秉＜辶黎＞方■土、电奏悉。德人布伦胡伯等、私入＜冉页＞滟怒地被匪戕毙人案。该犯父子阿普老全新阿把。均著即行正法。其余各匪。即照所拟分别办理。在事文武出力员弁。准其择尤酌保数员。毋许冒滥。电寄　　

○御史黄瑞麒奏、农工商部筹办实业。拟借公债。参用外国利息富签票办法。流弊甚多。原奏顾嚣嚣然以德义奥匈诸国为辞。而曰有利无害。臣以为诸国之所以有大国之威者。决不以此中国之宜步趋人国者。亦决不在此。然为该部计。诚得矣。岁得六百万圆之钜款。以藉口于筹办实业。其制票扣用之一百万圆。复可沾其余溉。为该部张皇润泽之资。其收入之六百万圆。存之官办银行。以年息六厘计。每年可得三十六万圆。除给不得奖之九百万票年息二厘外。以六十年计之共得纯利一千八十万圆。再以六十年之通计之每年举办一次源源不绝子复为母。母复生子。不必兴办他项实业。而农工商部之财。将横绝宇内。诚致富之奇策。如政体何。如民生何。朝廷近日取于民者不为不多。徵利之法不为不备。所以屡奉明谕责令筹办实业者。原以小民生计日蹙。供亿太繁。期以此阜民财而培元气。乃该部一事未闻计画。先有此巧取豪夺吮膏吸髓之谋。语曰刀笔吏不可为公卿。臣亦谓市夫之见。不足以图国本也得旨、著农工商部按照所奏各节。悉心筹议。详晰具奏。摺包　　

○都察院代递主事胡柏年条陈宪政利弊。其略曰。唐虞之命敷五教。盖在水土既平之时。三代之谋及庶人。盖在学校大兴之后。今于二三年闲。即立上下议院之基础。而所以开百姓之知识养国民之程度不过编肬■闲易课本办肬■闲易学堂而已。先求议员。后养程度。揆之秩序。未敢云当。古人为政。教不先于养富不后于教。今九年筹备之中。于治民坊民理财之事。至为周备。而于养民一节。顾略焉。不知开财之源。徒欲节财之流。且办理新政。事事需款。流亦未必能节。及至水旱灾祲。百物昂贵。一身衣食。且难自给。焉所得赢余以相奉也。下宪政编查馆知之。摺包　　

○又代递江苏举人张毓英等条陈铜圆八害。一劳动工人有束缚之害。一商业有亏折之害。一农业有耗损之害。一非农非工非商有普受之害。一债权有损失之害。一地方公款有暗蚀之害。一库款有短绌之害。一国财有外溢之害。因陈治标治本二法。治标之法六。曰停铸曰禁私曰收回钱票曰匀销边省曰酌量收买曰官为通用。治本之法。则以速定币制为归宿。下度支部议。摺包　　

○两江总督张人骏奏、请留江防军队以资镇慑。查长江界连五省。地段绵长。处处冲要。防范稍有不周。匪党即虞蠢动。故先朝垂念江防。特派重兵驻扎。现在地方虽较前安谧。而防务仍不容稍松。盖盗匪生心。往往乘虚窃发。该军驻守两年。常川巡缉。得以相安无事。若一旦他调。则长江门户洞开五省藩篱尽撤。实有防不胜防之虑。至陆军第九镇。虽已成镇尚待组织完备巡防仅有三年余队。分布各属。尚虑未周设有缓急。实无可调之兵。酌核现在地方情形。拟请仍留该军驻防钦遵光绪三十三年谕旨作为长江游击之师。以资镇慑。惟军队首重纪律。该军南北异居。其中或有人地未宜。致遭物议自应。责成提督程允和、严加约束。认真训练。并由臣随时酌调来省。更番查验。设法整顿。俾昭节制而成劲旅。从之。　　

○以开缺江西布政使沈瑜庆为贵州布政使。军机领班章京文徵为贵州按察使。现月　　

○甲子。以豫河霜降安澜发大藏香十枝。交河南巡抚吴重喜■心祗领。虔诣河神庙祀谢。现月　　

○谕军机大臣等、有人奏、河南前署邓州知州本任原武县知县温绍梁等贪劣各款。请饬查办一片。著吴重喜■心按照所奏各节。确切查明。据实覆奏。毋稍徇隐。原片著钞给阅看。　　

○又谕、有人奏、热河候补知县祝万年纵容丁役违例浮收等情一摺。著廷杰按照所奏各节。确切查明。据实覆奏。毋稍徇隐。原摺著钞给阅看。寻奏、此案已覆另审讯。原奏纵容丁役。违例浮收。自系传闻失实之词。报闻。　　

○又谕、电寄袁树勋电奏、广东省城风雨大作。河水骤涨。省城及南海各县属。均有覆艇坏屋。淹没田禾。溺毙人口情形等语。览奏深堪悯恻。著该署督督饬各该地方官妥为抚恤。毋任失所。其西北两江一并查明分别办理。　　

○以河防出力。予河南布政使朱寿镛等优叙。　　

○乙丑。谕内阁、诚勋额勒浑奏、查明盟旗被灾情形。恳恩抚恤一摺。西林果勒盟旗阿巴嘎阿巴哈那尔浩齐特乌珠穆沁等八旗游牧地方。连遭亢旱。上年冬季。又复大雪成灾。牲畜倒毙实多。蒙民困苦情形。殊堪轸念。加恩著赏给帑银三万两。由度支部给发。交诚勋等派委妥员。驰往灾区。查明户口被灾轻重。分别妥为散放。毋任失所。用副朝廷抚恤蒙艰之至意。现月　　

○护理云贵总督沈秉＜辶黎＞方■土奏、云南镇雄等州县水灾。业经派员会勘赈抚。得旨、著妥为查勘赈抚。毋任失所。

摺包

　　

○丙寅以黄河霜降安澜发大藏香十枝交山东巡抚孙宝琦祗领。虔诣大王庙祀谢。并颁扁额曰河防巩固。　　

○谕军机大臣等、有人奏、澳门界务未协。敬陈管见一摺。著外务部袁树勋。按照所陈各节。体察情形。妥筹办理。原摺均著钞给阅看。廷寄　　

○给事中高润生奏、陆军部游学生考试规则。与内外场事宜。诸多敷衍。请饬认真妥订。下陆军部知之。摺包　　

○给事中陈庆桂奏、广东澳门划界一事。迭经磋议。至今相持未决。臣屡接乡人函电。均以葡人不遵原约。恐酿争端为言。则此中为难情形。谅亦穷于应付。臣以为外人既不肯退让。我若急求蒇事。则所丧必多。然虚与委蛇。究难定议。必须另筹办法。为釜底抽薪之计。使彼狡谋莫逞。自然就我范围。盖葡人之欲推广澳界者。以有利可图也。查澳门一港。地非冲要。每岁所入。全恃妓捐赌饷以为大宗。均系吸内地游民之脂髓。我若相戒勿往。彼自无所取盈。为今之计。莫妙于附近自辟港埠。以为抵制之方。近闻香山商民新得一港。开作商埠取名香洲。今年开埠之日。经督臣张人骏亲临察看。批准商人集股开设公司。其地距澳门三十余里。内河外海。轮舶可以行驶。且与广前铁路相近。水陆均便交通。经理得宜。一二年闲成都成聚。可收澳门外溢之利。归为我有。应请饬下两广督臣传询该公司。集股果能有成。则赶紧办理将该埠货物厘税暂行停免。以广招来。商民踊跃。辐辏自臻。傥股本尚未充足。即仿照江苏天生港成案。助发官力。息借民款建筑码头。开设马路。所有一切新政归商筹办。官任保护。俟商务既盛。再行设关榷税。必可将本息清还。其开办之初。祇岁筹数万金。以作利息假如集款百万。约以七厘行息。在官中不过岁筹七万金。民闲有七厘之息。必争于出贷。他日收无穷之益。似此暗中抵制。在我自开新埠。他国断无干预之权。而此盈则彼绌。澳门之利顿失。葡人亦将废然思返。不再与我争此辟之界。此时开议。自易就范。应请密饬划界大臣。暂勿议决。以缓其势。此即釜底抽薪之计。而亦开辟利源之善策也。寻增祺奏、所称香洲经理得宜。可收澳门外溢之利。自是实在情形。至虑及股东不足助以官力息借民款。归商筹办。亦复计虑周详下外务部知之。摺包　　

○授协办大学士鹿传霖为大学士。命吏部尚书陆润庠协办大学士。　　

○以河防出力。赏兖沂曹济道吴永二品衔。饿工用有差。　　

○丁卯。大学士孙家鼐病请开缺。得旨再赏假一个月。并赏给人＜目辟＞映＜走毕＞鹍＜夗贝＞二两以资调摄毋庸开缺。现月　　

○安徽发抚朱家宝奏、皖省混成协。经上年冬闲省垣石滟驳马营兵变。全协破碎。现督饬各员规复就绪。成协后军心安谧。纪律肃整。惟该协上年成立时。并未筹定专款。仍恃展转挪移。拟请将皖省应协各省协饷。酌量停拨。以期自顾。下所司议。摺

包

　　

○广西巡抚张鸣岐奏、遵办农林工政。其垦荒地、兴地利、课蚕桑、辟矿产、均办有头绪。现在设立中等农业学堂。并派员赴欧洲访聘农学技师。更饬提学司筹设实业教员讲习所。以储多数教材。得旨著即随时切实筹办。摺包　　

○戊辰。监国摄政王代诣孝钦显皇后几筵前行月祭礼。　　

○民政部修订法律大臣会奏、酌拟禁烟条例十四条。下宪政编查馆核覆具奏。摺包　　

○验看考试游学毕业生最优等项骧等十二名。赏给进士优等冯阅模等四十八名。中等廖治年等一百八十一名。均赏给举人。

现月　　

○己巳。江西巡抚冯汝骙奏查阅九江一带石滟驳台及陆军。并酌改石滟驳台营制以节糜费。下陆军部知之。摺包　　

○庚午。吏部以大学士鹿传霖应定何殿阁请。得旨、鹿传霖著授为体仁阁大学士。　　

○直隶总督端方奏、本年九月初九日。有随营学堂副监督兼武学教习郝志英、开枪自击身死。衣袋内遗有禀函二件。一上陆军第四镇统制。附有改良军事条陈底稿。一与学堂正监督等公函。大旨皆谓时势艰难势如累卵愿以一死感动君■羊情。庶几知所振作。转弱为强。并引古名臣忠义大节见＜圭黾＞滟兄。由陆军统制饬正执法官军医安警察队官会同勘验。并由正执法官亲至其家暨随营学堂详查。委系忧时愤世。捐生效忠。并悉其平日教授诸生。每言及列强环伺。外患纷乘。轨泪随声下。初九日早晨。亲至学堂。既为学兵演说忠爱大义。复以人心诈伪。上下相蒙。天下岌岌有不可终日之势。垂泪而道。欲令诸生将来担任钜艰。共纾忠悃。盖百折不回之志。已决于此时矣。傍午。托辞外出。遂于旧石滟驳台上用枪自毙。据统制吴凤岭详请表扬前来。伏查该员忠义奋发。感念时艰冀以一死震动天下人之耳目。其心虽愚。其志可悯。奣＜虘阝＞亦其平日践履正大。服膺岳飞文天祥之为人。而又洞明时局日棘。国步日艰。不敢苟同于世俗。操心虑患。独具深衷。傥蒙特诏褎扬。风示天下。庶几发斯人之猛省。而振全国之精神。裨益大局。实非浅鲜。得旨交部从优议恤。摺包　　

○辛未。谕内阁、毛庆蕃奏、考核吏治据实纠倢■＜曰融＞■＜石木＞一摺。甘肃前署海城县事试用知县陶崧年贪婪昏纵丈地扰民。前调署武威县事镇番县知县方景周胆大妄为。不恤民隐。崇信县知县史文光、谬戾鄙琐。不顾累民。碾伯县知县杨麟瑞、气习浮诞。工于取巧。开缺另补。前武威县知县梅树南、才疏识闇。纵差酿命。西甯县典史华廷洵、荒谬无耻。罔知检束。试用巡检田瑞麟、办事糊涂。形同聋瞆。均著即行革职。统捐局文案委员试用知州张鸣鸾、粗戾任性。罔识商艰。著以府经县丞降补。现月　　

○谕军机大臣等、有人奏、疆臣奏请开复革员。核与原倢■＜曰融＞■＜石木＞不符。据实奏陈一摺。著张人骏确实调验。究竟有无嗜好。据实覆奏。毋稍回护。原摺著钞给阅看。寻奏、刘永兴两次调验。均住七日之久。并无发瘾形象实系确无嗜好得旨、刘永兴著开复原官。廷寄　　

○又谕、有人奏、安徽怀甯县知县王树鼎、匿灾讳盗。藐法营私。请饬查办一摺。著朱家宝按照所倢■＜曰融＞■＜石木＞各节确切查明据实覆奏。毋稍徇隐。原摺著钞给阅看。寻奏、王树鼎平日颇讲求吏治。此次堂讯丁浚川一案。因该县丞恃符抗债。亲予戒饬。虽系为警惩刁顽起见。而赋性躁急。究属不合。自应予以应得之咎。惟该员历任各州县。所至均著声绩。可否从宽免议。其余被倢■＜曰融＞■＜石木＞各节。均查无实据。应请免其置议。得旨、王树鼎著从宽免议。　　

○会议政务处奏、遵议内阁侍读学士延昌奏、请变通翰林旧制。如原奏扩职掌一节。内称国史馆之主掌国史。文渊阁之主掌秘书。武英殿之主掌刊刻。皆翰林院原有之职掌。拟请量为扩充等语。臣等窃维近日庶政维新。文化日进。非纪载加详无以昭兹来许。所请令儒臣将政治各史编辑审定。并精要舆图。＜目辟＞暒穴＜曰融＞夕＜夗贝＞集刊印。均为信今传后起见。所论自属可采。惟恭查会典翰林院职掌。多有与内阁会同办理者。如国史馆纂修等官为翰林专责。而内阁满洲侍读亦有兼充提调者。至校对各官。则俱以中书充之。文渊阁领阁事二员。系大学士或掌院学士兼充。直阁事四员。系内阁学士及翰林院读讲学士兼充。校理八员。系以翰林院读讲修撰编检及科甲出身之内阁侍读等官兼充。检阅六员。系以内阁中书兼充。武英殿纂修等官。虽有翰林额设员数。而蒙古字长方书签。并各体印文。皆由内阁蒙古房繙出缮写。历经肬■闲补遵照办理在案。是修史之责。虽属于翰林。而要非该衙门所能赅括。惟有请饬大学士会同掌院学士。查照旧例。于翰林院各员。应行编纂之责。妥订课程。认真稽核。以冀养成远到之才。藉备他日国家任使之用。原奏升品级一节。内称请将翰林院学士改从二品。侍读学士侍讲学士改从三品。侍读侍讲改正从四品。撰文秘书郎修撰改正五品。编修检讨改从五品。以符名实等语。臣等窃查翰林院学士。系于光绪二十九年经政务处奏请添设二缺。秩正三品。以内阁学士为升阶。若改作二品。则与内阁学士同级。名为优予品级。实则转隘升途。且与该院掌院学士。无甚区别。似以仍旧为宜。惟翰林院编修检讨人员较多。非积资十数年。不能升至侍读侍讲。是翰林院侍读侍讲与翰林院侍读学士侍讲学士同为该院中级之官。而读讲学士尤非资深年久。不得与焉。拟请准将翰林院侍讲学士升为正四品。侍读侍讲升为从四品。至撰文秘书郎修撰秩俱六品与现升从四品之侍读侍讲未能直接升转。应请一并升为正五品。自秘书郎以上。同品之官。仍照旧例转补。其编修检讨各员。向虽定为七品而一切京察截取保送等章程。均比照各衙门五品官办理。应请升为从五品。以符名实而重儒臣。原奏停外班一节。内称国初定制。满汉编检员数较多。翰詹缺出。不敷升补。以各部院科甲出身之司员升用。是为外班。现在司员在部升转。较词臣为易。薪俸较词臣为优。拟请停止外班。嗣后满蒙应升应补之缺。如满蒙编检升补无人。先以汉军编检升补。再无人。以汉员编检升补等语。臣等查例载满洲开坊员缺。将应升之翰詹官员。与科甲出身之部属应升官员。分缺闲用。又例载庶子读讲洗马等缺。照例以内外班分补。惟翰林院人多缺少。日形壅挤。今为融和满汉疏通缺分起见。自应参酌成例。量予变通。拟请嗣后遇有翰林院满洲应升应补缺出。轮用外班之时。以外班补用一次。以满蒙汉军补用一次。相闲轮用。如满蒙汉军到班时。无人可补。即用汉员编检抵补。其应用内班之时。如果满蒙编检无人。准用汉军。汉军无人。准用汉员。毋庸以外班抵补。则人才既无虞淹滞。而调和满汉之意。亦即寓乎其中矣。如所请行。摺包　　

○外务部右丞梁如浩、因病解职。以左参议曹汝霖为外务部右丞。右参议曾述棨为左参议。郎中陈懋鼎为右参议。现月　　

○湖北布政使李岷琛、因病解职。以湖北按察使杨文鼎为布政使。直隶清河道李树棠为湖北按察使。　　

○浙江提学使支恒荣、因病解职。以翰林院编修袁嘉谷署浙江提学使。　　

○山东曹州镇总兵陆建章因事解职。以记名总兵靳呈云为山东曹州镇总兵官。现月　　

</div>
    <div class="pagination">
<a href="清实录宣统朝政纪_page42.html">上一页</a><span>...</span><a href="清实录宣统朝政纪_page38.html">38</a><a href="清实录宣统朝政纪_page39.html">39</a><a href="清实录宣统朝政纪_page40.html">40</a><a href="清实录宣统朝政纪_page41.html">41</a><a href="清实录宣统朝政纪_page42.html">42</a><span class="current-page">43</span><a href="清实录宣统朝政纪_page44.html">44</a><a href="清实录宣统朝政纪_page45.html">45</a><a href="清实录宣统朝政纪_page46.html">46</a><a href="清实录宣统朝政纪_page47.html">47</a><a href="清实录宣统朝政纪_page48.html">48</a><span>...</span><a href="清实录宣统朝政纪_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
