<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 232 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 232 页/共 518 页</h1>
    <div class="content">　　○癸酉
　　○掌南京后军都督府事伏羌伯毛桓卒赐祭葬如例
　　○兵科给事中郑茂复上边务八事一曰审要机今日大同当先正纪纲以收人心宣府当先振懦弱以作士气盖大同自甲申卒之变创艾不深往往攘臂群呼以傲主帅为主帅者亦日煦煦马鼓誉市恩幸其不为虞得转徙以去宜及今  天威振慑之时彰轨饬法以消其逆萌又待厥糗粮悯厥疾苦使之畏威怀惠此治大同之要机也宣有自昔敢战虏号为白城今不振矣夫大同以利肤之灾人皆思惧而宣府当厝薪之际众尚为安不以时作其情气防其后忧一旦有急其可救乎故鼓舞奋饬者治宣府之要机也二曰慎选用夫四郊多事正主忧臣劳之时苞苴贿赂岂所宜闻今遣将多营赂以冒宠荣请托以脱罪戾故不得不巧肆侵渔以偿既失之资而充未满之欲夫营请之途不禁则掊克未已也又臣至大同三月而两镇已几易将询其行能大略相等将以地方之才姑尔循资则旧者亦不能轻黜若以旧者无良势当必黜则前此何不慎选此臣之所未角□羊也急宜洗此颓风非大罪恶不轻更易非积战功不遽升擢彼知责萃于已不可处脱不得不勤其官矣三曰廑巡历今之镇巡往往深居简出慆淫即安即如大同左右二卫自三十七年以前曾一至其地乎又如独石马营等处巡历之迹累岁不闻军士之削弱刍粮之缺乏将帅之贪懦谁则知之夫充国未至金城不敢遥度方略马援欲入陇右先已聚米为山今智略不及二子而乃欲坐画虚语也四曰明战守总副参游其责在战操守守备其责在守守者官卑力分失职之罪犹可原也至于总副参游各拥重兵每有调遣纡回远避迨寇既去始掇其奇零以为己功比及对簿往往以守备不设之罪罪守操而统兵将领得以功赎夫虏之俘戮动至千万而我兵斩获多不过百十今不以失大为罪而反以斩获为功是以一虏首当中国数百人之命倒置不已甚乎自今虏入在守操惟责以固守城堡毋过苛求总副参游则当责以追逐驱剿不许巧文规避虽有斩获必计当与失亡略当乃许自赎五曰改火器顷  陛下发佛朗机神枪等器于边而所司不得其用之之人至有不识无敌手独火飞炮为何物者宜遴选卒伍专其教导视夫短兵利两制胜数步之内者巧相百也六曰清耗蠹今边储之不莭在客兵莫甚于按伏主兵莫甚于影射所谓按伏者因贼之来预遣精锐为潜袭邀击之计也今不度其缓急审其真赝遨翔数日则曰浃甸几望统领无纪则曰逾百满千征骑之行料已给而月料尚未扣除勘合之填注自由而季终尚未缴报此客兵耗蠹之由也夫兵有定籍则粮有定额即有隐冒尚可稽查今两镇之兵以一卫而分数处以一名而更数人在正奇者参游不得而知也在参游者守守操卫所不得而知也按月支粮徒以各卫所名籍存耳而其逃亡者户部亦不得而知也随营给散惟寄于卫所营司而其侵冒者司道管粮不得而知也故按籍则存辨貌则亡之数不减于前兵之用日损于旧此主兵耗蠹之由也今欲厘客兵之弊请戒镇巡勿轻遣发仍与户部各置立格眼册用印钤盖在镇巡则亲自收执纪其督发往边之期在户部则分遣仓场纪其关支多寡之数月终一会季终一考虚调者罚冒支者追庶几按伏之弊可革乎至于主兵则当稽其营伍就近改拨永为定额如镇巡官查有营司新收顶补之军即上籍户部候其角□羊送粮册按数稽查仍责令守巡司道及各路通判等官亲自验名给散毋徒委寄营司庶几影射之弊可革乎七曰申禁例臣惟人情犹水愈趋愈溃法犹防也不峻不止今边政坏而妄报首功者不止大抵多于堡塞攻毁之后虏骑方退之时取吾创残以为首功甚有旷莽崖谷之中诱人而扑之者臣惟妄杀平人律有正条矣至拾妄割死首者未有定律事觉率附以残毁之例徒三年而已于法未尽请下法司以故杀论或立为极边烟瘴充军之例管队以上俱痛法治八曰恤凋残自飞挽不行各边中人之产俱充富□捐资赔纳而管粮等官又渔猎之军民犯罪率不以本条科断法外加罚多者米至石数百银两百计名为助公实归私蠹迩者  陛下蠲应朔五州租庸异恩也然五州徭重近犹编泒如旧而虏中来归者亦未见破还定之宜以其淫暂派无灾州县赈其困穷食□方将吏精白之莭优郡邑治最之举重贪墨无良之罚定律例断赎之禁此急务也若乃澄源固本又在  陛下秉刚独断大臣和衷体国阃外阃内合为一体而复边政举虏患宁矣章下所司覆行
　　大明世宗钦天履道英毅圣神宣文广武洪仁大孝肃皇帝实录卷四百六十三
　　



大明世宗钦天履道英毅圣神宣文广武洪仁大孝肃皇帝实录卷四百六十四
　　嘉靖三十七年九月甲戌朔行  大享礼于  玄极宝殿命成国公朱希忠代
　　○乙亥
　　○霜降遣恭顺侯吴继爵长宁伯周大经成安伯郭应乾玉田伯蒋荣分祭  八陵都督佥事沉至祭  恭仁康定景皇帝中官祭  恭让章皇后都督同知王极祭  孝洁皇后各陵寝  选监生陈景行女陈氏为裕王继妃  命钦天监择吉以嘉靖三十七年九月初九日尚冠纳徵发册十八日安床开面十九日亲迎礼部因上仪注一定亲纳徵发册催妆先期一日遣官告于  奉先殿如常仪内官监礼部鸿胪寺设定亲纳徵发册催妆各合用冠服首饰金银叚疋等礼物于左顺门设玉帛案册案莭案于大朝门上至日早内官监设彩舆教坊司设大乐于午门外内官设王妃凤轿仪仗于彩舆之南是日早百官具朝服侍班序班引正副使先于册陛下正中行四拜礼执事官举莭案玉帛案至册墀置于中道宣制官称有制赞跪正副使跪宣制曰今聘某官某人女为裕王继妃命卿等行纳徵发册等礼正副使俯伏兴四拜毕执事官举莭案玉帛案册案冠服等物引礼官引至午门以莭册并玉帛置于彩舆冠服等物以次陈列大乐前道从二门出东长安门正副使易吉服乘马随行至妃家行礼一妃家受聘礼前期一日妃家设香案莭案于正堂中玉帛案册案左右相向至日礼物至妃家主婚者具服出迎引莭引礼正使持莭副使捧册执事官捧玉帛至正堂各置于案正副使立于案左右冠服等物以次陈列礼官一员立于左主婚者立于右礼官曰奉制命正使某官某副使某官某为  裕王行纳徵发册等礼引礼引主婚者诣香案先受玉圭次受玄纁各受执事者再行四拜礼礼毕内官先以冠服入中堂进于妃其服讫内官诣册案跪取册捧入中堂置于案引礼女官引妃至册案前行四拜礼跪女官宣册讫妃受册以授女执事设妃座引礼女官请妃升座妃家应贺者行四拜礼正副使候内官出告行礼毕持莭出主婚者送至门外正副使回朝复命妃回家奉礼物从午门入内监奏闻一妃受醮戒亲迎日妃家先于祠堂陈设祭物妃服燕居寇服妃父同妃诣其祖先前行礼奠酒读祝礼毕执事具酒馔于内进妃饮饮食讫父母坐前各四拜父母随意致戒词妃听受讫次辞诸尊长礼毕改服翟衣以候亲迎一亲迎前期一日妃家令人铺房亲迎日司设监锦衣衣卫鸿胪寺先设王幕次及仪仗象辂并所奠鴈则以帛代教坊司设大乐俱于府门外妃家先设王幕次于中门之外设香案奠鴈案于中堂之中是日王皮服弁服引礼引王由府中门出引礼跪请升辂主陛执鴈者随后仪从前乐张至妃家门外引礼跪请王降辂导引至幕次礼官先入至正厅立于东西向主婚者具服出见立于西东向礼官曰  裕王奉制行亲迎礼引礼二人具服引主婚者迎王于幕次之外内官一员具服引王出幕次主婚者请王入中堂王先行内官具服捧鴈随入主婚者后行王至中堂主婚者进立于堂中之左妃母立于堂中之右东西相向女执事二人妃出房立于妃母之下内官引王至案前内官捧鴈跪进王王以鴈置于案内官引王稍退近东西向立赞礼礼引主婚者诣案前行八拜礼退复位执事者撤乐引礼内官导内具妃仪仗于中门之门执事引妃出内官跪启王诣轿所启请揭帘杞陛轿内官启请王升辂前行妃具仪从后行王至府降辂前行王至府降辂候妃至内官跪启请王揭帘妃降轿入幕次王先行至内殿门东立西向候行合卺礼一合卺其日内官先于王内殿门之外设妃幕次设王座于殿东西向设妃座于殿西东向各设拜位于座之南设酒案于正中稍南置两卺于案上妃入幕次整饬讫女官导妃至内殿门西立东向赞引一人导王前升殿女官二人导妃升赞请就拜位王与妃各就拜王再拜妃侠拜讫赞请升座王与妃各就拜位赞两拜王再拜妃侠拜讫赞请升座王与妃皆座女执事二人举馔案进于王及妃之前女官司尊者取金爵盏酌酒以进王与妃各受爵饮讫女官进馔王与妃皆举馔讫女官再以卺盏酌酒合和以进王与妃皆饮讫又进馔王与妃皆举馔凡三举酒馔毕执事者撤案赞王与妃兴就拜位相向赞两拜如前仪礼毕王从者馂妃之馔妃从者馂王之馔一朝见苐二日清晨王冕服妃翟衣赞引各启请出宫王乘舆先行至东华门降入至乾清宫门外以俟妃乘轿至乾清宫门外降轿  上帝服升座赞引引王及妃自东门入王先入妃从诣  上前王立于东妃立于西宫人以枣栗盘立于妃之右赞王与妃皆四拜执事者二人举案至  上前宫人以枣栗盘授妃妃捧至于案执事者举案妃随案至  上前妃复位赞王与妃皆四拜兴执事者彻案于东礼毕赞引引王与妃出是日  上赐王与妃宴一盥馈苐三日清晨妃服翟衣赞引引妃至乾清宫门外降轿由东门入俟膳至赞引引妃诣  上前赞四拜尚仓以膳授妃妃捧膳置于案复位又赞四拜礼赞引引妃退立于西南俟膳毕引妃出一朝见苐四月内官于  奉先殿陈设牲醴祝帛每庙猪一羊一帛共二一筵是以清晨王具冕服妃翟衣礼服由东华门入赞引二人引王二人引妃至  奉先殿诣  太祖高皇帝皇后神御前王在左妃在右赞王与妃皆两拜赞跪王跪妃亦跪赞搢圭王搢圭赞进帛执事者跪进与王右赞受帛王以授执事者赞奠帛执事者以帛奠于  神御前赞进爵执事者以爵跪进于王右赞受爵王受爵以授执事者献爵执事者以爵奠于  神御前赞再进爵如前仪讫赞俯伏兴王俯伏兴妃亦兴赞复位王与妃皆两拜平身次诣各  帝后神御前礼亦如之赞诣读祝位王与妃皆诣读祝位赞跪王跪妃亦跪读祝讫赞俯伏兴平身王俯伏兴平身妃亦兴赞复位赞王与妃皆两拜平身赞执事者捧祝帛各诣燎所赞诣燎位王与妃皆诣燎位赞礼毕引礼引王与妃还府得旨如仪乃命驸马谢诏告  奉先殿公张溶尚书吴山充正副使行纳徵发册礼
　　○丁丑  孝恭章皇后忌辰  奉先殿行祭礼遣清平伯吴家彦祭  景陵
　　○更定各边军妄割被害汉人诈冒首功律与强夺他人首级者管队以上官代人冒报降调从给事中郑茂奏也
　　○戊寅
　　○升尚宝司司丞靳弘为本司卿以九年秩满也
　　○以翰林院检讨升泰充景府讲书官制敕房辨事通政使司知事李中充侍书官
　　○兵科都给事中王文炳劾奏宣府巡抚张镐庸劣寡谋顺天巡抚马佩贪污有迹宜罢黜宁夏巡抚王镐才乏振扬总督三边王梦弼守多疵议宜更置言近年以来巡抚员缺每于参政副使内不次擢用法固善也但人情多巧于进取而臣莭难保其有终方其利迁转时勉效驰驱求钓声誉及已在位志盈器满尽丧平生不消乏因以贪渔宠赂肥润身家未闻为边陲建久远之业者也即如张镐马佩皆以潘臬分司不一二年迹升宪职崇长虚名何裨实用臣以为至今巡抚之选尤宜循用资格即未必得人犹可以杜幸进之门也＜锍-釒＞入诏张镐马佩俱革职闲住王梦弼致仕王镐调南京别用仍命今后边方巡选择资望相应者推补不得徒以虚名骤迁致误地方
　　○庚辰
　　○建秋报典于万法宝殿九日遣英国公张溶等祭告各宫庙
　　○会审重囚出矜疑者九人减死戍边
　　○辛巳
　　○停吏农监生及武官加纳事例
　　○发工部节慎库银十八万两借充各边军饷
　　○壬午
　　○罢重阳莭宴
　　○升山西巡抚右副都御史魏谦吉为兵部右侍郎总督陕西三边军务大理寺左寺丞霍冀为都察院右佥都御史巡抚宁夏改巡抚南赣右佥都御史何思巡抚宣府起原任巡抚延绥右佥都御史王轮整饬蓟州边备巡抚顺天
　　○戊子
　　○升河南左布政使范钦为都察院右副都御史巡抚南赣汀漳
　　○升翰林院侍诏尹乐舜郑守德潘静深李秀为礼部主事仍兼原职给事  二王府
　　○己丑
　　○升太仆寺少卿马三才为南京通政司右通政
　　○升山西按察司葛缙为都察院右佥都御史提督鴈门等关兼巡抚山西
　　○庚寅
　　○兵部职方司署郎中唐顺之奉命阅视蓟镇两关镇区马步官军原额九万一千有奇见卒五万七千有奇逃亡三万三千有奇因还奏言昔汉光武以渔阳突骑定天下唐藩镇专兵而卢龙一道常虎视河北古所谓其人慷慨勇悍而沉鸷即今蓟镇之兵也以臣所见不惟尺籍耗减非复往时之旧即见在守边者除名关寨夜不收千余人及三屯建昌两营古北燕河两区巡抚标下民兵射手数百人之外皆羸兵惫马朽甲钝戈徒糜廪饷不济缓急之用故往年庚戌虏变及近日宽佃河流之寇土墙之寇至于近檄宣辽远微延固以御之甲胄虮虱于道途忬轴匮竭于转输盖积弊之极其势不得不出于此然事起一时本非经制练至减客  圣谕久颁不谓自是之后岁以徵发为常使镇兵置而不理谁之咎也今日权宜且可独责镇兵以为守量各兵以为战待镇兵练成一部即可减客兵一部至与举军尽更议免调耳额既旷练习又＜锍-釒＞所据总督王忬总兵欧阳安巡抚马佩及诸将领袁正等俱宜坐旷职误事之罚＜锍-釒＞入得旨该镇缺兵至三万不补一卒不练督抚官所理何事兵部从实参看以闻兵科都给事中王文炳等因言有兵则有粮今多缺伍而粮无减额乞并清查以惩欺冒章亦下兵部于是部拟王忬等三臣当降罚诸将领班曹勋坐营张继先任最久副总兵祝富次之参将徐枝等及副总兵马芳等又次之副总兵袁正等宜递减  上曰蓟镇兵马缺弱已极而督抚不问殊为负恩马佩已革职王忬欧阳安姑降俸二级留用严督将领取见卒实练之务堪赴敌每岁五月奏遣官阅视期以三年有成计功行赏否者科臣参劾曹勋张继先各降二级祝富降一级管事如故徐枝等夺俸半年马芳等二月袁正等勿问仍以兵部不早题覆夺该司郎中俸一月令亟议练兵事宜以闻  上因问内殿边兵入卫起自何时何人建白大学士严嵩对  祖宗时只有调土兵赴各省杀贼之例并未有调兵入内地者  祖宗四征不庭及各边有警皆发京军而往至正德七年刘贼猖獗攻陷山东河南州县始调许泰郤勇等领边兵杀贼继而彬宣大兵至京扈  武宗南巡识者忧之云使此辈入窥京军单弱必骄横轻内地矣随有大同叛军之变祸实由此庚戌后逆鸾奏遣御史四员分往各边选兵入卫每岁共十八枝鸾自营领防护京  陵未曰守蓟镇也至何栋任总督奏蓟镇选练兵马未完暂借二枝防守待蓟兵练完即彻还至王忬却将边兵尽调赴蓟镇分布摆守各墙去岁则又将辽东全镇兵马尽调入关以致贼乘虚犯辽抢杀一空调兵之由始此今年复一年调之不以由蓟镇边备废久互相因循尔今奉调谓岂止费而已借乘作乱仰惟  睿思深远矣
　　○辛卯
　　○巡按广西御史龚恺劾两广总兵王瑾贪耄原任广西左布政使熊洛庸鄙参政洪朝选残酷俱不职当罢得旨令瑾闲住洛致仕朝选调用
　　○改派山东登莱二府近海州县米六万石豆一万石输之辽东济饥其米豆价银准于本镇布花银及太仓辈折银内扣除不为例
　　○以门工完录内外效劳诸臣赐内官监太监表亨樊英各荫弟侄一人为锦衣卫总旗于通等加恩二级加工部尚书欧阳必进太子太保升工部左侍郎雷礼工部尚书添注管事加锦衣卫左都督朱希孝太子太保进督木工部左侍郎卢勋督石工部右侍郎张舜臣二品俸服赏锦衣卫都督陆炳银四十两纻丝三表里礼部尚书吴山镇远侯顾寰各银三十两纻丝二表里协理戎政刑部尚书郑晓兵部右侍郎刘采锦衣卫指挥刘鲸各银二十两纻丝一表里升管工通政使徐杲为工部右侍郎仍荫一子为文思院副使监工给事中刘贽为通政司参议御史宋仪至为大理寺右寺丞仍升赏通政司经历张钦等一百余人官旗匠役九百余人各有差
　　○壬辰
○升刑科右给事中郭汝霖工科右给事中王元春俱左给事中兵科给事中郑茂刑科给事中魏元吉罗嘉宾俱右给事中汝霖茂俱吏科元春刑科元给户科嘉宾礼科
　　○癸巳
　　○升浙江道御史王士翘为太仆寺少卿
　　○甲午
　　○葬安妃张氏
　　○调太仆寺少卿何海晏于外任革吏部验封司主事李一科任回藉听勘初一科由江都知县行取升佥官时海晏为文选司郎中至是御史林腾蛟效一科作县贪暴海晏以山东人私引之故有是命
　　○乙未
　　○总督川贵湖广侍郎王崇报上贵州官兵擒斩叛苗功三十六年十二月破地隆阡苗四寨擒斩巨苗龙老三等三十七年三月破答千蚁窝杨四屯等苗斩首三十五级擒十九人诏赏崇及总兵石邦宪各银四十两纻丝四表里邦宪仍升一级巡抚高翀二十两二表里参将刘彩布政杨守约参政游震得参仪刘景韶守备安大朝等赏赉赎罪有差
　　○丙申
　　○升云南左布政使鲍道明为应天府府尹
　　○从户科都给事中赵锵奏令自今各省纳银太仓者如工部赋罚事例一体具题以便稽考仍岁遣督饷御史一人按行各边清查年例出入之数以闻其有司任内钱粮未完者虽遇升迁不许离任  命南京府掌印豊润伯曹松充总兵官镇守两广
　　○己亥
　　○刑部都察院覆礼科给事中李得春条陈镇刑狱六事一罪囚系奉旨贯减者吏不得复坐他事酷刑久系一狱情真者不许浮词奏辨开幸免之门一问刑官有移情就例故入人罪者听所司劾奏降调为民一死狱重非正官不得问理如有转委佐贰或以贿成或以势夺以故出入人罪论一永远军未发遣而死于狱者免其勾补不得累及子孙一极刑自毙于狱与矜疑瘦死者均之失刑今后有经奏请无杜故延及情可疑不为伸理者各宜罪之诏如议行
　　○辛丑
　　○升刑科都给事中彭范为山西布政使司左参政广西道御史何大章为江西按察司佥事
　　○以京师多盗夺都督云冒参将李登冯登等俸各令戴罪缉捕
　　○升南京锦衣卫掌卫事署都指挥佥事李藩署都督佥事佥书南京后军都督府事
　　○兵部郎中唐顺之条上蓟镇兵食九事其为补兵言者凡六其为筑墙工食及添粮言者凡三补兵六条云一清弊源以收逃卒今边镇穷军生计惟月粮耳而有司斗割升除以充抚赏之用衣粮既不满望工作又尽其力在人情既所不堪其奔窜亦无足异若夫石塘古北卫虏苦寒资生之计全无哨守之劳独甚而给饷与他军等故逃益甚且国家倾内帑以供边岁出筑边报数十万两抚夷三万两不啻足矣而又以之累苦徤儿坐耗伍籍臣不知其锐也自今以后凡操练则一身不能两役台墙工役自须别议至于抚夷支费宜令督抚别为区处一不烦军使此贫寒之卒每月得私其一石之粮保育妻子而以其暇日专攻练习自然逃亡可省而武艺可精矣至于京边折银皆六钱五分而蓟镇独四钱五分尤为偏削盖始因米贱莭减原非经制宜令户部量该镇穷边寒瘠之地照例给银六钱五分其余近内营屯土没米贱自应如旧此于司计亦无大费若必谓银不可增则如前时总督杨博所请镇边横岭例悉与本色亦是一策不则虽百计撄缚而军之逃者日甚矣一专责任以严勾补矣蓟镇发内地卫所之卒以戍边关又边卫所气脉通贯而后军令可齐一也今军士通逃在营官则诿罪于卫所为渊薮在卫官则归咎于营门之役削执一端以相枝抵是以影射莫究而伍藉日虚宜特敕兵备官得兼制之营官以逃军多少而轻重其罪卫官以补军多少而轻重其罪又并论补军与逃军之多少以为兵备之功罪其补罪之法军先本身故军先子孙不足则均之同族不足则均之同伍均之同队以至通一卫之余丁而补之又不足则取之城操正军于勾补之中寓垛充之法务取盈额而止一定班戍以便人情夫古北口石塘一道褁以近境被虏垛募军军当时垛者迫于令而不敢不行募者贪于利而不故其后及至戍所露居旅宿劳役饥寒遣代无期赍送不继始而潜返驯致久逃拘鲜频仍往来频扰盖惟人惟不便是以法禁难行臣反复筹度揆情审势求所以通变折中兼利军国者有一道焉凡戍卒系六百里外者或分为两班一班备春一班备秋或并为一班半年城操半年秋戍既可稍近人情又不改移原戍庶获实用兼可久行且戍军在乡则食减支六斗在边则食行粮四斗五升是一年止食半军之米在边扣其余米亦足雇募半军待本处募军足数更议改编其近戍在五里百内及额军不系垛募者无得援此为例一处民兵蓟镇民力已竭役无可加而卒伍方虚又当  处臣考永平旧无民壮正统本以备虏设二千五百人今宜以本府备虏之所设复为本边备虏之用无事则州县驻操有警则调赴所近边关协守道计永顺二府可得民兵六千人又山东有有马民兵三千人本为蓟镇而设今蹔用南征事已须还若不用其人而微其费以为本镇雇募之用可得七八千人又蓟镇旧有岁例减存民壮工食不知积之何所得三万两足募三千人凡此皆官不增赋而坐得兵万余人甚便计也处募兵军中欲得骁勇必以召募召募之法莫甚于辽东先立招首而后招军视其所招多寡而轻重其赏逃亡则于招首责补又往者兵部募余丁于延缓原议四千五百人因事急止募千五百人蓟镇两年多懒其用宜如原议募足其数可延辽东正兵之调又各边将八阵全籍家丁居则多同苦乐急则共生死彼军士有急焉兽散耳逃军缺额在百名之内者得令家丁充之而食其食焉至于并塞土著丁徤堪战守者立为保伍给以塞之田廪以缺军之饷任其耕你有警则籍而用之此召募之道也一处班兵蓟镇主客若足原额将及十万即令月粮半折亦湏六十万石岁岁转漕胡以办此臣尝计之客兵每岁防秋四月行粮一石八斗主兵一人岁月粮十二石出戍百里行粮又在其外主兵一人之费足当客兵七人而有余马亦如之然则调客代主他处之省费蓟镇之增费也若欲米不增额兵不远调惟是班军可以经久臣阅蓟镇天津河间等卫春秋两班军已有二万二千八百余诚于京班中或原卫余丁简足三万人以充镇兵此则粮不增而兵足可久之道也其筑墙工费及边粮事宜二条云墙工费今顺天八府操工民兵远者雇役近则派夫以派夫计之每夫月给银二两若派百夫计费银二百两而百夫筑墙月以而丈为式仍有给盐菜银十两以雇役计之每墙一丈费银十五两则派夫二丈之费可得十四尺矣今筑徵银雇募则官得七倍之赢民免去家之扰其利如此一复本色以存久计蓟州仓粮遮洋总二十四万石无折色正德末始仪折十万石嘉靖十二年又议折四万石其时建议之臣偶见一时米贱轻议变法不虑岁无常贱今年滦东饥一石折色曾不足籴四斗诸军困矣又况昔者蓟镇无大寇聚兵少故减米增银犹谓时宜今聚兵至十余万岁费银七八万而米石十至五万一旦告急无所籴买不得已则穵运京师脚价转多验扰日甚非得计也故臣以为复本色便一处转般以便支给滦东之军旧于永平山海等仓支粮后海运罢始移蓟州去滦东远者五百里故军有转输之苦而虏有乘间之入徒以户部惜脚价耳臣计滦东湏米三万石自蓟州至永平脚价可六十余两而足国家岁为蓟费百万而乃靳此百分之一乎宜置一户部分司于永平使与蓟州郎中相首尾增脚价六千两兼灌输本折便又臣所谓脚价者非必岁岁用之也滦东率十岁九丰丰收之年不必运米但取银于蓟而籴三万米于永平则脚价亦省即以所省复籴计十岁丰可得十四五万石贱籴贵粜收其羡利还充脚价而本米常在十年之后所谓岁增脚价亦不必用矣此亦富边之一策也顺文上练兵事宜因言  陛下于贡马常赐之外岁发银三万于苏州为抚三卫之费然北虏信使无日不在三卫盖自嘉靖二十九年以后迤北把都儿打来孙二虏收属东夷而居其地遂巢辽蓟之间故往时虏正寇秋今兼寇春皆诸夷阴为之向导耳夫中国之于秋狄譬夫家与盗邻不虏其强而虏其近近则我之防备无休而彼之抵隙又便河流宽佃之失可鉴也宜令督抚诸臣深虑熟计捐财帛以结其心振兵威以夺其气时用秘计以携其交纵不能以夷攻夷亦可使必为我耳目而不为虏导＜锍-釒＞入俱下所司议覆俱可其石塘古北而处戍卒如遇凶年谷贵许于下半年折粮银内计直量加漕运衙门克期修补运船以为全复本色之地得旨允行
　　○壬寅
　　○选授太常寺博士王好问中书舍人彭继业行人吴过陈瑞罗复孙用郭文辅王纳讲为试监察御史浙江道好问河南道瑞山东道复福建道继业狭西道用四川道文转云南道纳讲贵州道
　　大明世宗钦天履道英毅圣神宣文广武洪仁大孝肃皇帝实录卷四百六十四
　　


大明世宗钦天履道英毅圣神宣文广武洪仁大孝肃皇帝实录卷四百六十五
　　嘉靖三十七年十月甲辰朔时享  太庙命驸马邬景和代  颁明年大统历  上不御殿百官于大朝门行五拜三叩头礼
　　○乙巳  孝洁皇后忌辰  奉先殿行祭礼遣广宁伯刘允中祭  陵寝  命太子太保魏国公徐鹏举守备南京兼掌中军都督府事
　　○丙午
　　○工部尚书掌太常寺事徐可成卒可成神乐观道士也起乐舞生至今官以例赐祭葬
　　○陕西华州地震有声如雷越六日再震十二日复大震倾陷庐舍甚众
　　○辛亥  诏以边镇钱粮发附近有司支放以各卫所差银佥殷实余丁管角□羊毋令权归将领刻剥贫军从御史王渐奏也
　　○浙江岭港倭徙巢柯梅总督侍郎胡宗宪屡督兵讨之不能克于是南京御史李瑚追劾宗宪私诱王直启衅巡按浙江御史王本固南京给事刘尧诲亦劾其老师纵寇滥叨功赏请行追夺尧诲又言前淮杨之变知府石茂华刘崇文等婴城自保顾得缓军之力却贼冒赏御史马斯臧伪增功次亦当并治兵部覆请切责宗宪而令查盘科道罗嘉宾庞尚鹏并勘斯臧等事  上曰宗宪可军务重寄否宜去与留其令在廷集议毋党护依违斯臧等本兵既据勘拟赏矣如何又勘其并议上于是成国公朱希忠等吏部尚书吴鹏等议言宗宪功多当切责留用如部议斯臧等事已前决当置勿问如  上旨  上手答曰妖逆贼直罪浮贼富本宗宪用计诱护人皆知者小人嫉功会彼奏上玄瑞遂尔有言朕览诸＜锍-釒＞付之丞弼议拟用存公论耳是议亦不分是非不明功罪宗宪其仍旧用心平贼以副简眷未几宗宪上＜锍-釒＞自办曰王直为东南大患节经兵部题奉  钦依先有购求之文后有许降之意臣仰承庙筭不惜身家而百计以图之兹幸擒获言者乃诬臣为私诱诋臣为专擅又以今岁继来之寇谓由臣擒直启衅致之是将嫁无穷之祸于任事者之身推原其意岂欲人人皆畏首畏尾不敢一奋然担当国事然后为可耶昔岁臣任巡按时徐海陈东麻叶之徒已盘据松江结巢柘林攻城破邑者四年矣彼皆王直党也果何人招致何人启衅乎矧直猾谲善战久雄海上昔年以孤舟住泊列表总兵俞大猷时为参将以福船五十艘攻围数月竟尔逸去以此观之此酋非可以力胜非可以常视也方直跳浪海洋中外惊诧以为猛虎毒蛇不啻兵富臣苦心积虑幸而获之乃言者复以么么视之夫直诚么么与海上事无轻重也不足为臣功已矣而又安得为臣大罪耶臣力竭智殚怨多毁集愿毕力以除舟山余孽退伏斧钺唯  圣明裁察  上复报曰卿计获妖贼人所皆晓特以献瑞故人不敢直指引军事以害卿耳卿宜竭诚展布以平余氛不允辞
　　○癸丑
　　○礼部类奏四方所进芝一千八百六十四本诏有径尺以上者仍广求以进
　　○甲寅
　　○补荫故大学士梁储孙孜为中书舍人
　　○乙卯  诏修汝王府苐于京师以居宫春遣侍郎苐王□赞卢勋督钦天监副杨绘往西山卜择葬所  诏陕西临巩二府所属学校生儒俱听河西巡按御史提督考试以御史郑存仁奏本境绝远提学官不便巡历故也
　　○改设黄花镇领班都指挥二员领德州等卫官军
　　○戊午
　　○先是户部右侍郎马森巡抚江西时荐布政司宋淳才可大用淳寻升巡抚以赃被论罢至是南京御史黄希宪给事中金燕交章论森与淳相继为布政森去任时惧淳发其阴事又所遗赎锾数千金力不能自取而托淳致之为此极力引荐以报淳德且塞其口森坐调为大理寺卿燕又言工部郎中李方至采木江浙擅参严州府知府宿应麟请并治其罪以为生事之戒方自奏辩言臣遵奉简书紏举违慢意在为朝朝集事耳言官忌臣分其权乃劾臣专擅不当臣罪得  旨朝工重大若人皆玩视工何时得成方至奉  敕行事金燕乃敢挟忿妄言不畏君命其调外任
　　○户科给事中苏景和＜锍-釒＞劾钦天监正方模冒滥加俸事连总督仓场户部侍郎高燿等下户部覆验模历官二十四年两次加俸俱因考满据例奉旨实无他私诏勿问升四川松潘副总兵署都指挥佥事程规署都督佥事佥书南京左军都督府事
　　○己未
　　○前军都督府管府事怀宁侯孙秉元卒赐祭葬如例  命兵部署郎中唐顺之往浙直视师与胡宗宪协谋剿贼
　　○辛酉  诚孝昭皇后忌辰遣兴平伯徐梦赐祭  献陵
　　○兵部都给事中王文炳以防秋事竣请召杨博还本兵居中调度别简大臣代为总督得旨杨博尽心边务方事经理其以原官加太子太保兼都察院右副都御史仍旧总督待来冬还部  命西宁侯宋天驯掌南京后军都督府事宣成伯卫守正佥书后军都督府事
　　○壬戌  上问户部苏镇虚兵食粮之数尚书贾应春等以不知对请行科道官核实具报  上责曰是兵数已查明经五万九千三十二名尔部中自有各年奏报文册历历可据何谓不知于是应春等檄蓟密昌平管粮官将三十年以后见在食粮军数一一清查尽得诡名冒支诸奸弊状  诏俱下巡按御史问
　　○授  裕王继妃父陈景行为中兵马指挥司指挥景行自言由岁贡监生待选已久援锦衣卫百户李铭例以请  上命改授锦衣卫副千户带俸
　　○癸亥
　　○以倭寇犯温台命革把总奎盘指挥梅魁任同把总松海指挥任锦付御史逮问  命提督京城内外巡捕都督云冒提督军务统领入卫军马思右参将署都指挥佥事刘彩充副总兵分守松潘等处
　　○甲子
　　○升协守大同副总兵都督佥事尚表为都督同知致仕表初用守城功起废廉而恤下然年已七十余固求休退总督杨博为请加秩致仕许之
　　○丙寅
　　○改定仪真守备言池以新港至瓜仪六合隶之江防以天长南及江都高邮隶之陆防仍听狼山副总兵节制先是嘉靖十九年分江南北备倭信地江南专属金山都司江北尽属仪真守备既而以地方多故复于东海大河口周家桥设把总掘港改守备盐城增参将各有信地矣而仪真守备犹遥制之体统不便于是巡抚都御史李遂以为言乃有是命
　　○丁卯
　　○以兵荒蠲辽东各卫所屯粮有差
　　○戊辰
　　○淮阳巡抚都御史李遂生凤阳府五河县有大杉一株围一丈五尺长六丈六尺涌出泗水沙中臣等窃惟中都  祖陵所在大木忽现谓由河洛而下原非所出之区谓从江淮而入又无逆流之理是盖  祖宗启佑淮泗效灵与大工会不偶然也昔  成祖重修三殿有巨木出于芦沟因以神木名厂二百年来羙谈再续再谨拜手以献＜锍-釒＞入  上令亟辇送至京以助鼎建
　　○东虏大举寇辽阳清河等堡总兵杨照副总兵刘岳帅诸将守备申有爵等分道出击之斩首八百级时西虏以拥众潘阳边外闻我兵既东乘间深入二百里照等闻变即驰赴之虏见大军至引去
　　○庚午  命保定总兵署都督佥事李广提督京城内外巡捕大同参将署都指挥佥事赵奇充任副总兵协守大同
　　○辛未  圜丘视牲遣公朱希忠代伯方承裕都督陆烟尚书吴山轮视
</div>
    <div class="pagination">
<a href="明实录世宗实录_page231.html">上一页</a><span>...</span><a href="明实录世宗实录_page227.html">227</a><a href="明实录世宗实录_page228.html">228</a><a href="明实录世宗实录_page229.html">229</a><a href="明实录世宗实录_page230.html">230</a><a href="明实录世宗实录_page231.html">231</a><span class="current-page">232</span><a href="明实录世宗实录_page233.html">233</a><a href="明实录世宗实录_page234.html">234</a><a href="明实录世宗实录_page235.html">235</a><a href="明实录世宗实录_page236.html">236</a><a href="明实录世宗实录_page237.html">237</a><span>...</span><a href="明实录世宗实录_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
