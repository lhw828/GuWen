<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 169 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 169 页/共 1860 页
  </h1>
  <div class="content">
   ○直隶总督孙嘉淦疏报。香河、宝坻、文安、大城、遵化、安州、易州、承德、卢龙、静海、井陉、西宁、保安、延庆、等十四州县卫。乾隆四年分。开垦水旱荒地一百一十顷三十一亩有奇。　　

○乙亥。赐准噶尔台吉噶尔丹策零敕。谕噶尔丹策零。尔使莽鼐赍至奏章。言哈柳奉到敕书内。有云原议以阿尔台南、哈布塔克、拜塔克、乌兰乌苏、罗布诺尔、噶斯口为界。今既一切俱遵朕旨。更无可议之事。是以蒙谕旨见许。但敕书内、系蒙古旧语音。未能尽解。是以屡次遣人入奏、讫未定议。恳再降旨明示等语。朕为大君。不分内外。一体爱恤。欲边界民人。不起争端。长享安乐。所以前岁敕书中言罢兵息民。永归和好。则定界与否。亦非要事。惟厄鲁特毋过阿尔台游牧。卡伦设立如旧。科卜多不更驻兵。每年应略地时。止遣二三十人巡视。彼此既无牵掣。亦可释尔疑惑。谕旨甚明。以此台吉亦喻朕旨。即此定议。去年哈柳来。朕甚嘉之。特以前者赐尔敕中。原有令游牧人等、各安所居之言。及尔还奏、并未言及阿尔台南游牧人等之事。此事虽非紧要。但前既议及。后不一一指明。恐彼此游牧人等不知。或妄行踰越。致起争端。有乖和好。故朕之大臣。面询哈柳。据云以阿尔台山为界。业已指明。山南游牧之人。仍居旧地。自不待言。复有何议。因此朕亦就此完结。惟谕喀尔喀等。自今无得过扎布堪、齐克济、哈萨克图、库克岭、等处游牧而已。今台吉又复怀疑。祈朕明降谕旨。朕为天下大皇帝、岂肯食言。台吉固无容过虑也。又称进藏之人。若由肃州赴东科尔。其人悉未出痘。又道远。恐乏水草。请自备牲畜路费。由库克、沙什、西喇、喀勒占、前进。至进藏时。或马匹瘦乏。尚恳加恩接济。尔前请进藏熬茶。百人不敷。乞用三百人。朕已允行。至一切所需。尔本以尊崇佛教。修行善事之故。致诚前往。此事固未便朕为资助。亦于台吉声名有关。但既经奏请。倘由东科尔进藏。及由藏回时。途间果有匮乏。量为接济。在朕固所不吝也。至请路由库克、沙什、等处。朕边境大臣。已详询习知道路者。俱言此路既多戈壁。又缺水革。行走甚难。但尔来人未出痘者。道经内地。诚属可虞。朕已饬令边境大臣。择戈壁少。水草好。有益于尔人畜者。详悉勘明。导引尔之人赴东科尔。到时、朕大臣当已豫为之备矣。随敕赐各色缎十端。加赏玻璃磁器四十事。大缎六端。　　

○刑部奏、扬州盐商曹翰思。贿求御史褚泰。条陈盐务。已将褚泰拟绞监候。今据褚泰限内完赃。呈请照例减等。查褚泰、以言官得财渎奏、不应议减。得旨。褚泰身系言官。与寻常婪赃者不同。不准减等。　　

○免浙江钱塘、永康、建德、三县。荒废冲坍。田地山荡。无徵银、四百七十四两有奇。米、二十三石三斗有奇。并减免乌程县、土松渗漏积荒田额徵银米。　　

○浙江巡抚卢焯疏报。镇海、定海、象山、太平、江山、常山、永嘉、平阳、云和、等九县。乾隆四年分。开垦荒地二十顷有奇。　　

○丙子。上御勤政殿听政。　　

○命喀尔喀王等。及军营大臣。详议彻兵后驻防事宜。谕、朕前以彻阿尔台之兵。询问喀尔喀王、扎萨克等。据奏称事尚未定。若仍用兵戍守。于我等殊有裨益。请暂留驻。至去年、噶尔丹策零令哈柳来使。一一遵照朕旨定议。请伊等游牧。毋过阿尔台山。我之卡伦。设置如旧。至喀尔喀游牧。亦无过扎布堪。其言甚属恭顺。故朕遂颁敕书。与噶尔丹策零指定。喀尔喀游牧。不得越扎布堪。齐克济。哈萨克图。库克岭等处。仍以阿尔台山南、哈布塔克、拜塔克、乌兰乌苏、罗布诺尔、噶斯口为界。并所请熬茶贸易事。亦经定议。现今边境宁谧。既许其和。西北两路之兵。不须留驻。应行彻回。北路喀尔喀、扎萨克等。当同心合志。约束属人。就指定边界居住。其豫备兵。仍训练以时。至防秋之候。得围会聚。应略地时。著额驸策凌拣选干员。带领二三十人、巡阅隙地。准噶尔喀地兵所到之处。亦令申报。现设卡伦。仍令喀尔喀台吉官员兵丁。轮班驻劄。如此办理则息事宁人。而且有备无患矣。著行文喀尔喀四部落王。扎萨克等。令其于彻回内地兵之后。悉心协力。休养属下。紧守卡伦。一切防范豫备事宜。核议具奏、倘谓内地兵断不可彻。则竟如呼伦贝尔驻兵例。令东省索伦乌喇齐等。拣发数千人。携挈妻孥。永远驻劄游牧。庶于事有益。若既与准噶尔定议。而仍以内地兵戍守。既恐滋彼之疑。且喀尔喀仍须供应一切。妄费无益。喀尔喀副将军、王、扎萨克等。宜体朕为尔等筹画之意。计及久远。妥议以闻。并将朕此旨。行文额驸策凌与军营大臣等。令其详悉定议具奏、至西路又与北路不同。北路有额驸策凌。与喀尔喀王、扎萨克等。俱军前谙练本地情形之人。其防范豫备。相机而行。自无可虑。西路则哈密与准噶尔连界。回人素性怯懦。非喀尔喀比。内地之兵。不便遽彻。其届期换班。须从远处调发。亦非久长之计。俟数年后。量裁哈密驻劄兵。务使足资防守外。即以附近安西等处兵丁。轮流拨往。其兵数如何足用。军食如何支给。著行文总督尹继善。提督李绳武。详悉定议具奏、寻平郡王福彭。大学士查郎阿。左都御史杭奕禄。侍郎阿克敦等。各以两路事宜条奏、得旨。军机大臣等议奏、寻议覆曰。据查郎阿。请改安西总兵官为提督。增设官兵。分驻哈密等处。其现驻防兵。悉行彻回。查雍正十三年。曾议安西增设提督。辖兵一万。携家移驻。其哈密换班兵丁。即于提督标下轮拨。以总兵副将领之。再豫选甘、凉、宁、肃。各营战兵二万二千名。以备调发。移咨查郎阿、张广泗等。会议具奏、其时查郎阿等议、以安西产物俭少。食用不敷。是以增设提督之议未行。今查郎阿请以安西总兵官。改为提督。增兵三千。合原额兵七千二百。共一万二百名。就中派拨二千名。以副将一员。率赴哈密驻劄。二年一换。其现在哈密布隆吉尔等处驻防兵。以次彻回。与原议相符。实于边防有益。应以查郎阿所奏、移知陕西总督尹继善。提督李绳武。会同详议具奏、再行定议。至杭奕禄奏、请哈密增驻蒙古兵一千。为守卡用。查前者副都统旺扎勒。侍郎玉保。俱曾奏请。未经议行。杭奕禄此奏、亦无庸议。再平郡王奏、北路驻防兵。可减不可彻。阿克敦所奏、亦大略相同。应俟额驸策凌等奏到后。一并酌议具奏、从之。　　

○吏部议、湖广总督班第参奏、湖北巡抚崔纪。违例纵私各案、查崔纪、滥准崔乃镛擅动存公银两。被参后。复代赔亏缺。种种徇庇。应降三级调用。又委按察司经历、署理州县印务。应罚俸一年。又密谕各府、令民间暂食私盐。尤为骫法溺职。应照例革职。得旨。崔纪袒护崔乃镛一案。著照部议降三级调用。至令民间暂食私盐一案。虽悖谬实甚。但事尚未行。遽议革职。未免过重。此案著免其革职。再降五级调用。余依议。　　

○兵部议覆、贵州总督张广泗奏、难荫卫千总一项。例应赴部推补。但黔省距京甚远。微员艰于资斧。以致徒有虚衔。终于废弃。请嗣后此项人员。有情愿告降。改补营员者。即以把总补用。应如所请。从之。　　

○又议覆、广西按察使唐绥祖奏、各省解来粤西安插军犯。俱系原籍指定地方。有免死减等盗犯六七名。俱开载一处。使凶徒类聚。难保不再生事端。查发遣军犯。会典久有成例。但恐各省于一案内军犯数名。统指一处安插。亦未可定。应令各该督抚务照会典开载地方。均匀酌派。毋得俱发一处。从之。　　

○以翰林院侍读学士黄孙懋、充日讲起居注官。　　

○免浙江仁和、海宁、二县。修筑海塘。挑废民田地荡无徵额赋。　　

○浙江巡抚卢焯疏报。安吉、定海、西安、江山、常山、等五州县。乾隆四年分。开垦额外田地二十二顷九十二亩有奇。　　

○贵州总督张广泗疏报。平越、大定、二府。并修文县。乾隆四年分。开垦荒地二顷有奇。　　

○丁丑。上诣畅春园、问皇太后安。　　

○命绥远城将军伊勒慎来京。以正蓝旗满洲都统补熙、为绥远城将军。　　

○给浙江仁和、海宁、二县。修筑塘工。拆迁民房。挑废田地。价银五万五千二百七十七两有奇。　　

○戊寅。孝懿仁皇后忌辰。遣官祭景陵。　　

○赏给操演兵丁饭银。并关领帐房。谕、八旗兵丁。赴卢沟桥操演枪炮。定例三年一次。于九月内举行。兵丁人等。虽预领有本月分钱粮。但家间养赡。与在桥日费。不能兼顾。未免拮据。今届操演之期。朕心轸念。著照训练营旧例。赏给一月饭银。以示优恤。再应用帐房。亦著照训练营之例。赴工部关领。俾营制齐一。以肃观瞻。仍交该管官。于完操之日、查明缴部。嗣后三年一次。赴桥操演。俱著照此例行。　　

○己卯。兵部等部议准。河南巡抚雅尔图奏、伏牛诸山。袤延八百余里。地广人杂。最易藏奸。原设巡检四员。不足以资弹压。查山内在嵩县所属之孙家店一处。当鲁山、南召、内乡、卢氏、等县之中。为商民往来要路。请将嵩县城内守备一员。即带存城之兵。移驻孙家店。另于河北镇标左右营内。抽拨把总一员。带兵二十名。驻劄县城。归该守备管辖。河南府通判专司捕务。请移驻孙家店。协同守备巡查。汝州所属之杨家楼。为伊阳、汝州、交界入山总路。请将汝州州同、移驻杨家楼。陕州所属卢氏县之朱阳关。亦系要区。请将陕州州判移驻朱阳关。浙川县之荆紫关。路通湖广、山、陕。实为扼要。请抽拨南阳镇标右营守备一员。带兵四十名。驻劄关口。原设之外委把总彻回。至山中岔径要路。凡六七处。请令南北两镇。量拨汛兵巡防。所需衙署营房。估计动项建造。从之。　　

○刑部等衙门议准、河南按察使沈起元奏、向例州县界内。路死命案。勒限一年缉凶。限满无获。查参议处。自雍正四年。九卿覆准、浙江按察使董永芠条奏、路死不明之案。先扣限三月。查明仇盗。如不能查出。即行题参。查命案。是仇是盗。必缉获凶犯。始可研究。断不能凭空悬拟。请仍照从前定例扣限查参。所有文武官员。于三月限内、查明仇盗之处。均行停止。从之。　　

○旌表守正捐躯之江苏震泽县民孙鹤干妻、陈氏。　　

○庚辰。谕大学士等、白嵘来京引见。朕看来人似明白。或尚能办事。是以命往陕西。交与尹继善酌量以道府试用。但伊所到之处。屡被参奏、并言其不甚安静。或伊为人小有才具。不称道府之任。或有与伊不合之人诋毁之。尔等俟尹继善奏事之便。传朕谕旨。令其留心试看一二年后。秉公具奏、　　

○辛巳。上诣畅春园、问皇太后安。　　

○刑部奏、乾隆五年。直隶各省秋审重犯。分别情实、缓决、可矜、三项。刊刷招册。恭呈御览。得旨。秋审照例办理。其情实人犯。今年著停勾决。册留览。　　

○壬午。户部议覆、御史马丙奏、责成道府严查州县收漕弊窦一摺。查州县徵收漕粮。道府均有监查之责。应如该御史所请行。令有漕督抚。力为厘剔。严饬各该道府。密行访察。如州县有不按定例。勒索加派。私行改折。以及纵容胥吏、舞弊侵蚀者。即揭报严参治罪。倘有徇隐。经督抚觉察。即将该道府一并题参究治。从之。　　

○调任江苏巡抚张渠奏、捐纳监谷。原期积贮充盈。嗣因江省巡歉频仍。改请以银、米、谷、三项兼收。今岁江南通省丰收。谷价渐平。请自七月底。将江苏十一府州捐例。暂收折色一条。画一停止。仍请米谷兼收。至收银既经停止。各生俊亦应就本邑报捐。如本邑已经足额。方许赴未足额之邻近州县输纳。再徐州所属。向来不种稻谷。淮海二府州。亦种粟米。请仍准兼收粟谷。从前各属所收折色银两。应令乘时买谷还仓。以归实贮。奏入。报闻。下部知之。　　

○命英诚公丰安。在散秩大臣上学习行走。　　

○命吏科给事中倪国琏。提督湖南学政。　　

○癸未。中元节。上诣恩佑寺。安佑宫、行礼。　　

○遣官祭永陵、福陵、昭陵、昭西陵、孝陵、孝东陵、景陵、泰陵。　　

○谕、据署理四川巡抚方显奏称、雍正八年、川省曾准部议。捐纳监谷以实仓储。乃奉行既久。历经三载。通省仅捐监生十七名。细加体访。皆因州县各官。畏谷繁多。难于照料交盘。遇有赴捐之人。多方阻抑。臣于各官进见时。极力开导。且刊刻告示。通行晓谕、嗣后各属。咸知踊跃。目下报竣者甚多等语。地方积谷备用。乃惠济穷民第一要务。而州县有司、惟恐贮谷过多。平时难于照料。离任难于交盘。瞻顾迁延。实为通病。朕知之甚悉。已屡降谕旨矣。今年直隶、山东、河南、江南、等省。俱获丰收。而各省奏报年谷顺成者颇多。况江西、湖广、原系产米之地。皆当乘时料理积贮之事。如捐监一项。固宜极力劝导。多方鼓舞。将勒抑阻挠。胥吏苛索等弊。悉行革除。弗致纳粟之人。裹足不前。其他凡可以积之于官。藏之于民者。皆当于此时悉心筹画。并切谕小民撙节爱惜。弗糜费于无益之地。如造酒造麴诸事。尤宜禁约。庶不有虚上天之恩赐。夫丰年不知积贮。一至歉年。束手无策。是谁之咎耶。各督抚有司、均有父母斯民之责。应视民事如己事。。毋得徒奉具文。仍蹈苟且便安之习。　　

○吏部议覆、左赞善李文锐奏、现令直省督抚保举孝廉方正。择其尤者。奏请引见。铨选州县等语。其余给以六品顶带荣身。诚旷典也。请嗣后保举至京者。除吏部会同九卿验看外。仿两汉之制。或对策问。或课笺奏、果能剀切醇茂。言行相符。方引见录用。查孝廉方正。原以实行为主。不在文艺。但送部引见。尤为旷典。必须明体达用。练习吏治。庶为不愧科名。应如所请。凡保荐送部者。由吏、礼、二部定期具奏、于太和门内。试以时务策一道。笺奏一篇。进呈御览。请旨引见简用。从之。　　

○停徵浙江仁和场钱塘仓。乾隆四年分秋潮坍卸灶地。课税银一百二十八两有奇。　　

○署广东巡抚王謩疏报。广州、南雄、肇庆、高州、雷州、琼州、罗定、等七府州属。乾隆四年分。开垦荒地四十八顷五十亩有奇。　　

大清高宗法天隆运至诚先觉体元立极敷文奋武孝慈神圣纯皇帝实录卷之一百二十二　　


大清高宗法天隆运至诚先觉体元立极敷文奋武孝慈神圣纯皇帝实录卷之一百二十三　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅

文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修　　

乾隆五年。庚申。七月。甲申。免鹤庆府驿站丁银。谕、朕闻滇省鹤庆府城。及所辖之观音山。于前明时。分设驿站。后因驿站裁革。驿马分给驿丁。将观音山编为三十马头。每马人丁十七丁。每丁岁徵银五钱四分。在城驿站。编为二十马头。每马人丁五十六丁。每丁岁徵银二钱五分。共徵驿站丁银五百五十九两有零。至今相沿。每岁交纳。而穷丁无力输将。以致官役代为赔补。前经地方官将自首额外条编。并折徵税秋银六十二两九钱抵充外。其余仍属无著。朕念此等岁无出产之民。徒以先世贻累。赔纳丁银。情殊堪悯。嗣后将此项应徵银两。悉行豁免。以示朕加惠边氓之至意。　　

○谕军机大臣等。楚粤逆苗不法。现在用兵。朕前降旨。今张广泗于经过湖南时。详看军务情形。若事已就绪。即便来京。若尚费周章。即据实奏闻。朕加以统兵大衔。留楚办理。今据班第奏报。彼地情形。知官兵连克三寨。逆苗丧胆逃匿。若乘此兵威。弁兵努力向前。似不难于克期平定。但朕思此时军旅之事。固须调度有方。而将来善后之计。尤宜区画周备。始可永靖苗疆。不留后患。尔等可即驰信与张广泗。即军务已有头绪。亦且不必来京。俟将善后事宜。料理妥协。详细奏闻。候朕降旨可也。　　

○又谕、闻云南中甸喇嘛、每年所领青稞。不敷食用。著加赏青稞三百石。即于岁徵中甸额数内支给。其喇嘛等。应给与度牒。以便查考。应定为若干名之处。著总督庆复等酌议具奏、　　

○免云南嵩明、禄丰。蒙自、楚雄、定远、河阳、江川、路南、宝宁、南宁、沾益、等十一州县。雍正八年十二年捏报开垦田地。无徵银、六十六两有奇。米、麦、五百二十九石六斗有奇。　　

○署广东巡抚王謩疏报。广州、连州、韶州、惠州、潮州、嘉应、肇庆、廉州、雷州、等九府州属。乾隆四年分。开垦沙坦屯田等地一千七十六顷五十六亩有奇。　　

○乙酉。禁止将弁乘轿。谕、武职官员。专司营伍。服习骑射。是其本分。向因将弁偷安坐轿。并不乘马。曾蒙皇考颁发谕旨。严行禁止。煌煌圣训。自应永远钦遵。乃近闻江南武弁。复蹈从前陋习。多不乘马。自副将以下。至都司守备。俱公然乘坐四轿。甚至有前呼后拥。喧耀街衢者。江南如此。他省谅亦不免。夫人情习于劳则精神振作。习于逸则志气委靡。况身为武员。而惮于乘骑。开骄惰之端。启废弛之渐。又何以饬戎行而率士卒乎。各省督抚提镇。务将朕旨通行申饬。如仍不遵奉。即指名题参。交部议处。　　

○吏部议准、贵州总督张广泗奏、贵东道原辖之都匀、黎平、二府。既经改归古州兵备道管辖。原领传敕。应行更正。古州兵备道。从前未有传敕。请一并颁给。从之。　　

○丙戌。上诣畅春园、问皇太后安。　　

○三等辅国将军对青额告休。以其子奉恩将军爱隆阿照例袭三等奉国将军。　　

○云南巡抚张允随疏报。寻甸、会泽、宣威、等三州、县。乾隆四年分。开垦久荒民地三十二顷三十七亩有奇。
  </div>
  <div class="pagination">
   <a href="清实录乾隆朝实录_page168.html">
    上一页
   </a>
   <span>
    ...
   </span>
   <a href="清实录乾隆朝实录_page164.html">
    164
   </a>
   <a href="清实录乾隆朝实录_page165.html">
    165
   </a>
   <a href="清实录乾隆朝实录_page166.html">
    166
   </a>
   <a href="清实录乾隆朝实录_page167.html">
    167
   </a>
   <a href="清实录乾隆朝实录_page168.html">
    168
   </a>
   <span class="current-page">
    169
   </span>
   <a href="清实录乾隆朝实录_page170.html">
    170
   </a>
   <a href="清实录乾隆朝实录_page171.html">
    171
   </a>
   <a href="清实录乾隆朝实录_page172.html">
    172
   </a>
   <a href="清实录乾隆朝实录_page173.html">
    173
   </a>
   <a href="清实录乾隆朝实录_page174.html">
    174
   </a>
   <span>
    ...
   </span>
   <a href="清实录乾隆朝实录_page170.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
