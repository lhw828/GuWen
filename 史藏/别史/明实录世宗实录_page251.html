<!DOCTYPE html>
<html>
 <head>
  <meta charset="utf-8"/>
  <title>
   明实录世宗实录 - 第 251 页/共 518 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明实录世宗实录 - 第 251 页/共 518 页
  </h1>
  <div class="content">
   大明世宗钦天履道英毅圣人宣文广武洪仁大孝肃皇帝实录卷五百四十二
　　嘉靖四十四年正月己亥朔  命成国公朱希忠行拜  天礼于  玄极宝殿  上不御殿文武百官及朝觐官朝服诣皇极门行五拜三叩头礼百官表贺免宴赐节钱钞  户部议覆巡关御史陈省条陈蓟镇粮饷六事一永平燕石二区军饷上半年先给以本地屯粮如本色不足则量岁豊歉支与折色又行马太二区一体遵行一蓟镇军粮原派民运京运等银支给今燕石二区既分属永平一路各省府钱粮亦宜通融均派不宜偏坐积逋之地一燕石二路原有管饷通判一员今永平既设郎中宜将通判裁革一军士逃亡者往往以虚名支饷宜务实清查不得恣将官乾没一各卫县屯运本色务派附近仓场上纳即坐派附近营军以便支领一边镇钱粮宜敕各巡按御史兼管查盘如犒赏馈饲等项务加详密以杜侵渔诏可  总督宣大山西军务尚书江东言宣府游击高卿一营系议定入卫蓟镇之兵刘宝孙献策二营系新议防守南山之兵恐劳逸不均事难经久请以原设防守南山新旧游兵二枝内简精兵三千人今年以刘宝统领入关防守蓟镇以孙献策与高卿关外防守南山明年即以二臣更畨守之诏允行
　　○辛丑  宣宗章皇帝忌辰  奉先殿行祭礼遣都督沉至祭  景陵
　　○丙午孟春时亨  太庙命英国公张溶代
　　○丁未  景王薨王讳载圳  上第四子母请妃卢氏嘉靖十六年二月二十九日生十八年二月封为王四十年二月之国湖广安府至是薨年二十妃王氏无嗣计闻  上辍朝三日谥曰恭遣诚意伯刘世延往谕祭有司治丧葬如礼加祭二坛遣中官王臻往经理其府事迎柩归葬西山处其宫眷于京邸
　　○辛亥  上不豫百官奉表起居
　　○壬子  兵部言宣大山西辽东四镇修墙设险仅能御零贼若大虏溃墙深入地广备多非墙军可支宜令边臣严为守御计在沿边则谨烽火□侯以明耳目在近边则筑墩堡以便收保诏督抚官从实行之
　　○癸丑  授法士唐□□失刘文彬为太常寺博士兼左演法刘中孚陶希濂赵大忻韩守桂为协律郎左至灵俱[带俸办事]
　　○乙卯  英宗睿皇帝忌辰  奉先殿行祭礼遣玉田伯蒋荣祭  裕陵  升大理寺右少卿陈志为本寺左少卿顺天府府丞郭汝霖为大理寺右少卿  吏部会都察院考察天下诸司官老疾按察使沈桥等三人罢软知府李守仁不谨参政李瑜等二十八人贪佥事金定等二人酷佥事袁淳才力不及布政使杜木□丞等四十三人诏罢黜降调如例
　　○丙辰  巡抚山西侍郎万恭言山西总兵官每遇秋防輙移驻蔚州乃以边防付之参游诸臣顾此失彼且事权不一法令难行乞于老营堡设副总兵一员募兵三千人隶之专于本镇督率诸将防河防边又言山西抚臣旧无旗牌不可召号诸军乞特假臣以便监督诏俱从之  巡按直隶御史温如璋条上备倭方略一修城堡以防要害苏松滨海倭夷出没宜于川沙吴淞之间修复旱寨旧城以防嘉定上海刘家河港口更建小堡一所七户白茆等处各设水船旱栅以防太仓诸泾一裁武冗以专职守苏松参将宜复驻金山团练诸军守苏松二府其柘林把总改驻崇明统兵防守金山游击似为冗员宜革一联备御以固防守浙直接境不得互相推诿宜将会哨兵船通兵督府置立哨簿委官稽查在狼山福山者远哨于崇明而专守三沙一带在松江嘉兴者远探于外洋而会守独山一带如江北兵船不至三沙浙直兵船不会独山皆以守备不设论罪＜锍-釒＞下兵部覆如其议惟裁武冗一事仍行抚臣再议以闻报可
　　○丁巳  以礼部会试天下举人命御史李邦珍鲍承荫监试周弘祖顾廷对场外搜检诏申严怀挟传递之禁犯者执送法司问罪仍于礼部前枷号一月已邦珍等条上革毙四事一举人试卷礼部印钤既完送提调官收领临期举人入场至大门内验票给领以防洗改脚色及彼此交换之毙一请留朝觐二司及府县官临期督集所属举人照依省分及府县次第挨次点验序进以防冒替代笔之毙一举人有不服搜检及搀先落后不循序进者轻则扶出重则参奏以防喧竞抗违之弊一请增军三百余名严密搜检场外仍选差参将官一员带领官军画夜巡逻挨揭晓乃止以防怀挟透漏之毙诏皆允行
　　○己未  老檛宣慰使司土舍怕雅兰章遣人进舞牌牙象二母象三犀角十云南守臣以闻下礼部议本夷虽非贡期无汉缅公文第来路险远跋涉逾年宜破例受其所献给赏遣之无令赴京报可
　　○庚申  升光禄寺少卿冀炼为顺天府府丞
　　○壬戌  义宁王新＜土鼎＞薨赐祭葬如例谥康定
　　○癸亥  孝静毅皇后忌辰  奉先殿行祭礼遣彭城伯张熊祭  康陵
　　○甲子  启蛰行祈[毅][谷]礼于  玄极宝殿  命成国公朱希忠代朝觐官四品以上陪祀  都给事中赵灼等御史鲍承荫等以考察拾遗论劾参政黎民衷副使喻南岳方逢时侯东莱佥事任惟钧郑逑知府杨世芳吕天恩各贪肆不职时民衷遇害报未至吏部都察院因覆其官箴无玷请与天恩留用逢时南岳东莱惟钧调简逑世芳闲住报可
　　○乙丑  升户部郎中魏学曾为光禄寺少卿  兵科都给事中刑守庭等上言迩来边务渐修然犹有积弊未除者一运筹未尽周如近岁辽东虏常露形入犯河东及我兵驰赴河东彼以轻骑径犯广宁此其声击靡定者可鉴也山西虏初以十月终入寇再以十二月中入寇不忌寒冱不避草枯此其冲突无食者可鉴也夫以虏情狡狯如此在我当多方戒严勿以张疑而堕彼之计勿以非时而弛我之备佯北则勿从饵兵则勿食所可必恃者我之哨探欲明所不可尽信者属夷之传言难据惩前虑后加密加详庶猾虏之奸可破也一报功未尽实窃见钻剌之徒假为赞画报效名目攘臂行间以虏入为奇货以谋级为要津凭藉虎威大张鸱吻见军民获首虏者即撄为己物被夺者敢怒而不敢言当事者欲问而不可问彼且扬扬然受赏叙矣不惟录及其身而且带有家丁激劝不明忠义解体职此之由也宜令各边臣将听用人员试验武艺韬略而去留之本兵亦不得徇情咨送庶登报皆真人思用命＜锍-釒＞入  上嘉纳之  是时京师民饥且疫  上谕辅臣徐阶曰若仰体好生设济当如处阶阶曰往年施药施粥民多不蒙实惠今须委用得人  上曰汝谓施济二项俱伤君恩增民病反害无用焉是枉费一畨心耳若出粟予之或有济又恐无多积者众灾难免矣
　　大明世宗肃皇帝实录卷五百四十二


大明世宗肃皇帝实录卷五百四十三
　　嘉靖四十四年二月戊辰朔
　　○己巳  夺镇守两广总兵官恭顺侯吴继爵禄米提督军务侍郎吴桂芳南赣巡抚都御史吴百朋俸各二月仍趣令剿平贼党以靖地方初继爵等以守备贺铎指挥蔡允元死事闻而奏内不详贼情给事中邢守庭言闻群盗有众二千骚动二府铎等死事在贼发数月之后今镇巡官熟视地方之残破人民之卤掠悉置不言而首以恤录死事闻使臣等茫然不知事所从始怀欺匿罪非忠臣也＜锍-釒＞入兵部覆当罚治因有是命已桂芳上＜锍-釒＞自劾且言南夷北虏事体不同北虏声势重大其来有时其去难剿故奏报宜速南方民夷错杂易于蠢动须责成扑灭功罪始定故奏报或缓非敢隐蔽也因称疾求退不许
　　○甲戌  未封宫御孟氏薨追封安嫔治丧葬如例  命吏部左侍郎兼翰林院学士掌詹事府事高拱  翰林院侍读学士掌院事胡正蒙主考会试  朝觐官升辞赐之敕曰朕膺  皇天洪眷御极临民于兹四十有四年矣惟是保育黎元之念无时少忘分理于宣实于尔藩臬守令是赖顾顷年以来往往诬上行私忍负朕托故于昨岁既降特谕亟汰贪肆兹当大计群吏复循彝典黜媮惰以率不良尔辈被命存留非前两者等矣但人情能矫饰于一时而不能不恣纵于其后或有虚名炫世以为规利之资玩愒幸进以冒旷官之咎则重违朕意大拂民望尔等继今以往其尚仰体君心忄□番然淬砺钦若  天道凛畏国法朕将显擢尔不则无显罚尔其钦哉升浙江布政使司右参政张西铭为都察院右佥都御史巡抚辽东  命大同西北路参将署都指挥佥事崔应奇充副总兵官协守宣府
　　○乙亥  工部右侍郎李选三年秩满荫其子一鹏为国子生
　　○丙子  上疾有瘳诏升太医院使徐伟为通政使司右通政仍掌本院事  先是供用库大官库内臣暨盛与其党卢添保王朝用等捏报被焚香料至十八万八千余斤为司礼监少监何进所发诏下盛等狱  命给事中张岳御史董尧封严查实数以闻至是岳等查覆该库被火原非贮香之所俱系盛等侵匿妄报又前此盛尝私纵家人及其兄暨忠等出入库中与积年商揽李钦等盗鬻香蜡等物宜一并追赔治罪其该库钱粮今后悉照光禄寺例付巡视十库科道官每年一查然后奸毙可革＜锍-釒＞入  上大怒下法司拟罪当盛等俱盗库内财物律诏如所拟  总督宣大山西尚书江东劾奏山西按察司副使张学颜稽迟边务虚冒军储十事请行罢斥学颜性明察其居官任法裁物为诸将吏所不谗之东所柬不察反以所纠发者坐之＜锍-釒＞主公论大哗吏部请调用学颜得旨东所奏关军储边储其令巡按御史勘报学颜回籍听勘  狭西巡按御史雷稽古＜锍-釒＞报去年十月中虏万骑犯板桥向闸儿等处深入五百余里卤掠二十余日始道因劾总兵吕经等失事状未几经＜锍-釒＞亦至与督抚官郭乾戴才各称力战退虏不如稽古言部覆虏既深入而边臣尚以保塞论功此近来积毙当如御史言罢经听勘副总兵刘承业游击将军刘沛山舟守备伸俱戴罪杀贼从之  升江西[右]布政使万士和为左布政使湖广右参政陶承学浙江左参政秦梁右参政姜廷颐狭西左参政李一瀚俱为按察使士和广东承学福建梁湖广廷颐河南一瀚原省  初盔甲厂用工部侍郎一员管理迁代频数至是巡视给事中杨枢言其不便诏吏部注选主事一人专督候考满乃迁
　　○丁丑  孝贞纯皇后忌辰  奉先殿行祭礼遣安伯郭应乾祭  茂陵  祭先师孔子  命工部尚书董份行礼  升礼部都给事中林命为布政司左参政  兵科左给事中郭斗  河南道御史罗元祯  山东道御史陈瑞云南道御史杨衍庆俱为按察司副使兵科给事中曹栋江西道御史秦嘉楫河南道御史刘志伊董文采狭西道御史马文徤南京广西道御史俞咨益俱为按察司佥事命栋志伊俱湖广斗瑞山西元祯广东衍庆文徤狭西嘉楫浙江文采河南咨益福建瑞元祯俱提学校  裁革隆庆州儒学训导二员保安州儒学训导一员怀安卫儒学教授一员  诏湖广衡州府江西吉安府仍行广盐国初湖广江西俱行淮盐后因两广用兵都御史叶盛等建议设立盐厂广西则于梧州许行湖广衡永二府广东则于潮州南雄许行江西南赣二府嗣复增袁吉临三府后袁临旋罢惟南赣吉临永食广盐久之其榷盐之法每盐课司正引一许带余盐六引引抽税银一钱二分外有夹带每引抽银一钱五分岁留二分供军饷以八分解户部近岁都御史鄢懋卿始议改衡州御史朱炳如复议改吉安俱行淮盐民情大称不便于是总督两广侍郎吴桂芳南赣都御史吴百朋以为言且谓国课顿减无以充饷请各行广盐如故  户部覆议从之  巡按直隶御史温如璋条陈议处江南兵食三事一品官优免太滥诡寄日兹今不必另定限制惟仿十叚锦册之法行之其法算该力差银差之数总计十甲之田派为定则如一甲之田有余则留以为二甲之用不足则提二甲补之剂董适均轻重合一乡宦免田十年之内止免一年一年之内止于本户其余子户不许一概混滥一苏松比年军兴之际调兵增饷至四十三万近岁海警稍息节经议减尚岁徵银二十九万两有奇民力不支宜令抚按官酌议汰减一苏松常镇自嘉靖十六年以后加派各项钱粮至四十七万八千余两而工部料银不在此数乞裁革以复旧额事下  部言本部会派钱粮俱照旧额未有丝毫加增独黄蜡果品之数如派四府不过六千九百余两今如璋所奏乃至四十七万不啻百倍中间必有虚捏诡派等情宜行抚按遂项查明并将各处实徵钱粮文册不拘本部工部及本处抚院所派通行造册送部以凭稽考余如所议报可
　　○戊寅  祭  太社  太稷  遣镇远侯顾寰行礼  以京营副将孙吴为山西老营堡副总兵  大喜峰口摆哨夜军李仿等五十余人出塞遇虏游骑于会州挨等处陷没巡按御史陈省以闻因劾太平寨参将时銮喜峰守备罗端等各失事罪  上从部拟以銮等俱下御史问奏仍谕总督侍郎刘焘严督镇巡兵备主客将领等官各加谨堤备有违怠者以名闻
　　○己卯  上以疾瘳举吉典于大玄都殿七日停常封  祭  帝社  帝稷  遣成国公朱希忠行礼  春分祭大明于朝日坛  遣英国公张溶行礼  庚辰兵科给事中赵格等劾奏定国公徐延德受献地土及纵奸吏求索诸违法事得  旨世臣义当体国延德狥私罔利玩法害民其革府任闲住余刑部及巡按御史逮问具奏  礼部集廷臣奏  上议处王府事宜六十七条诏为书颁行赐名宗藩条例先是御史林润＜锍-釒＞言宗藩积弊请行各王府及廷臣集议善处之策已得旨允行会周府南陵王睦楧条陈立宗学以崇德教设选科以省禄米严保勘以杜冒滥革冗职以除素餐戒奔竞以息饕贪准拜□□□□□以广孝思立忧制以省禄费七事礼部因请并下其＜锍-釒＞于各王府令杂议以上仍听本部会官定拟请裁至是议定俱从之  先是御史奏嘉楫言州县亲民之官其待之宜厚而选之宜慎今进士一途布列布县者十仅二三而两广云贵尤少故吏治或至于奸而远方幽隐多不与被尧舜之泽宜及今人文日盛之时增广制额仍多置三甲中以充州县正官之选至是礼部覆其言可行因请于取增数内定以二甲居十之二三甲十之八从之  致往南京吏部尚书王崇庆卒赐祭葬如例赠太子少保
　　○丙戌  恭仁康定景皇帝忌辰  遣锦衣卫都指挥卢瓒祭  陵寝
　　○丁亥  祭历代帝王  遣镇远侯顾寰行礼
　　○戊子  上谕内阁曰累年诏户部访取龙涎香至今未足三四斤数此常有之物只不用心耳昔梁材诽为世无之者  皇祖永乐大典内有此品且昨斤两不足虚费价燿尝加恩如何似此忽诸于是户部尚书高燿皇恐待罪请遣使广东福建趣抚按官百方购之  上曰香品旧例用制万岁香饼非因斋修梁材诽慢尔等何为效之其实访取真品每次以三五斤进用已燿先购一斤八两进之云得之民间物也
　　○庚寅  巡抚山东户部右侍郎鲍象贤引年乞致仕不允  升分巡燕河营副总兵署都指挥佥事傅津分守山西北楼口参将署都指挥佥事张时春俱署都督佥事津充副总兵官镇守甘肃时春充五军营副将  命分守宣府中路左参将署都指挥佥事李印充副总兵分守延绥定边等处
　　○壬辰  追论四十三年虏犯广宁镇静等堡失事夺总兵官佟登俸一月下守备郭惟藩等于按臣逮问巡抚王之诰以保障有劳贷之
　　○癸巳  升吏科左给事中辛自修为都给事中工科右给事中胡应嘉刑科右给事中张岳俱左给事中兵科给事中赵格右给事中自修礼科应嘉兵科岳工科格吏科  总督仓场户部侍郎王国光以疾乞归许之[命][会]南京后军都督府掌印西宁侯宋天驯掌中军都督府事
　　○甲午  清明节  遣玉田伯蒋荣彭城伯张熊清平伯吴家彦都督沉至分祭  八陵锦衣卫指挥文承武祭  恭仁康定景皇帝中官祭  恭让章皇后  宪庙废后吴氏锦衣卫都指挥陈书祭  孝洁皇后  哀冲  庄敬二太子各陵坟  礼部会试取中式举人陈栋等四百人
　　○丁酉  总督宣大山西尚书江东类奏四十三年三镇招回虏中男妇之数大同一百八十七人宣府四百一十四人山西一百二十八人诏赏东银三十两纻丝二表里总兵姜应熊马芳各二十两一里参将张咸升一级守备韩文赏银十五两参将潘忠等银各十两
　　大明世宗肃皇帝实录卷五百四十三
大明世宗肃皇帝实录卷五百四十四
　　嘉靖四十四年三月戊戌朔  孝肃皇后忌辰  遣成安伯郭应乾祭  裕陵  贵州都勾乌撒二卫地震有声  大学士袁炜以病请告  遣太医院官胗视中官赍赐酒馔
　　○己亥  建金廿□录大典于  大玄都殿七日停常封  夜大明门西千步廊火次日  上谕兵部曰昨日之火出自非常人事不宜不慎乃  遣成国公朱希忠等奏告  郊  庙  社  稷仍  命百官青衣办事三日  崇台亭殿兴工  太子太傅工部尚书雷礼三年考满  遣中官赍赐羊酒钞贯
　　○戊申  洛川王翊鏴薨赐祭葬如例谥庄宪  吏部尚书严纳等言今年朝觐考察之后臣等已将存留官资望相应者量才推用然犹慎杂流冗职尚有遣良也乃创立访单发来朝官令各举所属府佐以下治行卓异者送部议处夫朝廷悬爵禄以励臣工即待之以优犹有自处于薄者若夫位卑禄薄之臣或自弃于进步之有限或自懈于作兴之无由则其苟且隳堕无足过责而乃能卓有志向克自树立非豪杰不能也夫非常之士  朝廷自不宜以常品待之故国初有以典史而推都御史如冯坚以直厅而历布政使如王兴宗者臣今亦欲稍仿此意将考荐皭然无疵历历可指者问超擢一二不为常例如此则  皇上之斥幽也觐典之外又施于不测而人人既怀兢业之心其陟明也循资之外又加于非常而在在咸奋廉勤之志于清时盛治禆益不小从之
　　○己酉  复名新宫曰  万寿奏告  玄极宝殿  遣成国公朱希忠行礼  从德王载墱请改封其生母德怀王次妃郭氏为继妃  命户部左侍郎马森总督仓场督理西苑农事  革直隶頴州沈丘乡巡检司頴上县甘城驿寿州税额局及寿春驿减海门县主簿一员儒学训导一员高邮州五河县儒学训导二员  巡抚辽东都御史王之诰条陈开垦荒田八事一议工力其法以田九百顷为率用二千四百人把总二十四员总委官六员将各营见在步军六千四十余名更番拨用二议牛具每牛一具种田一顷五十亩牧者一人耕者三人其牧者给草料免其杂差惟耕时随牛下田与三人同力合作令总委等官不时查验草料其牛具即于原议修城银给之三议种子计田九百顷用种子二千四十石或□□□匊□豆随地所宜即于上年收获内动支四议车辆登场日用车一百八十辆装运每辆银二两除已造完三十两余者宜于广宁马市税银内支用五议供费每营开田一百五十顷军夫四百名委官五员约工百日该费口粮六百一十五石牛百具该豆七百五十石草万束俱于本田收获粮草动支六议草秸每种田九百顷存积柴草除谷草豆秸留以饲牛□□□匊□秸一岁所得可以变卖银千两买补牛具农器七议仓廒各城仓廒倒榻宜将夫丁银两及今春次第修理除收贮屯盐二粮外余仓悉收营田子粒八专责成宜将河西营田行接管都御史河东营田行巡按御史互相督责各道并大小将领以实举行其奉行不力及因循误事者岁终查明参究仍乞敕接管都御史协心共济以图成效＜锍-釒＞下户部议覆俱从之
　　○庚戌  命故武定侯郭守乾子大诚袭祖爵  南京给事中张承赉等御史贺贲等以考察纠劾冒滥京堂刑部右侍郎万虞恺巡抚贵州右佥都御史吴维岳各素望不孚宜罢黜＜锍-釒＞下吏部都察院议覆诏虞恺致仕维岳调南京用  巡按宣大御史胡维新言去岁山西老营堡之寇势极猖獗各该兵将率退缩退避游击梁平守御祈谋独犯其狂锋力战而死忠烈所著宜当褒恤山西巡抚杨宗气兵备副使张循束手无策闭门自保反诋二将为轻率以自掩其失事之咎乞追录二将罢斥宗气与循以彰惩劝得  旨宗气循俱回籍听勘二将死事状及应得恤典亟令按臣覆议以闻
　　○辛亥  武宗毅皇帝忌辰  奉先殿行祭礼  遣玉田伯蒋荣祭  康陵  大学士徐阶请补阁臣  上曰令只以直赞卫者代用此官宜三四员  成祖之制有谓者嵩专政二十年我常谓彼公诚却不识其欺君肆诳而畏恶子逆物可怒阶对阁臣地亲任重自来每用三四员本不欲权有所专先臣每事相商确亦无敢专者自夏言暴戾嵩复继之始专权独断今  皇上有意复  祖制乃揽权网收政柄之要务臣谓此官不但宜多其员数须择廉静平实畏谨者而用之方可望其不专肆至于居首一员臣见在前常不时乞休之＜锍-釒＞  列圣欲晋则留之欲去则准之故彼不得据其位以为己物而恩威常在于  上此事亦须复也  上曰汝谓此事须复在汝身家为羙为是而为国为君恐皆义焉炜病难望复今但再得二员同汝辅政亦足矣亦  成祖之初制也  以廷试  命少师兼太子太师吏部尚书建极殿大学士徐阶少傅兼太子太傅户部尚书建极殿大学士袁炜少保兼太子太保兵部尚书杨传太子太傅工部尚书雷礼太子太保吏部尚书兼翰林院学士严纳太子太保户部尚书高燿刑部尚书王光昇工部尚书管吏部左侍郎事兼翰林院学士董份都察院左都御史张永明詹事府掌府事吏部左侍郎兼翰林院学士高拱通政使刘体乾大理寺卿张守直翰林院侍读学士掌院事胡正蒙翰林院侍读学士王大任充读卷官
　　○壬子  万寿宫安偏额即日  车驾还御建醮五日停常封百官朝服诣皇极门行五拜三叩头礼上表称贺改进士传胪于二十一日  廷试  上不御殿制曰朕闻治天下者审所尚夏尚忠殷尚质周尚文皆圣人所以捄毙之政也周之未文日以盛当汉盛时论治者已谓宜损周之文致用夏之忠况今去古益远文之弊其可弗捄哉然人情之趋于伪也犹水之趋于下也今欲使损文而用忠其道何繇士大夫者民之表也朕于百司屡诏以实为谓庶几有副朕意者徐而察之则修政者或徒美观听而未能建保邦之□＜艹禾＞一□□献议者或徒工词说而未能效济时之猷称爱民者或饰甘言而乏一体之心名任者或张虚声而罕持上之节致身之义非不知也而鲜克尽瘁于蹇蹇慎独之训非不闻也而率多惰行于冥冥然则欲望民之还于忠也不亦难乎夫古之民不赏而劝不怒而威于鈇钺乃今士大夫且不能然其故何也尔诸士上下古今必有慨于兹矣其为朕根极毙源与所以捄之之术详著于篇朕将择而行焉  裁革通州修仓兼管甎厂主事一员
　　○丁巳  赐廷试贡士范应期等三百九十四人进士及第出身有差  追封秦府永寿王敬镛祖故镇国将军惟燿为永寿王
　　○戊午  赐进士宴于礼部  命成国公朱希忠宴
　　○己未  少保兼太子太保兵部尚书杨博六年考满诏荫一子为国子生给与应得诰命不为例博＜锍-釒＞辞  上优诏不允  少傅兼太子太傅户部尚书建极殿大学士袁炜以疾笃上＜锍-釒＞乞归兼乞赐侄尚宝丞大轮假随侍汤药许之令驿传归
　　○辛酉  御史林润逮严世蕃罗龙文至京仍＜锍-釒＞列世蕃居卿奢僣淫虐诸不法状甚具诏下法司讯状刑部尚书黄光昇等乃总挈润前后奏词成狱谳之言世蕃负性悖逆横恣不道生死朝廷之威刑乃敢假之以恐喝于外爵赏国家之名器乃敢鬻之以歛货于己自中外百司以及九边文武大小将吏岁时致馈名曰问安凡勘报功罪以修筑城墉必先科克银两多则钜万少亦不下数千纳世蕃所名曰买命每遇大选急选推升行取等项輙偏索重货择地拣官巨细不遗名曰讲缺及已升官履任即搜索库藏剥削小民金帛珍玩惟所供送名曰谢礼甚者户部解发各边银两大半归之世蕃或未出都而中分或已抵境而还送以致士风大坏边事日非帑藏空虚闾阎凋瘁贻国家祸害迄今数岁未复曩羊逆贼汪直勾倭内讧罪不在宥直徽人与罗龙文姻旧遂行十万金世蕃所拟为受官凶藩典楧阴冀非分世蕃纳其重赂公为护持向非  圣神威断或彳□步或诛雷霆不测几致纵贼殃民贻忧  宗社江西南昌仓场一省积贮所系世蕃惑于医官彭孔邪谋谋其地乘王气遂拆毁廒廨建府第其中重墉九区规制拟于王者又以杨州财薮地当南北之冲创造违式第宅纵家奴严冬在彼管业侵占民产网夺□利诸所专擅僣越淫佚凶忍之事擢发难数  升下曲赦其死谪充雷州卫军不思引咎感恩乃怏怏怀怨望安居分宜足迹不一至戍所龙文亦自浔州卫逃归相与谩言诅咒构煽狂谋招集四方亡命奸盗及一切妖言幻术天文左道之徒至四千余人以治宅为名阴延谙晓兵法之人训习操练厚结剌客十余人专令报仇杀人慑制众口至于畜餋奸人细作无虑百数出入京城往来道路络绎不绝龙文亦招集王直通倭余党五百余人谋与世蕃外投日本其先所发遣世蕃班头牛信亦自山海卫弃五北走拟诱致北虏南北向应世蕃子诏庭以带俸锦衣在京窝隐前项刺客细作朝夕词伺其父严嵩溺爱蔑法留世蕃原籍乃敢崇饰伪辞奏祈释戍欺罔不忠莫此为甚按世蕃所坐死罪非一而＜垂夬＞望诽上尤为不道请同龙文比拟子骂父律处斩世蕃量追赃银二百万两龙文二十万两所侵南昌仓地仍没入官杨州第宅责令彼处官司变卖价银解部其间强占民间田产给还原主其子侄通籍在官者逆种恶流法当削夺逆党彭孔等侵匿科索等赃及朋谋亡叛等情与其豪奴严珍一等窝藏强盗阴餋侠客霸夺人妻女房产田土等事宜悉下江西抚按严提重究狱上  上曰此逆贼非常尔等皆不研究只以润＜锍-釒＞说一过何以示天下后世其会都察院大理寺锦衣卫从公鞫讯具以实闻于是光昇等复勘实其交通倭虏潜谋叛逆具有显证前拟未尽其辜请亟正典刑以洩天下之愤得  旨既会问得实世蕃龙文即时处斩所盗用官银财货家产令各按臣严拘二犯亲丁尽数追没入官毋令亲职人等侵匿受寄违者即时捕治严嵩畏子欺君大负恩眷并其孙见任文武职官悉削职为民余党逆邪尽行逐治毋致贻患余悉如拟＜锍-釒＞内不言逆本是何法制姑不问已而江西按臣勘鞫彭孔及严氏家奴得其蔽隐奸盗权埋杀人及夺民田宅子女侵匿严氏工料等银罪状论孔等六人坐死系狱其家奴严进寿等二十七人各遣配有差按世蕃一克罔坚子耳其浊乱朝政本其父嵩得政日久  上未年深居西内崇事玄修不复与外庭相接故得掩蔽聪明盗弄威福乃至罄国帑竭民膏而不足满其溪壑塞公道悖天常而无用其忌惮即其罪状宜坐奸党之条岂无可杀哉乃润＜锍-釒＞指为谋逆法司拟以谋判悉非正法也比籍没报严氏赀财已稍稍散逸按臣奉诏徵之急不能如数乃听孔等指攀于是株蔓及于无辜一省骚扰矣
　　○癸亥  户部议覆巡按直隶御史胡维新奏宣大二镇客兵支领粮草毙多稽查无据宜行总督及抚臣凡各镇调兵预令关领本部勘合将军马实数开报兵备道核实给票支粮务如勘合所开之数监放官据此放支各将领每日于住劄之处抽队点闸人马偶有事故倒失即行扣除其通同仓攒商户仍前冒破虚糜者听巡按御史重究＜锍-釒＞入报可以去年云南乡试解卷迟慢夺布政使宋国华参议卢岐嶷俸各两巡按御史王诤一月
　　大明世宗肃皇帝实录卷五百四十四


大明世宗肃皇帝实录卷五百四十五
　　嘉靖四十四年四月丁卯朔时享  太庙  遣驸马谢诏行礼  先是韩府奉国将军融燸以率众私出告粮降为庶人闲宅禁住韩王奉诏遣官押送之燸怒不服遂与其弟融炴庶兄融将□火融烁融熚等各持刃遂送者大噪诣平凉府知府祁天叙闭门不纳乃踰墙执天叙殴之炴复潜走阙下为燸代诉于是王及巡抚都御史陈其学各＜锍-釒＞参论诏降炴等俱为庶人炴燸送发高墙将□火等俱禁闲宅
　　○壬申  以大学士徐阶一品九年外又历六年秩满  遣中使赍送金麒麟纻丝白金宝钞珍肴羊酒仍赐  敕褒奖加授特进上柱国给  诰命荫一子为尚宝司司丞仍赐宴于礼部阶具＜锍-釒＞恳辞  上曰卿忠诚公正念切邦民辅政多年勋猷茂著奏绩加恩彝典不逾览奏情词恳切上柱国及部宴允辞仍给折宴银四十两彩叚四表里其余宜悉承命以副朕眷答忠劳至意
　　○癸酉  清馥殿兴工
　　○丙子  故太常寺卿兼翰林院侍读周诏孙传进  睿宗皇帝所赐诏及  御书与物同春等字兼援  两朝讲读事例奏乞补荫诏以  皇考御笔留藏天府赐传银币仍  命吏部查其应否补荫以闻吏部言诏殁后已两承恩荫传兄儒授官身故与未仕不同子例不同乃已之  裁革直隶华亭县添设主簿一员江阴县巡捕县丞一员  巡抚宁夏都御史王崇古条上边务六事一本镇孤悬诸番盘据往岁防秋专备河东花马池一带遂使河西根本重镇空疏无备今岁拟将正兵一营及备御班军东路灵州二参将各营兵马仍赴河东分墙伏守其旧游兵一枝并中西二路往来调发守墙军丁俱留河西画地自守其入卫回镇奇兵一枝宜令在城休息以备各路策应一近年河流改涉水利不通屯田半为蒿菜节经题准蠲免屯种而有司未有实心奉行者即今一岁中各卫屯堡逃丁巳至千余年复一年不尽不止乞即委官踏勘将荒田可开者量发牛具召种宽其杂徭水崩沙压者议开虚籍鹻潮滩涨者酌议折减中有豪强占种欺隐者改正税粮一来岁入卫兵计当补为二千匹而本镇山川狭隘孳牧素稀请预发马价银或陕西苑马寺银于产马之地买补一前岁户部年例银至冬后始发远戍前军缓不及事自今请移于冬前趁秋成谷贱之时以便召价一军情地利非土人不能习知宜于本镇中谪戍将领察其情罪颇轻才力可用者即令就近立功自赎＜锍-釒＞入下所司议覆俱从之
　　○己卯  升广东潮州府同知王化为广东按察司副使直隶凤阳府同知江东为陕西按察司佥事湖广辰州府通判卲元善为四川按察司佥事四川广安州知州张泽为云南按察司佥事广东碣石卫经历郭文通为广东肇庆府同知辽东东宁卫经历蔡琮为直隶淮安府通判福建福清县县丞陈永为兴化府通判湖广淑浦县儒学教谕李珙为大理寺右评事河南河内县典史薛侃为山东曹县知县福建福清仓副使闻钻为广东连州判官化东元善由举人泽珙由岁贡文通等由吏员俱以治行卓异从近例超擢也  初江西纪功御史叚顾言以寇平为其书吏陈仕遇带功得免试办省祭超资选用至是巡抚贵州都御史赵釴巡按福建御史季邦珍复援仕遇例为其典吏王嘉成邵志乞恩吏部言书写效劳召吏役职分不宜滥冒军功请量免官办仍照常考试省祭以后各衙门毋得援例渎请诏如议今后书吏俱不许奏带军功陈士遇仍令追究改止
　　○庚辰  盗劫镇江府金坛县库及乡官曹大章家杀伤二十余人巡按御史温如璋以闻因参同知卢江并知县陈颐等及兵备副使耿随卿等失事罪诏停随卿俸一月卢江等下巡按御史逮治  四川龙州宣抚薛兆乾判官军讨擒之巡抚都御史谷中虚以闻因请治失事参将贺麟见等罪录督战指挥王诏等功诏先赏中虚银币下麟见等于御史问兆乾并诸臣功罪俱俟勘实奏处  盗劫四川富顺垫江等县库事闻诏夺其守巡官俸仍谕抚臣督兵捕剿  敕太子太保吏部尚书严纳太子太保礼部尚书李春芳俱兼武英殿大学士在内阁同元辅阶办事讷仍暂管吏部事各兼官如故讷春芳＜锍-釒＞辞优诏不允  起守制太子少保吏部尚书兼翰林院学士郭朴还原任改工部尚书管吏部左侍郎事兼翰林院学士董坋为礼部尚书
　　○壬午  都察院左都御史张永明三年秩满  遣中官赐宝钞羊酒荫其孙汝谐为国子生  少傅兼太子太傅户部尚书建极建殿太学袁炜卒炜浙江慈溪人嘉靖戊戌进士及第授翰林院编修迁侍读寻简撰玄文甚称  上旨自是眷遇日隆后以次迁掌南京翰林院事炜＜锍-釒＞愿留  上悦擢侍讲学士甫数月手诏进礼部右侍郎寻加太子宾客兼学士赐一品服会日食阴云不见炜言不宜行救护礼礼卿吴山不从竟循例救护  上以是不悦山而以炜为尊上山既罢即晋炜太子少保礼部尚书数日召入直  南郊礼成＜锍-釒＞请祈雪雪降  上益悦加太子太保户部尚书武英殿大学士入阁辅政寻加少保复进少傅兼太子太傅建极殿大学士前后  恩赐廷臣中鲜有其比至是引疾归行至安山卒讣闻  赐祭葬赠少师谥文荣  授一甲进士范应期为翰林院修撰李士华陈栋为编修  命总掌工事工部尚书徐杲子锦衣卫指挥佥事文灿世袭杲起自工匠累荫子文焕光禄寺典簿文灿锦衣卫指挥佥事主是复以洪应殿成荫一子锦衣卫百户杲辞因为文灿求世袭下兵部议部臣言杲效荣年久宜从其请遂有是命  虏犯肃州总兵刘承业等帅兵御之于沙窝等处斩首十余级明日虏复大至官军迎战败之斩首八十六级追至采山湖尾而还
　　○癸未  升总督漕运巡抚凤阳户部右侍郎都察院右副都御史毛恺为刑部右侍郎改巡抚狭西都察院右副都御史陈其学总督南京粮储起餋病原任金都御史吴岳为右副都御史巡抚贵州  刑科左给事中张宪臣言供用库钱粮重大蠹毙多端文彩往来任意增减漫无稽查宜于广盈赃罚二库官吏选用一员掌理文卷至其收支出入之数登记不明羙恶精粗之殊辨验不实宜将各省解运钱粮□人买办物料悉赴该管科道衙门挂号照入该库上纳如香蜡等项钱粮悉赴验粮厅查验真正方许送收惟白粮芝麻之类照旧该库书写匠作宜董行裁革著为定数催儧钱粮校尉尽数革回当差又言御马三仓及内外象马牛羊等房草科银两州县徵解愆期不能全给积欠□价动经年岁乞□□匀山东河南一道扣价预解太仓存贮通融补给至于御马三仓草价银中多无名之费宜议定时估尽革请毙仍于岁终  敕司礼监会同该监及巡青科道官清查马匹应留应汰者以便照数给料不致虚糜＜锍-釒＞并下户部议覆得  旨允行因  命御马监尽查马匹实数开派钱粮一应宿毙尽行厘革  有夷目哑喏唎归氏者浮海求贡初称满刺加国已复易辞称蒲丽都家两广镇巡官以闻下礼部议南畨国无所谓蒲丽都家者或佛朗机诡托也请下镇巡官详审若或诡托即为谢绝或有汉人通诱者以法治之奏可
　　○甲申  倭寇犯通州吕四场等处官军御之贼败遁转掠至江南三沙副总兵郭成等即舟师迎击之于海中沉其舟斩首百十三级
　　○丙戌  不雨  上亲祷于洪应坛  遣国公张溶侯顾寰驸马谢诏尚书高燿杨博雷礼告  朝天等六宫庙停刑禁屠五日百官责衣办事顺天府率属祈祷如常  给事中周诗言方今天下最苦民贫不乐其生臣尝吏于南北稍知病源大约豪宦连田阡陌其势力足为奸欺而齐民困于征求顾视田地为陷阱是以富者缩资而趋未贫者货产而僦庸又其甚则弱者逃强者盗矣即今农困已极有司又从而朘削之言徵歛则自两税外如军饷如岁派造作供应习无而今有者未有不准田起科者也言差徭则自旧额外如兵勇如听无经义起昔半而今倍者未有不兼田粮佥者也其他病三农妨本业未易卒举臣又间准之南北逃亡特甚有经行数千里绝无人烟灌莽弥望虎浪冗焉者皆徵粮办差地也夫有民而逃与无民同有地不耕与无地同有赋不输与无赋同失今不图公私俱敝矣匚□夕惟亲民之吏莫如府州县正官今纵不能如国初三考之旧必待两考如之殊擢使人知责之无所辞日夜尽心民事必有翕然改观者至于各处抚按官亦宜令督率有司劳未流移拊循见在尽罢一切额外之徵其必不可己者不必专主田粮而重算丁力稍取办于□贾工艺不耕而食之夫要亦不为属也闻古者有孝弟力田之科非农家子不得推择为吏今宜亦稍仿此例选举乡饮必出明农游食缁黄之流尽驱力穑监司守令以此而课其殿最庶齐民尽缘南亩而国用可足矣部覆从之
　　○戊子  倭寇犯浙江温台境官军出海击收之于坞口竹屿逐出外洋而还
　　○己丑  两百官表贺  南京兵部右侍郎霍冀三载秩满荫其子钟瑜为国子生  云南巡抚都御史吕光洵进宝石及紫英石  上发视无堪用者怒欲罪之寻  命再采以进  狭西三边总督郭乾宁夏巡抚王崇古等奏报延宁二镇官军捣巢功正月十六日宁夏军自清水营等处出边斩获七十人二月初八日延绥军自白崖墩出边斩获虏酋哱罗台吉及从贼一百二十四人各夺获头畜器械无算＜锍-釒＞下兵部议覆两镇获功数多宜先行奖赉其功次并报捷官承俱待勘实升赏  上从之赏乾银四十两纻丝二表里延绥总兵赵岢巡抚胡志夔各三十两二表里宁夏总兵吴鼎崇古各二十两二表里功次令巡按御史亟勘报又以近来奏捷官升赏太滥令兵部查议以闻部覆奏令后奏捷官赏格一视总督镇巡官如一百一十名颗以上总督镇巡或升或荫奏捷者许照例升级如总督镇巡官上于赏赉奏捷者亦止赐衣食著为令  诏安贼首吴平先闻二省官兵夹剿惧而请降总兵俞大猷受之使居梅岭杀贼自效主是复叛造战舰数有聚众万余筑三城守之行劫广东惠潮及诏安漳浦等处福建总兵戚继光督兵袭之平尽彩其辎重入舟率众遁入海保南澳福建巡抚都御史汪道昆以闻  上命督抚等官协力夹剿以靖地方不许妄分彼此及以招安为名餋寇贻患
　　○辛卯  蜀府石泉上宾清薨  赐祭葬如例谥康惠  革密云后卫儒学训导一员
　　○甲午  升礼部郎中庞远为南京光禄寺少卿尚宝司司丞李际春为本司少卿  倭寇自浙江台山海洋突犯福建福宁州总兵戚继光督参将李超把总魏宗瀚合水陆兵击败之斩首二百余级乘胜追剿原犯永宁倭斩首百余级
　　○己未  礼部左侍郎秦鸣雷三载秩满荫其子懋约为国子生鸣雷请以本身及妻应得  诰命移赠本生父母许之  巡抚福建都御史汪道昆言福建军饷计岁用三十二万乞将加派饷银并抚按司道赃罚以五年为卒俱留用下户部议诏准留三年候事宁照旧解京  方士赵添寿进法秘二十三种诏留览  云南叛夷阿方李向阳等平巡抚右都御史吕光洵以捷闻诏升光洵兵部尚书兼右副都御史巡抚如故总兵黔国公沐朝弼准赎仍赏银三十两纻丝二表里参议卢岐嶷佥事萧鸣邦等各一级佥事胡廷兰已闻住赏银二十两失事楚雄卫指挥郭振等俱下御史提闻如律初四十三年闰二月兵起先攻易门所派劫熠峨昆阳新化各州县潜号称王约土官王一心王行道为援一心后悔诣军门请讨贼自效光洵许之寻出榜招降其党数百人督土汉兵分道俱进先擒向阳乘胜攻大小木址二寨克之斩阿方首余党悉平  四川贼黄中据罗山寨劫掠奉云万三县官军讨之不克巡按御史郑洛言川贵二省自分彼此而湖广诸道勘处耽延以致贼久不服乞令抚臣协心督率所属克期会剿毋得仍前推调诏从之
　　大明世宗肃皇帝实录卷五百四十五


大明世宗肃皇帝实录卷五百四十六
　　嘉靖四十四年五月丙申朔雷轩兴工
　　○丁酉  升吏部右侍郎朱衡为本部左侍郎改刑部右侍郎毛恺为吏部右侍郎  升总督仓场户部左侍郎马森为都察院右都御史总督漕运巡抚凤阳狭西左布政使张瀚为右副都御史巡抚狭西  命南京浙江等道试御史高甲贺贲田应弼俱实授
　　○戊戌  以宣大山西修边迟慢  命停宣府巡抚李秋大同巡抚张邦彦及司道将领等官俸山西巡抚万恭以任浅宥之先是正月初兵部建议修筑宣大山西辽东四镇墩堡以备防春  命抚臣估计工费具奏至是先府抚臣李秋始上城堡墩台工费之数  上览之怒下兵部查参于是兵部言宣府抚臣奏报稽延诚为有罪而大同山西＜锍-釒＞尚未至当一体罚治＜锍-釒＞入遂有是命
　　○壬寅  孝宗敬皇帝忌辰  奉先殿行祭礼  遣彭城伯张熊祭  泰陵
　　○癸卯  提督两广侍郎吴桂芳奏上去年古田贼劫库杀人诸臣失事罪状总兵巡闸等官桂林卫指挥王冕等桂林府署印同知成相等指挥金策都指挥袁爵佥事朱安期等皆玩寇失守当重论参政陈其乐虽以出巡不与始失堤防亦宜薄罚诏罚其乐一月宠降实职二级爵革任仍与冕相下按臣逮问又谕近来各官往往隐蔽盗贼餋寇殃民今后抚按臣务要严加访究指实奏闻如有姑息容纵该部并科道官一体纠劾初参政黎民衷之被杀也贼乘夜遁出城宠等遣兵追之不及久之临林永福各县兵始捕得贼党扶嫩王婆显等三十余人于各山寨中然其首恶竟未获也
　　○甲辰  山西巡抚侍郎万恭奏山西河边东起老牛湾西及河曲与套虏止隔一水先年拒墙而守至嘉靖壬寅总兵官王继祖始倡打冰之说迄今二十余年因循不改朔气严凝随打随结军士寒苦不支然于防御终无足恃今如臣计则自险崖逮阴湾为极冲当亟筑墙二十里自险湾至石门为次冲当渐筑墙者亦二十里筑以三千人三月可完极冲所费不过五千金然后及于次冲则事可渐举夫守墙则逸而有成打冰则劳而无益守墙则我可常恃以待虏之来打冰则虏常可同以乘我之敝况昔之虏患以冬春今之虏患以夏秋夏秋冰浅虏褰裳可渡水河足恃哉此修复河防之大计也山西内边自平刑而西至于老营堡五百里外以大同为障而虏节年屡犯山西率由平虏以西而入者盖自平虏以东则有威远大同左右五堡等兵马气势联络自平虏西至偏老则四顾荒漠墩堡为墟翔州乃河之地绝无人烟大同势孤不能远顾故近年虏专事西掠而鴈门阳方诸要害之处遂为虏冲烽火传报俱不以时至此剥床及肤患也今如臣计则自老营东二十里为贾家屹坨人东二十里为乃河又东二十里为顾家店又东二十里为平虏冲废堡悉在急宜修举每堡屯军五百人每五里为一墩军势相连烽火相接远续大同之手足近复朔州之膏腴东接平虏之血南固阳方之门户此明三阙之耳目西通老营之咽喉此修复边防之大计也以上二计臣任其必可行而工费亦不必取之内帑何墙之费则括诸司赃罚乃河之费则改班军折粮庶几一劳永逸御虏之策无出于此＜锍-釒＞入诏先从具河防事  命即与工修筑乃河事宜仍会同大同抚臣详议行虏犯镇武堡游击杨维藩引兵击之遇伏陷没
　　○乙巳  太祖高皇帝忌辰
　　○奉先殿行祭礼
　　○丙午  给锦衣卫带俸副千户于戒房价银一千二百两成宜妃兄也
　　○丁未  仁宗昭皇帝忌辰  遣成安伯郭应乾祭  献陵
　　○戊申  太医院医士申世文进法秘三种诏留览  工部左给事中张岳奏庶吉士之选所以储餋人材而备他日重大之任历科以来觊觎者多故  皇上临选报罢者再矣今幸门既塞贤路方开宜议为定制每科取选每选不过三十人每留不过四五辈限年四十之内减年冒进者黜之所试文字以纯正典雅为尚钩棘靡丽者去之又＜訁恣＞访以求其德行过堂以验其容止严饬关防以严考试精选贤良以端师范随材援任以称器使庶诸士有砥石□励之益而国家收得人之效矣从之  南京江西道御史张士佩言国家设官分职本以康政又民其选授升迁所当较论者曰贤曰能曰劳而已今之选授论资格升迁论衙门循习为常牢不可破是以怀苟且而佁效罔闻也且受国家分土之寄而最亲民者守令今之为守令者有进士有举人有岁贡资格不同其于分土亲民一也司铨者乃不惟其职业修废是视而惟其出身高下是拘进士率不三四年而迁举人稍迟岁贡则倍蓰矣进士则有铨郎科道之选有部院长贰之望举人则入台署者百之一以方面为极岁贡益单卑无华阶及府佐而止矣岂进士独贤而举贡尽不肖耶是以有志之士多忍死守章句不屑以举贡入仕其由此二途出者亦多不自爱由时之所待者轻也今天下郡县一千五百有奇而进士每科才得三百人其为守令者不过百五十余人而已是十之一也而举贡居其九矣朝廷既兼爱百姓则于亲民之官顾宜厚其十一薄其十九使自隳其上进之心而不为民造福哉臣请自今而后凡守令雅视其年劳又功能著者无分资格一体叙发之即清要之选不靳即卿尹之位可跻将人人自奋而吏治可兴矣国初  皇祖定官制并连九卿有司以分理庶务使相颉顽明著  祖训安有偏厚一二衙门之意乃一二衙门者以事权所在更相比扶自择便利执为旧规郎官之升迁则吏部独擅崇阶而礼兵次之户刑工不得涉其津七品之升迁则六科最占膴任御史次之而评事等官不敢窥其径既不论历任之久近职务之繁简亦不论人品之高下才调之短长一惟论衙门而互相署置之谚云投得胎好受用不了此其沮忠贤向用之阶借奸庸幸冒之便钻刺所由兴吏治所由敝也夫以资格用人古有其毙矣以衙门升官则自古所无之毙也迎者诠部大臣盖有意变通之矣稍稍破常格任才士而卒不能一洗其毙则一二衙门寔利之耳  陛下欲奠民坐兴士易以登隆古之治其振敝易俗当自兹始＜锍-釒＞下吏部覆以士佩不拘资格之议为允其升迁论衙门之说则多方支吾不欲更易盖司官预为己地尚书不能主也＜锍-釒＞入得  旨朝廷为官择人原不拘资格  祖宗朝具有成宪所奏其从实行之  永宁王府镇国中尉勤熺坐紏众劫财伤人发高墙禁住
　　○庚戌  夏至大祭  地于  方泽先期视牲请配及是日行礼俱  命成国公朱希忠代  升大理寺卿张守直为户部右侍郎总督仓场督理西苑农事  改总理河道工部右侍郎陈尧为刑部右侍郎  起用太子少保吏部尚书兼翰林院学士郭朴以服制未满请俟终丧趋命  上优诏促不允  衡王厚燆奏辞禄米之半以补宗禄不敷之用  衡府岁禄万石王奉宗藩条例愿辞五千石为诸宗倡诏准辞二千石赐  敕褒奖  户部商人杨茂陈贿通太仓银库吏书冒领漆价事觉查盘科道官因劾前后监督部臣罗田王宫用张烈文孙应元王嘉言失察之罪诏夺田俸两宫用等一月烈文以外补宥之
　　○甲寅  先是有矫诏往云南鸡足山建醮者自称为大真人府赞教梁廷材巡抚都御史吕光洵信之因令有司致斋供具及是事竣以闻  上大怒  命锦衣卫缉捕重治之
　　○乙卯  南京户部尚书张舜臣言织造  上用龙衮等衣旧于北新关税银支给供应迩奉  钦依以前银济边而各省钱粮又累催不至时值匮急请以库贮折布银两查照原欠数月给发铺□领用其送船行粮系装运进贡船只势难迟误宜于新增屯田银内支给又南京兵部造船料价该部有水夫等银数多宜径自成造从之  虏中板升降人李自馨等叩边请率众归降总督江东以闻兵部惧有后患不敢主议请行督抚计处诏可
　　○丙辰  命大学士严纳李春芳充重录大典纂修承天大志总裁官  升巡抚贵州都察院右副都御史吴岳为本院左副都御史协理院事右佥都御史孙慎为右副都御史总理河道应天府府尹刘望之为大理寺卿  选授中书舍人叚朝宗行人解宋严从简为给事中朝宗兵科宋刑科从简工科中书舍人王君赏王乾章行人方新蒙诏吴逢春蔚元康太常寺博士艾可久国子监博士罗凤翔助教杜从易张元卿为试御史新君赏俱江西道诏福建道凤翔湖广道逢春河南道乾章山西道从易狭西道元康云南道可久南京浙江道元卿南京山东道  吏科都给事中赵灼等奏迩者科道纠拾先期合具小帖密投匦中临期然后开匦酌议＜锍-釒＞名以上以朝廷至公之典而乃暗昧为之迹类匿名事属用计中间即挟私报复者孰从而辨之请于下次考察拾遗之时备开实迹不拘名数未具本官姓名候公同议论择其尤者论之庶黜陟大明人无所归怨章下吏部覆如其言宜令两京科道一体遵行第科道会同不无掣肘容隐请令各自纠拾惟求精当不拘名数报可
　　○戊午  罢云南铸钱议先是令云南每岁将户部盐银二万两鼓铸嘉靖通宝已而钱法壅滞公私交病于是云南巡按御史王诤言制钱不行恐多积未通所制且利少费多不若且徵银解部俟钱法＜锍-釒＞通日再议部覆停止铸钱之兢宜从事今钱法所以壅滞者由宣课司收税近议折钱每一分准钱七文京师用钱无穷而宣课所收有限遂使奸民乘机阻挠钱多则滥恶相欺钱少则增直罔利故禁愈烦而钱愈滞自令准折宜从民便不必定其文数宣课司收税各衙门折俸且俱用银  上从部议  宁夏边外夷人卜儿丈漠人张景土忽赤哱吉素克太各率众来归巡抚都御史王崇古为请升赏兵部议覆得  旨卜儿丈升授小旗职役张景土忽赤给与冠带仍给赏银三十两哱吉素克太各赏银二两收充家丁月给粮石幼小子女月给口粮三斗以示优异  旌表河南等处孝子刘一魁节妇魏氏等六人  烈妇王氏等四人  复设辽东广宁右屯卫备御官
　　○庚申  升太仆寺卿王鹤为应天府府尹
　　○辛酉  先是湖广黄冈县奸民胡大顺寅缘陶仲文获供事灵济宫仲文死大顺以奸欺事发诏斥回籍至是大顺希复进用乃伪造万寿金书一帙诡称吕祖所作得之鸾笔且言吕祖授大顺三元大丹用黑铅取白名曰先天水银鍜之则成清霞玉粉神丹服之却疾不老遣其子玉玄随妖人何廷玉赍以入京国道箓司左演法蓝田玉左正一罗万象通内官监太监赵楹献之蓝田玉者原江西铁柱宫宫道士以进法秘授官与万象同以扶鸾术侍  上西内因交欢楹时  上方幸此三人者故廷玉以厚赂致大顺意附记之田玉等遂以其书药进  上览具＜锍-釒＞问曰此是其批扶箕者如何不求然未明言召之也田玉等遂诈为  圣谕徵大顺入京至则屡上书求见  上谓大学士徐阶曰胡大顺又来却是蓝田玉罗万象因我问妄将他唤至昨令扶箕曰不降自蓝道行下狱遂百孽扰宫或有所使然者今大顺可仍用否阶曰大顺等皆无赖小人不畏法度而蓝田玉尤甚观妄自传呼即可类推至于扶箕若中外通同间有准者否则茫然不知以浮词支吾而已令宫扰已又恐非由彼所致且不能必其用后宫扰果息及不敢保其不别端生事似不若如前治之以法之为正也  上悟乃报曰蓝田玉无理之本去冬輙代何廷玉进水银药遂诈传密旨取大顺至此不治无以戒来者阶对水银非可服食诈传  圣旨罪恶尤重若置之不问往后群小益无忌惮互相朋结恐酿成大恶乞  圣明速断以消隐祸  上乃诏锦衣卫逮大顺田玉万象等问状不知其奸由楹也比锦衣卫具上狱辞  上谓其不实有意宽之以问阶阶曰  圣旨至重若听凭诈传他日半夜出寸纸有所指挥将若之何此其机茾实当预防必须重治乃保邦深计乞圣明断而行之  上乃下大顺等法司令从重拟罪楹具密＜锍-釒＞匿殿棂中伺间诉  上前为大顺等申解  上不怒付司礼监拷讯具得与田玉等通奸状执付法司与大顺田玉万象廷玉玄玉俱论斩铜楹寻毙狱中部臣请验而瘗之  上以逆囚当戮之于市怒该司官吏不如法奏请致得自毙责令对状于是刑部尚书黄光昇等率其属引罪诏夺郎中方良曙俸二月该吏论如律  虏数千骑突入延绥黄甫川关城焚劫城内外凡四日攻堡不克而去虏之初至也以数骑汉服扣关诈称为大同镇奉公役至者阍人启扉千众奄至把总高尚钧中流矢死
　　○壬戌  改提督操江南京都察院右佥都御史王本固佥都察院事  升抚治郧阳右佥都御史康郎为右副都御史巡抚贵州  南京刑部尚书赵大佑乞回籍餋病许之  巡抚山西侍郎万恭言臣比者亲历三关深入窑窨崇步墩台深惟战守之策盖有四难焉夫总三关三万之兵当虏酋十万之众是众寡异形也兵故不习而日□危虏故射猎而骁是强弱异势我以三万之兵散守八百里之外贼以十万之众驰遂数十里之中是萃散异用也贼之数伍倍于我我多步卒止利于棌守贼之马二十倍于我贼尽骑士殊利飈驰是攻守异施也且军马之原额如旧而盈虚之故不可穷粮刍之原额如旧而充耗之故莫可问当此之时非大加变通以求捄弊之术匚□夕恐不知所终矣因陈便宜十事一议联络每当虏入各镇将官往往以信地相诿不肯策应自今请申饬督抚官遇警冬令严督兵将随贼赴援如本镇本参守有功则左右镇左右参守与其赏有罪罚亦如之一议收放三关军饷日增日耗良由收放泥法所致如往岁八月秋成银一两可得米二石竟不招□延至十月以为时估方定则仅得一石八斗矣继因寇至延及今岁二月又仅得一石四斗矣比及放粮及贱给本色贵给折色于军俱不便请每岁预于六月借支官银及米贱时分发召□俟京运民运到日抵还粮贱则尽放折色贵则尽放本色一议修筑今修边财力已竭上下交困请将本省犯徒罪人力不能纳赎者如江南摆站摇船江北煎盐炒铁例尽发三关充墙夫墩夫以便修筑一议防守三关摆边之军每患边长人寡贼聚我散往往不格宜因墙修筑墩院守墩即以守墙修墩即以修墙一议勾充清勾军士旋复逃亡宜移文各该清军官不必佥发军丁止追衣装银两解赴布政司发边召募一议接济战马消耗法当买补而该省无银可发乞将先年议开军职犯该立功纳银买马赎罪并各卫军士上纳承吏等银事例照旧开纳三年一议拣选将马步官军分为上中下三等给与马匹器械以备选锋列营城守之用一议操练各营教习武艺有成者请如京营例给赏银牌以作士气一议赏罚每秋防事竣将所属文武官员分别举劾以昭劝惩一议招回中国人陷入虏中者多被缘边逼逐绝其归路先年翁万达虽曾议将官招回之赏格而来及处分招回之人自今请申谕诸边不拘汉人虏人能擒斩虏首来归者从重升赏其余亦必推诚抚纳毋令延首内响之民反为虏用＜锍-釒＞入下所司议俱可行其勾充一事委为实政第恐相沿日久反致埋没银两既无完解之益军伍遂成废弛之患难以轻议  上曰计处边事须求有益所奏勾充既云实政仍会同科道详议以闻余如拟已兵部会议上解银募军终不如勾丁为正法但当以其事权责之巡抚使清理本省之军而各处充发者仍令严限清解则兵额可以渐复固不必惩噎废食复议纷更也从之
　　○癸亥  改南京太仆寺卿李敏为太常卿
　　○甲子  命协守甘州左副总兵官刘成业移驻马台将原领奇兵一千与高台所官军共合二千统领防御增设操官于已暖三川摘拨西宁游兵三百与原设军隶之以督抚官言二地富饶番虏垂涎设重兵防守故也
　　○乙丑  巡抚辽东都御史王之诰议处驿传事宜一搜投充之奸该镇驿递所军投充蓟镇将领家丁宜查验解回一复协助之规高平沙岭盘山连山杏山等极冲驿递宜如旧将金复盖及海锦等卫军夫协助一查开伍之丁新升武职止许本身世袭仍照品级量免本支余丁供帮其原伍祖军次房子孙应当本军甲马交付当军之人不许再告开伍一广充发之条该镇站军虚耗宜行理刑衙门将有罪军犯审验身家明呈抚按定发站所充军当差一处马嬴价该镇开原抚顺二关每年贡马一千五百疋宜将五百疋变价分发各驿帮买嬴头议入俱从之  命诚意伯刘世延掌南京后军都督府事
　　大明世宗肃皇帝实录卷五百四十六
  </div>
  <div class="pagination">
   <a href="明实录世宗实录_page250.html">
    上一页
   </a>
   <span>
    ...
   </span>
   <a href="明实录世宗实录_page246.html">
    246
   </a>
   <a href="明实录世宗实录_page247.html">
    247
   </a>
   <a href="明实录世宗实录_page248.html">
    248
   </a>
   <a href="明实录世宗实录_page249.html">
    249
   </a>
   <a href="明实录世宗实录_page250.html">
    250
   </a>
   <span class="current-page">
    251
   </span>
   <a href="明实录世宗实录_page252.html">
    252
   </a>
   <a href="明实录世宗实录_page253.html">
    253
   </a>
   <a href="明实录世宗实录_page254.html">
    254
   </a>
   <a href="明实录世宗实录_page255.html">
    255
   </a>
   <a href="明实录世宗实录_page256.html">
    256
   </a>
   <span>
    ...
   </span>
   <a href="明实录世宗实录_page252.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
