<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 930 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 930 页/共 1316 页</h1>
    <div class="content">○谕内阁、翰林院侍讲宝丰著在弘德殿行走。　　

○又谕、本年秋审朝审情实各犯。著停止勾决。现月　　

○谕军机大臣等、本年朕三旬寿辰。所有上书房南书房行走各员。不论品级。均著准其呈递如意。现月　　

○以因案被控革管带清淮正营右翼马队候补守备吴德骐职。摺包　　

○壬子。享太庙。遣端郡王载漪恭代行礼。东华录　　

○遣官祭太岁之神。　　

○谕军机大臣等、淮徐一带练兵。前已谕令江西按察使陈泽霖、召募十营驰赴江北驻扎。作为武＜目辟＞行＜匧心＞口＜韦未＞＜夗贝＞先锋右军。现在广东陆路提督张春发、业已遵旨来京。著派该提督召募壮勇十营。驰赴江北会商陈泽霖择要驻扎作为武＜目辟＞行＜匧心＞口＜韦未＞＜夗贝＞先锋左军仍归荣禄节制。应需的饷著于原拨江南一百二十万两内筹给。由鹿传霖等源源拨解。毋稍迟误。将此各谕令知之。现月　　

○又谕、有人奏、电局委员。聚血■乣妄为。危词挟制督办通同一气。纵令潜逃。请严旨勒交。以伸国宪一摺。上年十二月二十四日。特颁朱谕。为穆宗毅皇帝立嗣。薄海臣民。同深庆幸。乃有上海电报局总办委员候补知府经元善、胆敢纠血

■乣千余人。电致总理各国事务衙门。危词要挟。论其居心。与叛逆何异。正在查拏闲。闻经元善即于二十八日挈眷潜逃。难保非有人暗通消息。嗾使远遁。盛宣怀督办各省电报。受国厚恩。经元善为多年任用之人。自必熟其踪奣＜虘阝＞亦。著勒限一个月。将经元善交出治罪。以伸国法而靖人心。傥不认真查拏。一经畏罪远扬。定惟盛宣怀是问。原摺著钞给阅看。将此谕令知之。现月　　

○命翰林院编修尹铭绶提督山东学政。现月　　

○癸丑。谕军机大臣等、前经谕令锡振、前往奉天。接统仁字军。嗣据该将军因病奏请开去差使。亟须有得力大员接统。昨召见前青州副都统讷钦、尚属晓畅戎机。于奉天情形。亦颇熟悉。著即充仁字军统领。会商增祺、将一应操防事宜。认真整顿。奉天系根本重地。练兵为当务之急。讷钦膺兹重任。务须破除情面。力图整顿。督饬营哨各员。加意训练。精益求精。毋负委任。将此谕令知之。现月　　

○又谕、记名副都统荫昌、现经袁世凯调往山东办理交涉事件。著荣禄传知该员。即日前往。俟东省事件。办有端绪。著仍回京办理武备学堂事务。现月　　

○两江总督刘坤一奏、遵旨妥筹南洋防务。于吴淞、南石桥、狮子林、江阴、镇江、金陵等处。各驻兵队。用防窥伺。得旨、仍著严饬各将领。督率弁勇。勤加操练。精益求精。以期缓急足恃。摺包　　

○蠲缓湖南安乡、武陵、沅江、武冈、沅陵、安仁、酃、龙阳、益阳、茶陵、华容、澧、巴陵、湘阴、清泉、南洲、十六厅州县。暨岳州＜目辟＞行＜匧心＞口＜韦未＞＜夗贝＞、被水被旱地方新旧额赋杂徵有差。现月　　

○甲寅。孝全成皇后忌辰。遣官祭慕陵。　　

○谕军机大臣等、任道镕奏、确核运河另案工需银两。酌数请拨一摺。据称运河应修各工。关系漕运民生。现经估定。拟拨庚子另案工需银四万四千两。请饬山东巡抚照拨等语。此项银两。要工攸关。著袁世凯、转饬藩司。赶紧如数拨给。毋稍迟延。俾趁新漕未到以前。一律依限修竣。以利河运。原摺著钞给袁世凯阅看。将此各谕令知之。现月　　

○湖南巡抚俞廉三奏、遵旨讲求武备。查藩司锡良、朴诚勤敏。劳怨不辞。在护巡抚任内。时常亲赴校场督率训练。日有进步。兹回本任。拟劄委总办全省营务。俾资臂助。得旨、即著锡良认真整顿。务收实效。现月　　

○乙卯。谕内阁、陶模奏、甄别营员一摺。甘肃安西协副将治和、情性乖张。措施不当。著开缺送部引见。甯夏镇标右营游击黄兆熊、久病未愈。难期振作。著原品休致。镇羌营游击管带武毅左旗马队崔金魁、办事刻薄。所部士卒。多有怨言。著撤去管带。开缺以都司留甘降补西乡营都司谢荣升人地不宜。并有讼案牵涉。著开缺以守备降补。现月　　

○谕军机大臣等、奉天为根本重地。闻增祺到任以来。一切政务。尚能认真办理。惟该省积习。相沿已久不免请托公行。吏治因之不振。嗣后尤当破除情面。遇事力加整顿。如有不肖属员。恃有奥援。钻营请托。即著该将军从严倢■＜曰融＞■＜石木＞办。毋得稍涉瞻徇总之陪京地方关系紧要。将军统辖旗民责无旁贷。切不可见好同僚。意存姑息。致负朝廷委任至意。将此谕令知之。现月　　

○又谕、逆党康有为、梁启超、逃往外洋。日久未能弋获。该犯等罪大恶极。神人共愤。其广东本籍坟墓。著李鸿章查访确实。即行刨毁。以儆凶邪。将此谕令知之。　　

○又谕、候补知府经元善前经有人奏倢■＜曰融＞■＜石木＞聚血■乣妄为。复行潜逃等语。经元善胆敢纠血■乣电致总理衙门。危词要挟。复私挪电局公款潜逃。实属罪无可逭。著即行革职。严拏惩办。闻该员籍隶浙江上虞县。并著刘树堂即行转饬地方官。将该革员家产严密查抄。以示惩儆。将此谕令知之。　　

○又谕、京师设立大学堂。开办已经年余。教习学生。究竟作何功课。有无成效。著许景澄详晰具奏。寻奏、大学创办。仅及年余。现分教经史政治舆地算学格致化学英法德俄日各国文字等科。宽以时日。必能成材。报闻。现月摺包　　

○又谕、盛宣怀覆陈经元善踪奣＜虘阝＞亦一摺。本日已有旨将该员革职。并令刘树堂查抄该革员家产。仍责成盛宣怀设法购拏。毋任远扬。致干重咎。至该革员亏挪公款三万七千余圆即著。盛宣怀如数赔缴。现月　　

○江西巡抚松寿奏、筹提赢余。裁节外销。腾出银十七万三千两。候部拨用。下部知之。摺包　　

○又奏、请仿照鄂皖成案。于两岸淮盐。每斤加钱二文。以资挹注。报闻。摺包　　

○赏旗兵学营德国教习库恩宝星。摺包　　

○蠲缓甘肃固原华亭、洮、巴燕戎格、西甯、大通、皋兰、河、贵德、碾伯、中＜目辟＞行＜匧心＞口＜韦未＞＜夗贝＞、安西、十二厅州县被灾地方额赋余粮草束。现

月

　　

○缓徵江西南昌、新建、进贤、清江、新淦、峡江、莲花、庐陵、吉水、永丰、泰和、万安、安福、永新、星子、建昌、安义、德安、湖口、十九厅县。暨九江同知所辖南九二＜目辟＞行＜匧心＞口＜韦未＞＜夗贝＞被灾地方额赋杂徵有差。现月　　

○丙辰。谕军机大臣等、前广东嘉应州知州降补州判沈麟书、先经甄别降补。兹据邓华熙奏称、该员前曾捐助安徽赈银一万六千两。经该抚奏请开复。部议以该员系甄别降补之员。与例不符。行令另核请奖。惟该员才具尚堪任用。请给咨送部引见等语。沈麟书系甄别降补之员。其在广东时官声政迹。究竟如何。著李鸿章、德寿、确切查明。果系毫无别项劣奣＜虘阝＞亦。即著给咨送部引见。该督等当秉公考察。不得稍涉瞻徇。原片著钞给阅看。将此谕令知之。寻奏、查沈麟书历任繁剧。晶■宜著循声。及在嘉应州并无劣奣＜虘阝＞亦及上控案件。下部知之。现月摺包　　

○安徽巡抚邓华熙奏、和州等属地方盐枭滋事。酌拨营队。驰往缉拏。以除匪害。得旨、著即督饬各防营认真严拏。毋任肆扰。以靖闾阎。现月　　

○予故黑龙江将军恩泽祭葬。孙长龄以主事用。寻予谥壮敏。现月　　

○丁巳。宣宗成皇帝忌辰。祭奉先殿。遣大阿哥溥■滟隽恭代行礼。遣官祭慕陵。　　

○加赏通州王恕园等处粥厂粟米四百石。现月　　

○戊午。谕内阁、前因康有为、梁启超、罪大恶极。晶■宜经谕令海疆各督抚。悬赏购蝱滟戋。严密缉拏。迄今尚未弋获。该逆等狼子野心。仍在沿海一带。煽诱华民并开设报馆。肆行簧鼓。种种悖逆情形。殊堪发指著南北洋闽浙广东各督抚。再行明白晓谕不论何项人等如有能将康有为、梁启超、缉获送官。验明实系该逆犯正身。立即赏银十万两。万一该逆等早伏天诛。只须呈验尸身。确实无疑。亦即一体给赏。此项银两。并著先行提存上海道库。一面交犯。即一面验明交银。免致展转稽延。如不愿领赏。愿得实在官阶及各项升衔。亦必予以破格之赏。至该逆犯等、开设报馆发卖报章必在华界但使购阅无人该逆等自无所施其伎俩。并著各该督抚。逐处严查。如有购阅前项报章者。一体严拏惩办。此外如尚有该逆等、从前所著各逆书。并著严查销毁。以伸国法而靖人心。现月　　

○又谕、德寿奏、广东省应造上年春季拨册。请展限等语。著户部知道。片内缮写魁冯两司及丁藩司。殊属不合。德寿著交部察议。现月　　

○兼署两广总督广东巡抚德寿奏、请设立保商局。保护出洋回籍华民。由绅筹款试办。下所司知之。摺包　　

○又奏、广东厘金招商缴饷试办情形得旨、所加厘金银一百万两一半听候部拨一半留为外用。摺包　　

○庚申。两江总督刘坤一等奏、遵查川盐课厘重于淮盐。碍难再议加课。下部议。摺包　　

○陕甘总督陶模奏交卸督篆。俟病痊即行来京。得旨、著即上紧医痊。迅速来京。毋稍延缓。摺包　　

○辛酉。谕军机大臣等、本日御史熙麟奏会典保案漫无限制。请饬严行核减及保举无论题选咨留人员。请扣限升补各摺片。著吏部妥议具奏。寻议驳。早事　　

○四川总督奎俊奏、川省奉拨宜昌鄂岸盐厘无力筹解请改拨他省以免虚悬。得旨、户部酌核改拨。摺包　　

○壬戌。四川总督奎俊奏巴塘三岩等处新设土千总土把总各职衔管辖各寨番血■乣所有大石包至甯静山一带碉楼。均责成该番弁弹压巡防不得滋事下所司知之。摺包　　

○以办理三岩桑坡各处夷务肃清。赏署四川提督夏毓秀头品顶戴。予记名提督韩国秀优叙。摺包　　

○癸亥。上御勤政殿。日斯巴尼亚国使臣葛络干、英国使臣窦纳乐、德国使臣克林德、美国使臣康格、俄国使臣格尔思、和国使臣克罗伯、义国使臣萨尔瓦葛、比国使臣贾尔牒、法国护理使臣唐端、日本参赞石井菊次郎、觐见。摺包　　

○谕军机大臣等、总理各国事务衙门奏、请饬严禁拳会一摺。上年据山东巡抚电称、各属义和拳会。以仇教为名。到处滋扰。并及直隶南境一带。晶■宜经谕令直隶山东督抚。派兵弹压。此种私立会名。聚血■乣生事。若不严行禁止。恐愚民被其煽惑。蔓延日广。迨酿成巨案。不得不用兵剿办。所伤实多。朝廷不忍不教而诛。著直隶山东各督抚。剀切出示晓谕。严行禁止。俾百姓咸知私立会名。皆属违禁犯法。务宜革除恶习。勉为良民。傥仍有执迷不悟。复蹈故辙。即行从严惩办。勿稍宽纵。至民教同是编氓。凡遇词讼案件。该地方官务当秉公审断。但分曲直。不分民教。不得稍有偏倚。用副朝廷一视同仁之至意。将此各谕令知之。现月　　

○又谕、裕禄奏、内阁侍读学士张翼、在天津差次丁忧。请留办铁路矿务各摺片。张翼著开缺。俟百日孝满后。仍责成该员办理直隶热河矿务。及关内外铁路各事宜。以资熟手。现

月

　　

</div>
    <div class="pagination">
<a href="清实录光绪朝实录_page929.html">上一页</a><span>...</span><a href="清实录光绪朝实录_page925.html">925</a><a href="清实录光绪朝实录_page926.html">926</a><a href="清实录光绪朝实录_page927.html">927</a><a href="清实录光绪朝实录_page928.html">928</a><a href="清实录光绪朝实录_page929.html">929</a><span class="current-page">930</span><a href="清实录光绪朝实录_page931.html">931</a><a href="清实录光绪朝实录_page932.html">932</a><a href="清实录光绪朝实录_page933.html">933</a><a href="清实录光绪朝实录_page934.html">934</a><a href="清实录光绪朝实录_page935.html">935</a><span>...</span><a href="清实录光绪朝实录_page931.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
