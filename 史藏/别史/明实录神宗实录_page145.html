<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 145 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 145 页/共 367 页</h1>
    <div class="content">　　○丙申  孝庄睿皇后忌辰祭  裕陵遣宁晋伯刘应元行礼
　　○升右通政陈大科为光禄寺卿
　　○升翰林院简讨顾绍芳为左赞善兼编修
　　○丁酉兵部覆巡按狭西张天德奏条议茶马二事一酌议俵马以裕骑操自万历十九年为始应给固镇马匹照各镇例于每年中马之时令本军执册径至派定各茶司亲领马匹该监免牧养之苦各军亦免更换之扰一拣汰马驹以实苑厩各苑监见牧马匹如领养年久不堪骑操令其变银凑买大马以补老马之数其裸马生驹果堪牧养俟其成马给与牧地其不堪者亦令变银凑买大马以补缺驹之数庶牧地不至虚给牧马皆得实用＜锍-釒＞上报如议
　　○狭西道御史冯应凤等条议经用诸款一核边储言太仓每岁所入大约以四百万为率其角□羊给各镇兵饷至三百余万而虚冒之弊日甚若辽镇南兵每年所费不下五六十万乞敕部议令各该督抚官应减应存例银刻期奏报如南兵中有逃故老疾者报部扣给一议内供言各省直角□羊内库黄白绢疋漆蜡颜料皮胶等物各监局俱有余积渐至腐烂宜逐为查简各监库积余若干足备几年之用暂停本色改角□羊折色以济目前之急至若内库金花银两每岁进入以百万计嗣后又有二十万之增似为无名并乞  皇上身先撙节培养财原一革滥员言祖宗时建官立制原有定员今则冗滥极矣在外十三省如不繁不冲之佐领杂流不边不海之参游备总虚冗可裁者固多而在京各衙门更甚若太医院锦衣各官若鸿胪带衔若工匠所官以至译字乐舞之类杂沓不可枚举不特此也中官之设  祖宗朝亦有定额我  皇上登极初年数不过以万计历年选用策名食禄不啻倍之在外乞敕该部在内乞敕该司礼监查照旧额裁去滥员内外肃清浮费亦省一议那济言川贵湖广先年奉旨动支官银采办木料据四川一省该银七十万两招□采木  明旨止买三分之一未卖余银约该二十余万举一省则各处可推宜敕该省将前银就近角□羊赴狭西抵充本年军饷一通钱法言西北用钱从来称便而朝更夕改东南亦尝行钱而随行随壅则以公私不相流布也如官给之民则银钱参用如民输之官则尽去其钱上下异法谁则应之宜通行京城省直各官司凡房号税赎以及存留起角□羊钱粮一切收支徵角□羊银钱相兼上流于下下输于上此古者灌输之法而泉布之遗也＜锍-釒＞入  上以黄白绢等料原无余积不必议停内官前已减派近来人数虽增钱粮照旧不必查革余下所司
　　○丁酉大学士申时行等题近该狭西三边督臣以虏情边患上请及时整饬下部议覆间随该狭西抚臣揭报本年六月内虏骑入境攻围旧洮州古尔占堡我兵渐集遂四散抢番洮岷副总兵李继芳分兵追逐陷伏阵亡夫虏虽入境城堡番恙犹为失事之小者第将官兵寡力分遂致丧败损威伤重殊骇听闻盖先年俺答款贡套虏吉能及松山西海诸部并听约束驯至于今西镇之不用兵殆二十年矣及吉能父子皆死其孙卜失兔幼弱不能制驭诸部而用事夷酋如切尽黄台吉者又相继死以故各酋涣散不相统一或以转堡受赏于延绥或以借路生事于甘肃或受赏于东而窃掠于西或罚服于此而狂逞于彼或驻牧近边驱之则曰吾不犯内地也或抢掠番族问之则曰吾不扰汉人也欲绝之则彼以款贡为词难于峻拒欲抚之则彼实要索无厌难以曲从先因西宁将官一时偾事身既不保虏益见轻边衅遂开兵端不息此西镇虏情之大略也顾边疆事势军旅机宜譬之随病制方不能执一今虏既桀黥无状掠我属番杀我禆将公背盟约蔑视天朝此其势不得不战然一二小酋虽已猖獗而大酋全部尚在羁縻顺义在西酋犹称平事卜酋回套犹听调还初未尝聚众连兵合谋犯顺此其势不得不抚然或阳顺阴逆已去而复来虽尝卤掠而或送还人畜认罚无词虽有杀伤而或缚献罪夷誓不再犯此其势又不得不酌于战抚之间而应之务得其情施之务当其可顾今久安之后荐灾之余卒伍之缺者未能召补则无可用之兵粮饷之逋者不能完角□羊则无可恃之饷当事者未及整顿而虏患遽已剥肤方欲经营而人言更多掣肘必须宽其文法假以便宜惟务责成不为中制然后可以尽心展布毕力安攘此今日边计之大略也伏乞  皇上天语丁宁庙谟指授使封疆之臣皆知  皇上留神边务烛照夷情凛然日鉴之常临而罔敢怠玩肃然天威之远布而莫不奋扬服虏安边在此举矣拟传帖一道进览伏惟  圣明裁定施行
　　○谕兵部虏酋款贡多年各边修守防抚自应安静无虞近来狭西甘肃洮岷等处如何屡报虏寇屡有损失是否虏众狂逞渝盟犯顺及边备久弛制御乖方你部里便行与该镇督抚官查问虏中作歹是何部落近日失事是何信地务要分别顺逆详核功罪明白具奏一应选将练兵保番御虏机宜都要悉心筹画著实举行如战守有备处置得宜事宁之日论功优叙其或苟且养患及轻率偾事必罪不宥有应与宣大总督官计议的也著协心共济毋得自分彼此今行事宜你部里看议来行
　　○戊戌原任吏部尚书严清卒给祭葬如例清云南后卫人繇嘉靖甲辰进士起家县令历郎中知府自藩臬升右佥都御史前后巡抚贵州四川山西贵州四省寻改南大理卿吏刑二部侍郎刑部尚书九年考满转吏部寻乞休家食亡何起兵部尚书＜锍-釒＞辞加太子少保给月米卒于家清为人清正仕宦四十年终始一节为士论所推服秉铨仅数月识者惜其用之未究云
　　明神宗显皇帝实录卷之二百二十四
　明神宗显皇帝实录卷之二百二十五
　　万历十八年七月庚子朔日食
　　○孟秋时享  太庙遣公徐文璧恭代侯吴继爵李言恭分献
　　○户部以太仓年例缺乏议动广东存积银一十五万两角□羊京以备九边支用从之
　　○户部奏言各省直缺官柴马等银有灾地方存留抵补无灾者不得一概议留以滋侵渔又言近议免派民壮等银有豁之名无豁之实宜令清核起角□羊以济边需报可
　　○户部奏言云南赃罚矿课二银原为济边之需后因莽酋猖乱权留给军已十年有余今该省号称宁谧宜将前二项银分别徵角□羊仍敕以后非军情大事不可动輙议留从之
　　○总督三边梅友松议边防十二事一杜套酋之西逞一策虏王之东归一急救西宁之危言该镇地属孤悬番虏杂伺且屡经挫败议以土官指挥鲁光祖量升游击调用西宁即统领原兵六百名征操一权济肃州之困一改隶统练乡兵言河西乡兵旧隶行太仆寺及两同知统理地方多事钤辖太远恐难防御议听各道随便综理时至听自力农寇至听自战守一严关讥察逃伍言金城关巡简裁革奸军俱潜逃莫可诘问议宜复设听监守同知提调一整理应援镇兵一添设洮河官兵一图维更订要约一多方离披虏势言番族苦虏未归宜约法联束令互相保仍听其自筑堡寨遇警则收歛一急请破格捐饷一申令整齐众志户兵二部议覆如议行○辛丑兵科都给事中张希皋＜锍-釒＞言莽捏二川逼近河洮先年丙酋移住莽剌川不早驱除已为失策今火落赤人移住捏工矣丙酋虽故孽子真台吉在焉一旦狂逞合谋入犯殒将覆师计非剪灭此不可因议可战者五事广征调充刍饷择将领预耳目厚赏格命下部覆如议行
　　○礼部尚书兼翰林院学士于慎行以疾乞休不允
　　○壬寅兵科右给事中侯先春上言西镇边事请一意征剿即虏请和勿许因荐原任佥事万世德勇知有大略请复原衔令自劾章下该部
　　○先是兵科左给事中胡汝宁言各边惟甘肃与辽东最为孤悬在辽东则边长难守乞敕抚臣条上方略至是巡抚郝杰上所常行四事一选战兵一修城堡一严守保一练火器兵部议覆俱如议○巡按福建御史马象乾以病乞回籍下部议仍敕以后御史差满各回道听考如诈托告病者参处
　　○户部议上清饷诸款一核军丁言各镇军丁所增渐多耗饷益广宜敕严核分别去留至于蓟镇南兵原饷太厚亦当议处一汰驽马言给养市马徒为军累实不堪用每年耗费不下四十万余两急为汰除仍令以后市马如不堪者毋仍前给养一增引价言中盐引目多为奸□请托议以后淮浙河东及长芦盐引各量加银一钱加增之数即以抵充年例一查虚冒言各边兵马逃故倒损即为开除及辽镇马多支料草俱从实报部一停工作言各边城堡非当急修者一概停止及各城堡贮粮本色浥烂抵放军粮即以扣除折色买粮抵补命抚按官巡盐御史查议以闻
　　○癸卯  仁孝文皇后忌辰遣官祭  长陵
　　○甲辰以锦衣卫佥书都指挥同知许茂橓管提督街道事复狭西行都司原设屯田佥书一员
　　○乙巳刑部奏原任御史祝大舟犯赃情真命照例追赃发遣
　　○丙午升太常寺少卿谢杰为右通政
　　○协理京营戎政尚书郑雒以疾乞休不允
　　○南京右都御史孙丕扬五＜锍-釒＞乞休令回籍调理
　　○南京礼部侍郎赵用贤以疾乞休不允
　　○丁未以神枢三营参将陈仲分守蓟镇墙子岭等处地方
　　○戊申升分守蓟镇石塘岭参将杨元为神枢营右副将
　　○户部奏言福建寺租等银先因倭变题留今倭寇久息宜敕该省量角□羊四万两以济目前之急仍敕以后年分酌量四分存留六分起角□羊从之
　　○己酉顺天府丞李祯陈言边事又盛言款贡非策  上曰款贡安边已二十年虏情变迁岂得追究始事敕详议行
　　○兵部议上西镇边事言今日西镇要务无出选将练兵保番御虏分别顺逆详核功罪协心共济顷奉  圣谕业已该括无遗臣等谨推广列为七事一议选将言将之材品各有短长苟能用其所长则随材器使皆可成功一议练兵言各边镇废间将官皆蓄有家丁此辈皆健勇善战宜鼓舞各官随带家丁自劾一议保番言各番附处良非获已宜令图归坚其效顺如拒虏有功虏中斩酋首以献各破格升赏一议剿虏言黠虏败盟宜熟计兵食兴师出剿凡市赏有应革者令各镇各堡不得彼此互异一议分别顺逆言夷情叵测顺逆互异宜详计部落熟察终始抚其顺无妄战以生戎心剿其逆无滥抚以养寇乱一议详核功罪言虏贼入犯有零寇有大举零寇以未入边失事为小以已入边失事为大大虏入犯则以侦探明实保城克敌为功以虏多野掠妄战损军为罪其邻镇邻路预探虏情及应援有功者俱从优叙一议协心共济言边境之不和者有二一曰文武不和司道于将领是也一曰将士不和将帅于军丁是也宜协心联束毋蹈覆辙命如议行其不协心任事者抚按官参奏抚按官参奏
　　○诏赠原任大学士赵贞吉为光禄大夫以其子景柱考满奏请也
　　○辛亥  上视朝
　　○户部覆给事中刘弘宝奏言万历十年屯田御史王国大查屯种余地并达官地共一万一百八十五顷有余量徵银六千四百三十两有奇今年久成熟人乐佃种宜酌量加科改为济边正数从之○先是浙江抚按傅孟春等请存问原任礼部尚书董份于是御史万国钦上言份当严嵩父子用事时曲意阿承公论不齿及居乡恃富淫纵曾为御史庞尚鹏发觉且其衣冠已禠犹然罪人也于此典未协乞敕停止部覆以份被论削籍虽遇恩诏不在存问之列已之
　　○广西道御史熊元＜锍-釒＞参总督梅友松为国重臣岁费朝廷军饷数百万不能控制诸虏罪同误国又荐原任佥事万世德才可用南京右府佥书王化熙原任保定副将尹秉衡皆可当阃外之任  上命梅友松姑策励供职侯事宁定夺
　　○巡按直隶御史周孔教＜锍-釒＞列西镇失事罪状因追论先任督臣郜光先当西宁首祸之时不能议剿一味媚虏以致虏日猖獗又言甘肃抚臣李廷仪守虏巢穴失于堤防事已危急不以上闻均当议罪并论司道官钱楷李丁等非边吏才宜更置得旨郜光先总督年久既已亡故姑追夺诰命李廷仪调腹里用钱楷等革职闲住余俱如拟
　　○甲寅以中元节遣隆平侯张炳阳武侯薛钲等彰武伯杨世楷靖远伯王学礼等分祀  诸陵
　　○大学士王锡爵四＜锍-釒＞乞休不允
　　○诏发太仆寺马价银十万两于甘肃以备支用
　　○补原任山西按察使石槚于狭西抚治西宁
　　○升四川右参政李承志为狭西副使洮岷兵备升狭西右参政余之祯为都察院右佥都御史巡抚甘肃
　　○刑部右侍郎詹仰庇以被论乞罢斥令供职如故
　　○丁巳  成祖文皇帝忌辰祭  长陵遣怀远侯常胤绪行礼
　　○狭西固原州雨雹大如拳如鸡卯伤禾稼坏人畜
　　○升河南副使徐三畏为狭西右参政兼佥事西路兵备佥事许守恩为四川右参议兼佥事威茂兵备
　　○庚申谕辅臣申时行等令将三边总督梅友松奏报虏情本详看且诘责各边督抚全不治事但推诿小官致边备废弛又引嘉靖年间失事为证令时行等将各边事分理应更置者督抚官亦勿庇护于是时行等回奏言近日虏情与嘉靖年间不同今虏方款贡自宣大至于甘肃不用兵者已二十年洮州失事系火落赤作歹虏王过河抢番亦系火落赤邀请今日之计当晓谕虏王使无助逆并革绝火落赤市赏密图剿处若一有疏失边官尽更使丑虏反得挟以为重矣
　　○升提督操江南京右副都御史石应岳为南京兵部右侍郎
　　○以南京河渠工完叙录有功员役侍郎张槚等升赏有差仍诏以其余银岁修河渠
　　○建州左等卫女直夷人都督都指挥马哈塔吉等进贡宴赏如例
　　○壬戌升狭副使李学一为狭西苑马寺卿兼按察司佥事
　　○总督三边梅友松奏言宁镇边事议令详酌增设要地守备以戒不虞言宁夏延袤广止额设守备三员清水堡营套虏市厂在焉大灞堡当黄河之口虏谋决堤兹为要地宜各设守备一员以军丁五百人隶之下兵部议覆如议行
　　○乙丑  上视朝
　　○是日  上御门毕召辅臣时行等见于皇极门暖阁  上出狭西巡抚赵可怀奏报虏情本手授时行曰朕近览狭西总督抚梅友松等所奏说虏王引兵过河侵犯内地这事情如何时行等对近日洮州失事杀将损军臣等正切忧虑伏蒙  圣问臣等敢以略节具陈洮河边外都是番族番族有两样中茶纳马的是熟番其余的是生番先年虏骑不到只是防备番贼所以武备单虚仓卒不能堵遏如今虏王过河是被火落赤勾引多为抢番又恐中国救护故声言内犯然虏情狡诈不可不防  上曰番人也是朕之赤子番人地方都是  祖宗开拓的封疆督抚官奉有敕书受朝廷委托平日所干何事既不能预先防范到虏酋过河才来奏报可见边备废弛  皇祖时各边失事督抚官都拿来重处朝廷自有法度时行等对  皇上责备督抚不能修举边务仰见  圣明英断边臣亦当心服如今正要责成他选将练兵及时整理  上曰近时督抚等官平日把将官凌虐牵制不得展布有事却才用他且如各边但有功劳督抚有升有赏认做己功及失事便推与将官虚文搪塞时行等对各边文武将吏各有职掌如总督巡抚只是督率调度若临战阵定用武官自总兵以下有副总兵有参将游击守备各分信地如有失事自当论罪  上曰古文臣如杜预身不跨鞍射不穿札诸葛亮纶巾羽扇都能将兵立功何必定是武臣时行等对此两名臣古来绝少人才难得臣等即当传与兵部转谕督抚诸臣尽心经理以纾  皇上宵旰之忧  上曰将官必要谋勇兼全曾经战阵方好时行等对将材难得自款贡以来边将经战者亦少  上曰重赏之下必有勇夫只是不善用之虽有关张之勇亦不济事时行等对近日科道建言要推举将材臣等曾语兵部及早题覆今九卿科道会同推举  上曰前日有御史荐两将官时行等对所荐将官一是王化熙曾提督巡捕臣等亲见亦是中才只宜腹里总兵一是尹秉衡曾称良将今老矣  上曰不论年老赵充国岂非老将只要有谋时行等对将在谋不在勇  圣见高明非臣等所及  上又曰朕在九重之内边事不能悉知卿等为朕股肱宜用心分理如今边备废弛不止狭西或差有风力的科道或九卿大臣前去如军伍有该补足钱粮有该设处着一一整顿书云事事有备无患须趁如今收拾往后大坏愈难时行等对当初许虏款贡原为内修守备外示覊縻只为人情偷安日渐废弛所以三年阅视或差科臣或差彼处巡按御史  上曰三年阅视是常差如今要特差时行等对臣等在阁中□议要推大臣一员前去经略且重其事权使各边声势联络庶便行事容臣等撰拟传帖恭请  圣裁  上曰还拟两人来行已复言款贡事  上称  皇考圣断者再时行等言自俺答献逆求封赖  皇考神谟独断许通款贡已二十年各边保全生灵何止百万  上曰款贡亦不可久恃宋事可鉴时行等对我朝与宋事不同宋时中国弱夷狄强原是敌国今北虏称臣纳款中国之体自尊但不可因而忘备耳  上曰虽是不同然亦不可媚虏虏心骄意大岂有厌足须自家修整武备保守封疆时行等对今日边事既未可轻于决战又不可专于主抚只是保守封疆据险守隘坚璧清野使虏不得肆掠乃是万全之策  皇上庙谟弘远边臣庶有所持循至于失事有大小情事有轻重若失事本小而论罪过罪则边臣观望退缩虏酋反得挟以为重又非所以激励人心自今尤望  皇上宽文法核功罪  上曰如今失事却也不轻时行等对  圣恩从宽处分容臣传示边臣使感恩图报  上复问次辅病安否何如时行等对臣锡爵实病屡＜锍-釒＞求去情非得已  上曰如今有事时正宜竭忠赞襄如何要去时行等对  皇上注念锡爵是优厚辅臣至意臣等亦知感激但锡爵病势果系缠绵臣等亲至其卧内见其形体羸瘦神思愁苦亦不能强留  上曰着从容调理痊可即出时行等唯唯因叩头奏臣等半月不睹  天颜今日视朝仰知  圣体万安不胜忻慰  上曰朕尚头昡臂痛步履不便今日特为边事出与卿等□议时行等叩头奏伏望  皇上万分宝重  上又曰闻山西五台一路多有矿贼啸聚劫掠地方官如何隐匿不报时行等奏近闻河南嵩县等处聚有矿贼巡抚官发兵驱逐业已角□羊散  上曰是山西地方五台因释氏故知之  上恐时行等误以为失事也复曰释氏是佛家曾遣人进香耳时行等对地方既有盗贼啸聚地方官隐匿不报其罪不止疏玩而已容臣等传示兵部令查明具奏遂叩头出初  上切责督抚声色俱厉及论边事久  天颜愈和神采焕发语亹亹不休时行等退而称叹  上留意边防明习政事如此  宗社生灵之福也
　　○谕兵部西镇边备废弛虏情狡诈还用大臣一员前去经略兵部便会同九卿科道官推举来看其各边将帅须要得人也着会同推举堪用的以备缓急近来督抚等官不能选用将材平时牵制掣肘不得展布及至失事又诿罪于他殊失用人之体今后须加意鼓舞使文武将吏同心僇力共济边事毋得仍袭敝套
　　○又谕兵部朕近览狭西督抚奏报虏情本殊用惕然朕惟洮岷乃西镇要害诸番为中国藩篱  祖宗开拓疆土经画边备具有成法督抚官奉敕行事须常时选择将领整搠兵马联属番夷今虏众猖獗抢掠番族侵逼内地各官平时不能制驭临时不能堵遏职守何在岂不隳误边事大负委使朕已宽其罪罚姑令策励其各边武备废弛亦与西镇相同今须及时收拾加意整顿务要惩创凶逆保守封疆毋得狃于贡市畏避怯懦及虚文搪塞因循怠玩如有违误宪典具存必不轻宥你部里传与各边督镇官知道又闻山西五台一路矿贼啸聚地方官如何隐匿不报着查明奏来
　　○礼部尚书兼翰林院学士于慎行再＜锍-釒＞乞休不允
　　○升大理寺左寺丞王世扬为右少卿以右少卿姜璧为左少卿
　　○己巳升云南道御史毛在为大理寺右寺丞以右寺丞杨四知为左寺丞
　　○大学士王锡爵具＜锍-釒＞谢并乞休慰留不允○命兵部尚书郑雒兼都察院右都御史经略狭西四镇及宣大山西等处边务
　　○兵科给事中薛三才＜锍-釒＞言昨见三边总督梅友松狭西巡抚赵可怀各具奏虏众越境抢番谓丑虏本意抢番因而掠汉原非欲攻城杀将其议处叛酋欲致书虏王责令瓦火二酋献逆伏辜臣窃惑焉自火酋拥众渡河住牧归德复谋建寺捏工川以内固其窟穴又日夜教虏王西行以外树其党与于此邀赏于彼肆掠虽命为抢番实为掠汉可谓意原不在汉乎如以即日遁去为角□羊彼已得志于我夫复何待而久驻既戕杀主将能无虞大军之蹑其后哉设令二酋献逆伏辜臣窃料其必来听命略示恭顺缚献一二驽虏以谢前过既罚服势不得不复与市赏各酋观望益启戎心诸羌破已尽为虏穴是虏以虚名受罚而邀实利我以虚名服虏而遣实害也方今草盛马肥诸酋蚁屯塞外悉兵远去诚非完计但当饬厉兵马以预战备联络番族以接声援□日出大米□扬二酋罪恶榜之边外永绝其市赏另议征剿其有能缚二酋以献或得其首级者不拘番虏人等即以其抚赏赏之傥二酋畏罪窜伏海上则按兵息民而徐观其衅如复要挟市赏侵轶疆圉即集兵一大创之诏下部议
　　○兵科给事中薛三才＜锍-釒＞论辽东甘肃事言近日辽东之捷督臣上功按臣验级岂不甚详顾道路传闻有谓卤掠甚惨俘众不足补亡者有谓搜捕他虏以邀赏而首功未必尽实者间御史朱应谷且抗＜锍-釒＞言之矣未奉  明旨处分亡论边臣危疑难于展布而朝廷赏罚亦何以服天下乞敕该部转行彼处巡按御史详加覆勘至甘肃事体更有可虑比闻虏酋严立罚格徵发东西部落必欲得志于瓦喇顷者兵部发马价银十万两以佐该镇之急官军稍稍矜奋能与虏角但称借支旋复议补虽济燃眉终无救于枵腹请敕该部转行彼处督抚诸臣悉心计议一一兵食之费条议上请该部酌量缓急题覆将前项银两若干径作正支若干仍作借支俟虏既回巢边警稍息另行区处庶边备渐实而贡市可久矣
　　明神宗显皇帝实录卷之二百二十五
明神宗显皇帝实录卷之二百二十六
　　万历十八年八月庚午朔升佥事史旌贤为贵州右参议
　　○以神机营参将许从谦充神枢营右副将
　　○巡按云南御史杨绍程参黔国公沐昌祚贪纵不法诸状部议请  上裁夺令罚禄米半年原参人犯巡按官提问
　　○狭西督抚奏言顺义王乞庆哈自伊祖款贡传之三世已二十年朝廷封赏未为不厚今本王西来坐视部夷抢掠继乃纵令火酋过河生事矣洮州之变说者谓其有部落在焉今乃提兵亲自渡河矣谕之不听阻之不可桀骜如是尚可谓之款贡乎然本王自仰华寺以至绰逊口渡河直趋掜工川皆在番域非我兵可到臣等亦难苛责如有内犯情形容臣等相机拒堵必无束手待敌之理  上以虏酋合谋抢掠非一日所酿如何不早奏闻犹以未犯内地为辞令督抚官相机战守务保无虞
　　○河南道御史董子行奏言西镇多事起于莽棿二川听虏酋之住牧今无论战守皆当驱之使去又言经略洮河必自甘肃始甘肃振庶门庭固门庭固庶界限明其原借之路彼既自甘不韪我实报之有名宜坚持谢绝报可
　　○辛未礼部尚书于慎行再＜锍-釒＞乞休不允
　　○兵科给事中张贞观＜锍-釒＞言市赏必不可不罢战守必不可不决言虏啖汉物已二十年我一旦罢市赏则虏惟恃抢掠抢掠之利多归部落市赏之利多归酋长市赏之利逸而倍抢掠之利劳而半故非但中国虑失虏之欢即虏亦虑失中国之欢夫诚有所利之也为今日计宜毅然罢其市赏加意战守或乘虏未归以东套所遗驱获数帐质之塞内计虏慑威贪利必且扣关请罪我因与之更始宁虏狥我无我狥虏又言中国款虏岁以百万计和款二十年则已饱虏二千万矣虏有二千万之增则中国有二千万之损即虏不渝盟中国亦且坐困恐异日忧方大耳＜锍-釒＞下所司
　　○癸酉兵部以火落赤犯洮河乞饬边臣速议兵食共图战守并敕宣大督抚扯酋市赏暂行停止俟其悔悟方奏请报可
　　○命兵部武库司主事梁云龙辽东兵备佥事万世德随经略大臣行边仍于宣大二镇各选家丁三百名随行并发太仆寺马价银二万两军前支用
　　○户部以山东旱灾奏请蠲折民屯钱粮以苏民困从之
　　○南京户部尚书张西铭以老疾乞休令给与应得勋阶致仕
　　○升福建佥事俞道生为广东左参议
　　○乙亥谕大学士王锡爵近日西镇屡报虏情卿辅弼重臣岂可引疾求去兹闻卿疾已愈宜即出辅理副朕眷倚至怀锡爵具＜锍-釒＞谢  上温答之
　　○以修理京师城垣命侍郎朱天球陈于陛分管都给事中邵庶监视
　　○丙子命吏部左侍郎兼翰林院侍读学士赵志皋礼部右侍郎兼翰林院侍读学士韩世能左春坊左谕德兼翰林院侍读曾朝节左春坊左赞善兼翰林院编修顾绍芳翰林院修撰王庭撰充经筵讲官翰林院编修周应宾李道统充展书官
　　○升左给事中李廷谟河南副使御史屠叔方山东副使陈忭福建熊元湖广给事中王梦煦河南御史王制广东各佥事
　　○开设罗平州学从云南抚按请也
　　○丁丑  孝康敬皇后忌辰祭  泰陵遣安乡伯张世恩行礼
　　○吏部尚书宋纁祭  至圣先师孔子
　　○戊寅祭  太社  太稷遣公徐文璧代
　　○以  万寿圣节赐大学士申时行等及讲官李长春等金银寿篆字金银书红黄符有差
　　○己卯又赐大学士申时行等及讲官李长春等各银币有差
　　○先是属夷史二官儿等携男妇二千余众出边兵部以边将失于抚驭各拟降罚  上以督抚官统率制驭岂得无罪令萧大享等各夺俸而参将麻承诏降级守备马一龙等提问俱如拟
　　○兵部议处边防事宜言迩来稽核边备虽每年事竣有叙三年阅视有行然弥缝于事后不若责成于事先乞敕各镇甄别将领简练兵马每于春秋二防分布之先预为部署一切战守诸具详款开报又言蓟镇累年修防台墙险隘足恃以守而于战宜加之意辽东数年召练家丁降夷可用以战惟于守当加之意宣大山西之间城堡足恃而兵马未试于战然必得军之心乃可鼓军之气延绥之兵马素劲可以言战然因抚虏之难及积荒之后兵饷交匮宜为区处宁夏有河山为险可以言守而军困积弱尚难言战甘肃之兵力素弱粮饷缺乏既难以战又难以守狭西之兵止为防番未为备虏近遭诸虏之荼毒将失番族之藩篱应俟经略大臣临镇一应事宜与督抚官会议奏闻至于腹里入卫戍守诸兵亦宜及时整顿以备缓急调遣俱如议仍令各总督镇巡官用心整理不许疏玩
　　○庚辰大学士申时行等请  上御经筵日讲  上以圣体未安暂免
　　○安南都统使莫茂洽差宣抚副使赖敏等进贡宴赏如例
　　○升四川左参议丁此吕为狭西副使庄浪兵备
　　○命总督蓟辽兵部尚书兼左副都御史张国彦协理京营戎政以兵部左侍郎蹇达代
　　○壬午升给事中侯先春吏科吴之佳户科洪有复礼科钟羽正工科俱左给事中丁茂逊户科右给事中
　　○以宁夏都司守备赵备改大坝堡守备徐应祯改清水营堡守备
　　○南京给事中徐常吉请复设常镇兵备  上以官多民扰裁革已久已之
　　○以洮州失事论罪并恤录死事诸臣李联芳赠都督同知刘承嗣等带罪管事高崇谦等提问
　　○甲申以中秋节赐辅臣上尊珍馔是日大学士王锡爵入阁办事
　　○丙戌  万寿圣节遣官分祀  诸陵免百官朝贺赐辅臣上尊珍馔
　　○己丑遣户部尚书杨俊民祭  太仓之神
　　○泰宁等卫夷人头目孩子等一百二十四员名赴京进贺宴赏如例
</div>
    <div class="pagination">
<a href="明实录神宗实录_page144.html">上一页</a><span>...</span><a href="明实录神宗实录_page140.html">140</a><a href="明实录神宗实录_page141.html">141</a><a href="明实录神宗实录_page142.html">142</a><a href="明实录神宗实录_page143.html">143</a><a href="明实录神宗实录_page144.html">144</a><span class="current-page">145</span><a href="明实录神宗实录_page146.html">146</a><a href="明实录神宗实录_page147.html">147</a><a href="明实录神宗实录_page148.html">148</a><a href="明实录神宗实录_page149.html">149</a><a href="明实录神宗实录_page150.html">150</a><span>...</span><a href="明实录神宗实录_page146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
