<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 355 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 355 页/共 523 页
  </h1>
  <div class="content">
   臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十七年。壬申。十一月。庚午朔。户部议准、浙江巡抚高杞疏报、钱塘、富阳、安吉、定海、黄岩、乐清、象山、七县、开垦田四十六顷一亩有奇、照例升科。从之。　　

○辛未。上御乾清门听政。　　

○谕内阁、百龄奏、贤员补议革职、分别陈明、据实检举一摺。据称原任山东滕县知县加同知衔冯潮、前经吏部以该督留工差委、系在山东巡抚题报患病之前、钻营取巧、请上□日革职、缘该员前此告病之后。已无职守、因病急就医、未候东省咨文、即行起身回籍、路过清江、正值河工需员紧要之时、该督前在山东、素知其人、因饬令就近医治痊愈、奏明留工差委、迨工竣出力。据实保奏、委非该员钻营取巧、可否将该员开复、送部引见、该督上年因办工匆遽、未经移查东省曾否给咨、请敕部严加议处等语。冯潮在东省告病后。未经领咨。即行回籍。旋经奏留江省办工。东省题报在后。是以吏部查参。但冯潮如果籍隶西北省分。于山东告病之后。不回本省。转纡道前赴江南。则迹涉钻营。今该员籍隶浙省。归程经过清江。彼时百龄因河工紧要。奏留差委。其非该员取巧干求。尚属可信。冯潮、著加恩准其送部引见。百龄自请交部议处之处。亦著加恩宽免。　　

○又谕、书敏奏、外省赍摺差弁包带银两、请饬查严禁一摺。各省督抚提镇、凡有应行专摺具奏事件。差委弁丁赍递。长途往返。原应按限遄行。如私行包带银两。囊橐过重。不特行程稽滞。且易启宵觊觎之心。嗣后各省督抚提镇等、于赍摺弁丁、俱著严禁私带银两。如阳奉阴违。经沿途查出。即行报明惩处。　　

○又谕、德文等奏、据四川崇庆州十一岁女子佘酉州、以恳恩释赦伊父佘长安等情具禀、请上□日遵办一摺。四川民人佘长安、前因控告谭飞农等开赌私宰等事。审属虚诬。问拟军罪。发遣湖北。核其情罪。尚非常赦所不原。该犯至配已阅九年之久。现有父母年逾八旬。无人侍养。今伊女年甫十一。痛念伊父远遣。祖父母暮年缺养。不远数千里。匍匐来京申诉。其情甚为可悯。佘长安、著加恩释放回籍。　　

○复还广东新会县文武学额各三名。从总督蒋攸铦等请也。　　

○以户部左侍郎景安、为理藩院尚书。调刑部右侍郎成宁、为户部左侍郎。以内阁学士文孚、为刑部右侍郎。　　

○以镶蓝旗满洲副都统景安、为正红旗汉军都统。调正红旗汉军副都统英和、为镶蓝旗满洲副都统。以总管内务府大臣苏楞额、兼正红旗汉军副都统。　　

○壬申。谕内阁、国家明法定制。辨上下。别等威。尊卑之分綦严。定例民闲词讼。先赴州县衙门呈控。州县官听断不公。则由府道司院以次申诉。如实有冤抑重情。准于刑部都察院等衙门呈诉。奏明代为申理。以通下情。以定民志。典至善也。至封章奏事。则各有一定职分。内而九卿台谏。外而督抚司道。方准呈递奏章。下至庶尹末僚。尚不得越职言事。况齐民乎。朕广开言路。嘉庆四年、曾有封章言事即以原封呈览之上□日。原以在官而言。防壅蔽而达民隐。非谓民闲寻常讼狱、及无稽浮言。皆可直达朕听也。乃近日人情险诈万端。于琐屑讼案。不向该管官吏控诉。辄匿名告讦。以期封奏上闻。甚至将呈词封固投递。挟制接受官员。不敢拆阅。原封入奏。此内罪囚蠹役。厮隶役夫。比比皆是。蔑等冒尊。较之道旁叩阍、冲突仪仗者。其情节尤为可恶。若不严设厉禁。其为害于人心风俗者甚大。著交刑部核议、嗣后如有捏称重情封递呈词者。其所控得实。仍应作何治罪。若所控虚诬。应如何加重治罪。其罪犯封递呈词者。再如何加等治罪。分别拟定条例。奏准后颁发直省。交各督抚分饬所属州县、出示广行晓谕。俾愚贱之人共知儆戒。以惩刁健而肃纪纲。寻议、嗣后军民人等控诉事件。俱令向该管官露呈投递。傥有将呈词封固者。即令本人开具控情略节。一并进呈。如所开略节与原呈相符。而所告又得实者。照冲突仪仗妄行奏诉例加一等。发边远充军。若所控虚诬。除罪应斩绞立决者、无可复加外。原犯斩绞监候。秋审应入缓决者。改为情实。应入情实者。改为立决。原犯军流遣罪。无论已未到配。即照本年议定在配遣犯遣人递摺之例、分别治罪。如系应拟笞杖枷号徒罪者。即发极边足四千里充军。傥呈递封词之人。不肯开写控情略节。即行掷还。毋庸具奏。如已开具略节。接收官员不为具奏。别经发觉者。即将从前接收不奏之员。照应奏不奏例议处。从之。　　

○又谕、巡城御史恒麟等奏、吏目访获脱逃要犯、请交部审办、并疏该吏目可否量加鼓励之处、请上□日训示等语。遣犯赵三喜即赵三、著交刑部审办。至吏目徐树兰。本有缉捕之责。所获人犯并非要案重情、奉上□日指名侦缉之犯。该御史等、代为奏请鼓励。殊属非是。嗣后司坊各员拏获人犯。不准该御史市恩渎请。若果能将紧要重犯如马谭氏案内正凶、设法缉获。该管官于摺内声叙。朕必立予恩施。亦不待伊等陈请也。　　

○户部议准、福建巡抚张师诚疏报、长汀县、开垦田三亩有奇。照例升科。从之。　　

○缓徵山西保德、岢岚、静乐、河曲、四州县、本年歉收额赋。　　

○癸酉。上御懋勤殿。勾到直隶、热河、山西、情实罪犯。停决直隶斩犯三人。绞犯十四人。山西斩犯八人。绞犯一人。余八十一人予勾。　　

○谕内阁、乾隆六十年正月十五望月蚀。是日例设边宴。仰蒙皇考高宗纯皇帝特命移改宴期。以示谨凛天戒之意。明岁正月十五望、亦值月蚀。所有年例节次应设筵宴。自当恪遵成宪。酌改日期。用昭寅畏。上元前一日家宴。阿哥王贝勒、著照旧举行。十五日仍照例穿蟒袍补服。届申时即更换常服。其正大光明殿筵宴外藩及王公大臣、著移于十六日辰时。皇后内廷家宴、著移于十六日未时。小宴廷臣、著移于十七日未时。十七日与宴之王大臣、著穿蟒袍补服。余俱常服。　　

○缓徵吉林、三姓、宁古塔、打牲乌拉、本年霜灾旗民银米仓粮。并贷兵民口粮有差。　　

○缓徵江西万安、泰和、庐陵、新淦、清江、南昌、新建、丰城、八县、本年被水地亩额赋。　　

○甲戌。遣官祭先医之神。　　

○谕内阁、向例科道各员。遇有应行开列引见补授之缺。都察院将各该员条陈事件。曾否准驳。咨送吏部开单呈览。以备考核。本日御史引见科缺。所开单内韩鼎晋名下。共开列条奏参奏五件。其四件系应行列入者。内有具奏全漕趱出东境一件。此系该御史巡漕任内之事。与条奏何涉。该员巡漕时所奏、不止此一事。各御史曾任巡漕者。亦不止一人。何以该员名下。独将此件列入。嗣后都察院于开列科道条奏清单。如系该员等出差循例奏报事件、无关建白者。均著无庸列入。　　

○又谕、董教增奏、因公降调知县呈请捐复一摺。向来降调人员。其事属公过者。准令送部引见。朕察其才力。如尚堪录用。每有改为降留仍用原官者。若年老才庸。则照部议降调。原以甄别人才。今王森文系奉上□日准令送部引见人员。该抚遽为奏请捐复。是不以甄别人才为重。亟图邀准捐复。殊于政体非宜。且所奏修浚渠堰。亦非冬令亟办之事。王森文、著不准捐复。仍照例出具考语。送部引见。再降谕上□日。　　

○又谕、内务府著传知吉林将军、黑龙江将军、伊犁将军、嗣后遇有发往各该处年满应行释回太监、著该将军等先将各太监发遣案由、行文内务府。由总管内务府大臣开单具奏。候朕酌核案情。准其释回者。再行释回。再凡遇庆典肆赦之年。亦著该将军等将发往该处永不赦回之太监等、详叙案由。行文内务府。著总管内务府大臣开单具奏。候朕降上□日。嗣后释回之太监、俱著总管内务府大臣挑选。如年力衰迈。仍拨换亲王郡王家太盐进内当差。如尚年力富强。即无庸拨换。仍交进当差。　　

○乙亥。谕内阁、百龄奏、审明狡供漏网之凶犯、昭雪沉冤、并查明节烈、请上□日旌表等情一摺、此案冷鹤鸣、因陈时序逼欠斥辱。怀挟夙嫌。起意谋害。惨杀多伤。既经审认不讳。复因赃银未获。翻供狡脱。漏网二十年。现据百龄研讯明确。冷鹤鸣一犯、自应先行正法。以彰国宪。案内各犯。除业已病故者无庸议外。余俱照所拟完结。陈王氏因夫被杀。凶纵冤埋。绝食捐躯。节烈可嘉。著准其给予旌表。均无庸再交部议。所有从前承审此案应议各职名。著交部分别核议。知府邱树棠、候补直隶州知州许乃来、同知达兴阿、通判俞颖达、将多年狱讯明平反。著加恩各加一级。毋庸送部引见。　　

○丙子。上御懋勤殿。勾到朝审情实罪犯。停决绞犯三人。余二十人予勾。　　

○谕内阁、国家建立营伍。岁赋于民。以供弁兵禄饷之用。藉以除暴安良。保卫民生。凡身隶戎行者。优蒙赡养。平日则当勤于缉捕。绥辑地方。遇有不靖。期于克敌致果。尽力颜行。若果能奋不顾身。有功者立邀旌擢。即或捐躯效命。赠恤褒荣。赏延于世。朝廷所以鼓励士气者。其典至为隆备。若临事恇怯。畏避退缩。则国有常刑。不稍宽贷。本日勾到朝审内官犯朱文郁一名、该犯因上年丰润县匪徒抢扒盐坨。经该镇委令带兵数十名。前往查拏。其时匪徒仅止百余人。所执器械。亦止鞭杖木梃。并无凶悍拒捕情形。而该犯一经查探。首先退回。以致所带兵丁相率避缩。未获一犯。续经该督派员前往。即将案犯全数弋获。是该犯所捕。不过乌合匪徒。无难擒缉。乃怯懦性成。罔顾军纪。若不严办示惩。何以整饬戎行。是以将该犯特予勾决。俾昭炯戒。嗣后大小营员。当深明国家养兵之意。小之缉捕盗贼。大之临戎敌忾。皆应身先士卒。有勇知方。庶为不负厥职。设有不肖之员。甘心恇怯。则国法森严。断难幸免。当以朱文郁为前车之鉴也。将此通谕知之。　　

○又谕、良乡县为附近京师驿站首程。遇有盗劫之案。该地方官据实禀报。迅速缉拏。则匪徒知所畏惧。戢暴安民。行旅蒙福。该革员范钟、因规避处分。教供捏详。讳盗殃民。情节较重。著行在刑部枷号一个月。满日发往乌噜木齐效力赎罪。　　

○谕军机大臣等、刑部奏、马夫常兴旺在长杨村地方被劫一案。已另降谕上□日。将已革署知县范钟、枷号一月。发往乌噜木齐矣。此案据常兴旺供称。伊于九月二十三日三更时分。行至良乡县长杨村二道桥地方。柳林内走出一人。将伊推揪下马。又一人□□客住咽喉。劫去公文马匹衣服等件。察其情节。似非远来夥盗。或即系该处附近村庄匪徒。于夤夜时乘闲抢劫。著温承惠派员前往长杨村一带附近村庄。密行查访。如访有踪迹。获犯后一面取供具奏。即一面派员押解刑部审拟结案。　　

○丁丑。谕军机大臣等、据温承惠奏、派员追拏滋事羊贩、在雄县任邱地方、先后拏获辛志琴等三十一名、并获枪刀器械马匹等件、讯系河闲肃宁等处回民、现因南路截拏严紧、俱折回北路涿州固安一带逃逸、已分投截拏追捕、并将获犯解省讯供等语。该羊贩在保定县逃逸之后。至雄县地方。经官兵追拏。复敢持械拒捕。不法已极。直隶地方。密迩京畿。竟有此等骇人观听之大案。朕实抱愧。自总督至州县、尚有何颜面。忝不知耻。不思速办。不自请罪。必待降上□日革职拏问耶。现经拏获三十一名。其余均折回北路涿州固安一带。除已降上□日天津镇总兵祥启、令其派兵截拏外、著温承惠再传知泰宁镇总兵穆克登额、亦派委弁兵。拦截协拏。务将要犯全数捕获。毋任漏网。所有现获各犯、著温承惠亲提严讯。该回民赶羊牧贩。因何带有器械马匹。其器械马匹、从何敛集。一面据实具奏。一面将各犯即速审讯。从重定拟具奏。至该羊贩由河闲肃宁等处。出外贩羊。携带器械马匹行走。人众势强。地方官何以不行查禁。并著该督查明严参。并沿途经过关隘。并行查参。将此谕令知之。　　

○命刑部将缓决三次以上人犯、照例分别减等发落。　　

○旌表守正捐躯山东滋阳县民种集湖妻张氏。　　

○展缓江苏省、积年灾歉民欠额赋。　　

○戊寅。谕军机大臣等、松筠等奏、查讯陈凤翔呈诉大概情形一摺。松筠等奉命前往南河。请训时经朕面谕。务当秉公查办。不得以陈凤翔业已获罪。稍存偏见。今松筠等到彼。陈凤翔呈诉苇荡营柴束情敝□大。松筠等即先派员详细查究。据实参办。毫无偏徇。实属公正可嘉。苇荡营所收柴束。原以备筑坝抢险之用。前百龄奏称、所采荡柴。俱系坚粗适用。今查明柴质霉湿。且夹带杂草充数。而斤重大相悬绝。是原奏所称节省银四十余万两。全系捏词谎报。朱尔赓额以少报多。妄禀邀功。转将据实禀诉之把总钱永胜、摘去顶带。勒令装运。实属任性妄为。松筠等面询该道。已自认不无通融。情节支离。显有敝□大窦。江宁盐巡道朱尔赓额、著革职拏问。交松筠等提同应行质讯之员弁兵丁等、详加研鞫。有无从中冒销情敝□大。彻底根究。严行惩办。其随同督办荡柴之南安府知府韩桐、著交顺天府查明、咨行直隶山东沿途派员迅速押赴清江。归案质讯。审明后、将百龄因何被其朦蔽率行勘定章程之处。一并附参。若百龄竟有通同舞敝

□大之事。即由四百里严参。不可姑息。至启放智礼两坝缘由。据松筠等奏称、检查案卷、黎世序因上年陈凤翔奏定湖水长过一丈三尺酌启一坝、再长再启、本年四月下旬、湖水已逾一丈五尺、禀请开放智礼两坝、原禀已经百龄批示、核与随凤翔原呈所诉相符等语。黎世序禀请开坝。百龄既有批示。其原批之禀。自在道署存案。著黎世序呈出百龄所批是何词语。与陈凤翔批准日期。孰先孰后。著松筠等逐一查明。秉公核办。本年智礼两坝。彼时是否应开。开放后陈凤翔堵闭迟缓。又于获罪后辩诉。其咎固属难逭。若百龄前曾批准。迨参奏时并不声叙。全行诿过于人。含混入奏。亦著据实参奏。松筠等审案完竣后。即前赴高堰下河一带。将派令履勘之高堰堤工河道、及下河水利。悉心察访。斟酌尽善。定议具奏。将此谕令知之。　　

○庚辰。谕内阁、赛冲阿等奏、新增钱粮、请分别核实摊徵一摺。伯都讷东十甲黑林子地方。丈出新陈余地。应徵银两。自十六年起徵。至今未能一律完纳。现据二道河西民众结称、东十甲地亩本属低洼。不如河西屯堡平坦膏腴。所有东十甲未完银粮。情愿自十七年起。永远代为摊徵十分之六。所余四成。令东十甲民户自行完纳。经该副都统履勘属实。并无勒徵情敝□大。

自应准其通融摊徵。以纾民力。著照所请、该处应徵银六千零三十两六钱七分五厘。自十七年起。著于东十甲实徵四分。河西摊徵六分。分别造册。永远照徵。其十六年未完银二千九百六十两九钱五分。除逃丁正耗银四百七十八两九钱九分五厘准其害除外。其余银两仍于东十甲民户。分作五年带徵。其新陈流民抛荒地亩。著饬令招佃耕种。交纳钱粮。无致旷废。　　

○旌表守正捐躯云南通海县民丁帼相女丁氏。　　

○辛巳。谕内阁、本日内务府议奏、长芦盐商义和泰、恳借运本银两摺。已依议行矣。摺内引照乾隆五十一年商人王世荣请借帑银原案。叙称奉高宗纯皇帝特上□日准借。措词殊未审慎。各部院章奏。关系重大典礼。书写庙号尊谥。进呈时朕必敬奉展观。倍加虔肃。若寻常事件辄引用书写。转涉輶亵。嗣后各衙门具奏寻常事件。凡引用乾隆年闲以前旧案。但载明年分。将奉上

□日字样。三擡书写。即足以表示敬恭。遇有典礼奏章。必应恭引庙号尊谥者。方准敬谨书写。以昭慎重。　　

○又谕、御史张源长奏、请查积欠条款一摺。各省积久。其实欠在民者。应照例限催徵。若有官吏挪移影射。则应查参追补。其清查之法。总在州县新旧任交代之时。将册籍款项。逐一清厘。自不致前后五相欺隐。并将一应陋规滥费裁汰。仓库可期日臻充实。至豫防续亏之敝□大。则在各督抚藩司、于州县额徵银两。随时查明提解。严杜挪新掩旧。其敝□大自绝。若徵收报销期限。定例已久。无庸纷纷改易也。　　

○又谕、奕绶于身后追封辅国公。系属格外加恩。自应作为未入八分公。宗人府于礼部行查时。无难核定咨覆。乃节次咨询。该衙门明知应照未入八分公之例。辄称是否入八分公、抑系未入八分公、难以悬拟、无凭核覆等语。殊属颟顸推诿。迹涉瞻顾。管理宗人府王贝勒等、著各罚职任俸半年。不准抵销。所有该部奏请应给奕绶盖造坟院银两。著即照未入八分公例给与。嗣后宗室如有身后追封公爵者。俱作为未入八分公。著为令。　　

○又谕、刑部汇奏秋朝审各官犯案由罪名及监禁年分。开单进呈请上□日。朕核其情节稍轻者。量从末减。内杨观贵一犯、系与伊妻张氏口角互殴。适伤毙命。因该犯身系职官。拟以绞候。入于情实。伊当日致毙伊妻之由。并无谋故情事。著施恩释放发往伊犁。又达禄一犯、系在吉林副都统任内、萨音保等将薓务商帮银两。代为顾备车辆盘费。又添修衙署器具。改拨绞候。入于情实。伊所用车价盘费等项。由局员沿照陋规供给。与秀林婪索侵肥者有间。亦著施恩释放发往伊犁。余仍照旧监禁。　　

○命礼部右侍郎汪廷珍、在上书房行走。　　

○兵部左侍郎万承风、因病解任。转右侍郎戴联奎、为左侍郎。以通政使司通政使吴烜。为兵部右侍郎。仍留顺天学政任。光禄寺卿卢荫溥、为通政使司通政使。　　

○壬午。圣祖仁皇帝忌辰。遣官祭景陵。上诣寿皇殿行礼。　　

○谕内阁、军政乃国家大典。派出考验之王大臣等、理宜慎重遴选。此次派勘世职军政之端恩等、将绵丹等二十四员定为一等具奏。朕御箭亭阅看伊等步射。骑都尉齐木清阿、箭俱中靶。弓力尚劲。当经赏给三等侍卫挑在乾清门行走。其余技艺尚好者。亦均赏给大门侍卫。惟奉恩将军宗室嘉瑞、步射平常。恩骑尉舒凌阿、步射平常。且不能奏履历。当将嘉瑞改为二等。舒凌阿改为三等。此次朕亲临箭亭阅该员等步射。将技艺平常人员等第更正。若于宫内引见。祇看拉弓。伊等弓力强弱。技艺优劣。何由勘阅。看来派验之王大臣等、并未认真阅看。改为三等之舒凌阿、著照例罚俸一年。端恩等、著交部察议。嗣后官员军政、经朕由一等改为二等、应无庸议。如有改为三等人员。定将原验之王大臣交部察议。著为令。

　　

○癸未。谕内阁、给事中乔远瑛奏、请令直省督抚、严饬州县官、速结词讼、及缉捕要犯按例处分一摺。所奏俱是。州县为亲民之官。遇有词讼。原应速为审理。以免拖累。经朕时常降上

□日训饬。而外省因循疲玩。积习相沿。置若罔闻。或性耽安逸。怠于听断。或豫防翻控。冀免干连。以致讼师逞其伎俩。颠倒是非。往往启衅甚微。久且酿成巨案。而上控京控呈词。亦日渐增多。皆不肖州县官养成刁风。而督抚多徇情袒护。吏治民习。日坏一日。实深痛恨。督抚有整饬地方之责。著各严饬所属州县。尽心民事。以听讼之勤惰。断狱之迟速。分别劝惩。庶吏治修明。案牍渐稀。民风日臻淳朴。至缉捕要犯。定例分别初二三四参处分。以次加严。原使承缉官自顾考成。不敢任意疏纵。乃近来州县官任内有缉拏要犯之案。四参届限。往往设法通融。委署他缺。将处分移于接缉之员。遂致捕务废弛。奸徒漏网。嗣后各督抚、于所属州县官。如有承缉要犯四参限满者。即按例题参。降调离任。毋得取巧瞻徇。通融规避。以严定制而肃官方。将此通谕知之。　　

○谕军机大臣等、温承惠覆奏、办理贩羊滋事回民一摺。回民领票贩羊。进口牧放售卖。藉以营生。本属例所不禁。此次在保定滋事羊贩。系因践食麦苗。启衅争闹。经地方文武官弹压查拏。胆敢拒捕殴官。情势凶悍。所以必应严办者。其罪在此。摺内据现犯所供。其拒捕之人。系马三骡子一起。并称系马文魁等六人动手。将把总杨起发、揪扭下马。夺去鸟枪。所供是否的实。该督严讯明确。即将现获之犯、并在逃各犯.严饬迅获。从严定拟。以示惩创。其并非拒捕案内各羊贩、审明即予省释。不可株连。至回民贩羊进口。途闲买马乘载。并身佩小刀。均无不合。即随带梃杖防夜。亦属无干例禁。惟绳鞭枪杆。究系兵器。不应任其执持。该督即出示明白晓谕。严行禁止。并谕知贩羊回民、以尔等商贾谋生。农民以田苗为业。皆应各安生理。若纵放羊只。践食麦苗。必致彼此争斗。甚至经官捕逐。受罪拘系。并将资本亏折。嗣后务各安静贸易。毋得滋生事端。至此次保定县羊贩拒捕一案。该县傅德临、于回民牧放羊只乡民集众驱逐之时。并不妥为弹压。迨至拒捕之后。犹不迅速禀报。以致案犯远逃。实属疏忽。把总杨起发、带兵往拏。未获一犯。转至被揪下马。亦属庸懦无能。傅德临、杨起发、均著革职。其随往兵丁、均著革伍。该管南路同知李成集、霸州营游击明禄、于禀报后。并不就近督拏。又迟延不行转报。均著交部严加议处。该督温承惠、平日不能督率属员。稽查弹压。亦有应得之咎。著交部议处。将此谕令知之。　　

○旌表守正捐躯陕西商南县民陈玉章妻白氏。
  </div>
  <div class="pagination">
   <a href="清实录嘉庆朝实录_page354.html">
    上一页
   </a>
   <span>
    ...
   </span>
   <a href="清实录嘉庆朝实录_page350.html">
    350
   </a>
   <a href="清实录嘉庆朝实录_page351.html">
    351
   </a>
   <a href="清实录嘉庆朝实录_page352.html">
    352
   </a>
   <a href="清实录嘉庆朝实录_page353.html">
    353
   </a>
   <a href="清实录嘉庆朝实录_page354.html">
    354
   </a>
   <span class="current-page">
    355
   </span>
   <a href="清实录嘉庆朝实录_page356.html">
    356
   </a>
   <a href="清实录嘉庆朝实录_page357.html">
    357
   </a>
   <a href="清实录嘉庆朝实录_page358.html">
    358
   </a>
   <a href="清实录嘉庆朝实录_page359.html">
    359
   </a>
   <a href="清实录嘉庆朝实录_page360.html">
    360
   </a>
   <span>
    ...
   </span>
   <a href="清实录嘉庆朝实录_page356.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
