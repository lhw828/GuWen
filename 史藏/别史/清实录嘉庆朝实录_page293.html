<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 293 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 293 页/共 523 页</h1>
    <div class="content">
○予故两江总督阿林保、祭葬如例。谥敬敏。　　

○缓徵安徽无为、庐江、二州县、叠被水灾旱灾带徵额赋漕粮。　　

○癸巳。上诣大高殿行礼。　　

○幸瀛台。阅冰技。　　

○甲午。上御乾清门听政。　　

○谕内阁、宗人府会同刑部将安置盛京之宗室觉罗开具犯事案由清单、奏明请旨分别应否减等释回一摺。宗室觉罗。派衍天潢。朕深望其洁修自爱。共厎醇良。乃支庶繁多。莠良不一。比年以来。作奸犯科、行止污下者、层见叠出。其发往盛京安置各犯。原欲其追念古处淳风。力思湔洗。革面革心。前曾亲制宗室训。普行颁示。责令宗人府王贝勒及该管族长等、勤加化导。使共知迁善改过。罕蹈刑章。无如颓习日深。尚未见伊等共知儆惕。相戒为非。诸王贝勒及族长等、总不能化导惩戒。实深焦急。且有身罹匪僻、及事发到官、仍倚恃抗刑、坚不吐实者。是全不思国家爱惜成全之意。甘蹈下流。若非严加惩创。必仍恬不知惧。所有单开之宗室恩福等二十一名内、惟都尔嘉之子怀塔、阿里雅布、孙布扎纳、布尔善、博明、均系因都尔嘉获罪发往。俱著加恩释回。准其戴用四品顶带。仍不准挑差应试。都尔嘉之侄花连布、团多布、木兰布、阿颜布、赓音布、吉伦布、杨阿布、亦系同案发往。伊等本有四品顶带。并许挑差应试。著加恩俱准释回。此外概不准减释。其另单之觉罗天佑一名、亦照拟不准援减。如伊等从此咸知儆畏。在彼安分守法。宗室等风气日归淳厚。朕自当随时施恩。不必定俟庆典查办。如仍不知悛改。惟有从严执法。以期力挽颓风。此朕教诲室宗等不得已之苦心。将此通谕知之。　　

○又谕、御史魏元煜奏、请将京察一等例用道府人员、无论曾否题升、仍准其于复带引见时、一体保送一摺。京察为考绩大典。向来记名人员将次用竣。即将上届一等之员、由吏部复带引见。以备＜闲＞用。其曾经保列一等由本衙门题升者。即概行扣除。原以该员等已得进阶。不应复行保送。若将例用道府人员、无论曾否题升。仍一体复带引见。则是该员等已邀升转之后。复得遂其外用之心。该御史所奏、自因上届复带引见各员内、有本衙门曾经题升即行扣除者。受其嘱托。欲为宽予升途。殊非慎重遴才之道。魏元煜此奏、近于沽名邀誉。著传旨申饬。原摺著掷还。　　

○户部议准、前护陕甘总督蔡廷衡疏报、乌噜木齐塔西河、芦草沟二所、开垦田三顷有奇。照例升科。从之。　　

○乙未。上幸北海。阅冰技。　　

○谕内阁、朕恭阅世宗宪持帝实录。内载雍正二年五月、钦奉谕旨、朕惟漕运关系甚大。经费本无不敷。而运丁恣行不法者。皆由官弁剥削所致。如开兑之时。粮道发给钱粮。任意克扣。而佥丁之都司、监兑之通判、又多诛求。及至启行。沿途武弁借催粮为名。百计需索。又过淮盘查私货。徒滋扰累。运丁力不能支。因而盗卖漕粮。偷窃为匪。嗣后各督抚不时查察。如有仍前需索等敝□大。立即指参。从重治罪。庶运丁渐有起色。保守身家。凛遵约束。禁官吏之侵削。即所以戢旗丁之刁悍等因。钦此。圣训煌煌。寻源探本。可见当日漕运之敝□大。与目前情形正同。而所以整饬而厘剔之者。数十年以后之措施。早垂成宪。近日有漕省分诸督抚指陈漕敝□大。无非称旗丁等提溜打闸等项。费用繁多。其所谓设法调剂者、无非多给兑费。殊不知敝

□大端之大。费用之广。总由粮道之克扣于先。弁员之需索于后。至提溜打闸等项。未尝不稍有所费。而丁力之不足。实在此不在彼也。旗丁等花费既多。复隐有自肥之计。一遇交兑之际。藉端讹索。毫无忌惮。甚且沿途盗卖米石。而州县官既为旗丁所苦。复藉旗丁为名。当徵收之时。多方浮折。其实在受累者、惟花户而已。是则恤民之道。全在恤丁。而裁敝□大之源。必须裁费。前经屡降谕旨、将各衙门需索款项、并粮道克扣旧习。一切禁革净尽。仍交该督抚严查密访。若再有隐蹈前辙者。务当据实纠参。从重治罪。使旗丁刁悍之习。不戢自除。州县苛叙之风。不禁自止。漕运庶日有起色也。凛之。将此通谕知之。　　

○又谕、现届封印日期不远。各衙门自应将应办事件上紧赶办。次第陈奏。庶不致有积压之虑。迺本日悦心殿传膳办事。祇有步军统领衙门封奏一件。此外六部俱不奏事。将来封印期迫。势必至一日之内。纷纷陈奏。转多拥挤。殊非办公之道。嗣后各衙门务将应办事件随时上紧陈奏。毋得仍前延缓。　　

○以詹事府少詹事吴烜、为詹事。　　

○户部议准、前署贵州巡抚章煦疏报、黄平州、开垦田三十三亩有奇。照例升科。从之。　　

○丁酉。谕内阁、京察为三戴考绩大典。自应核其办事勤惰。以分黜陟。但必须择其品行素端、才猷茂著者。登之上考。方足以昭激劝。若祇取浮华奔竞之徒。喜其趋走承顺、言语便捷、工于迎合者。即予保荐。而不按其平日之品行。慎加甄别。则心术稍有不端。才具又何足取。且一等人员。于保荐后、可以带领引见。记名＜闲＞擢。其次等者例不得与。若猷守素优之人。不获仰邀登进。于人才已多屈抑。傥一等中竟有幸列之人。一经记名擢用。即可由道府洊擢大员。其居心办事。素不可问。将来必至贪酷偾事。关系尤重。前于嘉庆五年特降谕旨、令各衙门慎重保荐。兹因京察届期。特再行申谕。傥有不鉴择人品。率意保举。致记名擢用之后、有营私败检。贻误地方。酿成重大案件。则惟原保官是问。　　

○又谕、那彦成、著兼兵部侍郎衔。嗣后凡遇以二品顶带授为总督者。均著兼侍郎衔。俟加恩给予头品顶带。吏部再行奏请兼兵部尚书衔。著为例。　　

○予福建故司经局洗马官献瑶、山东故刑部郎中袁守□□和、浙江前明赠兵部主事应枌、及其子勋、入祀乡贤祠。从巡抚张师诚、吉纶、蒋攸铦等请也。　　

○戊戌。谕内阁、军机大臣会同刑部、审讯书吏王书常等私雕假印、捏指工程冒领库银一案。现据拏获各犯供辞。查出假印文领。计冒领得赃、已有八次之多。阅之殊为愤懑。近来部院衙门堂司各官、于一切奏牍文移。不但不细心详核。竟全不看视。殊属疲玩之至。前月刑部于进呈案由清单、即有错粘尾扣之事。今内务府于伪造工部假印文领。屡次照文给发。毫无觉察。此在总管内务府大臣各员怠玩不职。均属咎无可辞。而苏楞额、阿明阿、二人、现系工部堂官。两处文稿俱应阅看。使于内务府给发银款时、思及工部衙门并未具奏此件。一加查核。何难立破其奸。乃被欺多次。若谓阅稿时前后俱未看出。则是昏愦糊涂。如竟未寓目。更全不以公事为重。直同瞽目。深负朕恩。岂堪复胜部院之任。苏楞额、阿明阿、俱著即行革职。仍交军机大臣会同刑部议罪。英和、常福、和世泰、俱著先行拔去花翎。仍交部严加议处。徵瑞、本年三月甫经补放。又奉差在外两月。情稍可原。著交部议处。其广储司银库司员等、著查明奏请治罪。至工部堂官失察书吏铺户舞敝□大。印由私雕。与盗用堂印者稍有不同。所有工部堂官任事较久者。著交部议处。其本年到任者。著交部察议。各部院大臣、俱经朕＜闲＞用委任。嗣后务各殚心厥职。剔敝□大厘奸。振刷精神。时以此案为戒。朕一秉大公。不肯稍有瞻顾。若再因循怠忽。是自干咎戾。惟执法重惩耳。慎之。　　

○又谕、桂芳现在派管事务较多。不必在上书房行走。三阿哥授读、著改派王以衔。不必兼南书房行走。　　

○以吏部右侍郎桂芳、刑部左侍郎穆克登额、为总管内务府大臣。　　

○调镶红旗汉军副都统苏冲阿、为镶红旗满洲副都统。以散秩大臣绵槐、为镶红旗汉军副都统。头等侍卫花聘、为镶红旗蒙古副都统。正蓝旗汉军副都统扎克塔尔、为镶蓝旗护军统领。　　

○庚子。谕内阁、御史周钺奏、请复讲约旧例、实力奉行、以敦风化一摺。顺治年闲、钦定六谕文。康熙年闲、颁发上谕十六条。雍正二年、复颁发圣谕广训万言。通饬各直省地方官。于每月朔望、剀切宣讲。务使乡曲愚民、共知向善。仰见列圣关心民瘼。教养兼施。所以为世道人心计者至深远也。牧令为亲民之官。向例计典届期。各州县有能宣讲圣谕、实力奉行者。该督抚即列入卓荐之内。原以该员等有教民之责。承流宣化。正藉此以鼓励进阶。乃近年以来。各地方官历久懈生。率视为奉行故事。竟至日形废弛。所谓化导斯民者何在。嗣后顺天府五城所属地方、并各直省督抚所属州县、务当饬令一体恪遵旧例。于每月朔望日。传集城乡居民敬将圣谕各条、晓谕宣讲。行之以实。毋得视为具文。庶民风丕变。治道益臻上理。　　

○以故三等公明俊子喜伦、袭爵。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百二十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十四年。己巳。十二月辛丑谕内阁、昨经军机大臣会同刑部、将书吏王书常等严加究鞫。又讯出该犯等于嘉庆十一年起至本年九月止复先后朋谋伪造印文捏款移咨户部。经户部凭文办札及交库陆续冒领三库银两物料共计六次。更堪骇异。除著严审定拟外。并令将户部堂官失察次数开单呈览。大学士禄康失察共有六次。伊总理度支。于钱粮出纳分应倍加详慎何以漫不经心毫无觉察。尚书德瑛失察亦系六次。且札库先行稿。经伊画诺者三。此等文稿、并非紧急事件。何迫不及待之有。再本日召见、据伊奏称、近日因目力不济。所有稿案、曾令伊子代画。笔迹闲有互异。并称进署日多。是以先行稿俱系伊阅画。但不察用项之缓急。率画先行。此非勤职。乃冒昧受人愚弄耳。似此精神不能振作。目力昏花。岂复能胜尚书之任。均应量予降补。现在长麟久患目疾。已阅半载。未能刻期痊愈。著将协办大学士开缺。禄康、著革去太子少保衔。降补协办大学士。授为户部尚书。德瑛、著革去太子少保衔。降补工部左侍郎。俱仍交部严加议处。戴衢亨、失察四次。赵秉冲、失察五次。较禄康德瑛俱少。况伊二人供职内廷。不能常川到署。著交部议处。刘镮之、失察四次。又未画稿。著交部议处。曹振镛、失察一次。托津、失察二次。英和、失察二次。桂芳、失察一次。均著交部察议。其失察四次之苏楞额、前已镌职。毋庸再交部议。禄康所出大学士一缺。著勒保、补授。仍留四川总督之任。所有工部尚书员缺著秀林补授。　　

○又谕、本日盛京户部侍郎荣麟、兵部侍郎兼盛京副都统伊冲阿、同时来京陛见。一因侍郎年班。一因副都统年班。虽系照例轮直前来。但盛京侍郎五员。同时竟有二员来京。该处办事未免乏人。嗣后每年盛京侍郎副都统、仍各轮直一人来京。其侍郎内兼副都统者。如侍郎副都统年班俱应轮直。即著一人来京。如一侍郎一副都统兼侍郎者、应行轮直。即于不兼侍郎之副都统内、另著一人前来。不得两侍郎同时来京。著为令。此次伊冲阿、即著于年内先回盛京供职。　　

○谕军机大臣等、许文谟奏查明械斗肇衅根由、及淡属中港地方斗已止息民情安帖一摺。此次自四月初旬起衅。迟至十月初闲方能办竣。现在械斗虽已止息。而善后事宜。最为紧要。台郡孤悬海外。民俗强悍。设立总兵道员。用资弹压。所有额设官兵。自应责成该镇道等督率调遣。乃以该处兵役。多系籍隶漳泉。难于调用。一遇械斗等案。动辄请调内地官兵。远涉重洋。又须大员前往督办。安用此镇道为耶。许文谟、本系陆路提督。俟诸务办理完竣。应即内渡回任办事。所有台湾善后事宜。著方维甸体察情形。嗣后遇有漳泉粤庄等处民人因事争竞、如何妥立章程。即为申理曲直。不致酿成重案。即或有须兵力、不烦内地调遣之处、悉心筹议具奏。将此谕令知之。。　　

○以故三等男佛兴额子富敏泰、袭爵。　　

○以正红旗蒙古都统哈迪尔、为内大臣。降镶蓝旗满洲都统德瑛、为正红旗汉军副都统。调镶白旗汉军都统明亮、为镶蓝旗满洲都统。以正红旗汉军副都统富明阿、为镶白旗汉军都统。工部尚书秀林、兼正白旗蒙古都统。　　

○调西安将军赛冲阿、为吉林将军。以镶黄旗汉军副都统皂保、为西安将军。调直隶天津镇总兵官本智、为京营右翼总兵。兼镶黄旗汉军副都统。伊犁总兵官国兴阿、为天津镇总兵官。　　

○壬寅。谕内阁、刑部等衙门奏、核拟四川南溪县民人谢文彪、图财钦□手溺张狗儿身死一案。此案谢文彪窃取年甫七岁之幼孩张狗儿项带银圈。恐其回家告知败露。即将张狗儿拉至河边、钦□手按水中溺毙。残忍已极。该部拟以斩决法无可加。但此等凶恶之徒。应予以臬示。俾众共知儆惕。谢文彪、著即处斩枭示。嗣后如有谋毙十岁以下幼孩之案。或系因财。或有图奸情事。俱著于斩决例、加以枭示。并著刑部纂入则例。　　

○以故三等伯鄂岳子保纶、庆寿子成山、各袭爵。　　

○癸卯。谕内阁、国家设官分职。各有责成。人人皆当凛思职守。至有仓库之责者、典守出纳。尤须慎重。一切印文稿件。自应详细察核。严密钩稽。方足以杜侵欺而除诈伪。乃内务府广储司银库、竟被工部书吏王书常等私雕假印。伪捏款项。冒领帑银、多至八次。该堂司各官懵然不知。听其所为。昏愦怠玩。莫此为甚。至内务府大臣中兼管工部者、尤责无可辞。本日庆桂等、将该堂司各员按其失察次数。分别定拟具奏。除苏楞额先经降旨革职、不再治罪外。阿明阿、兼工部侍郎。在任又久。失察多至七次。其原拟发往军台效力赎罪之处。著改发热河。随同穆腾额等、办理普陀宗乘庙工、效力赎罪。英和、常福、和世泰、徵瑞、四人、分别议以实革实降之处。亦皆咎所应得。惟内务府大臣同时出缺。＜闲＞任乏人。且伊等离任之后。转得置身闲散。自图安逸。著从宽姑予留任。但苏楞额因兼任工部失察二次。业予褫革。英和常福二人。虽兼工部未久。失察次数亦少。究应量加惩办。英和常福、原议革职。著降为三品顶带。仍带革职留任。八年无过方准开复。和世泰、原拟降二级调用。著从宽改为降三级留任。徵瑞、原拟降一级调用著从宽改为降二级留任。所有内务府大臣衔名次序。英和、常福既降顶带即著按照品级开列在后。此系朕格外施恩用人不得已之苦心。若伊等以为罚不及众。可以幸免。仍于公事漠不经心。再蹈咎戾。则不能屡邀宽典矣。至该管库司员库使等官职守尤专。更非堂官综理各务者可比。自当按律加等问拟。郎中德音、员外郎士诚、失察八次。员外郎广善、失察七次。郎中瑞宁、失察五次。库使恩吉、常文、罗汉保、失察八次。灵铸、失察五次。均著革职。发往乌噜木齐效力赎罪。郎中文光、失察二次。祝麟穆翰、失察一次。均著革职。其于假印咨文投到未能立时查出之直日笔帖式保禄、恒棨、景椿、裕善、士凤、收文笔帖式达善、郭升阿、石麟、托泳武、五临泰、重荫、亦均著一并革职。以示惩儆。所有冒领银两、应著落内务府堂司各员分赔。其应如何著赔之处。著军机大臣核拟具奏。朕于大小诸臣应加惩办之事。无不详细斟酌。务臻公允。从无畸重畸轻之见。诸臣等惟当勤修职业。各顾考成。加意凛惕。将此通谕知之。　　

○又谕、本日巡视中城御史皂麟等奏、拏获假官诓骗从犯陈焕文一摺。据称副指挥孔传葵、缉捕尚属认真、可否量加鼓励等语。近日五城等衙门、于缉获逃犯摺内、往往将缉犯之员。附请奖励。朕核其案关重大者。闲予降旨施恩。但思向来外省缉拏邻境盗犯。有送部引见之例。其各项人犯、亦有计算拏获次数、分别给予议叙者。所有步军统领五城顺天府等衙门拏获逃犯、亦应视其案犯之重轻。次数之多寡。分别等差。定立章程。俾勤于捕务之员知所奖励。亦复示以限制。不致妄生冀幸。著吏兵二部详查例案。悉心妥议具奏。寻奏、请嗣后五城司坊各官拏获邻境逃犯、实系外来潜匿、罪应凌迟斩绞立决、并请旨即行正法者。准其送部引见。候旨升用。如系寻常斩绞监候人犯、应准其每名加一级。军流遣罪人犯、每名纪录一次。徒罪人犯、每二名纪录一次。如祇系五城命盗案犯、由别城地方官拏获、以及前官任内逃犯、经接任官拏获者。俱应仍照向例分别给予议叙。凡拏获逃犯、由该城御史奏请议叙。统俟刑部核覆罪名。知照吏部。再行办理。所有孔传葵拏获假官诓骗从犯之处。即应照此办理。至大兴宛平二县、向来开参承缉、以及获犯议叙职名。俱由直隶总督查明咨部。惟该县等系属京县。驻劄内城。凡有奉旨通缉案犯、俱令一体限缉。其有拏获外来潜匿凶盗各犯、以及五城命盗等项案犯、由顺天府奏请议叙者。亦应照五城司坊官之例。至步军营巡捕营等官、如有拏获外来潜匿各项逃犯、由步军统领衙门奏请议叙者。均照五城文职等官议叙之例。从之。　　

○都察院左都御史特克慎、以衰老休致。以正红旗蒙古都统王集、为左都御史。右翼前锋统领奕绍、为镶黄旗蒙古都统。贝勒永臶、为右翼前锋统领。　　

○乙巳。谕内阁、宗人府奏、审拟宗室幅清泰、调戏程氏一案、并端恩自请议处一摺。此案幅清泰身系宗室。乃称为兆四。兆赵同音。竟与汉姓相混。此与向来称宗室为黄某、如出一辙。沾染恶习。恬不为怪。即此一端。已当治以忘本之罪。况宗室理应居住城内。幅清泰辄搬移崇文门外。更属不安本分。即未滋生事端。亦当加以惩办。现又罔顾廉耻。调戏妇女。似此甘蹈下流。殊玷宗室颜面。宗人府拟以圈禁一个月、加责二十板、尚觉过轻。幅清泰、著圈禁一年。满日加责四十板。以示惩儆。朕于宗室谆谆训诫。不啻至再至三。迺伊等总不自爱。违理犯法之事。层见叠出。总由管理宗人府王贝勒及该族长等、平日怠于教训。视荡检踰闲之辈、漠不经心。以致屡限于罪。实属咎无可辞。所有失察此案各处分。毋庸再交部议。著即照本日都察院吏部所议。失察端成一案、仪亲王、成亲王、定亲王绵恩、贝勒永珠、永臶、各罚职任俸三个月。总族长端恩、罚一品俸二年。族长额勒兴额、降一级调用。学长庆贤、罚养赡银一年半。并革退学长。嗣后该王贝勒族长等、务当加意教导。随时稽察。遇有此等混称汉姓、及出城居住者。即查明治罪。不待犯案后始行惩治。庶禁于未然。咸知束身奉法。无负朕告诫苦心也。　　

○又谕、本日军机大臣将工部堂官失察书吏等舞敝□大冒领户部三库银两物件次数、查明开单呈览。近年工部堂官。惟緼布在任最久。一切敝□大端。皆由伊怠玩废弛。不加整饬。以致书吏等任情藐玩。无所不为。其咎最重。使其身尚在。不但褫职。并应治以应得之罪。今伊已身故。又无子嗣。姑无庸议。其余各堂官、除失察冒领内务府库银一案、已先经交部分别议处察议外。大学士费淳、才具本属中平。特因资格较深。且已擢至大学士。是以令其兼管部务。伊在部有年。于此等大敝□大毫无见闻。前因管理三库时、系兼管工部。有失察冒领银物之案。业交部严议。兹又于本部书吏冒领三库银物、失察至五次之多。咎无可辞。著先拔去花翎。不必兼管工部事务。再行交部严加议处。曹振镛、失察冒领三库银物四次。成书、蒋予蒲、各失察冒领银物三次。均著交部议处。英和、失察冒领银物二次。陈希曾、顾德庆、各失察冒领物料二次。多庆、周兆基、邵自昌、各失察冒领银两一次。邹炳泰、戴衢亨、福庆、各失察冒领物料一次。均著交部察议。苏楞额、阿明阿二人、前已分别革职治罪。此次失察之处。毋庸复行交议。　　

○谕军机大臣等、本日马慧裕奏、豫筹经理不能归次帮丁运务缘由一摺。新漕关系紧要。现在江境守冻各船、已凿开河泓一道。可以依次挽行。马慧裕惟当督率地方官弁、上紧催趱。总以归次为要。多一帮归次。即省一帮掣肘。不可稍有怠玩。若归次过迟。则新漕尤不可不豫为经理。数日来、节据各省奏到、浙省拟用减歇帮船、再加洒带。江西湖广、拟雇备民船在途迎兑。并请筹款办理。已降旨照各该督抚所奏事宜、妥为豫备。今马慧裕筹办此事。以雇船受兑、诸敝□大丛生。转恐耽延歧误。其意欲将浙江江苏安徽江西四省、存次新船。先行按数装载。此外或量为洒带。或仍俟续行归次之船、补足装运。其湖广省则欲另行添用剥船。并酌改受兑地方。马慧裕于各该省漕务地方情形。未必深悉。但既据缕析陈奏。著即将所议发交各该省督抚、自行酌量本处情形。可行则行。当止则止。总须熟筹妥善一面奏闻一面即行办理。期于无误新漕。不可稍有观望。设筹办未周。致有窒碍。则惟原议之督抚是问。其摺内请酌借守候闸坝各帮银两、及令回空船只在停泊地方修艌二款。帮船阻冻之后。守候开坝。旗丁等食用不支。其修艌亦不免需费。昨江西湖广等省、亦曾奏及、请先行动款借给、另为分年归款。今马慧裕所请在于河库内提银二万三千五十两先行应用之处。著即照所请行。仍著再与各该省会同确核。将应需各银数分别办理。　　

○陕西巡抚成宁、缘事革职。调山西巡抚初彭龄、为陕西巡抚。以广东布政使衡龄、为山西巡抚。调甘肃按察使陈桂生、为山西按察使。山西按察使积郎阿、为甘肃按察使。以湖北按察使曾燠、为广东布政使。江西督粮道周季堂、为湖北按察使。　　

○丙午。上幸瀛台。阅冰技。科尔沁扎萨克土谢图亲王诺尔布琳沁等七人、敖汉扎萨克郡王德济特等三人、喀尔喀扎萨克郡王达玛琳扎布、扎萨克头等台吉阿扎喇等十人、青海扎萨克头等台吉恩克巴雅尔等六人、察哈尔额鲁特二等台吉纳旺楚勒提木等五人、霍罕来使阿浑占西哩布二人、哈密郡王衔贝勒扎萨克额尔德锡尔等十四人、杜尔伯特扎萨克贝子伊达木扎布等四人、并章嘉呼图克图等二十二人、于西苑门外瞻觐。　　

○丁未。上御宁嘉宫。赐王、公、大臣、及蒙古王、贝勒、贝子、公、额驸、台吉等食。并赏赉有差。　　

○戊申。上御抚辰殿大幄次。赐蒙古王、贝勒、贝子、公、额驸、台吉、及外藩使臣等宴。并赏赉有差。　　

○谕内阁、大学士会同户工二部议覆吴璥等请筑碎石坦坡、拥护高堰大堤一摺。洪泽湖大堤、为淮扬两郡保障。近年风浪掣卸。修费孔繁。该河督等议筑碎石坦坡以资拥护。并请于盐务加价项下。分年拨银兴办。经大学士等议准。朕亦悉闻碎石坦坡。实于堤工有益。均著照所议办理。惟是钱粮重大。不能不严防虚冒。近日人心见利忘害。作伪者多。即如户部三库、内务府广储司库近在辇下。竟有书吏等私雕假印捏款冒领多次之案。则外省贪官蠹吏侵欺浮冒等敝□大。实难保其必无。况碎石坦坡。抛砌水中。较之别项土石工程。尤难查考。著责成该河督等、核明丈尺。编列字号。按段兴修。并派廉正大员督率稽查。于石料采运到日、先行核计。眼同如式填筑。偎护堤根。如有以少报多、偷工减料者。查明立即严参重惩。此事工钜费繁。时日又久。该河督等务当认真经理。以期按年修筑坚实。为一劳永逸之计。切勿轻听工员。虚糜帑项。为人受过也。慎之。　　

○又谕、温承惠奏、直隶三次清查案内抵款银两、设法查办一摺。直隶三次清查案内未完各款。自应赶紧催追完解。若届限满时。率行奏请予展年复一年。伊于何底。是名为清查。帑项终归无著。仍非核实办公之道。除此次该省留抵什物项下、应变银九万七千四百余两、著加恩姑照所请、数在五百两至一千以上者。勒限一年。二千两以上者。勒限二年。五千两以上者。勒限三年。一律变竣。其交代案内留抵什物估变不敷、及垫支垫解无著、共银二十六万五千一百余两。亦照所请、将数在三千两之霸州等六十三州县、共银八万一千一十三两零、勒限二年归补。三千两以上之容城等三十一州县、共银一十四万四千七十七两零、勒限四年归补。一万两以上之宝坻等三县、共银四万五十三两零、勒限六年归补。均责成该管道府、按限实力催追、提解司库归款。毋任稍有短绌外。嗣后不得再行奏请展限。如限内仍有未能按数完缴者。即著落各该管上司、如数摊赔。以清库款。该督此后毋许复留清查名目。傥仍有奏及清查者。除将该地方官查明究治外。必将该督一并惩处。　　

○又谕、刑部将安徽等省造报、暨审案内己未到配流徒各官犯、应否准减、摘叙案由开单具奏一摺。朕详加披阅。内尹楚英一犯、由难荫补用守备。与外委周国明之妻曾氏通奸。伊父曾任把总。出师阵亡。且核其情节。究系和奸。幅承额一犯、因承办吉地工程。分用练山石项下扣成银两。照例监追。已据如数完缴。陈黄升一犯、因驾坐师船出洋捕盗。将船内绳索抵还私帐。尚非私卖军器可比。富升一犯、因疏防斩犯郑自发越狱脱逃。审系依法看守。偶致疏虞。该革员协缉五年。业经限满。且究无贿纵情敝□大。以上四犯。均著准其援减。余俱不准援减。　　

○暹罗国王郑华、遣使表贺万寿。进贡方物。赏赉筵宴如例。　　

○己酉。谕内阁、初彭龄等奏晋省士民望幸情殷、吁请允举巡幸一摺。五台为晋省胜迹。其山近临塞垣。蒙古藩部岁时瞻礼。络绎偕来。从前圣祖仁皇帝高宗纯皇帝屡次亲临。即藉以为民祈福。朕昔在藩邸。随侍高宗纯皇帝巡幸各处。惟五台未曾登陟。言念兹山。灵皋奥区。久留圣迹。今既该省士民同殷望幸。自应俯如所请。著于嘉庆十六年春三月、朕恭谒西陵后、即便道巡幸五台。所有应行一切事宜。各该衙门照例敬谨豫备。　　

○又谕、国家设立库藏。慎守出纳。如有亏缺挪移、及额外浮支者。均立法綦严。以儆侵盗。兹军机大臣会同刑部审拟蔡泳受王书常等、假印冒领三库、及内务府广储司库银两物料一案。该犯等竟敢凭空捏造事由。冒领库款至十四次之多。且诈传诏旨。指称钦派办工大臣姓名。伪造印文。咨行部院衙门。以致各该司员等被其欺朦。稽核者依样承行。典守者据文给发。而各该堂官等亦漫无觉察。甚至如德瑛之率画先行。使奸人肆志。得以售其欺罔。酿成巨案。牵连遣戍降革大小多员。该犯等作奸藐法。情罪重大。实属法无可宽。朕钦恤民命。尚恐此案或办理过严。罹法者众。曾默祷上苍。如用法稍失平中。或阴霾寒栗。示以机缄。今本日奏上此案。值瑞雪时晴。天气开朗。可见军机大臣等所拟悉皆允当。不能因节届迎年。并斋戒斯近。将该犯等稍稽显戮。蔡泳受、王书常、吴玉、均著即处斩。蒋得明、著即处绞。派侍郎托津、景禄、前往监视行刑。蔡泳受、王书常、吴玉、三犯。俱著先于法场刑夹一次。再行正法。并传集六部三库内务府等衙门书吏各数人、前往环视。俾共知儆惧。谢兴邦、商曾祺、俱著绞监候秋后处决。陶士煜、王嘉鼎、秦浩、钱树堂、祝广平、叶锡嘏、均著发往黑龙江给披甲人为奴。宋良辰、万彭、俱著发附近充军。其虞衡司掌印郎中英奎、著革职。同已革笔帖式惠昆、俱发往乌噜木齐效力赎罪。户部已革员外郎刘承澍、俟解到审明后、如无别项情敝□大。再发往乌噜木齐效力赎罪。常安、定住、宽宁、时敏、锡礼岱、均著革职。颜料缎匹库承办司员、均著即查明革职。户部监放官银库司员、及工部虞衡司户部福建司各司员、江南道御史、均著照所拟交部查取职名分别议处。　　

○又谕、向来度支出纳。本有章程。立法至为周密。乃奉行不力。日久玩生。以致各衙门胥吏恣为诈伪。作奸犯科。王书常等胆敢捏造印信。冒领帑急膻件。竟至十四次之多。酿成巨案。现已按律严办。其失察之堂司各官、亦分别降革治罪用昭炯戒。本日据给事中庆明、御史周钺、奏请严立规条。自为防敝□大起见。但详加披阅。如庆明摺内所称、每遇奏派工程动用钱粮事件、皆在午门宣旨一节。不可行。朝廷凡举大典。始传各大臣诣午门听宣。而各处工程。则系随时修葺粘盖。若动辄廷宣。成何体制。又周钺摺内所称、一人之封事。务使通国皆知亦属不谙事理。臣下封章。各有轻重缓急。设或应行慎密办理之件。岂可骤行传播耶。以上二条。事属难行。亦于防敝□大无涉。至支领库项防微杜渐。不厌周详。其应如何申严定制。以清敝□大窦、及摺内有无可采之处。著军机大臣、会同户工二部、管理三库大臣、及内务府大臣等、悉心妥议具奏。　　
</div>
    <div class="pagination">
<a href="清实录嘉庆朝实录_page292.html">上一页</a><span>...</span><a href="清实录嘉庆朝实录_page288.html">288</a><a href="清实录嘉庆朝实录_page289.html">289</a><a href="清实录嘉庆朝实录_page290.html">290</a><a href="清实录嘉庆朝实录_page291.html">291</a><a href="清实录嘉庆朝实录_page292.html">292</a><span class="current-page">293</span><a href="清实录嘉庆朝实录_page294.html">294</a><a href="清实录嘉庆朝实录_page295.html">295</a><a href="清实录嘉庆朝实录_page296.html">296</a><a href="清实录嘉庆朝实录_page297.html">297</a><a href="清实录嘉庆朝实录_page298.html">298</a><span>...</span><a href="清实录嘉庆朝实录_page294.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
