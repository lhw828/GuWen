<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 801 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 801 页/共 1316 页</h1>
    <div class="content">
○丁酉四川总督鹿传霖奏、遵议酌裁川省兵勇自本年始分六年陆续裁减以足五成为限约计本年可节省饷银八万两次年则十万余两以后逐年递加恳请饬部照准下部知之　　

○以捐输钜款予选用道陈光弓滟＜兪＞滟弓军机处存记摺包　　

○戊戌上御文华殿英国使臣窦纳乐觐见。起居注　　

○谕内阁云南学政姚文倬奏考核教职恳恩奖励等语云南丽江府教授钱鸿逵东川府教授赵永昌江川县教谕王京诏南甯县教谕赵咏周。选用训导周汝源。以上五员媒据该学政声称学行俱优均著照所请赏给内阁中书衔以示鼓励学政保举教官原为激励人才起见惟近来各省学政往往于任满时胪列多员奏请奖励几若视为成例难免有意存见好之弊嗣后教职中如实有品学兼优足为士林矜式者方准据实保奏。断不准滥竽充数以重名器现月　　

○又谕、刑部奏、承审上驷院牧君■羊一案内外办理未能画一请派大员详核例案一摺。著派荣禄许应骙会同刑部。将例案详细考核以凭定谳另片奏、上驷院司员。有关说贿求等情坚不承认请解任审讯等语左司员外郎继德、笔帖式恒有、著即解任交荣禄等会同刑部提案审讯。现月　　

○己亥皇后亲诣先蚕坛举行献茧缫丝礼。　　

○庚子。谕内阁、御史杨崇伊奏倢■＜曰融＞■＜石木＞奉天凤凰厅岫岩州两处。枉徵租赋及辽南州县勒索规费各节当经谕令依克唐阿松林确查兹据查明覆奏。辽南州县尚无需索规费情事。惟应行减缓粮赋之处该委员防校等官。既不照司议分别缓徵又不遵章减收三分。实属办理不善凤凰城镶红旗防御宝筠著即行革职。署凤凰城镶黄旗防御骁骑校纯玉岫岩城镶红旗防御恩庆正白旗骁骑校得音均著交部议处。凤凰城守尉端岳署岫岩城守尉佐领庆禄失察属员违章收租亦属疏忽均著交部察议现月　　

○山东巡抚李秉衡奏西韩家工程太钜堵合未能迅速。沥陈先后筹办情形。得旨著添筑大坝以期挑溜得力仍著督率赶办合龙毋稍松劲。随手　　

○以通政使司通政使萨廉为广东乡试正考官翰林院修撰刘福姚为副考官编修尹铭绶为广西乡试正考官。谭启瑞为副考官。通政使司副使葛宝华为福建乡试正考官。编修谢佩贤为副考官起居注　　

○以河工买料短少斤量降山东即用知县程芹香、以教职选用另补知县刘登云、以府经历县丞补用　　

○以荒谬不职。革山东兖中营守备王金诏、兖右营守备杨晋阶职。　　

○辛丑。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。至乙巳皆如之。　　

○遣官祭关帝庙　　

○谕军机大臣等有人奏知县纵匪殃民。隐匿命案请严行查办一摺据称房山县知县许元震、平日专以纳贿营私为事。命案累累。皆隐匿不报并得贿徇庇蠹役张贵廷、奸民刘开山等。请逐款查办等语著孙家鼐等、按照所倢■＜曰融＞■＜石木＞各节确切查明据实具奏毋稍徇纵原摺著钞给阅看。将此谕令知之　　

○湖广总督张之洞奏、湖北东湖竹溪二县地方今昔情形不同。原定繁肬■闲各缺分。拟请互相更改以符名实下部议行　　

○以不守营规革四川署黎雅营游击补用参将张泽尽先守备戴永均职。现月　　

○壬寅。守护西陵大臣载迁等奏。查明被虫树株并现在办理情形得旨著仍上紧＜目辟＞暒穴＜曰融＞夕＜夗贝＞捕尽数收买续请经费已饬部照拨。摺包　　

○癸卯谕军机大臣等史念祖苏元春奏、遵旨＜目辟＞暒穴＜曰融＞夕＜夗贝＞缉游匪现饬会合滇军上紧剿捕一摺。匪势虽已穷蹙若不剿洗净尽。终恐蔓延为患＜圭黾＞滟兄游维翰一犯。至今尚未拏获。并前据崧蕃等电奏余匪尚在粤之乌冲等处屯聚必须三省官军合力兜剿方可一鼓歼除。著崧蕃、黄槐森、王毓藻、史念祖、苏元春、严饬派出各军。不分畛域迅速剿办务期克日蒇事。以弭边患将此由四百里各谕令知之。现月　　

○以詹事府詹事载萼兼署通政使司通政使。现月　　

○甲辰。谕内阁、致仕大学士张之万老成练达。学问优长。由道光丁未科一甲一名进士。授职修撰入直上书房。晶■宜受先朝知遇之隆。洊擢卿贰。阳滟＜扌戋＞历封圻勋劳卓著。朕御极后。宣召来京肬■闲任正卿。参预机务。晋赞纶靡。服官五十余年。谨慎小心允称厥职。上年因病。屡次奏请开缺晶■宜经宽予假期俾得从容调理嗣因陈恳肫切准其致仕。并赏食全俸方冀长承恩眷克享期颐兹闻溘逝。悼惜良深加恩著赏给陀罗经被派郡王衔贝勒载濂带领侍＜目辟＞行＜匧心＞口＜韦未＞＜夗贝＞十员。即日前往奠醊。晋赠太保照大学士例赐恤入祀贤良祠任内一切处分悉予开复。应得恤典。该衙门查例具奏。灵柩回籍时。并著沿途地方官妥为照料伊子刑部员外郎张瑞荫著俟服阕后以本部郎中补用。伊孙张元骥著赏给举人。准其一体会试用示笃念耆臣至意。寻予谥文达。　　

○以武断乡曲革贵州在籍都司易飞熊职。　　

○乙巳。上还宫。　　

○以恃符狡展革贵州云骑尉余启昌世职并讯办。现月　　

○丙午。谕内阁御史张仲炘奏大员纵庇子侄。授意司员消弭巨案一摺。据称直隶玉田县绅民。贿买已革御史溥松奏倢■＜曰融＞■＜石木＞该县苛派差徭一案薛允升之胞侄薛济即薛汝舟。为之包揽贿通薛允升。又复设法消弭等语。著派徐桐启秀秉公查办据实覆奏。现月　　

○又谕、御史张仲炘奏、洋人购买地基房产。请照西例纳税一摺。著该衙门议奏寻总理各国事务衙门奏遵查所奏各节皆属窒碍难行应请毋庸置议。从之　　

○又谕御史张仲炘奏台湾土货进口请照洋货收税等语。著该衙门查核具奏。寻总理各国事务。衙门奏遵饬总税务司赫德妥拟徵税办法四条。一、台湾土货作为洋货看待。一、中国土货运往台湾于出口时应完纳出口正税。一、洋货已在中国完纳税饷者。若限内运往台湾应给存票。一、船只已在中国完纳船钞领有四个月为期之专照如驶赴台湾所领专照。无碍行用。如所请行。　　

○安徽巡抚邓华熙奏、盱眙县涸出新滩丈办完竣准户部咨令照江南成章补缴价银并删减津贴薪工各款等因查该滩地洼利薄碍难补缴地价支销各款。无从核减请照原案办理以示体恤下部知之　　

○丁未谕内阁御史宋伯鲁奏袭职人员弊端百出请厘定章程一摺著该部议奏。　　

○又谕、步军统领衙门奏、拏获抢劫库兵匪犯。请旨交部等语。所有拏获之焦得海、定兴、赵九即赵国祥、王老即王得海等四名。著交刑部严行审讯。按律定拟具奏。未获之曹二大崔等犯。仍著严饬缉拏。务获完办。　　

○又谕、步军统领衙门奏、拏获结夥持械、抢劫邻境盗犯。请交刑部审办一摺。所有拏获之于老儿即老顺、于赏儿即于二、小陈即陈大、萧库儿、王龙儿即王喜。陈花仔。于大、张陈氏、八名口。著交刑部严行审讯。按律定拟具奏。未获之李拴张七等犯。仍著严缉。务获究办。至原拏此案出力员弁。著俟刑部定案时声明请旨。　　

○谕军机大臣等、褚成博奏、澳门知所报、所记各事。语极悖诞等语。此次俄使觐见。礼颇恭顺。该馆报内所记。实系信口编造。著谭钟麟、许振祎、派员晓谕该馆。嗣后记事。务当采访真确不得传布讹言。澳门归葡国管理。或照会彼处洋官并著斟酌办理原片均著钞给阅看。将此谕令知之。洋务　　

○又谕、给事中褚成博奏近畿洼地宜改水田。请饬实力举行一摺。据称文案县去年春闲。因积水不消。民废农业。署该县知县韩景儒请款购买稻种。借给农民将洼地改作水田颇获丰收。成效已著近畿所属洼地甚多请饬仿照办理等语。著顺天府直隶总督通饬所属于低洼地方。察度情形斟酌妥办原摺均著钞给阅看。将此谕令知之。现月　　

○又谕有人奏湖北嘉鱼县港口镇渔户。因居民筑堤相争。被杀多命案悬多年未结请饬讯办等语著张之洞、谭继洵、亲提人证。秉公讯断从速拟结以息争端原片著钞给阅看。将此谕令知之。现月　　

○以记名提督焦大聚为甘肃新疆伊＜覀之＞■牛镇总兵官。现月　　

○以湖南盐法长宝道李经羲为湖南按察使。现月　　

○上以夏至祭地于方泽。自是日始、斋戒三日。　　

○戊申。谕内阁、巡视东城御史连升等奏、宗室桂林闯入公堂打毁衙署请旨惩办一摺。本月十三日夜闲宗室桂林。闯入东城副指挥公堂肆闹并有打倒堂后影壁情事。业经该御史等将该宗室送交刑部著宗人府会同刑部确切审讯按律惩办另片奏宗室觉罗不系黄红带到官照常人审办请申明旧例。详定章程等语。著宗人府议奏。现月　　

○谕军机大臣等有人奏、癸巳年甘肃副考官谢佩贤贪暴著称沿驿肆虐在山西境内有鞭责锁带办差家人情事路经徐沟县被窃行箧零星物件。捏称失去多银。勒令地方官赔偿嗣经调停资赆始去该副考官驰驿归时。纡道太原曾向胡聘之声称失银等语著胡聘之按照所倢■＜曰融＞■＜石木＞各节。确切查明据实具奏不准徇隐原片著钞给阅看。将此谕令知之。现月　　

○己酉谕内阁昨据御史王廷相奏倢■＜曰融＞■＜石木＞编修谢佩贤前放甘肃副考官路出山西。沿途滋扰业经谕令胡聘之查奏。福建副考官著改派黄绍第去。　　

○察哈尔都统祥麟等奏、军台各站。连年被旱牲畜疲毙酌拟购。买驼马分拨应差。所需价银。由岁收茶马厘捐项下动用报销如所请行。现月　　

○予积劳病故山西蒲州协副将董履贞照军营立功后病故例优恤。摺包　　

○庚戌。夏至祭地于。方泽。上亲诣行礼。起居注　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。至壬子皆如之。起居注　　

○以鸿胪寺卿张仁黼为四川乡试正考官。詹事府左春坊左赞善杨捷三为副考官。翰林院侍讲朱益藩为湖南乡试正考官。编修陈同礼为副考官。编修连甲为甘肃乡试正考官。王廷鉽为副考官。起居注　　

○辛亥。孝恭仁皇后忌辰。遣官祭景陵。　　

○谕内阁、户部奏、稽查云南贵州两省铜铅运务各员。期满请旨更换一摺。云南办解十六起二批京铜。贵州办解京铅。已据咨报启程此后续办铜铅次第运解前派沿途经理各员期满该部查照例案将经过之四川湖北江苏直隶等省藩臬各员开列名单请旨更换四川著派裕长湖北著派王之春江苏著派聂缉规直隶著派季邦桢。即责成各该员严饬各道府及沿途地方文武员弁认真稽查。催趱护送前进。如有无故逗遛及盗卖短少等弊详报该督抚严行倢■＜曰融＞■＜石木＞办。沿途应需水师照料之处即由派出之员。详咨前途督抚及水师提督调遣。仍著自奉旨之日起。以三年为限。均责成此次所派之员。一体经理。遇有升调事故。即令接任之员遵办。期满再行更换。　　

○壬子。上还宫。　　

○命江苏常镇通海道吕海寰开缺以四品京堂候补充出使德和国大臣。洋务　　

○癸丑。以办事因循。降新疆候补知县曾广均、以府经历县丞选用。　　

○予积劳瘴故。驻秘利马埠商董补用千总黄国玉优恤。　　
</div>
    <div class="pagination">
<a href="清实录光绪朝实录_page800.html">上一页</a><span>...</span><a href="清实录光绪朝实录_page796.html">796</a><a href="清实录光绪朝实录_page797.html">797</a><a href="清实录光绪朝实录_page798.html">798</a><a href="清实录光绪朝实录_page799.html">799</a><a href="清实录光绪朝实录_page800.html">800</a><span class="current-page">801</span><a href="清实录光绪朝实录_page802.html">802</a><a href="清实录光绪朝实录_page803.html">803</a><a href="清实录光绪朝实录_page804.html">804</a><a href="清实录光绪朝实录_page805.html">805</a><a href="清实录光绪朝实录_page806.html">806</a><span>...</span><a href="清实录光绪朝实录_page802.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
