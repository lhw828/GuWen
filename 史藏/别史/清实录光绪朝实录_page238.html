<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 238 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 238 页/共 1316 页</h1>
    <div class="content">
月

　　

○又谕、喜昌奏、带领库伦官兵。请加给米银。并赏给皮衣银两各摺片。著户部议奏。　　

○予故荆州将军景丰祭葬。如例。　　

○追予新疆立功积劳病故知府胡焜等八十五名议恤如例。摺包　　

○上以祭社稷坛。自是日始、斋戒三日。早事　　

○丁卯。祭先师孔子。遣协办大学士灵桂行礼。记注　　

○湖南提督鲍超奏、请饬催建立四川夔州府霆军昭忠祠。得旨。著各该督抚查照奏案筹款办理。　　

○以违禁筑坝。革湖北沔阳州在籍参将王子芳职。摺包　　

○戊辰。祭大社大稷。遣礼亲王世铎恭代行礼。记注　　

○太宗文皇帝忌辰。遣官祭昭陵。黄陵本　　

○谕内阁、本年九月初九日。朕奉慈禧端佑康颐昭豫庄诚皇太后。恭送孝贞显皇后梓宫。奉移普祥峪定东陵永远奉安。业经降旨。令各该衙门敬谨豫备。嗣经大学士全庆、尚书万青藜、志和、毛昶熙、翰林院侍讲学士钮玉庚、周德润、侍讲高万鹏、国子监司业王邦玺、御史郑溥元、李士彬、孙纪云、萧韶、丁鹤年、先后陈奏、或称慈舆未可远涉郊坰。或谓朕亦未可暂离左右。本日复据王大臣等合词吁恳。佥称皇太后训政勤劳。实系宗社之重。现在甫报大安。尚未复元。往返长途。复加伤感。于节劳调摄。均非所宜。又以朕依侍慈闱。事事仰蒙调护。兹暂疏定省。必致昕夕廑怀。亦非颐养之道。请遵康熙三年圣祖仁皇帝成宪。停止躬送等语。情词肫挚。出于至诚。披览之余。曷胜凄怆。仰惟皇太后圣躬甫臻康豫。冲寒就道时历旬余。诚非所以资保卫而昭慎重。谨据王大臣等所奏。竭诚吁请。仰荷垂鉴微忱。俯允停止往送。至朕受孝贞显皇后顾复深恩。昊天罔极。值此奉安大典。不克尽哀尽礼。此心何以自安。兹奉皇太后懿旨。皇帝尚在冲龄。衔哀远出。悬系实深。诸王大臣等所陈。系仰体万不得已之苦衷。为此酌经从权之请。尚其以付托为重。勉循成宪。俯顺群情。允如所请。钦奉慈命谆切。敢不祗遵。敬念灵轝在道。永奠山陵。未获躬亲大事。夙夜茕茕。负疚何极。将来诹吉举行恭谒典礼。再行侍奉皇太后敬诣山陵。虔申诚悃。此次应派近支王恭代行礼。及一切应行典礼。著各该衙门详稽例案。酌议具奏。记注

现月

　　

○又谕、给事中楼誉普奏、敬陈管见一摺。各省督抚司道衙门。应用幕友。自当慎选品行端方。明习吏事者。以资助理。若如所奏。竟有日久盘踞。聚赌招摇各情。甚至肆行贿赂。广通声气。于吏治大有关系。著各督抚严行查察。如有似此劣幕。立即驱逐。并严饬司道等一体访查。不准徇情迁就。致滋弊窦。至服官省分。置买田产。例禁綦严。并著各督抚认真查办。毋稍徇隐。其所请将同通州县各用本班。及各省回避人员一体查办两条。著该部议奏。记注现月　　

○谕军机大臣等、九月初九日。朕服缟素。恭送孝贞显皇后梓宫至东直门大桥迤东。跪俟灵轝经过后。释缟素。著内务府派员赍送至普祥峪定东陵。恭俟奉安后照例焚赏。现月　　

○又谕、给事中楼誉普奏、近年台州土匪四起。抢劫叠见。一由于捐厘重徵。一由于税契苛索。甯海县属四十里中。设一捐厘总局。七分局。肩挑贸易。概行需索。临海县□□穴□又□括税契。一官到任。纵令差役四乡穷□□穴□又□。深为民害。土匪金满叠肆抢劫。竟至毁署戕官。仙居县别有洋枪会名目。黄岩太平两县。时有土匪聚集。又七月闲。临海黄岩太平三县近海地方。洪潮为灾。晚稻无收等语。前据翰林院侍讲学士陈宝琛奏称、临海匪徒。劫狱戕官等情。当经谕令谭钟麟调兵捕治。台州所属。土俗强悍。素多盗匪。地方官平日遇事玩泄。捕务废弛。甚至膜视民瘼。任意朘削。以致地方不靖。盗风日炽。如该给事中所奏各节。尚复成何事体。著谭钟麟仍遵前旨。速派得力官军。前往剿捕。将各匪首尽数拏获。解散党与。毋得养痈贻患。至抽厘税契各弊端。仍著查明分别裁革。以恤民艰。临海等县被潮地方。是否成灾。并著查明妥为抚恤。毋任失所。原片著钞给阅看。将此谕令知之。现月　　

○以察哈尔都统祥亨、为荆州将军。甯夏副都统谦禧为察哈尔都统。前库伦办事大臣奕榕、为甯夏副都统。记注明发　　

○以豫亲王本格、署镶黄旗蒙古都统。以镶黄旗汉军副都统嵩山、署左翼前锋统领。正黄旗汉军副都统常星阿、署右翼前锋统领。正黄旗汉军副都统海英署正黄旗护军统领。正白旗蒙古副都统明魁、署正白旗护军统领。正红旗汉军副都统璟德、署正蓝旗护军统领。现月明发　　

○己巳。宣宗成皇帝诞辰。上诣奉先殿寿皇殿行礼。记注　　

○上诣观德殿孝贞显皇后几筵前行月祭礼。记注　　

○遣官祭关帝庙。早事　　

○总理各国事务衙门奏、续修德国条约。本年七月闲画押互换。将条款刊刻咨行各省。一体遵照报闻。摺包　　

○旌表节妇浙江德清县监生徐琮妾刘氏。徐锡绶妾嵇氏。摺包　　

○前藏贡使堪布青饶丹曲批囊罗布藏饶给等二人。朝鲜国使臣洪祐昌等三人。于神武门外瞻觐。内记　　

○庚午。太祖高皇帝忌辰。遣官祭福陵。早事摺包　　

○谕军机大臣等、有人奏、特□□□尔□诈索贪鄙之总管佐领一摺。据称吉林双城堡总管清瑞。纵令门丁及户司佐领乌尔兴保等。索取烧锅规费。并丈量余荒地亩。索加照费。克扣修城公项侵吞厘捐。威索管押人犯钱文。清瑞又勒令铺头索捐万民衣伞。种种藉端勒索。请饬查办等语。所奏如果属实。必应从严□□□尔□办。著铭安按照所□□□尔□各节。确切查明。据实具奏。毋稍徇隐。原摺著钞给阅看。将此谕令知之。现月　　

○又谕、御史顺龄奏、正阳门内东城根南御河桥水门内外铁闸。均多损坏。诚恐宵小潜行出入。请饬迅速修理等语。著工部会同步军统领衙门查明办理。现月　　

○以非刑毙命。革河南淅川厅同知金崇干职。并讯办。摺包　　

○辛未。以神灵显应。颁山东陶城埠金龙四大王扁额。曰金堤保障。杨四将军庙扁额。曰安流昭佑。并加杨四将军封号曰襄护。　　

○谕军机大臣等、福锟奏、青海蒙古王公本年应放俸银。九千一百两。前经山西巡抚奏准。由该省全数拨解。现只解到四千八百六十余两。其余未据报解。请饬迅拨等语。青海蒙古王公应放俸银。既由山西筹拨。自应如数解清。著卫荣光督饬藩司。即将欠解银四千二百三十九两。速行拨解。以资散放。毋再迟延。将此谕令知之。　　

○以擅派弁勇。致毙人命革留陕补用参将吴元璋职。并讯办。摺包　　

○追予故河南归德镇总兵徐鷷。附祀临淮寿州等处乔松年专祠。署安徽寿春镇总兵黄鸣铎附祀蒙城马新贻专祠。摺包　　

○旌表孝妇江苏如皋县曹浚澄妻朱氏。顺天宛平县胡学醇妻陶氏烈妇山东胶州□山戊不□贡生侯玉书妻陈氏。贞女浙江山阴县蔡庆承聘妻叶氏。江苏如皋县邓荫桐聘妻王氏。摺包　　

○壬申。高宗纯皇帝诞辰。遣官祭奉先殿。　　

○谕内阁、户部奏、遵旨查明覆奏一摺。户部郎中额勒精额、既据该堂官查明该员平日遇事整顿。于一切差使。均能实心经理。至书吏冒领恤赏一案。该员查出即自行检举。请将人犯奏文刑部。办理并非草率。给事中戈靖所请将该员撤去差使之处。著毋庸议。记注现月　　

○谕军机大臣等、御史载彩奏、总管太监刘德印、有侵占官地。建造住宅。并重利盘剥。致酿重案各情。请饬惩儆等语。著总管内务府大臣步军统领衙门查明具奏。原片均著钞给阅看。现月　　

○又谕、有人奏、直隶延庆州知州荣恩。不恤民隐。听信门丁书役。纳贿揽权。怀来县知县吴钦。贪墨性成。久滋物议。履任以来。惟以派费勒捐为事。胪列各款。请饬查办各等语。如果属实。亟应严行惩办。著李鸿章确切查明。据实具奏。毋稍徇隐。原片二件。著钞给阅看。将此谕令知之。寻奏、原□□□尔□荣恩各款。均查无实据。惟延庆州本系冲途。荣恩才欠开展。人地不宜。应请旨将该员即行开缺。撤省另补。怀来县知县吴钦。罚捐义谷及书院经费。虽均系地方善举。惟不于平时妥劝。辄因案饬捐。致招物议。应请将该员以县丞降调。归部铨选。以示惩儆。如所请行。摺包　　

○又谕、据李瀚章奏、遵旨据实覆陈一摺。湖南巡抚李明墀、藩司崇福、既不胜巡抚藩司之任。该督身膺兼圻。平日岂无闻见。何以不行□□□尔□奏。直俟有人弹劾。谕令确查。始行据实覆奏。未免意涉瞻徇。嗣后务当破除情面。力矢公忠。以副委任。慈利县知县朱耀奎。年力就衰。著即勒令休致。将此谕令知之。现月　　

○又谕、锡纶奏、前往接收伊犁分定边界。应行备办各事宜。并陈明往返需时。参赞一缺。未可久悬各摺片。接收伊犁。及前往分界。道途往返。时日难以豫计。塔城地方紧要。参赞一缺。未可久悬。均属实在情形。所有交收伊犁事宜。仍著金顺督办。并著升泰作为特派大臣。遵照前旨妥慎办理。其分界一事。升泰当随时随地会商刘锦棠、金顺、张曜等。详细筹办。务臻妥协。锡纶即将塔城应办之事。悉心经理。以专责成。毋庸会办交收分界各事。仍将棍克札拉参藉端勒索等情一案。认真查办。迅即奏闻。将此由五百里各谕令知之。洋务明发　　

○直隶总督李鸿章奏、修改巴西国条约会同画押。并将副本咨送总理各国事务衙门查核。下所司知之。摺包　　

○大学士左宗棠奏、因病续请开缺。得旨、著再赏假两个月调理。记

注现月

　　

○命湖南巡抚李明墀、布政使崇福、来京另候＜闲＞用。调河南巡抚涂宗瀛为湖南巡抚。以湖北按察使庞际云为湖南布政使。湖北盐法道蒯德标、为湖北按察使。记注现月　　

○以河东河道总督李鹤年、为河南巡抚。贵州巡抚勒方锜、为河东河道总督。贵州布政使林肇元为巡抚。陕西按察使沈应奎、为贵州布政使。前直隶清河道叶伯英、为陕西按察使。记注现月　　

○以朝鲜贡使被劫。通官被伤。摘盛京新民厅同知廉隅。等顶戴。并勒限严缉。摺包　　

○癸酉。谕内阁、御史李郁华奏、湖南州县勒索陋规。设立私牢。请饬严禁一摺。据称湖南新化县遇有命案。先令两造缴下厂费。制钱数百千不等。诣验时吏役动至百数十人。复有搭厂填格等费。设立东班房西班房快班房私牢数处。敲扑陵虐。瘐毙累累。无名白役。不下一二千人。每案签差多至十余人。乡民恣其鱼肉等语。州县为亲民之官。自应洁己奉公。约束吏役。岂得婪索陋规。多滋扰累。著湖南巡抚查明。如有前项各弊。即饬严行禁革。并通行各属。一体查禁。以重民瘼。记注现

月

　　
</div>
    <div class="pagination">
<a href="清实录光绪朝实录_page237.html">上一页</a><span>...</span><a href="清实录光绪朝实录_page233.html">233</a><a href="清实录光绪朝实录_page234.html">234</a><a href="清实录光绪朝实录_page235.html">235</a><a href="清实录光绪朝实录_page236.html">236</a><a href="清实录光绪朝实录_page237.html">237</a><span class="current-page">238</span><a href="清实录光绪朝实录_page239.html">239</a><a href="清实录光绪朝实录_page240.html">240</a><a href="清实录光绪朝实录_page241.html">241</a><a href="清实录光绪朝实录_page242.html">242</a><a href="清实录光绪朝实录_page243.html">243</a><span>...</span><a href="清实录光绪朝实录_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
