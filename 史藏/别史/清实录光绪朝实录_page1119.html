<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1119 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1119 页/共 1316 页</h1>
    <div class="content">○甲申。谕内阁、岑春火滟宣奏。特倢■＜曰融＞■＜石木＞不职之镇道等员各摺片。广西管带威字营署柳庆镇总兵杨发贵、所部勇丁。挟枪逃溃。平日既未能认真钤束。事后又不迅速追缉。著革职永不叙用。调署太平思顺道本任右江道易顺鼎、自便私图。不顾大局。著即硞革职。代理象州知州候选通判周朋寿、遇案苛罚。妄拏无辜。办匪恇怯。肆行虐民。著革职发往军台效力赎罪。贵州都匀协副将张兴国、派赴象州剿匪。于匪攻寺村。拥兵不救。并蒙混领饷。纵勇抢杀。著革职永不叙用。并不准投效他省军营。以示惩儆。现月　　

○又谕、岑春火滟宣奏、特倢■＜曰融＞■＜石木＞庸劣不职文武各员一摺。广东候补知府沈秉模、巧于钻营。操守难信。署佛冈厅同知补用同知黄晋铭、性情执拗。罔识治理。信宜县知县叶祥麟、贪酷任性。纵丁扰民。代理封川县知县补用知县向森、藉差苛派。操守平常。署顺德县知县候补知县张式恭、纵容丁役。贿释匪徒。开建县知县李章铭、君■羊下弄权。滥押毙命。补用知县华承谟、居心险诈。声名狼藉。试用知县李之韶、残酷卑鄙。劣声昭著。试用知县白怀清、貌似有才。性颇近利。候补盐经历文斗、前带盐务缉私轮船。缺额侵饷。船务废弛。琼州府教授陈钟龙、藉名送考。在外逗遛。儋州学正黎秉钧、擅离职守。不知去向。合浦县教谕陈锦封、久病旷官。难图振作。试用训导庞凤周、惟利是图。士林不齿。高要县禄步司巡检胡希曾、行止有亏。被控有案。龙门县典史黄继钺、招摇无忌。贪劣颇著。试用从九品邓国钧、行径诡僻。任性妄为。试用从九品王之湘、贪鄙著闻。官场败类。均著即行革职。叶祥麟、文斗、并著发往军台效力赎罪。记名总兵广州协副将李先义、办匪不力。声名尤劣。补用守备惠来营左哨千总方亿、捕务废弛。不知约束。尽先补用守备方彪、徇庇营勇。毫无整顿。均著革职永不叙用。并不准投效各营。已革陆路提标后营游击丰寿、贪鄙狡滑。已革都司庄长胜、纵勇扰民。均著发往军台效力赎罪。高州镇总兵吉瑞、年老昏愦。疏于约束。著勒令休致。管带瑞字中营陆路补用游击王树芳、纵容劣弁。横肆诛求。大鹏协右营守备廖发秀、纵兵通匪。缺额甚多。均著革职讯办。另片奏、署广西思恩县知县补用知县吴莹泽、当匪徒阑入县街。事前既未防备。失事后又捏词欺饰等语。吴莹泽著即行革职。署思恩汛外委东兰营老棚汛外委罗家丰、该管守备龙金宝、扶同隐饰。著一并革职。以示惩儆。现月　　

○署两广总督岑春火滟宣奏、广西剿匪。续经各属文武禀报。其陈新之等首要。为和廷彪等所殄灭。匪势大衰。现仍督饬将弁。速行＜目辟＞暒穴＜曰融＞夕＜夗贝＞剿。得旨、著即督饬认真剿办。将各股匪悉数歼除。以靖地方。摺包　　

○广西提督刘光才、因事解任。以广西右江镇总兵丁槐、署广西提督。现月　　

○以教练洋操。有效。赏德教习特屯和恩、商睦伯、宝星。摺包　　

○蠲缓广西崇善、养利、武宣、来宾、岑溪、苍梧、象、藤、容、名滟隹容、融、宾、迁江、横、临桂、灵川、宜山、思恩、十八州县被兵地方地丁兵米有差。摺包　　

○乙酉。谕内阁、前据御史王乃徵奏倢■＜曰融＞■＜石木＞川省贪蠹州县。请饬查办。当经谕令锡良确查。兹据查明覆奏。威远县知县徐樾、既据查无劣奣＜虘阝＞亦。即著免其置议。马边厅同知陈再廉、庸暗无能。任丁舞弊。前署罗江县知县翁在玥、昏愦糊涂。玩视民命。均著即行革职。以肃吏治。现月　　

○又谕、锡良奏、特倢■＜曰融＞■＜石木＞哨弁缺额扣饷等语。四川安定营石滟驳船哨弁候补守备万洪林、缺额多名。侵蚀饷银。并在汛地贩货。实属有干军纪。万洪林著即行革职。监追所吞饷项。俟缴清后。发往新疆充当苦差。候补游击张玉春、虽未侵饷入己。惟报缴截旷。意存弊混。著一并革职。以肃戎政。

现月

　　

○谕军机大臣等、有人奏、前天津县知县章焘、遵化州知州陈以培、贪劣各款。请饬查办等语。著徐会沣按照所倢■＜曰融＞■＜石木＞各节。严密查办。据实覆奏。毋稍徇隐。原片著钞给阅看。将此谕令知之。现月　　

○督办垦务绥远城将军贻谷奏、口外后套贼匪起事。徵集兵队。合力剿办。并保护教堂。得旨、著会同张曾阳滟＜扌戋＞、严饬各军兜剿堵截。迅速扑灭。并将教堂实力保护。毋稍疏虞。摺包　　

○署四川总督闽浙总督锡良奏、拟将川省腹地绿营额兵。分年裁尽。仍将边防夷屯各营。分别减留。以资绥缉。节存饷项。拓办巡警。下政务处知之。摺包　　

○以记名提督吴祥达为广东高州镇总兵官。现月　　

○丙戌。换铸广东连山绥猺直隶同知关防。从署两广总督岑春火滟宣请也。摺包　　

○丁亥。以前署直隶提督沈大鳌为山东兖州镇总兵官。现月　　

○以亏欠库款。延不清完。已革故山东即墨县知县王万甡籍产备抵。　　

○戊子。谕军机大臣等、有人奏、直隶房山县知县范履福、信任门丁。受贿纵凶。不理命案。请饬查办一摺。著徐会沣、沈瑜庆、委员确切查明。据实覆奏。毋稍徇隐。原摺著钞给阅看。将此谕令知之。寻奏、范履福被倢■＜曰融＞■＜石木＞各节。查无受贿纵凶情事。命案正在集讯。尚非悬案不理。请毋庸议。报闻。摺包　　

○又谕、有人奏、山东潍县蠹书郭克公等、欺罔营私。该署县佟斌、受其欺蒙等语。著周馥按照所倢■＜曰融＞■＜石木＞。查明惩办。原片著钞给阅看。寻奏、查历任潍县知县。并无佟斌其人。惟已革户书郭克恭、虽查无欺罔营私。扰累商民。及盘踞舞弊情事。但充当牙纪。办理税课。不能服血■乣。应即斥革。报闻。摺包　　

○又谕、革员王照、著步军统领衙门。解交刑部。永远监禁。现月　　

○又谕、电寄贻谷等、张曾阳滟＜扌戋＞电奏悉。前经电谕严饬各军合力剿办。此等马贼。并非大股。不难悉数擒除。何以任听窜逸。著贻谷、张曾阳滟＜扌戋＞、严行责饬各军。赶紧分路兜截。捕获惩治。以清边患。毋得再有疏虞。电寄　　

○理藩院代奏、贝子棍布札布、请给庶母诰封。下理藩院议。寻议上。得旨、著准其援照八旗官员之例办理。现月　　

○以记名总兵孙多庆为浙江海门镇总兵官。现月　　

○己丑。孝贞显皇后忌辰。上诣建福宫圣容前行礼。　　

○遣官祭定东陵。早事　　

○外务部奏、补画瑞士红十字会原约。并请批准保和会画押各款。从之。摺包　　

○又奏、比国黎业斯地方。举行赛会。请派员届期前往。得旨、著派杨兆鋆届期前往。摺包　　

○署江西巡抚夏屮■一■日奏、江西行销淮盐。援照各省成案。每斤再加价二文。以符部四文原数。凑解赔款。下部知之。摺包　　

○杭州将军常恩等奏、马甲一项。壮丁不敷挑补。请积额存饷。以备调拨而实营务。下部知之。摺包　　

○以操守不严。降江西试用道杨宝壬、为同知。　　

○庚寅。孝贤纯皇后忌长。遣官祭裕陵。早事　　

○商部奏、整顿土货。以广出口而挽利权。又奏、请派左参议王清穆等、前往江鄂等省。筹办商会。均从之。现月　　

○陕西巡抚升允奏、定靖莠民。藉词闹教。业经拏获骈诛。法使所称仇教匪股。自系此案。惟来电指明蒙部姓名。自应饬查。其云倚恃鄂尔多斯盟乌审旗暗助。应请饬理藩院严谕该乌审贝子痛改前非。下外务部理藩院知之。摺包　　

○又奏。续查临潼泉＜走毕＞滟蜽化等县新荒地亩。拟办招垦。宽限升科。下户部知之。　　

○盛京将军增祺等奏。秋审人犯。解审维艰。请展缓归入次年并办。下部知之。摺包　　

○豁免陕西榆林、葭、绥德、米脂、清涧、吴堡六州县旧欠广有仓粮草。摺包　　

○蠲缓陕西各属旧欠银粮草束。摺包　　

○辛卯。谕军机大臣等、电寄岑春火滟宣、据电称巨匪已经伏法。余匪不难指日荡平。办理得手。甚慰廑系。著即督饬各军。乘此军威。将思恩、广远、柳州各匪。悉数殄除。毋留余孽。所有出力文武各员。均准俟全省肃清后。奏请奖叙。电寄　　

○督办垦务绥远城将军贻谷等奏、土默特常备军饷项不充。请酌改营制饷章。将节省银两。添置军装。以应急需。下练兵处户部议。寻奏、土默特常备军酌改营制饷章。未定新章以前。应暂准其试办。至改练新操。购买快枪。系为整顿伍起见。应如所奏办理。依议行。

摺包

　　

○荆州将军绰哈布等奏、荆州驻防。改练新军。遴派官弁入省城学堂学习。以资教练。下练兵处户部知之。摺包　　

○蠲缓江苏江甯等六府州属被旱被水地方新旧钱粮漕米有差。摺包　　

○壬辰。谕军机大臣等、有人奏、滇南铁路。务防流弊。请保利权而开民智一摺。所陈不为无见。著丁振铎、林绍年、体察情形。妥筹具奏。原摺著钞给阅看。将此谕令知之。寻奏、滇南铁路。经妥派员兵。与法员会勘保护。沿路尚无法兵。公司设洋巡捕十名。系专为约束洋人起见。原奏拟资送游学。附设报馆。滇省早已开办。至占用民地。勘明议价给发。民情亦尚相安。得

旨、仍著加意保护。妥筹办理。现月　　

○以前任广西提督刘光才署山西大同镇总兵官。电寄

　　

○以拏获匪首。予湖北夏口厅同知冯启钧优叙。署抚标中军参将姚广顺等、升叙有差。　　

○以经理学务出力予湖北举人田吴炤等、升叙加衔有差。　　

○以湖北武备学堂教习德员泰伯福、实力讲授。日员铸方德藏、充当军幕兼授兵法、均赏宝星。摺包　　

</div>
    <div class="pagination">
<a href="清实录光绪朝实录_page1118.html">上一页</a><span>...</span><a href="清实录光绪朝实录_page1114.html">1114</a><a href="清实录光绪朝实录_page1115.html">1115</a><a href="清实录光绪朝实录_page1116.html">1116</a><a href="清实录光绪朝实录_page1117.html">1117</a><a href="清实录光绪朝实录_page1118.html">1118</a><span class="current-page">1119</span><a href="清实录光绪朝实录_page1120.html">1120</a><a href="清实录光绪朝实录_page1121.html">1121</a><a href="清实录光绪朝实录_page1122.html">1122</a><a href="清实录光绪朝实录_page1123.html">1123</a><a href="清实录光绪朝实录_page1124.html">1124</a><span>...</span><a href="清实录光绪朝实录_page1120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
