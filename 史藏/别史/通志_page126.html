<!DOCTYPE html>
<html>
 <head>
  <meta charset="utf-8"/>
  <title>
   通志 - 第 126 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 126 页/共 155 页
  </h1>
  <div class="content">
   曹世表字景升魏大司马休九世孙也祖谟父庆并有学问世表性雅正工尺牍渉猎羣书为司徒记室与武威贾思伯范阳卢同陇西辛雄并相友善侍中崔光乡里贵逹每称美之延昌中除清河太守临官省约百姓安之孝昌中为尚书左丞出行东豫州刺史迁东南道行台卒赠齐州刺史
　　潘永基字绍业长乐广宗人也父灵干中书侍郎永基性通率轻财好施为长乐太守时葛荣攻信都永基与刺史元孚同心防捍力穷城陷荣欲害孚永基请以身代孚死永安二年除颍川太守迁东徐州刺史永熈中为车骑将军左光禄大夫寻加卫大将军复除东徐州刺史前后在州为吏民所爱卒赠尚书右仆射司徒公冀州刺史子子义子智子义学渉有父风仕隋至尚书右丞
　　朱元旭字君升本乐陵人也颇渉子史闲解几案稍迁尚书度支郎中神龟末以郎选不精大加沙汰元旭与陇西辛雄范阳祖莹太山羊深西平淳于恭并以才用见留寻兼尚书右丞仍郎中本州中正时闗西都督萧寳夤啓云所统十万食惟一月眀帝大怒诏问所由录令以下皆推罪元旭入见御坐前屈指计较寳夤兵粮乃逾一年事乃得释复迁衞将军左光禄大夫天平中复拜尚书左丞既无风操俛仰随俗性多机数自容而已于是朝廷分汲郡河东二界扶风之地立义州置关西归款户除元旭义州刺史卒官
　　苏亮字景顺武功人魏侍中则之后晋乱避地河右太武平凉州还乡里祖稚字天祐位中书侍郎玉门郡守父祐防山郡守亮少通敏博学好属文善章奏与弟湛等皆著名西土一家举二秀才亮初举秀才至洛阳过河内常景景深器之而谓人曰秦中才学可以抗山东将此人乎齐王萧寳夤引为参军寳夤迁大将军仍为之掾寳夤雅相知重凡有文檄谋议皆以委之寻行武功郡事甚着声绩寳夤作乱以亮为黄门侍郎亮善处人间与物无忤及寳夤败从之者多遇祸唯亮获全及长孙承业尔朱天光等西讨并以亮为郎中専典文翰贺防岳为关西行台引亮为左丞典机密孝武帝西迁迁吏部郎中大统二年拜给事黄门侍郎领中书舍人文帝子宜都王式为秦州刺史以亮为司马帝谓亮曰黄门侍郎岂可为秦州司马直以朕爱子出藩故以心腹相委勿以为恨临辞赐以御马八年封临泾县子除中书监领著作修国史亮以机辩善谈笑周文甚重之有所筹议率多会旨记人之善忘人之过荐达后进常如弗及故当世敬慕厯秘书监大行台尚书出为岐州刺史朝廷以其作牧本州特给路车鼓吹先还其宅并给骑士三千列羽仪游乡党经过故人欢饮旬日然后入州世以为荣十年征拜侍中卒于位赠本官亮少与从弟绰俱知名然绰稍不逮亮至于经画进趣亮又减之故世称二苏焉绰传列在周史亮自大统以来无嵗不转官一年或至三迁佥曰才至不怪其速也所着文笔数十篇颇行于世子师嗣以亮名重于时起家黄门侍郎亮弟湛字景儁少有志行颇渉羣书与亮俱知名西土年二十余举秀才除奉朝请领侍御史加员外散骑侍郎萧寳夤之讨关西以湛为行台郎中深见委任孝昌中寳夤大败东还朝廷以为雍州刺史后自猜惧害中尉郦道元乃称兵反时湛卧疾于家寳夤乃令湛从母弟天水姜俭报湛云元略受萧衍意防乃欲见除郦道元之来事不可测吾不能坐受死亡今便为身计不复作魏臣也与君契濶故以相报死生荣辱与君共之湛闻之举声大哭俭遂止之曰何得便尔湛曰百口居家即时俱灭云何得不哭哭数十声徐谓俭曰为我白齐王王本以穷鸟投人頼朝廷假王羽翼遂荣宠至此既属国歩多虞不能竭忠报徳乃欲乘人间隙有不臧之心信行路无识之语欲以羸败之兵守关问鼎今魏徳虽衰天命未改且王之恩义未洽于民破亡之期必不旋踵苏湛终不能以积世忠贞之基为王族灭也寳夤复报曰此自救命之计不得不尔所以不先相白者恐沮吾计故尔湛复曰凡为大事者当得天下竒士今但共长安博徒小儿軰计之湛不忍见荆棘生王户庭也愿乞骸骨还乡里脱得因此病死庶归全地下无媿先人寳夤素重之知必不为己用遂聼还武功寳夤后果败庄帝徴拜尚书郎至帝谓之曰前闻卿既荅萧寳夤甚有羙辞可为我説之湛顿首谢曰臣自惟言辞不如伍被逺矣然始终不易窃谓过之但臣与宝夤周旋契濶言得尽心而不能令其守节臣之罪也庄帝大悦加散骑侍郎寻迁尚书孝武初以疾还乡里终于家赠散骑常侍镇西将军雍州刺史湛弟譲字景恕幼聪敏好学颇有人伦之鉴初为本州主簿稍迁别驾武都郡守镇逺将军金紫光禄大夫及周文为丞相引为府属甚见亲待出为衞将军南汾州刺史有善政寻卒官赠车骑大将军仪同三司泾州刺史
　　魏子建字敬忠钜鹿下曲阳人也祖歆本郡太守父悦济隂太守子建释褐奉朝请累迁太尉从事中郎初宣武时平氐遂与武兴立镇寻改为东益州其后镇将刺史乖失人和羣氐作梗遂为邉患乃除子建东益州刺史子建布以恩信逺近清静正光五年南北二秦城人莫折念生韩祖香张长命相继构逆佥以州城之人莫不劲勇同类悉反宜先收其器械子建以为城人数当行阵尽皆骁果安之足以为用急之腹背为忧乃悉召居城老壮晓示之并上言诸城人本非罪坐而来者悉求听免眀帝优诏从之子建渐分其父兄子弟外居郡戍内外相顾终获保全及秦贼乘胜屯营黑水子建乃潜使掩袭前后斩获甚众威名赫然先反者及此悉降乃间使上闻帝甚嘉之诏子建兼尚书为行台刺史如故于是威振蜀土其梁巴二益两秦之事皆所节度梁州刺史傅竖眼子敬仲心以为愧在洛大行货贿以图行台先是子建亦屡求归京师至此乃遣刺史唐永代焉竖眼乃为行台子建将还群蛮慕恋相率防道主簿扬僧覆先行晓谕诸氐忿曰我当留刺史尔送出也斫之数创防死子建徐加慰譬旬月方得前行吏民赠遗一无所受而东益氐蜀寻反攻逼唐永永弃城而走乃防一藩矣初永之走子建客有沙门昙璨及钜鹿人耿显皆没落氐手及知子建之客垂泣追衣物还之送出白马遗爱所被如此初子建为前将军十年不徙在洛闲暇与吏部尚书李韶韶从弟延实颇为奕碁时人谓为耽好子建每曰碁于亷勇之际得之深矣且吾未为时用博奕可也及一临邉事凡经五年未曾对局还洛后累迁衞尉卿初元颢内逼庄帝北幸子建谓所亲卢义僖曰北海自絶社稷称藩萧衍吾老矣岂能为陪臣遂擕家口居洛南颢平乃归先苦风痹及此遂甚以卿任有务屡上书乞身特除右光禄大夫邢杲之平太傅李延寔子侍中彧为大使抚慰东土时外戚贵盛送客填门子建亦往别延寔曰小儿今行何以相朂子建曰益以盈满为诫延寔怅然久之及庄帝杀尔朱荣遇祸于河隂者其家率相吊贺太尉李防第二子仁曜子建之女壻往亦见害子建谓姨弟卢道防曰朝廷诛翦权贵凶徒尚梗未闻有竒谋异略恐不可济此乃李门祸始吊贺无乃忽忽及永安之后李氏宗族流离或遇诛夷如其所虑后歴左光禄大夫加散骑常侍骠骑大将军子建自出为藩牧董司山南居脂膏之中遇天下多事正身洁已不以财利经懐及归京师家人衣食常不周赡清素之迹着于终始性存重慎不杂交游惟与尚书卢义僖姨弟泾州刺史卢道裕雅相亲昵及疾笃顾勅二子曰死生大分含气所同世有厚吾平生不取蘧蒢裸身又非吾意气絶之后敛以时服吾生平契濶前后三娶合之事抑又非古且汝二母先在旧茔坟地久固已有定别唯汝次母墓在外耳可迁入兆域依班而窆行于吾墓之后如此足矣不湏附合当顺吾心勿令吾有遗恨永熈三年春卒于洛阳孝义里舍时年六十又赠仪同三司定州刺史諡曰文静二子收祚收知名齐代自有传子建族子惇字仲譲容貎魁伟性通率永安末除安东将军光禄大夫尔朱仲逺镇东郡以事捕惇遇出外执惇兄子允而去惇闻哭曰若害允宁无吾也乃见仲逺叩头曰家事在惇允何知也乞以身罪仲逺义而许之天平中拜衞将军右光禄大夫惇叔偃字盘蚪有当世干用位骁骑将军性浮动晚乃曲附髙肇彭城王勰之死也偃构成其事为时所恶子质字懐素幼有立志年十四啓母求就徐遵眀受业母以其年幼不许质遂密将一奴逺赴徐学留书一纸置所卧牀内外见之相视悲叹五六年中便通诸经大义自学言归生徒辐凑皆同衣食情若兄弟后避葛荣难客居赵国飞龙山为乱贼所害士友伤惜之兴和二年侍中李神儁秘书监常景等三十二人申辞于尚书为请赠諡事下太常博士考行諡曰贞烈先生
　　魏钊子建族弟也本名显义字理孝文帝赐名仍命以显义为字雅性俊辩博渉羣书有当世才兼资文武知名梁楚淮泗之间孝文南伐闻而召之既至与语大悦谓钊曰今我此行是卿建功之日免之勿忧不富贵也授内都直侍左右师次淮南诸城未有下者钊乃进曰陛下百万之军风行电埽攻城略地所向无前虽有智者莫能为计然而师次淮南已经累日义阳诸城犹敢拒守此非不惧亡灭自谓必可保全也但陛下卒徒果鋭杀掠尚多人有畏威未尝懐恐一旦降下妻子不全所以迟疑未肯先发臣请间入城内见其豪右宣达圣心示以诚信必当大小相率面缚请罪陛下拔其英楚因而任之此外诸城可不劳兵而自定孝文大喜曰所以召卿本为是耳卿今此言副吾所望钊遂夜入城中示以危亡之期开以生全之路城中大小欣悦眀旦开门出降自此而南望尘款附孝文谓钊曰卿之一言逾于十万之师扬我信义播于四表寔卿一人之力即授义阳太守陵江将军又令钊与诸将统兵讨袭所当无不摧破军中服其勇敢孝文益喜谓羣臣曰中国士人吾防擢咸尽文武胆略未有若钊俦加授建忠将军追赠其父处顺州刺史时经略江左方大用之遇风疾发动频降医药竟不痊复卒时年六十四子彦字卿博学善属文赵郡王干辟开府参军广陵王羽辟记室并不行陈留公李崇甚重之引为镇西参军事崇讨叛氐杨灵珍叛蛮鲁北防又请为记室参军中山王英讨淮南亦请为记室参军军还求为著作佐郎思树不朽之业以晋书作者多家体制繁杂欲正其纰缪删其游辞勒成一家之典俄而彭城王闻李崇称之复请为掾兼知主客郎中书遂不成王遇害退归田里清河王复请为谘议王势髙名重深为权幸所嫉彦恐罹其祸固辞以疾肃宗初拜骠骑长史寻转光州刺史年六十八卒子长贤列在齐史
　　魏季景子建族弟也父鸾字双和孝文帝赐名有器干体貎魁伟以有容仪为奉车都尉曾升辂车触毁金翼敛容请罪帝笑曰卿体貎过人素不便习何足惧也车驾南征汉阳除鸾统军帝歴幸其营叹赏之及在马圈不豫勅兼武卫将军领宿卫左右景眀中六辅之废鸾颇豫其事后除光州刺史更满还朝卒諡曰夷季景少孤清苦自立博学有文才弱冠有名亰师时邢子眀称有才学殆与子才相侔季景与子建子收名相亚洛中号两邢二魏庄帝时为中书侍郎普防中为尚书右丞季景善附会宰要当朝必先事其左右尔朱世隆特不爱之于时才名甚盛颇过其实太昌中位给事黄门侍郎甚见信待除定州大中正孝武帝释奠季景与温子升李业兴窦瑗等俱为擿句天平初因迁都遂居相人西山内懐忧悔乃为择居赋以自慰元象初兼给事黄门侍郎后兼散骑常侍使梁还厯大司农卿魏郡尹卒家无余财遗命薄赠散骑常侍卫尉卿所着文笔二百余萹子澹知名列在隋史












　　通志卷一百五十下
&lt;史部,别史类,通志&gt;
　　钦定四库全书
　　通志卷一百五十一
　　宋　右　迪　功　郎　郑　樵　渔　仲　撰列传第六十四
　　后魏
　　孙绍　张普恵　成淹　范绍　刘桃符　鹿悆张燿　刘道斌　董绍　冯元兴　袁翻　阳
　　尼【从孙固　固从兄藻】贾思伯【弟思同】祖莹　尔朱荣【子菩提义罗文殊　文畅　文畧　荣从子兆　荣从弟彦伯　彦伯弟仲逺　仲逺弟世隆　荣从父弟度】
　　【律　荣从祖兄子天光】朱瑞　叱列延庆　斛斯椿　贾显度【弟智】樊子鹄　侯深　贺拔允　侯莫陈悦　念贤　梁览　雷绍　毛遐【弟鸿宾鸿显】乙弗朗　辛雄【从父兄纂　从族祖琛　琛子悠　俊】杨机　髙防【父崇　兄谦之】綦儁山伟　宇文忠之　费穆　孟威
　　孙绍字世庆昌黎人也少好学通渉经史初为校书郎稍迁给事中后为门下録事好言得失与常景共修律令延昌中绍表曰臣闻建国有计虽危必安施化能和虽寡必盛政乖人理虽合必离作用失机虽成必败此乃古今同然百王之定法也今二虢京门了无严防南北二中复阙固守长安邺城股肱之寄穰城上党腹背所冯四军五校之轨领防分事之式征兵储粟之要舟车水陆之资山河要害之权缓急去来之用持平赴救之方节用应时之法特宜修置以固堂堂之基持盈之体何得而忽且法开清浊而清浊不平申滞理望而卑寒亦免士庶同悲兵徒懐怨中正卖望于下里主案舞笔于上台真伪混淆知而不紏得者不欣失者倍怨使门齐身等而泾渭奄殊类应同役而苦乐县异士人居职不以为荣兵士役苦心不忘乱故有竞弃本生飘藏他土或诡名托养散没人间或亡命山薮渔猎为命或投杖彊豪寄命衣食又应迁之戸逐乐诸州应留之徒避寒归暖职人子弟随荣浮游南北东西卜居莫定关禁不修任意取适如此之徒不可胜数爪牙不复为用百工争弃其业混一之计事实阙如考课之方责办无日流浪之徒决须精校今彊敌窥时边黎伺隙内人不平乆戍懐怨战国之势窃谓危矣必造祸源者北方镇戍之人也若夫一统之年持平用之者大道之计也乱离之期縦横作之者行权之势也故道不可乆须文质以换情权不可恒随洿隆以牧物文质应世道形自安洿隆获权势亦济然则王者计法之趣化物之规圆方务得其境人物不失其地又先帝时律令并议律寻施行令独不出十余年矣臣以令之为体即帝王之身分处百揆之仪安置九服之节乃是有为之枢机世法之大本也然修令之人亦皆博古依古撰置大体可观比之前令精麤有在但主议之家大用古制若令依古髙祖之法复须外降谁敢措意有是非哉以是争故乆废不理然律令相须不可偏用今律班令止于事甚滞若令不班是无典法臣下执事何依而行臣等修律非无勤止署下之日臣乃无名是谓农夫尽力他食其秋功名之所实懐于悒正光初兼中书侍郎绍性抗直毎上封事常至恳切不惮犯忤但天性踈脱言乍髙下时人轻之不见采览绍兄世元善弹筝早卒绍后闻筝声便涕泗呜咽舍之而去后为太府少卿曽因朝见灵太后谓曰卿年稍老矣绍曰臣年虽老臣卿乃少太后笑之迁右将军太中大夫绍曽与百僚赴朝东掖未开守门旦绍于众中引吏部郎中辛雄于众外窃谓曰此中诸人寻当死尽唯吾与卿犹享冨贵未几有河隂之难绍善推禄命事验甚多知者异之永安中拜太府卿以前参议正光壬子歴赐爵新昌子后卒于右光禄大夫赠尚书左仆射諡曰宣子伯元袭爵
　　张普恵字洪赈常山九门人也身长八尺容貌魁伟精于三礼兼善春秋百家之説太和十九年为主书带制局监颇为孝文所知转尚书都令史任城王澄重其学业为其声价澄为雍州刺史唘普惠为府録事参军寻行冯翊郡事澄功衰在身欲七月七日集文武北园马射普惠奏记于澄曰窃闻三杀九亲别踈昵之叙五服六术等衰麻之心皆因事饰情不易之道者也然则莫大之痛深于终身之外书防之哀除于丧纪之内外者不可无节故断之以三年内者不可遂除故敦之以日月况礼大练之日鼓素琴盖推以即吉也小功以上非虞祔练祥不沐浴此拘之以制也曽子问曰相识有丧服可以与于祭乎孔子曰缌不祭又何助于人祭既不与疑无宴食之道又曰废丧服可以与于馈奠之事乎子曰脱衰与奠非礼也注云谓其忘哀疾愚谓除丧之始不与馈奠小功之内其可观射乎杂记云大功以下既适人人食之其党也食之非其党则不食食犹择人于马射为或非宜伏见明教立射防之限将以二七令辰集城中文武肄武艺于北园行揖让于中舍时非大阅之秋景渉妨农之节国家缟禫甫除殿下功衰仍袭释而为乐以训百姓便是易先王之典教忘哀戚之情恐非所以昭令德示子孙者也案射仪射者以礼乐为本衰而从事不可谓礼钟鼓弗设不可谓乐舍此二事何用射为又七日之戏令制无之班劳所施虑违事体府库空虚宜待新调乞至九月备饰尽行然后奏狸首之章宣矍相之命声轩县建云钲神人忻畅于斯时也澄意纳其言托辞自罢乃答曰今虽非公制而此州承前已有斯式且纂文习武人之常艺岂可于常艺之间要湏令制乎礼兄弟内除明哀已杀小功客至主不絶乐听乐则可观武岂伤直自事縁湏罢先以令停方获此请深具来意澄转杨州啓普惠以羽林监领镇南大将军开府主簿普惠既为澄知歴佐二藩甚有声誉还朝仍羽林监澄遭太妃忧臣寮为立碑颂题碑欲云康王元妃之碑澄访于普惠普恵答曰谨寻朝典但有王妃而无元字鲁夫人孟子称元妃者欲下与继室声子相对今烈懿太妃作配先王更无声子仲子之嫌窃谓不假元字以别名位且以氏配姓愚以为在生之称故春秋夫人姜氏至自齐既葬以諡配姓故经书我小君文姜又曰来归夫人成风之襚皆以諡配姓古者妇人从夫諡今烈懿太妃德冠一世故特防褒锡乃万代之髙事岂容于定名之重而不称烈懿乎澄从之后为歩兵校尉以本官领河南尹丞宣武崩坐与甄楷等饮酒游从免官故事免官者三载之后降一阶而叙若才优擢授不拘此限熙平中吏部尚书李韶奏普恵有文学依才优之例勅除宁逺将军司空仓曹参军朝议以不降阶为荣时任城王澄为司空表议书记多出普恵广陵王防北海王颢疑为所生祖母服朞与三年诏羣寮会议普恵议曰谨案二王祖母皆受命先朝为二国太妃可谓受命于天子为始封之母矣丧服慈母如母在三年章传曰贵父命也郑注云大夫之妾子父在为母大功则士之妾子为母朞父卒则皆得伸此大夫命其妾子以为母所慈犹曰贵父命为之三年况天子命其子为列国王命其所生母为国太妃反自同公子为母练冠之与大功乎传曰始封之君不臣诸父昆弟则当服其亲服若鲁卫列国相为服朞判无疑矣何以明之丧服君为姑姊妹女子子嫁于国君者传曰何以大功尊同也尊同则得服其亲服诸侯之子称公子公子不得祢先君然则兄弟一体位列诸侯自以尊同得相为服不可还凖公子逺压天王故降有四品君大夫以尊降公子大夫之子以压降名例不同何可乱也礼大夫之妾子以父命慈已申其三年太妃既受命先帝光昭一国二王胙土茅社显锡大邦舍尊同之髙防附不祢之公子虽许蔡失位亦不是过服问曰有从轻而重公子之妻为其皇姑公子虽压妻尚获申况广陵北海论封君则封君之子语妃则命妃之孙承妃纂重逺别先皇更以先后之正统压其所生之祖嫡方之皇姑不以遥乎今既许其申服而复限之以朞比之慈母不亦爽欤经曰为君之祖父母父母妻长子传曰何以朞父母长子君服斩妻则小君父卒然后为祖后者服斩今祖乃献文皇帝诸侯不得祖之母为太妃盖二王三年之证议者近背正经以附非类差之毫毛所失或逺且天子尊则配天莫非臣妾何为命之为国母而不听子服其亲乎记曰从服者所从亡则已又曰不为君母之党服则为其母之党服今所从既亡不以亲服服其所生则属从之服于何所施若以诸王入为公卿便同大夫者则当今之议皆不须以国为言也今之诸王自同列国虽不之国别置臣寮主食一方得不以诸侯言之敢据周礼輙同三年当时议者亦有同异国子博士李郁于议罢之后书难普惠普惠据礼还答郑重三反郁议遂屈转谏议大夫澄谓普恵曰不喜君得諌议唯喜諌议得君时灵太后父司徒胡国珍薨赠相国太上秦公普惠以前世后父无太上之号诣阙上疏陈其不可左右畏惧莫敢为通防闻胡家穿圹下坟有盘石乃密表曰窃见故侍中司徒胡公懐道含灵实诞圣后近枢克维允之寄居槐体论道之名故以功余九锡褒假鸾纛深圣上之加隆极慈后之至爱宪章天下不亦可乎而太上之号窃谓未衷何者礼记曰天无二日土无二王尝禘郊社尊无二上窃谓髙祖受禅于献文皇帝故仰尊为太上皇此因上上而生名也皇太后称令以系勑下盖取三从之道逺同文母列于十乱则司徒为太上恐乖系勅之意易曰困于上者必反于下比克吉定兆而以浅改卜羣心悲惋亦或天地神灵所以垂至戒啓圣情伏愿停司徒逼同之号从卑下不逾之称则天下幸甚太后览表亲至国珍宅召集五品以上博议其事任城王澄太傅清河王怿侍中崔光御史中尉元匡尚书崔亮并同有难普惠并以理正之无所屈廷尉少卿袁翻曰周官上公九命上大夫四命命数虽殊同名为上何必上者皆是极尊普惠厉声诃翻曰礼有上卿上士何止大夫与公但今所行以太加上二名双举不得非极雕虫小艺防或相许至于此处岂卿所及翻甚有慙色黙不复言议者咸以太后当朝志相党顺遂奏曰张普惠时虽不屈然非臣等所同涣汗已流请依前诏太后复遣元义贾璨宣令谓普惠曰朕之所行孝子之志卿之所陈忠臣之道羣公已有成议卿不得苦夺朕懐后有所见勿得难言初普惠被召传诏驰骅骝马来甚迅速伫立催去普惠诸子忧怖涕泗普惠谓曰我当休明之朝掌谏议之任若不言所难言谏所难谏便是唯唯旷官尸禄人生有死死得其所夫复何恨然朝廷有道汝軰勿忧及议罢防劳还宅亲故贺其幸甚时中山杜弼遗书普惠曰明侯深儒硕学身负大才执此公方来居谏职謇謇如也谔谔如也一昨承在胡司徒第当庭面诤虽问难锋生而应对响出宋城之带始交鲁门之柝裁警终使羣后逡廵庶寮拱黙虽不见用于一时固已传羙于百代闻风快焉敬裁此白普惠羙其此书毎为口实普惠以天下人调幅度长广尚书计奏复征绵麻恐人不堪命上疏曰伏闻尚书奏复绵麻之调遵先皇之轨夙宵惟度欣战交集仰惟髙祖废大斗去长尺改重称所以爱百姓从薄赋知军国须绵麻之用故云幅度之间亿兆应有绵麻之利故绢上税绵八两布上税麻十五斤万姓得废大斗去长尺改重称荷轻赋之饶下适于绵麻而已故歌儛以供其赋奔走以役其勤夫信行于上则亿兆乐输于下自兹已降渐至长濶百姓嗟怨闻于朝野伏惟皇太后未临朝之前陛下居谅闇之日宰辅不寻其本知天下之怨绵麻不察其幅广度长称重斗大革其所弊存其可存而特放绵麻之调以悦天下之心此谓悦之不以道愚臣所以未悦者也普惠又表乞朝直之日特听奉见自此之后月一陛见又以孝明不亲视朝过崇佛法郊庙之事多委有司上疏曰伏惟陛下重晖纂统钦明文思天地属心百神伫望伏愿躬致郊庙之防亲纡朔望之泽释奠成均竭心千亩明发不寐洁诚禋祼孝悌可以通神明德教可以光四海然后精进三寳信心如来道由化深故诸漏可尽法随礼积故彼岸可登量撤僧寺不急之华还复百官久折之秩已兴之搆务从简成将来之造权令停息但仍旧贯何必改作庶节用爱民法俗俱頼寻别勅付外议释奠之礼时史官尅日蚀豫勅罢朝普惠以逆废朝非礼上疏陈之又表论时政得失一曰审法度平斗尺调租务轻赋役务省二曰听舆言察怨讼先皇旧事有不便于政者请悉追改三曰进忠謇退不肖任贤勿贰去邪勿疑四曰兴灭国继絶世勲亲之允所宜收叙书奏孝明灵太后引普惠于宣光殿随事难诘延对移时太后曰小小细务一一翻动更成烦扰普惠曰圣上之飬庶物若慈母之飬赤子今赤子几临危壑将赴水火以烦劳而不救岂赤子所望于慈母太后曰天下苍生寕有如此苦事普惠曰天下之亲懿莫重于太师彭城王然遂不免枉死防细之苦何可得无太后曰彭城之苦吾已封其三子何足复言普惠曰圣后封彭城之三子天下莫不忻至徳知慈母之在上臣所以重陈者凡如此枉乞垂圣察太后曰卿云兴灭继絶意复谁是普惠曰昔淮南逆终汉文封其四子盖骨肉之不可弃亲亲故也窃见咸阳京兆乃皇子皇孙一德之亏自贻悔戾沈沦幽壤缅焉弗收岂不是兴灭继絶之意太后曰卿言有理当命公卿博议及任城王澄薨普惠荷其恩待朔望奔赴至于禫除虽寒暑风雨无不必至初澄嘉赏普惠临薨唘为尚书右丞灵太后既深悼澄览唘从之诏行之后尚书诸郎以普惠地寒不应便居管辖相与为约并不欲放上省纷纭多日乃息正光二年诏遣杨钧送蠕蠕主阿那瓌还国普惠谓遣之将贻后患上疏极言其不可表奏不从魏子建为益州刺史有赃罪普惠被使验之事遂得释故子建父子甚徳之时梁西丰侯正德诈称降款朝廷皆谓当迎普惠请付扬州移还萧氏不从俄而正德果逃还后除光禄大夫右丞如故先是仇池武兴郡氐数反西垂郡戍租运久絶诏普惠以本官为持节西道行台给秦岐泾华雍豳东秦七州兵文武三万人任其召发送南秦东益二州兵租分付诸戍其所部将统听于关西牧守之中随机召遣军资版印之属悉以自随事讫还朝赐绢布一百疋时诏访寃屈普惠上疏多所陈论出除东豫州刺史淮南九戍十三郡犹因梁前弊别郡异县之人错杂居止普惠乃依次括比省减郡县上表陈状诏许之宰守因此绾摄有方奸盗不起人以为便普惠不营财业好有进举敦于故旧冀州人侯坚固少时与其游学早终其子长瑜普惠毎于四时请禄无不减赡给其衣食及为豫州啓长瑜解褐携其合门拯给之在州卒諡曰宣防
　　成淹字季文上谷居庸人也好文学有气尚仕宋为员外郎领军主援东阳歴城皇兴中降慕容白曜赴阙授兼著作佐郎献文于仲冬之月欲廵漠北朝臣以寒甚固谏并不纳淹上接舆释游论帝览之诏尚书李防等曰卿诸人不如成淹论通释人意乃勅停行太和中文明太后崩齐遣其散骑常侍裴昭明散骑侍郎谢竣等来吊欲以朝服行事主客报之云有常式何得以朱衣入凶庭昭明言本奉朝命不容改易孝文勅尚书李冲令选一学识者更与论执冲奏遣淹昭明言魏朝不聼朝服行礼义出何典淹言吉凶不同礼有成数元冠不吊童孺共闻昔季孙将行请遭丧之礼千载之下犹共称之卿逺自江南奉慰不能式遵成事方谓义出何典何其异哉昭明言齐髙帝崩魏遣李彪通吊于时不素服齐朝亦不以为疑那得苦见要逼淹言彪通吊之日朝命以吊服自随而彼不遵髙宗追逺之慕乃逾月即吉彪行吊之时齐之君臣皆已鸣玉盈庭貂珰曜目彪为行人何容独以素服间衣冠之中我皇帝仁孝之性侔于有虞处谅闇以来百官听于冢宰卿岂得以此方彼也昭明乃摇膝而言曰三皇不同礼亦安知得失所归淹言若如来谈则以虞舜髙宗为非也昭明等相顾笑曰非孝者宣尼有成责行人亦弗敢言使人唯赍袴褶此既戎服不可以吊幸借衣幍以申国命今为魏朝所逼还南之日必得罪本朝矣淹曰彼有君子也卿将折之还南日应有髙赏若无君子也但令有光国之誉虽非理得罪亦复何嫌南史董狐自当直笔帝闻淹与昭明言谓李冲曰我所用得人仍勅送衣幍给昭明等明旦引昭明等入皆令文武尽哀淹后除正佐郎其后齐遣其散骑常侍庾荜散骑侍郎何宪主事邢宗庆等来聘孝文勅淹接于外馆宗庆语淹言南北连和既久而比弃信絶好为利而动岂是大国善隣之义淹言夫为王者不拘小节岂得眷眷守尾生之信且齐先主歴事宋朝当应便尔欺夺宗庆庾荜及从者皆相顾失色何宪知淹昔从南入以手掩目曰卿何不作于禁而作王肃淹言我舍逆効顺欲追踪陈韩何于禁之有宪亦不对王肃之至也銮舆行幸肃多扈从勅淹将引若有古迹皆使知之行到朝歌肃问此是何城淹言纣都朝歌肃言故应有殷之顽民淹言昔武王灭纣悉居河洛中因刘石乱华仍随司马东度肃知淹寓青州乃笑谓曰青州何必无其遗种淹以肃本徐州曰若言青州本非其地徐州间今日重来非所知也肃遂伏马上掩口笑顾谓侍御史张思宁曰向聊因戏言遂致辞溺思宁驰马以闻孝文大悦谓彭城王勰曰淹此叚足为制胜舆驾至洛肃因侍宴帝戏肃曰近者行次朝歌闻成淹共卿殊有徃复卿试重叙之肃言臣于朝歌失言一之已甚岂宜再説遂皆大笑肃又言淹才词宜应叙进帝言若因此进淹恐辱卿转甚肃言臣屈己逹人正可显臣之羙帝曰卿为人屈欲求屈己之名复于卿大优肃言淹既蒙进臣又得屈己伸人此所谓陛下惠而不费遂酣笑而止赐淹龙廐上马一匹并鞍勒宛具朝服一袭转谒者仆射时迁都帝以淹家贫给事力送至洛阳使与家累相随及车驾济淮勅征淹淹于路左请见曰敌不可小愿圣明保万全之策伏闻发洛以来诸有谏者皆解官夺职恐非圣明纳下之义帝优而容之帝幸徐州勅淹与闾龙驹专主舟楫将泛泗入河泝流还洛军次碻磝淹以黄河峻急虑有倾危乃上疏陈谏帝勅淹曰朕以恒代无运漕之路故京邑人贫今移都伊洛欲通运四方黄河峻急人皆难渉我因此行乗流所以开百姓之心知卿诚至而不得相纳赐骅骝马一匹衣冠一袭除羽林监主客于时宫极初构经始务广兵民运材日有万计伊洛流澌苦于厉渉淹遂唘求勅都水造浮航孝文赏纳之意欲荣淹于众朔旦受朝百官在位乃赐帛百疋知左右二都水事淹小心畏法典客十四年四方贡聘皆有私遗毫厘不纳至乃衣食不充遂唘乞外禄景明三年出除平阳太守还朝病卒赠光州刺史諡曰定子霄字景鸾好为文咏但率多鄙俗与河东姜质等朋游相好诗赋问答知音之士所共嗤笑卒治书侍御史
　　范绍字始孙敦煌龙勒人也少聪敏年十二父命就学师事崔光以父忧废业母又诫之曰汝父卒曰令汝逺就崔生希有成立今已过朞宜遵成命绍还赴学太和初充太学生转算生颇渉经史孝文选为门下通事令史迁録事掌奏文案帝善之又为侍中李冲黄门崔光所知帝曽谓近臣曰崔光从容范绍之力后朝廷有南讨计发河北数州田兵通縁淮戍兵合五万余人广开屯田八座奏绍为西道六州营田大使加歩兵校尉绍勤于劝课频歳大获又诏与都督中山王英论攻钟离绍观其城隍恐不可防劝令班师英不从绍还具以状奏闻俄而英败后歴位并州刺史太常卿庄帝初遇害河隂
　　刘桃符中山卢奴人也生不识父九歳防母性防谨好学举孝亷射防甲科歴碎职累迁中书舍人以勤明见知久不迁职宣武谓曰扬子云为黄门顿歴三世卿居此任始十年不足辞也东豫州刺史田益宗居邉贪秽宣武频诏桃符慰喻之桃符还具称益宗老耄而诸子非理处物宣武后欲代之恐其背叛拜桃符东豫州刺史与后将军李世哲领众袭益宗语在益宗传桃符善恤蛮左为民吏所懐久之征还病卒赠洛州刺史鹿悆字永吉济隂乗氏人也祖寿兴沮渠氏库部郎父生再为济南太守有政绩后卒于淮阳太守赠兖州刺史悆好兵书隂阳释氏学彭城王勰召为馆客尝诣徐州马疲附船入汴夜睡从者上岸窃禾四束饲马船行数里悆觉即停船至取禾处以缣三丈置禾束下而反初为真定公元子直国中尉恒劝以忠亷之节尝赋五言诗曰峄山万丈树雕镂作琵琶由此材髙逺弦响蔼中华又曰援琴起何调幽兰与白雪丝管韵未成莫使响絶子直少有令问悆欲善终故以讽焉后随子直镇梁州州有兵粮和籴和籴者靡不润屋悆独不取子直彊之终不从孝庄为御史中尉悆兼殿中侍御史监临淮王彧军时梁遣其豫章王综据徐州综宻信通彧云欲归款众议谓不然悆遂请行曰综若诚心与之盟约如其诈也岂惜一人命乎时徐州始陷边方骚扰综部将成景儁胡龙牙并总彊兵内外严固悆遂单马间出径趣彭城未至之间为综军主程兵润所止问其来状悆曰我为临淮王所使兵润遣人白龙牙等综既有诚心闻悆被执语景儁等曰我毎疑元畧规欲叛城将验虚实且遣左右为元畧使入魏军中唤彼一人其使果至可令人诈作畧身在一深室托为患状呼使戸外令人传语时畧始被梁武追还综又遣腹心人梁话迎悆宻语意状令善酬答引悆诣龙牙所而龙牙语悆曰元中山甚欲相见故令唤卿又曰安丰临淮将少弱卒规复此城容可得乎悆曰彭城魏之东鄙势在必争可否在天非人所测龙牙曰当如卿言复诣景儁住所停悆外门乆而未入时夜已乆有综军主姜桃来与悆言谓曰元法僧魏之防子防城归梁梁主待物有道乃上指曰今嵗星在斗吴之分野君何不归梁国悆答曰法僧莒仆之流而梁纳之无乃有愧于季孙也今月建鹑首斗牛受破嵗星木也逆而尅之吴国防败不乆且衣锦夜游有识不许言未尽乃引入见景儁景儁良久谓曰卿不为刺客也答曰今者为使欲反命本朝相刺之事更卜后圗为设食悆彊饮多食向敌数人防目夸诩诸人相谓曰壮哉乃引向元畧所一人引入戸指牀令坐一人别在室中出谓悆曰中山王有教我昔有以向南且遣相唤欲问卿事晚来患动不获相见悆遂辞而退须防天晓综军主范朂景儁司马杨膘等竞问北朝士马多少悆陈士马之盛寻而与梁话盟契讫末旬综降诏封悆定陶县子除员外散骑常侍永安中为右将军给事黄门侍郎进爵为侯虽任居通显志在谦退迎送亲賔加于畴昔而自无屋宅尝假赁居止布衣粝食寒暑不变孝庄嘉其清洁时复赐以钱帛及东徐州城人吕文欣杀刺史元大宾南引梁人诏悆以使持节散骑常侍安东将军为六州大使与行台樊子鹄讨破之悆又购斩文欣还拜金紫光禄大夫兼尚书右仆射东南道三徐行台与都督贺拔胜等拒尔朱仲逺军败还京天平中除梁州刺史时荥阳人郑劳业反围州城城降荥业送悆于关西
　　张燿字景世自云南阳西鄂人也仕魏累迁歩兵校尉永宁寺塔大兴经营务广灵太后曽幸作所凡有顾问燿敷陈指画无所遗阙太后善之后为别将以军功封长平男歴岐东荆州刺史天平初迁邺草创右仆射髙隆之吏部尚书元世儁奏曰南京宫殿毁撤送都连筏竟河首尾大至自非贤明一人专委受纳则恐材木耗损有阙经搆燿清直素着有称一时臣等将举为大将诏从之燿勤于其事寻转营构左都将兴和初加卫大将军宫殿成除东徐州刺史卒于州赠司空公諡曰懿刘道斌武邑灌津人也有器干腰带十围须髯甚羙初拜校书郎转主事颇为孝文所知从征南阳还加积射将军给事中帝谓黄门郎邢峦曰道斌是行便异侪流矣宣武即位迁谒者仆射后歴恒农太守岐州刺史所在有清贞称卒于州諡曰康道斌在恒农脩立学馆建孔子庙堂圗画形像去郡后故吏追思之后立道斌形于孔像之西而拜谒焉
　　董绍字兴逺新蔡鲖阳人也少好学颇有文义起家四门博士累迁兼中书舍人便于对问为宣武所赏豫州城人白早生以城南叛诏绍慰劳至上蔡为贼所袭囚送江东梁领军吕僧珍暂与绍言便相器重梁武帝遣使劳绍云忠臣孝子不可无之今当听卿还国绍曰老母在洛无复方寸既奉恩贷实若更生梁武乃引见之令其舍人周舍慰劳并称战争多年民物涂炭是以不耻先言欲与魏朝通好比亦有书都无报防卿宜备申此意若欲通好今以宿豫还彼彼当以汉中见归先是诏有司以所获梁将齐狗儿等一人以换绍及还宣武愍之除给事中绍虽陈説和计朝廷不许累迁右将军洛州刺史绍好行小惠颇得人情萧寳夤反于长安绍上书求击之云臣当出瞎巴三千生噉蜀子孝明帝谓黄门徐纥曰此巴真瞎也纥答此是绍之壮辞云巴人劲勇见敌无畏惧非实瞎也帝大笑勅绍速行以拒寳夤之功赏新蔡男仍除梁州刺史时尔朱天光为关右大行台唘为大行台从事兼吏部尚书天光败贺拔岳西征复请绍为其开府谘议参军岳后擕绍于髙平牧马绍悲而赋诗曰走马山之阿马渴饮黄河寕谓胡关下复闻楚客歌岳死宇文泰亦甚重之及孝武西迁除御史中丞非其好也郁郁不得志或行戏街衢或与少年游聚不自拘持颇类失性孝武崩宇文泰与百官推奉文帝上表劝进令吕思礼薛憕作表前后再奏帝犹执谦冲不许泰曰为文能动至尊者惟董公耳乃命绍为第三表操笔便成泰曰开进人意不当如此也及登阼方欲任用之而绍议论朝廷赐死孙嗣
　　冯元兴字子盛东魏郡肥乡人也少有操尚举秀才中尉王显召为检校御史迁殿中御史司徒江阳王继召为记室参军遂为元义所知义执朝政引为尚书殿中郎领中书舍人仍御史预闻时事卑身克己人无恨焉家素贫约食客恒数十人同其饥饱时人叹尚之太保崔光临薨荐元兴为侍读尚书贾思伯为侍讲授孝明帝杜氏春秋元兴常为擿句儒者荣之义既赐死元兴亦被废乃为浮蓱诗以自喻曰有草生碧池无根水上荡脆弱恶风波危微苦惊浪普泰初为光禄大夫领中书舍人太昌初卒于家赠齐州刺史元兴世寒因元义之势托其交通相用为州主簿论者以为非伦时有济郡曹昂有学识举秀才永安中除太学博士兼尚书郎常徒歩上省以示清贫忽遇盗大失绫缣时人鄙其矫诈
　　袁翻字景翔陈郡项人也父宣为宋青州刺史沈文秀府主簿随文秀入魏而大将军刘昶言是其外祖淑近亲令与其府谘议参军袁济为宗宣时孤寒甚相依附及翻兄弟官显与济子洸演遂各陵竞洸等乃经公府以相排斥翻少入东观为徐纥所荐李彪引兼著作佐郎参史事后拜尚书殿中郎正始初诏尚书门下于金墉中书外省考论律令翻与门下録事常景孙绍廷尉监张彪律博士侯坚固书侍御史髙绰前将军邢苖奉车都尉程灵虬羽林监王元龟尚书郎祖莹宋世景员外郎李琰之太乐令公孙崇等并在议限又诏太师彭城王勰司州牧髙阳王雍中书监京兆王愉青州刺史刘芳左卫将军元丽兼将作大匠李韶国子祭酒郑道昭廷尉少卿王显等入预其事后除豫州中正是时脩明堂辟雍翻议谨按明堂之义今古诸儒论之备矣盖唐虞以上事难该悉夏殷以降较可知之按周官考工所记皆记其时事具论夏殷名制岂其纰缪是知明堂五室三代同焉配帝像行义则明矣及淮南吕氏与月令同文虽布政班时有堂个之别然推其体则无九室之征既而正义残隐妄説斐然明堂九室着自戴礼探绪求源罔知所出而汉氏因之自欲为一代之法故郑元云周人明堂五室是帝一室也合以五行之数周礼依数以为之室本制着存是周五室也于今不同是汉异周也汉为九室畧可知矣但就其此制犹有懵焉何者张衡东京赋云乃营三宫布教班常复庙重屋八达九房此乃明堂之文也而薛综注云房室也谓堂后有九室堂后有九室之制非巨异乎裴頠又云汉氏作四维之个不能令各据其辰就使其像可圗莫能通其居用之礼此为设虚器也甚知汉世徒欲削灭周典捐弃旧章改物创制故不复拘于载籍且郑元之诂训三礼及释五经异义并尽思穷神不坠周公之旧法也伯喈损益汉制章句繁杂既违古背新又不能易元之妙矣魏晋书纪亦有明堂祀五帝之文而不记其经始之制又无坦然可凖观夫今之基趾犹或髣髴髙卑广狭颇与戴礼不同何得以意抑心便谓九室可明且三雍异所复乖卢蔡之义进退无据何用经通晋朝亦以钻凿难明故有一屋之论并非经典正义皆以意妄作兹为不典学家常谈不足以范时轨世皇代既乗干统厯得一御宸自宜稽古则天宪章文武追踪周孔述而不作岂容虚追子氏放篇之浮説徒损经纪雅诰之遗训而欲以支离横议指画妄圗仪刑宇宙而贻来叶者也又北京制置求皆允帖缮脩草创以意良多事移化变存者无几理茍宜革何必仍旧且迁都之始日不遑给先朝规度每事循古是以数年之中悛换非一良以永法为难数改为易何为宫室府库多因故迹而明堂辟雍独遵此制建立之辰复未可知矣既猥班访逮輙轻率瞽言明堂五室请同周制郊建三雍求依故所庶有会经诰无失典刑后议选边戍事翻议多见施用遭母忧去职熙平初除廷尉少卿颇有不平之论为灵太后所责出为阳平太守甚不自得遂作思归赋神龟末迁凉州刺史时蠕蠕主阿那瓌后主婆罗门并以国乱来降朝廷问安置之计翻表曰今蠕蠕内为髙车所讨灭外凭大国之威灵两主投身一期而至百姓归诚万里相属然夷不乱华前鉴无逺覆车在于刘石毁辙固不可寻今蠕蠕虽主奔于上人散于下而余党实繁部落犹众髙车亦未能一时并兼尽令率附又髙车士马虽众主甚愚弱上不制下下不奉上唯以掠盗为资陵夺为业而河西捍御彊敌唯凉州敦煌而已凉州土广人稀粮仗素阙敦煌酒泉空虚尤甚若蠕蠕无复竖立令髙车独擅北垂则西顾之忧匪旦伊夕愚谓蠕蠕二主并宜存之居阿那瓌于东偏处婆罗门于西裔分其降人各有攸属阿那瓌住所非所经见其中事势不敢輙陈婆罗门请修西海故城以安处之西海郡本属凉州今在酒泉直抵张掖西北千二百里去髙车所住金山一千余里正是北虏徃来之冲要汉家行军之旧道土地沃衍大宜耕植非但今处婆罗门于事为便即可永为重戍镇防西北虽外为署蠕蠕之声内实防髙车之防一二年后足食足兵斯固安边保塞之长计也若婆罗门能自克厉使余烬归心收离聚散复兴其国者乃渐令北转徙度流沙即是我之外藩髙车之勍敌西北之虞何可过虑如其奸囬反覆孤恩背徳者此不过为逋逃之宼于我何损今不早圗戎心一唘脱先据西河夺我崄要则酒泉张掖自然孤危长河已西终非国有不圗厥始而求忧其终噬脐之恨悔将何及愚见如允乞遣大使徃凉州敦煌及于西海躬行山谷要害之所亲阅亭障逺近之冝商量士马校练粮仗部分见定处置得所入春西海之间即令播种至秋收一年之食使不复劳转输之功也且西徼北垂即是大碛野兽所聚千百为群正是蠕蠕射猎之处殖田以自供籍兽以自给彼此相资足以自固今之豫度似如小损嵗终大计其利实多髙车豺狼之心何可专信假令称臣致款正可外加优纳而复内备弥深所谓先人有夺人之心者也时朝议是之还拜吏部郎中迁齐州刺史无多政绩孝昌中除安南将军中书令领给事黄门侍郎与徐纥俱在门下并掌文翰翻既才学名重又善附防亦为灵太后所信待是时蛮贼充斥六军将亲讨之翻乃上表谏止后萧寳夤大败于闗西翻上表请为西军死亡将士举哀而还者并加赈赉后拜度支尚书寻转都官翻上表愿以安南尚书换一金紫时天下多事翻虽外请闲秩而内有求进之心识者怪之于是加抚军将军明帝灵太后曽燕华林园举觞谓羣臣曰袁尚书朕之杜预欲以此杯敬属元凯今为尽之侍坐者莫不羡仰翻名位俱重当时贤达咸推与之然独善其身无所奨防排抑后进论者鄙之建义初遇害河隂所着文笔百余篇并行于世赠使持节侍中车骑将军仪同三司青州刺史嫡子寳首武定中司徒记室参军事翻弟跃博学有儁才为车骑将军太傅清河王怿文学列在文苑传翻子聿修出后跃仕齐歴周入隋位望通显列在齐史跃弟飏卒于豫州冠军司马飏弟升位正员郎飏死后升通其妻翻恚为之发病升终不止时人鄙秽之亦于河隂见害赠左将军齐州刺史
　　阳尼字景父北平无终人也累世仕于慕容氏尼少好学博通羣籍与上谷侯天防顿邱李彪同志齐名幽州刺史胡泥表荐之征拜秘书著作郎及改中书学为国子时中书监髙闾侍中李冲等以尼硕学举为国子祭酒后兼幽州中正孝文临轩令诸州中正各举所知尼与齐州大中正房千秋各举其子帝曰昔有一祁名垂徃史今有二奚当闻来牒出为业州平北府长史带渔阳太守未拜坐为中正时受乡人货免官毎自伤曰吾昔未仕不曽羡人今日失宦与本何异然非吾宿志命也如何既而还家有书数千卷所造字释数十篇未就而卒其从孙太学博士承庆撰为字统二十卷行于世承庆从弟固字敬安性俶傥不拘小节任侠好剑客弗事生产年二十六始折节好学博览篇籍有文才太和中从大将军宋王刘昶征义阳版府法曹行参军昶性严暴三军战栗无敢言者固唘谏并面陈事宜昶大怒欲斩之使监当攻道固在军勇决志意闲雅了无惧色昶甚竒之军还言之孝文年三十余始辟大将军府参军事累迁尚书侍御史多所劾奏宣武广访得失固上谠言表曰当今之务宜早正东储立师傅以保防立官司以防卫以系苍生之心揽权衡亲宗室彊干弱枝以立万世之计举贤良黜不肖使野无遗才朝无素飱孜孜万机躬勤庶政使人无谤讟之响省徭役薄赋敛脩学官遵旧章贵农桑贱工贾絶谈虚穷微之论简桑门无用之费以救饥寒之苦然后备器械脩甲兵习水战灭吴防撰封禅之礼袭轩唐之轨岂不茂哉初帝委任羣下不甚亲覧好桑门之法尚书令髙肇以外戚权宠専决朝事又咸阳王禧等并有衅故宗室大臣相见疎薄而王畿人庶劳弊益甚固乃作南北二都赋称恒代田渔声乐侈靡之事节以中京礼仪之式因以讽谏宣武末中尉王显起宅既成集寮属飨宴酒酣问固曰此宅何如固曰晏婴湫隘流称于今丰羙生灾着在周易此盖同传舍耳唯有徳能卒愿公勉之显嘿然他日又谓固曰吾作太府卿府库充实卿以为何如固对曰公收百官之禄四分之一州郡赃赎悉入京藏以此充府未足为多且有聚敛之臣宁有盗臣岂不戒欤显大不悦以此衔固又有人间固于显因奏固剰请米麦免固官遂阖门自守着演赜赋以明幽防通塞之事又作刺防疾嬖幸诗二首以纾其愤明帝即位除尚书考功郎中奏请诸秀孝考中第者听叙自固始大军征硖石勅为仆射李平行台七兵郎中平竒固勇敢军中大事悉与谋之又命固节度水军固设竒计先期乗贼获其外城后太傅清河王怿举固除歩兵校尉领汝阳王悦郎中令时悦年少行多不法固上疏諌悦悦甚敬惮之怿大悦以为举得其人除洛阳令在县甚有威风丁母忧号慕毁瘠杖而后能起练禫之后酒肉不进时固年逾五十而防过于哀乡党亲族咸叹服焉清河王怿领太尉辟固从事中郎属怿被害不奏怿之遇害元义执政朝野震悚怿诸子及门生寮吏莫不虑祸隐避不出固以尝被辟命遂独诣防所尽哀恸哭良乆乃还仆射游肇闻而叹曰虽栾布王修何以尚也君子哉若人及汝南王悦为太尉选举多非其人又轻肆挝挞固以前为元卿虽离国犹上疏切谏悦不能用后悦辟固为从事中郎不就京兆王继为司徒髙选寮佐辟固从事中郎府解除前将军又典科扬州勲赏初硖石之役固有先登之功而朝赏未及至是与尚书令李崇讼勲更相表崇虽贵盛固据理不挠谈者称焉卒赠辅国将军太常少卿諡曰文固刚直雅正不畏彊御居官清洁家无余财终没之日室徒四壁无以供防亲故为其棺殓初固着终制一篇务从俭约临终又勅诸子一遵先制五子长子休之仕齐周隋自有传固从兄藻字景德少孤有雅志渉猎经史位中书博士诏兼礼官拜燕宣王庙于长安还赐爵魏昌男累迁瀛洲安东府长史以年老归家为贼杜洛周所囚发病卒永熙中赠幽州刺史子斐仕齐位殿中尚书列在齐史
　　贾思伯字士休齐郡益都人也其先自武威徙焉世父元寿中书侍郎有学行见称于时思伯自奉朝请累迁中书侍郎颇为孝文所知任城王澄之围钟离也以思伯持节为其军司及澄失利思伯为后殿澄以其儒者谓之必死及至大喜曰仁者必有勇常谓虚谈今于军司见之矣思伯托以失道不伐其功时论称其长者累迁南青州刺史初思伯与弟思同师事北海隂凤业竟无资酬之凤遂质其衣物时人为之语曰阴生读书不免痴不识双凤脱人衣及思伯之部送缣百疋遗凤因具车马迎之凤慙不徃时人称叹焉昭帝时拜凉州刺史思伯以边逺不愿辞以男女未婚灵太后不许因舍人徐纥言乞得停后除廷尉卿自以儒业为素不好法律希言事俄转衞尉卿时议建明堂多有同异思伯上议曰案周礼夏后氏世室殷重屋周明堂皆五室郑注云此三者或举宗庙或举王寝或举明堂互言之以明其制同也若然则夏殷之世已有明堂矣唐虞以前其事未闻戴徳礼记云明堂凡九室十二堂蔡邕云明堂者天子太庙飨功养老学斆选士皆于其中九室十二堂案戴徳撰记世所不行且九室十二堂其于规制恐难得厥衷周礼营国左祖右社明堂在国之阳则非天子太庙明矣然则礼记月令四堂及太室皆谓之庙者当以天子暂配享五帝故耳又王制云周人养国老于东胶注云东胶即辟雍在王宫之东又诗大雅云邕邕在宫肃肃在庙郑注云宫谓辟雍宫也所以助王养老则尚和助祭则尚敬又不在明堂之验矣案孟子云齐宣王谓孟子曰吾欲毁明堂若明堂是庙则不应有毁之问其蔡邕论明堂之制云堂方百四十尺象坤之策屋圎径二百一十六尺象干之防方六丈径九丈象隂阳九六之数九室以象九州屋髙八十一尺象黄钟九九之数二十八柱以象宿外广二十四丈以象气案此皆以天地隂阳气数为法而室独象九州何也若立五室以象五行岂不快哉如此蔡邕之论非为通典九室之言或未可从窃寻考工记虽是补阙之书相承已久诸儒注述无言非者方之后作不亦优乎其孝经援神契五经要义旧礼圗皆作五室及徐刘之论谓同考工者多矣朝廷若独絶古今自为一代制作者则所愿也若犹祖述旧章规摹前事不应舍殷周成法袭近代妄作且损益之极极于三王后来疑议难可准信郑元云周人明堂五室是帝各有一室也合于五行之数周礼依数以为室施行于今虽有不同时説然矣寻郑此论非为无当案月令亦为九室之文原其制置不乖五室其青阳右个即明堂左个明堂右个即总章左个总章右个即元堂左个元堂右个即青阳左个如是则室犹是五而布政十二五室之理谓为可按其方圎髙广自依时量戴氏九室之言蔡子庙学之议子干灵台之説裴逸一屋之论及诸家纷纭并无取焉学者善其议后为都官尚书时崔光疾甚表荐思伯侍讲中书舍人冯元兴为侍读思伯遂入授明帝杜氏春秋思伯少时虽明经从官废业至是更延儒生夜讲昼授性谦和倾身下士虽在街途停车下马接诱恂恂曽无倦色客有谓曰公今贵重寕能不防思伯曰衰至便防何常之有当世以为雅言思伯与元兴同事大相友眤元兴时为元义所宠论者讥其趣势云卒赠青州刺史又赠尚书左仆射諡曰文贞子彦始武定中淮阳太守思伯弟思同字仕明少励志行雅好经史与兄思伯年少时俱为乡里所重累迁襄州刺史虽无明察之誉百姓安之元颢之乱思同与广州刺史郑光防并不降庄帝还宫封营陵县男后与国子祭酒韩元熙并为侍讲授静帝杜氏春秋加散骑常侍兼七兵尚书寻拜侍中卒赠尚书右仆射司徒公諡曰文献初思同为青州别驾清河崔光韶先为中从事自恃资地耻居其下闻思同还乡遂便去职州里人物为思同恨之及光韶亡遗诫子侄不听求赠思同遂表讼光韶操业特防赠諡论者叹尚焉思同之侍讲也国子博士辽西卫冀隆精服氏学上书难杜氏春秋六十三事思同复驳冀隆乖错者一十余条互相是非积成十卷诏下国学集诸儒考之事未竟而思同卒后魏郡姚文安乐陵秦道静复述思同意冀隆亦寻物故浮阳刘休和又持冀隆説竟未能裁正祖莹字元珍范阳遒人也曽祖敏仕慕容垂为平原太守道武定中山赐爵安固子拜尚书左丞卒赠并州刺史祖嶷字元达以从征平原功进爵为侯位冯翊太守赠幽州刺史父季真多识前言徃行位中书侍郎钜鹿太守莹年八岁能诵诗书十二为中书学生好学耽书以夜继昼父母恐其成疾禁之不能止常密于灰中藏火乃驱逐僮仆父母寝睡之后然火读书以衣被蔽塞窻戸恐漏光明为家人所觉由是声誉甚盛内外亲属呼为圣小児尤好属文中书监髙允每叹曰此子不器非诸生所及终当逺至时中书博士张天龙讲尚书选为都讲生徒悉集莹夜读劳倦不觉失晓催讲既切遂误持同房生赵郡李怡曲礼卷上座博士严毅不敢复还取仍置曲礼于前诵尚书三篇不遗一字孝文闻之召入令诵五经章句并陈大义帝嗟赏之莹出后帝戏卢昶曰昔流共工于幽州北裔之北那得忽有此子昶对曰当是才为世生以才名拜太学博士征署司徒彭城王勰法曹行参军帝顾谓勰曰萧赜以王元长为子良法曹今为汝用祖莹岂非伦匹也敕令掌勰书记莹与陈郡袁翻齐名秀出时人为之语曰京师楚楚袁与祖洛中翩翩祖与袁再迁尚书三公郎中尚书令王肃曽于省中咏悲平城诗云悲平城驱马入云中隂山常晦雪荒松无罢风彭城王勰甚嗟其美欲使肃更咏乃失语云公可更为诵悲彭城肃因戏勰云何意呼悲平城为悲彭城也勰有慙色莹在座即云亦有悲彭城王公自未见耳肃曰可为诵之莹应声云悲彭城楚歌四面起尸积石梁亭血流睢水里肃甚叹赏之勰亦大悦退谓莹曰卿定是神口今日若不得卿防为吴子所屈出为冀州镇东府长史以货贿事发除名后侍中崔光举为国子博士仍领尚书左戸郎李崇为都督北讨引莹为长史坐截没军资除名未防为散骑侍郎孝昌中于广平王第掘得古玉印勅召莹与黄门侍郎李琰之辨之莹云此是于阗国王晋太康中所献乃以墨涂字观之果如莹言时称为博物累迁国子祭酒领给事黄门侍郎幽州大中正监起居事又监议事元颢入洛以莹为殿中尚书庄帝还宫坐为颢作诏罪状尔朱荣免官后除秘书监中正如故以参议律歴赐爵容城县子坐事繋于廷尉防尔朱兆入焚烧乐署钟石管弦略无存者勅莹与録尚书事长孙承业侍中元孚典造金石雅乐三载乃就迁车骑大将军及孝武登阼莹以太常行礼封文安县子天平初将迁邺齐神武因召莹议之以功迁仪同三司进爵为伯薨赠尚书左仆射司徒公莹以文学见重常语人云文章湏自出机杼成一家风骨何能共人同生活也盖讥世人好偷窃他文以为已用而莹之茟札无非天才但不能均调玉石兼有其制裁之体减于袁常焉性爽侠有节气士有穷厄以命归之必见存拯时亦以此多之其文集行于世子珽袭珽列在齐史
　　尔朱荣字天寳北秀容人也其先居于尔朱川因以为氏世领部落为酋帅髙祖羽健登国初为领氐酋长率契胡武士从驾平晋阳定中山论功拜散骑常侍以居秀容川诏割方三百里封之长为世业道武初以南秀容川原沃衍欲令居之羽健曰家世奉国给侍左右秀容既在刬内差近京师岂以沃塉更迁逺地帝许之所居之处曽有狗防地因而穿之得甘泉焉遂名狗防泉羽健卒曽祖欝徳祖代勤相继为领氐酋长代勤太武敬哀皇后舅也既以外亲兼数征伐有功给复百年除立义将军曽围山而猎部人射虎误中其髀代勤仍令防箭竟不推问曰此既过误何忍加罪部内咸感其意位肆州刺史封梁郡公以老致仕嵗赐帛百疋以为常卒諡曰庄孝庄初追赠太师司徒公录尚书事父新兴太和中继为领氐酋长曽行马羣见一白虵头有两角游马前新兴异之谓曰尔若有神令我畜牧蕃息自是之后日觉滋甚牛羊駞马色别为羣谷量之朝廷每有征讨即献私马兼备资粮助裨军用孝文嘉之除光禄大夫及迁洛后特听冬朝京师夏归部落每入朝诸王公朝贡竞以珍玩遗之新兴亦报以名马位散骑常侍平北将军秀容第一领氐酋长新兴每春秋二时恒与妻子阅畜牧于川泽射猎自娱明帝时以年老求传爵于荣朝廷许之卒諡曰简孝庄初赠太师相国西河郡王荣洁白美容貌防而神机明决及长好射猎每设围誓众便为军陈之法号令严肃众莫敢犯秀容界有池三所在髙山之上清深不测相传曰祈连池魏言天池也父新兴曽与荣游于池上忽闻箫鼔之音新兴谓荣曰古老相传闻此声皆至公辅吾今年已衰暮当为汝耳荣袭爵后除直寝游击将军正光中四方兵起遂散畜牧招合义勇以讨贼功进封博陵郡公其梁郡前爵听赐第二子时荣率众至肆州刺史尉庆賔恶之闭城不纳荣怒攻防之乃署其从叔羽生为刺史执庆賔还秀容自是兵威日盛朝廷亦不能罪鲜于修礼之反荣表求东讨除征东将军都督并肆等州军事及葛荣吞杜洛周兵凶转甚荣恐其南逼邺城表求东援相州明帝不许荣以山东贼盛虑其西逸乃遣兵守滏口上书陈情愿击葛荣于是遂勒部曲广召义勇北捍马邑东塞井陉寻属明帝崩事出仓卒荣闻之大怒谓郑俨徐纥为之与元天穆等宻议称兵入匡朝廷计定乃抗表云今海内草草异口一言皆云大行皇帝鸩毒致祸举潘嫔之女以诳百姓奉未言之儿而临四海社稷危于累卵臣请赴阙收徐郑之徒雪天下之耻更召宗亲推其明徳遂勒所统赴京师灵太后甚惧诏以李神轨为大都督将兵于大行杜防荣抗表之始遣从子天光亲信奚及苍头王相入洛与从弟世隆宻议废立天光乃见庄帝具论荣心帝许之天光等还比荣发晋阳犹疑所立乃以铜铸孝文及咸阳王禧等五王子孙像成者当奉为主唯庄帝独就师次河内重遣王相密来迎庄帝与帝兄彭城王劭弟覇城公子正武泰元年四月荘帝于髙渚潜渡至荣军将士咸称万嵗十一日庄帝即位诏以荣为使持节都督中外诸军事大将军开府兼尚书令领军将军领左右太原王及度河太后乃下发入道十二日内外百官皆朝于行宫十三日荣惑武卫将军费穆之言谓天下乗机可取乃谲朝士共为盟誓将向河隂西北三里至南北长隄悉令下马西度云欲祭天朝士既集列骑围绕妄言丞相髙阳王欲反且责以天下防乱明帝卒崩之由云皆縁此等贪虐不相辅弼所致因縦兵乱害王公卿士皆敛手就戮死者一千三百人又命二十三人防刀走行宫庄帝及彭城王覇城公俱出帐荣先遣并州人郭罗察共西部髙车叱列杀鬼在帝左右相与为应及见事起假言防卫抱帝入帐余人即害彭城王覇城公乃令四五十人迁帝于河桥沈灵太后及少主于河时又有朝士百余人后至仍于隄东被围遂临以白刃唱云能为禅文者出当原其命时有陇西李神儁顿邱李谐太原温子升并当世辞人皆在围中耻是从命俯伏不应有御史赵元则者恐不免死出作禅文荣令人诫军士言元氏既灭尔朱氏兴其众咸称万嵗荣遂铸金为己像数四不成时幽州人刘灵助善卜为荣所信占言今天时人事未可荣乃曰若我不可天穆如何灵助曰天穆亦不吉惟长乐王有王兆耳荣亦精神恍惚不自支持乆而方悟遂便愧悔至四更中乃迎庄帝望马首叩头请死其士马三千余骑既滥杀朝士乃不敢入京师欲向北为移都之计持疑经日始奉驾还洛阳及上北芒视城阙复懐畏惧不肯更前武卫将军泛礼苦执不听复前入城不朝其北来之人皆乗马入殿诸贵死散无复次序庄帝左右唯有故旧数人荣犹执移都之议上亦无以拒焉又在明光殿重谢河桥之事誓言无复二心庄帝自起止之因复为荣誓言无疑心荣喜因求酒一遍及醉熟帝欲诛之左右苦谏乃止即以牀轝向中常侍省荣夜半方寤遂达旦不眠自此不复宿禁中矣荣女先为明帝嫔欲上立为后帝疑未决给事黄门郎祖莹曰昔文公入秦懐嬴入侍事有反经合义陛下独何疑焉上遂从之荣意甚悦于时人间或云荣欲迁都晋阳或云欲肆兵大掠迭相惊恐人情震骇京邑士庶十不一存率皆逃窜无敢出者直卫空虚官府废旷荣闻之上书谢帝之即位也荣唘帝封彭城王劭为无上王至是请追尊无上王帝号诸王刺史乞赠三司其位班三品请赠令仆五品之官各赠方伯六品已下及白身赠以镇郡诸死者无后听继即授封爵均其髙下节级别科使恩洽存亡有慰生死诏如所表又唘帝遣使廵城劳问于是人情遂安朝士逃亡者亦稍归阙荣又奏请番直朔望之日引见三公令仆尚书九卿及司州牧河南尹洛阳河隂执事之官参论国政以为常式五月荣还晋阳乃令元天穆留京为侍中太尉公录尚书事京畿大都督兼领军将军封上党王树置腹心布在列职举止所为皆由其意七月诏加荣柱国大将军时葛荣将向京师众号百万相州刺史李神儁闭门自守九月荣上表讨之乃率精骑七千马皆有副倍道兼行东出滏口葛荣为贼久横行河北时众寡非敌议者谓无制贼之理葛荣闻之喜见于色乃令其众为长防至便取自邺以北列阵数十里箕张而进荣潜军山谷为竒兵分督将已上三人为一处处有数百骑令所在扬尘鼓噪使贼不测多少又以人马逼战刀不如棒宻勒军士马上各赍袖棒一枚置于马侧至于战时虑废腾逐不聼斩级使以棒棒之而已乃分命壮勇所当冲突号令严明将士同奋荣身自防阵出于贼后表里合击大破之于阵禽葛荣余众悉降荣以贼徒既众若即分割恐其疑惧或更结聚乃普令各从所乐亲属相随任所居止于是羣情喜悦登即四散数十万众一朝散尽待出百里之外乃始分道领押随便安置咸得其所擢其渠帅随才授用新附者咸安时人服其处分机速乃槛车送葛荣赴阙诏加荣大丞相都督河北畿外诸军事初荣之将讨葛荣也军次襄垣遂大猎有双兎起于马前荣乃跃马弯弓而誓之曰中之则禽葛荣不中则否既而并应而殪三军咸悦及破贼之后即命立碑于其所号双兎碑荣将战之夜梦一人从葛荣索千牛刀葛荣初不肯与此人自称我是道武皇帝汝何敢违葛荣乃奉刀此人手持授荣荣既寤而喜自知必胜又诏以冀州之长乐相州之南赵定州之博陵沧州之浮阳平州之辽西燕州之上谷幽州之渔阳七郡各万戸通前满十万为太原国邑又进位太师建义初北海王元颢南奔梁梁立为魏主资以兵将时邢杲防乱三齐与颢应接朝廷以颢孤弱不以为虑永安二年春诏元天穆先平齐地然后廻师征颢颢以大将未还乗虚径进既防梁国鼔行而西荥阳虎牢皆不守五月车驾出幸河北事出不虞荣闻之驰传朝行宫于上党之长子舆驾于是南辕荣为前驱旬日间兵马大集天穆克平邢杲亦度河以防车驾遂幸河内荣与颢相持于河上无船不得即渡议欲还北更圗后举黄门郎杨侃髙道穆等并固执以为不可属马渚诸杨云有小船数艘求为乡导荣乃令都督尔朱兆等率精骑夜济颢率麾下南走车驾度河入居华林园诏荣加天柱大将军此官虽访古无闻太祖以前曽置此号増封通前二十万戸加前后部羽葆鼓吹荣寻还晋阳遥制朝廷亲戚腹心皆补要职百寮朝廷动静莫不以申至于除授皆湏荣许然后得用庄帝虽受制权臣而勤于政事朝夕省纳孜孜不已数自理寃狱亲览辞讼又以选司多滥与吏部尚书李神儁议正纲纪而荣乃大相嫌责曽闗补定州曲阳县令神儁以阶县不奏别更拟人荣大怒即遣其所补者徃夺其任荣使入京虽或防蔑朝廷见之莫不倾靡及至阙下未得通奏恃荣威势至乃忿怒神儁遂上表逊位荣欲用其从弟世隆摄选上亦不违荣曽唘北人为河南诸州欲为掎角势上不即从天穆入见论事上犹未许天穆曰天柱既有大功为国宰相若请普代天下官属恐陛下亦不得违之如何唘数人为州便停不用帝正色曰天柱若不为人臣朕亦湏代如其犹存臣节无代天下百官理荣闻之大怒曰天子由谁得立今乃不用我语又荣女为皇后复嫌内妃嫔甚有妬恨之事帝遣世隆语以大理后曰天子由我家置立今便如此我父本日即自作今亦复决世隆曰兄止自不为若本自作臣今亦得封王庄帝既外廹于荣内廹于后怏怏不悦不以万乗为贵先是葛荣枝党韩娄仍据幽平二州荣遣都督侯深讨斩之时万俟丑奴萧寳夤拥众豳泾荣遣其从子天光为雍州刺史令率都督贺防岳侯莫陈悦等入关讨之天光至雍州以众少未进荣大怒遣其骑兵参军刘贵驰驿诣军加天光杖罸天光等大惧乃进讨连破之禽丑奴寳夤并槛车送阙天光又禽王庆云万俟道洛闗中悉平于是天下大难便尽庄帝恒不虑外冦唯恐荣为逆当时诸方未定欲使与之相持及告防之日乃不甚喜谓尚书令临淮王彧曰即今天下便是无贼彧见帝色不悦曰臣恐贼平以后方劳圣虑帝畏余人怪还以他语解之曰其实抚宁荒余弥成不易荣性好射猎不舍寒暑法禁严酷若一鹿出乃有数人殒命曽有一人见猛虎便走荣谓曰欲求活邪即斩之自此猎时如登战场列围而进必湏齐一虽遇险阻不得廻避其下甚苦之曽见一猛虎在穷谷中乃令余人重衣空手搏之不令复损于是数人被杀遂禽得之持此为乐焉太宰元天穆从容谓荣曰大王勲济天下四方无事唯宜调政养民顺时搜狩何必盛夏驰逐伤犯和气荣便攘肘谓天穆曰太后女主不能自正推奉天子者此是人臣常节葛荣之徒本是奴才乗时作乱譬如奴走禽获便休顷来受国大宠未能开拓境土混一天下何宜今日便言勲也如闻朝士犹自寛縦今秋欲共兄戒勒士马校猎嵩原令贪汚朝贵入围搏虎仍出鲁阳歴三荆悉拥生蛮北填六镇廻军之际因平汾胡明年简练精骑分出江淮萧衍若降乞万戸侯如不降径度数千骑便徃缚取待六合寕一八表无尘然后共兄奉天子廵四方观风俗布政教如此乃可称勲耳今若止猎兵士懈怠安可复用也荣见四方无事乃遣人奏曰参军许周劝臣取九锡臣恶其此言已发遣令去荣时颇望得殊礼故以意讽朝廷帝实不欲与之因称其忠荣见帝年长明悟为众所归欲移自近皆使由己每因醉云入将天子拜谒金陵后还复恒朔而侍中朱元龙輙从尚书索太和中迁京故事于是复有移都消息荣乃暂来向京言防皇后防难帝惩河隂之事终恐难保乃与城阳王徽侍中杨侃李彧尚书右仆射元罗谋皆劝帝刺杀之惟胶东侯李侃晞济隂王晖业言荣若来必有备恐不可圗又欲杀其党与发兵拒之帝疑未定而京师人懐忧惧中书侍郎邢子才之徒至避之东出荣乃徧与朝士书相任留中书舍人温子升以书陈帝帝恒望其不来及见书以荣必来色甚不悦武卫将军奚毅建义初徃来通命帝每期之甚重然以为荣通亲不敢与之言情曰若必有变臣宁死陛下难不能事契胡帝曰朕保天柱无异心亦不忘卿忠款三年八月荣将四五千骑发并州向京时人皆言其反复道天子必应圗之九月初荣至京有人告云帝欲圗之荣即具奏帝曰外人亦言王欲害我岂可信之于是荣不自疑每入谒帝从人不过数十皆挺身不持兵仗帝欲止城阳王徽曰纵不反亦何可耐况何可保邪又北人语讹语尔朱为人主又闻其在北言我姓人主先是长星出中台埽大角恒州人髙荣祖颇知天文荣问之曰是何祥也答曰除旧布新象也昔长星埽大角秦以之亡荣闻之悦又荣下行台郎中李显和曽曰天柱至那无九锡安湏王自索也亦是天子不见机都督郭罗察曰今年真可作禅文何但九锡参军禇光曰人言并州城上有紫气何虑天柱不应荣下人皆陵侮帝左右无所忌惮其事皆上闻奚父求见帝闻即下明光殿与语帝又疑其为荣不告以情及知赤诚乃召城阳王徽及杨侃李彧告以语荣小女嫁与帝兄子陈留王小字伽邪荣尝指之曰我终得此女壻力徽又云荣虑陛下终为已患脱有东宫必贪立孩防若皇后不生太子则立陈留以安天下并言荣指陈留语状帝既有圗荣意夜梦手持一刀自害落十指节都不觉痛恶之以告城阳王徽及杨侃徽解梦曰蝮虵螫手壮士解腕割指节与解腕何异去患乃是吉祥闻者皆言善九月十五日荣天穆到京舆驾迎之荣与天穆并从入西林园防射乃奏曰近来侍官皆不习武事陛下宜将五百骑出猎因省辞讼先是奚毅言荣因猎挟天子移都至是其言相符至十八日召中书舍人温子升告以杀荣状并问以杀董卓事子升具通本上曰王允若即赦凉州人必不应至此良久语子升曰朕之情理卿所具知死犹湏为况必不死朕宁与髙贵乡公同日而死不与常道乡公同日而生上谓杀荣天穆即赦其党便应不动应诏王道习曰尔朱世隆司马子如朱元龙比来偏被委付具知天下虚实谓不宜留城阳王及杨侃曰若世隆不全仲逺天光岂有来理帝亦谓然无复杀意城阳王曰荣数征伐腰间有刀或能狼戾伤人临事愿陛下出乃伏侃等十余人于明光殿东其日荣与天穆并入坐食未讫起出侃等从东阶上殿见荣天穆出至中庭事不果十九日是帝忌日二十日荣忌日二十一日暂入即向陈留王家饮酒极醉遂言病动频日不入上谋颇泄世隆等以告荣荣轻帝不谓能反预帝谋者皆惧二十五日旦荣天穆同入其日大欲革易上在明光殿东序中西面坐荣与天穆并御牀西北小牀上南坐城阳王入始一拜荣见光禄卿鲁安等持刀从东戸入即驰向御坐帝防千牛刀手斩之时年三十八得其手版上有数牒唘皆左右去留人名非其腹心悉在出限帝曰竖子若过今日便不可制矣时元天穆与荣子菩提并就戮于是内外喜呌声满京城既而大赦荣虽威名大振而举止轻脱止以驰射为伎艺毎入朝见更无所为唯戏上下马于西林园宴射恒请皇后出观并召王公妃主共在一堂毎见天子射中輙自起舞呌将相卿士悉皆盘旋乃至妃主妇人亦不免随之举袂及酣酒耳热必自匡坐唱虏歌为树棃普梨之曲见临淮王彧从容闲雅爱尚风素固令为勅勒舞日暮罢归便与左右连手蹋地唱廻波乐而出性甚严暴愠喜无恒弓箭刀槊不离于手毎有瞠嫌即行忍害左右恒有死忧曽欲出猎有人诉之披陈不已发怒即射杀之曽见沙弥重骑一马荣即令相触力穷不复能动遂使傍人以头相击死而后已节闵帝初世隆等得志乃诏赠假黄相国録尚书都督中外诸军事晋王加九锡给九旒銮辂虎贲班剑三百人輼辌车凖晋太宰安平献王故事諡曰武又诏百官议荣配飨司直刘季明曰晋王若配永安则不能终臣节以此论之无所配世隆作色曰卿合配季明曰下官预在议限据理而言不合上心诛翦唯命众为之危季明自若世隆意不已乃配享孝文庙庭菩提位太常卿开府仪同三司侍中特进死时年十四节闵帝初加赠司徒諡曰恵菩提弟乂罗武卫将军梁郡王寻卒赠司空公乂罗弟文殊封平昌郡王孝静初转袭荣爵太原王薨于晋阳时年九嵗文殊弟文畅初封昌乐郡公以荣破葛贼之勲进爵为王其姊孝庄帝皇后及韩陵之败齐神武纳之待其家甚厚文畅由是拜开府仪同三司肆州刺史家富于财招致賔客穷极豪侈与丞相司马任胄主簿李世林都督郑仲礼房子逺等相狎外示杯酒交而潜谋害齐神武自魏氏旧俗以正月十五日夜为打蔟戯能中者即时赏帛胄令仲礼藏刀于袴中因神武临观谋窃发事防共奉文畅为任氏家客薛季孝所告以姊宠止坐文畅一房文畅死时年十八弟文略以次兄乂罗卒无后袭乂罗爵梁郡王坐文畅事当诛静帝使人徃晋阳欲拉杀之神武特加寛贷奏免之文略聪明儁爽多所通习文襄尝令章永兴马上弹琵琶奏十余曲试使文略冩之遂得其八文襄戏之曰聪明人多不老夀梁郡其慎之文略对曰命之脩短皆在明公文襄怆然曰此不足虑初神武遗令恕文略十死恃此益横多所陵忽天保末尝邀平秦武兴汝南诸王至宅供设奢丽各有赠贿诸王共假聚寳物以要之文略衣而徃从奴五十人皆骏马侯服其豪縦不逊如此平秦王有七百里马文略敌以好婢赌取之明日平秦王使人致请文略杀马及婢以银器盛婢头马肉而遗之平秦王诉之于文宣繋于京畿狱文略弹琵琶吹横笛謡咏倦极便卧唱挽歌居数月夺防者弓矢以射人曰不然天子不忆我有司奏遂伏诛文略尝大遗魏收金请为其父作佳传收论荣比韩彭伊霍盖由是也荣从子兆字万仁少善骑射兼有膂力蹻防过人数从荣游猎至于穷岩絶涧人所不升降者兆必先之手格猛虎无所疑避荣以此特加赏爱任为爪牙荣曽送台使见二鹿授兆二箭令取供今食遂构火以待之俄而兆获其一荣欲夸使人责兆不尽取杖之五十荣之入洛兆迁武卫将军为前锋都督孝庄即位封颍川郡公后从上党王元天穆平邢杲及元颢屯于河桥荣遣兆与贺防胜自马渚西渡袭禽颢子冠受进破安丰王延明颢于是退走庄帝还宫论功除车骑大将军仪同三司汾州刺史尔朱荣死兆自汾州率众据晋阳元立授兆大将军进爵为王兆与世隆等定谋攻洛兆遂拥兵南出轻兵倍道掩袭京邑先是河边人梦神谓己曰尔朱家欲度河用尔作灅波津令为之缩水脉月余梦者死及兆至有行人自言知水浅处以草徃徃表挿而导焉忽失其所在兆遂防马渉渡是日暴风鼓怒黄尘张天骑叩宫门宿卫方觉弯弓欲射袍拨矢不得发一时散走庄帝歩出云龙门外为兆骑所絷幽于永宁佛寺兆扑杀皇子污辱妃嫔縦兵虏掠停洛旬日先令卫送庄帝于晋阳兆后于河梁监阅财寳初兆将向洛也遣使招齐神武欲与同举神武时为晋州刺史谓长史孙腾曰臣而伐君其逆已甚我今不徃彼必致恨卿可徃申吾意但云山蜀未平今方攻讨不可委之而去腾乃诣兆及于并州大谷具申神武言兆不悦曰还白髙兄弟有吉梦今行必克吾比梦吾父登髙堆堆傍地悉耕熟唯有马蔺草株徃徃犹在吾父顾我令下防之吾手所至无不尽出以此而言徃必有利腾还具报之神武曰兆猖狂举兵犯顺吾势不可更事尔朱也兆今南行天子列兵河上兆进不能渡退不得还吾乗山东下出其不意此徒可一举而禽俄而兆克京师孝荘幽絷都督尉景从兆南行以书报神武神武得书大惊召腾示之曰卿可驰驲诣兆以示谒贺宻观天子今在何处吾当于路邀迎唱大义于天下腾遇帝于中路神武时率骑东转闻帝已渡河于是西还仍与兆书具陈祸福言不宜害天子受恶名于海内兆怒不纳帝遂暴崩初荣既死荘帝诏河西人纥豆陵歩蕃等令袭秀容兆入洛后歩蕃兵势甚盛南逼晋阳兆所以不暇留洛回师御之频为歩蕃所败于是部勒士马谋出山东令人征神武神武晋州僚属并劝不行神武揣其势迫必无他虑乃决防赴之兆素服神武威略分三州六镇之人令神武统领神武既分兵别营乃引兵南出避歩蕃之鋭歩蕃至乐平郡神武与兆还讨之斩之于秀容石鼓山兆还晋阳及节闵帝立授兆使持节侍中都督中外诸军事柱国大将军兼录尚书事大行台又以兆为天柱大将军兆谓人曰此是叔父终官我何敢受固辞不拜寻加都督十州诸军事世袭并州刺史神武之克殷州也兆与仲逺度律约拒之仲逺度律次于阳平兆次于广阿众号十万神武縦反间于是两不相信各致猜疑徘徊不进仲逺等频使斛斯椿贺防胜徃谕之兆轻骑三百来就仲逺同坐幕下兆性麤犷意色不平手舞马鞭长啸凝望深疑仲逺等有变遂趋出驰还仲逺遣椿胜等追而晓譬兆遂拘缚将还经日放遣仲逺等于是奔退神武乃进击兆军大败兆与仲逺度律遂相疑阻久而不和世隆请节闵帝纳兆女为皇后兆乃大喜世隆谋抗神武乃降辞厚礼喻兆赴洛兆与天光度律更自信约然后大会于韩陵山战败复奔晋阳其年秋神武自邺进讨之兆遂大掠并州走于秀容神武又追击度赤洪岭破之众亦降兆窜于穷山杀所乗马自缢于树神武收而葬之兆勇于战鬬而无将领之能荣虽竒其胆决然毎云兆不过将三千骑多则乱矣兆弟智彪节闵帝封为安定王与兆俱走神武禽之后死于晋阳荣从弟彦伯祖侯真文成时并安二州刺史始昌侯父买珍宣武时武卫将军华州刺史彦伯性和厚永安中为荣府长史节闵帝潜嘿于龙华佛寺彦伯敦喻徃来尤有勤款帝既立尔朱兆以已不豫谋大为忿恚将攻世隆诏令华山王鸷慰兆兆犹不释世隆复令彦伯自徃喻之兆乃止及还帝防彦伯于显阳殿时侍中源子恭黄门郎窦瑗并侍坐彦伯曰源侍中比为都督与臣相持于河内当尔之时旗鼔相望眇如天隔宁期同事陛下为今日之忻也子恭曰蒯通有言犬吠非其主他日之事永安犹今日之事陛下耳帝曰源侍中可谓有射钩之心也遂令二人极醉而罢后封博陵郡王位司徒公于时炎旱有劝彦伯解司徒者乃上表逊位诏许之俄除仪同三司侍中余如故彦伯于兄弟之中差无过患天光等败于韩陵彦伯欲领兵屯河桥世隆不从及张劝等掩袭世隆彦伯时在禁直长孙承业等唘陈神武义功既振将除尔朱节闵令舍人郭崇报彦伯知彦伯狼狈出走为人所执寻与世隆同斩于阊阖门外县首于斛斯椿门树传于神武先是洛中謡曰三月末四月初扬灰簸土覔真珠又曰头去项脚根齐驱上树不须梯至是并验子敞逃匿得免仕周歴隋列在隋史彦伯弟仲逺颇知书计明帝末年尔朱荣兵威稍盛诸有唘谒率多见从而仲逺摹冩荣书又刻荣印与尚书令史通为奸诈造荣唘表请人为官大得财货以资酒色落魄无行业及孝荘即位封清河公累迁车骑将军徐州刺史兼尚书仆射三徐大行台寻进督三徐诸军事仲逺上言窃见比来行台采募者皆得权立中正在军定第斟酌授官今求兼置权济军要若立第亦爽关京之日任有司裁夺诏从之于是随情补授肆意聚敛尔朱荣死仲逺勒其部众来向京师陷没西平庄帝诏诸将骆驿进讨并为仲逺所败寻尔朱兆入洛节闵帝立进爵彭城王加大将军又兼尚书令镇大梁仲逺遣使请凖朝式在军鸣驺节闵帝览唘笑而许之其肆情如此复进督东道诸军事本将军兖州刺史余如故仲逺天性贪暴心如峻壑大宗富族诬之以反殁其家口簿籍财物皆以入已丈夫死者投之河流如此者不可胜数诸将妇有美色者莫不被其滛乱自荥阳以东输税悉入其军不送京师时天光控闗右仲逺在大梁兆据并州世隆居京邑各自専恣权彊莫比焉所在并以贪虐为事于是四方解体又加太宰解大行台仲逺専恣尤剧方之彦伯世隆最为无礼东南牧守下至民俗比之豺狼特为患害后移屯东郡率众与度律等拒齐神武尔朱兆领骑数千自晋阳来防军次阳平神武縦以间説仲逺等迭相猜贰狼狈遁走中兴二年复与天光等于韩陵战败南走乃奔梁死于江南仲逺弟世隆字荣宗明帝末兼直閤加前将军尔朱荣表请入朝灵太后恶之令世隆诣晋阳慰喻荣荣因欲留之世隆曰朝廷疑兄故令世隆来今遂住便有内备非计之善荣乃遣入朝荣举兵南出世隆遂走防荣于上党建义初除给事黄门侍郎荘帝之立世隆预其谋封乐平郡公元颢逼大梁诏为前将军都督镇虎牢颢既克荥阳世隆惧而遁还庄帝仓卒北廵及车驾还宫除尚书左仆射摄选庄帝之将圗尔朱荣毎屏人言世隆惧变乃为匿名书自牓其门曰天子与侍中杨侃黄门髙道穆为计欲杀天柱还复自以此书与荣妻北乡郡公主并以呈荣劝其不入荣毁书唾地曰世隆无胆谁敢生心世隆又劝其速发荣曰何怱怱皆不见从荣死世隆奉荣妻烧西阳门夜走北次河桥杀武卫将军奚毅率众还战大夏门外及李苖烧絶河梁世隆乃北遁攻建州克之尽杀人以肆其忿至长子与度律等共推长广王晔为主晔小名盆子闻者皆以事类赤眉晔以世隆为尚书令封乐平郡王加太傅行司州牧防兆于河阳兆既平京邑让世隆曰叔父在朝多时耳目应广如何令天柱受祸案劒嗔目词色甚厉世隆逊辞拜谢然后得已而深恨之时仲逺亦自滑台入京世隆与兄弟宻谋虑元晔母干豫朝政伺其母卫氏出行遣数十骑如刼贼于京巷杀之公私惊愕莫识所由寻县牓以千万钱募贼百姓知之莫不防气又以晔疎逺欲推立节闵帝而度律意在南阳王乃曰广陵不言何以主天下后知能语遂行废立初世隆之为仆射尚书文簿在家省阅性聪解又畏荣深自克勉留心几案傍接賔客遂有解了之名荣死之后无所顾惮及为令常使尚书郎宋游道邢昕在其宅听事东西别座受纳诉讼称命施行既总朝政生杀自由公行滛泆信任羣小随情与夺又兄弟羣从各拥彊兵割剥四海极其贪虐奸謟蛆酷多见信用温良名士罕豫腹心于是天下之人莫不厌毒世隆寻让太傅节闵特置仪同三司之官位次上公之下以世隆为之赠其父买珍相国录尚书事大司马及齐神武起义兵仲逺度律等愚戆恃彊不以为虑而世隆独深忧恐及天光等败于韩陵世隆请赦天下节闵不许斛斯椿据河桥尽杀世隆党附令行台长孙承业诣阙奏状掩执世隆及兄彦伯俱斩之初世隆曽与吏部尚书元世儁握槊忽闻局上詨然有声一局子尽倒立世隆甚恶之又曽昼寝其妻奚氏忽见一人持世隆首去奚氏惊就视而世隆寝如故旣觉谓妻曰向梦人断我头持去意殊不适又此年正月晦日令仆并不出省西门不开忽有河内太守田帖家奴告省门亭长云今旦为令王借车牛一乗终日于洛濵游观至晚王还省将车出东掖门始觉车上无褥请为记识亭长以令仆不上西门不开无迹入者此奴固陈不已公文列诉尚书都令史谢逺疑谓妄有假借白世隆付曹推验时都官郎中穆子容究之奴言初来时至司空府西欲向省令王嫌迟遣催车车入到省西门王嫌牛小系于阙下槐树更将一青牛驾车王着白纱髙顶防短小黒色傧从皆裙襦袴褶握版不似常时服章遂遣一吏将奴送入省中听事东阙内东厢第一屋中其屋先常闭奴云入此屋中有版牀牀上无席大有尘上兼有瓮米奴拂牀坐兼画地戏瓮中米亦握防之子容与谢逺防之闭极久全无开迹及入状皆符同具以对世隆世隆怅然意以为恶未防见诛世隆弟世承庄帝时位侍中领御史中尉人才猥劣备员而已及元颢内逼世承守轘辕为颢所禽颢譲而脔之庄帝还宫赠司徒世承弟弼字辅伯节闵帝时封河间郡公寻为青州刺史韩陵之败欲奔梁数日与左右割臂为约弼帐下都督冯绍隆为弼信待乃説弼曰今方同契阔宜当心沥血示众以信弼从之大集部下弼乃踞胡牀令绍隆持刀披心绍隆因推刄杀之传首京师荣从父弟度律鄙朴少言庄帝初封乐乡县伯荣死与世隆赴晋阳元晔之立以度律为太尉公四面大都督封恒山王与尔朱兆入洛兆还晋阳留度律镇京师节闵帝时为使持节侍中大将军太尉公兼尚书令东北道行台与仲逺出拒义旗齐神武间之与尔朱兆遂相疑贰自败而还度律虽在军戎聚敛无厌所经为百姓患毒其母山氏闻度律败遂恚愤发病及至母责之曰汝荷国恩无状而反我何忍见他屠戮汝也言终而卒时人怪异之后韩陵之败斛斯椿先据河桥遂西走灅波津为人执送椿囚之送齐神武斩之都市荣从祖兄子天光少勇决荣特亲爱之常预军戎谋孝昌末荣据并肆仍以天光为都督总统肆州兵马明帝崩荣向京师委以后事建义初为肆州刺史封长安县公荣将讨葛荣留天光在州镇其根本谓曰我身不得至处非汝无以称我心永安中与元天穆东破邢杲元颢入洛天光与天穆防荣于河内荣发后并肆不安诏天光兼尚书仆射为并肆等九州行台仍行并州事天光至并州部分约勒所在宁辑颢破还京师改封广宗郡公初髙平镇城人赫连恩等为逆共推勅勒酋长胡琛为主号髙平王遥臣沃野镇贼帅破六韩防夤琛入据髙平城遣其大将万俟丑奴来冦泾州琛后与莫折念生交通侮慢防夤遣使人费律如至髙平诱斩琛为丑奴所并与萧寳夤相拒于安定寳夤败还建义元年夏丑奴击寳夤于灵州禽之遂僭大号时获西北贡师子因称神兽元年置百官朝廷忧之乃除天光使持节都督雍州刺史率大都督武卫将军贺防岳大都督侯莫陈悦等讨丑奴天光初行唯有军士千人时东雍赤水蜀贼断路天光入闗击破之简取壮徤至雍又税人马合得万匹以军人寡少停留未进荣遣责之杖天光百下荣复遣军士二千人赴天光天光令贺防岳率千骑先驱至岐州禽其行台尉迟菩萨丑奴弃岐州走还长安天光发雍至岐与岳合势破丑奴获萧寳夤于是泾豳二夏北至灵州及贼党结聚之类并降唯贼行台万俟道洛不下率众西依牵屯山据崄自守荣责天光不获道洛复遣使杖之百诏削爵为侯天光与岳悦等复向牵屯讨之道洛战败投略阳贼帅王庆云庆云以道洛骁果絶伦得之甚喜便谓大事可圗乃自称皇帝以道洛为大将军天光乃入陇至庆云所居永洛城破其东城贼遂并趣西城城中无水众聚热渴有人走降言庆云道洛欲突出天光恐失贼帅乃遣谓庆云可以早降若未决当听诸人今夜共议又谓曰相知须水今为小退贼众安悦无复走心天光宻使军人多作木枪各长七尺至昏布立人马为防卫之势又伏人枪中其夜庆云道洛果突出至枪马各伤倒伏兵便起同时禽获贼穷乞降而已天光岳悦等议悉阬之死者万七千人分其家口于是三秦河渭凉鄯善咸来款顺诏复天光前官爵岳闻荣死还泾州以待天光天光亦下陇与岳圗入洛之防既而庄帝进天光爵为广宗王元又以为陇西王及闻尔朱兆已入京天光乃轻骑向都见世隆等寻便还雍世隆等议废元更举亲贤遣告天光天光与定防立节闵帝又加开府仪同三司尚书令关西大行台天光北出夏州遣将讨宿勤明达禽之送洛时费也头帅纥豆陵伊利万俟受洛干等据有河西未有所附天光以齐神武起兵信都内懐忧恐不暇他事伊利等但微遣备之而已又除大司马时神武兵既振尔朱兆仲逺等并经败退世隆累使征天光天光不从遂令斛斯椿苦要天光云非王无以能定岂可坐防宗家之灭天光不得已东下与仲逺等败于韩陵斛斯椿等先还于河桥拒之天光不得度西北走被执与度律并送于神武神武送于洛阳斩于都市尔朱专恣分裂天下各据一方赏罚自出而天光有定闗西之功差不酷暴比之兆与仲逺为不同矣
　　朱瑞字元龙代郡桑干人也祖就沛县令父惠行太原太守瑞贵达并赠刺史瑞长厚质直敬爱人士尔朱荣引为大行台郎中甚见亲任以为黄门侍郎仍兼中书舍人荣恐朝廷事意有所不知故居之门下为腹心之寄封阳邑县公及元颢内逼从车驾于河阳除侍中兼吏部尚书改封北海郡公庄帝还洛改封乐陵郡公仍侍中瑞虽为尔朱荣所委而善处朝廷间帝亦赏遇之尝谓侍臣曰为人臣当须忠实至如朱元龙者朕待之亦不异余人瑞以青州乐陵有朱氏意欲归之故求为青州中正又以沧州乐陵亦有朱氏而心好河北遂乞三从内并属沧州乐陵郡诏许之仍转沧州大中正尔朱荣死瑞与世隆俱北走以庄帝待之素厚且见世隆等并无雄才终当败防于路乃还帝大悦时尔朱天光拥众闗右帝招纳之乃以瑞兼尚书左仆射为西道大行台以慰劳焉既达长安防尔朱兆入洛复还京师都督斛斯椿先与瑞有隙数谮之于世隆世隆遂诛之太昌初赠开府仪同三司青州刺史諡曰恭穆
　　叱列延庆代西部人也世为酋帅延庆娶尔朱世隆姊故被尔朱荣亲遇普泰中世隆得志特见委重兼尚书左仆射山东行台北海郡公时幽州刺史刘灵助以庄帝幽崩遂举兵唱义世隆白节闵帝以延庆与大都督侯深于定州讨之深以灵助善占百姓信惑未易可圗欲还师入据闗拒崄以待其变延庆以灵助庸人彼皆恃其祅术坐防符猒宁肯戮力致死宜诡言西归可袭而禽深从之乃出顿城西声云将还诘朝造灵助垒遂破禽之及韩陵战败延庆与尔朱仲逺走度石济仲逺南窜延庆北降齐神武仍从并州后赴洛孝武帝以为中军大都督孝武之西齐神武诛之
　　斛斯椿字法夀广牧富昌人也其先世为莫弗大人父足一名敦明帝时为左牧令时河西贼起牧人不安椿乃将家投尔朱荣征伐有功稍迁中散大夫署外兵事椿性佞巧甚得荣心军之宻谋颇亦闗预庄帝初改封阳曲县公除荣大将军府司马后为东徐州刺史及荣死椿甚忧惧时梁以汝南王悦为魏主资其士马次于境上椿遂弃州归悦悦授尚书左仆射司空公封灵邱郡公又为大行台前驱都督会尔朱兆入洛悦知不逮南旋椿复背悦归兆以参立节闵谋拜侍中骠骑大将军仪同三司封城阳郡公寻加开府时椿父足先在秀容忽有传其死问椿请减已阶以赠之寻知其父犹存诏复官仍除其父为车骑将军扬州刺史椿以尔朱兆擅权惧祸乃与贺防胜俱説世隆以正道世隆不悦欲害椿赖尔朱天光救得免及世隆度律与兆自相疑椿与贺防胜知之兆执椿胜还营椿又陈以正理兆谢而遣之椿谓胜曰天下皆怨毒尔朱吾等附之亡无日矣不如圗之胜曰天光与兆各据一方今俱禽为难椿曰易致耳乃説世隆追天光等赴洛讨齐神武及韩陵之败椿谓都督贾显智等曰若不先执尔朱吾等死无类矣遂与显智等夜于桑下盟约倍道兼行椿入北中城收尔朱部曲尽杀之令弟元夀与张欢长孙承业显智等袭世隆彦伯兄弟并斩于阊阖门外椿入洛县世隆兄弟首于其门树椿父出见谓曰汝与尔朱约为兄弟今何忍县其头于家门宁不愧负天地椿乃传世隆等首并囚度律天光送于齐神武及神武入洛椿谓贺防胜曰今天下事在吾与君若不先制人将为人所制髙欢初至圗之不难胜曰彼有心于人害之不祥比数夜与欢同宿具序欢徃昔之懐谓荷兄恩意甚多何苦惮之椿乃止孝武帝立拜椿侍中仪同开府城阳郡公父足亦加开府子悦大中大夫同日受拜当时荣之椿自以数反意常不安遂宻劝孝武帝置閤内都督部曲又増武直人数百直閤以下员别数百皆选天下轻剽以充之又説帝数出游幸号令部曲别为行阵椿自约勒指麾其间从此以后军谋朝政一决于椿又劝帝征兵诡称南讨将以伐齐神武从之以椿为前驱大都督椿因奏请率精骑二千夜度河掩其劳帝始然之黄门侍郎杨寛説帝曰髙欢以臣伐君何所不至今假兵于人恐生他变今度河万一有功是灭一髙欢复生一髙欢矣帝遂勅椿停行椿叹曰顷荧惑入南斗今上信左右间搆不用吾计岂天道乎帝勒兵河桥命椿自洛而东至虎牢帝以贾显智背叛东师失律将幸闗中乃遣使命椿因从入闗拜尚书令侍中如故封恒山郡公歴位司徒太保仍尚书令时冦难未息内外戒严唯椿得列威仪鸣驺清路迁太傅薨年四十三帝亲临吊百官赴哭诏赐东园秘器遣尚书梁郡王景略监防防事赠大将军录尚书三十州诸军事侍中恒州刺史恒山郡王諡曰文宣祭以太牢又诏改大将军赠大司马给輼辌车及车驾临于渭阳止绋恸哭帝尝给椿店数区耕牛三十头椿以国难未平不可与百姓争利辞店受牛日烹一头以飨军士及死家无余赀有四子悦恢征演演为神武所杀三子入闗征仕周入隋自有传椿弟元夀性刚毅谅直武力过人弯弓两石左右驰射歴位吏部尚书封桑干县伯孝武践阼进爵为公除豫州刺史及车驾西廵为部下所杀赠司空公諡曰景
　　贾显度中山无极人也父道监沃野镇长史显度容貌伟壮有志气初为别将防守薄骨律镇正光末北镇扰乱显度乃率镇人浮河而下达秀容为尔朱荣所留随荣破葛荣封石艾县公累迁南兖州刺史尔朱荣之死显度奔梁普泰初还朝后随尔朱度律等败于韩陵与斛斯椿及弟智等先据河桥诛尔朱氏孝武帝初除尚书左仆射寻加骠骑大将军开府仪同三司定州大中正永熙三年为雍州刺史西南道大行台亲故祖饯于张方桥显度执酒曰显智性轻躁好去就覆没吾家此其人也武帝入关后显智果同于齐神武孝武帝怒乃赐显度死智字显智少有胆决以军功累迁金紫光禄大夫封义阳县伯及尔朱仲逺为徐州刺史智隶仲逺赴彭城尔朱荣死仲逺举兵向洛智不从之庄帝闻而善之普泰初还洛仲逺忿其乖背议欲杀之智兄显度先为世隆所厚世隆为解喻得全后进爵为公随度律等败于韩陵智与显度斛斯椿谋诛契胡显度据守北中城令智等入京禽世隆兄弟孝武初除开府仪同三司沧州刺史在州贪纵甚为民害孝武征还京师加侍中除济州刺史率众达东郡仍停不进于长夀津为相州刺史窦泰所破天平初赴晋阳智去就多端后坐事死
　　樊子鹄代郡平城人也其先荆州蛮酋徙代父兴平城镇长史归义侯普泰中子鹄贵乃赠荆州刺史子鹄逢北镇扰乱南至并州尔朱荣引为都督府仓曹参军使诣京师灵太后问荣兵势子鹄应对称防太后嘉之除直斋封南和县子令还赴荣建义初拜晋州刺史封永安县伯永安二年以招纳叛蜀进封中都县公又兼尚书行台政有威信寻征授都官尚书西荆州大中正后兼右仆射为行台进封西阳郡公尚书如故假骠骑将军率所部为都督时尔朱荣在晋阳京师之事子鹄颇预委寄故在台阁征官不解后出为殷州刺史属旱俭子鹄恐民流亡乃勒有粟家分济贫者并遣人牛易力多种二麦州内以此获安尔朱荣死世隆等遣书招子鹄子鹄不从以母在晋阳唘求移镇河南庄帝嘉之除都督豫州刺史行达汲郡闻尔朱兆入洛乃度河见仲逺仲逺遣镇汲郡兆征子鹄赴洛既见责以乖异之意夺其部众将还晋阳元煜以为侍中御史中尉中军大都督太昌初兼尚书左仆射东南道大行台总大都督杜徳等追讨尔朱仲逺仲逺奔梁收其兵马时梁遣元树入冦防据谯城诏子鹄与徳讨之树大败奔入城门遂围之树请归南以地还魏许之及树众半出子鹄击破之禽树及梁谯州刺史朱文开班师迁吏部尚书转尚书右仆射寻加骠骑大将军开府典选后除兖州刺史子鹄先遣腹心縁歴人间采察得失至境太山太守彭穆参候失仪子鹄责让穆并数其罪状穆皆引伏于是境内震悚及孝武帝入闗子鹄据城为应南青州刺史大野防率众就子鹄天平初齐神武遣仪同三司娄昭等讨之城久不防昭以水灌城而大野防因与相见令左右斩子鹄以降
　　侯深神武尖山人也机警有胆略孝明末年六镇饥乱深随杜洛周南冦后与妻兄念贤背洛周归尔朱荣路中遇冦身披苫褐荣赐其衣防厚待之以为中军副都督庄帝即位封厌次县子从荣讨葛荣于滏口战功尤多除燕州刺史时葛荣别帅韩楼郝长等屯据蓟城荣令深讨楼配众甚少或以为言荣曰深临机制变用其所长若总大众未必能用止给骑七百深遂广张军声率数百骑深入楼境去蓟百余里遇贼帅陈周马歩万余大破之虏其卒五千余人寻还其马仗縦令入城左右諌深深曰我兵少不可力战事须为计以离隙之深度其已至遂率骑夜进昧旦叩其城门韩楼果疑降卒为内应遂遁走追禽之以功赐爵为侯寻为平州刺史仍镇范阳及尔朱荣死太守卢文伟诱深出猎闭门拒之深率部曲屯于郡南为荣举哀勒兵南向庄帝使东莱王贵平为大使慰劳燕蓟乃诈降贵平信之遂执贵平自随进至中山行台仆射魏兰根击之为深所败元立授深仪同三司定州刺史左军大都督渔阳郡公节闵帝立仍加开府后随尔朱兆拒齐神武于广阿兆败走深后从神武破尔朱氏于韩陵永熙初除齐州刺史孝武帝末深与兖州刺史樊子鹄青州刺史东莱王贵平使信徃来以相连结又遣使通诚于神武及孝武入闗复懐顾望汝阳王暹既除齐州刺史深不时迎纳城人刘桃符等潜引暹入据城西深争门不克率众南奔妻儿部曲为众所虏行达广固防承制以深行青州事齐神武又遗深书曰卿勿以部曲轻少难于东迈齐人浇薄齐州人尚能迎汝阳王青州人岂不能开门待卿也深乃复还暹始归其部曲而贵平自以斛斯椿党亦不受代深袭髙阳郡克之置部曲家累于城中亲率轻骑夜趣青州城人执贵平出降深自惟反覆虑不获安遂斩贵平传首于邺明不同于斛斯椿及子鹄平诏以封延之为青州刺史深既不获州任情又恐惧行达广固遂刼光州库车反遣骑诣平原执前胶州刺史贾璐夜袭青州南郭刼前廷尉卿崔光韶以惑人情攻掠郡县其部下督帅叛拒之遂奔梁达南青州境为卖浆者斩之首于邺家口配没
　　贺防允字可泥神武尖山人也其先与魏氏同出隂山有如囬者魏初为大莫弗祖尔头骁勇絶伦以良家镇武川因家焉献文时以功赐爵龙城县男为本镇军主父度防性果毅袭爵亦为本镇军主正光末沃野人破六韩拔陵反懐朔镇将杨钧闻度防名召补统军配以一旅其贼伪署王卫可瓌徒党尤甚既攻没武川又防懐朔度防父子并为贼所虏度拔乃与宇文肱合谋率州里豪杰珍念贤乙弗库根尉迟檀等招义勇袭杀可瓌朝廷嘉之未及封赏度拔与铁勒战没孝昌中追赠度拔肆州刺史允便弓马颇有胆略初度拔之死允兄弟俱奔恒州刺史广阳王深深败归尔朱荣允父子兄弟并以武艺称荣素闻其名待之甚厚建义初封夀阳县侯永安中进爵为公魏长广王立除开府仪同三司燕郡王兼侍中使蠕蠕还至晋阳属齐神武将出山东允素知神武非常人早自结托神武以其北土之望尤亲礼之遂与允出信都参定大防中兴初转司徒领尚书令神武入洛进爵为王转太尉加侍中孝武既忌神武以允弟岳据関中有重兵深相委托潜使来徃当时咸虑允为变及岳死孝武又委岳兄胜心腹之寄神武重旧尤全防之天平元年因与神武猎或告允引弓拟神武神武乃置于楼上饿杀之年四十八神武亲临哭之赠太保允三子世文世乐难陁兴和末齐神武并召与诸子同学武定中勅居定州赐田宅允弟胜胜弟岳并立功宇文氏列在周史
　　侯莫陈悦代人也父婆罗门为駞牛都尉故悦长于河西好田猎善骑射防牧子作乱遂归尔朱荣荣引为府长流参军庄帝初除金紫光禄大夫封栢人县侯尔朱天光之讨関西悦以天光右厢大都督西伐克获皆与天光贺拔岳略同除鄯州刺史尔朱荣死后亦随天光下陇元立进爵为公改白水郡公普泰中除秦州刺史天光之东出将抗齐神武悦与岳下陇以应神武至雍州防尔朱覆败永熙初加开府仪同三司都督陇右诸军仍兼秦州刺史三年岳召悦共讨曹泥悦诱岳斩之岳左右奔散悦遣人安慰众皆畏服悦心犹豫不即抚纳乃还入陇止永洛城岳所部聚于平凉规还圗悦周文时为夏州刺史众遣奉迎周文至遂总岳部众并家口入髙平城以自安固乃勒众入陇征悦悦闻之弃城南据山水之险悦先召南秦州刺史李景和其夜景和遣人诣周文宻许翻降至暮景和乃勒其所部使上驴駞云仪同有教欲还秦州守以拒贼复绐帐下云仪同欲还秦州汝等何不装办众谓言实以次相惊皆散趣秦州景和先驰至城据门以慰辑之悦部曲离散猜畏傍人不听左右近已与其二弟并儿及谋杀岳者八九人弃军迸走数日之中槃回徃来不知所趣左右劝回灵州而悦不决言下陇后恐为人见乃放马山中令从者悉歩自乗一驴欲徃灵州中路追骑将及缢死野中弟息部下悉见禽杀唯先谋杀岳者悦中兵参军豆卢光走至灵州后奔晋阳悦自杀岳后精神恍惚不复如恒恒言我睡即梦岳语我兄欲何处去随逐我不相置因此弥不自安而致败灭
　　念贤字盖卢金城枹防人也父求就以大家子戍武川镇乃家焉贤羙容质颇渉经史为児童时在学中读书有善相者过学诸生竞诣之贤独不徃笑谓诸生曰男儿死生冨贵皆在天也何遽相乎少遭父忧居防有孝称后以破卫可瓌功除别将又以军功封屯留县伯从尔朱荣入洛兼尚书右仆射东道行台进爵平恩县公永熙中孝武以贤为中军北向大都督进爵安定郡公加侍中开府仪同三司大统初拜太尉为秦州刺史加太傅给后部鼓吹三年转太师都督河州刺史大将军久之还朝兼録尚书事后与广陵王欣扶风王季等同为正直侍中时行殿初成未有题目帝诏近侍各名之对者非一莫允帝心贤乃名为圎极帝笑曰正与朕意同即以名之河桥之役贤不力战乃先还自是名颇减五年除都督秦州刺史薨于州諡曰昭定贤于诸公皆为父党自周文以下咸拜敬之子华性和厚有长者风官至开府仪同三司合州刺史
　　梁览字景叡金城人也其先出自安定避难走西羌世为部落酋帅曽祖穆以枹防城归吐谷浑后又归魏封临洮公祖显为尚书封南安公父钊河华二州刺史封新阳县伯览家世豪冨赀累千金孝昌初秦州莫折念生胡琛等反散财招募有三千人镇河州从大军平贼歴凉河二州刺史封安徳县侯览既为本州刺史盛脩甲仗人马精鋭吐谷浑惮不敢出皆曰梁公在未可行也永安中诏大鸿胪琅邪王皓就防授世为河州刺史永熙中改封郡公大统二年加太尉其年览从弟企定反欲圗览览与数战未能平王师至始破之四年迁太傅及河桥之役王师败时病留长安赵青雀反北城览为之谋主事平乃见杀子鹳雀位仪同三司大都督后坐事免死
　　雷绍字道宗武川镇人也九歳而孤有膂力善骑射年十八给事镇府尝使洛阳见京都礼义之美还谓同僚曰徒知边备尚武以圗冨贵不谓文学身之寳也生世不学其犹穴处何所见焉遂逃归辞母求师经年通孝经论语尝读书至人行莫大于孝乃投卷叹曰吾离违侍养非人子之道即还乡里躬耕奉养遭母忧哀毁骨立由是知名镇将召补镇佐后随贺拔岳征讨为岳长史岳有大事常访而后行及齐神武起兵岳耻居其下绍乃劝迎孝武西都长安以顺讨逆岳曰吾本意也后岳信诸将言欲保闗中坐观成败绍知计不用请为边州建功効岳曰君有毗佐之力当总大州遂以绍为京兆太守清平理物甚得人和在郡逾年岳被害初绍见岳数与侯莫陈悦宴语尝谓岳曰君其慎之岳不从果及于难绍乃弃郡驰赴岳军与冦洛等迎周文悦平以功授大都督凉州刺史绍请留所领兵以助东讨请单骑赴州刺史李叔仁拥州逆命绍遂归永熙三年以绍为渭州刺史进爵昌国伯初绍为岳长史周文为岳左丞及居相位常以恩旧接之卒于州绍性好施禄赐皆分赡亲故及死日无以送终兼敬信佛道勅其子曰吾本乡法必杀犬马于亡者无益汝宜断之敛以时服事从约俭还长安天子素服临吊赠太尉赐东园秘器子涣
　　毛遐字鸿逺北地三原人也世为酋帅曽祖天爱太武时至定州刺史始昌子传至遐四世不絶正光中萧寳夤为大都督讨关中诸贼咸阳太守韦邃时为都督以遐为都督府长史寳夤败还长安三辅骚扰遐因辞邃还北地与弟鸿宾聚乡曲豪杰遂东西略地氐多赴之共推鸿宾为盟主既而贼帅宿勤买奴自号京兆王于北地遐诈降之而与鸿宾攻其壁贼自相斫射縦兵追击七栅皆平后寳夤构逆谋遐知之乃寄书与鸿宾索马迎接复于马祗栅建旗鼓以拒寳夤攻其将卢祖迁禽之寳夤以是日拜南郊窃号礼未毕而告败寳夤惧口干色变不遑部伍人皆乱还诏授遐南幽州刺史进爵为伯遐又攻破其将侯终徳寳夤知内外势异轻将十数骑走巴中冬万俟丑奴防秦州诏以遐兼尚书二州行台孝武帝入闗勅周文置二尚书分掌机事遐与周恵达始为之稍迁骠骑大将军开府仪同三司卒遐少任侠有智谋世为豪右赀产巨亿士流贫乏者多被振赡故中书郎檀翥尚书郎公孙范等常依托之至于自供衣食麤而已死之日乡党赴葬咸共痛惜鸿宾大鼻眼多鬓须黒而且肥状貌颇异氐羌见者皆畏之加胆略骑射俶傥不拘小节昆季之中尤轻财好施遐虽云早立而名出其下及贼起乡里推为盟主常与遐一守一战后拜岐州刺史散骑常侍开国县侯遐笑谓鸿宾曰击贼之功吾不居汝后至于受赏汝在吾前当以徳济物不及汝故耳明帝以鸿宾兄弟所定处多乃改北地郡为北雍州以鸿宾为刺史诏曰此以昼锦荣卿也改三原县为建中郡以旌其兄弟后尔朱天光自闗中还洛夷夏心所忌者皆将自随鸿宾亦领乡中壮武二千人以从洛中素闻其名衣冠贫冗者竞与之交寻拜西兖州刺史羁寓倦游之軰四座常满鸿宾资给衣食与己悉同私物不足颇有公费转南青州刺史未防征还为有司所紏鸿宾遂逃匿民间月余诏特原之及孝武帝与齐神武有隙令鸿宾镇潼闗为西道之寄车驾西幸浆糗乏絶侍官三二日间唯饮涧水鸿宾奉献酒食迎于稠桑文武从者始解饥渴武帝把其手曰寒松劲草所望于卿也事平之日宁忘主人仍令守潼闗后神武来冦见禽至并州忧恚卒鸿宾弟鸿显位散骑常侍封县侯遐乳母所产也一字七寳遐养之为弟因姓毛氏劲悍多力后随诸兄战闘多先锋陷敌大统四年为广州刺史与骆超镇东阳防东魏卒子野义乙弗朗字通照其先东部人也世为部落大人与魏徙出因家上乐焉朗少有侠气在乡里以善骑射称孝庄末北境扰乱避地居并肆间尔朱荣见而重之甚相接待以功封莲勺子后贺抜岳从尔朱天光西讨为岳左厢都督孝武帝之御齐神武授朗閤内大都督及帝西入诏朗为军师先驱靖路至长安封长安县公卒于岐州刺史初朗患积冷周文赐二石东生散令朗如法服之使人问疾朝夕相继其见重如此临终惟云恨不见河洛清平重反京县以此为恨三举手捶牀而便气尽赠太尉子凤位宫伯开府仪同三司与周闵帝谋诛宇文防见杀
　　辛雄字世宾陇西狄道人也父畅汝南乡郡二郡太守雄有孝性居父忧殆不可识颇渉书史好刑名亷谨雅素不妄交友喜怒不形于色释褐奉朝请清河王怿为司空辟为左曹抚田曹事怿迁司徒仍授左曹并当烦剧争讼填委雄用心平直加以闲明政事经其剖断莫不咸服怿重之每谓人曰必也无讼辛雄其有焉迁尚书驾部三公郎其年沙汰郎官唯雄与羊深等八人见留余悉罢遣先是御史中丞东平王匡复欲舆棺谏诤尚书令任城王澄劾匡大不敬诏恕死雄奏理匡曰窃见白衣元匡歴奉三朝毎防宠遇謇谔之性简在帝心鹰鹯之志形于在昔故髙祖锡之以匡名陛下任之以弹紏当髙肇之时匡造棺致谏主圣臣直卒以无咎假欲重造先帝已容之于前陛下冝寛之于后祁奚云叔向之贤可宥十世而匡不免其身实可嗟惜未防匡除平州刺史右仆射元钦谓左仆射萧寳夤曰辛郎中才用省中诸人莫出其右者寳夤曰吾闻游仆射云得如雄者四五人共省事足矣今日之赏何其晚哉初廷尉少卿袁翻以犯罪之人经恩竞诉枉直难明遂奏曽染风闻者不问曲直推为狱成悉不断理诏门下尚书廷尉议之雄议曰春秋之义不幸而失宁僭不滥僭则失罪人滥乃害义人今议者不忍罪奸吏使出入縦情令君子小人薰莸不别岂所谓赏善罚恶慇懃隠恤者也古人唯患察狱之不精未闻知寃而不理诏从雄议自后朝廷毎有疑议雄与公卿駮难事多见从于是公能之名甚盛又为禄养论称仲尼陈五孝自天子至于庶人无致仕之文礼记八十一子不从政九十家不从政郑元注云复除之然则止复庶人非公卿大夫士之谓以为宜听禄养不约其年书奏孝明纳之冀州刺史侯刚唘为长史孝明以雄长于世务惜不许之更除司空长史时诸公皆慕其名欲屈为佐莫能得也时诸方贼盛而南冦侵境山蛮作逆孝明欲亲讨以荆州为先诏雄为行台左丞与临淮王彧东趣叶城别将裴衍西通鵶路衍稽留未进彧师已次汝滨逢北渣求救或以处分道别不欲应之雄曰王执麾阃外唯利是从见可而进何必守道或恐后有得失之责要雄符下雄以车驾将亲伐蛮夷必懐震动乗彼离心无徃不破遂符彧军令速赴击贼闻果自走散在军上疏曰凡人所以临坚阵而忘身触白刄而不惮者一则求荣名二则贪重赏三则畏刑罸四则避祸难非此数事虽圣主不能劝其臣慈父不能厉其子明主深知其情故赏必行罸必信使亲疎贵贱勇怯贤愚闻钟鼔之声见旍旗之列莫不奋激赴敌场岂厌久生而乐早死也利害县于前欲罢不能耳自秦陇逆节将歴数年蛮左乱常稍已多载凡在戎役数十万人三方之师败多胜少迹其所由不明赏罸故也陛下欲天下之早平愍征夫之勤悴乃降明诏赏不移时然兵将之勤歴稔不决亡军之卒晏然在家致令节士无所劝慕庸人无所畏慑进而击贼死交而赏赊退而逃散身全而无罪此其所以望敌奔沮不肯进力者矣若重发明诏更量赏罸则军威必张贼难可弭臣闻必不得已去食就信以此推之信不可斯湏废也赏罸陛下之所易尚不能全而行之攻敌士之所难欲其必死宁可得也后为吏部郎中防尔朱荣入洛及河隂之难人情未安雄潜窜不出庄帝欲以为尚书门下奏曰辛雄不出存亡未分帝曰宁失亡而用之可失存而不用也遂除度支尚书后以本官兼侍中闗西慰劳大使将发请事五条一言逋悬租调宜悉不征二言简罢非时徭役以纾民命三言课调之际使丰俭有殊令州郡量检不得均一四言兵起厯年死亡者众或父或子辛酸未歇见存耆老请假版职悦生者之意慰死者之魂五言防乱既乆礼仪罕习如有闺门和穆孝悌卓然者宜表其门闾庄帝从之因诏人年七十者授县八十授郡九十加四品将军百歳从三品将军永熙二年兼吏部尚书时近习専恣雄惧其防慝不能守正论者颇讥之孝武南狩雄兼左仆射留守京师永熙末兼侍中帝入闗右齐神武至洛于永宁寺大集朝士责雄及尚书崔孝芬刘廞杨机等曰为臣奉主匡危救乱若处不谏诤出不陪随缓则躭宠急则窜避臣节安在乃诛之二子士璨士贞逃入闗中雄从父兄纂字伯将学渉文史温良雅正初为兖州安东府主簿与秘书丞同郡李伯尚有旧伯尚与咸阳王禧同逆逃窜投纂事觉坐免官后为太尉骑兵参军每为府主清河王怿所赏至定考怿曰辛骑兵有学有才宜为上第及梁将曹义宗攻新野诏纂为荆州军司纂善抚将士人多用命贼甚惮之防孝明崩讳至咸以对敌欲秘凶问纂曰安危在人岂闗是也遂发防号哭三军缟素还入州城申以盟约寻为义宗所围相率固守孝庄即位除兼尚书仍行台后大都督费穆击义守禽之入城因举酒属纂曰防辛行台之在斯吾亦无由建此功也永安二年元颢乗胜至城下为颢所禽及孝庄还宫纂谢不守之罪帝曰于时朕亦北廵东军不守岂卿之过转荥阳太守百姓姜洛生康乞得者旧是前太守郑仲明左右豪猾偷窃境内患之纂伺捕禽获枭于郡市百姓欣然纂侨属洛阳太昌中乃为河南邑中正永熙三年除河内太守齐神武赴洛兵集城下纂出城谒神武慰勉之因命前侍中司马子如曰吾行途疲弊宜待吾执河内手也寻为兼尚书南道行台西荆州刺史时蛮酋樊大能应西魏纂攻之不克而败为西魏将独孤信所害赠司徒公雄族祖琛字僧贵祖敬宗父树寳并代郡太守琛少孤曽过友人见其父母无恙垂涕久之释褐奉朝请荥阳郡丞太守元丽性颇使酒琛每谏之丽后醉輙令闭閤曰勿使丞入也孝文南征丽从舆驾诏琛曰委卿郡事如太守也景明中为杨州征南府长史刺史李崇多事产业琛毎谏折崇不从遂相紏举诏并不问后加龙骧将军南梁太守崇因置酒谓琛曰长史后必为刺史但不知得上佐何如人耳琛对曰若万一叨忝得一方正长史朝夕闻过是所愿也崇有慙色卒于官琛寛雅有度量渉猎经史喜愠不形于色当官奉法所在有称长子悠字元夀早有器业为侍御史监扬州军贼平录勲书时李崇犹为刺史欲寄人名悠不许崇曰我昔逢其父今复逢其子早卒悠弟俊字叔义有文才魏子建为山南行台以为郎中有军国机断还京于荥阳为人所刼害赠东秦州刺史俊弟术列在齐史
　　杨机字显略天水冀人也祖伏恩徙居洛阳因家焉机少有志节为士流所称河南尹李平元晖并召署功曹晖尤委以郡事或谓晖曰弗躬弗亲庶民弗信何得委事于机髙卧而已晖曰吾闻君子劳于求士逸于任贤故前代有坐啸之人主诺之守吾既委得其才何为不可由是声名更着解褐奉朝请时皇子国官多非其人诏选清直之士机见举为京兆王愉国中尉愉甚敬惮之后为洛阳令京辇伏其威风希有干犯凡诉讼者一经其前后皆识其名姓并记其事理世咸异之歴司州别驾清河内史河北太守并有能名永熙中迁度支尚书机方直之心久而弥厉奉公正己为时所称家贫无马多乗小犊车时论许其清白与辛雄等并为齐神武所诛
　　髙恭者字道穆自云辽东人也祖潜献文初赐爵阳关男诏以沮渠牧犍女赐潜为妻封武威公主拜驸马都尉父崇字积善少聪敏以端谨称家资富厚而崇志尚俭素初崇舅氏坐事诛公主痛本生絶允遂以崇继牧犍后改姓沮渠景明中啓复本姓袭爵除洛阳令为政清断吏人畏其威风发擿不避彊御县内肃然卒赠沧州刺史諡曰成道穆以字行于世学渉经史所交皆名流胜士幼孤事兄如父每谓人曰人生厉心立行贵于见知当使夕脱羊裘朝佩珠玉若时不我知便退迹江海自求其志御史中尉元匡髙选御史道穆奏记于匡以求备选匡大喜曰吾久知其人适欲召之遂引为御史其紏擿不避权豪台中纲纪多为所正正光中出使相州前刺史李世哲即尚书令崇之子多有非法逼买人宅广兴屋宇皆置鸱尾又于马埓堠上为木人执节道穆防紏悉毁去之并表发其赃货尔朱荣讨蠕蠕道穆监其军事荣甚惮之萧寳夤西征以道穆为行台郎中军机之事皆以委之后属兄谦之被害情不自安遂擕家趣济隂变易姓名以避难托身于孝庄孝荘时为侍中深相保防及即位赐爵龙城侯召为吏部郎除太尉长史领中书舎人及元颢逼虎牢或劝帝赴闗西者帝以问道穆道穆对曰闗中今日残荒何由可徃臣谓元颢兵众不多乗虚深入者由国家将帅不得其人耳陛下若亲率宿卫髙募重赏背城一战臣等竭其股肱破颢必矣如恐成败难测便宜车驾北渡循河东下别召尔朱荣令赴河内以掎角之为万全之计帝曰髙舎人语是其夜到河内郡北帝命道穆烛下作诏书十纸布告远近然后四方知乗舆所在除中军给事黄门侍郎安喜县公于是尔朱荣欲廻师待秋道穆谓荣曰元颢以蕞尔轻兵奄据京洛使乗舆飘露人神恨愤主忧臣辱良在于今大王拥百万之众辅天子令诸侯自可分兵河畔缚筏造船处处遣渡径禽群贼复主宫阙此五伯之举且一日縦敌为世之患今若还师令颢重完守具征兵天下所谓养虺成蛇悔无及矣荣深然之及庄帝反政因宴次谓尔朱荣曰前若不用髙黄门计则社稷不安可为朕劝其酒令醉荣因陈其作监军时临事能决实可任用寻除御史中尉仍兼黄门道穆外秉直防内参机宻凡是益国利人之事必以奏闻諌诤尽言无所顾忌选用御史皆当世名軰李希崇李绘阳休之阳斐封君义邢子明苏淑宋世良等三十人于时用钱稍薄道穆奏曰百姓之业钱货为本救改铸王政所先自顷以来私铸薄滥官司紏防持网非一在市铜价八十一文得铜一斤私铸薄钱斤余二百既示之以深利又随之以重刑得罪者虽多奸铸者弥众今钱徒有五铢之文而无二铢之实薄甚榆荚上贯便破置之水上殆欲不沈因循有渐科防不切朝廷失之彼复何罪昔汉文帝以五分钱小改铸四铢至武帝复改三铢为半两此皆以大易小以重代轻也论今据古宜改铸大钱文载年号以记其始则一斤所成止七十六文铜价至贱五十有余其中人功食料锡炭铅砂縦复私营不能自润直置无利自应息心况复严刑广设也以臣测之必当钱货永通公私获允遂用杨侃计铸永安五铢钱仆射尔朱世隆当朝权盛因内见衣冠失仪道穆便即弹纠帝姊夀阳公主行犯清路执赤棒卒呵之不止道穆令卒棒破其车公主深以为恨以泣诉帝帝谓主曰髙中尉清直之人彼所行者公事岂可以私恨责之道穆后见帝帝曰一日家姊行路相犯深以为愧道穆免冠谢曰臣奉陛下法不敢于公主亏朝典帝曰朕以愧卿卿反谢朕寻勅监仪注又诏袐书圗籍及内典书缃素多致零落可令道穆总集帐目并牒儒学之士编比次第道穆又上疏曰髙祖太和之初置廷尉司直论刑辟是非虽事非古始交济时要窃见御史出使悉受风闻虽时获罪人亦不无枉滥何者得尧之罸不能不怨守令为政容有爱憎奸猾之徒恒思报恶多有妄造无名共相诬谤御史一经检究耻于不成杖木之下以虚为实无罪不能自雪者岂可胜道哉臣虽愚短守不假器绣衣所指冀以清肃若仍更踵前失或伤善人则尸禄之责无所逃罪如臣鄙见请依太和故事还置司直十人名隶廷尉以五品选歴官有称心平性直者为之御史若出纠劾即移廷尉令知人数廷尉遣司直与御史俱发所到州郡分居别馆御史检了移付司直司直覆问事讫与御史俱还中尉弹闻廷尉科律一如旧式度使狱成罪定无复稽寛为恶取败不得称枉若御史司直纠劾失实悉依所断狱罪之听以所检迭相纠发如二使阿曲有不尽理听罪家诣门下通讼别加案检如此则肺石之傍怨讼可息藂棘之下受罪吞声者矣诏从之复置司直及尔朱荣死帝召道穆付赦书令宣于外因谓之曰自今日后当得精选御史矣先是荣等常欲以亲党为御史故有此诏及尔朱世隆等战于大夏门北道穆受诏督战又赞成太府卿李苖断桥之计世隆等于是北遁加卫将军大都督兼尚书右仆射南道大行台时虽外托征蛮而帝恐北军失利欲为南廵之计未发会尔朱兆入洛道穆虑祸托病去官世隆以其忠于前朝遂害之太昌中赠车骑大将军仪同三司雍州刺史子士镜袭爵为北豫州刺史道穆兄谦之字道骧少事母以孝闻専意经史天文算厯圗纬之书多所该渉好文章留心老易袭父爵释褐奉朝请孝昌中行河隂令先是有人囊盛瓦砾指作钱物诈市人马因以逃去诏令追捕必得以闻谦之乃伪枷一人因立于马市宣言是前诈市马贼今欲刑之宻遣察市中私议者有二人相见忻然曰无复忧矣执送案问悉获其党并出前后盗处失物之家各得其本物具以状告寻正河隂令在县二年损益政体多为故事时道穆为御史亦有能名世美其父子兄弟并着当官之称旧制二县令得面陈得失时佞幸之軰恶其有所发闻遂共奏罢谦之乃上疏曰臣以无庸谬宰神邑实思奉法不挠称是官方酬朝廷无赀之恩尽人臣守器之节但豪家支属戚里亲媾缧绁所及举目多是皆有盗憎之色咸起恶上之心县令轻弱何能克济先帝昔发明诏得使面陈所懐臣亡父先臣崇之为洛阳令常得入奏是非所以朝贵敛手无敢干政近年以来此制遂寝致使神宰威轻下情不逹今二圣逺遵尧舜宪章髙祖愚臣亦望策其驽蹇少立功名乞行新典更明徃制庶奸豪知禁颇自屏心诏付外量闻谦之又上疏以为自正光以来邉城屡扰命将出师相继于路但诸将帅或非其才多遣亲者妄称入募唯遣奴客充数而已对冦临敌略不弯弓则是王爵虚加征夫多阙贼虏何可殄除忠贞何以劝诫也且近习侍臣戚属朝士请托官曹擅作威福如有清贞奉法不为回者咸共谮毁横受罪罸在朝顾问谁肯申闻蔽上拥下亏风损政使防謟甘心忠谠息议且频年以来多有征发人不堪命动致流离茍保妻子竞逃王役不复顾其桑井惮此刑书正由还有必困之理归无自安之路若听归其本业徭役防甄则还者必众垦田増辟数年之后大获课入今不务以理还之但欲严符切勒恐数年之后走者更多故有国有家者不患人不我归唯患政之不立不恃敌不我攻唯恃吾不可侮此乃千载共遵百王一致伏愿少垂览察灵太后得其疏以责左右近侍诸宠要者由是疾之乃唘太后云谦之有学艺宜在国学以训胄子诏从之除国子博士谦之与袁翻常景郦道元温子升之徒咸申款旧好施赡恤言诺无亏居家僮对其儿不挞其父母生三子便免其一世无髠黥奴婢常称俱禀人体如何残害谦之以父舅氏沮渠防逊曾据凉土国书漏阙谦之乃修凉书十卷行于世凉国盛事佛道为论贬之因称佛是九流之一家当世名流竞以佛理来难谦之还以佛义对之竟不能屈以时所行歴多未尽善乃更改元脩者撰为一家之法虽未行于世识者叹其多能时朝议铸钱以谦之为铸钱都将长史乃上表求铸三铢钱曰盖钱货之立本以通有无便交易故钱之轻重世代不同太公为周置九府圜法至景王时更铸大钱秦兼海内钱重半两汉兴以秦钱重改铸榆荚钱至文帝五年复为四铢孝武时悉复销壊更铸三铢至元狩中变为五铢又造赤仄之钱以一当五王莽摄政钱有六等大钱重十二铢次九铢次七铢次五铢次三铢次一铢魏文帝罢五铢钱至明帝复立孙权江左铸大钱一当五百权赤乌年复铸大钱一当十轻重大小莫不随时而变窃以食货之要八政为首聚财之贵诒训典文是以昔之帝王乗天地之饶御海内之富莫不腐红粟于太仓藏朽贯于泉府储畜既盈人无困弊可以宁谧四海如身使臂者矣昔汉之孝武地广财饶外事四戎遂虚国用于是草茅之臣出钱助国兴利之计纳税庙堂市列酒之官邑有告缗之令盐铁既兴钱币屡改少府遂丰上林饶积外辟百蛮内不増赋者皆计利之由也今羣祅未息四郊多垒征税既烦千金日费仓储渐耗财用将竭诚杨氏献税之秋桑儿言利之日夫以西亰之盛钱犹屡改并行大小子母相权况今防难未除州郡沦败人物雕零军国用少别铸小钱可以富益何损于政何妨于人也且政兴不以钱大政衰不以钱小唯贵公私得所政化无亏既行之于古亦宜效之于今矣若禹遭大水以歴山之金铸钱救人之困汤遭大旱以庄山之金铸钱赎人之卖子者今百姓穷悴甚于曩日钦明之主岂得垂拱而观之哉臣今此铸以济交乏五铢之钱任使并用行之无损国得其益诏将従之事未就会卒初谦之弟道穆正光中为御史紏相州刺史李世哲事大相挫辱其家恒以为憾至是世哲弟灵轨为灵太后深所宠任会谦之家僮诉良神轨左右之入讽尚书判禁谦之于廷尉时将赦神轨乃唘灵太后发诏于狱赐死朝士莫不哀之所着文章百余篇别有集录永安中赠营州刺史諡曰康又除一子出身以明寃屈谦之弟谨之字道脩父崇既还本姓以谨之继沮渠氏
　　綦儁字檦显河南略阳人也其先居代儁孝庄时仕累迁为沧州刺史甚为吏民畏悦寻除太仆卿及尔朱世隆等诛齐神武召文武百司下及士庶议所立莫有应者儁避席对曰广陵虽为尔朱扶戴当今之圣主也神武将从之时黄门崔防议不同髙干魏兰根等固执防言遂立孝武帝及帝入闗神武深思儁言常以为恨寻除御史中尉于路与仆射贾显度相逢显度恃勲贵排儁驺列倒儁忿见于色自入奏之寻加散骑常侍骠骑大将军左光禄大夫仪同三司儁巧佞能当涂斛斯椿贺抜胜皆与友善性多诈贺抜胜出镇荆州过儁别因辞儁母儁故见败毡弊被胜更遗之钱物后兼吏部尚书复为沧州刺史征还兼中尉章武县伯寻除殷州刺史薨于州赠司空諡曰文贞子洪寔字巨正位尚书左右郎魏郡邑中正嗜酒好色无行检卒官
　　山伟字仲才河南洛阳人也其先居代祖彊羙容貌身长八尺五寸工骑射弯弓五石为奏事中散従献文猎方山有两狐起于御前诏彊射之百歩内二狐俱获位内行长父幼之位金明太守伟渉猎文史孝明初元匡为御史中尉以伟兼侍御史入台五日便遇正防伟司神虎门其妻从叔为羽林队主挝直长于殿门伟即劾奏匡善之俄然奏正帖国子助教迁员外郎廷尉评时天下无事进仕路难代迁之人多不霑预及六镇陇西二方起逆领军元义欲用代来寒人为传诏以慰悦之而牧守子孙投状求者百余人义因奏立勲附队令各依资出身自是北人悉被收叙伟遂奏记赞义徳羙义素不识伟访侍中安丰王延明黄门郎元顺顺等因是荐之义令仆射元钦引伟兼尚书二千石郎后正名士郎脩起居注仆射元顺领选表荐为諌议大夫尔朱荣之害朝士伟时守直故免祸及孝庄入宫仍除给事黄门侍郎先是伟与仪曹郎袁升屯田郎李延考外兵郎李奂三公郎王延业方驾而行伟少居后路逢一尼望之叹曰此軰縁业同日而死谓伟曰君方近天子当作好官既而升等四人皆死于河隂竟如其言俄领著作郎节闵帝立除秘书监仍著作初尔朱兆之入洛官守奔散国史典书髙法显宻埋史书故不遗落伟自以为功诉求爵赏伟挟附世隆遂封东阿县伯而法显止获男爵伟寻进侍中孝静初除卫大将军中书令监起居后以本官复领著作卒官赠骠骑大将军开府仪同三司都督幽州刺史諡曰文贞公国史自邓渊崔深崔浩髙允李彪崔光以还诸人相继撰录綦儁及伟等谄説上党王天穆及尔朱世隆以为国书正应代人脩缉不宜委之余人是以儁伟等更主大籍守旧而已初无述着故自崔鸿死后迄终伟身二十许载时事荡然万不记一后人执笔无所凭据史之遗阙伟之由也伟外示沈厚内实矫竞与綦儁少甚相得晚以名位之间遂若水火与宇文忠之之徒代人为党时贤畏恶之而爱尚文史老而弥笃伟弟少亡伟抚寡训孤同居二十余年恩义甚笃不营产业身亡之后卖宅营葬妻子不免飘泊士交叹愍之长子昂袭爵
　　宇文忠之河南略阳人也其先南单于之逺属世据东郡后居代都父侃卒于书侍御史忠之渉猎文史颇有笔札释褐太学博士天平初除中书侍郎裴伯荗与之同省常侮忽之以忠之色黒呼为黒子后勅修国史元象初兼通直散骑常侍副郑伯猷使梁武定初为尚书右丞仍脩史未几以事除名忠之好荣利自为中书郎六七年遇尚书省选右丞预选者皆射策忠之试焉既获丞职大为忻满志气嚣然有骄物之色识者笑之既失官爵怏怏发疾卒子君山
　　费穆字朗兴代人也祖于位商贾二曹令懐州刺史赐爵松阳男父万袭爵位梁州镇将赠冀州刺史穆性刚烈有壮气颇渉文史好尚功名宣武初袭爵稍迁荆州平西府长史皇甫集灵太后之元舅恃外戚之亲多为非法穆正色匡諌集亦惮之后蠕蠕主婆罗门自凉州归附其部众因饥侵掠邉邑诏穆衔防宣慰莫不款附明年复叛入防凉州除穆尚书右丞西北道行台仍为别将往讨之穆至凉州蠕蠕遁走穆谓其所部曰夷狄兽心见敌便走若不令其破胆终恐疲于奔命乃简练精骑伏于山谷使羸劣之众为外营以诱之贼骑觇见俄而竞至伏兵奔击大破之及六镇反叛穆为别将隶都督李崇北伐都督崔暹失利崇将议班师以朔州是白道之冲贼之咽喉若不全则并肆危选将镇捍佥议举穆崇乃请穆为朔州刺史寻改云州刺史穆招离聚散颇得人心北境州镇皆没唯穆独存久之援军不至穆乃弃城南走投尔朱荣于秀容既而诣阙请罪诏原之孝昌中以都督讨平二绛反蜀拜散骑常侍后祅贼李洪于阳城起逆连结蛮左诏穆兼武卫将军击破之及尔朱荣向洛灵太后征穆令屯小平荣推奉孝荘穆遂先降荣素知穆见之甚悦穆潜説荣曰公士马不出万人长驱向洛前无横陈者政以推奉主上顺人心故今以京师之众百官之盛一知公之虚实必有轻侮之心若不大行讨罸更树亲党公还北之日恐不得度太行而内难行矣荣心然之于是有河隂之事天下闻之莫不切齿荣入洛穆为吏部尚书鲁县侯进封赵平郡公为侍中前锋大都督与大将军元天穆平邢杲时元颢入京师穆与天穆既平齐地将击颢穆围虎牢将防属天穆北度既无后继穆遂降颢颢以河隂酷滥事起于穆引入诘让杀之孝庄还宫赠侍中司徒公諡曰武宣
　　孟威字能重河南洛阳人也颇有气尚尤知北土风俗歴东宫斋帅羽林监后以明解北人语勅在著作以备推访累迁沃野镇将前后频使逺蕃粗能称防普泰中除大鸿胪卿赠司空公子恂嗣





　　通志卷一百五十一
&lt;史部,别史类,通志&gt;
　　钦定四库全书
　　通志卷一百五十二
　　宋　右　廸　功　郎　郑　樵　渔　仲　撰
　　列传
　　北齐
　　万俟普【子洛】可朱浑元　刘丰　破六韩常　金祚刘贵　蔡儁　韩贤　尉长命　王懐　任祥
　　【子胄】莫多娄贷文【子敬显】库狄廽洛　库狄盛　张保洛【贺防仁　麴珍　段琛　尉　子相贵相显　康徳　韩建业　封辅相　范舎乐牒舎乐】侯莫陈相　薛孤延　斛律举【子孝卿】张琼【子欣】宋显　王则　慕容绍宗　叱列平　歩大汗萨　薛脩义　慕容俨【库狄伏连】髙干【弟慎　慎弟昻昻弟季式东方老　李希光　刘叔宗　刘孟和　卢曺】潘乐　窦泰　尉景【子粲】娄昭【子定逺　昭兄子叡】库狄干　韩轨【子晋眀】叚荣【子韶　韶弟孝言】斛律金【子光　邢祖信　光弟羡】彭乐　暴显　皮景和　綦连猛　元景安　独孤永业　鲜于世荣　傅伏【叱干茍生　田敬宣　雷显和纥奚永安　髙寳寕】
　　万俟普字普拨太平人其先匈奴之别也少雄果有武力正光中破六韩防陵构逆逼授太尉后归魏累迁第二镇人酋长孝武帝初封清水郡公随入关拜司空神武平夏州普自覆靺城率部归神武神武躬自迎接封河西郡公位太尉薨赠太师大司马录尚书事子洛字受洛干随孝武入关除尚书左防射天平中随父东归封建昌郡公再迁领军将军初神武以其父普尊老特崇礼之尝亲扶上马洛免冠稽首愿出万死力以报深恩及河隂之战诸将北度桥洛以一军不动谓西人曰万俟受洛干在此能来可来也西人畏而去之神武名其所营地为廽洛洛慷慨有气节勇锐冠世卒赠太师大司马太尉录尚书諡曰武
　　可朱浑元字道元自云辽东人也曾祖护野肱为懐朔镇将遂家焉元寛仁有武略少与神武相知尔朱荣以为别将尔朱天光平万俟丑奴等以功封东县伯魏孝武帝立累迁渭州刺史元既早为神武知遇兼其母兄在东恒表疏与神武徃来周文有疑心元乃率所部三千户发渭州西北度乌兰津厯河源二州境乃得东出灵州刺史曺埿待元甚厚埿女壻刘丰生与元深相结遂资遣元元从灵州东北入云州界周文每遣兵邀元元战必摧之神武闻其来遣平阳太守髙崇持金环一枚赐元并运资粮接元至引见执手后拜并州刺史以贪汚被劾特见原累以军功拜司空天保初封扶风郡王位太傅太师薨赠假黄太宰太师录尚书元用兵务持重未尝败皇建初配享文襄庙庭子长举袭爵元弟天元亦有将略便弓马封昌阳县伯天保初位殿中七兵二尚书卒赠都督沧州刺史諡曰恭武天元弟天和以兄元勲重尚东平长公主赐爵宜安乡男文宣受禅加驸马都尉位开府仪同三司封成臯郡公济南即位加特进改封博陵郡公与杨愔同被杀追赠司空
　　刘丰字丰生普乐人也有雄姿壮气果毅絶人破六韩拔陵之乱以守城功除普乐太守山鹿县公灵州镇城大都督贺防岳与灵州刺史曺埿不睦丰助埿守岳将自讨埿为侯莫陈悦所杀周文遣行台赵善大都督万俟受洛干复来攻围引河灌之埿与丰坚守不下丰乃东奔神武神武以丰为南汾州刺史河隂之役丰功居先神武执其手嗟赏之及王思政防长社丰与髙岳等攻之先是讹言大鱼道上行百姓苦之丰建水攻防遏洧水灌城水长鱼鳖皆防焉城将陷丰与行台慕容绍宗见忽有大风从东北来正昼昬暗飞沙走砾船防忽絶漂至城下丰拍浮向土山为浪激不时至西人钩之并为敌所害丰壮勇善战死日朝野骇惋赠大司马司徒公尚书令諡忠武子嗣第三子龙有巧思位亦通显隋开皇中厯将作大匠卒于领军大将军八子俱非嫡妻所生每一子所生丧诸子皆为制服三年武平中所生丧诸弟并请解官朝廷义而不许
　　破六韩常单于之裔也初呼厨貎入朝汉为魏武所留遣其叔父右贤王去卑监本国户魏氏方兴率部南转去卑遣弟右谷蠡王潘六奚率军北御军败奚及五子俱殁于魏其子孙遂以潘六奚为氏后人讹误以为破六韩世领部落父孔雀少骁勇背其宗人抜陵率部降尔朱荣诏封永安县侯第一领人酋长常孔雀少子沈敏有胆略善骑射尔朱荣死常归河西天平中与冀州镇刺史万俟受洛干等东归神武上为武卫将军受禅封广川县公拜太子太保卒于沧州刺史赠尚书令司徒公太傅第一领人酋长假王諡曰忠武
　　金祚字神敬安定人也性骁防尚气侠魏末以军功至太中大夫随元天穆讨平邢杲歴泾岐二州刺史后大行台贺抜岳表授东雍州刺史令讨仇池氐杨绍先于百顷未还岳为侯莫陈恱所杀祚克仇池还莫知所归俄而神武遣行台侯景慰喻祚遂解甲而还封安定县公后随魏孝武西入周文以祚为兖州刺史歴太防卫尉二卿寻除东北道大都督晋州刺史入防东雍州神武遣尉景攻降之芒山之战以大都督从破西军除华州刺史文宣受禅加开府仪同三司别封临济县子卒赠司空公
　　刘贵秀容阳曲人也刚格有气防歴尔朱荣府骑兵参军荣性猛急贵尤严峻任使多惬荣心普泰初行汾州事弃戍归神武累迁御史中尉肆州大中正加开府西道行台防射贵所歴莫不肆其威酷非理杀害视下如草芥性峭直攻讦无所廽避虽非佐命元功然与神武布衣旧特见亲重卒赠太保太尉公录尚书事諡忠武斋受禅诏祭告其墓皇建中配享神武庙庭次子洪徽嗣乐安县男卒赠都督燕州刺史
　　蔡儁广寜石门人也父普北方扰乱走奔五原守战有功拜宁朔将军卒赠燕州刺史儁豪爽有胆略神武微时深相亲附儁初为杜洛周所虏时神武亦在洛周军中神武谋诛洛周儁预其计事泄奔葛荣仍背荣归尔朱荣从入洛及从破葛荣平元颢封为洛县男随神武举义及平邺破韩陵并有战功进爵为侯出为齐州刺史为政严暴又多受纳然亦眀解有部分吏民畏服之性好賔客颇称施恵天平中卒于扬州刺史赠尚书令司空公谥曰威武齐受禅诏祭告其墓皇建初配享神武庙庭
　　韩贤字普贤广宁石门人也壮健有武用初随葛荣作逆荣破后尔朱荣擢充左右荣死尔朱度律以贤为帐内都督封汾阳县伯后为广州刺史及神武起义度律以贤素为神武所知恐有变遣使徴之不愿去乃宻遣羣蛮多举烽若有宼至使者遂为唘得停贤仍潜使人通诚于神武后拜建州刺史天平初为洛州刺史州人韩木兰等起兵贤破之亲自案检收甲仗有一贼窘廹藏尸间见贤将至忽起斫贤防其胫而卒始汉眀帝时西域以白马负佛经送洛因立白马寺其经函传于此寺形制厚朴世以古物歴代寳之贤知故斫破之未防而死论者谓因此致祸赠尚书令司空公子裔嗣尉长命太安狄那人也父显魏代郡太守长命性和厚有器识参预神武起兵破尔朱氏于韩陵拜安南将军樊子鹄防兖州反除东南道大都督与诸军讨平之徙幽州刺史督安平二州虽多聚敛然以恩抚人少得安集卒赠司空谥曰武壮子兴字敬兴便弓马有武艺位冠军将军
　　王懐字懐周不知何许人也少好弓马颇有气尚随神武于冀州起兵讨破尔朱兆于广阿又从破四胡于韩陵以功封卢乡县侯天平中为都督广州刺史后从神武袭尅西夏州还为大都督镇下馆除车骑大将军仪同三司卒赠司徒公尚书防射懐以武艺勲诚为神武所知志力未申论者惜其不遂皇建初配享神武庙庭任祥字延敬广宁人也少和厚有气度初从葛荣荣署为王荣败拥所部先降拜广宁太守赐爵西河县公随神武起兵封魏郡公后兼尚书左防射进位开府仪同三司祥位望既重能以寛和接物人士称之及斛斯椿衅发祥弃官北赱归神武天平中拜侍中迁徐州刺史在州大有受纳然政不残不为人所疾苦颍川长史贺若徽执刺史田迅防城降西魏祥战失利还北与行台侯景司徒髙昻共攻防颍川元象元年卒于邺赠太尉公录尚书事子胄性防侠颇敏慧少在神武左右天平中擢为东郡太守家本丰财又多聚敛动极豪华賔客往来将迎至厚兴和末神武攻玉璧还留清河公岳爲行台镇守晋州以胄之胄饮酒防縦不勤防守神武责之惧遂潜遣使送款于周爲人所紏推勘未得实神武特免之胄内不自安乃与仪同尔朱文畅参军房子逺郑仲礼等隂图弑逆伏诛
　　莫多娄贷文太安狄那人也骁果有胆气従神武起兵破尔朱兆于广阿封石城县子从破四胡于韩陵进爵爲侯从平尔朱兆于赤谼岭兆自缢贷文获其尸天平中进爵为公晋州刺史元象初除车骑大将军仪同三司南道大都督与行台侯景攻独孤信于金墉城周文出函谷景与髙昻议待其至贷文请率所部击其前锋景等固不许贷文性勇而专不受命以防骑一千军前斥死于周军赠尚书左防射司徒公子敬显嗣彊直勤干少以武力见知恒从斛律光征讨数有战功光每令敬显前驱置营中夜廵察或逹旦不眠临敌置阵亦命部分将士深见重位至开府仪同三司武平七年从后主平阳败归在并州营唐邕等推立安德王称尊号安德败武将皆投周军唯敬显赱遁邺授司徒周武帝平邺执之斩于阊阖门外责其不留晋阳也
　　库狄廽洛代人也少有武力仪貎魁伟初事尔朱荣荣死尔朱兆神武举兵于信都廽洛拥众来归従破四胡于韩陵以军功封顺阳县子累迁夏州刺史昭帝即位封顺阳郡王大宁初爲朔州刺史转太子太师卒赠太尉定州刺史
　　库狄盛字安盛懐朔人也性柔和少有武用初爲神武亲信都督従征伐累迁幽州刺史封长广县公齐受禅改封华阳县公后拜特进卒赠太尉公
　　张保洛自云本出南阳西鄂家世好宾客尚气侠颇爲北土所知保洛少便弓马初従葛荣荣败仍为尔朱荣统军后神武神武起兵保洛为帐内都督従破尔朱兆于广阿及破四胡于韩陵元象初为西夏州刺史以前后功封武安县伯又従战芒山进爵为侯文襄嗣事歴梁州刺史进爵为公齐受禅加开府仍为刺史聚敛为百姓所患济南初兼侍中寻出为沧州刺史封敷城郡王以聚敛免官夺王爵卒赠前官追复本封従神武出山东又有贺防仁麴珍段琛尉子相贵相显康徳韩建业封辅相范舎乐牒舎乐并以军功至大官史失其事仁字天恵善抚人以帐内都督従神武破尔朱氏于韩陵力战有功天保初封安定郡王歴数州刺史太保太师右丞相录尚书事武平元年薨赠假黄钺相国太尉录尚书事二州诸军事朔州刺史谥曰武珍字舎洛西平酒泉人壮勇善骑射以帐内従神武天统中封安康郡王武平初为豫州道行台尚书令豫州刺史卒赠太尉琛字懐寳代人少有武用従起兵天保中开府仪同三司兖州刾史代人太宁初位司徒封海昌王卒子相贵嗣相贵武平末开府仪同三司晋州道行台尚书仆射晋州刾史及行台左丞侯子钦等宻唘周武帝请师求为内应周武自率众至城下子钦等夜开城门引军入鎻相贵送长安卒弟相显彊干有胆畧武平末开府仪同三司领军大将军自平阳至并州及到邺每立计将杀髙阿那肱废后主立广宁王事竟不果及广寕被出相显防佩刀斫柱而叹曰大事去矣知复何言徳代人歴数州刾史并省尚书左仆射开府仪同三司封新蔡王建业辅相俱不知所従来建业位领军大将军并州刾史辅相为朔州总管范舎乐代人有武艺筋力絶人位东雍州刾史开府仪同三司封平舒侯牒舎乐武威人开府仪同三司营州刾史封汉中郡公战殁赠关中侯
　　侯莫陈相代人也祖社伏頽魏第一领人酋长父斛古提朔州刾史白水公相七嵗丧父号慕过人及长性防杰后従神武起兵破四胡于韩陵力战有功封阳平县伯后改封白水郡公天保初累迁司空公进爵白水王又迁大将军拜太尉公兼瀛州刾史歴太保朔州刾史又授太傅别封义寕郡公薨于州赠假黄钺右丞相太宰太尉都督朔州刾史次子晋贵严重有文武干畧袭爵白水王武卫将军开府仪同三司梁州刾史归周授上大将军封信安县公子仲宣太常丞子頴信雍州司士参军子行方行俭行恭
　　薛孤延代人也少骁果有武力神武为都督従起义平邺破四胡累迁车骑将军显州刾史従神武西伐至蒲津及窦防失利班师而还孤延爲后殿且战且行一日斫折十五刀又従破周文于邙山封永固公神武尝阅马于北牧道逄暴雨大雷电震地前有浮图一所神武令孤延视之孤延乃驰马案矟直前未至三十歩震烧浮图孤延唱杀绕浮图赱火遂灭孤延还眉须及马尾皆焦神武叹其勇决曰薛孤延乃能与霹雳鬭后封平秦公与诸将讨颍川孤延专监造土山以酒醉为敌所袭防颍川平诸将还亰师防华林园文襄唘魏帝坐孤延阶下以辱之齐受禅别赐爵都昌县公孙延好酒率多昬醉而以勇决善战毎大军征讨常为前锋故与彭刘韩潘同列位太子太保太傅
　　斛律举太安人也世爲部落酋长举少骁果有胆初従尔朱兆入洛有战功深为兆爱遇兆破始归诚神武神武以其忠于所事亦加嗟赏天平中除大都督従神武战于沙苑诸将议进趣之计举曰黑獭虽聚防党彊弱可知若欲固守无粮援可恃今揣其情欲一死决有同猘狗或能噬人且渭曲土泞无所用力若不与战而迳趣咸阳咸阳空虚可不战而尅防其根本彼无所归则黑獭之首可悬于军门矣神武欲縦火防之侯景曰当禽以示百姓烧杀谁复信之诸将议有异同遂战于渭曲大军败绩后封宻县侯为东夏州刾史有疫疾刾胸以竹筩吮之垂愈因怒创裂而卒赠仪同三司子孝卿嗣孝卿少聪敏机悟有风检武平末位侍中开府仪同三司封义宁王知内省事典外兵骑兵机宻时政由羣竖自赵彦深死后朝贵典机密者惟孝卿一人差居雅道不至贪秽后主至齐州以孝卿为尚书令又以中书侍郎薛道衡为侍中封北海王二人劝后主作承光诏禅位任城王令孝卿赍诏防及传国玺往瀛州孝卿便诣邺仍従周武帝入关授仪同大将军宣纳上士隋开皇中位太府卿户部尚书
　　张琼字徳连代人也少壮健有武用初随葛荣为乱荣败归尔朱荣荣以为都督后歴位济州刾史及尔朱氏败归神武拜沧州刾史加骠骑大将军开府仪同三司天平中神武袭尅夏州以琼为慰劳大使留镇之寻爲周文所防卒赠司徒都督恒州刾史琼子欣尚魏平阳公主除驸马都尉骠骑大将军开府仪同三司建州刾史南郑伯琼常忧其太盛每谓亲识曰凡人官爵莫若处中欣位秩太髙深为忧虑而欣豪险遂与公主情好不笃寻为孝武帝所害时人称琼先见
　　宋显字仲华敦煌効谷人也性果毅有武用初事尔朱荣稍迁为记室参军荣死世隆等以为晋州刾史后归神武为行台左丞拜西兖州刾史在州多所受纳然勇决有气干检御左右咸得其心力及河阴之战深入没于行阵赠司空公
　　王则字元轨自云太原人也少骁果有武艺初随叔父魏广平内史老生征讨毎有战功老生为朝廷所知则颇有力初以军功赐白水子元颢入洛则与老生俱降颢颢疑老生遂杀之则奔广州刺史郑先护与同拒颢颢败为东徐州防城都督尔朱荣之死也东徐州刾史斛斯椿是其枝党内懐忧惧时梁立汝南王悦为魏主资其士马送之境上椿遂降悦则与兰陵太守李义击其偏师破之魏因以则行北徐州事尔朱仲逺仲逺败乃归神武天平初频以军功都督荆州刾史则有威武邉人畏服之渭曲之役则为西师围逼弃城奔梁梁寻放还神武恕而不责元象初除洛州刾史以前后勲封太原县伯则性贪在州不法旧亰诸像毁以铸钱于时号河阳钱皆出其家以武用除徐州刺史以取受狼籍令送晋阳文襄恕其罪卒赠司空谥烈懿则弟敬寳位东广州刺史与萧轨攻建邺不尅死焉
　　慕容绍宗字绍宗燕主晃第四子太原王恪之后也曾祖腾归魏遂居代祖郁岐州刺史父逺恒州刺史绍宗容貎恢毅少言语深沉有胆气尔朱荣即其従舅子也值北边扰乱绍宗擕家属以归荣荣深待之及荣入洛私告绍宗曰洛中人士繁盛骄侈成俗若不加除剪恐难制服吾欲因百官出迎仍悉诛之若何绍宗曰太后临朝淫虐无道天下共弃公旣身控神兵心执忠义忽欲殱夷多士实非长防深愿三思荣不従累迁骠骑将军后以军功封索卢侯荣死事尔朱兆歩藩逼晋阳兆击之累为藩所破兆欲于晋州召神武共图歩藩绍宗諌曰今天下扰攘人懐觊觎正是智士用策之秋髙晋州才雄气猛英畧盖世譬诸蛟龙安可借以云雨兆怒曰我与晋州推诚相待何忽輙相猜阻横生此言便禁止绍宗数日方释遂割鲜卑皆神武神武与兆共破歩藩灭之神武举义信都兆以绍宗为长史及韩陵之败乃抚膺自咎谓绍宗曰比用卿言今岂至此兆之败也士卒多奔散兆惧将欲潜遁绍宗建旗鸣角招集戎徒军容既振兆徐而止后神武従邺讨兆于晋阳兆自缢死绍宗行到马突城见神武追至遂擕尔朱荣妻子及兆余众自归神武神武仍加恩礼所有官爵并皆如故军谋兵略时参预焉及迁都邺庶事未周乃令绍宗与髙隆之共知库府图籍诸事累迁青州刺史时丞相记室孙搴属绍宗以其兄为州主簿绍宗不用搴谮之神武曰绍宗甞登广固城长叹谓所亲云大丈夫有复先业理否由是徴还元象初以军功进爵为公累迁御史中尉属梁人刘乌黒入防徐方授徐州刾史执乌黒杀之还除尚书仆射侯景反命绍宗为东南道行台加开府改封燕国公遂与大都督清河王岳破梁贞阳侯渊眀于寒山禽之廽军讨侯景于涡阳于时景军甚盛初闻韩轨往讨之曰噉猪肠小儿闻髙岳往曰此兵精人凡尔前后诸将往者莫不为其所败及闻绍宗至扣鞍曰谁教鲜卑小儿解遣绍宗来若然髙王未死邪及与景战诸将频败无敢先者绍宗麾兵径进诸将従之因大防景遂走遁初神武将崩命文襄云侯景若反以慕容绍宗当之至是果败景西魏遣其大将王思政防颍川又以绍宗为南道行台与太尉髙岳仪同刘丰率军围击之堰洧水灌城时绍宗数有防夣意每恶之乃私谓左右曰吾自年二十已还尝有蒜髪昨来忽然自尽蒜者算也吾年算其尽乎未防与刘丰临堰见北有尘气乃入舰同坐暴风従东北来逺近晦舟防防飘防迳向敌城绍宗自度不免遂投水而卒时年四十九三军将士莫不悲惋朝廷嗟伤焉赠太尉諡曰景长子士肃以谋反伏法朝廷以绍宗功罪止士肃身皇建初配享文襄庙庭士肃弟三藏列在隋史
　　叱列平字杀鬼代郡西部人世为酋帅平有容貎羙须髯善射驭袭第一领人酋长临江伯魏末自军功至武卫将军随尔朱荣破葛荣平元颢封瘿陶县伯荣死尔朱氏陵替平惧祸后归神武従破四胡于韩陵以军功天保初累迁兖州刾史开府仪同三司卒赠都督瀛州刾史諡曰荘恵子孝冲嗣孝冲弟长义武平末侍中开府仪同三司封新寜王隋开皇中位上柱国卒于泾州刺史长义无他材技在官以清干称
　　歩大汗萨代郡西部人祖荣代郡太守父居龙骧将军领人别将萨初従尔朱荣入洛及平葛荣累功为都督荣死又従兆入洛及韩陵之败以所部降神武稍迁车骑大将军封行唐县公晋州刾史齐受禅改封义阳县公
　　薛脩义字公让河东汾隂人也曾祖绍魏七兵尚书祖夀仁秦州刾史汾隂公父寳集定阳太守脩义少而奸侠防财重气魏正光末天下兵起特诏募能得三千人者用为别将脩义得七千余人假安北将军西道别将以军功拜龙门镇将后宗人凤贤等作乱围镇城脩义以天下纷扰遂为逆自号黄钺大将军诏都督宗正珍孙讨之军未至脩义慙悔遣表乞一大将招慰乃降凤贤等犹防险不降脩义与书降之乃授凤贤龙骧将军阳夏子改封汾隂县侯尔朱荣以脩义反覆録送晋阳与髙昻等并见拘防荣赴洛并以自随置于駞牛署荣死魏孝荘以脩义为农河北河东正平四郡大都督时神武为晋州刺史见之相待甚厚及韩陵之防以脩义行并州事孝武帝入关神武以脩义为关右行台自龙门济河招下西魏北华州刾史薛崇礼初神武欲大城晋州中外府司马房毓曰若使贼到此处虽城何益乃止及沙苑之败徙秦南汾东雍三州人于并州又欲弃晋州遣家属向英防城脩义谏曰若晋州败定州亦不可保神武怒曰尔軰皆负我前不聴我城并州城使我无所趣脩义曰若失守则请诛斛律金曰还仰汉小儿守收家口为质勿与兵马神武従之以脩义行晋州事及西魏仪同长孙子彦围逼城下脩义开门伏甲待之子彦不测虚实于是遁去神武嘉之就拜晋州刺史后除齐州刾史以黩货除名追其守晋州功复其官爵俄以军功进正平郡公加开府天保中卒于太子太保赠司空子文殊嗣脩义従弟嘉族性亦豪爽従神武平四胡于韩陵歴华扬二州刾史卒官子震字文防位防州刾史亦着军功又歴南汾谯二州刾史
　　慕容俨字恃徳清都人廆之后也容貎出群衣冠甚伟不好读书颇学兵法工骑射尔朱氏败归神武以勲累迁五城太守见东雍州刾史潘乐长揖而已丞尉已下数为乐所谴乃谓俨曰府君少为群下屈莭俨攘袂曰吾状貎如此行望人拜岂可拜人神武闻二人在邉不和徴乐还朝以俨代为刾史迁东荆州刾史行次长社忽为其部下人所执将投山贼张俭为守人王崇祖私放获免神武仍授以军司共击平俭始得逹州沙苑之败西魏荆州刾史郭鸾率众攻俨俨拒守二百余日昼夜力战大破鸾军时诸州多有翻陷惟俨获全及侯景反与诸将讨之俨获景麾下伪太守刾史将军行台等并其部下二千人天保初以军功除开府仪同三司六年梁司空陆法和仪同宋等以郢州内附时清和王岳帅师江上乃集诸军议曰城在江外人情尚梗必湏才畧兼济志勇过人方可受此寄耳众咸共推俨岳以为然遂遣镇郢城城卑下兼土踈頽壊俨更修缮城雉多作大楼又造船防水陆备具梁将萧脩率众五万与侯瑱任约合军奄至城下于上流鹦鹉洲造荻葓竟数里以塞船路众惧俨悦以安之城中先有神祠一所俗号城隍神俨于是领士卒躬往祈请须防冲风惊涛漂荻葓约复以鐡鏁连缉防御弥切俨还共祈请风浪夜惊葓复防絶如此再三城人大喜以为神助俨出城奋击大破之夏五月瑱约等又并力攻围城中食少粮运阻絶无以为计唯煮槐楮桑叶并纻根水荭葛艾等及靴皮帯筋角等物而食之有死者即取肉分噉唯留骸骨俨犹申令将士信赏必罚分甘同苦自正月至于六月人无异志后萧方智立遣使请和文宣以城在江表防守非便有诏还之俨至邺帝命引升殿俨望帝悲不自胜帝执其手捋俨须脱帽防髪叹息久之谓俨曰观卿容貎朕不望相识自古忠烈岂能过此也除赵州刺史赐帛一千疋钱十万天统四年别封寄氏县公并赐金银酒钟各一枚胡马一疋五年进爵为义安王武平元年为光州刾史俨少任侠交通轻薄遨遨亰洛间及征讨毎立功効经略虽非所长而有将帅之节所歴诸州虽不能清白守道亦不贪残害物卒赠司徒子子防位郢州刾史周武帝平邺使其子送喻之子防枷其子赴狱寻赦书至云行台武王已降子防乃与僚属北向恸哭然后奉命尔朱氏将帅归神武者又有代人库狄伏连字仲山夲名伏怜讹音连事尔朱荣至直阁将军后従神武赐爵虵邱男天保初仪同三司寻加开府性质朴勤公事直卫宫阙晓夕不离帝所颇以此见知然鄙吝愚佷为郑州刾史好聚敛又严酷屋室患蝇杖门者曰何故聼入其妻病以百钱买药毎自恨之不识士流开府参军多是衣冠仕族皆加捶挞逼遣筑墙武平中封宜都郡王除领军大将军寻与琅邪王矫杀和士开伏诛被支解伏连家口百余盛夏人料仓米二升不给盐菜常有饥色冬至日亲表称贺其妻为设豆饼问豆饼得处云于马豆中分减伏连大怒典马掌食人并加杖责积年赐物藏在别库遣一婢专掌管钥毎入库捡阅必语妻子云此官物不得輙用至死时惟着弊裈而积绢至二万疋簿録并归天府
　　髙干字干邕渤海蓨人也父翼字次同豪侠有风神为乡里所畏服魏武昌初葛荣为乱于燕朝廷以翼山东豪右即家拜渤海太守贼徒愈盛翼部率合境徙居河济之间魏朝因置东冀州以翼为刾史封乐城侯俄除定州刾史以贼乱不行及尔朱兆弑荘帝翼谓诸子曰主忧臣辱主辱臣死今社稷阽危人神愤怨破家报国在此时也尔朱兄弟性甚猜忌忌则多害汝等宜早图之先人有夺人之心时不可失事未集而卒中兴初赠使持莭侍中太保录尚书六州诸军事冀州刺史赐諡曰文宣干性眀悟俊伟有智略羙音容进止都雅少时轻侠数犯公法长而脩改防财重义多所交结魏领军元义权重当世以意气相得接干甚厚起家拜贠外散骑侍郎稍迁贠外散骑常侍魏孝荘之居藩也干潜相托附及尔朱荣入洛干东奔于冀干兄弟夲有縦横志见荣杀害人士谓天下遂乱乃率河北流人于河济间受葛荣官爵荘帝遣右防射元罗廵抚三齐干兄弟相率出降朝廷以干为给事黄门侍郎兼武卫将军尔朱荣以干前罪不应复居近要荘帝聴干解官归乡里于是招纳骁果以射猎自娱及荣死乃驰赴洛阳荘帝见之大喜以干兼侍中加抚军将军金紫光禄大夫镇河北又以弟昻为通直散骑常侍平北将军令俱归招集乡闾为表里形援帝亲送于河桥上举酒指水曰卿兄弟冀部豪杰能令士卒致死京城傥有变可为朕河上一扬尘干垂涕受诏昻援劔起儛誓以死继之及尔朱氏既弑害遣其监军孙白鸡率百余骑至冀州托言括马其实欲因干兄弟送马收之干既宿有报复之心而白鸡忽至知欲见图将先发以告前河内太守封隆之隆之父先爲尔朱荣所害闻之喜曰国耻家怨痛入骨髓乗机而发今正其时谨闻命矣二月干与昻潜勒壮士夜袭州城执刾史元嶷射白鸡杀之于葛荣殿为荘帝举哀三军缟素干升坛誓众词气激扬涕泗交集将士莫不感愤欲奉父次同为主次同曰和乡里我不及封皮乃推隆之为大都督行州事隆之欲逃昻勃然作色抜刀将斫隆之隆之惧乃受命北受幽州刾史刘灵助节度俄而灵助被尔朱氏禽属神武出山东扬声以讨干为辞众情惶惧干谓之曰髙晋州防材盖世不居人下且尔朱弑主肆虐正是英防効节之时今者之来必有深计勿忧吾将诸君见之乃间行与封隆之子子绘俱迎于滏阳因说神武曰尔朱氏酷逆痛结人神凡厥生灵莫不思奋眀公威徳素着天下倾心若兵以忠立则屈彊之徒不足为眀公敌矣鄙州虽小戸口不减十万糓秸之税足济军资愿眀公熟详其计神武大笑曰吾事谐矣遂与干同帐而寝呼干为叔父乾旦日受命而去时神武虽内有逺图而外迹未见尔朱羽生为殷州刾史神武密遣李元忠于封龙山举兵逼其城令干率众伪往救之干遂防骑入见羽生伪为之计羽生出劳军彭乐侧従马上禽斩之遂平殷州又共定策推立中兴主拜侍中司空公是时军国草创干父丧不得终制及孝武立天下初定干乃表请解职行三年之礼诏听解侍中司空如故封长乐郡公干虽求退不谓便见従许既去内侍朝政罕关居常怏怏孝武将贰于神武欲乗此抚之于华林园宴罢独留干谓曰司空奕世忠良今日复建殊功相与虽则君臣实义同兄弟宜共立盟约勒逼之干曰臣以身许国何敢有二干虽有此对然非其本心事出仓卒又不谓孝武便有异志遂不固辞亦不唘神武帝以干为诚已时禁园飬部曲稍至千人骤令元士弼王思政诣贺防岳计又以岳兄胜为荆州刾史干谓所亲曰难将作矣祸必及吾乃密唘神武神武召干问之干因劝神武受禅神武以袖掩其口曰勿复言今唘叔复为侍郎门下之事一以仰委及频请而帝不答干惧唘神武求为徐州乃以干为开府仪同三司徐州刾史将行帝闻其与神武言怒使谓神武曰髙干与朕私盟今复反覆神武闻其与帝盟亦恶之乃封其前后密唘以闻帝对神武使诘干干曰臣以身奉国义尽忠贞陛下既有异图更言臣反覆以匹夫加诸罪尚或难免况人主推恶何以逃命所谓欲加之罪其无辞乎功大身危自昔然也若死而有知差无负庄帝诏遂赐死门下省年三十七嵗临死时武衞将军元整监刑谓曰颇有书及家人乎干曰吾诸弟分张各在异处今日之事想无全者儿子既小未有所识亦恐巢倾卵破夫复何言后神武讨斛斯椿等谓髙昻曰若昂用司空策岂有今日之举天平初赠太师录尚书事冀州刾史諡曰文昭以长子继叔袭祖次同爵乐城县侯令第二子吕儿袭干爵干弟慎字仲密颇渉文史与兄弟志尚不同偏为父所爱歴位沧州刾史东南道行台尚书光州刾史加骠骑大将军仪同三司时天下初定聴慎以本乡部曲数千人自随为政严酷又縦左右吏苦之干死时慎弃州将归神武武帝青州防其归路慎间行至晋阳神武以为大行台左丞转尚书当官无所廽避累迁御史中尉选用御史多其亲戚乡闾不称朝望文宣奏令改选焉慎前妻吏部郎中崔暹妺为慎弃暹时为文襄委任乃为暹髙嫁其妺礼夕亲临之慎后妻赵郡李徽伯女也艳且慧兼善书记工骑乗慎之为沧州甚重沙门显公夜甞语久不寝李氏患之构之于慎遂被拉杀文襄闻其羙挑之不従衣尽破裂李以告慎慎由此积憾且谓暹构已遂罕所紏劾多行縦舍神武嫌责之弥不自安出为北豫州刾史遂防虎牢降西魏慎先入关周文率众东出败于芒山慎妻子尽见禽神武以其家勲唘慎一房配没而已慎妻预在行中文襄盛服见之乃従焉西魏以慎为侍中司徒迁太尉慎弟昻字敖曺其母张氏始生一男二嵗令婢为汤将浴之婢置而去飬猿系解以儿投鼎中爓而死张使积薪于村外婢及猿焚杀之扬其灰于漳水然后哭之昻性似其母防时便有壮气及长俶傥胆力过人龙犀豹颈姿体防异其父为求严师令加捶挞昻不遵师训专事驰骋每言男儿当横行天下自取富贵谁能端坐读书作老愽士也其父曰此儿不灭吾族当大吾门以其昻藏敖曺故以名字之少与兄弟数为劫掠乡闾畏之无敢违忤兄干求愽陵崔圣念女为婚崔氏不许昂与兄往劫之置女村外谓兄曰何不行礼于是野合而归干及昻等并劫掠父次同常系狱中惟遇赦乃出次同语人曰吾四子皆五眼我死后岂有一人与我一锹土耶及次同死昻大起冢对之曰老公子生平畏不得一锹土今被压竟知为人不昻以建义初兄弟共举兵既而奉魏荘帝防散众仍除通直散骑侍郎封武城县伯与兄干俱为尔朱荣所黜免归乡里隂养壮士又行抄掠荣闻恶之密令刾史元仲密诱执昻即送洛阳及入洛将昻自随禁于駞牛署既而荣死荘帝即引见劳勉之时尔朱世隆还逼宫阙帝亲临大夏门指麾处分昻既免缧绁被甲横戈与其従子长命推锋径进所向披靡帝及观者莫不壮之即除直閤将军赐帛千匹昻以宼难尚繁乃请还夲乡招集部曲仍除通直散骑常侍加平北将军及闻荘帝见害京师不守遂与父兄防信都起兵尔朱世隆従叔殷州刾史羽生率五千人掩至龙尾坂昻将十余骑不擐甲而驰之干城守绳下五百人追救未及而昻已交兵羽生败走昻马矟絶世左右无不一当百时人比之项籍神武至信都开门奉迎昻时在外畧地闻之以干为妇人遗以布帬神武使世子澄以子孙礼见之昻乃与俱来后废帝立除冀州刾史以终其身仍为大都督率众従神武破尔朱兆于广阿又讨四胡于韩陵昻自领乡人部曲王桃汤东方老等三千人神武将割鲜卑兵千余人共相参合对曰敖曺所将部曲练习已久不烦更配神武従之及战神武军少却兆等方乗之昻与蔡儁以千骑自栗园出横击兆军大败是日微昻等神武防殆太昌初始之冀州寻加侍中开府进爵为侯及兄干被杀乃将十余骑奔晋阳神武向洛阳令昻为前驱武帝入关中昂率五百骑倍道兼行至崤陕不及而还寻行豫州刾史天平初除侍中司空公昻以兄干薨此位固辞不拜迁司徒公好着小帽世因称为司徒帽神武以昻为西南道大都督径趣啇洛昻度河祭河伯曰河伯水中之神髙敖曺地上之虎行经君所故相沃酹时山道峻阻巴宼守险昻转鬭而进莫有当锋遂克上洛获西魏洛州刾史泉企并将数千人欲入蓝田关防窦泰失利神武召昻昻不忍弃众力战全军而还时昻为流矢所中创甚顾左右曰吾死无恨恨不见季式作刾史耳神武闻之驰驿唘季式为济州刾史昻还复为军司大都督统七十六都督与行台侯景练兵于虎牢御史中尉刘贵时亦率众在焉昻与北豫州刾史郑俨祖握槊贵召俨祖昻不遣枷其使使者曰枷时易脱时难昻使以刀就枷刎之曰何难之有贵不敢校眀日贵与昻坐外白河役夫多溺死贵曰头钱价汉随之死昻怒防刀斫贵贵走还营昻使鸣鼓防兵攻之侯景与冀州刾史万俟受洛解之乃止时鲜卑共防中原朝士惟惮昻神武毎申令三军甞为鲜卑言昻若在列时则为华言昻尝诣相府欲直入门者不聴昻怒引弓射之神武知而不责性好为诗言甚鄙陋神武毎容之元象元年进封京兆郡公与侯景等同攻独孤胜于金墉与周文战败于芒山死之是役也昻使奴京兆西军京兆于昻傅婢彊取佩刀以行昻执杀之京兆曰三度救公大急何容以小事赐杀其夜梦京兆以血涂已寤而怒使斫其两胫时刘桃棒在勃海亦梦京兆言诉得理将公付贼桃棒知昻必死遽奔焉昻心轻敌建旗盖以陵阵西人尽锐攻之一军皆没昻轻骑东奔河阳城太守髙永洛先与昻隙闭门不受昻仰呼求绳又不得防刀穿阖未彻而追兵至伏于桥下追者见其従奴持金带问昻所在奴示之昻奋头曰来与尔开国公追者斩之以去先是昻梦为此奴所杀以告卢武将杀之武谏乃止果及难时年四十八桃棒防丧于路神武闻之如丧肝胆杖永洛二百西魏赏斩昻首者布绢万段歳岁稍与之周亡犹未充赠太师大司马太尉公録尚书事冀州刺史諡曰忠武西魏寻归敖曺首犹可识先是有鹊巢于庭中地上家人怪之及其首函至置正当巢处后其妻张氏尝见敖曺夜来旦去有若平生傍人莫见唯犬随而吠之歳余乃絶其故吏东方老为南兖州刾史追慕其防为立祠庙灵像既成头上坼裂更为之其裂如初见者咸称神异子突骑嗣早卒文襄复亲简昻诸子以第三子道额嗣皇建初追封昻永昌王以道额袭武平末开府仪同三司入周为仪同大将军隋开皇中卒于黄州刾史昻弟季式字子通亦有胆气太昌初累迁尚书尚食典御寻加骠骑大将军天平初为济州刾史季式兄弟贵盛并有勲于时自领部曲千余人马八百疋衣甲器仗皆备故能追督境内盗贼多致克防时濮阳人杜灵椿等又阳平路叔文徒党各为乱季式并讨平之有客尝谓季式曰濮阳阳平乃是畿内何忽遣私军逺战季式曰我与国家同安危岂有见贼不讨之理若以此获罪吾亦何恨芒山之败所亲部曲请季式奔梁季式曰吾兄弟受国厚防与髙王共定天下一旦倾危而亡之不义是役也兄昻没焉兴和中行晋州事解州仍镇永安季式兄慎以虎牢叛遣信报季式季式奔告神武神武待之如初武定中除侍中寻加冀州大中正都督以前后功加仪同三司天保初封乗氏县子寻迁太常卿仍为都督随司徒潘乐征江淮间为私使乐人于边境交易还亰坐被禁止寻赦之四年夏发疽卒赠侍中开府仪同三司冀州刾史谥曰恭穆季式豪率好酒又恃举家勲功不拘检节与光州刾史李元忠生平防欵在济州夜饮忆元忠开城门令左右乗驿马持一壶酒往光州劝之朝廷知而容之兄慎叛后少时解軄黄门郎司马消难左仆射子如之子又是神武壻势盛当时囙退食暇寻季式酣歌留宿旦日重门并闗消难固请去季式曰君以地势胁我邪消难拜谢请出终不见许酒至不肯饮季式索车轮括消难颈又更索一车轮自括颈引满相劝消难不得已笑而従之方俱脱车轮更留一宿及消难出方具言之文襄辅政白魏帝赐消难羙酒数石珍羞十轝并令朝士与季式亲狎者就季式宅宴集其被优遇如此自昻起兵为羽翼者有呼延族刘贵珍刘长秋东方老刘士荣成五彪韩愿生刘桃棒随其建义者有李希光刘叔宗刘孟和等名显可知者列之后云东方老安德鬲人与昻为部曲文宣受禅封阳平县伯位南兖州刾史后与萧轨等度江没李希光勃海蓨人初随髙干起兵后位仪同三司扬州刾史文宣责陈武帝废萧渊眀命仪同萧轨率希光东方老裴英起王敬宝歩骑数万以天保七年三月度江袭克石头城五将名位相侔英起以侍中为军司萧轨与希光并为都督军中抗礼动必乖张顿军丹阳城下遇霖雨五十余日故致败将卒俱死军士得还者十二三刘叔宗名纂乐陵平昌人归昻位车骑将军左光禄大夫刘孟和名恊防阳饶安人聚众附昻兄弟位终大丞相司马坐事死其余并不知所终云神武初起兵范阳卢曺亦以勇力称为尔朱氏守防蓟神武厚礼召之以昻相拟曰宜来与従叔为二曺曺愠曰将田舎儿比国士遂率其徒自蓟入海岛得长人骨以髑髅为马皂胫长丈六尺以为二矟送其一于神武诸将莫能用唯彭乐彊举之未防曺遇疾恫声闻于外巫言海神为祟遂卒其徒五百人皆服斩缞毕潜散曺身长九尺鬓靣甚防臂毛逆如猪鬛力能防树性宏毅方重常従容雅服北州敬仰之甞卧疾犹申足以举二人蠕蠕宼范阳曺登城射之矢出三百歩投弓于外羣虏莫能弯乃去之时有沙门昙讃号为神力惟曺与之角焉昙讃闻呌声则胜
　　潘乐字相贵广寜石门人也本广宗大族魏世分镇北邉囙家焉父永有技艺袭爵广宗男乐初生有一雀止其母之左肩占者咸言富贵之兆因名之曰相贵后以为字及长寛厚有胆略北镇乱魏大都督临淮王彧北讨至云中问士人胆略者或以乐对彧乃召为军主每摧坚陷阵转统军乐以天下多事遂归葛荣授京兆王时年十九葛荣败随尔朱荣荣以乐为别将随讨元颢有功封敷城县男神武出牧晋州引乐为鎭城都将及信都起义従破四胡进爵广宗县伯累以军功拜征东将军东雍州刾史神武甞欲议废州乐以东雍地带山河境连胡蜀形胜之会不可弃也遂如故后従破周师于河隂议欲追之令追者在西不愿者东惟乐与刘丰居西神武善之以众不同而止改封金门郡公文宣嗣事镇河阳破西将杨等时帝以懐州刾史平鍳等所筑城深入敌境欲弃之乐以轵闗要害必湏防守乃更脩理增兵置将而还还镇河阳累迁拜司空齐受禅乐奉进玺绶天保初进封河东郡王迁司徒周文亲举大众东至崤峡遣其行台侯莫陈崇自齐子岭趣轵闗仪同杨従鼓钟道出建州陷孤公戌诏乐摠大众御之车驾饯于汾东乐昼夜兼行至长子遣仪同韩永兴従建州西趣崇崇遂遁时将经略江外诏乐为南道大都督率诸军南讨侯景乐发石鳖南渡百余里淮南闻大军至所在弃城走至梁泾州泾州旧在石梁侯景改为淮州乐获其地仍立泾州又克安州除骠骑大将军开府仪同三司瀛州刾史仍经略淮汉遇疾薨于悬瓠天保六年也赠黄钺太师大司马尚书令神武再破周文也乐皆先锋摧阵邙山之役乐因势追之至其营所仍大抄掠乐获周文金带一袋贪货稽留不即东返于时周文于阵可禽失而不获者实乐贪货之由也神武忿之以大防之后恕而不问乐卒子子晃嗣时诸将子弟率多骄縦子晃沉密谨慤以清靖自居尚公主拜驸马都尉武平末为幽州道行台右仆射幽州刾史周师将入邺子晃率突骑数万赴援至博陵知邺城不守诣冀州降周齐王军授上开府隋大业初卒
  </div>
  <div class="pagination">
   <a href="通志_page125.html">
    上一页
   </a>
   <span>
    ...
   </span>
   <a href="通志_page121.html">
    121
   </a>
   <a href="通志_page122.html">
    122
   </a>
   <a href="通志_page123.html">
    123
   </a>
   <a href="通志_page124.html">
    124
   </a>
   <a href="通志_page125.html">
    125
   </a>
   <span class="current-page">
    126
   </span>
   <a href="通志_page127.html">
    127
   </a>
   <a href="通志_page128.html">
    128
   </a>
   <a href="通志_page129.html">
    129
   </a>
   <a href="通志_page130.html">
    130
   </a>
   <a href="通志_page131.html">
    131
   </a>
   <span>
    ...
   </span>
   <a href="通志_page127.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
