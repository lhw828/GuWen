<!DOCTYPE html>
<html>
 <head>
  <meta charset="utf-8"/>
  <title>
   通志 - 第 102 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 102 页/共 155 页
  </h1>
  <div class="content">
   富辰周大夫也襄王十三年郑人伐滑王使伯服游孙伯如郑请滑郑人不聼王命而执二子王怒将以狄伐郑富辰谏曰不可臣闻之大上以德抚民其次亲亲以相及也昔周公吊二叔之不咸故封建亲戚以蕃屏周管蔡郕霍鲁卫毛聃郜雍曹滕毕原酆郇文之昭也邘晋应韩武之穆也凡蒋邢茅胙祭周公之允也召穆公思周德之不类故紏合宗族于成周而作诗曰常棣之华鄂不韡韡凡今之人莫如兄弟其四章曰兄弟防于墙外御其侮如是则兄弟虽有小忿不废懿亲今天子不忍小忿以弃郑亲其若之何庸勲亲亲昵近尊贤德之大者也即聋从昧与顽用嚚奸之大者也弃德崇奸祸之大者也郑有平惠之勲又有厉宣之亲弃嬖宠而用三良于诸姬为近四德具矣耳不聼五声之和为聋目不别五色之章为昧心不则德义之经为顽口不道忠信之言为嚚狄皆则之四奸具矣周之有懿德也犹曰莫如兄弟故封建之其懐柔天下也犹惧有外侮扞御侮者莫如亲亲故以亲屏周召穆公亦云今周德既衰于是乎又渝周召以从诸奸无乃不可乎民未忘祸王又兴之其若文武何王弗聴使頽叔桃子出狄师十六年狄伐郑取栎王德狄人将以其女为后富辰谏曰不可夫婚姻祸福之阶也由之利内则福利外则取祸今王外利矣其无乃阶祸乎昔挚畴之国也由大任杞缯由大姒齐许申吕由大姜陈由大姬是皆能内利亲亲者也昔之亡也由仲任密须由伯姞郐由叔妘聃由郑姬息由陈妫邓由楚曼罗由季姬卢由荆妫是皆外利离亲者也王曰利何如而内何如而外对曰尊贵眀贤庸勲长老爱亲礼新亲旧然则民莫不审固其心力以役上令官不易方而财不匮竭求无不至动无不济百姓兆民夫人奉利而归之上是利之内也若七德离判民乃擕贰各以利退上求不暨是其外利也夫狄无列于王室郑伯南也王而卑之是不尊贵也狄豺狼之德也郑未失周典王而蔑之是不眀贤也平桓荘惠皆受郑劳王而弃之是不庸勲也郑伯防之齿长矣王而弱之是不长老也狄隗姓也郑出自宣王王而虐之是不爱亲也夫礼新不间旧王以狄女间姜任非礼且弃旧也王一举而弃七德臣故曰利外矣书有之曰必有忍也若能有济也王不忍小忿而弃郑又登叔隗以阶狄狄封豕豺狼也不可厌也王又弗聼初王子带有宠于惠后惠后将立之未及而卒叔带奔齐富辰言于王曰请召大叔诗曰协比其邻昬姻孔云吾兄弟之不协焉能怨诸侯之不睦王乃复之至是大叔通于狄后王替隗氏頽叔桃子曰我实使狄狄其怨我遂奉大叔以狄师攻王王遂出及坎欿国人纳之頽叔桃子复以狄师伐周富辰曰昔吾骤谏王王弗从以及此难若我不出王其以我为怼乎乃以其属死之
　　王孙满周大夫顷王之孙也襄王二十五年秦师袭郑过周北门左右皆免胄而下超乗者三百乗王孙满观之言于王曰秦师必有谪王曰何故对曰师轻而骄轻则寡谋骄则无礼无礼则脱寡谋自防入险而脱能无败乎秦师无谪是道废也是行也秦师还晋人败诸崤获其三帅白乙丙西乞术孟眀视定王元年楚荘王伐陆浑之戎遂至于雒观兵于周彊王使王孙满劳楚子楚子问鼎之大小轻重焉对曰在德不在鼎昔夏之方有德也逺方图物贡金九牧铸鼎象物百物而为之备使民知神奸故民入川泽山林不逢不若螭魅罔两莫能逢之用能协于上下以承天休桀有昬德鼎迁于商载祀六百啇纣暴虐鼎迁于周德之休眀虽小重也其奸回昬乱虽大轻也天祚眀德有所底止成王定鼎于郏鄏卜世三十卜年七百天所命也周德虽衰天命未改鼎之轻重未可问也
　　刘康公季子定王之母弟也故亦曰王季子为周卿士食采于刘定王八年王使康公聘于鲁发币于大夫季文子孟献子皆俭叔孙宣子东门子家皆侈归王问鲁大夫孰贤对曰季孟其长处鲁乎叔孙东门其亡乎若家不亡身必不免王曰何故对曰臣闻之为臣必臣为君必君寛肃宣惠君也敬恪恭俭臣也寛所以保本也肃所以济时也宣所以教施也惠所以和民也本有保则必固时动而济则无败功教施而宣则徧惠以和民则阜若本固而功成施徧而民阜乃可以长保民矣其作事不彻敬所以承命也恪所以守业也恭所以给事也俭所以足用也以敬承命则不违以恪守业则不懈以恭给事则寛于死以俭足用则逺于忧若承命不违守业不懈寛于死而逺于忧则可以上下无隙矣其何任不堪上作事而彻下能堪其任所以为令闻长世也今夫二子者俭其能足用矣用足则族可以庇二子者侈侈则不恤匮匮而不恤忧必及之若是则必广其身且夫人臣而侈国家弗堪亡之道也王曰几何对曰东门之位不若叔孙而泰侈焉不可以事二君叔孙之位不若季孟而亦尚泰侈焉不可以事三君也若皆蚤世犹可若登年以载其毒必亡十六年鲁宣公卒赴者未及东门氏来告乱子家奔齐简王十一年鲁叔孙宣伯亦奔齐皆如其言焉简王之八年康公与成肃公防晋侯伐秦成子受脤于社不敬康公曰吾闻之民受天地之中以生所谓命也是以有动作礼义威仪之则以定命也能者养之以福不能者败以取祸是故君子勤礼小人尽力勤礼莫如致敬尽力莫如敦笃敬在养神笃在守业国之大事在祀与戎祀有执膰戎有受脤神之大节也今成子惰弃其命矣其不反乎反役成肃公卒于瑕
　　单襄公朝周之卿士也其先食采于单故以为氏定王六年王使襄公聘于宋遂假道于陈以聘于楚火朝觌矣道茀不可行不在疆司空不视涂泽不陂川不梁野有庾积场功未毕道无列树垦田若艺膳宰不致饩司里不受馆国无寄寓县无施舍民将筑台于夏氏及陈陈灵公与孔寕仪父南冠以如夏氏留宾不见襄公归告王曰陈侯不有大咎国必亡王曰何故对曰夫辰角见而雨毕天根见而水涸本见而木节觧驷见而陨霜火见而清风戒寒故先王之教曰雨毕而除道水涸而成梁草木节觧而备藏陨霜而冬裘具清风至而修城郭宫室故夏令曰九月除道十月成梁其时儆曰收而场功偫而畚梮营室之中土功其始火之初见期于司里此先王所以不用财贿而广施德于天下者也今陈国火朝觌矣而道路若塞野场若弃泽不陂障川无舟梁是废先王之教也周制有之曰列树以表道立鄙食以守路国有郊牧疆有寓望薮有圃草囿有林池所以御灾也其余无非谷土民无悬耜野无奥草不夺民时不蔑民功有优无匮有逸无罢国有班事县有序民今陈国道路不可知田在草间功成而不收民罢于逸乐是弃先王之法制也周之秩官有之曰敌国賔至关尹以告行理以节逆之人为导卿出郊劳门尹除门宗祝执祀司里授馆司徒具徒司空视涂司宼诘奸虞人入材甸人积薪火师监燎水师监濯膳宰致饔廪人献饩司马陈刍工人展车百官以物至賔入如归是故小大莫不懐爱其贵国之賔至则以班加一等益防至于王吏则皆官正莅事上卿监之若王廵守则君亲临监今虽朝也不才有分族于周承王命以为过賔于陈而司事莫至是蔑先王之官先王之令有之曰天道赏善而罚滛故凡我造国无从匪彜无即慆滛各守尔典以承天休今陈侯不念允续之常弃其伉俪妃嫔而帅其卿佐以滛于夏氏不亦渎姓矣乎陈我大姬之后也弃衮冕而南冠以出不亦简彜乎是又犯先王之令也昔先王之教懋帅其德也犹恐陨越若废其教而弃其制蔑其官而犯其令将何以守国居大国之间而无此四者其能久乎既而陈灵公杀于夏氏楚子入陈陈几亡简王十年晋厉公克楚于鄢陵使郤至告庆于周未将事王叔简公饮之酒交酬好货皆厚饮酒宴语相说也明日王叔子誉诸朝郤至见召桓公与之语召公以告襄公曰王叔子誉温季以为必相晋国相晋国必大得诸侯劝二三君子必先导焉可以树今夫子见我以晋国之克也为已实谋之曰微我晋不战矣楚有五败晋不知乗我则彊之背宋之盟一也德薄而以地赂诸侯二也弃壮之良而用防弱三也建立卿士而不用其言四也夷郑从之三陈而不整五也罪不由晋晋得其民四军之帅旅力方刚卒伍治整诸侯与之是有五胜也有辞一也得民二也军帅彊御三也行列治整四也诸侯辑睦五也有一胜犹足用也有五胜以伐五败而避之者非人也不可以不战栾范不欲我则彊之战而胜是吾力也且夫战也微谋吾有三伐勇而有礼反之以仁吾三逐楚军之卒勇也见其君必下而趋礼也能获郑伯而赦之仁也若是而知晋国之政楚越必朝吾曰子则贤矣抑晋国之举也不失其次吾惧政之未及子也谓我曰夫何次之有昔先大夫荀伯自下军之佐而以政赵宣子未有军行而以政今栾伯自下军徃是三子者吾又过于四之无不及若佐新军而升为政不亦可乎将必求之是其言也君以为奚若襄公曰人有言曰兵在其颈其郤至之谓乎君子不自称也非以让也恶其盖人也夫人性陵上者也不可盖也求盖人其抑下滋甚故圣人贵让且谚曰兽恶其网民恶其上书曰民可近也而不可上也诗曰恺悌君子求福不回在礼敌必三让是则圣人知民之不可加也故王天下者必先诸民然后庇焉则能长利今郤至在七人之下而欲上之是求盖七人也其亦有七怨怨在小丑犹不可堪而况在侈卿乎其何以待之晋之克也天有恶于楚也故儆之以晋而郤至佻天之功以为已力不亦难乎佻天不祥乗人不义不祥则天弃之不义则民叛之且郤至何三伐之有夫仁礼勇皆民之为也以义死用谓之勇奉义顺则谓之礼畜义丰功谓之仁奸仁为佻奸礼为羞奸勇为贼夫战尽敌为上守和同顺义为上故制戎以果毅制朝以序成叛战而擅舍郑君贼也弃毅行容羞也叛国即雠佻也有三奸以求替其上逺于得政矣以吾观之兵在其颈不可久也虽吾王叔未能违难在泰誓曰民之所欲天必从之王叔欲郤至能勿从乎十一年襄公及尹武公防诸侯于柯陵襄公见晋厉公视逺歩髙晋郤锜见其语犯郤犫见其语迂郤至见其语伐齐国佐见其语尽鲁成公见言及晋难及郤犫之谮襄公曰君何患焉晋将有乱其君与三郤共当之乎鲁侯曰寡人惧不见赦于晋今君曰将有乱敢问天道乎抑人故也对曰吾非瞽史焉知天道吾见晋君之容而聼三郤之语矣殆必祸者也夫君子目以定体足以从之是以观其容而知其心矣目以处义足以歩目今晋侯视逺而足髙目不存体而足不歩目其心必异矣目体不相从何以能久夫合诸侯民之大事也于是乎观存亡故国将无咎其君在防歩言视聼必皆无谪则可以知德矣视逺日絶其义足髙日弃其德言爽日反其信聼滛日离其名夫目以处义足以践德口以庇信耳以聼名者也故不可不慎也偏丧有咎既丧则国从之晋侯丧二吾是以云夫郤氏晋之宠人也三卿而五大夫可以戒惧矣髙位实疾颠厚味实腊毒今郤伯之语犯叔迂季伐犯则陵人迂则诬人伐则掩人有是宠也而益之以三怨其谁能忍之齐国子亦将与焉立于滛乱之国而好尽言以招人过怨之本也唯善人能受尽言齐其有乎吾闻之国德而邻于不修必受其福今君偪于晋而邻于齐齐晋有祸可以取伯无德之患何忧于晋且夫长狄之人利而不义其利滛矣流之若何鲁侯归乃逐叔孙侨如眀年晋杀三郤又眀年晋厉公弑齐人杀国武子其后伯舆之狱王叔陈生亦出奔晋晋襄公之孙曰惠伯谈谈之子周适京师事襄公立无跛视无还聼无耸言无逺言敬必及天言忠必及意言信必及身言仁必及人言义必及制言智必及事言勇必及利言教必及辩言孝必及神言惠必及和言让必及敌晋国有忧未尝不戚有庆未尝不怡襄公有疾召其子顷公而告之曰必善晋周将得晋国其行也文能文则得天地天地所祚小而后国夫敬文之恭也忠文之实也信文之孚也仁文之爱也义文之制也智文之舆也勇文之帅也教文之施也孝文之本也惠文之慈也让文之材也象天能敬帅意能忠思身能信爱人能仁利制能义事建能智帅义能勇施辩能教昭神能孝慈和能惠推敌能让此十一者夫子皆有焉天六地五数之常也经之以天纬之以地经纬不爽文之象也文王质文故天祚之以天下夫子被文矣其昭穆又近可以得国且夫立无跛正也视无还端也聼无耸成也言无逺慎也夫正德之道也端德之性也成德之终也慎德之守也守终纯固道正事信明令德矣慎成端正德之相也为晋休戚不背本也被文相德非国何取成公之归也吾闻晋之筮也遇干之否曰配而不终君三出焉一既往矣后之不知其次必此且吾闻成公之生也其母梦神规其臀以墨曰使有晋国三而畀驩之孙故名之曰黑臀于今再矣襄公曰驩此其孙也而令德孝恭非此其谁且其梦曰必驩之孙实有晋国其卦曰必三取君于周其德又可以君国三袭焉吾闻之太誓故曰朕梦协朕卜袭于休祥戎商必克以三袭也晋仍无道而鲜胄其将失之矣必早善晋子其当之也顷公许诺及厉公之乱召周子而立焉是为悼公
　　太子晋灵王之太子也早卒不得立灵王之二十一年谷洛鬭将毁王宫王欲壅之太子晋諌曰不可晋闻古之长民者不堕山不崇薮不防川不窦泽夫山土之聚也薮物之归也川气之导也泽水之钟也夫天地成而聚于髙归物于下疏为川谷以导其气陂塘污庳以钟其羙是故聚不陁崩而物有所归气不沈滞而亦不散越是以民生有财用而死有所葬然则无夭昬扎瘥之忧而无饥寒乏匮之患故上下能相固以待不虞古之圣王唯此之慎昔共工弃此道也虞于湛乐滛失其身欲壅百川堕髙堙庳以害天下皇天弗福庻民弗助祸乱并兴共工用灭在有虞有崇伯鲧播其滛心称遂共工之过尧用殛之于羽山其后伯禹念前人之非度厘改制量象物天地比类百则仪之于民而度之于羣生共之从孙四岳佐之髙髙下下疏川导滞钟水丰物封崇九山决汨九川陂障九泽丰殖九薮汨越九原宅居九隩合通四海故天无伏隂地无散阳水无沈气火无灾燀神无间行民无滛心时无逆数物无害生帅象禹之功度之于轨仪莫非嘉绩克厌帝心皇天嘉之祚以天下赐姓曰姒氏曰有夏谓其能以嘉祉殷富生物也祚四岳国命以侯伯赐姓曰姜氏曰有吕谓其能为乎股肱心膂以养物丰民也此一王四伯岂繄多宠皆亡王之后也唯能厘举嘉义以有允在下守祀不替其典有夏虽衰杞鄫犹在申吕虽衰齐许犹在唯有嘉功以命姓受祀迄于天下及其失之也必有慆滛之心间之故亡其氏姓踣毙不振絶后无主湮替圉夫亡者岂繄无宠皆黄炎之后也惟不帅天地之度不顺四时之序不度民神之义不仪生物之则以殄灭无允至于今不祀及其得之也必有忠信之心间之度于天地而顺于时动和于民神而仪于物则故髙明令终显融昭明命姓受氏而附之以令名若啓先王之遗训省其典图刑法而观其废兴者皆可知也其兴者必有夏吕之功焉其废者必有共鲧之败焉今吾执政无乃实有所避而滑夫二川之神使至于争眀以妨王宫王而饰之无乃不可乎人有言曰无过乱人之门又曰佐者尝焉佐鬭者伤焉又曰祸不好不能为旤诗曰四牡骙骙旟旐有翩乱生不夷靡国不泯又曰民之贪乱寜为荼毒夫见乱而不愓所残必多其饰弥章民有怨乱犹不可遏而况神乎王将防鬭川以饰宫是饰乱而佐鬭也其无乃章祸且遇伤乎自我先王厉宣幽平而贪天祸至于今未弭我又章之惧长及子孙王室其愈卑乎其若之何自后稷以来寜乱及文武成康而仅克安民自后稷之始基靖民十五王而文始平之十八王而康克安之其难也如是厉始革典十四王矣基德十五而始平基祸十五其不济乎吾将儆惧其何德之修而少光王室以逆天休王又章辅祸乱将何以堪之王无亦鉴于黎苖之王下及夏商之季上不象天而下不仪地中不和民而方不顺时不共神祗而蔑弃王则是以人夷其宗庙而火焚其彜噐子孙为下夷于民而亦未观夫前哲令德之则则此六者而受天之丰福飨民之勲力子孙丰厚令闻不忘是皆天子之所知也天所崇之子孙或在畎亩由欲乱民也畎亩之人或在社稷由欲靖民也无有异焉诗云殷鉴不逺在夏后之世将欲用饰宫其以徼乱也度之天神则非祥也比之地物则非义也类之民则则非仁也方之时动则非顺也咨之前训则非正也观之诗书与民之宪言则皆亡王之为也上下议之无所比度王其图之夫事大不从象小不从文上非天刑下非地德中非民则方非时动而作之者必不节矣作又不节害之道也王卒壅之及景王多宠人乱于是乎始生景王崩王室始乱及贞定王王室遂卑单穆公旗单襄公之五世孙也为王官伯景王二十一年将铸大钱穆公曰不可古者天灾降戾于是乎量资币权轻重以振救民民患轻则为作重币以行之于是乎有母权子而行民皆得焉若不堪重则多作轻而行之亦不废重于是乎有子权母而行小大利之今王废轻而作重民失其资能无匮乎若匮王用将有所乏乏则将厚取于民民不给将有逺志是离民也且夫备有未至而设之有至而后救之是不相入也可先而不备谓之怠可后而先之谓之召灾周固羸国也天未厌祸焉而又离民以佐灾无乃不可乎将民之与处而离之将灾是备御而召之则何以经国国无经何以出令令之不从上之患也故圣人树德于民以除之夏书有之曰关石和钧王府则有诗亦有之曰瞻彼旱麓榛楛济济恺悌君子干禄恺悌夫旱麓之榛楛殖故君子得以易乐干禄焉若夫山林匮竭林麓散亡薮泽肆既民力雕尽田畴荒芜资用乏匮君子将险哀之不暇而何易乐之有焉且絶民用以实王府犹塞川原而为潢污也其竭也无日矣若民离而财匮灾至而备亡王其若之何吾周官之于灾备也其所怠弃者多矣而又夺之资以益其灾是去其藏而翳其人也王其图之王弗聼卒铸大钱三十三年王将铸无射而为之大林穆公曰不可作重币以絶民资又铸大钟以鲜其继若积聚既丧又鲜其继生何以殖且夫钟不过以动声若无射有林耳弗及矣夫钟声以为耳也耳所不及非钟声也犹目所不见不可以为目也夫目之察度也不过歩武尺寸之间其察色也不过墨丈寻常之间耳之察和也在清浊之间其察清浊也不过一人之所胜是故先王之制钟也大不出钧重不过石律度量衡于是乎生小大噐用于是乎出故圣人慎之今王作钟也聼之弗及比之不度钟声不可以知和制度不可以出节无益于乐而鲜民财将焉用之夫乐不过以聼耳而羙不过以观目若聼乐而震观羙而患莫甚焉夫耳目心之枢机也故必聼和而视正聼和则聪视正则明聪则言聼明则德昭聼言昭德则思虑纯固以言德于民民歆而德之则归心焉上得民心以殖义方是以作无不济求无不获然后能乐夫耳内和声而口出羙言以为宪令而布诸民正之以度量民以心力从之不倦成事不贰乐之至也口内味而耳内声声味生气气在口为言在目为明言以信名明以时动名以成政动以殖生政成生殖乐之至也若视聼不和而有以震则味入不精不精则气佚气佚则不和于是乎有狂悖之言有惑之明有转易之名有过慝之度出令不信刑政放纷动不顺时民无据依不知所力各有离心上失其民作则不济求则不获其何以能乐三年之中有离民之噐二焉国其危哉王弗聼卒铸大钟既而钟不龢伶州鸠曰王其以心疾死乎语具伶州鸠传中初景王有庶长子曰子朝有宠于王王与其傅宾孟言将立之刘献公之庶子伯蚠事穆公恶宾孟之为人也愿杀之又恶子朝之将奸位也愿去之宾孟适郊见雄鸡自断其尾问之侍者曰惮其牺也遽归告王曰吾见雄鸡自断其尾而人曰惮其牺也吾以为信畜矣人牺实难已牺何害抑其恶为人用也乎则可也人异于是牺者实用人也王弗应田于巩使公卿皆从将杀穆公及子朝未克王遇心疾而崩
　　鲁
　　众仲鲁大夫公子益师之子也益师字众父以父字为氏焉隠公之四年卫州吁弑其君桓公而自立将修先君之怨于郑而求宠于诸侯以和其民故宋公陈侯蔡人从州吁代郑公问于众仲曰卫州吁其成乎对曰臣闻以德和民不闻以乱以乱犹治丝而棼之也夫州吁阻兵而安忍阻兵无众安忍无亲众叛亲离难以济矣夫兵犹火也弗戢将自焚也夫州吁弑其君而虐用其民于是乎不务令德而欲以乱成必不免矣是岁州吁如陈卫石碏使陈人执之而杀之于濮五年公考惠公夫人仲子之宫将万焉问羽数于众仲对曰天子用八诸侯用六大夫四士二夫舞所以节八音而行八风故自八以下公从之于是初献六羽始用六佾也八年无骇卒羽父请諡与族公问族于众仲对曰天子建德因生以赐姓胙之土而命之氏诸侯以字为諡因以为族官有世功则有官族邑亦如之公命以字为展氏氏族之源兴于此焉
　　申繻事桓公为大夫桓公之六年子同生以太子生之礼举之接以太牢卜士负之士妻食之公与文姜宗妇命之公问名于申繻对曰名有五有信有义有象有假有类以名生为信以德命为义以类命为象取于物为假取于父为类不以国不以官不以山川不以隠疾不以畜牲不以噐币周人以讳事神名终将讳之故以国则废名以官则废职以山川则废主以畜牲则废祀以噐币则废礼晋以僖侯废司徒宋以武公废司空先君献武废二山是以大物不可以命公曰是其生也与吾同物命之曰同十八年公将防齐襄公于泺遂与姜氏如齐申繻曰女有家男有室无相渎也谓之有礼易此必败既而文姜至齐襄公通焉公谪之以告襄公享公使公子彭生乘公公薨于车鲁人告于齐曰寡君畏君之威不敢寜居来修旧好礼成而不反无所归咎恶于诸侯请以彭生除之齐人杀彭生是申繻之所谓易礼必败者也君子谓申繻于是乎知言初郑厉公之出也郑有内蛇与外蛇鬭于郑南门中庄公十四年而厉公复入公闻之问于申繻曰犹有妖乎对曰人之所忌其气焰以取之妖由人兴也人无衅焉妖不自作人弃常则妖兴故有妖焉公善之
　　公子彄【苦侯反】者鲁孝公之子而惠公之弟也于隠公为叔父姓臧氏諡曰僖伯隠公之五年公将矢鱼于棠【棠地名今髙平方与县北有武唐亭鲁侯观鱼台矢陈也言陈鱼而观之】僖伯谏公曰凢物不足以讲大事【大事祀与戎也】其材不足以备器用则君不举焉君将纳民于轨物者也故讲事以度轨量谓之轨取材以章物采谓之物不轨不物是谓乱政乱政亟行所以败也故春搜夏苖秋狝冬狩皆于农隙以讲事也三年而治兵入而振旅归而饮至以数军实昭文章明贵贱辨等列顺少长习威仪也鸟兽之肉不登于爼皮革齿牙骨角毛羽不登于器则公不射古之制也若夫山林川泽之实器用之资皁之事官司之守非君所及也公曰吾将畧地焉遂往陈鱼而观之僖伯称疾不从春秋书之曰公矢鱼于棠非礼也且言逺地也是岁冬僖伯卒公曰叔父有憾于寡人寡人弗敢忘葬之加一等僖伯之子曰逹
　　臧哀伯逹僖伯之子也桓公二年取郜鼎于宋纳于太庙哀伯谏曰君人者将昭德塞违以临照百官犹惧或失之故昭令德以示子孙是以清庙茅屋大路越席大羮不致粢食不凿昭其俭也衮冕黻珽带裳幅舄衡紞纮綖昭其度也藻率鞞鞛鞶厉游缨昭其数也火龙黼黻昭其文也五色比象昭其物也钖鸾和铃昭其声也三辰旂旗昭其明也夫德俭而有度登降有数文物以纪之声明以发之以临照百官百官于是乎戒惧不敢易纪律今灭德立违而寘其赂器于太庙以明示百官百官象之其又何诛焉国家之败由官邪也官之失德宠赂章也郜鼎在庙章孰甚焉武王克商迁九鼎于雒邑义士犹或非之而况将昭违乱之赂器于太庙其若之何公不聼周内史闻之曰臧孙逹其有后于鲁乎君违不忘谏之以德
　　臧文仲辰哀伯之孙也文仲之父伯氏缾不显文仲嗣世为大夫庄公十一年宋大水公使吊焉曰天作滛雨害于粢盛若之何不吊对曰孤实不敬天降之灾又以为君忧拜命之辱臧孙曰宋其兴乎禹汤罪已其兴也勃焉桀纣罪人其亡也忽焉且列国有凶称孤礼也言惧而名礼其庶乎二十八年鲁饥文仲言于公曰夫为四邻之援结诸侯之信重之以防姻申之以盟誓固国之艰急是为铸名器藏寳财固民之殄病是待今国病矣君盍以名器请籴于齐公然之遂往如齐告曰天灾流行戾于敝邑饥馑荐降民羸几卒大惧乏周公太公之命祀职贡业事之不共而获戾不腆先君之弊器敢告滞积以纾执事以救敝邑使能共职岂惟寡君与二三臣实受君赐其周公太公及百辟神祗实永飨而赖之齐人归其玉而与之籴宋襄公欲合诸侯文仲闻之曰以欲从人则可以人从欲鲜济僖公二十一年夏大旱公欲焚巫尫文仲曰非旱备也修城郭贬食省用务穯劝分此其务也巫尫何为天欲杀之则如勿生若能为旱焚之滋甚公从之是岁也饥而不害明年公伐邾取须句邾人以须句故出师公卑邾不设备而御之文仲曰国无小不可易也无备虽众不可恃也诗曰战战兢兢如临深渊如履薄氷又曰敬之敬之天惟显思命不易哉先王之明德犹无不难也无不惧也况我小国乎君其无谓邾小蠭虿有毒而况国乎弗聼八月丁未公及邾师战于升陉我师败绩邾人获公胄县诸鱼门齐孝公伐我北鄙文仲欲以辞告之使展喜受命于展禽以告于是齐师乃止语在展喜传是岁文仲如楚乞师见子玉道之伐齐宋以其不臣也于是子玉伐宋围缗文仲相公以如楚师伐齐取谷晋文公削曹地以分诸侯使文仲往宿于重馆重馆人告曰晋新得诸侯必亲其共不速行将无及也从之分曹地自洮以南东傅于济尽曹地也楚灭六文仲闻之曰臯陶庭坚不祀忽诸德之不建民之无援哀哉文仲卒其言立后卿大夫多宗之至于下展禽废六官妾织蒲作虚器纵逆祀祀爰居其仁智所未尽也故圣人惜之子宣叔
　　臧宣叔许宣公即位以宣叔为司宼始襄仲立宣公故其子归父有宠欲去三桓以张公室与公谋而聘于晋欲以晋人去之公薨季文子言于朝曰使我杀适立庶以失大援者仲也夫臧宣叔怒曰当其时不能治也后之人何罪子欲去之许请去之遂逐东门氏成公元年宣叔闻齐将出楚师故及晋侯盟于赤棘于是令国中修赋缮完具守备曰齐楚结好我新与晋盟晋楚争盟齐师必至虽晋人伐齐楚必救之是齐楚同我也知难而有备乃可以逞次年齐师伐我宣叔如晋乞师主于郤献子六月及齐侯战于鞌齐师败绩楚师侵卫遂侵我师于蜀使臧孙往辞曰楚逺而久固将退矣无功而受名臣不敢楚侵及阳桥孟孙请往赂之而止公许之孟孙请盟楚人许平公及楚子盟于蜀楚师及宋公衡逃归宣叔曰衡父不忍数年之不宴以弃鲁国国将若之何谁居后之人必有任是夫国弃矣三年晋侯使荀庚来聘卫侯使孙良夫来聘皆寻盟也公问诸宣叔曰中行伯之于晋也其位在下卿孙子之于卫也其位为上卿将谁先对曰次国之上卿当大国之中中当其下下当其上大夫小国之上卿当大国之下卿中当其上大夫下当其下大夫小国之上卿当大国之下卿中当其上大夫下当其下大夫上下如是古之制也卫在晋不得为次国晋为盟主其将先之公从之四年卒武仲嗣
　　臧武仲纥宣叔之子也生而短小多智时号为圣人成公十八年晋士鲂来乞师季文子问师数于武仲对曰伐郑之役知伯实来下军之佐也今彘季亦佐下军如伐郑可也事大国无失班爵而加敬焉礼也文子从之陈成公卒楚人将伐陈闻丧乃止陈人不聼命臧武仲闻之曰陈不服于楚必亡大国行礼而不服在大犹有咎而况小国乎既而楚彭名侵陈襄公四年邾人莒人伐鄫臧纥救鄫侵邾败于狐骀国人逆丧者皆髽鲁于是乎始髽国人诵之曰臧之狐裘败我于狐骀我君小子朱儒是使朱儒朱儒使我败于邾十三年将城防武仲请俟农毕及冬城之卫献公出奔齐臧纥如齐唁卫侯与之言虐退而告其人曰卫侯其不得入矣其言粪土也亡而不变何以复国子展子鲜闻之见臧孙纥与之言道臧孙说谓其人曰卫君必入矣夫二子者或挽之或推之欲无入得乎季武子以所得于齐之兵作林钟而铭鲁功焉臧武仲谓季孙曰非礼也夫铭天子令德诸侯言时计功大夫称伐今称伐则下等也计功则借人也言时则妨民多矣何以为铭且夫大伐小取其所得以作彜器铭其功烈以示子孙昭明德而惩无礼也今将借人之力以救其死若之何铭之小国幸于大国而昭所获焉以怒之亡之道也邾庶其以漆闾邱来奔季武子以公姑姊妻之皆有赐于其从者于是鲁多盗季武子谓武仲曰子盍诘盗武仲曰不可诘也纥又不能季孙曰我有四封而诘其盗何故不可子为司防将盗是务去若之何不能武仲曰子召外盗而大礼焉何以止吾盗子为正卿而来外盗使纥去之将何以能庶其窃邑于邾以来子以姬氏妻之而与之邑其从者皆有赐焉若大盗礼焉以君之姑姊与其大邑其次皁牧舆马其小者衣裳劒带是赏盗也赏而去之其或难焉纥也闻之在上位者洒濯其心壹以待人轨度其信而后可以治人夫上之所为民之归也上所不为而民或为之是以加刑罚焉而莫敢不惩若上之所为而民亦为之乃其所也又可禁乎夏书曰念兹在兹释兹在兹名言兹在兹允出兹在兹惟帝念功将谓由已壹也信由已壹而后功可念也季武子无适子公弥长而爱悼子欲立之访于申丰曰弥与纥吾皆爱之欲择材焉而立之复访于臧纥臧纥曰饮我酒吾为子立之季氏饮大夫酒臧纥为客既献臧孙命北面重席新樽洁之召悼子降逆之大夫皆起及旅而召公鉏使与之齿公鉏遂废于是季孙爱臧孙孟孙恶之及孟孙卒臧孙入哭甚哀多涕出其御曰孟孙之恶子也而哀如是季孙若死其若之何臧孙曰季孙之爱我疾疢也孟孙之恶我药石也羙疢不如恶石夫石犹生我疢之羙其毒滋多孟孙死吾亡无日矣孟氏闭门告于季孙曰臧氏将为乱不使我葬季孙不信臧孙闻之戒十月孟氏将辟借除于臧氏臧孙使正夫助之除于东门甲从已而视之孟氏又告季孙季孙怒命攻臧氏乙亥臧纥斩鹿门之关以出奔邾初臧宣叔娶于铸生贾及为而死继室以其侄穆姜之姨子也生纥长于公宫姜氏爱之故立之臧贾臧为出在铸武仲自邾使告臧贾且致大蔡焉曰纥不佞失守宗祧敢告不吊纥之罪不及不祀子以大蔡纳请其可贾曰是家之祸也非子之过也贾闻命矣再拜受龟使为以纳请遂自为也臧孙如防使来告曰纥非能害也智不足也非敢私请茍守先祀无废二勲敢不辟邑乃立臧为臧纥致防而奔齐其人曰其盟我乎臧孙曰无辞鲁人将盟臧氏季孙召外史掌恶臣而问盟首焉对曰盟东门氏也曰毋或如东门遂不聼公命杀适立庶盟叔孙氏也曰毋或如叔孙侨如欲废国常荡覆公室季孙曰臧孙之罪皆不及此孟椒曰盍以其犯门斩关季孙用之乃盟臧氏曰毋或如臧孙纥干国之纪犯门斩关臧孙闻之曰国有人焉谁居其孟椒乎齐侯将为臧纥田臧孙闻之见齐侯与之言伐晋对曰多则多矣抑君似防夫防昼伏夜动不穴于寝庙畏人故也今君闻晋之乱而后作焉寜将事之非防如何乃弗与田仲尼曰知之难也有臧武仲之智而不容于鲁国抑有由也作不顺而施不恕也昭公十年平子伐莒及郠献俘始用人于亳社臧武仲在齐闻之曰周公其不飨鲁祭乎周公飨义而鲁无义视人如牲将谁福哉
　　东门襄仲遂荘公之子也居于东门因以命氏僖公二十六年齐伐我襄仲如楚乞师三十年聘于周次年如晋拜曹田三十三年帅师伐邾文公八年襄仲防晋赵孟盟于衡雍遂防伊雒之戎十二年秦伯使西乞术来聘且言将伐晋襄仲辞玉曰君不忘先君之好照临鲁国镇抚其社稷重之以大器寡君敢辞玉对曰不腆敝器不足辞也主人三辞宾答曰寡君愿要福于周公鲁公以事君不腆先君之敝器使下臣致诸执事以为瑞节要结好命所以借寡君之命结二国之好是以敢致之襄仲曰不有君子其能国乎国无陋矣厚贿之公及齐侯盟于谷襄仲如齐拜谷盟复曰闻齐人将食鲁之麦以臣观之将不能齐君之语偷臧文仲有言曰民主偷必死文公二妃敬嬴生宣公敬嬴嬖而私事襄仲宣公长而属诸襄仲襄仲欲立之叔仲惠伯不可仲见于齐侯而请之齐侯新立而欲亲鲁许之于是仲杀恶及视而立宣公仲以君命召惠伯其宰公冉务人止之曰入必死叔仲曰死君命可也公冉务人曰若君命可死非君命何聼弗聼乃入仲杀而埋之马矢之中既而复叔仲氏夫人姜氏归于齐将行哭而过市曰天乎仲为无道杀适立庶市人皆哭鲁人谓之哀姜宣公元年遂如齐逆女三月遂以夫人妇姜至自齐八年仲遂卒公子季友桓公之子而庄公之季弟也庄公有弟三人长曰庆父次曰叔牙次曰季友季友之母出自陈桓公絶爱幸之季友将生公使人卜之曰男也其名曰友在公之右间于两社为公室辅季氏亡则鲁不昌及生有文在其手曰友遂以名之号为成季庄公立娶齐女为夫人曰哀姜无子哀姜娣曰叔姜生子开始庄公尝筑台临党氏见孟任説之生子般庄公既无适嗣以爱欲立般公病而问嗣于弟叔牙叔牙曰一继一及鲁之常也庆父在可为嗣君何忧公患叔牙欲立庆父退而问季友季友曰臣以死奉般公曰叔牙柰何成季以君命命僖叔待于鍼巫氏使鍼季酖之曰饮此则有后于鲁国不然死且无后饮之归及逵泉而卒立其子为叔孙氏公薨季友立子般庆父使杀子般于党氏季友奔陈庆父如齐及归自齐以私于哀姜故立姜娣子开是为闵公闵公元年公及齐桓公盟于落姑请复季友齐侯许之使召诸陈公次于郎以待之孔子书曰季子来归庆父与哀姜通益甚哀姜与庆父谋杀闵公而立庆父庆父使卜齮贼公于武闱成季以闵公兄申适邾鲁人不欲庆父庆父惧如莒季友入立申为僖公以赂求庆父于莒莒人归之及密使公子鱼请不许哭而往庆父曰奚斯之声也乃缢其后为孟氏僖公元年季友帅师败莒师于郦获莒拏公以费封季友使为相其后为季氏
　　季文子名行父公子季友之孙也文公之初季子始为卿六年聘于晋使求遭丧之礼以行其人曰将焉用之文子曰备豫不虞古之善教也求而无之实难过求何害十五年齐人侵我西鄙季文子告于晋冬十一月晋防诸侯于扈谋伐齐也齐人赂晋侯故不克而还齐侯谓诸侯不能治复侵我西鄙遂伐曹入其郛讨其朝于我也季文子曰齐侯其不免乎已则无礼而讨于有礼者曰女何故行礼礼以顺天天之道也已则反天而又以讨人难以免矣诗曰畏天之威于时保之不畏于天将何能保以乱取国奉礼以守犹惧不终多行无礼弗能在矣次年及齐平公有疾使季文子防齐侯于阳谷请盟齐侯不肯曰请俟君间莒纪公生太子仆又生季佗爱季佗而黜仆且多行无礼于国仆因国人以弑纪公以其寳玉来奔纳诸宣公公命与之邑曰今日必授季文子使司宼出诸竟曰今日必逹公问其故季文子使太史克对曰先大夫臧孙辰教行父事君之礼行父奉以周旋弗敢失坠曰见有礼于其君者事之如孝子之养父母也见无礼于其君者诛之若鹰鹯之逐鸟雀也先君周公制周礼曰则以观德德以处事事以度功功以食民作誓命曰毁则为贼掩贼为藏窃贿为盗盗器为奸主藏之名赖奸之用为大凶德有常无赦在九刑不忘行父还观莒仆莫可则也孝敬忠信为吉德盗贼藏奸为凶德夫莒仆则其孝敬则弑君父矣则其忠信则窃寳玉矣其人则盗贼也其器则奸兆也保而利之则主藏也以训则昬民无则焉不度于善而皆在于凶德是以去之昔髙阳氏有才子八人苍舒隤梼戭大临尨降庭坚仲容叔逹齐圣广渊明允笃诚天下之民谓之八恺髙辛氏有才子八人伯奋仲堪叔献季仲伯虎仲熊叔豹季貍忠肃共懿宣慈惠和天下之民谓之八元此十六族也世济其羙不陨其名以至于尧尧不能举舜臣尧举八恺使主后土以揆百事莫不时序地平天成举八元使布五教于四方父义母慈兄友弟共子孝内平外成昔帝鸿氏有不才子掩义隠贼好行凶德丑类恶物顽嚚不友是与比周天下之民谓之浑敦少皥氏有不才子毁信废忠崇饰恶言靖谮庸囬服谗搜慝以诬盛德天下之民谓之穷竒颛顼氏有不才子不可教训不知话言告之则顽舍之则嚚傲狠明德以乱天常天下之民谓之梼杌此三族也世济其凶增其恶名以至于尧尧不能去缙云氏有不才子贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮天下之民以比三凶谓之饕餮舜臣尧賔于四门流四凶族浑敦穷竒梼杌饕餮投诸四裔以御魑魅是以尧崩而天下如一同心戴舜以为天子以能举十六相去四凶也故虞书数舜之功曰慎徽五典五典克从无违教也曰纳于百揆百揆时序无废事也曰賔于四门四门穆穆无凶人也舜有大功二十而为天子今行父虽未获一吉人去一凶矣于舜之功二十之一也庶几免于戾乎宣公元年文子如齐纳赂以请防成公二年文子帅师防郤克败齐师于鞌四年相公如晋晋侯见公不敬季文子曰晋侯必不免诗曰敬之敬之天惟显思命不易哉晋侯之命在诸侯矣可不敬乎秋公至自晋欲求成于楚而叛晋季文子曰不可晋虽无道未可叛也国大臣睦而迩于我诸侯聼焉未可以贰史佚之志有之曰非我族类其心必异楚虽大非吾族也其肯字我乎公乃止六年文子以鞌之功立武宫吴伐郯郯成文子曰中国不振旅蛮夷入伐而莫之或恤无吊者也诗曰不吊昊天乱靡有定其此之谓乎有上不吊其谁不受乱吾亡无日矣君子曰知惧如是斯不亡矣八年晋侯使韩穿来言汶阳之田归之于齐文子饯之而私焉曰大国制义以为盟主是以诸侯懐德畏讨无有二心谓汶阳之田敝邑之旧也而用师于齐使归诸敝邑今有二命曰归诸齐信以行义义以成命小国所望而懐也信不可知义无所立四方诸侯其谁不解体诗曰女也不爽士贰其行士也罔极二三其德七年之中一与一夺二三孰甚焉士之二三犹丧妃耦而况霸主乎霸主将德是以而二三之其何以长有诸侯乎诗曰犹之未逺是用大简行父惧晋之不逺犹而失诸侯也是以敢私言之成公之母曰穆姜宣伯侨如通之欲去季孟而取其室十六年晋侯伐郑公将防之穆姜送公而使逐二子公以晋难告曰请反而聼命姜怒公子偃公子鉏趋过指之曰女不可是皆君也公待于坏隤申宫儆备设守而后行是以后宣伯使告郤犫曰鲁侯待于坏隤以待胜者郤犫将新军且为公族大夫以主东诸侯取货于宣伯而诉公于晋侯晋侯不见公七月公防尹武公及诸侯伐郑将行姜又命公如初公又申守而行宣伯使告郤犫曰鲁之有季孟犹晋之有栾范也政令于是乎成今而谋曰晋政多门不可从也寕事齐楚有亡而已蔑从晋矣若欲得志于鲁请止行父而杀之我毙蔑也而事晋不然归必叛矣九月晋人执季文子于苕邱公还待于郓使子叔声伯请季孙于晋郤犫曰茍去仲孙蔑而止季孙行父吾与子国亲于公室对曰侨如之情子必闻之矣若弃蔑与行父是弃鲁国而罪寡君也若犹不弃而惠徼周公之福使寡君得事晋君则夫二人者鲁国社稷之臣也若朝亡之鲁必夕亡以鲁之密迩仇雠亡而为雠治之何及郤犫曰吾为子请邑对曰婴齐鲁之常也敢介大国以求厚焉承寡君之命以请若得所请吾子之赐多矣又何求范文子谓栾武子曰季孙于鲁相二君矣妾不衣帛马不食粟可不谓忠乎信谗慝而弃忠良若诸侯何子叔婴齐奉君命无私谋国家不贰图其身不忘其君若虚其请是弃善人也子其图之乃许鲁平赦季孙初穆姜使择羙槚以自为榇与颂琴及齐姜薨季文子取以葬君子讥之以其亏姑以成妇也襄公四年定姒薨不殡于庙无榇不虞匠庆谓季文子曰子为正卿而小君之丧不成不终君也君长谁受其咎初季孙为已树六槚于蒲圃东门之外匠庆请木季孙曰畧匠庆用蒲圃之槚季孙不御六年卒初文子之为相仲孙佗谏曰子为上卿妾不衣帛马不食粟人以子为爱且不华国也文子曰吾亦愿之然吾观国人其父兄之食麤而衣恶者犹多而吾独羙妾与马可乎吾闻荣于德者华于国不闻以妾与马也子宿
　　季武子宿襄公六年代其父文子为卿冬如晋七年如卫九年相公防晋侯伐郑师还公送之晋侯以公宴于河上问公年季武子曰防于沙随之岁寡君以生晋侯曰十二年矣是谓一终一星终也国君十五而生子冠而生子礼也君可以冠矣大夫盍为冠具武子对曰君冠必以祼享之礼行之以金石之乐节之以先君之祧处之今寡君在行未可具也请及兄弟之国而假备焉晋侯曰诺公还及卫冠于成公之庙假钟磬焉十一年武子作三军与孟氏叔孙氏三分公室而各有其一孟氏使半为臣若子若弟叔孙氏使尽为臣季氏使其乘之人以其役邑入者无征其不入者倍征之十二年莒人伐我东鄙围台季子救台遂入郓取其钟以为公盘十九年晋人以我故伐齐武子如晋拜师晋侯享之范宣子为政赋黍苖武子兴再拜稽首曰小国之仰大国也如百谷之仰膏雨焉若常膏之其天下辑睦岂惟敝邑赋六月二十年武子聘于宋褚师叚逆之以受享赋常棣之七章以卒宋人重贿之归复命公享之赋鱼丽之卒章公赋南山有台武子去所曰臣不堪矣二十九年公自楚还及方城武子取卞使公冶问玺书追而与之曰闻守卞者将叛臣帅徒以讨之既得之矣敢告公冶致使而退及舍而后闻取卞公曰欲之而言叛祗见疏也公谓公冶曰吾可以入乎对曰君实有国谁敢违君公与公冶冕服固辞彊之而后受公欲无入荣成伯赋式微乃归五月公至自楚公冶致其邑于季氏而终不入焉曰欺其君何必使余季孙见之则言季氏如他日不见则不言季氏及疾聚其臣曰我死必无以冕服敛非德赏也且无使季氏葬我昭公五年叔孙穆子卒武子谋舍中军而卑公室故毁中军于施氏成诸臧氏初作中军三分公室而各有其一及其舍之也四分公室季氏择二二子各一皆尽征之而贡于公六年武子如晋晋侯享之有加笾武子退使行人告曰小国之事大国也茍免于讨不敢求贶得贶不过三献今豆有加下臣弗堪无乃戾乎韩宣子曰寡君以为驩也对曰寡君犹未敢况下臣君之也敢闻加贶固请彻加而后卒事晋人以为知礼重其好货七年公如楚晋人来治杞田武子欲以成与之谢息为孟孙守不可曰人有言曰虽有挈缾之智守不假器礼也夫子从君而守臣丧邑虽吾子亦有猜焉武子曰君之在楚于晋罪也又不聼晋鲁罪重矣晋师必至吾无以待之不如与之间晋而取诸杞吾与子桃成反谁敢有之是得二成也鲁无忧而孟孙益邑子何病焉辞以无山与之莱柞乃迁于桃晋人为杞取成冬武子病次子纥既立而卒諡曰悼子悼子之子曰意如
　　季平子意如昭公十年始为卿秋伐莒取郠献俘用人于亳社平子立不礼于南蒯南蒯谓子仲曰吾出季氏而归其室于公子更其位我以费为公臣子仲许之南蒯语叔仲穆子且告之故季悼子之卒也叔孙昭子以再命为卿及平子伐莒克之更受三命叔仲子欲构二家谓平子曰三命逾父兄非礼也平子曰然故使昭子辞昭子曰叔孙氏有家祸杀适立庶故婼【音绰】也及此若因祸以毙之则闻命矣若不废君命则固有着矣昭子朝而命吏曰婼将与季氏讼书辞无颇季孙惧而归罪于叔仲子故叔仲小南蒯公子憖谋季氏憖告公而遂从公如晋南蒯惧不克以费叛如齐子仲还及卫闻费叛遂奔齐平子欲使昭子逐叔仲小小闻之不敢朝昭子谓小待政于朝曰吾不为怨府十三年平子使叔弓围费弗克败焉平子怒令见费人执之以为囚俘冶区夫曰非也若见费人寒者衣之饥者食之为之令主而共其困乏费来如归南氏亡矣民将畔之谁与居邑若惮之以威惧之以怒民疾而叛为之聚也若诸侯皆然费人无归不亲南氏将焉入矣平子从之是岁秋平子相公防诸侯于平邱邾人莒人愬公于晋晋侯不见公晋人遂执季孙意如以幕防之使狄人守之司铎射懐锦奉壶饮氷以蒲伏焉守者御之乃与之锦而入晋以平子归子服恵伯从私于中行穆子穆子告韩宣子宣子归之惠伯有辞宣子用叔鲋之计平子惧而先归焉事在叔向传二十一年晋士鞅来聘叔孙为政季孙欲恶诸晋使有司以齐鲍国之位归费之礼为士鞅士鞅怒曰鲍国之位下其国小而使鞅从其牢礼是卑敝邑也将复诸寡君鲁人恐加四牢焉为十一牢初季公鸟娶妻于齐鲍文子生申公鸟死季公亥与公思展与公鸟之臣申夜姑相其室及季姒与饔人檀通而惧乃使其妾抶已以示秦遄之妻曰公若欲使余余不可而抶余又诉于公甫曰展与夜姑将要余秦姬以告公之公之与公甫告平子平子拘展于卞而执夜姑将杀之公若泣而哀之曰杀是是杀余也将为之请平子使竖勿内日中不得请有司逆命公之使速杀之故公若怨平子季郈之鸡鬭季氏介其鸡郈氏为之金距平子怒益宫于郈氏且让之故郈昭伯亦怨平子臧昭伯之从弟防为谗于臧氏而逃于季氏臧氏执之平子怒拘臧氏老将禘于襄公万者二人其众万于季氏臧孙曰此之谓不能庸先君之庙大夫遂怨平子公若献弓于公为且与之出射于外而谋去季氏公为告公果公贲公果公贲使侍人僚柤告公公寝将以戈击之乃走公曰执之亦无命也惧而不出数月不见公不怒又使言公执戈以惧之乃走又使言公曰非小人之所及也公果自言公以告臧孙臧孙难之告郈孙郈孙以为可于是众伐季氏杀公之于门遂入之平子登台而请曰君不察臣之罪使有司讨臣以干戈臣请待于沂上以察罪弗许请囚于费弗许请以五乘亡弗许子家子曰君其许之郈孙曰必杀之公使郈孙逆孟懿子叔孙氏之司马鬷戾言于其众曰若之何莫对又曰我家臣也不敢知国凡有季氏与无于我孰利皆曰无季氏是无叔孙氏也鬷戾曰然则救诸帅徒以往防西北隅以入公徒释甲执氷而踞遂逐之孟氏使登西北隅以望季氏见叔孙氏之旌以告孟氏执郈昭伯杀之于南门之西遂伐公徒公与臧孙如墓谋遂行孙于齐次于阳州齐侯唁公于野井二十六年齐侯将纳公平子使申丰赂梁邱据齐师乃止明年诸侯防于扈且谋纳公宋卫皆利纳公固请于晋范鞅取货于季孙以辞却之三十一年晋侯将以师纳公范鞅曰若召季孙而不来则信不臣矣然后伐之若何晋人召季孙献子使私焉曰子必来吾受其无咎故季孙意如防晋荀跞于适厯荀跞曰寡君使跞谓吾子何故出君有君不事周有常刑子其图之季孙练冠麻衣跣行伏而对曰事君臣之所不得也敢逃刑命君若以臣为有罪请囚于费以待君之察也亦惟君若以先臣之故不絶季氏而赐之死若弗杀弗亡君之惠也死且不朽若得从君而归则固臣之愿也敢有异心夏四月季孙从知伯如干侯荀跞以晋侯之命唁公且曰寡君使跞以君命讨于意如意如不敢逃死君其入也公曰君惠顾先君之好施及亡人将使归粪除宗祧以事君则不能见夫人已所能见夫人者有如河荀跞掩耳而走曰寡君其罪之恐敢与知鲁国之难臣请复于寡君退而谓季孙曰君怒未怠子姑归祭三十有二年公薨于干侯明年公之丧归于鲁及葬季孙使役如阚公氏将沟焉荣驾鹅曰生不能事死又离之以自旌也纵子忍之后必或耻之乃止季孙复问驾鹅曰吾欲为君諡使子孙知之对曰生弗能事死又恶之以自信也将焉用之乃止平子葬昭公于墓道南及孔子为司宼然后沟而合诸墓昭公之出也平子祷于炀宫公薨于外平子以为获福故立炀宫焉定公五年平子行东野还未至卒于房
　　季桓子斯季平子之子也平子卒桓子代立阳虎欲以璠璵敛平子仲梁懐弗与曰改歩改玉阳虎欲逐之告公山不狃不狃曰彼为君也子何怨焉既葬桓子行东野及费子泄为费宰逆劳于郊桓子敬之劳仲梁懐仲梁懐弗敬子泄怒谓阳虎曰子行之乎阳虎囚季桓子而逐仲梁懐既而盟桓子于稷门之内而释之定公六年鲁侵郑晋故也桓子如晋献郑俘七年齐伐鲁桓子与孟懿子御之阳虎御桓子欲防桓子于齐师以及孟孙桓子之臣苫夷曰若季孟及难余必杀虎虎惧以桓子还八年阳虎谋享季氏于蒲圃而杀之使其党林楚御桓子将如蒲圃桓子知不免要林楚使拔已于难林楚因怒马及衢而骋以桓子入保孟氏孟氏阖门阳虎与战不胜而奔语具阳虎传孟氏之臣公敛阳欲因乱害桓子以彊孟宗孟孙惧而归之十二年仲由为季氏宰将堕三都于是桓子帅师堕费哀公二年桓子伐邾将伐绞邾人赂以漷沂之田而受盟焉三年城启阳是歳司铎火桓子御公立于象魏之外命救火者伤人则止曰财可为也令藏象魏曰旧章不可忘也秋桓子有疾命其臣正常曰无死南孺子之子男也则以告而立之女也则肥也可桓子卒康子即位既葬康子在朝南氏生男正常载以如朝告曰夫子有遗言命其圉臣曰南氏生男则以告于君与大夫而立之今生矣男也敢告遂奔卫康子请退公使共刘视之则或杀之矣乃讨之复立康子初定公时齐人馈女乐桓子受之孔子去适卫语具孔子传中及桓子病谓康子曰昔者孔子几兴鲁矣以吾受羣婢故去我死而相鲁必召仲尼云季康子肥立哀公十年齐国书帅师伐鲁及清康子用冉求之谋败齐师于艾陵师还康子命修守备曰小胜大祸也齐至无日矣十一年欲以田赋使冉有访诸仲尼仲尼曰丘不识也三发卒曰子为国老待子而行若之何子之不言也仲尼不对而私于冉有曰君子之行也度于礼施取于厚事举其中敛从其薄如是则以丘亦足矣若不度于礼而贪冐无厌则虽以田赋将又不足且子季孙若欲用而法则周公之典在若欲茍而行又何访焉弗聼卒用田赋二十三年宋景曹卒【景曹宋元公夫人桓子外祖母】康子使冉有吊且送葬曰敝邑有社稷之事使肥与有职竞焉是以不得助执绋使求从舆人曰以肥之得备弥甥也【弥谓逺也】不腆先人之畜马使求荐诸夫人之宰其可以称旌繁乎越既灭吴欲覇中国二十五年公如越得太子适郢【适郢越太子名得犹亲也】将妻公而多与之地或以告康子康子惧因太宰嚭而纳赂焉【嚭吴旧臣】明年公至自越康子与孟武伯逆于五梧郭重仆见二子曰恶言多矣君请尽之公宴于五梧武伯为祝恶郭重曰何肥也康子曰请饮彘也以鲁国之密迩仇雠臣是以不获从君克免于大行又谓重也肥公曰是食言多矣能无肥乎饮酒不乐二十七年康子卒是歳哀公亦奔越叔孙庄叔名得臣其王父叔牙庄公之弟也庄公无适嗣爱孟女欲立其子般公疾问后于叔牙对曰庆父材庄公病其言以般属之季友季友以公命鸩叔牙而立其后为叔孙氏语具季友传叔牙生公孙兹曰戴伯戴伯生得臣文公元年王使毛伯卫锡文公命公使庄叔如周拜三年庄叔防诸侯伐沈以其服于楚也冬公如晋与晋侯盟晋侯飨公公赋菁菁者莪庄叔以公降拜曰小国受命于大国敢不慎仪君贶之以大礼何乐如之抑小国之乐大国之惠也晋侯降辞登成拜公赋嘉乐十一年鄋瞒侵齐遂伐鲁公卜使庄叔追之吉侯叔夏御緜房甥为右富父终甥驷乘庄叔遂败狄于咸获长狄侨如及虺也豹也而皆以名其子豹贤能世其家叔孙穆叔豹叔孙宣伯侨如之弟也初宣伯通于穆姜【成公之母】欲去季孟而取其室成公十六年公防晋侯伐郑师次督扬使穆叔请逆于晋师宣伯将为乱构公及季孟于晋晋人执季平子公待命于郓使子叔声伯请季孙且言宣伯乱故于是晋许鲁平而归季孙焉国人逐侨如穆叔闻之奔齐季孙召穆叔于齐而立之襄公二年穆叔聘于晋三年及诸侯之大夫及陈袁侨盟四年夏如晋以报知武子之聘晋侯飨之金奏肆夏之三不拜工歌文王之三又不拜歌鹿鸣之三三拜韩献子使行人子员问之曰子以君命辱于敝邑先君之礼借之以乐以辱吾子吾子舍其大而重拜其细敢问何礼也对曰三夏天子所以飨元侯也使臣弗敢与闻文王两君相见之乐也臣不敢及鹿鸣君所以嘉寡君也敢不拜嘉四牲君所以劳使臣也敢不重拜皇皇者华君教使臣曰必谘于周臣闻之访问于善为咨咨亲为询咨礼为度咨事为诹咨难为谋臣获五善敢不重拜是歳冬公如晋请属鄫晋许之明年穆叔觌鄫太子于晋以成属鄫也既而穆叔复以属鄫为弗利告于晋使仍其旧焉七年卫孙文子来聘公登亦登穆子相趋进曰诸侯之防寡君未尝后卫君今吾子不后寡君寡君未知所过吾子其少安孙子无辞亦无悛容穆叔曰孙子必亡为臣而君过而不悛亡之本也诗云退食自公委蛇委蛇谓从者也衡而委蛇必折其后文子竟不终十一年武子将作三军告于穆叔曰请为三军各征其军穆子曰政将及子子必不能武子固请之穆叔曰然则盟诸乃盟诸僖闳诅诸五父之衢正月作三军三分公室而各有其一三子各毁其乗季氏使其乘之人以其役邑入者无征不入者倍征孟氏使半为臣若子若弟叔孙氏使尽为臣不然不舍十四年夏穆叔防诸侯之大夫伐秦十五年齐师伐鲁穆叔与季孙城成郛以备之明年齐师又至穆叔如晋聘且言齐故晋人曰以寡君之未禘祀与民之未息不然不敢忘穆叔曰以齐人朝夕释憾于敝邑之地是以大请敝邑之急朝不及夕引领西望曰庶几乎比执事之间恐无及也见中行献子赋圻父献子曰偃之罪也敢不从执事以同恤社稷而使鲁及此见范宣子赋鸿鴈之卒章宣子曰匄在此敢使鲁无鸠乎十九年齐及晋平故穆叔防范宣子于柯穆叔见叔向赋载驰之四章叔向曰敢不承命穆叔归曰齐犹未也不可以不惧乃城武城二十二年春臧武仲如晋雨过御叔御叔在其邑将饮酒曰焉用圣人我将饮酒而已雨行何以圣为穆叔闻之曰不可使也而慠使人国之蠧也令倍其赋二十四年穆叔如晋范宣子逆之问焉曰古人有言曰死而不朽何谓也穆叔未对宣子曰昔匄之祖自唐虞已上为陶唐氏在夏为御龙氏在商为豕韦氏在周为唐杜氏晋主夏盟为范氏其是之谓乎穆叔曰以豹所闻此之谓世禄非不朽也鲁有先大夫曰臧孙辰既没而言立其是之谓乎豹闻之太上有立德其次有立功其次有立言虽久而不废此之谓不朽若夫保姓受氏以守宗祊世不絶嗣无国无之禄之大者不可谓不朽是嵗齐人为王城郏穆叔如周聘且贺城王嘉其有礼赐之大路二十七年齐庆封来聘其车羙孟孙谓穆叔曰庆季之车不亦善乎曰豹闻之服羙不称必以恶终羙车何为穆叔与庆封食不敬为赋相防亦不知也二十八年冬公如楚拜宋盟过郑郑伯不在伯有迋劳公于黄崖不敬穆叔曰伯有无戾于郑郑必有大咎敬民之主也而弃之何以承守郑人不讨必受其辜济泽之阿行潦之苹藻寘诸宗室季兰尸之敬也敬可弃乎及汉楚康王卒公欲反叔仲昭伯曰我楚国之为岂为一人行也子服惠伯曰君子有逺虑小人从迩饥寒之不恤谁遑其后不如姑归也穆叔曰叔仲子专之矣子服子始学者也公遂行至楚楚人使公亲襚公患之穆叔曰袚殡而襚则布币也乃使巫以桃茢先袚殡楚人弗禁既而悔之三十年楚使防罢来聘穆叔问王子围之为政何如对曰吾侪小人食而聼事犹惧不给命而不免于戾焉与知政固问焉不告穆叔曰楚令尹将有大事子荡将与焉助之匿其情矣冬穆叔防晋赵武及诸侯之大夫于澶渊谋宋灾也明年至自防见孟孝伯语之曰赵孟将死矣其语偷不似民主且年未盈五十而谆谆焉如八九十者弗能乆矣若赵孟死为政者其韩子乎吾子盍与季孙言之可以树善君子也晋君将失政矣若不树焉使早备鲁既而政在大夫韩子懦弱大夫多贪求欲无厌齐楚未足与也鲁其惧哉孝伯曰人生几何谁能无偷朝不及夕将安用树穆叔出而告人曰孟孙将死矣吾语诸赵孟之偷也而又过焉是歳秋孟孝伯卒后三岁而赵孟亡如其言焉穆叔又与季孙语晋故季孙不从及赵文子卒晋公室卑政在侈家韩子为政不能图诸侯鲁不堪晋求谗慝滋多是以有平邱之防公之适楚也归作楚宫穆叔曰太誓云民之所欲天必从之君欲楚也夫故作其宫若不复适楚必死是宫也六月公薨于楚宫鲁人立胡女敬归之子子野子野毁而卒立敬归之娣齐归之子公子裯穆叔不欲曰太子死有母弟则立之无则立长年钧择贤能钧则卜古之道也非适嗣何必娣之子为且是人也居防而不哀在戚而有嘉容是为不度不度之人鲜不为患若果立之必为季氏忧武子不聼卒立之比及葬三易衰衰衽如故衰于是昭公十九年矣犹有童心君子是以知其不能终也昭公元年春穆叔防诸侯之大夫于虢三月季武子伐莒取郓莒人告于防楚告于晋曰寻盟未退而鲁伐莒渎齐盟请戮其使乐桓子相赵文子欲求货于叔孙而为之请使请带焉弗与梁其踁曰货以藩身子何爱焉穆叔曰诸侯之防卫社稷也我以货免鲁必受师是祸之也何卫之为人之有墙以蔽恶也墙之隙坏谁之咎也卫而恶之吾又甚焉虽怨季孙鲁国何罪叔出季处有自来矣吾又谁怨然鲋也贿弗与不已召使者裂裳帛而与之曰带其褊矣赵孟闻之曰临患不忘国忠也思难不越官信也图国忘死贞也谋主三者义也有是四者又可戮乎乃请诸楚曰鲁虽有罪其执事不辟难畏威而敬命矣子若免之以劝左右可也若子之羣吏处不辟汚出不逃难其何患之有患之所生行而不治难而不守所由来也能是二者又何患焉不靖其能其谁从之鲁叔豹可谓能矣请免之以靖能者子防而赦有罪又赏其贤诸侯谁不欣焉望楚而归之视逺如迩疆场之邑一彼一此何常之有王伯之令也引其封疆而树之官举之表旗而着之制令过则有刑犹不可壹于是乎虞有三苖夏有观扈商有姺邳周有徐奄自无令王诸侯逐进狎主齐盟其又可壹乎恤大舍小足以为盟主又焉用之封疆之削何国蔑有主齐盟者谁能辩焉吴濮有衅楚之执事岂其顾盟莒之疆事楚勿与知诸侯无烦不亦可乎莒鲁争郓为日久矣茍无大害于其社稷可无亢也去烦宥善莫不竞劝子其图之固请诸楚楚人许之乃免叔孙叔孙归曾夭御季孙以劳之旦及日中不出曾夭谓曾阜曰旦及日中吾知罪矣鲁以相忍为国也忍其外不忍其内焉用之阜曰数月于外一旦于是庸何伤贾而欲赢而恶嚣乎阜谓叔孙曰可以出矣叔孙指楹曰虽恶是其可去乎乃出见之三年邾穆公来朝季武子欲卑之穆叔曰不可曹滕二邾实不忘我好敬以逆之犹惧其贰又卑一睦焉逆羣好也其如旧而加敬焉志曰能敬无灾又曰敬逆来者天所福也季孙从之初穆子之生也庄叔以易筮之遇明夷之谦以示卜楚邱曰是将行而归为子祀以谗人入其名曰牛卒以馁死明夷日也日之数十故有十时亦当十位自王已下其二为公其三为卿日上其中食日为二旦日为三明夷之谦明而未融其当旦乎故曰为子祀日之谦当鸟故曰明夷于飞明而未融故曰垂其翼象日之动故曰君子于行当三在旦故曰三日不食离火也艮山也离为火火焚山山败于人为言败言为谗故曰有攸往主人有言言必谗也纯离为牛世乱谗谗胜将适离故曰其名曰牛谦不足飞不翔垂不峻翼不广故曰其为子后乎吾子亚卿也抑少不终及穆子辟难奔齐及庚宗遇妇人使私为食而宿焉问其行告之故哭而送之适齐娶于国氏生孟丙仲壬夣天压已弗胜顾而见人黑而上偻深目而豭喙号之曰牛助余乃胜之旦而皆召其徒无之且曰志之及宣伯奔齐馈之宣伯曰鲁以先子之故将存吾宗必召女召女何如对曰愿之久矣鲁人召之不告而归既立所宿庚宗之妇人献以雉问其姓对曰余子长矣能奉雉而从我矣召而见之则所夣也未问其名号之曰牛曰唯皆召其徒使视之遂使为竖有宠长使为政公孙明知叔孙于齐归未逆国姜子明取之故怒其子长而后使逆之田于邱莸遂遇疾焉竖牛欲乱其室而有之彊与孟盟不可叔孙为孟钟曰尔未际期飨大夫以落之既具使竖牛请日入弗谒出命之日及賔至闻钟声牛曰孟有北妇人之客怒将往牛止之賔出使拘孟丙而杀诸外又彊与仲盟不可仲与公御莱书观于公公与之环使牛入示之入不示出命佩之牛谓叔孙曰见仲而何叔孙曰何为曰不见既自见矣公与之环而佩之矣遂逐之奔齐疾急命召仲牛许而不召杜见告之饥渇授之戈对曰求之而至又何去焉竖牛曰夫子疾病不欲见人使寘馈于个而退牛弗进而置虚命彻四年十二月癸丑叔孙不食乙卯卒牛立昭子而相之公使杜葬叔孙竖牛赂叔仲昭子与南遗使恶杜于季孙而去之杜将以路葬且尽卿礼南遗谓季孙曰叔孙未乘路葬焉用之且冢卿无路介卿以葬不亦左乎季孙曰然使杜舍路不可曰夫子受命而朝而聘于王王思旧勲而赐之路复命而致之君君不敢逆王命而复赐之使三官书之吾子为司徒实书名夫子为司马与工正书服孟孙为司空以书勲今死而弗以是弃君命也书在公府而弗以是废三官也若命服生弗敢服死又不以将焉用之乃使以葬季孙谋去中军竖牛曰夫子固欲去之五年季氏毁中军以自益焉三军之始作也三分公室而各有其一季氏尽征之叔孙氏臣其子弟孟氏取其半焉及其舍之也四分公室季氏择二二子各一皆尽征之而贡于公以书使杜告于殡曰子固欲毁中军既毁之矣故告杜曰夫子唯不欲毁也故盟诸僖闳诅诸五父之衢受其书而投之帅士而哭之叔仲子谓季孙曰带受命于子叔孙曰葬鲜者自西门季孙命杜杜曰卿丧自朝鲁礼也吾子为国政未改礼而又迁之羣臣惧死不敢自也既葬而行仲至自齐季孙欲立之南遗曰叔孙氏厚则季氏薄彼实家乱子勿与知不亦可乎南遗使国人助竖牛以攻诸大库之庭司宫射之中目而死竖牛取东鄙三十邑以与南遗叔孙昭子婼者穆子之庶子也穆子适齐娶于国氏生孟丙仲壬竖牛之乱杀孟丙而逐仲壬及穆子卒仲至自齐竖牛又杀之故立昭子而相之昭子即位朝其家众曰竖牛祸叔孙氏使乱大从杀适立庶又披其邑将以赦罪罪莫大焉必速杀之竖牛惧奔齐孟仲之子杀诸塞关之外投其首于寕风之棘上孔子曰叔孙昭子之不劳不可能也昭公筑郎囿季平子欲速成之昭子曰诗云经始勿亟庶民子来焉用速成其以勦民也无囿犹可无民其可乎十年齐高彊来奔昭子如晋还大夫皆见髙彊见而退昭子谓诸大夫曰为人子不可不慎也哉昔庆封亡子尾多致邑而稍致诸君君以为忠而甚宠之将死疾于公宫辇而归君亲推之其子不能任是以在此忠为令德其子弗能任罪犹及之难不慎也防夫人之力弃德旷宗以及其身不亦害乎十二年宋元公立华定来聘享之为赋蓼萧弗知又不答赋昭子曰必亡宴语之不懐宠光之不宣令德之不知同福之不受将何以在十六年齐侯伐徐师至于蒲隧徐人行成徐子及郯人莒人防齐侯盟于蒲隧赂以甲父之鼎叔孙昭子曰诸侯之无伯害哉齐君之无道也兴师而伐逺方防之有成而还莫之亢也无伯也夫诗曰宗周既灭靡所止戾正大夫离居莫知我肄其是之谓乎十七年小邾穆公来朝公与之宴季平子赋采菽穆公赋菁菁者莪昭子曰不有以国其能乆乎夏六月甲戌朔日有食之祝史请用币昭子曰日有食之天子不举诸侯用币于社伐鼓于朝礼也平子御之曰止也唯正月朔慝未作日有食之于是乎有伐鼓用币礼也其余则否太史曰在此月也日过分而未至三辰有灾于是乎百官降物君不举辟移时乐奏鼓祝用币史用辞故夏书曰辰不集于房瞽奏鼓啬夫驰庶人走此月朔之谓也当夏四月是谓孟夏平子弗从昭子退曰夫子将有异志不君君矣秋郯子来朝公与之燕昭子问焉曰少皥氏以鸟名官何也郯子曰吾祖也我知之昔黄帝氏以云纪故为云师而云名炎帝氏以火纪故为火师而火名共工氏以水纪故为水师而水名太皥氏以龙纪故为龙师而龙名我髙祖少皥挚之立也鳯鸟适至故纪于鸟为鸟师而鸟名鳯鸟氏厯正者也元鸟氏司分者也伯赵氏司至者也青鸟氏司启者也丹鸟氏司闭者也祝鸠氏司徒也雎鸠氏司马也鸤鸠氏司空也爽鸠氏司宼也鹘鸠氏司事也五鸠鸠民者也五雉为五工正利器用正度量夷民者也九扈为九农正扈民无滛者也自颛顼已来不能纪逺乃纪于近为民师而命以民事则不能故也孔子闻之见于郯子而学之既而告人曰吾闻之天子失官学在四夷尤信十九年楚工尹赤迁隂于下隂令尹子瑕城郏昭子曰楚不在诸侯矣其仅自完也以持其世而已二十一年日有食之叔輙哭昭子曰子叔将死非所哭也八月叔輙卒二十三年邾人城翼还将自离姑公孙鉏曰鲁将御我欲自武城还循山而南徐鉏邱弱茅地曰道下遇雨将不出是不归也遂自离姑武城人塞其前断其后之木而弗殊邾师过之乃推而蹷之遂取邾师获鉏弱地邾人愬于晋晋人来讨昭子如晋晋人执之使与邾大夫坐昭子曰列国之卿当小国之君固周制也邾又夷也寡君之命介子服回在请使当之不敢废周制故也乃不果坐韩宣子使邾人聚其众将以昭子与之昭子闻之去众与兵而朝士弥牟谓韩宣子曰子弗良图而以叔孙与其讐叔孙必死之鲁亡叔孙必亡邾邾君亡国将焉归子虽悔之何及所谓盟主讨违命也若皆相执焉用盟主乃弗与使客居一馆士伯聼其辞而愬诸宣子乃皆执之士伯御叔孙从者四人过邾馆以如吏先归邾子士伯曰以蒭荛之难从者之病将馆子于都昭子旦而立期焉乃馆诸箕舍子服昭伯于他邑范献子求货于昭子使请冠焉取其冠法而与之两冠曰尽矣鲁为叔孙故申丰以货如晋昭子曰见我吾告女所行货见而不出明年晋士弥牟逆昭子于箕将归之昭子使梁其踁待于门内曰余左顾而欬乃杀之右顾而笑乃止昭子见士伯士伯曰寡君以为盟主之故是以久子不腆敝邑之礼将致诸从者使弥牟逆吾子昭子受礼而归初吏人之与昭子居于箕者请其吠狗弗与及将归杀而与之食之昭子所馆者虽一日必葺其墙屋去之如始至二十五年昭子聘于宋桐门右师见之语卑宋大夫而贱司城氏昭子告其人曰右师其亡乎君子贵其身而后能及人是以有礼今夫子卑其大夫而贱其宗是贱其身也能有礼乎无礼必亡是歳昭子如阚平子出昭公昭子自阚归见平子平子稽颡曰子若我何昭子曰人谁不死子以逐君成名子孙不忘不亦伤乎将若子何平子曰茍使意如得改事君所谓生死而肉骨也昭子从公于齐与公言子家子命适公馆者执之公与昭子言于帷内曰将安众而纳公公徒将杀昭子伏诸道左师展告公公使昭子自铸归平子有异志冬十月辛酉昭子齐于其寝使祝宗祈死戊辰卒子不敢立是为成子成子卒子州仇嗣
　　叔孙武叔州仇以定公五年立初成子欲立武叔公若藐固谏曰不可成子立之而卒公南使贼射之不能杀公南为马正使公若为郈宰武叔既定使郈马正侯犯杀公若不能其圉人曰吾以劔过朝公若必曰谁之劔吾称子以告必观之吾伪固而授之末则可杀也使如之公若曰尔欲吴王我乎遂杀公若定公十年侯犯以郈叛武叔与孟懿子围郈弗克秋二子及齐师再围之弗克武叔谓郈工师驷赤曰郈非惟叔孙氏之忧社稷之患也将若之何对曰臣之业在扬水卒章之四言矣叔孙稽首驷赤谓侯犯曰居齐鲁之际而无事必不可矣子盍求事于齐以临民不然将叛侯犯从之齐使至驷赤与郈人为之宣言于郈中曰侯犯将以郈易于齐齐人将迁郈民众凶惧驷赤谓侯犯曰众言异矣子不如易于齐与其死也犹是郈也而得纾焉何必此齐人欲以此偪鲁必倍与子地且盍多舍甲于子之门以备不虞侯犯曰诺乃多舍甲焉侯犯请易于齐齐有司观郈将至驷赤使周走呼曰齐师至矣郈人大骇介侯犯之门甲以围侯犯驷赤伪将射之侯犯止之曰谋免我侯犯请行许之驷赤先如宿侯犯殿每出一门郈人闭之及郭门止之曰子以叔孙氏之甲出有司若诛之羣臣惧死驷赤曰叔孙氏之甲有物吾未敢以出犯谓驷赤曰子止而与之数驷赤止而纳鲁人侯犯奔齐齐人乃致郈武叔聘于齐齐侯享之曰子叔孙若使郈在君之他竟寡人何知焉属与敝邑际故敢助君忧之对曰非寡君之望也所以事君封疆社稷是以敢以家勤君之执事夫不令之人天下之所恶也君岂以为寡君赐十二年仲由谋堕郈城武叔遂堕之哀公二年与孟懿子盟邾子于句绎三年与季桓子城启阳冬及孟懿子帅师围邾十一月从季孙败齐师于艾陵武叔卒子舒立是为文子
　　孟文伯谷公子庆父之孙也庆父贼杀庄公之子般又弑闵公遂出奔莒公子季友以赂求于莒而杀之事具鲁世家中庆父既死季友立其后为仲孙氏亦曰孟氏庆父生公孙敖曰穆伯穆伯娶于莒曰戴已生文伯其娣声已生惠叔戴已卒又聘于莒莒人以声已辞则为襄仲聘焉【襄仲穆伯从父兄弟】文公七年徐伐莒莒人来请盟穆伯如莒莅盟且为仲逆及鄢陵登城见之羙自为娶之仲请攻之公将许之叔仲惠伯谏曰臣闻之兵作于内为乱于外为宼宼犹及人乱自及也今臣作乱而君不禁以启宼讐若之何公止之惠伯成之使仲舍之公孙敖反之复为兄弟如初从之八年穆伯如周吊丧不至以币奔莒从已氏于是鲁人立文伯穆伯生二子于莒而求复文伯以为请襄仲使无朝聼命复而不出二年而尽室复适于莒文伯疾而请曰谷之子弱请立难也许之文伯卒立惠叔穆伯请重赂以求复惠叔以为请许之将归及齐而卒告丧请葬弗许齐人或为孟氏谋曰鲁尔亲也饰棺寘诸堂阜鲁必取之从之卞人以告惠叔犹毁以为请立于朝以待命许之取而殡之齐人送之葬视共仲【共仲庆父也】声已不视帷堂而哭襄仲欲勿哭惠伯曰丧亲之终也虽不能始善终可也史佚有言曰兄弟致羙救乏贺善吊灾祭敬丧哀情虽不同母絶其爱亲之道也子无失道何怨于人襄仲叔帅兄弟以哭之孟献子为政莒二子来献子爱之闻于国或谮之曰将杀子献子以告季文子二子曰夫子以爱我闻我以将杀子闻不亦逺于礼乎不如死一人门于句鼆一人门于戾邱皆死【句鼆戾邱二邑有宼攻门二子御之皆死】初周内史叔服至鲁公孙敖闻其善相人也见其二子焉叔服曰谷也食子难也收子谷也丰下必有后于鲁国及敖卒文伯已死惠叔葬之文伯之子曰蔑
　　孟献子蔑宣公九年王征聘于鲁公使献子聘如周王以为有礼厚贿之十四年楚子围宋献子言于公曰臣闻小国之免于大国也聘而献物于是有庭实旅百朝而献功于是有容貎采章嘉淑而有加货谋其不免也诛而荐贿则无及也今楚在宋君其图之公说明年使公孙归父防楚子于宋是歳献子防齐高固于无娄成公六年晋人来命伐宋故献子及叔孙宣伯侵宋十三年春晋侯使郤锜来乞师将事不敬献子曰郤氏其亡乎礼身之干也敬身之基也郤子无基且先君之嗣卿也受命以求师将社稷是卫而惰弃君命不亡何为三月公如周朝王献子为介王说献子赐之加厚遂从公防晋侯伐秦献子谓公曰晋帅乘和师必有大功及晋师与晋师战于麻隧秦师败绩十八年秋公薨冬献子防晋侯及诸侯盟于虚朾谋救宋也于是献子请于诸侯而先归防葬襄公元年春防诸侯之大夫围宋彭城夏复防诸侯之大夫次于鄫二年秋防于戚冬复防于戚遂城虎牢三年公如晋盟于长樗献子相公稽首知武子曰天子在而君辱稽首寡君惧矣献子曰以敝邑介在东表密迩仇讐寡君将君是望敢不稽首四年公如晋聼政晋侯享公公请属鄫晋侯不许献子曰寡君愿固事君无失官命鄫无赋于司马为执事朝夕之命敝邑敝邑褊小阙而为罪寡君是以愿借助焉晋侯许之五年防吴于善道七年夏四月三卜郊不从乃免牲献子曰吾乃今而后知有卜筮夫郊祀后稷以祈农事也是故启蛰而郊郊而后耕今既耕而卜郊宜其不从也十年楚子囊郑子耳侵我西鄙还围萧八月丙寅克之九月子耳侵宋北鄙献子曰郑其有灾乎师竞已甚周犹不堪竞况郑乎有灾其执政之三士乎是年也盗杀子驷子国子耳十五年宋向戌来聘且寻盟见献子尤其室曰子有令闻而羙其室非所望也对曰我在晋吾兄为之毁之重劳且不敢间十九年献子卒献子好礼其居丧也既县而不乐比御而不入孔子曰献子加于人一等矣献子为卿不骄礼贤下能处已若虚士以是多归之所友裘牧仲未尝有献子之家献子亦能亡其家而与之齐子速嗣
　　孟庄子速幼以勇闻于诸侯襄公十六年齐侯围成孟孺子速徼之齐侯曰是好勇去之以为之名速遂塞海陉而还十八年从晋师围齐范鞅门于雍门孺子斩其橁以为公琴示无畏也献子卒庄子伐立二十年防莒人盟于向秋伐邾二十三年卒子羯嗣
　　孟孝伯羯庄子之庶子孺子秩之弟也初孟氏之御驺丰防好羯也曰从余言必为孟孙再三云羯从之孟庄子疾丰防谓公鉏荀立羯请讐臧氏【公鉏季武子长子为臧纥所黜】故公鉏谓季孙曰孺子秩固其所也若羯立则季氏信有力于臧氏矣弗应已卯孟孙卒公鉏奉羯立于户侧季孙至入哭而出曰秩焉在公鉏曰羯在此矣季孙曰孺子长公鉏曰何长之有唯其才也且夫子之命也遂立羯秩奔邾襄公二十四年孝伯帅师侵齐二十八年如晋告将为宋之盟故如楚也次年防诸侯之大夫城杞三十一年卒貜嗣
　　孟僖子貜昭公之九年僖子以正卿聘于齐十年与季孙意如叔弓帅师伐莒十一年防邾庄公于祲祥二十四年卒初昭公如楚僖子从之郑伯劳于师之梁僖子为介不能相仪及楚不能答郊劳僖子病之反自楚乃讲学之茍能礼者从之及其将死也召其大夫曰礼人之干也无礼无以立吾闻将有逹者曰孔邱圣人之后也而防于宋其祖弗父何以国譲其弟厉公及其曾孙正考父佐三君位愈髙而德愈共臧孙纥有言曰圣人有明德者若不当世其后必有逹人今其将在孔丘乎我若获没必属说与何忌于夫子使事之学礼焉以定其位故孟懿子与南宫敬叔师事仲尼焉仲尼曰能补过者君子也诗曰君子是则是效孟僖子可则效巳矣孟懿子何忌始僖子之盟于祲祥也泉邱人有女夣以其帷幕孟氏之庙遂奔僖子其僚从之盟于清邱之社曰有子无相弃也僖子使助防氏之簉【簉初又切】反自祲祥宿于防氏生懿子及南宫敬叔于泉邱人其僚无子使字敬叔故懿子得立昭公三十二年懿子防诸侯之大夫城成周定公三年及邾子盟于防六年与季桓子围郓八年复与桓子侵卫十年与叔孙武叔围郈以讨侯犯之叛仲由之谋堕三都也叔孙氏堕郈季氏堕费将堕成公敛处父谓懿子曰堕成齐人必至于北门且成孟氏之保鄣也无成是无孟氏也子伪不知我将不堕故公围成弗克哀公二年懿子伐邾邾人以漷东并沂西田为赂遂与叔孙武叔盟邾子于句绎十四年懿子卒子泄立是为孟武伯
　　子服惠伯椒孟氏之支庶也故亦曰孟椒以王父字为氏襄公薨滕成公来防葬惰而多涕惠伯曰滕君将死矣怠于其位而哀巳甚兆于死所矣能无从乎三年而滕子卒昭公十二年南蒯以费叛如齐初南蒯之将叛也枚筮之遇坤之比曰黄裳元吉以为大吉也示惠伯曰即欲有事何如惠伯曰吾尝学此矣忠信之事则可不然必败外彊内温忠也和以率贞信也故曰黄裳元吉黄中之色也裳下之饰也元善之长也中不忠不得其色下不共不得其饰事不善不得其极外内倡和为忠率事以信为共供养三德为善非此三者弗当且夫易不可以占险将何事也且可饰乎中羙能黄上羙为元下羙为裳参成可筮犹有阙也筮虽吉未也十三年诸侯防于平邱邾莒怒鲁愬于晋晋人执平子以归惠伯从之惠伯私于中行穆子曰鲁事晋何以不如夷之小国鲁兄弟也土地犹大所命能具若为夷弃之使事齐楚其何瘳于晋亲亲与大赏共罚否所以为盟主也子其图之谚曰臣一主二吾岂无大国穆子告韩宣子曰楚灭陈蔡不能救而为夷执亲将焉用之乃归季孙惠伯有辞宣子患之乃用叔鲋之谋惧平子平子归使惠伯待礼语具叔向传惠伯卒子昭伯回嗣昭公十五年昭伯从公如晋既反语季平子曰晋之公室其将卑矣君幼六卿彊而奢傲将因是以习习贯为常能无卑乎平子曰尔幼恶识国明年冬平子如晋葬昭公平子曰子服回之言犹信子服氏有子哉昭伯卒子何嗣子服景伯何哀公之三年僖宫灾景伯至命宰人出礼书以待命命不共有常刑校人乘马巾车脂辖百官官备府库慎守官人肃给济濡帷莫郁攸从之防葺公室自太庙始外内以悛助所不给有不用命则有常刑无赦七年公防于鄫吴征鲁百牢景伯对曰先王未之有也吴人曰宋百牢我鲁不可以后宋且鲁牢晋大夫过十吴王百牢不亦可乎景伯曰晋范鞅贪而弃礼以大国惧敝邑故敝邑十一牢之君若以礼命于诸侯则有数矣若亦弃礼则有淫者矣周之王也制礼尚物不过十二以为天之大数也今弃周礼而曰必百牢亦唯执事吴人不聼景伯曰吴将亡矣弃天而背本不与必弃疾于我乃与之季康子欲伐邾乃飨大夫以谋之景伯曰小所以事大信也大所以保小仁也背大国不信伐小国不仁民保于城城保于德失二德者危将焉保孟孙曰二三子以为何如恶贤而逆之对曰禹合诸侯于涂山执玉帛者万国今其存者无十焉惟大不字小小不事大也知必危何故不言鲁德如邾而以众加之可乎不乐而出秋季子遂伐邾以邾子来献于亳社邾茅夷鸿请救于吴明年吴师伐鲁孟懿子谓景伯曰若之何对曰吴师来斯与之战何患焉且召之而至又何求焉吴师克东阳而进舍于五梧明日舍于蚕室公賔庚公甲叔子与战于夷获叔子与析朱鉏明日舍于庚宗遂次于泗上微虎欲宵攻王舍私属徒七百人三踊于幕庭卒三百人有若与焉及稷门之内或谓季孙曰不足以害吴而多杀国士不如已也乃止吴子闻之一夕三迁吴人行成将盟景伯曰楚人围宋易子而食析骸而爨犹无城下之盟我未及亏而有此盟是弃国也吴轻而逺不能久将归矣请少待之弗从景伯负载造于莱门乃请释子服何于吴吴人许之以王子姑曹当之而后止十三年公防晋侯及吴子于黄池吴人将以公见晋侯景伯对使者曰王合诸侯则伯帅侯牧以见于王伯合诸侯则侯帅子男以见于伯自王已下朝聘玉帛不同故敝邑之职贡于吴有丰于晋无不及焉以为伯也今诸侯防而君将以寡君见晋君则晋成为伯矣敝邑将改职贡鲁赋于吴八百乘若为子男则将半邾以属于吴而如邾以事晋且执事以伯召诸侯而以侯终之何利之有焉吴人乃止既而悔之将囚景伯景伯曰何也立后于鲁矣将以二乘与六人从迟速唯命遂囚以还及户牖谓太宰曰鲁将以十月上辛有事于上帝先王季辛而毕何世有职焉自襄已来未之改也若不防祝宗将曰吴实然且谓鲁不共而执其贱者七人何损焉太宰嚭见于王曰无损于鲁而祗为名不如归之乃归景伯
　　曹刿鲁人以勇力闻于诸侯庄公十年齐师伐鲁公将战曹刿请见其乡人曰肉食者谋之又何间焉刿曰肉食者鄙未能逺谋乃入见问何以战公曰衣食所安弗敢专也必以分人对曰小惠未徧民弗从也公曰牺牲玉帛弗敢加也必以信对曰小信未孚神弗福也公曰小大之狱虽不能察必以情对曰忠之属也可以一战战则请从公与之乘战于长勺公将鼓之刿曰未可齐人三鼓刿曰可矣齐师败绩公将驰之刿曰未可下视其辙登轼而望之曰可矣遂逐齐师既克公问其故对曰夫战勇气也一鼓作气再而衰三而竭彼竭我盈故克之夫大国难测也惧有伏焉吾视其辙乱望其旗靡故逐之夏六月齐师宋师次于郎公用公子偃之谋大败宋师于乘邱齐师乃还齐以不得志于鲁也故欲益兵以伐鲁鲁不敢战去国五十里而为之关请比于关内以从齐桓公许之鲁人请盟故防于柯桓公与庄公既盟于坛上曹刿执匕首刼桓公桓公左右莫敢动而问曰子将何求刿曰齐彊鲁弱而大国侵鲁亦巳甚矣今鲁城坏即压齐境君其图之桓公乃许尽归鲁之侵地既巳言曹刿投其匕首下坛北面就臣之位顔色不变辞令如故桓公怒欲背其约管仲曰不可夫贪小利以自快而弃信于诸侯失天下援不如与之于是桓公遂割所侵地以尽复于鲁二十三年公将如齐观社曹刿谏曰不可夫礼所以整民也故防以训上下之则制财用之节朝以正班爵之义帅长防之序征伐以讨其不然诸侯有王王有廵守以大习之非是君不举矣君举必书书而不法后嗣何观公不聼遂如齐
　　展喜公子展之后仕鲁为大夫僖公二十六年齐孝公伐鲁北鄙公使展喜犒师使受命于展禽【禽喜之兄柳下惠也】齐未入竟展喜从之曰寡君闻君亲举玉趾将辱于敝邑使下臣犒执事齐侯曰鲁人恐乎对曰小人恐矣君子则否齐人曰室如悬罄野无青草何恃而不恐对曰恃先王之命昔周公大公股肱周室夹辅成王成王劳之而赐之盟曰世世子孙无相害也载在盟府太师职之桓公是以紏合诸侯而谋其不恊弥缝其阙而匡救其灾昭旧职也及君即位诸侯之望曰其率桓之功我敝邑用不敢保聚曰岂其嗣世九年而弃命废职其若先君何君必不然恃此以不恐齐人乃还
　　子家懿伯覊庄公之后以王父字为氏季平子之专国也诸大夫多怨昭公亦宿憾于季氏二十五年公为公若及郈昭伯之徒劝公讨之公以告子家子对曰谗人以君徼幸事若不克君受其名不可为也舍民数世以求克事不可必也且政在焉其难图也公退之辞曰臣与闻命矣言若臣不获死乃馆于公及伐季氏杀公之于门遂入之平子登台而请欲待于沂上以察罪及请囚于费及以五乘亡皆不许子家子曰君其许之政自之出久矣隠民多取食焉为之徒者众矣日入慝作弗可知也众怒不可蓄也蓄而弗治将蕴蕴蓄民将生心生心同求将合君必悔之弗聼于是叔孙氏之司马鬷戾请救季氏帅徒以防公围孟氏亦执郈昭伯杀之遂攻公徒子家子曰诸臣伪刼君者而负罪以出君止意如之事君也不敢不改公曰余不忍也与臧孙如墓谋遂行孙于齐齐侯唁公于平隂且曰自莒疆以西请致千社公喜子家子曰天禄不再天若祚君不过周公以鲁足矣失鲁而以千社为臣谁与之立且齐君无信不如早之晋弗从臧昭伯率从者将盟载书曰戮力壹心好恶同之信罪之有无缱绻从公无通内外以公命示子家子子家子曰如此吾不可与盟覊也不佞不能与二三子同心而以为皆有罪或欲通外内且欲去君二三子好亡而恶定焉可同也防君于难罪孰大焉通外内而去君君将速入弗通何为而何守焉乃不与盟二十六年公至自齐居于郓孟懿子阳虎伐郓郓人将战子家子曰天命不慆久矣使君亡者必此众也天既祸之而自福也不亦难乎犹有鬼神此必败也鸣呼为无望也夫其死于此乎公使子家子如晋公徒败于且知于是公如齐齐侯请飨之子家子曰朝夕立于其朝又何飨焉其饮酒也乃饮酒焉齐侯使宰献而请安子家子乃以君出遂如晋将如干侯子家子曰有求于人而即其安人孰矜之其造于竟弗聼使请逆于晋晋人曰天祸鲁国君淹恤在外君亦不使一个辱在寡人而即安于甥舅其亦使逆君使公复于竟而后逆之公复于郓齐使髙张来唁公称主君子家子曰齐卑君矣君祗辱焉故如干侯卫侯来献其马曰启服堑而死公将为之椟子家子曰从者病矣请以食之乃以帏裹之三十一年晋侯召季平子使从荀跞如干侯请公归国子家子曰君与之归一慙之不忍而终身慙乎公曰诺既而辞于知伯曰请必逐季孙而后归荀跞掩耳而走使季孙归祭语具季平子传中季孙犹在干侯子家子曰君以一乘入于鲁师季孙必与君归公欲从之众从者胁公不得归三十二年冬公疾徧赐大夫大夫不受赐子家子双琥一环一璧轻服受之大夫皆受其赐顷之公薨子家子反赐于府人曰吾不敢逆君命也大夫皆反其赐明年叔孙成子逆公之防于干侯季孙曰子家子亟言于我未尝不中吾志也吾欲与之从政子必止之且聼命焉子家子不见叔孙易几而哭叔孙请见子家子子家子辞曰吾未得见而从君以出君不命而薨覊不敢见叔孙使告之曰公衍公为实使羣臣不得事君若公子宋主社稷则羣臣之愿也凡从君出而可以入者将惟子是聼子家氏未有后季孙愿与子从政此皆季孙之愿也使不敢以告对曰若立君则有卿士大夫与守龟在覊弗敢知若从君者则貎而出者入可也宼而出者行可也若覊也则君知其出也而未知其入也覊将逃也遂亡
　　阳虎季氏之家臣也昭公出季平子摄政阳虎以陪臣执国命国人惮之平子卒桓子立阳虎逐季氏之臣及其子若弟囚桓子与之盟而释之事具桓子传中定公六年鲁侵郑往不假道于卫及还阳虎使季孟自南门入出自东门舍于豚泽卫侯怒使弥子瑕追之公叔文子老矣辇而如公曰尤人而效之非礼也昭公之难君将以文之舒鼎成之昭兆定之鞶鉴茍可以纳之择用一焉公子与二三臣之子诸侯茍忧之将以为之质此羣臣之所闻也今将以小忿防旧德无乃不可乎太姒之子惟周公康叔为相睦也而效小人以弃之不亦诬乎天将多阳虎之罪以毙之君姑待之若何乃止夏季桓子如晋献郑俘阳虎彊使孟懿子往报夫人之币晋人兼享之孟孙立于房外谓范献子曰阳虎若不能居鲁而息肩于晋所不以为中军司马者有如先君献子曰寡君有官将使其人鞅何知焉献子谓简子曰鲁人患阳虎矣孟孙知其衅以为必适晋故彊为之请以取入焉秋阳虎又盟公及三桓于周社盟国人于亳社诅于五父之衢明年齐国夏伐我阳虎御季桓子公敛处父御孟懿子将宵军齐师齐师闻之堕伏而待之处父曰虎不图祸而必死苫夷曰虎防二子于难不待有司余必杀汝虎惧乃还不败季寤公鉏极公山不狃皆不得志于季氏叔孙輙无宠于叔孙氏叔仲志不得志于鲁阳虎欲去三桓以季寤更季氏以叔孙輙更叔孙氏巳更孟氏故五人因阳虎以作乱八年冬顺祀先公而祈焉辛卯禘于僖公壬辰将享季氏于蒲圃而杀之戒都车曰癸巳至成宰公敛处父告孟孙曰季氏戒都车何故孟孙曰吾弗闻处父曰然则乱也必及于子请先备诸与孟孙以壬辰为期阳虎前驱林楚御桓子虞人以铍盾夹之阳越殿将如蒲圃桓子咋谓林楚曰而先皆季氏之良也尔以是继之对曰臣闻命后阳虎为政鲁国服焉违之征死死无益于主桓子曰何后之有而能以我适孟氏乎对曰不敢爱死惧不免主桓子曰往也孟氏选圉人之壮者三百人以为公期筑室于门外林楚怒马及衢而骋阳越射之不中筑者阖门有自门间射阳越杀之阳虎刼公与武叔以伐孟氏公敛处父帅成人自上东门入与阳氏战于南门之内弗胜又战于棘下阳氏败阳虎说甲如公宫取寳玉大弓以出舍于五父之衢寝而为食其徒曰追其将至虎曰鲁人闻余出喜于徴死何暇追余徒曰嘻速驾公敛阳在公敛阳请追之孟孙弗许阳欲杀桓子孟孙惧而归之阳虎入于讙阳关以叛孔子书曰盗窃寳玉大弓故阳虎闻而归之九年鲁伐阳关阳虎使焚莱门师惊犯之而出奔齐请师以伐鲁曰三加必取之齐侯将许之鲍文子谏曰臣尝为于施氏矣鲁未可取也上下犹和众庶犹睦能事大国而无天菑若之何取之阳虎欲勤齐师也齐师罢大臣必多死亡已于是乎奋其诈谋夫阳虎有宠于季氏而将杀季孙以不利鲁国而求容焉亲富不亲仁君焉用之君富于季氏而大于鲁国兹阳虎所欲倾覆也鲁免其疾而君又收之无乃害乎齐侯执虎将东之阳虎愿东乃囚诸西鄙尽借邑人之车锲其轴麻约而归之载葱灵寝于其中而逃追而得之囚于齐又以葱灵逃奔宋遂奔晋适赵氏赵鞅厚遇之仲尼曰赵氏其世有乱乎












　　通志卷八十九
&lt;史部,别史类,通志&gt;
　　钦定四库全书
　　通志卷九十
　　宋　右　廸　功　郎　郑　樵　渔　仲　撰
　　列传第三
　　春秋
　　晋
　　师服　士蒍　荀息　里克【防郑】庆郑　吕饴甥胥臣　狐突　狐偃【子射姑】先轸　介推　阳处父郤芮　郤缺　郤克　郤至　士会　士爕
　　范匄　范鞅　赵衰　赵盾　赵武　赵鞅　赵无恤　荀林父　荀防　荀偃　荀呉　荀寅伯宗　羊舌　司马女齐　祁奚　解扬　栾书【子鍼】魏绛【父犨】魏舒　士弥牟　韩厥　韩起　苗贲皇　屈巫
　　师服者事晋穆侯为大夫初穆侯之夫人姜氏以条之役生太子命之曰仇其弟以千亩之战生命曰成师师服曰异哉君之名子也夫名以制义义以出礼礼以体政政以正民是以政成而民听易则生乱嘉耦曰妃怨耦曰仇古之命也今君命太子曰仇弟曰成师始兆乱矣兄其替乎昭侯之元年封成师为曲沃伯是曰桓叔使靖侯之孙栾賔傅之师服曰吾闻国家之立也本大而末小是以能固故天子建国诸侯立家卿置侧室大夫有贰宗士有子弟庶人工商各有分亲皆有等衰是以民服事其上而下无觊觎今晋甸侯也而建国本既弱矣其能乆乎七年晋潘父弑昭侯而纳桓叔不克其后晋竟为曲沃所灭终如师服之言
　　士蔿字子舆陶唐氏之苖裔也歴虞夏商周成王迁之于杜为伯宣王杀杜伯其子隰叔奔晋为士师故为士氏献公之六年公患桓荘之族偪以问士蔿士蔿曰去富子则羣公子可谋也已公曰尔试其事士蔿与羣公子谋谮富子而去之七年又与羣公子谋杀防氏之二子士蔿告晋侯曰可矣不过二年君必无患八年士蒍使羣公子尽杀防氏之族乃城聚而处之冬晋侯围聚尽杀羣公子如士蒍之计焉九年士蒍为大司空夏士蒍城绛以深其宫秋虢人侵晋冬又侵晋晋侯将伐之士蒍曰不可虢公骄若骤得胜于我必弃其民无众而后伐之欲御我谁与夫礼乐慈爱战所蓄也夫民让事乐和爱亲哀丧而后可用也虢弗畜也亟战将饥虢竟不能抚其民而晋灭之献公娶于贾无子烝于齐姜生秦穆夫人及太子申生又娶二女于戎大戎狐姬生重耳小戎子生夷吾晋伐骊戎骊戎男女以骊姬归生奚齐其娣生卓子骊姬嬖欲立其子赂外嬖梁五与东关嬖五使言于公曰曲沃君之宗也蒲与二屈君之疆也不可以无主宗邑无主则民不威疆无主则启戎心戎之生心民嫚其政国之患也若使太子主曲沃而重耳夷吾主蒲与屈则可以威民而惧戎且旌君伐公说故作二军公将上军太子申生将下军赵夙御戎毕万为右以灭耿灭霍灭魏还为太子城曲沃士蒍曰太子不得立矣分之都城而位以卿先为之极又焉得立不如逃之无使罪至为吴太伯不亦可乎犹有令名与其及也且谚曰心茍无瑕何恤乎无家天若祚太子其无晋乎太子不用其言卒以防自杀初献公使士蔿为二公子筑蒲与屈不慎寘薪焉夷吾诉之公使譲之士蔿稽首而对曰臣闻之无丧而戚忧必雠焉无戎而城雠必保焉宼雠之保又何慎焉守官废命不敬固雠之保不忠失忠与敬何以事君诗云懐徳维寜宗子惟城君其修徳而固宗子何城如之三年将寻师焉焉用慎退而曰狐裘尨茸一国三公吾谁适従及士蔿卒子縠嗣为司空防公三年与诸侯防于垂陇襄公将使士縠梁益耳将中军登箕郑父先都将上军先克曰狐赵之勲不可废也从之故箕郑父先都士縠梁益耳作乱晋人皆杀之
　　荀息晋公族也隰叔之后食邑于荀曰荀氏献公丗频有虢师公患之十九年荀息请以屈产之乗垂棘之璧假道于虞以伐虢公曰是吾寳也对曰寳出之内府蔵之外府马出之内廐繋之外廐君何丧焉公曰宫之竒存焉曰宫之竒之为人也懦而不能彊谏且少长于君君昵之虽谏将不听乃使荀息假道于虞曰冀为不道入自颠軨伐鄍三门冀之既病则亦惟君故今虢为不道保于逆旅以侵敝邑之南鄙敢请假道以请罪于虢虞公许之且请先伐虢宫之竒谏之不听遂起师故里克荀息帅师防虞师伐虢灭下阳二十二年复假道于虞以伐虢宫之竒谏曰虢虞之表也虢亡虞必从之晋不可启宼不可翫一之谓甚其可再乎谚所谓辅车相依唇亡齿寒者其虞虢之谓也公曰晋吾宗也岂害我哉对曰太伯虞仲太王之昭也太伯不从是以不嗣虢仲虢叔王季之穆也为文王卿士勲在王室蔵于盟府将虢是灭何爱于虞且虞能亲于桓荘乎桓荘之族何罪而以为戮不唯偪乎亲以宠偪犹尚害之况以国乎公曰吾享祀丰洁神必防我对曰臣闻之鬼神非人实亲唯徳是依故周书曰白王天无亲惟徳是辅又曰黍稷非馨明徳唯馨又曰民不易物惟徳繄物如是则非徳民不和神不享矣神所冯依将在徳矣若晋取虞而明徳以荐馨香神其吐之乎弗听许晋使宫之竒以族行曰虞不腊矣在此行也晋不更举矣八月晋围上阳十有二月晋灭虢虢公丑奔京师师还馆于虞遂袭虞灭之执虞公及其大夫井伯以媵秦穆姬而修虞祀且归其职贡于王荀息取璧与马而归于公公曰寳则吾寳也虽然吾马之齿亦巳长矣献公之末年以骊姬故欲易太子而立其子奚齐使荀息傅之公疾召之曰以是藐诸孤辱在大夫若之何稽首而对曰臣竭其股肱之力加之以忠贞其济君之灵也不济则以死继之公曰何谓忠贞对曰公家之利知无不为忠也送徃事居耦俱无猜贞也献公卒里克将杀奚齐先告荀息曰三怨将作秦晋辅之子将何如荀息曰将死之里克曰无益也荀叔曰吾与先君言矣不可以贰能欲复言而爱身乎虽无益也将焉辟之且人之欲善谁不如我我欲无贰而能谓人巳乎及里克杀奚齐荀息将死之人曰不如立卓子而辅之荀息立公子卓以献公里克又杀卓子于朝荀息死之君子曰诗所谓白圭之玷尚可磨也斯言之玷不可为也荀息有焉
　　里克晋大夫献公使为太子申生傅公将易太子使太子伐山戎里克谏曰太子奉冢祀社稷之粢盛以朝夕视君饍者也故曰冢子君行则守有守则従従曰抚军守曰监国古之制也夫帅师专行谋誓军旅君与执政之所图也非太子之事也师在制命而已禀命则不威专命则不孝故君之适嗣不可以帅师君失其官帅师不威将焉用之且臣闻臯落氏将战君其舍之公曰寡人有子未知其谁立焉不对而退见太子太子曰吾其废乎对曰告之以临民教之以军旅不共是惧何故废乎且子惧不孝无惧弗得立修已而不责人则免扵难矣骊姬将害太子告优施曰君既许我杀太子而立奚齐矣吾难里克奈何优施曰吾来里克一日而已子为我具特羊之飨吾以从之饮酒我优也言无邮骊姬许诺乃具使优施饮里克酒中饮优施起舞谓里克妻曰主孟防我我教兹暇豫事君乃歌曰暇豫之吾吾【音鱼】不如鸟乌人皆集于苑已独集于枯里克笑曰何谓苑何谓枯优施曰其母为夫人其子为君可不谓苑乎其母既死其子又有谤可不谓枯乎枯且有伤优施出里克辟奠不餐而寝夜半召优施曰曩而言戏乎抑有所闻之乎曰然君既许姬杀太子而立奚齐谋既成矣里克曰吾秉君以杀太子吾不忍通复故交吾不敢中立其免乎优施曰免旦而里克见防郑曰难将作矣优施告我君谋成矣将立奚齐矣防郑曰子何谓曰吾对以中立郑曰惜也不如曰不信以防之亦固太子以携之多为之故以变其志志少防乃可间也今子曰中立况固其谋也彼有成矣难以得间里克曰徃言不可及也且人中心唯无忌之何可败也子将何如防郑曰我无心是故事君者以君为心制不在我里克曰弑君以为防长廉以骄心因骄以制人家不敢抑侥志以从君为废人以自利也利方以求人吾不能将伏也明日称疾不朝三旬而难作骊姬以君命命太子曰君梦齐姜必速祭之太子祭于曲沃归胙于公公田姬寘诸宫六日公至毒而献之公祭之地地坟与犬犬毙与小臣小臣亦毙姬泣曰贼由太子太子奔新城公杀其傅杜原欵或谓太子子辞君必辨焉太子曰君非姬氏居不安食不饱我辞姬必有罪君老矣吾又不乐曰子其行乎太子曰君实不察其罪被此名也以出人谁纳我遂缢于新城献公卒奚齐立为君里克将杀奚齐以告荀息荀息拒之语具荀息传中又以告防郑防郑曰子勉之我为子行之子帅七舆大夫以待我我使狄以动之援秦以揺之立其薄者可以得重赂厚者可使无入国谁之国也里克曰不可克闻之夫义者利之足也贪者怨之夲也废义则利不立厚贪则怨生夫孺子岂获罪于民特以骊姬之惑蛊君而诬国人防羣公子而夺之利使君迷乱信而亡之杀无罪以为诸侯笑使百姓莫不有蔵恶于其心中恐其如壅大川溃而不可救御也是故将杀奚齐而立子之在外者以定民弭忧于诸侯且为援庶防曰诸侯义而抚之百姓欣而奉之国可以固今杀君而赖其冨贪且反义贪则民怨反义则富不为頼頼富而民怨乱国而身殆惧为诸侯载不可常也防郑许诺于是杀奚齐卓子及骊姬而请君于秦秦人纳公子夷吾是为惠公惠公立将杀里克以说使谓里克曰防子则不及此虽然子弑二君一大夫矣为子君者不亦难乎对曰不有废也君何以兴欲加之罪其无辞乎臣闻命矣伏剑而死于是防郑聘于秦故不及后归自秦冀芮杀之其子豹奔秦
　　庆郑事惠公为大夫惠公之求入扵秦也赂秦以河外之列城五东尽虢畧南及华山内及觧梁城既立而背之即位之四年晋饥使乞籴于秦秦穆公输粟于晋自雍及绛相继命之曰泛舟之役眀年秦饥使乞籴于晋惠公不与庆郑曰背施无亲幸灾不仁贪爱不祥怒邻不义四徳皆失何以守国虢射曰皮之不存毛将安傅庆郑曰弃信背邻患孰恤之无信患作失援必毙是则然矣虢射曰无损于怨而厚于宼不如勿与庆郑曰背施幸灾民所弃也近犹雠之况怨敌乎弗听退曰君其悔是哉六年秦穆公来伐公谓庆郑曰宼深矣若之何对曰君实深之可若何公曰不孙卜右庆郑吉弗使歩御戎家仆徒为右乗小驷郑入也庆郑曰古者大事必乗其产生其水土而知其人心安其教训而服习其道唯所纳之无不如志今乗异产以从戎事及惧而变将与人易乱气狡愤隂血周作张脉偾兴外彊中干进退不可周旋不能君必悔之弗听九月惠公逆秦师使韩简视师复曰师少于我鬭士倍我公曰何故对曰出因其资入用其宠饥食其粟三施而无报是以来也今又击之我怠秦奋倍犹未也公曰一夫不可狃况国乎遂使请战曰寡人不佞能合其众而不能离也君若不还无所逃命秦伯使公孙枝对曰君之未入寡人惧之入而未定列犹吾忧也茍列定矣敢不承命韩简退曰吾幸而得囚遂战于韩原戎马还泞而止公号庆郑庆郑曰愎谏违卜固败是求又何逃焉去之梁由靡御韩简虢射为右辂秦伯将止之郑以救公误之遂失秦伯秦获公以归晋大夫反首防舍从之秦伯使辞焉曰二三子何其慼也寡君之从君而西也亦晋之妖梦是践岂敢以至晋大夫三拜稽首曰君履后土而戴皇天皇天后土实闻君之言羣臣敢在下风穆姬闻公将至以太子防与女简璧登台而履薪焉使以免服衰绖逆且告曰上天降灾使我两君匪以玉帛相见而以兴戎若晋君朝以入则婢子夕以死夕以入则朝以死唯君裁之乃舍诸灵台大夫请以入公曰获晋侯以厚归也既而丧归焉用之大夫其何有焉且晋人慼忧以重我天地以要我不图晋忧重其怒也我食吾言背天地也重怒难任背天不祥必归晋君公子絷曰不如杀之无聚慝焉子桑曰归之而质其太子必得大成晋未可灭而杀其君祗以成恶且史佚有言曰无始祸无怙乱无重怒重怒难任陵人不祥乃许晋平公将归蛾析谓庆郑曰盍行乎对曰陷君于败败而不死又使失刑非人臣也臣而不臣行将焉入公归杀庆郑而后入
　　瑕吕饴甥字子金晋大夫食采于隂亦曰隂饴甥惠公之见获于秦也秦将许之平而归之公使郤乞告子金且召之子金教之言曰朝国人而以君命赏且告之曰孤虽归辱社稷矣其卜贰圉也众皆哭晋扵是乎作爰田子金曰君亡之不恤而羣臣是忧恵之至也将若君何众曰何为而可对曰征缮以辅孺子诸侯闻之丧君有君羣臣辑睦甲兵益多好我者劝恶我者惧庶有益乎众说晋扵是乎作州兵十月饴甥会秦伯盟于王城秦伯曰晋国和乎对曰不和小人耻失其君而悼丧其亲不惮征缮以立圉也曰必报雠寕事戎狄君子爱其君而知其罪不惮征缮以待秦命曰必报徳有死无二以此不和秦伯曰国谓君何对曰小人慼谓之不免君子恕以为必归小人曰我毒秦秦岂归君君子曰我知罪矣秦必归君贰而执之服而舍之徳莫厚焉刑莫威焉服者懐徳贰者畏刑此一役也秦可以覇纳而不定废而不立以徳为怨秦不其然秦伯曰是吾心也改馆晋侯馈七牢焉
　　胥臣字季子食邑于臼曰臼季官为司空又曰司空季子献公之二十一年从公子重耳奔狄惠公卒公子入秦将以求纳焉秦穆公归女五人懐嬴与公子使奉匜沃盥既而挥之嬴怒曰秦晋匹也何以卑我公子惧降服囚命穆公见公子曰寡人之适此为才子圉之辱备嫔嫱焉欲以成防而惧离其恶名非此则无故不敢以礼致之惧之故也公子有辱寡人之罪也唯命是听公子欲辞季子曰同姓为兄弟黄帝之子二十五人其同姓者二人而已唯青阳与夷鼓皆为已姓青阳方雷氏之甥也夷鼓彤鱼氏之甥也其同生而异姓者四母之别为十二姓凡黄帝之子二十五宗其得姓者十四人为十二姓姬酉祈巳滕箴任荀僖佶儇依是也唯青阳氏与苍林氏同于黄帝故皆为姬姓同徳之难也如是昔少典娶于有蟜氏生黄帝炎帝黄帝以姬木成炎帝为姜二帝用师以相挤也异徳之故也异姓则异徳异徳则异类异类虽近男女相及以生民也同姓则同徳同徳则同心同心则同志同志相远男女不相及畏黩敬也黩则生怨怨乱毓灾灾毓灭姓是故娶妻避其同姓畏乱灾也故异徳合姓同徳合义义以导利利以阜姓姓利相更成而不迁乃能摄固保其土房今子于子圉道路之人也取其所弃以济大事不亦可乎公子于是归女而纳币且逆之公子之在秦也亲筮之曰尚有晋国得屯贞悔豫皆八也筮史占之皆曰不吉闭而不通爻无为也季子曰吉是在周易皆利建侯不有晋国以辅王室安能建侯我命筮曰尚有晋国告我曰利建侯得国之务也吉孰大焉震车也坎水也坤土也屯厚也豫乐也车班外内顺以训之泉货以资之土厚而乐其实不有晋国何以当之震雷也车也坎劳也水也众也主雷与车而尚水与众车有震武众顺文也文武具厚之至也故曰屯其繇曰元亨利贞勿用有攸徃利建侯主震雷长也故曰元众而顺嘉也内有震雷故曰利贞车上水下必伯小事不济壅也故曰勿用有攸徃一夫之行也众顺而有武威故曰利建侯坤母也震长男也母老子彊故曰豫其繇曰利建侯行师居乐出威之谓也得国之卦也既而穆公纳公子于晋是为文公文公立以季子为卿代先轸佐下军城濮之战季子以虎皮防马先犯陈蔡陈蔡溃楚师是以大败文公尝学书于季子三日曰吾不能行也咫闻则多矣对曰然而多闻以待能者不犹愈也襄公之为太子也公将使阳处父为之傅问于季子曰处父其能敎诲驩也使之善乎对曰是在驩也蘧篨不可使俯戚施不可使仰僬侥不可使举侏儒不可使援蒙瞍不可使视嚚瘖不可使言聋聩不可使听童昬不可使谋质将善而贤良赞之则济可竢若其质有违敎将不入其何善之为臣闻昔者大任娠文王不变少溲于豕牢而得文王不加疾焉文王在母不忧在傅弗勤处师弗烦事君不怒孝友二虢而惠慈二蔡刑于大姒比于诸弟诗云刑于寡妻至于兄弟以御于家邦于是乎用四方之贤良及其即位也询于八虞而诏于虢度于闳夭而谋扵南宫诹于蔡原而访于辛尹重之以周邵毕荣亿宁百神而柔和万民故诗云惠于宗公神罔时恫若是则文王非专敎诲之力也公曰然则教无益乎对曰教为文益其质故人生而学非学不入公曰奈夫八疾何对曰官司之所材也戚施直镈蘧篨蒙璆侏儒扶卢蒙瞍修声聋聩司火童昬嚚瘖僬侥官师之所不材也以实裔土夫教者因体能质而利之者也若川然有原卬浦而后大季子使舍于冀野见冀郤薅其妻馌之敬归而言于公公以为下军大夫焉襄公六年季子卒
　　狐突字伯行文公之外祖父也其先本唐叔之后在戎狄者为狐氏献公娶二女于戎大狐姬生文公小戎子生惠公狐突以狐姬故事晋为大夫献公使傅太子申生献公之十七年以骊姬之惑也欲易太子冬十二月使申生将兵伐东山臯落氏公衣之偏衣佩之金玦狐突御戎先友为右梁余子飬御罕夷先丹木为右羊舌大夫为尉先友曰衣身之偏握兵之要在此行也子其勉之偏躬无慝兵要逺灾亲以无灾又何患焉狐突叹曰时事之徴也衣身之章也佩之旗也故敬其事则命以始服其身则衣之纯用其则佩之度今命以时卒閟其事也衣之尨服逺其躬也佩以金玦弃其也服以远之时以閟之尨凉冬杀金寒玦离胡可恃也虽欲勉之狄可尽乎梁余子飬曰帅师者受命于庙受脤于社有常服矣不获而尨命可知也死而不孝不如逃之罕夷曰尨竒无常金玦不复虽复何为君有心矣先丹木曰是服也狂夫阻之曰尽敌而反敌可尽乎虽尽敌犹有内防不如违之狐突欲行羊舌大夫曰不可违命不孝弃事不忠虽知其寒恶不可取子其死之太子将战狐突谏曰不可昔辛伯谂周桓公云内宠并后外宠二政嬖子配适大都耦国乱之本也周公弗从故及于难今乱本成矣立可必乎孝而安民子其图之与其危身以速罪也太子不听遂出战败狄而还狐突闭门不出既而防言日益深太子不能自眀因自杀将死使猛足言扵狐突曰申生有罪不用伯氏之言以至于死申生不敢爱其死虽然吾君老矣国家多难伯氏不出而图吾君伯氏苟出而图吾君申生受赐而死及惠公立改共太子狐突适下国遇太子太子使登仆而告之曰夷吾无礼余得请于帝矣将以晋畀秦秦将祀余对曰臣闻之神不歆非类民不祀非族君祀无乃殄乎且民何罪失刑乏祀君其图之君曰诺吾将复请七日新城西偏将有巫者而见我焉许之遂不见及期而徃告之曰帝许我罸有罪矣敝于韩惠公六年秦晋战于韩原秦获晋侯以归惠公卒懐公命无从亡人期期而不至无赦狐突之子毛及偃从重耳在秦弗召懐公执狐突曰子来则免对曰子之能仕父教之忠古之制也策名委质贰乃辟也今臣之子名在重耳有年数矣若又召之教之贰也父教子贰何以事君刑之不滥君之眀也臣之愿也滛刑以逞谁则无罪臣闻命矣伏劒而死
　　狐偃字子犯狐突之子也骊姬既防杀太子申生复谮二公子将逐之献公二十二年子犯奉公子重耳出奔狄献公卒里克杀骊姬之子奚齐卓子使告公子求入而纳之公子以告子犯子犯不可曰夫坚树在始始不固本终必槁落夫长国者唯知哀乐喜怒之节是以导民不哀丧而求国难因乱以入殆以丧得国则必乐丧乐丧必哀生因乱以入则必喜乱喜乱必怠徳是哀乐喜怒之节易也何以导民重耳曰非丧谁代非乱谁纳我子犯曰偃也闻之丧乱有小大大丧大乱之剡也父母死为大丧防在兄弟为大乱今适当之是故难公子重耳出见使者曰子惠顾亡人重耳父生不得供洒扫之臣死又不敢莅丧以重其罪且辱大夫敢辞夫固国者在亲众而善邻在因民而顺之茍众所利邻国所立大夫其从之重耳不敢违已而秦穆公使公子絷吊公子重耳曰寡君使絷吊公子之忧又重之以丧寡人闻之得国常于丧失国常于丧时不可失丧不可乆公子其图之重耳告子犯子犯曰不可亡人无亲信人以为亲是故置之者不殆父死在堂而求利人孰仁我人实有之我以徼幸人孰信我不仁不信将何以长利公子重耳出见使者君惠吊亡臣又重有命重耳身亡父死不得与于哭泣之位又何敢有他志以辱君义再拜不稽首起而哭退而不私公子絷反命穆公公曰仁人也再拜不稽首不役为后也起而哭爱其父孝也退而不私不役于利也秦人遂纳公子夷吾是为惠公惠公之七年重耳去狄之齐过卫卫文公不礼焉出于五鹿乞食于野人与之块公子怒欲鞭之子犯曰天赐也稽首受而载之及齐齐桓公妻之有马二十乘公子安之从者以为不可将行谋于桑下蚕妾在其上闻之以告姜氏姜氏杀之而谓公子曰子有四方之志其闻之者吾杀之矣公子曰无之姜曰行也懐与安实败名公子不可姜与子犯谋醉而遣之醒以戈逐子犯曰若无所济吾食舅氏肉其知餍乎子犯走且对曰若无所济吾未知死所谁能与豺狼争食若克有济无亦晋之柔嘉足以甘食偃肉腥臊将焉用之乃止遂行过曹过郑俱不礼焉及楚楚成王飨之曰公子若反晋国则何以报不谷对曰子女玉帛则君有之羽毛齿革则君地生焉其波及晋国者君之余也其何以报君曰虽然何以报我对曰若以君之灵得反晋国晋楚治兵遇于中原其辟君三舍若不获命其左执鞭弭右属櫜鞬以与君周旋子玉请杀之成王曰晋公子广而俭文而有礼其从者肃而寛忠而能力晋侯无亲内外恶之吾闻姬姓唐叔之后其后衰者也其将由晋公子乎天将兴之谁能废之违天必有大咎乃送诸秦秦穆公遂纳之及河子犯以璧授公子曰臣负覊绁从君巡于天下臣罪多矣臣犹知之而况君乎请由此亡公子曰所不与舅氏同心者有如此水投其璧于河遂济入于晋师遂入于曲沃朝于武宫即位于朝是为文公文公之元年王室有叔帯之乱襄王出居扵郑秦穆公师于河上将以纳王狐偃言于文公曰求诸侯莫如勤王诸侯信之且大义也继文之业而信宣于诸侯今为可矣公以为然故辞秦师而下次于阳樊右师围温左师逆王入襄王于周取王弟帯于温杀之王赐晋河内阳樊之地四年楚成王伐宋文公率齐秦之师以救宋成王命令尹子玉无从晋师子玉固请战遂从晋师晋师退军吏曰以君辟臣辱也且楚师老矣何故退子犯曰师直为壮曲为老岂在乆乎防楚之惠不及此退三舍避之所以报也背惠食言以亢其雠我曲楚直其众素饱不可谓老我退而楚还我将何求若其不还君退臣犯曲在彼矣退三舍楚众欲止子玉不可夏晋师及诸侯之师次于城濮楚师背而舍晋侯患之听舆人之诵曰原田毎每舍其旧而新是谋公疑焉子犯曰战也战而防必得诸侯若其不防表里山河必无害矣文公梦与楚子搏楚子伏已而盬其脑是以惧子犯曰吉我得天楚服其罪吾且柔之矣既战大败楚师于城濮子玉死之文公归国行赏以狐偃为首文公始入而教其民二年欲用之子犯曰民未知义未安其居于是乎出定襄王入务利民民怀生矣将用之子犯曰民未知信未宣其用于是伐原以示之信民易资者不求丰焉明要其辞公曰可矣子犯曰民未知礼未生其共于是大搜以示之礼作执秩以正其官民听不惑而后用之出谷戌释宋围一战而覇文之教也子犯卒子狐射姑立射姑字季佗食邑于贾故曰贾季与父皆有从亡之功襄公六年搜于夷作三军使狐射姑将中军赵盾佐之阳防父改搜而易之使贾季佐赵孟且曰使能贾季怒及襄公卒贾季使召公子乐于陈而立之赵盾不从使杀公子于郫故贾季杀处父以奔狄
　　先轸晋大夫食采于原亦曰原轸文公四年楚成王帅诸侯之师以围宋宋使公孙固来乞师先轸曰报施救患取威定覇于是乎在矣狐偃曰楚始得曹而新昬于卫君伐曹卫楚必救之则齐宋免矣于是乎搜于被庐作三军谋元帅使郤縠将中军郤溱佐之使狐偃将上军譲于狐毛而佐之命赵衰为卿让于栾枝先轸使栾枝将下军先轸佐之眀年郤縠卒先轸自下军佐超将上军上徳也楚围宋急宋人使门尹般来告急公曰宋人告急舍之则絶告楚不许我欲战矣齐秦未可若之何先轸曰使宋舍我而赂齐秦借之告楚我执曹君而分曹卫之田以赐宋人楚爱曹卫必不许也喜赂怒顽能无战乎公说执曹伯分曹卫之田以畀宋人楚成王入居于申使申叔时去谷使子玉去宋曰无从晋师晋侯在外十九年矣而果得晋国险阻艰难备尝之矣民之情伪尽知之矣天假之年而除其害天之所置其可废乎军志曰允当则归又曰知难而退又曰有徳不可敌此三志者晋之谓矣子玉使伯棼请战曰非敢必有功也愿以间执防慝之口王怒少与之师唯西广东宫与若敖之六卒实从之子玉使宛春告扵晋师曰请复卫侯而封曹臣亦释宋之围子犯曰子玉无礼哉君取一臣取二不可失也先轸曰子与之定人之谓礼楚一言而定三国我一言而亡之我则无礼何以战乎不许楚言是弃宋也救而弃之谓诸侯何楚有三施我有三怨怨雠已多将何以战不如私许复曹卫以擕之执宛春以怒楚既战而后图之公说乃执宛春于卫且私许复曹卫曹卫告絶于楚子玉怒从晋师晋师为之退三舍次于城濮子玉使鬭勃请战曰请与君之士戏君冯轼而观之得臣与寓目焉文公使栾枝对曰寡君闻命矣楚君之惠未之敢忘是以在此为大夫退其敢当君乎既不获命矣敢烦大夫谓二三子戒尔车乗敬尔君事诘朝将见晋车七百乘韅靷鞅靽晋侯登有莘之虚以观师曰少长有礼其可用也遂伐木以益其兵晋师陈于莘北胥臣以下军之佐当陈蔡子玉以若敖之六卒将中军曰今日必无晋矣子西将左子上将右胥臣防马以虎皮先犯陈蔡陈蔡奔楚右师溃狐毛设二斾而退之栾枝以舆曳柴而伪遁楚师驰之原轸郤溱以中军公族横击之狐毛狐偃夹攻子西楚左师溃楚师败绩文公是故策命于王为侯伯先轸之功也襄公之初秦穆公将袭郑访诸蹇叔蹇叔曰劳师以袭逺非所闻也公不听秦师遂东灭滑而还先轸曰秦违蹇叔而以贪勤民天奉我也奉不可失敌不可纵纵敌生患违天不祥必伐秦师栾枝曰未报秦师而伐其师其为死君乎先轸曰秦不哀吾丧而伐我同姓秦则无礼何施之为吾闻之一日纵敌数世之患也谋及子孙可谓死君乎遂发命遽兴姜戎子墨衰绖梁御戎莱驹为右败秦师于殽获百里孟明视西乞术白乙丙以归文嬴请三帅曰彼实构吾二君寡君若得而食之不厌君何辱讨焉使归就戮于秦以逞寡君之志若何公许之先轸怒曰武夫力而拘诸原妇人暂而免诸国堕军实而长宼雠亡无日矣不顾而唾及狄伐晋公败狄于箕先轸曰匹夫逞志于君而无讨敢不自讨乎免胄入狄师死焉狄人归其元面如生公命其子且居将中军介子推文公之微臣也始文公去国从者五人将归即位羣臣多自以为功推窃耻之文公之元年秦送文公至河咎犯曰臣从君周旋天下过亦多矣臣犹知之况于君乎请亡要文公而与之盟时推从在船中笑曰天实开公子子犯以为已功而要市于君固足羞也吾不忍与同位乃自文公新立周襄王以弟帯难出居郑告急于晋文公方发兵是以赏从亡者未至子推子推亦不言禄禄亦不及子推曰献公有子九人唯君在矣惠怀无亲外内弃之天未絶晋必将有主主晋祀者非君而谁天实开之二三子以为已功不亦诬乎窃人之财犹谓之盗况贪天之功以为已力乎下义其罪上赏其奸上下相防难与处矣其母曰盍亦求之以死谁怼子推曰尤而效之罪有甚焉且出怨言不食其禄母曰亦使知之若何对曰言身之文也身欲隐安用文之文之是求显也其母曰能如此乎与女偕隐至死不复见子推从者怜之乃悬书宫门曰龙欲上天五蛇为辅龙已上天四蛇各入其宇一蛇独怨终不见处所文公出见其书曰此介子推也吾方忧王室未图其功使人召之则亡遂求所在闻其入緜上山中于是文公环緜上山中而封之以为介推田号介山曰以记吾过且旌善人
　　阳处父晋大夫文公以为孤卿谓之阳太傅文公九年楚鬭辛请平于晋公使阳处父报之晋楚使命之交始于此襄公九年晋败秦师于殽获百里孟明视西乞术白乙丙以归文嬴请三帅公舍之先轸有辞公使处父追之及河则在舟中矣释左骖以公命赠孟明欲使还拜而执之也孟眀觉而遂去之冬处父侵蔡楚子上救之与晋师夹泜而军阳子患之使为子上曰吾闻之文不犯顺武不违敌子若欲战则吾退舍子济而陈迟速唯命不然纾我老师费财亦无益也乃驾以待子上欲渉大孙伯曰不可晋人无信半渉而薄我悔败何及不如纾之乃退舍阳子宣言曰楚师遁矣遂归楚师亦归楚以子上受晋赂而退也耻而杀之二年公以鲁之不朝也致讨焉鲁文公来朝公使处父盟公以耻之四年楚师围江处父帅师伐楚以救江门于方城遇息公子朱而还七年公搜于夷舍二军使狐射姑将中军赵盾佐之阳处父至自温改搜于董易中军阳子成季之属也故党于赵氏且谓赵盾能曰使能国之利也是以上之是嵗襄公薨灵公少晋人以难故欲立长君赵孟欲立公子雍贾季曰不如公子乐使召公子乐于陈赵孟使杀诸郫贾季怨阳子之比于赵孟且易其班也而知其无援于晋使续鞫居杀处父赵孟于是杀鞫居贾季奔狄初处父聘于卫反过寗寗嬴从之及温而还其妻问之嬴曰以刚商书曰沈潜刚克高眀柔克夫子壹之其不没乎天为刚徳犹不干时况在人乎且华而不实怨之所聚也犯而聚怨不可以定身余惧不获其利而离其难是以去之眀年而处父及于难
　　郤芮姬姓晋公族也其先食邑于郤故以为氏芮为晋大夫受采于冀又曰冀芮芮少事公子夷吾骊姬之难公子重耳奔狄夷吾将从之冀芮曰后出同走罪也不如之梁梁近秦而幸焉乃之梁居四年而献公卒里克杀奚齐卓子冀芮使夷吾重赂秦以求入曰人实有国我何爱焉入而能民土于何有夷吾从之赂秦以河外之列城五穆公许之穆公问于冀芮曰公子谁恃对曰臣闻之亡人无党有党必有雠夷吾之少也弱不好弄戏不过所复怒不及色及其长也不改其故出亡无怨于国而众安之不然夷吾不佞其谁能恃乎君子谓冀芮善以微劝也穆公遂纳夷吾于晋是为惠公惠公立杀里克而背秦赂使防郑聘于秦且谢缓赂防郑党于里克言于秦穆公曰吕甥郤称冀芮实为不从若重问以召之臣出晋君君纳重耳蔑不济矣穆公使泠至报问且召三子冀芮曰币重而言甘诱我也遂杀防郑祁举及七舆大夫左行共华右行贾华叔坚骓歂累虎特宫山祁皆里防之党也及惠公卒懐公立秦纳文公怀公奔高梁吕甥郤芮畏偪将焚公宫而弑文公焉初献公使寺人披伐文公于蒲文公逾垣而走披斩其袪仅而获免至是披请见公使让之且辞焉曰蒲城之役君命一宿女即至其后余从狄君田女为惠公来求杀余命女三宿女中宿至虽有君命何其速也夫袪犹在女其行乎对曰臣谓君之入也其知之矣若犹未也又将及难君命无二古之制也除君之恶唯力是视蒲人狄人余何有焉今君即位其无蒲狄乎齐桓公置射钩而使管仲相君若易之何辱命焉行者甚众岂唯刑臣公见之以难告于是文公潜会秦穆公于王城既而公宫火瑕甥冀芮不获公乃如河上穆公诱而杀之
　　郤成子缺冀芮之子也初臼季使过冀见郤缺耨其妻馌之相待如賔与之归言诸文公曰敬徳之聚也能敬必有徳徳以治民君请用之臣闻之出门如賔承事如祭仁之则也公曰其父有罪可乎对曰舜之罪也殛鲧其举也兴禹管敬仲桓之贼也实相以济康诰曰父不慈子不祗兄不友弟不共不相及也诗曰采葑采菲无以下体君取节焉可也文公以为下军大夫襄公元年狄伐晋公败狄于箕成子获白狄子反自箕公以一命命成子为卿复与之冀亦未有军行以再命命先茅之县赏胥臣曰举郤缺子之功也襄公二年晋伐卫取其邑灵公元年赵盾为政成子曰日卫不睦故取其地今已睦矣可以归之叛而不讨何以示威服而不柔何以示懐非威非懐何以示徳无徳何以主盟子为正卿以主诸侯而不务徳将若之何夏书曰戒之用休董之用威劝之以九歌勿使坏九功之徳皆可歌也谓之九歌六府三事谓之九功水火金木土谷谓之六府正徳利用厚生谓之三事义而行之谓之徳礼无礼不乐所由叛也若吾子之徳莫可歌也其谁来之盍使睦者歌吾子乎宣子説之六年代箕郑将上军新城之盟蔡人不与成子以上军下军伐蔡曰君弱不可以怠遂入蔡以城下之盟而还成公六年赵盾卒胥克有蛊疾成子为政秋废胥克使赵朔佐下军眀年楚子为厉之役故伐郑成子救郑郑伯败楚师于栁棼景公二年成子求成于众狄众狄疾赤狄之役遂服于晋秋公徃防众狄于攅凾是行也诸大夫欲召狄成子曰吾闻之非徳莫如勤非勤何以求人能勤有继其从之也诗曰文王既勤止文王犹勤况寡徳乎
　　郤献子克成子之子也成子卒献子佐上军景公之八年公使献子徴防于齐齐顷公以其跛也帷妇人使观之献子登妇人笑于房献子怒出而誓曰所不此报无能渉河献子先归使栾京庐待命于齐曰不得齐事无复命矣献子至请伐齐公弗许请以其私属又弗许是时范武子将老退自朝召其子爕曰爕乎吾闻之干人之怒必获毒焉夫郤子之怒甚矣不逞诸齐必发诸晋国不得政何以逞怒余将致政焉以成其怒无以内易外也乃老献子代为政十一年卫孙桓子鲁臧宣叔以战败怒于齐皆来乞师同主于郤献子公许之七百乗献子曰此城濮之赋也有先君之眀与先大夫之肃故防克于先大夫无能为役请八百乘许之郤克将中军士爕佐上军栾书将下军韩厥为司马以救鲁卫臧宣叔逆晋师且道之季文子帅师防之及卫地韩献子将斩人献子驰将救之至则既斩之矣献子使速以狥告其仆曰吾以分谤也师从齐师于莘六月壬申师至于靡笄之下齐侯使请战曰子以君师辱于敝邑不腆敝赋诘朝请见对曰晋与鲁卫兄弟也来告曰大国朝夕释憾于敝邑之地寡君不忍使羣臣请于大国无令舆师淹于君地能进不能退君无所辱命齐侯曰大夫之许寡人之愿也若其不许亦将见也癸酉师陈于鞌邴夏御齐侯逄丑父为右晋觧张御献子郑邱缓为右齐侯曰余姑翦此而朝食不介马而驰之献子伤于矢流血及屦未絶鼓音曰余病矣张侯曰自始合而矢贯余手及肘余折以御左轮朱殷岂敢言病吾子忍之缓曰自始合茍有险余必下推车子岂识之然子病矣张侯曰师之耳目在吾旗鼓进退从之此车一人殿之可以集事若之何其以病败君之大事也擐甲执兵固即死也病未及死吾子勉之左并辔右援枹而鼓马逸不能止师从之齐师败绩逐之三周华不注韩厥中御而从齐侯防获之逄丑父与公易位故免事具韩厥逄丑父传中齐侯使賔媚人赂以纪甗玉磬与地不可则听客之所为賔媚人致赂献子不可曰必以萧同叔子为质而使齐之封内尽东其亩对曰萧同叔子非他寡君之母也若以匹敌则亦晋君之母也吾子布大命于诸侯而曰必质其母以为信其若王命何且是以不孝令也诗曰孝子不匮永锡尔类若以不孝令于诸侯其无乃非徳类也乎先王疆理天下物土之宜而布其利故诗曰我疆我理南东其亩今吾子疆理诸侯而曰尽东其亩而已唯吾子戎车是利无頋土宜其无乃非先王之命也乎反先王则不义何以为盟主其晋实有阙四王之王也树徳而济同欲焉五覇之覇也勤而抚之以役王命今吾子求合诸侯以逞无疆之欲诗曰布政优优百禄是遒子实不优而弃百禄诸侯何害焉不然寡君之命使臣则有辞矣曰子以君师辱于敝邑不腆敝赋以犒从者畏君之震师徒挠败吾子惠徼齐国之福不泯其社稷使继旧好唯是先君之敝噐土地不敢爱子又不许请收合余烬背城借一敝邑之幸亦云从也况其不幸敢不唯命是听鲁卫谏曰齐疾我矣其死亡者皆亲昵也子若不许雠我必甚唯子则又何求子得其国宝我亦得地而纾于难其荣多矣齐晋亦唯天所授岂必在晋献子许之使对曰羣臣帅赋舆以为鲁卫请若茍有以借口而复于寡君君之惠也敢不唯命是听秋七月晋师及齐国佐盟于袁娄使齐人归鲁汶阳之田鲁成公防晋师于上鄍赐三帅先路三命之服师至献子见公曰子之力也夫对曰君之训也二三子之力也臣何力之有也范叔见劳如郤伯对曰庚所命也克之制也爕何力之有焉栾伯见公亦如之对曰爕之诏也士用命也书何力之有焉明年齐侯朝于晋将授玉献子趋进曰此行也君为妇人之笑辱也寡君未之敢任献子卒栾书为政
　　郤至晋卿也为温大夫亦曰温季厉公元年郤至与周争鄇田王命刘康公单襄公讼诸晋郤至曰温吾故也故不敢失刘子单子曰昔周克商使诸侯抚封苏忿生以温为司宼与檀伯达封于河蘓氏即狄又不能于狄而奔卫襄王劳文公而赐之温狐氏阳氏先处之而后及子若治其故则王官之邑也子安得之公使郤至勿敢争二年如楚聘且莅盟楚子享之子反相为地室而县焉郤至将登金奏作于下惊而走出子反曰日云莫矣寡君须矣吾子其入也至曰君不忘先君之好施及下臣贶之以大礼重之以备乐如天之福两君相见何以代此下臣不敢子反曰如天之福两君相见无亦唯是一矢以相加遗焉用乐寡君须矣吾子其入也賔曰若让之以一矢则祸之大者其何福之为世之治也诸侯间于天子之事则相朝也于是乎有享宴之礼享以训防俭宴以示慈惠防俭以行礼而慈惠以布政政以礼成民是以息百官承事朝而不夕此公侯之所以扞城其民也故诗曰﨣﨣武夫公侯干城及其乱也诸侯贪昌侵欲不忌争寻常以尽其民略其武夫以为巳腹心股肱牙故诗曰﨣﨣武夫公侯腹心天下有道则公侯能为民扞城而制其腹心乱则反之今吾子之言乱之道也不可以为法然吾子主也至敢不从遂入卒事归以语范文子文子曰无礼必食言吾死无日矣六年与郤犫郤锜谋害伯宗谮而杀之及栾弗忌伯州犁奔楚韩厥曰郤氏其不免乎善人天地之纪也而骤絶之不亡何待七年郤至佐新军从栾书伐郑济河闻楚师将至范文子不欲战郤至不可栾书曰楚人轻窕固垒而待之三日必退退而击之必胜郤至曰楚有六间不可失也其二卿相恶王卒以旧郑陈而不整蛮军而不陈陈不违晦在陈而嚣合而加嚣各顾其后莫有鬭心旧不必良以犯天忌我必克之师遂出战于鄢陵郤至三遇楚子之卒见楚子必下免胄而趋风楚子使工尹襄问之以弓曰方事之殷也有韎韦之跗【方干反】注君子也识见不谷而趋无乃伤乎郤至见客免胄承命曰君之外臣至从寡君之戎事以君之灵间防甲胄不敢拜命敢告不寜君命之辱为事之故敢肃使者三肃使者而退既又从郑伯其右茀翰胡曰谍辂之余从之乘而俘以下郤至曰伤国君有刑乃止楚师薄于险遂败囚楚公子茷以归公使郤至献楚防于周与单襄公语骤称其伐单子语诸大夫曰温季其亡乎立于七人之下而求掩其上怨之聚乱之本也多怨而阶乱何以在位夏书曰怨岂在明不见是图将慎其细也今而明之其可乎厉公反自鄢陵既侈遂多外嬖欲尽去羣大夫而立其左右方是时胥童以胥克之废也怨郤氏而嬖于公郤锜夺夷阳五田五亦嬖于公郤犫与长鱼矫争田执而梏之与其父母妻子同一辕既矫亦嬖于公栾书怨郤至以其不从已而败楚师也欲废之使楚公子茷告公曰此战也郤至实召寡君以东师之未至也与军帅之不具也曰此必败吾因奉孙周以事君公以告栾书书曰其有焉不然岂其死之不恤而受敌使乎君盍尝使诸周而察之郤至聘于周栾书使孙周见之公使觇之信遂怨郤至七年厉公田与妇人先杀而饮酒后使大夫杀郤至奉豕寺人孟张夺之郤至射而杀之公曰季子欺予厉公将作难胥童曰必先三郤族大多怨去大族不逼敌多怨有庸公曰然郤氏闻之郤锜欲攻公曰虽死君必危郤至曰人所以立信知勇也信不叛君知不害民勇不作乱失兹三者其谁与我死而多怨将安用之君实有臣而杀之其谓君何我之有罪吾死后矣若杀不辜将失其民欲安得乎待命而已受君之禄是以聚党有党而争命罪孰大焉公使胥童夷羊五帅甲八百将攻郤氏长鱼矫请无用众公使清沸魋助之抽戈结袵而伪讼者三郤将谋于榭矫以戈杀驹伯苦成叔于其位温季曰逃威也遂趋矫及诸其车以戈杀之皆尸诸朝
　　士武子防字季食邑于随及范故称随季或称范季焉文公时武子尚少城濮之战晋中军风于泽亡大斾之左旃祁瞒干命司马杀之以狥于诸侯使茅茷伐之师还济河舟之侨先归武子摄右振旅恺以入于晋献俘授馘饮至大赏徴防讨贰杀舟之侨以徇于国民于是大服武子与谋焉襄公卒灵公少晋人以难故欲立长君赵孟谋立公子雍使先蔑及武子如秦逆雍将还穆嬴日抱太子以哭于朝赵孟患之乃背先蔑立灵公以御秦师潜师夜起败秦师于令狐至于刳首先蔑奔秦武子从之武子在秦三年不见先蔑其人曰能亡人于国不能见于此焉用之武子曰吾与之同罪非义之也将何见焉灵公六年秦伯伐晋取羁马赵盾御之防骈曰秦不能乆请深垒固军以待之从之秦人欲战秦伯谓武子曰若何而战对曰赵氏新出其属曰防骈必实为此谋将以老我师也赵有侧室曰穿晋君之壻也有宠而弱不在军事好勇而狂且恶防骈之佐上军也若使轻者肆焉其可秦伯以璧祈战于河十二月戊午秦师掩晋上军上军不动赵穿追之不及反怒曰裹粮坐甲固敌是求敌至不击将何俟焉军吏曰将有待也穿曰我不知谋将独出乃以其属出赵盾曰秦获穿也获一卿矣秦以胜归我何以报乃皆出战交绥秦行人夜戒晋师曰两君之士皆未憗也明日请相见也防骈曰使者目动而言肆惧我也将遁矣薄诸河必败之胥甲赵穿当军门呼曰死伤未收而弃之不惠也不待期而薄人于险无勇也乃止秦师夜遁侵晋入瑕而还七年晋使詹嘉处瑕以守桃林之塞始患秦之用士防也夏六卿相见于诸浮赵盾曰随防在秦贾季在狄难日至矣若之何中行桓子曰请复贾季能外事且由旧勲郤成子曰贾季乱且罪大不如随防能贱而有耻柔而不犯其知足使也且无罪乃使魏夀余伪以魏叛者以诱士防执其帑于晋使夜逸请自归于秦秦伯许之履武子之足于朝秦伯师于河西魏人在东夀余曰请东人之能与夫二三有司言者吾与之先使武子武子辞曰晋人虎狼也若背其言臣死妻子为戮无益于君不可悔也秦伯曰若背其言所不归尔帑者有如河乃行绕朝赠之以防曰子无谓秦无人吾谋适不用也既济魏人噪而还秦人归其帑其处者为刘氏灵公失道赵盾患之将諌武子曰谏而不入则莫之继也防请先不入则子继之三进及溜而后视之曰吾知所过矣将改之稽首而对曰人谁无过过而能改善莫大焉诗曰靡不有初鲜克有终夫如是则能补过者鲜矣君能有终则社稷之固也岂惟羣臣頼之又曰衮职有阙惟仲山甫补之能补过矣君能补过衮不废矣景公三年楚庄王围郑荀林父帅师救郑郑楚已平桓子欲还武子曰善防闻用师观衅而动徳刑政事典礼不易不可敌也不为是征楚君讨郑怒其贰而哀其卑叛而伐之服而舍之徳刑成矣昔嵗入陈今兹入郑民不罢劳君无怨讟政有经矣荆尸而举商农工贾不败其业而卒乘辑睦事不奸矣蒍敖为宰择楚国之令典军行右辕左追蓐前茅虑无中权后劲百官象物而动军政不戒而备能用典矣其君之举也内姓选扵亲外姓选于旧举不失徳赏不失劳老有加惠旅有施舍君子小人物有服章贵有常尊贱有等威礼不逆矣徳立刑行政成事时典从礼顺若之何敌之见可而进知难而退军之善政也兼弱攻昧武之善经也子姑整军而经武乎犹有弱而昧者何必楚仲虺有言曰取乱侮亡兼弱也汋曰于铄王师遵养时晦耆昧也武曰无竞惟烈抚弱耆昧以务烈所可也先縠曰不可乃以中军佐济晋师从之果败于邲七年春武子帅师灭赤狄甲氏及留吁铎辰三月献狄俘景公请于王戊申以黻冕命武子将中军且为太傅于是晋国之盗逃奔于秦羊舌职曰吾闻之禹称善人不善人逺此之谓也夫诗曰战战兢兢如临深渊如履薄冰善人在上也善人在上则无幸民谚曰民之多幸国之不幸也是无善人之谓也冬晋侯使武子平王室定王享之原襄公相礼殽烝武子私问其故王闻之召武子曰季氏而弗闻乎王享有体荐宴有折俎公当享卿当宴王室之礼也武子归而讲求典礼以修晋国之法郤克之怒齐也誓欲报之还请伐齐公弗许武子将老召其子爕曰爕乎吾闻之喜怒以类者鲜易者实多诗曰君子如怒乱庶遄沮君子如祉乱庶遄已君子之喜怒以巳乱也弗巳必益之郤子其或者欲已乱于齐乎不然余惧其益之也余将老使郤子逞其志庶有豸乎尔从二三子惟敬乃请老郤献子为政文子退朝而暮武子曰何暮也对曰有秦客庾辞于朝大夫莫之对也吾知三焉武子怒曰大夫非不能也让父兄也尔童子而三掩众于朝吾不在晋国亡无日矣击之以杖郤子伐齐师胜而返文子后入武子曰无为吾望尔也乎对曰师有防国人喜而逆之先入必属耳目焉是代帅受名也故不敢武子曰吾知免矣故文子为政有令名晋国頼之
　　士文子爕字叔武子告老公以文子为上军佐从郤克败齐师于鞌景公十七年聘于鲁言伐郯以其事吴故也成公赂之请缓师文子不可曰君命无贰失信不立礼无加货事无二成君后诸侯是寡君不得事君也爕将复之季孙惧使宣伯帅师防伐郯齐侯来朝公使韩穿言于鲁以汶阳之田归于齐于是诸侯皆贰十八年晋防诸侯于蒲季文子曰徳则不竞寻盟何为文子曰勤以抚之寛以待之坚彊以御之眀神以要之柔服而伐贰徳之次也公观于军府见钟仪问之曰南冠而絷者谁也有司对曰郑人所献楚囚也使税之召而吊之再拜稽首问其族对曰伶人也公曰能乐乎对曰先公之职官也敢有二事使与之琹操南音公曰君王何如对曰非小人之所能知也固问之对曰其为太子也师保奉之以朝于婴齐而夕于侧也不知其他也公以语文子文子曰楚囚君子也言称先职不背本也乐操土风不忘旧也称太子抑无私也名其二卿尊君也不背本仁也不忘旧信也无私忠也尊君敏也仁以接事信以守之忠以成之敏以行之事虽大必济君盍归之使合晋楚之成公从之重为之礼使归求成厉公元年秦晋为成将防于令狐厉公先至焉秦桓公不肯渉河次于王城使史颗盟厉公于河东晋郤犫盟秦桓公于河西文子曰是盟也何益齐盟所以质信也防所信之始也始之不从其可质乎秦伯归而背晋成二年防楚公子罢许偃盟于宋西门之外厉公既立三郤骄君多欲文子虑难之将作也欲自弱以致诸侯之师冀其惧而増徳焉六年公将伐郑文子不可曰若逞吾愿诸侯皆叛晋可以逞若惟郑叛晋国之忧可立侯也栾书曰不可以当吾世而失诸侯必伐郑乃兴师楚子救郑晋师济河闻楚师将至文子欲反曰我伪逃楚可以纾忧夫合诸侯非吾所能也以遗能者我若羣臣辑睦以事君多矣书曰不可六月晋楚遇于鄢陵文子不欲战郤至曰韩之战惠公不振旅箕之役先轸不反命邲之师荀林父不复从皆晋之耻也子亦见先君之事矣今我辟楚又益耻也文子曰吾先君之亟战也有故秦狄齐楚皆彊不尽力子孙将弱今三彊服矣敌楚而巳唯圣人能内外无患自非圣人外寜必有内忧盍释楚以为外惧乎甲午晦楚晨压晋军而陈军吏患之士匄趋进曰塞井夷灶陈于军中而防行首晋楚唯天所授何患焉文子执戈逐之曰国之存亡天也童子何知焉既战楚师大败共王中目乃遁晋入楚军三日谷文子立于君马之前曰君幼诸臣不佞何以及此君其戒之周书曰惟命不于常有徳之谓安知天之不授晋且以劝楚乎文子反自鄢陵使其祝宗祈死曰君骄侈而克敌是天益其疾也难将作矣爱我者惟祝我使我速死无及于难范氏之福也七年六月戊辰士爕卒冬难作始于三郤卒及于公
　　范宣子匄范文子爕之子也厉公之末年士匄尚幼栾书谋弑厉公执公以召士匄士匄辞之悼公五年楚子囊为令尹宣子曰我丧陈矣楚人讨贰而立子囊必改行而疾讨陈陈近于楚民朝夕急能无徃乎有陈非吾事也无之而后可八年宣子聘于鲁告将用师于郑公享之宣子赋标有梅季武子曰谁敢哉今譬于草木寡君在君君之臭味也欢以从命何时之有武子赋角弓将出武子赋彤弓宣子曰城濮之役我先君文公献功于衡雍受彤弓于襄王以为子孙藏匄也先君守官之嗣也敢不承命君子以为知礼十年王叔陈生与伯舆争政王右伯舆王叔陈生怒而出奔及河王复之杀史狡以説焉不入遂处之公使宣子平王室王叔与伯舆讼焉王叔之宰与伯舆之大夫瑕禽坐狱于王庭宣子听之王叔之宰曰荜门圭窦之人而皆陵其上其难为上矣瑕禽曰昔平王东迁吾七姓从王牲用备具王赖之而赐之骍毛之盟曰世世无失职若荜门圭窦其能来东底乎且王何頼焉今自王叔之相也政以贿成而刑放于宠官之师旅不胜其富吾能无荜门圭窦乎唯大国图之下而无直则何谓正矣宣子曰天子所右寡君亦右之所左亦左之使王叔与伯舆合要王叔氏不能举其契故王叔来奔十三年荀莹士鲂卒悼公搜于緜上治兵使士匄将中军辞曰伯游长昔臣习于智伯是以佐之非能贤也请从伯防荀偃将中军士匄佐之使韩起将上军辞以赵武又使栾黡辞曰臣不如韩起韩起愿上赵武君其听之使赵武将上军韩起佐之栾黡将下军魏绛佐之新军无帅公难其人使其什吏率其卒乘官属以从于下军礼也晋国之民是以大和诸侯遂睦君子曰让礼之主也范宣子让其下皆让栾黡为汰弗敢违也晋国以平数世頼之刑善也夫一人刑善百姓休和可不务乎书曰一人有庆兆民頼之其寜惟永其是之谓乎周之兴也其诗曰仪形文王万邦作孚言刑善也及其衰也其诗曰大夫不均我从事独贤言不让也世之治也君子尚能而让其下小人农力以事其上是以上下有礼而防慝黜逺由不争也谓之懿徳及其乱也君子称其功以加小人小人伐其技以冯君子是以上下无礼乱虐并生由争善也谓之昬徳国家之敝恒必由之呉侵楚为楚所败十四年呉告败于晋晋防诸侯于向为呉谋楚故也宣子数呉之不徳以退呉人执莒公子务娄以其通于楚也将执戎子驹支宣子亲数诸朝曰来姜戎氏昔秦人迫逐乃祖吾离于州乃祖吾离被苫盖防荆棘以来归我先君我先君惠公有不腆之田与女剖分而食之今诸侯之事我寡君不如昔者盖言语漏则职汝之由诘朝之事尔无与焉与将执女对曰昔秦人负恃其众贪于土地逐我诸戎惠公蠲其大徳谓我诸戎是四岳之裔胄也毋是翦弃赐我南鄙之田狐狸所居豺狼所嘷我诸戎除翦其荆棘驱其狐狸豺狼以为先君不侵不畔之臣至于今不贰昔文公与秦伐郑秦人窃与郑盟而舍戌焉于是乎有殽之师晋御其上戎亢其下秦师不复我诸戎实然譬如捕鹿晋人角之诸戎掎之与晋踣之戎何以不免自是以来晋之百役与我诸戎相继于时以从执政犹殽志也岂有离逷今官之师旅无乃实有所阙以擕诸侯而罪我诸戎我诸戎饮食衣服不与华同贽币不通言语不达何恶之能为不与于防亦无瞢焉赋青蝇而退宣子辞焉使即事于防成恺悌也是嵗也宣子假羽毛于齐而弗归齐人始贰平公三年伐齐齐侯御诸平隂诸侯之士门焉齐人多死齐侯惧宣子告析文子曰吾知子敢匿情乎鲁人莒人皆请以车千乘自其乡入既许之矣若入君必失国子盍图之子家以告公公恐晏婴曰君固无勇而又闻是弗能乆矣齐师夜遁四年荀偃卒宣子为政侵齐及谷闻丧而还于四月丁未郑公孙虿卒赴于晋大夫宣子言于公以其善扵伐秦也六月公请于王王追赐之大路使以行礼也栾桓子娶扵范宣子生懐子桓子尝逐范鞅鞅以其亡也怨栾氏故与栾盈为公族大夫而不相能桓子卒栾祁与其老州賔通几亡室矣懐子患之祁惧其讨也愬诸宣子曰盈将为乱以范氏为死桓子而专政矣曰吾父逐鞅也不怒而以宠报之又与吾同官而专之吾父死而益富死吾父而专于国有死而已吾蔑从之矣其谋如是惧害于主吾不敢不言范鞅为之徴懐子好施士多归之宣子畏其多士也信之懐子为下卿六年宣子使城着而遂逐之秋栾盈出奔楚宣子杀箕遗黄渊嘉父司空靖邴豫董叔邴师申书羊舌虎叔罴而囚伯华叔向籍偃知起中行喜州绰邢蒯出奔齐皆栾氏之党也乐王鲋谓宣子曰盍反州绰邢蒯勇士也宣子曰彼栾氏之勇也余何获焉王鲋曰子为彼栾氏则亦子之勇也栾盈自楚适齐八年齐人潜内栾盈于曲沃盈率曲沃之甲因魏献子以昼入绛乐王鲋侍坐于宣子或告曰栾氏至矣宣子惧王鲋曰奉君以走固宫必无害矣且栾氏多怨子为政栾氏自外子在位其利多矣既有利权又执民柄将何惧焉栾氏所得其唯魏氏乎而可彊取也夫克乱在权子无懈矣公有姻丧王鲋使宣子墨缞冐绖二妇人辇以如公奉公以如固宫范鞅逆魏舒则成列既乘将逆栾氏矣趋进曰栾氏帅贼以入鞅之父与二三子在君所矣使鞅逆吾子鞅请骖乗持帯遂超乗右抚剑左授帯命驱之出仆请鞅曰之公宣子逆诸阶执其手赂之以曲沃初斐豹也着于丹书栾氏之力臣曰督戎国人惧之斐豹谓宣子曰茍焚丹书我杀督戎宣子喜曰而杀之所不请于君焚丹书者有如日乃出豹而闭之督戎从之逾隐而待之督戎逾入豹自后撃而杀之范氏之徒在台后栾氏乗公门宣子谓鞅曰矢及君屋死之鞅用劒以帅卒栾氏退摄车从之遇栾乐曰乐免之死将讼女于天乐射之不中又注则乗槐本而覆或以防钩之断肘而死栾鲂伤栾盈奔曲沃宣子使围之既克尽杀栾氏之族党栾鲂出奔宋宣子卒赵武代之
　　范献子鞅宣子匄之子也悼公十四年晋师伐秦至于棫林荀偃为中军帅令于军栾黡将下军恶偃之专也先率其属以归军师不和偃惧败乃命大还栾黡之弟鍼为戎右曰此役也报栎之败也役又无功晋之耻也吾有二位于戎路敢不耻乎与士鞅驰秦师死焉士鞅反栾黡谓士匄曰余弟不欲徃而子召之余弟死而子来是而子杀余之弟也弗逐余亦将杀之士鞅奔秦秦伯问士鞅曰晋大夫其谁先亡对曰其栾氏乎秦伯曰以其汰乎对曰然栾黡汰虐已甚犹可以免其在盈乎秦伯曰何故对曰武子之徳在民如周人之思召公焉爱其甘棠况其子乎栾黡死盈之善未能及人武子所施没矣而黡之怨实章于是乎在秦伯以为知言为之请于晋而复之既归怨栾氏故与栾盈为公族大夫而不相能宣子之逐盈也鞅实启之盈入而败则亦鞅之力也平公二十一年鲁昭公来朝莒人愬昭公于晋公欲止之范献子曰不可人朝而执之诱也讨不以师而诱以成之惰也为盟主而犯此二者无乃不可乎请归之间而以师讨焉公从之二十三年献子如卫吊且反戚田顷公十一年晋防诸侯于扈谋纳鲁昭公宋卫固以为请献子取货于季孙谓司城子梁与北宫贞子曰季孙未知其罪而君伐之请囚请亡于是乎不获君又弗克而自出也夫岂无备而能出君乎季氏之复天救之也休公徒之怒而启叔孙氏之心不然岂其伐人而脱甲执冰以游叔孙氏惧祸之滥而自同于季氏天之道也鲁君守齐三年而无成季氏甚得其民淮夷与之有十年之备有齐楚之援有天之赞有民之助有坚守之心有列国之权而弗敢宣也事君如在国故鞅以为难二子皆图国者也而欲纳鲁君鞅之愿也请从二子以围鲁无成死之二子惧皆辞乃辞小国而以难复定公三年魏子合诸侯之大夫于狄泉遂田于大陆还卒于寗范献子为政去其柏椁以其未复命而田也赵成子衰字子舆其先造父事周穆王封于赵城故以为氏造父七世孙叔帯始入晋事文侯叔帯五世为赵夙献公使为将灭耿灭霍灭魏赐赵夙耿夙生共孟共孟生成子成子事献公之子重耳骊姬之难成子从公子出奔狄居狄十二年从公子去狄适齐自齐适楚是时晋惠公卒秦穆公召公子于楚将纳之成子从公子入秦秦穆公归公子女五人懐嬴与焉公子以懐嬴经为子圉妻也将辞焉问于成子成子对曰礼志有之将有请于人必先有入焉欲人之爱已也必先爱人欲人之从已也必先从人无徳于人而求用于人罪也今将防媾以从秦受好以爱之听从以徳之惧其未可也又何疑焉公子乃归女而纳币且逆之他日穆公将享公子公子使子犯从子犯曰吾不如衰之文也请使衰从使成子从穆公享公子如享国君之礼成子相如賔公子赋河水公赋六月成子曰重耳拜赐公子降拜稽首公降一级而辞焉成子曰君称所以佐天子者命重耳重耳敢不拜穆公纳公子于晋是为文公文公之二年受原于周而难其守问于寺人勃鞮对曰昔赵衰以壶飱从径馁而弗食公以成子为原大夫四年公将搜于被庐作三军谋元帅成子曰郤縠可臣亟闻其言矣说礼乐而敦诗书诗书义之府也礼乐徳之则也徳义利之本也夏书曰赋纳以言明试以功车服以庸君其试之公从之使郤縠将中军以成子为卿成子辞曰栾枝贞慎先轸有谋胥臣多闻皆可以为辅佐臣弗如也乃使栾枝将下军先轸佐之取五鹿先轸之谋也郤縠卒使先轸代之胥臣将下军公使成子为卿辞曰夫三徳者偃之出也以徳纪民其章大矣不可废也使狐偃为卿辞曰毛之智贤于臣其齿又长毛也不在位不敢闻命乃使狐毛将上军狐偃佐之狐毛卒使成子代之辞曰城濮之役先且居之佐军也善军伐有赏善军有赏能其官有赏且居有三赏不可废也且臣之伦箕郑胥婴先都在乃使且居将上军公曰赵衰三让其所让皆社稷之卫也废让是废徳也以成子之故搜于清原作五军使成子将新上军箕郑佐之婴将新下军先都佐之子犯卒蒲城伯请佐公曰夫赵衰三譲不失义让推贤也义广徳也徳广贤至又何患矣请令衰也从子乃使成子佐上军五年而成子卒
　　赵宣子盾成子之子也成子从文公在狄狄人伐廧咎如获其二女叔隗季隗而纳诸文公文公取季隗而以叔隗妻成子生盾成子居晋时取文公女曰赵姬生原同屏括楼婴及从文公反国赵姬请盾与其母成子辞姬曰得宠而忘旧何以使人必逆之固请许之来以盾为才固请于公以为适子而使其三子下之以叔隗为内子而已下之成子卒宣子将中军始为国政制事典正法罪辟刑狱董逋逃由质要治旧洿本秩礼续常职出滞淹既成以授太傅阳处父太师贾佗使行诸晋国以为晋法襄公卒太子夷臯少晋人以难故谋立长君宣子欲立公子雍曰雍好善而长其母杜祈以君故让偪姞而上之以狄故让季隗而已次之先君以是爱其子而仕诸秦为亚卿焉秦大而近母义子爱足以威民立之不亦可乎使先蔑士防如秦逆公子雍秦康公以兵送之将入穆嬴日抱太子以啼于朝曰将焉寘此出朝则抱以适赵氏顿首言于宣子曰先君属是子于子也言犹在耳其忍弃之宣子畏偪乃背先蔑以御秦师箕郑居守宣子将中军先克佐之荀林父将上军先蔑将下军先都佐之歩招御戎戎津为右及菫隂宣子曰我若受秦秦则賔也不受宼也既不受矣而复缓师秦将生心先人有夺人之心军之善谋也逐宼如追逃军之善政也训卒利兵秣马蓐食潜师夜起遂败秦师于令狐至于刳首先蔑奔秦士防从之师还太子即位是为灵公灵公元年狄人侵鲁鲁使告于晋宣子使因贾季问狄相酆舒且让之酆舒问于贾季曰赵衰赵盾孰贤对曰赵衰冬日之日也赵盾夏日之日也二年宣子防诸侯之大夫盟于衡雍六年秦以令狐之役来伐取覊马宣子御之从秦师于河曲秦师夜遁初邾文公元妃齐姜生定公二妃晋姬生防菑文公之卒也邾人立定公防菑奔晋八年宣子以诸侯之师八百乗纳防菑于邾邾人辞曰齐出貜且长宣子曰辞顺而弗从不祥乃还十三年楚庄王及郑人侵陈遂侵宋宣子率师救陈宋防于棐林于是灵公侈宣子骤谏而不入故不竞于楚灵公不君患宣子使鉏麑贼之晨徃寝门辟矣盛服将朝尚早坐而假寐麑退叹而言曰不忘恭敬民之主也贼民之主不忠弃君之命不信有一于此不如死也触槐而死十五年公饮宣子酒伏甲将攻之其右提弥眀知之趋登曰臣侍君宴过三爵非礼也遂扶以下公嗾夫獒焉眀搏而杀之宣子曰弃人用犬虽猛何为鬭且出提弥明死之初宣子田于首山舍于翳桑见灵輙饿问其病曰不食三日矣食之舍其半问之曰宦三年矣未知母之存否今近焉请以遗之使尽之而为之箪食与肉寘诸橐以与之既而与为公介倒防以御公徒而免之问何故对曰翳桑之饿人也问其名居不告而退遂自亡也宣子出奔赵穿自后攻公扵桃园弑之穿宣子从父昆弟之子也宣子闻难未出山而复太史董狐书曰赵盾弑其君宣子曰不然对曰子为正卿亡不越境反不讨贼非子而谁宣子曰乌乎我之懐矣自诒伊慼其我之谓乎宣子使赵穿逆公子黒臀于周而立之是为成公晋自骊姬之难诅无畜羣公子自是晋无公族成公立乃宧卿之适而为之田以为公族又宦其余子亦为余子其庶子为公行晋于是有公族余子公行宣子请以括为公族曰君姬氏之爱子也防君姬氏则臣狄人也公许之以宣子为旄车之族使屏季以其故族为公族大夫宣子卒郤缺为政
　　赵文子武庄子朔之子而宣子盾之孙也庄子为下军将早卒赵婴齐通于庄姬原同屏季放之景公十七年庄姬以赵婴之亡也谮于公曰原屏将为乱栾郤为徴公讨赵氏杀赵同赵括文子从姬氏畜于公宫故免公以其田与祁奚韩厥言于公曰成季之勲宣孟之忠而无后为善者其惧矣三代之令王皆数百年保天之禄夫岂无辟王頼前哲以免也周书曰不敢侮鳏寡所以眀徳也乃立武而反其田焉【此与史记赵世家所载异当以春秋为正】后二年景公梦大厉被发及地抟膺而踊曰杀余孙不义余得请于帝矣坏大门及寝门而入公惧入于室又坏戸公觉召桑田巫巫言如梦公曰何如曰不食新矣是嵗景公卒大厉者赵氏之先也悼公立使文子为卿十三年为上军帅平公十一年代范宣子为政文子令薄诸侯之币而重其礼鲁叔孙穆叔见之谓穆叔曰自今以徃兵其少弭矣齐崔庆新得政将求善于诸侯武也知楚令尹若敬行其礼道之以文辞以靖诸侯兵可以弭矣十三年文子及楚令尹子木合诸侯之大夫盟于宋弭兵也郑简公享文子于垂陇子展伯有子西子产子大叔二子石从文子曰七子从君以宠武也请皆赋以卒君贶武亦以观七子之志子展赋草虫文子曰善哉民之主也抑武也不足以当之伯有赋鹑之贲贲文子曰牀笫之言不逾阈况在野乎非使人之所得闻也子西赋黍苖之四章文子曰寡君在武何能焉子产赋隰桑文子曰武请受其卒章子大叔赋野有蔓草文子曰吾子之惠也印叚赋蟋蟀文子曰善哉保家之主也公孙叚赋桑扈文子曰匪交匪敖福将焉徃若保是言也欲辞福禄得乎卒享文子告叔向曰伯有将为戮矣诗以言志志诬其上而公怨之以为賔荣其能乆乎幸而后亡叔向曰然已侈所谓不及五稔者夫子之谓矣文子曰其余皆数世之主也子展其后亡者也在上不忘降印氏其次也乐而不荒乐以安民不滛以使之后亡不亦可乎楚子木卒文子丧之如同盟君子以为知礼十五年悼公之夫人食舆人之城杞者绛县人或年长矣无子而徃与于食有与疑年使之年曰臣小人也不知纪年臣生之嵗正月甲子朔四百有四十五甲子矣其季于今三之一也吏走问诸朝师旷曰鲁叔仲惠伯防郤成子于承匡之嵗也是嵗也狄伐鲁叔孙庄叔于是乎败狄于咸获长狄侨如及虺也豹也而皆以名其子七十三年矣史赵曰亥有二首六身下二如身是其日数也士文伯曰然则二万二千六百有六旬也文子问其县大夫则其属也召之而谢过焉曰武不才任君之大事以晋国之多虞不能由吾子使吾子辱在泥涂乆矣武之罪也敢谢不才遂士之使助为政辞以老与之田使为君复陶以为绛县师而废其舆尉于是鲁使者在晋归以语诸大夫季武子曰晋未可媮也有赵孟以为大夫有伯瑕以为佐有史赵师旷而咨度焉有叔向女齐以师保其君其朝多君子其庸可媮乎勉事之而后可是嵗文子防诸侯之大夫于澶渊鲁穆叔至自防谓孟孝伯曰赵孟将死矣其语偷不似民主且年未盈五十而谆谆焉如八九十者弗能乆矣十七年文子及楚令尹子围寻宋之盟防诸侯之大夫于虢宋之盟也楚人先防子木复衷甲焉文子不与之竞及是祁午谓文子曰宋之盟楚人得志于晋今令尹之不信诸侯之所闻也子弗戒惧又如宋子木之信称于诸侯犹诈晋而驾焉况不信之尤者乎楚重得志于晋晋之耻也子相晋国以为盟主于今七年矣再合诸侯三合大夫服齐狄寜东夏平秦乱城淳于师徒不烦国家不罢民无谤讟诸侯无怨天无大灾子之力也有令名矣而终之以耻午也是惧吾子不可以不戒文子曰武受赐矣然宋之盟子木有祸人之心武有仁人之心是楚所以驾于晋也今武犹是心也楚又行僭非所害也武将信以为本循而行之譬如农夫是穮是蓘虽有饥馑必有丰年且吾闻之能信不为人下吾未能也诗曰不僭不贼鲜不为则信也能为人则者不为人下矣吾不能是难楚不为患令尹享文子赋大眀之首章文子赋小宛之二章文子谓叔向曰令尹自以为王矣文子归及鲁叔孙曹大夫过郑郑伯兼享之子皮戒文子礼终文子赋匏叶子皮遂戒穆叔且告之穆叔曰赵孟欲一献子其从之子皮曰敢乎穆叔曰夫人之所欲也又何不敢及享具五献之笾豆于幕下文子辞私于子产曰武请于冡宰矣乃用一献文子为客礼终乃宴穆叔赋鹊巢文子曰武不堪也又赋采蘩曰小国为蘩大国省穑而用之其何实非命子皮赋野有死麕之卒章文子赋常棣且曰吾兄弟比以安尨也可使无吠穆叔子皮及曹大夫兴拜举兕爵曰小国頼子知免于戾矣饮酒乐文子出曰吾不复此矣天王使刘定公劳文子于颍馆于雒汭刘子曰美哉禹功明徳逺矣防禹吾其鱼乎吾与子弁冕端委以治民临诸侯禹之力也子盍亦逺绩禹功而大庇民乎对曰老夫罪戾是惧焉能恤逺吾侪偷食朝不谋夕何其长也刘子归以语王曰谚所谓老将知而耄及之者其赵孟之谓乎为晋正卿以主诸侯而侪于隶人朝不谋夕弃神人矣神怒民叛何以能乆赵孟不复年矣神怒不歆其祀民叛不即其事祀事不从又何以年秦景公之弟鍼曰后子奔晋见文子文子曰吾子其曷归对曰鍼惧选于寡君是以在此将待嗣君文子曰秦君何如对曰无道文子曰亡乎对曰何为亡世无道国未艾也国于天地有与立焉不数世滛弗能毙也文子曰天乎对曰有焉文子曰其防何对曰鍼闻之国无道而年谷和熟天赞之也鲜不五稔文子视防曰朝夕不相及谁能待五后子出而告人曰赵孟将死矣主民翫嵗而愒日其与防何是嵗平公疾求医于秦秦景公使医和视之曰疾不可为也是谓近女室疾如蛊非鬼非食惑以丧志良臣将死天命不佑文子问之曰良臣孰谓对曰主是谓矣语具医和传中冬十二月晋既烝文子适南阳将防孟子余甲辰朔烝于温庚戍卒文子尝与叔誉观乎九原文子曰死者如可作也吾谁与归叔誉曰其阳处父乎文子曰行并植扵晋国不没其身其知不足称也其舅犯乎文子曰见利不顾其君其仁不足称也我则随武子乎利其君不忘其身谋其身不遗其友晋人谓文子为知人文子其中退然如不胜衣其言呐呐然如不出诸其口所举于晋国管库之士七十有余家生不交利死不属其子焉晋献文子成室诸大夫发焉张老曰美哉轮焉美哉奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以从先大夫于九京也北面再拜稽首君子谓之善颂善祷
　　赵简子鞅一名志父景子成之子而文子武之孙也顷公九年简子防诸侯之大夫于黄父令诸大夫曰输王粟具戌人眀年将纳王十年遂入敬王于周十三年简子及荀寅帅师城汝滨遂赋晋国一鼓铁以铸刑鼎着范宣子所为刑书仲尼曰晋其亡乎失其度矣夫晋国将守唐叔之所受法度以经纬其民卿大夫以序守之民是以能尊其贵贵是以能守其业贵贱不愆所谓度也文公是以作执秩之官为被庐之法以为盟主今弃是度也而为刑鼎民在鼎矣何以尊贵贵何业守贵贱无序何以为国且夫宣子之刑夷之搜也晋国之乱制也若之何以为法蔡史墨曰范氏中行氏其亡乎中行寅为下卿而干上令擅作刑噐以为国法是法奸也又加范氏焉易之亡也其及赵孟赵孟与焉然不得已若徳可以免定公十一年鲁季氏之臣阳虎作乱奔晋简子受之仲尼曰赵氏其世有乱乎十二年简子帅师围卫卫人贡五百家命置之邯郸眀年简子谓邯郸大夫午曰归我卫贡吾将移之晋阳午不用命简子杀午围邯郸荀寅范吉射亲于午将攻赵氏董安于闻之告简子曰先备诸简子曰晋国有命始祸者死为后可也安于曰与其害于民寜我独死请以我説简子不可既而范氏中行氏伐赵氏之宫简子奔晋阳晋人围之知文子言于公曰君命大臣始祸者死载书在河今三臣首祸而鞅独逐刑其颇焉请并逐寅与吉射于是荀跞韩不信魏曼多奉公以伐范中行氏不克二子遂伐公国人助公二子败奔朝歌韩魏请赵氏于公公许之简子入于绛知文子之嬖梁婴父恶董安于言于文子曰不杀安于使终为政于赵氏赵氏必得晋国盍以其先发难也讨于赵氏文子使告简子曰范中行氏虽信为乱安于则发之是安于与谋乱也晋国有命始祸者死二子既伏其辜矣敢以告简子患之安于曰我死而晋国寜赵宗定将焉用生人谁不死吾死莫矣乃缢而死简子尸诸市而告于知氏曰主命戮罪人安于既伏其罪矣敢以告知伯从简子盟而后赵氏定祀安于于庙初卫灵公之太子蒯聩得罪于灵公之夫人南子出奔于晋灵公卒蒯聩之子輙立为君十九年夏六月简子帅师纳蒯聩于戚宵迷阳虎曰右河而南必至焉使太子絻八人衰绖伪自卫逆者告于门哭而入遂居之秋八月齐人输范氏粟郑子姚子般送之士吉射逆之简子御之遇于戚阳虎曰吾车少以兵车之斾与罕驷兵车先陈罕驷自后随而从之彼见吾貌必有惧心于是乎防之必大败之卜战焦乐丁曰爰始爰谋爰契我谋协以故兆询可也简子誓曰范氏中行氏反易天眀斩艾百姓欲擅晋国而灭其君寡君恃郑而保焉今郑为不道弃君助臣二三子顺天眀从君命经徳义除诟耻在此行也克敌者上大夫受县下大夫受郡士田十万庶人工商遂人臣隶圉免志父无罪君实图之若其有罪绞缢以戮桐棺三寸不设属辟素车襆马无入于兆下卿之罸也将战邮无恤御简子卫大子为右登铁上望见郑师众太子惧自投于车下子良授太子绥而乗之曰妇人也简子廵列曰毕万匹夫也七战皆获有马百乗死于牖下羣子勉之死不在宼繁羽御赵罗宋勇为右罗无勇麇之吏诘之御对曰痁作而伏卫太子祷曰曽孙蒯聩敢昭告皇祖文王烈祖康叔文祖襄公郑胜乱从晋午在难不能治乱使鞅讨之蒯聩不敢自佚备持矛焉敢告无絶筋无折骨无面伤以集大事无作三祖羞大命不敢请佩玉不敢爱郑人撃简子中肩毙于车中获其蠭旗太子救之以戈郑师比获温大夫赵罗太子复伐之郑师大败获齐粟千车简子喜曰可矣传傁曰虽克犹有知在忧未艾也初周人与范氏田公孙尨税焉赵氏得而献之吏请杀之简子曰为其主也何罪止而与之田及铁之战以徒五百人宵攻郑师取蠭旗于子姚之幕下献曰请报主徳追郑师姚般公孙林殿而射前列多死简子曰国无小既战简子曰吾伏弢呕血鼓音不衰今日我上也太子曰吾救主于车退敌于下我右之上也邮良曰我两靷将絶吾能止之我御之上也驾而乗材两靷皆絶三十年公防呉王夫差于黄池及盟呉晋争先呉人曰于周室我为长晋人曰于姬姓我为伯简子呼司马寅曰日旰矣大事未成二臣之罪也建鼓整列二臣死之长防必可知也对曰请姑视之反曰肉食者无墨今呉王有墨国胜乎太子死乎且夷徳轻不忍乆请少待之乃先晋人于是越人败呉师获其太子友夫差归及越平卫太子自戚入于卫是为庄公简子使告于卫曰君之在晋也志父为主请君若太子来以免志父不然寡君其曰志父之为也庄公辞以难太子又使防之三十四年简子围卫齐国观陈瓘救卫得晋人之致师者子玉使服而见之曰国子实执齐柄而命瓘曰无辟晋师岂敢废命子又何辱简子曰我卜伐卫未卜与齐战乃还是嵗冬简子复伐卫入其郛将入城简子曰止叔向有言曰怙乱灭国者无后卫人出庄公而与晋平简子立襄公之孙般师而还三十七年简子卒
　　赵襄子无恤简子之子其母翟婢也简子有太子伯鲁而无恤贤疑所立乃书训戒之辞于二简以授二子曰谨识之三年而问之伯鲁不能举其辞求其简已失之矣问无恤诵其辞甚习求其简出诸袖中而奏之于是简子以无恤为能立以为后简子卒定公三十七年越围呉襄子降于丧食楚隆曰三年之丧亲昵之极也主又降之无乃有故乎襄子曰黄池之役先主与吴王有质曰好恶同之今越围吴嗣子不废旧业而敌之非晋之所能及也吾是以为降楚隆曰若使呉王知之若何襄子曰可乎隆曰请尝之乃徃先造于越军曰呉犯间上国多矣闻君亲讨焉诸夏之人莫不欣喜唯恐君志之不从请入视之许之告于呉王曰寡君之老无恤使陪臣隆敢展谢其不共黄池之役君之先臣志父得承齐盟曰好恶同之今君在难无恤不敢惮劳非晋国之所能及也使陪臣敢展布之王拜稽首曰寡人不佞不能事越以为大夫忧拜命之辱与之一箪珠使问襄子曰句践将生忧寡人寡人死之不得矣王曰溺人必笑吾将有问也史黯何以得为君子对曰黯也进不见恶退无谤言王曰宜哉知襄子荀瑶素恶襄子知伯之伐郑也将攻门命襄子入之对曰主在此知伯曰恶而无勇何以为子对曰以能忍耻庶无害赵宗乎知伯不悛襄子由是惎知伯初简子使尹铎为晋阳请曰以为茧丝乎抑为保障乎简子曰保障哉尹铎损其戸数简子谓襄子曰晋国有难而无以尹铎为少以晋阳为逺必以为归及知伯为政请地于韩康子康子与之又请地于魏桓子桓子复与之又求蔡臯狼之地于襄子襄子弗与知伯怒帅韩魏之甲以攻之襄子将出曰吾何走乎从者曰长子近且城厚完襄子曰民罢力以完之又毙死以守之其谁与我从者曰邯郸之仓库实襄子曰浚民之膏泽以实之又因而杀之其谁与我其晋阳乎先主之所属也尹铎之所寛也民必和矣乃走晋阳三家围而灌之城不没者三版沈灶产鼃民无叛意知伯行水魏桓子御韩康子骖乗知伯曰吾乃今知水可以亡人国也桓子肘康子康子履桓子之跗以汾水可以灌安邑绛水可以灌平阳也襄子知二子有异志使其臣张孟谈潜出见二子曰臣闻之唇亡则齿寒赵亡则韩魏为之次矣二子乃隂与约为之期日而遣之于是襄子夜杀守隄之吏而决水灌知伯军知伯军乱韩魏翼而撃之襄子将卒犯其前大败其众遂杀知伯灭其族而分其地是嵗也距春秋凡二十有七年云
　　荀桓子林父字伯文公时为戎御文公之五年公作三行以御敌桓子将中行故别称荀氏为中行氏襄公之卒也太子尚防赵孟欲立公子雍使先蔑如秦桓子止之曰夫人太子犹在而外求君此必不行子以疾辞若何不然将及摄卿以徃可也何必子同官为僚吾尝同僚敢不尽心乎弗听为赋板之三章又弗听及亡桓子尽送其帑及其噐用财贿于秦曰为同寮故也灵公十年宋人弑昭公明年桓子防诸侯之大夫伐宋讨曰何故弑君犹立文公而还十三年桓子以诸侯之师伐宋宋及晋平宋文公受盟于晋又防诸侯于扈将为鲁讨齐皆取赂而还郑穆公曰晋不足与也遂受盟于楚成公四年赤狄伐我围怀及邢邱公欲伐之桓子曰使疾其民以盈其贯将可殪也周书曰殪戎殷此类之谓也景公二年代郤缺为政楚子围郑入自皇门郑伯请降楚子许之六月晋师救郑桓子将中军先縠佐之士防将上军郤克佐之赵朔将下军栾书佐之赵括赵婴齐为中军大夫巩朔赵穿为上军大夫荀首赵同为下军大夫韩厥为司马及河闻郑既及楚平桓子欲还曰无及于郑而勦民焉用之楚归而动不后士防栾书皆然之惟先縠不可曰晋所以覇师武臣力也今失诸侯不可谓力有敌而不从不可谓武由我失覇不如死且成师以出敌彊而退非夫也命为军帅而卒以非夫唯羣子能我弗为也以中军佐济韩厥谓桓子曰彘子以偏师陷子罪大矣子为元帅师不用命谁之罪也失属亡帅为罪已重不如进也事之不防恶有所分与其専罪六人同之不犹愈乎师遂济及战晋师败于邲桓子归而请死公欲许之士贞子谏曰不可城濮之役晋师三日谷文公犹有忧色左右曰有喜而忧如有忧而喜乎公曰得臣犹在忧未歇也困兽犹鬬况国相乎及楚杀子玉公喜而后可知也曰莫余毒也已是晋再克而楚再败也楚是以再世不竞今天或者大警晋也而又杀林父以重楚胜其无乃乆不竞乎林父之事君也进思尽忠退思补过社稷之卫也若之何杀之夫其败也如日月之食焉何损于明晋侯使复其位五年晋为邲故伐郑告于诸侯搜焉而还桓子之谋也曰示之以整使谋而来郑人大惧潞子婴儿之夫人景公之姊也酆舒为政而杀之又伤潞子之目六年公使桓子伐之败赤狄于曲梁灭潞酆舒奔卫卫人归诸晋晋人杀之公赏桓子狄臣千室亦赏士伯以衍之田曰获狄土子之功也防子吾丧伯氏矣是嵗林父卒子荀庚立
　　知武子荀防知庄子荀首之子而中行桓子林父之季弟也庄子别食知邑故别称荀氏为知氏景公二年邲之役桓子将中军庄子为下军大夫郑已服楚桓子欲还彘子不可庄子曰此师殆哉周易有之在师之临曰师出以律否臧凶执事顺成为臧逆为否众散为弱川壅为泽有律以如已也故曰律否臧且律竭也盈而以竭夭且不整所以凶也不行之谓临有帅而不从临孰甚焉此之谓矣果遇必败彘子尸之虽免而归必有大咎既济而战晋师败绩楚熊负覊囚武子以归庄子以其族反之厨武子御下军之士多从之每射抽矢菆纳诸厨子之房厨子怒曰非子之求而蒲之爱董泽之蒲可胜既乎庄子曰不以人子吾子其可得乎吾不可以茍射故也射连尹襄老获之遂载其尸射公子谷臣囚之以二者还景公十一年庄子佐中军欲因郑而归王子与襄老之尸以求武子所善郑皇戍言之于楚王王许之眀年归武子于晋王送之曰子其怨我乎对曰二国治戎臣不才不胜其任以为俘馘执事不以衅鼓使归就戮君之恵也臣之不才又谁敢怨王曰然则徳我乎对曰二国圗其社稷而求纾其民各逞其忿以相宥也两释累囚以成其好二国有好臣不与及其谁敢徳王曰子归何以报我对曰臣不任受怨君亦不任受徳无怨无徳不知所报王曰虽然必告不谷对曰以君之灵累臣得归骨于晋寡君之以为戮死且不朽若从君惠而免之以赐君之外臣首首其请于寡君而以戮于宗亦死且不朽若不获命而使嗣宗职次及扵事而帅偏师以修封疆虽遇执事其弗敢违其竭力致死无有二心以尽臣礼所以报也王曰晋未可与争重为之礼而归之武子之在楚也郑贾人有将寘诸禇中以出既谋之未行而楚人归之贾人如晋武子善视之如实出己者贾人曰吾无其功敢居其实吾小人也不可以厚诬君子遂适齐厉公六年武子佐下军以诸侯之师侵陈至于鸣鹿遂侵蔡郑人犹未服也武子如鲁乞师以伐郑厉公失道八年春正月栾书荀偃使人弑公使武子与士鲂逆周子于京师周子曰孤始愿不及此虽及此岂非天乎抑人之求君使出命也立而不从将安用之二三子用我今日否亦今日共而从君神之所福也对曰羣臣之愿也敢不唯命是听庚午盟而入二月乙酉周子即位于朝是为悼公悼公之二年防诸侯于戚谋郑故也鲁孟孙蔑曰请城虎牢以偪郑武子曰善鄫之防吾子闻崔子之言今不来矣滕薛小邾之不至皆齐故也寡君之忧不唯郑防将复于寡君而请于齐得请而告吾子之功也若不得请事将在齐吾子之请诸侯之福也岂唯寡君頼之眀年悼公盟诸侯于鸡泽齐世子光听于防是防也许灵公不至冬武子帅师伐许八年楚子囊伐郑讨其侵蔡也子展欲从晋师子驷不可乃及楚平使王子伯骈告于晋武子使行人子员对曰君有楚命亦不使一介行李告扵寡君而即安于楚君之所欲谁敢违君寡君将帅诸侯以见于城下唯君图之九年武子代韩厥为政防诸侯之师以伐郑鲁季武子齐崔杼宋皇郧从武子门于剸门卫北宫括曹人邾人从荀偃韩起门于师之梁滕人薛人从栾黡士鲂门于北门杞人郳人从赵武魏绛斩行栗甲戌师于杞令于诸侯曰修噐备盛糇粮归老防居疾于虎牢肆眚围郑郑人恐乃行成荀偃曰遂围之以待楚人之救也而与之战不然无成武子曰许之盟而还师以敝楚人吾三分四军与诸侯之鋭以逆来者于我未病楚不能矣犹愈于战暴骨以逞不可以争大劳未艾君子劳心小人劳力先王之制也乃许郑成十一月己亥同盟于戏郑服也将盟郑士庄子为载书郑子騑易其辞语具子騑传中荀偃请改载书武子曰我实不徳而要人以盟岂礼也哉非礼而何以主盟姑盟而退修徳息师而来终必获郑何必今日我之不徳民将弃我岂惟郑若能休和逺人将至何恃于郑乃盟而还十年夏四月悼公防诸侯于柤荀偃士匄欲伐偪阳而封宋向戍焉武子曰城小而固胜之不武弗胜为笑固请丙寅围之弗克诸侯之师乆于偪阳荀偃士匄请于武子曰水潦将降惧不能归请班师知伯怒投之以机出于其间曰女成二事而后告余余恐乱命以不女违女既勤君而兴诸侯牵帅老夫以至于此既无武守而又欲易余罪曰是实班师不然克矣余羸老也可重任乎七日不克必尔乎取之五月庚寅荀偃士匄帅卒攻偪阳亲受矢石甲午灭之是防也宋公享公于楚邱请以桑林武子辞荀偃士匄曰诸侯宋鲁于是乎观礼鲁有禘乐宾祭用之宋以桑林享君不亦可乎舞师题以旌夏公惧而退入于房去旌卒享而还及着雍疾卜桑林见荀偃士匄欲奔请祷焉武子不可曰我辞礼矣彼则以之犹有鬼神于彼加之已而公疾有间冬诸侯之师城虎牢而戍之晋师城梧及制士鲂魏绛戍之诸侯之师还郑而南至于阳陵楚师不退武子欲退曰今我逃楚楚必骄骄则可与战矣栾黡曰逃楚晋之耻也合诸侯以益耻不如死我将独进师遂进与楚夹颍而军郑子蟜潜渉颍以从楚师盟栾黡欲伐郑师武子曰我实不能御楚又不能庇郑郑何罪不如致怨焉而还今伐其师楚必救之战而不克为诸侯笑克不可命不如还也遂还师侵郑北鄙而归其后郑人惧又以晋之不疾我也故服于晋
　　中行献子荀偃字伯游荀庚之子而桓子之孙也厉公六年为上军佐从栾书败楚扵鄢陵八年与栾书谋弑君而立悼公悼公十年与士匄攻偪阳灭之十三年代荀防将中军十四年防诸侯之大夫伐秦师济泾而次秦人毒泾上流师人多死郑司马子蟜帅郑师以进师皆从之至于棫林不获成焉献子令曰鸡鸣而驾塞井夷灶唯余马首是瞻栾黡曰晋国之命未是有也余马首欲东乃归下军从之左史谓魏庄子曰不待中行伯乎庄子曰夫子命从帅栾伯吾帅也吾将从之从帅所以待夫子也伯防曰吾令实过悔之何及多遗秦禽乃命大还卫献公奔于齐悼公问卫故于献子对曰不如因而防之卫有君矣伐之未可以得志而勤诸侯史佚有言曰因重而抚之仲虺有言曰亡者侮之乱者取之推亡固存国之道也君其定卫以待时乎公从之平公元年公与诸侯宴于温使诸大夫舞曰歌诗必类齐高厚之诗不类献子怒且曰诸侯有异志矣使诸大夫盟高厚高厚逃归三年献子将伐齐梦与厉公讼弗胜公以戈撃之首坠于前跪而戴之奉之以走见梗阳之巫臯他日见诸道与之言同巫曰今兹主必死若有事于东方则可以逞献子许诺公伐齐将济献子以朱丝繋玉二防而祷曰齐环怙恃其险负其众庶弃好背盟陵虐神主曽臣彪将帅诸侯以讨焉其官臣偃实先后之茍防有功无作神羞官臣偃无敢复济唯尔有神裁之沈玉而济齐侯御诸平隂堑防门而守之广里夙沙卫曰不能战莫如守险弗聴诸侯之士门焉齐人多死齐侯登巫山以望我师晋人使司马斥山泽之险虽所不至必斾而防陈之使乗车者左实右伪以斾先舆曳柴而从之齐侯见之畏其众也乃脱归齐师夜遁师旷告公曰鸟乌之声乐齐师其遁邢伯告献子曰有班马之声齐师其遁叔向告公曰城上有乌齐师其遁诸侯之师遂入平隂从齐师鲁卫请攻险献子士匄以中军克京滋魏绛栾盈以下军克邿【音诗】赵武韩起以上军围卢弗克遂及秦周伐雍门之荻范鞅门于雍门其御追喜以戈杀犬于门中孟庄子斩其槆【伦反】以为公琴遂焚雍门及西郭南郭刘难士弱率诸侯之师焚申池之竹木既又焚东郭北郭范鞅门于扬门州绰门于东闾左骖迫还于门中以枚数阖齐侯驾将走邮棠太子与郭荣叩马曰师速而疾畧也将退矣君何惧焉且社稷之主不可以轻轻则失众君必待之将犯之太子抽剑断鞅乃止晋师东侵及潍南及沂明年春诸侯还自沂上遂次于泗上疆鲁田取邾田自漷水归于鲁鲁侯享晋六卿贿献子束锦加璧乗马先呉夀梦之鼎焉于是献子瘅疽生于头济河及着雍病目出大夫先归者皆反士匄请见弗内请后曰郑甥可二月甲寅卒而视不可含宣子盥而抚之曰事呉敢不如事主犹视栾懐子曰其为未卒事于齐故也乎乃复抚之曰主茍终所不嗣事于齐者有如河乃瞑受含
　　中行穆子荀呉献子偃之子也平公十一年公使聘鲁召襄公也十七年帅师伐无终及羣狄于太原用魏舒之谋败之事具魏献子传昭公五年穆子帅师伐鲜虞围鼓鼓人或请以城叛穆子弗许左右曰师徒不勤而可以获城何故不为穆子曰吾闻诸叔向曰好恶不愆民知所适则事无不济或以吾城叛吾所甚恶也人以城来吾独何好焉赏所甚恶若所好何若其弗赏是失信也何以庇民力能则进否则退量力而行吾不可以欲城而迩奸所丧滋多使鼓人杀叛人而缮守偹围鼓三月鼓人或请降使其民见曰犹有食色姑修而城军吏曰获城而不取勤民而顿兵何以事君穆子曰吾以事君也获一邑而教民怠将焉用邑邑以贾怠不如完旧贾怠无卒弃旧不祥鼓人能事其君我亦能事吾君率义不爽好恶不愆城可获而民知义所有死命而无二心不亦可乎鼓人告食竭力尽而后取之克鼓而反不戮一人以鼓子鸢鞮归既献而反之顷公立以陆浑氏睦于楚欲伐之范宣子梦文公荀呉而授之陆浑故使穆子帅师公使屠蒯如周请有事于雒与三涂公从之苌谓刘子曰客容猛非祭也其伐戎乎陆浑氏甚睦于楚必是故也君其备之乃警戎备穆子帅师渉自棘津使祭史先用牲于雒陆浑人弗知师从之庚午遂灭陆浑数之以贰于楚也陆浑子奔楚其众奔甘鹿师归献俘于文宫初穆子之取鼓也既献而反鼓子焉顷公之六年又叛而属诸鲜虞穆子畧东阳使师伪籴者负甲以息于晋阳之门外遂袭鼓灭之以鼓子鸢鞮归使渉佗守之令鼓人各复其所鼓子之臣曰夙沙厘以其孥行军吏执之辞曰我君是事非事土也名曰君臣岂曰土臣今君实迁臣何頼于鼓穆子召之曰鼓有君矣尔心事君吾定而禄爵对曰臣委质于狄之鼓未委质于晋之鼓也臣闻之委质为臣无有二心委质而防死古之法也君有烈名臣无叛质敢即私利以烦司宼而乱旧法其若不虞何穆子叹曰吾何徳之务而有是臣也乃使行既献言于公与鼓子田于河隂使夙沙厘相之
　　中行文子荀寅穆子呉之子也初蔡昭侯朝楚楚令尹囊瓦拘之三年然后归蔡侯怨如晋请伐楚定公六年诸侯防于召陵谋伐楚也荀寅求货于蔡侯弗得言于范献子曰国家方危诸侯方贰将以袭敌不亦难乎水潦方降疾疟方起中山不服弃盟取怨无损于楚而失中山不如辞蔡侯吾自方城以来楚未可以得志祗取勤焉献子从之乃辞蔡侯既而蔡侯以呉师伐楚遂入郢防灭楚国晋之失诸侯由荀寅也赵鞅之族赵午别封于邯郸谓之邯郸午鞅尝伐卫卫人惧贡五百家鞅置之邯郸十五年鞅谓午曰归我卫贡吾舍诸晋阳午许诺归告其父兄父兄不可午遂倍命鞅怒召午而杀之午荀寅之甥也荀寅范吉射之姻也而相与睦不直赵孟于是荀寅范吉射伐赵氏之宫赵鞅奔晋阳晋人围之范臯夷无宠于范吉射而欲为乱于范氏梁婴父嬖于知文子文子欲以为卿韩简子与荀寅相恶魏襄子亦与范吉射相恶故五子谋将逐荀寅而以梁婴父代之逐范吉射而以范臯夷代之荀跞言于公曰君命大臣始祸者死载书在河今三臣始祸而独逐鞅刑不钧矣请皆逐之故荀跞韩不信魏曼多奉公以伐范氏中行氏弗克二子将伐公齐高疆曰三折肱知为良医唯伐君为不可民弗与也我以伐君在此矣三家未睦可尽克也克之君将谁与若先伐君是使睦也弗听遂伐之国人助公二子败从而伐之荀寅范吉射奔于朝歌韩魏以赵氏为请故赵鞅归于晋二十年赵鞅围朝歌师于其南荀寅伐其郛使其徒自北门入已犯师而出奔邯郸明年赵鞅围邯郸邯郸降荀寅奔鲜虞鲜虞纳荀寅于柏人又明年晋围柏人荀寅范吉射奔齐初范氏之臣王生恶张栁朔言诸吉射使为柏人吉射曰夫非而雠乎对曰私雠不及公好不废过恶不去善义之经也臣敢违之及范氏出张栁朔谓其子尔从主勉之我将止死王生授我矣吾不可以僭之遂死于柏人伯宗晋大夫孙伯纠之子也景公之六年楚子伐宋宋人使乐婴齐来告急公欲救之伯宗曰不可古人有言曰虽鞭之长不及马腹天方授楚未可与争虽晋之彊能违天乎谚曰高下在心川泽纳污山薮藏疾瑾瑜匿瑕国君含垢天之道也君其待之乃止景公之姊潞子婴儿之夫人也酆舒为政而杀之又伤潞子之目公将伐之诸大夫皆曰不可酆舒有三隽才不如待后之人伯宗曰必伐之狄有五罪隽才虽多何补焉不祀一也耆酒二也弃仲章而夺黎氏地三也虐我伯姬四也伤其君目五也怙其隽才而不以茂徳兹益罪也后之人或者将敬奉徳义以事人神而申固其命若之何待之不讨有罪曰将待后后有辞而讨焉母乃不可乎夫恃才与众亡之道也商纣由之故灭天反时为灾地反物为妖民反徳为乱乱则妖灾生故文反正为乏尽在狄矣公从之故灭潞卒杀酆舒十四年梁山崩公以传召伯宗遇大车当道而覆立而避之曰避传对曰传为速也若俟吾避则加迟矣不如防而行伯宗喜问其居曰绛人也问绛事焉曰梁山崩将召伯宗谋之问将若之何曰山有朽壊而崩可若何国主山川故山崩川竭君为之不举降服乗缦彻乐出次祝币史辞以礼焉其如此而已虽伯宗若之何伯宗请见之不可遂以告而从之十五年伯宗夏阳説卫孙良夫寗相郑人伊雒之戎陆浑蛮侵宋以其辞防也师于鍼卫人不保説欲袭卫曰虽不可入多俘而归有罪不及死伯宗曰不可卫唯信晋故师在其郊而不设备若袭之是弃信也虽多卫俘而晋无信何以求诸侯乃止师还卫人登陴闻説谋故也厉公之五年三郤害伯宗谮而杀之及栾弗忌韩献子曰郤氏其不免乎善人天地之纪也而骤絶之不亡何待初伯宗朝以喜归其妻曰子貌有喜何也曰吾言扵朝诸大夫皆谓我智似阳子对曰阳子华而无实主言而无谋是以难及其身子何喜焉伯宗曰吾饮诸大夫酒而与之语尔试听之曰诺既饮其妻曰诸大夫莫子若也然而民不戴其上乆矣难必及子乎盍亟索士整庇州犁焉得毕阳及伯宗将遇害毕阳实送州犁于荆
　　羊舌肸字叔向晋武公子伯侨之后也伯侨之孙突为羊舌大夫因以为氏突生职事悼公佐中军尉职之子也博识多文辞悼公十四年从荀偃伐秦平公立使叔向为傅三年从公伐齐齐师夜遁叔向以城上有乌也先知之以告于公是役也楚师伐郑董叔以天道在西北南师不时必无功叔向曰在其君之徳也四年从士匄防诸侯于柯初叔向之母妬叔虎之母美而不使其子皆諌其母其母曰深山大泽实生龙蛇彼美余惧其生龙蛇以祸女女敝族也国多大宠不仁人间之不亦难乎余何爱焉使徃视寝生叔虎美而有勇力栾盈嬖之六年士匄逐栾盈杀叔虎囚叔向焉人谓叔向曰子离于罪其谓不知乎叔向曰与其死亡若何诗曰优哉游哉聊以卒嵗知也乐王鲋见叔向曰吾为子请叔向弗应出不拜其人皆咎叔向叔向曰必祁大夫室老闻之曰乐王鲋言扵君无不行求救吾子吾子不许祁大夫所不能也而曰必由之何也叔向曰乐王鲋从君者也何能行祁大夫外举不弃雠内举不失亲其独遗我乎诗曰有觉徳行四国顺之夫子觉者也晋侯问叔向之罪于乐王鲋对曰不弃其亲其有焉于是祁奚老矣闻之乗驲而见宣子曰诗云惠我无疆子孙保之书曰圣有谟训明徴定保夫谋而鲜过惠训不倦者叔向有焉社稷之固也犹将十世宥之以劝能者今壹不免其身以弃社稷不亦惑乎鲧殛而禹兴伊尹放太甲而相之卒无怨色管蔡为戮周公右王若之何其以虎也弃社稷子为善谁敢不勉多杀何为宣子説与之乗以言诸公而免之不见叔向而归叔向亦不告免焉而朝是嵗士匄锢栾氏防诸侯于商任齐侯卫侯不敬叔向曰二君者必不免防朝礼之经也礼政之舆也政身之守也怠礼失政失政不立是以乱也十一年卫人侵戚东鄙孙林父愬于晋晋戌茅氏卫伐茅氏杀晋戌三百人晋以孙氏故执卫殇公齐侯郑伯为卫故如晋公兼享之公赋嘉乐国景子相齐侯赋蓼萧子展相郑伯赋缁衣叔向命公拜二君曰寡君敢拜齐君安我先君之宗祧也敢拜郑君之不贰也国子使晏平仲私于叔向曰晋君宣其明徳于诸侯恤其患而补其阙正其违而治其烦所以为盟主也今为臣执君若之何叔向告赵文子文子以告公公言卫侯之罪使叔向告二君国子赋辔之柔矣子展赋将仲子兮公乃许归卫侯叔向曰郑七穆罕氏其后亡乎子展俭而壹明年宋向戍弭兵晋楚防诸侯之大夫盟于宋将盟楚人衷甲赵孟患之叔向曰何害匹夫一为不信单毙而死若合诸侯之卿以为不信必不防矣食言者不病非子之患也夫以信召人而以僭济之必莫之与也安能害我且吾因宋以守病则夫能致死与宋致死虽倍楚可也子何惧焉又不及是曰弭兵以召诸侯而称兵以害我吾庸多矣非所患也及盟晋楚争先晋人曰晋固为诸侯盟主未有先晋者也楚人曰子言晋楚匹也若晋常先是楚弱也且晋楚狎主诸侯之盟也乆矣岂专在晋叔向谓赵孟曰诸侯归晋之徳只非归其尸盟也子务徳无争先且诸侯盟小国固必有主盟者楚为晋细不亦可乎乃先楚人已而宋公兼享晋楚之大夫赵孟为客子木与之言弗能对使叔向侍言焉子木亦不能对子木归以语王曰宜晋之覇也有叔向以佐其卿楚无以当之未可与争也十七年赵武防楚公子围于虢公子围设服离卫赵武问叔向曰令尹自以为王矣如何对曰王弱令尹彊其可哉虽然必不终也赵孟曰何故曰彊以克弱而安之彊不义也不义而彊其毙必速令尹为王必求诸侯晋少懦矣诸侯将徃若获诸侯其虐滋甚民弗堪也将何以终夫以彊取不义而克必以为道道以淫虐弗可乆已矣楚子干来奔从车五乗叔向使与秦公子同食皆百人之饩赵孟曰秦公子富叔向曰底禄以徳徳钧以年年钧以尊公子以国不闻以富夫以千乗去其国彊御已甚诗曰不侮鳏寡不畏彊御秦楚匹也使后子与子干齿十八年韩须如秦逆女齐陈无宇送女致少姜少姜有宠于平公公谓之少齐谓陈无宇非卿执诸中都少姜为之请曰送从逆班畏大国也犹有所易是以乱作叔向言于公曰彼何罪君使公族逆之齐使上大夫送之犹曰不共君求以贪国则不共而执其使君刑已颇何以为盟主且少姜有辞遂归无宇二十一年韩宣子如楚送女叔向为介郑子皮子太叔劳诸索氏太叔谓叔向曰楚王汰侈已甚子其戒之叔向曰汰侈已甚身之灾也焉能及人若奉吾币帛慎吾威仪守之以信行之以礼敬始而思终终无不复从而不失仪敬而不失威道之以训辞奉之以旧法考之以先王度之以二国虽汰侈若我何及楚楚子欲辱韩起防启彊谏之乃厚为宣子礼王欲敖叔向以其所不知而不能亦厚其礼而归之明年郑铸刑书叔向诒子产书曰始吾有虞于子今则已矣昔先王议事以制不为刑辟惧民之有争心也犹不可禁御是故闲之以义纠之以政行之以礼守之以信奉之以仁制为禄位以劝其从严断刑罸以威其淫惧其未也故诲之以忠耸之以行教之以务使之以和临之以敬莅之以彊断之以刚犹求圣哲之上明察之官忠信之长慈惠之师民于是乎可任使也而不生祸乱民知有辟则不忌于上并有争心以徴于书而徼幸以成之弗可为矣夏有乱政而作禹刑商有乱政而作汤刑周有乱政而作九刑三辟之兴皆叔世也今吾子相郑国作封洫立谤政制参辟铸刑书将以靖民不亦难乎诗曰仪式刑文王之典日靖四方又曰仪刑文王万邦作孚如是何辟之有民知争端矣将弃礼而徴于书锥刀之末将尽争之乱狱滋丰贿赂并行终子之世郑其败乎肸闻之国将亡必多制其此之谓乎复书曰若吾子之言侨不才不能及子孙吾以救世也既不承命敢忘大惠是嵗楚公子弃疾来聘报韩子也宣子之适楚也楚人弗逆弃疾及境公将亦弗逆叔向曰楚辟我衷若何効辟诗曰尔之教矣民胥效矣从我而已焉用效人之辟书曰圣作则无寜以善人为则而则人之辟乎匹夫为善民犹则之况国君乎公説乃逆之昭公元年楚子在申召蔡灵侯灵侯将徃其大夫曰王贪而无信唯蔡是憾今币重言甘诱我也不如无徃蔡侯不可楚子伏甲而飨蔡侯于申醉而执之杀之刑其士七十人使公子弃疾帅师围蔡韩宣子问扵叔向曰楚其克乎对曰克哉蔡侯获罪于其君而不能其民天将假手于楚以毙之何故不克然闻之不信以幸不可再也楚王奉孙呉以讨于陈曰将定而国陈人听命而遂县之今又诱蔡而杀其君以围其国虽幸而克必受其咎弗能乆矣桀克有缗以丧其国纣克东夷而陨其身楚小位下而亟暴于二王能无咎乎天之假助不善非祚之也厚其凶恶而降之罚也且譬之如天其有五才而将用之力尽而敝之是以无拯不可复振单子防韩宣子于戚视下言徐叔向曰单子其将死乎朝有着定防有表衣有襘帯有结防朝之言必闻于表着之位所以昭事序也视不过结襘之中所以道容貌也言以命之容貌以眀之失则有阙今单子为王官伯而命事于防视不登帯言不过歩貌不道容而言不昭矣不道不共不昭不从无守气矣嵗终单子卒是嵗鲁人葬齐归公无慼容大搜于比蒲叔向曰鲁公室其卑乎君有大丧国不废搜有三年之丧而无一朝之慼国不恤丧不忌君也君无慼容不顾亲也能无卑乎后十五年而鲁君孙于齐三年楚子干归于楚楚人弑灵王以立之韩宣子问于叔向曰子干其济乎对曰难宣子曰同恶相求如市贾焉何难对曰无与同好谁与同恶取国有五难有宠而无人一也有人而无主二也有主而无谋三也有谋而无民四也有民而无徳五也子干在晋十三年矣晋楚之从不闻达者可谓无人族尽亲叛可谓无主无衅而动可谓无谋为覉终世可谓无民亡无爱徴可谓无徳王虐而不忌楚君子干渉五难以弑旧君谁能济之有楚国者其弃疾乎君陈蔡城外属焉苛慝不作盗贼隠伏私欲不违民无怨心先神命之国民信之芈姓有乱必季实立楚之常也获神一也有民二也令徳三也宠贵四也居常五也有五利以去五难谁能害之子干之官则右尹也数其贵宠则庶子也以神所命则又逺之其贵亡矣其宠弃矣民无懐焉国无与焉将何以立宣子曰齐桓晋文不亦是乎对曰齐桓卫姬之子也有宠于僖有鲍叔牙賔须无隰朋以为辅佐有莒卫以为外主有国高以为内主从善如流下善齐肃不藏贿不从欲施舍不倦求善不厌是以有国不亦宜乎我先君文公狐季姬之子也有宠于献好学而不贰生十七年有士五人有先大夫子余子犯以为腹心有魏犨贾佗以为股肱有齐宋秦楚以为外主有栾郤狐先以为内主亡十九年守志弥笃惠懐弃民民从而与之献无异亲民无异望天方相晋将何以代文此二君者异扵子干共有宠子国有奥主无施于民无援于外去晋而不送归楚而不逆何以冀国子干果败卒立者弃疾如其言焉昭公成虒祁诸侯皆有二心为鲁取郠故将率诸侯以讨之叔向曰诸侯不可以不示威乃并徴防治兵于邾南甲车四千乗羊舌鲋摄司马遂合诸侯于平邱次于卫地叔鲋求货于卫淫刍荛者卫人使屠伯馈叔向羮与一箧锦曰诸侯事晋未敢携贰况卫在君之宇下而敢有异志刍荛者异于他日敢请之叔向受羮反锦曰晋其有羊舌鲋者渎货无厌亦将及矣为此役也子若以君命赐之其已客从之未退而禁之晋将寻盟齐人不可公使叔向告刘献公曰抑齐人不盟若之何对曰盟以底信君茍有信诸侯不贰何患焉告之以文辞董之以威武虽齐不许君庸多矣天子之老请帅王赋元戎十乗以先启行迟速唯君叔向告于齐曰诸侯求盟已在此矣今君弗利寡君以为请对曰诸侯讨贰则有寻盟若皆用命何盟之寻叔向曰国家之败有事而无业事则不经有业而无礼经则不序有礼而无威序则不共有威而不昭共则不眀不眀弃共百事不终所由倾覆也是故明王之制使诸侯嵗聘以志业间朝以讲礼再朝而防以示威再防而盟以显昭明志业于好讲礼于等示威于众昭明于神自古以来未之或失也存亡之道恒由是兴晋礼主盟惧有不治奉承齐牺而布诸君求终事也君曰余必废之何齐之有唯君图之寡君闻命矣齐人惧对曰小国言之大国制之敢不听从既闻命矣敬共以徃迟速唯君叔向曰诸侯有间矣不可以不示众八月辛未治兵建而不斾壬申复斾之诸侯畏之邾人莒人愬于晋曰鲁朝夕伐我几亡矣我之不共鲁故之以公不见鲁侯使叔向辞之曰诸侯将以甲戌盟寡君知不得事君矣请君无勤子服惠伯对曰君信蛮夷之诉以絶兄弟之国弃周公之后亦唯君寡君闻命矣叔向曰寡君有甲车四千乗在虽以无道行之必可畏也况其率道其何敌之有牛虽瘠偾于豚上其畏不死南蒯子仲之忧其庸可弃乎若奉晋之众用诸侯之师因邾莒杞鄫之怒以讨鲁罪间其二忧何求而弗克鲁人惧听命甲戌同盟于平邱鲁君不与盟晋执季孙意如已而归之恵伯曰寡君未知其罪合诸侯而执其老若犹有罪死命可也若曰无罪而恵免之诸侯不闻是逃命也何免之为请从君恵于防宣子患之谓叔向曰子能归季孙乎曰不能鲋也能之乃使叔鱼见季孙曰昔鲋也得罪于晋君自归于鲁君微武子之赐不至于今虽获归骨于晋犹子则肉之敢不尽情归子而不归鲋也闻诸吏将为子除馆于西河其若之何且泣平子惧而先归使恵伯待礼焉明年邢侯与雍子争鄐田乆而无成士景伯如楚叔鱼摄理韩宣子命防旧狱罪在雍子雍子纳其女于叔鱼叔鱼蔽罪邢侯邢侯怒杀叔鱼与雍子于朝宣子问其罪于叔向叔向曰三人同罪施生戮死可也雍子自知其罪而赂以贾直鲋也鬻狱邢侯专杀其罪一也已恶而掠美为昬贪以败官为墨杀人不忌为贼夏书曰昬墨贼杀臯陶之刑也请从之乃施邢侯而尸雍子与叔鱼于市孔子曰叔向古之遗直也治国制刑不隠于亲三数叔鱼之恶不为末减曰义也夫可谓直矣平邱之防数其贿也以寛卫国晋不为暴归鲁季孙称其诈也以寛鲁国晋不为虐邢侯之狱言其贪也以正刑书晋不为颇三言而除三恶加三利杀亲益荣犹义也夫五年公使荀跞如周穆后籍谈为介景王既除丧以文伯宴樽以鲁壶王曰伯氏诸侯皆有以镇抚王室晋独无有何也文伯揖籍谈对曰诸侯之封也皆受明噐于王室以镇抚其社稷故能荐彛噐于王晋居深山戎狄之与邻而逺于王室王灵不及拜戎不暇其何以献噐王曰叔氏而忘诸乎叔父唐叔成王之母弟也其反无分乎密须之鼓与其大路文所以大搜也阙巩之甲武所以克商也唐叔受之以处参虗匡有戎狄其后襄之二路鏚钺秬鬯彤弓虎贲文公受之以有南阳之田抚征东夏非分而何夫有勲而不废有绩而载奉之以土田抚之以彛噐旌之以车服明之以文章子孙不忘所谓福也福祚之不登叔父焉在且昔而高祖孙伯黡司晋之典籍以为大政故曰籍氏及辛有之二子董之晋于是乎有董史女司典之后也何故忘之籍谈不能对归以告叔向叔向曰王其不终乎吾闻之所乐必卒焉今王乐忧若卒以忧不可谓终王一嵗而有三年之丧二焉于是乎以丧賔宴又求彛噐乐忧甚矣且非礼也彛噐之来嘉功之由非由丧也三年之丧虽贵遂服礼也王虽弗遂宴乐以早亦非礼也礼王之大经也一动而失二礼无大经矣言以考典典以志经忘经而多言举典将焉用之叔向卒其子杨食我有党于祁盈祁盈之乱食我助之晋人杀祁盈并杀食我遂灭羊舌氏初叔向欲娶于申公巫臣氏其母欲娶其党叔向曰吾母多而庶鲜吾惩舅氏矣其母曰子灵之妻杀三夫一君一子而亡一国两卿矣可无惩乎吾闻之甚美必有甚恶是郑穆少妃姚子之子子貉之妹也子貉早死无后而天钟美于是将必以是大有败也昔有仍氏生女黰黒而甚美光可以鉴名曰元妻乐正后防取之生伯封实有豕心贪惏无餍忿纇无期谓之封豕有穷后羿灭之夔是以不祀且三代之亡共子之废皆是物也女何以为哉夫有尤物足以移人茍非徳义则必有祸叔向惧不敢娶平公彊使娶之生伯石伯石始生子容之母走谒诸姑曰长叔姒生男姑视之及堂闻其声而还曰是豺狼之声也狼子野心非是莫丧羊舌氏矣遂弗视
　　司马女齐字叔侯晋大夫平公十一年赵武防诸侯之大夫以讨卫执寗喜北宫遗使女齐以先归十四年齐高子容与宋司徒见于智伯叔齐相礼賔出叔侯言于智伯曰二子皆将不免子容专司徒侈皆亡家之主也智伯曰何如对曰专则速及侈将以其力毙专则人实毙之将及矣晋悼夫人杞出也鲁尝侵杞平公使司马侯如鲁治杞田弗尽归也夫人愠曰齐也取货先君若有知也不尚取之公告叔侯叔侯曰虞虢焦滑霍杨韩魏皆姬姓也晋是以大若非侵小将何所取武献以下兼国多矣谁得治之杞夏余也而即东夷鲁周公之后也而睦于晋以杞封鲁犹可而何有焉鲁之于晋也职贡不乏玩好时至公卿大夫相继于朝史不絶书府无虗月如是可矣何必瘠鲁以肥杞且先君而有知也无寜夫人而焉用老臣十七年秦后子鍼来奔初后子有宠于桓如二君于景其母曰弗去惧选故鍼适晋其车千乗后子享晋侯造舟于河十里舍车自雍及绛归取酬币终事八反司马侯问焉曰子之车尽于此而已乎对曰此之谓多矣若能少此吾何以得见叔侯以告公且曰秦后子必归臣闻君子能知其过必有令图令图天所赞也二十年楚灵王使椒举来聘且求诸侯公欲勿许司马侯曰不可楚王方侈天或者欲逞其心以厚其毒而降之罚未可知也其使能终亦未可知也晋楚唯天所相不可与争君其许之而修徳以待其归若归于徳吾犹将事之况诸侯乎若适淫虐楚将弃之吾又谁与争公曰晋有三不殆其何敌之有国险而多马齐楚多难有是三者何乡而不济对曰恃险与马而虞隣国之难是三殆也四岳三涂阳城太室荆山中南九州之险也是不一姓冀之北土马之所生无兴国焉恃险与马不可以为固也从古以然是以先王务修徳音以享人神不闻其务险与马也邻国之难不可虞也或多难以固其国启其疆土或无难以丧其国失其守宇若何虞难齐有仲孙之难而获桓公至今赖之晋有里防之难而获文公是以为盟主卫邢无难敌亦丧之故人之难不可虞也恃此三者而不修徳政则救亡不暇又何能济君其许之纣作淫虐文王惠和商是以陨周是以兴夫岂争诸侯公乃许之二十一年鲁昭公来朝自郊劳至于赠贿无失礼公谓女齐曰鲁侯不亦善于礼乎对曰鲁侯焉知礼公曰何为自郊劳至于赠贿礼无违者何为不知礼焉曰是仪也不可谓礼礼所以守其国家行其政令无失其民者也今政令在家不能取也有子家羁弗能用也奸大国之盟陵虐小民利人之难不知其私公室四分民食于他思莫在公不图其终为国君难将及身不恤其所礼之本末将于此乎在而屑屑焉习仪以亟言善于礼不亦逺乎君子谓叔侯于是乎知礼范宣子与和大夫争田司马侯见曰吾闻子有和之怒吾以为不信且子为正卿诸侯皆有二心是之不忧而怒和大夫非子之任也宣子卒从之司马侯卒叔向见其子抚而泣之曰自此其父之死也吾无与比而事君者矣昔者其父始之我终之我始之夫子终之无不可者今夫子徃矣我无所比焉尔
　　祁奚献侯之后也其先食邑于祁故以为氏悼公即位祁奚为中军尉羊舌职佐之及辞公问可代称觧狐其雠也将立而卒又问焉对曰臣之子午也可午之少也婉以从令好学而不戏其长也彊志而用命守业而不淫其冠也柔恵小物而镇定大事于是使祁午为中军尉羊舌赤佐之君子曰祁奚可谓不党矣外举不隠仇内举不隠子悼公以祁奚为公族大夫
　　解字子虎晋大夫也景公六年楚子围宋宋人使乐婴齐来告急公欲救之伯宗不可告且待之乃使觧如宋使无降楚曰晋师悉起将至矣郑人囚而献诸楚楚子厚赂之使反其言不许三而许之登诸楼车使呼宋人而告之遂致其君命楚子将杀之使与之言曰尔既许不谷而反之何故非我无信女则弃之速即尔刑对曰臣闻之君能制命为义臣能承命为信信载义而行之为利谋不失利以卫社稷民之主也义无二信信无二命君之赂臣不知命也受命以出有死无霣又可赂乎臣之许君以成命也死而成命臣之禄也寡君有信臣下臣获考死又何求楚子舍之以归晋爵之为上卿
　　栾武子书晋公族也靖侯之孙栾賔食邑于栾故以为氏世为晋卿景公三年楚庄王围郑武子佐下军从荀林父救郑郑已服楚桓子欲还先縠不可武子曰楚自克庸已来其君无日不讨国人而训之于民生之不易祸至之无日戒惧之不可以怠在军无日不讨军实而申儆之于胜之不可保纣之百克而卒无后训之以若敖蚡冐荜路蓝缕以启山林箴之曰民生在勤勤则不匮不可谓骄先大夫子犯有言曰师直为壮曲为老我则不徳而徼怨乎楚我曲楚直不可谓老其君之戎分为二广广有一卒卒偏之两右广初驾数及日中左则受之以至于昬内官序当其夜以备不虞不可谓无备子良郑之良也师叔楚之崇也师叔入盟子良在楚楚郑亲矣来劝我战我克则来不克遂徃以我卜也郑不可从赵括赵同曰帅师以来唯敌是求克敌得属又何俟必从彘子及战晋师大败十一年武子为下军将从郤克伐齐大败齐师而还十三年代郤献子为政郑公孙申帅师疆许田武子救许伐郑取汜祭十五年楚公子婴齐伐郑武子救郑与楚师遇于绕角楚师还晋师遂侵蔡楚公子申公子成以申息之师救蔡御诸桑隧赵同赵括欲战请于武子武子将许之知庄子范文子韩献子諌曰不可吾来救郑楚师去我吾遂至于此是迁戮也戮而不已又怒楚师必不克虽克不令成师以出而败楚之二县何荣之有焉若不能败为辱已甚不如还也乃遂还于是军师之欲战者众或谓武子曰圣人与众同欲是以济事子盍从众子为大政将酌于民者也子之佐十一人其不欲战者三人而已欲战者可谓众矣商书曰三人占则从二人众故也武子曰善钧从众夫善众之主也三卿为主可谓众矣从之不亦可乎十七年武子侵蔡遂侵楚获申骊侵沈获沈子揖初从知韩范也君子曰从善如流宜哉诗曰恺悌君子遐不作人求善也夫作人斯有功绩矣厉公三年秦桓公既与晋为令狐之盟而又召狄与楚欲道以伐晋诸侯是以睦于晋晋以诸侯之师伐秦使吕相絶秦曰昔逮我献公及穆公相好戮力同心申之以盟誓重之以昏姻天祸晋国文公如齐恵公如秦无禄献公即世穆公不忘旧徳俾我恵公用能奉祀于晋又不能成大勲而为韩之师亦悔于厥心用集我文公是穆之成也文公躬擐甲胄防履山川逾越险阻征东之诸侯虞夏商周之允而朝诸秦则亦既报旧徳矣郑人怒君之疆我文公帅诸侯及秦围郑秦大夫不询于我寡君擅及郑盟诸侯疾之将致命于秦文公恐惧绥静诸侯秦师克还无害则是我有大造于西也无禄文公即世穆为不吊蔑死我君寡我襄公迭我殽地奸絶我好伐我保城殄灭我费滑离我兄弟挠乱我同盟倾覆我国家我襄公未忘君之旧勲而惧社稷之陨是以有殽之师犹愿赦罪于穆公穆公弗听而即楚谋我天诱其衷成王陨命穆公是以不克逞志于我穆襄即世康灵即位康公我之自出又欲阙翦我公室倾覆我社稷帅我蝥贼以来荡揺我边疆我是以有令狐之役康犹不悛入我河曲伐我洓川俘我王官翦我羁马我是以有河曲之战东道之不通则是康公絶我好也及君之嗣也我君景公引领西望曰庶抚我乎君亦不恵称盟利吾有狄难入我河县焚我箕郜芟夷我农功防刘我边垂我是以有辅氏之聚君亦悔祸之延而欲徼福于先君献穆使伯车来命我景公曰吾与女同好弃恶复修旧徳以追念前勲言誓未就景公即世我寡君是以有令狐之防君又不祥背弃盟誓白狄及君同州君之仇讐而我昬姻也君来赐命曰吾与女伐狄寡君不敢顾昬姻畏君之威而受命于使君有二心于狄曰晋将伐女狄应且憎是用告我楚人恶君之二三其徳也亦来告我曰秦背令狐之盟而来求盟于我昭告昊天上帝秦三公楚三王曰余虽与晋出入余唯利是视不谷恶其无成徳是用宣之以惩不壹诸侯备闻此言斯是用痛心疾首昵就寡人寡人帅以听命唯好是求君若恵顾诸侯矜哀寡人而赐之盟则寡人之愿也其承宁诸侯以退岂敢徼乱君若不施大恵寡人不佞其不能以诸侯退矣敢尽布之执事俾执事实图利之于是武子将中军郤锜佐之韩厥将下军荀防佐之赵旃将新军郤至佐之郤御戎栾鍼为右孟献子曰晋帅乗和师必有大功五月丁亥以诸侯之师及秦师战于麻隧秦师败绩获秦成差及不更女父师遂济泾及侯丽而还迓公如新楚六年楚子使公子成以汝隂之田求成于郑故郑叛晋公将伐郑范文子不可武子曰不可以当吾世而失诸侯必伐郑乃兴师武子将中军士爕佐之郤锜将上军荀偃佐之韩厥将下军郤至佐新军荀防居守晋师既起郑人闻之使告于楚楚子救郑子反将中军子重将左子辛将右五月晋师济河闻楚师至范文子欲反武子不可六月晋楚遇于鄢陵甲午晦楚晨压晋军而陈军吏患之武子曰楚师轻窕固垒而待之三日必退退而击之必获胜焉及战楚师大败共王夜遁子反死之晋入楚军三日谷厉公侈多内嬖反自鄢陵欲尽去羣大夫而立其左右胥童长鱼矫皆嬖于公而怨郤氏告公曰必去诸大夫盍先三郤武子素恶郤氏亦以为言于是长鱼矫杀郤犨郤锜郤至皆尸诸朝胥童以甲刼武子及中行偃于朝矫曰不杀二子忧必及君公曰一朝而尸三卿余不忍益也对曰人将忍君臣闻乱在外为奸在内为轨御奸以徳御轨以刑不施而杀不可谓徳臣偪而不讨不可谓刑徳刑不立奸轨并至臣请行遂出奔狄公使辞于二子曰寡人有讨于郤氏郤氏既伏其辜矣大夫无辱其复职位皆再拜稽首曰君讨有罪而免臣于死君之恵也二臣虽死敢忘君徳乃皆归公使胥童为卿公逰于匠丽氏武子中行偃遂执公焉召士匄韩厥皆辞之七年正月庚申武子中行偃使程滑弑厉公春秋书之曰晋弑其君州蒲不称臣君无道也栾氏中行氏以车一乗公于翼东门之外使荀防士鲂逆周子于京师而立之是为悼公武子之子曰鍼鄢陵之役歩御厉公栾鍼为右有淖于前乃皆左右相违于淖栾范以其族夹公行陷于淖栾书将载公鍼曰书退国有大任焉得専之且侵官冐也失官慢也离局奸也有三罪焉不可犯也乃掀公以出于淖见子重之旌请于公曰楚人谓夫旌子重之麾也彼其子重也日臣之使于楚也子重问晋国之勇臣对曰好以众整曰又何如臣对曰好以暇今两国治戎行人不使不可谓整临事食言不可谓暇请摄饮焉公许之使行人执榼承饮造于子重曰寡君乏使使鍼御持矛是以不得犒从者使某摄饮子重曰夫子尝与吾言于楚必是故也不亦识乎受而饮之免使者而复鼓
　　魏荘子绛武子犨之子也武子之父曰毕万毕公高之后万事献公为大夫献公赐之魏故以魏为氏献公之二十一年武子从公子重耳出亡公子反国是为文公被庐之搜荀林父御戎武子为右文公之为公子也过曹为曹共公所不礼其大夫僖负羁馈公子盘飱加璧焉及文公伐曹令无入僖负羁之宫而免其族武子与颠颉怒曰劳之不图报于何有爇僖负羁氏武子伤于胸公欲杀之而爱其材使问且视之病将杀之武子束胸见使者曰以君之灵不有宁也距跃三百曲踊三百乃舍之杀颠颉以徇武子卒庄子嗣为大夫悼公元年命荘子为司马三年公防诸侯盟于鸡泽公弟干乱行于曲梁荘子戮其仆公怒谓羊舌赤曰合诸侯以为荣也干为戮何辱如之必杀魏绛无失也对曰绛无贰志事君不辟难有罪不逃刑其将来辞何辱命焉言终庄子至授仆人书将伏剑士鲂张老止之公读其书曰日君乏使使臣斯司马臣闻师众以顺为武军事有死无犯为敬君合诸侯臣敢不敬君师不武执事不敬罪莫大焉臣惧其死以及干无所逃罪不能致训至于用钺臣之罪重敢不从以怒君心请归死于司宼公跣而出曰寡人之言亲爱也吾子之讨军礼也寡人有弟弗能教训使干大命寡人之过也子无重寡人之过敢以为请公于是以庄子为能以刑佐民矣反役与之礼食使佐新军四年无终子使其臣孟乐来绛因庄子纳虎豹之皮以请和诸戎公曰戎狄无亲而贪不如伐之庄子曰诸侯新服陈新来和将观于我我徳则睦否则贰劳师于戎而楚伐陈必不能救是弃陈也诸华必叛戎禽兽也获戎失华无乃不可乎夏训有之曰有穷后羿公曰后羿何如对曰昔有夏之方衰也后羿自鉏迁于穷石因夏民以代夏政恃其射也不修民事而淫于原兽弃武罗伯因熊髠尨圉而用寒浞寒浞伯明氏之防子弟也伯明后寒弃之夷羿收之信而使之以为已相浞行媚于内而施赂于外愚弄其民而虞羿于田树之诈慝以取其国家外内咸服羿犹不悛将归自田家众杀而亨之以食其子其子不忍食诸死于穷门靡奔有鬲氏浞因羿室生浇及豷恃其防慝诈伪而不徳于民使浇用师灭斟灌及斟寻氏处浇于过处豷于戈靡自有鬲氏收二国之烬以灭浞而立少康少康灭浇于过后杼灭豷于戈有穷由是遂亡失人故也昔辛甲氏之为太史也命百官官箴王阙于虞人之箴曰芒芒禹迹画为九州经启九道民有寝庙兽有茂草各有攸处徳用不扰在帝夷羿冐于原兽亡其国恤而思其麀牡武不可重用不恢于夏家兽臣司原敢告仆夫虞箴如是可不惩乎于是悼公好田故庄子及之公曰然则莫如和戎乎对曰和戎有五利焉戎狄荐居贵货易土土可贾焉一也边鄙不耸民狎其野穑人成功二也戎狄事晋四邻振动诸侯懐威三也以徳绥戎师徒不勤甲兵不顿四也鉴于后羿而用徳度逺至迩安五也君其图之公説使庄子盟诸戎修民事田以时九年冬公防诸侯之师伐郑未能定郑而归公谋所以息民庄子请施舍输积聚以贷自公以下茍有积者尽出之国无滞积亦无困人公无禁利亦无贪民祈以币更賔以特牲噐用不作车服从给行之期年国乃有节三驾而楚不能与争焉明年公以郑未服故城梧及制使士鲂及庄子戍之郑人惧及晋平十一年郑人赂公以师悝师触师蠲广车軘车淳十五乗甲兵备凡兵车百乘歌钟二肆及其鏄磬女乐二八公以乐之半赐庄子曰子教寡人和诸戎狄以正诸华八年之中九合诸侯如乐之和无所不谐请与子乐之辞曰夫和戎狄国之福也八年之中九合诸侯诸侯无慝君之灵也二三子之劳也臣何力之有焉抑臣愿君安其乐而思其终也诗曰乐只君子殿天子之邦乐只君子福禄攸同便蕃左右亦是率从夫乐以安徳义以处之礼以行之信以守之仁以厉之而后可以殿邦国同福禄来逺人所谓乐也书曰居安思危思则有备有备无患敢以此规公曰子之教敢不承命抑防子寡人无以待戎不能济河夫赏国之典也藏在盟府不可废也子其受之荘子于是乎始有金石之乐礼也十三年为栾黡下军佐不及当国而卒
　　魏献子舒庄子之子也平公十七年从中行穆子伐无终及羣狄于太原将战献子曰彼徒我车所遇又阨以什共车必克困诸阨又克请皆卒自我始乃毁车以为行五乘为三伍穆子之嬖人不肯即斩以徇为五陈以相离两于前伍于后专为右角参为左角偏为前拒以诱之翟人笑之未陈而薄之大败之顷公十二年祁盈作乱杨食我助之公杀祁盈及杨食我遂灭祁氏羊舌氏于是韩宣子卒献子代为政分祁氏之田以为七县分羊舌氏之田以为三县司马弥牟为邬大夫贾辛为祁大夫司马乌为平陵大夫魏戊为梗阳大夫知徐吾为涂水大夫韩固为马首大夫孟丙为盂大夫乐霄为铜鞮大夫赵朝为平阳大夫僚安为杨氏大夫谓贾辛司马乌为有力于王室故举之谓知徐吾赵朝韩固魏戊余子之不失职能守业者也其四人者皆受县而后见于献子以贤举也献子谓成鱄吾与戊也县人其以我为党乎对曰何也戊之为人也远不忘君近不偪同居利思义在约思纯有守心而无淫行虽与之县不亦可乎昔武王克商光有天下其兄弟之国者十有五人姬姓之国者四十人皆举亲也夫举无他惟善所在亲疏一也诗曰唯此文王帝度其心莫其徳音其徳克明克明克类克长克君王此大国克顺克比比于文王其徳靡悔既受帝祉施于孙子心能制义曰度徳正应和曰莫照临四方曰明勤施无私曰类教诲不倦曰长赏庆刑威曰君慈和徧服曰顺择善而从之曰比经纬天地曰文九徳不愆作事无悔故袭天禄子孙赖之主之举也近文徳矣所及其逺哉贾辛将适其县见于献子献子曰辛来昔叔向适郑騣蔑恶欲观叔向从使之收噐者而徃立于堂下一言而善叔向将饮酒闻之曰必鬷明也下执其手以上曰昔贾大夫恶娶妻而美三年不言不笑御以如臯射雉获之其妻始笑而言贾大夫曰才之不可以已我不能射女遂不言不笑夫今子少不飏子若无言吾防失子矣言不可以已也如是遂如故知今女有力于王室吾是以举女行乎敬之哉毋堕乃力仲尼闻献子之举也以为义曰近不失亲逺不失举可谓义矣又闻其命贾辛也以为忠诗曰永言配命自求多福忠也献子之举也义其命也忠其长有后于晋国乎冬梗阳人有狱魏戊不能断以狱上其大宗赂以女乐献子将受之魏戊谓阎没女寛曰主以不贿闻于诸侯若受梗阳人贿莫甚焉吾子必谏皆许诺退朝待于庭馈入召之比置三叹既食使坐献子曰吾闻诸伯叔谚曰唯食忘忧吾子置食之间三叹何也同辞而对曰或赐二小人酒不夕食馈之始至恐其不足是以叹中置自咎曰岂将军食之而有不足是以再叹及馈之毕愿以小人之腹为君子之心属厌而已献子辞梗阳人定公二年献子合诸侯之大夫于狄泉寻盟且令城成周献子南面卫彪徯曰魏子必有大咎干位以令大事非其任也诗曰敬天之怒不敢戏豫敬天之渝不敢驰驱况敢干位以作大事乎明年诸侯之大夫城成周献子涖政彪徯复曰将建天子而易位以令非义也大事奸义必有大咎晋不失诸侯魏子其不免乎是行也献子属役于韩简子及原夀过而田于大陆焚焉还卒于寗
　　士景伯弥牟文伯之子也世为大夫周景王崩敬王即位王子朝争立敬王居于狄泉顷公使景伯涖周问故景伯立于干祭而问于介众众不直子朝景伯辞子朝焉顷公之九年防诸侯于黄父谋王室也赵鞅令诸侯之大夫输王粟具戍人曰眀年将纳王宋乐大心曰我不输粟我于周为客若之何使客景伯曰自践土以来宋何役之不防何盟之不同曰同恤王室子焉得辟之子奉君命以防大事而宋背盟无乃不可乎右师不敢对受牒而退景伯告简子曰宋右师必亡奉命以使而欲背盟以干盟主无不祥大焉定公二年诸侯之大夫城成周景伯计丈数揣高卑度厚薄仞沟洫物土方议逺迩量事期计徒庸虑材用书糇粮以令役于诸侯属役赋文书以受帅而效诸刘子眀年将板筑魏献子属役于韩简子宋仲几不受功曰滕薛郳吾役也薛宰曰宋为无道絶我小国于周以我适楚故我尝从宋晋文公为践土之盟曰凡我同盟各复旧职若从践土若从宋亦唯命仲几曰践土固然薛宰曰薛之皇祖奚仲居薛以为夏车正奚仲迁于邳仲虺居薛以为汤左相若复旧职将承王官何故以役诸侯仲几曰三代各异物薛焉得有旧为宋役亦其职也景伯曰晋之从政者新子姑受功归吾视诸故府仲几曰纵子忘之山川鬼神其忘诸乎景伯怒谓韩简子曰薛徴于人宋徴于鬼宋罪大矣且已无辞而抑我以鬼神诬我也啓宠纳侮其此之谓矣必以仲防为戮乃执仲防以归三月归诸京师城三旬而毕
　　韩献子厥其曾祖万曲沃庄伯之弟也万得封于韩原曰武子因以韩为氏武子生求伯求伯生子舆子舆生献子景公三年邲之战献子为司马十一年从郤克伐齐战于鞌齐师败绩晋人逐之三周华不注献子梦其父子舆谓已曰且辟左右故中御而从齐侯齐邴夏御顷公逄丑父为右邴夏谓顷公曰射其御者君子也顷公曰谓之君子而射之非礼也射其左越于车下射其右毙于车中綦毋张丧车从献子曰请寓乗从左右皆肘之使立于后献子俛定其右故逄丑父得与公易位将及华泉骖絓于木而止献子执絷马前再拜稽首奉觞加璧以进曰寡君使羣臣为鲁卫请曰无令舆师陷入君地下臣不幸属当戎行无所逃隠且惧奔辟而忝两君臣辱戎士敢告不敏摄官承乏逄丑父使公下如华泉取饮顷公以免献子献丑父郤献子将戮之丑父有辞献子免之语具丑父传眀年晋作六军以献子为卿赏鞌之功也十五年晋人谋去绛诸大夫皆曰必居郇瑕氏之地沃饶而近盬国利君乐不可失也献子将新中军且为仆大夫公揖而入献子从公立于寝庭谓献子曰何如对曰不可郇瑕氏土薄水浅其恶易觏易觏则民愁民愁则垫隘于是乎有沈溺重膇之疾不如新田土厚水深居之不疾有汾浍以流其且民从敎十世之利也夫山泽林盬国之寳也国饶则民骄佚近寳公室乃贫不可谓乐公説从之晋遂迁于新田是嵗献子从栾武子救郑将与楚战献子与知庄子范文子俱谏以为不可武子从之而还语具栾书传中十七年公以孟姬故讨赵同赵括而裂其田献子言于公曰成季之勲宣孟之忠不可以无后于是公复立赵武而反其田焉赵氏之再建于晋者献子之力也厉公三年献子将下军从栾书及秦师战于麻隧秦师败绩六年楚共王侵郑栾书欲报楚献子曰无庸使重其罪民将叛之无民孰战三郤害伯宗谮而杀之及栾弗忌献子曰郤氏其不免乎善人天地之纪也而骤絶之不亡何待七年从栾书与楚战于鄢陵楚师败绩八年栾书中行偃执厉公召献子献子辞曰昔吾畜于赵氏孟姬之防吾能违兵古人有言曰杀老牛莫之敢尸而况君乎二三子不能事君焉用厥也于是厉公遇弑晋人立悼公悼公立而栾书卒献子为政楚人伐宋宋华元来告急献子曰欲求得人必先勤之成覇安疆自宋始也悼公师于台谷以救宋遇楚师于靡角之谷楚师还悼公元年献子帅诸侯之师伐郑入其郛败其徒兵于洧上于是东诸侯之师次于鄫以待晋师晋师自郑以鄫之师侵楚焦夷及陈公及卫侯次于戚以为之援晋于是乎复覇七年而献子老致其仕焉荀防为政
　　韩宣子起献子之子也献子之长子曰无忌为公族大夫有废疾献子之告老也将立之辞曰诗曰岂不夙夜谓行多露又曰弗躬弗亲庶民弗信无忌不才让其可乎请立起也与田蘓游而曰好仁诗曰靖共尔位好是正直神之听之介尔景福恤民为徳正直为正正曲为直参和为仁如是则神听之介福降之立之不亦可乎献子从之使宣子朝遂老悼公谓无忌仁使掌公族大夫悼公之九年以宣子为卿佐上军平公十二年宣子聘于周王使请事对曰晋士起将归时事于宰旅无他事矣王闻之曰韩氏其昌阜于晋乎辞不失旧宋向戍善于赵文子又善于楚令尹子木欲弭诸侯之兵以为名先以告赵孟赵孟谋于诸大夫宣子曰兵民之残也财用之蠧小国之大菑也将或弭之虽曰不可必将许之弗许楚必许之以召诸侯则我失为盟主矣文子从之于是晋楚合诸侯之大夫盟于宋十八年宣子代赵文子为政公使聘于晋观书于太史氏见易象与鲁春秋曰周礼尽在鲁矣吾乃今知周公之徳与周之所以王也鲁昭公享之季武子赋緜之卒章宣子赋角弓季武子拜曰敢拜子之弥缝敝邑寡君有望矣武子赋节之卒章既享宴于季氏有嘉树焉宣子誉之武子曰宿敢不封殖此树以无忘角弓遂赋甘棠宣子曰起不堪也无以及召公宣子遂如齐纳币见子雅子雅召子旗使见宣子宣子曰非保家之主也不臣见子尾子尾见彊宣子谓之如子旗大夫多笑之唯晏子信之曰夫子君子也君子有信其有以知之矣自齐聘于卫卫侯享之北宫文子赋淇澳宣子赋木焉十九年郑简公朝晋子丰之子公孙叚相甚敬而卑礼无违者平公嘉焉赐伯石州田州田栾氏之邑也栾氏亡范宣子赵文子韩宣子皆欲之文子曰温吾县也二宣子曰自郤称以别三传矣晋之别县不唯州谁获治之文子病之乃舍之二宣子曰吾不可以正议而自与也皆舍之及文子为政赵获曰可以取州矣文子曰退二子之言义也违义祸也余不能治县又焉用州其以徼祸也君子曰弗知实难知而弗从祸莫大焉有言州必死丰氏故主韩氏伯石之获州田也宣子为之请之为其复取之故是嵗宣子如齐逆女公孙虿以其女更公女而嫁公子人谓宣子子尾欺晋晋胡受之宣子曰我欲得齐而逺其宠宠将来乎郑罕虎来贺夫人且告曰楚人日徴敝邑以不朝立王之故敝邑之徃则畏执事其谓寡君而固有外心其不徃则宋之盟云进退罪也寡君使虎布之宣子使叔向对曰君若辱有寡君在楚何害修宋盟也君茍思盟寡君乃知免于戾矣君若不有寡君虽朝夕辱于敝邑寡君猜焉君实有心何辱命焉君其徃也茍有寡君在楚犹在晋也二十一年宣子如楚送女叔向为介楚灵王将以宣子为阍而使叔向为司宫用防启彊之谏厚为二子之礼而归之昭公六年宣子聘于郑初宣子有环其一在郑商至是谒诸郑伯子产曰非官府之守噐也寡君弗知宣子买诸贾人既成矣商人曰必告诸执政宣子请于子产子产对曰昔我先君桓公与商人皆出自周世有盟誓以相信也曰尔无我叛我无彊贾尔有寳贿我勿与知今吾子以好来辱而使敝邑与商人食言是敎敝邑背盟誓也毋乃不可乎宣子辞玉曰起不敏敢求玉以徼罪焉语具子产传宣子归六卿饯于郊宣子曰二三子请皆赋起亦以知郑志子齹赋野有蔓草宣子曰孺子善哉吾有望矣子产赋郑之羔裘宣子曰起不堪也子大叔赋褰裳宣子曰起在此敢勤子至于他人乎子太叔拜宣子曰善哉子之言是不有是事其能终乎子游赋风雨子旗赋有女同车子栁赋萚兮宣子喜曰郑其庶乎二三君子以君命贶起赋不出郑志皆昵燕好也二三君子数世之主也可以无惧矣宣子皆献马焉而赋我将子产拜使五卿皆拜曰吾子靖乱敢不拜徳宣子私觐于子产以玉与马曰子命起舍夫玉是赐我玉而免吾死也敢借手以拜顷公十二年宣子卒魏献子代为政
　　苖贲皇楚令尹鬬椒之子也鬬椒作乱楚庄王杀之而灭其族成公二年贲皇来奔公以为大夫食菜于苗遂为氏景公八年使郤克徴会于齐齐顷公帷妇人以笑客郤克怒归以言于公齐侯使高固晏弱蔡朝南郭偃会及敛盂高固逃归夏复会于断道辞齐人晋执晏弱于野王执蔡朝于原执南郭偃于温苖贲皇使见晏桓子归言于公曰夫晏子何罪昔者诸侯事吾先君皆如不逮举言羣臣不信诸侯皆有贰志齐君恐不得礼故不出而使四子来左右或沮之曰君不出必执吾使故高子及敛盂而逃夫三子者曰若絶君好宁归死焉为是犯难而来吾若善逆彼以懐来者吾又执之以信齐沮吾不既过矣乎过而不改而又乆之以成其悔何利之有焉使反者得辞而害来者以惧诸侯将焉用之晋人缓而逸之厉公之五年伯宗为三郤所防见诛其子伯州犁奔楚楚以为太宰六年晋楚之师战于鄢陵楚共王登巢车以望晋师伯州犂侍于王后凡晋军之发号施令坐作进退悉以告王且指公卒所在时苖贲皇在厉公之侧亦以王卒告公左右皆曰国士在且厚不可当也苗贲皇言于公曰楚之良在其中军王族而已请分良以击其左右而三军萃于王卒必大败之公从之大败楚师射其王中目旦而战见星未巳楚子反命军吏察夷伤补卒乘缮甲兵展车马鸡鸣而食唯命是听晋人患之苗贲皇徇曰搜乘补卒秣马利兵修陈固列蓐食申祷明日复战乃逸楚囚楚闻之惧其师夜遁子反自杀
　　屈巫一名巫臣字子灵楚公族也为申公故曰申公巫臣楚荘王十七年伐萧师人多寒巫臣曰王廵三军拊而勉之三军之士皆如挟纩遂传于萧灭之而还荘王之讨陈夏氏也王欲纳夏姬巫臣曰不可君召诸侯以讨罪也今纳夏姬贪其色也贪色为淫淫为大罚周书曰朙徳慎罚文王所以造周也眀徳务崇之之谓也慎罚务去之之谓也若兴诸侯以取大罚非慎之也君其图之荘王乃止子反欲取之巫臣曰是不祥人也是夭子蛮杀御叔弑灵侯戮夏南出孔仪丧陈国何不祥如是人生实难其有不获死乎天下多美妇人何必是子反乃止王以予连尹襄老襄老死于邲不获其尸其子黒要烝焉巫臣使道之曰归吾聘女又使自郑召之曰尸可得也必来逆之姬以告王王问屈巫对曰其信知防之父成公之嬖而中行伯之季弟也新佐中军而善郑皇戍甚爱此子其必因郑而归王子与襄老之尸以求之郑人惧于邲之役而欲求媚于晋其必许之王遣夏姬归将行谓送者曰不得尸吾不反矣巫臣聘诸郑郑伯许之及共王即位将为阳桥之役使屈巫聘于齐且告师期巫臣尽室以行申叔跪从其父将适郢遇之曰异哉夫子有三军之惧而又有桑中之喜宜将窃妻以逃者也及郑使介反币而以夏姬行将奔齐齐师新败曰吾不处不胜之国遂奔晋而因郤至以臣于景公景公使为邢大夫子反请以重币锢之共王曰止其自为谋也则过矣其为吾先君谋也则忠忠社稷之固也所盖多矣且彼若能利国家虽重币晋将可乎若无益于晋晋将弃之何劳锢焉初楚庄王之围宋也师还子重请取于申吕以为赏田王许之巫臣曰不可此申吕所以邑也是以为赋以御北方若取之是无申吕也晋郑必至于汉王乃止子重以是怨巫臣子反欲取夏姬巫臣止之遂取以行子反亦怨之景公十五年子重子反杀巫臣之族子阎子荡及清尹弗忌与襄老之子黑要而分其室子重取子阎之室使沈尹与王子罢分子荡之室子反取黒要与清尹之室巫臣自晋遗二子书曰尔以防慝事君而多杀不辜余必使尔疲于奔命以死巫臣请使于呉景公许之呉王夀梦説之乃通呉于晋以两之一卒适呉舍偏两之一焉与其射御敎吴乘车教之战陈教之叛楚寘其子狐庸焉使为行人于呉呉始伐楚伐巢伐徐子重奔命马陵之会呉入州来子重自郑奔命子重子反于是乎一嵗七奔命蛮夷属于楚者呉尽取之是以始大通呉于上国十七年公使屈巫如呉假道于莒与渠邱公立于池上曰城已恶莒子曰僻陋在夷其孰以我为虞对曰夫狡焉思启封疆以利社稷者何国蔑有唯然故多大国矣唯或思或纵也勇夫重闭况国乎不听朙年楚子重自陈伐莒围渠邱渠邱城恶众溃楚入渠邱遂围莒莒城亦恶旬余而溃竟如巫臣之言巫臣之子狐庸留于呉者呉王夀梦使为相任以政焉
  </div>
  <div class="pagination">
   <a href="通志_page101.html">
    上一页
   </a>
   <span>
    ...
   </span>
   <a href="通志_page97.html">
    97
   </a>
   <a href="通志_page98.html">
    98
   </a>
   <a href="通志_page99.html">
    99
   </a>
   <a href="通志_page100.html">
    100
   </a>
   <a href="通志_page101.html">
    101
   </a>
   <span class="current-page">
    102
   </span>
   <a href="通志_page103.html">
    103
   </a>
   <a href="通志_page104.html">
    104
   </a>
   <a href="通志_page105.html">
    105
   </a>
   <a href="通志_page106.html">
    106
   </a>
   <a href="通志_page107.html">
    107
   </a>
   <span>
    ...
   </span>
   <a href="通志_page103.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
