<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 866 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 866 页/共 1316 页</h1>
    <div class="content">
○贵州巡抚王毓藻奏、防剿黔边川粤土匪情形。得旨、防营堵截土匪。系该抚应办之事。仍著督饬兵团。协力防范。以靖地方。随手　　

○又奏、乡会试头场试四书五经义。请发榜仍归一次。得旨、著钦遵前奉懿旨办理。所请应毋庸议。　　

○直隶总督裕禄奏、永定河工险重。岁款不敷。仍请将浚船经费永远改办桩料。下部知之。摺包　　

○又奏、滦州等处缺额旗租地亩。请再展限清厘。期复原额如所请行。摺包　　

○护理江西巡抚翁曾桂奏、九江关船料盐税。因新章变通。收数奇绌。请将额外赢余。尽徵尽解下部议。摺包　　

○甘肃提督董福祥奏、查明甘军积年不敷银两。请饬部指拨。以济急需。允之。随手　　

○出使韩国大臣徐寿朋奏、拟具韩国通商约稿十四款。请饬核议。下所司议。寻奏、约稿各款。与各国所立条约。大致相符。惟第六款。禁运洋药一节。似可毋庸载入。第十一款重订界址一节。两国境界。载在职方典籍。未便轻议重订。如有轇轕。应随时妥议。亦未便载入约章。从之。摺包　　

○予故闽浙总督边宝泉恤典如例。赠太子少保衔。外记注　　

○以勋绩卓著。予故山东登莱青道刘含芳优恤。事迹宣付史馆立传。随手　　

○上以孟冬享太庙。自是日始、斋戒三日。　　

○己卯。孝敬宪皇后忌辰。遣官祭泰陵。　　

○谕军机大臣等、前经谕令各省办理团练保甲。著沿江海各督抚、办理渔团。以资联络。现在如何办法。著各将军督抚、先行具奏。　　

○又谕、前经谕令增祺、就各省认拨款项。筹办船政。现在各款俱令解交户部待拨。所有福建船厂制造。暂行停办。　　

○又谕、电寄魏光焘、电悉。新疆布政使赵尔巽、著即赴新任。毋庸来京请训。电寄　　

○以全漕告竣。予仓场侍郎长萃刘恩溥议叙。　　

○赏通州王恕园等处粥厂暖厂栖流所、米一千五百石。外

记注

　　

○庚辰。谕内阁、钦奉慈禧端佑康颐昭豫庄诚寿恭钦献崇熙皇太后懿旨、世铎等会奏、筹议山东黄河工程请特肬■闲大臣。前往查看一摺。著派李鸿章、前往山东。会同任道镕、张汝梅周历河干履勘情形。通筹全局。拟定切实办法。必须确有把握实在可行。此项河工。关系数省民生。李鸿章等、务当认真勘办。不得互相推诿。徒托空言。仍将各项工程。分别核实估计。应需经费。详晰开单。奏明请旨办理。用副朝廷慎重河防至意。外记注　　

○又钦奉懿旨、礼部奏、取士之法。亟宜切实申明旧制一摺。我朝取士之法。具载于钦定科场条例。钦定学政全书。列圣斟酌损益。祖训煌煌。实已尽善尽美。该部请切实申明旧章。自系为维持风会。培植人才起见。著照所请。由该部行知各省学政、暨乡会试正副考官、务当懔遵学政全书、科场条例、内载各条款。实力奉行。以端士习。另片奏、试官闱中查阅书籍。请一以钦颁各种为断等事。均著照所请行。又片奏、各省书院。请照旧办理。停罢学堂等语。书院之设。原以讲求实学。并非专尚训诂词章。凡天文舆地兵法算学等经世之务。皆儒生分内之事。学堂亦不外乎此。是书院之与学堂。名异实同。本不必定须更改。现在时事艰难。尤应切实讲求。不得谓一切有用之学。非书院所当有事也。将此通谕知之。外记注　　

○谕军机大臣等、奕劻等会奏、遵议京旗徙户开屯。查明成案。酌拟办法开单呈览一摺。八旗生齿日繁。生计日蹙。从前所筹京旗移屯之法。本属切实可行。亟应接续扩充。举办开恳边屯各事宜。为京旗妥筹久远之计。该王大臣等、所拟办法尚为详备。惟兹事体大。经营伊始。事理极为纷繁。必须虑始图终。行之无弊。方为一劳永逸之举。著依克唐阿、延茂、恩泽、永德、裕禄、色楞额、祥麟等、按照单开各该处荒地。可移京旗屯垦者。实有若干亩。并著八旗都统。迅将各该旗人丁。情愿到屯耕种者。查明实在数目。奏明请旨办理。原摺单均著钞给阅看。将此各谕令知之。　　

○督办铁路事务候补侍郎胡燏棻奏、息借洋款。展造关外铁路洋商改议按九扣交银。常年五厘行息。现缮立合同。定议签押。请饬核议。下所司议。　　

○河南巡抚刘树堂奏、豫省禁运大宗粮石。山东购办平粜。拟请令发给印票。沿途察验放行。以杜蒙混。如所请行。　　

○命工部尚书钱应溥、在西苑门内乘坐二人肩舆。并免其带领引见。外记注　　

○开复降调珲春副都统恩祥、前升用总兵降补游击龙殿扬处分。予江苏候补道丁葆元军机处存记。外记注　　

○以包揽词讼。革湖北在籍＜目辟＞行＜匧心＞口＜韦未＞＜夗贝＞守备张鸿魁职。摺包　　

○纂修官黎湛枝恭纂　　

帮总纂官李端棨恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅一签九月十一日

　　

陈恭阅二签十月十一日　　

熙月日　　

郭恭阅十月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百三十一　　

光绪二十四年。戊戌。冬十月。辛巳朔。享太庙。遣礼亲王世铎恭代行礼。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至己酉皆如之。外记注　　

○颁光绪二十五年时宪书。　　

○谕军机大臣等、依克唐阿等奏、奉省需饷孔急请旨饬催一摺。据称各省欠解本年的饷。及历年欠解专饷。晶■宜经奏请饬催。兹查各省关应解本年的饷。核计山东尚欠地丁银八万两。两淮欠解盐厘银六万两。盐课银一万两。江苏欠解厘金银一万二千两。其山东、河南、两淮、淮安关、临清关、江苏、直隶等处。欠解历年专饷。共计二百二十二万余两。请饬再行严催等语。奉天需饷孔急。前经降旨严催。各该省迄未解齐。傥再迟延。必至贻误。关系实非浅鲜。各该督抚监督等。务当共体时艰。亟筹接济。著自奉到此旨之后。山东江苏两省欠解本年奉天的饷若干两。无论如何为艰。限于十月内埽数解清。其山东、河南、两淮、淮安关、临清关、江苏、直隶等处。欠解历年专饷若干两。并著赶紧设法。源源拨解。以济要需。傥敢任意迟延。屡催罔应。定即从严惩处。决不宽贷。将此由四百里谕知裕禄、刘坤一、德寿、张汝梅、刘树堂、并传谕淮安关监督知之。现月　　

○又谕、裕禄奏、查明漠河金厂道员周冕倢■＜曰融＞

■＜石木＞款。请旨办理一摺。据称金矿出金。多寡原无定数。该道员实无捏报情事。惟两年以来。金沙悉数变价。而应提军饷。及应分股利。并未核报清解。屡催罔应。按所得金沙核计应提军饷。约银数十万两。现在亏短甚钜。难保无挪移情弊。亟应从严追缴。周冕著暂行革职。勒限三个月。将应提军饷等银。如数报解。傥限满仍前延玩。即著将该中解交刑部监追。以重饷项。将此谕令知之。现月　　

○怡亲王溥静等、盛京将军依克唐阿等各奏、遵藏玉牍礼成。均得旨、敬悉。摺包　　

○山东巡抚张汝梅奏、运河事宜。仍归河臣管理。报闻。

摺包　　

○命大学士李鸿章、徐桐、在西苑门内乘坐二人肩舆。现月　　

</div>
    <div class="pagination">
<a href="清实录光绪朝实录_page865.html">上一页</a><span>...</span><a href="清实录光绪朝实录_page861.html">861</a><a href="清实录光绪朝实录_page862.html">862</a><a href="清实录光绪朝实录_page863.html">863</a><a href="清实录光绪朝实录_page864.html">864</a><a href="清实录光绪朝实录_page865.html">865</a><span class="current-page">866</span><a href="清实录光绪朝实录_page867.html">867</a><a href="清实录光绪朝实录_page868.html">868</a><a href="清实录光绪朝实录_page869.html">869</a><a href="清实录光绪朝实录_page870.html">870</a><a href="清实录光绪朝实录_page871.html">871</a><span>...</span><a href="清实录光绪朝实录_page867.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
