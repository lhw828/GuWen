<!DOCTYPE html>
<html>
<head>
    <meta charset="UTF-8">
    <title>纂修四库全书档案 - 第 72 页/共 196 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>纂修四库全书档案 - 第 72 页/共 196 页</h1>
    <div class="content">《捷录直解》三部。　　《两朝从信录》四部。
《梅村诗钞》一部。　　《寒支集》三部。
《皇明百将传》一部。　　《孤树裒谈》二部。
《无梦园集》一部。　　《明通纪辑要》一部。
《广古今议论参》三部。　　《眉公诗钞》一部。
《增定皇明馆课》一部。　　《历朝纲鉴辑》一部。
《傃庵野抄》二部。　　《田间文集》一部。
《古今议论参》一部。　　《大事记》三部。
《列朝诗集》三部。　　《后场纪年》一部。
《策类典》一部。　　《注略》一部。
《雪庐焚余稿》一部。　　《明通纪集要》一部。
《四夷考》一部。　　《羣言沥液》一部。
《明通纪辑录》一部。　　《太乙山房集》一部。
《楼山堂集》一部。　　《王忠端集》一部。
《自广斋集》一部。　　《疏稿书牍》一部。
《策式典》一部。　　《夏峯集》一部。
《名臣宁攘要编》一部。　　《太白剑》一部。
《萧然吟》一部。　　《策衡》一部。
《落落斋遗集》一部。　　《高子遗书》一部。
《洁身堂文集》一部。　　《甲申大事记》一部。
《文太青集》一部。　　《峤雅》一部。
《东夷考略》一部。　　《象胥录》一部。
《徧行堂续集》二部。　　《晚村评语》一部。
《晚村论文汇钞》一部。　　《翁山文钞》一部。
《潜确类书》二十一部。　　《地图综要》六部。
《状元策》八十五部。　　《四六新书》二十一部。
《新书广集》十二部。　　《羣书备考》九十一部。
《博物典汇》三十二部。　　《羣书典汇》二部。
《名文宝符》二部。　　《古今治平略》六部。
《鸿书》十一部。　　《翰海》十一部。
《陈眉公杂录》一部。　　《明经济文辑》三部。
《皇明世法录》五部。　　《皇明疏钞》三部。
《献征录》一部。　　《全边略记》一部。
　　以上共违碍书二百种，计一千六百二十八部，俱系各省解过重复查出之害，应请销毁。
　　又江宁府县并委员缴到各种书板二千七十二块，内：
《石臼集》板三百四十五块，不全。
《古今全史》板二副，一百五十五块、一百六十二块，均不全。
《明通纪直解》板三百一十五块。　　《通纪会纂》板一百二十三块。
《吕晚村文稿》板十四块。　　《明鉴易知录》板三百六十五块。
《嵞山集》板九十三块，不全。　　《嵞山续集》板一百十九块，不全。
《留青新集》抽板七块，又一副抽板八块。　　《留青广集》抽板十三块。
《诗萃》抽板五块。　　《戴田有全集》板三百四十八块。
　　以上书板十二种，共计二千七十二块，应请销毁。
（军机处录副奏折）

三八七　浙江巡抚三宝奏呈续获应毁书籍折（附清单）
　　乾隆四十二年五月二十日
　　浙江巡抚臣三宝谨奏，为续获应毁各书，恭折奏闻事。
　　窃臣凛遵谕旨，将应毁触碍各书设法搜访，并委员赍价随地购买，总期遍觅无遗，不致存留诬惑。前曾六次查缴过书三百一十五部，先已解缴外，嗣又七、八两次查收存局书二百五十九部，并吕留良《惭书》板一副，亦经委员解交军机处进呈销毁，节次奏明在案。
　　随又严督各地方官并派委分发之敎职人员，令其各就本籍地方，因亲及友，不惜价值，加意购觅。惟缘此项书籍，藏书之家鲜有收存，半皆得诸穷乡僻壤及零星检获，今据各属暨委员缴收购买，陆续交局。应毁之书三十三种，内重三十九部，共计七十二部。又前已缴过各书内，今复又续获六十五种，内重三百八十九部，共计四百五十四部。二共五百二十六部，敬录书目清单，恭呈御览。臣仍严饬各员再行上紧访购，虽寻觅得自零星，总不敢稍有懈忽，务期尽净，仰副圣主杜绝邪言之至意。
　　除俟再有续获，一并委员汇解军机处查收进呈外，理合恭折具奏，伏祈皇上睿鉴。谨奏。
　　乾隆四十二年六月初五日奉朱批：览。钦此。
（军机处录副奏折）

　　附　续缴触碍书目清单
　　现获应毁遗书三十三种，内重三十九部，共计七十二部：
　　《山中闻见录》一部，抄本。是书不着撰人姓名。共六卷。系私记本朝龙兴事迹。
　　《西人志》一部，抄本。是书国朝彭孙贻着，淮南人。计一册，不分卷。内有李成梁、杜松等传，语有失实之处。
　　《崇正长编》一部，抄本。是书不着撰人姓名。所载皆明崇正一朝事迹。自天启七年至崇正三年八月，共三十七卷；自十一年六月至十五年十月，不分卷，余俱阙。
　　《茇棠草》一部，刊本。是书明尚书熊明遇着，豫章人。不分卷，系《青玉堂稿》中之一种。内有《夷变志》，纪崇正己巳年时事。
　　《出山疏草》一部，刊本。是书明侍郎林熙春着，海阳人。不分卷。内有练乡兵带军器曁马政印烙诸疏，皆涉时事。
　　《王志道疏草》一部，刊本。是书明给事中王志遗着。分礼垣、兵垣二帙，末附揭帖数篇。
　　《云中疏草》一部，刊本。是书明御史朱泰正着。今止八卷、九卷，余俱缺。末附己庚疏草，有佐军需及纠袁崇焕等疏，语多干犯。
　　《按吴疏稿》一部，刊本。是书明御史王道直着。不分卷。所载皆巡视直隶时奏疏，其论边事语有触犯。
　　《筹兵药言》一部，刊本。是书明武举曹飞撰。四卷。系揣摩时务、条陈用兵之策，共三十六字，每一字为一论，末卷尤多悖谬。
　　《兵镜》一部，刊本。是书明吴惟顺辑。共一十三篇，分十卷。皆载行军攻战之法及兵车制度，间有触碍字样。
　　《皇明世法录》十部，刊本。是书明陈仁锡辑，长洲人。共九十二卷。纪明代典章，分类汇纂，以寓法则之意。内全辽志一门，有触忤语。内三部全，一部原缺卷三十九至卷四十一，又一部原缺卷四、卷五、卷三十五、卷三十六，又一部原缺卷五十六至卷末，又一部原缺卷四十三至卷末，又一部原缺卷八十九至卷末，又一部原缺卷九至卷末，又一部原缺序文起至卷五十七、卷六十一至卷末。
　　《吾征录》一部，刊本。是书明吴元辑。前集五卷，续一卷，后集五卷，续一卷，共十二卷。又名《众妙斋录》。所载皆明季诸臣奏牍，意主右奸邪以攻正人。内凡议及熊廷弼事，语多触碍。
　　《寰宇分合志》一部，刊本。是书明教谕徐枢辑。八卷。所载系古今疆宇广狭分合及帝王传绪事迹得失大略，自五帝迄元代止。首卷分合总论，语有纰缪。
　　《仑者菑》一部，刊本。是书明陈梁着，海盐人。不分卷。系古文杂体。内有《东事略序》等篇。
　　《皇明经世编》二部，刊本。是书明陈子龙辑，华亭人。共五百八卷。汇载明代奏疏，旁加评隲。内有李化龙、王象干等疏，语多触忌。
　　《皇明纪要》一部，刊本。是书明陈建辑，东莞人。八卷。摘录明代奏疏，自洪武迄万历止。内纪神宗四十六年以后事，多有触碍字句。
　　《十六朝汇记》一部，刊本。是书明陈建辑。二十八卷。汇载明代奏疏，自洪武至天启止。原缺卷二十至卷二十四。
　　《经世挈要》一部，刊本。是书明张燧辑，湘潭人。二十卷。所载皆边防及屯田练兵诸政，兼有指陈时事之处。
　　《广古今议论参》七部，刊本。是书明张廷鹭辑，檇李人。三十卷。分天官、舆地等六门，内有边防等篇指斥时事。内五部全，一部原缺卷一，卷二，又一部原缺卷一至卷十五。
　　《王忠端集》一部，刊本。是书明侍郎王家彦着，莆阳人。十卷。系崇正间奏札疏草等文，有指斥时事之语。
　　《后纶扉尺牍》一部，刊本。是书明大学士叶向高着，福清人。十卷。系向高在阁时与诸臣往复简札，多涉辽东时事，语有违碍。
　　《柴庵疏草》一部，刊本。是书明吴甡着。二十卷。系甡疏揭等文，干涉时事。原缺卷一至卷十六。
　　《无梦园遗集》三部，刊本。是书明陈仁锡着。八卷。系自作杂文，内有廷试策等文，语多干涉。末附家乘、小品二种。内一部全，一部原缺卷一至卷三、卷六、卷七，又一部原缺卷二至卷八。
　　《晚香堂集》一部，刊本。是书明陈继儒着。系自作杂文，十卷。内有张司马、冯甄甫等传，语有触碍。
　　《晚香堂小品》十二部，刊本。是书明陈继儒着。系自作诗文，二十四卷。内八部全，一部原缺卷二至卷五、卷二十三、卷二十四，又一部原缺卷十一至卷末，又一部原缺卷一至卷三、卷十至卷末，又一部原缺卷十九至卷末。
　　《翰海》一部，刊本。是书明陈继儒辑。十二卷。汇载古今人书札，有涉明季时事之语。
　　《崇相集》一部，刊本。是书明侍郎董应举着，闽县人。十六册。内有救毛文龙等疏，语有干碍。
　　《太乙山房文集》一部，刊本。是书明行人陈际泰着。系自作杂文，十五卷。语多干涉时事。
　　《莲须阁集》二部，刊本。是书明黎遂球着，番禺人。内分诗、文二集，共二十六卷。一部全，一部原缺卷二十四至卷二十六。
　　《月湖草》一部，刊本。是书明周应宾着，鄞县人。止第二卷。系自作诗，语多狂悖。
　　《石仓诗稿》一部，刊本。是书明曹学佺着。不分卷。内有谈及辽事志感诗。
　　《田间诗集》八部，刊本。是书国初钱澄之着。二十八卷。系澄之所作古今体诗。内五部全，一部原缺卷一至卷六、卷二十至卷二十八，又一部原缺卷五至卷八、卷十九至卷二十四，又一部十卷全。
　　《拟山园诗文集》三部一刊本。是书王铎着，孟津人。皆系自着诗文，共三十二卷。内一部全，一部原缺文集十二卷，又一部不分卷。
　　前奏缴备书内，续获六十五种，内重三百八十九部，共计四百五十四部。
　　《三朝要典》十一部，刊本。是书明大学士顾秉谦等辑。今续查出十一部，内八部全，一部原缺卷一至卷二十二，又一部原缺卷一至卷六、卷十二至卷末，又一部原缺卷一至卷四、卷七至卷十。
　　《皇明从信录》十二部，刊本。是书明沈国元辑。今续查出十二部，内六部全，一部原缺卷一至卷四，又一部原缺卷一至卷五，又一部原缺卷一至卷四、卷十九至卷四十，又一部原缺末二卷，又一部原缺卷一至卷十八、卷二十二至卷末，又一部原缺卷十一至卷四十。
　　《两朝从信录》十一部，刊本。是书明沈国元辑。今续查出十一部，内六部全，一部原缺卷十至卷十三、卷十六至卷二十一、卷二十三至卷二十九，又一部原缺卷七，又一部原缺卷六至卷九，卷十三至卷十七、卷二十一至卷三十五，又一部原缺卷十四至卷三十五，又一部原缺卷六、卷十、卷十一。
　　《酌中志》九部，抄本。是书明刘若愚着。今续查出九部，内七部全，一部原缺卷十二，又一部原缺卷一至卷十八。
　　《明纪编年》二十五部，刊本。是书明锺惺辑。今续查出二十五部，内十五部全，一部原缺卷一至卷八，又一部原缺卷一至卷三，又一部原缺卷一至卷六，又一部原缺卷四至卷六，卷九至卷十二，又一部原缺卷四至卷十，又一部原缺卷一、卷二、卷九至卷十二，又一部原缺卷一至卷九，又一部原缺卷一至卷九，又一部原缺卷一至卷六、卷十至卷十二，又一部原缺卷五。
　　《颂天胪笔》六部，刊本。是书明金日升辑。今续查出六部，内五部全，一部原缺卷一至卷六、卷十三至卷二十四。
　　《捷录大成》二十六部，刊本。是书明陈继儒辑。今续查出二十六部，内二十四部全，一部原缺卷三，又一部原缺卷三。
　　《大事记》五部，刊本。是书明朱国桢辑。今续查出五部，内四部全，一部原缺卷四至卷末。
　　《三大征考》一部，刊本。是书明茅元仪着。今续查出一部。
　　《东夷考略》一部，刊本。是书不着撰人姓名。今续查出一部。
</div>
    <div class="pagination">
<a href="纂修四库全书档案_page71.html">上一页</a><span>...</span><a href="纂修四库全书档案_page67.html">67</a><a href="纂修四库全书档案_page68.html">68</a><a href="纂修四库全书档案_page69.html">69</a><a href="纂修四库全书档案_page70.html">70</a><a href="纂修四库全书档案_page71.html">71</a><span class="current-page">72</span><a href="纂修四库全书档案_page73.html">73</a><a href="纂修四库全书档案_page74.html">74</a><a href="纂修四库全书档案_page75.html">75</a><a href="纂修四库全书档案_page76.html">76</a><a href="纂修四库全书档案_page77.html">77</a><span>...</span><a href="纂修四库全书档案_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
