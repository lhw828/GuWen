<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 22 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 22 页/共 1316 页</h1>
    <div class="content">○予额鲁特阵亡佐领沙尔岱等议恤如例。摺包　　

○庚申。谕内阁、万青藜等奏、宗室冒认地亩。请旨办理一摺。据称同治十一年闲。宗室惠远不准赎地一案。业经户部会同宗人府讯明。将此项地亩、断令入官升科。今辅国将军宗室载坤地亩。载坤并有被控私设公堂、捆人抢麦情事。案关宗室冒认地亩。沿村滋扰。亟应彻底根究。出。即著宗人府会同刑部提集人证卷宗。研讯明确。定拟具奏。辅国将军宗室载坤、著先行解任质。记注　　

○又谕、曾国荃奏、已故大员政绩卓著。请将事实宣付史馆一摺。已故河南巡抚钱鼎铭。前籍、办理团防。并随同李鸿章、剿办贼匪。料理粮饷事宜。诸臻妥协。嗣历官直隶、河南、于吏能尽心筹办。洵属遗爱在民。著照所请。即将该故抚事迹。宣付国史馆立传。以彰忠荩。记注　　

○辛酉。谕内阁、御史袁承业奏、特参仓监督放米迟延。请饬查办一摺。据称禄米仓监督依榕、于应放兵米。节节耽延。并将仓储米石、任意暴露等语。依淩阿、韩榕、著暂行解任。即著切查明。如有前项弊端。即行从严参办。并著遴委明干之员。前往署理。以重职守。记注　　

○工部奏、请修理城垣工程。得旨。著派荣禄、成林、督办承修。所有沿城基址、冲刷跨空为设法保护。摺包　　

○署河南巡抚刘齐衔奏、量裁豫省毅军勇丁、遣撤三营、并停止从前西征酌加马步粮乾、及款。月饷悉按豫军旧章支领。每年可省二十万两。报闻。摺包　　

○壬戌。谕军机大臣等、沈葆桢等奏、会筹全台大局。并巡抚兼顾省台情形一摺。据称抚番豫筹防海地步。不但关系台湾安危。并关系南北全局等语。所筹深合机宜。现在台地南北路径渐办各事宜。必须妥为区画。为一劳永逸之计。王凯泰务当亲历南北各路。将全台情形。悉心察看桢等、随时会商。次第布置。总期悉臻妥善。有裨全局。据奏、巡抚宜兼顾省台。若另设一省。且恐诸多窒碍。所陈亦系实在情形。并著沈葆桢等通盘筹画。应如何往来兼顾。俾省台各事。不处。即行详细奏闻。沈葆桢俟将善后诸务。与王凯泰筹商交代后。即懔遵前旨迅赴新任。以重职六百里各谕令知之。现月　　

○又谕、总理各国事务衙门奏、请饬李瀚章迅速到滇、查办事件。英使威妥玛、在津与李鸿情。请饬李鸿章筹议、各摺片。本年正月。英国繙译官马嘉理被戕一案。情节甚重。岑毓英职任将详细情由。迅即查明、以昭信谳。乃时阅半年之久。未能确查具奏。实属不成事体。李瀚章甫日起程。即著迅速驰抵滇省。会同刘岳昭、岑毓英、将此案实在情形。查究明确。柏郎被阻之事查。即行据实奏闻。并一面会同妥速筹办。以杜衅端。傥李瀚章等、再任意迟延。或稍涉含糊。口。更生枝节。该督等岂能当此重咎耶。威妥玛在津、与李鸿章叠次晤面。该使藉端要挟。语甚近恫吓。自当思患豫防。勿稍大意。梅辉立在总理各国事务衙门。声叙马嘉理被害缘由。仍指定及李珍国之名。并谓攻击柏郎事、尤重于马嘉理等语。威妥玛所递条款。肆意要求。该使现在天在该处与之辩论。本日已有旨派李鸿章、丁日昌、将此案与之商议。该督等务当悉心筹画。妥商大局。谕旨一道。一并发往。如该使索看凭据。著李鸿章等、另行恭录。给与阅看。俟事竣后。军机处备查。将此由六百里各密谕知之。现月　　

○又谕、著派李鸿章、丁日昌、将马嘉理一案。与英国驻京大臣威妥玛、就近在津、妥为会　　

○两江总督沈葆桢等奏、台湾营伍废弛。拟仿淮楚军营制。归并五百人为一营。将南淡嘉义府城。合府城三营、安平三营、为一支。专顾台凤嘉三县。其北路两营、合鹿港一营、为一支。带。艋舺、沪尾、噶玛兰、三营、为一支。专顾淡兰一带。事权宜统归巡抚节制。得旨。著军机该部、归于会议建设台北府厅县案内。一并妥议具奏。摺包　　

○以荣禄出差。命吏部左侍郎恩承、兼署户部左侍郎、管三库事务。兵部左侍郎崇厚、署左盛京户部侍郎志和、署正蓝旗护军统领。记注　　

○命福建按察使郭嵩焘、开缺以侍郎候补。记注　　

○命候补侍郎郭嵩焘、直隶候补道许钤身、为出使英国钦差大臣。许钤身并赏给二品顶戴。　　

○癸亥。以福建延建邵道张岳龄为福建按察使。记注　　

○甲子。追予贵州阵亡殉难官绅沉德照等、分别旌恤如例。摺包纂修官李端棨恭纂　　

总纂官熊方燧恭辑监修总裁世恭阅九月二十三日正总裁那恭阅十月初一日专司藳本陆恭阅闰六月十四日　　

徐恭阅七签十月二十九日　　

荣恭阅一签十一月三十日副总裁唐恭阅两签十二月二十六日　　

宗室寿恭阅一签二月二十四日

　　

郭恭阅三签三月二十七日　　

熙恭阅四月十九日　　

王恭阅五月十一日初校修改三十四签黄云冕恭校宗室麒恭阅五月二十七日覆校修改十签陈畬详校蒙古总裁四日


大清德宗同天崇运大中至正经文纬武仁孝睿智端俭宽勤景皇帝实录卷之十五　　

光绪元年。乙亥。八月。乙丑朔。上诣钟粹宫问慈安端裕康庆皇太后安。长春宫问慈禧端佑康颐皇太后安。至癸巳皆如之。外记注　　

○谕军机大臣等。刘长佑奏、遵查越南国王遣使进香赍表庆贺成案。请旨办理一摺。越南国王阮福时、以接奉遗诏。欲遣使远来进香。自系出于至诚。惟是穆宗毅皇帝梓宫。谨已择期于本年九月内奉移山陵。该国王遣使进香。计到京时已不及恭荐。且该国现在剿办各股匪。尚未蒇事。著刘长佑即行知该国王。不必遣使远来进香。其庆贺登极方物。亦毋庸呈进。以示怀柔藩服至意。将此谕令知之。现月　　

○又谕、胡瑞澜奏、查办案件。先陈大概情形一摺。余杭民妇葛毕氏。因奸毒毙本夫一案。现经胡瑞澜委员研讯。以犯供狡展。未能即时定谳。著该学政俟考遗事毕。仍督同委员秉公审办。务将葛品连是否杨乃武起意谋毙。研讯明确。总期无枉无纵。以成信谳。胡瑞澜所请添派大员会讯之处。著毋庸议。另片奏、同知志文呈诉参劾不公。词内牵涉姻属青田县知县王承霖。应否回避等语。此案并著责成该学政查明据实具奏。毋庸回避。将此谕令知之。现月　　

○以记名提督唐定奎为直隶正定镇总兵官。现月　　

○以记名提督牛师韩为河南归德镇总兵官。现月　　

○以拏获积年巨盗并夥匪多名。予直隶副将叶长青、补缺后以总兵用。参将夏殿邦。补缺后以副将尽先补用。余升叙有差。摺包　　

○予直隶正定镇总兵官谭胜达。议恤如例。并附祀直隶总督曾国藩专祠。现月　　

○予河南归德镇总兵官徐鷷。优恤加等。现月　　

○上以祭社稷坛。自是日始。斋戒三日。　　

○丙寅。谕内阁。长善、果勒敏奏、督臣随员人等招摇滋事。张兆栋奏、请将办事谬妄各员。交部严议。并请饬督臣将随带各员。勒令回籍。暨随员滥支款项应行追缴各摺片。英翰自＜闲＞任两广总督以来。宜如何整顿吏治。绥靖地方。乃此次随带员弁甚多。道员裕庚。尤为该督所信任。把持招摇。广东闱姓赌局。前经降旨裁革。嗣有商人潘姓。改为守助会名目。在总督衙门呈请捐缴饷银。委员文星瑞等。商同裕庚。怂恿该督批准。并不禀明张兆栋。遽行出示弛禁。实属不成事体。至该督随带先后来粤各员。并未奏准留省。遽令支领薪水等项。尤形冒滥。两广总督英翰著交部议处。开缺来京。听候部议。道员裕庚、文星瑞。知县陈澍霖。均著交部严加议处。提督奎光。暨该督随带之文武大小员弁哨官勇丁等。均著仍回安徽原省暨各原籍。其报捐省分者。各回本省当差。该随员等。所支薪水公费等项。并著照数追缴。以节虚糜。寻议。英翰、裕庚文星瑞陈澍霖、均应即行革职。从之。现月　　

○又谕、都察院奏、正白旗汉军世袭一等子爵维章。遣抱以伊父甘肃副将武全。前在甘肃同家属殉难等词。赴该衙门呈诉。据称同治四年。回匪扑永固城时。武全督兵力战阵亡。家属同时殉难。殊堪悯恻。武全著交部。照例议恤。其妻徐氏、子维翰。著一并分别旌恤。现月　　

○谕军机大臣等、长善、果勒敏奏、督臣随员人等招摇滋事。张兆栋奏、特参办事谬妄各员。并请饬督臣将随带各员勒令回籍。暨委员滥支款项应行追缴各摺片。本日已明降谕旨。将英翰交部议处。开缺来京。听候部议。并将道员裕庚文星瑞。知县陈澍霖。交部严加议处矣。其余随带员弁。即著饬令分别回省回籍。毋任逗遛。改捐指省广东道员刘传桢。著交张兆栋察看。傥查有劣迹。即行据实奏参。至该员弁等从前支领薪水公费等项。著照数追缴。以杜冒滥。已革提督李世忠。前经奉旨押回原籍。交地方官严加管束。嗣据英翰奏明。准在皖省居住。何得随赴粤省。旋又前赴香港。殊属不成事体。著英翰等、查明该革员现在何处。饬令迅回皖省。到皖后。著裕禄随时查察。勿任潜出滋事。两广总督已有旨令刘坤一补授。未到任以前。著张兆栋暂行兼署。该署督于地方各事宜。务当认真整顿。妥筹办理。毋稍疏虞。将此由五百里各谕令知之。现月　　

○宗人府奏、宗室吉坦国服期内薙发。请援案拟以斩决。得旨、吉坦著发遣吉林。摺包　　

○以江西巡抚刘坤一为两广总督。未到任以前。以广东巡抚张兆栋暂行兼署。以江西布政使刘秉璋为江西巡抚。现月　　

○赏三等侍卫卓勒洪额为二等侍卫。现月　　

○丁卯。祭先师孔子。遣吏部尚书英桂行礼。外记注　　

○命惇亲王、恭亲王、宝鋆、李鸿藻、于穆宗毅皇帝孝哲毅皇后梓宫奉移山陵后。毋庸赴陵住班。现月　　

○以江西按察使李文敏为江西布政使。河南开归陈许道任道镕为江西按察使。

现月

　　

○命湖北布政使林之望。江苏按察使应宝时。均开缺来京。另候＜闲＞用。以安徽按察使孙衣言为湖北布政使。江苏遇缺即补道勒方锜为江苏按察使。　　

○戊辰。祭大社大稷。遣肃亲王隆勤恭代行礼。外记注　　

○浙江巡抚杨昌浚奏、杭州府属东塘念汛。东头泰字号起。至碣字号止。闲段建复鱼鳞石塘一百四十六丈五尺。拆修鱼鳞石塘三十二丈。一律告成。又拗裂矬陷石塘一百余丈。亦经加高理砌。西头工段较长。现已将聚字号起。至封字号止。及毗连镇汛典字等号。共计建复鱼鳞石塘二百十八丈。先行办竣。又奏、勘估东塘念汛大口门石塘工程。自经字号起。至宗字号止。共长一千八百六十丈。分别拆修建复。均在柴坝后面兴筑。并拟于策字号起。至州字号止。塘外一律添筑柴坝。共约估银八十九万一千一百余两。请于塘工经费项下动支给办。又奏、东中西三防坍损石塘坦埽。同治六年。奏明每年拟拨银八十余万两。今已将三防石工一律估报。连历年办竣坦埽盘头等工。共估用银五百九十余万两。加以未办各工计算。较之当时拟拨数目。可少用一百六十万两。均报闻。摺包　　

○以江苏江安粮道卫荣光为安徽按察使。现月　　

○己巳。上诣观德殿穆宗毅皇帝几筵前行月祭礼。内记注　　

○以神灵显应。颁山西清水河厅。龙王五谷神庙扁额。文曰甘霖普济。　　
</div>
    <div class="pagination">
<a href="清实录光绪朝实录_page21.html">上一页</a><span>...</span><a href="清实录光绪朝实录_page17.html">17</a><a href="清实录光绪朝实录_page18.html">18</a><a href="清实录光绪朝实录_page19.html">19</a><a href="清实录光绪朝实录_page20.html">20</a><a href="清实录光绪朝实录_page21.html">21</a><span class="current-page">22</span><a href="清实录光绪朝实录_page23.html">23</a><a href="清实录光绪朝实录_page24.html">24</a><a href="清实录光绪朝实录_page25.html">25</a><a href="清实录光绪朝实录_page26.html">26</a><a href="清实录光绪朝实录_page27.html">27</a><span>...</span><a href="清实录光绪朝实录_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
