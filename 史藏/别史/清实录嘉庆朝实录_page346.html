<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 346 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 346 页/共 523 页
  </h1>
  <div class="content">
   ○谕军机大臣等、本日伯麟由驿覆奏、遵上□日饬查野夷滋事情形一摺。此案该督于初次奏报时、声叙该镇等禀报、野夷有暗行勾结抢夺二斗木首级之信。因其所奏情节不甚明析。是以降上□日饬查。若果二斗木首级竟被野夷抢去。或系土司多朝惠别有贪功起衅等情。自应迅速覆奏。候上□日遵办。今据该督查明二斗木首级现在仍旧悬示。土司多朝惠亦系该镇等饬令查拏。并非与盆渡野夷素有仇隙。该督祇应将所查情节。差人赍摺覆奏。乃率发急递。此外又别无一陈奏事件。况此案办理完结、边境宁谧情形。该督前已由驿具奏。此次岂非徒劳驿站奔驰万里乎。外省督抚。每因奉上□日由驿查询事件。亦即由驿覆奏。试思谕上

□日由京特发者。总系交兵部由驿驰递。该督抚覆奏。则应斟酌事理之缓急重轻。方为晓事。伯麟未免拘泥。著传上□日申饬。仍遵前上□日将四贯一犯、责成该夷寨认真查拏务获。办理结案可也。　　

○甲午。孝恭仁皇后忌辰。遣官祭景陵。　　

○上幸静明园。诣龙神庙拈香。　　

○丙申。谕内阁、御史赛尚阿奏、各仓存贮黑豆、户部每于春季奏请令官员等承买、近来竟有延至秋冬始赴仓关领者、恐官役人等有串通耽延、俟新豆入仓搀杂支放等敝□大、请照各旗营拴养马匹支领豆石之例、于开仓日起限、两月内一律放竣等语。所奏甚是。每年户部奏请将各仓黑豆、令官员等减价承买。原为出陈易新。调剂仓贮起见。自应明定限制。杜绝敝□大端。若各官员关领迟延。仓役人等俟新豆入仓。得以搀和滋敝□大。仍于仓储无益。著照该御史所请。嗣后各官员承买仓豆。户部于奏准后、行文各衙门限十五日内造册咨送到部。该部即劄仓开放。各仓于五日内呈报开仓。一面将开仓日期。知照承领各员。自开仓之日为始。限两月内一律放竣。如逾限不完。任令仓役等从中舞敝□大。搀放新豆。查出将该监督照例参处。傥查系承买官员等有意迟逾。即将应领豆石停其支给。仍于俸廉等项内坐扣豆价。以严例限。　　

○谕军机大臣等、据同兴奏、登莱所属州县连年收成歉薄、小民素鲜盖藏、上年奉天省因歉收奏明将高粱停运、登莱市集粮价、异常昂贵、现闻奉省丰收、牛庄锦州等处、存有商贩高粱数十万石、朽腐堪虞、请敕盛京将军等、查明可否准令商贩照常载运、俾沿海生民得资口食等语。东省登莱各属。向藉奉省高梁以资口食。上年因奉省歉收。经该将军等奏明将高粱一项、暂停商贩海运。以裕本地食用。兹据同兴奏、奉省现在丰收。牛庄等处积有高粱数十万石。奉省东省。皆系朕之赤子。奉省春收丰稔。商贩积有高粱。自可量为流通。著和宁等查明牛庄锦州等处。是否商人现有积存高粱数十万石。如奉省民食充足。即著出示弛禁。听该商等自行贩运。俾东省沿海一带贫民。藉资口食。如奉省仍须将高粱停留接济。著将实在情形具奏。将此传谕知之。　　

○又谕、本日刑部奏、审讯直隶钜鹿民人孙朋呈缴护道榜文一案。孙朋于上年孙维俭惑众敛钱案内。虽曾出过布施钱文。业已具结悔过。因见地方官告示内并无查缴护道榜文之言。未将榜文烧毁。本年四月间、闻该县又查拏邪教。虑恐榜文为累。不敢存留家中。又畏惧牵连。不敢赴县呈缴。遂自带榜文来京缴销。当被盘获。经刑部讯明孙朋实系畏罪自首。到京后亦未敢在道旁叩阍。无凭科以罪名。孙朋著解回直隶。即予释放。其榜文交该督即行销毁。至此等伪造榜文。该处乡愚收藏者谅仍不少。此时自当尽数销毁。以免流传。但查办之法。地方府县官安能家喻户晓。如仅以空言询问。则愚民隐匿不报。仍属有名无实。设若派人搜查。则胥役等倚势作奸。或实系入教之家。贿赂得以幸免。其无辜者转致株连扰累。比户惊惶。此在柔懦乡民。隐忍被其诈索。已属可悯。设遇强悍之徒。逞忿殴差。致酿巨案。更属不成事体。此时现有孙朋呈缴榜文一案。该督即出示晓谕。以孙朋本系被诱入教之人。今诚心悔过。将存留榜文呈出销毁。已奉上□日立予释宁。并未治罪。尔等从前被惑之人。如家中尚有存留此项榜文者。即行到官呈缴。亦即照孙朋之例一体开释。必不牵连拘禁。尔等呈缴之后。真心悔过。各安生业。即属良民。傥或执为不悟。依然收存榜文。将来别经访出。或被人首告。必当从重治罪。不能宽宥。如此剀切示谕。将此次谕上□日、一并钞写悬挂。则小民自必畏法凛遵。较之纷纷查办。实不啻事半而功倍也。该督即遵行妥办为要。将此谕令知之。　　

○缓徵福建澎湖通判所属、上年旱灾新旧地种银。　　

○丁酉。以故杜尔伯特扎萨克汗玛克苏尔扎布子齐旺喇布坦、袭爵。　　

○戊戌。上御勤政殿听政。　　

○谕内阁、据稽察丰益仓御史塔勒炳阿奏、该仓围墙以外四隅、东西南三面、均有堆拨衙署、足资查察、惟北面一带空阔、请添设堆拨、派兵看守巡察等语。所奏是。丰益仓北面一带空旷。自应酌加防范。以重仓储。著照该御史所奏、于围墙北面适中处所。添建堆拨房二闲。即于原设额兵四十八名内、拨出兵十二名。以六名在新设堆拨处看守。以六名随同该营员更替巡察。以昭严密。工部步军统领衙门、即遵照办理。　　

○以詹事府詹事王宗诚、为内阁学士。兼礼部侍郎衔。　　

○乙亥。上幸万寿山。诣广润祠拈香。　　

○谕内阁、御史杨健奏请、饬查铜铅运员捏报沉溺积敝□大等情一摺。所奏是。铜铅为鼓铸攸关。长途运载。理宜加倍慎重。其闲远涉江河。风水之险。固所不免。而不肖运员、竟有短带铜斤、或沿途盗卖者。亦捏报沉溺。以掩饰其亏短。不可不严行查办。由滇黔至京经过各省。俱派有藩臬大员、专司督催稽核。原为剔除敝□大端。嗣后铜铅船只过境、遇有沉溺者。著该地方官报明该省督抚及专司查察之藩臬、如水次去省较近。即令藩臬亲往查勘。其离省较远者。督抚专派道府大员前往查勘。若查有捏报情事。据实详揭。该督抚即将运员严参究办。毋稍轻纵。至铜铅质体笨重。必须船身坚固。方足以资运载。并著派出之藩臬随时稽查。如有板薄钉稀易致损坏者。查出将承办之员一并揭报参处。并严禁夹带私货。以利遄行。其节年沉溺铜铅、应行勒限打捞、及应缴捞费。并著一体核实查催。毋任悬宕。　　

○户部议准、江西巡抚先福疏报、南昌、峡江、崇仁、宜春、分宜、五县、开垦田二十三顷七十亩有奇。照例升科。从之。　　

○庚子。谕军机大臣等、本日据钱楷奏拏获安省巢县人金悰有等惑众传徒做会敛钱一案。供系传自仪徵县人柳有贤。提到柳有贤讯问。复供称得自王景曾传授。诘以王景曾籍隶何县。现住何处。该犯不能指出。仅称系直隶人。不知县名。柳有贤年已七十三岁。取供后即于次日监毙。钱楷业已咨行直隶确查王景曾踪迹。柳有贤所供王景曾、祇有姓名。并无县名住址。直隶自难遍行各州县访查。该小现办有钜鹿滦州传教两案。俱曾搜出册籍。著温承惠即将两案名册。逐细检查。内中有无王景曾姓名。如册内无名。再将现获各犯隔别提讯、伊等教内已故及现存者、曾否有王景曾其人。籍隶何县。如其人现存。即迅速密拏究办。一面先行据实覆奏。再该督于本月十七日具奏拏获滦州八卦教首董怀信一案。近日朕闻该省查拏教内人犯、已株连至三五千人。旬日以来。总未见该督奏及。此等重大案情。岂必待审明定拟。方行奏结。自应将现办情形。随时奏闻。现在该委员等究竟拏获若干人。解至保定审办者共有若干人。著该督于接奉此上□日之日。即将办理情形迅速具奏。毋稍延缓。将此谕令知之。　　

○辛丑。谕内阁、御史嵩安奏、监犯患病、及监毙人犯、请交查监御史稽核一摺。所奏是。向来刑部监犯患病。管狱官仅止报明该堂官、分别保释调治。即或监毙。札行五城坊官相验出结完案。本不足以昭慎重。但如该御史所奏、凡遇监犯患病、将起病日期并医治等情、俱行移咨查监御史稽核。亦未免繁琐。著交刑部核议。嗣后监犯患病。其病势如何危笃。方咨明御史查验。至因病身故。即著该御史率领坊官、会同刑部司员相验。如有情敝□大。据实查参。议定章程。奏明戴入则例遵行。寻议、嗣后监犯患病沈危。医生呈报救治后。即令提牢司员回堂。移会满汉查监御史即日赴部查验。至监毙之犯、毋论因病因刑、及猝患暴病身死不及呈报救治之犯。俱移会查监御史、率领指挥一员。限一日内会同刑部司员相验。傥有非法拷打、及将不应刑讯之人滥刑致毙、并禁卒有陵虐罪囚情事。即据实严参究办。其由各衙门解送之案。将人犯是否患病、及曾否刑讯受伤之处。于文内声明。若受有刑伤、及病势沉重者。刑部立即移咨御史、亦于一日内赴部查验立案。俾有稽考。从之。　　

○是月。直隶总督温承惠奏上月粮价情青。得上□日、风俗颓败。灭理乱常。我君臣须反身自省。诚心化导。或可感召天和。切勿因循怠忽。勉之。　　

○新任贵州巡抚景敏奏谢。得上□日、封疆任重。勤慎为本。切忌怠缓。贵州近日民情。不似从前安静。加以四川传染天主邪教、并兴贩人口、拐诱良家子弟等事。颇不易治。勉力办理。勿负任使。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百五十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十七年。壬申。六月。壬寅朔。户部议准、直隶总督温承惠疏报、新安县、开垦田一顷有奇。照例升科。从之。　　

○甲辰。谕内阁、勒保等奏武英殿修书章程一摺。武英殿恭刻高宗纯皇帝圣训。皇极敷言。训行寰宇。充宜敬谨详校。垂范亿年。前因已革提调陈鸿墀急就竣工。希图议叙。以致办理草率。叠见舛讹。若不敬加校刊。不足以昭慎重。著照所请予限一年。责成原校官逐篇逐字详细核对。仍令武英殿总裁细心覆阅。其原刻板片错误应行抽换之处。俱著前任总裁英和、陈希曾、及原充提调陈鸿墀、姚元之、罚赔工料。以示惩儆。至清文圣训。篇帙数倍于汉文。且刻字匠役。不谙清文字画。尤应详校完善。不得欲速滋误。并著予限二年。俾得敬慎襄事。武英殿纂修内、现乏通晓清文之员。仍由圣训校勘处总裁原校各官覆校。如有舛讹。惟该处总裁原校各官是问。所有抽换工价。并令罚赔。以专责成。　　

○又谕、本日勒保松筠等奏武英殿校书章程一摺。经朕召见勒保松筠面降谕上□日。伊等承上□日后。自应于次早拟写述递。乃勒保等辄于本日午刻述上□日。大属非是。向例惟御前大臣、军机处、及内务府、南书房四处所奉谕上□日。于本日述递。其余部院衙门。均系次早述上□日。此系一定体制。勒保松筠二人。均职司部务。述上□日多次。岂不谙悉旧规。此次所奉校书章程谕上□日。并非刻不可缓之事。朕又未谕令即日述递。有何迫不及待。明系伊等意存偷安。惮于次日起早。故尔亟亟。殊非夙夜靖共之道。勒保、松筠、均著罚俸半年。其奏事处员外郎德宁、率行接收呈递。亦有不合。并著罚俸半年。　　

○旌表遇贼捐躯前明湖南长沙县民周冲元妻李氏。　　

○免卫藏夥尔等二十族番民雪灾上年贡马银。　　

○乙巳。上幸万寿山。诣广润祠拈香。　　

○谕内阁、近日军流人犯。往往有于配所遣人来京呈递封章之事。实为刁诈之尤。不可不严行禁止。罪囚如因本案屈抑。到官申诉。即临刑呼冤。亦所不禁。至呈递封章条陈利敝□大。此在平民。尚当治其越职言事之咎。若不法之徒。身犯军流重罪。正所谓屏畀远方。俾不齿于众庶。岂得复听其率臆妄陈。希图侥幸。嗣后军流人犯、有在配所所遣人来京呈递封章者。无论所言是非虚实。均应一体治罪。著刑部酌拟罪名。定立专条。奏明载入则例遵行。寻议、军流人犯在配所遣人陈递封章条陈事务。毋论所言有无可采。原犯军流、加一等调发。遣罪无可再加。即在配所枷号六个月。若呈递密摺奏告人罪。毋论所控是否得实。原犯流罪、改发极边烟瘴充军。原犯军罪、改发黑龙江仍照例分别当差为奴。原犯遣罪、无可再加。即在杌所枷号一年。傥本案实有屈抑。不赴内外风宪衙门申诉。违例递摺。除本案准予审明更正外。仍将该犯照冲突仪仗妄行奏诉例、发近边充军。如因呈递封章另犯应死罪名。仍各从其重者论。从之。　　

○丙午。命翰林院侍读顾莼、提督云南学政。　　

○戊申。命于黑龙潭、及山高水长、设坛祈雨。　　

○谕内阁、和宁等奏请将奉省囤积高粱、酌分一半、听商贩运接济东省一摺。上年奉省歉收。经该将军等奏准将牛庄等处积存高粱暂停商贩。嗣据同兴奏东省登莱二府粮价昂贵异常。现闻奉省丰收。请将积存粮石仍准商贩照常载运。俾沿海生民得资口食。特降上□日令和宁等将此项积存粮石现在奉省是否仍须留食之处。查明具奏。兹据覆奏、各海口商户囤积高粱现有三十余万石。惟各属册报粮价未甚平减、请分半调剂、两省均无乏食之虞等语。著照所请、将海口现存高粱三十余万石。酌分一半。令各商户由海船贩运登莱等处售卖。仍留一半以备奉省民食。俟奉省收成丰稔。粮价平减。即照常驰禁。俾商贩流通。共资乐利。　　

○又谕、本日奕绍奏、因有妻丧恳请赏假数日。已有上□日给假矣。近来王公大臣等、遇有妻丧。有自行陈请赏假者。有同官代为面奏降上□日赏假者。又有不敢乞假者。亦有托病在家料理者。又有竟不请假照常当差者。殊属非是。夫妇居人伦之一。服制期年自应明定给假章程。以饬伦纪。嗣后王公及满汉文武大臣官员等、遇有妻丧。除遵照定例、期年之内不与朝会祭祀外。其初丧时、应如何分别等级给予假限、及如何报明陈奏之处。著交军机大臣、会同宗人府、礼部、详议具奏。载入会典。寻议上。得上□日、绵课等奏会议王公大臣官员等妻服给假限期一摺内。御前乾清门行走之王公大臣、南书房上书房行走之大臣官员、军机大臣、总管内务府大臣等。原议令同官代奏给假十四日之处。著改为同官具摺代奏。　　

○谕军机大臣等、朕敬礼神祇。为民祈福。大内及御园多有供奉诸神祠宇。每遇祈报。就近瞻礼。以申诚敬。惟水府诸神。如天后、河神、向无祠位。凡遇发香申敬之时。皆系望空瞻礼。遥纾虔悃。今拟于御园内添建祠宇。著在龄亲赴清江浦于崇祀各神如天后、惠济龙神、素昭灵应。载在祀典者。将神牌封号字样详缮陈奏。俟庙宇落成。照式虔造供奉以迓神庥。将此谕令知之。　　

○己酉。谕内阁、据御史荣椿奏称京城大小沟渠、并不认真开通、请饬该衙门实力稽查等语。京城街巷沟渠。每年循例疏治。以利经涂。若虚应故事。致有壅塞。值大雨时行。必致停潦。有碍往来。著交工部、步军统领、既督理街道衙门、随时稽查如有沟渠坍塌、及街巷积水之处。查明修整。其修费著落原承办之员。分别摊赔。　　

○又谕、御史乌尔衮保奏慎重仓储严除敝□大端一摺。甲米为兵丁食用所需。每月支放。原不许铺户人等包揽关领。例禁綦严。至车辆装载。亦不能概禁人夫入仓。著仓场侍郎等留心稽察如有米铺车户等勾通舞敝□大者。随时查拏。以杜敝□大端。　　

○又谕、国家自平定西域以来。和阗叶尔羌岁贡璞玉。山川所产。献致上方。亦犹任土作贡之义。每岁所贡。约踰四千斤。择其良者追琢成器。其余充牣内廷。历年所积。不可胜数。新疆距京万有余里。长途辇运。劳费颇繁。顿置无用。何如损之之为益乎。嗣后宜减其额。岁贡以二千斤为率。惟岁额既省。该管大臣得以下劣充数。宜择其温润精良者。备制器之选。无俾货弃于地焉。　　

○命理藩院传谕蒙古王公等、嗣后奉派差使。俱于热河谢恩。无庸来京。　　

○庚戌。上诣山高水长祈雨坛拈香。　　

○幸静明园。诣龙神庙拈香。　　

○户部议准、广东巡抚韩崶疏报、恩平县、开垦田一顷三十亩有奇。照例升科。从之。　　

○辛亥。户部议准、广东巡抚韩崶疏报、恩平、高明、二县、开垦田一顷五亩有奇照例升科。从之。　　

○壬子。谕内阁、晋昌奏审拟邢杰强奸子妇邢吴氏未成、被邢吴氏咬落唇皮、将邢吴氏照律拟斩、请上□日定夺一摺。此案邢杰蔑伦行强。翁媳之义已绝从前乾隆年闲。江苏省民人蔡通撞遇伊叔与伊妻行奸。刃伤胞叔。原拟绞决。经部议照律勿论蔡通以男子捉奸。刃伤胞叔。尚从宽贳今邢吴氏身属妇女。猝遭强暴。情急咬落伊翁唇皮。其情节断非装点。与无故干犯尊长者迥别。邢吴氏应照律勿论。免其治罪。邢杰照例调发乌什叶尔羌等处为奴。　　

○举行嘉庆十六年大计。浙江、卓异官十一员。年老官七员。有疾官一员。才力不及官二员。浮躁官一员。云南、卓异官十员。不谨官二员。年老官四员。有疾官二员。才力不及官二员。浮躁官二员。南河、卓异官一员。罢软官一员。分别议叙处分如例。　　

○户部议准、前护福建巡抚景毓疏报、闽侯官、海澄、三县、开垦田一顷二十亩有奇。照例升科。从之。　　

○癸丑。谕军机大臣等、据温承惠奏、接奉谕上□日、拟移会和宁等、将奉省传教买府各犯详加研讯、如系传徒惑众、法难宽贷之犯、仍解直隶归案办理、如仅止被惑入教买符、情罪较轻者、由和宁酌量办理、免滋株累等语。所奏是。已有上□日谕令和宁分别查办矣。至摺内称上年查办钜鹿县一案、曾究出孙维俭、与刘美奂、先拜吴洛兴为师、于嘉庆五年赵州破案、前督臣仅将刘美奂吴洛兴杖责递籍、现办滦州董怀信一案、亦究出董怀信之父董太、立教卖符、于嘉庆二年在密云县破案、前督臣亦仅将张思胜董太等修庙骗钱情节、就案完结、皆未将倡立邪教、彻底究办等语。此案莠民。其初倡为邪说。传徒敛钱。若地方大吏随时查办。将为首者按律重惩。则被诱者立井悔悟解散。必不致煽惑多人。酿成钜案。乃前此地方官于破案后。仍不认真究办。一味回护处分。颟顸了事。实堪痛恨。不可不加以严惩。所有嘉庆二年及五年办理此二案之总督。温承惠岂不知为何人。乃摺内止叙言前督臣而不及其姓名。岂非官官相护恶习。君前臣名。宁该督备官而未之闻耶。著交吏刑二部、将二年办理密云县张思胜董太修庙骗钱一案、五年办理赵州刘美奂吴洛兴杖责递籍一案之该总督、及按察使、查明如业已身故。将该员子孙现在曾否出仕。一并详查开单具奏。候上□日核办。将此谕令知之。　　

○甲寅。谕内阁、据给事中叶绍楏奏、民闲邪教最干法纪、每因传播日久、奸宄丛生、请饬令各督抚臬司出示晓谕、将律定罪名刊刷通行、俾小民深知远害、自行改悟、并请令各督抚体访各该省习俗所易犯而大干法禁者、一一摘录律文、明白晓谕、广为禁止等语。自古圣贤立教。惇叙彝伦。惟君臣父子之经。仁义礼智之性。为万世不易之道。朝廷之所修明。师儒之所讲习。必以此为正轨。他如二氏之学。虽儒者弗尚。以其法归于劝善惩恶。亦犹虞书迪吉逆凶之义。故神佛祠宇。列入祀典。瞻礼祈祷。亦律所弗禁。至若创立教名。私相授受。行踪诡秘。惟恐人知。斯则始于一二奸民倡为邪说。其意专在传徒敛钱。而愚民无知。惑于祸福之说。辗转传习。迷不知返。其初不惜捐资破产。饱首恶之囊橐迨经官府查办。则为从徒党。亦与为首之犯同罹法纲。贻害多人。深堪悯恻。如近日直隶、江西、福建、广东、广西、贵州、等省、每有奏办邪教及会匪等案。其案由虽各不侔。而蚩愚被诱。其情节大率相类。此等顽民。既经破案。不能不严行惩创。基先时化导。或可冀其觉悟改悔。陷法者少。著该督抚各就该省情形。叙次＜闲＞明告示。通行晓谕。使乡曲小民。群知三纲五常之外。别无所谓教。天理王法之外。他无可求福。从正则吉。从邪则凶。即闲有一二莠民设法煽诱。而附和无人。奇衺自以渐灭熄。风俗人心。庶可日臻淳朴。至该给事中请饬各督抚等刊刻律文广为晓谕一节。国家明罚敕法。刑人于市与众弃之。必将所犯罪名出榜晓示。原使愚夫愚妇。共见共闻。知所畏惧。而犯法者相仍。岂刊布律文。遂能止奸禁暴。况律文各有精义。乃朝廷用法之大柄。又岂编户愚氓、所可家喻而户晓耶。所奏不可行。将此通谕知之。　　

○旌表守正捐躯河南唐县民高华文女高氏。　　

○乙卯。改湖南镇筸镇标左右二营游击、前营都司、中左右前四营及中营后军守备、楷书钤记为篆文关防。从总督马慧裕请也。
  </div>
  <div class="pagination">
   <a href="清实录嘉庆朝实录_page345.html">
    上一页
   </a>
   <span>
    ...
   </span>
   <a href="清实录嘉庆朝实录_page341.html">
    341
   </a>
   <a href="清实录嘉庆朝实录_page342.html">
    342
   </a>
   <a href="清实录嘉庆朝实录_page343.html">
    343
   </a>
   <a href="清实录嘉庆朝实录_page344.html">
    344
   </a>
   <a href="清实录嘉庆朝实录_page345.html">
    345
   </a>
   <span class="current-page">
    346
   </span>
   <a href="清实录嘉庆朝实录_page347.html">
    347
   </a>
   <a href="清实录嘉庆朝实录_page348.html">
    348
   </a>
   <a href="清实录嘉庆朝实录_page349.html">
    349
   </a>
   <a href="清实录嘉庆朝实录_page350.html">
    350
   </a>
   <a href="清实录嘉庆朝实录_page351.html">
    351
   </a>
   <span>
    ...
   </span>
   <a href="清实录嘉庆朝实录_page347.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
