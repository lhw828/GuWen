<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1171 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1171 页/共 1316 页</h1>
    <div class="content">
○谕军机大臣等、电寄廷杰。电悉。著即来见。电寄　　

○陕甘总督崧蕃奏、甘肃皋兰等县被水冲刷＜目辟＞土棅且＜夗贝＞祠庙宇城垣解楼各项工程。修理竣事。共用过工料银十五万七千余两。下部知之。摺包　　

○以孟秋享太庙。自是日始、斋戒三日。内记　　

○庚午。万寿节。上诣大高殿拈香。寿皇殿行礼。　　

○遣官祭太庙后殿。奉先殿。　　

○诣仪鸾殿。问慈禧端佑康颐昭豫庄诚寿恭钦献崇熙皇太后安。翌日如之。内记　　

○署贵州巡抚林绍年奏、游匪窜陷都匀府属四寨。黔军连战克复。并出关会剿。边境肃清。出力之员弁绅团请奖。得旨、著准其分别择尤酌保。毋许冒滥。摺包　　

○又奏、遴委专员清理各属插花田地。以资治理。下所司知之。摺包　　

○辛未。谕内阁、铁良差务较繁。著开去正蓝旗满洲副都统。现月　　

○仓场衙门奏、漕粮拟令备袋戳印州县字样。并严禁雇用经头。依议行。　　

○云贵总督丁振铎奏、叛夷禄汶义、在巧家厅属江外一带。四出滋扰。派兵剿办。并电达川督。会筹堵截。以靖边患。得旨、著会商锡良、妥筹办理。摺包　　

○以青州副都统英慈为正蓝旗满洲副都统。归化城副都统文瑞为青州副都统。库伦办事大臣朴寿为归化城副都统。西甯办事大臣延祉为库伦办事大臣。赏甘肃秦阶道庆恕副都统衔、为西甯办事大臣。协修官郑家溉恭纂　　

总纂官钱骏祥恭辑监修总裁世恭阅三签七月二十二日正总裁那月日专司蒿■木本陆恭覆阅癸丑十二月初九日　　

徐月日　　

荣月日副总裁唐月日　　

宗室宝恭阅十二月十三日

　　

陈恭阅六签七月十六日　　

熙月日　　

郭恭阅四月十八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百四十七　　

光绪三十一年。乙巳。秋七月。壬申朔。享太庙。上亲诣行礼。记注　　

○诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。记注　　

○谕军机大臣等、电寄延祉、延祉现已补授库伦办事大臣。所有达赖喇嘛回藏。即著该大臣遴派廉干妥员。沿途护送。仍著切催该达赖喇嘛一俟病痊。及早启程。毋再延缓。电寄　　

○四川总督锡良奏、此次剿办巴塘土匪。请援案召募土勇。作为向导。每营仍以一百五十名为额。口粮照川勇章程支给。下部知之。摺包　　

○又奏、川省军务紧要。徵募纷繁。未便遽议改编营制。请俟军务稍靖。再行遵章编练新军。下所司知之。摺包　　

○癸酉。上奉慈禧端佑康颐昭豫庄诚寿恭钦献崇熙皇太后幸颐和园驻跸。记注　　

○四川总督锡良奏、筹修川汉铁路。添调京员回籍办理。得旨、乔树楠现充学务处要差。毋庸派往。　　

○镇守新疆古城城守尉双林奏、古城地当冲要。为新疆咽喉锁钥重镇。曾仿京旗骁骑营练兵规模。在六旗马甲内挑派精壮。按期演练。迄今三年。已具成效。下所司知之。摺包　　

○以恃符妄为。革四川江津县在籍候选主事卞鼒职。并讯办。摺包　　

○甲戌。上诣乐寿堂问慈禧端佑康颐昭豫庄诚寿恭钦献崇熙皇太后安。至乙酉皆如之。记注　　

○谕军机大臣等、电寄绰哈布等、据电奏。马维骐等军。先后驰赴里塘进剿等语。著即严饬各军。妥筹剿办。务歼渠魁而散胁从。闻滇边亦有煽动。并著丁振铎迅饬兵团扼要严防。合力援剿。毋任蔓延。各将教堂教士切实保护为要。电寄　　

○命湖南巡抚端方、在紫禁城内骑马。现月　　

○乙亥。谕军机大臣等、翰林院奏、酌筹经费。兴办实学一摺。翰林院为储才之地。所求实学。培植成材。实为当今要务。所需购置仪器等费。著各省督抚按照所请。酌定数目。逐年筹解。以资兴办。原摺著钞给阅看。将此各谕令知之。现月　　

○又谕、电寄张曾阳滟＜扌戋＞、据电奏山西平、蒲、解、绛、一带。会匪滋事。现经拏办。人心渐定等语。仍著严饬营县。认真防守。并查拏首要。从重惩治。据称匪首童志修、及余匪数十人。渡河窜逸。并著陈夔龙督饬各属。赶紧缉拏。务获惩办。以靖地方。毋稍大意。电寄　　

○丙子。谕内阁、巡警为方今要政。内城现办工巡局。尚有条理。亟应实力推行。所有五城练勇。著即改为巡捕。均按内城办理。著派左都御史寿耆、副都御史张仁黼、会同尚书那桐、通盘筹画。认真举办。以专责成。原派之巡视五城及街道厅御史、著一并裁撤。陈璧亦著毋庸管理。一切未尽事宜。及裁撤五城御史后。词讼案件。应如何督饬审理之处。著那桐等妥议章程。迅速具奏。现月　　

○谕军机大臣等、有人奏、京外匪徒毛毓钧等。扰害闾阎等语。是否实有其事。著徐会沣、李希杰、查明具奏。原摺著钞给阅看。将此谕令知之。现月　　

○又谕、有人奏、朝阳匪徒潘成即秋来、句结喀尔沁一带游匪。资助饷械等语。著松寿按照所倢■＜曰融＞■＜石木＞各节。查明办理。原摺著钞给阅看。将此谕令知之。寻奏、查朝阳佑顺寺喇嘛。并无资助游匪饷械等事。报闻。　　

○署两广总督岑春火滟宣奏、广西边防。请裁去督办名目。照云南边防办法。一切责成边道。辖于巡抚。庶可专一事权。得旨、仍著会商李经羲妥议具奏。摺包　　

○湖南巡抚端方奏、湘省遵办警察。并就省城开设警察学堂各情形。得旨、著庞鸿书督饬认真办理。摺包　　

○调署湖南巡抚山西巡抚张曾阳滟＜扌戋＞奏、晋省各蒙小学堂。所有教员管理教授。均未合法。现已筹款开办师范学堂。先授肬■闲易科。以裕师资。下学务大臣知之。摺包　　

○以出洋期满。予浙江补用知府梁询等、升叙。有差。其办公得力之商董主事职衔魏铭勋等、一并给奖。摺包　　

○以获犯出力。予广东候补知县王承荫等、升叙有差。摺包　　

○以亏短银两。革山西河津县知县黄廷光、已故河南阌乡县知县济善职。分别勒追。摺包　　

○以藉团勒索。革云南试用知县陈慕沅职。并拏办。摺包　　

○以贪婪不法。已革山西五寨县典史单廷铨、遣戍军台。摺

包　　

○予因公漂没。广东候补盐知事钱元瑞议恤。摺包　　

</div>
    <div class="pagination">
<a href="清实录光绪朝实录_page1170.html">上一页</a><span>...</span><a href="清实录光绪朝实录_page1166.html">1166</a><a href="清实录光绪朝实录_page1167.html">1167</a><a href="清实录光绪朝实录_page1168.html">1168</a><a href="清实录光绪朝实录_page1169.html">1169</a><a href="清实录光绪朝实录_page1170.html">1170</a><span class="current-page">1171</span><a href="清实录光绪朝实录_page1172.html">1172</a><a href="清实录光绪朝实录_page1173.html">1173</a><a href="清实录光绪朝实录_page1174.html">1174</a><a href="清实录光绪朝实录_page1175.html">1175</a><a href="清实录光绪朝实录_page1176.html">1176</a><span>...</span><a href="清实录光绪朝实录_page1172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
