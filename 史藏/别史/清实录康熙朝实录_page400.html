<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 400 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 400 页/共 681 页</h1>
    <div class="content">○甲子。世祖章皇帝忌辰。遣官祭孝陵　　

○京师地微震。　　

○乙丑。谕领侍卫内大臣等前曾命狭西兵、于四月初旬进发。若俟四月进兵、似觉迟误。应令将军孙思克率狭西兵来至宁夏。于三月初十前后出宁夏、会大将军伯费扬古所往翁金之路。两军会合后、令伯费扬古、将兵酌量均拨分路前进。著先差员作速往谕。尚书图纳、亦令速往。　　

○命给墨尔根、黑龙江齐齐哈尔、三处官兵、及编附右卫蒙古官兵、行粮。　　

○命天津总兵官岳昇龙、率直隶山东马兵三百名、怀庆总兵官刘国兴、率河南马兵二百名、护送中路粮车。　　

○命延绥波罗营副将刘官统、同狭西兵进剿。　　

○赏宣化府大同府、及古北口从征绿旗官兵银两。　　

○丙寅。上诣皇太后宫、问安。　　

○戊辰上奉皇太后自畅春园回宫。　　

○己巳。孟春享太庙遣领侍卫内大臣公舅舅佟国维行礼。　　

○谕内大臣公长泰管鸟枪大臣太少、每旗应设一员。除前锋统领硕鼐不可别调外。镶黄旗、派领侍卫内大臣马思哈。正黄旗、派都统侯巴浑德。正白旗、派护军统领托伦正红旗、派公长泰。镶白旗、派护军统领苏曷镶红旗、派副都统孙渣齐。正蓝旗、派副都统雅图。镶蓝旗、派副都统宗室鄂飞。　　

○福建陆路提督张云翼、来京陛见。请军前效力。命从中路出征。　　

○谕督运都察院左都御史于成龙等、中路米车所载过重。远输沙漠、恐马力难胜。可再增造五百辆、均分装载。　　

○庚午上诣皇太后宫、问安。　　

○谕理藩院侍郎安布禄曰、尚书班迪出哨日久、而又拨发从征。著班迪归办行装尔前往班迪所驻之地凡事俱如班迪行。尔亦已派军中、可即从彼地而往如班迪处官员有愿从征者令归来治装至彼处侦探人员应留者留之若无要务可即遣归。　　

○辛未。祈谷于上帝遣皇太子允礽行礼。　　

○上御太和门。赐出征运米文武大臣官兵等宴。并蟒缎绸布有差。　　

○上奉皇太后幸畅春园　　

○壬申四川狭西总督吴赫疏言、甘肃边地关系紧要今将军孙思克等出征、防守不可不严。臣请酌选标下官兵、带往甘州、防守边境。并会同该抚、采办驼马军需从之。　　

○内阁侍读学士伊道疏言、乡导朱尔渣哈等、至厄折忒图哈卜七尔地方、见有人马行踪约四百余、沿克鲁伦河上流而去观其形势、乃系厄鲁特疏入上令伊道、再选精细能事之人、探明实信、速行奏报。再檄知乌朱穆秦、阿禄科尔沁、扎鲁特、科尔沁、及黑龙江将军萨布素处、严饬各旗汛界官兵、加意防守。　　

○抚远大将军伯费扬古疏请、于大同养马八旗护军内、简选二百名鸟枪护军内简选八十名为前锋。从之。寻命副都统硕岱、署前锋统领。　　

○命选派蒙古官兵、并发火箭三千解大将军伯费扬古军前。　　

○命调山东胶州副将周洪昇等押中路粮车。　　

○癸酉。上诣皇太后宫问安　　

○甲戌汉大学士九卿科道等疏言皇上文德诞敷武功丕显前者三逆负恩察哈尔作乱赖皇上运用神谋、皆立时授首。又平台湾以为郡县数十年间凡亘古声教所未及者、无不来享来王、乃噶尔丹、狡焉小丑、反覆靡常。皇上赫然震怒命加天讨机宜措置断自宸衷遣发诸路精锐之师、分道并进天戈所指诛之决矣。顾西路大兵、已特敕抚远大将军伯费扬古为帅而将军舒恕博霁孙思克等、又率三秦满汉大兵协剿。惟中路将军、未蒙简命窃意睿谟深远将欲亲统貔貅扫清朔漠臣等愚陋之见窃以皇上为百神之所凭依四海苍生之所倚赖似不必以此稽诛小寇、躬临壁垒。伏冀皇上特简中路大将军一人、令统大兵、与诸路并剿。如虑道里远隔、一切进止机宜。调度为难。或驻跸近边、指授方略、则诸路大军、自可祗奉成命、立奏肤功奏入得上□日、朕临御以来日以爱养兵民为念。未尝轻于用兵远事征讨。方今宇内无事。惟厄鲁特噶尔丹、违背约誓恣行狂逞、侵掠我臣服之喀尔喀。恐渐致边民不得休息、故特遣各路大兵、分道并进、务期剿荡、为塞外生民除患。向年乌阑布通之役。朕以策诱噶尔丹入、距京师仅七百里许、大兵已经击败。乃竟中贼计、致噶尔丹遁走。彼时因朕躬违和、未得亲至其地、失此机会。至今犹以为憾。噶尔丹窜伏巴颜乌阑地方、相距未甚辽远以是不惮勤劳亲莅边外相机行事此贼既灭、则中外宁谧、可无他虞。假使及今不除日后、设防兵民益多扰累。所奏已知之　　

○乙亥。振武将军孙思克疏言、臣同尚书图纳公议、派狭西绿旗兵九千、于二月初十日以内齐集甘州养马一月、一同出边。但甘肃地方苦寒、青草发萌甚迟。于三月二十日前后、青草若萌即行出口。倘尚未萌达、请再守候几日、再河西地方逼近蒙古。应令提督李林隆、酌量带领官兵、驻扎甘州防守。上谕诸王大臣、大将军伯费扬古兵、于二月二十日前后进发。将军孙思克兵、亦应令于二月二十日前后、自宁夏起程。甘州肃州等处兵、若调至宁夏路途遥远、其到必迟。现今宁夏有满洲兵一千、汉军火器营兵五百。应再增以西安满洲兵一千、汉军火器营兵五百以足三千之数。再宁夏榆林二总兵官标下绿旗兵、共选派六千、即令该总兵官率领、同将军博霁、副都统阿南达等于二月二十日前后自宁夏起程、令将军孙思克、将伊标兵酌量选带速来宁夏如及期而至则一同进发倘或不及可随后踵进其满洲汉军兵丁马匹。未及喂肥著该将军总督等将存留满洲汉军、并绿旗兵丁马匹内、酌选肥健者、更换付之其添给绿旗兵丁马匹、并运米之骆驼马骡、俱令于各营及驿马内、选膘壮者给付。一切事务令尚书图纳、会同该总督巡抚提督等公商料理毋致有误提督李林隆速往甘州驻劄酌量徵调官兵、加意防守地方速檄知之。　　

○丙子。上谕管汉军火器营都统李正宗是行有绿旗兵三千。著令绿旗兵居中汉军居两旁绿旗兵、再增带鹿角一百六十架。　　

○丁丑。发坡赖村仓谷。赈济巴林等六旗分穷丁　　

○己卯上诣皇太后宫、问安。　　

○调云南曲靖总兵官刘廷杰为鹤丽总兵官。鹤丽总兵官陆进忠为曲靖总兵官。　　

○庚辰上奉皇太后自畅春园回宫。　　

○辛巳。谕领侍卫内大臣等、官军之厮役人等、有能踰鹿角营而进击者、作何给还本主身价、令其出户、以示劝励。尔等集议寻议覆官军家下兵丁厮役、或骆驼营、或鹿角营或于旷野贼兵对敌之处、有能首先跃入、众人接踵继进、以致杀败贼寇其首行先跃入之家下兵丁厮役众及其父母妻子、俱拨在佐领、立为另户照例计其人口、给还伊主身价得上□日、依议其第二三前进者、亦著照此例行。　　

○抚远大将军伯费扬古、遵上□日派西路军中都统、副都统等、管自京发来八旗兵营垒以扬威将军觉罗舒恕、管两黄旗以都统伊勒慎管两白旗。以都统公彭春、管两红旗。以侍郎满丕、管两蓝旗。派管右卫八旗兵营垒。以护军统领宗室费扬固、管镶黄正白两旗。以护军统领瓦迩达管正黄正红两旗。以副都统党艾管镶白正蓝两旗以副都统拜音布、管镶红镶蓝两旗。　　

○以翰林院侍讲特默德、充日讲起居注官。　　

○壬午、上御太和门视朝文武升转各官谢恩。　　

○授中路督运都察院左都御史于成龙、西路督运原任兵部督捕右侍郎王国昌等敕印。　　

○谕抚远大将军伯费扬古、大兵进剿、归化城地方紧要土默特二千余兵外著增拨宣化府绿旗兵一千驻防寻命安郡王马尔浑、辅国公赖士、副都统迓图统领防守。　　

○癸未。上诣皇太后宫问安。　　

○授抚远大将军伯费扬古振武将军孙思克扬威将军觉罗舒恕等敕印。　　

○理藩院、兵部、遵谕议西路设驿自杀虎口以外、应置驿六十处每驿设马二十匹两驿合设笔帖式一员、拨什库二名、蒙古官一员、兵十名。于鄂尔多斯六旗内、派马五百匹再取直隶河南附近府州县偏僻驿站中马一千匹酌量安设。六十驿需马一千二百匹。余马三百匹、亦令带往自西路以至中路军前、如有设驿之处、可交大将军伯费扬古、即于此内马匹酌量安设。从之。　　

○谕议政大臣等、中路兵丁、仍带八十日粮外。诸王大臣侍卫官员、俱著带百日粮。　　

○赐西路从征归化城土默特官兵银币有差　　

○调安徽巡抚线一信、为浙江巡抚以刑部右侍郎陈汝器为安徽巡抚　　

○甲申谕安郡王马尔浑辅国公赖士副都统迓图等、尔等往归化城、务扬军威、以示兵力强盛各处远行侦探、最为紧要尔等三人、须同心效力不可互相推诿。王与公皆年幼未曾历练凡事宜与迓图商酌而行迓图亦不得推诿王等至朕行在、与归化城相近、此时正当用兵之际、不必差人请安。　　

○谕兵部等衙门、大兵至巴颜乌阑、倘噶尔丹不敢迎敌、从此遁去。可预选察哈尔兵一各六百名喀喇沁翁牛特、兵一千四百名、再于大兵内、及新满洲、诸王护卫、喀尔喀兵内、共选精兵一万、备足驼马糗粮、务将噶尔丹、穷追剿灭。　　

○命正红旗都统公彭春、参赞西路军务。　　

○乙酉。上以亲征噶尔丹、谒暂安奉殿、孝陵。命皇长子允禔、皇三子允祉、皇四子胤禛皇五子允祺皇七子允祐皇八子允禩随驾是日启行。驻跸夏店。　　

○谕中路督运都察院左都御史于成龙等、大军讨寇、全资兵力内外满洲、汉军、绿旗诸路从征兵丁、俱已各加恩赉。其外省调集步兵、挽运军粮、载涂况瘁、尤可轸念。所有每月应支银米、本营照常支给、俾赡养家口。仍各给与行粮以为道。路之资所运米石。如悉依期挽至克济军需不致亏缺迟误。俟大兵凯旋准补入马兵营伍用彰奖劝有效力勤敏、才堪拔擢者、尔等可记名汇奏、以俟酌用兵丁劳苦饥寒凡督运大臣官员、宜时加拊循慰勉。庶人争自效踊跃赴功。西路挽运兵丁、亦照此例行尔等可移文各该巡抚、通行传谕示朕体恤军士至意　　

○以故奉恩将军纳苏图子亢古里、袭职　　

○丙戌上驻跸蓟州。　　

</div>
    <div class="pagination">
<a href="清实录康熙朝实录_page399.html">上一页</a><span>...</span><a href="清实录康熙朝实录_page395.html">395</a><a href="清实录康熙朝实录_page396.html">396</a><a href="清实录康熙朝实录_page397.html">397</a><a href="清实录康熙朝实录_page398.html">398</a><a href="清实录康熙朝实录_page399.html">399</a><span class="current-page">400</span><a href="清实录康熙朝实录_page401.html">401</a><a href="清实录康熙朝实录_page402.html">402</a><a href="清实录康熙朝实录_page403.html">403</a><a href="清实录康熙朝实录_page404.html">404</a><a href="清实录康熙朝实录_page405.html">405</a><span>...</span><a href="清实录康熙朝实录_page401.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
