<!DOCTYPE html>
<html>
 <head>
  <meta charset="utf-8"/>
  <title>
   通志 - 第 110 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 110 页/共 155 页
  </h1>
  <div class="content">
   班彪字叔皮扶风安陵人也祖况成帝时爲越骑校尉父稚哀帝时爲广平太守彪性沉重好古年二十余更始败三辅大乱时隗嚣拥众天水彪乃避难从之嚣问彪曰往者周亡战国并争天下分裂数世然后定意者从横之事复起于今乎将承运迭兴在于一人也愿生试论之对曰周之废兴与汉殊异昔周爵五等诸侯专政本根既防而枝叶彊大故其末流有从横之事埶数然也汉承秦制改立郡县主有专己之威臣无百年之柄至于成帝假借外家哀平短祚国嗣三絶故王氏擅朝因窃号位危自上起伤不及下是以即真之后天下莫不引领而叹十余年间中外骚扰逺近俱发假号云合咸称刘氏不谋同辞方今雄桀带州域者皆无七国世业之资而百姓讴吟思仰汉德已可知矣嚣曰生言周汉之埶可也至于但见愚人习识刘氏姓号之故而谓汉家复兴踈矣昔秦失其鹿刘季逐而羁之时人岂复知汉乎彪既疾嚣言又伤时方艰乃着王命论以爲汉徳承尧有灵命之符王者兴祚非诈力所致欲以感之而嚣终不寤遂避地河西河西大将军窦融以爲从事深敬待之接以师友之道彪乃爲融画防事汉总西河以拒隗嚣及融徴还光武问曰所上章奏谁与参之融对曰皆从事班彪所爲帝雅闻彪才因召入见举司隶茂才拜徐令以病免后数应三公之命輙去彪既才髙而好述作遂专心史籍之间武帝时司马迁着史记自太初已后阙而不录后好事者颇复缀集时事然多鄙俗不足以踵继其书彪乃继采前史遗事傍贯异闻作后传数十篇因斟酌前史而讥正得失其略论曰唐虞三代诗书所及世有史官以司典籍暨于诸侯国自有史故孟子曰楚之梼杌晋之乘鲁之春秋其事一也定哀之间鲁君子左邱明论集其文作左氏传三十篇又撰异同号曰国语二十篇由是乘梼杌之事遂闇而左氏国语独章又有记录黄帝以来至春秋时帝王公侯卿大夫号曰世本一十五篇春秋之后七国并争秦并诸侯则有战国防三十三篇汉兴定天下太中大夫陆贾记录时功作楚汉春秋九篇孝武之世太史令司马迁采左氏国语删世本战国防据秦汉列国时事上自黄帝下讫获麟作本纪世家列传书表凡百三十篇而十篇缺焉迁之所记从汉元至武则絶其功也至于采经摭传分散百家之事甚多踈略不如其本务欲以多闻广载爲功论议浅而不笃其论术学则崇黄老而薄五经序货殖则轻仁义而羞贫穷道游侠则贱守节而贵俗功此其大敝伤道所以遇极刑之咎也然善述序事理辩而不华质而不俚文质相称盖良史之才也诚令迁依五经之法言同圣人之是非意亦庶几矣夫百家之书犹可法也若左氏国语世本战国防楚汉春秋太史公书今之所以知古后之所由观前圣人之耳目也司马迁序帝王则曰本纪公侯传则曰世家卿士特起则曰列传又进项羽陈渉而黜淮南衡山细意委曲条例不经若迁之著作采获古今贯穿经传至广博也一人之精文重思烦故其书刋落不尽尚有盈辞多不齐一若序司马相如举郡县着其字至萧曹陈平之属及董仲舒并时之人不记其字或县而不郡者盖不暇也今此后篇慎覈其事整齐其文不爲世家唯纪传而已传曰杀史见极平易正直春秋之义也彪复辟司徒玉【音肃】况府时东宫初建诸王国并开而官属未备师保多阙彪上言曰孔子称性相近习相逺也贾谊以爲习与善人居不能无善犹生长于齐不能无齐言也习与恶人居不能无恶犹生长于楚不能无楚言也是以圣人审所与居而戒慎所习昔成王之爲孺子出则周公召公史佚入则太颠闳夭南宫括散宜生左右前后礼无违者故成王一日即位天下旷然太平是以春秋爱子教以义方不纳于邪骄奢滛泆所自邪也诗云贻厥孙谋以燕翼子言武王之谋遗子孙也汉兴太宗使鼂错导太子以法术贾生教梁王以诗书及至中宗亦令刘向王襃萧望之周堪之徒以文章儒学保训东宫以下莫不崇简其人就成徳器今皇太子诸王虽结髪学问修习礼乐而傅相未值贤才官属多阙旧典宜博选名儒有威重明通政事者以爲太子太傅东宫及诸王国备置官属又旧制太子食汤沐十县设周卫交防五日一朝因坐东厢省视膳食其非朝日使仆中允旦旦请问而已明不媟黩广其敬也书奏帝纳之后察司徒亷爲望都长吏民爱之建武三十年年五十二卒官所着赋论书记奏事合九篇二子固超超别有传固字孟坚年九岁能属文诵诗书及长遂博贯载籍九流百家之言无不穷究所学无常师不爲章句举大义而已性寛和容众不以才能髙人诸儒以此慕之永平初东平王苍以至戚爲骠骑将军辅政开东閤延英雄时固始弱冠奏记于苍荐故司空掾桓梁京兆祭酒晋冯扶风掾李育京兆督邮郭基凉州从事王雍农功曹史殷肃言此六子皆有殊行絶才徳隆当世宜防征纳以辅髙明苍纳之父彪卒归乡里固以彪所续前史未详乃潜精研思欲就其业既而有人上书显宗告固私作国史者有诏下郡收固系京兆狱尽取其家书先是扶风人苏郎僞言图防事下狱死固弟超恐固不能自明乃驰诣阙上书得召见具言固所著述意而郡亦上其书显宗甚竒之召诣校书郎除兰台令史与前睢阳令陈宗长陵令尹敏司隶从事孟异共成世祖本纪迁爲郎典校秘书固又撰功臣平林新市公孙述事作列传载记二十八篇奏之帝乃复使终成前所著书固以爲汉绍尧运以建帝业至于六世史臣乃追述功徳私作本纪编于百王之末厠于秦项之列太初以后阙而不录故探撰前记缀集所闻以爲汉书起元髙祖终于孝平王莽之诛十有二世二百三十年综其行事傍贯五经上下洽通爲春秋考纪表志传凡百篇固自永平中始受诏潜精积思二十余年至建初中乃成当世甚重其书学者莫不讽诵焉自爲郎后遂见亲近时京师修起宫室濬缮城隍而关中耆老犹望朝廷西顾因感前世相如夀王东方之徒造构文辞终以讽劝乃上两都赋盛称洛邑制度之美以折西宾滛侈之论其辞曰有西都宾问于东都主人曰盖闻皇汉之初经营也尝有意乎都河洛矣辍而弗康实用西迁作我上都主人闻其故而覩其制乎主人曰未也愿宾摅懐旧之蓄念发思古之幽情博我以皇道我以汉京宾曰唯唯汉之西都在于雍州实曰长安左据凾谷二崤之阻表以太华终南之山右界襃斜陇首之险帯以洪河泾渭之川众流之隈汧涌其西华实之毛则九州之上腴焉防御之阻则天地之奥区焉是故横被六合三成帝畿周以龙兴秦以虎视及至大汉受命而都之也仰寤东井之精俯协河图之灵奉春建防留侯演成天人合应以发皇明乃眷西顾实惟作京于是睎秦岭睋北阜挟酆防据龙首图皇基于亿载度宏规而大起肇自髙而终平世增饰以崇丽歴十二之延祚故穷防而极侈建金城其万雉呀周池而成渊披三条之广路立十二之通门内则街衢洞逹闾阎且千九市开场货别隧分人不得顾车不得旋阗城溢郭傍流百防红尘四合烟云相连于是既庶且富娱乐无疆都人士女殊异乎五方游士拟于公侯列肆侈于姬姜乡曲豪俊游侠之雄节慕原尝名亚春陵连交合众骋骛乎其中若乃观其四郊浮游近县则南望杜覇北眺五陵名都对郭邑居相承英俊之域黻冕所兴冠盖如云七相五公与乎州郡之豪杰五都之货殖三选七迁充奉陵邑盖以彊干弱枝隆上都而观万国也封畿之内厥土千里逴荦诸夏兼其所有其阳则崇山隠天幽林穹谷陆海珍藏蓝田美玉商洛缘其隈鄠杜滨其足源泉灌注陂池交属竹林果囿芳草甘木郊野之富号曰近蜀其隂则冠以九陪以甘泉乃有灵宫起乎其中秦汉之所极观渊云之所颂叹于是乎存焉下有郑白之沃衣食之源提封五万疆绮分沟塍刻镂原隰龙麟决渠降雨荷臿成云五谷垂頴桑麻敷棻东郊则有通沟大漕溃渭洞河泛舟山东控引淮湖与海通波西郊则有上囿禁苑林麓薮泽陂池连乎蜀汉缭以周墙四百余里离宫别馆三十六所神池灵沼往往而在其中乃有九真之麟大宛之马黄支之犀条支之鸟逾昆崘越巨海殊方异类至三万里其宫室也体象乎天地经纬乎隂阳据坤灵之正位仿太紫之圆方树中天之华阙丰冠山之朱堂因瓌材而究竒抗应龙之虹梁列棼橑以布翼荷栋桴而髙骧雕玉瑱以居楹裁金璧以饰珰发五色之渥彩光爓朗以景彰于是左墄右平重轩三阶闺房周通门闼洞开列钟虡于中庭立金人于端闱仍增崖而衡阈临峻路而启扉狥以离宫别寝承以崇台闲馆焕若列星紫宫是环清凉宣温神仙长年金华玉堂白虎麒麟区宇若兹不可殚论増盘崔嵬登降炤烂殊形诡制每各异观乗茵歩辇惟所息宴后宫则有掖庭椒房后妃之室合欢增城安处常宁茝若椒风披香发越兰林蕙草鸳鸾飞翔之列昭阳特盛隆乎孝成屋不呈材墙不露形裛以藻绣络以纶连随侯明月错落其间金釭衘璧是爲列钱翡翠火齐流耀含英悬黎垂棘夜光在焉于是元墀扣切玉阶彤庭碝磩彩致琳珉青荧瑚碧树周阿而生红罗飒纚绮组缤纷精曜华烛俯仰如神后宫之号十有四位窈窕繁华更盛迭贵处乎斯列者盖以百数左右廷中朝堂百僚之位萧曹魏邴谋谟乎其上佐命则垂统辅翼则成化流大汉之恺悌荡亡秦之毒螫故令斯人扬乐和之声作画一之歌功徳着乎祖宗膏泽洽乎黎庶又有天禄石渠典籍之府命夫谆诲故老名儒师傅讲论乎六蓺稽合乎同异又有承明金马著作之庭大雅宏逹于兹爲羣元元本本周见洽闻启发篇章校理秘文周以钩陈之位卫以严更之署礼官之甲科羣百辟之亷孝虎贲缀衣阉尹阍寺陛防百重各有攸司周庐千列徼道绮错辇路经营脩涂飞阁自未央而连桂宫北弥明光而絙长乐陵墱道而超西墉混建章而连外属设璧门之鳯阙上觚棱而栖金爵内则别风之嶕峣眇丽巧而耸擢张千门而立万户顺隂阳以开阖尔乃正殿崔嵬层构厥髙临乎未央经骀荡而出馺娑洞枍诣与天梁上反宇以盖戴激日景而纳光神明郁其特起遂偃蹇而上跻轶云雨于太半虹霓廻带于棼楣虽轻迅与僄狡犹愕眙而不敢阶攀井干而未半目眴转而意迷舎櫺槛而郤倚若颠坠而复稽魂怳怳以失度廵廻涂而下低既惩惧于登望降周流以徬徨歩甬道以萦纡又杳窱而不见阳排飞闼而上出若游目于天表似无依之洋洋前唐中而后太液览沧海之汤汤扬波涛于碣石激神岳之嶈嶈滥瀛洲与方壶蓬莱起乎中央于是灵草冬荣神木丛生岩峻崷崪金石峥嵘抗仙掌以承露擢双立之金茎轶埃壒之混浊鲜颢气之清英骋文成之丕诞驰五利之所刑庶松乔之羣类时游从乎斯庭实列仙之攸舘非吾人之所宁尔乃盛娱游之壮观奋大武乎上囿因兹以威戎夸狄耀威灵而讲武事命荆州使起鸟诏梁野而驱兽毛羣内阗飞羽上覆接翼侧足集禁林而屯聚水衡虞人理其营表种别羣分部曲有署罘网连纮笼山络野列卒周匝星罗云布于是乘鸾舆备法驾帅羣臣披飞亷入苑门遂绕丰鄗歴上兰六师发胄百兽骇殚震震爚爚雷奔电激草木涂地山渊反覆蹂躏其十二三乃拗怒而少息尔乃期门佽飞列刃钻鍭要趹追踪鸟惊触丝兽骇值锋机不虚掎不再控矢无单杀中必叠双飑飑纷纷矰缴相纒风毛雨血洒野蔽天平原赤勇士厉猨狖失木豺狼慑窜尔乃移师趋险并蹈潜秽穷虎奔突狂兕触蹷许少施巧秦成力折掎僄狡扼猛噬脱角挫脰徒搏独杀挟师豹拖熊螭顿犀犛曵豪罴超逈壑越峻崖蹷嶃岩钜石隤松栢仆丛林摧草木无余禽兽殄夷天子乃登属玉之舘歴长杨之榭览山川之体埶观三军之杀获原野萧条目极四裔禽相镇压兽相枕藉然后收禽会众论功赐胙陈轻骑以行炰腾酒车而斟酌割鲜野食举燧命爵飨赐毕劳逸齐大路鸣銮容与徘徊集乎豫章之宇临乎昆明之池左牵牛而右织女似云汉之无涯茂树防蔚芳草被隄兰茝发色晔晔猗猗若摛锦布绣爥燿乎其陂鸟则元鹤白鹭黄鹄防鹳鸧鸹鸨鶂鳬鹥鸿鴈朝发河海夕宿江汉沈浮往来云集雾散于是后宫乘輚辂登龙舟张鳯盖建华旗祛黼帷镜清流靡防风澹淡浮櫂女讴鼓吹震声激越謍厉天鸟羣翔鱼窥渊招白鹇下双鹄揄文竿出比目抚鸿罿御缯缴方舟并鹜俛仰极乐遂乃风举云摇浮游溥览前乗秦岭后越九东薄河华西渉岐雍宫舘所歴百有余区行所朝夕储不改供礼上下而接山川究休佑之所用采游童之讙謡第从臣之嘉颂于斯之时都都相望邑邑相属国籍十世之基家承百年之业士食旧徳之名氏农服先畴之畎亩商循族世之所鬻工用髙曾之规矩粲乎隐隐各得其所若臣者徒观迹于旧墟闻之乎故老十分未得其一端故不能徧举也东都主人喟然而叹曰痛乎风俗之移人也子实秦人矜夸舘室保界河山信识昭襄而知始皇矣乌睹大汉之云爲乎夫大汉之开原也奋布衣以登皇极繇数朞而创万代盖六籍所不能谈前圣靡得而言焉当此之时功有横而当天讨有逆而顺民故娄敬度埶而献其説萧公权宜以拓其制时岂防而安之哉计不得以已也吾子曾不是睹顾曜后嗣之末造不亦暗乎今将语子以建武之治永平之事监乎太清以变子之惑志往者王莽作逆汉祚中缺天人致诛六合相灭于时之乱生人几亡鬼神泯絶壑无完柩郛罔遗室原野厌人之肉川谷流人之血秦项之灾犹未克半书契以来未之或纪也故下人号而上诉上帝懐而降监乃致命乎圣皇于是圣皇乃握干符阐坤珍披皇图稽帝文赫然发愤应若兴云霆撃昆阳慿怒雷震遂超大河跨北岳立号髙邑建都河洛绍百王之荒屯因造化之荡涤体元立制继天而作糸唐统接汉绪茂育羣生恢复疆宇勲兼乎在昔事勤乎三五岂特方轨并迹纷纶后辟治近古之所务蹈一圣之险易云尔哉且夫建武之元天地革命四海之内更造夫妇肇有父子君臣初建人伦实始斯乃伏羲氏之所以基皇徳也分州土立市朝作舟舆造器械斯乃轩辕氏之所以开帝功也龚行天罚应天顺人斯乃汤武之所以昭王业也迁都改邑有殷宗中兴之则焉即土之中有周成隆平之制焉不阶尺土一人之柄同符乎髙祖克已复礼以奉终始允恭乎孝文宪章稽古封岱勒成仪炳乎世宗按六经而校徳眇古昔而论功仁圣之事既该而帝王之道备矣至乎永平之际重熙而累洽盛三雍之上仪修衮龙之法服铺鸿藻信景铄扬世庙正予乐人神之和允洽羣神之序既肃乃动大辂遵皇衢省方廵狩穷览万国之有无考声教之所被散皇明以爥幽然后增周旧修洛邑翩翩巍巍显显翼翼光汉京于诸夏总八方而爲之极是以皇城之内宫室光明阙庭神丽奢不可逾俭不能侈外则因原野以作苑顺流泉而爲沼发苹藻以潜鱼丰圃草以毓兽制同乎梁驺义合乎灵囿若乃顺时节而搜狩简车徒以讲武则必临之以王制考之以风雅歴驺虞览驷驖嘉车攻采吉日礼官整仪乗舆乃出于是发鲸鱼铿华钟登玉辂乘时龙鳯盖飒洒龢銮玲珑天官景从防威盛容山灵防野属御方神雨师泛洒风伯清尘千乘雷起万骑纷纭元戎竟野戈鋋彗云羽旄扫霓旌旗拂天焱焱炎炎扬光飞文吐烂生风吹野燎山日月爲之夺明邱陵爲之摇震遂集乎中囿陈师按屯骈部曲列校队勒三军誓将帅然后举锋伐鼓申令三驱輶车霆激骁骑电骛由基发射范氏施御不失禽辔不诡遇飞者未及翔走者未及去指顾倐忽获车已实乐不极般杀不尽物马踠余足士怒未泄先驱复路属车案节于是荐三牺效五牲礼神只怀百灵觐明堂临辟雍扬缉熙宣皇风登灵台考休徴俯仰乎乾坤参象乎圣躬自中夏而布徳瞰四裔而抗棱西荡河源东澹海漘北动幽崖南趯朱垠殊方别区界絶而不邻自孝武之所不征孝宣之所未臣莫不陆詟水栗奔走而来宾遂绥哀牢开永昌春王三朝会同汉京是日也天子受四海之图籍膺万国之贡珍内抚诸夏外绥百蛮尔乃盛礼兴乐供帐置乎云龙之庭陈百僚而赞羣后究皇仪而展帝容于是庭实千品防酒万钟列金罍班玉觞嘉珍御太牢飨尔乃食举雍彻太师奏乐陈金石布丝竹钟鼓铿鍧管烨煜抗五声极六律歌九功舞八佾韶武备泰古毕四夷间奏徳广所及僸佅兜离罔不具集万乐备百礼暨皇欢浃羣臣醉降烟煴调元气然后撞钟告罢百寮遂退于是圣上覩万方之欢娱久沐浴于膏泽惧其侈心之将萌而怠于东作也乃申旧章下明诏命有司班宪度昭节俭示太素去后宫之丽饰损乘舆之服御抑工商之淫业兴农桑之盛务遂令海内弃末而反本背僞而归真女修织絍男务耕耘器用陶匏服尚素元耻纎靡而不服贱竒丽而弗珍捐金于山沈珠于渊于是百姓涤瑕荡秽而镜至清形神寂寞耳目弗营嗜欲之源灭亷耻之心生莫不优游而自得玉润而金声是以四海之内学校如林庠序盈门献酬交错俎豆莘莘下舞上歌蹈徳咏仁登降饫宴之礼既毕因相与嗟叹元徳谠言説咸含和而吐气颂曰盛哉乎斯世今论者但知诵虞夏之书咏殷周之诗讲羲文之易论孔氏之春秋罕能精古今之清浊究汉徳之所由唯子颇识旧典又徒驰骋乎末流温故知新已难而知徳者鲜矣且夫僻界西戎险阻四塞修其防御孰与处乎土中平夷洞逹万方辐凑秦岭九泾渭之川曷若四渎五岳带河泝洛图书之渊建章甘泉舘御列仙孰与灵台明堂统和天人太液昆明鸟兽之囿曷若辟雍海流道徳之富游侠逾侈犯义侵礼孰与同履法度翼翼济济也子徒习秦阿房之造天而不知京洛之有制也识函谷之可关而不知王者之无外也主人之辞未终西都宾矍然失容逡廵降阶□然意下捧手欲辞主人曰复位今将授子以五篇之诗宾既卒业乃称曰羙哉乎斯诗义正乎扬雄事实乎相如匪唯主人之好学盖乃遭遇乎斯时也小子狂简不知所裁既闻正道请终身而诵之其明堂诗曰于昭明堂明堂孔阳圣皇宗祀穆穆煌煌上帝宴飨五位时序谁其配之世祖光武普天率土各以其职猗欤缉熙允懐多福其辟雍诗曰乃流辟雍辟雍汤汤圣皇莅止造舟爲梁皤皤国老乃父乃兄抑抑威仪孝友光明于赫太上示我汉行洪化惟神永观厥成其灵台诗曰廼经灵台灵台既崇帝勤时登爰考休征三光宣精五行布序习习祥风祁祁甘雨百谷溱溱庶卉蕃芜屡惟丰年于皇乐胥其寳鼎诗曰岳修贡兮川效珍吐金景兮歊浮云寳鼎见兮色纷緼焕其炳兮被龙文登祖庙兮享圣神昭灵徳兮弥亿年其白雉诗曰启灵篇兮披瑞图获白雉兮效素乌嘉祥阜兮集皇都发皓羽兮奋翘英容洁朗兮于淳精章皇徳兮侔周成永延长兮膺天庆及肃宗雅好文章固愈得幸数入读书禁中或连日继夜每行廵狩輙献上赋颂朝廷有大议使难问公卿辩论于前赏赐恩宠甚渥固自以二世才术位不过郎感东方朔扬雄自论以不遭苏张范蔡之时作宾戏以自通焉后迁元武司马天子防诸儒讲论五经作白虎通徳论令固撰集其事时北单于遣使贡献求欲和亲诏问羣僚议者或以爲匃奴变诈之国无内向之心徒以畏汉威灵逼惮南虏故希望报命以安其离叛今若遣使恐失南虏亲附之欢而成北狄猜诈之计不可固议曰窃自惟思汉兴已来旷世歴年兵纒夷狄尤事匈奴绥御之方其涂不一或修文以和之或用武以征之或卑下以就之或臣服而致之虽屈伸无常所因时异然未有拒絶弃放不与交接者也故自建武之世复修旧典数重出使前后相继至于其末始乃暂絶永平八年复议通之而廷争连日异同纷回多执其难少言其异先帝圣徳逺览瞻前顾后遂复出使事同前世以此而推未有一世阙而不修者也今乌桓就阙稽首译官康居月氏自逺而至匈奴离析名王来降三方归服不以兵威此诚国家通于神明自然之徴也臣愚以爲宜依故事复遣使者上可继五凤甘露致逺人之防下不失建武永平羁縻之义虏使再来然后一往既明中国主在忠信且知圣朝礼义有常岂同逆诈示猜孤其善意乎絶之未知其利通之不闻其害设后北虏稍彊能爲风尘方复求爲交通将何所及不若因今施惠爲防近长固又作典引篇述叙汉徳以爲相如封禅靡而不典扬雄羙新典而不实盖谓得其致焉太极之原两仪始分烟烟煴煴有沉而奥有浮而清沈浮交错庶类混成肇命人主五徳初始同乎草昧元混之中逾绳越契寂寥而亡诏者系不得而缀也厥有氏号绍天阐绎者莫不开元于太昊皇初之首上哉夐乎其书犹可得而修也亚斯之世通变神化函光而未曜若夫上稽干则降承龙翼而炳诸典谟以冠徳卓絶者莫崇乎陶唐陶唐舎允而禅有虞虞亦命夏后稷契熙载越成汤武股肱既周天乃归功元首将授汉刘俾其承三季之荒末值亢龙之灾孽元象暗而恒文乖彛伦斁而旧章缺故先命元圣使缀学立制宏亮洪业表相祖宗赞扬廸哲备哉灿烂真神明之式也虽前世臯防衡旦密勿之辅比兹褊矣是以髙光二圣辰居其域时至气动乃龙见渊跃拊翼而未举则威灵纷纭海内云蒸雷动霓熛胡缢莽分不莅其诛然后钦若上下恭揖羣后正位度宗有于徳不台渊穆之譲靡号师矢敦奋防之容盖以膺当天之正统受克让之归运蓄炎上之烈精蕴孔佐之陈云尔洋洋乎若徳帝者之上仪诰誓所不及已铺观二代洪纎之度其赜可探也并开迹于一匮同受侯甸之所服奕世勤民以方伯统牧乘其命赐彤弧黄銊之威用讨韦顾黎崇之不格至于三五华夏京迁镐亳遂自北面虎离其师革灭天邑是故义士伟而不敦武称未尽濩有慙徳不其然与然犹于穆猗那翕纯皦绎以崇严祖考殷荐宗祀配帝发祥流庆对越天地者舄奕乎千载岂不克自神明哉诞略有常审言行于篇籍光藻朗而不逾尔矧夫赫赫圣汉巍巍唐基泝测其源乃先孕虞育夏甄商陶周然后宣二祖之重光袭四宗之缉熙神灵日烛光被六幽仁风翔乎海表威灵行于鬼区慝亡逈而不泯防胡而不颐故夫显定三才昭登之绩匪尧不兴铺闻遗防在下之训匪汉不厥道至平经纬乾坤出入三光外运混元内浸毫芒性类循理品物咸亨其已久矣盛哉皇家帝世徳臣列辟功君百王荣镜宇宙尊无与抗乃始防巩劳谦兢兢业业贬成抑定不敢论制作至今迁正黜色宾监之事焕扬宇内而礼官儒林屯朋笃论之士而不传祖宗之彷佛虽云优慎无乃葸欤于是三事岳牧之僚佥尔而进曰陛下仰监唐典中述祖则俯蹈宗轨躬奉天经惇睦辨章之化洽廵靖黎蒸懐保鳏寡之惠浃燔瘗县沈肃只羣臣之礼备是以鳯凰来仪集羽族于观魏肉角驯毛宗于外囿扰缁文皓质于郊升黄晖采鳞于沼甘露霄零于丰草三足轩翥于茂树若乃嘉谷灵草竒兽神禽应图合谍穷祥极瑞朝夕坰牧日月邦畿卓荦乎方州洋溢乎要荒昔姬有素雉朱乌元秬黄之事耳君臣动色左右相趋济济翼翼峨峨如也盖用昭明寅畏承聿懐之福亦以宠灵文武贻燕后昆覆以懿铄岂其爲身而有颛辞也若然受之宜亦勤恁旅力以充厥道启恭舘之金縢御东序之秘宝以流其占夫图书亮章天哲也孔猷先命圣孚也体行徳本正性也逢吉丁辰景命也顺命以创制定性以和神答三灵之繁祉展放唐之明文兹事体大而允寤寐次于圣心瞻前顾后岂蔑清庙惮敕天乎伊考自防古乃降戾爰兹作者七十有四人有不俾而假素罔光度而遗章今其如台而独阙也是时圣上固已垂精游神包举蓺文屡访羣儒俞咨故老与之以斟酌道徳之渊源肴覈仁义之林薮以望元符之臻焉既成羣后之谠辞又悉经五繇之硕虑矣将絣万嗣扬洪晖奋炎景扇遗风播芳烈乆而愈新用而不竭汪汪乎丕天之大律其畴能亘之哉唐哉皇哉皇哉唐哉固后以母丧去官永元初大将军窦宪出征匈奴以固爲中防军与参议北单于闻汉军出遣使款居延塞欲修呼韩邪故事朝见天子请大使宪上遣固行中郎将事将数百骑与虏使俱出居延塞迎之防南匈奴掩破北庭固至私渠海闻虏中乱引还及窦宪败固先坐免官固不教学诸子诸子多不遵法度吏人苦之初洛阳令种兢尝行固奴干其车骑吏椎呼之奴醉骂兢大怒畏宪不敢发心衘之及窦氏皆逮考兢因此捕繋固遂死狱中时年六十一诏以谴责兢抵主者吏罪固所着典引宾戏应讥诗赋铭诔颂书文记论议六言在者凡四十一篇
　　第五伦字伯鱼京兆长陵人也其先齐诸田诸田徙园陵者多故以次第爲氏伦少介然有义行王莽末盗贼起宗族闾里争往附之伦乃依险固筑营壁有贼輙奋厉其众引彊持满以拒之铜马赤眉之属前后数十辈皆不能下伦始以营长诣郡尹鲜于襃襃见而异之署爲吏后襃坐事转髙唐令临去握伦臂诀曰恨相知晚伦后爲乡啬夫平徭赋理怨结得人欢心自以爲乆宦不逹遂将家属客河东变姓名自称王伯齐载盐往来太原上党所过輙爲粪除而去【粪除犹埽除也】陌上号爲道士亲友故人莫知其处数年鲜于襃荐之于京兆尹阎兴兴即召伦爲主簿时长安铸钱多奸巧乃署伦爲督铸钱掾领长安市伦平铨衡正斗斛市无阿枉百姓悦服每读诏书常叹曰此圣主也一见决耳等辈笑之曰尔説将【将谓州将也】尚不下安能动万乘乎伦曰未遇知己道不同故耳建武二十七年举孝亷补淮阳国毉工长随王之国光武召见甚异之二十九年从王朝京师随官属得会见帝问以政事伦因此酬对政道帝大悦明日复特召入与语至夕帝戏谓伦曰闻卿爲吏篣妇公不过从兄饭宁有之邪对曰臣三娶妻皆无父少遭饥乱实不敢妄过人食帝大笑伦出有诏以爲扶夷长未到官追拜会稽太守虽爲二千石躬自斩蒭养马妻执炊爨受俸裁留一月粮余皆贱贸与民之贫羸者防稽俗多淫祀好卜筮民常以牛祭神百姓财产以之困匮其自食牛肉不以荐祠者发病且死先爲牛鸣前后郡将莫敢禁伦到官移书属县晓告百姓其巫祝有依托鬼神诈怖愚民皆案论之有妄屠牛者吏輙行罚民初颇恐惧或祝诅妄言伦案之愈急后遂断絶百姓以安永平五年坐法征老小攀车叩马嗁呼相随日才行数里不得前伦乃僞止亭舎隂乘船去众复追之及诣廷尉吏民上书守阙者千余人是时显宗方案梁松事亦多爲松讼者帝患之诏公车诸爲梁氏及会稽太守上书者勿复受会帝幸廷尉录囚徒得免归田里身自耕种不交通人物数岁拜爲宕渠令显防乡佐元贺贺后爲九江沛二郡守以清洁称所在化行终于大司农伦在职四年迁蜀郡太守蜀地肥饶吏民富实掾史家赀多至千万皆鲜车怒马【谓马之肥壮其气愤怒也】以财货自逹伦悉简其丰赡者遣还之更选孤贫志行之人以处曹任于是争赇抑絶文职修理所举吏多至九卿二千石世以爲知人视事七岁肃宗初立擢自逺郡代牟融爲司空帝以明徳太后故尊崇舅氏马廖兄弟并居职任廖等倾身交结冠盖之士争赴趋之伦以后族过盛欲令朝廷抑损其权上疏曰书言臣无作威作福其害于而家凶于而国传称大夫无境外之交束脩之馈近代光烈皇后虽友爱天至而卒使隂就归国徙废隂兴宾客其后梁窦之家互有非法明帝即位竟多诛之自是洛中无复权戚书记请托一皆断絶又譬诸外戚曰若身待士不如爲国戴盆望天事不两施臣常刻着五脏书诸绅带而今之议者复以马氏爲言窃闻卫尉廖以布三千疋城门校尉防以钱三百万私赡三辅衣冠知与不知莫不毕给又闻腊日亦遗其在洛中者钱各五千越骑校尉光腊用羊三百头米四百斛肉五十斤臣愚以爲不应经义惶恐不敢以不闻陛下情欲厚之亦宜所以安之臣今言此诚欲上忠陛下下全后家裁防省察及马防爲车骑将军当出征西羌伦又上疏曰臣愚以爲贵戚可封侯以富之不当职事以任之何者绳以法则伤恩私以亲则违宪伏闻马防今当西征臣以太后恩仁陛下至孝恐卒有纎介难以意爱闻防请杜笃爲从事中郎多赐财帛笃爲乡里所废客居羙阳女弟爲马氏妻恃此交通在所县令苦其不法収繋论之今来防所议者咸致疑怪况乃以爲从事将恐议及朝廷今宜爲选贤能以辅助之不可复令防自请人有损事望书奏并不省用伦虽峭直然常疾俗吏苛刻及爲三公值帝长者屡有善政乃上疏襃称盛美因以劝成风徳曰陛下以寛临下出入四年前岁诛刺史二千石贪残者六人斯皆明圣所鉴非羣下所及然诏书每下寛和而政急不解务存节俭而奢侈不止者咎在俗敝羣下不称故也光武承王莽之余颇以严猛爲政后代因之遂成风化今郡国所举类多办职俗吏殊未有寛博之选以应上求也陈留令刘豫冠军令驷协并以刻薄之姿临人宰邑専念掠杀务爲严苦吏民愁怨莫不疾之而今之议者反以爲能违天心失经义诚不可不慎也非徒应坐豫协亦当宜谴举者务进仁贤以任时政不过数人则风俗自化矣又闻诸王主贵戚骄奢逾制京师尚然何以示逺故曰其身不正虽令不行以身教者从以言教者讼夫隂阳和岁乃丰君臣同心化乃成也其刺史太守以下拜除京师及道出洛阳者宜皆召见可因博问四方兼以观察其人诸上书言事有不合者可但报归田里不可过加喜怒以明在寛及诸马得罪归国而窦氏始贵伦复上疏曰伏见虎贲中郎将窦宪以椒房之亲典司禁兵出入省闼年盛志美卑谦乐善此诚其好士交结之方然诸出入贵戚者类多瑕衅禁锢之人尤少守约安贫之节士大夫无志之徒更相贩卖云集其门众喣飘山聚蚊成雷盖骄佚之所从生也三辅论者至云以贵戚废锢当复以贵戚浣濯之犹解酲当以酒也诐险趣埶之徒诚不可亲近臣愚愿陛下中宫严敕宪等闭门自守无妄交通士大夫防其未萌虑于无形令宪等保福禄君臣交欢无纎介之隙此臣之至愿也伦奉公尽节言事无所依违诸子或时谏止輙叱遣之吏人奏记及便宜者亦并封上其无私若此性质慤少文采在位以贞自称时人方之前朝贡禹然少酝借少威仪亦以此见轻或问伦曰公有私乎对曰昔人有与吾千里马吾虽不受每三公有所选举心不能忘而亦终不用也吾兄子尝病一夜十往退而安寝吾子有疾虽不省视而竟夕不眠若是者岂可谓无私乎连以老病上疏乞身元和三年赐防罢以二千石奉终其身加赐钱五十万公宅一区后数年卒时年八十余诏赐秘器衣衾钱布少子颉嗣歴桂阳庐江南阳太守所在见称顺帝之爲太子废也颉爲太中大夫与太仆来歴等共守关固争帝即位擢爲将作大匠卒官伦曾孙种字兴先少厉志义爲吏冠名州郡永夀中以司徒掾清诏使冀州亷察灾害举奏刺史二千石以下所刑免甚众弃官奔走者数十人还以奉使称职拜髙密侯相是时徐兖二州盗贼羣辈髙密在二州之郊种乃大储粮稸勤厉吏士贼闻皆惮之桴鼓不鸣流民归之者歳中至数千家以能换爲卫相迁兖州刺史中常侍单超兄子匡爲济隂太守负埶贪放种欲收举未知所使会闻从事卫羽素抗厉乃召羽具告之谓曰闻公不畏彊御今欲相委以重事若何对曰愿庶防于一割羽出遂驰至定陶闭门收匡宾客亲吏四十余人六七日中紏发其赃五六千万种即奏匡并以劾超匡窘廹遣刺客刺羽羽觉其奸乃收繋客具得情状州内震怖朝廷嗟叹之是时太山贼叔孙无忌等暴横一境州郡不能讨羽説种曰中国安宁忘战日乆而泰山险阻寇猾不制今虽有精兵难以赴敌羽请往譬之种敬诺羽乃往备説祸福无忌即率其党与三千余人降单超积懐忿恨遂以事陷种竟坐徙朔方超外孙董援爲朔方太守稸怒以待之初种爲卫相以门下掾孙斌贤善遇之及当徙斥斌具闻超谋乃谓其友人同县闾子直及髙密甄子然曰盖盗憎其主从来乆矣第五使君当投裔土而单超外属爲彼郡守夫危者易仆可爲寒心吾今方追使君庶免其难若奉使君以还将以付子二人曰子其行矣是吾心也于是斌将侠客晨夜追种及之于太原遮险格杀送吏因下马与种斌自歩从一日一夜行四百余里遂得脱归种匿于闾甄氏数年徐州从事臧旻上书爲种讼寃会赦出卒于家
　　钟离意字子阿会稽山隂人也少爲郡督邮时部县亭长有受人酒礼者府下记【文符也】案考之意封还记入言于太守曰春秋先内后外诗云刑于寡妻以御于家邦明政化之本由近及逺今宜先清府内且濶畧逺县细防之愆太守甚贤之遂任以县事建武十四年防稽大疫死者万数意独身自隐亲经给医药所部多蒙全济举孝亷再迁辟大司徒侯霸府掾诏部送徒诣河内时冬寒徒病不能行路过农意輙私属县使作徒衣县不得已与之而上书言状意亦具以闻光武得奏以见霸曰君所使掾何乃仁于用心诚良吏也意遂于道解徒桎梏恣所欲过与克期俱至无或违者还以病免后除瑕邱令吏有檀建者盗窃县内意屏人问状建叩头服罪不忍加刑遣令长休建父闻之爲建设酒谓曰吾闻无道之君以刃残人有道之君以义行诛子罪命也令建进药而死二十五年迁堂邑令邑人防广爲父报雠系狱其母病死广哭泣不食意怜伤之乃听广归家使得殡殓丞掾皆争意曰罪自我归义不累下遂遣之广殡母讫果还入狱意密以状闻广竟得以减死论显宗即位徴爲尚书时交趾太守张恢坐赃千金征还伏法以资物簿入大司农诏班赐羣臣意得珠玑悉以委地而不拜赐帝怪而问其故对曰臣闻孔子忍渴于盗泉之水曾参廻车于胜母之闾恶其名也此赃秽之宝诚不敢拜帝嗟叹曰清乎尚书之言乃更以库钱三十万赐意转爲尚书仆射车驾数幸广成苑意以爲从禽废政尝当车陈谏般乐游田之事天子即时还宫永平三年夏旱而大起北宫意诣阙免冠上疏曰伏见陛下以天时小旱忧念元元降避正殿躬自克责而比日密云遂无大润岂政有未得应上天者邪昔成汤遭旱以六事自责曰政不节邪使人疾邪宫室荣邪女色盛邪苞苴行邪防夫昌邪窃见北宫大作人失农时此所谓宫室荣也自古非苦宫室少狭但患人不安宁宜且罢止以应天心帝诏报意令冠履勿谢又敕大匠止作诸宫减省不急因谢公卿百僚遂应时澍雨焉时诏赐降胡子缣尚书案事误以十爲百帝见司农上簿大怒召郎将笞之意因入叩头曰过误之失常人所容若以懈慢爲愆则臣位大罪重郎位小罪轻咎皆在臣臣当先坐乃解衣就格帝意解使复冠而贳郎帝性察好以耳目隐发爲明故公卿大臣数被诋毁近臣尚书以下至见提拽常以事怒郎药崧以杖撞之崧走入牀下帝怒甚疾言曰郎出郎出崧曰天子穆穆诸侯煌煌未闻人君自起撞郎帝赦之朝廷莫不悚栗争爲严切以避诛责唯意独敢谏诤数封还诏书臣下过失輙救解之会连有变异意复上疏曰伏惟陛下躬行孝道修明经术郊祀天地敬畏鬼神忧防黎元劳心不怠而天气未和日月不明水泉涌溢寒暑违节者咎在羣臣不能宣化理职而以苛刻爲俗吏杀良人继踵不絶百官无相亲之心吏人无雍雍之志至于骨肉相残毒害弥深感逆和气以致天灾百姓可以徳胜难以力服先王要道民用和睦故能致天下和平灾害不生祸乱不作鹿鸣之诗必言宴乐者以人神之心洽然后天气和也愿陛下垂圣徳揆万机诏有司慎人命缓刑罚顺时气以调隂阳垂之无极帝虽不能用然知其至诚亦以此故不得久留出爲鲁相后徳阳殿成百官大会帝思意言谓公卿曰钟离尚书若在此殿不立意视事五年以爱利爲化人多殷富以久病卒官遗言上书陈升平之世难以急化宜少寛假帝感伤其意下诏嗟叹赐钱二十万药崧者河内人天性朴忠家贫爲郎当独直台上无被枕杫【思渍反俎几也】食糟糠帝每夜入台輙见崧问其故甚嘉之自此诏太官赐尚书以下朝夕餐给帷被皁袍及侍史二人崧官至南阳太守
　　宋均字叔庠南阳安众人也父伯建武初爲五官中郎将均以父任爲郎时年十五好经书毎休沭日輙受业博士通诗礼善论难至二十余调补辰阳长其俗少学者而信巫鬼均爲立学校禁絶淫祀人皆安之以祖母防去官客授颍川后爲谒者会武陵蛮反围威武将军刘尚诏使均乘传发江夏奔命三千人往救之既至而尚已没会伏波将军马援至诏因令均监军与诸将俱进贼拒阸不得前及马援卒于师军士多温湿疾病死者大半均虑军遂不反乃与诸将议曰今道逺士病不可以战欲权承制降之何如诸将皆伏地莫敢应均曰夫忠臣出境有可以安国家专之可也乃矫制调伏波司马吕种守沅陵长命种奉诏书入虏营告以恩信因勒兵随其后蛮夷震怖即共斩其大帅而降于是入贼营散其众遣归本郡爲置长吏而还均未至先自劾矫制之罪光武嘉其功迎赐以金帛令过家上冢其后每有四方异议数访问焉迁上蔡令时府下记禁防葬不得侈长均曰夫送终逾制失之轻者今有不义之民尚未循化而遽罚过礼非政之先竟不肯施行迁九江太守郡多虎暴数爲民害常募设槛穽犹多伤害均到下记属县曰夫虎豹在山鼋鼍在水各有所托且江淮之有猛兽犹北土之有鸡豚也今爲民害咎在残吏而劳勤张捕非忧恤之本也其务退奸贪思进忠善可一去槛穽削除课制其后传言虎相与东游渡江中元元年山阳楚沛多蝗其飞至九江界者輙东西散去由是名称逺近浚遒县有唐后二山民共祠之众巫取百姓男女以爲公妪【以男爲山公以女爲山妪犹祭之有尸主】岁岁改易既而不敢嫁娶前后守令莫敢禁均乃下书曰自今以后爲山娶者皆娶巫家勿扰良民于是遂絶永平元年迁东海相在郡五年坐法免官客授颍川而东海吏民思均恩化爲之作歌诣阙乞还者数千人显宗以其能七年征拜尚书令每有駮议多合上防均常删翦疑事帝以爲有奸大怒収郎防格之诸尚书惶恐皆叩头谢罪均顾厉色曰盖忠臣执义无二心若畏威失正均虽死不易志小黄门在傍入具以闻帝善其不挠即令贳郎迁均司隶校尉数月出爲河内太守政化大行均常寝病百姓耆老祷请旦夕问起居其爲民爱若此以疾上书乞免诏除子条爲太子舎人均自扶舆诣阙谢恩帝使中黄门慰问因留养疾时司徒缺帝以均才任宰相召入视其疾令两驺【驺养马者】扶之均拜谢曰天罚有罪所苦浸笃不复奉望帷幄因流涕而辞帝甚伤之召条扶侍均出赐钱三十万均性寛和不喜文法常以爲吏能厚虽贪污放纵犹无所害至于苛察之人身或亷法而巧黠刻削毒加百姓灾害流亡所由而作及在尚书恒欲叩头争之以时方严切故遂不敢陈帝后闻其言而追悲之建初元年卒于家族子意字伯志父京以大夏侯尚书教授至辽东太守意传父业显宗时举孝亷以召对合防擢拜阿阳侯相建初中征爲尚书肃宗性寛仁而亲亲之恩笃故叔父济南中山二王每数入朝特加恩宠及诸昆弟并留京师不遣就国意以爲人臣有节不宜逾礼过恩乃上疏谏曰陛下至孝烝烝恩爱隆深以济南王康中山王焉先帝昆弟特防礼宠圣情恋恋不忍逺离比年朝见久留京师崇以叔父之尊同之家人之礼车入殿门即席不拜分甘损膳赏赐优渥昔周公懐圣人之徳有致太平之功然后王曰叔父加以锡币今康焉幸以支庶享食大国陛下即位蠲除前过还所削黜衍食他县男女少长并受爵邑恩宠逾制礼敬过度春秋之义诸父昆弟无所不臣所以尊尊卑卑彊干弱枝者也陛下徳业隆盛当爲万世典法不宜以私恩损上下之序失君臣之正又西平王羡等六王皆妻子成家官属备具当早就蕃国爲子孙基阯而室第相望久磐京邑婚姻之盛过于本朝仆马之众充塞城郭骄侈僭拟宠禄隆过今诸国之封并皆膏腴风气平调道路夷近朝聘有期行来不难且割情不忍以义断恩发遣康焉各归蕃国令羡等速就便时以塞众望帝纳之章和二年鲜卑击破北匈奴而南单于乘此请兵北伐因欲还旧庭时窦太后临朝议欲从之意上疏曰夫戎狄之隔逺中国幽处北极界以沙漠简贱礼义无有上下彊者爲雄弱者屈伏自汉兴以来征伐数矣其所尅获曾不补害光武皇帝躬服金革之难深昭天地之明故因其来降羁縻畜养边人得生劳役休息于兹四十余年矣今鲜卑奉顺斩获万数中国坐享大功而百姓不知其劳汉徳于斯爲盛所以然者夷虏相攻无损汉兵者也臣察鲜卑侵伐匃奴正是利其抄掠及归功圣朝实由贪得重赏今若听南虏还归北庭则不得不禁制鲜卑鲜卑外失暴掠之愿内无功劳之赏豺狼贪婪必爲边患今北虏西遁请求和亲宜因其归附以爲外扞巍巍之业无以过此若引兵费赋以顺南虏则坐失上略去安即危矣诚不可许防南单于竟不北徙迁司隶校尉永元初大将军窦宪兄弟贵盛歩兵校尉邓叠河南尹王调故蜀郡太守亷范等羣党出入宪门负埶纵放意随违举奏无所回避由是与窦氏有隙二年病卒孙俱灵帝时爲司空
　　寒朗字伯竒【寒髙氏小史作蹇】鲁国薛人也生三日遭天下乱弃之荆棘数日兵解母往视之犹尚气息遂收养之及长好经学博通书传以尚书教授举孝亷永平中以谒者守侍御史与三府掾属共考按楚狱顔忠王平等辞连及隧乡侯耿建朗陵侯臧信濩泽侯邓鲤曲成侯刘建建等辞未尝与忠平相见是时显宗怒甚吏皆惶恐诸所连及率一切陷入无敢以情恕者朗心伤其寃试以建等物色【物色谓形状也】独问忠平而二人错愕不能对朗知其诈乃上言建等无奸专爲忠平所诬疑天下无辜类多如此帝乃召朗入问曰建等即如是忠平何故引之朗对曰忠平自知所犯不道故多有虚引冀以自明帝曰即如是四侯无事何不早奏狱竟而久系至今邪朗对曰臣虽考之无事然恐海内别有发其奸者故未敢时上帝怒骂曰吏持两端促提下左右方引去朗曰愿一言而死小臣不敢欺欲助国耳帝问曰谁与共爲章对曰臣自知当必族灭不敢多污染人诚冀陛下一觉悟而已臣见考囚在事者咸言妖恶大故臣子所宜同疾今出之不如入之可无后责是以考一连十考十连百又公卿朝会陛下问得失皆跪言旧制大罪祸及九族陛下大恩裁止于身天下幸甚及其归舎口虽不言而仰屋窃叹莫不知其多寃无敢牾陛下者臣今所陈诚死无悔帝意少解诏遣朗出后二日车驾自幸洛阳狱录囚徒理出千余人后平忠死狱中朗乃自系会赦免官复举孝亷建初中肃宗大会羣臣朗前谢恩诏以朗纳忠先帝拜爲易长岁余迁济阳令以母防去官百姓追思之章和元年上行东廵狩过济阳三老吏人上书陈朗前政状帝至梁召见朗诏三府爲辟首由是辟司徒府永元中再迁清河大守坐法免永初三年太尉张禹荐朗爲博士征诣公车会卒时年八十四朱晖字文季南阳宛人也家世衣冠晖早孤有气决年十三王莽败天下乱与外氏家属从田间奔入宛城道遇羣贼白刃刼诸妇女略夺衣物昆弟宾客皆惶迫伏地莫敢动晖拔劒前曰财物皆可取耳诸母衣不可得今日朱晖死日也贼见其小壮其志笑曰童予内刀遂舍之而去初光武与晖父岑俱学长安有旧故及即位求问岑时已卒乃召晖拜爲郎晖寻以病去卒业于太学性矜严进止必以礼诸儒称其髙永平初显宗舅新阳侯隂就慕晖贤自往候之晖避不见复遣家臣致礼晖遂闭门不受就叹曰志士也勿夺其节后爲郡吏太守阮况尝欲市晖牛晖不从及况卒晖乃厚赠送其家人或讥焉晖曰前阮府君有求于我所以不敢闻命诚恐以财货污君今而相送明吾非有所爱也骠骑将军东平王苍闻而辟之甚礼敬焉正月朔旦苍当入贺故事少府给璧是时隂就爲府卿贵骄吏慠不奉法苍坐朝堂漏且尽而求璧不可得顾谓掾属曰若之何晖望见少府主簿持璧即往绐之曰我数闻璧而未尝见试请观之主簿以授晖晖顾召令史奉之主簿大惊遽以白就就曰朱掾义士勿复求更以他璧朝苍既罢召晖谓曰属者掾自视孰与蔺相如帝闻壮之及当幸长安欲严宿卫故以晖爲卫士令再迁临淮太守晖好节槩有所拔用皆厉行士其诸报怨以义犯率皆爲求其理多得生济其不义之囚即时僵仆吏民畏爱爲之歌曰彊直自遂南阳朱季吏畏其威民懐其惠数年坐法免晖刚于爲吏见忌于上所在多被劾自去临淮屏居野泽布衣蔬食不与邑里通乡党讥其介建初中南阳大饥米石千余晖尽散其家资以分宗里故旧贫羸者乡族皆归焉初晖同县张堪素有名称尝于太学见晖甚重之接以友道乃把晖臂曰欲以妻子托朱生晖以堪先逹举手不敢对自后不复相见堪卒晖闻其妻子贫困乃自往候视厚赈赡之晖少子颉怪而问曰大人不与堪爲友平生未尝相闻子孙窃怪之晖曰堪常有知己之言吾以信于心也晖又与同郡陈揖交善揖早卒有遗腹子友晖常哀之及司徒桓虞爲南阳太守召晖子骈爲吏晖辞骈而荐友虞叹息遂召之其义烈如此元和中肃宗南廵狩告南阳太守问晖起居召拜爲尚书仆射岁中迁太山太守晖上疏乞留中诏许之因上便宜陈密事深见嘉纳诏报曰补公家之阙不累清白之素斯善美之士也俗吏茍合阿意面从进无謇謇之志郤无退思之念患之甚久惟今所言适我愿也生其勉之是时谷贵县官经用不足朝廷忧之尚书张林上言谷所以贵由钱贱故也可尽封钱一取布帛爲租以通天下之用又盐食之急者虽贵人不得不须官可自防【防古煑字】又宜因交趾益州上计吏往来市珍宝收采其利武帝时所谓均输者也于是诏诸尚书通议晖奏据林言不可施行事遂寝后陈事者复重述林前议以爲于国诚便帝然之有诏施行晖复独奏曰王制天子不言有无诸侯不言多少食禄之家不与百姓争利今均输之法与贾贩无异盐利归官则人穷怨布帛爲租则吏奸盗诚非明主所当宜行帝卒以林等言爲然得晖重议因发怒切责诸尚书晖等皆自系狱三日诏勅出之曰国家乐闻駮议黄髪无愆诏书过耳何故自系晖因称疾笃不肻复署议尚书令以下惶怖谓晖曰今临得谴让奈何称疾其祸不细晖曰行年八十防恩得在机密当以死报若心知不可而顺防雷同负臣子之义今耳目无所闻见伏待死命遂闭口不复言诸尚书不知所爲乃共劾奏晖帝意解寝其事后数日诏使直事郎问晖起居太医视疾太官赐食晖乃起谢复赐钱十万布百疋衣十领后迁尚书令以老乞身拜骑都尉赐钱二十万和帝即位窦宪北征匃奴晖复上疏谏顷之病卒子颉修儒术安帝时至陈相颉子穆字公叔年五岁便有孝称父母有病輙不饮食差乃复常及壮耽学鋭意讲诵或时思至不自知亡失衣冠颠队阬岸其父常以爲专愚几不知数马足穆愈更精笃初举孝亷顺帝末江淮盗贼羣起州郡不能禁或説大将军梁冀曰朱公叔兼资文武海内竒士若以爲谋主贼不足平也冀亦素闻穆名乃辟之使典兵事甚见亲任及桓帝即位顺烈太后临朝穆以冀执地亲重望有以扶持王室因推灾异奏记以劝戒冀曰穆伏念明年丁亥之岁刑徳合于干位易经龙战之会其文曰龙战于野其道穷也谓阳道将胜而隂道负也今年九月天气郁冒五位四候连失正气此互相明也夫善道属阳恶道属隂若修正守阳摧抑恶类则福从之矣穆每事不逮所好唯学传授于师时有可试愿将军少察愚言申纳诸儒而亲其忠正絶其姑息专心公朝割除私欲广求贤能斥逺佞恶夫人君不可不学当以天地顺道渐清其心宜爲皇帝选置师傅及侍讲者得小心忠笃敦礼之士将军与之俱入参劝讲授师贤法古此犹倚南山坐平原也谁能倾之今年夏月晕房星明年当有小戹宜急诛奸臣爲天下所怨毒者以塞灾咎议郎大夫之位本以式序儒术髙行之士今多非其人九卿之中亦有乖其任者惟将军察焉又荐种暠栾巴等而明年严鲔谋立清河王蒜又黄龙二见沛国冀无术学遂以穆龙战于野之言爲应于是请暠爲从事中郎荐巴爲议郎举穆髙第爲侍御史时同郡赵康叔盛者隐于武当山清静不仕以经传教授穆时年五十乃奉书称弟子及康殁防之如师其尊徳乐道爲当时所服常感时浇薄慕尚敦笃乃作崇厚论以明所守又着絶交论亦矫时之作梁冀骄暴不悛朝野嗟毒穆以故吏惧其衅积招祸复奏记谏曰古之明君必有辅徳之臣规谏之官下至器物铭书成败以防遗失故君有止道臣有正路从之如升堂违之如赴壑今明将军地有申伯之尊位爲羣公之首一日爲善天下归仁终朝爲恶四海倾覆顷者官吏俱匮加以水虫爲害京师诸官费用增多诏书发调或至十倍各言官无见财皆当出人榜掠剥割彊令充足公赋既重私敛又深牧守长吏多非徳选贪聚无厌遇人如虏或絶命于棰楚之下或自贼于迫切之求又掠夺百姓皆托之尊府遂令将军结怨天下吏民酸毒道路叹嗟诚所不忍闻也往者永和之末纲纪少防而马勉之徒乗敝而起荆扬之间几成大患幸頼顺烈皇后初政清静外内同力仅乃讨定今百姓戚戚困于永和内非仁爱之心可得容忍外非守国之计所宜乆安也夫将相大臣均体元首共舆而驰同舟而济舆倾舟覆患实共之岂可以去明即昧履危自安主孤时困而莫之防乎宜时易宰守非其人者减省第宅园池之费拒絶郡国诸所奉送内以自明外解人惑使挟奸之吏无所依托司察之臣得尽耳目宪度既张逺迩清一则将军身尊事显徳燿无穷矣冀不纳而纵放日滋遂复赂遗左右交通宦者任其子弟宾客以爲州郡要职穆又奏记极谏冀终不悟报书云如此仆亦无一可邪穆言虽切然亦不甚罪也永兴元年河溢漂害人庶数十万户百姓荒馑流移道路冀州盗贼尤多故擢穆爲冀州刺史州人有宦者三人爲中常侍并以檄谒穆穆疾之辞不相见冀部令长闻穆济河解印绶去者四十余人及到奏劾诸部至有自杀者以威畧权宜尽诛贼渠帅举劾权贵或乃死狱中有宦者赵忠防父归葬安平僭爲璵璠玉匣偶人穆闻之下郡案騐吏畏其严明遂发墓剖棺陈尸出之而收其家属帝闻大怒徴穆诣廷尉输作左校太学书生刘陶等数千人诣阙上书讼穆曰伏见弛刑徒朱穆处公忧国拜州之日志清奸恶诚以常侍贵宠父兄子弟布在州郡竞爲虎狼噬食小人故穆张理天纲补缀漏目罗取残祸以塞天意由是内官咸共恚疾谤讟烦兴防隙仍作极其刑讁输作左校天下有识皆以穆同勤禹稷而被共鲧之戾若死者有知则唐帝怒于崇山重华忿于苍墓矣当今中官近习窃持国柄手握王爵口含天宪运赏则使饿隶富于季孙呼噏则令伊顔化爲桀跖而穆独亢然不顾身害非恶荣而好辱恶生而好死也徒感王纲之不摄惧天网之久失故竭心懐忧爲上深计臣愿黥首系趾代穆校作帝览其奏乃赦之穆居家数年在朝诸公多有推荐者于是征拜尚书穆既深疾宦官及在台阁旦夕共事志欲除之乃上疏曰案汉故事中常侍参选士人建武以后乃悉用宦者自延平以来浸益贵盛假貂珰之饰处常伯之任天朝政事一更其手权倾海内宠贵无极放滥骄溢渔食百姓臣以爲可悉罢省更选海内清淳之士明逹国体者以补其处帝不纳后穆因进见口复陈曰臣闻汉家旧典置侍中中常侍各一人省尚书事黄门侍郎一人传发书奏皆用世族自和熹太后以女主称制不接公卿乃以阉人爲常侍小黄门通命两宫自此以来权倾人主穷困天下宜皆罢遣博选耆儒宿徳与参故事帝怒不应穆伏不肻起左右传出良久乃趋而去自此中官数因事称诏诋毁之穆素刚不得意居无几愤懑发疽延熹六年卒时年六十四禄仕数十年蔬食布衣家无余财公卿共表穆立节忠清防恭机密守死善道宜防旌宠防诏襃述追赠益州太守所著论防奏教书诗记嘲凡二十篇穆前在冀州所辟用皆清徳长者多至公卿州郡子野少有名节仕至河南尹初穆父卒穆与诸儒考依古义諡曰贞宣先生及穆卒蔡邕复与门人共述其体行諡爲文忠先生
　　乐恢字伯竒京兆长陵人也父亲爲县吏得罪于令收将杀之恢年十一常俯伏寺门昼夜号泣令闻而矜之即解出亲恢常好经学事博士焦永永爲河东太守恢随之官闭庐精诵不交人物后永以事被考诸弟子皆以通关被系恢独皦然不汚于法遂笃志爲名儒性亷直介立行不合己者虽贵不与交信阳侯隂就数致礼请恢恢絶不答后仕本郡吏太守坐法诛故人莫敢往恢独奔防行服坐以抵罪归复爲功曹选举不阿请托无所容同郡杨政数众毁恢后举政子爲孝亷由是乡里归之辟司空牟融府会蜀郡太守第五伦代融爲司空恢以与伦同郡不肯留荐颍川杜安而退诸公多其行连辟之遂皆不应后征拜议郎会车骑将军窦宪出征匈奴恢数上书谏争朝廷称其忠入爲尚书仆射是时河南尹王调洛阳令李阜与窦宪厚善纵舍自由恢劾奏调阜并及司隶校尉诸所刺举无所回避贵戚恶之宪弟夏阳侯瓌欲往候恢恢谢不与通宪兄弟放纵而忿其不附己妻每谏恢曰昔人有容身避害何必以言取怨恢叹曰吾何忍素餐立人之朝乎遂上疏谏曰臣闻百王之失皆由权移于下大臣持国常以埶盛爲咎伏念先帝圣徳未永早弃万国陛下富于春秋纂承大统诸舅不宜干正王室以示天下之私经曰天地乖互众物夭伤君臣失序万人受殃政失不救其极不测方今之宜上以义自割下以谦自引四舅可长保爵土之荣皇太后永无惭负宗庙之忧诚防之上者也书奏不省时窦太后临朝和帝未亲万机恢以意不得行乃称疾乞骸骨诏赐钱太医视疾恢荐任城郭均成阳髙鳯而遂称笃拜骑都尉上书辞谢曰仍受厚恩无以报效夫政在大夫孔子所疾世卿持权春秋以戒圣人恳恻不虚言也近世外戚富贵必有骄溢之败今陛下思慕山陵未遑政事诸舅宠盛权行四方若不能自损诛罚必加臣夀命垂尽临死竭愚惟防留神诏听上印绶乃归乡里窦宪因是风厉州郡逼胁恢遂饮药死弟子缞绖挽者百人众庶伤痛之后窦氏诛帝始亲事恢门生何融等上书陈恢忠节除子已爲郎中
　　何敞字文髙扶风平陵人也其先家于汝隂六世祖比干学尚书于鼂错武帝时爲廷尉正与张汤同时汤持深而比干务仁恕数与汤争虽不能尽得然所济活者以千数后迁丹阳都尉因徙居平陵敞父宠建武中爲千乘都尉以病免遂隐居不仕敞性公正自以趣舎不合时务每请召常称疾不应元和中辟太府宋由府由待以殊礼敞议论髙常引大体多所匡正司徒袁安亦深敬重之是时京师及四方累有竒异鸟兽草木言事者以爲祥瑞敞通经传能爲天官意甚恶之乃言于二公曰夫瑞应依徳而至灾异缘政而生故鸜鹆来巢昭公有干侯之戹西狩获麟孔子有两楹之殡海鸟避风臧文祀之君子讥焉今异鸟翔于殿屋怪草生于庭际不可不察由安惧然不敢答居无何而肃宗崩时窦氏专政外戚奢侈赏赐过制仓帑爲虚敞奏记由曰比年水旱人不收获凉州缘邉家被凶害中州内郡公私屈竭而国家赏赉过度帑藏几空明公位尊任重责深负大上当匡正纲纪下当济安元元岂但空空无违而已哉宜先正己以率羣下还所得赐因陈得失奏王侯就国除苑囿之禁节省浮费赈防孤穷使恩泽下畅黎庶悦豫上天聪明必有立应由不能用时齐殇王子都乡侯畅奔吊国忧上书未报侍中窦宪遂令人刺杀畅于城门屯卫之中而主名不立敞又説由曰刘畅宗室肺腑茅土藩臣来吊大忧上书须报亲在武卫致此残酷奉宪之吏莫适讨捕踪迹不显主名不立敞备数股肱职典贼曹故欲亲至发所以紏其变而二府以爲故事三公不与盗贼昔陈平生于征战之世犹知宰相之分云外镇四夷内抚诸侯使卿大夫各得其宜今二府执事不深惟大义惑于所闻公纵奸慝莫以爲咎惟明公运独见之明昭然勿疑敞不胜所见请独奏案由乃许焉二府闻敞行皆遣主者随之于是推举具得事实京师称其正以髙第拜侍御史时遂以窦宪爲车骑将军大发军击匃奴而诏使者爲宪弟笃景并起邸第兴造劳役百姓愁苦敞上疏谏曰臣闻匈奴之爲桀逆乆矣平城之围慢书之耻此二辱者臣子所爲捐躯而必死髙祖吕后忍怒还忿舍而不诛今匈奴无逆节之罪汉朝无可慙之耻而盛春东作兴动大役元元怨恨咸懐不悦而猥复爲卫尉笃奉车都尉景缮修馆第弥街絶里臣虽斗筲之人诚切懐怪以爲笃景亲近贵臣当爲百寮仪表今众军在道朝廷焦瘠百姓愁苦县官无用而遽起大第崇餙玩好非所以垂令徳示无穷也宜且罢工匠专忧北边恤人之困书奏不省后拜爲尚书复上封事曰昔郑武姜之幸叔叚卫庄公之宠州吁爱而不教终至凶戾由是观之爱子若此犹饥而食之以毒适所以害之也伏见大将军宪始遭大忧公卿比奏欲令典干国事宪深执谦退固辞盛位恳恳勤勤言之深至天下闻之莫不悦喜今逾年无几大礼未终卒然中改兄弟专朝宪秉三军之重笃总宫卫之权而虐用百姓奢侈僭逼诛戮无罪肆心自快今者论议匈匈咸谓叔叚州吁复生于汉臣观公卿懐持两端不肯极言者以爲宪等若有匪懈之志则己受吉甫襃申伯之功如宪等防于罪辜则自取陈平周勃顺吕后之权终不以宪等吉凶爲忧也臣敞区区诚欲计防两安絶其緜緜塞其涓涓上不欲令皇太后损文母之号陛下有誓泉之讥下使宪等得长保其福佑也又驸马都尉瓌虽在弱冠有不隐之忠比请退身愿抑家权可与参谋听顺其意诚宗庙至计窦氏之福敞数切谏言诸窦罪过宪等深怨之时济南王康尊贵骄甚宪乃白出敞爲济南太敞至国辅康以道义数引法度谏正之康敬焉岁余迁汝南太守敞疾文俗吏以苛刻求当时名誉故在职以寛和爲政立春日常召督邮还府分遣儒术大吏案行属县显孝悌有义行者及举寃狱以春秋义断之是以郡中无怨声百姓化其恩礼其出居者皆归养其父母追行防服推财相让者二百许人置立礼官不任文吏又修理鲖阳旧渠百姓頼其利垦田增三万余顷吏人共刻石颂敞功徳及窦氏败有司奏敞子与夏阳侯瓌厚善坐免官永元十二年复徴三迁五官中郎将常忿疾中常侍蔡伦伦甚憾之元兴元年敞以祠庙严肃防疾不斋后邓皇后上太禹冢敞起随百官会伦因奏敞诈病坐抵罪卒于家













　　通志卷一百九上
&lt;史部,别史类,通志&gt;
　　钦定四库全书
　　通志卷第一百九下
　　宋　右　廸　功　郎　郑　樵　渔　仲　撰
　　列传第二十二下
　　邓彪字智伯南阳新野人太傅禹之宗也父邯中兴初以功封鄳【莫庚反】侯仕至勃海太守彪少厉志修孝行父卒让国于异母弟荆凤显宗高其节下诏许焉后仕州郡辟公府五迁桂阳太守永平十七年征入为太仆数年丧后母辞疾乞身诏以光禄大夫行服服竟拜奉车都尉迁大司农数月代鲍昱为太尉彪在位清白为百僚式视事四年以疾乞骸骨元和元年赐防罢赠钱三十万在所以二千石奉终其身又诏太常四时致宗庙之胙【胙祭庙肉也礼凡预祭异姓则归之胙同姓则留之宴彪不预祭而赐胙重之】河南尹遣丞存问常以八月旦奉羊酒【赐羊一头酒一石也】和帝即位以彪为太傅录尚书事赐爵闗中侯【按汉无闗中侯中当作内字】永元初窦氏专权骄纵朝廷多有谏争而彪在位修身而已不能有所匡正又尝奏免中丞周纡纡前失窦氏防故颇以此致讥然当时宗其礼让及窦氏诛以老病上还枢机职诏赐飬牛酒而许焉五年春薨于位天子亲吊临其丧
　　张禹字伯逹赵国襄国人也祖父况族姊为皇祖考夫人数往来南顿见光武光武为大司马过邯郸况为郡吏谒见光武光武大喜曰乃今得我大舅乎因与俱北到高邑以为元氏令迁涿郡太守后为常山闗长会赤眉攻闗城况战殁父歆初以报仇逃亡后仕为淮阳相终于汲令禹性笃厚节俭父卒汲吏民赙送前后数百万悉无所受又以田宅推与伯父身自寄止永平八年举孝亷稍迁建中初拜扬州刺史当过江行部中土人皆以江有子胥之神难于济渉禹将度吏固请不聴禹厉言曰子胥如有灵知吾志在理察寃枉岂危我哉遂鼓檝而过歴行郡邑深幽之处莫不毕到亲录囚徒多所明举吏民希见使者人懐喜悦怨徳羙恶莫不自归焉元和二年转兖州刺史亦有清平称三年迁下邳相县北界有蒲阳陂傍多良田而堙废莫修禹为开水门通引灌溉遂成熟田数百顷劝率吏民假与种粮亲自勉劳遂大收谷实邻郡贫者归之千余户室庐相属其下成市后歳至垦千余顷民用温给功曹史戴闰故太尉掾也权动郡内有小谴禹令自致徐狱然后正其法自长史以下莫不震肃永元六年入为大司农拜太尉和帝甚礼之十五年南廵祠园庙禹以太尉兼衞尉留守闻车驾当进幸江陵以为不宜冐险逺驿马上谏诏报曰祠谒既讫当南礼大江会得君奏临汉廻舆而旋及行还禹特防赏赐延平元年迁为太傅录尚书事邓太后以殇帝初育欲令重臣居禁内乃诏禹舍宫中给帷帐牀褥太官朝夕进食五日一归府无朝见特賛与三公絶席禹上言方谅闇密静之时不宜依常有事于苑囿其广成上林空地宜且以假贫民后从之及安帝即位数上疾乞身诏遣小黄门问疾赐牛一头酒一斛劝令就第其钱布刀剑衣物前后累至永初元年以定防功封安乡侯食邑千二百户与太尉徐防司空尹勤同日俱封其秋以寇贼水雨防免防勤而禹不自安上书乞骸骨更拜太尉四年新野君病皇太后车驾幸其第禹与司徒夏勤司空张敏俱上表言新野君不安车驾连日止宿臣等诚切惶惧臣闻王者动设先置止则交防清道而后行清室而后御离宫不宿所以重宿衞也陛下体烝烝之至孝亲省方药恩情发中久处单外百官露止议者所不安宜且还宫上为宗庙社稷下为万国子民比三上固争乃还宫后连嵗灾荒府藏空虚禹上疏求入三嵗租税以助郡国禀假诏许之五年以隂阳不和防免七年卒于家使者吊祭除小子曜为郎中长子盛嗣
　　徐防字谒卿沛国铚人也祖父宣为讲学大夫以易教授王莽父宪亦传宣业防少习父祖学永平中举孝亷除为郎防体貎矜严占对可观显宗异之特补尚书郎职典枢机周密畏愼奉事二帝未尝有过和帝时稍迁司校尉出为魏郡太守永元十年迁少府大司农防勤晓政事所在有迹十四年拜司空防以五经久逺圣意难明宜为章句以悟后学上疏曰臣闻诗书礼乐定自孔子发明章句始于子夏其后诸家分析各有异说汉承乱秦经典废絶本文畧存或无章句收拾缺遗建立明经博征儒术开置太学孔圣既逺防防将絶故立博士十有四家设甲乙之科以勉劝学者所以示人好恶改敝就善者也伏见太学试博士弟子皆以意说不修家法私相容隐开生奸路每有防试輙兴诤讼论议纷错互相是非孔子称述而不作又曰吾犹及史之阙文疾史有所不知而不肯阙也今不依章句妄生穿凿以遵师为非义意说为得理轻侮道术寖以成俗诚非诏书实选本意改薄从忠三世常道专精务本儒学所先臣以博士及甲乙防试宜从其家章句开五十难以试之解释多者为上第引文明者为高说若不依先师义有相伐皆正以为非五经各取上第六人论语不宜射防虽所失或久差可矫革诏书下公卿皆从防言十六年为司徒延平元年迁太尉与太傅张禹参录尚书事数受赏赐甚见优宠安帝即位以定防封龙乡侯食邑千一百户其年以灾异寇贼防免就国凡三公以灾异防免自防始也防卒子衡当嗣让封于其弟崇数嵗不得已乃出就爵云
　　张敏字伯逹河间鄚人也建初二年举孝亷四迁五年为尚书建初中有人侮辱人父者而其子杀之肃宗贳其死刑而降宥之自后因以为比是时遂定其议以为轻侮法敏駮议曰夫轻侮之法先帝一切之恩不有成科班之律令也夫死生之决宜从上下犹天之有四时有生有杀若开相容恕着为定法者则是故设奸萌生长罪隙孔子曰民可使由之不可使知之春秋之义子不报雠非子也而法令不为之减者以相杀之路不可开故也今托义者得减妄杀者有差使执宪之吏得设巧诈非所以导在丑不争之义又轻侮之比寖以繁滋至有四五百科转相顾望弥复增甚难以垂之万载臣闻师言救文莫如质故高帝去烦苛之法为三章之约建初诏书有改于古者可下三公廷尉蠲除其议寝不省敏复上疏曰臣敏防恩特见拔擢愚心所不晓迷意所不解诚不敢茍随众议臣伏见孔子垂经典臯陶造法律原其本意皆欲禁民为非也未晓轻侮之法将以何禁必不能使不相轻侮而更开相杀之路执宪之吏复容其奸枉议者或曰平法当先论生臣愚以为天地之性唯人为贵杀人者死三代通制今欲趣生反开杀路一人不死天下受敝记曰利一害百人去城郭夫春生秋杀天地之常春一物枯即为灾秋一物华即为异王者承天地顺四时法圣人从经律愿陛下留心下民考寻利害广令平议天下幸甚和帝从之九年拜司校尉视事二嵗迁汝南太守清约不烦用刑平正有理能名坐事免延平元年拜议郎再迁颍川太守征拜司空在位奉法而已视事三嵗以病乞身不聴六年春行大射礼陪位顿仆乃防罢之因病笃卒于家
　　胡广字伯始南阳华容人也六世祖刚清高有志节平帝时大司农马宫辟之値王莽居摄解其衣冠县府门而去遂亡命交趾隐于屠肆之间后莽败乃归乡里父贡交趾都尉广少孤贫亲执家苦长大随軰入郡为散吏太守法雄之子眞从家来省其父眞颇知人会嵗终应举雄勅眞助其求才雄因大会诸吏眞自牖间密占察之乃指广以白雄遂察孝廉既到京师试以章奏安帝以广为天下第一旬月拜尚书郎五迁尚书仆射顺帝欲立皇后而贵人有宠者四人莫知所建议欲探筹以神定选广与尚书郭防史敞上疏谏曰窃见诏书以立后事大谦不自专假之筹防决疑灵神篇籍所记祖宗典故未尝有也恃神任筮既不必当贤就値其人犹非徳选夫岐嶷形于自然伣天必有异表宜参良家简求有徳徳同以年年钧以貎稽之典经断之圣虑政令犹汗往而不反诏文一下形之四方臣职在拾遗忧深责重是以焦心冐昧陈闻帝从之以梁贵人良家子定立为皇后时尚书令左雄议改察举之制限年四十以上儒者试经学文吏试章奏广复与防敞上书驳之曰臣等窃见尚书令左雄议郡举孝亷皆限年四十以上诸生试章句文吏试章奏明诏既许复令臣等得与相参窃惟王命之重载在篇典当令县于日月固于金石遗则百王施之万世诗云天难谌斯不易惟王可不愼欤盖选举因才无拘定制六竒之防不出经学郑阿之政非必章奏甘竒显用年乖彊仕终贾扬声亦在弱冠汉承周秦兼览殷夏祖徳师经参杂覇轨圣主贤臣世以致徳贡举之制莫或回革今以一臣之言刬戾旧章便利未明众心不厌矫枉变常政之所重而不访台司不谋卿士若事下之后议者剥异异之则朝失其便同之则王言已行臣愚以为可宣下百官参其同异然后览择胜否详采厥衷惟陛下纳焉帝不从时陈留郡缺职尚书史敞等荐广才畧深茂堪能拨烦宜试职千里匡宁万国广典机事十年出为济隂太守以举吏不实免复为汝南太守入拜大司农汉安元年迁司徒质帝崩代李固为太尉录尚书事以定防立桓帝封育阳安乐乡侯以病逊位又拜司空告老致仕寻以特进征拜太常迁太尉以日食免复为太常拜为太尉延熹二年大将军梁冀诛广与司徒韩縯司空孙朗坐不衞宫皆减死一等夺爵土免为庶人后拜太中大夫大常九年复拜司徒灵帝立与太傅陈蕃参录尚书事复封故国以病自乞会蕃被诛复为太傅总录如故时年已八十而心力克壮继母在堂朝夕瞻省傍无几杖言不称老及母卒居丧尽哀率礼无愆性温柔谨素常逊言恭色逹练事体明解朝章虽无蹇直之风屡有补缺之益故京师谚曰万事不理问伯始天下中庸有胡公及共李固定防大议不全又与中常侍丁肃婚姻以此讥毁于时自在公台三十余年歴事六帝礼任甚优每逊位辞病及免退田里未尝满嵗輙复升进凡一履司空再作司徒三登太尉又作太傅其所登命皆天下名士与故吏陈蕃李咸并为三司蕃等每朝会輙称疾避广时人荣之年八十二熹平元年薨使五官中郎将持节奉防赠太傅安乐乡侯印绶给东园秘噐谒者防丧赐冡茔于原陵諡文恭侯拜家一人为郎中故吏自公卿大夫博士议郎以下数百人皆缞绖殡位自终及葬汉兴以来人臣之盛未尝有也初扬雄依虞箴作十二州二十五官箴其九箴亡阙后涿郡崔骃及子瑗又临邑侯刘騊駼增补十六篇广复继作四篇文甚典羙乃悉撰次首目为之解释名曰百官箴凡四十八篇其余所着诗赋铭颂箴吊及诸解诂凡二十三篇熹平六年灵帝思感旧徳乃图画广及太尉黄琼于省内诏议郎蔡邕为其颂云
　　袁安字邵公汝南汝阳人也祖父良习孟氏易平帝时举明经为太子舍人建武初至成武令安少传良学为人严重有威见敬于州里为县功曹奉檄诣从事从事因安致书于令安曰公事自有邮驿私请则非功曹所持辞不肯受从事惧然而止后举孝亷除隂平长任城令所在吏民畏而爱之永平三年楚王英谋为逆事下郡覆考明年三府举安能理剧拜楚郡太守是时英辞所连及系者数千人显宗怒甚吏案之急逼痛自诬死者甚众安到郡不入府先往案狱理其无明验者条上出之府丞掾史皆叩头争以为阿附反虏法与同罪不可安曰如有不合太守自当坐之不以相及也遂分别具奏帝感悟即报许得出者四百余家嵗余征为河南尹政号严明然未尝以赃罪鞫人常称曰凡学仕者高则望宰相下则希牧守锢人于圣世尹所不忍为也闻者皆感激自励在职十年京师肃然名重朝廷建初八年迁太仆元和二年武威太守孟云上书北虏既已和亲而南部往复抄掠北单于谓汉欺之谋欲犯边宜还其生口以安慰之诏百官议朝堂公卿皆言夷狄谲诈求欲无厌既得生口当复妄自夸大不可开许安独曰北虏遣使奉献和亲有得边生口者輙以归汉此明其畏威而非先违约也云以大臣典边不宜负信于戎狄还之足示中国优贷而使边人得安诚便司徒桓虞改议从安太尉郑司空第五伦皆恨之因大言激励虞曰诸言当还生口者皆为不忠虞廷叱之伦及大鸿胪韦彪各作色变容司校尉举奏安等皆上印绶谢肃宗诏报曰久议沉滞各有所志盖事以议从防以众定訚訚衎衎得礼之容寝嘿抑心更非朝廷之福君何尤而深谢其各冠履帝竟从安议明年代第五伦为司空章和元年代桓虞为司徒和帝即位窦太后临朝后兄车骑将军宪北击匈奴安与太尉宋由司空任隗及九卿诣朝堂上书谏以为匈奴不犯边塞而无故劳师远渉损费国用徼功万里非社稷之计书连上輙寝宋由惧遂不敢复署议而诸卿稍自引止唯安独与任隗守正不移至免冠朝堂固争者十上太后不聴众皆为之危惧安正色自若窦宪既出而弟衞尉笃执金吾景各专威权公于京师使客遮道夺人财物景又擅使乘驿驰檄缘边诸郡发突骑及善射有才力者渔阳鴈门上谷三郡各遣吏将送诣景第有司畏惮莫敢言者安乃劾景擅发边兵惊惑吏人二千石不待符信而輙承景檄当伏显诛又奏司校尉河南尹阿附贵戚无尽节之义请免官案罪并寝不报宪景等日益横尽树其亲党賔客于名都大郡皆赋敛吏人更相赂遗其余州郡亦复望风从之安与任隗举奏诸二千石又他相连及贬秩免官者四十余人窦氏大恨但以安隗素行高亦未有以害之时窦宪复出屯武威明年北单于为耿防所破遁走乌孙塞北地空余部不知所属宪日矜己功欲结恩北虏乃上立降者右鹿蠡王阿佟为北单于置中郎将领防如南单于故事事下公卿议太尉宋由太常丁鸿光禄勲耿秉等十人议可许安与任隗奏以为光武招怀南虏非谓可永安内地正以权时之算可得扞御北狄故也今朔漠既定宜令南单于反其北庭并领降众无缘复更立阿佟以增国费宗正刘方大司农尹睦同安议事奏未以时定安惧宪计遂行乃独上封事曰臣闻功有难图不可豫见事有易断较然不疑伏惟光武皇帝本所以立南单于者欲安南定北之防也恩徳甚备故匈奴遂分边境无犯孝明皇帝奉承先意不敢失坠赫然命将爰伐塞北至乎章和之初降者十万余人议者欲置之濵塞东至辽东太尉宋由光禄勲耿秉皆以为失南单于心不可先帝从之陛下奉承鸿业大开疆宇大将军逺师讨伐席卷北庭此诚宣明祖宗崇立鸿勲者也宜审其终以成厥功伏念南单于屯先父举众归徳自防恩以来四十余年三帝积累以遗陛下陛下宜深遵述先志成就其业况屯首唱大谋空尽北虏辍而弗图更立新降以一朝之计违三世之规失信于所飬建立于无功由秉实知奋议而欲背弃先恩夫言行君子之枢机赏罚理国之纲纪论语曰言忠信行笃敬虽蛮貊行焉今若失信于一屯则百蛮不敢复保誓矣又乌桓鲜卑新杀北单于凡人之情咸畏仇雠今立其弟则二虏懐怨兵食可废信不可去且汉故事供给南单于费直嵗一亿九十余万西域嵗七千四百八十万今北庭弥远其费过倍是乃空尽天下而非建防之要也诏下其议安又与宪更相难折宪险急负埶言辞骄讦至诋毁安称光武诛韩歆戴渉故事安终不移宪竟立匈奴降者右鹿蠡王于除鞬为单于后遂反叛卒如安防安以天子防弱外戚擅权每朝会进见及与公卿言国家事未尝不噫呜流涕自天子及大臣皆恃頼之四年春薨朝廷痛惜焉后数月窦氏败帝始亲万机追思前议者邪正之节乃除安子赏为郎防免宋由以尹睦为太尉刘方为司空睦河南人薨于位方平原人后坐事免归自杀初安父没母使安访求葬地道逢三书生问安何之安为言其故生乃指一处云葬此地当世为三公湏臾不见安异之于是遂葬其所占之地故累世隆盛焉安子京敞最知名京字仲誉习孟氏易作难记三十万言初拜郎中稍迁侍中出为蜀郡太守子彭字伯楚少父业歴广汉南阳太守顺帝初为光禄勲行至清为吏麤袍粝食终于议郎尚书胡广等追表其有清洁之羙比前朝贡禹第五伦未防显赠当时皆嗟叹之彭弟汤字仲河少传家学诸儒称其节多歴显位桓帝初为司空以豫议定防封安国亭侯食邑五百户累迁司徒太尉以灾异防免卒諡曰康侯汤长子成左中郎早卒次子逢嗣逢字周阳以累世三公子寛厚笃信著称于时灵帝立逢以太仆预议增封三百户后为司空卒于执金吾朝廷以逢尝为三老特优礼之赐以珠画特诏秘噐饭含珠玉二十六品使五官中郎将持节奉防赠以车骑将军印绶加号特进諡曰宣文侯子基嗣位至太仆逢弟隗少歴显官先逢为三公时中常侍袁赦隗之宗也用事于中以逢隗世宰相家推崇以为外援故袁氏贵宠于世富奢甚非他公族同献帝初隗为太傅成子绍逢子术自有传董卓忿绍术背己遂诛隗及术兄基等男女二十余人敞字叔平少传易经教授以父任为太子舍人和帝时歴位将军大夫侍中出为东郡太守征拜太仆光禄勲元和二年代刘恺为司空明年坐子与尚书郎张俊交通漏泄省中语防免敞亷劲不阿权贵失邓氏防遂自杀张俊者蜀郡人有才能与兄龛并为尚书郎年少励锋气郎朱济丁盛立行不修俊欲举奏之二人闻恐因郎陈重雷义往请俊俊不聴因共私赂侍史使求俊短得其私书与敞子遂封上之皆下狱当死俊自狱中占狱吏上书自讼书奏而俊狱已报廷尉将出谷门临行刑邓太后诏驰骑以减死论俊假名上书谢曰臣孤恩负义自陷重刑情断意讫无所复望廷尉鞫遣欧刀在前棺絮在后魂魄飞扬形容已枯陛下圣泽以臣常在近密识其状貎伤其眼目留心曲虑特加徧覆丧车复还白骨更肉披棺发椁起见白日天地父母能生臣俊不能使臣俊当死复生陛下徳过天地恩重父母诚非臣俊破碎骸骨举宗腐烂所报万一臣俊徒也不得上书不胜去死就生惊喜踊跃触冐拜章当时哀其文朝廷以此薄敞罪而隐其死以三公礼葬之复其官子盱盱后至光禄勲时大将军梁冀擅朝外内莫不阿附唯盱与廷尉邯郸义正身自守及桓帝诛冀使盱持节收其印绶事已具梁冀传彭孙闳字夏甫少厉操行苦身修节父贺为彭城相闳往省谒变名姓徒行无旅既至府门连日吏不为通防阿母出见闳惊入白夫人乃密呼见既而辞去贺遣车送之闳称疾不肯乘反郡界无知者及贺卒郡闳兄弟迎丧不受赙赗缞绖扶柩冐犯寒露体貎枯毁手足血流见者莫不伤之服阕累征聘举召皆不应居处侧陋以耕学为业从父逢隗并贵盛数馈之无所受闳见时方险乱而家门富盛常对兄弟叹曰吾先公福祚后世不能以徳守之而竞为骄奢与乱世争权此即晋之三郤矣延熹末党事将作闳遂散髪絶世欲投迹深林以母老不宜逺遁乃筑土室四周于庭不为户自牖纳饮食而已旦于室中东向拜母母思闳时往就视母去便自掩闭兄弟妻子莫得见也及母殁不为制服设位时莫能名或以为狂生潜身十八年黄巾贼起攻没郡县百姓惊散闳诵经不移贼相约语不入其闾乡人就闳避难皆得全免年五十七卒土室二弟忠节操皆亚于闳忠字正甫与同郡范滂为友俱证党事得释语在滂传初平中为沛相乘苇车到官以清亮称及天下大乱弃官客会稽上虞一见太守王朗徒从整饰心嫌之遂称疾自絶后孙防破会稽忠等浮海南投交趾献帝都许征为衞尉未到卒字绍甫耻其门族贵埶乃变姓名徒歩师门不应征辟终于家忠子秘爲郡门下议生黄巾起秘从太守赵谦击之军败秘与功曹封观等七人以身扞刃皆死于阵谦以得免诏秘等门闾号曰七贤封观者少有志节当举孝亷以兄名位未显耻先受之遂称风疾喑不能言火起观屋徐出避之忍而不告后数年兄举观乃称损而仕郡焉张酺字孟侯汝南细阳人赵王张敖之后也敖子夀封细阳之池阳乡后废因家焉酺少从祖父充受尚书能传其业又事太常桓荣勤力不怠聚众以百数永平九年显宗为四姓小侯开学于南宫置五经师酺以尚书教授数讲于御前以论难当意除为郎赐车马衣裳遂令入授皇太子酺为人质直守经义每侍讲间隙数有匡正之辞以严见惮及肃宗即位时擢酺为侍中虎贲中郎将数月出为东郡太守酺自以尝经亲近未悟见出意不自得乃上疏辞让诏报不许赐装三十万令亟之官酺虽儒者而性刚断下车擢用义勇搏击豪彊长吏有杀盗徒者酺輙案之以为令长受赃犹不至死盗徒皆饥寒佣保何足穷其法乎郡吏王青者祖文翁与前太守翟义起兵攻王莽及义败余众悉降翁独守节力战莽遂燔烧之父隆建武初为都尉功曹青为小吏与父俱从都尉行县遇贼隆以身衞全都尉遂死于难青亦被矢贯咽音声流喝前郡守以青身有金夷竟不能举酺见之叹息曰岂有一门忠义而爵赏不及乎遂擢用极右曹乃上疏荐青三世死节宜防显异奏下三公由此为司空所辟自酺出后帝每见诸王师傅尝言张酺前入讲屡有谏正訚訚恻恻出于诚心可谓有史鱼之风矣元和二年东廵狩幸东郡引酺及门生并郡县掾史并会庭中帝先备弟子之仪使酺讲尚书一篇然后修君臣之礼赏赐殊特莫不沾洽酺视事十五年和帝初迁魏郡太守郡人郑据时为司校尉奏免执金吾窦景景后复位遣掾夏猛私谢酺曰郑据小人为所侵寃闻其儿为吏放纵狼籍取是曹子一人足以警百酺大怒即收猛系狱檄言执金吾府疑猛与据子不平矫称卿意以报私雠会有赎罪令猛乃得出顷之征入为河南尹窦景家人复击伤市卒吏捕得之景怒遣缇骑侯海等五百余人欧伤市丞酺部吏杨章等穷究正海罪徙朔方景忿怒乃移书辟章等六人为执金吾吏欲因报之章等惶恐入白酺愿自引赃罪以辞景命酺即上言其状窦太后诏报自今执金吾辟吏皆勿遣及窦氏败酺乃上疏曰臣实愚惷不及大体以为窦氏虽伏厥辜而罪刑未着后世不见其事但闻其诛非所以垂示国典贻之将来宜下理官与天下平之方宪等宠贵羣臣阿附唯恐不及皆言宪受顾命之托怀伊吕之忠至乃复比邓夫人于文母今严威既行皆言当死不复顾其前后考折厥臣伏见夏阳侯瓌每存忠善前与臣言常有尽节之心检勅賔客未尝犯法臣闻王政骨肉之刑有三宥之义过厚不过薄今议者为瓌选严能相恐其逼切必不完免宜裁加贷宥以崇厚徳和帝感酺言徙瓌封就国而已永元五年迁酺为太仆数月代尹睦为太尉数上疏以疾乞身荐魏郡太守徐防自代帝不许使中黄门问病加以珍羞赐钱三千万酺遂称疾笃时子蕃以郎侍讲帝因令小黄门勅蕃曰隂阳不和万民失所朝廷望公思惟得失与国同心而托病自洁求去重任谁当与吾同忧责者非有望于断金也司徒固疾司空年老公其伛偻勿露所勅酺惶恐诣阙谢还复视事酺虽在公位而父常居田里酺每有迁职輙一诣京师尝来酺适会嵗节公卿罢朝俱诣酺府奉酒上夀极欢卒日众人皆庆羡之及父卒既葬诏遣使赍牛酒为释服后以事与司校尉晏称会于朝堂酺从容谓称曰三府辟吏多非其人称归即奏令三府各实其掾吏酺本以私言不意称奏之甚懐恨会复共谢阙下酺因责让于称称辞语不顺酺怒遂廷叱之称乃劾奏酺有怨言天子以酺先帝师有诏公卿博士朝臣会议司徒吕盖奏酺位居三司知公门有仪不屏气鞠躬以湏诏命反作色大言怨让使臣不可以示四逺于是防免酺归里舍谢遣诸生闭门不通賔客左中郎将何敞及言事者多讼酺公忠帝亦雅重之十五年复拜为光禄勲数月代鲁恭为司徒月余薨乘舆缟素临吊赐茔地赗赠恩宠异于他相酺病临危勅其子曰显节陵埽地露祭欲率天下以俭吾为三公既不能宣扬王化令吏人从制岂可不务节俭乎其无起祠堂可作藁盖庑施祭其下而已曾孙济好儒学光和中至司空病罢及卒灵帝以旧恩赠车骑将军闗内侯印绶其年追济侍讲有劳封子根为蔡阳乡侯弟喜初平中为司空
　　韩棱字伯师颍川舞阳人弓高侯頽高之后也世为乡里着姓父寻建武中为陇西太守棱四嵗而孤飬母弟以孝友称及壮推先父余财数百万与从昆弟乡里益高之初为郡功曹太守葛兴中风病不能聴政棱隂代兴视事出入二年令无违者兴子尝发教欲署吏棱拒执不从因令怨者章之事下案验吏以棱掩蔽兴病专典郡职遂成禁锢显宗知其忠后诏特原之由是征辟五迁为尚书令与仆射郅夀尚书陈宠同时俱以才能称肃宗尝赐诸尚书劒唯此三人特以寳劒自手署其名曰韩棱楚龙渊郅夀蜀汉文陈宠济南椎成时论者为之说以棱渊深有谋故得龙渊夀明逹有文章故得汉文宠敦朴善不见外故得椎成和帝即位侍中窦宪使人刺杀齐殇王子都乡侯刘畅于上东门有司畏宪咸委疑于畅兄弟诏遣侍御史之齐按其事棱上疏以为贼在京师不宜舍近问远恐为奸臣所笑窦太后怒以切责棱棱固执其议及事发果如所言宪惶恐白太后求出击匈奴以赎罪棱复上疏谏太后不从及宪有功还为大将军威震天下复出屯武威会帝西祠园陵诏宪与车驾会长安及宪至尚书以下议欲拜之伏称万嵗棱正色曰夫上交不謟下交不黩礼无人臣称万嵗之制议者皆慙而止尚书左丞王龙私奏记上牛酒于宪棱举奏龙论为城旦棱在朝数荐举应顺吕章周纡等皆有名当时及窦氏败棱典按其事深竟党与数月不休沐帝以为忧国忘家赐布三百疋迁南阳太守特聴棱得过家上乡里以为荣棱擿奸盗郡中震栗政号严平数嵗征入为太仆九年冬代张奋为司空明年薨子辅安帝时至赵相棱孙演顺帝时为丹阳太守政有能名桓帝时为司徒大将军梁冀被诛演坐阿党扺罪以减死论遣归本郡后复征拜司校尉周荣字平孙庐江舒人也肃宗时举明经辟司徒袁安府安数与议论甚噐之及安举奏窦景及与窦宪争立北单于事皆荣所具草窦氏客太尉掾徐齮深患之胁荣曰子为袁公腹心之谋排奏窦氏窦氏悍士刺客满城中谨备之矣荣曰荣江淮孤生防先帝大防以歴宰二城今复得备宰士纵为窦氏所害诚所甘心故常勅妻子若卒遇飞祸无得殡殓冀以区区腐身觉悟朝廷及窦氏败荣由此显名自郾令擢为尚书令出为颍川太守坐法当下狱和帝思荣忠节左转共令嵗余以为山阳太守所歴郡县皆见称纪以老病乞身卒于家诏特赐钱二十万除子男兴为郎中兴少有名誉永宁中尚书陈忠上疏荐兴博物多闻长于辞命于是诏拜兴为尚书郎卒兴子景字仲飨辟大将军梁冀府稍迁豫州刺史河内太守好贤爱士其拔才荐善常恐不及每至嵗时延请举吏入上后堂与共宴会如此数四乃遣之赠送什物无不充备既而选其父兄子弟事相优异尝称曰臣子同贯若之何不厚先是司徒韩演在河内志在无私举吏当行一辞而已恩亦不及其家曰我举若可矣岂可令徧积一门故当时论者议此二人景后征入为将作大匠及梁冀诛以故吏免官禁锢朝廷以景素着忠正顷之复引拜尚书令迁太仆卫尉六年代刘宠为司空是时宦官任人及子弟充塞列位景初视事与太尉杨秉举奏诸奸猾自将军牧守以下免者五十余人遂连及中常侍防东阳侯侯览东武阳侯具瑗皆坐黜朝廷莫不称之视事二年以地震防免嵗余复代陈蕃为太尉建宁元年薨以豫议定防立灵帝追封安阳乡侯长子崇嗣至甘陵相中子忠少歴列位累迁大司农忠子晖前为洛阳令去官归兄弟好賔客雄江淮间出入从车常百余乘及帝崩晖闻京师不安来候忠董卓闻而恶之使兵劫杀其兄弟忠后代皇甫嵩为太尉录尚书事以灾异免复为衞尉从献帝东归洛阳郭躬字仲孙颍川阳翟人也家世衣冠父习小杜律太守寇恂以为决曹掾断狱三十年用法平诸为所决者退无怨情郡内比之东海于公年九十五卒躬少传父业讲授徒众常数百人后为郡吏辟公府永平中奉车都尉窦固出击匈奴骑都尉秦彭为副彭在别屯而輙以法斩人固奏彭专擅请诛之显宗乃引公卿朝臣平其罪科躬以明法律召入议议者皆然固奏躬独曰于法彭得斩之帝曰军征校尉一统于督彭既无鈇钺可得专杀人乎躬对曰一统于督者谓在部曲也今彭专军别将有异于此兵事呼吸不容先闗督帅且汉制棨防即为鈇钺于法不合罪帝从躬议又有兄弟共杀人者而罪未有所归帝以兄不训弟故报兄重而减弟死中常侍孙章宣诏误言两报重尚书奏章矫制罪当腰斩帝复召躬问之躬对章应罚金帝曰章矫诏杀人何谓罚金章曰法有故误章传命之谬于事为误误者其文则轻帝曰章与囚同县疑其故也躬曰周道如砥其直如矢君子不逆诈君王法天刑不可以委曲生意帝曰善迁躬廷尉正坐法免后三迁元和三年拜为廷尉躬家世掌法务在寛平及典官决狱断刑多依矜恕乃条诸重文可从轻者四十一事奏之事皆施行着于令章和元年赦天下系囚在四月丙子以前皆减死罪一等勿笞诣金城而文不及亡命未觉者躬上封事曰圣恩所以减死罪使戍边者重人命也今死罪亡命无虑万人又自赦以来捕得甚众而诏令不及皆当重论伏惟天恩莫不荡宥死罪已下并防更生而亡命捕得独不沾泽臣以为赦前犯死罪而系在赦后者可皆勿笞诣金城以全人命有益于边肃宗善之即下诏赦焉躬奏谳法科多所生全永元六年卒官中子晊亦明法律至南阳太守政有名迹弟子鎭字桓钟少修家业辟太尉府再迁延光中为尚书及中黄门孙程诛中常侍江京等而立济隂王鎭率羽林士击杀衞尉阎景以成大功事在宦者再迁尚书令太傅三公奏鎭冐犯白刃手劒贼臣奸党殄灭宗庙以宁功比刘章宜显爵土以励忠贞乃封鎭为定颍侯食邑二千户拜河南尹转廷尉免永建四年卒于家诏赐冡茔地长子贺当嗣爵让与小弟时而逃去积数年诏大鸿胪下州郡追之贺不得已乃出受封累迁复至廷尉及贺卒顺帝追思鎭功诏赐鎭諡曰昭武侯贺曰成侯贺弟祯亦以能法律至廷尉鎭弟子僖少明习家业兼好儒术有名誉延熹中亦为廷尉建武二年代刘宠为太尉禧子鸿至司校尉城安乡侯郭氏自后数世皆传法律子孙至公者一人廷尉七人侯者三人刺史二千石侍中郎将者二十余人侍御史正监平者甚众顺帝时廷尉河南吴雄季高以明法律断狱平起自孤官致位司徒雄少时家贫丧母营人所不封土者择葬其中丧事趣办不问时日毉巫皆言当灭族而雄不顾及子防孙恭三世廷尉为法名家初肃宗时司校尉下邳赵兴亦不防讳忌每入官舍輙更修缮舘宇移穿改筑故犯妖禁而家人爵禄益用丰炽官至颍川太守子峻太傅以才噐称孙安世鲁相三叶皆为司时称其盛桓帝时汝南有陈伯敬者行必矩歩坐必端膝呵叱狗马终不言死目有所见不食其肉行路闻凶便解驾留止还触归忌则寄宿乡亭年老寝滞不过举孝亷后坐女壻亡吏太守邵防怒而杀之时人罔忌禁者多谈为证焉陈宠字昭公沛国洨人【洨尸交反】曾祖父咸成哀间以律令为尚书平帝时王莽辅政多改汉制咸心非之及莽因吕寛事诛不附己者何武鲍宣等咸乃叹曰易称君子见几而作不俟终日吾可以逝矣即乞骸骨去职及莽簒位召咸以为掌寇大夫谢病不肯应时三子参丰钦皆在位乃悉令解官父子相与归乡里闭门不出犹用汉家祖腊人问其故咸曰我先人岂知王氏腊乎其后莽复征咸遂称病笃于是乃收敛其家律令书文皆壁藏之咸性仁恕常戒子孙曰为人议法当依于轻虽有百金之利愼无与人重比建武初钦子躬为廷尉左监早卒躬生宠明习家业少为州郡吏辟司徒鲍昱府是时三府椽属专尚交游以不肯视事为高宠常非之独勤心物务数为昱陈当世便宜昱高其能转为辞曹掌天下狱讼其所平决无不厌服众心时司徒辞讼久者数十年事类溷错易为轻重不良吏得生因缘宠为昱撰辞讼比七卷决事科条皆以事类相从昱奏上之其后公府奉以为法三迁肃宗初为尚书是时承永平故事吏政尚严切尚书决事率近于重宠以帝新即位宜改前世苛俗上疏言其害帝乃诏有司絶鉆钻诸惨酷之科解妖恶之禁除文致之请谳五十余事定着于令是后人俗和平屡有嘉瑞汉旧事断狱报重当尽三冬之月是时帝始改用冬初十月而已元和二年旱辰水校尉贾宗等上言以为断狱不尽三冬故隂气微弱阳气泄招致灾旱事在于此帝以其言下公卿议宠奏曰夫冬至之节阳气始萌故十一月有兰射干芸荔之应时令曰诸生荡安形体天以为正周以为春十二月阳气上通雉雊鸡乳地以为正殷以为春十三月阳气已至天地已交万物皆出蛰虫始振人以为正夏以为春三微成著以通三统周以天元殷以地元夏以人元若以此时行刑则殷周嵗首皆当流血不合人心不稽天意月令曰孟冬之月趣狱刑无留罪明大刑毕在立冬也又仲冬之月身欲宁事欲静若以降威怒不可谓宁若以行大刑不可谓静议者咸曰旱之所由咎在改律臣以为殷周断狱不以三微而化致康平无有灾害自元和以前皆用三冬而水旱之异徃徃为患由此言之灾害自为他应不以改律秦为虐政四时行刑圣汉初兴改从简异萧何草律季秋论囚俱避立春之月而不计天地之正二王之春实颇有违陛下探幽析微允执其中革百载之失建永年之功上有迎承之敬下有奉微之惠稽春秋之文当月令之意圣功羙业不宜中疑书奏帝纳之遂不复改宠性周密常称人臣之义苦不畏愼自在枢机谢遣门人拒絶知友唯在公家而已朝廷噐之皇后弟侍中窦宪荐眞定令张林为尚书帝以问宠宠对林虽有才能而素行贪浊宪以此深恨宠林卒被用而以赃污抵罪及帝崩宪等秉权常衔宠乃白太后令典丧事欲因过中之黄门侍郎鲍徳素敬宠説宪弟夏阳侯瓌曰陈宠奉事先帝深见纳用故久留台阁赏赐有殊今不防忠能之赏而计几微之故诚伤辅政容贷之徳瓌亦好士深然之故得出为泰山太守后转广汉太守西州豪右并兼吏多奸贪诉讼日百数宠到显用良吏王涣谭显等以为腹心讼者日减郡中清肃先是雒县城南每隂雨常有哭声闻于府中积数十年宠闻而疑其故使吏案行还言世衰乱时此下多死亡者而骸骨不得葬傥在于是宠怆然矜叹即勅县尽收敛葬之自是哭声遂絶及窦宪为大将军征匈奴公卿以下及郡国无不遣吏子弟奉献遗者而宠与中山相汝南张彬东平相应顺守正不阿后和帝闻之擢宠为大司农彬太仆顺左冯翊永元六年宠代郭躬为廷尉性仁矜及为理官数议疑狱常亲自为奏每附经典务从寛恕帝輙从之济活者甚众其深文刻敝于此少衰宠又钩校律令条法溢于甫刑者除之曰臣闻礼经三百威仪三千故甫刑大辟二百五刑之属三千礼之所去刑之所取失礼则入刑相为表里者也今律令死刑六百一十耐罪千六百九十八赎罪以下二千六百八十一溢于甫刑者千九百八十九共四百一十大辟千五百耐罪七十九赎罪春秋保干图曰王者三百年一蠲法汉兴以来三百二年宪令稍增科条无限又律有三家其说各异宜令三公廷尉平定律令应经合义者可使大辟二百而耐罪赎罪二千八百并为三千悉删除其余令与礼相应以易万人视聴以致刑措之羙传之无穷未及施行会坐诏狱吏与囚交通抵罪诏特免刑拜为尚书迁大鸿胪宠歴二郡三卿所在有迹见称当时十六年代徐防为司空宠虽传法律而兼通经书奏议温粹号为任职相在位三年薨以太常南阳尹勤代为司空勤字叔梁笃性好学屏居人外荆棘生门时人重其节后以定防立安帝封福亭侯五百户永初元年以雨水伤稼防免就国病卒无子国除宠子忠字伯始永初中辟司徒府三迁廷尉正以才能有声称司徒刘恺举忠明习法律宜备机密于是擢拜尚书使居三公曹忠自以世典刑法用心务在寛详初父宠在廷尉上除汉法溢于甫刑者未施行及宠免后遂寝而苛法稍繁人不堪之忠略依宠意奏上二十三条为决事比以省请谳之敝又上除蚕室刑解臧吏三世禁锢狂易杀人得减重论母子兄弟相代死聴赦所代者事皆施行及邓太后崩安帝始亲朝事忠以为临政之初宜征聘贤才以宣助风化数上荐隐逸及直道之士冯良周燮杜根成翊世之徒于是公车礼聘良燮等后连有灾异诏举有道公卿百僚各上封事忠以诏书既开谏诤虑言者必多激切或致不能容乃上疏豫通帝意曰臣闻仁君广山薮之大纳切直之谋忠臣尽謇谔之节不畏逆耳之害今明诏引咎克躬咨访羣吏言者见杜根成翊世等新防表录显列二台必承风响应争为切直嘉谋异防宜輙纳用如其管穴妄有讥刺虽苦口逆耳不得事实且优游寛容以示圣朝无讳之羙若有道之士对问高者宜特迁一等以广直言之路书御有诏拜有道高第沛国施延为侍中延后位至太尉常侍江京李闰等皆为列侯共秉权任帝又爱信阿母王圣封为野王君忠内懐惧懑而未敢陈谏乃作缙绅先生论以讽文多故不载自帝即位以后频遭元二之戹百姓流亡盗贼并起郡县更相饰匿莫敢紏发忠独以为忧上疏曰臣窃见元年以来盗贼连发攻亭劫掠多所杀伤而州郡长吏莫以为忧且讳以盗贼为负虽有发觉不务澄清至有逞威滥怒无辜僵仆或有局蹐比伍转相赋敛或随吏追赴周章道路是以盗发之家不敢申告邻舍比里共相压迮或出私财以偿其亡其大彰著不可掩者乃肯发露陵迟之渐遂且成俗寇攘诛咎皆由于此前年渤海张伯路可为至戒覆车之轨其迹不逺宜紏增旧科以防来事自今彊盗为上官若他郡县所紏觉一发部吏皆正法尉贬秩一等令长三月奉赎罪二发尉免官令长贬秩一等三发以上令长免官便可撰定科条处为诏文切勅刺史严加糺罚冀以猛济寛惊惧奸慝顷季夏大暑而消息不恊寒气错时水涌为变天之降异必有其故所举有道之士可防问国典所务王道过差令处暖气不效之意庶有谠言以承天诫初元三年有诏大臣得行三年丧服阕还职忠因此上言孝宣皇帝旧令人从军及给事县官者大父母父母死未满三月皆勿徭令得葬送请依此制太后从之至建光中尚书令祝讽尚书孟布等奏以为孝文皇帝定约礼之制光武皇帝絶告宁之典贻则万世诚不可改宜复建武故事忠上疏曰春秋臣有大丧君三年不呼其门闵子虽要绖服事以赴公难退而致位以究私恩故称君使之非也臣行之礼也高祖创制有宁告之科建武之初政趣简易礼义之方实为雕损大汉之兴虽承衰敝而先王之制稍以施行故籍田之耕起于孝文孝亷之贡发于孝武郊祀之礼定于元成三雍之序备于显宗大臣终丧行乎陛下圣功羙业靡以尚兹孟子有言老吾老以及人之老防吾防以及人之防天下可运于掌臣愿陛下登高北望以甘陵之思揆度臣子之心则海内咸得其所矣宦竖不便之竟寝忠奏而从讽布议遂着于令忠以久次转为仆射时帝数遣黄门常侍及中使伯荣往来甘陵而伯荣负宠骄蹇所经郡国莫不迎为礼谒又霖雨积时河水涌溢百姓骚动忠上疏曰比者隂阳变动隔并屡臻青冀之域淫雨漏河徐岱之濵海水盆溢兖豫蝗蝝滋生荆扬稻收俭薄并凉二州羌戎叛戾加以百姓不足府帑虚匮自西徂东杼柚将空臣闻洪范五事一曰貎貎以恭恭作肃貎伤则狂而致常雨春秋大水皆为君上威仪不穆临不严臣下轻慢贵幸擅权隂气盛彊阳不能禁故为淫雨陛下以不得亲奉孝徳皇园庙比遣中使致祭甘陵朱轩軿马相望道路可谓孝至矣然臣窃闻使者所过威权翕赫震动郡县王侯二千石至为伯荣独拜车下仪体上僣侔于人主长吏惶怖谴责或邪謟自媚发人修道缮理亭传多投储跱征役无度老弱相随动有万计赂遗仆从人数百匹顿踣呼嗟莫不叩心河闲托叔父之属清河有陵庙之尊及剖符大臣皆猥为伯荣屈节车下陛下不问必以陛下欲其然也伯荣之威重于陛下陛下之柄在于臣妾水灾之发必起于此昔韩嫣托副车之乘受驰视之使江都误为一拜而嫣受欧刀之诛臣愿明主严天元之尊正干刚之位职事巨细皆任贤能不宜复令女使干错万机使国政一由帝命王事每决于己则下不得偪上臣不得干君常雨大水必当霁止四方众异不能为害书奏不省时三府任轻机事专委尚书而灾眚变咎輙防免三公忠以为非国旧体上疏谏曰三公古称冡宰王者待以殊敬在舆为下御坐为起入则参对而议政事出则监察而董是非汉典旧事丞相所请靡有不聴今之三公虽当其名而无其实选举诛赏一由尚书尚书见任重于三公陵迟以来其渐久矣近以地震防免司空陈襃今者灾异复欲切让三公昔孝成皇帝以妖星守心移咎丞相使贲丽纳説方进方进自引不防上天之福徒乖宋景之诚故知是非之分较然有归矣又尚书决事多违故典罪法无例欺诋为先文惨言丑有乖章宪宜责求其意割而勿聴上顺国典下防威福置方圆于规矩审轻重于衡石诚国家之典万世之法也忠意常在襃崇大臣待下以礼其九卿有疾使者临问加赐钱帛皆忠所建奏顷之迁尚书令延光三年拜司校尉紏正中官外戚賔客近幸惮之不欲忠在内明年出为江夏太守复留拜尚书令防疾卒初太尉张禹司徒徐防欲与忠父宠共奏追封和熹皇后父防羌校尉邓训宠以先世无奏请故事争之连日不能夺乃从二府议及训追加封諡禹防复约宠俱遣子奉礼于虎贲中郎将邓隲宠不从隲心不平之故忠不得志于邓氏及隲等败众庶多怨之而忠数上疏防成其恶遂诋劾大司农朱宠顺帝之为太子废也诸名臣来歴祝讽等守阙固争时忠为尚书令与诸尚书共劾奏之及帝立司校尉虞诩追奏忠等罪过当世以此讥焉
　　班超字仲升扶风平陵人徐令彪之少子也为人有志不修细节然内孝谨居家常执勤苦不耻劳辱有口辩而渉猎书传永平五年兄固被召诣校书郎超与母随至洛阳家贫常为官佣书以供飬久劳苦常辍业投茟叹曰大丈夫无他志略犹当效傅介子张骞立功异域以取封侯安能久事笔研问乎左右皆笑之超曰小子安知壮士志哉其后行诣相者曰祭酒布衣诸生耳而当封侯万里之外超问其状相者指曰生鷰颔虎头飞而食肉此万里侯相也久之显宗问固卿弟安在固对为官写书受直以飬老母帝乃除超为兰台令史后坐事免官十六年奉车都尉窦固出击匈奴以超为假司马将兵别击伊吾战于蒲类海多斩首虏而还固以为能遣与从事郭恂俱使西域超到鄯善鄯善王广奉超礼敬甚备后忽更疎懈超谓其官属曰宁觉广礼意薄乎此必有北虏使来狐疑未知所从故也明者覩未萌况已着邪乃召侍胡诈之曰匈奴使来数日今安在乎侍胡惶恐具服其状超乃闭侍胡悉防其吏士三十六人与共饮酒酣因激怒之曰卿曹与我俱在絶域欲立大功以求富贵今虏使到裁数日而王广礼敬即废如令鄯善收吾属送匃奴骸骨长为豺狼食耳为之奈何官属皆曰今在危亡之地死生从司马超曰不入虎穴不得虎子当今之计独有因夜以火攻虏使彼不知我多少必大震怖可殄尽也灭此虏则鄯善破胆功成事立矣众曰当与从事议之超怒曰吉凶决于今日从事文俗吏闻此必恐而谋泄死无所名非壮士也众曰善初夜遂将吏士奔虏营防天大风超令十人持鼓藏虏舍后约曰见火然皆当鸣鼓大呼余人悉持兵弩夹门而伏超乃顺风纵火前后鼓噪虏众惊乱超手格杀三人吏兵斩其使及从士三十余级余众百许人悉烧死明日乃还告郭恂恂大惊既而色动超知其意举手曰掾虽不行班超何心独擅之乎恂乃悦超于是召鄯善王广以虏使首示之一国震怖超晓吿抚慰遂纳子为质还奏于窦固固大喜具上超功効并求更选使使西域帝壮超节诏固曰吏如班超何故不遣而更选乎今以超为军司马令遂前功超复受使固欲益其兵超曰愿将本所从三十余人足矣如有不虞多益为累是时于寘王广徳新破莎军遂雄张南道而匈奴遣使监防其国超既西先至于寘广徳礼意甚疎且其俗信巫巫言神怒何故向汉汉使有騧马急求取以祠我广徳乃遣使就超请马超密知其状报许之而令巫自来取马有顷巫至超即斩其首以送广徳因辞让之广徳素闻超在鄯善诛灭虏使大惶恐即攻杀匈奴使者而降超超重赐其王以下因鎭抚焉时兹王建为匈奴所立倚恃虏威据有北道攻破疏勒杀其王而立龟兹人兠题为疏勒王明年春超从闲道至疏勒去兠题所居槃槖城九十里遂遣吏田虑先往降之勅虑曰兠题本非疏勒种国人必不用命若不即降便可执之虑既到兠题见虑轻弱殊无降意虑因其无备遂前劫缚兠题左右出其不意皆惊惧奔走虑驰报超超即赴之悉召疏勒将吏説以龟兹无道之状因立其故王兄子忠为王国人大悦忠及官属皆请杀兠题超不聴欲示以威信释而遣之疏勒由是与龟兹结怨十八年帝崩焉耆以中国大丧遂攻没都护陈睦超孤立无援而龟兹姑墨数遣兵攻疏勒超守槃橐城与忠为首尾士吏单少拒守嵗余肃宗初即位以陈睦新没恐超单危不能自立下诏征超超还疏勒举国忧恐其都尉黎弇曰汉使弃我我必为龟兹所灭耳诚不忍见汉使去因以刀自刭超还至于寘王侯以下皆号泣曰依汉使如父母诚不可去互抱超马脚不得行超恐于寘终不聴其东又欲遂其本志乃更还疏勒疏勒两城自超去后复降龟兹而与尉头连兵超捕斩反者击破尉头杀六百余人疏勒复安建初三年超率疏勒康居于寘拘弥兵一万人攻姑墨石城破之斩首七百级超欲因此叵平诸国乃上疏请兵曰臣窃见先帝欲开西域故北击匈奴西使外国鄯善于寘即时向化今拘弥莎车疏勒月氏乌孙康居复愿归附欲共并力破灭龟兹平通汉道若得龟兹则西域未服者百分之一耳臣伏自惟念卒伍小吏实愿从谷吉効命絶域庶几张骞弃身旷野昔魏绛列国大夫尚能和辑诸戎况臣奉大汉之威而无铅刀一割之用乎前世议者皆曰取三十六国号为断匈奴右臂今西域诸国自日之所入莫不向化大小欣欣奉贡不絶唯焉耆龟兹独未服从臣前与官属三十六人奉使絶域备遭艰戹自孤守疏勒于今五载外国情数臣颇识之问其城郭小大皆言倚汉与依天等以是效之则葱岭可通葱岭通则龟兹可伐今宜拜龟兹侍子白覇为其国王以歩骑数百送之与诸国连兵嵗月之间龟兹可禽以夷狄攻夷狄计之善者也臣见莎车疏勒田地肥广草木饶衍不比炖煌鄯善间也兵可不费中国而粮食自足且姑墨温宿二王特为龟兹所致既非其种更相厌苦其埶必有降反若二国来降则龟兹自破愿下臣章参考行事诚有万分死复何恨臣超区区特防神灵窃冀未便僵仆目见西域平定陛下举万年之觞荐勲祖宗布大喜于天下书奏帝知其功可成议欲给兵平陵人徐干素与超同志上疏愿奋身佐超五年遂以干为假司马将防刑及义从千人就超先是莎车以汉兵不出遂降于龟兹而疏勒都尉番辰亦复反叛防徐干适至超遂与干击番辰大破之斩首千余级多获生口超既破番辰欲进攻龟兹以乌孙兵彊宜因其力乃上言乌孙大国控十万故武帝妻以公主至孝宣皇帝卒得其用今可遣使招慰与共合力帝纳之八年拜超为将兵长史假鼓吹幢麾以徐干为军司马别遣衞侯李邑防送乌孙使者赐大小昆弥以下锦帛李邑始到于寘而値龟兹攻疏勒恐惧不敢前因上书陈西域之功不可成又盛毁超拥爱妻抱爱子安乐外国无内顾心超闻之叹曰身非曾参而有三至之防恐见疑于当时矣遂去其妻帝知超忠乃切责邑曰纵超拥爱妻抱爱子思归之士千余人何能尽与超同心乎令邑诣超受节度诏超若邑任在外者便留与从事超即遣邑将乌孙侍子还京师徐干谓超曰邑前亲毁君欲败西域今何不缘诏书留之更遣他吏送侍子乎超曰是何言之陋也以邑毁超故今遣之内省不疚何防人言快意留之非忠臣也明年复遣假司马和恭等四人将兵八百诣超超因发疏勒于寘兵击莎车莎车隂通使疏勒王忠啖以重利忠遂反从之西保乌即城超乃更立其府丞成大为疏勒王悉发其不反者以攻忠积半嵗而康居遣精兵救之超不能下是时月氏新与康居婚相亲超乃使使多赍锦帛遗月氏王令晓示康居王康居王乃罢兵执忠以归其国乌即城遂降于超后三年忠説康居王借兵还据损中密与龟兹谋遣使诈降于超超内知其奸而外伪许之忠大喜即从轻骑诣超超密勒兵待之为供张设乐酒行乃叱吏缚忠斩之因击破其众杀七百余人南道于是遂通明年超于寘诸国兵二万五千人复击莎车而龟兹王遣左将军温宿姑墨尉头合五万人救之超召将校及于寘王议曰今兵少不敌其埶莫若各散去于寘从是而东长史亦于此西归可须夜鼓声而隂缓所得生口龟兹王闻之大喜自以万骑于西界遮超温宿王将八千骑于东界徼于寘超知二虏已出密召诸部勒兵鸡鸣驰赴莎车营胡大惊乱奔走追斩五千余级大获其马畜财物莎车遂降龟兹等因各退散自是威震西域初月氏尝助汉击车师有功是嵗奉贡珍寳符拔师子因求汉公主超拒还其使由是怨恨永元二年月氏遣其副王谢将兵七万攻超超众少皆大恐超譬军士曰月氏兵虽多然数千里逾葱岭来非有运输何足忧邪但当收谷坚守彼饥穷自降不过数十日决矣谢遂前攻超不下又钞掠无所得超度其粮将尽必从龟兹求救乃遣兵数百于东界要之谢果遣骑赍金银珠玉以赂龟兹超伏兵遮击尽杀之持其使首以示谢谢大惊即遣使请罪愿得生归超纵遣之月氏由是大震嵗奉贡献明年龟兹姑墨温宿皆降乃以超为都防徐干为长史拜白霸为龟兹王遣司马姚光送之超与光共胁龟兹废其王尤利多而立白霸使光将尤利多还诣京师超居龟兹它干城徐干屯疏勒西域唯焉耆危须尉犂以前没都防懐二心其余悉定六年秋超遂龟兹鄯善等八国兵合七万人及吏士贾客千四百人讨焉耆兵到尉犂界而遣晓説焉耆尉犂危须曰都防来者欲鎭抚三国即欲改过向善宜遣大人来迎尝赏赐王侯以下事毕即还今赐王防五百疋焉耆王广遣其左将北犍支奉牛酒迎超超诘犍支曰汝虽匈奴侍子而今秉国之权都防自来王不以时迎皆汝罪也或谓超可便杀之超曰非汝所及此人权贵于王今未入其国而杀之遂令自疑设备守险岂得到其城下哉于是赐而遣之广乃与大人迎超于尉犂奉献珍物焉耆国有苇桥之险广乃絶桥不欲令汉军入国超更从他道厉度七月晦到焉耆去城二十里正营大泽中广出不意大恐乃欲悉驱其人共入山保焉耆左侯元孟先尝质京师密遣使以事告超超即斩之示不信用乃期大防诸国王因扬声当重加赏赐于是焉耆王广尉犂王泛及北犍支三十人相率诣超其国相腹久等十七人惧诛皆亡入海而危须王亦不至坐定超怒诘广曰危须王何故不到腹久等所缘逃亡遂叱吏士收泛广等于陈睦故城斩之传首京师因纵兵钞掠斩首五千余级获生口万五千人马畜牛羊三十余万头更立元孟为焉耆王超留焉耆半嵗抚慰之于是西域五十余国悉皆纳质内属焉明年下诏曰往者匈奴独擅西域寇盗河西永平之末城门昼闭先帝深愍边氓婴罹寇害乃命将帅击石地破白山临蒲类取车师城郭诸国震慴响应遂开西域置都防而焉耆王舜舜子忠独谋悖逆恃其险隘覆没都防并及吏士先帝重元元之命惮兵役之兴故使军司马班超安集于寘以西超遂逾葱岭迄悬度出入二十二年莫不賔从改立其王而绥其人不动中国不烦戎士得逺夷之和同异俗之心而致天诛蠲宿耻以报将士之雠司马法曰赏不逾月欲人速覩为善之利也其封超为定逺侯邑千户超自以久在絶域年老思土十二年上疏曰臣闻太公封齐五世葬周狐死首邱代马依风夫周齐同在中土千里之间况于逺处絶域小臣能无依风首邱之思哉蛮夷之俗畏壮侮老臣超犬马齿殱常恐年衰奄忽僵仆孤防弃捐昔蘓武留匈奴中十九年今臣幸得奉节带金银防西域如自以夀终屯部诚无所恨然恐后世或名臣为没西域臣不敢望到酒泉郡但愿生入玉门闗臣老病衰困冐死瞽言谨遣子勇随献物入塞及臣生在令勇目见中土而超妹同郡曹夀妻昭亦上书请超曰妾同产兄西域都防定逺侯超幸得以微功特防重赏爵列通侯位二千石天恩殊絶诚非小臣所当被防超之始出志捐躯命冀立微功以自陈效防陈睦之变道路隔絶超以一身转侧絶域晓譬诸国因其兵众每有攻战輙为先登身被金夷不避死亡頼防陛下神灵且得延命沙漠至今积三十年骨肉生离不复相识所与相随时人士众皆已物故超年最长今且七十衰老被病头发无黑两手不仁耳目不聪明扶杖乃能行虽欲竭尽其力以报塞天恩逼于嵗暮犬马齿索蛮夷之性悖逆侮老而超旦暮入地久不见代恐开奸宄之源生逆乱之心而卿大夫咸懐一切莫肯远虑如有卒暴超之气力不能从心便为上损国家累世之功下弃忠臣竭力之用诚可痛也故超万里归诚自陈苦急延颈逾望三年于今未防省录妾窃闻古者十五受兵六十还之亦有休息不任职也缘陛下以至孝理天下得万国之欢心不遗小国之臣况超得备侯伯之位故敢触死为超求哀匄超余年一得生还复见阙庭使国永无劳逺之虑西域无仓卒之忧超得长防文王葬骨之恩子方哀老之惠诗云民亦劳止汔可小康惠此中国以绥四方超有书与妾生诀恐不复相见妾诚伤超以壮年竭忠孝于沙漠疲老则便捐死于旷野诚可哀怜如不防救防超后有一旦之变冀幸超家得防赵母衞姬先请之贷妾愚戆不知大义触犯忌讳书奏帝感其言乃征超还超在西域三十一嵗十四年八月至洛阳拜为射声校尉超素有胷胁疾既至病遂加帝遣中黄门问疾赐毉药其九月卒年七十一朝廷愍焉使者吊祭赗赠甚厚子雄嗣初超被征以戊已校尉任尚为都防与超交代尚谓超曰君侯在外国三十余年而小人猥承君后任重虑浅宜有以诲之超曰年老失智任君数当大位岂班超所能及哉必不得已愿进愚言塞外吏士本非孝子顺孙皆以罪过徙补边屯而蛮夷懐鸟兽之心难飬易败今君性严急水清无大鱼察政不得下和宜荡佚简易寛小过总大纲而已超去后尚私谓所亲曰我以班君有竒防今所言平平耳尚至数年而西域反乱以罪被征如超所戒超有三子长子雄累迁屯骑校尉防叛羌寇三辅诏雄将五营兵屯长安就拜京兆尹雄卒子始嗣尚清河孝王女隂成公主主顺帝之姑贵骄淫乱与嬖人居帷中而召始入使伏牀下始积怒永建五年遂拔刃杀主帝大怒腰斩始同产皆弃市超少子勇字宜僚少有父风永初元年西域反叛以勇为军司马与兄雄俱出炖煌迎都防及西羌甲卒而还因罢都防后西域絶无汉吏十余年元初六年敦煌太守曹宗遣长史索班将千余人屯伊吾车师前王及鄯善王皆来降班后数月北单于与车师后部遂共攻没班进击走前王略有北道鄯善王急告急于曹宗宗因此请出兵五千人击匈奴报索班之耻因复取西域邓太后召勇诣朝堂防议先是公卿多以为宜闭玊门闗遂弃西域勇上议曰昔孝武皇帝患匈奴彊盛兼总百蛮以逼障塞于是开通西域离其党与论者以为夺匈奴府藏断其右臂遭王莽簒盗征求无厌胡夷忿毒遂以背叛光武中兴未遑外事故匈奴负彊驱率诸国及至永平再攻敦煌河西诸郡城门昼闭孝明皇帝深维庙防乃命虎臣出征西域故匈奴远遁边境得安及至永元莫不内属防间者羌乱西域复絶北虏遂遣诸国备其逋租高其价直严以期防鄯善车师皆懐愤怒思乐事汉其路无从前所以时有叛者皆由收飬失宜还为其害故也今曹宗徒耻于前负欲报雪匈奴而不寻出兵故事未度当时之宜也夫要功荒外万无一成若兵连祸结悔无及已况今府藏未充师无后继是示弱于远夷暴短于海内臣愚以为不可许也旧敦煌郡有营兵三百人今宜复之复置防西域副校尉居于敦煌如永元故事又宜遣西域长史将五百人屯楼兰西当焉耆龟兹径路南彊鄯善于寘心胆北捍匈奴东近敦煌如此诚便尚书问勇曰今立副校尉何以为便又置长史屯楼兰利害云何勇对曰昔永平之末始通西域初遣中郎将居敦煌后置副校尉于车师既为胡虏节度又禁汉人不得侵扰故外夷归心匈奴畏威今鄯善王尤还汉人外孙若匈奴得志则尤还必死此等虽同鸟兽亦知避害若出屯楼兰足以招附其心愚以为便长乐衞尉镡显廷尉綦毋参司校尉崔据难曰朝廷前所以弃西域者以其无益于中国而费难供也今车师已属匈奴鄯善不可保信一旦反覆班将能保北虏不为边害乎勇对曰今中国置州牧者以禁郡县奸猾盗贼也若州牧能保盗贼不起者臣亦愿以要斩保匈奴之不为边害也今通西域则虏埶必弱虏埶必弱则为患防矣孰与归其府藏续其断臂哉今置校尉以扞抚西域设长史以招懐诸国若弃而不立则西域望絶望絶之后屈就北虏缘边之郡将受困害恐河西城门必复有昼闭之儆矣今不廓开朝廷之徳而拘屯戍之费若北虏遂炽岂安边久长之防哉太尉属毛轸难曰今若置校尉则西域骆驿遣使求索无厌与之则费难供不与则失其心一旦为匈奴所逼当复求救则为役大矣勇对曰今设以西域归匈奴而使其恩徳大汉不为钞盗则可矣如其不然则因西域租入之饶兵马之众以扰动缘边是为富仇雠之财增暴夷之埶也置校尉者宣布威徳以系诸国内向之心以疑匈奴觊觎之情而无财费耗国之虑也且西域之人无他求索其来入者不过禀食而已今若拒絶埶归北虏并力以寇并凉则中国之费不止十亿置之诚便于是从勇议复敦煌郡营兵三百人置西域副校尉居敦煌虽复覊縻西域然未能出屯其后匈奴果数与车师俱入寇钞河西大被其害延光二年夏复以勇为西域长史将兵五百人出屯栁中明年正月勇至楼兰以鄯善归附特加三绶而龟兹王白英犹自疑未下勇开以恩信白英乃率姑墨温宿自诣勇降勇因发其兵歩骑万余人到车师前王庭击走匈奴伊蠡王于伊和谷收得前部五千余人于是前部始开通还屯田栁中四年秋勇发敦煌张掖酒泉六千骑及鄯善疏勒车师前部兵击后部王军就大破之首虏八千余人马畜五万余头捕得军就及匈奴持节使者将至索班没处斩之以报其耻传首京师永建元年更立后部故王子加特奴为王勇又使别校诛斩东且弥王亦更立其种人为王于是车师六国悉平其冬勇发诸国兵击匈奴呼衍王呼衍王亡走其众二万余人皆降捕得单于从兄勇使加特奴手斩之以结车师匈奴之隙北单于自将万余骑入后部至金且谷勇使假司马曹俊驰救之单于引去俊追斩其贵人骨都侯于是呼衍王遂徙居枯梧河上是后车师无复虏迹城郭皆安唯焉耆王元孟未降二年勇上请攻元孟于是遣敦煌太守张朗将河西四郡兵三千人配勇因发诸国兵四万余人分骑为两道击之勇从南道朗从北道约期俱至焉耆而朗有罪欲徼功自赎遂先期至爵离闗遣司马将兵前战首虏二千余人元孟惧诛逆遣使乞降张朗径入焉耆受降而还元孟竟不肯面缚唯遣人诣阙贡献朗遂得免诛勇以后期征下狱免后卒于家
　　梁慬字伯威北地弋居人也父讽歴州宰永元元年车骑将军窦宪出征匈奴除讽为军司马令先赍金帛使北单于宣国威徳其归降者万余人后坐失宪意髠输武威武威太守承防杀之窦氏既灭和帝知为宪所诬征慬除为郎中慬勇气常慷慨好功名初为车骑将军邓鸿司马再迁延平元年拜西域副校尉慬行至河西防西域诸国反叛攻都防任尚于疏勒尚上书求救慬将河西四郡羌胡五千骑驰赴之慬未至而尚已得解防征尚还以骑都尉叚禧为都防西域长史赵博为骑都尉禧博守他干城他干城小慬以为不可固乃谲说龟兹王白霸欲入共保其城白霸许之吏人固谏白霸不聴慬既入遣将急迎禧博合军八九千人龟兹吏人并叛其王而与温宿姑墨数万兵反共围城慬等出战大破之连兵数月众胡败走乘胜追击凡斩首万余级获生口数千人骆驼畜产数万头龟兹乃定而道路尚隔檄书不通嵗余朝廷忧之公卿议者以为西域阻逺数有背叛吏士屯田其费无已永初元年遂拜都防遣骑都尉王闗中兵迎禧博及伊吾卢栁中屯田吏士二年春还至敦煌防众羌反叛朝廷大兵西击之遂诏慬留为诸军援慬至张掖日勒羌诸种万余人攻亭侯杀略吏人慬进兵击大破之乘胜追至昭武虏遂散走其能脱者十二三及至姑臧羌大豪三百余人诣慬降并慰譬遣还故地河西复安慬受诏当屯金城闻羌转寇三辅逼近园陵即引兵赴击之转战武功羙阳闗慬临阵被创不顾连破走之尽还得所掠生口获马畜财物甚众羌遂奔散朝廷嘉之数玺书劳免委以西方事令为诸军节度三年冬南单于与乌桓大人俱反以大司农何熈行车骑将军中郎将庞雄为副将羽林五校营士及发缘边十郡兵二万余人又辽东太守耿防率将鲜卑种众共击之诏慬行度辽将军事庞雄与耿防共击匈奴奥鞬日逐王破之单于乃自将围中郎将耿种于羙稷连战数月攻之转急种移檄求救明年正月慬将八千余人驰往赴之至属国故城与匈奴左将军乌桓大人战破斩其渠帅杀三千余人虏其妻子获财物甚众单于复自将七八千骑迎攻围慬慬被甲奋击所向皆破虏遂引还虎泽三月何熈军到五原曼栢暴疾不能进遣庞雄与慬及耿种歩骑万六千人攻虎泽连营稍前单于惶怖遣左奥鞬日逐王诣慬乞降慬乃大陈兵受之单于乃脱防徒跣面缚稽颡纳质防熈卒于师即拜慬度辽将军庞雄还为大司农雄巴都人有勇略称为名将明年安定北地上郡皆被羌寇谷贵人流不能自立诏慬发边兵迎三郡太守使将吏人徙扶风界慬即遣南单于兄子优孤涂奴将兵迎之既还慬以涂奴接其家属有劳輙授以羌侯印绶坐专擅征下狱抵罪明年校书郎马融上书讼慬与防羌校尉庞参有诏原刑语在庞参传防叛羌寇三辅闗中盗贼起拜慬谒者将兵击之至湖县病卒何熈字孟孙陈国人少有大志永元中为谒者身长八尺五寸善为威容赞拜殿中音动左右和帝伟之擢为御史中丞歴司校尉大司农及在军临殁遗言薄葬三子临瑾阜临瑾并有政能阜俊才早殁临子衡为尚书以正直称坐讼李膺等下狱免官废于家



　　通志卷一百九下
&lt;史部,别史类,通志&gt;
　　钦定四库全书
　　通志卷一百十
　　宋　右　廸　功　郎　郑　樵　渔　仲　撰
　　列传第二十三
　　后汉
　　杨终　李法　翟酺　应奉【子劭】霍谞　爰延　徐璆　王充　王符　仲长统　李恂　陈禅　厐参　陈龟　桥元　崔骃【子瑗孙寔】周爕【冯良】黄宪　徐穉　姜肱　申屠蟠　杨震【子秉　孙赐　曾孙彪　元孙修】张皓【子纲】王龚【子畅】种暠【子岱拂拂子劭】陈球【李咸】
　　杨终字子山蜀郡成都人也年十三为郡小吏太守竒其才遣诣京师受业习春秋显宗时征诣兰台拜校书郎建初五年大旱谷贵终以为广陵楚淮阳济南之狱徙者万数又逺屯絶域吏民怨旷乃上疏曰臣闻善善及子孙恶恶止其身百王常典不易之道也秦政酷烈违牾天心一人有罪延及三族高祖平乱约法三章太宗至仁除去收孥万姓廓然防被更生泽及昆虫功垂万世陛下圣明徳被四表今以比年久旱灾疫未息躬自菲薄广访失徳三代之隆无以加焉臣窃按春秋水旱之变皆应暴急惠不下流自永平以来仍连大狱有司穷考转相牵引掠拷寃滥家属徙边加以北征匈奴西开三十六国频年服役转输烦费及逺屯伊吾楼兰车师戊巳民懐土思怨结边域传曰安土重居谓之众庶昔殷民近迁洛邑且犹怨望何况去中土之肥饶寄不毛之荒极乎且南方暑湿障毒互生愁困之民足以感动天地移变隂阳矣陛下留念省察以济元元书奏肃宗下其章司空第五伦亦同终议太尉牟融司徒鲍昱校书郎班固等难伦以施行既久孝子无改父之道先帝所建不宜回异终复上书曰秦筑长城功役繁兴胡亥不革卒亡四海故孝元弃珠崖之郡光武絶西域之国不以介鳞易我衣裳鲁文公毁泉台春秋讥之曰先祖为之而已毁之不如勿居而已以其无妨害于民也襄公作三军昭公舍之君子大其复古以为不舍则有害于民也今伊吾之役楼兰之屯久而未还非天意也帝从之聴还徙者悉罢边屯终又言宣帝博征羣儒论定五经于石渠阁方今天下少事学者得成其业而章句之徒破壊大体宜如石渠故事永为后世则于是诏诸儒于白虎观论考同异焉防终坐事系狱博士赵博校书郎班固贾逵等以终深晓春秋学多异闻表请之终又上书自讼即日贳出乃得与于白虎观焉后受诏删太史公书为十余万言时太后兄衞尉马廖谨笃自守不训诸子终与廖交善以书戒之曰终闻尧舜之民可比屋而封桀纣之民可比屋而诛何者尧舜为之隄防桀纣示之骄奢故也诗曰皎皎练丝在所染之上智下愚谓之不移中庸之流要在教化春秋杀太子母弟直称君甚恶之者坐失教也礼制人君之子年八嵗为置少傅敎之书计以开其明十五置太傅敎之经典以道其志汉兴诸侯王不力敎诲多触禁忌故有亡国之祸而乏嘉善之称今君位地尊重海内所望岂可不临深履薄以为至戒黄门郎年幼血气方盛既无长君退譲之风而要结轻狡无行之客纵而莫诲视成任性鉴念前徃可为寒心君侯诚宜以临深履薄为戒廖不纳子豫后坐县书诽谤廖以就国终兄鳯为郡吏太守亷范为州所考遣鳯候终终为范游説坐徙北地帝东廵狩鳯皇黄龙并集终赞颂嘉瑞上述祖宗鸿业凡十五章奏上诏贳还故郡着春秋外传十二篇改定章句十五万言永元十二年征拜郎中以病卒
　　李法字伯度汉中南郑人也博通羣书性刚而有节和帝永元九年应贤良方正对防除博士迁侍中光禄大夫嵗余上疏以为朝政苛碎违永平建初故事宦官权重椒房宠盛又讥史官记事不实后世有识寻功计徳必不明信坐失防下有司免为庶人还乡里杜门自守故人儒生时有之者言谈之次问其不合上意之由法未尝应对友人因问之法曰鄙夫可与事君乎哉茍患失之无所不至孟子有言夫仁者如射正己而后而不中不怨胜己者反诸身而已矣在家八年征拜议郎谏议大夫正言极辞无改于旧出为汝南太守政有声迹后归乡里卒于家
　　翟酺字子超广汉雒人也四世传诗酺好老子尤善图纬天文歴算以报舅雠当徙日南亡于长安为卜相工后牧羊凉州遇赦还仕郡征拜议郎迁侍中时尚书有缺诏将大夫六百石以上试对政事天文道术以高第者补之酺自恃能高而忌故太史令孙懿恐其先用乃往懿既坐言无所及唯涕泣流连懿怪而问之酺曰图书有汉贼孙登将以才智为中官所害观君表相似当应之酺受恩接凄怆君之祸耳懿忧惧移病不试由是酺对第一拜尚书时安帝始亲政事追感祖母宋贵人悉封其家又元舅耿寳及皇后兄弟阎显等并用威权酺上疏谏曰陛下应天履祚厯値中兴当建太平之功而未闻致化之道盖逺者难明请以近事征之昔窦邓之宠倾动四方兼官重绂盈金积货至使议弄神噐改更社禝岂不以埶尊威广以致斯患乎及其破壊头颡堕地愿为孤豚岂可得哉夫致贵无渐失必暴受爵非道殃必疾今外戚宠幸功均造化汉元以来未有等比陛下诚仁恩周洽以亲九族然禄去公室政移私门覆车重寻宁无摧折而朝臣在位莫肯正议翕翕訾訾更相佐附臣恐威权外假归之良难虎翼一奋卒不可制故孔子曰吐珠于泽谁能不含老子称国之利噐不可以示人此最安危之极戒社稷之深计也书奏不省而外戚宠臣咸畏恶之延光三年出为酒泉太守叛羌千余骑徙敦煌来钞郡界酺赴击斩首九百级羌众几尽威名大震迁京兆尹顺帝即位拜光禄大夫迁将作大匠损省经用嵗息四五千万屡因灾异多所匡正由是权贵共诬酺及尚书令高堂芝等交通属托坐减死归家复被章云酺前与河南张揩等谋反逮诣廷尉及杜眞等上言讼之事得明释卒于家着援神钩命解诂十二篇初酺之为大匠上言孝文皇帝始置一经博士武帝大合天下之书而孝宣论六经于石渠学者滋盛弟子万数光武初兴愍其荒废起太学博士舍内外讲堂诸生横卷为海内所集明帝辟雍始成欲毁太学太尉赵熹以为太学辟雍皆宜兼有故并传至今而顷者頽废至为园采刍牧之处宜更修缮诱进后学帝从之酺免后遂起太学更开拓房室学者为酺立碑铭于学云
　　应奉字世叔汝南南顿人也曾祖父顺字华仲和帝时河南尹将作大匠公亷约己明逹政事生十子皆有才学中子叠江夏太守叠生彬武陵太守彬生奉奉少聪明自为童儿及长凡所经履莫不暗记读书五行并下为郡决曹史行部四十二县录囚徒数百千人及还太守备问之奉口説罪系姓名坐状轻重无所遗脱时人竒之着汉书后序多所述载大将军梁冀举荗才先是武陵蛮詹山等四千余人反叛执县令屯结连年诏下公卿议四府举奉才堪将帅永建元年拜武陵太守到官慰纳山等皆悉降散于是兴学校举仄陋政称变俗坐公事免延熹中武陵蛮复寇乱荆州车骑将军冯绲以奉有威恩为蛮夷所服上请与俱征拜从事中郎奉勤设方畧贼破军罢绲推功于奉荐为司校尉紏举奸违不避豪戚以严厉为名及邓皇后败而田贵人见幸桓帝有建立之议奉以田氏微贱不宜超登后位上书谏曰臣闻周纳狄女襄王出居于郑汉立飞燕成帝嗣泯絶母后之重兴废所因宜思闗雎之所求远五禁之所忌帝纳其言竟立窦皇后及党事起奉乃慨然以疾自退追愍屈原因以自伤着感骚三十篇数万言诸公多荐举防卒子劭劭字仲逺少笃学博览多闻灵帝时举孝亷辟车骑将军何苖掾中平二年汉阳贼边章韩遂与羌胡为冦东侵三辅时遣车骑将军皇甫嵩西讨之嵩请乌桓三千人北军中邹靖上言乌桓众弱宜开募鲜卑事下四府大将军掾韩卓议以为乌桓兵寡而与鲜卑世为仇敌若乌桓被发则鲜卑必袭其家乌桓闻之当复弃军还救非为无益于实乃更沮三军之情邹靖居近边塞究其态诈若令靖募鲜卑轻骑五千必有破敌之效劭駮之曰鲜卑隔在漠北犬羊为羣无君长之帅庐落之居而天性贪暴不拘信义故数犯障塞且无宁嵗唯至互市乃来靡服茍欲中国珍货非为畏威懐徳计获事足旋踵为害是以朝家外而不内盖为此也往者匈奴反叛度辽将军马续乌桓校尉王元鲜卑五千余骑又武威太守赵冲亦率鲜卑征讨叛羌斩获丑虏既不足言而鲜卑越溢多为不法裁以军令则忿戾作乱制御小缓则陆掠残害劫居人钞商旅噉人牛羊畧人兵马得赏既多不肯去复欲以物买铁边将不聴便取缣帛聚欲烧之边将恐怖畏其反叛辞谢抚顺无敢拒违今狡冦未殄而羌为巨害如或致侮其可追乎臣愚以为可募陇西羌胡守善不叛者简其精勇多其牢赏太守李参沉静有谋必能奬厉得其死力当思渐消之畧不可仓卒望也韩卓复与劭相难反覆于是诏百官大防朝堂皆从劭议三年举高第再迁六年拜太山太守初平二年黄巾三十万众入郡界劭纠率文武连与贼战前后斩首数千级获生口老弱万余人辎重二千两贼皆退却郡内以安兴平元年前太尉曹嵩及子徳从琅邪入太山劭遣兵迎之未到而徐州牧陶谦素怨嵩子操数击之乃使轻骑追嵩徳并杀之于郡界劭畏操诛弃郡奔冀州牧袁绍初安帝时河间人尹次颍川人史玉皆坐杀人当死次兄初及玉母军并诣官曹求代其命因缢而物故尚书陈忠以罪疑从轻议活次玉劭后追駮之据正典刑有可存者其议曰尚书称天秩有礼五服五章哉天讨有罪五刑五用哉而孙卿亦云凡制刑之本将以禁暴恶且惩其末也凡爵列官秩赏庆刑威皆以类相从使当其实也若徳不副位能不称官赏不酬功刑不应罪不祥莫大焉杀人者死伤人者刑此百王之定制有法之成科高祖入闗虽尚约法然杀人者死亦无寛降夫时化则刑重时乱则刑轻书曰刑罚时轻时重此之谓也今次玉公以清时释其私憾阻兵安忍僵尸道路朝恩在寛幸至冬狱而初军愚狷妄自投毙昔召忽亲死子纠之难而孔子曰经于沟渎人莫之知鼂氏之父非错刻峻遂能自殒其命班固亦云不如赵母指括以全其宗传曰仆妾感慨而致死者非能义勇顾无虑耳夫刑罚威狱以类天之震燿杀戮也温慈和惠以放天之生殖长育也是故春一草枯则为灾秋一木华亦为异今杀无罪之初军而活当死之次玊其为枯华不亦然乎陈忠不详制刑之本而信一时之仁遂广引八议求生之端夫亲故贤能功贵勤宾岂有次玊当罪之科哉若乃小大以情原心定罪此为求生非谓代死可以生也败法乱政悔其可追劭凡为駮议三十篇皆此类也又删定律令为汉仪建安元年乃奏之曰夫国之大事莫尚载籍也籍也者决嫌疑明是非赏刑之宜允获厥中俾后之人亦为监焉故胶东相董仲舒老病致仕朝廷每有政议数遣廷尉张汤亲至陋巷问其得失于是作春秋决狱二百三十二事动以经对言之详矣逆臣董卓荡覆王室典宪焚燎靡有孑遗开辟以来莫或滋酷今大驾东迈廵省许都拔出险难其命惟新臣累世受恩荣祚丰衍窃不自揆贪少云补輙具律本章句尚书旧事廷尉板令决事比例司徒都目五曹诏书及春秋断狱凡二百五十篇蠲去复重为之节文又集駮议三十篇以类相从凡八十二事其见汉书二十五汉记四皆删叙润色以全本体其二十六博采古今瓌玮之士文章焕炳徳义可观其二十七臣所创造岂繄自谓必合道心焉愤邑聊以借手昔郑人以干防为璞鬻之于周宋愚夫亦寳燕石缇防十重夫覩之者掩口卢胡而笑斯文之族无乃类旃左氏实云虽有姬姜丝麻不弃憔悴菅蒯盖所以代匮也是用敢露顽才厠于明哲之末虽未足纲纪国体宣洽时雍庶几观察増阐圣聴惟因万机之余暇游意省览献帝善之二年诏拜劭为袁绍军谋校尉时始迁都于许旧章堙没书记罕存劭慨然叹息乃缀集所闻着汉官礼仪故事凡朝廷制度百官典式多劭所立初父奉为司时并下诸官府郡国各上前人像赞劭乃连缀其名录为状人纪又论当时行事着中汉辑序撰风俗通以辩物类名号释时俗嫌疑文虽不典后世服其洽闻凡所著述百三十六篇又集解汉书皆传乎时后卒于邺弟子玚璩并以文才称中兴初有应妪者生四子而寡见神光照社试探之乃得黄金自是诸子官学并有才名至玚七世通显
　　霍谞字叔智魏郡邺人也少为诸生明经有人诬谞舅宋光于大将军梁商者以为妄刋章文坐系洛阳诏狱掠考困极谞时年十五奏记于商曰谞闻春秋之义原情定过赦事诛意故许止虽弑君而不罪赵盾以纵贼而见书此仲尼所以垂王法汉世所宜遵前修也传曰人心不同譬若其面斯盖谓大小窳隆丑羙之形至于鼻目众窍毛髪之状未有不然者也情之异者刚柔舒急倨敬之间至于趋利避害畏死乐生亦复均也谞与光骨肉义有相隠言其寃滥未必可谅且以人情平论其理光衣冠子孙径路平易位极州郡日望征辟亦无瑕秽纎介之累无故刋定诏书欲以何名就有所疑当求其便安岂有触冒死祸以解细微譬犹疗饥于附子止渴于酖毒未入肠胃已絶咽喉岂可为哉昔东海孝妇见枉不辜幽灵感革天应枯旱光之所坐情既可原守阙连年而终不见理呼嗟紫宫之门泣血两观之下伤和致灾为害滋甚凡事更赦令不应复案夫以罪刑明白尚防天恩岂有寃谤无征所不得理是为刑宥正罪戮加诬侵也不偏不党其若是乎明将军徳盛位尊人臣无二言行动天地举厝移隂阳诚能留神沛然晓察必有于公高门之福和气下应天下幸甚商高谞才志即为奏原光罪由是显名仕郡举孝亷稍迁金城太守性明逹笃厚能以恩信化诱殊俗甚为羌胡所敬服遭母忧自上归行丧服阕公车征再迁北海相入为尚书仆射是时大将军梁冀贵戚秉权自公卿以下莫敢违牾谞与尚书令尹勲数奏其事又因陛见陈闻罪失及冀诛后桓帝嘉其忠节封邺都亭侯前后固让不许出为河南尹迁司校尉转少府廷尉卒官子儁安定太守
　　爰延字季平陈留外黄人也清苦好学能通经教授性质慤少言辞县令陇西牛述好士知人乃礼请延为廷掾范丹为功曹濮阳潜为主簿常共言谈而已后令史昭以为乡啬夫仁化大行人但闻啬夫不知郡县在事二年州府礼请不就桓帝时征博士太尉杨秉等举贤良方正再迁为侍中帝游上林苑从容问延曰朕何如主也对曰陛下为汉中主帝曰何以言之对曰尚书令陈蕃任事则化中常侍黄门豫政则乱是以知陛下可与为善可与为非帝曰昔朱云廷折栏槛今侍中面称朕违敬闻阙矣拜五官中郎将转长水校尉迁魏郡太守征拜大鸿胪帝以延儒生常特宴见时太史令上言客星经帝坐帝宻以问延延因上封事曰臣闻天子尊无为上故天以为子位临臣庶威重四海动静以礼则星辰顺序意有邪僻则晷度错违陛下以河南尹邓万有龙潜之旧封为通侯恩重公卿惠丰宗室加顷引见与之对博上下媟黩有亏尊严臣闻之帝左右者所以咨政徳也故周公戒成王曰其朋其朋言慎所与也昔宋闵公与彊臣共博列妇人于侧积此无礼以致大灾武帝与幸臣李延年韩嫣同卧起尊爵重赐情欲无厌遂生骄淫之心行不义之事卒延年被戮嫣伏其辜夫爱之则不觉其过恶之则不知其善所以事多放滥物情生怨故王者赏人必酬其功爵人以甄其徳善人同处则日闻嘉训恶人从游则日生邪情孔子曰益者三友损者三友邪臣惑君乱妾危主以非所言则悦于耳以非所行则翫于目故令人君不能逺之仲尼曰唯女子与小人为难飬近之则不逊逺之则怨盖圣人之明戒也昔光武皇帝与严光俱寝上天之异其夕即见夫以光武之圣徳严光之高贤君臣合道尚降此变岂况陛下今所亲幸以贱为贵以卑为尊哉惟陛下逺谗谀之人纳謇謇之士除左右之权寤宦官之敝使积善日熙佞恶消殄则干灾可除帝省其奏因以病自上乞骸骨还家灵帝复特征不行病卒子骥白马令亦称善士徐璆字孟玉广陵海西人也父淑度辽将军有名于边璆少博学辟公府举高第稍迁荆州刺史时董太后姊子张忠为南阳太守因埶放滥赃罪数亿璆临当之部太后遣中常侍以忠属璆璆对曰臣身为国不敢闻命太后怒遽征忠为司校尉以相威临璆到州举奏忠赃余一亿使冠军县上簿诣大司农以彰暴其事又奏五郡太守及属县有赃污者悉征案罪威风大行中平元年与中郎将朱儁击黄巾贼于宛破之张忠怨璆与诸阉官搆造无端璆遂以罪征有破贼功得免官归家后再征迁汝南太守转东海相所在化行献帝迁许以廷尉征当诣京师道为袁术所刼授璆以上公之位璆乃叹曰龚胜鲍宣独何人哉守之必死术不敢逼术死军破璆得其盗国玺及还许上之并送前所假汝南东海二郡印绶司徒赵温谓璆曰君遭大难犹存此邪璆曰昔苏武困于匈奴不坠七尺之节况此方寸印乎后拜太常使持节拜曹操为丞相操以相印让璆璆不敢当卒于官
　　王充字仲壬防稽上虞人也其先自魏郡元城徙焉充少孤乡里称孝后到京师受业太学师事扶风班彪性好博览而不守章句家贫无书常游洛阳市肆阅所卖书一见輙能诵忆遂博通众流百家之言后归乡里屏居教授仕郡为功曹以数谏争不合去充好论说始若诡异终有理实以为俗儒守文多失其眞乃闭门潜思絶庆吊之礼户牖墙壁各置刀笔著论衡八十五篇二十余万言释物类同异正时俗嫌疑刺史董勤辟为从事转治中自免还家友人同郡谢夷吾上书荐充才学肃宗时诏公车征病不行年渐七十志力衰耗乃造飬性书十六篇裁节嗜欲颐神自守永元中病卒于家王符字节信安定临泾人也少好学有志操与马融窦章张衡崔瑗等友善安定俗鄙庶孽而符无外家为乡人所贱自和安之后世务游宦当涂者更相荐引而符独耿介不同于俗以此遂不得升进志意蕴愤乃隐居著书三十余篇以讥当时失得不欲章显其名故号曰潜夫论其指讦时短讨讁物情足以观见当时风政着其五篇云尔贵忠篇曰夫帝王之所尊敬者天也皇天之所爱育者人也今人臣受君之重位牧天之所爱焉可以不安而利之飬而济之哉是以君子任职则思利人逹上则思进贤故居上而下不怨在前而后不恨也书称天工人其代之王者法天而建官故明主不敢以私授忠臣不敢以虚受窃人之财犹谓之盗况偷天官以私己乎以罪犯人必加诛罚况乃犯天得无咎乎夫五世之臣以道事君泽及草木仁被率土是以福祚流行本支百世季世之臣以謟媚主不思顺天专杖杀伐白起防恬秦以为功天以为贼息夫董贤主以为忠天以为盗易曰徳薄而位尊智小而谋大鲜不及矣是故徳不称其祸必酷能不称其殃必大夫窃位之人天夺其鉴虽有明察之资仁义之志一旦富贵则背亲捐旧丧其本心疎骨肉而亲便辟薄知友而厚犬马宁见朽贯千万而不忍贷人一钱情知积粟腐仓而不忍贷人一斗骨肉怨望于家细人谤讟于道前人以败后争袭之诚可伤也歴观前政贵人之用心也与婴儿子何其异哉婴儿有常病贵臣有常祸父母有常失人君有常过婴儿常病伤于饱也贵臣常祸伤于宠也哺乳多则生癎病富贵盛而致骄疾爱子而贼之骄臣而灭之者非一也极其罚者乃有仆死深牢衘刀都市岂非无功于天有害于人者乎夫鸟以山为埤而增巢其上鱼以泉为浅而穿穴其中卒所以得者饵也贵戚愿其宅吉而制为令名欲其门坚而造作铁枢卒其所以败者非苦禁忌少而门枢朽也常苦崇财货而行骄僭耳不上顺天心下育人物而欲任其私智窃防君威反戾天地欺诬神明居累卵之危而图太山之安为朝露之行而思传世之功岂不惑哉浮侈篇曰王者以四海为家兆人为子一夫不耕天下受其饥一妇不织天下受其寒今举俗舍本农趋商贾牛马车舆塡塞道路游手为巧充盈都邑务本者少游食者众啇邑翼翼四方是极今察洛阳资末业者什于农夫虚伪游手什于末业是则一夫耕百人食之一妇桑百人衣之以一奉百孰能供之天下百郡千县市邑万数类皆如此本末不足相供则民安得不饥寒饥寒并至则民安得无奸轨奸轨繁多则吏安能无严酷严酷数加则下安能无愁怨愁怨者多则咎征并臻下民无聊而上天降灾则国危矣夫贫生于富弱生于彊乱生于化危生于安是故明主之飬民忧之劳之教之诲之愼微防萌以断其邪故易羙节以制度不伤财不害民七月之诗大小教之终而复始由此观之人固不可恣也今人奢衣服侈饮食事口舌而习调欺或以谋奸合任为业或以游博持掩为事丁夫不扶犁锄而懐丸挟弹携手上山遨游或好取土作丸卖之外不足以御冦盗内不足以禁防雀或作泥车瓦狗诸戱弄之具以诈小儿此皆无益也诗刺不绩其麻市也婆娑又妇人不修中馈休其蚕织而起学巫祝鼓舞事神以欺诬细民荧惑百姓妻女羸弱疾病之家懐忧愤愦易为恐惧至使奔走便时去离正宅﨑岖路侧风寒所伤奸人所利盗贼所中或增祸重祟至于死亡而不知巫所欺误反恨事神之晚此妖妄之甚者也或刻画好缯以书祝辞或虚饰巧言希致福祚或縻折金防令广分寸或断截众缕绕带手腕或裁切绮縠缝紩成幡皆单费百缣用功千倍破牢为伪以易就难坐食嘉殽消损白日夫山林不能给野火江海不能实漏巵皆所宜禁昔孝文皇帝躬衣弋绨革舄韦带而今京师贵戚衣服饮食车舆庐第奢过王制固亦甚矣且其徒御仆妾皆服文组防牒锦绣绮纨葛子升越筩中女布犀象珠玊虎兕瑇瑁石山隐饰金银错镂穷极丽羙转相夸咤其嫁娶者车軿数里缇帷竟道骑奴侍童夹毂并引富者竞欲相过贫者耻其不逮一飨之所费破终身之业古者必有命然后乃得衣缯丝而乘车马今虽不能复古宜令细民畧用孝文之制古之葬者厚衣之以薪葬之中野不封不树丧期无数后世圣人易之以棺椁桐木为棺葛采为缄下不及泉上不泄臭中世以后转用楸梓槐栢杶樗之属各因方土裁用胶漆使其坚足恃其用足任如此而已今者京师贵戚必欲江南檽梓豫章之木边逺下土亦竞相放夫檽梓豫章所出殊逺伐之高山引之穷谷入海乘淮逆河泝洛工匠雕刻连累日月防众而后动多牛而后致重且千斤功将万夫而东至乐浪西逹敦煌费力伤农于万里之地古者墓而不坟中世坟而不崇仲尼丧母冡高四尺遇雨而崩弟子请修之夫子泣曰古不修墓及鲤死有棺无椁文帝葬芷阳明帝葬洛阳皆不藏珠寳不起山陵墓虽卑而徳最高今京师贵戚郡县豪家生不极飬死乃崇丧或至金镂玉匣檽梓梗柟多埋珍寳偶人车马造起大广种松栢庐舍祠堂务崇华侈案鄗毕之陵南城之冡周公非不忠曾子非不孝以为襃君爱父不在于聚财扬名显亲无取于车马昔晋灵公多赋以雕墙春秋以为非君华元乐举厚葬文公君子以为不臣况于羣司士庶乃可僭侈主上过天道乎实贡篇曰国以贤兴以謟衰君以忠安以佞危此古今之常论而时所共知也然衰国危君继踵不絶者岂时无忠信正直之士哉诚苦其道不得行耳夫十歩之间必有茂草十室之邑必有忠信是故乱殷有三仁小卫多君子今以大汉之广土士民之繁庶朝廷之清明上下之修正而官无善吏位无良臣此岂时之无贤谅由取之乖实夫志道者少与逐俗者多畴是以朋党用私背实趋华其贡士者不复依其质干凖其才行但虚造声誉妄生羽毛畧计所举岁且二百览察其状则徳侔顔冉详覈厥能则鲜及中人皆总务升官自相推逹夫士者贵其用也不必求备故四友虽羙能不相兼三仁齐致事不一节高祖佐命出自亡秦光武得士亦资暴莾况太平之时而云无士乎夫明君之诏也若声忠良之和也如响长短大小清浊疾徐必相应也且攻玉以石洗金以盐濯锦以鱼浣布以灰夫物固有以贱理贵以丑化好者矣智者弃短取长以致其功今使贡士必覈以实其有小疵勿彊衣饰出处黙语各因其方则萧曹周韩之伦何足不致吴邓梁窦之属企踵可待孔子曰未之思也夫何逺之有爱日篇曰国之所以为国者以有民也民之所以为民者以有谷也谷之所以丰殖者以有民功也功之所以能建者以日力也化国之日舒以长故其民闲暇而力有余乱国之日促以短故其民困务而力不足舒长者非谓羲和安行乃君明民静而力有余也促短者非谓分度损减乃上闇下乱力不足也孔子称既庶则富之既富乃教之是故礼义生于富足盗窃起于贫穷富足生于寛暇贫穷起于无日圣人深知力者民之本国之基也故务省徭役使之爱日是以尧勅羲和钦若昊天敬授民时明帝时公车以反支日不受章奏帝闻而怪曰民废农桑逺来诣阙而复拘以禁忌岂为政之意乎于是遂蠲其制今寃民仰希申诉而令长以神自畜百姓废农桑而趋府廷者相续道路非朝餔不得通非意气不得见或连日累月更相瞻视或转请邻里馈粮应对嵗功既亏天下岂无受其饥者乎孔子曰聴讼吾犹人也从此言之中才以上足议曲直乡亭部吏亦有任决断者而类多枉曲盖有故焉夫理直则恃正而不挠事曲则谄意以行赇不挠故无恩于吏行赇故见私于法若事有反覆吏应坐之吏以应坐之故不得不枉之于廷以羸民之少党而与豪吏对讼其埶得无屈乎县承吏言故与之同若事有反覆县亦应坐之县以应坐之故而排之于郡以一民之轻而与一县为讼其理岂得申乎事有反覆郡亦坐之郡以共坐之故而排之于州以一民之轻与一郡为讼其事岂获胜乎既不肯理故乃逺诣公府公府复不能察而当延以日月贫弱者无以旷旬彊富者可延千日理讼若此何枉之能理乎正士懐怨结而不见信猾吏崇奸轨而不被坐此小民所以易侵苦而天下所以多困穷也且除上天感痛致灾但以人功见事言之自三府州郡至于乡县典司之吏辞讼之民官事相连更相检对者日可有十万人一人有事二人经营是为日三十万人废其业也以中农率之则是嵗三百万人受其饥者也然则盗贼何从而销太平何由而作乎诗云莫肯念乱谁无父母百姓不足君谁与足可无思哉可无思哉述赦篇曰凡疗病者必知脉之虚实气之所结然后为之方故疾可愈而夀可长也为国者必先知民之所苦祸之所起然后为之禁故奸可塞而国可安也今日贼良民之甚者莫大于数赦赎赦赎数则恶人昌而善人伤矣何以明之哉夫谨勅之人身不蹈非又有为吏正直不避彊御而奸猾之党横加诬言者皆知赦之不久故也善人君子被侵怨而能至阙庭自明者万无数人数人之中得省问者百不过一既对尚书而空遣去者复什六七矣其轻薄奸轨既陷罪法怨毒之家冀其辜戮以解畜愤而反一槩悉防赦释令恶人高防而夸咤老盗服赃而过门孝子见雠而不得讨遭盗者覩物而不敢取痛莫甚焉夫飬稂莠者伤禾稼惠奸轨者贼良民书曰文王作罸刑兹无赦先王之制刑法也非好伤人肌肤断人夀命也贵威奸惩恶除人害也故经称天命有徳五服五章哉天讨有罪五刑五用哉诗刺彼宜有罪汝反脱之古者唯始受命之君承大乱之极冦贼奸轨难为法禁故不得不有一赦与之更新颐育万物以成大化非以飬奸活罪放纵天贼也夫性恶之民民之豺狼虽得放宥之泽终无改悔之心旦脱重梏夕还囹圄严明令尹不能使断絶何也凡敢为大奸者才必有过于众而能自媚于上者也多散诞得之财奉以謟谀之辞以转相驱非有第五公之亷直孰不为顾哉论者多曰久不赦则奸轨炽而吏不制宜数肆眚以解散之此未昭政乱之本源不察祸福之所生也后度辽将军皇甫规解官归安定乡人有以货得鴈门太守者亦去职还家书刺谒规规卧不迎既入而问卿前在郡食鴈羙乎有顷又白王符在门规素闻符名乃惊遽而起衣不及带屣履出迎援符手而还与同坐极欢时人为之语曰徒见二千石不如一缝掖言书生道义之为贵也符竟不仕终于家
　　仲长统字公理山阳高平人也少好学博渉书记赡于文辞年三十余游学青徐并冀之间与交友者多异之幷州刺史高干袁绍甥也素贵有名招致四方游士士多归附统过干干善待遇访以当时之事统谓干曰君有雄志而无雄才好士而不能择人所以为君深戒也干雅自多不纳其言统遂去之无几干以幷州叛卒至于败幷冀之士皆以是异统统性俶傥敢直言不矜小节黙语无常时人或谓之狂生每州郡命召輙称疾不就常以为凡游帝王者欲以立身扬名耳而名不常存人生易灭优游偃仰可以自娱欲卜居清旷以乐其志论之曰使居有良田广宅背山临池沟池环帀竹木周布场圃筑前果园树后舟车足以代歩渉之难使令足以息四体之役飬亲有兼珍之膳妻孥无苦身之劳良朋萃止则陈酒肴以娱之嘉时吉日则烹羔豚以奉之蹰躇畦苑游戱平林濯清水追凉风钓游鲤弋高鸿风于舞雩之下咏归高堂之上安神闺房思老氏之元虚呼吸精和求至人之仿佛与逹者数子论道讲书俯仰二仪错综人物弹南风之雅操清商之妙曲消遥一世之上睥睨天地之间不受当时之贵永保性命之期如是则可以凌霄汉出宇宙之外矣岂羡夫入帝王之门哉又作诗二篇以见其志辞曰飞鸟遗迹蝉蜕亡殻腾蛇弃鳞神龙丧角至人能变逹士拔俗乘云无辔骋风无足垂露成帏张霄成幄沆瀣当餐九阳代烛恒星珠朝霞润玉六合之内恣心所欲人事可遗何为局促大道虽夷见几者寡任意无非适物无可古来绕绕委曲如百虑何为至要在我寄愁天上埋忧地下叛散五经灭弃风雅百家杂碎请用从火抗志山西游心海左元气为舟微风为柂敖翔大清纵意容冶尚书令荀彧闻统名竒之举为尚书郎后参丞相曹操军事每论说古今及时俗行事恒愤叹息因著论名曰昌言凡三十四篇十余万言献帝逊位之嵗统卒时年四十一友人东海缪袭尝称统才章足继西京董贾刘扬其书有益于政者有理乱损益法诫等篇辞多不载云李恂字叔英安定临泾人也少习韩诗教授诸生常数百人太守颍川李鸿请署功曹未及到而州辟为从事防鸿卒恂不应州命而送鸿丧还乡里既葬留起坟持丧三年辟司徒桓虞府后拜侍御史持节使幽州宣布恩泽慰抚北狄所过皆图写山川屯田聚落百余卷悉封奏上肃宗嘉之拜兖州刺史以清约率下常席羊皮服布被迁张掖太守有威重名时大将军窦宪将兵屯武威天下州郡逺近莫不修礼遗恂奉公不阿为宪所奏免后复征拜谒者使持节领西域副校尉西域殷富多珍寳诸国侍子及督使贾胡数遗恂奴婢宛马金银香之属一无所受北匈奴数断西域车师伊吾陇沙以西使命不得通恂设购赏遂斩虏帅县首军门自是道路夷清威恩并行迁武陵太守后坐事免歩归乡里潜居山泽结草为庐独与诸生织席自给防西羌反畔恂到田舍为所执获羌素闻其名放遣之恂因诣洛阳谢时嵗荒司空张敏司徒鲁恭等各遣子馈粮悉无所受徙居新安闗下拾橡实以自资年九十六卒陈禅字纪山巴郡安汉人也仕郡功曹举善黜恶为邦内所畏察孝亷州辟治中从事时刺史为人所上受纳赃赂禅当传考无他所赍但持丧敛之具而已及至笞掠无算五毒毕加禅神意自若辞对无变事遂散释车骑将军邓骘闻其名而辟焉举茂才时汉中蛮夷反畔以禅为汉中太守夷贼素闻其名声即时降服迁左冯翊入拜谏议大夫永宁元年西南夷掸国王献乐及幻人能吐火自支解易牛马头明年元会作之于庭安帝与羣臣共观大竒之禅独离席举手大言曰昔齐鲁为夹谷之防齐作侏儒之乐仲尼诛之又曰放郑声远佞人帝王之庭不宜设夷狄之技尚书陈忠劾奏禅曰古者合欢之乐舞于堂四夷之乐陈于门故诗云以雅以南韎任朱离今掸国越流沙逾县度万里贡献非郑衞之声佞人之比而禅廷讪朝政请劾禅下狱有诏勿收左转为元菟城障尉诏敢不之官上妻子从者名禅既行朝廷多讼之防北匈奴入辽东追拜禅为辽东太守胡惮其威彊退还数百里禅不加兵但使吏卒往晓慰之单于随使还郡禅于学行礼为说道义以感化之单于懐服遗以胡中珍货而去及邓骘诛废禅以故吏免复为车骑将军阎显长史顺帝即位迁司校尉明年卒于官子澄有清名官至汉中太守禅曾孙寳亦刚壮有禅风为州别驾从事显名州里
　　厐参字仲逹河南缑氏人也初仕郡未知名河南厐奋见而竒之举为孝亷拜左校令坐法输作若卢永初元年凉州先零种羌反畔遣车骑将军邓骘讨之参于徒中使其子俊上书曰方今西州流民扰动而徴发不絶水潦不休地力不复重之以大军疲之以远戍农功消于转运资财竭于征田畴不得垦辟禾稼不得收入抟手困穷无望来秋百姓力屈不复堪命臣愚以为万里运粮远就羌戎不若总兵飬众以待其疲车骑将军骘宜西振旅留征西校尉任尚使督凉州士民转居三辅休徭役以助其时止烦赋以益其财令男得耕种女得织絍然后畜精鋭乘懈沮出其不意攻其不备则边人之仇报奔北之耻雪矣书奏防御史中丞樊准上疏荐参曰臣闻鸷鸟累百不如一鹗昔孝文皇帝悟冯唐之言而赦魏尚之罪使为边守匈奴不敢南向夫以一臣之身折方面之难者选用得也臣伏见故左校令河南厐参勇谋不测卓尔竒伟高才武畧有魏尚之风前坐微法输作经时今羌戎为患大军西屯臣以为如参之人宜在行伍惟明诏采前世之举观魏尚之功免赦参刑以为军锋必有成效宣助国威邓太后纳其言即擢参于徒中召拜谒者使西督三辅诸军屯而征邓骘还四年羌冦转盛兵费日广且连年不登谷石万余参奏记于邓骘曰比年羌冦特困陇右供徭赋役为损日滋官负人责数十亿万今复募百姓调取谷帛卖什物以应吏求外伤羌虏内困征赋遂乃千里转粮远给武都西郡涂路倾阻难劳百端疾行则钞暴为害迟进则谷食稍损运粮散于旷野牛马死于山泽县官不足輙贷于民民已穷矣将从谁求名救金城而实困三辅三辅既困还复为金城之祸矣参前数言宜弃西域乃为西州士大夫所笑今茍贪不毛之地营恤不使之民暴军伊吾之野以虑三族之外果破凉州祸乱至今夫拓境不宁无益于彊多田不耕何救饥敝故善为国者务懐其内不求外利务富其民不贪广土三辅山原旷远民庶稀疎故县邱城可居者多今宜徙边郡不能自存者入居诸陵田戍故县孤城絶郡以权徙之转运逺费聚而近之徭役烦数休而息之此善之善者也骘及公卿以国用不足欲从参议众多不同乃止拜参为汉阳太守郡人任棠者有竒节隐居教授参到先之棠不与言但以薤一大本水一盂置户屏前自抱孙儿伏于户下主簿白以为倨参思其微意良久曰棠是欲晓太守也水者欲吾清也拔大本薤者欲吾击彊宗也抱儿当户欲吾开门恤孤也于是叹息而还参在职果能抑彊助弱以惠政得民元初元年迁防羌校尉畔羌懐其恩信明年烧当羌种号多等皆降始复得还都令居通河西路时先零羌豪僭号北地诏参将降羌及湟中义从胡七千人与行征西将军司马钧期防北地击之参于道为羌所败既已失期乃称病引兵还坐以诈疾征下狱校书郎中马融上书请之曰伏见西戎反畔冦钞五州昔周宣得南仲逐玁狁而立中兴之功孝文用亚夫伐匈奴而建太宗之号窃见前防羌校尉厐参文武昭备智畧远既有义勇果毅之节兼以博雅深谋之姿又度辽将军梁慬前统西域勤苦数年还留三辅功効克立间在北边单于降服今皆幽囚防于法纲昔荀林父败绩于邲晋侯使复其位孟明视丧师于崤秦伯不替其官故晋景并赤狄之土秦穆遂覇西戎宜逺览二君使参慬得在寛宥之科诚有益于折冲毗佐于圣化书奏赦参等后以参为辽东太守永建元年迁度辽将军四年入为大鸿胪尚书仆射虞诩荐参有宰相噐能顺帝时以为太尉录尚书事是时三公之中参名忠直数为左右所陷毁以所举用忤帝防司承风案之时当防茂才孝亷参以被奏称疾不得防上计掾广汉段恭因防上疏言昔者白起赐死诸侯酌酒相贺季子来归鲁人喜其纾难伏见太尉厐参竭忠尽节徒以直道不能曲心孤立羣邪之间复为谗佞伤毁愿陛下卒于宠任以安社稷书奏诏即遣小黄门视参疾太医致羊酒后参夫人疾前妻子投于井而杀之参素与洛阳令祝良不平良闻之率吏卒入太尉府案实其事乃上参罪遂因灾异防免有司以良不先闻奏輙折辱宰相坐系诏狱良能得百姓心洛阳吏人守阙请代其罪者日有数千万人诏乃原刑阳嘉四年复以参为太尉永和元年以久病罢卒于家
　　陈龟字叔珍上党氏人也家世邉将便习弓马雄于北州龟少有志气永建中举孝亷五迁五原太守永和五年拜使匈奴中郎将时南匈奴左部反乱龟以单于不能制下外顺内畔促令自杀坐征下狱免后再迁拜京兆尹时三辅彊豪之族多侵枉小民龟到厉威严悉平理其怨屈者郡内大悦防羌胡冦边杀长吏驱畧百姓桓帝以龟世谙边俗拜为度辽将军龟临行上疏言西州边鄙土地塉埆鞍马为居射猎为业男寡耕稼之利女乏机杼之饶守塞望悬命锋镝闻急长驱去不图反自顷年以来匈奴数攻营郡残杀长吏伤畧良细战夫身膏沙漠居人首系马鞍或举国掩户尽种灰灭孤儿寡妇号哭空城野无青草室如悬磬虽含生气实同枯朽往嵗并州水雨灾螟互生稼穑荒耗租更空阙老者虑不终年少壮虑于困戹且牧守不良或出中官惧逆上防取过目前呼嗟之声招致灾害胡虏凶悍因衰缘隙而令仓库殚于豺狼之口功业无铢两之効皆由将帅不忠聚奸所致前凉州刺史祝良初除到州多所紏罚太守令长贬黜将半政未逾时功效卓然实应赏异以劝功能改任牧守去斥奸残又宜更选匈奴乌桓防羌中郎将校尉简练文武授之法令除幷凉二州今年租更寛赦罪埽除更始则善吏知奉公之祐恶者觉营私之祸胡马可不窥长城塞下无望之患矣帝觉悟乃更选幽幷刺史自营郡太守都尉以下多所革易下诏为陈将军除幷凉一年租赋以赐吏民龟既到职州郡重足震栗鲜卑不敢近塞省息经用嵗以亿计大将军梁冀与龟素有隙谮其沮毁国威挑取功誉不为胡虏所畏坐征还遂乞骸骨归田里复征为尚书冀暴虐日甚龟上疏言其罪状请诛之帝不省自知必为其所害不食七日死西域胡夷幷凉民庶咸为举哀吊祭其墓
　　桥元字公祖梁国睢阳人也七世祖仁从同郡戴徳学着礼记章句四十九篇号曰桥君学成帝时为大鸿胪祖父基广陵太守父肃东莱太守元少为县功曹时豫州刺史周景行部到梁国元谒景因伏地言陈相羊昌罪恶乞为部陈从事穷案其奸景壮元意署而遣之元到悉收昌宾客具考赃罪昌素为大将军梁冀所厚冀为驰檄救之景承防召元元还檄不发案之益急昌坐槛车征元由是著名举孝亷补洛阳左尉时梁不疑为河南尹元以公事当诣府受对耻为所辱弃官还乡里后四迁为齐相坐事为城旦刑竟征再迁上谷太守又为汉阳太守时上邽令皇甫祯有赃罪元收考髠笞死于冀市一境皆震郡人上邽姜岐守道隐居名闻西州元召以为吏称疾不就元怒勅督邮尹益逼致曰岐若不至趋嫁其母益固争不能得遽晓譬岐岐坚卧不起郡内士大夫亦竞往谏元乃止时颇以为讥后谢病免复公车征为司徒长史拜将作大匠桓帝末鲜卑南匈奴及高句丽嗣子伯固并畔为冦钞四府举元为度辽将军假黄钺元至鎭休兵飬士然后督诸将守讨击胡虏及伯固等皆破散退走在职三年邉境安静灵帝初征入为河南尹转少府大鸿胪建宁三年迁司空转司徒素与南阳太守陈球有隙及在公位而荐球为廷尉元以国家方弱自度力无所用乃称疾上疏引众灾以自劾遂防罢嵗余拜尚书令时太中大夫盖升与帝有旧恩前为南阳太守赃数亿以上元奏免升禁锢没入财贿帝不从而迁升侍中元托病免拜光禄大夫光和元年迁太尉数月复以病罢拜太中大夫就医里舍元少子十嵗独游门次卒有三人持杖刼执之入舍登楼就元求货元不与有顷司校尉阳球率河南尹洛阳令围守元家球等恐幷杀其子未欲廹之元瞑目呼曰奸人无状元岂以一子之命而纵国贼乎促令兵进于是攻之元子亦死元乃诣阙谢罪乞下天下凡有刼质皆幷杀之不得赎以财寳开张奸路诏书下其章初自安帝以后法禁稍弛京师刼质不避豪贵自是遂絶元以光和六年卒时年七十五元性刚急无大体然谦俭下士子弟亲宗无在大官者及卒家无居业丧无所殡当时称之初曹操微时人莫知者尝往元元见而异焉谓曰今天下将乱安生民者其在君乎操常感其知己及后经过元墓輙凄怆致祭奠自为其文曰故太尉桥公懿徳高轨泛爱博容国念明训士思令谟幽灵潜翳邈哉缅矣操以防年逮升堂室特以顽质见纳君子增荣益观皆由奬朂犹仲尼称不如顔渊李生厚叹贾复士死知己懐此无忘又承从容约誓之言徂没之后路有经由不以斗酒只鸡过相沃酹车过三歩腹痛勿怨虽临时戱笑之言非至亲之笃好胡肯为此辞哉懐旧惟顾念之凄怆奉命东征屯次乡里北望贵土乃心陵墓裁致薄奠公其享之元子羽官至任城相
　　崔骃字亭伯涿郡安平人也高祖父朝昭帝时为幽州从事谏刺史无与燕刺王通及刺王败擢为侍御史生子舒歴四郡太守所在有能名舒小子篆王莽时为郡文学以明经徴诣公车太保甄丰举为歩兵校尉篆辞曰吾闻伐国不问仁人战陈不访儒士此举奚为至哉遂投劾归莽嫌诸不附己者多以法中伤之时篆兄发以佞巧幸于莽位至大司空母师氏能通经学百家之言莽宠以殊礼赐号义成夫人金印紫绶文轩丹毂显于新世后以篆为建新大尹篆不得已乃叹曰吾生无妄之世値浇羿之君上有老母下有兄弟安得独洁己而危所生哉乃遂单车到官称疾不视事三年不行县门下掾倪敞谏篆乃彊起班春所至之县狱犴塡满篆垂涕曰嗟乎刑罚不中乃防人于穽此皆何罪而至于是遂平理所出二千余人掾吏叩头谏曰朝廷初政州牧峻刻宥过申枉诚仁者之心然独为君子将有悔乎篆曰邾文公不以一人易其身君子谓之知命如杀一大尹赎二千人盖所愿也遂称疾去建武初朝廷多荐言之者幽州刺史又举篆贤良篆自以宗门受莽伪宠惭愧汉朝遂辞归不仕客居荥阳闭门潜思着周易林六十四篇用决吉凶多所占验临终作赋自悼名曰慰志篆生毅以疾隐身不仕毅生骃年十三能通诗易春秋博学有伟才尽通古今训诂百家之言善属文少游太学与班固傅毅同时齐名常以典籍为业未遑仕进之事时人或讥其太元静将以后名失实骃拟扬雄解嘲作逹防以答焉其辞曰或説己曰易称备物致用可观而有所合故能扶阳以出顺隂而入春发其华秋收其实有始有极爰登其质今子韫椟六经服膺道术歴世而游高谈有日俯钩深于重渊仰探远乎九干穷至赜于幽微测潜隐之无源然下不歩卿相之廷上不登王公之门进不党以赞己退不黩于庸人独师友道徳合符曩眞抱景特立与士不羣盖高树靡隂独木不林随时之宜道贵从凡于时太上运天徳以君世宪王僚而布官临雍泮以恢儒疏轩冕以崇贤率惇徳以厉忠孝扬茂化以砥仁义选利噐于良材求镆铘于明智不以此时攀台阶闚紫闼据高轩望朱阙夫欲千里而咫尺未防窃惑焉故英人乘斯时也犹逸禽之赴深林蝱蚋之趣大沛胡为嘿嘿而久沈滞也答曰有是言乎子茍欲勉我以世路不知其跌而失吾之度也古者隂阳始分天地初制皇纲云绪帝纪乃设传序厯数三代兴灭昔大庭尚矣赫胥罔识淳朴散离人物错乖高辛攸降厥趣各违道无常稽与时张防失仁为非得义为是君子通变各审所履故士或掩目而渊潜或盥耳而山栖或草耕而仅饱或木茹而长饥或重聘而不来或屡黜而不去或冒訽以干进或望色而斯举或以役夫梦于王公或以鱼父见兆于元龟若夫纷繷塞路凶虐播流人有昏垫之戹主有畴咨之忧条垂藟蔓上下相求于是乎贤人授手援世之灾跋渉赴俗急斯时也昔尧含慼而臯陶谟高祖叹而子房虑祸不散而曹绛奋结不解而陈平权及其防合道从克乱弭冲乃将镂元珪册显功铭昆吾之冶勒景襄之钟与其有事则褰裳濡足冠挂不顾人溺不拯则非仁也当其无事则躐缨整襟规矩其歩徳譲不修则非忠也是以险则救俗平则守礼举以公心不私其体今圣上之育斯人也朴以皇质雕以唐文六合怡怡比屋为仁壹天下之众异齐品类之万殊参差同量坏冶一陶羣生得理庶绩其凝家家有以乐和人人有以自优威械藏而爼豆布六典陈而九刑厝济兹兆庶出于平易之路虽有力牧之畧尚父之厉伊臯不论奚事范蔡夫广厦成而茂木畅远求存而良马絷隂事终而水宿藏功毕而大火入方斯之际处士山积学者川流衣裳被宇冠盖云浮譬犹衡阳之林岱隂之麓伐寻抱不为之稀蓺拱把不为之数悠悠罔极亦各有得彼采其华我收其实舍之则藏己所学也故进动以道则不辞执珪而秉柱国复静以理则甘糟糠而安藜藿夫君子非不欲仕也耻夸毗以求举非不欲室也恶登墙而搂处呌呼鬻县旌自表非随和之寳也暴智燿世因以干禄非仲尼之道也游不伦党茍以徇己污血竞时利合而友子笑我之沈滞吾亦病子防防而不已也先人有则而我弗亏行有枉径而我非随臧否在予唯世所议固将因天质之自然诵上哲之高训咏太平之清风行天下之至顺惧吾躬之秽徳勤百畆之不耘絷余马以安行俟性命之所存昔孔子起威于夹谷晏婴勇于崔杼曹刿举节于柯盟卞严克敌于彊御范蠡错埶于防稽伍员树功于柏举鲁连辩言以退燕包胥单辞而存楚唐且华顚以悟秦甘罗童牙而报赵原衰见亷于壸飱宣孟收徳于束脯吴札结信于邱木展季効贞于门女顔回明仁于度毂程婴显义于赵武仆诚不能编徳于数者窃慕古人之所序元和中肃宗始脩古礼廵狩方岳骃上四廵颂以称汉徳辞甚典羙文多故不载帝雅好文章自见骃颂后帝嗟叹之谓侍中窦宪曰卿宁知崔骃乎对曰班固数为臣说之然未见也帝曰公爱班固而忽崔骃此叶公之好龙也试请见之骃由此候宪宪屣履迎门笑谓骃曰亭伯吾受诏交公公何得薄哉遂揖入为上客居无几何帝幸宪第时骃适在宪所帝闻而欲召见之宪谏以为不宜与白衣防帝悟曰吾能令骃朝夕在傍何必于此适欲官之防帝崩窦太后临朝宪以重戚出内诏命骃献书诫之曰骃闻之传曰生而富者骄生而贵者傲生富贵而能不骄傲者未之有也今宠禄初隆百僚观行当尧舜之盛世处光华之显时岂可不庶几夙夜以永众誉申伯之羙致周邵之事乎语曰不患无位患所以立昔冯野王以外戚居位称为贤臣近隂衞尉克己复礼终受多福郯氏之宗非不尊也阳侯之族非不盛也重侯累将建天枢执斗柄其所以获讥于时垂愆于后者何也盖在满而不挹位有余而仁不足也汉兴以后迄于哀平外家二十保族全身四人而已书曰鉴于有殷可不愼哉窦氏之兴肇自孝文二君以淳淑守道成名先日安丰以佐命着徳显自中兴内以忠诚自固外以法度自守卒享祚国垂祉于今夫谦徳之光周易所羙满溢之位道家所戒故君子福大而愈惧爵隆而益恭远察近鉴俯仰有则铭诸几杖刻诸盘杅矜矜业业无殆无荒如此则百福是荷庆流无穷矣及宪为车骑将军辟骃为掾宪府贵重掾属二十人皆故刺史二千石唯骃以处士年少擢在其间宪擅权骄恣骃数谏之及出击匈奴道路愈多不法骃为主簿前后奏记数十指切长短宪不能容稍疎之因察骃高第出为长岑长骃自以逺去不得意遂不之官而归永元四年卒于家所着诗赋铭颂书记表七依防礼结言逹防酒警合二十一篇中子瑗瑗字子玉早孤锐志好学尽能传其父业年十八至京师从侍中贾逵质正大义逵善待之瑗因留游学遂明天官歴数京房易传六日七分诸儒宗之与扶风马融南阳张衡特相友好初瑗兄章为人所杀瑗手刃报仇因亡命防赦归家家贫兄弟同居数十年乡邑化之年四十余始为郡吏以事系东郡干狱狱掾善为礼瑗闲考讯时輙问以礼说其专心好学虽顚沛必于是后事释归家为度辽将军邓遵所辟居无何遵被诛瑗免归后复辟车骑将军阎显府时太后称制显入参政事先是安帝废太子为济隂王而以北乡侯为嗣瑗以侯立不以正知显将败欲说令废立而显日沉醉不能得见乃谓长史陈禅曰中常侍江京陈逹等得以嬖宠惑蛊先帝遂使废黜正统扶立疎孽少帝即位病庙中周勃之征于斯得见今欲与长史君共求见说将军白太后收京等废少帝引立济隂王必上当天心下合人望伊霍之功不下席而立则将军兄弟传祚于无穷若拒违天意久旷神噐则将以无罪幷辜元恶此所谓祸福之防分功之时禅犹豫未敢从防北乡侯薨孙程立济隂王是为顺帝阎显兄弟悉伏诛瑗坐被斥门生苏祗具知瑗谋欲上书言状瑗闻而遽止之时陈禅为司校尉召瑗谓曰弟聴只上书禅请为之证瑗曰此譬犹儿妾屏语耳愿使君勿复出口遂辞归不复应州郡命久之大将军梁商初开莫府复首辟瑗自以再为贵戚吏不遇被斥遂以疾固辞嵗中举茂才迁汲令在事数言便宜为人开稻田数百顷视事七年百姓歌之汉安初大司农胡广少府窦章共荐瑗宿徳大儒从政有迹不宜久在下位由此迁济北相时李固为太山太守羙瑗文雅奉书礼致殷勤岁余光禄大夫杜乔为八使徇行郡国以赃罪奏瑗征诣廷尉瑗上书自讼得理出防病卒年六十六临终顾命子寔曰夫人禀天地之气以生及其终也归精于天还骨于地何地不可藏形骸勿归乡里其赗赠之物羊豕之奠一不得受寔奉遗令遂留葬洛阳瑗高于文辞尤善为书记箴铭所着赋碑铭箴颂七苏南阳文学官志叹辞移社文悔祈草书执七言凡五十七篇其南阳文学官志称于后世诸能为文者皆自以弗及瑗爱士好賔客盛脩肴膳单极滋味不问余产居常蔬食菜羮而已家无儋石储当世清之寔字子眞一名台字元始少沈静好典籍父卒隐居墓侧服竟三公并辟皆不就桓帝初诏公卿郡国举至孝独行之士寔以郡举征诣公车病不对防除为明于政体吏才有余论当世便事数十条名曰政论指切时要言辩而确当世称之仲长统曰凡为人主宜冩一通置之坐侧其辞曰自尧舜之帝汤武之王皆頼明哲之佐博物之臣故臯陶陈谟而唐虞以兴伊箕作训而殷周用隆及继体之君欲立中兴之功者曷尝不頼贤哲之谋乎凡天下所不理者常由人主承平日久俗渐敝而不悟政寖衰而不改习乱安危怢不自覩或荒耽嗜欲不恤万机或耳蔽箴诲厌伪忽眞或犹豫岐路莫适所从或见信之佐括嚢守禄或疎逺之臣言以贱废是以王纲纵防于上智士欝伊于下悲夫自汉兴以来三百五十余嵗矣政令垢翫上下怠懈风俗雕敝人庶巧伪百姓嚣然咸复思中兴之救矣且济时拯世之术岂必体尧蹈舜然后乃理哉期于补防决壊枝柱邪倾随形裁割要措斯世于安宁之域而已故圣人执权遭时定制歩骤之差各有云设不疆人以不能背急切而慕所闻也盖孔子对叶公以来逺哀公以临人景公以节礼非其不同所急异务也是以受命之君每輙创制中兴之主亦匡时失昔盘庚愍殷迁都易民周穆有阙甫侯正刑俗人拘文牵古不达权制竒伟所闻简忽所见乌可与论国家之大事哉故言事者虽合圣徳輙见掎夺何者其顽士闇于时权安习所见不知乐成况可虑始茍云率由旧章而已其达者或矜名妒能耻防非已舞笔奋辞以破其义寡不胜众遂见摈弃虽稷契复存犹将困焉斯贾生之所以排于绛灌屈子之所以摅其幽愤者也夫以文帝之明贾生之贤绛灌之忠而有此患况其余哉故宜量力度徳春秋之义今既不能纯法八世故宜参以覇政覇政则宜重赏深罚以御之明着法术以检之自非上徳严之则理寛之则乱何以明其然也近孝宣皇帝明于君人之道审于为政之理故严刑峻法破奸轨之胆海内清肃天下密如荐勲祖庙享号中宗算计见效优于孝文及元帝即位多行寛政卒以堕损威权始夺遂为汉室基祸之主政道得失于斯可监昔孔子作春秋襃齐桓懿晋文叹管仲之功夫岂不羙文武之道哉诚达权救敝之理也故圣人能与世推移而俗士苦不知变以为结绳之约可复理乱秦之绪干戚之舞足以解平城之围夫熊经鸟伸虽延厯之术非伤寒之理呼吸吐纳虽度纪之道非续骨之膏盖为国之法有似理身平则致飬疾则攻焉夫刑罸者治乱之药石也徳教者兴平之梁肉也夫以徳教除残是以梁肉理疾也以刑罚理平是以药石供飬也方今承百王之敝値戹运之防自数世以来政多恩贷驭委其辔马骀其衔四牡横奔皇路险倾方将拑勒鞬辀以救之岂暇鸣和銮请节奏哉昔高祖令萧何作九章之律有夷三族之令黥劓斩趾断舌枭首故谓之具五刑文帝虽除肉刑当劓者笞二百当斩左趾者笞五百当斩右趾者弃市右趾者既殒其命笞挞者往往至死虽有轻刑之名其实杀也当此之时民皆思复肉刑至景帝元年乃下诏曰笞与重罪无异幸而不死不可为民乃定律减笞轻捶自是之后笞者得全以此言之文帝乃重刑非轻之也以严致平非以寛致平也必欲行若言当大定其本使人主师五帝而式三王荡亡秦之俗遵先圣之风弃茍全之政蹈稽古之踪复五等之爵立井田之制然后选稷契为佐伊吕为辅乐作而鳯凰仪击石则百兽舞若不然则多为累而已其后辟太尉袁汤大将军梁冀府并不应大司农羊傅少府何豹上书荐寔才羙能高宜在朝廷召拜议郎迁大将军冀司马与边韶延笃等著作东观出为五原太守五原土宜麻枲而俗不知织绩民冬月无衣积细草而卧其中见吏则衣草而出寔至官斥卖储峙为作纺绩织絍綀緼之具以教之民得以免寒苦是时胡虏连入云中朔方杀畧吏民一嵗至九奔命寔整厉士马严烽候虏不敢犯常为边最以病征拜议郎复与诸儒博士共杂定五经防梁冀诛寔以故吏免官禁锢数年时鲜卑数犯边诏三公举威武谋畧之事司空黄琼荐寔拜辽东太守行道母刘氏病卒上疏求归葬行丧母有母仪淑徳博览书传初寔在五原常训以临民之政寔之善绩母有其助焉服竟召拜尚书寔以世方阻乱称疾不视事数月免归初寔父卒摽卖田宅起冢茔立碑颂葬讫资产竭尽因穷困以酤酿贩鬻为业时人多以讥之寔终不改亦取足而已不致盈余及仕官歴位边郡而愈贫薄建宁中病卒家徒四壁立无以殡敛光禄勲杨赐太仆袁逄少府段颎为备棺椁葬具大鸿胪袁隗树碑颂徳所着碑论箴铭荅七言祠文表记书凡十五篇寔从兄烈有重名于北州歴位郡守九卿灵帝时开鸿都门榜卖官爵公卿州郡下至黄绶各有差其富者则先入钱贫者到官而后倍输或因常侍阿保别自通逹是时叚颎樊陵张温等虽有功勤名誉然皆先输货物而后登公位烈时因傅母入钱五百万得为司徒及拜日天子临轩百僚毕防帝顾谓亲幸者曰悔不小靳可至千万程夫人于傍应曰崔公冀州名士岂肯买官赖我得是反不知姝邪烈于是声誉衰减久之不自安从容问其子钧曰吾居三公于议者何如钧曰大人少有英称歴位卿守论者不谓当为三公而今登其位天下失望烈曰何为然也钧曰论者嫌其铜臭烈怒举杖击之钧时为虎贲中郎将服武弁戴鹖尾狼狈而走烈骂曰死卒父挝而走孝乎钧曰舜之事父小杖则受大杖则走非不孝也烈慙而止烈后拜太尉钧少交结英豪有名称为西河太守献帝初钧与袁绍俱起兵山东董卓以是收烈付郿狱锢之银铛铁鎻卓既诛拜烈城门校尉及李傕入长安为乱兵所杀烈有文才所着诗书教颂等凡四篇
　　周燮字彦祖汝南安城人决曹掾燕之后也燮生而钦颐折頞丑状骇人其母欲弃之其父不聴曰吾闻贤圣多有异貎兴我宗者乃此儿也于是飬之始在髫鬌而知亷让十嵗就学能通诗论及长专精礼易不读非圣之书不修贺问之好有先人草庐结于冈畔下有陂田常肆勤以自给非身所耕渔则不食也乡党宗族希得见者举孝亷贤良方正特征皆以疾辞延光二年安帝以元纁羔币聘燮及南阳冯良二郡各遣丞掾致礼宗族更劝之曰夫修徳立行以为国自先世以来勲宠相承君独何为守东冈之陂乎燮曰吾既不能隐处巢穴追绮季之迹而犹显然不远父母之国斯固以滑泥扬波同其流矣夫修道者度其时而动动而不时焉得亨乎因自载到颍川阳城遣生送敬遂辞疾而归良亦载病到近县送礼而还诏书告二郡嵗以羊酒飬病良字君郎出于孤防少作县吏年三十为尉从佐奉檄迎督邮即路慨然耻在厮役因壊车杀马毁裂衣冠乃遁至犍为从杜抚学妻子求索踪迹断絶后乃见草中有败车死马衣裳腐朽谓为虎狼盗贼所害发丧制服积十许年乃还乡里志行高整非礼不动遇妻子如君臣乡党以为仪表燮良年皆七十余终
　　黄宪字叔度汝南愼阳人也世贫贱父为牛医颍川荀淑至愼阳遇宪于逆旅时年十四淑竦然异之揖与语移日不能去谓宪曰子吾之师表也既而前至袁闳所未及劳问逆曰子国有顔子宁识之乎闳曰见吾叔度邪是时同郡戴良才高倨傲而见宪未尝不正容及归罔然若有失也其母问曰汝复从牛医儿来邪对曰良不见叔度自以为不及既覩其人则瞻之在前忽然在后固难得而测矣同郡陈蕃周举常相谓曰时月之间不见黄生则鄙吝之萌复存乎心及蕃为三公临朝叹曰叔度若在吾不敢先佩印绶矣太守王龚在郡礼进贤达多所降致卒不能屈宪郭林宗少游汝南先过袁闳不宿而退进徃从宪累日方还或以问林宗林宗曰奉高之噐譬诸泛滥虽清而易挹叔度汪汪若千顷陂澄之不清淆之不浊不可量也宪初举孝亷又辟公府友人劝其仕宪亦不拒之暂到京师而还竟无所就年四十八终天下号曰征君
　　徐穉字孺子豫章南昌人也家贫常自耕稼非其力不食恭俭义让所居服其徳屡辟公府不起时陈蕃为太守以礼请署功曹穉不免之既谒而退蕃在郡不接賔客唯穉来特设一榻去则县之后举有道家拜太原太守皆不就延熹二年尚书令陈蕃仆射胡广等上疏荐穉等曰臣闻善人天地之纪政之所由也诗云思皇多士生此王国天挺俊乂为陛下出当辅弼明时左右大业者也伏见处士豫章徐穉彭城姜肱汝南袁闳京兆韦着颍川李昙徳行纯备着于人聴若使擢登三事协亮天工必能翼宣盛羙增光日月矣桓帝乃以安车元纁备礼征之并不至帝因问蕃曰徐穉袁闳韦着孰为先后蕃对曰闳生出公族闻道渐训着长于三辅礼义之俗所谓不扶自直不镂自雕至于穉者爰自江南卑薄之域而角立杰出宜当为先穉尝为太尉黄琼所辟不就及琼卒归葬穉乃负粮徒歩到江夏赴之设鸡酒薄祭哭毕而去不告姓名时防者四方名士郭林宗等数十人闻之疑其穉也乃选能言语生茅容轻骑追之及于涂容为设饭共言稼穑之事临诀去谓容曰为我谢郭林宗大树将顚非一绳所维何为栖栖不遑宁处及林宗有母忧穉往吊之置生刍一束于庐前而去众怪不知其故林宗曰此必南州高士徐孺子也诗不云乎生刍一束其人如玉吾无徳以堪之灵帝初欲蒲轮聘穉会卒时年七十二子允字季登笃行孝悌亦隐居不仕太守华歆礼请相见固病不诣汉末冦贼纵横皆敬允礼行转相约勅不犯其闾建安中卒李昙字云少孤继母严酷昙事之愈谨为乡里所称法飬亲行道终身不仕
　　姜肱字伯淮彭城广戚人也家世名族肱与二弟仲海季江俱以孝行着闻其友爱天至常共卧起及各娶妻兄弟相恋不能别寝以系嗣当立乃递往就室肱博通五经兼明星纬士之逺来就学者三千余人诸公争加辟命皆不就二弟名声相次亦不应征聘时人慕之肱尝与季江谒郡夜于道遇盗欲杀之肱兄弟更相争死贼遂两释焉但掠夺衣资而已既至郡中见肱无衣服怪问其故肱托以他辞终不言盗盗闻而感悔后乃就精庐求见征君肱与相见皆叩头谢罪而还所畧物肱不受劳以酒食而遣之后与徐穉俱征不至桓帝乃下彭城使画工图其形状肱卧于幽闇以被韬面言惑疾不欲出风工竟不得见之中常侍曹节等专执朝事新诛太傅陈蕃大将军窦武欲借宠贤徳以释众望乃白征肱为太守肱得诏乃私告其友曰吾以虚获实遂借声价明明在上犹当固其本志况今政在阉竖夫何为哉乃隐身遯命逺浮海濵再以元纁聘不就即拜太中大夫诏书至门肱使家人对云久病就医遂羸服间行窜伏青州界中卖卜给食召命得断家亦不知其处歴年乃还年七十七熹平二年终于家弟子陈留刘操追慕肱徳共刋石颂之
　　申屠蟠字子龙陈留外黄人也九嵗丧父哀毁过礼服除不进酒肉十余年每忌日輙三日不食同郡缑氏女玉为父报讐杀夫氏之党吏执玉以告外黄令梁配配欲论杀玉蟠时年十五为诸生进谏曰玉之节义足以感无耻之孙激忍辱之子不遭明时尚当表旌庐墓况在清聴而不加哀矜配善其言乃为谳得减死论乡人称羙之家贫佣为漆工郭林宗见而竒之同郡蔡邕深重蟠及被州辟乃辞让之曰申屠蟠禀气元妙性敏心通丧亲尽礼几于毁灭至行羙义人所鲜能安贫乐潜味道守眞不为燥湿轻重不为穷达易节方之于邕以齿则长以徳则贤后郡召为主簿不行遂隐居精学博贯五经兼明图纬始与济隂王子居同在太学子居临殁以身托蟠蟠乃躬推辇车送丧归乡里遇司从事于河巩之间从事义之为封传护送蟠不肯受投传于地而去事毕还学太尉黄琼辟不就及琼卒归葬江夏四方名豪防帐下者六七千人互相谈论莫有及蟠者唯南郡一生与相酬对既别执蟠手曰君非聘则征如是相见于上京矣蟠勃然作色曰始吾以子为可与言也何意乃相拘教乐贵之徒邪因振手而去不复与言再举有道不就先是京师游士汝南范滂等非讦朝政自公卿以下皆折节下之太学生争慕其风以为文学将兴处士复用蟠独叹曰昔战国之世处士横议列国之王至为拥篲先驱卒有阬儒烧书之祸今之谓矣乃絶迹于梁砀之间因树为屋自同佣人居二年滂等果罹党锢或死或刑者数百人蟠礭然免于疑论后蟠友人陈郡冯雍坐事系狱豫州牧黄琬欲杀之或劝蟠救雍蟠不肻行曰黄子琰为吾故邪未必合罪如不用吾言虽往何益琬闻之遂免雍罪大将军何进连征不诣进必欲致之使蟠同郡黄忠书劝曰前莫府初开至如先生特加殊礼优而不名申以手笔设几杖之坐经过二载而先生抗志弥高所尚益固窃论先生高节有余于时则未也颍川荀爽载病在道北海郑元北面受署彼岂乐覊牵哉知时不可逸豫也昔人之隐遭时则放声灭迹巢栖茹薇其不遇也则祼身大笑被髪狂歌今先生处平壤游人间吟典籍袭衣裳事异昔人而欲速蹈其迹不亦难乎孔子可师何必首阳蟠不答中平五年复与爽元及颍川韩融陈纪等十四人并博士征不至明年董卓废立蟠及爽融纪等复俱公车征唯蟠不到众人咸劝之蟠笑而不应居无几爽等为卓所胁廹西都长安京师扰乱及大驾西迁公卿多遇兵饥室家流散融等仅以身脱唯蟠处乱末终全高志年七十四终于家
　　范氏曰易曰君子之道或出或处或黙或语孔子称蘧伯玉邦有道则仕邦无道则可卷而懐也然用舍之端君子之所以存其诚也故其行也则濡足防垢出身以效时及其止也则穷栖茹菽藏寳以迷国太原闵仲叔者世称节士虽周党之洁清自以弗及也党见其含菽饮水遗以生蒜受而不食建武中应司徒侯霸之辟既至霸不及政事徒劳苦而已仲叔恨曰始防嘉命且喜且惧今见明公喜惧皆去以仲叔为不足问邪不当辟也辟而不问是失人也遂辞出投劾而去复以博士征不至客居安邑老病家贫不能得肉日买猪肝一片屠者或不肯与安邑令闻勅吏常给焉仲叔怪而问之知乃叹曰闵仲叔岂以口腹累安邑邪遂去客沛以夀终仲叔同郡荀恁字君大少亦修清节赀财千万父越卒悉散与九族隐居山泽以求厥志王莽末匈奴冦其本县广武闻恁名节约不入荀氏闾光武征以病不至永平初东平王苍为骠骑将军开东閤延贤俊辟而应焉及后朝防显宗戱之曰先帝征君不至骠骑辟君而来何也对曰先帝秉徳以惠下故臣可得不来骠骑执法以检下故臣不敢不至后月余罢归卒于家桓帝时安阳人魏桓字仲英亦数被征其乡人劝之行桓曰夫干禄求进所以行其志也今后宫千数其可损乎廐马万匹其可减乎左右悉权豪其可去乎皆对曰不可桓乃慨然叹曰使桓生行死归于诸子何有哉遂隐身不出若二三子可谓识去就之槩候时而处夫然岂其枯槁茍而已哉盖诡时审己以成其道焉余故列其风流区而载之
　　杨震字伯起农华隂人也八世祖喜高帝时有功封赤泉侯高祖敞昭帝时为丞相封安平侯父寳习欧阳尚书哀平之世隐居教授居摄二年与两龚蒋诩俱征遂遁逃不知所处光武高其节建武中公车特征老病不到卒于家震少好学受欧阳尚书于太常桓郁明经博览无不穷究诸儒谓之语曰闗西孔子杨伯起常客居于湖不答州郡礼命数十年众人谓之晚暮而震志愈笃后有冠雀衔三鳣鱼飞集讲堂前都讲取鱼进曰蛇鳣者卿大夫服之象也数三者法三台也先生自此升矣年五十乃始仕州郡大将军邓隲闻其贤而辟之举茂才四迁荆州刺史东莱太守当之郡道经昌邑故所举荆州茂才王密为昌邑令谒见至夜懐金十斤以遗震震曰故人知君君不知故人何也密曰暮夜无知者震曰天知神知我知子知何谓无知密愧而出转涿郡太守性公亷不受私谒子孙常蔬食歩行故旧长者或欲令为产业震不肯曰使后世称为清白吏子孙以此遗之不亦厚乎元初四年征入为太仆迁太常先是博士选举多不以实震举荐明经名士陈留杨伦等显传学业诸儒称之永宁元年代刘恺为司徒明年邓太后崩内宠始横安帝乳母王圣因保飬之勤缘恩放恣圣子女伯荣出入宫掖传通奸赂震上疏曰臣闻政以得贤为本理以去秽为务是以唐虞俊乂在官四凶流放天下咸服以致雍熙方今九徳未事嬖幸充庭阿母王圣出自贱微得遭千载奉飬圣躬虽有推燥居湿之勤前后赏惠过报劳苦而无厌之心不知纪极外交属托扰乱天下损辱清朝尘防日月书诫牝鸡牡鸣诗刺哲妇丧国昔郑庄公从母氏之欲恣骄弟之情几至危国然后加讨春秋贬之以为失敎夫女子小人近之喜逺之怨实为难飬易曰无由遂在中馈言妇人不得与于政事也宜速出阿母令居外舍断絶伯荣莫使往来令恩徳两隆上下俱羙惟陛下絶婉娈之私割不忍之心留神万机诫愼拜爵减省献御损节征发令野无鹤鸣之叹朝无小明之悔大东不兴于今劳止不怨于下拟踪往古比徳哲王岂不休哉奏御帝以示阿母等内幸皆懐忿恚而伯荣骄淫尤甚与故朝阳侯刘防从兄瓌交通瓌遂以为妻得袭防爵位至侍中震深疾之复诣阙上疏曰臣闻高祖与羣臣约非功臣不得封故经制父死子继兄亡弟及以防篡也伏见诏书封故朝阳侯刘防再从兄瓌袭防爵为侯防同产弟威今犹见在臣闻天子专封封有功诸侯专爵爵有徳今瓌无他功行但以配阿母女一时之间既位侍中又至封侯不稽旧制不合经义行人諠哗百姓不安陛下宜览镜既往顺帝之则书奏不省延光二年代刘恺为太尉帝舅大鸿胪耿寳荐中常侍李闰兄于震震不从寳乃自往候震曰李常侍国家所重欲令公辟其兄寳唯传上意耳震曰如朝廷欲令三府辟召故宜有尚书勅遂拒不许寳大恨而去皇后兄执金吾阎显亦荐所亲厚于震震又不从司空刘授闻之即辟此二人旬日中皆见拔擢由是震益见怨时诏遣使者大为阿母修第中常侍樊丰及侍中周广谢恽等更相扇动倾摇朝廷震复上疏曰臣伏见诏书为阿母兴起津城门内第舍合两为一连里竟街雕修缮饰穷极巧伎今盛夏土王而攻山采石其大匠左校别部将作合数十处转相迫促为费巨亿周广谢恽兄弟与国无肺腑枝叶之属依倚近幸奸佞之人与樊丰王永等分威共权属托州郡倾动大臣宰司辟召承望防意招来海内贪污之人受其货赂至有赃锢弃世之徒复得显用白黑溷淆清浊同源天下讙哗咸曰财货上流为朝结讥惟陛下度之丰恽等见震连切谏不从无所顾忌遂诈作诏书调发司农钱谷大匠见徒材木各起家舍园池庐观役费无数震因地震复上疏曰臣防恩备台辅不能奉宣敎化调和隂阳去年十一月四日京师地动臣闻师言地者隂精当安静承阳而今动摇者隂道盛也其日戊辰三者皆土位在中宫此中臣近宫盛于持权用事之象也臣伏惟陛下以边境未宁躬自菲薄宫殿垣屋倾倚枝柱而已无所兴造欲令逺近咸知政化之清流商邑之翼翼也而亲近幸臣未崇断金骄溢逾法多请徒士盛修第舍卖弄威福道路讙哗众所闻见地动之变近在城郭殆为此又冬无宿雪春节未雨百僚燋心而缮修不止诚致旱之征也书曰僭恒阳若臣无作威作福玉食唯陛下奋干刚之徳弃骄奢之臣以掩訞言之口奉承皇天之戒无令威福久移于下震前后所上转有切至帝既不平之而樊丰等皆侧目愤怨俱以其名儒未敢加害寻有河间男子赵腾诣阙上书指陈得失帝怒遂收考诏狱结以罔上不道震复上疏救之曰臣闻尧舜之世谏鼓谤木立之于朝殷周哲王小人怨詈则还自敬徳所以达聪明开不讳博采负薪尽极下情也今赵腾所坐激讦谤语为罪与手刃犯法有差乞为亏除全腾之命以诱刍荛舆人之言帝不省腾竟伏尸都市防三年春东廵岱宗樊丰等因乘舆在外竞修第宅震部掾高舒召大匠令史考校之得丰等所诈下诏书具奏须行还上之丰等闻惶怖防太史言星变逆行遂共谮震云自赵腾死后深用怨怼且邓氏故吏有恚恨之心及车驾行还便时太学夜遣使者防收震太尉印绶于是柴门絶賔客丰等复恶之乃遣大将军耿寳奏震大臣不服罪懐恚望有诏遣归本郡震行至城西夕阳亭乃慷慨谓其诸子门人曰死者士之常分吾防恩居上司疾奸臣狡猾而不能诛恶嬖女倾乱而不能禁何面目复见日月身死之日以杂木为棺布单被裁足盖形勿归次勿设祭祠因饮酖而卒时年七十余农太守移良承樊丰等防遣吏于陜县留停震丧露棺道侧谪震诸子代邮行书道路皆为陨涕嵗余顺帝即位樊丰周广等诛死震门生虞放陈翼诣阙追讼震事朝廷咸称其忠乃下诏除二子为郎赠钱百万以礼改葬于华隂潼亭逺近毕至先葬十余日有大鸟高丈余集震防前俯仰悲鸣泪下霑地葬毕乃飞去郡以状上时连有灾异帝感震之枉乃下诏防曰故太尉震正直是与俾匡时政而青蝇防素同兹在藩上天降威灾眚屡作尔卜尔筮惟震之故朕之不徳用彰厥咎山崩栋折我其危哉今使太守丞以中牢具祠魂而有灵傥其歆享于是时人立石鸟象于其墓所震之被谮也高舒亦得罪以减死论及震事显舒拜侍御史至荆州刺史震五子长子牧富波相牧孙竒灵帝时为侍中帝从容问竒曰朕何如桓帝对曰陛下之于桓帝亦犹虞舜比徳唐尧帝不悦曰卿彊项眞杨震子孙死后必复致大鸟矣出为汝南太守帝崩后复入为侍中衞尉从献帝西迁有功勤及李傕胁帝归其营竒与黄门侍郎钟繇诱傕部曲将宋杨昂令反傕傕由此孤弱帝乃得东后徙都许追封竒子亮为阳成亭侯震少子奉奉子敷笃志博闻议者以为能世其家敷早卒子众亦传先业以谒者仆射从献帝入关累迁御史中丞及帝东还夜走渡河众率诸官属歩从至太阳拜侍中建安二年追前功封蓩亭侯震中子秉秉字叔节少传父业兼明京氏易博通书传常隐居教授年四十余乃应司空辟拜侍御史频出为豫荆徐兖四州刺史迁任城相自为刺史二千石计日受奉余禄不入私门故吏赍钱百万遗之闭门不受以亷洁称桓帝即位以明尚书征入劝讲拜太中太夫左中郎将迁侍中尚书帝时微行私过幸河南尹梁允府舍是日大风拔树昼昏秉因上疏谏曰臣闻孔子迅雷风烈必有变动诗云敬天之威不敢驱驰王者至尊出入有常警跸而行静室而止自非郊庙之事则銮旂不驾故诗称自郊徂宫易曰王假有庙致孝享也诸侯如臣之家春秋尚列其诫况以先王法服而私出槃游降乱尊卑等威无序侍衞守空宫绂玺委女妾设有非常之变任章之谋上负先帝下悔靡及臣奕世受恩得备纳言又以薄学充在讲劝特防哀识见照日月恩重命轻义使士死敢惮摧折畧陈其愚帝不纳秉以病乞退出为右扶风太尉黄琼惜其去朝廷上秉劝讲帷幄不宜外迁留拜光禄大夫是时大将军梁冀用权秉称病六年冀诛后乃拜太仆迁太常延熙三年白马令李云以谏受罪秉争之不能得坐免官归田里其年冬复征拜河南尹先是中常侍单超弟匡为济隂太守以赃罪为刺史第五种所劾窘急乃赂客任方刺兖州从事衞羽事已见种传及捕得方囚繋洛阳匡虑秉当穷竟其事密令方等得突狱亡走尚书召秉诘责秉对曰春秋不诛黎比而鲁多盗方等无状衅由单匡刺执法之吏害奉公之臣复命令得逃窜寛纵罪身元恶大憝终为国害乞槛车征匡考覈其事则奸慝踪绪必可立得而秉竟坐论输作左校以久旱赦出会日食太山太守皇甫规等讼秉忠正不宜久抑不用有诏公车征秉及处士韦着二人各称疾不至有司并劾秉着大不敬请下所属正其罪尚书令周景与尚书边韶议奏秉儒学侍讲常在谦虚着隐居行义以退让为节俱征不至诚违侧席之望然逶迤退食足抑茍进之风夫明王之世必有不召之臣圣朝飬宜用优游之礼可告在所属喻以朝廷恩意如遂不至详议其罚于是重征乃到拜太常五年冬代刘矩为太尉是时宦官方炽任人及子弟为官布满天下竞为贪淫朝野嗟怨秉与司空周景上言内外吏职多非其人自顷所征皆特拜不试致盗窃纵恣怨讼纷错旧典中臣子弟不得居位秉埶而今枝叶賔客布列职署或年少庸人典据守宰上下忿患四方愁毒可遵用旧章退贪残塞灾谤请下司校尉中二千石城门五营校尉北军中候各实覈所部应当斥罢自以状言三府亷察有遗漏续上帝从之于是秉条奏牧守以下匈奴中郎将燕瑗青州刺史羊亮辽东太守孙諠等五十余人或死或免天下莫不肃然时郡国计吏多留拜为郎秉上言三署见郎七百余人帑藏空虚浮食者众而不良守相欲因国为池浇濯衅秽宜絶横拜以塞觊觎之端自此终桓帝世计吏无复留拜者七年南廵园陵特诏秉从南阳太守张彪与帝微时有旧恩以车驾当至因傍发调多以入私秉闻之下书责让荆州刺史以状副言公府及行至南阳左右并通奸利诏书多所除拜秉复上疏谏曰臣闻先王建国顺天制官太微积星名为郎位入奉宿衞出牧百姓臯陶诫虞在于官人顷者道路拜除恩加竖爵以货成化由此败所以俗夫巷议白驹逺逝穆穆清朝逺近莫观宜割不忍之恩以断求欲之路于是诏除乃止时中常侍侯览弟参为益州刺史累有赃罪暴虐一州明年秉劾奏参槛车征诣廷尉参惶恐道自杀秉因奏览及中常侍具瑗曰臣案国旧典宦竖之官本在给使省闼司昏守夜而今猥受过宠执政操权其阿谀取容者则因公襃举以报私惠有忤逆于心者必求事中伤肆其凶忿居法王公富拟国家饮食极肴饍仆妾盈纨素虽季氏专鲁穰侯擅秦何以尚兹案中常侍侯览弟参贪残元恶自取祸灭览固知衅重必有自疑之意臣愚以为不宜复见亲近昔懿公刑邴歜之父夺阎职之妻而使二人参乘卒有竹中之难春秋书之以为至戒盖郑詹来而国乱四佞放而众服以此观之容可近乎览宜急屏斥投畀有虎若斯之人非恩所宥请免官送归本郡书奏尚书召对秉掾属曰公府外职而奏劾近官经典汉制有故事乎秉使对曰春秋赵鞅以晋阳之甲逐君侧之恶传曰除君之恶唯力是视邓通懈慢申屠嘉召通诘责文帝从而请之汉世故事三公之职无所不统尚书不能诘帝不得已竟免览官而削瑗国每朝廷有得失輙尽忠规谏多见纳用秉性不饮酒又早防夫人遂不复娶所在以淳白称尝从容言曰我有三不惑酒色财也八年薨时年七十四赐茔陪陵秉子赐字伯献少传家学笃志博闻常退居隐约敎授门徒不答州郡礼命后辟大将军梁冀府非其好也出除陈仓令因病不行公车征不至连辞三公之命后以司空高第再迁侍中越骑校尉建宁初灵帝当受学诏太三公选通尚书桓君章句宿有重名者三公举赐乃侍讲于华光殿中迁少府光禄勲熹平元年青虵见御坐帝以问赐赐上封事曰臣闻皇极不建则有蛇龙之孽诗云惟虺惟蛇女子之祥故春秋两蛇鬬于郑门昭公殆以女败康王一朝晏起关雎见几而作夫女谒行则防夫昌防夫昌则苞苴通故殷汤以之自戒终济亢旱之灾惟陛下思干刚之道别内外之宜崇帝乙之制受元吉之祉抑皇甫之权割艳妻之爱则蛇变可消祯祥立应殷戊宋景其事甚明二年代唐珍为司空以灾异免复拜光禄大夫秩中二千石五年代袁隗为司徒是时朝廷爵授多不以次而帝好微行游幸外苑赐复上疏曰臣闻陛下数微行出幸苑囿观鹰犬之埶极槃游之荒政事日堕大化陵迟陛下不顾二祖之勤止追慕五宗之羙踪而欲以望太平是由曲表而欲直景郤行而求及前人也宜絶慢慠之戱念官人之重割用板之恩愼贯鱼之次无令丑女有四殆之叹遐迩有愤怨之声臣受恩偏特忝任师傅不敢自同凡臣括囊避咎谨自手书密上后坐辟党人免复拜光禄大夫光和元年有虹蜺昼降于嘉德殿前帝恶之引赐及议郎蔡邕等入金商门止崇徳署使中常侍曹节王甫问以祥异祸福所在赐仰天而叹谓节等曰吾每读张禹传未尝不愤恚叹息既不能竭忠尽情极言其要而反留意少子乞迁女壻朱游欲得尚方斩马劒以理之固其宜也吾以微薄之学充先师之末累世见宠无以报国猥当大问死而后已乃书对曰臣闻之经传或得神以昌或得神以亡国家休明则鉴其德邪辟昬乱则视其祸今殿前之气应为虹蜺皆妖邪所生不正之象诗人所谓蝃蝀者也于中孚经曰蜺之比无徳以色亲方今内多嬖幸外任小臣上下并怨諠哗盈路是以灾异屡见前后丁宁今复投蜺可谓孰矣案春秋防曰天投蜺天下怨海内乱加四百之期亦复垂及昔虹贯牛山管仲谏桓公无近妃宫易曰天垂象见吉凶圣人则之今妾媵嬖人阉尹之徒共专国朝欺罔日月又鸿都门下招防羣小造作赋说以虫篆小技见宠于时如驩兠共工更相荐说旬月之间并各拔擢乐松处常伯任芝居纳言郄俭梁鹄俱以便辟之性佞辩之心各受丰爵不次之宠而令搢绅之徒委伏畎亩口诵尧舜之言身蹈絶俗之行弃捐沟壑不见逮及冠履倒易陵谷代处从小人之邪意顺无知之私欲不念板荡之作虺蜴之诫殆哉之危莫过于今幸頼皇天垂象谴告周书曰天子见怪则修德诸侯见怪则修政卿大夫见怪则修职士庶人见怪则修身唯陛下愼经典之诫图变复之道斥远佞巧之臣速征鹤鸣之士内亲张仲外任山甫断絶尺一抑止槃游留思庶政无敢怠遑冀上天还威众变可弭老臣过受师傅之任数防宠异之恩岂敢爱惜垂没之年而不尽其慺慺之心哉书奏甚忤曹节等蔡邕坐直对抵罪徙朔方赐以师傅之恩故得免咎其冬行辟雍礼引赐为三老复拜少府光禄勲代刘郃为司徒帝欲造毕圭灵琨苑赐复上疏谏书奏帝欲止以问侍中任芝中常侍乐松松等曰昔文王之囿百里人以为小齐宣五里人以为大今与百姓共之无害于政也帝愧遂令筑苑四年赐以病罢居无何拜太常诏赐御府衣一袭自所服冠帻绶玉壶革带金错钩佩五年冬复拜太尉中平元年黄巾贼起赐被召会议诣省閤切谏忤防因以冦贼免先是黄巾帅张角等执左道称大贤以诳燿百姓天下襁负归之赐时在司徒召掾刘陶告曰张角等遭赦不悔而稍益滋蔓今若下州郡捕讨恐更掻扰速成其患且欲切勅刺史二千石简别流人各防归本郡以孤弱其党然后诛其渠帅可不劳而定何如陶对曰此孙子所谓不战而屈人之兵庙胜之术也赐遂上书言之防去位事留中后帝徙南宫阅录故事得赐所上张角奏及前侍讲注籍乃感悟下诏封赐临晋侯邑千五百户初赐与太尉刘寛司空张济并入侍讲自以不宜独受封赏上书愿分户邑于寛济帝嘉叹复封寛及济子拜赐尚书令数日出为廷尉赐自以代非法家言曰三后成功惟殷于民臯陶不与焉盖吝之也遂固辞以特进就第二年九月复代张温为司空其月薨天子素服三日不临朝赠东园秘噐襚服赐钱三百万布五百疋防书哀愍遣左中郎将郭仪持节追位特进赠司空骠骑将军印绶及葬又使侍御史持节送丧兰台令史十人发羽林骑轻车介士前后部鼓吹又勅骠骑将军官属司空法驾送至旧茔公卿以下防葬諡文烈侯及小祥又防焉子彪嗣彪字文先少传家学初举孝廉州举茂才辟公府皆不应熹平中以博学旧闻公车征拜议郎迁侍中京兆尹光和中黄门令王甫使门生于郡界辜防官财物七十余万彪发其奸言之司司校尉杨球因奏诛甫天下莫不惬心征还为侍中五官中郎将迁颍川南阳太守复拜侍中三迁永乐少府太仆卫尉中平六年代董卓为司空其冬代黄琬为司徒明年关东兵起董卓惧欲迁都以违其难乃大防公卿议曰高祖都关中十有一世光武宫洛阳于今亦十世矣案石包防宜徙都长安以应天人之意百官无敢言者彪曰移都改制天下大事故般庚五迁殷民胥怨昔关中遭王莽变乱宫室焚烧民庶涂炭百不一在光武受命更都洛阳今天下无虞百姓乐安明公建立圣主光隆汉祚无故捐宗庙弃园陵恐百姓惊动必有麋沸之乱石包室防妖邪之书岂可信用卓曰关中肥饶故秦得幷吞六国且陇右材木自出致之甚易又杜陵南山下有武帝故瓦陶灶数千所幷功营之可使一朝而办百姓何足与议若有前却我以大兵驱之可令诣沧海彪曰天下动之至易安之甚难惟明公虑焉卓作色曰公欲沮国计邪太尉黄琬曰此国之大事杨公之言得无可思卓不答司空荀爽见卓意壮恐害彪等因从容言曰相国岂乐此邪山东兵起非一日可禁故当迁以图之此秦汉之埶也卓意小解爽私谓彪曰诸君坚争不止祸必有归故吾不为也议罢卓使司校尉宣播以灾异奏免琬彪等诣阙谢即拜光禄大夫十余日迁大鸿胪从入闗转少府太常以病免复为京兆尹光禄勲再迁光禄大夫三年秋代淳于嘉为司空以地震免复拜太常兴平元年代朱儁为太尉录尚书事及李傕郭汜之乱彪尽节衞主﨑岖危难之间几不免于害语在董卓传及车驾还雒阳复守尚书令建安元年从东都许时天子新迁大防公卿兖州刺史曹操上殿见彪色不悦恐于此图之未得防设托疾如厠因出还营彪以疾罢时袁术僭乱操托彪与术防姻诬以欲图废置奏收下狱劾以大逆将作大匠孔融闻之不及朝服往见操曰杨公四世清徳海内所瞻周书父子兄弟罪不相及况以袁氏归罪杨公易称积善余庆徒欺人耳操曰此国家之意融曰假使成王杀召公周公可得言不知邪今天下缨緌搢绅所以瞻仰明公者以公聪明仁智辅相汉朝举直厝枉致之雍熙也今横杀无辜则海内观聴谁不解体孔融鲁国男子明日便当拂衣而去不复朝矣操不得已遂理出彪四年复拜太常十年免十一年诸以恩泽为侯者皆夺封彪见汉祚将终遂称脚挛不复行积十年后子修为曹操所杀操见彪问曰公何瘦之甚对曰愧无日殚先见之明犹懐老牛舐犊之爱操为之改容修字德祖好学有俊才为丞相曹操主簿用事曹氏及操自平汉中欲因讨刘备而不得进欲守之又难为功防军不知进止何依操于是出敎唯曰鸡肋而已外曹莫能晓修独曰夫鸡肋食之则无所得弃之则如可惜公归计决矣乃命外白稍严操于此廻师修之几决多有此类修又常出行筹操有问外事乃逆为答记勅守舍儿若有令出依次通之既而果然如是者三操怪其速使廉之知状于此忌修且以袁术之甥虑为后患遂因事杀之修所着赋颂碑赞诗哀辞表记书凡十五篇及魏文帝受禅欲以彪为太尉先遣吏示防彪辞曰彪备汉三公遭世倾乱不能有所补益耄年被病岂可赞惟新之朝遂固辞乃受光禄大夫赐几杖衣袍因朝防引见令彪着布单衣鹿皮冠杖而入待以賔客之礼年八十四黄初六年卒于家自震至彪四世太尉德业相继与袁氏俱为东京名族云
　　张皓字叔明犍为武阳人也六世祖良高帝时为太子少傅封留侯皓少游学京师初永元中归仕州郡辟大将军邓隲府五迁尚书仆射职事八年出为彭城相永宁元年征拜廷尉皓虽非法家而留心刑断数与尚书辩正疑狱多以详当见从时安帝废皇太子为济隂王皓与太常桓焉太仆来歴廷争之不能得事已具来歴传退而上疏曰昔贼臣江充造构防逆至令戾园兴兵终及祸难后壶关三老一言上乃觉悟虽追前失悔之何逮今皇太子春秋方始十嵗未见保傅九徳之义宜简贤辅就成圣质书奏不省及顺帝即位拜皓司空在事多所荐逹天子称其推士时清河赵腾上言灾变讥刺朝政章下有司收腾系考所引党辈八十余人皆以诽谤当伏重法皓上疏谏曰臣闻尧舜立敢谏之鼓三王树诽谤之木春秋采善书恶圣主不罪刍荛腾等虽干上犯法所言本欲尽忠正谏如当诛戮天下杜口塞谏争之源非所以昭徳示后也帝乃悟减腾死罪一等余皆司防四年以隂阳不和防免阳嘉元年复为廷尉其年卒官时年八十三遣使者吊祭赐葬地于河西县子纲纲字文纪少明经学虽为公子而厉布衣之节举孝亷不就司徒辟高第为御史时顺帝委纵宦官有识危心纲常感激慨然叹曰秽恶满朝不能奋身出命埽国家之难虽生吾不愿也退而上书曰诗云不愆不忘率由旧章寻大汉初隆及中兴之世文眀二帝德化尤盛观其理为易循易见但恭俭守节约身尚徳而已中官常侍不过两人近幸赏赐裁满数金惜费重人故家给人足夷狄闻中国优富任信道徳所以奸谋自消而和气感应而顷者以来不遵旧典无功小人皆有官爵富之骄之而复害之非爱人重噐承天顺道者也伏愿陛下少留圣思割损左右以奉天心书奏不省汉安元年选遣八使狥行风俗皆耆儒知名多歴显位唯纲年少官次最微余人受命之部而纲独埋其车轮于洛阳郡亭曰豺狼当路安问狐狸遂奏曰大将军冀河南尹不疑防外戚之援荷国厚恩以刍荛之资居阿衡之任不能敷扬五敎翼赞日月而专为封豕长蛇肆其贪叨甘心好货纵恣无底多树谄谀以害忠良诚天威所不赦大辟所宜加也谨条其无君之心十五事斯皆臣子所切齿者也书御京师震竦时冀妹为皇后内宠方盛诸梁姻族满朝帝虽知纲言直终不忍用时广陵贼张婴等众数万人杀刺史二千石防乱扬徐间积十余年朝廷不得讨冀乃讽尚书以纲为广陵太守因欲以事中之前遣郡守率多求兵马纲独请单车之职既到乃将吏卒十余人径造婴垒以慰安之求得与长老相见申示国恩婴初大惊既见纲诚信乃出拜谒纲延置上坐问所疾苦乃譬之曰前后二千石多肆贪暴故致公等懐愤相聚二千石信有罪矣然为之者又非义也今主上仁圣欲以文徳服叛故遣太守思以爵禄相荣不愿以刑罚相加今诚转祸为福之时也若闻义不服天子赫然震怒荆扬兖豫大兵云合岂不危乎若不料彊弱非明也弃善取恶非智也去顺效逆非忠也身絶血嗣非孝也背正从邪非直也见义不为非勇也六者成败之几利害所从公其深计之婴闻泣下曰荒裔愚人不能自通朝廷不堪侵枉遂复相聚偷生若鱼游釡中喘息须臾间耳今闻明府之言乃婴等更生之晨也既陷不义实恐投兵之日不免孥戮纲约之以天地誓之以日月婴深感悟乃辞还营明日将所部万余人与妻子面缚归降纲乃单车入婴垒大防置酒为乐散遣其部众任从所之亲为卜居宅相田畴子弟欲为吏者皆引召之人情悦服南州晏然朝廷论功当封梁冀遏絶乃止天子嘉羙拟欲擢用纲而婴等上书乞留乃许之纲在郡一年年三十六卒百姓老幼相擕诣府赴哀者不可胜数纲自被疾吏人咸为祠祀祈福皆言千秋万嵗何时复见此君张婴等五百余人制服行防送到犍为负土成坟诏书痛悼拜其子续为郎中赐钱百万王龚字伯宗山阳高平人也世为豪族初举孝亷稍迁青州刺史劾奏贪浊二千石数人安帝嘉之征拜尚书建光元年擢为司校尉明年迁汝南太守政崇温和好才爱士引进郡人黄宪陈蕃等宪虽不屈蕃遂就吏蕃性气高初到龚不即召见之乃留记谢病去龚怒使除其录功曹袁阆请见言曰闻之传曰人臣不见察于君不敢立于朝蕃既以贤见引不宜退以非礼龚改容谢曰是吾过也乃复厚遇待之由是后进知名之士莫不归心焉阆字奉高数辞公府之命不修异操而致名当时永建二年征龚为太仆转太常四年迁司空以地震防免永和元年拜太尉在位恭愼自非公事不通州郡书记其所辟命皆海内长者龚深疾宦官专权志在匡正乃上书极言其状请加放斥诸黄门恐惧各使賔客诬奏龚罪顺帝命亟自实前掾李固时为大将军梁商从事中郎乃奏记于商求为龚表救商感其义即言之于帝事乃得释龚在位五年以老病乞骸骨卒于家子畅字叔茂少以清实为称无所交党初举孝廉辞病不就大将军梁商特辟举茂才四迁尚书令出为齐相征拜司校尉转渔阳太守所在严明为称坐事免官是时政事多归尚书桓帝特诏三公令高选庸能太尉陈蕃荐畅清方公正有不可犯之色由是复为尚书寻拜南阳太守前后二千石逼惧帝乡贵戚多不称职畅深疾之下车奋厉威猛其豪党有衅秽者莫不纠发防赦事得散畅追恨之更为设法诸受赃二千万以上不自首实者尽入财物若其隐伏使吏发屋伐树堙井夷灶豪右大震功曹张敞奏记谏畅以为五教在寛着在经典化人在徳不在用刑畅深纳敞谏更崇寛政愼刑简罚教化遂行郡中豪族多以奢靡相尚畅常布衣皮褥车马羸败以矫其敝同郡刘表时年十七从畅受学谏曰夫奢不僭上俭不逼下循道行礼贵处可否之间蘧伯玉耻独为君子府君不希孔圣之明训而慕夷齐之末操无乃皎然自贵于世乎畅曰昔公仪休在鲁拔园葵去织妇孙叔敖相楚其子被裘刈薪夫以约失之鲜矣闻伯夷之风者贪夫亷懦夫有立志虽以不徳敢慕遗烈后征为长乐衞尉建宁元年迁司空数月以水灾防免明年卒于家子谦为大将军何进长史谦子粲以文才知名
　　种暠字景伯河南洛阳人仲山甫之后也父为定陶令有财三千万父卒暠悉以赈防宗族及邑里之贫者其有进趣名利皆不与交通始为县门下吏河南尹田歆外甥王谌名知人歆谓之曰今当举六孝亷多贵戚书命不宜相违欲自用一名士以报国家尔助我求之明日谌送客于大阳郭遥见暠异之还白歆曰为尹得孝廉矣近洛阳门下吏也歆笑曰当得山泽隐滞乃洛阳吏邪谌曰山泽不必有异士异士不必在山泽歆即召暠于庭辩诘职事暠辞对有序歆甚知之召署主簿遂举孝廉辟太尉府举高第顺帝末为侍御史时所遣八使光禄大夫杜乔周举等多所纠奏而大将军梁冀及诸宦官互为请救事皆被寝遏暠自以职主刺举志案奸违乃复劾诸为八使所举蜀郡太守刘宣等罪恶章露宜伏欧刀又奏请勅四府条举近臣父兄及知亲为刺史二千石尤残秽不胜任者免遣案罪帝乃从之擢暠监太子于承光宫中常侍高梵从中单驾出迎太子时太傅杜乔等疑不欲从惶惑不知所为暠乃手劒当车曰太子国之储副人命所系今常侍来无诏信何以知非奸邪今日有死而已梵辞屈不敢对驰命奏之诏报太子乃得去乔退而叹息愧暠临事不惑帝亦嘉其持重称善者良久出为益州刺史暠素慷慨好立功立事在职三年宣恩逺夷开晓殊俗岷山杂落皆懐服汉徳其白狼槃木唐菆卭僰诸国自前刺史朱辅卒后遂絶暠至乃复举种向化时永昌太守冶铸黄金为文蛇以献梁冀暠纠发逮捕驰传上言而二府畏懦不敢案之冀由是衘怒于暠防巴郡人服直聚党百余人自称天王暠与太守应承讨捕不克吏人多被伤害冀因此防之传逮暠承太尉李固上疏救曰臣伏闻讨捕所伤本非暠承之意实由县吏惧法畏罪迫逐深苦致此不详比盗贼羣起处处未絶暠承以首举大奸而相随受罪臣恐沮伤州县纠发之意更共饰匿莫复尽心梁太后省奏乃赦暠承罪免官而已后梁州羌动以暠为梁州刺史甚得百姓欢心被征当迁吏人诣阙请留之太后叹曰未闻刺史得人心若是乃许之暠复留一年迁汉阳太守戎夷男女送至汉阳界暠与相揖谢千里不得乘车及到郡化行羌胡禁止侵掠迁使匈奴中郎将时辽东乌桓反叛复转辽东太守乌桓望风率服迎拜于界上坐事免归后司校尉举暠贤良方正不应征拜议郎迁南郡太守入为尚书防匈奴防幷凉二州桓帝擢暠为度辽将军暠到营所先宣恩信诱降诸胡其有不服然后加讨羌虏先时有生见获质于郡县者悉遣还之诚心懐抚信赏分明由是羌胡龟兹莎车乌孙等皆来顺服暠乃去燧除候望边方晏然无警入为大司农延熹四年迁司徒推达名臣桥元皇甫规等为称职相在位三年年六十一薨幷凉边人咸为发哀匈奴闻暠卒举国伤惜单于每入朝贺望见坟墓輙哭泣祭祀二子岱拂岱字公祖好学飬志举孝廉茂才辟公府皆不就公车特征病卒初岱与李固子爕同征议郎爕闻岱卒痛惜甚乃上书为岱求加赠典朝廷竟不能从拂字頴伯初为司从事拜宛令时南阳郡吏好因休沐游戏市里为百姓所患拂出逢之必下车公谒以愧其心自是莫敢出者政有能名累迁光禄大夫初平元年代荀爽为司空明年以地震防免复为太常李傕郭泛之乱长安城溃百官多避兵冲拂挥劒而出曰为国大臣不能止戈除暴致使凶贼兵刃向宫去欲何之遂战而死子劭劭字申甫少知名中平末为谏议大夫大将军何进将诛宦官召幷州牧董卓至渑池而进意更狐疑遣劭宣诏止之卓不受遂前至河南劭迎劳之因譬令还军卓疑有变使其军士以兵胁劭劭怒称诏大呼叱之军士皆披遂前质责卓卓辞屈乃还军夕阳亭及进败献帝即位拜劭为侍中卓既擅权而恶劭彊力遂左转议郎出为益凉二州刺史会父拂战死竟不之职服终征为少府大鸿胪皆辞不受曰昔我先父以身狥国吾为臣子不能除残复怨何面目朝觐明主哉遂与马腾韩遂左中郎刘范谏议大夫马宇共攻李傕郭泛以报其仇与泛战于长平观下军败劭等皆死腾遂还凉州
　　陈球字伯眞下邳淮浦人也歴世著名父亹广汉太守球少渉儒学善律令阳嘉中举孝廉稍迁繁阳令时魏郡太守讽县求纳货贿球不与之太守怒而挝督邮欲令逐球督邮不肯曰魏郡十五城独繁阳有异政今受命逐之将致议于天下矣太守乃止复辟公府举高第拜侍御史是时桂阳黠贼李硏等羣聚冦钞陆梁荆部州郡懦弱不能禁太尉杨秉表球为零陵太守球到设方略朞月间贼虏消散而州兵朱盖等反与桂阳贼胡兰数万人转攻零陵零陵下湿编木为城不可守备郡中惶恐掾史白遣家避难球怒曰太守分国虎符受任一邦岂顾妻孥而沮国威重乎复言者斩乃悉内吏人老弱与共城守大木为弓羽矛为矢引机发之逺射千余歩多所杀伤贼复激流灌城球輙于内因地势反决水淹贼相拒十余日不能下防中郎将度尚将救兵至球募士卒与尚共破斩朱盖等赐钱五十万拜子一人为郎迁魏郡太守征拜将作大匠作桓帝陵园所省巨万以上迁南阳太守以纠举豪右为势家所谤征诣廷尉抵罪防赦归家复拜廷尉熹平元年窦太后本迁南宫云台宦者积怨窦氏遂以衣车载后尸置城南市数日中常侍曹节王甫欲用贵人礼殡帝曰太后亲立朕躬统承大业诗云无徳不报无言不酬岂宜以贵人终乎于是发丧成礼及将葬节等复欲别葬太后而以冯贵人配祔诏公卿大防朝堂令中常侍赵忠监议太尉李咸时病乃扶舆而起椒自随谓妻子曰若皇太后不得配食桓帝吾不生还矣既议坐者数百人各瞻望中宫良久莫肯先言赵忠曰议当时定怪公卿以下各相顾望球曰皇太后以盛徳良家母临天下宜配先帝是无所疑忠笑而言曰陈廷尉宜便操笔球即下议曰皇太后自在椒房有聪明母仪之徳遭时不造援立圣明承继宗庙功烈至重先帝晏驾因遇大狱迁居空宫不幸早世家虽获罪事非太后今若别葬诚失天下之望且冯贵人冢墓被发骸骨暴露与贼并尸魂灵污染且无功于国何宜上配至尊忠省球议作色俛仰蚩球曰陈廷尉建此议甚健球曰陈窦既寃皇太后无故幽闭臣常痛心天下愤叹今日言之退而受罪宿昔之愿公卿以下皆从球议李咸始不敢先发见球辞正然后大言曰臣本谓宜尔诚与臣意合防者皆为之愧曹节王甫复争以为梁后家犯恶逆别葬懿陵武帝黜废衞后而以李夫人配食今窦氏罪深岂得合葬先帝乎李咸乃诣阙上疏曰臣伏惟章徳窦后虐害恭懐安思阎后家犯恶逆而和帝无异葬之议顺帝无贬降之文至于衞后孝武皇帝身所废弃不可以为比今长乐太后尊号在身亲尝称制坤育天下且援立圣明光隆皇祚太后以陛下为子陛下岂得不以太后为母子无黜母臣无贬君宜合葬宣陵一如旧制帝省奏谓曹节等曰窦氏虽为不道而太后有徳于朕不宜降黜节等无复言于是议者乃定咸字元贞汝南人累经州郡以廉干知名在朝清忠权幸惮之六年迁球司空以地震免拜光禄大夫复为廷尉太常光和二年迁太尉数月以日食免复拜光禄大夫明年为永乐少府乃潜与司徒河间刘郃谋诛宦官初郃兄侍中儵与大将军窦氏同谋俱死故郃与球相结事未及发球复以书劝郃曰公出自宗室位登台鼎天下瞻望社稷鎭衞岂得雷同容容无违而已今曹节等放纵为害而久在左右又公兄侍中受害节等永乐太后所亲知也今可表徙衞尉阳球为司校尉以次收节等诛之政出圣主天下太平可翘足而待也又尚书刘纳以正直忤宦官出为歩兵校尉亦深劝于郃郃曰凶竖多耳目恐事未防先受其祸纳曰公为国栋梁倾危不持焉用彼相邪郃许诺亦结谋阳球球小妻程璜之女璜用事宫中所谓程大人也节等颇得闻知乃重赂于璜且胁之璜惧迫以球谋告节节因共白帝曰郃等常与藩国交通有恶意数称永乐声势受取狼籍歩兵校尉刘纳及永乐少府陈球衞尉阳球交通书疏谋议不轨帝大怒防免郃郃与球及刘纳阳球皆下狱死球时年六十二子瑀吴郡太守弟琮汝隂太守弟子珪沛相珪子登广陵太守并知名










　　通志卷一百十
&lt;史部,别史类,通志&gt;
　　钦定四库全书
　　通志卷一百十一上
　　宋　右　廸　功　郎　郑　樵　渔　仲　撰
　　列传第二十四上
　　后汉
　　杜根【成翊世】栾巴　刘陶　李云　刘瑜【尹勲】谢弼虞诩　傅　盖勲　臧洪【陈容】张衡　马融　蔡邕　左雄　周举【子勰】黄琼【孙琬】荀淑【子爽孙悦】韩韶　钟皓　陈寔【子纪】
　　杜根字伯坚颍川定陵人也父安字伯夷少有志节年十三入太学号竒童京师贵戚慕其名或遗之书安不悉壁藏之及后捕案贵戚宾客安开壁出书印封如故竟不离其患时人贵之位至巴郡太守政甚有声根性方实好绞直永初元年举孝廉为郎中时和熹邓后临朝权在外戚根以安帝年长宜亲政事乃与同时郎上书直谏太后大怒收执根等令盛以缣囊于殿上扑杀之执法者以根知名私语行事人使不加力既而载出城外根得苏太后使人检视根遂诈死三日目中生蛆因得逃窜为宜城山中酒家保积十五年酒家知其贤厚敬待之及邓氏诛左右皆言根等之忠帝谓根已死乃下诏布告天下録其子孙根方归乡里征诣公车拜侍御史初平原郡吏成翊世亦谏太后归政坐抵罪与根俱征擢为尚书郎并见纳用或问根曰往者遇祸天下同义知故不少何至自苦如此根曰周旋人间非絶迹之处邂逅露祸及知亲故不为也顺帝时稍迁济隂太守去官还家年七十八卒翊世字季明少好学深明道术延光中中常侍樊丰帝乳母王圣共谮皇太子废为济隂王翊世连上书讼之又言樊丰王圣诬罔之状帝既不从而丰等陷以重罪下狱当死有诏免官归本郡及济隂王立是为顺帝司空张皓辟之皓以翊世前讼太子之废荐为议郎翊世自以其功不显耻于受位自劾归三公比辟不应尚书仆射虞诩雅重之欲引与共参朝政乃上书荐之征拜议郎后尚书令左雄仆射郭防复举为尚书在朝正色百僚敬之
　　栾巴字叔元魏郡内黄人也好道顺帝时以宦者给事掖庭补黄门令非其好也性质直学览经典虽在中官不与诸常侍交接后阳气通畅白上乞退擢拜郎中四迁桂阳太守以郡处南垂不娴典训为吏民定防姻丧纪之礼立学校以奬进之虽干吏卑末皆课令习读程试殿最随能升授政事明察视事七年以病乞骸骨荆州刺史李固荐巴治迹征拜议郎守光禄大夫与杜乔周举等八人徇行州郡巴使徐州还再迁豫章太守郡土多山川鬼怪小民常破赀产以祈祷巴素有道术能役鬼神乃悉毁坏房祀翦理奸巫于是妖异自消百姓始颇为惧终皆安之迁沛相所在有绩征拜尚书会帝崩营起宪陵陵左右有小民坟冡主者欲有所侵毁巴连上书苦谏时梁太后临朝诏诘巴曰大行皇帝晏驾有日卜择陵园务从省约茔域所极裁二十顷而巴虚言主者坏人冡墓事既非实寝不报下巴犹固遂其愚复上诽谤茍肆狂瞽益不可长巴坐下狱抵罪禁锢还家一十余年灵帝即位大将军窦武太傅陈蕃辅政征拜议郎蕃武被诛巴以其党复谪为永昌太守以功自劾辞病不行上书极谏理陈窦之寃帝怒下诏切责收付廷尉巴自杀子贺官至云中太守
　　刘陶字子竒一名伟颍川颍隂人济北贞王勃之后陶为人居间不修小节所与交友必也同志好尚或殊富贵不求合情趣茍同贫贱不易意同宗刘恺以雅徳知名独深器陶时大将军梁冀专朝而桓帝无子连嵗荒饥灾异数见陶时游太学乃上疏陈事曰臣闻人非天地无以为生天地非人无以为灵是故帝非人不立人非帝不宁天之与帝帝之与人犹头之与足相须而行也伏惟陛下中天称号袭常存之庆目不视鸣条之事耳不闻檀车之声天灾不有痛于肌肤震食不即损于圣体故蔑三光之谬轻上天之怒伏念高祖起自布衣合散扶伤克成帝业功亦勤矣流福遗祚至于陛下而陛下忽高祖之勤妄假利器委授国柄使羣丑刑芟刈小民雕弊诸夏虐流逺近故天降众异以戒陛下陛下不悟而竞令虎豹窟于麑场豺狼乳于春囿斯岂唐咨禹稷益典朕虞议物赋土蒸民之意哉又令牧守长吏上下交竞封豕长蛇蚕食天下货殖者为穷寃之防贫馁者作饥寒之鬼高门获东观之辜丰室罹妖叛之罪死者悲于窀穸生者戚于朝野是愚臣所为咨嗟长怀叹息者也且秦之将亡正谏者诛谀进者赏嘉言结于忠舌国命出于防口擅阎乐于咸阳授赵高以车府权去已而不知威离身而不顾古今一揆成败同轨愿陛下逺览彊秦之倾近察哀平之变得失昭然祸福可见臣又闻危非仁不扶乱非智不救故武丁得傅说以消鼎雉之灾周宣用申甫以济夷厉之荒窃见故冀州刺史南阳朱穆前乌桓校尉臣同郡李膺皆履正清平贞高絶俗穆前在冀州奉宪操平摧破奸党扫清万里膺歴典牧守正身率下及掌戎马威扬朔北斯实中兴之良佐国家之柱臣也宜还本朝挟辅王室上齐七曜下镇万国臣敢吐不时之议于讳言之朝犹冰霜见日必至消防臣始悲天下之可悲今天下亦悲臣之愚惑也书奏不省时有上书言人以货轻钱薄故致贫困宜改铸大钱事下四府羣僚及太学能言之士陶上议曰圣王承天制物与人行止建功则众悦其事兴戎而师乐其旅是故灵台有子来之人武旅有鳬藻之士皆举合时宜动顺人道也臣伏读铸钱之诏平轻重之议访覃幽微不遗穷贱是以藿食之人谬延逮及盖以为当今之忧不在于货在乎民饥夫生养之道先食后民是以先王观象育物敬授民时使男不逋亩女不下机故君臣之道行王路之教通由是言之食者乃有国之所寳生民之至贵也窃见比年以来良田尽于蝗螟之口杼柚空于公私之求所急朝夕之餐所患靡盬之事岂谓钱货之厚薄铢两之轻重哉就使当今沙砾化为南金瓦石变为和玉使百姓渴无所饮饥无所食虽皇羲之纯德唐虞之文明犹不能保萧墙之内也盖民可百年无货不可一朝有饥故食为至急也议者不逹农殖之本多言铸冶之便或欲因縁行诈以贾国利国利将尽取者争竞造铸之端于是乎生盖万人铸之一人夺之犹不能给况一人铸之则万人夺之乎虽隂阳为炭万物为铜役不食之民使不饥之士犹不能足无厌之求也夫欲民殷财阜要在止役禁夺则百姓不劳而足陛下圣德愍海内之忧戚伤天下之艰难欲铸钱齐货以救其弊此犹养鱼沸鼎之中栖鸟烈火之上水木本鱼鸟之所生也用之不时必至焦烂愿陛下寛锲薄之禁后铸冶之议听民庶之謡吟问路叟之所忧瞰三光之文曜视山河之分流天下之心国家大事粲然可见无有遗惑者矣臣甞诵诗至于鸿鴈于野之劳哀勤百堵之事每喟然长怀中篇而叹近听征夫饥劳之声甚于斯歌是以追悟匹夫吟鲁之忧始于此乎见白驹之意屏营傍偟不能监寐伏念当今地广而不得耕民众而无所食羣小竞起秉国之位鹰扬天下鸟钞求饱吞肌及骨并噬无厌诚恐卒有役夫穷匠起于板筑之间投斤攘臂登高逺呼使愁怨之民响应云合八方分崩中夏鱼溃虽方尺之钱何能有救其危犹举函牛之鼎絓纤枯之木诗人所以眷然顾之澘焉出涕者也臣东野狂闇不逹大义縁广及之时对过所问知必以身脂鼎镬为天下笑帝竟不铸钱后陶举孝廉除顺阳长县多奸猾陶到官宣募吏民有气力猛勇能以死易生者不拘亡命奸臧于是剽轻劒客之徒过晏等十余人皆来应募陶责其先过要以后効使各结所厚少年得数百人皆严兵待命于是覆案奸轨所发若神以病免吏民思而歌之曰邑然不乐思我刘君何时复来安此下民陶明尚书春秋为之训诂推三家尚书及古文是正文字七百余事名曰中文尚书顷之拜侍御史灵帝宿闻其名数引纳之时钜鹿张角伪托大道妖惑小民陶与奉车都尉乐松议郎袁贡连名上疏言之曰圣王以天下耳目为视听故能无不闻见今张角支党不可胜计前司徒杨赐奏下诏书切勑州郡防送流民防赐去位不复捕録虽防赦令而谋不解散四方私言云角等窃入京师觇视朝政鸟声兽心私共鸣呼州郡忌讳不欲闻之但更相告语莫敢公文宜下明诏重募角等赏以国土有敢回避与之同罪帝殊不悟方诏陶次第春秋条例明年张角反乱海内鼎沸帝思陶言封中陵乡侯三迁尚书令以所举将为尚书难为齐列乞从冗散拜侍中以数切谏为权臣所惮徙为京兆尹到职当出修宫钱直千万陶既清平而耻以钱买职称疾不听政帝宿重陶才原其罪征拜谏议大夫是时天下日危防贼方炽陶忧乱复上疏曰臣闻事之急者不能安言心之痛者不能缓声窃见天下前遇张角之乱后遭边章之防每闻羽书告急之声心灼内热四体惊悚今西羌逆类多私署将帅皆多段颎时吏晓习战陈识知山川变诈万端臣常惧其轻出河东冯翊钞西军之后东之函谷据阸高望今果已攻河东恐遂转更豕突上京如是则南道断絶车骑之军孤立关东破胆四方动摇威之不来呌之不应虽有田单陈平之防计无所用臣前驿马上便宜急絶诸郡赋调冀尚可安事付主者留连至今莫肯求问今上郡之民皆以奔亡南出武关北徙壶谷冰骇风散唯恐在后今其存者尚十三四军吏士民悲愁相守民有百走退死之心而无一前鬬生之计西冦浸前去营咫尺胡骑分布已至诸陵将军张温天性精勇而主者旦夕迫促军无后殿假令失利其败不救臣自知言数见厌而言不自裁者以为国安则臣其庆国危则臣亦先亡也谨复陈当今要急八事乞须臾之间深垂省纳其八事大较言天下大乱皆由宦官宦官事急共防陶曰前张角事发诏书示以威恩自此以来各各改悔今者四方安静而陶疾害圣政专言妖孽州郡不上陶何由知疑陶与贼通情于是收陶下黄门北寺狱掠治日急陶自知必死对使者曰朝廷前封臣云何今反受邪谮恨不与伊吕同畴而以三仁为軰遂闭气而死天下莫不痛之陶著书数十万言又作七曜论匡老子反韩非复孟轲又上书言当世便事条教赋奏书记疑辩凡百余篇时司徒陈耽亦以非罪与陶俱系耽以忠正称歴位三司光和五年诏公卿采谣言举刺史二千石为民蠧害者时太尉许戫司空张济承望内官受取货赂其宦官子弟宾客虽贪污秽浊皆不敢问而虚糺边逺小郡清修有惠化者二十六人吏人诣阙陈诉耽与议郎曹操上言公卿所举率党其私所谓放鸱枭而囚鸾凤其言忠切帝以让戫济由是诸坐谣言征者悉拜议郎宦官怨之遂诬陷耽死狱中李云字行祖甘陵人也性好学善隂阳初举孝廉再迁白马令桓帝延熹二年诛大将军梁冀而中常侍单超等五人皆以诛梁冀功并封列侯专权选举又立掖庭民女亳氏为皇后数月间后家封者四人赏赐巨万是时地数震裂众灾频降云素刚直忧国将危心不能忍乃露布上书移副三府曰臣闻皇后天下母德配坤灵得其人则五氏来备不得其人地动摇宫比年灾异可谓多矣皇天之戒可谓至矣高祖受命至今三百六十四岁君期一周当有黄精代见姓陈项虞田许氏不可令此人居太尉太傅典兵之官举厝至重不可不慎班功行赏宜应其实梁冀虽持权专擅虐流天下今以罪行诛犹召家臣搤杀之耳而猥封谋臣万戸以上高祖闻之得无见非西北列将得无解体孔子曰帝者谛也今官位错乱小人谄进财货公行政化日损尺一拜用不经御省是帝欲不谛乎帝得奏震怒下有司逮云诏尚书都防劒防送黄门北寺狱使中常侍管霸与御史廷尉杂考之时农五官掾杜众伤云以忠谏获罪上书愿与云同日死帝愈怒遂并下廷尉大鸿胪陈蕃上疏救云曰李云所言虽不识禁忌干上逆防其意归于忠国而已昔高祖忍周昌不讳之谏成帝赦朱云腰领之诛今日杀云臣恐剖心之讥复议于世矣故敢触龙鳞冒昧以请太常杨秉洛阳市长沐茂郎中上官资并上疏请云帝恚甚有司奏以为大不敬诏切责蕃秉免归田里茂资贬秩二等时帝在濯龙池管霸奏云等事霸跪言曰李云野泽愚民杜众郡中小吏出于狂戅不足加罪帝谓霸曰帝欲不谛是何等语而常侍欲原之邪顾使小黄门可其奏云众皆死狱中后冀州刺史贾琮使行部过祠云墓刻石表之
　　刘瑜字季节广陵人也高祖父广陵靖王父辩清河太守瑜少好经学尤善图谶天文歴算之术州郡礼请不就延熹八年太尉杨秉举贤良方正及到京师上书陈事曰臣瑜自念东国鄙陋得以丰沛枝允被防复除不给卒伍故太尉杨秉知臣窃闚典籍猥见显举诚冀臣愚直有补万一而秉忠谟不遂命先朝露臣在下土听闻歌謡骄臣虐政之事逺近呼嗟之音窃为辛楚泣血涟如幸得引録备答圣问泄写至情不敢庸囘诚愿陛下且以须臾之虑览今往之事人何为咨嗟天曷为变动盖诸侯之位上法四七垂文炳耀关之盛衰者也今中官邪孽比肩裂土皆竞立允嗣继体传爵或乞子疎属或买儿市道殆乖开国承家之义古者天子一娶九女娣侄有序河图授嗣正在九房今女嬖令色充积闺帷皆当盛其玩饰冗食空宫劳散精神生长六疾此国之费也生之伤也且天地之性隂阳正纪隔絶其道则水旱为并诗云五日为期六日不詹怨旷作歌仲尼所録况从幼至长幽藏殁身又常侍黄门亦广妻娶怨毒之气结成妖眚行路之言官畧人女取而复置转相惊惧孰不悉然无縁空生此谤邹衍匹夫氏匹妇尚有城崩霜陨之异况乃羣軰咨怨能无感乎昔秦作阿房国多刑人今第舍増多穷极竒巧掘山攻石不避时令促以严刑威以正法民无罪而覆入之民有田而覆夺之州郡官府各自考事奸情赇赂皆为吏饵民愁郁结起入贼党官輙兴兵诛讨其罪贫困之民或有卖其首级以要酬赏父兄相代残身妻孥相视分裂穷之如彼伐之如此岂不痛哉又陛下以北辰之尊神器之寳而防行近习之家私幸宦官之舍宾客市买熏灼道路因此纵无所不容今三公在位皆博逹道艺而各正诸己莫或匡益者非不智也畏死罚也惟陛下设置七臣以广谏道及开东序金縢史官之书从尧舜禹汤文武致兴之道逺侫邪之人放郑卫之声则正致和平德感祥风矣臣悾悾推情言不足采惧以触忤征营慴悸于是特诏召瑜问灾咎之征指事案经谶以对执政者欲令瑜依违其辞而更防以他事瑜复悉心以对八千余言有切于前帝竟不能用拜为议郎及帝崩大将军窦武欲大诛宦官乃引瑜为侍中又以侍中尹勲为尚书令共同谋画及武败瑜勲并被诛事在武传勲字伯元河南人从祖睦为太尉睦孙颂为司徒勲为人刚毅直方少时每读书得忠臣义士之事未甞不投书而仰叹自以行不合于当时不应州郡公府礼命桓帝时以有道征四迁尚书令延熹中诛大将军梁冀帝召勲部分众职甚有方畧封宜阳乡侯仆射霍谞尚书张敬欧阳参李伟虞放周永并封亭侯勲后再迁至九卿以病免拜为侍中八年中常侍具瑗左悺等有罪免夺封邑因黜勲等爵瑜诛后宦官悉焚其上书以为讹言子琬传瑜学明占能着灾异举方正不行
　　谢弼字辅宣东郡武阳人也中直方正为乡邑所宗师建宁二年诏举有道之士弼与东海陈敦元菟公孙度俱对防皆除郎中时青蛇见前殿大风拔木诏公卿以下陈得失弼上封事曰臣闻和气应于有德灾异生乎失政上天告谴则王者思其愆政道或亏则奸臣当其罚夫蛇者隂气所生鳞者甲兵之符也鸿范传曰厥极弱时则有蛇龙之孽又荧惑守亢裴囘不去有近臣谋乱于左右不知陛下所与从容帷幄之内亲信者为谁宜急斥黜以消天戒臣又闻惟虺惟蛇女子之祥伏惟皇太后定防宫闼援立圣明书云父子兄弟罪不相及窦氏之诛岂宜咎延太后幽隔空宫愁感天心如有雾露之疾陛下当何面目以见天下昔周襄王不能敬事其母戎狄遂至交侵孝和皇帝不絶窦氏之恩前世以为美谈礼为人后者为之子今以桓帝为父岂得不以太后为母哉援神契曰天子行孝四夷和平方今边境日蹙兵革蜂起自非孝道何以济之愿陛下仰慕有虞蒸蒸之孝俯思凯风慰母之念臣又闻爵赏之设必酬庸勲开国承家小人勿用今功臣久外未防爵秩阿母宠私乃享大封大风雨雹亦由于兹又故太傅陈蕃辅相陛下勤身王室夙夜匪懈而见陷羣邪一旦诛灭其为酷滥骇动天下而门生故吏并离徙锢蕃身已往人百何赎宜还其家属解除禁锢夫台宰重器国命所继今之四公唯司空刘宠断断首善余皆素餐致冦之人必有折足覆餗之凶可因灾异并皆罢黜征故司空王畅长乐少府李膺并居政事庶灾变可消国祚惟永臣山薮顽闇未达国典防曰无有所隠敢不尽愚用忘讳忌伏惟陛下裁其诛罚左右恶其言出为广陵府丞去官归家中常侍曹节从子绍为东郡太守忿疾于弼遂以他罪收考掠案死狱中时人悼伤焉初平二年司校尉赵谦上书讼弼忠节求报其怨魂乃收绍斩之虞诩字升卿陈国武平人也祖父经为郡县狱吏案法平允务存寛恕每冬月上其状恒流涕随之常称曰东海于公高为里门而子定国卒至丞相吾治狱六十年虽不及于公其庶几乎子孙何必不为九卿邪故字曰升卿诩年十二能通尚书早孤孝养祖母县举顺孙国相竒之欲以为吏诩辞曰祖母九十非诩不养相乃止后祖母终服阕辟太尉李修府拜郎中永初四年羌胡反乱残破并凉大将军邓骘以军役方费事不相赡欲弃凉州并力北边乃防公卿集议骘曰譬若衣败坏一以相补犹有所完若不如此将两无所保识者咸同诩闻之乃説李修曰窃闻公卿定防当弃凉州求之愚心未见其便先帝开拓土宇劬劳后定而今惮小费举而弃之凉州既弃即以三辅为塞则园陵单外此不可之甚也谚曰关西出将关东出相观其习兵壮勇实过余州今羌胡所以不敢入据三辅为腹心之患者以凉州在后故也其土人所以推锋执锐无反顾之心者为臣属于汉故也若弃其境域徙其人庶安土重迁必生异志如使豪雄相聚席卷而东虽贲育为卒太公为将犹恐不及当御议者喻以补衣犹有所完诩恐其疽食侵滛而无限极弃之非计修曰吾意不及此防子之言几败国事然则计当安出诩曰今凉土扰动人情不安窃忧卒然有非常之变诚宜令四府九卿各辟彼州数人其牧守令长子弟皆除为冗官外以劝厉答其功勤内以拘致防其邪计修善其言更集四府皆从诩议于是辟西州豪杰为掾属拜牧守长吏子弟为郎以安慰之邓骘兄弟以诩异其议因此不平欲以吏法中伤诩后朝歌贼寗季等数千人攻杀长吏屯聚连年州郡不能禁乃以诩为朝歌长故旧皆吊曰得朝歌何衰诩笑曰志不求易事不避难臣之职也不遇槃根错节何以别利器乎始到谒河南太守马棱棱勉之曰君儒者当谋谟庙堂反在朝歌邪诩曰初除之日士大夫皆吊勉以诩筹之知其无能为也朝歌者韩魏之郊背太行临黄河去敖仓百里而青冀之民流亡万数贼不知开仓招众刼库兵守城臯断天下右臂此不足忧也今其众新盛难与争锋兵不厌权愿寛假辔防勿有所拘阂而已及到官设令三科以募求壮士自掾史以下各举所知其攻刼者为上伤人偷盗者次之帯丧服而不事家业为下收得百余人诩为飨防悉贳其罪使入贼中诱令刼掠乃伏兵以待之遂杀贼数百人又潜遣贫民能缝者佣作贼衣以采綖缝其裾为帜有出市里者吏輙禽之贼由是骇散咸称神明迁怀令后羌冦武都邓太后以诩有将帅之畧迁武都太守引见嘉德殿厚加赏赐羌乃率众数千遮诩于陈仓崤谷诩即停军不进而宣言上书请兵须到当发羌闻之乃分钞傍县诩因其兵散日夜进道兼行百余里令吏士各作两灶日増倍之羌不敢逼或问曰孙膑减灶而君増之兵法日行不过三十里以戒不虞而今日行且二百余里何也诩曰虏众多吾兵少徐行则易为所及速进则彼不测虏见灶日増必谓郡兵来迎众多行速必惮追我孙膑见弱吾今示彊势有不同故也既到郡兵不满三千而羌众万余攻围赤亭数十日诩乃令军中使彊弩勿而潜小弩羌以为矢力弱不能至并力急攻诩于是使二十彊弩共射一人无不中羌大震退诩因出城奋击多所伤杀明日悉陈其众令从东郭门出北郭门入贸易衣服廻转数周羌不知其数更相恐动诩计贼当退乃遣五百人于浅水设伏其走路虏果大奔因掩击大破之斩获甚众贼由是败散南入益州诩乃占相地势筑营壁二百八十所招还流亡假振贫民郡遂以安先是运道艰险舟车不通驴马负载僦五致一诩乃自将吏士案行川谷自沮至下辩数十里中皆烧石翦木开漕船道以人僦直雇借佣者于是水运通利岁省四千余万诩始到郡戸裁盈万及绥聚荒余招还流散二三年间遂至増四万余戸盐米丰贱十倍于前坐法免永建元年代陈禅为司校尉数月间奏太傅冯石太尉刘熹中常侍程璜陈秉孟生李闰等百官侧目号为苛刻三公劾奏诩盛夏多拘系无辜为吏人患诩上书曰法禁者俗之隄防刑罚者人之衘辔今州曰任郡郡曰任县更相委逺百姓怨穷以茍容为贤尽节为愚臣所举赃罪非一二府恐为臣所奏遂加诬罪臣将从史鱼死即以尸谏耳顺帝省其章乃为免司空陶敦时中常侍张防特用权势每请托受取诩輙案之而屡寝不报诩不胜其愤乃自系廷尉奏言曰昔孝安皇帝任用樊丰遂交构嫡统几亡社稷今者张防复弄威柄国家之祸将重至矣臣不忍与防同朝谨自系以闻无令臣袭杨震之迹书奏防涕泣诉帝诩坐论输左校防必欲害之二日之中传考四狱狱吏劝诩自引诩曰宁伏欧刀以示逺近宦者孙程张贤等知诩以忠获罪乃相率奏乞陛见程曰陛下始与臣等造事之时常疾奸臣知其倾国今者即位而复自为何以非先帝乎司校尉虞诩为陛下尽忠而更被拘系常侍张防赃罪明正反构忠良今客星守羽林其占宫中有奸臣宜急收防送狱以塞天变下诏出诩还假印绶时防立在帝后程乃叱防曰奸臣张防何不下殿防不得已趋就东厢程曰陛下急收防无令从阿母求请帝问诸尚书尚书贾朗素与防善证诩之罪帝疑焉谓程曰且出吾方思之于是诩子顗与门生百余人举幡中常侍高梵车叩头流血诉言枉状梵乃入言之防坐徙边贾朗等六人或徙或黜即日赦出诩程复上书陈诩有大功语甚激切帝感悟复征拜议郎数日迁尚书仆射是时长吏二千石听百姓讁罚者输赎号为义钱托为贫人储而守令因以聚敛诩上疏曰元年以来贫百姓章言长吏受取百万以上者匈匈不絶讁罚吏人至数千万而三公刺史少所举奏寻永平章和中州郡以走卒钱给贷贫人司空劾案州及郡县皆坐免黜今宜遵前典蠲除权制于是诏书下诩章切责州郡讁罚输赎自此而止先是宁阳主簿诣阙诉其县令之枉积六七岁不省主簿乃上书曰臣为陛下子陛下为臣父臣章百上终不见省臣岂可北诣单于以告怨乎帝大怒持章示尚书尚书遂劾以大逆诩駮之曰主簿所讼乃君父之怨百上不逹是有司之过愚蠢之人不足多诛帝纳诩言笞之而已诩因谓诸尚书曰小民有怨不逺千里断发刻肌诣阙告诉而不为理岂臣下之义君与浊长吏何亲而与怨民何仇乎闻者皆慙诩又上言台郎显职仕之通阶今或一郡七八或一州无人宜令均平以厌天下之望及诸奏议多见从用诩好刺举无所囘容数以此忤权戚遂九见谴考三遭刑罚而刚正之性终老不屈永和初迁尚书令以公事去官朝廷思其忠复征之防卒临终谓其子恭曰吾事君直道行已无愧所悔者为朝歌长时杀贼数百人其中何能不有寃者自此二十余年家门不増一口斯获罪于天恭有俊才官至上党太守傅燮字南容北地灵州人也本字幼起慕南容之三复白圭乃易字焉身长八尺有威容少师事太尉刘寛再举孝廉闻所举郡将丧乃弃官行服后为防军司马与左中郎皇甫嵩俱讨贼张角燮素疾中官既行因上疏曰臣闻天下之祸不由于外皆兴于内是故虞舜升朝先除四凶然后用十六相明恶人不去善人无由进也今张角起于赵魏黄巾乱于六州此皆衅萧墙而祸延四海也臣受戎任奉辞伐罪始到颍川战无不尅黄巾虽甚不足为庙堂忧也臣之所惧在于治水不自其源末流弥増其广耳陛下仁德寛容多所不忍故阉防弄权忠臣不进诚使张角枭夷黄巾变服臣之所忧甫益深耳何者夫邪正之人不宜共国亦犹冰岸不可同器彼知正人之功显而危亡之兆见皆巧辞饰説共长虚伪夫孝子疑于屡至市虎成于三夫若不详察真伪忠臣将复有杜邮之戮矣陛下宜思虞舜四罪之举速行防侫放殛之诛则善人思进奸凶自息臣闻忠臣之事君犹孝子之事父也子之事父焉得不尽其情使臣身备鈇钺之诛陛下少用其言国之福也书奏宦者赵忠见而忿恶及破张角燮功多当封忠诉谮之灵帝犹识爕言得不加罪竟亦不封以为安定都尉以疾免后拜议郎防西羌反边章韩遂作乱陇右征天下役赋无已司徒崔烈以为宜弃凉州诏防公卿百官烈坚执先议燮厉言曰斩司徒天下乃安尚书郎杨赞奏燮廷辱大臣帝以问燮燮对曰昔冒顿至逆也樊哙为上将愿得十万众横行匈奴中愤激思奋未失人臣之节顾计当从与不耳季布犹曰哙可斩矣夫凉州天下要冲国家藩卫高祖初兴使郦商别定陇右世宗拓境列置四郡议者以为断匈奴右臂今牧御失和使一州叛逆海内为之骚动陛下卧不安寝烈为宰相不念为国思所以弭之之防乃欲割弃一方万里之土臣窃惑之若使左衽之虏得居此地士劲甲坚因以为乱此天下之至虑社稷之深忧也若烈不知是极蔽也知而故言是不忠也帝从燮议由是朝廷重其方格每公卿有缺为众议所归顷之赵忠为车骑将军诏忠讨论黄巾之功执金吾甄举等谓忠曰傅南容前在东军有功不侯故天下失望今将军亲当重任宜进贤理屈以副众心忠纳其言遣弟城门校尉延致殷勤延谓燮曰南容少答我常侍万戸侯不足得也燮正色拒之曰遇与不遇命也有功不论时也傅燮岂求私赏哉忠愈怀恨然惮其名不敢害权贵亦多疾之是以不得留出为汉阳太守初郡将范津明知人举燮孝廉及津为汉阳与燮交代合符而去乡邦荣之津字文渊南阳人燮善防人叛羌怀其恩化并来降附乃广开屯田列置四十余营时刺史耿鄙委任治中程球球为通奸利士人怨之中平四年鄙率六郡兵讨金城贼王国韩遂等燮知耿失众必败谏曰使君统政日浅人未知教孔子曰不教人战是谓弃之今率不习之人越大陇之阻将十举十危而贼闻大军将至必万人一心边兵多勇其锋难当而新合之众上下未和万一内变虽悔无及不若息军养德明赏必罚贼得寛挺必谓我怯羣恶争势其离可必然后率已教之人讨成擒之贼其功可坐而待也今不为万全之福而就必危之祸窃为使君不取鄙不从行至狄道果有反者先杀程球次害鄙贼遂围汉阳城中兵少粮尽燮犹固守时北胡骑数千随贼攻郡皆夙怀燮恩共于城外叩头求送燮归乡里子干年十三从在官舍知燮性刚有髙义恐不能屈志以免进谏曰国家昬乱遂令大人不容于朝今天下已叛兵不足自守乡里羌胡先被恩德欲令弃郡而归愿必许之徐至乡里率厉义徒见有道而辅之以济天下言未终燮慨然而叹呼干小字曰别成汝知吾必死邪盖圣达节次守节且殷纣之伯夷不食周粟而死仲尼称其贤今朝廷不甚殷纣吾德亦岂絶伯夷世乱不能养浩然之志食禄又避其难吾行何之必死于此汝有才智勉之勉之主簿杨防吾之程婴也干咽哽不能复言左右皆泣下王国使故酒泉太守黄衍説燮曰成败之事已可知矣先起上有霸王之业下成伊吕之勲天下非复汉有府君岂有意为吾属师乎燮按劒叱衍曰若剖符之臣反为贼说邪遂麾左右进兵临阵战殁諡曰壮节侯干知名位至扶风太守
　　盖勲字元固敦煌广至人也家世二千石初举孝廉为汉阳长史时武威太守倚恃权势恣行贪横从事武都苏正和案致其罪凉州刺史梁鹄畏惧贵戚欲杀正和以免其负乃访之于勲勲素与正和有仇或劝勲可因此报隙勲曰不可谋事杀良非忠也乗人之危非仁也乃谏鹄曰夫绁食鹰鸢欲求其鸷鸷而亨之将何用哉鹄从其言正和喜于得免而诣勲求谢勲不见曰吾为梁使君谋不为苏正和也怨之如初中平元年北地羌胡与边章等寇陇右刺史左昌因军兴断盗数千万勲固谏昌怒乃使勲别屯河阳以拒贼锋欲因军事罪之而勲数有战功边章等遂攻金城杀郡守陈懿勲劝昌救之不从边章等进围昌于冀昌惧而召勲勲初与从事辛曽孔常俱屯阿阳及昌檄到曽等疑不肯赴勲怒曰昔庄贾后期穰苴奋劒今之从事岂重于古之监军哉曽等惧而从之勲即率兵救昌到乃诮让章等责以背叛之罪皆曰左使君若早从君言以兵临我度可自改今罪已重不得降也乃解围而去昌坐断盗征以扶风宋枭代之枭患多冦叛谓勲曰凉州寡于学术故屡致反今欲多写孝经令家家习之庶或使民知义勲谏曰昔太公封齐崔杼杀君伯禽侯鲁庆父簒位此二国岂乏学者今不急静难之术遽为非常之事既足结怨一州又当取笑朝廷勲不知其可也枭不从遂奏行之果被诏书诘责坐以虚慢征时叛羌围防羌校尉夏育于畜官勲与州郡合兵救育至孤槃为羌所破勲收余众百余人为鱼丽之陈羌精骑夹攻之急士卒多死勲被三创坚不动乃指木表曰必尸我于此句就种羌滇吾素为勲所厚乃以兵扞众曰盖长史贤人汝曹杀之者为负天勲骂曰死反虏汝何知促来杀我众相视而惊滇吾下马与勲勲不肯上遂为贼所执羌戎服其义勇不敢加害送还汉阳后刺史杨雍即表勲领汉阳太守时人饥相渔食勲调谷廪之先出家粮以率众存活者千余人后去官征拜讨虏校尉灵帝召见问天下何苦而反乱如此勲曰幸臣子弟扰之时宦者上军校尉蹇硕在坐帝顾问硕硕惧不知所对而以此恨勲帝又谓勲曰吾已陈师于平乐观多出中藏财物以饵士何如勲曰臣闻先王耀徳不观兵今冦在逺而设近陈不足昭果毅只黩武耳帝曰善恨见君晚羣臣初无是言也勲时与宗正刘虞佐军校尉袁绍同典禁兵勲谓虞绍曰吾仍见上上甚聪明但拥蔽于左右耳若共并力诛嬖幸然后征防英俊以兴汉室功遂身退岂不快乎虞绍亦素有谋因相连结未及而司校尉张温举勲为京兆以帝方欲延接勲而蹇硕等心惮之并劝从温奏遂拜京兆尹时长安令杨党父为中常侍恃势贪放勲案得其赃千余万贵戚咸谓之请勲不聼具以事闻并连党父有诏穷案威震京师时小黄门京兆高望为尚药监幸于皇太子太子因蹇硕属望子进为孝廉勲不肯用或曰皇太子副主望其所爱硕帝之宠臣而子违之所谓三怨成府者也勲曰选贤所以报国也非贤不举死亦何悔勲虽在外每军国密事帝常手诏问之数加赏赐甚见亲信在朝臣右及帝崩董卓废少帝杀何太后勲与卓书曰昔伊尹霍光权以立功犹可寒心足下小丑何以终此贺者在门吊者在庐可不慎哉卓得书意甚惮之征为议郎时左将军皇甫嵩精兵三万屯扶风勲密相要结将以讨卓防嵩亦被征勲以众弱不能独立遂并还京师自公卿以下莫不卑下于卓唯勲长揖争礼见者皆为失色卓问司徒王允曰欲得快司校尉谁可作者允曰唯有盖京兆耳卓曰此人明智有余然不可假以雄职乃以为越骑校尉卓又欲不令久典禁兵复出为颍川太守未及至郡征还京师时河南尹朱儁为卓陈军事卓折儁曰我百战百胜决之于心卿勿妄説且汚我刀勲曰昔武丁之明犹求箴谏况如卿者而欲杜人之口乎卓曰戏之耳勲曰不闻怒言可以为戏卓乃谢儁勲虽彊直不屈而内厌于卓不得意疽发背卒时年五十一遗令勿受卓赙赠卓欲外示寛容表赐东园秘器赗襚送之如礼葬于安陵子顺官至永阳太守
　　臧洪字子源广陵射阳人也父旻有干才熹平元年防稽妖贼许昭起兵句章自称大将军立其父生为越王攻破城邑众以万数拜旻扬州刺史旻率丹阳太守陈夤击破之昭遂复更屯结旻等进兵连战三年平之获昭父子斩首数千级迁旻为使匈奴中郎将洪年十五以父功拜童子郎知名太学洪体貌魁梧有异姿举孝廉补即丘长中平末弃官还家太守张超请为功曹董卓弑帝图危社稷洪説超曰明府歴世受恩兄弟并据大郡今王室将危贼臣未枭此诚天下义烈报恩効命之秋也今郡境尚完吏民殷富若动枹鼓可得二万人以此诛除国贼为天下倡先义之大者也超然其言与洪西至陈留见兄邈计事邈亦素有心防于酸枣邈谓超曰闻弟为郡守政教恩威不由已出动任臧洪洪者何人超曰洪才畧智数优超甚海内竒士也邈即引见洪与语大异之致之于刘兖州公山孔豫州公绪皆与洪善乃设坛场方共盟誓诸州郡更相让莫敢当咸共推洪洪乃升坛操槃防血而盟曰汉室不幸皇纲失统贼臣董卓乗衅纵害祸加至尊虐流百姓大惧沦丧社稷翦覆四海兖州刺史岱豫州刺史伷陈留太守邈东郡太守瑁广陵太守超等纠合义兵并赴国难凡我同盟齐心勠力以致臣节殒身丧元必无二志有渝此盟俾坠其命无克遗育皇天后土祖宗明灵实皆鉴之洪辞气慷慨涕泣横下闻其言者虽卒伍厮养莫不激扬人思致节顷之诸军莫适先进而食尽众散超遣洪诣大司马刘虞谋值公孙瓒之难至河间遇幽冀州交兵使命不逹而袁绍见洪又竒重之与结分合好防青州刺史焦和卒绍使洪领青州以抚其众洪在州二年羣盗奔走绍叹其能徙为东郡太守治东武阳曹操围张超于雍邱超言唯恃臧洪当来救我众人以为袁曹方睦而洪为绍所表用必不败好招祸逺来赴此超曰子源天下义士终不背本但恐见禁制不相及逮耳洪闻之果徒跣号泣从绍请兵将赴其难绍不与请自率所领以行亦不许雍邱遂溃超被种族洪由是怨绍絶不与通绍兴兵围之歴年不下令洪邑人陈琳以书与洪喻以祸福责以恩义洪答曰隔濶相思于寤寐相去歩武之闲耳而以趣舍异规不得相见其为怆恨可为心哉前日不遗比辱雅贶述叙祸福公私切至所以不即奉答者既学薄才钝不足塞诘亦以吾子负侧室息肩主人家在东州仆为仇敌以是事人虽披中情堕肝胆犹身疏有罪言皆见怪方首尾不救何能恤人且以子之才穷该典籍岂将闇于大道不达余趣哉然犹复云云者仆是知足下之言信不由将以救祸也必欲算计长短辩谘是非是非之论言满天下陈之更不明不言无所损又言伤告絶之义非吾所忍行也是以捐弃纸笔一无所答亦冀遥忖其心知其计定不复渝变也重获来命援引古今纷纭六纸虽欲不言焉得已哉仆小人也本因行役特防倾盖恩深分厚遂窃大州宁乐今日自还接刃乎每登城勒兵望主人之旗鼓感故友之周旋抚搦矢不觉流涕之覆面也何者自以辅佐主人无以为悔主人相接过絶等伦当受任之初自谓防竟大事共尊王室岂悟天子不悦本州见侵郡将遘牖里之厄陈留克创兵之谋谋计栖迟丧忠孝之名杖防背亏交友之分揆此二者与其不得已丧忠孝之名与亏交友之道轻重殊涂亲疏异画故便收泪告絶若使主人少垂故人住者侧席去者克已不汲汲于离友信刑罚以自辅则仆抗季札之志不为今日之战矣何以效之昔张景明亲登坛防血奉辞奔走卒使韩牧让印主人得地然后但以拜章朝主赐爵获传之故旋时之间不防观过之贷而受夷灭之祸吕奉先讨卓来奔请兵不获告去何罪复见斫刺濵于死亡刘子璜奉使逾时辞不获命畏威怀亲以诈求归可谓有志忠孝无损霸道者也然輙僵毙麾下不防亏除仆虽不敏原始见终覩微知著窃度主人之心岂谓三子宜死罚当刑中哉实欲一统山东増兵讨雠惧战士狐疑无以沮劝故抑废王命以崇承制慕义者防荣待放者被戮此乃主人之利非游士之愿也故仆鉴戒前人困穷死战仆虽下愚亦尝闻君子之言矣此实非吾心也乃主人招焉凡吾所以背弃国民用命此城者正以君子之违不适敌国故也是以获罪主人见攻逾时而足下更引此义以为吾规无乃辞同趣异非吾子所为休戚者哉吾闻之也义不背亲忠不违君故东宗本州以为亲援中扶郡将以安社稷一举二得以徼忠孝何以为非而足下欲使吾轻本破家均君主人主人之于我也年为吾兄分为笃友道乖告去以安君亲可谓顺矣若子之言则包胥宜致命于伍员不当号哭于秦庭矣茍区区于攘患不知言乖乎道理矣足下或者见城围不解救兵未至感防姻之义惟平生之好以屈节而茍生胜守义而倾覆也昔晏婴不降志于白刃南史不曲笔以求生故身着图象名垂后世况仆据金城之固驱士民之力散三年之畜以为一年之资匡困补乏以悦天下何图筑室反耕哉但惧秋风扬尘伯珪马首南向张杨飞燕膂力作难北鄙将告倒县之急股肱奏乞归之诚耳主人当鉴我曹軰反旌退师治兵邺垣何宜久辱盛怒暴威于吾城下哉足下讥吾恃黒山以为救独不念黄巾之合从邪如飞燕之属悉以受王命矣昔高祖取彭越于钜野光武创基兆于緑林卒能龙飞中兴以成帝业茍可辅主兴化夫何嫌哉况仆亲奉承玺书与之从事行矣孔璋足下徼利于境外臧洪受命于君亲吾子托身于盟主臧洪策名于长安子谓余身死而名灭仆亦笑子身死而无闻焉悲哉本同而末离努力努力夫复何言绍见洪书知无降意增兵急攻城中粮尽外无援救洪自度不免呼将吏谓曰袁绍无道所图不轨且不救洪郡将洪于大义不得不死诸君无事空与此祸可先城未破将妻子出将吏皆埀泣曰明府与袁氏本无怨隙今为本朝郡将之故自致残困吏民何忍当舎明府去也初尚掘防煮筯角后无所复食主簿啓内厨米三斗请稍为饘粥洪曰何能独甘此邪使为薄糜徧班士众又杀其爱妾以食兵将兵将咸流涕无能仰视男女七八千人相枕而死莫有离叛者城陷生执洪绍素亲洪盛施帷幔大会诸将见洪谓曰臧洪何相负若此今日服未洪据地瞠目曰诸袁事汉四世五公可谓受恩今王室衰弱无扶翼之意欲因际会希冀非望多杀忠良以立奸威洪亲见呼张陈留为兄则洪府君亦宜为弟同共勠力为国除害何为拥众观人屠灭惜洪力劣不能推刃为天下报仇何谓服乎绍本意爱洪意欲令屈服原之见洪辞切知终不为己用乃杀之洪邑人陈容少为书生亲慕洪随洪为东郡丞城未败洪遣出绍令在坐见洪当死起谓绍曰将军举大事欲为天下除暴而专先诛忠义岂合天意臧洪发举为郡将奈何杀之绍慙左右使人牵出谓曰汝非臧洪俦空复尔为容顾曰夫仁义岂有常蹈之则君子背之则小人今日宁与臧洪同日而死不与将军同日而生复见杀在绍坐者莫不叹息窃相谓曰如何一日杀二烈士先是洪遣司马二人出求救吕布比还城已陷皆赴敌死张衡字平子南阳西鄂人也世为着姓祖父堪蜀郡太守衡少善属文游于三辅因入京师观太学遂通五经贯六艺虽才高于世而无骄尚之情也常从容淡静不好交接俗人永元中举孝廉不行连辟公府不就时天下承平日久自王侯以下莫不逾侈衡乃拟班固两都作二京赋因以讽谏精思傅会十年乃成文多不载大将军邓隲竒其才累召不应衡善机巧尤致思于天文隂阳厯算耽好元经谓崔瑗曰吾观太元方知子云妙极道数乃与五经相拟非徒传记之属使人难论隂阳之事汉家得天下二百嵗之书也复二百嵗殆将终乎所以作者之数必显一世常然之符也汉四百年元其兴矣安帝雅闻衡善术学公车特徴拜郎中再迁太史令遂乃研覈隂阳妙尽璇玑之正作浑天仪着灵宪算罔论言甚明顺帝初再转复为太史令衡不慕当世所居之官輙积年不徙自去史职五载复还乃设客问作应间以见其志云有间余者曰葢闻前哲首务务于下学上逹佐国理民有云为也朝有所闻则夕行之立功立事式昭徳音是故伊尹思使君为尧舜而民处唐虞彼岂虚言而已哉必旌厥素尔咎单巫咸实守王家申伯樊仲实干周邦服衮而朝介圭作瑞厥迹不朽垂烈后昆不亦丕欤且学非以要利而富贵萃之贵以行令富以施惠惠施令行故易称以大业质以文美实由华兴器頼雕饰为好人以舆服为荣吾子性徳体道笃信安仁约己博艺无坚不钻以思世路斯何逺矣曩滞日官今又原之必也学非所用术有所仰故临川将济而舟檝不存焉徒经思天衢内昭独智固合理民之式也故甞见谤于鄙儒深厉浅掲随时为义曾何贪于支离而习其孤技邪参轮可使自转木雕犹能独飞已垂翅而还故栖盍亦调其机而铦诸昔有文王自求多福人生在勤不索何获曷若卑体屈己美言以相尅鸣于乔木乃金声而玉振之用后勲雪前吝婞佷不柔以意谁靳也应之曰是何观同而见异也君子不患位之不尊而患徳之不崇不耻禄之不伙而耻智之不博是故蓻可学而行可力也天爵髙县得之在命或不速而自懐或羡旃而不臻求之无益故智者靣而不思阽身以徼幸固贪夫之所为未得而豫丧也枉尺直寻议者讥之盈欲亏志孰云非羞于心有猜则簋飱馔餔犹不屑餐旌瞀以之意之无疑则兼金盈百而不嫌辞孟轲以之士或解裋褐而袭黼黻或委锸筑而据文轩者度徳拜爵量绩受禄也输力致庸受必有阶浑元初基灵轨未纪吉凶分错人用朣朦黄帝为斯深惨有风后者是焉亮之察三辰于上迹祸福乎下经纬歴数然后天歩有常则风后之为也当少昊青阳之末实或乱徳人神杂扰不可方物重黎又相颛顼而申理之日月即次重黎之为也人各有能因蓺受任鸟师别名四叔三正官无二业事不并济昼长则宵短日南则景北天且不堪兼况以人该之夫元龙迎夏则陵云而奋鳞乐时也渉冬则淈泥而潜蟠避害也公旦道行故制典礼以尹天下惧教诲之不从有人之不理仲尼不遇故论六经以俟来辟耻一物之不知有事之无范所考不齐如何可一夫战国交争戎车竞驱君若缀旒人无所丽烛武县缒而秦伯退师鲁连系箭而聊城弛柝从往则合横来则离安危无常要在说夫咸以得人为枭失士为尤故樊哙披帷入见高祖髙祖踞洗以对郦生当此之会乃鼋鸣而鼈应也故能同心戮力勤恤人隐奄受区夏遂定帝位皆谋臣之由也故一介之防各有攸建子长谍之烂然有第夫女魃北而应龙翔洪鼎声而军容息溽暑至而鹑火栖寒冰沍而鼋鼍蛰今也皇泽宣洽海外混同万方亿丑并质共剂若修成之不暇尚何功之可立立事有三言为下列下列且不可庶矣奚冀其二哉于兹缙绅如云儒士成林及津者风摅失涂者幽僻遭遇难要趋偶为幸世易俗异事势舛殊不能通其变而一度以揆之斯契船而求劒守株而伺兎也冒愧逞愿必无仁以继之有道者所不履也越王勾践事此故厥绪不永防径邪至我不忍以投歩干进茍容我不忍以歙肩虽有犀舟劲檝犹人渉卬否有湏者也姑亦奉顺敦笃守以忠信得之不休不获不吝不见是而不惛居下位而不忧允上徳之常服焉方将师天老而友地典与之乎髙睨而大谈孔甲且不足慕焉称殷彭及周聃与世殊技固孤是求子忧朱泙曼之无所用吾恨轮扁之无所教也子规木雕独飞愍我埀翅故栖吾感去鼃附鸱悲尔先笑而后号也斐豹以毙督燔书礼至以掖国作铭高以牛饩退敌墨翟以萦带全城贯髙以端辞显义苏武以秃节效贞蒲且以飞矰逞巧詹何以沈钩致精弈秋以棊局取誉王豹以清讴流声仆进以不能参名于二立退又不能羣比数子愍三坟之既頽惜八索之不理庶前训之可钻聊朝隐乎柱史且韫椟以待价踵顔氏以行止曾不慊夫晋楚敢告诚于知已阳嘉元年复造风地动仪以精铜铸成员径八尺合盖隆起形似酒樽饰以篆文山鸟兽之形中有都柱傍行八道施关发机外有八龙首衘铜丸下有蟾蜍张口承之其牙机巧制皆隐在尊中覆盖周密无际如有地动尊则振龙机发吐丸而蟾蜍衘之振声激扬伺者因此觉知虽一龙发机而七首不动寻其方回乃知震之所在验之以事合契若神自书典所记未之有也甞一龙机发而地不觉动京师学者咸怪其无验后数日驿至果地震陇西于是皆服其妙自此以后乃令史官记地动所从方起时政事渐损权移于下衡因上疏陈事曰伏惟陛下宣哲克明继体承天中遭倾覆龙徳泥蟠今乘云高跻磐桓天位诚所谓将隆大位必先倥偬之也亲履艰难者知下情备经险易者达物伪故能一贯万机靡所疑惑百揆允当庶绩咸熙宜获福祉神祗受誉黎庶而隂阳未和灾眚屡见神明幽逺宜鍳在兹福仁祸淫景响而应因徳降休乘失致咎天道虽逺吉凶可见近世郑蔡江樊周广王圣皆为效矣故恭俭畏忌必防祚祉奢淫谄慢鲜不夷戮前事不忘后事之师也夫情胜其性流遯忘反岂唯不肖中才皆然茍非大贤不能见得思义故积恶成衅罪不可解也向使能瞻前顾后援镜自戒则何陷于凶患乎贵宠之臣众所属仰其有愆尤上下知之襃美讥恶有心皆同故怨讟溢乎四海神明降其祸辟也顷年雨常不足思求所失则洪范所谓僭恒旸若者也惧羣臣奢侈昬逾典式自下逼上用速咎征又前年京师地震土裂裂者威分震者人扰也君以静唱臣以动和威自上出不趣于下礼之政也窃惧圣思厌倦制不专已恩不忍割与众共威威不可分德不可共洪范曰臣有作福作威玉食害于而家凶于而国天鍳孔明虽疎不失灾异示人前后数矣而未见所革以复往悔自非圣人不能无过愿陛下思惟所以稽古率旧勿令刑徳八柄不由天子若恩从上下事依礼制礼制修则奢僭息事合宜则无凶咎然后神望允塞灾消不至矣初光武善防及显宗肃宗因祖述焉自中兴之后儒者争学图纬兼复附以妖言衡以图纬虚妄非圣人之法乃上疏曰臣闻圣人明审律厯以定吉凶重之以卜筮杂之以九宫经天验道本尽于此或观星辰逆顺寒燠所由或察防之占巫觋之言其所因者非一术也立言于前有徴于后故智者贵焉谓之防书防书始出盖知之者寡自汉取秦用力兵战功成业遂可谓大事当此之时莫或称防若夏侯胜眭孟之徒以道术立名其所述着无防一言刘向父子领校秘书阅定九流亦无防录成哀之后乃始闻之尚书尧使鲧理洪水九年绩用不成鲧则殛死禹乃嗣兴而春秋防云共工理水凡防皆云黄帝伐蚩尤而诗防独以为蚩尤败然后尧受命春秋元命苞中有公输班与墨翟事见战国非春秋时也又言别有益州之置在于汉世其名三辅诸陵世数可知至于图中讫于成帝一卷之书互异数事圣人之言势无若是殆必虚伪之徒以要世取资往者侍中贾逵摘防互异三十余事诸言防者皆不能说至于王莽簒位汉世大祸八十篇何为不载则知图防成于哀平之世也且河洛六蓺篇录已定后人皮傅无所容簒永元中清河宋景遂以厯纪推言水灾而伪称洞视玉版或者至于弃家业入山林后皆无效而复采前世成事以为证验至于永建复统则不能知此皆欺世罔俗以昧势位情伪较然莫之纠禁且律厯卦九宫风角数有徴效世莫肯学而竞称不占之书譬犹画工恶图犬马而好作鬼魅诚以实事难形而虚伪不穷也宜収蔵图防一禁絶之则朱紫无所典籍无瑕玷矣后迁侍中帝引在帷幄讽议左右尝问衡天下所疾恶者宦官惧其毁己皆共目之衡乃诡对而出阉竖恐终为其患遂共谗之衡常思图身之事以为吉凶倚伏幽微难明乃作思元赋以宣寄情志其辞曰仰先哲之元训兮虽弥髙而弗违匪仁里其焉宅兮匪义迹其焉追潜服膺以永靓兮绵日月而不衰伊中情之信修兮慕古人之贞节竦余身而顺止兮遵绳墨而不跌志团团以应悬兮诚心固其如结旌性行以制佩兮佩夜光与琼枝□幽兰之秋华兮又缀之以江蓠既姱丽而鲜双兮非是时之攸珍奋余荣而莫见兮播余香而莫闻幽独守此仄陋兮敢怠皇而舍勤幸二八之□虞兮喜傅说之生殷尚前良之遗风兮恫后辰而无及何孤行之焭焭兮孑不羣而介立感鸾鹥之特栖兮悲淑人之稀合彼无合其何伤兮患众伪之冒真旦获讟于羣弟兮启金縢而乃信覧蒸民之多僻兮畏立辟以危身曾烦毒以迷惑兮羌孰可与言己私湛忧而深懐兮思缤纷而不理愿竭力以守义兮虽贫穷而不改执雕虎而试象兮阽焦原而跟止庶斯奉以周旋兮要既死而后已俗迁渝而事化兮泯规矩之圜方珍萧艾于重笥兮谓蕙芷之不香斥西施而弗御兮羁要袅以服箱行陂僻而获志兮循法度而离殃惟天地之无穷兮何遭遇之无常不抑操而茍容兮譬临河而无航欲巧笑以干媚兮非余心之所常袭温恭之黻衣兮披礼义之绣裳辫贞亮以为鞶兮杂技蓺以为珩昭防藻与雕琢兮璜声逺而弥长淹栖迟以恣欲兮燿灵忽其西藏恃已知而华予兮鶗鴂鸣而不芳冀一年之三秀兮遒白露之为霜时亹亹而伐序兮畴可与乎比伉咨妒嫮之难并兮想依韩以流亡恐渐冉而无成兮留则蔽而不章心犹豫而狐疑兮即岐阯而摅情文君为我端蓍兮利飞遁以保名歴众山以周流兮翼迅风以扬声二女感于崇岳兮或冰折而不营天葢高而为泽兮谁云路之不平勔自彊而不息兮蹈玉阶之峣峥惧筮氏之长短兮钻东以观祯遇九臯之介鸟兮怨素意之不逞游尘外而瞥天兮据防翳而哀鸣雕鹗竞于贪婪兮我修洁以益荣子有故于元鸟兮归母氏而后宁占既吉而无悔兮简元辰而俶装旦余沐于清源兮晞余髪于朝阳潄飞泉之沥液兮咀石菌之流英翾鸟举而鱼跃兮将往走乎八荒过少皥之穷野兮问三邱乎句芒何道真之淳粹兮去秽累而票轻登蓬莱而容与兮鼇虽抃而不倾留瀛洲而采芝兮聊且以乎长生凭归云而遐逝兮夕余宿乎扶桑噏青岑之玉醴兮餐沆瀣以为粮发昔夣于木禾兮谷昆仑之高冈朝吾行于谷兮从伯禹于稽山集羣臣之执玉兮疾防风之食言指长沙以邪径兮存重华乎南邻哀二妃之未从兮翩摈处彼湘濒流目頫夫衡阿兮覩有黎之圯坟痛火正之无懐兮托山陂以孤魂愁蔚蔚以慕逺兮越卭州而愉敖跻日中于昆吾兮憇炎天之所陶扬芒熛而绛天兮水沄而涌涛温风翕其增热兮惄郁邑其难聊顝覊旅而无友兮余安能乎留兹顾金天而叹息兮吾欲往乎西嬉前祝融使举麾兮纚朱鸟以承旗躔建木于广都兮拓若华而踌躇超轩辕于西海兮跨汪氏之龙鱼闻此国之千嵗兮曾焉足以娱余思九土之殊风兮从蓐收而遂徂歘神化而蝉蜕兮朋精粹而为徒蹶白门而东驰兮云台行乎中野乱弱水之潺湲兮逗华阴之湍渚号冯夷俾清津兮櫂龙舟以济予会帝轩之未归兮怅相佯而延伫呬河林之蓁蓁兮伟关雎之戒女黄灵詹而访命兮摎天道其焉如曰近信而逺疑兮六籍阙而不书神逵昧其难覆兮畴克谟而从诸牛哀病而成虎兮虽逢昆其必噬鼈令殪而尸亡兮取蜀禅而引世死生错而不齐兮虽司命其不晣窦号行于代路兮后膺祚而繁庑王肆侈于汉庭兮卒御恤而絶绪尉厐眉而郎潜兮逮三叶而遘武董弱冠而司衮兮设王隧而弗取夫吉凶之相仍兮恒反侧而靡所穆负天以悦牛兮竖乱叔而幽主文断祛而忌伯兮阉谒贼而宁后通人闇于好恶兮岂爱惑之能剖嬴擿防而戒胡兮备诸外而发内或辇贿而违车兮孕行产而为对慎灶显于言天兮占水火而妄谇梁叟患夫黎邱兮丁厥子而事刃亲所睇而弗识兮矧幽冥之可信无绵挛以涬已兮思百忧以自疢彼天鍳之孔明兮用棐忱而佑仁汤蠲体以祷祈兮防厐禠以振人景三虑以营国兮荧惑次于他辰魏颗亮以从理兮鬼亢回以敝秦咎陶迈而种徳兮徳树茂乎英六桑末寄夫根生兮卉既雕而已毓有无言而不讐兮又何往而不复盍远迹以飞声兮孰谓时之可蓄仰矫首以遥望兮魂惘而无畴偪区中之隘陋兮将北度而宣游行积冰之硙硙兮清泉沍而不流寒风凄而永至兮拂穹岫之骚骚元武缩于殻中兮螣蛇蜿而自纠鱼矜鳞而并凌兮鸟登木而失条坐太阴之屏室兮慨含欷而增愁怨高阳之相寓兮防颛顼之宅幽庸织络于四商兮斯与彼其何瘳望寒门之絶垠兮纵余緤乎不周迅飚防其媵我兮鹜翩飘而不禁趋谽防之洞穴兮标通渊之碄碄经重隂乎寂寞兮愍坟羊之潜深追慌忽于地底兮轶无形而上浮出右密之闇野兮不识蹊之所由速烛龙令执炬兮过钟山而中休瞰瑶谿之赤岸兮吊祖江之见刘聘王母于银台兮羞玉芝以疗饥戴胜憗其既欢兮又诮余之行迟载太华之玉女兮召洛浦之宓妃咸姣丽以蛊媚兮增嫮眼而娥眉舒妙婧之纎腰兮扬杂错之袿徽离朱唇而微笑兮顔的礰以遗光献环琨与璵缡兮申厥好以元黄虽色艳而赂美兮志浩荡而不嘉防材悲于不纳兮并咏诗而清歌歌曰天地烟煴百卉含蘤鸣鹤交颈雎鸠相和处子懐春精魂回移如何淑明忘我实多将答赋而不暇兮爰整驾而亟行瞻昆仑之巍巍兮临荣河之洋洋伏灵以负坻兮亘螭龙之飞梁登阆风之曾城兮搆不死而为牀屑瑶蘂以为糇兮防白水以为浆抨巫咸以占夣兮廼贞吉之元符滋令徳于正中兮含嘉秀以为敷既埀颍而顾本兮尔要思乎故居安和静而随时兮姑纯懿之所庐戒庶僚以夙会兮佥恭职而并迓丰隆軯其震霆兮列缺其照夜云师以交集兮冻雨沛其洒涂轙雕舆而树葩兮扰应龙以服辂百神森其备从兮屯骑罗而星布振余袂而就车兮修劒揭以低昻冠咢咢其映葢兮佩綝纚以煇煌仆夫俨其正策兮八乘摅而超骧氛旄溶以天旋兮蜺旌飘而飞扬抚軨轵而还睨兮心灼药其如汤羡上都之赫戏兮何迷故而不忘左青雕以揵芝兮右素威以司钲前长离使拂羽兮委水衡乎元冥属箕伯以函风兮澂淟涊而为清曵云旗之离离兮鸣玉鸾之譻譻涉青霄而升遐兮浮蔑防而上征纷翼翼以徐戾兮焱回囘其扬灵呌帝阍使辟扉兮觌天皇于琼宫聆广乐之九奏兮展泄泄以肜肜考理乱于律钧兮意建始而思终惟盘逸之无斁兮惧乐往而哀来素抚而余音兮大容吟曰念哉既防溢而静志兮迨我暇以翺翔出紫宫之肃肃兮集太微之阆阆命王良掌策驷兮逾髙阁之锵锵建罔车之幕幕兮猎青林之芒芒弯威弧之拨剌兮射嶓之封狼观壁垒于北落兮伐河鼓之磅硠乘天潢之泛泛兮浮云汉之汤汤倚招摇摄提以低回剹流兮察二纪五纬之绸缪遹皇偃蹇夭矫防以连卷兮杂防丛顇飒以方骧汨飂戾沛以罔象兮烂漫丽靡藐以迭逿凌惊雷之砊礚兮弄狂电之淫裔逾厖澒于宕冥兮贯倒景而髙厉廓荡荡其无涯兮乃今穷乎天外据开阳而頫盼兮临旧乡之暗蔼悲离居之劳心兮情悁悁而思归魂眷眷而屡顾兮马倚辀而徘徊虽遨游以媮乐兮岂愁慕之可懐出阊阖兮降天涂乘飚忽兮驰虚无云霏霏兮绕余轮风眇眇兮振余旟缤聨翩兮纷暗暧倐兮反常闾收畴昔之逸豫兮卷淫放之遐心修初服之娑娑兮长余佩之参参文章焕以粲烂兮美纷纭以从风御六艺之珍驾兮游道徳之平林结典籍而为罟兮欧儒墨而为禽玩隂阳之变化兮咏雅颂之徽音嘉曾氏之归耕兮慕歴陵之钦崟共夙昔而不贰兮固终始之所服也夕惕若厉以省諐兮惧余身之未勅也茍中情之端直兮莫吾知而不恧墨无为以疑志兮与仁义乎消摇不出户而知天下兮何必歴逺以劬劳系曰天长地久嵗不留俟河之清秪懐忧愿得逺度以自娱上下无常穷六区超逾腾跃絶世俗飘飖神举逞所欲天不可阶仙夫希栢舟悄悄吝不飞松乔髙跱孰能离结精逺游使心携回志朅来从元谋获我所求夫何思永和初出为河间相时国王骄奢不遵典宪又多豪右共为不轨衡下车治威严整法度阴知奸党名姓一时收禽上下肃然称为政理视事三年上书乞骸骨征拜尚书年六十二永和四年卒着周官训诂崔瑗以为不能有异于诸儒也又欲继孔子易说彖象残缺者竟不能就所着诗赋铭七言灵宪应间七辩廵诰悬图凡三十二篇永初中谒者仆射刘珍校书郎刘騊駼等著作东观撰集汉记因定汉家礼仪上言请衡参论其事会并卒而衡甞叹息欲终成之及为侍中上疏请得专事东观收检遗文毕力补缀又条上司马迁班固所叙与典籍不合者十余事又以为王莽本传但应载簒事而已至于编年月纪灾祥宜为元后本纪又更始居位人无异望光武初为其将然后即真宜以更始之号建于光武之初书数十上竟不听及后之著述多不详典时人追恨之
　　马融字季长扶风茂陵人也将作大匠严之子为人美辞貌有俊才初京兆挚恂以儒术教授隐于南山不应徴聘名重关西融从其游学博通经籍恂竒融才以女妻之永初二年大将军邓骘闻融名召为舍人非其好也遂不应命客于凉州武都汉阳界中会羌虏飚起邉方扰乱米谷踊贵自关以西道殣相望融既饥困乃悔而叹息谓其友人曰古人有言左手据天下之图右手刎其喉愚夫不为所以然者生贵于天下也今以曲俗咫尺之羞灭无赀之躯殆非老荘所谓也故往应骘召四年拜为校书郎中诣东观典校秘书是时邓太后临朝骘兄弟辅政而俗儒世士以为文徳可兴武功可废遂寝搜狩之礼息战阵之法故猾贼从横乘此无备融乃感激以为文武之道圣贤不坠五才之用无或可废元初二年上广成颂以讽谏其辞曰臣闻孔子曰奢则不逊俭则固奢俭之中以礼为界是以蟋蟀山枢之人并刺国君讽以太康驰驱之莭夫乐而不荒忧而不困先王所以平和府藏颐养精神致之无疆故戞撃鸣球载于虞谟吉日车攻序于周诗圣主贤君以增盛美岂徒为奢淫而已哉伏见元年以来遭值厄运陛下戒惧灾异躬自菲薄荒弃禁苑废弛乐悬勤忧潜思十有余年以过礼数重以皇太后体唐虞亲九族笃睦之徳陛下履有虞烝烝之孝外舍诸家每有忧疾圣恩普劳遣使交错稀有旷絶时或宁息又无以自娱乐殆非所以逢迎太和裨助万福也臣愚以为虽尚颇有蝗虫今年五月以来雨露时防祥应方至方渉冬节农事间隙宜幸广成覧原隰观宿麦收蔵因讲武校猎使僚庶百姓复覩羽旄之美闻钟鼓之音欢嬉喜乐鼓舞疆畔以迎和气招致休庆小臣蝼蚁不胜区区职在书籍谨依旧文重述搜狩之义作颂一篇并封上浅漏鄙薄不足观省臣闻昔命师于鞬櫜偃伯于灵台或人嘉而称焉彼固未识夫雷霆之为天常金革之作昬明也自炎黄之前传道罔记三五以来越可畧闻且区区之酆郊犹廓七十里之囿盛春秋之苖诗咏囿草乐奏驺虞是以大汉之初基也宅兹天邑总风雨之会交隂阳之和揆厥灵囿营于南郊徒观其坰场区宇恢胎旷荡敻勿罔寥豁郁泱骋望千里天与地莽于是周阹环渎右矕三涂左概嵩岳面据衡隂箕背王屋浸以波溠夤以荥洛金山石林殷起乎其中峨峨硙硙锵锵隆穹槃回嵎峗错崔神泉侧出丹水湼池怪石浮罄燿焜于其陂其土毛则防牧荐草芳茹甘荼茈萁芸蒩昌本深蒲芝荋堇荁蘘荷芋渠桂荏鳬葵格韮菹于其植物则元林包竹藩陵蔽京珍林嘉树建木丛生椿梧栝栢柜栁枫杨丰彤对蔚崟頟槮爽翕习春风含津吐荣铺于布濩蓶扈蘳荧恶可殚形至于阳月隂慝害作百草毕落林衡戒田焚莱柞木然后举天纲顿八纮揫敛九薮之动物缳橐四野之飞征鸠之乎兹囿之中山敦云移羣鸣胶胶鄙騃噪讙子野听耸离朱目首策乱陈子筹昬于时营围恢廓充斥川谷罦罝罗羉弥纶阬泽臯牢陵山校队案部前后有屯甲乙相伍戊巳为坚乘舆乃以吉月之阳朔登于疏镂之金路六骕騻之元龙建雄虹之旌夏掲鸣鸢之修橦曵长庚之飞髾载日月之太常栖招摇与元戈注枉矢于天狼羽毛纷其髟鼬扬金防而扡玉瓖屯田车于平原播同徒于髙冈旃旝掺其如林错五色以摛光清氛埃扫野塲誓六师搜儁良司徒勒卒司马平行车攻马同教达戒通伐咎鼓撞华钟猎徒纵赴榛丛徽婳霍奕别骛分奔骚扰聿皇往来交舛纷纷回囘南北东西风行云转匈礚隐訇黄尘勃滃闇若雾昏日月为之笼光列宿为之翳昧僄狡课才劲勇程气狗马角逐鹰鹯竞鸷骁骑旁佐轻车横厉相与陆梁聿皇于中原绢猑蹏鏦特肩脰完羝防介鲜散毛族梏羽羣然后飞鋋电激流矢雨坠各指所质不期俱殪窜伏扔轮发作梧轊祋殳狂击头陷颅碎兽不得猭禽不得瞥或夷由未殊颠狈顿踬蝡蝡蟫蟫充衢塞隧葩华防布不可胜计若夫鸷兽毅虫倨牙黔口大匈哨后緼廵纡负隅依阻莫敢婴御乃使郑叔晋妇之徒聧孤刲刺裸裎袒裼冒柘槎棘枳穷浚谷底幽嶰暴斥虎搏狂兕狱熊抾封狶或轻訬趬悍廋疏防领犯歴嵩峦陵乔松履修樠踔攳枝杪摽端尾苍蜼掎元猨木产尽寓属单罕罔合部罾弋同曲类行并驱星布丽属曹伍相保各有分局矰碆飞流纎罗络縸游雉羣惊晨鳬辈作翚然云起霅尔雹落尔乃观髙蹈改乘回辕泝恢方抚冯夷防句芒超荒忽出重阳厉云汉横天潢导鬼区径神场诏灵保召方相驱厉疫走蜮祥捎罔两拂游光枷天狗緤坟羊然后缓节舒容裴回安歩降集波籞川衡泽虞矢鱼陈罟兹飞宿沙田开古蛊【音冶】翚终葵扬关斧刋重冰拨蛰戸测潜鳞踵介旅逆猎湍瀬渀薄汾桡沦灭潭渊左挈防龙右提蛟鼍春献王鲔夏荐鼈鼋于是流覧徧照殚变极态上下究竟山谷萧条原野嵺愀上无飞鸟下无走兽虞人植旍猎者効具车弊田罢旋入禁囿栖迟乎昭明之观休息乎髙光之榭以临乎宏池镇以瑶台纯以金堤树以蒲栁被以绿莎防瀁沆漭错紾槃委天地虹洞固无端涯大明生东月灭西陂乃命壶涿驱水蛊逐罔螭灭短狐簎鲸鲵然后方余皇连舼舟张云防施蜺帱靡飔风陵迅流发櫂歌纵水讴滛鱼出蓍蔡浮湘灵下汉女游水禽鸿鹄鸳鸯鸥鹥鸧鸹鸬鹢鹭鴈防鷉乃安斯寝戢翮其涯鲂鱮鱏鳊鰋鲤鲿魦乐我纯徳腾踊相随虽灵沼之白鸟孟津之跃鱼方斯蔑矣然犹咏歌于伶箫载陈于方防岂不哀哉于是宗庙既享庖厨既充车徒既简器械既攻然后摆牲班禽淤赐犒功羣师叠伍伯校千重山罍常满房爼无空酒正案队膳夫廵行清醪车凑燔炙骑将鼓骇举爵钟鸣既觞若乃阳阿衰裴之晋制阐鼃华羽之南音所以洞荡匈臆发明耳目疏越蕴蓄骇洞底伏锽锽鎗鎗奏于农郊大路之衢与百姓乐之是以明徳耀乎中夏威灵畅乎四荒东邻浮巨海而入享西旅越葱岭而来王南徼因九译而致贡朔狄属象胥而来同盖安不忘危治不忘乱道在乎兹斯固帝王之所以曜神武而折遐冲者也方今大汉收功于道徳之林致平于仁义之渊忽搜狩之礼阙槃虞之佃闇昧不睹日月之光聋昬不闻雷霆之震于今十二年为日久矣方将刋禁台之秘藏发天府之官常由质要之故业率典刑之旧章采清原嘉岐阳登俊桀命贤良举淹滞防幽荒察滛侈之华誉顾介特之实功聘畎亩之羣雅宗重渊之潜龙乃储精山薮歴思河泽目矖鼎爼耳听康衢营傅说于胥靡求伊尹于庖厨索胶鬲于鱼盐听寗戚于牛车俾之昌言而宏议轶越三家驰骋五帝悉览休祥总括羣瑞遂栖鳯凰于髙梧宿麒麟于西园纳焦侥之珍羽受王母之白环永逍遥乎宇内与二仪乎无疆贰造化于厚土参神施于昊干超特达而无俦焕巍巍而无原丰千亿之子孙歴万载而永延礼乐既阕北辕反斾至自新城背伊阙反洛京颂奏忤邓氏滞于东观十年不得调因兄子丧自劾归太后闻之怒谓融羞薄诏除欲仕州郡遂令禁锢之太后崩安帝亲政召还郎署复在讲部出为河间王廏长史延光三年车驾东廵岱宗融上东廵颂帝竒其文召拜郎中及北乡侯即位融移病去为郡功曹阳嘉二年诏举敦朴城门校尉岑起举融徴诣公车对防拜议郎大将军梁商表为从事中郎转武都太守时西羌反叛征西将军马贤与护羌校尉胡畴征之而稽久不进融知其将败上疏乞自効曰今杂种诸羌转相钞盗宜及其未并亟遣深入破其支党而马贤等处处留滞羌胡百里望尘千里听声今逃匿避回漏出其后则必侵宼三辅为民大害臣愿请贤所不可用关东兵五千裁假部队之号尽力率励埋根行道以先吏士三旬之中必克破之臣少习学蓺不更武职猥陈此言必受诬罔之辜昔毛遂厮养为众所嗤终以一言克定从要臣惧贤等专守一城言攻于西而羌出于东且其将士必有高克溃叛之变朝廷不能用又陈星孛参毕参西方之宿毕为邉兵至于分野并州是也西戎北狄殆将起乎宜备二方寻而陇西羌反乌桓宼上郡皆卒如融言三迁桓帝时为南郡太守先是融有事忤大将军梁冀防冀讽有司奏融在郡贪浊免官髠徙朔方自刺不死得赦还复拜议郎重在东观著述以病去官融才高博洽为世通儒教养诸生常有千数涿郡卢植北海郑元皆其徒也善鼓琴好吹笛达生任侠不拘儒者之节居宇器服多存侈饰常坐髙堂施绛纱帐前授生徒后列女乐弟子以次相传鲜有入其室者尝欲训左氏春秋及见贾逵郑众注乃曰贾君精而不博郑君博而不精既精既博吾何加焉但着三传异同说注孝经论语诗易三礼尚书列女传老子淮南子离骚所着赋颂碑诔书记表奏七言琴歌对防遗令凡二十一篇初融惩于邓氏不敢复违忤势家遂为梁冀草奏李固又作大将军西第颂以此颇为正直所羞年八十八延熹九年卒于家遗令薄葬族孙日防献帝时位至太傅
  </div>
  <div class="pagination">
   <a href="通志_page109.html">
    上一页
   </a>
   <span>
    ...
   </span>
   <a href="通志_page105.html">
    105
   </a>
   <a href="通志_page106.html">
    106
   </a>
   <a href="通志_page107.html">
    107
   </a>
   <a href="通志_page108.html">
    108
   </a>
   <a href="通志_page109.html">
    109
   </a>
   <span class="current-page">
    110
   </span>
   <a href="通志_page111.html">
    111
   </a>
   <a href="通志_page112.html">
    112
   </a>
   <a href="通志_page113.html">
    113
   </a>
   <a href="通志_page114.html">
    114
   </a>
   <a href="通志_page115.html">
    115
   </a>
   <span>
    ...
   </span>
   <a href="通志_page111.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
