<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 430 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 430 页/共 523 页
  </h1>
  <div class="content">
   ○谕军机大臣等、那彦成奏、查明石佛口王姓、实系邪教总匪恶根、已将传教之人、拏获审讯大概情形一摺。所办甚好。已另有上□日加恩矣。滦州石佛口王姓、其先世自前明以来。倡立白莲教。自称闻香教主。流传至今。二百余年。已阅十辈。屡经破案。其子孙仍怙恶不悛。改教名为清茶门。种种悖逆情形。罪同林方二逆。必应照大逆办理。著该督将为首者照大逆律问拟凌迟。派钱臻解交刑部覆审正法枭示。该逆亲属照例缘坐。其余习教之犯。及外省被诱入教者。俱照所奏、发给回城为奴。至该处王姓族人。虽未经习教。亦如所请、徙云贵两广地方分别安插。该督即研究祝刘等逆切实下落。审明后分别定拟。奏明办理。其江南湖北河南等省传教各犯。已有上□日饬令各该督抚等迅速查拏。即于该省讯明办理矣。将此谕令知之。　　

○以缉拏教匪勤能。赏直隶清河道韩文绮、花翎。　　

○丁卯。谕内阁、吏部等衙门奏、议处刑部积压本章、堂司各官一摺。各部院事件。俱关紧要。朕历经训谕。令各该堂官遇事随到随办。应题奏者。即行题奏。应引见者。即行引见。勿蹈因循疲玩之习。谆谆告诫。至再至三。刑部为刑名总汇。案牍繁多。尤当勤敏将事。乃本月初九日。刑部题本二十三件。内立决者多至二十二件。人犯多至五十二名。总缘平时积案既多。及将届封印。纷纷赶凑。未免草率。遂至一时坌集。且近日该部自请议处之案。不一而足。如曲朱氏系应拟绞监候永远监禁之犯。误写为秋后处决。又本年秋审册内。遗漏二案。又题本内十九年误写为二十年。又安徽省处决人犯。行文迟逾例限。种种错误。即予黜革。亦属咎所应得。但其中亦有区别。董诰现在因病告假。伊年逾七旬。精神不能周到。军机处事务繁多。不必管理刑部。著改为管理兵部事务。崇禄、韩崶、彭希濂、俱系刑部司员出身。且常川在署办事。其咎较重。崇禄、著革去紫禁城内骑马。韩崶、著革去花翎。俱降为二品顶带。彭希濂、降为三品顶带。伊三人仍俱革职留任。恩宁、穆彰阿、年力方壮。派令兼署刑部。召见时谕令其留心学习。乃不思奋勉。于部务全不究心。甚属可恶。俱著降为三品京堂。再观后效。现有大理寺卿一缺。即著恩宁补授。穆彰阿著以正从三品京堂候补。卢荫溥在军机处事务较繁。甚属尽心。暂署刑部。不能到署办事。此不过一时疏忽。著加恩改为降二级留任。汉本房系专办题本之处。各司交到本章。并不分析匀配具题。其咎尤重。主事得寿、年昌阿、隆文、俱著照部议革职。其各司承办迟延之候补郎中董斯福、员外郎丰伸泰、诚龄、章庆治、候补主事赵协中、俱著从宽改为革职留任。　　

○又谕、朱勋奏、审拟逆伦重犯一摺。此案倪石氏、因差役杨顺等、藉伊夫倪开周窝窃。诈去包谷青苗。又逼令离庄。情急起意自尽。令伊子倪胜儿代挂缢绳。倪胜儿劝阻。该氏即欲碰死。倪胜儿无奈代挂。是伊母之死。实系自行起意。倪胜儿并无致死其母之心。拟以凌迟。未免漫无区别。著改为斩立决。至差役杨顺、吓诈贫民。致酿成逆伦重案。情节可恶。著改为绞立决。余依议。　　

○以故二等子鄂硕霍子成麟、二等男恒通子文奎、各袭爵。　　

○命协办大学士吏部尚书章煦、管理刑部事。以署理藩院右侍郎贵庆、为礼部右侍郎。署刑部右侍郎。兼镶红旗汉军副都统。总管内务府大臣常福、为兵部右侍郎。兼镶红旗满洲副都统。　　

○戊辰。谕内阁、托津等奏、核议和宁奏土默特贝勒旗酌拟分析家产一摺。所驳甚是。理藩院管理蒙古事务。向无与该王贝勒等议析私产之例。此案事关讦讼。本与分产无涉。若如和宁所奏。将原任贝勒根敦扎布之妻格格原分产畜。与承袭贝勒之人另议分析。此端一开。各蒙古王公遇有析产之事。纷纷赴院呈诉。不特于事体未协。日久易滋敝□大窦。嗣后蒙古王公等、有以析产私事涉讼者。理藩院概行驳回。无庸准理。　　

○又谕、富海于九月闲补放左江道、甫经请训召见。旋即在部告病。兹例限届满。又复呈请开缺。显系以广西地处边远。迁延规避。富海、著即开缺。病痊之日。以理藩院主事降补。　　

○以直隶总督那彦成、查拏邪教认真。宽免历任内降留处分五案。仍赏戴花翎。　　

○以叶尔羌阿奇木伯克贝子迈哈默特鄂三子迈哈默特鄂对、帮办军需出力。赏戴花翎。　　

○以巢□刀办喀什噶尔逆匪孜牙墩出力。赏四品伯克博巴克、五品伯克帕拉特、伊布喇依木、花翎。金顶回子博巴克、蓝翎。并升补有差。　　

○予原任陕西镇安县知县聂焘、入祀名宦祠。直隶故翰林院侍讲李殿图、江苏故直隶清河道鲁铨、四川故福建台湾澎湖通判周于仁、江苏故江西南康县知县孙谷、入祀乡贤祠。从总督那彦成、常明、巡抚张师诚、方受畴、朱勋、董教增请也。　　

○旌表守正捐躯山东清平县民孙子付妻郭氏。　　

○己巳。谕内阁、昨因刑部本章积压。封印期内。不能呈进完竣。准令改题为奏。此不过暂时权宜。不可为例。若各衙门因可改题为奏。相率效尤。恐因循疲玩。将来积压之件愈多。不可不加以惩处。除刑部堂官及前案已处各司员毋庸再议外。著刑部将逾限本章。逐一查明。将各该司员职名。咨交吏部。概行议处。　　

○又谕、本日据和舜武、程国仁奏、审结京控案件各一摺。东省积案繁多。前经降上□日。令巡抚及藩臬两司、赶紧分审。仍将审结起数。随时具奏。兹据和舜武奏、前后共分案五十六起。程国仁奏、前后共分案六十一起。现已全行审结。同兴、朱锡爵、刘大懿、前在山东诸事废弛。以致案牍尘积。京控日多。可恶已极。今该司等认真整顿。一载有余。已将积案全清。实属可嘉。近日京控之案。较之从前不过十之二三。和舜武程国仁实心任事。程国仁到任在前。结案亦多。尤属可嘉。程国仁、著加恩赏加一级。和舜武、赏加纪录二次。以为京外各员不因循疲玩者劝。　　

○旌表守正捐躯云南嵩明州民马来发聘妻马氏。　　

○除河南杞县、淹废地三百一十二顷有奇额赋。　　

○辛未。上御宁寿宫。赐王、公、大臣、及蒙古王、贝勒、贝子、公、额驸、台吉等食。并赏赉有差。　　

○谕内阁、向例祈雨祈雪期内。俱不进立决本章。但祈雨祈雪。原为京畿附近而设。非概为直省致祈也。嗣后祈雨祈雪期内。若立决人犯应在京处决者。著无庸具奏。如系应在外省处决者。则奉上□日之后行文该省。计奉到时已相距日久。俱照常进本。著为令。再刑部议覆立决本章期限。亦觉太宽。著刑部酌议量减具奏。候上□日遵行。　　

○壬申。上诣大高殿行礼。　　

○幸北海。阅冰技。科尔沁扎萨克郡王琳沁扎勒赞等四人、阿巴噶扎萨克郡王喇特纳锡第、扎噜特扎萨克贝勒忠济勒车凌等七人、杜尔伯特扎萨克贝子鄂绰尔瑚雅克图等二人、乌喇特扎萨克镇国公巴图鄂齐尔、郭尔罗斯扎萨克辅国公恩克托克托瑚、苏尼特辅国公额琳琛、克什克腾扎萨克头等台吉旺楚克喇布坦、土默特固山额驸扎勒瓦多尔济、喀尔喀扎萨克头等台吉衮布多尔济、青海扎萨克头等台吉济克默特、察哈尔和硕特四等台吉巴彦济尔噶勒等二人、帕克巴拉呼图克图等二人、于神武门外瞻觐。　　

○谕内阁、甘肃藩库私借无著银至二十万余两之多。皆由历任藩司。瞻徇情面。私借私挪。毫无顾忌。所有历任正署各藩司。除王文涌、杨揆、广厚、陈祁、积朗阿、盛惇崇、业经病故。蔡廷衡、业已革职外。何铣、德克精阿、俱著即革职。　　

○刑部奏、覆审河南已革通判竹腾霄、讦控藩司克扣工赈银两、收受漕规等款一摺。得上□日、此案竹腾霄所控各款。经李鸿宾等审属虚诬。问拟发往乌噜木齐。该犯延不赴配。经方受畴饬催。复具呈挟制。奏交刑部提审。所诉又属全虚。加重改发黑龙江。奏上时。朕以其坚不成招。谕令刑部堂官覆加讯问。令其指出确据。该犯毫无指实。但一味强词抗辩。实属刁顽。竹腾霄、著照部议发往黑龙江充当苦差。加枷号三个月。如到配后仍复逞刁妄诉。再行加重治罪。　　

○以缮摺错误。降礼部右侍郎贵庆、为奉天府府尹。以盛京副都统文宁、为礼部右侍郎。兼镶红旗汉军副都统。以盛京工部侍郎廉善、兼盛京副都统。　　

○癸酉。上御抚辰殿大幄次。赐蒙古王、贝勒、贝子、公、额驸、台吉等宴。并赏赉有差。　　

○谕内阁、近来宗室人等。叠有恣意妄为之事。如昭梿爵袭亲王。任性贪残。尚必加以严惩。其余宗室人等。妄自尊大。不知自重。自蹈罪愆。安能不执法严办。以示警戒。此案宗室盛云、前经移住盛京。本年因嫁女告假来京。假满之日。即应仍赴盛京。乃托病迁延。在京窝赌。复手持铁器同众赌犯拒伤兵役。其所称腿疾。捏饰显然。管理宗人府王公、因循疲玩。先行明白回奏。即著宗人府会同刑部提集案内一干人证严审。于二十九日具奏。按律治罪。　　

○以审办直隶石佛口王姓传教惑众一案。赏按察使盛泰、知府阿霖、花翎。余升叙有差。　　

○甲戌。谕内阁、章煦等奏、审讯攻讦入祀乡贤不公一案、大概情形一摺。此案卢观恒、以洋商致富。未曾读书。兼有殴兄一事。经章煦等讯明。彻出乡贤祠。所办甚是。其刘华东妄刊草茅坐论。亦有应得之罪。章煦因与原保卢观恒之前任广东藩司赵宜喜、系儿女姻亲。奏请回避。著将此案交熙昌会同蒋攸铦秉公审讯。有无营求贿嘱情敝□大。分别定拟具奏。章煦现已派令管理刑部事务。著将其余交审各案、与熙昌迅速审拟完结。即行回京供职。　　

○以故喀喇沁辅国公布尼雅锡哩弟班咱锡哩、袭爵。　　

○乙亥。孝庄文皇后忌辰。遣官祭昭西陵。上诣慈宁宫寿康宫行礼。　　

○谕内阁、陈预奏、查明东省泰兖沂登四府属、十五年以后续亏数目一摺。东省各州县亏缺钱粮。前据章煦等查明十四年以前。共银三百零五万五千数十余两。十五年以后。共银三百三十四万七千七百余两。其十五年以后亏缺之处。因无存司档案可凭。恐不免以多报少、以少报多情敝□大。当经降上□日。展限一年。令陈预确查具奏。兹据该抚将十五年以后亏数内之泰安、兖州、沂州、登州、四府属、查明确数。共银九十三万六千四百三十七两零、开单具奏。朕披阅单内。如现任兰山县知县、朱安国一员名下。即亏银至六万余两之多。其余数在一万两以上者。尚有多人。此等劣员。以国帑恣其欲壑。取携无忌。以致阖省亏缺。至六百余万两。若不从严惩办。尚复何所警惧。著将单内所开各员、除病故者仍照原议章程办理外。其亏缺在一万两以上者。俱著革职拏问。解交刑部。一万两以上者。问拟斩监候。二万两以上者。问拟斩决。将所亏银数。令刑部分别定限。较例限加紧。奏明监追。限内全完。贷其一死释放。永不叙用。其逾限不完者。刑部于限满日。按名具奏。请上□日立即处斩。断不宽宥。其数在五千两以上以下者。仍照例在任著追。依限归补。吉纶、同兴、俱久任山东巡抚。废弛贻误。至于此极。俱应发往吉林。姑念同兴前岁究出首逆林清、由驿驰奏。尚有微劳。吉纶、著即发往吉林。同兴、著发往盛京。交普恭等派在工程处效力。朱锡爵、系该省藩司。厥咎尤重。伊名下共有罚赔银十一万五千六百余两。除已缴过三万六千两外。尚有未完银七万九千余两。著勒限三年。完缴后发往乌噜木齐充当苦差。如限满不完。交部治罪。　　

○又谕、陈预奏、十四年清查案内恩县知县施常、禀出八年以前漏报张秉锐亏缺银三万七千七百四十三两零、现查张秉锐任内短缺、施常均已于接收交代时造报、至十四年清查、张秉锐业已身故、忽又具禀漏报、诿卸故员名下、希冀置身事外等语。前任恩县知县施常、于交代案内。将亏缺帑项。诿之前任。乃自挟厚资。捐升知府。情敝□大显然。施常、著革职。其捏报亏缺银三万七千七百四十三两零。著勒限监追。毋任延宕。　　

○又谕、那彦成奏、查明直隶省初二两次及三次清查仓库案内已未完银数一摺。直隶省三次清查亏欠各员。前经立定限期处分。分别任所旗籍催追。乃据该督所奏、初二两次案内。十九年祇完银七百五十两。尚未完银九十六万一千九百两零。三次案内。十九年祇完银一千三百九十六两。尚未完银九十四万四千九百两零。似此任意拖延。帑项迄无归补之日。著该督将本省勒追各员。查明限满未完者。即分别监追治罪。并咨行各旗籍一体勒限严追。毋稍宽纵。现经降上□日。将山东省亏缺仓库各员。一万两以上者。俱革职拏问。解部问拟大辟。勒追严办。此后直隶各州县如有新亏者。即著照此例办理。　　

○刑部遵议、量减立决本章期限一摺。得上□日、向来刑部届秋审时。因呈进黄册。遂将各项本章减数呈递。黄册于进呈后留中。朕不时披览。与每日阅看本章。两不相妨。嗣后秋审时。刑部各项本章。著照常呈递。无庸减数。至每年开印后三日。刑部向不进本。著减去一日。于开印后第三日进纸张本。第四第五日进轻罪本。以后陆续加数呈进。其斋戒祭祀月朔日忌、并各项应行回避不进刑本、及不进决本日期、亦应酌减。著刑部查明开单具奏。候上□日遵行。寻奏上。得上□日、刑部查明不进刑名本、及不进决本日期。开单呈览。嗣后册封妃嫔日。及朝审勾到日。俱准进刑名本。祭先蚕坛日。准进立决本。自小暑节至立秋日。祇不进现审立决本。自大暑节至立秋日。再停进直隶、山东、山西、河南、盛京、五省立决本。余均照旧例行。　　

○丙子。谕内阁、庆保奏、审明临桂县历任短交捐款、并挪缺仓库各知县、现已赔缴银两分别定拟一摺。此案临桂县历任知县短交捐款银两。及应追霉折盘折仓谷价银。经该抚查明各任知县已未完数目。分别开复追赔。俱著照所议办理。直省仓库钱粮。本应实徵实贮。不容丝粟亏短。近年以来。朕为各督抚所蒙。该督抚又为各州县所欺。办理宽缓。以致肆无忌惮。各省亏缺累累。几于百孔千疮。不可究诘。若不严加惩办。何以警怠除贪。昨已降上□日。将山东亏缺各州县银数在一万两以上者。全行革职拏问。解交刑部。分别问拟斩候斩决。勒限监追。限内全完。贷其一死。永不叙用。逾限不完。即行正法。其废弛贻误之前任山东巡抚吉纶、同兴、藩司朱锡爵、均予谪戍。嗣后直省各州县。如有侵蚀钱粮数逾巨万者。该督抚查明参奏。即照新例办理。如该督抚藩司不认真整饬。徇庇墨吏。废弛地方。即照吉纶等一律发遣。决不宽宥。　　

○又谕、前据马慧裕等奏、湖北江陵县知县捐升知府李若璋、请加捐离任。留楚委用。当经降上□日准行。兹经吏部查明。该员任内有承缉展参各案。均干降调。与报捐离任之例不符。请上□日查销。所驳甚是。殊为可嘉。直省各督抚具奏事件。不将例案原委声明。朕安能一一鉴悉。若一经奉上□日允准。虽与例格碍之事。亦皆迁就奉行。转非都俞吁咈并行不悖之意。吏部驳奏此案。朕不特不以为非。尚且加以嘉奖。各部院皆当引以为法。所有李若璋捐升知府著注销。令其仍回江陵县知县之任。马慧裕系吏部司员出身。此等定例。岂得诿为不知。乃与张映汉联衔具奏。实属朦混。马慧裕、张映汉、均著交部严加议处。　　

○又谕、汪志伊奏、福建尤溪古田二县、有匪徒兴复双刀会、纠夥横行、经知县谕令乡民侦知首犯下落、亲带兵役驰往拏获等语。此案匪徒侯二八雄胆敢兴复双刀会。纠人入夥。拆毁民房。强取食物。并搜有悖逆簿据。现已捕获。著即审明按律定拟具奏。建安县知县李孔均、平素认真编查保甲。兹缉获首犯。实属勤能。著加恩于事定后、送部引见。里长谢云台、练钟英、侦缉出力。俱著赏给八品顶带。如情愿入伍。著随营差委。酌量补用。如不愿入伍。即以顶带荣身。　　

○谕军机大臣等、汪志伊奏、提讯伪造谕上□日人犯、大概情形一摺。此案伪造谕上□日。既据朱友堂供认自行捏造。又供称在杭城内洋市街检拾。彼此互异。伪造谕上□日。讯明实出何人之手。则其人应照诈传诏上□日律问拟大辟。罪名出入。关系甚重。不可稍涉草率。前次降上□日。令汪志伊密查此项。伪造谕上□日、是否由京传出。并密访钦差随带之人者。原因此次成格陈希曾请训时。朕曾经面谕伊二人到浙审办此案。如颜检并无大误。祇系寻常处分。则于拜摺后。即行来京覆命。若颜检办理舛谬。应行严议。则参奏后暂缓起程。俟奏摺批回后。朕＜闲＞放浙江巡抚有人。或于伊二人内派一人暂署抚篆。今伪造谕上□日内。即有成格护理浙抚之语。此事成格等二人。纵未必自行宣布。或伊家人等因伊主洩漏此语。张扬传说。以致好事之徒。生心伪造。亦属事之所有。仍须密加访察。不可稍存回护、冤屈传播之人。至朱友堂现已委顿。不可徒事刑求。该犯既向郑丹华有刚才有人送来之语。何以又嘱咐郑丹华不要在外多说。其言殊觉自相矛盾。若执为该犯所造。则伪造谕上□日罪名甚重。该犯意欲何为。岂颜检见此伪上□日。即肯离浙候议乎。该犯与颜检有何仇怨乎。种种疑窦甚多。该督务悉心推鞫。究出确情。以成信谳。毋稍含混。　　

○又谕、伪造谕上□日内。恰有成格护理浙抚之语。与朕在养心殿面谕之词。不谋而合。或系二人于召见后。曾向随带司员等言及。伊等家人在旁听闻。遂有伪造此上□日者。著成格陈希曾自行追忆。曾否漏洩此语。据实覆奏。　　

○上以岁暮祫祭太庙。自是日始。斋戒三日。　　

○丁丑。谕军机大臣等、前因甘肃省亏缺仓粮。特派景安、朱理、前往查办。并令先福督率藩司严烺、协同该钦差等办理。兹复据严烺奏、该省各属、有续亏银一百万两有零、先经督臣先福奏请檄委隔属道员互查结报、尚未报齐等语。甘省仓粮既已空虚。库银又复亏短。敝坏已极。均应彻底查办。皆因近年所用大员、因循疲玩所致。实皆朕不明之愆。著景安、朱理、先福、即督同严烺、将各州县仓库实数。一并查明。大破情面。和盘托出。其系何年月日总督藩司任内之事。据实分晰久暂正署。由五百里具摺严参。有赃私入己者。亦一并参出。所有亏空州县。即照昨降谕上□日、办理山东亏空之例。除银数在五千两上下者。仍准在任著追依限归补外。其亏缺至一万两以上者。俱革职拏问。一万两以上者。问拟斩监候。二万两以上者。问拟斩决。将所亏银数。勒限监追。限内全完。贷其一死释放。永不叙用。逾限不完者。按名具奏。即行处斩。正法之员所亏之项。亦即豁除。毋庸再行摊赔。以杜藉口贻累。此次既将阖省仓库通行确查定案。谅非两月所能竣事。其严烺交代展限以查明奏出之日为度。亦不必拘定两月也。朕又访闻得德克精阿、时常馈送食物等项。高杞任内。恐亦不免。密访的确具奏。将此各传谕知之。　　

○戊寅。以岁暮祫祭。遣官祭太庙中殿。后殿。　　

○谕内阁、先福奏、访获积年省友从严比例定拟一摺。甘肃各州县仓库粮银。亏缺累累。该省向有省友名目。在省盘踞。多由此等积蠹。从中勾串吏胥。通同舞敝□大。自应严办示惩。此案龚世禄、以未满书吏捐职。久住会城。交结官员书吏。为玉门等三县、代造销册。得钱使用。甚属可恶。龚世禄、著枷号一年。满日再发极边烟瘴充军。该省现当查办亏缺之时。若枷号后听其自便。难保不复与不肖州县勾通滋敝□大。著将该犯提至司监。派人严密看管。如有交通漏洩情事。查明再行从重治罪。其玉门、中卫、西宁、三县、若查出仓库亏短。则罪名较重。应从其重者办理。如查明无亏。其托人代造册籍。事在未行禁止以前。著加恩免议。　　

○己卯。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○遣官祭太岁之神。　　

○回部伯克莫罗阿布都尔咱克等十一人、朝鲜国使臣洪义浩等三人、于午门外瞻觐。　　

○庚辰。上御保和殿。筵宴朝正外藩。科尔沁、巴林、喀喇沁、奈曼、敖汉、阿巴噶、扎噜特、喀尔喀、土默特、杜尔伯特、乌喇特、郭尔罗斯、苏尼特、克什克腾、翁牛特、阿巴哈纳尔、青海、土尔扈特、和硕特、王贝勒贝子公额驸台吉及朝鲜国正副使等、随文武大臣。依次就坐。诸乐并作。上进酒。召左翼、科尔沁扎萨克土谢图亲王诺尔布琳沁、卓哩克图亲王噶勒桑栋罗布、巴林亲王衔扎萨克郡王索特纳木多尔济、喀喇沁亲王衔扎萨克郡王满珠巴咱尔、科尔沁扎萨克郡王和硕额驸索特纳木多布斋、奈曼扎萨克郡王巴勒楚克、科尔沁贝勒鄂勒哲依图、土默特扎萨克贝子固伦额驸玛呢巴达喇、右翼、喀尔喀赛因诺颜扎萨克亲王固伦额驸拉旺多尔济、科尔沁扎萨克达尔汉亲王布彦温都尔瑚、喀尔喀扎萨克图汗部扎萨克汗布尼喇特纳、杜尔伯特扎萨克亲王固噜扎布、回部郡王衔贝勒哈迪尔、喀喇沁扎萨克贝勒托恩多、喀尔喀镇国公巴彦济尔噶勒、喀喇沁扎萨克辅国公理藩院额外侍郎玛哈巴拉、至御座前。赐酒成礼。
  </div>
  <div class="pagination">
   <a href="清实录嘉庆朝实录_page429.html">
    上一页
   </a>
   <span>
    ...
   </span>
   <a href="清实录嘉庆朝实录_page425.html">
    425
   </a>
   <a href="清实录嘉庆朝实录_page426.html">
    426
   </a>
   <a href="清实录嘉庆朝实录_page427.html">
    427
   </a>
   <a href="清实录嘉庆朝实录_page428.html">
    428
   </a>
   <a href="清实录嘉庆朝实录_page429.html">
    429
   </a>
   <span class="current-page">
    430
   </span>
   <a href="清实录嘉庆朝实录_page431.html">
    431
   </a>
   <a href="清实录嘉庆朝实录_page432.html">
    432
   </a>
   <a href="清实录嘉庆朝实录_page433.html">
    433
   </a>
   <a href="清实录嘉庆朝实录_page434.html">
    434
   </a>
   <a href="清实录嘉庆朝实录_page435.html">
    435
   </a>
   <span>
    ...
   </span>
   <a href="清实录嘉庆朝实录_page431.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
