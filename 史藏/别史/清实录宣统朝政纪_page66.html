<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 66 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 66 页/共 148 页</h1>
    <div class="content">
○壬申。谕军机大臣等、贝勒载润等奏、陈明贵胄学堂办理情形。拟定考试日期。知道了。又奏提调雷振镛因病开缺一片。又奏、裁撤提调一差。并拟增设监督副官各员一片。均著依议。现月　　

○又谕、农工商部奏、华商集股创办公司汇案一摺。著依议。又奏派王清穆、刘世珩著准其充该部头等顾问官。毋庸加给顶戴。现月　　

○又谕、邮传部奏、洛潼铁路购买机器。应照成案准予免税一摺。著该衙门议奏。又奏、正太铁路洋员请给宝星一片。著外务部议奏。现月　　

○又谕、邮传部奏、谨拟各省大小轮船公司注册给照章程。缮单呈览一摺。著依议。现月　　

○又谕、电寄冯汝骙、据电奏、江西米价腾贵。请暂免米谷内地统税。以平市价等语。著准其暂免一个月。电寄　　

○引见军官学堂深造料考列上中等毕业学员。得旨、郝福田著授为工程队正军校。江寿麒著授为马队正军校。熊炳琦著授为石滟驳队正军校。崔承炽著授为辎重队正军校。师景云、张纪、朱鼎勋、陈调元、易兆霖、马毓宝均著授为步队正军校。胡叔麟、杨朝黼、张学颜、刘鼎臣、翟殿林、靳同明、陈清源、方先聪、张荣魁均著授为步队正军校。宋焕彩、全斌均著授为石滟驳队副军校。现月　　

○驻藏大臣联豫奏、藏地立约互市。外交以保护邮电商埠为先。达赖潜逃。内政以保教安民为要。而内政之尤急者。则在于清除内奸。挽回主权然今日与昔时不同。藏地与内地亦异。其筹办各事。有应改革者。有应变通者。有应更新者。有应复旧者。如练兵、兴学、辟地利、兴工艺、添设官吏以收人心。分驻弁兵以扼要路。头绪纷繁。皆应措置周妥。惟有竭尽心力。揣其时势。分别缓急。次第办理。得旨、当懔遵晶■宜次电谕。妥慎办理。用副朕系念边疆之至意。摺包　　

○署湖广总督瑞澂奏、裁撤局所。归并藩司拟设度支公所。分科治事。以节经费。下部知之。摺包　　

○农工商部右侍郎杨士琦出差。以内阁学士溥善署农工商部右侍郎。现月　　

○予湖北故光禄寺少卿王家璧、国子监学正张裕钊、举人张官德列入国史儒林传。摺包　　

○癸酉。谕军机大臣等、电寄增韫、据电奏浙省米价奇昂。请再截留漕米二万石。接济平粜等语。著照所请。电寄　　

○纂修官吴怀清恭纂　　

帮总纂官蓝钰恭辑监修总裁世恭阅二签正月初四日正总裁那月日专司蒿■禾本陆恭覆阅甲寅正月二十七日　　

徐月日　　

荣月日副总裁唐月日　　

宗室宝恭阅二签八月初一日

　　

陈恭阅二签二月日　　

熙月日　　

郭恭阅十一月十七日　　

宗室麒月日


大清宣统政纪卷之三十四　　

宣统二年庚戌夏四月甲戌朔。时享太庙。遣庄亲王载功恭代行礼。　　

○谕内阁、前奉先朝谕旨。设立资政院。以为上下议院之基础。圣谟宏远。薄海同钦。朕御极以来。日以继志述事为务。晶

■宜经降旨。将该院院章暨各项选举章程。厘定颁布。责成内外臣工。切实筹办。本年九月初一日。为第一次开院之期。所有单开各项钦选议员。宗室王公世爵。著魁斌、载功、讷勒赫、载瀛、载润、溥敦■土、全荣、寿全、载铠、载振、毓盈、载燕、盛昆、庆恕、为议员。满汉世爵。著希璋、黄懋澄、志钧、荣全、荣塾、延秀、曾广銮、存兴、李长禄、敬昌、刘能纪、胡祖荫、为议员。外藩王公世爵。著博迪苏、贡桑诺尔布、色淩敦鲁布、色隆托济勒、勒旺诺尔布、特古斯阿勒坦呼雅克图、蝱滟朋楚克车林、多尔济帕拉穆、达木党苏伦、那彦图、索特那木札木柴、巴勒珠尔拉布坦、司迪克、那木济勒错布丹、为议员。宗室觉罗。著定秀、世珣、荣普、成善、景安、宜纯、为议员。各部院衙门官。著奎濂、陈懋鼎、赵椿年、锡嘏、荣凯、毓善、刘道仁、文哲珲、张缉光、李经畬、林炳章、庆蕃、顾栋臣、何藻翔、陈善同、刘泽熙、魏联奎、赵炳麟、俨忠、胡骏、王璟芳、文溥、吴敬修、柯舅忞、荣厚、胡礽泰、汪荣宝、刘华、长福、曹元忠、吴纬炳、郭家骥、为议员。硕学通儒。著吴士鉴、劳乃宣、章宗元、陈宝琛、沈家本、严复、江瀚、喻长霖、沈林一、陶葆廉、为议员。自应先期召集。以备举行。著以本年八月二十日为召集之期。所有该院议员。均即遵照定期。一律齐集。将开院以前应有事宜。妥行准备。该议员等、须知此次召集资政院。为中国前此未有之创举。即为将来成立国会之先声。务期竭尽忠诚。恪守秩序。克担义务。代表舆情用副朝廷实行立宪循序程功之至意。将此通谕知之。现月　　

○东三省总督锡良奏、奉省公署。遵设行政会议厅。暨将已设之宪政筹备考核处。改为宪政筹备处。均下所司知之。摺包　　

○浙江巡抚增韫奏、裁汰书吏。先由臣署实行。爰定三法。一曰定名称。书吏之称。为世诟病。稍知自爱之士。鄙不屑为。经案照幕职所定之科。分题面试。订额考取。优等为录事。次者为写生。而书吏之名消灭矣。一曰裁规费。现取之录事写生。月薪从优发给。纸张谁项。另设收发会计处。专司其事。又通饬晓喻。凡关于书吏之私收规费。悉数革除。傥受丝毫。概以赃论。而书吏之所恃乾。一埽而空矣。一曰禁复充。令该录事等、各具照片。悬示门首。委员稽查。俾受雇者无从溷奣＜虘阝＞亦。复牌示法政毕业生。遇录事写生缺额。按照毕业名次。分别传补。不准已裁书吏接充。而雇替顶充之患永绝矣。更有请者。现在豫备立宪。咸与维新。以后办理事宜。一以事理为衡。遵照部定则例及奏定章程。毋庸援引成案。庶旧日书吏失所挟持。而办事者可无牵掣之虑。并恳饬下部臣。以后遇无心错误。将公罪处分。从宽免其置议。下会议政务处知之。摺包　　

○乙亥。谕军机大臣等、张人骏电奏、本年四月十五日廷试学生。商科举人向瑞焜、沈祚延、高彤墀、办理南洋劝业会。请俟事竣再行补考等语。著该部议奏。电寄　　

○广西巡抚张鸣岐奏、永＜走毕＞滟蜽县属匪棍黄有绍等、抗捐滋事。业经会商提臣。督队剿办。得旨、著督饬营队。擒渠散胁。毋任句结匪徒。滋扰地方。官报　　

○命浙江定海镇总兵邱开浩解任。另候肬■闲用。现月　　

○丙子。常雩。祀天于圜丘。遣豫亲王懋林恭代行礼。早事　　

○谕军机大臣等、吏部奏、已革山西候补知县姜诰被倢■＜曰融＞■＜石木＞冤抑据丁宝铨确切查明声请昭雪应如何量予恩施请旨一摺。已革山西候补知县姜诰、著销去永不叙用字样。现月　　

○吏部奏、厘定学堂出身奏奖人员。酌收分发公费。从之。摺包　　

○军咨处奏、酌拟通筹全国军用图书齐一办法。以谋共同进步。军用图书。关系全国军事。至为重要。编译军用图书事项。有宜豫为分配者。有宜详为审订者。查现在陆军部暨南北洋。均设有编译局。惟已译之书。或彼此重复。应编之书。或均皆缺漏。今拟通饬各局。凡已编已译之书。均送由军咨处通行立案。现编现译未成之书。亦均将其书类名目。咨送本处立案。凡甲局所编译者。即由本处知照乙局。勿再编译。甲乙局所皆未编译者。即由本处知照各局。分任编译。如此则不至重复缺漏。此分配以谋军用图书之齐一。而各局亦因以并行进步者也。查现在军队学堂所用图书。类皆自为风气。甚或宗旨失于正确。于军用实际。遗误非轻。今拟通饬各局。凡所编译之书。既经脱稿。即缮送军咨处。审订后作为定本。再行印刷出售。并由本处通饬各省军界学堂。一体购用。不得滥用他本。如此则不至纷瞌错误。此审订军用图书之齐一。而各局亦因以并行进步者也。更有进者。近来各国新学日出。战法亦日精。关于战事之图书。其秘密或精详新出之善本。往往＜目辟＞暒穴＜曰融＞夕＜夗贝＞求匪易。韽了拟凡游往外国。有能＜目辟＞暒穴＜曰融＞夕＜夗贝＞得秘密之图书。或精详新出之善本。准将原书并译本。一体送处。量为请奖。至各局编译人员。及军人学生。有能发明新学新械者。亦准将所著之书。或新械书模型图式。送处考核。分别请奖。如此庶军学日精。而人材日出矣。又奏、特立军事宜报避。隶属于第五厅。所出之报。拟名为军事官报。均从之。摺

包　　

○闽浙总督松寿奏、闽省禁种罂粟。一律净绝。在事出力各员。择尤保奖。得旨。著暂缓保奖。该衙门知道。摺包　　

○又奏、遵照续订官制。拟裁福建粮道。增设巡警劝业两道。如所请行。并下部知之。摺包　　

○丁丑。谕军机大臣等、陆军部右侍郎那晋、差务较繁。毋庸进文职班。现月　　

○法部会奏、详订检察厅调度司法巡警章程。计分八节。都十八条。第一节总纲十六条。第二节逮捕人犯十四条。第三节＜目辟＞暒穴＜曰融＞夕＜夗贝＞索证据十六条。第四节护送人犯九条。第五节取保传人八条。第六节检验尸伤五条。第七节接收呈词五条。第八节附则六条。从之。官报　　

○御史萧丙炎奏、各省厘金。积弊太甚。请饬严加整顿。一曰厘金总局。有督办以享其成。复有会办帮办以分其润。巧立名目。厚支薪水挂名者得领乾修。当事莫不肥己。此总局之积弊。不得不严加整顿者也。一曰厘金分局。或十余里设一所。或数十里设一所。委员迫于比较。不惮苛敛以取盈。司事工于详销。又复多收而少报。甚且任土豪阴为包揽。不顾额外浮徵。纵巡丁黑夜放行。擅敢暗中受贿。此分局之积弊。不得不严加整顿者也。若夫商民完厘。其需索刁难。尤堪痛恨。譬如一船到卡。未完厘以前。必须花钱报到。名曰挂号。既完厘以后。又须花钱请行。名曰打号。否则将船扣留不得行。是为需索之类。又如一货到卡。初卡既已全完。至中卡必照数而议如。名曰补票。中卡业经补过。至未卡又必照数请益。名曰加票。否则将货盘查。必至稽延时日。而损伤更多。是为刁难之类。此外如任意取货曰叨光。无故挑钱曰加水。强名偷漏而议罚。妄指用物而充公。种种节外生枝。无非于中取利。此通同局所之积弊。不得不严加整顿者也。拟请饬各省督抚。分别查明办理。或慎选妥员。或裁并厘卡。或另订局章。严加整顿。庶几弊绝风清。并请饬下度支部会同税务大臣。速订税章。将各省厘卡。概行裁撤以归画一。下所司知之。现月　　

○派郡王衔贝勒载涛充专使大臣。前往英国吊唁。电寄　　

○以功在桑梓。予故河南遇缺题奏道开封府知府孙云锦。附祀曾国荃安庆专祠。现月　　

○戊寅。蠲缓两淮泰海二州属被风被潮各场穴■士■黾折价钱粮。官报　　

○己卯。谕军机大臣等、农工商部奏、北京制造玻王滟黎公司亏欠钜款请按公司律将公司承办人已革福建知府蒋唐祜交京师地方检察厅押追并遴员清理公司事务一摺。著依议。现月　　

○验看学部考验游学毕业生。得旨、吴匡时著赏给工科进士。魏宸组、金保康、金鸿翔、张更生、郝延钟、龚廷栋、均著赏给法政科举人。摺包　　

○署两广总督袁树勋奏、造就宪政急需人材。请设广东大学。先办法政分科。续办商工两分科。以符大学至少须置三科之制。下学部议。现月　　

○庚辰。谕内阁、上年据修律大臣奏进编定现行律。当经谕令宪政编查馆覆核奏准。兹据该馆及该大臣等、将现行刑律黄册。并按照新章修改各条。缮具进呈。朕详加批览。尚属妥协。著即刊刻成书。颁行京外。一律遵守。国家律令。因时损益。此项刑律。为改用新律之豫备。内外问刑各衙门。务当悉心讲求。依法听断。毋得任意出入。致滋枉纵。以副朝廷慎刑协中之意。

现月

　　

</div>
    <div class="pagination">
<a href="清实录宣统朝政纪_page65.html">上一页</a><span>...</span><a href="清实录宣统朝政纪_page61.html">61</a><a href="清实录宣统朝政纪_page62.html">62</a><a href="清实录宣统朝政纪_page63.html">63</a><a href="清实录宣统朝政纪_page64.html">64</a><a href="清实录宣统朝政纪_page65.html">65</a><span class="current-page">66</span><a href="清实录宣统朝政纪_page67.html">67</a><a href="清实录宣统朝政纪_page68.html">68</a><a href="清实录宣统朝政纪_page69.html">69</a><a href="清实录宣统朝政纪_page70.html">70</a><a href="清实录宣统朝政纪_page71.html">71</a><span>...</span><a href="清实录宣统朝政纪_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
