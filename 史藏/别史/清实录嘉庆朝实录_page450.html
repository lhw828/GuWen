<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 450 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 450 页/共 523 页</h1>
    <div class="content">○乙酉。孝康章皇后忌辰。遣官祭孝陵。　　

○谕内阁、方受畴奏钱粮完解九分有余、请免上忙经徵督催各员处分等语。直隶二十一年分上忙钱粮、三河等州县未完银十九万三千余两。前降上□日令方受畴将徵解不力各州县、乃督催不力各道府直隶州职名、咨部议处。嗣经议定章程。各直省上忙钱粮将徵解实数造册报部。毋庸予以处分。统归入下忙办理。所有直隶上年上忙未完钱粮、徵解不力州县、及督催不力之道府厅州。俱著免其议处。其民欠未完钱粮、州县经徵不力处分。统俟奏销时核计分数。照例参处。　　

○丙戌。遣官祭关帝庙。　　

○谕内阁、御史谭瑞东奏、请仍令左右翼总兵分驻外城一摺。嘉庆四年添设左右翼总兵。彼时分驻外城一员。以资查察。嗣驻跸圆明园。该总兵等即轮流在园直班。若再分驻外城。势难更代惟在该步军统领、及总兵等、严行督饬营汛员弁。认真缉捕。予令宵小敛迹。辇毂之下、自可一律肃清。岂必移驻外城、始能禁暴诘奸乎。该御史所奏不可行。著无庸议。　　

○谕军机大臣等、本日吏部议奏、将先福照溺职例革职。已依议行矣。此案先福于陈启文禀揭杨毓锦隐匿仓粮。不行查究。沈仁澍侵冒银粮。龙万育徇隐不办。亦不据实严参。实属有心徇纵。著和宁等密加查访。先福有无得受该革员等贿赂。因而徇情袒庇。再先福在陕甘总督任内已将三载。其平日声名若何。此案之外、有无别项贪婪劣迹。并著留心密访。如查有婪赃实据。一面严行审讯。将伊任所赀财先行查抄。一面据实由驿参奏。奏到之日。以便派员抄伊在京家产。和宁等于定案时、再将先福按律拟罪。若查无赃款。和宁等于本案审结时、摺内声明。令先福在兰州候上□日。帅承瀛先行来京覆命。和宁署理督篆。俟长龄到任交代后。再行起程回京可也。将此谕令知之。　　

○丁亥。遣官祭昭忠祠。　　

○戊子。以故奉恩将军松廷子归当阿、袭职。　　

○协办大学士刑部尚书章煦、以病乞解任。赏假调理。以兵部尚书吴璥、署刑部尚书。　　

○缓徵江苏邳、沛、二州县、毗连灾区地方额赋。及未还仓豆。　　

○庚寅。谕内阁、御史萧镇奏清厘赋税、以裕国课一摺。直隶顺天府所属州县内沙压地亩。并入官抵帑、退差、退耕、各地。均应招佃报垦。乃延搁多年废置不办。一任奸胥蠹役隐匿期占。闲有小民呈请认种。辄往返驳查。多方勒掯。以致国课日久虚悬。著直隶总督、顺天府尹、即将前项地亩、分饬各该地方官、赶紧清厘。照例招佃报垦。如有胥役影射把持情敝□大。立即查明从严惩办。以除积蠹而清田赋。至酒税一项。应如何稽察、以杜包揽偷漏之敝□大。著崇文门监督妥议章程具奏。　　

○旌表守正捐躯直隶曲阳县民刘占金妻葛氏。　　

○辛卯。上幸万寿山。诣广润祠拈香。　　

○遣官祭历代帝王庙。　　

○给山东济宁、鱼台、二州县、上年被水灾民一月口粮。并贷耔种有差。　　

○壬辰。谕内阁、御史卿祖培奏请严拏窃盗、并禁止赌博各一摺。弭盗之方。全在平日稽查严密。自然宵小敛戢。该御史摺内称、涿州一带。现在禁止夜行。该处地当孔道。行旅往来。岂可任听捕务懈弛。转严夜禁。著直隶总督、顺天府、严饬地方官。认真缉捕。如有兵役包庇、窝家隐留情敝□大。立即严拏惩办。其徒流充警。并著查明定例遵行。勿任潜逃再犯。以靖奸宄。至赌博为盗窃之源。久干例禁。官员衙署、尤当杜绝浇风。并著一体申禁。有犯必惩。勿稍姑息。　　

○谕军机大臣等、和宁等奏、审明参革知州沈仁澍、侵蚀仓库银粮、畏罪自尽、该管道员龙万育、有派累需索情敝□大、请上□日革审、并查出沈仁澍侵亏承运仓粮脚价、请将督运知府黄方革审各一摺。本日早闲。先据先福奏到摺内、称革职知州沈仁澍、于正月二十八日早出门、未刻回寓、即气闷不言、吃粥身□党卧、面色渐次改变、子时气绝、沈仁澍常带小荷包一个、或者藏有毒药、实不知系何毒物、何时服毒等语。情节甚属可疑。沈仁澍于二十八日早闲出门。系往何处。先福摺内未经声叙明晰。恐有情敝□大。其身带荷包。素无事故。何至藏有毒药。即藏药在内。先福何由得知。更非情理。沈仁澍是日出门。必有跟随家人。著和宁帅承瀛查明。提到严行审讯。沈仁澍二十八日如系在先福署中午饭。则是先福因曾得该革员贿赂。恐其到案供明。致死灭口。必有家丁厨役人等串通谋毙。如集讯供证确凿。即将先福锁拏究问。审明治罪。不可稍存回护。傥讯明沈仁澍是日并未往先福署内。亦必有所往之处。其在何处中毒。或系先福指使授意。必须彻底根究。若系未刻回寓吃粥后脸色始行改变。则是沈仁澍在本寓服毒。其亲属家人必知。其遗纸是否亲笔。务须查审明确。不可稍有含混。此一节关系重大。切勿草率。至沈仁澍前在皋兰县任内拨运镇番粮二万石。业经镇番县具报全数拨出。而皋兰县仅收贮三千石。其未运粮一万七千石。并运脚银三万一千四百两。均归无著。先福近在同城。岂竟全无闻见。先福现已革职。著和宁等即传提到案严审。并询问陈启文、伊既禀出沈仁澍银谷两空。其所领银两送与何人。如有见闻。令其据实指出。若系馈送先福。亦即将先福拏问严审。沈仁澍任所赀财。著和宁等即行查抄。其原籍何省。查明迅即咨明该省督抚。一并查抄。龙万育、黄方、均已降上□日革职。著即归案严行审办。至案内应赔各项银两。统俟全案审明拟结时。一并分晰奏明。著落赔缴。将此谕令知之。　　

○以故奉恩将军绵果子奕徵、伦盖子纯惠、各袭职。　　

○赏陕西等省丙子科乡试年老诸生张玉徽等四名、副榜。　　

○癸巳。清明节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○命皇次子智亲王旻宁祭孝淑皇后陵寝。　　

○遣官祭端慧皇太子园寝。　　

○祭先蚕之神。皇后亲诣行礼。　　

○谕内阁、庆保奏粤西春种无多、全赖秋收、始能陆续输将、请仍照旧催收钱粮、毋庸另改上下两忙限期等语。各省徵收钱粮。自户部奏明截分上下两忙期限。各省均有成效。广西省上年钱粮截至年底。亦较前多完五六万两。即云该省春种无多。必待秋收后始能踊跃输将。昨已改定章程。将上忙处分宽免。统归下忙核办。已无格碍难行之处。该抚率请将上下忙限期停止。与各省办理不能画一。势必相率效尤。藉词延玩。庆保所奏不准行。仍著传上□日申饬。　　

○命青州驻防新设兵丁、遇有红白事件。一体赏给恩赏银两。从副都统八十六请也。　　

○乙未。谕内阁、国家向遇旬庆大典。或銮辂时巡。臣工等例得呈献词章。明年朕巡幸盛京。祗谒三陵。越岁己卯。届朕周甲旬庆。诸臣雍容揄扬。合诸天保颂君之义。原以达下情而光盛典。但呈进之人。应辨以差等。其文亦应示以体裁。兹特先期通行告谕。凡宗室王公内、其能文者俱准呈进。在内满汉大臣、京堂、翰詹科道。在外督抚凡由科甲出身者。一体照例备进。此外概不准呈递。至废员系罢斥之人。尤不应越分妄干。傥有违例侥幸者。各衙门概不准接收。再近来进呈各册。往往贪多务博。竞为纤巧新奇。甚非人臣对扬之体。朕于宫中披览旧时臣工所进册页。每人或诗数首。或颂赋一章。词上□日敦厚。体裁亦复正大。嗣后诸臣进册者。每人祇进一册。诗文亦各专一体。毋许夸多斗靡。华而不实。其择言务求雅正。尤当颂不忘规。期于政事有裨。用副朕返朴还淳。厘正文体至意。　　

○以候补总兵官沈烜、为广东阳江镇总兵官。　　

○丙申。上御勤政殿听政。　　

○都察院奏、和郡王庄头张守魁妻宋氏、以夫死情屈具控、得上□日、此案张宋氏所控伊夫张守魁、因族侄张恒争产构衅。和郡王之子奕亨、派令护卫德禄判断。将张守魁板责锁押致毙。张守魁系王府庄头。若因其拖欠粮租。责押身故。虽干例禁。尚属有因。今因伊叔侄争产。与本府毫无干涉。辄滥加刑虐。致毙人命。若非听受贿嘱。何至偏袒若此。奕亨、著解任。护卫德禄、著革职。交宗人府严审定拟具奏。　　

○以镶蓝旗汉军副都统英绶、为内阁学士。兼礼部侍郎衔。光禄寺卿甘家斌、为大理寺卿。　　

○旌表守正捐躯山东济阳县民于景魁妻何氏。　　

○丁酉。上幸静明园。诣龙神庙拈香。　　

○戊戌。谕内阁、富俊奏分赔薓价各员、请免扣俸、归入抽收项下抵补一摺。吉林应赔驳薓价银一案。原以该员等办理不善。分别著赔。该员等无力完交。准令按季扣缴一半俸银抵补。已属格外施恩。今该将军率请免其扣俸。归于薓务抽收项下抵补。虽为数无几。但系该员应赔之项。自当令其递年坐扣。以示罚惩。若准以官项抵补。此外各案扣俸之员甚多。似此纷纷渎请。又将如何办理。富俊所奏不准行。其明保等四员应扣俸银。仍著照依原奏。按季扣缴。　　

○己亥。旌表守正被戕山西猗氏县民妇乔路氏。　　

○庚子。孝昭仁皇后忌辰。遣官祭景陵。　　

○奉国将军恒持、因病告退。以其子文谦、袭职。　　

○辛丑。遣官祭贤良祠。　　

○旌表守正捐躯河南夏邑县民妇路王氏。山西夏县民苏满金妻吴氏。　　

○壬寅谕内阁、长龄等奏访获盗犯致死盗夥、审明定拟一摺。此案林麦孜、孙常甫、均系免死盗犯。发遣伊犁。在配复敢起意强劫。又将盗夥致死灭口。凶恶已极。且在新疆地方。该将军等于审明后。自应一面将该二犯正法。一面奏闻。今仍定拟请上□日。办理殊属软弱。长龄等俱著传上□日申饬。所有林麦孜、孙常甫、二犯。俱著即处斩。嗣后新疆地方、遇有免死盗犯复行强劫者。均照此办理。　　

○大学士松筠等奏、审拟永远枷号斩犯兆昌、诬控禁役等拜会勾引匪徒一案。得上□日、兆昌前因匿名诬告胞叔祖兴德保等谋逆、又牵告伊父刚柱罪案拟斩。奏请即行正法。从宽改为监候。朝审未经勾决。嗣在监又两次诬告常明、及刑部司员等。递加板责。永远枷号。今复捏造禁役吴应连等拜会勾引匪徒入狱、及问官刑逼改供重情。用香头书写呈词。诬陷多人。本应照拟即行处斩。姑念此次该犯先因司狱吉椿、书写无名字贴。将伊詈骂。该犯始捏写呈词。计图吓制。尚非突然起意。兆昌著改为绞立决。至吉椿身系狱官。不能约束监犯。又不回堂办理。乃私写无名字贴。詈骂犯人。事发又先行烧毁。糊涂已极。仅予枷杖折圈。尚觉轻纵。吉椿著当堂重责四十板。发往盛京。归于移住营房内。交该将军等严行管束。余依议。　　

○旌表守正捐躯吉林闲散景连妻伊尔根觉罗氏。　　

○癸卯。上诣大高殿行礼。　　

○还宫。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百二十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十二年。丁丑。三月。甲辰朔。谕军机大臣等、闽省应拨天津水师弁兵。及船只炮械。现经汪志伊筹办齐全。乘风北上。于五月内可以抵津。所有直隶应行添建炮台营汛衙署兵房各事宜。何以方受畴至今尚未奏及。傥届期尚未竣工。该弁兵到时将何所栖止。著方受畴迅速估办。即派嵩年、同天津道李于培、就近作为监督。催令赶紧修造。闽省弁兵抵津后。其江浙广东弁兵。亦即接续前来。务将应办工程一律督造齐全。毋致临时贻误。此次春围。嵩年竟不必前来随扈。即在天津将此事妥速经理可也。将此谕令知之。　　

○闽浙总督汪志伊、因病解任。以广东巡抚董教增、为闽浙总督。调云南巡抚陈若霖、为广东巡抚。以云南布政使李尧栋、为巡抚。广西按察使祝庆承、为云南布政使。直隶大顺广道程卓梁、为广西按察使。　　

○乙巳。上幸圆明园。　　
</div>
    <div class="pagination">
<a href="清实录嘉庆朝实录_page449.html">上一页</a><span>...</span><a href="清实录嘉庆朝实录_page445.html">445</a><a href="清实录嘉庆朝实录_page446.html">446</a><a href="清实录嘉庆朝实录_page447.html">447</a><a href="清实录嘉庆朝实录_page448.html">448</a><a href="清实录嘉庆朝实录_page449.html">449</a><span class="current-page">450</span><a href="清实录嘉庆朝实录_page451.html">451</a><a href="清实录嘉庆朝实录_page452.html">452</a><a href="清实录嘉庆朝实录_page453.html">453</a><a href="清实录嘉庆朝实录_page454.html">454</a><a href="清实录嘉庆朝实录_page455.html">455</a><span>...</span><a href="清实录嘉庆朝实录_page451.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
