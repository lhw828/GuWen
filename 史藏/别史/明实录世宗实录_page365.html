<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 365 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 365 页/共 518 页</h1>
    <div class="content">　　○命趋朝不及因称疾谢罪  上切责而贳之以右侍郎甘为霖代
　　○丁卯以将大祀  圜丘  上御奉天殿传制誓戒百官请  皇祖配位于  太庙
　　○赐朝鲜国大统历一百册
　　○停大兴宛平二县岁办崇文门宣课分司纸劄从顺天府臣议也
　　○戊辰升甘肃行大仆寺卿五箕为山西按察使
　　○己巳先是四夷贡使至京师皆有防禁五日一出馆令淂游观贷易居常皆闭不出唯朝鲜琉球使臣防之颇宽己而亦令五日一出至是朝鲜国王李怿以五日之禁乃朝廷所以待虏使而己为冠裳国耻与虏同田礼部以请诏弛其禁
　　○以冬至节遣恭顺侯吴世兴会昌侯孙杲泰和伯陈万言祭  七陵长宁伯周大经祭  景皇帝陵及
　　○哀冲太子墓彭城伯张钦祭  悼灵皇后
　　○自  恭让章皇后以下遣内官分祭如常
　　○朝鲜国王李愕遣陪臣礼曹参判元继蔡等泰宁等三卫都督歹答儿及头目塔卜歹等各来朝贺各至令莭宴赏如例
　　○庚午  上祀  天子圜丘还御奉天殿群臣行庆成礼是日大宴文武百官及四夷朝使
　　○辛未  上御奉天殿百官行庆贺礼  两宫皇太后及  庄肃皇后  中宫皇后俱免命妇朝贺  上在  南郊斋宫自制大报歌一章出示大学士张孚敬等曰朕肃怀大报草此数言聊以见意卿等可与言鼎臣道南及分献礼官一观其各以赞佐戒进之辞和之其辞曰岁次甲午兮阳月之八日新冬肃群臣而朝趋泰坛兮钦大报以叩  苍穹朕以微薄菲质兮荷洪眷下及而主兆庶愧绵才愚质兮惧无以上副恩隆思欲康此民以图报称兮无学以出其治源爰肇复泰禋兮兹当四举愚衷匪直慎始兮□惟厥终咨左右丞弼兮其尽启沃以匡佐期世道跻于熙皞兮庶或仰承乎眷崇末仍
　　○御笔注云曰道举去岁疾未亲耳故承之以慎终句于是侯郭勋伯陈万言大学士张孚敬李时尚书汪□金□□□夏言侍郎顾鼎臣黄绾黄宗明甘为霖学士廖道南皆奉绍恭和  上俱命留览
　　○甲戌诏革庆成王府镇国将军袁杜爵为庶人镇国将军袁樤辅国将军知火□舟各夺禄米三之二表杜性贪戾尝率恶少踰垣夜入府藏窃其父金父薨又欲因丧而劫夺其遗物不遂嫡兄丧栾遣人支禄白昼攫之于市又率庶兄弟表枫表樤表榽出郭而夺其屯粮表樤收父婢为妾与其子亦入藏窃金俱为母妃侯氏所奏表杜等诬奏表栾父子蒸淫大恶及抑勒宗室奏请横索军校月粮等事知＜火廉＞亦摭表杜等惟簿中事奏之诏下抚按勘问其事涉宫闱者遣司礼监官张进往按之至是进及抚按官勘得其实言表杜悖戾傲狠其罪为著表樤及子知火□舟贪淫渎乱表枫等同恶相济皆宜示创法司覆如其议遂削杜爵而减樤等禄责枫等令改过自新
　　○乙亥有盗窃  圜丘祭器者太常寺官以闻因忝坛户郭纪及奉纪黄
　　○靖然疏怠之罪  上谓祭器重事而纪等不加慎守以至失盗并请然逮下法司讯治令遉事者亟访真盗期于必获
　　○丙子  命五军营坐营都指挥佥事任凤充听征左参将甘州领班都指挥佥事王佐佥事狭西行都司事
　　○己卯先是洪武中逮泗州  祖陵令江南造黄瓦以道远未至先以黑瓦覆之已而殿廉告成遂不复更瓦至皆积不用至是奉纪朱光道具＜锍-釒＞请用故所积黄瓦更正殿庑及增设陵前石仪与凤阳  皇陵同制礼部覆如其奏  上从之
　　○庚辰  孝惠太皇后
　　○忌辰  奉慈殿行祭礼遣附马都尉谢诏祭  茂陵
　　○辛巳初童源告故太监张永弟容不法并讦永坟建造违制及碍皇城龙脉诏下所司勘报永坟与风水无碍弟侈忲越制诏损减如式事竣久矣至是容奴郭禄者为容所遂思有以倾之乃祖源故知诬称永坟犯龙脉容不行迁改去岁又将妻陈氏窃葬兆内致
　　○哀冲太子不永令其子郭麒陈牒锦衣卫带俸指挥阎纪所使之转奏纪丽妃阎氏父也  上览而恶之以其＜锍-釒＞示辅臣曰此＜锍-釒＞甚无谓人命定自天引积后人福则在祖父为之顾朕不逮  皇祖  皇考深仁原泽耳诚如纪言则举皆可以如是也有是理耶辅臣张孚敬等因奏近年京师无籍小人竞为刁辞挟诈人财锦衣卫虽见任官无受词例纪系带俸乃受郭麒告词为之转奏其为郭麒主使甚明此风若渐长未免有伤  皇上平明之治请严治之得旨郭麒胁诈害人主使阎纪渎奏其令法司逮讯从重问报纪姑贷禄计穷乃复具＜锍-釒＞讦永如纪奏且诬其与亲王交通中有大奸令妻陈氏衣男子服怀＜锍-釒＞阑入午门前为麒声冤诏镇抚司执付法司如前旨从重拟报法司乃论禄麒及诸朋谋讦首俱发边卫充军诏如拟始郭勋以张永故有撼于杨一清乃乘霍韬劾奏一清使永奴朱继宗告容为飞语流禁中容与一清俱得罪继宗宥不问自是告讦遂炽至此客凡三被奴告矣事初闻众惴惴惧兴大狱赖  上圣明察其诞置诸奸重典中外大悦而告讦之风少衰
　　○建云南道御史赵元夫福建道御史杨春芳鸿胪寺序班李复启姚卓下诏狱是日早朝元夫等紏仪不俟承旨輙起复启等又失紏举遂并罪之
　　○壬午总制宣大兵部左侍郎兼都察院左副都御史张瓒回京诏添注本部管事瓒辞免兼官许之
　　○癸未翰林院侍读学士廖道南奏进九五斋恭默室颂二通因请以  御制诗文如钦天记颁大报歌之类宜增八郊典如享  太庙示辅臣谒  世庙示礼官诸篇宜增八庙典宸章歌咏各以类聚宣付史馆会为大全  上从其请
　　○贵州宣慰使安万铨冠带应袭舍人宋夔以庆贺  圣节各遣舍把人等贡马宴赉如例
　　○甲申户部覆两淮巡盐御史陈缟所陈盐法事宜一招流移淮杨人户多弃业逃徒以兴贩为生宜责成州县招徕安集或假与牛种或免其逋责岁终籍所招复之数以凭默陟一防漏灶比来灶户贫者流亡而富者又复买脱大非原额宜以版籍为定但有灶求归民者按籍详核毋得輙与改易一厚优恤灶户各有盐课而有司概以繇役苦之宜照先年事例灶田不许派差徭间有置买田地者听其自输正赋其有奸灶飞射诡寄等毙有司一体查究一免荡税荡地原无赋入且淹没不常非岁稔之区其已八赋额者勿论余悉任其开耕俟三年后耕获有常始开报起科一严引期各边报中之商但有违限者核其年月久近罪坐如例毋得概罚一复食盐淮杨所获私盐许令各于本处鬻卖如私盐之外额引不及照旧设立折盐铺户于两批验所领买官盐散各州悬以资日食从之
　　○总制狭西三边兵部尚书唐龙奏虏寇宁夏先事设备诸将御之皆有功计固原总兵刘文部斩首百二十七级延绥总兵王
　　○部斩首一百三十级副总兵梁震部斩首一百八十五级把总刘致中等亦斩首二十级兵部尚书王宪以捷报殊常请遣科臣一人勘实以行大赉  上从之命吏科给事中戚贤往与巡按御史亟勘以闻
　　○乙酉先是  上以大祀御殿誓戒群臣中书舍人无侍从殿班者御史扬行中奏之  上以其怠玩逮掌中书事傅棨等四人下诏狱棨等奏辩言故事誓戒无中书侍班下礼部覆议言升殿礼仪翰林官与中书舍人俱用四人东西侍班苐缘会典开载互有详略故
　　○誓戒进历等礼有翰林而无中书棨等沿袭旧规罪亦可原今宜著为令凡御殿称贺诸礼皆中书舍人与翰林诸臣分班对立毋淂异同  上从其请因贷棨等
　　○户部覆南京总制粮储都御史宋景奏南京水兑正米三十万石原议以夏秋之间支放三月弟异时各卫军伍充实近消耗损若支放原额非再益两月不可且各卫仓粮积至数百万石计十年方可放尽请自明年始仓粮挨陈放支五月水兑五月折银两月若值闰月本折随宜酌支其水兑五月务足原额三十万石之数附余米九万石输仓作正放支仍宜行南直隶浙江江西湖广抚按每岁会单至日籍定所兑之数某府若干某州县若干并官司职名输纳期限送南京户部查验庶各官无从规避而临期违误之弊可免旧规不废而附余常存也从之
　　○隰川王府辅国将军成鐎上＜锍-釒＞言云中叛军之变幸获削平然其衅端实贪酷官吏激而成之臣犹有通虑者天下之变隐于民心者异日不独一云中也兹图所以为消弭之道莫先于清仕途诛贪酷＜锍-釒＞甚剀切下吏部覆奏今日吏毙诚有如成鐎所言者多请移咨都察院备行各该抚按官严令诸司府详核所属官员贤否署考每岁终及二司官入贺者照例密封送部具抚按考察各属务自行体访毋得假手雷同所注考语必凿凿徵实如示其贪必指其通贿科罚之迹某酷必指其非法虐害之刑某公谨廉勤必书其奉公守法之略其老疾罢软不及不谨必言其误事废政之由本部仍慎稽上请以凭黜陟如所注考词含糊两可是非背驰者照紏正滥举庶官例参治淂旨允行
　　○丁亥升威远守备指挥佥事贾英叙泸守备指挥使沉德元俱署都指挥佥事充游击将军英宣府德元四川松潘东路
　　○镇守两广总兵官咸宁侯仇鸾以病请回籍调理许之
　　○兵部覆浙江按察司副使戴金条陈备倭事言出海驾舡操备军士往者议以岁更交代频烦人无因志后议九年乃更则久戍不堪宜令三年番上仍编置簿籍如官军某人专领其号舡只庶人舡相习各知爱惜而劳逸亦均至海防扼塞莫如温之金卿盘石统辖三卫九所五寨原系把总指挥事权既轻威令不行宜增设守备严督官军竭力防御庶足以保障地方  上允其议
　　○戊子宁夏副总兵苖銮病不能视事总制尚书唐龙请以延绥东路参将都指挥佥事任杰代之兵部＜锍-釒＞上报可故事副总兵缺兵部集五府九卿科道廷推都给事中曾忭因言杰之用不自廷推而尚书宪輙从龙议是使主将废置之权在边图不在朝廷也浸废旧典恐滋他毙请申饬所司后无复然  上是其言
　　○庚寅总理河道右副都御史刘天和言黄河自鱼入漕河运舟通利者数十年而淤塞河道废坏闸座阻隔泉流冲广河身为害亦大迩者黄河改冲一支从虑城萧砀等县下出小浮桥口而于榆林集侯家林二河分流入运者俱淤塞断流不入利去而害独存明春粮运已迫今宜浚自鲁桥至徐州二百二十里之淤塞修师家庄至黄家闸之闸座及行管河郎中主事＜锍-釒＞浚诸泉源与运河接济又请徵调山东河南南北直隶四省夫役及议处工价粮食限各郡县朝觐官速于回任以充委用申明运军不许多带货物以致浅阻复＜锍-釒＞请设沽头闸主事并各闸官吏夫役工部议覆  上从之诏以＜锍-釒＞通运河系国家急务天和前后两＜锍-釒＞具见尽忠仍赐敕命作急督理一应司府军卫俱听节制务刻期完工以图永久
　　○辛卯起服阕原任太子太保工部尚书
　　○瑶以原职管南京工部事  命广宁伯刘泰充团营效勇营坐营官宣府北路参将署都指挥佥事李懋充协守大同左副总兵官
　　大明世宗肃皇帝实录卷一百六十九


大明世宗肃皇帝实录卷一百七十
　　嘉靖十三年十二月癸巳
　　○朔
　　○己亥吏部议各衙门主事中书评事博士行人等官选补科道凡系改授者即与实授柴薪俸级仍照原职关支考满叙迁许令通筭其余俱与事职报可惟柴薪俸级令照改官支给
　　○升靖虏守备指挥佥事崔天爵署都指挥佥事充延绥东路右参将
　　○先有旨令各省守巡官皆分驻所辖各道以时巡行郡邑至是山东抚按官奏言守巡官分驻各府欲以家从即湏增建公署未免劳民伤财请仍留家省城弟令每岁二月初出巡至五月终而返七月初出巡至十一月终而返  上不许令如前旨各驻所辖地方违者抚按官指名参奏
　　○庚子赐百官腊日宴
　　○升万全右卫守备指挥佥事郝镗署都指挥佥事充宣府北路左参将
　　○辛丑  命成安伯郭瓒等为正使持节尚宝司司丞桂舆等为副使捧册封蜀王让栩嫡苐三子承爚为蜀世子华阳恭顺王宾氵□正长孙承爝为华阳王庆革府爵庆王台□氵□衣□庶长子檙櫍为庆世子寿阳和靖王台濠嫡长子为寿阳王潘府陵川康简王铨金□梦长孙胤果为陵川王夫人李氏为陵川王妃周府临湍端简王安瀺庶长男睦檠为临湍王东城兵马副指挥高擢女高氏为郑王妃东城兵马指挥毕邦佐女毕氏为鲁王妃淮府仪卫正周世昌女用氏为淮世子妃南城兵马副指挥张鸾女张氏为代府砀山王妃逮直巡按御史李新芳大名兵备副使杨彝下诏狱先是新芳行部至广平县城门发铳猝发被惊新芳怒笞锐手并笞知县周谧又用左右谮谓其居官多不法恐见按治故使锐手谋害遂执谧及典史田经付推官杨经鞫讯谧等不服经知狱不就以新芳怒盛重违其意乃文致它事诬谧经侵分修城缗坐以监守自盗律广平府知府李鹏霄不能平诣新芳辩折之辞气颇厉新芳愧愤遂诬腾霄主使谧谋害己并奏之而遣推官杨继秦新民驰府执腾霄腾霄拒之稍集众自卫新芳复劾其拒城为乱檄兵备副使杨彝勒兵二千人往捕之腾霄弃官走通判吴子孝推官侯佩经历吴高质皆走郡城一空百姓奔走争门出蹂躏死者甚众新芳遣数百人追腾霄等下令得腾霄者予三百金追至赵州及之执腾霄系唐山县官舍而以子孝佩尚质归皆笞之数十尚质立毙腾霄谧经屡诉于朝廷抚都御史周金亦奏新芳谬妄及劾经新民怙势作威彝发激兵变之罪  上命新芳回籍听勘遣兵科给事中王祯刑部郎中李槚往勘其事至事据实以闻遂逮新芳等下诏狱而夺经新民官其他连引甚众先是金既劾奏新芳都察院言抚按互争金宜回避金亦言新芳愤逆皆掌院都御史王廷相阴为主持乞敕廷相毋预勘事因自请罢归廷相＜锍-釒＞辩本无回护亦请先罢  上以其事下刑部令廷相各供职如故后刑部具上狱词当新芳擅勘禁五品以上官自失宪体杨彝阿顺助虐俱革职为民腾霄新民经并闲住诏从之此事实新芳用小忿作威福至于擅调官军几致地方大变而吴尚质之死明属故勘乃独用不谙宪体革职当时论者以为失刑云
　　○壬寅户部言顷者诏免今年夏秋税粮之半业已颁布各省以银计凡六百八十一万九千两有奇此皆岁正供经费不可缺者乞通行天下亡论山海诸赋及寺观田园仓库赎锾徭役等银悉行会计以补原额  上不许如岁用不足令该部通融处
　　○乙巳选授行人何天启孙应奎潘子正尢鲁冯汝弼陈垲曹迈曾钓俱给事天启户科应奎礼部子正兵科鲁刑科汝弼工科垲南京吏科钧南京礼科
　　○丙午改授评事等官陶钦夔王祚陈玒戴铣金灿谢少南何其高曾孔化王廷沈铎等俱监察御史钦夔浙江道玒福建铣四川道灿山西道廷狭西道铎广东道少南云道其高广西道孔化祚俱贵州道琦湖广道蕙山东道
　　○太常寺以大祫捧主官名奏请令以后捧  主分献皆侯钦定如故
　　○丁未  贞惠安和景皇后忌辰遣玉田伯蒋荣诣  陵行祭礼
　　○戊申先是广东海贼许折桂等为乱提督侍郎陶谐等降之以捷闻兵部言折桂即降恐不能无后虞宜令诸臣审处开谕离其党与消弭祸端然后俱奏诏可至是谐等言折桂今听抚二年所矣真诚向化党与既散耕种为业保无他虑兵部请如例行赏  上以谐等安辑地方是其职业行赏报罢
　　○夜望月食
　　○庚戌大祫  太庙命附马都尉邬景和代尚书汪□金□衣□夏言侍郎黄绾黄宗明钱如京张瓒林庭＜木昂＞甘为霖学士张璧吴惠廖道南捧  主
　　○癸丑锦衣卫百户费洪以
　　○皇嗣未生请于南京内外慎选贤淑以备九嫔礼部请遣官于南北直隶河南山东广求之  上曰慎选淑女本为广嗣之计朕恐遣官四出重优百姓又恐不识者谓朕好色苐如洪奏于南京城内外选择如果无人再议奏请
　　○乙卯晋府宁化王府镇国中尉表棹表榔表欛聚饮娼家醉归途遇恶少王弼等与斗共执弼等夜击巡抚都察院门诉之都御史王德明怒笞弼等复佯为不知并笞榔等俱执送按察司狱按察使传钥初不知其宗室也遂击之狱明日为言于德明礼而遣之于是辅国中尉知熛紏合宗室数百欲为报复德明惧使人要奉国中尉奇瀸角□羊之众遂欧奇瀸而辱詈德明德明具奏知熛亦奏奇瀸及德明诸不法事诏德明回籍听勘遣司礼监左监丞宋兴大理寺少卿罗辂锦衣卫指挥赵俊刑科给事中石存仁往按其事至是据实以闻  上命逮德明京问夺钥官三级奇瀸知瀸夺禄米一年表棹等各半年
　　○升山西右布政使曹兰为本司左布政使
　　○贵州宣慰使安万铨及四川广西所属土官衙门各遣通人把等贡马赉赏如例
　　○万铨母死请守制终丧如文臣比礼部以土官守制无故事请下守臣勘处诏可
　　○丙辰立春顺天府官进春宴
　　○兵部覆御史赵元夫条陈备边事宜一三关之内东至永宁西至怀来凡平漫蹊径之处宜
　　○城堡者令守臣相度以闻一召募不行缺伍不补则边无兵矣宜令镇臣亟计一往者御史余鍧言紫荆之戍不近取诸茂山而远徵于真神保定令茂山之戍轮操
　　○营勤戍远劳非计者不若改戍紫荆而以真神保定之卒捕京操之缺鞫言诚当所司久未报惟亟令议上得旨如议行
　　○丁巳升天城守备指挥使李彬固原守备指挥佥事吴瑛俱署都指挥佥事充游击将军彬大同瑛延缓
　　○戊午授庶吉士秦鸣夏闵如霖浦应麒为翰林院编修阎朴李本郭希颜为翰林院检讨
　　○授成国公朱凤次子希孝为勋卫  命安远侯柳珣挂邱充摠兵官镇守两广地方
　　○兵部覆给事中杨僎条陈边防事宜壹诸边缺伍多有土人借名而代之役以利其饷有警輙亡不若令其明注顶补庶禆实用一诸边领哨官常以一人兼数十墩台军多地广驱率不及宜限每官一员管墩十座令镇臣议之一整饬密云兵备宜即驻密云而乃移居蓟州蓟州有巡抚在何益宜令议复一沿关居民往往与虏市因洩我事于虏宜申明禁例犯者治以重典淂旨如议行
　　○己未赐南京后府佥书都督佥事陈王□审祭一坛
　　○赐安昌伯钱维圻夫人崔氏祭一坛
　　○庚申隰川王辅府国将军成钡讦奏泽州知州钟英等赃罪且请自今州县等官有奸贪不法者许其查举以闻章下都察院都御史王廷相言国家优礼宗藩宠以禄秩而不假以事权诚有深虑且诸宗室奏事例当令长史启王参阅视乃可使赍奏今成钡违例妄渎既乖政体而又挟持有司短长且欲许之紏察州县是明窃国柄而阴夺人心大夫  祖宗防微杜渐之意夫英一小臣诚不足惜苐此风一长则天下宗藩皆为效尤其所系非细故也请寝其奏而令长史改王切责之并逮赍奏人员及本府辅导官接治其罪其所奏钟英赃罪俟大计核实而明黜之以一政体  上从其言钟英贪污事状仍同吏部从公考察
　　○辛酉以元旦节遣恭顺侯吴世兴附马都尉谢诏安仁伯王桓分祭  七陵泰和伯陈万言祭  景皇帝陵
　　○哀冲太子墓彭城伯张钦祭  悼灵皇后陵自恭让章皇后以下皆遣内官分祭如常  宪庙恭妃杨氏薨吏部拟上庶吉士授科道部属等官淂旨二甲授科道三甲授部属乃授吕怀钱亮边侁俱给事中怀兵科亮刑科侁工科王珩游居敬俱监察御史珩河南道居敬山东道赵汝濂刘思唐胡守中赵维垣何城王梅李大魁俱主事汝濂吏部思唐户部守中维垣城梅俱刑部大魁工部黄应中以服阕未至经作餋照二甲选法授户部主事
　　○升灵丘守备指挥使冯＜穴臣＞署都指挥佥事充大同中路右参将
　　○壬戌  上谕辅臣明辰元旦例郡臣贺节但朕自春受病至令怕苦劳适值  宪祖妃庶祖母杨氏薨逝正系闻丧非宜受贺以尽尊  祖考之情朕于三更拜  天清晨拜参  祖考谒  皇师于文华殿悉如仪文武百司等官暂辍贺节自是日至六日皆暂免朝本日仍享  太庙  世庙暂命勋代祀后另行卿等即刻面会言举行明示内外诸臣知悉勿违朕意其辍朝之日当七日至于九日就行不得以节滞之迟耳
　　大明世宗肃皇帝实录卷一百七十
　　
大明世宗钦天履道英毅圣神宣文广武洪仁大孝肃皇帝实录卷一百七十一
　　嘉靖十四年正月壬戌朔元旦以  宪庙恭妃初丧免文武百官庆贺暂辍视朝六日  两宫皇太后  庄肃皇后皆免命妇朝贺  是日召辅臣张孚敬李时武定侯郭勋尚书汪鋐夏言至文华殿示以  御制元旦诗一章命赓之
　　○癸亥先是工部郎中汪登升寻甸军民府知府以母老乞降改京职便养寻改顺天府治中已鸿胪寺主簿陈文升湖广道州判官复援例陈请  上谓此例实出姑息下吏部参看部言登属自便文复效尤俱宜查革得旨登文俱令闲住自后牵比妄请者重罪之  御史乔英言近时考察每忽功能而听采访略事而信传闻以致贤否未辩黜陟不明宜惩往毙务秉至公吏部都察院议覆  上曰朝觐考察系国家黜陟大典被黜者既不容奏辩又终其身不许叙用朝廷委任部院不为不尊近者徒事询访以致人得行私报复亏枉甚失朝廷公平正大之体今考察伊迩卿等务秉至公唯以抚按等官考语及科道等官论劾为据其一切暧昧影响事情毋輙听信若抚按等官狥私贤否开具失真者卿等参奏处治
　　○甲子  宣宗章皇帝忌辰  奉先殿行祭礼遣彭城伯张钦祭  景陵  上以天降瑞雪谕阁臣概礼官曰今日欲与卿等一见但  天赐时玉耳礼部尚书夏言因言以时玉语雪实前所未道足为文训因作天赐时玉赋以献  上以其赋留览谕之曰卿赋以重君言具见恭敬
　　○乙丑大学士张孚敬有疾  上遣医诊视遣中宫赐牢樽等物
　　○丙寅  命兵部左侍郎张瓒兼都察院左佥都御史总督两广军务兼理巡抚
　　○丁卯时享  太庙  世庙遣成国公朱凤大学士张孚敬李时尚书汪鋐夏言梁材侍郎顾鼎臣捧  主
　　○己巳礼部因  上以恭妃丧不受节贺请于视朝之日令文武百官并天下朝觐官公服行五拜三叩头礼一伸臣子之情诏可以十二日行
　　○壬申提督京通仓场内官监少监王奉李慎互以奸赃讦奏诏下法司逮问户科都给事中管怀理因言仓场钱谷实皆户部职掌顷者参用内臣惟肆贪饕于国计无禆请将二臣裁革其余督理内外各仓场内臣如吕宣等七员一并取回部覆从之  命锦义参将署都指挥佥事祝雄充鴈门等三关游击将军
　　○癸酉  上御奉天殿文武百官并天下朝觐官行五拜三叩头礼  吏部都察院考察天下方面官不谨布政使祝寿等五十人罢软布政使王遵等十五人年老副使华金等二人有疾参议萧廷杰贪酷布政使汤淳等十一人才力不及布政使王俊民等九人诏黜降调用如例余有司一千九百八十二员杂职一千四百九十二员降黜有差
　　○丁丑周王睦播奏王亲繇役乞一户全免部覆宜遵会典例免二丁诏从部议
　　○戊寅  英宗毅皇帝忌辰  遣定国公徐延德祭  裕陵
　　○庚辰赐辅臣张孚敬李时尚书汪鋐夏言长春酒并诸品物遣中使谕曰昨朕手敕以今日共卿等面议大礼适天雨内侍不以卿等趋命在候闻未刻朕问犹未知春雨且寒兹时品给卿等共饮食之期二十一日午刻来议
　　○壬午遂召孚敬时言至文华殿西室面谕曰今拟建  文祖庙为世室  世庙字当避孚敬曰  世庙等号原奉钦定矧已着之明伦大典颁诏四方似不可改  文世室须别为名耳  上曰然则称  文庙时曰古人最重宗字既有  太祖庙  文皇庙宜称曰  太宗庙亦百世不迁矣言曰古者祖有功宗有德世室称  太宗庙最当其余群庙不用宗字  上曰群庙何称孚敬言皆以为当用  本庙号他日递迁更牌额可也时曰不若只用昭穆字若曰昭一庙昭二庙三庙穆亦如之免迁易牌额  上以为然欲加一字为昭第一庙复问孚敬言何如二臣谓仍用本庙号为重  上从之仍谕三臣曰  皇考世庙以迫近河水久议移改今当同  七庙之吉兴工但今  七庙以统于  太庙又限以地势规制颇杀今拟  世庙重建于  太庙左方实与  太庙切近亦须少杀旧规于  列祖之庙不至相踰庶免豊祢之嫌可于二月四日礼部会官相度来闻  诏锦衣卫千户张安子袭父职安故兴府群牧所百户以从龙升职诏许袭一辈  以先年番夷入犯甘州追论诸臣失事不原任左副总兵等官卜云等四十人巡按御史逮问
　　○癸未科道以拾遗例论劾按察使张鲲参政洪珠张大轮郭日休副使屠应坤王凤灵参议何栋叶亹佥事王世骠知府丁洪李浑各不职下吏部覆言何栋以巡抚降级久不赴任方行勘覆至日另行鲲珠日休宜留用亹浑致仕大轮应坤凤灵世骠洪降用从之  南京兵部尚书刘龙言南京锦衣卫各处芦洲洪武初给充庭燎今供费既寡而新生洲亩益广每岁所入皆为主者侵没乞遣官查勘清理轮柤本部凑买马匹给骑掺兵部覆如龙言诏可
　　○甲申初吏科给事中戚贤以考察拾遗但纠劾所留之非人未闻论捄辨明所去之未当也近日大计傥有以贤见黜者臣等请与论救伸其枉抑  上曰贤所奏亦是爱惜人材之意必须果有亏枉者方许已兵科左给事中薛宗铠具言参议王臣韦商臣运同冷宗元县丞叶洪枉状乞召还原职下吏部覆言王臣等不职匪直抚按官言之即南京科道业已具劾而宗铠系言官輙相抵牾私乱政恐幸门一开趋者澜倒不宜听得旨考察系国家大典原无论捄事例今后不许援引宗铠以有前旨姑宥之
　　○乙酉广东肇庆府阳江县地震有声如雷  吏部都察院言旧例朝觐官有能贤卓异者特赐宴赏但人才自古称难而盛名其实鲜副长于为者或短于守优于德者或病于才谨饬于始而或媮怠于终奋勉于一时而或放肆于后日今观前蒙宴赏之人后多名节堕落渐不克终况人之意见不同而其爱憎亦异此以为是而彼或以为非此以为贤而彼或以为不肖甚至日老成为迟钝以正直为轻浮者苟所举之人而众不知与物议顿起多口是憎则将并其所长而弃之矣今各官并无卓异显着实迹及查考语亦多浮泛之询诚恐一时采访未当荐举不真舆论未平反孤盛典  上是其言报罢
</div>
    <div class="pagination">
<a href="明实录世宗实录_page364.html">上一页</a><span>...</span><a href="明实录世宗实录_page360.html">360</a><a href="明实录世宗实录_page361.html">361</a><a href="明实录世宗实录_page362.html">362</a><a href="明实录世宗实录_page363.html">363</a><a href="明实录世宗实录_page364.html">364</a><span class="current-page">365</span><a href="明实录世宗实录_page366.html">366</a><a href="明实录世宗实录_page367.html">367</a><a href="明实录世宗实录_page368.html">368</a><a href="明实录世宗实录_page369.html">369</a><a href="明实录世宗实录_page370.html">370</a><span>...</span><a href="明实录世宗实录_page366.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
