<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 821 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 821 页/共 1316 页</h1>
    <div class="content">○陕西巡抚魏光焘奏、创设游艺学塾。以宏造就。下所司知之。摺包　　

○豁免陕西榆林府广有食民欠粮草。随手　　

○壬申。谕内阁、翰林院侍讲学士济澂奏、内务府各司库等官。补缺后例应三年调转。近年以来。每有含混留库。弊窦丛生。请饬申明定章等语。著总管内务府大臣。接照定例办理。毋稍含混。以杜弊端。现月　　

○又谕、翰林院侍讲学士济澂奏、倭尔多斯札萨克贝子察克多尔色楞出缺。该旗章京等蒙蔽盟长。竟以远族之图们巴雅尔捏作亲侄。报部承袭。请饬按照定例核办等语。著绥远城将军查明具奏。现月　　

○谕军机大臣等、向来各衙门堂官有赴各国使馆贺年之例。著总理各国事务衙门。知照各衙门。务须循例前往。毋得藉词推托。以重邦交。　　

○甘肃提督董福祥奏、添募四营。并筹调各营情形。下部知之。摺包　　

○癸酉。谕内阁、给事中丁之栻奏、西甯肃清案内。保举已革山西平阳府通判张心泰。前因任意虐民革职。陕西拣选知县举人杨懋源、并未到营等语。著吏部查明具奏。现月　　

○谕军机大臣等、有人奏、特倢■＜曰融＞■＜石木＞直隶实缺候补各道员。暨营中武弁。请饬查办一摺。据称直隶青河道署天津道高骖麟、通永道沈能虎、候补道张振棨、钱奎元、营官副将王得胜、劣奣＜虘阝＞亦多端。亟应严查倢

■＜曰融＞■＜石木＞办等语。著王文韶按照原倢■＜曰融＞■＜石木＞所指各节。确切查明。据实具奏。不准稍涉回护。原摺著钞给阅看。将此谕令知之。现月　　

○黑龙江副都统景祺奏、请设铺税药牙。并请饬查察哈尔左翼荒地。下部议。寻户部奏、请饬顺天府、暨各直省将军督抚。查明办理。据实覆奏。不得藉词推诿延宕。致误要需。从之。摺包　　

○蠲缓吉林双城、三姓、被水各厅堡银谷租赋。现月　　

○蠲缓浙江嘉善、归安、乌程、长兴、德清、武康、仁和、钱塘、海甯、富阳、余杭、嘉兴、秀水、海盐、平湖、石门、桐乡、安吉、孝丰、武康、山阴、会稽、萧山、金华、汤溪、逐昌、临安、新城、于潜、昌化、鄞、慈溪、奉化、镇海、象山、余姚、上虞、新昌、嵊、临海、黄岩、太平、甯海、天台、仙居、兰溪、东阳、义乌、永康、武义、浦江、西安、龙游、常山、开化、建德、＜走毕＞滟蜽安、遂安、寿昌、桐庐、分水、永嘉、乐清、瑞安、平阳、泰顺、玉环、丽水、缙云、青田、龙泉、宣平、七十二厅州县。暨杭严、嘉湖、台衢等＜目辟＞行＜匧心＞口＜韦未＞＜夗贝＞。钱漕银米有差。现月　　

○蠲缓浙江荒废未种田地四万七千一百六顷。新垦民屯田地七十二顷三十亩钱粮米租有差。　　

○甲戌。以雪泽未沾。上复诣大高殿祈祷行礼。　　

○遣贝勒载滢诣时应宫。贝勒溥伟诣昭显庙。贝子奕谟诣宣仁庙。贝子溥伦诣凝和庙拈香。　　

○谕军机大臣等、左都御史徐树铭奏、请特派大员。督办矿务一摺。据称四川金矿之旺。与西藏通。若使治蜀之大臣。与西藏联络为一。直将全藏治之。他人不得从而觊觎。则中国之大利可以保全等语。开办矿务。为当今要图。全在地方大吏。认真办理。方有成效。即著恭寿。遴派干员。确切查勘。实力举办。裕禄到任后。该将军仍著会同办理。将此各谕令知之。　　

○守护西陵大臣载信奏、广恩库款项不敷。请借拨银两散放。得旨、即著咨行王文韶迅速筹拨。随手　　

○追予前广东提督吴长庆。江浦县专祠。列入祀典。从两江总督刘坤一请也。摺包　　

○蠲缓奉天安康县被水村庄钱粮。现月　　

○蠲缓浙江仁和、海沙、鲍郎、芦沥、横浦、浦东、钱清、西兴、永嘉、双穗、长亭、杜渎、十二场荒芜未垦。暨被灾穴■士■黾荡。钱课有差。现月　　

○乙亥。谕军机大臣等、恭寿奏、瞻对蒙恩赏还。该达赖自必感激。窃恐番官返巢。挟嫌报怨。愈肆苛虐。现虽饬候补道庆善。妥为抚驭。而番官系由达赖统率。恐非汉官所能钤束。请饬文海等就近与达赖约定善后办法等语。自系为惩前毖后起见。文海等身为驻藏大员。恭寿所奏情形。想亦筹虑及此。即著与达赖严定约章。取其慎选番官不再苛虐侵扰确据。以期永远相安。并著传谕达赖。嗣后番官等傥再滋生事端。定惟该达赖是问。原片著钞给阅看。将此由五百里各谕令知之。

现月

　　

○又谕。恭寿奏。巴塘三岩野番、抢劫摺弁一案。现已办结。拟设立土千户。以图经久一摺。三岩野番。向不归化。此次抢劫摺件。犹敢不服开导。现经官军攻剿。将首逆伏诛。其余均已就抚。该督署拟于上中下三岩。设立土千户。归巴塘文武管辖。即著照所请行。仍著饬令韩国秀。会同粮员。将应办事宜。妥筹办理。毋致再有反侧。所有出力员弁。暨阵亡弁勇。准其暂行存记。并案分别奏请奖恤。另片奏。瞻对赏还。恐番官还巢。愈肆苛虐。请饬文海等。就近与达赖严定约章等语。本日已谕令文海等照办矣。又另片所奏。朱窝章谷两土司。有无应袭之人。著即查明办理。至文海前奏改设屯官一节。即著毋庸置议。将此由五百里谕令知之。现月　　

○又谕、任道镕奏、确核运河各厅另案工需银两。酌数请拨摺。据称运河应修各工。因本年汛水趋刷。坍塌过甚。以致需费较钜。与上年情形。稍有不同。现将估定各工。确切句稽。拟酌拨戊戌年另案工需银四万两。请饬山东巡抚照拨等语。此项银两。关系运河要工。著张汝梅转饬藩司。赶紧如数拨给。毋稍迟延。原摺著钞给张汝梅阅看。将此各谕令知之。

现月

　　

○以违例苛罚。革署四川盐源县知县唐绍闻职。　　

○予因公淹毙。候选县丞梁华殿等。照军营立功后病故例优恤。摺包　　

○丙子。谕军机大臣等、电寄刘坤一、据许景澄电。德国遣其王弟来华。明年正月二十一日可抵香港等语。著派聂缉规届时先往上海。候德船一到。优加接待。察其举动。再行电闻。电寄　　

○丁丑。蠲缓直隶文安、天津、二县被水村庄钱粮有差。

现月　　

○缓徵河南祥符等五十四州县歉收地亩民欠新旧钱漕。现月

　　

○戊寅。上诣仪鸾殿问慈禧端佑康颐昭豫庄诚寿恭钦献崇熙皇太后安。　　

○御紫光阁。赐蒙古王贝勒贝子公台吉暨呼图克图等燕。并赏赉有差。　　

○谕内阁、前因山东钜野县地方。有盗匪拒捕伤毙教士之案。业将凶犯分别惩办矣。开缺四川总督前巡抚李秉衡。身任地方。不能先事豫防。以致酿成巨案。著交部议处。兖沂曹济道锡良、曹州镇总兵万本华、曹州府知府邵承照、一并交部议处。钜野县知县许廷瑞、缉捕废弛。禀报迟延。著即革职。寿张县有教堂被劫之案。该县知县庄洪烈、著即查倢■＜曰融＞■＜石木＞。其余济甯、菏泽、单县、城武等州县。亦有民教相争者。该州县官。均著分别撤调。山东为礼乐名邦。士大夫服习儒术。夙知自重。至草野愚民。闲有不明事理。甚或殴辱教士。毁坏教堂。此风断不可长。著该地方官严行禁戢。实力保护。并著通谕各省将军督抚等、嗣后如有藉闹教为名。聚血■乣生事者。即遵光绪十七年六月谕旨办理。傥再因循怠玩。定行严加惩处。决不宽贷。现月　　

○又谕、魏光焘奏、特倢■＜曰融＞■＜石木＞庸劣不职各员等语。陕西试用同知黄殿燮。工于牟利。前办芝州厘务。收报不实。试用州吏目汤执中。性情狡诈。前委接运桑秧。私带货物。均著一并革职。石泉县知县陈熊。年近衰老。办事竭蹶。商南县典史朱志彦。精力衰颓。难期振作。均著勒令休致。洵阳县知县王策范。闇于听断。惟系正途出身。文理尚优。著以教职归部铨选。现月　　

○谕军机大臣等、前据理藩院奏、奉天陈新苏鲁克牧丁等、呈诉盛京养息牧地面开荒。有碍牧丁生计。并恐有误三陵祭品等语。当经谕令依克唐阿、溥顾、详察情形。应否停止之处。妥筹具奏。兹据御史杨深秀奏称、苏鲁克牧厂。自顺治初年特设以来。特丁生齿日蕃。此项地亩。既垦者养育牧丁。未垦者备割冬令羊草。并非闲荒之比。去年该将军等、奏请招垦。局员奉行不善。一并绳丈给垦。以致蒙血■乣敬惶。请将此项牧地。仍照旧制。留与牧丁。毋庸给佃等语。养息牧地。供奉三陵祭品。且为蒙古牧丁生计所系。著依克唐阿、溥顾、认真查明。如果实有窒碍。即行停止招垦。迅速覆奏。原摺著钞给阅看。将此谕令知之。寻奏、查明陈苏鲁克垦务虽无窒碍。仍应停止招垦。拟将将价未拨之地。仍照原指段落拟给领户。以全政体。并请将新苏鲁克闲荒。再行酌放。得旨、著将已收荒价者照议开垦。未经勘放者。著酌量办理。摺包　　

○又谕、自西教开禁之后。教堂几彳滟扁天下。传教洋人。相望于道。华民入教者。亦日增月盛。地方官措置一有失当。则内忧外侮。皆从此起。此诚治乱之关键。不可不慎者也。前于光绪十七年六月。有严办会匪焚毁教堂之谕。嗣是成都有案。古田有案。近日复有曹州盗杀教士之案。虽勉强议结。而准建教堂。准租胶澳。种种要挟。已不胜其弊矣。各省将军督抚等、身受重恩。当思为国家弭患。用是特加申谕。此后益当振刷精神。以谨防教案为事。接见州县。谆饬查明所辖境内教堂若干。坐落何处。该处民情是否相安。若遇民教词讼。持平公断。俾善良者不致屈抑。而刁顽者亦无所藉口。至往来教士。尤当按约切实保护。庶几防患未然。不使激成变故。是为至要。若固执成见。徒骛虚名。绝不权其利害轻重。以一隅而害及全省。甚致贻误大局。惟该将军督抚都统府尹是问。懔之慎之。将此通谕知之。洋务　　

○直隶总督王文韶奏、属员被劾。牵涉幕友巡捕。请派大员查办。得旨、仍遵前旨秉公查办。毋庸固请。随手　　

○陕西巡抚魏光焘奏、总兵刘树元营内恤赏。请仍由湘发给。得旨、即著咨行湖南巡抚查明。照数拨给。随手　　

○又奏、派拨营勇。修筑咸阳等处河阳工竣。报闻。随手　　

○命喀喇沁辅国公僧格札布在乾清门行走。　　

○命吐鲁番回子郡王玛穆特在乾清门行走。　　

○赏科尔沁札萨克图什业图亲王色旺诺尔布桑保黄缰。杜尔伯特汗噶勒章那木济勒。札萨克巴林贝子萨量喇布坦花翎。

明发

　　

○以勘立界牌出力。赏云南巡抚裕祥、布政使汤寿铭、头品顶戴。随手　　

○蠲缓山西文水、榆次、襄陵、吉、浮山、应、大同、清水河、萨拉齐、武乡、十厅州县被鹼被旱被蝗被冻歉收村庄钱粮租课有差。现月　　

</div>
    <div class="pagination">
<a href="清实录光绪朝实录_page820.html">上一页</a><span>...</span><a href="清实录光绪朝实录_page816.html">816</a><a href="清实录光绪朝实录_page817.html">817</a><a href="清实录光绪朝实录_page818.html">818</a><a href="清实录光绪朝实录_page819.html">819</a><a href="清实录光绪朝实录_page820.html">820</a><span class="current-page">821</span><a href="清实录光绪朝实录_page822.html">822</a><a href="清实录光绪朝实录_page823.html">823</a><a href="清实录光绪朝实录_page824.html">824</a><a href="清实录光绪朝实录_page825.html">825</a><a href="清实录光绪朝实录_page826.html">826</a><span>...</span><a href="清实录光绪朝实录_page822.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
