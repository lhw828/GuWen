<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1012 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1012 页/共 1316 页</h1>
    <div class="content">○暂护直隶总督布政使周馥奏、原任大学士直隶总督李鸿章、忠勋卓著。请将东南战绩。直隶内治外交梗概。宣付史馆以备采择允之。摺包　　

○江西巡抚李兴锐奏、两江提用江海关代徵赣关丝税银两。抵作江西应解苏省新饷。下部知之。摺包　　

○三品顶戴督办云南矿务唐炯奏、铜本需用甚亟。恳准就近于蒙自关徵收税项下酌量提拨。下部知之。摺包　　

○调江苏巡抚聂缉规为安徽巡抚。以漕运总督恩寿为江苏巡抚。河南布政使陈夔龙署漕运总督。现月　　

○以捐赈八万两。予浙江乌程县四品卿衔候选。郎中庞元济、以四品京堂候补。摺包　　

○以劝办顺直善后赈捐出力。予指分直隶试用道杨士琦等五十九员奖叙。摺包　　

○以亏款延缴。革前代理江西分宜县事另补知州连级、已故前署万载县事试用同知郑景洙职。并勒追。摺包　　

○旌表五世同堂寿妇沈刘氏、烈妇刘王氏。早事　　

○蠲缓顺直通、三河、武清、宝坻、蓟、甯河、霸、保定、文安、固安、永清、东安、大兴、宛平、良乡、涿、顺义、滦、卢龙、迁安、乐亭、清苑、安肃、新城、博野、蠡、雄、束鹿、安、高阳、献、阜城、肃甯、任邱、景、青、静海、沧、南皮、盐山、晋、无极、蒿■木城、沙河、开、东明、长垣、遵化、玉田、武强、饶阳、安平、易五十三州县被水被雹被虫灾歉村庄粮赋。摺包　　

○丙辰。谕内阁、政务处奏、遵旨妥议变通乡会试事宜等语。上年刘坤一等奏、请将辛丑壬寅乡试恩正并行。会试归并壬寅年举行。业经允准。惟本年举行乡试。仅广东、广西、甘肃、云南、贵州、五省。若于明年举行会试。其未经乡试各省士子。未免向隅。且经济特科。前经谕令定于本届会试前考试。亦属办理不及。所有明年会试。著展至癸卯年举行。余著照礼部所议各条办理。至借闱考试一节。河南地居适中。毗连直隶。所有顺天乡试。著于明年八月闲暂借河南贡院举行。河南本省乡试。著于十月间举行。次年会试仍暂就河南贡院办理。其乡会试内外场各事宜。著礼部一并妥议具奏。现月　　

○谕军机大臣等、丁振铎奏、粤西地方情形一摺。现已将苏元春夏毓秀对调。并令马盛治先行署理该省提督。著该抚即督同该署提督认真整顿。妥筹办理。剿抚兼施。毋任勇丁游匪句结为患。以靖边疆。边防所欠之饷。即著该抚咨催两湖、广东、随时筹解。至开商埠。筹偿款。暨学堂练兵各节。均属地方应办之事。著会同陶模、次第举行。毋稍诿延。将此谕令知之。　　

○又谕、电寄崧蕃、已革端郡王载漪现在行抵何处。著崧蕃查明电奏。　　

○召见翰林院编修王同愈。得旨、著发往湖北交张之洞差遣。　　

○以修理跸路出力。予署陕西西安协副将刘琦等十四员奖叙。摺包　　

○予故陕西耀州知州刘峻德议恤。随手丁巳。谕内阁、政务处会同礼部奏、遵旨核议学堂选举鼓励章程一摺。学堂之设。原以鼓舞士气。作育真才。自当优其进取之途。尤应防其登进之滥。披阅所拟章程。尚属妥协。著照所请。饬令各该省将小学堂毕业学生。考取功课合格者。送入中学堂肄业。俟毕业后考取合格者。再送入该省大学堂。毕业后取其合格者。给照作为优等学生。由该省督抚学政。按其功课。严密考校。择尤拟取。咨送京师大学堂覆试。候旨钦定。作为举人贡生。仍留下届应考。愿应乡试者。听。俟举人积有成数。再由大学堂严加去取。咨送礼部。奏请特派大臣考试。候旨钦定。作为进士。一体殿试。分别等第。带领引见。量加擢用。不拘庶吉士部属中书等项成例。以励通材而收实效。前据袁世凯奏、先于省城建立学堂。分斋督课。其备斋即寓小学堂中学堂规制。业经谕令各省仿照开办。所有此项学生。著俟专斋毕业后。即照此次所拟选举章程。一律办理。以示鼓励。现月　　

○召见安徽安庆府知府方连轸。得旨、著交军机处存记。　　

○以办理旗务未能胜任。降青州防御林芳喜在、为骁骑校。摺包　　

○戊午。两江总督刘坤一等电奏、请将部派各省赔款。减免三成。以纾民力。至明年五月还期。如不足数。再行商借洋款。允之电寄　　

○己未。谕内阁、许应骙奏、胪举贤员一摺。署福建建甯府知府候补知府程祖福、请补福防同知吕渭英、调补闽县知县王士骏、署侯官县知县瓯甯县知县裴汝钦、在任候选道福鼎县知县丁芳、署霞浦县知县候补知县宋尊爵、署永安县知县侯官县知县刘玉璋、署福安县知县候补知县钮承藩、署莆田县知县蒋唐祐、署光泽县知县韩沐之、候补盐大使宋尊望、以上各员。既据该督声称均属材堪造就。为通省出色人员。均著传旨嘉奖。以示鼓励。另片奏保之试用道何成浩、著送部引见。现

月

　　

○又谕、刘坤一电奏、张春发驻扎清淮。训练得力。现在丁忧。恳请留营穿孝等语。张春发著准其留营训练。其云南提督本缺。照例改为署理。现月　　

○召见已革福建补用道前台南府知府唐赞衮、得旨著开复原官升阶衔翎发往福建遇缺即补。现月　　

○闽浙总督许应骙奏、遵旨筹议改练新军。酌拟常备军两枝。续备军巡警军各一枝。谨陈大概情形。得旨、著政务处核议具奏。摺包　　

○又奏、请仿台湾章程。试办膏捐。以裕饷源。下部议摺

包　　

○以记名总兵李南华为福建汀州镇总兵官。现月　　

○以解清协甘新饷。予前署四川布政使候补道赖鹤年、总办官运局候补道华国英、优叙。摺包　　

○以操防勤奋。复福建已革泉州城守营参将张得贵原衔。留营差遣。摺包　　

○以精力就衰。休致浙江平阳协左营都司王玉兴　　

○予故原任镶红旗汉军副都统色普徵额、谥壮恪。故原任三等轻车都尉佐领德润、谥庄肬■闲。随手　　

○庚申。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。现在大局渐定。回京有期。奕劻、李鸿章、会同妥议和约。转危为安。荣禄保护使馆。力主剿拳。复能随时赞襄。匡扶大局。王文韶协力同心。不避艰险。刘坤一、张之洞、袁世凯、共保东南疆土。尽心筹画。均属卓著勋劳。自应同膺懋赏。庆亲王奕劻、著赏食亲王双俸。大学士荣禄、著赏戴双眼花翎。并加太子太保衔。王文韶著赏戴双眼花翎。两江总督刘坤一、著赏加太子太保衔。湖广总督张之洞、署直隶总督袁世凯、均著赏加太子少保衔。已故大学士李鸿章、著再赐祭一坛。伊子李经迈、著以三四品京堂候补。现月　　

○又谕。朕钦奉皇太后懿旨。奕劻奏、酌保随办议约人员开单恳请奖励各摺片。现在和局已定。在事出力各员。或随同议约。或办理交涉。均属著有劳勚。自应量予奖励。外务部右侍郎联芳、著赏戴花翎。户部右侍郎那桐、著赏加尚书衔。内阁侍读学士张翼、著以内阁学士升用。直隶布政使周馥、著赏加巡抚衔。河南布政使陈夔龙、著赏戴花翎。副都统荫昌、著赏给头品顶戴。翰林院编修张佩纶、著以四五品京堂补用。前外务部左侍郎徐寿朋之子徐仁辅、著以主事用。余著照所请奖励。现月　　

○山西巡抚岑春火滟宣奏、时届冬令。启銮以后。伏恳珍重万安。得旨、览奏具见悃忱。摺包　　

○又奏、晋省艰窘。拨补两江厘金各款。无从筹措。恳准改拨。又奏、晋省防练营旗。遵旨分别裁并。以节饷需。均下部议。摺包　　

○总统川军调补广西提督夏毓秀奏、川军遵旨回防。恳奖文武员弁。得旨、准其择尤酌保。毋许冒滥。　　

○以亏款潜逃。逮已革前署盂县知县张壬林之子张煇、勒追。摺包

　　

○以亏款延缴。革前代理山西绛县知县陈继三职。前署绛县事知州章同摘顶。与已革前介休县知县陈日稔、均勒追。摺包

　　

○予临难捐躯山西五台县候选训导姚熙舜议恤。并入祀本县忠义祠。摺包　　

○以遵命捐赈。予四川试用知县雷金铭为其故父母、建坊。摺包　　

○辛酉。谕军机大臣等、刘坤一等奏、石印图书集成。存储尚多。请旨办理等语。著即进呈二十部。派员解京。并赏给每省一部。发交学堂。以资观览。其余解交外务部收存。候旨颁发。现月　　

○两江总督刘坤一奏、本省饷需赈务。需款甚亟。请将衔封翎枝贡监等捐。接续展办一年。又奏、两淮盐斤。部议加价四文。查淮盐行销鄂湘两省。各已奏加四文。合之旧案加价。每斤共加至十四文之多。未免过重。部加之四文。拟请减去二文。稍纾商困。均下部知之。摺包　　

○漕运总督恩寿奏、谢恩请觐。得旨、已有旨调补江苏巡抚矣。著即赴新任。毋庸来见。摺包　　

○河南巡抚松寿奏、兵部加派驿站饭银。豫省无款可筹。请仍照旧额清解。免其加派。下部知之。摺包　　

○以筹办供支局出力。赏河南布政使调补山西布政使延祉、三代正一品封典。按察使钟培、头品顶戴。南汝光道朱寿镛粮盐道王维翰、开归陈许道穆奇先、三代正二品封典。余奖叙有差。现月　　

○以才具优长。予江南即用道李光瑜军机处存记。试用道李维翰、河南试用道胡翔林、送部引见。摺包　　

○以霜降河工平隐。予山东上中下三游总办候补道何昭然、降调道员丁达意、候补道吴煜、优叙。摺包　　

○以战功卓著遗爱在人。予故河南河北镇总兵孙显寅、照军营立功后积劳病故例优恤。立功省分。准建专祠。战迹宣付史馆立传。从河南巡抚松寿请也。现月　　

</div>
    <div class="pagination">
<a href="清实录光绪朝实录_page1011.html">上一页</a><span>...</span><a href="清实录光绪朝实录_page1007.html">1007</a><a href="清实录光绪朝实录_page1008.html">1008</a><a href="清实录光绪朝实录_page1009.html">1009</a><a href="清实录光绪朝实录_page1010.html">1010</a><a href="清实录光绪朝实录_page1011.html">1011</a><span class="current-page">1012</span><a href="清实录光绪朝实录_page1013.html">1013</a><a href="清实录光绪朝实录_page1014.html">1014</a><a href="清实录光绪朝实录_page1015.html">1015</a><a href="清实录光绪朝实录_page1016.html">1016</a><a href="清实录光绪朝实录_page1017.html">1017</a><span>...</span><a href="清实录光绪朝实录_page1013.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
