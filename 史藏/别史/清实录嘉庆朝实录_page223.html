<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 223 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 223 页/共 523 页</h1>
    <div class="content">
○以剿捕陕西贼匪出力。擢佐领巴杭阿、为协领。千总赵洪、为守备。　　

○以孟冬时享太庙。自是日始斋戒三日。　　

○壬申。谕内阁、户部奏请将现行常例内捐请封典、捐纳职衔、捐纳贡生及因捐封报捐虚级四项、照外捐监生之例暂准于各该省藩库报捐一摺。从前办理川省善后事宜。一切需费、多系由部拨解。是以督抚等曾有请将捐贡捐衔捐封三项在外省报捐之奏。均经驳饬。数年以来。部库帑项充盈。而外省遇有急需。转须辗转协拨。未免缓不济急。今据该部请将捐请封典等四项、就近于各该省藩库报捐。系为外省支拨较便起见。尚属可行。惟外省钱粮出纳。往往假手吏胥。易滋敝□大混。即如直隶省司书舞敝□大。竟敢私雕假印。勾通州县。将报解正杂钱粮虚收冒抵。酿成大案。可见劣员蠹役等作奸犯科。无所不至。今此项捐款、准归各藩库报捐。该督抚等当督率藩司、妥立章程、严密稽核。务须杜绝诸敝□大。以归实贮。若滋流敝□大。国有常刑。不可见利忘害、以身试法也。仍将所收银两、及报捐人数、按月报部查核。每凑足十万两。亦照报捐监生之例。附便奏闻。听候指拨。如无动拨之处。仍行解京。不得藉词公用。径行开支。　　

○以刑部尚书秦承恩、署直隶总督。协办大学士吏部尚书费淳、署刑部尚书。　　

○予故侍郎衔署直隶总督裘行＜闲＞、祭葬如总督例。谥恭勤。赏其子元善举人。一体会试。　　

○赏广宁门外普济堂煮赈小米三百石。　　

○赈直隶安、新安、雄、博野、任邱、五州县、被水灾民。并免新旧额赋。贷霸、保定、大城、清苑、蠡、高阳、献、肃宁、天津、青、静海、沧、盐山、龙门、冀、新河、衡水、隆平、宁晋、十九州县、被水灾民耔种口粮。并缓徵新旧额赋。　　

○癸酉。孝敬宪皇后忌辰。遣官祭泰陵。　　

○谕内阁、瑚图礼奏、司库清查节年未解钱粮、究出银匠县书侵亏舞敝□大、现在严行审办一摺。据称藩司章煦到任后、清厘库项、因民欠较多、本年奏销时、完解不及八分、恐有以完作欠之敝□大、且查上年台斐音任内、有银匠陈信义亏挪大冶、枣阳等县、钱粮五千余两并未详办一案、随又彻底清查、复经查出武昌、通城、枣阳、光化、谷城、等县、已解嘉庆六七八九等年地丁正耗、内有二万五百余两、司库并未兑收、随密调该县等库收照票、与司库收簿核对、所有枣阳县照票库收、竟系将一千两洗改五千两、十月洗改八月、其武昌等县库收照票、或将银数挖改以少填多、或将旧存照票洗改年月、讯出各该县钱粮、均交银匠陈信义倾镕代解、节次侵挪、上年虑恐败露、业经服毒身死、伊子陈士芳亦已在逃、现在严拏审办各等语。各州县徵解钱粮。关系国帑。岂可率委书吏银匠之手。任其侵蚀舞敝□大。近日直隶省官吏串通侵帑一案。即系司书王丽南起意将库收挖改。与州县通同冒领虚收。种滋敝□大窦。今湖北省武昌、通城、枣阳、光化、谷城等各县钱粮。亦由银匠等将照票内银数挖改。并将旧票洗改年月、作为新票侵亏至二万五百余两。作伪多端。其奸巧如出一辙。实可痛恨。该州县承解书吏、固难免勾串分肥情事。即该州县于应解银两、得有库收亦当亲自查阅。如果并不知情。则所解者少。而库收数目转多。何以不详请核对。恐该州县等亦不免有知情串通之事。不可不彻底究明。以惩奸蠹。著全保、瑚图礼、率同章煦、提集案内人等、严加审讯。务得实情。其在逃之陈士芳、并著饬缉务获。归案审办、定拟具奏。所有武昌、通城、枣阳、光化、谷城、等各县、著查明系何人任内之事。如现任该省者。即行解任质讯。如业因事故离省。著即行文提至该省、一并讯办。此外有无不实不尽之处。并著详查办理。审明结案时、从重定拟具奏。至前任藩司台斐音、于查出陈信义亏挪库项畏罪自尽一案。辄因正犯已故。查无家产。仅于互结之银匠名下赔完银两。并不据实详办。颟顸不职。莫此为甚。该抚仅请交部议处。其咎岂止于此。台斐音现在新疆办事。著革职。交奇臣派员拏解刑部审讯治罪。　　

○又谕、本年八月闲、甫据直隶藩司庆格、查出司书银匠串通州县等将应解藩库正杂银两侵欺舞敝□大一案。特派费淳长麟前往审办。将作敝□大官吏大加惩治。速行审结。而本日又据瑚图礼奏到、藩司章煦查出湖北省武昌等五县节年解司地丁正耗银两、银匠陈信义亦有任意侵欺私将库收照票洗改之事。实可骇异。藩司衙门收支出纳。自应有一定章程、钩稽考核。岂容稍有敝□大混。即州县等于应解帑项、亦当加意慎重。岂容率交书吏人等、不加查核。以致有省城银匠包揽交收通同舞敝□大情事。甚至不肖州县等、亦竟与之勾通分肥。今数旬之闲、连破两案。可见外省积习颟顸。平日并不认真综核。书吏等乘机作敝□大。肆意侵欺。所在皆有。殊难凭信。前经特降谕旨、通饬各省藩司、将章程有未善者、妥为核办。著再传谕各该省藩司等、即将平日收支库项、有无似此敝□大混之处。各行详细确查。早为厘剔。亦不限以时日。一经查有敝□大窦。随时禀明督抚、迅即奏办。不可稍存回护。即查明实在并无敝□大端。亦著遵照前旨、将该省收银章程、妥为筹议。以期经久无敝□大。勿致劣员蠹胥等因缘为奸。再酿成此等重案。庶不负朕谆谆训诫至意。将此通谕知之。　　

○赏前任副都统继善、四等侍卫。为库尔喀喇乌苏领队大臣。　　

○是月。两江总督铁保等议奏防海章程。一、酌留沿海必需船只往来之岸。建立栅栏。依时启闭。支河小港、概行截堵。委佐杂一员驻劄。再于海口附近村庄、留心访察。委员以三个月更替。俾跟役人等无从勾串。一、保甲先办乡镇。照例设立门牌。至船只较陆地更易藏奸。即于本家门牌内、注明有农船渔船若干。以县印小照黏贴船上。其揽载船只、及以船为家之网船、均给船照。凡写载行埠、先验有照之船、方准留埠代为写雇。一、上海地方、设立闽广浙江会馆。各有董事多人。凡商船到口、先令董事审辨。果系真商。出具保结。准其进口。迨销变完竣。置货而回。或商民雇募出口。何省之船。即由何省会馆出结。计口酌给米粮。然后放行。傥有假冒进口私运出口等事。该董事一并治罪。一、委员巡查河道船只、及编查保甲。每年春秋二季、派委藩臬两司、轮往察勘。抽查门牌船照。再委员巡役及营汛弁兵等拏获销赃济匪之犯审讯得实。即将盗赃全行赏给。傥诬陷平民、并将匪徒得钱卖放。察出重治。该管备弁及委员等、一并参办。得旨、实力办理。期有成效。　　

○云贵总督伯麟等奏、添设普洱府属小江边、思茅厅属那莫田、威远厅属斗母江、课里、暖里、蛮谷、西萨等处七汛。内小江边汛、拨设兵一百名。斗母江、那莫田、二汛兵一百二十名。均各拨把总一员。西萨、蛮谷、暖里、三汛兵八十名。课里一汛兵六十名。均各拨外委一员。并添设斗母江近西之土地塘、那棍山、?峨坝等处三塘。近东之龙潭、独木、乾田、山神庙等处四塘。近北之隔界、那圈、猛泗、阿况、困索等处五塘。那莫田东南之麻栗坪、北庙等处二塘。又于景东厅属景蒙营原设景谷一汛。添拨外委一员。兵七十名。改原设仰里一汛为塘。拨本汛外委一员。兵四十名。移驻猛统。并拨添兵二十六名。以资防守。得旨、所办俱妥。但须时加训练。不可以老弱充数。致猓夷姗笑。于事何益。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百六十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十一年。丙寅。冬。十月。甲戌朔。享太庙。上亲诣行礼。　　

○遣官祭永陵。福陵昭陵。昭西陵。孝陵。孝东陵。景陵。泰陵。泰东陵裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○颁嘉庆十二年时宪书。　　

○乙亥上幸圆明园。　　

○丙子。谕内阁、勒保奏请增新营米折银数一摺。据称该省新设太平协等营米折银两、原系各照年隶镇协例价、每斗以九分二厘九分五厘画一定给、惟各该营地处万山之中、素不产米、又复不通商贩、与腹地米价贵贱悬殊、所得折价不敷买食、请照绥宁泰宁等营之例、每斗折银二钱四厘、并请将通巴一营、照安阜等营豫领一年米折、俾得及时收买等语。从前泰宁营分驻化林兵丁既有因米折不敷奏准增给成案。此次新设太平等营。同系远驻深山。艰于买食。自应援照一律办理。所有太平协标左右两营、及竹峪关、盐厂、大昌、黄杨堡等营兵丁一千八百名、应领米折、著加恩准其以每斗二钱四厘折给。其通巴一营、亦著加恩准其豫领一年米折银两。俾该兵丁等生计充余。得以惠意操防。期于戎政有裨。　　

○又谕、勒保覆奏、查明范光晋领运乙丑年上运京铅、在川耽延年余缘由一摺。据称该员于十年四月内埽帮发运、旋值江水泛涨、例不开运、至八月初闲、江水稍退、而该员患病沉重、不能起身、直至十一月初九日始痊愈开行等语。领运京铅。关系紧要。总应随时催趱。无误京局鼓铸。范光晋铅船、先值江涨不能开运。尚属有因。至患病调理。辄藉辞逗遛至三月之久。实属有心延宕。若云范光晋患病沉重属实。即应禀明另行派员接运。该管永宁道、亦当据实禀知该督改委。乃该员自在永宁受兑、以至运出川境。为期一年有余。既未改委。又未上紧严催均属非是。嗣后铜铅运员到川。务令迅速开行。不得任令藉辞延误。傥有实系患病者如为日无多。尚可俟其病愈。催令起程。若察看病难速愈。应即另行派员接运。以重局务。　　

○又谕、本日朱勋摺内夹片奏称、陕省八月分共收捐监银六千二百两、俟凑足十万两、再行遵旨解部等语。此项捐监银两。从前谕令各督抚、同每月雨水粮价、按月奏报一次。并令收足十万两即行解部。原以清款目而凭稽核乃历年以来。各省奏报。有自开捐年分起。接算至奏报月分止。共捐监生若干名。收过银总数若干两。除业经解部外。现存若干两者。亦有祇将某月捐监生若干名收捐银若干两具奏者。而陕甘省奏报尤为＜闲＞略。因思此等收捐银数。系由各省藩司经理。申送督抚随时具奏。若不从开捐之日陆续接算。划清款目。恐日久渐滋敝□大混。又酿大案。嗣后各督抚奏报此项捐监银两。均应叙明某年开捐起。收过捐银若干。已经解部、及奏明动用者若干现存若干。俟凑足十万两即行解部。不得含糊声叙。并著该部查明各该省如有已经收足十万两、未经奏明动用不行解部者。即行参奏。　　

○又谕、本日据直隶永定河道陈凤翔奏、永定河北岸五工漫口工程、两旬以来、赶紧加镶、逐步进占、另行开挖河槽宣洩大溜、已于十月初一日未刻合龙河流得归故道、并称前任道员朱应荥、在工奋勉出力、请与办理镶筑事宜出力之原任北岸同知田宏猷、主簿孔昭诚、可否照倒开复其余出力各员、另行缮单奏恳恩施等语。永定河北岸漫口亟需堵合。今既合龙完善。署总督又未接篆。该道自应赶紧奏报。至摺内遽请将原任道员朱应荣等开复。并将其余出力各员一并开单保奏。吁请施恩。殊属冒昧太觉胆大越分。此风断不可长。保举工员。乃总督应奏之事。该道既知该省总督出缺。岂有如此大员、不即＜闲＞放派署之理。自应俟总督到任后禀请保奏。况朱应荣即系由道员降调知府。仍系方面大员。与陈凤翔品秩相等。由该道保奏。实乖体制。即云伊等实系在工出力。何难于摺尾声明。听候新任督臣核办。而必汲汲为此奏乎。陈凤翔先经发往南河差委。嗣复＜闲＞放永定河道员。所有北岸漫工原非伊任内之事。此时堵筑合龙本应加以甄叙。惟伊此摺越分保荐大属不合殊有应得之咎。著毋庸交部议叙。亦不必再予议处。其摺单所奏出力各员吁恳施恩之处著交署督秦承恩秉公核办。具奏请旨。　　

○给河南温、孟、二县、被水灾民口粮。蠲缓新旧额赋漕粮。缓徵内黄、安阳、汤阴、三县、新旧额赋并量给耔种。　　

○丁丑。上以万寿节御同乐园。赐王以下文武大臣蒙古王公等食。至庚辰皆如之。　　

○谕军机大臣等、德楞泰奏、贼匪见大兵云集。四面环攻。贼首蒲大芳王文龙等、环跪痛哭乞命。将首先谋逆之陈达顺等三人、捆缚送出。其逃赴留坝等处贼匪一千余名。又经该逆随同官兵截回。将贼夥四千余人。在彼屯扎。恳请分别造册。听候核办。看此情形。其畏惧乞降。自属可信。此时贼营首夥。自无概予骈诛之理。惟当将叛贼游匪、及乘闲脱逃之军流人犯等分别酌核。按律问拟。即至轻者亦当遣戍。一面将各犯照例监禁。一面奏闻候旨办理。若实系被裹难民。著先行释放回籍。至方维甸前因剿贼之时。无须伊在彼同办。是以谕令回省。现在善后事宜。关系地方者甚多。著该抚带同臬司素纳、驰往德楞泰军营。悉心商酌务期妥善。其地方事务。著仍交朱勋在省督办。将此谕令知之。　　

○以歼除陕西贼匪陈达顺等功。德楞泰暨护军统领扎克塔尔等、下部议叙。赏还总兵官杨芳、花翎。　　

○给陕西被贼滋扰之洋城、固、宁、陕、孝义、盩厔、留坝、郿、石泉、镇安、宝鸡、岐山、西乡、咸宁、长安、十五厅县贫民口粮有差。并缓徵新旧额赋盐课。　　

○乙卯万寿节。遣官祭太庙后殿。　　

○遣官祭福陵。昭陵。昭西陵。孝陵。孝东陵景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭显佑宫东岳庙城隍庙。　　

○上诣安佑宫行礼。　　

○御正大光明殿皇子、及王以下文武大臣官员、蒙古王公等、行庆贺礼。　　

○谕内阁、各省巡抚中兼提督衔者。有节制各镇、统辖阖省营员之责。前曾准令戴用花翎。以资表率。现在山东巡抚长龄、河南巡抚马慧裕、俱先经赏戴花翎。其江西巡抚张师诚、安徽巡抚初彭龄、山西巡抚成宁、均准其戴用花翎。嗣后此五省巡抚＜闲＞任时。即准其照例戴用。如调任他省。有旨赏戴。方准戴用。　　

○庚辰。命工部左侍郎英和、驰往天津查办事件。　　

○闽浙总督阿林保奏、焚烧芹角地方贼巢。得旨嘉奖。赏花翎。　　

○壬午。命已革山西巡抚同兴、赴南河效力。　　

○癸未。皇后千秋节。宫内行礼如仪。停止筵宴、及在外公主福晋命妇行礼。　　

○甲申。谕内阁、宁陕叛贼滋事一案。该叛贼曾经身隶营伍。敢于纠约匪徒肆行不轨。攻城毁署。戕害官员。以致洋县、城固、孝义、鄠县、盩厔、郿县等各处地方民人。均被其掳掠蹂躏。情罪重大。恶贯满盈。前经特派德楞泰前往统兵剿办。德楞泰自到陕以后。并未赶紧进剿。藉称调兵未齐。在彼等候。该叛贼见无兵拦阻。任意奔窜。潜出峪口窥伺镇安。现据贼供、因同夥内人心不齐。未即东窜。此实德楞泰迟延。予贼以暇。迨经朕屡次降旨饬催。始据奏报进兵。经杨芳、扎克塔尔、杨遇春、先后截剿。即已大挫凶锋。贼匪仓皇奔窜。始相率乞降。昨据奏报到时。朕以贼匪既经穷蹙请命。人数众多。自断无概予骈诛之理。然其犯罪甚重。岂能不分别惩办。因降旨德楞泰、令其于贼营造册到时。除实系裹胁难民、先行释放外。其余从贼之犯。仍当按律定拟。分别监禁。具奏请旨酌量核办。乃本日忽据德楞泰倭什布奏到、除查系被裹难民、次第资遣三千八百余名之外。有随同叛贼之游匪难民、及洋县监犯各处军流人等二三百名、于未经收集之时、先行抛弃军械、陆续逃散、现已严行查缉、至随同滋事兵丁除被官兵击伤、并逃亡事故外、现存二百二十四名、拟遴选将弁、分投管带、暂归原营约束操防等语。所办错谬已极。贼匪罪犯不赦。即因其畏罪乞降。亦不过贳其一死。已属法外施恩。岂有仍令各归原营充当兵丁之理。该叛贼等本由乡勇充当新兵。自作不靖。今因其悔罪投诚。毫无罪谴。不但该贼等罔知儆畏。且与各营守分官兵。无所区别。何以靖人心而肃军纪。从前剿办三省邪匪。彼时贼众数十万人。无不临阵痛剿。慑以兵威。即闲有弃械投出之人。经领兵大员等、查讯实系被贼逼胁。方免一死。何尝稍存姑息。邪匪等慑威畏法。方能办理净尽。次第蒇功。彼时德楞泰身在行闲。宁不知之。若彼时亦照德楞泰此次办法。一味懦弱。坏法养奸。又安能令三省敉宁乎。德楞泰上次奏到时。朕所降谕旨甚明。自当候旨遵办。今将叛贼仍令归伍。其胆大专擅。尤出情理之外。本当从重惩治。姑念其前在川陕等省带兵。剿贼。曾著微劳。是以不加严谴。德楞泰、著退去御前侍卫、领侍卫内大臣、管理兵部事务、管围大臣、将上次所给议叙彻回。仍传旨严行申饬交部议处。此不过稍示薄惩。若伊非剿办邪匪有功之人。竟当立予罢斥。至倭什布系本省总督。即伊自为本管地方起见。亦当计及万全。免贻后患。乃并不与德楞泰详慎熟筹。辄行附和入奏。实属糊涂冒昧。著交部议处。伊人本无能。且年老难胜总督之任。著来京听候部议。所有陕甘总督员缺。著全保调补。该督接奉此旨。不必来京请训。著即驰驿前赴新任。会同德楞泰、方维甸、妥办一切事宜俟半年后再行奏请入觐。其湖广总督员缺。著汪志伊补授。汪志伊俟到京请训后。再赴新任。汪志伊未到之前。其湖广总督印务。著瑚图礼暂行兼署。全保到陕尚需时日。所有陕甘总督印务即著方维甸兼署。迅即驰往军营。接收督篆。并先行会同德楞泰、将乞降叛贼二百余名。遵照前旨。定拟应得罪名。具奏请旨。此外在逃监犯、及军流人等、勒缉务获所有善后各事宜。德楞泰等惟当悉心经理详细会商。务臻妥协以期地方永远宁谧。将此通谕知之。　　

○以正红旗蒙古都统绵亿、为正白旗领侍卫内大臣。　　

○以吏部右侍郎曹振镛、为工部尚书。调兵部右侍郎刘凤诰、为吏部右侍郎。以都察院左副都御史邵自昌、为兵部右侍郎。　　

○命翰林院侍读学士汪廷珍、提督江西学政。编修叶绍本、提督福建学政。　　

○乙酉。上诣大高殿寿皇殿行礼。　　

○还宫。　　

○以西安将军扎勒杭阿、为镶白旗蒙古都统。正蓝旗汉军都统德楞泰、为西安将军。调镶白旗蒙古都统赓音、为正蓝旗汉军都统。　　

○丙戌。免齐齐哈尔、黑龙江墨尔根打牲乌拉被霜灾民应徵粮石。仍给七月口粮并缓徵旧欠粮石。　　
</div>
    <div class="pagination">
<a href="清实录嘉庆朝实录_page222.html">上一页</a><span>...</span><a href="清实录嘉庆朝实录_page218.html">218</a><a href="清实录嘉庆朝实录_page219.html">219</a><a href="清实录嘉庆朝实录_page220.html">220</a><a href="清实录嘉庆朝实录_page221.html">221</a><a href="清实录嘉庆朝实录_page222.html">222</a><span class="current-page">223</span><a href="清实录嘉庆朝实录_page224.html">224</a><a href="清实录嘉庆朝实录_page225.html">225</a><a href="清实录嘉庆朝实录_page226.html">226</a><a href="清实录嘉庆朝实录_page227.html">227</a><a href="清实录嘉庆朝实录_page228.html">228</a><span>...</span><a href="清实录嘉庆朝实录_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
