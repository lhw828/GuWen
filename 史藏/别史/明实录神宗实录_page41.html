<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 41 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 41 页/共 367 页</h1>
    <div class="content">　　○庚戌升刑部广西司署郎中事主事王一卿为广西佥事
　　○福建邵武府知府赖嘉谟为山东运使○供用库太监郑真以香品缺乏请行广东采办二十八万斤以进工部议止派八万斤未允户科给事中光懋言香品虽上用物然当定为经制若请益纷纷何所底止况广东连岁用兵物力两诎疮痍未起该部酌拟弘治及嘉靖年例派办八万斤足供数年之用乞从其请下所司户部亦言供用库香品嘉靖六年角□羊六万余斤七年角□羊五万斤今派办比前例已量增若必如该库议万一有司不体  朝廷德意逼迫垂死之民以逭迟违之罪致使地方或生他变则臣等不能执奏罪其奚赎  上命炤嘉靖六七两年例共派
　　○四川乌思藏阐化王国师短竹藏卜等及长河西鱼通宁远等处国师罗撒坚锉等土鲁番等五地面头目火者马黑木哈辛等肃州卫寄住正副使阿纳的纳等各贡还宴待如例
　　○辛亥升保定府知府刘泮为山西右参议
　　○改南京光禄寺卿王友贤为光禄寺卿
　　○升大理寺左少卿王廷瞻为太仆寺卿
　　○增太常寺猪价并牲料从寺卿刘一儒请也
　　○以福建牛山外洋功副千户邵岳以下各升赏有差
　　○南京刑部尚书赵锦拟假符假劄越扰边关周廷璧律斩余各徒杖有差具议请下法司
　　○先是内承运库太监崔敏等以叚疋缺乏欲仿先朝事例差官织造于是工科都给事中侯于赵言自古宦臣衘命出外鲜不假公营私为国家患纵其人谨厚堪任使而参随匠役凭藉声势生事害人亦所必至况所开疋数大溢岁额一丝一缕皆民膏脂东南赤子其何以堪且  皇上登极一诏首罢织造差官曾几何而忽有此请恐幸门一启而苏杭而兰州必接踵行矣乞敕工部覆议以请浙江道监察御史麻永吉等亦言国初织造有定所岁运有定额皆委官监督以按臣纠察之自天顺成化弘治年间偶遣内官然率随置随罢而一时谋国诸臣若李贤马文昇等犹惓惓建议以苏民困  皇上即位以来首下民诏取回内官海内以仰见德意而忽有崔敏等之请岂躬行节俭休息元元之心乞敕停止谕令该部议处并下所司
　　○巡按山东御史商为正言臣奉  命亟趋胶州择分水岭难开处挑验用夫一千一百名方广十丈余挑下数尺即碙＜石句＞石又数尺即沙此下皆黑沙土未丈余即有水泉涌出随挑随汲愈深愈难今十日余矣而所挑深止一丈二尺所费银已五百余两尚未与水面相平若欲通海及海舡可行更湏增深一丈虽二百余万金不足了此且麻湾海仓海口两头淖沙数十里随挑随淤虽使别开一渠数月后潮至沙壅亦后如是况海运必出自淮安海口高宝其所必经高宝不治此河虽通亦不能越而飞渡观其缓急先后之势则此河之不必通亦明矣而况有未必能通之势若此乎乞命停止毋事虗糜下部议
　　○壬子以秦王敬镕薨辍朝讲三日命秦世子宜澏主丧并理府事遣武英殿中书唐应运造坟
　　○  上赐辅臣及日讲官各银铰砗磲等扇
　　○谥郑府繁昌王佑榜曰荣戾
　　○调江西布政司右参政郝杰于山东
　　○礼科给事中李冲奎以病乞归从之
　　○癸丑实授浙江道邢玠山东道沉涵江西道雷嘉祥虞怀忠广西道陈用宾四川道李时成云南道房如式贵州道陈世宝四川道刘应元山西道贾如式各监察御史
　　○赐山西粮储道参政专敕一道命兼理边腹屯田务清军额括地亩复旧制俟五年成熟后起科如屯官台玩督率失宜及势豪侵占即指名参呈抚按劾治
　　○改封崇王庶苐二子泰和王为崇世子
　　○总督两广侍郎凌云翼以广贼林凤弃众投番抚散余党二千报下兵部议谓凤既远遁宜听便宜计取或修备以待之而贼党尽散地方宁谥于例并淂论功因论凤在吕宋非闽中用间谕夷岂有潜遁之日及其党回潮非广中相机谕抚宁有底定之期事在相左实则相成均宜查叙为苦心任事者劝许之
　　○以固始民穰伸案勘执互异汝南副使杜辂镌俸一级夺颖州佥事聂廷璧俸三月初穰伸遣其子奏辩军罪下按臣勘而执成伸狱者张才为寿州人固始所录盗魁也于是属汝南及颖州二道会鞠汝南不俟参定径豁伸戍颖州欲破扶同极理才枉事闻刑科都给事中严用和谓辂轻率太过决谳乖方卒用都御史陈瓒议降处而廷璧亦以怠缓薄罚仍命河南及直隶巡按御史会勘报
　　○甲寅吏科都给事陈三谟以河南巡按刘尧卿所劾睢陈兵备计坤亨淫刑纳贿大坏官常而觐照不谨例闲住因查万历三年十月内巡按宣大御史陈文衡＜锍-釒＞劾参议张希稷止于降调蒙旨革任命抚臣勘实以闻则轻处坤亨似难为监司贪酷者戒下吏部议允坤亨革职提问  上以尧卿举劾违例命外调并调文衡
　　○总督两广侍郎凌云翼以大征罗旁议借盘盐赃罚等银四万事例银二万及工部料价银四万俟事定角□羊还户部覆以盘盐等银为济边急用不当借  上曰该省用兵姑以盘盐赃罚银四万及前发户部银七万支用务令稽核毋致虗费
　　○乙卯升大理寺右少卿石星为南京太仆寺卿○升礼科都给事中朱南雍为顺天府府丞
　　○升工科都给事中侯于赵为江西右参政
　　○丙辰吏部左侍郎何维柏以老疾乞休不允
　　○巡抚应天右副都御史宋仪望议留掘港守备鲁邦于吴松总镇标下总练下本兵
　　○命江西道御史雷嘉祥巡视长芦山东等处盐课河道总督漕运侍郎吴桂芳言高邮西堤乃永乐间平江伯陈瑄所建运舸俱行湖内波涛为患至弘治间侍郎白昂议开越河中为土堤东为石堤两头建闸名为康济河其中堤之西老堤之东约成民田数万亩即今所谓圈子田也彼时未傍西堤为河而别作越河于数里内舳舻安流军民称便但河去老堤太远瞻顾不及缺坏不修遂致水入圈田又成一湖而中土堤遂溃坏则东堤独受数百里湖涛故有昨岁清水潭之决盖势所必至也今若尽复白昂旧迹策非不善但据估银二十三万有奇比之白昂所费尚不及半诚恐修筑不坚数年复坏反成虚费则不如炤弘治年间侍郎王恕议就老堤为越河只修筑西东二堤为费既省而循堤牵挽亦可随坏随修高邮既完徐及宝应谨将切要事宜条为四议其一曰设处钱粮二曰烧采砖石三曰分募夫役四曰委官分理下所司
　　○丁巳升大理寺左寺丞王时举为本寺右少卿
　　○巡按四川御史郭庄言考四川总志及华阳国志皆载夏禹之母有辛氏感星异生禹于茂州石纽村之刳儿坪夷人共营之不敢居牧灵异可畏石纽村今在龙安府石泉县境内山刻禹穴二字禹生西夷实非无据  帝王功在万世宜祀而石泉偪处夷壤请就成都郡为祠从之
　　○巡抚应天右副都御史宋仪望言增建青浦县城华亭上海不淂视为秦越下部议
　　○工部以科道交＜锍-釒＞议寝织造遣官覆言该库所开袍服色样数繁费钜查万历三年四月内该库题开纻丝绫共九万七千九百四十疋臣等拟派长芦课银三万本部料价三万浙江南关商税银三万乃各抚按尚纷纷奏讨今复加派五万九千三百六十疋约用银五六十万两将何措处乞俯从诸臣请特免差官仍将  上用奇品花样量减一半其余供赏之数候前派织完另议  上曰东南民力凋疲朕非不知爱恤但内库供用亦不可缺准将上用并供用各减一半仍选廉慎内官督造尔部仍将前派叚疋作速催角□羊以备供赏
　　○总督三边兵部左侍郎石茂华以人言再＜锍-釒＞乞休不允○户科给事中刘鲁谓均猺不平宜责成抚按及廉明方面裁定州县一应在官人役查炤民间雇觅实费以定审编官价酌量三等九则均派徵收俱官支官给庶银差不淂过增力差不致偏累下户部覆令抚按官酌议具奏从之
　　○命河南道御史邵升巡按淮扬浙江道御史麻永吉巡按山东山东道御史沉涵巡按宣大浙江道御史邢玠巡按甘肃山东道御史詹贞吉巡按广东
　　○惠潮参将魏宗瀚王如澄及碣石把总朱相俱论死先是贼曾一本犯潮州瀚等拥官兵行二十日始至贼从碣石卫莺州夜遁去复犯雷州与瀚等遇伪以众降瀚等堕计焚戮舡兵殆尽朱相自碣石来与贼冲战沉其舡再战再胜之瀚等不为应李茂才李节林清先溃瀚等望风而奔相亦退走贼遂横行海澳中于是议造闽舡募闽兵仍以瀚统之比贼方抵省而闽兵已相继投贼并各舡悉为贼有矣会城之败其祸盖尤烈云
　　○己未升河南道御史饶仁侃为大理寺右寺丞右寺丞周咏为左寺丞吏部以左寺丞缺推仁侃位在咏上  上命咏为左而仁侃为右
　　○赠原任南京户部尚书曹邦辅太子少保赐祭葬遣制敕房办事右评事刘叔龙造坟邦辅负性刚方任事慷慨驱驰中外清操皭然以抚按交章请故从之
　　○改铸太常寺并先农坛祠祭署印
　　○以蓟镇阅过防春兵马游击高廷相等及贾永清等各分别赏罚有差
　　○壬戌翰林院修撰张一桂乞假送母从之
　　○升左给事李戴刘铉为都给事中戴礼科铉工科右给事郝维乔为吏科左给事中
　　○乌思藏大宝法王差国师喃哈镇南等贡铜佛等物赏赉如例○工科给事中戴光启言臣观吴桂芳所奏高邮筑堤一事旧河方病太远终不忘军民称便之功开河令傍老堤又自为二面皆水之虑臣窃探桂芳意若曰三堤并修一河复旧良可垂远苐前估工费不足应用今又不便更估不若姑省东中二堤之费云耳按其＜锍-釒＞中有据估不及白昂之半又曰必复康济之旧非增二十万不济其意可见矣夫图大事者忘小费何必过为嫌惮求幸于目前苟安哉下部议
　　○癸亥以修筑蓟昌二镇边墙工命户部炤户七兵三例于太仓银库动支四万二千两予之
　　明神宗显皇帝实录卷之四十八
明神宗显皇帝实录卷之四十九
　　万历四年四月甲子朔  上躬享  太庙
　　○乙丑应天抚按宋仪望唐炼皆言安庆卫军粮旧额四万石因减二万石济边不足支用乞将嘉靖三十三年原派应天等府米一万三千七百九十石并饶州府米八千六百三十六石南康府米四千四百六十八石仍留接济而以九江米一万三千一百五石折银角□羊部从之
　　○大学士吕调阳以乞休不允奏谢宣赐报闻
　　○管理红盔将军豊城侯李环请盔甲等器  上如例给之
　　○先是御用监太监王干等题请各色纸张工部覆言该司每年额派料银八万两各处角□羊未一半用纸张遵炤先年事例以三分为率先行召买二分共该银一万九千四百七十三两零比隆庆六年全办价已相同本部委官会同科道验收应用该库仍将支放过数目每月终申报本部查考不允
　　○丙寅以原任神枢营佐击张允嘉佥书山东都司
　　○巡按直隶御史舒鳌言国初种马凤阳府属惟泗州以  祖陵独无而秋粮独重后因高淳溧水灾以二县种马暂寄本州本州亦灾奏改折色马价遂徵至今隆庆间太仆寺请将天下种马一半变价仍每匹岁徵草料银一两而本州又岁增草折银七百积逋一千七百三十余两并马价亦几七百以倍徵之秋粮加之原无之重歛实所难堪请议蠲下兵部亦谓  皇陵禁地久沾汤沐之恩淮右卑洳原无畜牧之所草料宜永蠲马价则量减十分之六报可
　　○先是黄乡逆贼叶楷余党钟廷宠等复叛执推官赖万玙既而释之按臣张简参玙抚恤乖方致贼猖獗并及抚臣汪一麟兵科都给事中裴应章亦具＜锍-釒＞参奏  上为徙万玙官而勉一麟悉心区画一麟因请罢吏部言抚臣当收之桑榆未宜轻去诏留视事如初
　　○丁卯酌定供用库各色香品每年以二万斤为率从科臣光懋议也
　　○叙擒斩倭贼大郎哥噜等山寇杨碧脑等功给赏张钦等银两有差
　　○叙长岭山堡等处功次施国臣等各升赏有差
　　○刑科都给事中严用和条议审录三事一恤矜疑言今岁大审初举可矜人犯请免允戍后不淂援例一恤问遣言轻重罪俱有宥减独军犯发遣如故偏为仁政所遗宜令参详应辩豁及末减者即与改拟一恤久锢请见监应宥免人犯及逃犯家属干证悉与保候下法司覆言死罪减军止拟终身何以惩恶苐以本犯着伍后所生顶替如无即与开除毋勾及原籍余如议报可
　　○戊辰大学士吕调阳以老疾再＜锍-釒＞乞休不允
　　○吏部尚书张翰条议外官考满事宜一前后历任年月惟起复补任及调繁者通理其被劾调简者不淂并论一方面府佐除地方无事炤旧赴京其府州县正官免其亲考但湏抚按严核明注称职平常不称职三等报部以便覆核一凡公文批牌内不开除授到任考满年月日期增减十岁以上户口无新增及历过俸月多少满后再历半年之上不行明白开报不填前任事迹隐匿过名洗改紧关字样者除亲考官员炤旧参问外若差人赍文违犯者一面准考仍行该管衙门将本官提问候报至方与移付查请恩典一各官有枉道回家迁延怠玩给文年月随便旋填及投文到部已将再考年月又历过半矣以后给由俱于满后半年内司府州即给文起送若满后不计闰扣违年半之上方到部者不论水程有无违限俱驳回系三年者候六年再考六年者候九年通考其扣违二年之上除驳回外仍将违慢官吏行该管衙门提问从之
　　○封长沙等王子常渒等共一百八十二位各禄爵有差为王长子者三王长孙者二常渒长沙王长子蕴钟永安王长子翊□金羽夹□咸平王长子在锭应城王长孙朝堡东会王长孙为将军者四十八朝土□春宣土□呆宣土□每谟墉谟垚□土倪摉廷□宪巆载钜俱镇国朝□凵□土□承□火刃丑□充□火几丙□华坏朝□□隹勤黑□奈勤□勤□勤□朝多□至睦虫□巢勤□□里火□勤黑□参勤□谟□融多□火慎钿倪爀载□廷□方肴土□充□□秋廷土□屑廷堋廷土□寻廷＜卤土＞廷土□雍廷□□有土□廷走□立充月□焱廷□土士夗□蕴金□善华芬□土英□□炎英炎廷□白□土廷□阝占土□廷古□隹廷金□矣廷阝□里俱辅国为中尉者百二十有九朝塌睦枙朝垺勤鯆勤木□黑勤蟔勤黑□干朝土□几勤鱼□虫勤醮勤□朝蜼朝虫□里朝雡睦麻朝臼□圭睦杇承火□云承媝融煌融煦融□融熸融僽融融□酉□酉□融鲳融火□平旭礻□萧知焞知火□宾知鳏颐＜山土＞观王□爕观□廿山火土□翊金□勉倪火□啬倪□白□火□倪□面□火□倪焕倪火□郁鼒□□林车□廷□士□牛殳□充褮充□□依充华□美充鱼□巽显查英啾新仓□隹新埵新埥新俊褒俊□衣林爻□俊栎俊樵知炯俊亻□和充砓俊槅充□火几昆□俱镇国而勤□虫火舛□朝列□隹勤黑□殿勤□穴爿□火□勤鳌勤耳□欻勤黑□册勤鱼□庭勤□尉□田火□勤□足□火勤□火几虗□勤黑□箴谟□日厄隹□谟坜融爙融鲗颐垡倪□言前火□倪□廿厂剡□倪□□□火□充□廷土□刍充歹□火充□□火几□廷土□亟廷□土山黑□鼐铂充鱼□氐充□阝八火□充□圭炎巾□英魧英鱼□炎英杵□火英□完日火□英□木酉火□华常□隹新走□豊新走□甬新去□鸟新干□隹新夕□隹新□土升土□新厔新厔□阝充□火劦见□充□□黑见□充魰充色□火充□谟秀□隹谟□山尼上□谟＜宀垔＞谟土□寻新壁慎□金梪寸□廷土□无廷石□土华□廿凶隹□华藋华塌华□华□□□土蕴金□逢蕴镣华磪蕴金□彧蕴锌新趐则俱奉国也
　　○以擒斩海洋倭贼功把总叶欢及名色把总徐景星等各升赏有差
　　○先是漕运侍郎吴桂芳以议修高邮湖堤为工科给事中戴光启所摘下工部议言漕臣躬亲相度必有所见但＜锍-釒＞意似因工钜财诎改＜锍-釒＞越河故戴给事反覆辩之事应覆勘惟是合用砖石数多采烧舡运非仓卒可办所议河南库贮河工银五万两应即转发其砖石行各府州县如式烧采至兴大役应分派各府县拨夫一体应役计时省放淂旨吴桂芳原任扬州湖工事理知之必真前已有旨委任责成不必又行覆勘余如议户部亦以江北各府桩草香钱舡税等银五千两漕抚罪赎银五千两庐凤淮扬徐滁和事例纳班银二万五千两俱免角□羊部各总轻赍内河工银共五万八百六十四两两淮盐运司库贮挑河银三万两俱留济用  上俞其请仍留庐凤等府应角□羊马价银二万二千两以济之
　　○己巳命两法司并锦衣卫见监罪囚笞罪无干证者审放徒流以下减等发落重囚情可矜疑并枷号者奏请○复除右春坊右赞善兼简讨陈思育
　　○礼部右侍郎管祭酒事孙应鳌言太学非举贡及勋胄恩荫不入自景泰初年边储匮极始议开纳然亦以生员廪增附为差亦时开时輙至隆庆间遂令停廪降增及降附发社并黜退者皆淂纳银入监矣提学宪条何以行于生儒乎提学所摈斥尽可归诸太学则太学毋乃为提学藏垢纳圩之薮欤至于民间后秀子弟原令赴提学告准附学名目故谓之新附与两京见任官随任子弟未入学者并纳银入监亦隆庆以来覆定事例也此例一开而商贾舆台隶役咸厕其中甚有身未成童一丁不识者皆骤猎贤关他日服官为民蟊贼不问可知矣下户部议社生黜生及民间不堪作餋子弟以后俱不许援纳并请停预纳光禄寺监事及鸿胪寺序班  上纳应鳌议而令监事序班仍旧　○土鲁番王速坛马黑麻阿力卜把都儿差夷使火者马黑木等贡马匹方物如例赏给仍赐番王表里时土鲁番天方国撒马儿罕鲁迷哈密伍地面番王头目速坛马黑麻阿力卜把都儿等差夷使火者哈辛等贡马匹方物亦赏赉如例
　　○灵丘王府管理府事镇国中尉鼐銕等奏灵丘等王府镇国等将军成金□闾等子聪氵□冉等各过期年久例难请封宜听其自行婚娶给以冠带口粮而周王在铤等奏周府海阳等王府镇国等将军勤灺等子朝弱□土等或擅婚或冒滥俱例难请封皆从之
　　○庚午赐靖远伯王学诗祭葬
　　○寘狭西平凉县民贺禄于理以冒称天潢诈传诏旨故也
　　○逮唐府正副承奉赵忠常福二阉皆司礼监奉御以诈唐王奏淂今职事露被逮忠坐诈传亲王令旨绞福以从淂免死充净军褫长史袁福徵职○勘议新河兵部尚书刘应节言新河地形如掌水势成渠较之黄埠岭诚便且两海口水甚深阔下皆实地乘潮自可通舟惟南海口迤北十五里积沙数叚从古路沟另开十三里许直接麻湾以避之可以永恃又横建一闸于新旧河水之交则潮水流通浮沙不入矣北海口以南三十里为龙王庙有客沙二里四十步捞沙二尺下即实土若旁辟一渠筑堤五百余丈以约水障沙自无他患由庙前建新河闸口中间一二浅阻并令挑深亦可无虞矣分水岭一带地形本高泉水四溢拽泥运水工力果难然起工当自卑而高泄水当自高而卑难易未可执一论也至王家丘舡路沟一叚地势趣下白河适当其冲秋水暴涨最为河害宜岸口建闸一座沂水上流建坝二座寻常水流坝下引以济河秋涨则水经坝上内以停沙亦为善策大都北自海口抵亭口南自麻湾朱铺通潮最易所虑者惟朱铺抵亭口四十余里耳然臣意主于通漕原不泥于通海也若造舡宜准漕臣王宗沐所造海舡式而稍俭其制载粮不过四百石纳尺不过三四尺则河海可并行无患矣山东巡抚李世达言南海麻湾以北刘尚书谓沙积难除徙古路沟以避之每里约费五千八百余两十三里总约七万五千余金然南接鸭绿港东连龙家屯沙积甚高渠口一开沙随潮入故复有建闸障沙之议窃以为闸闭则潮安从入闸启则沙又安从障也北海仓口以南至新河闸大率沙淤潮浅刘尚书从东岸试挑二里仅去沙二尺给过工食已二千二百金而大潮一来沙壅如故故复有筑堤约水障沙之议窃以为障两岸之沙则可耳河身随潮冲激安能障也分水岭高峻试一工长止二十丈而费近千五百斤旧河身原深一丈一尺新挑止深一丈四五尺最深亦不过一丈九尺为下多碙＜石句＞石又掣水甚艰也故复有改挑王家丘之议窃以吴家口至亭口共高峻者五十里大概多碙＜石句＞石以分水岭一工计之费当何若试过三工俱的无可行况全河长亘二百七十里乎潮信有常遇大潮始稍远然亦上及陈村闸杨家圈耳曾未至朱铺亭口也况月止二潮乎此潮水之难恃也自店口至新河口纡曲余二百里张鲁白胶三水微细都泊行潦业已乾涸设遇亢旱何泉可引引泉亦难恃也海中小舟载三百石者必纳水六七尺始可行王侍郎舡式果可行乎元人自至正十七年开浚此河至三十一年竟以浅涩奏废元史谓其劳费不赀终无成功足为前鉴今当缉高宝之堤无徒殚财力于不可必成之胶河也巡按御史商为正亦以为言  上以抚按奏报与刘应节所奏利害悬殊恐难□绩命工部集议以闻于是工部覆言抚按议既明确则应节所谓可成可恃者询谋原未佥同委应停罢  上然之召应节及栻还而筹诸添设员役焉
　　○漕运侍郎吴桂芳言黄河自徐邳而来至清河与淮水合流经清江浦外河东至草湾又折而西南经淮安新城外河转入安东县前直至云梯关入海年来云梯关海口沙拥水势沂洄河流渐浅淮安新城外河深不过五七尺惟清江浦相对草湾地方地形低下黄河屡向冲决欲夺安东县后迤逦下海以县治攸关屡决屡塞致近年淮黄交溢去岁草湾迤东自决一口宜于决口之西王山家之东开挑新口以迎扫湾之溜量长五百一十八丈四尺计土十万四千九十一方共工银七千二百八十余两粮米二千八十一石准银一千二百四十余两总约银八千五百三十余两其全不通河及河身窄狭之处逐叚估计通长九千七百二十三丈计用银六万八千一百五十余两又两处用管工官一百九十一员口粮银共一百五十余两又用水车四十部共银八十八两又金城至挂甲墩五港岸势低洼应筑束水堤岸一道合用银四千四百四十余两应筑决口一十八处约用银五百两通计该银八万一千八百七十余两查截留河工轻赍折席等银及正耗粮米共银七万二千四百余两未足九千四百余两应于盐商修河银内支用语云捄一路哭不当复计一家哭今淮扬凤泗邳徐不啻一路哭矣安东自众流汇围以来独文庙县衙仅存椽瓦已不成邑即使全河趋之亦不过一家哭耳况势又不淂不然耶创始为作事所难独任乃人情共忌乞下所司议工部覆言委一垂陷之安东以拯全淮之湑溺漕臣言可听报曰可
　　○辛未吏部以江西浮梁县狱强贼逸议各州县掌印官但死罪重囚越狱至三名以上者住俸六名以上调用十名以上降级十五名以上罢官巡捕官罪同著为令＜锍-釒＞入诏镌知县李际春职三级调用下典史郑思明于理刑科都给事中严用和因请申严强盗问拟转详后决不待时之例以免疏虞从之
　　○升三屯营守备钱梦祥葛峪堡守备江昌国密云守备张恩俱佥书各都司昌国祥河南恩广西
　　○巡抚辽东右侍郎张学颜报虏黑石炭大委正等营于大清堡边外大清山分犯河东宁前大营姑不动欲犯锦义总兵李成梁率选锋官军衔枚卧鼓行二百里潜逼贼寨次日早闯入贼营用火器击打虏自相蹂践斩级六十一颗酋首四颗马驼器械称是下兵部覆核杨兆张学颜李成梁等各赏银币有差
　　○壬申升巡抚浙江副都御史谢鹏举为户部右侍郎
　　○户科给事中周良寅条议钱法大略谓制钱之名额未一公私之行使未通造铸之奸毙未除禁谕之法令未备请以官员折俸充铸造之本仍严卖铜之禁少铸金背火漆定拟行使价值赋税正供爰金纸赎例用本折一切邮传军需各权分数取办于钱令既严则行自广矣下户部覆定为四款一专盐铸之官在两京隶工部在各省则主以右布政在直隶各府则府同知悉听各抚按查核计处一申废铜之令军民家有废铜愿卖者听无铜者不许搜括亦毋转相首告一定折易之数宝源局铸钱已久不能尽变惟各省直止许铸用鏇边每十文准银一分其行使前代旧钱地方俱从民便一权简散之法在内在外文武等官四品以上二分支钱八品以上三分九品以下四分在官各役银钱均半除起运钱粮及听断词讼秋冬炤旧折谷外凡存留钱粮夏春纸赎各不拘银钱兼纳议入  上览而嘉之诏铸鏇边制钱颁行天下各省一体开铸与旧钱兼行务在便民仍严私铸禁
　　○锢方山王府罪宗新垣于高墙以垣凶淫不轨复为抚按所紏故也
　　○癸酉验封司主事徐一槚以病乞归淂旨吏部司官托病托故请告给假那缺催儧以期速化及高坐私家挨至有缺即不候到部坐缺推补今朝政精明各衙门官俱实积年劳方淂升转即患病亦必再三查勘乃吏部以题覆捷便遂淂任情去来朕前勉卿等大臣以正已率属吏部是百司之长尤湏严督司属勤修职业用舍进退务淂其平毋曲徇私情踵习旧毙徐一槚不准回籍今后有诈托者参治
　　○甲戌工部后厂作房火尚书郭朝宾以闻诏夺主事周思宸俸二月下巡守吏汶邦宪于法司
　　○吏科都给事中陈三谟劾巡抚贵州副都御史曾同亨孱病不能任职下吏部覆调南京别衙门用从之
　　○赐南京户部尚书傅颐祭葬既而夺之以吏科言其屡经弹射也
　　○乙亥原任三边总督兵部右侍郎兼右副都御史曾铣嫡孙之省请补荫
　　○巡抚甘肃右副都御史侯东莱请以行太仆寺卿兼摄屯田马政给专敕俱下所司
　　○以府江积寇平复设昭平县
　　○丙子原任兵科给事中赠光禄寺少卿张原曾孙张文豪请补荫下所司荫阵亡莆田县县丞叶德良男叶凤翔先是倭陷兴化署印同知奚世亮知县周尚友县丞徐九经与德良俱死之已赠世亮为右参政尚友德良九经俱太仆寺寺丞各荫一子至是德良男始承荫
　　○以浙海外洋防倭功巡抚谢鹏举及道将各升赏有差
　　○己卯  上视朝毕
　　○命核朝参不到者襄城伯李应臣等一百七员各夺禄俸二月
　　○工部言制钱所以足国便民然必使民不敢盗铸而后可以经久宜以五铢钱为准用四火黄铜铸金背二火黄铜铸火漆务求铜质精羙其粗恶及渣滓者罪之大约铸钱一万文用银一十四两八钱九分零费多利少私铸自息督以侍郎何＜宀十见＞责成员外郎沈文及主事韩济分理  上令再议以闻于是工部又议铜价各减十分之一复欲慎收料严摉简去拙工务使工用相淂则钱自精而用自广报可
　　○辛巳总督浚运侍郎吴桂芳言淮扬水患在下流海口之塞上游河身之高欲浚河身先辟海口臣前开草湾入海渐有次苐至于河身之高不过积淤不浚曾见前辈文集中有以混江龙浚河者其制用檀木造轴沉水入泥随舡行走舡行龙转积泥随起大约一四可浚积淤二尺日逐推淌务深三丈而止但遇桃花伏秋水发即行推浚每岁将浚过河身丈尺年终奏报其清河以上邳徐茶城则责在河臣浚否惟命下工部言＜锍-釒＞浚兼施治河长策宜令总河衙门一体推浚从之
　　○壬午封韩府崇明王璟清选配张氏为王妃
　　○升辽东镇武堡游击姚大节为海盖参将调车营游击苏国赋补镇武以开原马市官徐永昌升车营游击
　　○下四川松潘兵备副使林应节于理以其淫贪残为巡按御史郭庄所劾也
　　○甲申户部核江北无灾地方官未完粮二分以上住俸四分以上降俸并改折仍欠者住俸带催其重婴水患者候豊年带补报允令毋因循致虚国课
　　○乙酉以雨免经筵○升南京光禄寺卿何起鸣为右佥都御史巡抚贵州升江西副使黄可大为广西右参政江西左参议王乾章工部虞衡司主事汤应科为副使乾章广东应科云南
　　○叙双鱼甲子儒峒等地方剿倭功官兵各升赏有差
　　○丙戌  上视朝以浙江副使华汝砺不面见下法司追赎还职
　　○升南京鸿胪寺卿张佳胤为南京光禄寺卿
　　○巡抚宣府右副都御史吴兑报修完南山敌台并边墙城堡等工下所司
　　○丁亥追封胙城王勤燇生母阮氏为恭懿王次妃
　　○淮安府东陬山漂流朝鲜国进贡夷使梁俊等  上命赏给衣履押回
　　○戊子太常寺少卿何源以病死
</div>
    <div class="pagination">
<a href="明实录神宗实录_page40.html">上一页</a><span>...</span><a href="明实录神宗实录_page36.html">36</a><a href="明实录神宗实录_page37.html">37</a><a href="明实录神宗实录_page38.html">38</a><a href="明实录神宗实录_page39.html">39</a><a href="明实录神宗实录_page40.html">40</a><span class="current-page">41</span><a href="明实录神宗实录_page42.html">42</a><a href="明实录神宗实录_page43.html">43</a><a href="明实录神宗实录_page44.html">44</a><a href="明实录神宗实录_page45.html">45</a><a href="明实录神宗实录_page46.html">46</a><span>...</span><a href="明实录神宗实录_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
