<!DOCTYPE html>
<html>
 <head>
  <meta charset="utf-8"/>
  <title>
   通志 - 第 111 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 111 页/共 155 页
  </h1>
  <div class="content">
   通志卷一百十一上
&lt;史部,别史类,通志&gt;
　　钦定四库全书
　　通志卷一百十一下
　　宋　右　廸　功　郎　郑　樵　渔　仲　撰
　　列传第二十四下
　　蔡邕字伯喈陈留圉人也六世祖勲好黄老平帝时为郿令王莽初授以厌戎连率勲对印绶仰天叹曰吾防名汉室死归其正昔曽子不受季孙之赐况可事二姓哉遂将家属逃入深山与鲍宣卓茂同不仕新室父棱亦有清白行諡曰贞定公邕性笃孝母常滞病三年邕自非寒暑节变未尝解襟帯不寝寐者七旬母卒庐于冡侧动静以礼有兎驯扰其室傍又木生连理远近竒之多往观焉与叔父从弟同居三世不分财乡党高其义少博学师事太傅胡广好辞章数术天文妙操音律桓帝时中常侍徐璜左悺等五侯擅恣闻邕善鼓琴遂白天子勅陈留太守督促发遣邕不得已行到偃师称疾而归闲居翫古不交当世感东方客难及扬雄班固崔骃之徒设疑以自通乃斟酌羣言韪其是而矫其非作释诲以戒厉云尔有务世公子诲于华顚胡老曰盖闻圣人之大寳曰位故以仁守位以财聚人然则有位斯贵有财斯富行义达道士之司也故伊挚有负鼎之仲尼设执鞭之言寗子有清商之歌百里有豢牛之事夫如是则圣哲之通趣古人之明志也夫子生清穆之世秉醇和之灵覃思典籍韫椟六经安贫乐贱与世无营沈精重渊抗志高冥包括无外综析无形其已久矣曾不能防萃出羣扬芳飞文登天庭序彛伦扫六合之秽慝清宇宙之埃尘连光芒于白日属炎气于景云时逝嵗暮黙而无闻小子惑焉是以有云方今圣上寛明辅弼贤知崇英逸伟不坠于地徳者建宰相而裂土才羡者荷荣禄而防赐盍亦回涂要至俛仰取容辑当世之利定不防之功荣家宗于此时遗不灭之令踪夫独未之思邪何为守彼而不通此胡老傲然而笑曰若公子所谓覩暧昧之利而忘昭晢之害专必成之功而忽蹉跌之败者也公子谡尔敛而兴曰胡为其然也胡老曰居吾将释汝昔自太极君臣始基有羲皇之洪宁唐虞之至时三代之隆亦有缉熙五伯扶防勤而抚之于斯已降天纲纵人纮防王涂坏太极陁君臣土崩上下瓦解于是智者骋诈辩者驰说武夫奋略战士讲锐电骇风驰雾散云披变诈乖诡以合时宜或画一防而绾万金或谈崇朝而锡瑞珪连衡者六印磊落合从者骈组流离隆贵翕习积富无涯据巧蹈机以忘其危夫华离叶而萎条去榦而枯女冶容而滛士背道而辜人毁其满神疾其邪利端始萌害渐亦牙速速方毂天夭是加欲丰其屋乃蔀其家是故天地否闭圣哲潜形石门守晨沮溺耦耕顔歜抱璞蘧瑗保生齐人归乐孔子斯征雍渠骖乗逝而遗轻夫岂慠主而背国乎道不可以倾也且我闻之日南至则黄钟应融风动而鱼上氷蕤賔綂则防隂萌蒹葭苍而白露凝寒暑相推隂阳代兴运极则化理乱相承今大汉绍陶唐之洪烈荡四海之残灾隆隠天之高拆絙地之基皇道惟融帝猷显丕泜泜庻类含甘吮滋检六合之羣品而济之乎雍熙羣僚恭已于职司圣主垂拱乎两楹君臣穆穆守之以平济济多士端委缙綎鸿渐盈阶振鹭充庭譬犹钟山之玉泗濵之石累珪璧不为之盈采浮磬不为之索曩者洪源辟而四隩集武功定而干戈戢猃狁攘而吉甫宴城濮防而晋凯入故当其有事也则蓑笠并载擐甲扬锋不给于务当其无事也则舒绅缓佩鸣玉以步绰有余裕夫世臣门子御之族天隆其祐主丰其禄抱膺从容爵位自从摄须理髯余官委贵其取进也顺倾转圆不足以喻其便逡廵放屣不足以况其易夫有逸羣之才人人有优赡之智童子不问疑于老成瞳蒙不稽谋于先生心恬澹于守高意无为于持盈粲乎煌煌莫非华荣明哲泊焉不失所宁狂淫振荡乃乱其情贪夫殉财夸者死权瞻仰此事体躁心烦闇谦盈之効迷损益之数骋驽骀于修路慕骐骥而增驱卑俯乎外戚之门乞助乎近贵之誉荣显未副从而顚踣下获熏胥之辜高受灭家之诛前车已覆袭轨而鹜曾不鉴祸以知畏惧予惟悼哉害其若是天高地厚局而蹐之怨岂在明患生不思战战兢兢必慎厥尤且用之则行圣训也舍之则藏至顺也夫九河盈溢非一凷所防带甲百万非一勇所抗今子责匹夫以清宇宙庸可以水旱而累尧汤乎惧烟炎之毁熸何光芒之敢扬哉且夫地将震而枢星直井无景则日隂食元首寛则望舒朓侯王肃则月侧匿是以君子推防达着寻端见绪履霜知冰践露知暑时行则行时止则止消息盈冲取诸天纪利用遭泰可与处否乐天知命持神任已羣车方奔乎险路安能与之齐轨思危难而自豫故在贱而不耻方将驰骋乎典籍之崇涂休息乎仁义之渊薮槃旋乎周孔之庭宇揖儒墨而与为友舒之足以光四表收之则莫能知其所有若乃丁千载之运应神灵之符闿阊阖乘天衢拥华盖而奉皇枢纳元防于圣徳宣太平于中区计合谋从己之图也勲绩不立予之辜也龟凤山翳雾露不除踊跃草莱秪见其愚不我知者将谓之迂修业思眞弃此焉如静以俟命不斁不渝百嵗之后归乎其居幸而获称天所诱也罕漫而已非己咎也昔伯翳综声于鸟语葛卢辩音于鸣牛董父受氏于豢龙奚仲供徳于衡辀倕氏兴政于巧工造父登御于骅骝非子享土于善圉狼瞫取右于禽囚弓父毕精于筋角佽非明勇于赴流寿王创基于格五东方要幸于谈优上官効力于执盖羊据相于运筹仆不敢参迹于若人故抱璞而优游于是公子仰首降阶忸怩而避胡老乃扬衡含笑援琴而歌歌曰练余心兮浸太清涤秽浊兮存正灵和液畅兮神气宁情志泊兮心亭亭嗜欲息兮无由生踔宇宙而遗俗兮翩翩而独征建宁三年辟司徒桥元府元甚敬待之出补河平长召拜郎中校书东观迁议郎邕以经籍去圣久逺文字多谬俗儒穿凿疑误后学熹平四年乃与五官中郎将堂谿典光禄大夫杨赐谏议大夫马日防议郎张训韩说太史令单飏等奏求正定六经文字灵帝许之邕乃自书册于碑使工镌刻立于太学门外于是后儒晚学咸取正焉及碑始立其观视及摹写者车乘日千余两塡塞街陌初朝议以州郡相党人情比周乃制防姻之家及两州人士不得对相监临至是复有三互法禁忌转密选用艰难幽冀二州久缺不补邕上疏曰伏见幽冀旧壤铠马所出比年兵饥渐至空耗今者百姓虗县万里萧条阙职经时吏人延属而三府选举逾月不定臣经怪其事而论者云避三互十一州有禁当取二州而已又二州之士或复限以岁月狐疑迟淹以失事会愚以为三互之禁禁之薄者今但申以威灵明其宪令在任之人岂不戒惧而当坐设三互自生留阂邪昔韩安国起自徒中朱买臣出于幽贱并以才宜还守本邦又张敞亡命擢授剧州岂复循三互继以末制乎三公明知二州之要所宜速定当越禁取能以救时弊而不顾争臣之义茍避轻防之科选用稽滞以失其人臣愿陛下上则先帝蠲除近禁其诸州刺史器用可换者无拘日月三互以差厥中书奏不省初帝好学自造皇羲篇五十章因引诸生能为文赋者本颇以经学相招后诸为尺牍及工书鸟篆者皆能引召遂至数十人侍中祭酒乐松贾防多引无行趣埶之徒并待制鸿都门下憙陈方俗闾里小事帝甚悦之待以不次之位又市贾小民为宣陵孝子者复数十人悉除为郎中太子舍人时颇有雷霆疾风伤树防木地震陨雹蝗虫之害又鲜卑犯境役赋及民六年七月制书引咎令羣臣各陈政要邕上封事曰臣伏读圣防虽周成遇风讯诸执士宣王遭旱密勿祗畏无以复加臣闻天降灾异縁象而至辟歴数发殆刑诛繁多之所致也风者天之号令所以教人也夫昭事上帝则自怀多福宗庙致敬则鬼神以着国之大事实先祀典天子圣躬所当恭事臣自在宰府及备朱衣迎气五郊而车驾稀出四时至敬屡委有司虽有解除犹为疎废故皇天不悦显此诸异洪范传曰政悖徳隠故风发屋折木坤为地道易称安贞隂气愤盛则当静反动法为下叛夫权不在上则雹伤物政有苛则虎狼食人贪利伤民则蝗虫损稼去年六月二十八日太白与月相廹兵事恶之鲜卑犯塞所从来远今之出师未见其利上违天文下逆人事诚当博览众议从其安者臣不胜愤慲谨条陈宜所施行七事表左一事明堂月令天子以四立及季夏之节迎五帝于郊所以导致神气祈福丰年清庙祭祀追飬孝敬养老辟雍示人礼化皆帝者之大业祖宗所祗奉也而有司数以蕃国疎防宫内产生及吏卒小汚屡生忌故窃见南郊斋戒未尝有废至于他祀輙兴异议岂南郊卑而他事尊哉孝元皇帝防书曰礼之至敬莫重于祭所以竭心亲奉以致肃祗者也又元和故事复申先典前后制书推诚恳恻而近者以来更任太史忘礼敬之大任禁忌之书拘信小故以亏大典礼妻妾产者斋则不入侧室之门无废祭之文也所谓宫中有卒三月不祭者谓士庻人数堵之室共处其中耳岂谓皇居之旷臣妾之众哉自今斋制宜如故典庻答风霆灾妖之异二事臣闻国之将兴至言数闻内知己政外见民情是故先帝虽有圣明之姿而犹广求得失又因灾异援引幽隠重贤良方正敦朴有道之选危言极谏不絶于朝陛下亲政以来频年灾异而未闻收举博选之防诚当思省述修旧章使抱忠之臣展其狂直以解易传政悖徳隠之言三事夫求贤之道未必一途或以徳显或以言扬顷者立朝之士曾不以忠信见赏恒被讪谤之诛遂使臣下结舌莫图正辞郎中张文前独尽狂言圣聼纳受以责三司臣子旷然众庻解悦臣愚以为宜擢文右职以劝忠謇宣声海内博开谏路四事夫司校尉诸州刺史所以督察奸枉分别黑白者也伏见幽州刺史杨熹益州刺史厐芝凉州刺史刘防各有奉公疾奸之心熹等所举其効尤多余皆枉桡不能称职或有抱罪怀瑕与下同疾纲纪防纵莫相举察公府台阁亦复黙然五年制书议遣八使又令三公謡言奏事是时奉公者欣然得志邪枉者忧悸失色未详斯议所因寝息者刘向奏曰夫执狐疑之计者开羣枉之门养不断之虑者来防邪之口今始闻善政旋复变易足令海内测度朝政宜追定八使纠举非法更选忠清平章赏罚三公岁尽差其殿最使吏知奉公之福营私之祸则众灾之原庻可塞矣五事臣闻古者取士必使诸侯岁贡孝武之世郡举孝廉又有贤良文学之选于是名臣軰出文武并兴汉之得人数路而已夫书画辞赋才之小者匡国理政未有其能陛下即位之初先渉经术聼政余日观省篇章聊以游意当代博奕非以教化取士之本而诸生竞利作者鼎沸其高者颇引经训风谕之言下则连偶俗语有类俳优或窃成文虗冒名氏臣每受诏于盛化门差次録第其未及者亦复随軰皆见拜擢既加之恩难复收改但守奉禄于义已不可复使理人及仕州郡昔孝宣会诸儒于石渠章帝集学士于白虎通经释义其事优大文武之道所宜从之若乃小能小善虽有可观孔子以为致远则泥君子故当志其大者六事墨绶长吏职典理人皆当以惠利为绩日月为劳襃责之科所宜分明而今在任无复能省及其还者召拜议郎若噐用优羙不宜处之冗散如有衅故自当极其刑诛岂有伏罪惧考反求迁转更相仿效臧否无章先帝旧典未尝有此可且断絶以覈真伪七事伏见前一切以宣陵孝子者为太子舍人臣闻孝文皇帝制防服三十六日虽继体之君父子至亲公卿列臣受恩之重皆屈情从制不敢逾越今虗伪小人本非骨肉既无幸私之恩又无禄仕之实恻隠思慕情何由生而羣聚山陵假名称孝行不隠心义无所依至有奸轨之人通容其中桓思皇后祖载之时东郡有盗人妻者亡在孝中本县追捕乃伏其辜虗伪杂秽难得胜言又前至得拜后軰被遗或经年陵次以暂归见漏或以人自代亦防宠荣争讼怨恨凶凶道路太子官属宜搜选令徳岂有但取邱墓凶丑之人其为不祥莫与大焉宜遣归田里以明诈伪书奏帝乃亲迎气北郊及行辟雍之礼又诏宣陵孝子为舍人者悉改为丞尉焉光和元年遂置鸿都门学画孔子及七十二弟子像其诸生皆勑州郡三公举用辟召或出为刺史太守入为尚书侍中乃有封侯赐爵者士君子皆耻与为列焉时妖异数见人相惊扰其年七月诏召邕与光禄大夫杨赐谏议大夫马日防议郎张华太史令单飏诣金啇门引入崇徳殿使中常侍曹节王甫就问灾异及消改变故所宜施行邕悉心以对援引故事皆有依据又特诏问曰比灾变互生未知厥咎朝廷焦心载懐恐惧每访羣公卿士庻闻忠言而各存括囊莫肯尽心以邕经学深奥故密特稽问宜披露失得指陈政要勿有依违自生疑讳具对经术以皂囊封上邕对曰臣伏惟陛下圣徳允明深悼灾咎襃臣末学特垂访及非臣蝼蚁所能堪副斯诚输写肝胆出命之秋岂可以顾患避害使陛下不闻至戒哉臣伏思诸异皆亡国之怪也天于大汉殷勤不已故屡出祅变以当谴责欲令人君感悟改危即安今灾之发不于他所远则门垣近则寺署其为监戒可谓至切蜺堕鸡化皆妇人干政之所致也前者乳母赵娆贵重天下生则赀藏侔于天府死则邱墓逾于园陵两子受封兄弟典郡续以永乐门史霍玉依阻城社又为奸邪今者道路纷纷复云有程大人者察其风声将为国患宜高为隄防明设禁令深惟赵霍以为至戒今圣意勤勤思明邪正而闻太尉张颢为玉所进光禄勲姓璋有名贪浊又长水校尉赵玹屯骑校尉盖升并叨时幸荣富优足宜念小人在位之咎退思引身避贤之福伏见廷尉郭禧纯厚老成光禄大夫桥元聪达方直故太尉刘宠忠实守正并宜为谋主数见访问夫宰相大臣君之四体委任责成优劣已分不宜聼纳小吏雕琢大臣也又尚方工技之作鸿都篇赋之文可且消息以示惟忧诗云畏天之怒不敢戏豫天戒诚不可戏也宰府孝廉士之高选近者以辟召不慎切责三公而今并以小文超取选举开请托之门违明王之典众心不厌莫之敢言臣愿陛下忍而絶之思惟万机以答天望圣朝既自约厉左右近臣亦宜从化人自抑损以塞咎戒则天道亏满鬼神福谦矣臣以愚戆感激忘身敢触忌讳手书具对夫君臣不密上有漏言之戒下有失身之祸愿寝臣表无使尽忠之吏受怨奸仇章奏帝览而叹息因起更衣曹节于后窃视之悉宣语左右事遂漏泄其为邕所裁黜者皆侧目思报初邕与司徒刘郃素不相平叔父衞尉质又与将作大匠杨球有隙球即中常侍程璜女夫也璜遂使人飞章言邕质数以私事请托于郃郃不聼邕含隠切志欲相中于是诏下尚书召邕诘状邕上书自陈曰臣被召问以大鸿胪刘郃前为济隂太守臣属吏张宛长休百日郃为司又托河内郡吏李奇为州书佐又营防故河南尹羊陟侍御史胡毋班郃不为用致怨之状臣怔营怖悸肝胆涂地不知死命所在窃自寻案实属宛奇不及陟班凡休假小吏非结恨之本与陟姻家岂敢申助私党如臣父子欲相伤陷当明言台阁具陈恨状所縁内无寸事而谤书外发宜以臣对与郃参验臣得以学问特防襃异执事秘馆操管御前姓名貌状防简圣心今年七月召诣金商门问以灾异赍诏申防诱臣所言臣实愚戆惟识忠荩出命忘躯不顾后害遂讥刺公卿内及宠臣实欲以上对圣问救消灾异规为陛下建康宁之计陛下不念忠臣直言宜加掩蔽诽谤卒至便用疑怪尽心之吏岂得容哉诏书每下百官各上封事欲以改政思谴除凶致吉而言者不防延纳之福旋被防破之祸今皆杜口结舌以臣为戒谁敢为陛下尽忠孝乎臣季父质连见防擢位在上列臣被防恩渥数见访逮言事者因此欲陷臣父子破臣门戸非复发紏奸伏补益国家也臣年四十有六孤特一身得托名忠臣死有余荣恐陛下于此不复闻至言矣臣之愚冗职当咎患但前者所对质不敢闻而衰老白首横见引逮随臣摧没并入阬陷诚寃诚痛臣一入牢狱当为楚毒所逼趣輙以饮章辞情何縁复闻死期垂至冒昧自陈愿身当辜戮匄质不并坐则身死之日更生之年也唯陛下加餐为万姓自爱于是下邕质于洛阳狱劾以仇怨奉公议害大臣大不敬弃市事奏中常侍吕彊愍邕无罪请之帝亦更思其章有诏减死一等与家属髠钳徙朔方不得以赦令除杨球使客追路刺邕客感其义皆莫为用球又赂其部主使加毒害所赂者反以情戒邕故毎得免焉居五原安阳县邕前在东观与卢植韩说等撰补后汉记会遭事流离不及得成因上书自陈奏其所着十意分别首目连置章左帝嘉其才高会明年大赦乃宥邕还本郡邕自徙及归凡九月焉将还就路五原太守王智饯之酒酣起舞属邕邕不为报智者中常侍王甫弟也素贵骄诟邕曰徒敢轻我邕拂衣而去智衘之密告邕怨于囚放谤讪朝廷内宠恶之邕虑卒不免乃亡命江海逺迹呉会徃来依太山羊氏积十二年在呉呉人有烧桐以防者邕闻火烈之声知其良木因请而裁为琴果有羙音而其尾犹焦故时人名曰焦尾琴焉初邕在陈留也其隣人有以酒食召邕者比徃而酒以酣焉客有弹琴于屏邕至门聴之曰憘以乐召我而有杀心何也遂反将命者告主人曰蔡君向来至门而去邕素为邦乡所宗主人遽自追而问其故邕具以告莫不怃然弹琴者曰我向鼓琴见螳蜋方向鸣蝉蝉将去而未飞螳蜋为之一前一却吾心耸然惟恐螳蜋之失也此岂为杀心而形于声者乎邕莞尔而笑曰此足以当之中平六年灵帝崩董卓为司空闻邕名高辟之称疾不就卓大怒詈曰我力能族人蔡邕遂偃蹇者不旋踵矣又切勑州郡举邕诣府邕不得已到署祭酒甚见敬重举高第补侍御史又转侍书御史迁尚书三日之间周歴三台迁巴郡太守复留为侍中初平元年拜左中郎将从献帝迁都长安封高阳侯董卓賔客部曲议欲尊卓比太公称尚父卓谋之于邕邕曰太公辅周受命翦商故特为其号今明公威徳诚为巍巍然比之尚父愚意以为未可宜须关东平定车驾还旧京然后议之卓从其言初平二年六月地震卓以问邕邕对曰地动者隂盛侵阳臣下逾制之所致也前春郊天公奉引车驾乗金华青盖爪画两幡逺近以为非宜卓于是改乗皂车驾卓重邕才学厚相遇待每集防輙令邕鼓琴赞事邕亦每存匡益然卓多自佷用邕恨其言少从谓从弟谷曰董公性刚而遂非终难济也吾欲东奔兖州若道逺难达且遯逃山东以待之何如谷曰君状异常人每行观者盈集以此自匿不亦难乎邕乃止及卓被诛邕在司徒王允坐殊不意言之而叹有动于色允勃然叱之曰董卓国之大贼几倾汉室君为王臣所宜同忿而怀其私遇以忘大节今天诛有罪而反相伤痛岂不共为逆哉即收付廷尉治罪邕陈辞谢乞黥首刖足继成汉史士大夫多矜救之不能得太尉马日防驰往谓允曰伯喈旷世逸才多识汉事当续成后史为一代大典且忠孝素着而所坐无名诛之无乃失人望乎允曰昔武帝不杀司马迁使作谤书流于后世方今国祚中衰神噐不固不可令佞臣执笔在防主左右既无益圣徳复使吾党防其讪议日防退而告人曰王公其不长世乎善人国之纪也制作国之典也灭纪废典其能乆乎邕遂死狱中允悔欲止而不及时年六十一缙绅诸儒莫不流涕北海郑元闻而叹曰汉世之事谁与正之兖州陈留间皆画像而颂焉其撰集汉事未见録以继后史适作灵纪及十意又补诸列传四十二篇因李傕之乱湮没多不存所着诗赋碑诔铭赞连珠箴吊论议独断劝学释诲叙乐女训篆埶祝文章表书记凡百四篇传于世
　　左雄字伯豪南郡湼阳人也安帝时举孝亷稍迁冀州刺史州郡多豪族好请托雄常闭门不与交通奏案贪猾二千石无所回忌永建初公车征拜议郎时顺帝新立大臣懈怠朝多阙政雄数言事其辞深切尚书仆射虞诩以雄有忠公节上疏荐之曰臣见方今公卿以下类多拱黙以树恩为贤尽节为愚至相戒曰白璧不可为容容多后福伏见议郎左雄数上封事至引陛下身遭戹难以为警戒实有王臣謇謇之节周公谟成王之风宜擢在喉舌之官必有匡弼之益由是拜雄尚书再迁尚书令上疏陈事曰臣闻柔逺和迩莫大寜人宁人之务莫重用贤用贤之道必存考黜是以臯陶对禹贵在知人安人则惠黎民怀之分伯建侯代位亲民民用和睦礼让以兴故诗云有渰凄凄兴雨祁祁雨我公田遂及我私及幽厉昏乱不自为政襃用权七子党进贤愚错绪深谷为陵故其诗曰四国无政不用其良又曰哀今之人胡为虺蜴言人畏吏如虺蜴也宗周既灭六国并秦阬儒泯典刬革五等更立郡县县设令长郡置守尉什伍相司封豕其民大汉受命虽未复古然克慎庻官蠲苛救敝悦以济难抚而循之至于文景天下康乂诚由元靖寛柔克慎官人故也降及宣帝兴于仄陋综覈名实知时所病刺史守相輙亲引见考察言行信赏必罚帝乃叹曰民所以安而无怨者政平吏良也与我共此者其唯良二千石乎以为吏数变易则下不安业久于其事则民服教化其有政理者輙以玺书勉励增秩赐金或爵至关内侯公卿缺则以次用之是以吏称其职人安其业汉世良吏于兹为盛故能降来仪之瑞建中兴之功汉初至今三百余载俗浸雕敝巧伪滋萌下饰其诈上肆其残典城百里转动无常各怀一切莫虑长久谓杀害不辜为威风聚敛整办为贤能以理己安民为劣弱以奉法循理为不化髠钳之戮生于睚眦覆尸之祸成于喜怒视民如宼雠税之如豺虎监司项背相望与同疾疢见非不举闻恶不察观政于亭传责成于朞月言善不称徳论功不据实虗诞者获誉拘检者离毁或因罪而引高或色斯以求名州宰不覆竞共辟召踊跃升腾超等逾匹或考奏捕按而亡不受罪会赦行赂复见洗涤朱紫同色清浊不分故使奸猾枉滥轻忽去就拜除如流缺动百数乡官部吏职斯禄薄车马衣服一出于民亷者取足贪者充家特选横调纷纷不絶送迎烦费损政伤民和气未洽灾不消咎皆在此今之墨绶犹古之诸侯拜爵王庭舆服有庸而齐于匹竖叛命避负非所以崇宪明理惠育元元也臣愚以为守相长吏惠和有显効者可就增秩勿使移徙非父母防不得去官其不从法禁不式王命锢之终身虽会赦令不得齿列若被劾奏亡不就法者徙家边郡以惩其后乡部亲民之吏皆用儒生清白任从政者寛其负筭增其禄秩吏职满岁宰府州郡乃得辟举如此威福之路塞虗伪之端絶送迎之役损赋敛之源息循理之吏得成其化率土之民各宁其所追配文宣中兴之轨流光垂祚永世不刋帝感其言申下有司考其眞伪详所施行雄之所言皆明达政体而宦竖擅权终不能用自是选代交互令长月易迎新送旧劳扰无已或至官寺空旷无人案事毎选部剧乃至逃亡永建三年京师汉阳地皆震裂水泉涌出四年司冀复有大水雄推防灾异以为下人有逆上之征又上疏言宜密为备以俟不虞寻而青冀扬州盗贼连发数年之间海内扰乱其后天下大赦贼虽解散而官犹无备流叛之余数月复起雄与仆射郭防共上疏以为寇贼连年死亡大半一人犯法举宗羣亡宜及其尚微开令改悔若告党与者聴除其罪能诛斩者明加其赏书奏并不省又上言宜崇经术缮修太学帝从之阳嘉元年太学新成诏试明经者补弟子增甲乙之科员各十人除京师及郡国耆儒年六十以上为郎舍人诸王国郎者百三十八人雄又上言郡国孝亷古之贡士出则宰民宣协风敎若其靣墙则无所用孔子曰四十而不惑礼称强仕请自今孝廉年不满四十不得察举皆请先诣公府诸生试家法文吏课牋奏副之端门练其虗实以观异能以羙风俗有不承科令者正其罪法若有茂才异行自可不拘年齿帝从之于是班下郡国明年有广陵孝亷徐淑年未及举台郎疑而诘之对曰诏书曰有如顔回子奇不拘年齿是故本郡以臣充选郎不能屈雄责之曰昔顔回闻一知十孝廉闻一知几邪淑无以对乃谴却郡于是济隂太守胡广等十余人皆坐谬举免黜唯汝南陈蕃颍川李膺下邳陈球等三十余人得拜郎中自是牧守畏栗莫敢轻举迄于永熹察选清平多得其人雄又奏征海内名儒为博士使公卿弟子为诸生有志操者加其俸禄及汝南谢亷河南赵建年始十二各能通经雄并奏拜童子郎于是负书来学云集京师初帝废为济隂王乳母宋娥与黄门孙程等共议立帝帝后以娥前有谋遂封为山阳君邑五千户又封大将军梁商子冀襄邑侯雄上封事曰夫裂土封侯王制所重高皇帝约非刘氏不王非有功不侯孝安皇帝封江京王圣等遂致地震之异永建二年封隂谋之功又有日食之变数术之士咸归咎于封爵今青州饥虗盗贼未息民有乏絶上求禀贷陛下干干劳思以济民为务宜循古法宁静无为以求天意以消灾异诚不宜追逮小恩亏失大典帝不聼雄复谏曰臣闻人君莫不好忠正而恶谗谀然而歴世之患莫不以忠正得罪谗谀防幸者盖聼忠难从谀易也夫刑罪人情之所甚恶贵宠人情之所甚欲是以时俗为忠者少而习谀者多欲令人主数闻其羙稀知其过迷而不悟至于危亡臣复见诏书顾念阿母旧徳宿恩欲特加显赏案尚书故事无乳母爵邑之制唯先帝时阿母王圣为野王君圣造生谗贼废立之祸生为天下所咀嚼死为海内所欢快桀纣贵为天子而庸仆羞与为比者以其无义也夷齐贱为匹夫而王侯争与为伍者以其有徳也今阿母躬蹈约俭以身率下羣僚蒸庻莫不向风而与王圣共同爵号惧违本操失其常愿臣愚以为凡人之心理不相远其所不安古今一也百姓深惩王圣倾覆之祸民萌之命危于累卵常惧时世复有此类怵惕之念未离于心恐惧之言未絶乎口乞如前议岁以千万给奉阿母内足以尽恩爱之欢外可不为吏民所怪梁冀之封事非机急宜过灾戹之运然后平议可否会复有地震缑氏山崩之异雄复上疏谏曰先帝封野王君汉阳地震今封山阳君而京城复震专政在隂其灾尤大臣前后瞽言封爵至重王者可私以财不可以官宜还阿母之封以塞灾异今冀已高让山阳君亦宜崇其本节雄言数切至娥亦畏惧辞让而帝恋恋不能已卒封之后阿母遂以交搆失爵是时大司农刘据以职事被谴召诣尚书传呼促步又加以捶扑雄上言九卿位亚三事班在大臣行有佩玉之节动有庠序之仪孝明皇帝始有扑罚非古典也帝从而改之自后九卿无复捶扑自雄掌纳言多所匡肃毎有章表奏议台阁以为故事迁司校尉初雄荐周举为尚书举既称职议者咸称焉及在司又举冀州刺史冯直以为将帅而直常坐赃受罪举以此劾奏雄雄悦曰吾尝事冯直之父而又与直善今宣光以此奏吾乃是韩厥之举也由是天下服焉明年坐法免后复为尚书永和二年卒
　　周举字宣光汝南汝阳人父防为陈留太守防在儒林传举姿貌短陋而博学洽闻为儒者所宗故京师为之语曰五经纵横周宣光延熹四年辟司徒李郃府时宦者孙程等既立顺帝诛灭诸阎议郎陈禅以为阎太后与帝无母子恩宜徙别馆絶朝见羣臣议者咸以为宜举谓郃曰昔郑武姜谋杀庄公庄公誓之黄泉秦始皇怨母失行久而隔絶后感頴考茅焦之言循复子道书传羙之今诸阎新诛太后幽在离宫若悲愁生疾一旦不虞主上将何以令天下如从禅议后世归咎明公宜密表朝廷令奉太后率厉羣臣朝觐如旧以厌天心以荅人望郃即上疏陈之明年正月帝乃朝于东宫太后由此以安后长乐少府朱伥代郃为司徒举犹为吏时孙程等坐怀表上殿争功帝怒悉徙封逺县勑洛阳令促期发遣举说朱伥曰朝廷在西钟下时非孙程等岂立虽韩彭呉贾之功何以加诸今忘其大徳録其小过如道路夭折帝有杀功臣之讥及今未去宜急表之伥曰今诏怒二尚书已奏其事吾独表此必致罪谴举曰明公年过八十位至台辅不于今时竭忠报国惜身安宠欲以何求禄位虽全必陷佞邪之讥谏而获罪犹有忠贞之名若举言不足采请从此辞伥乃表谏帝果从之举后举茂才为平邱令上书言当世得失辞甚切正尚书郭防应贺等见之叹息共上疏称举忠直欲帝置章御座以为规诫举稍迁并州刺史太原一郡旧俗以介子推焚骨有龙忌之禁【龙星木之位也春见东方心为大火惧火之盛故为之禁火也】至其亡月咸言神灵不乐举火由是士民每冬中輙一月寒食莫敢烟防老小不堪岁多死者举既到州乃作吊书以置子推之庙言盛冬去火残损民命非贤者之意以宣示愚民使还温食于是众惑稍解风俗颇革转冀州刺史阳嘉三年司校尉左雄荐举征拜尚书举与仆射黄琼同心辅政名重朝廷左右惮之是岁河南三辅大旱五糓灾伤天子亲自露坐徳阳殿东厢请雨又下司河南祷祀河神名山大泽诏书以举才学优深特下防问举对曰臣闻易称天尊地卑乾坤定矣二仪交媾乃生万物万物之中以人为贵故圣人养之以君成之以化顺四节之宜适隂阳之和使男女防娶不过其时包之以仁恩导之以徳教示之以灾异训之以嘉祥此先圣承干养物之始也隂阳闭隔则二气否塞二气否塞则人物不昌人物不昌则风雨不时风雨不时则水旱成灾陛下处唐虞之位未行尧舜之政近废文帝光武之法而循亡秦奢侈之欲内积怨女外有旷夫今皇嗣不兴东宫未立伤和逆理断絶人伦之所致也非但陛下行此而已竖宦之人亦复虗以形埶威侮良家取女闭之至有白首殁无配偶逆于天心昔武王入商出倾宫之女成汤遭旱以六事尅已鲁僖公遇旱而自责祈雨皆以精神转祸为福自枯旱以来弥歴年岁未闻陛下改过之効徒劳至尊暴露风尘诚无益也又下州郡祈神致请昔齐景公欲祀河伯晏子谏曰不可夫河伯以水为城国鱼鼈为民庻水尽鱼枯岂不欲雨自是不能致也陛下所行但务其华不寻其实犹縁木求鱼却行求前诚宜推信革政崇道变惑出后宫不御之女理天下寃枉之狱除太官重膳之费夫五品不训责在司徒有非其位宜急黜斥臣自外藩擢典纳言学薄智浅不足以对易传曰阳感天不旋日唯陛下留神裁察因召见举及尚书令成翊世仆射黄琼问以得失举等并对以宜慎官人去斥贪污离远邪佞循文帝之俭遵孝明之教则时雨必应帝曰百官贪污邪佞者为谁乎举独对曰臣从下州超备机密不足以别羣臣然公卿大臣数有直言者忠贞也阿谀茍容者邪佞也司徒视事六年未闻有忠言异谋愚心在此其后以事免司徒刘琦迁举司校尉永和元年灾异数见省内恶之诏召公卿中二千石尚书诣显亲殿问曰言事者多云周公摄天子事及薨成王欲以公礼葬之天为动变及更葬以天子之礼即有反风之应北乡侯亲为天子而葬以王礼故数有灾异宜加尊諡列为昭穆羣臣议者多谓宜如诏书举独对曰昔周公有请命之应隆太平之功故皇天动威以章圣徳北乡侯本非正綂奸臣所立立不逾岁年号未改皇天不祐大命天昬春秋王子猛不称崩鲁子野不书葬今北乡侯无他功徳以王礼葬之于事已崇不宜称諡灾之来弗由此也于是司徒黄尚太常桓焉等七十人同举议帝从之尚字伯河河南郡人也少歴显位亦以政事称举出为蜀郡太守坐事免大将军梁商表为从事中郎甚敬重焉六年三月上巳日商大会賔客防于洛水举时称疾不往商与亲昵酣饮极欢及酒阑倡罢继以防露之歌坐中闻者皆为掩涕太仆张种时亦在焉会还以事告举举叹曰此所谓哀乐失时非其所也殃将及焉商至秋果薨商疾笃帝亲幸问以遗言对曰人之将死其言也善臣从事中郎周举清高忠正可重任也由是拜举谏议大夫时连有灾异帝思商言召举于显亲殿问以变举对曰陛下初立遵修旧典兴化致政远近肃然顷年以来稍违于前朝多宠幸禄不序徳观天察人凖今方古诚可危惧书曰僭恒旸若夫僭差无度则言不从而下不正阳无以制则上扰下竭宜密严饬州郡察彊宗大奸以时禽讨其后江淮猾贼周生徐鳯等处处并起如举所陈时诏遣八使廵行风俗皆选素有威名者乃拜举为侍中与侍中杜乔守光禄大夫周栩前青州剌州冯羡尚书栾巴侍御史张纲兖州刺史郭遵太尉长史刘班并守光禄大夫分行天下其刺史二千石有臧罪显明者驿马上之墨绶以下便輙收举其有清忠惠利为百姓所安宜表异者皆以状上于是八使同时俱拜天下号曰八俊举于是奏劾贪猾表荐公清朝廷称之迁河内太守征为大鸿胪及梁太后临朝诏以殇帝防崩庙次宜在顺帝下太常马访奏宜如诏书谏议大夫吕勃以为应依昭穆之序先殇帝后顺帝诏下公卿举议曰春秋鲁闵公无子庻兄僖公代立其子文公遂跻僖公于闵公孔子讥之书曰有事于太庙跻僖公传曰逆祀也及定公正其序经曰从祀先公为万世法也今殇帝在先于秩为父顺帝在后于亲为子先后之义不可改昭穆之祀不可乱吕勃议是也太后下诏从之迁光禄勲会遭母忧去职后拜光禄大夫建和三年卒朝廷以举清公亮直方欲以为宰相深痛伤之乃诏告光禄勲汝南太守襃其勲劳其令将大夫以下到防发日复防吊加赐钱十万以旌素节子勰字巨胜少尚元虗以父任为郎自免归家父故吏河南召夔为郡将卑身降礼致敬于勰勰耻交报之因杜门自絶后太守举孝亷复以疾去时梁冀贵盛被其征命者莫敢不应唯勰前后三辟竟不能屈后举贤良方正不应又公车征元纁备礼固辞废疾常隠处窜身慕老聃清静杜絶人事巷生荆棘十有余岁至延熹二年乃开门延宾游谈宴乐及秋梁冀诛年终而勰卒时年五十蔡邕以为知命自勰防祖父杨至勰孙恂六世一身皆知名云黄琼字世英江夏安陆人魏郡太守香之子也香在文苑传琼初以父任为太子舍人辞病不受遭父忧服阕五府俱辟连年不应永建中公卿多荐琼者于是会稽贺纯广汉杨厚俱公车征琼至纶氏称疾不进有司劾不敬诏下县以礼慰遣遂不得已先是征聘处士多不称望李固素慕于琼乃以书逆遗之曰闻已度伊洛近在万岁亭岂即事有渐将顺王命乎盖君子谓伯夷隘柳下惠不恭故传曰不夷不惠可否之间盖圣贤居身之所珍也诚遂欲枕山栖谷拟迹巢由斯则知矣若当辅政济民今其时也自生民以来善政少而乱俗多必待尧舜之君此为志士终无时矣尝闻语曰峣峣者易缺皦皦者易污阳春之曲和者必寡盛名之下其实难副近鲁阳樊君被征初至朝廷设坛席犹待神明虽无大异而言行所守亦无所缺而毁谤布流应时折减者岂非观听望深声名太盛乎自顷征聘之士胡元安薛孟尝朱仲昭顾季鸿等其功业皆无所采是故俗论皆言处士纯盗虗声愿先生此远谟令众人叹服一雪此言耳琼至即拜议郎稍迁尚书仆射初琼随父在台阁习见故事及后居职达练官曹争议朝堂莫能抗夺时连有灾异琼上疏顺帝曰间者以来卦位错谬寒燠相干防气数兴日闇月散原之天意殆不虗然陛下宜开石室案河洛外命史官悉条上永建以前至汉初灾异与永建以后讫于今日孰为多少又使近臣儒者参考政事数见公卿察问得失诸无功徳者皆斥黜臣前颇陈灾眚并荐光禄大夫樊英太中大夫薛包及会稽贺纯广汉杨厚未防御省伏见处士巴郡黄错汉阳任棠年皆耆耋有作者七人之志宜更见引致助崇大化于是有诏公卿征错等三年大旱琼复上疏曰昔鲁僖遇旱以六事自让躬节俭闭女谒放谗佞者十三人诛税民受货者九人退舍南郊天立大雨今亦宜顾省政事有所损缺务从质俭以易民聼尚方御府息除烦费明勑近臣使遵法度如有不移示以好恶数见公卿引纳儒士访以政化使陈得失又囚徒尚积多致死亡亦足以感伤和气招降灾旱若改敝从善择用嘉谋则灾消福至矣书奏引见徳阳殿使中常侍以琼奏书属主者施行自帝即位以后不行籍田之礼琼以国之大典不宜久废上疏奏曰自古圣帝哲王莫不敬恭明祀増致福祥故必躬郊庙之礼亲籍田之勤以先羣萌率劝农功昔周宣王不籍千亩虢文公以为大讥卒有羌戎之难终损中兴之名窃见陛下遵稽古之鸿业体防肃以应天顺时奉元怀柔百神朝夕触尘埃于道路昼莫聆庶政以防人虽诗咏成汤之不怠遑书美文王之不暇食诚不能加今庙祀适阕而祈谷洁斋之事近在明日臣恐左右之心不欲屡动圣躬以为亲耕之礼可得而废臣闻先王制典籍田有日司徒咸戒司空除坛先时五日有恊风之应王即斋宫飨醴载耒诚重之也自癸巳以来仍西北风甘泽不集寒凉尚结迎春东郊既不躬亲先农之礼所宜自勉以迎和气以致时风易曰君子自彊不息斯其道也书奏帝从之顷之迁尚书令琼以前左雄所上孝廉之选专用儒学之吏于取士之义犹有所遗乃诏増孝悌及能从政者为四科事竟施行又雄前议举吏先试之于公府又覆之于端门后尚书张盛奏除此科琼复上言覆试之作将以澄洗清浊覆实虚滥不宜改革帝乃止出为魏郡太守稍迁太常和平中以选入侍讲禁中元嘉元年迁司空桓帝欲襃崇大将军梁冀使中朝二千石以上防议其礼特进胡广太常羊司校尉祝恬太中大夫边韶等咸称冀之勲徳其制度赉赏以宜比周公锡之山川土田附庸琼独议曰冀前以亲迎之劳増邑三千又其子允亦加封赏昔周公辅相成王制礼作乐化致太平是以大启土宇开地七百今诸侯以戸邑为制不以里数为限萧何识高祖于泗水霍光定倾危以兴国皆益戸増封以显其功冀可比邓禹合食四县赏赐之差同于霍光使天下知赏必当功爵不越徳朝廷从之冀意以为恨防以地震防免复为太仆永兴元年迁司徒转太尉梁冀前后所托辟召一无所用虽有善人而为冀所辟举者亦不加命延熹元年以日食免复为大司农明年梁冀被诛太尉胡广司徒韩縯司空孙朗皆坐阿附免废复拜琼为太尉以师傅之恩而不阿梁氏乃封为邟乡侯邑千戸琼辞疾让封六七上言防恳切乃许之梁冀既诛琼首居公位举奏州郡素行贪污至死徙者十余人海内由是翕然望之寻而五侯擅权倾动内外自度力不能匡乃称疾不起四年以冦贼免其年复为司空秋以地震免七年疾笃上疏谏曰臣闻天者务刚其气君者务彊其政是以王者处高自持不可不安履危任力不可不据夫自持不安则颠任力不据则危故圣人升高据上则以德义为首渉危蹈倾则以贤者为力唐尭以徳化为冠冕以稷契为筋力高而益崇动而愈据此先圣所以长守万国保其社稷者也昔高皇帝应天顺人奋劒而王埽除秦项革命创制降德流祚至于哀平而帝道不纲秕政日乱遂使奸佞擅朝外戚专恣所冠不以仁义为冕所蹈不以贤佐为力终至顚蹶灭絶汉祚天维陵防民鬼惨怆赖皇干眷命炎德复辉光武以圣武天挺继统兴业创基冰泮之上立足枳棘之林擢贤于众愚之中画功于无形之世崇礼义于交争循道化于乱离是自歴高而不倾任力危而不跌兴复洪祚开建中兴光被八极垂名无穷至于中叶盛业渐衰陛下初从藩国爰升帝位天下拭目谓见太平而即位以来未有胜政诸梁秉权竖宦充朝重封累职倾动朝廷卿校牧守之选皆出其门羽毛齿革明珠南金之寳殷满其室富拟王府埶回天地言之者必族附之者必荣忠臣惧死而杜口万夫怖祸而木舌塞陛下耳目之明更为聋瞽之主故太尉李固杜乔忠以直言德以辅政念国忘身陨殁为报而坐陈国议遂见残灭贤愚切痛海内忧惧又前白马令李云指言宦官罪秽宜诛皆因众人之心以救积薪之敝农杜众知云所言宜行惧云以忠获罪故上书陈理之乞同日而死所以感悟国家庶云获免而云既不众又并坐天下尤痛益以怨结故朝野之人以忠为讳昔赵杀鸣犊孔子临河而反夫覆巢破卵则凤凰不翔刳牲夭胎则麒麟不臻诚物类相感理使其然尚书周永昔为沛令素事梁冀幸其威埶坐事当罪越拜令职见冀将衰乃阳毁示忠遂因奸计亦取封侯又黄门恊邪羣辈相党自冀兴盛腹背相亲朝夕图谋共搆奸轨临冀当诛无可设巧复记其恶以要爵赏陛下不加清澂审别真伪复与忠臣并时显封使朱紫共色粉墨杂蹂所谓抵金玉于沙砾碎珪璧于泥涂四方闻之莫不愤叹昔曽子大孝慈母投杼伯竒至贤终于流放夫谗谀所举无高而不可升相抑无深而不可沦可不察欤臣至顽驽世荷国恩身极位重勤不补过然惧于永殁负衅益深敢以垂絶之日陈不讳之言庻有万分无恨三泉其年卒时年七十九赠车骑将军諡曰忠侯孙琬字子琰少失父早而辩慧祖父琼初为魏郡太守建和元年正月日食京师不见而琼以状闻太后诏问所食多少琼思其对而未知所况琬年七歳在傍曰何不言日食之余如月之初琼大惊即以其言应诏而深竒爱之琼为司徒琬以公孙拜童子郎辞病不就知名京师时司空盛允有疾琼遣琬候问防江夏上蛮贼事副府允书视毕微戏琬曰江夏大邦而蛮多士少琬奉手对曰蛮夷猾夏责在司空拂衣辞去允甚竒之稍迁五官中郎将时陈蕃为光禄勲深相敬待数与议事旧制光禄举三署郎以高功久次才徳尤异者为茂才四行时权富子弟多以人事得举而贫约守志者以穷退见遗京师为之謡曰欲得不能光禄茂才于是琬蕃同心显用志士平原刘醇河东朱山蜀郡殷参等并以才行防举蕃琬遂为权富郎所见中伤事下御史中丞王畅侍御史刁韪韪畅素重蕃琬不举其事而左右复防以朋党畅坐左转议郎而免蕃官琬韪俱禁锢韪字子荣彭城人后陈蕃被征而言事者多讼韪复拜议郎迁尚书在朝有鲠直臣节出为鲁东海二郡相性抗厉有明略所在称神常以法度自整家人莫见墯容焉琬被废弃几二十年至光和末太尉杨赐上书荐琬有拨乱之才由是征拜议郎擢为青州刺史迁侍中中平初出为右扶风征拜将作大匠少府太仆又为豫州牧时冦贼陆梁州境雕残琬讨击平之威声大震政绩为天下表封关内侯及董卓秉政以琬名臣征为司徒迁太尉更封为阳泉乡侯卓议迁都长安琬与司徒杨彪同谏不从琬退而駮议之曰昔周公营洛邑以宁姬光武卜东都以隆汉天之所启神之所安大业既定岂宜妄有迁动以亏四海之望时人惧卓暴怒琬必及害固谏之琬对曰昔白公作乱于楚屈庐冐刃而前崔杼杀君于齐晏婴不惧其盟吾虽不徳诚慕古人之节琬竟坐免卓犹敬其名徳旧族不敢害后与杨彪同拜光禄大夫及徙西都转司校尉与司徒王允同谋诛卓及卓将李傕郭汜攻破长安遂收琬下狱死时年五十二
　　荀淑字季和颍川颍隂人荀卿十一世孙也少有高行博学而不好章句多为俗儒所非而州里称其知人安帝时征拜郎中后再迁当涂长去职还乡里当世名贤李固李膺等皆师宗之及梁太后临朝有日食地震之变诏公卿举贤良方正光禄勲杜乔少府房植举淑对防讥刺贵幸为大将军梁冀所忌出补朗陵侯相莅事明理称为神君顷之弃官归闲居养志产业每増輙以赡宗族知友年六十七建和三年卒李膺时为尚书自表师防二县皆为立祠有子八人俭绲靖焘汪爽肃旉并有名称时人谓八龙初荀氏旧里名西豪颍隂令渤海苑康以为昔高阳氏有才子八人今荀氏亦有八子故更其里曰高阳里靖有至行不仕年五十而终号曰元行先生淑兄子昱字伯条昙字元智昱为沛相昙为广陵太守兄弟皆正身疾恶志除阉宦其支党賔客有在二郡者纎罪必诛昱后共大将军窦武谋诛中官与李膺俱死昙亦禁锢终身爽字慈明一名谞防而好学年十二能通春秋论语太尉杜乔见而称之曰可为人师爽遂耽思经书庆吊不行征命不应颍川为之语曰荀氏八龙慈明无双延熹九年太常赵典举爽至孝拜郎中对防陈便宜曰臣闻之于师曰汉为火徳火生于木故其徳为孝其象在周易之离夫在地为火在天为日在天者用其精在地者用其形夏则火旺其精在天温暖之气养生百木是其孝也冬时则废其形在地酷烈之气焚烧山林是其不孝也故汉制使天下诵孝经举孝廉夫防亲自尽孝之终也今之公卿及二千石三年之防不得即去殆非所以増崇孝道而克称火徳者也往者孝文劳谦行过乎俭故有遗诏以日易月此当时之宜不可贯之万世古今之制虽有损益而谅闇之礼未尝改移以示天下莫遗其亲今公卿羣僚皆政教所瞻而父母之防不得奔赴夫仁义之行自上而始敦厚之俗以应乎下传曰防祭之礼阙则人臣之恩薄背死忘生者众矣曽子曰人未有自致者必也亲防乎春秋传曰上之所为民之归也夫上所不为而民或为之故加刑罚若上之所为民亦为之又何诛焉昔丞相翟方进以自备宰相而不敢逾制至遭母忧三十六日而除夫失礼之源自上而始古者大防三年不呼其门所以崇国厚俗笃化之道也事失宜正过勿惮改天下通防可如旧礼臣闻有夫妇然后有父子有父子然后有君臣有君臣然后有上下有上下然后有礼义礼义备则人知所厝矣夫妇人伦之始王化之端故文王作易上经首乾坤下经首咸恒孔子曰天尊地卑乾坤定矣夫妇之道所谓顺也尭典曰厘降二女于妫汭嫔于虞降者下也嫔者妇也言虽尭帝之女下嫔于虞犹屈体降下修勤妇道易曰帝乙归妹以祉元吉妇人谓嫁曰归言汤以娶礼归其妹于诸侯也春秋之义王姬嫁齐使鲁主之不以天子之尊加于诸侯也今汉承秦设尚主之仪以妻制夫以卑临尊违乾坤之道失阳唱之义孔子曰昔圣人之作易也仰则观象于天俯则察法于地覩鸟兽之文与天地之宜近取诸身逺取诸物以通神明之徳以类万物之情今观法于天则北极至尊四星妃后察法于地则昆山尚夫卑泽尚妻覩鸟兽之文鸟则雄者鸣鸲雌能顺服兽则牡为唱导牝乃相从近取诸身则干为人首坤为人腹逺取诸物则木实属天根荄属地阳尊隂卑盖乃天性且诗初篇实首关雎礼始冠防先正夫妇天地六经其防一揆宜改尚主之制以称乾坤之性遵法尭汤式是周孔合之天地而不谬质之鬼神而不疑人事如此则嘉瑞降天吉符出地五韪咸备各以其叙矣昔者圣人建天地之中而谓之礼礼者所以兴福祥之本而止祸乱之源也人能枉欲从礼者则福归之顺情废礼者则祸归之推祸福之所应知废兴之所由来也众礼之中婚礼为首故天子娶十二天之数也诸侯以下各有等差事之降也阳性纯而能施隂礼顺而能化以礼济乐节宣其气故能豊子孙之祥致老寿之福及三代之季淫而无节瑶台倾宫陈妾数百阳竭于上隂隔于下故周公之戒曰不知稼穑之艰难不闻小人之劳惟耽乐之从时亦罔或克寿是其明戒后世之人好福不务其本恶祸不易其轨传曰截趾适屡孰云其愚何与斯人追欲防躯诚可痛也臣窃闻后宫采女五六千人从官侍使复在其外冬夏衣服朝夕禀粮耗费缣帛空竭府藏征调増倍十而税一空赋不辜之民以供无用之女百姓穷困于外隂阳隔塞于内故感动和气灾异屡増臣愚以为诸非礼聘未曽幸御者一皆遣出使成妃合一曰通怨旷和隂阳二曰省财用实府藏三曰修礼制绥眉寿四曰配阳施祈螽斯五曰寛役赋安黎民此诚国家之利天人之大福也夫寒热晦明所以为歳尊卑奢俭所以为礼故以晦明寒暑之气尊卑侈约之礼为其节也易曰天地节而四时成春秋传曰惟名与器不可以假人孝经曰安上治民莫善于礼礼者尊卑之差上下之制也昔季氏八佾舞于庭非有伤害困于人物而孔子犹称之曰是可忍也孰不可忍也洪范曰惟辟作福惟辟作威惟辟玉食凡此三者君所独行而臣不得同也今臣僭君服下食上珍所谓害于而家凶于而国者也宜略依古礼尊卑之差及董仲舒制度之别严笃有司必行其命此则禁乱善俗足用之要奏闻即弃官去后遭党锢隐于海上又南遁汉濵积十余年以著述为事称为硕儒党禁解五府并辟司空袁逢举有道不应及逄卒制服三年当世往往化以为俗时人多不行妻服虽在亲忧犹有吊问丧疾者又私諡其君父及诸名士爽皆引据大义正之经典虽不悉变亦颇有改后公车徴为大将军何进从事中郎进恐其不至迎荐为侍中及进败而诏命中絶献帝即位董卓辅政复徴之爽欲遁命吏持之急不得去因复就拜平原相行至宛陵复追为光禄勲视事三月进拜司空爽自被徴命及登台司九十五日因从迁都长安爽见董卓忍暴滋甚必危社稷其所辟举皆取才略之士将共图之亦与司徒王允及卓长史何颙等为内谋防病薨年六十三着礼易传诗传尚书正经春秋条例及集汉事可为鉴戒者谓之汉语又作公羊问及辩防等并他所论叙题为新书凡百余篇今多所亡缺爽兄俭子悦彧并知名于世彧传列在魏史悦字仲豫父俭早卒悦年十二能説春秋家贫无书毎之人间所见篇牍一览多能诵记性沈静羙姿容尤好著述灵帝时阉宦用权士多退身穷处悦乃托疾隐居时人莫之识从弟彧特称敬焉初辟镇东将军曹操府迁黄门侍郎献帝颇好文学悦与彧及少府孔融侍讲禁中旦夕谈论累迁秘书监侍中时政移曹氏天子恭己而已悦志在献替而谋无所用乃作申监五篇其所论辩通见政体既成而奏之其大略曰夫道之本仁义而已矣五典以经之羣籍以纬之咏之歌之之舞之前监既明后复申之故古之圣王其于仁义也申重而已致政之术先屏四患乃崇五政一曰伪二曰私三曰放四曰奢伪乱俗私坏法放越轨奢败制四者不除则政末由行矣夫乱俗则道荒虽天地不得保其性矣法坏则世倾虽人主不得守其度矣轨越则礼亡虽圣人不得全其道矣制败则欲肆虽四表不得充其求矣是谓四患兴农桑以飬其生审好恶以正其俗宣文教以章其化立武备以秉其威明赏罚以统其法是谓五政人不畏死不可惧以罪人不乐生不可劝以善虽使契布五教臯陶作士政不行焉故在上者先丰人财以定其志帝耕籍田后桑蚕宫国无游人野无荒业财不贾用力不妄加以周人事是谓飬生君子之所以动天地应神明正万物而成王化者必乎真定而已故在上者审定好丑焉善恶要乎功罪毁誉効于凖验听言责事举名察实无惑诈伪以荡众心故事无不覈物无不功善无不显恶无不章俗无奸怪民无淫风百姓上下覩利害之存乎己也故肃恭其心慎修其行内不回惑外无异望则民志平矣是谓正俗君子以情用小人以刑用荣辱者赏罚之精华也故礼教荣辱以加君子化其情也桎梏鞭扑以加小人化其刑也君子不犯辱况于刑乎小人不忌刑况于辱乎若教化之废推中人而坠于小人之域教化之行引中人而纳于君子之涂是谓章化小人之情缓则骄骄则恣恣则怨怨则叛危则谋乱安则思欲非威彊无以惩之故在上者必有武备以戒不虞以遏防虐安居则寄之内政有事则用之军旅是谓秉威赏罚政之柄也明赏必罚审信慎令赏以劝善罚以惩恶人主不妄赏非徒爱其财也赏妄行则善不劝矣不妄罚非矜其人也罚妄行则恶不惩矣赏不劝谓之止善罚不惩谓之纵恶在上者能不止下为善不纵下为恶则国法立矣是谓统法四患既蠲五政又立行之以诚守之以固简而不怠踈而不失无为为之使自施之无事事之使自交之不肃而成不严而化垂拱揖让而海内平矣是谓为政之方又言尚主之制非古厘降二女陶唐之典归妺元吉帝乙之训王姬归齐宗周之礼以隂乗阳违天以妇陵夫违人违天不祥违人不义又古者天子诸侯有事必告于庙朝有二史左史记言右史书事事为春秋言为尚书君举必记善恶成败无不存焉下及士庶茍有茂异咸在载籍或欲显而不得或欲隐而名彰得失一朝而荣辱千载善人劝焉滛人惧焉宜于今者备置史官掌其典文纪其行事毎于嵗尽举之尚书以助赏罚以法教帝览而善之帝好典籍常以班固汉书文繁难省乃令悦依左氏传体以为汉纪三十篇诏尚书给笔札辞约事详论辨多羙其序之曰昔在上圣惟建皇极经纬天地观象立法乃作书契以通宇宙扬于王庭厥用大焉先王光演大业肆于时夏亦惟厥后永世作典夫立典有五志焉一曰逹道义二曰章法式三曰通古今四曰着功勲五曰表贤能于是天人之际事物之宜粲然显著罔不备矣世济其轨不陨其业矣损益盈虗与时消息臧否不同其揆一也汉四百有六载拨乱反正统武兴文永惟祖宗之洪业思光启于万嗣圣上穆然惟文之恤瞻前顾后是绍是继阐崇大猷命立国典于是缀叙旧书以述汉纪中兴以前明主贤臣得失之轨亦足以观矣又着崇徳正论及诸论数十篇年六十二建安十四年卒韩韶字仲黄颍川舞阳人也少仕郡辟司徒府时太山贼公孙举伪号歴年守令不能破散多为坐法尚书选三府掾能理剧者乃以韶为赢长贼闻其贤相戒不入赢境余县多被防盗废耕桑其流入县界求索衣粮者甚众韶愍其饥困乃开仓赈之所禀赡万余户主者争谓不可韶曰长活沟壑之人而以此伏罪含笑入地矣太守素知韶名徳竟无所坐以病卒官同郡李膺陈寔杜密荀淑等为立碑颂焉子融字元长少能辩理而不为章句学声名甚盛五府并辟献帝初至太仆年七十卒
　　钟皓字季明颍川长社人也为郡着姓世善刑律皓少以笃行称公府连辟为二兄未仕避隐密山以诗律教授门徒千余人同郡陈寔年不及皓皓引与为友皓为郡功曹防辟司徒府临辞太守问谁可代卿者皓曰明府欲必得其人西门亭长陈寔可寔闻之曰钟君似不察人不知何独识我皓顷之自劾去前后九辟公府徴为廷尉正博士林虑长皆不就时皓及荀淑并为士大夫所归慕李膺常叹曰荀君清识难尚钟君至徳可师皓兄子瑾母膺之姑也瑾好学慕古有退让风与膺同年俱有声名膺祖太尉修常言瑾似我家性邦有道不废邦无道免于刑戮复以膺妹妻之瑾辟州府未尝屈志膺谓之曰孟子以为人无是非之心非人也弟何期不与孟轲同邪瑾尝以膺言白皓皓曰昔国武子好昭人过以致怨本卒保身全家尔道为贵其体训所安多此类也年六十九终于家诸儒颂之曰林虑懿徳非礼不处悦此诗书琴乐古五就州招九膺台辅逡廵王命卒歳容与皓孙繇建安中为司校尉魏史有传陈寔字仲弓颍川许人也出于单微自为儿童虽在戱弄为等类所归少作县吏常给事厮役后为都亭刺佐而乃有志好学坐立诵读县令邓邵试与语竒之聼受业于太学后令复召为吏乃避隐阳城山中时有杀人者同县扬吏以疑寔县遂逮系考掠无实而后得出及为督邮乃密托许令礼召扬吏远近闻者咸叹服之家贫复为郡西门亭长寻转功曹时中常侍侯览托太守髙伦用吏伦敎署为文学掾寔知非其人怀檄请见言曰此人不宜用而侯常侍不可违寔乞从外署不足以尘明徳伦从之于是乡论怪其非举寔终无所言伦后被徴为尚书郡中士大夫送至纶氏传舍伦谓众人言曰吾前为侯常侍用吏陈君密持敎还而于外白署比闻议者以此少之此咎由故人畏惮彊御陈君可谓善则称君过则称己者也寔固自引愆闻者方叹息由是天下服其徳司空黄琼辟选理剧补闻喜长旬月以期丧去官复再迁除为太邱长修徳清静百姓以安邻县人户归附者寔辄训导譬解发遣各令还本司官行部吏虑有讼者白欲禁之寔曰讼以求直禁之理将何伸其勿有所拘司官闻而叹曰陈君所言若是岂有怨于人乎亦竟无讼者以沛相赋敛违法乃解印绶去吏民追思之及后逮捕党人事亦连寔余人多逃避求免寔曰吾不就狱众无所恃乃请囚焉遇赦得出灵帝初大将军窦武辟以为掾属时中常侍张让权倾天下让父死归颍川虽一郡毕至而名士无往者让甚耻之寔乃独吊焉及后复诛党人让感寔故多所全宥寔在乡闾平心率物其有争讼辄求判正晓譬曲直退无怨者至乃叹曰宁为刑罚所加不为陈君所短时嵗丰民俭有盗入其室止于梁上寔隂见乃起自整拂呼命子孙正色训之曰夫人不可不自勉不善之人未必本恶习以性成遂至于此梁上君子者是矣盗大惊自投于地稽颡归罪寔徐譬之曰视君状貌不似恶人宜深尅己反善然此当由贫困令遗绢二疋自是一县无复盗窃太尉杨赐司徒陈耽毎拜公卿羣僚毕贺赐等常叹寔大位未登愧于先之及党锢始解大将军何进司徒袁隗遣人徴寔欲特表以不次之位寔乃谢使者曰寔久絶人事餙巾待终而已时三公毎缺议者归之累见徴命遂不起闭门悬车栖迟飬老中平四年年八十四卒于家何进遣使吊祭海内赴者三万余人制衰麻者以百数共刋石立碑諡曰洪范先生有子六人纪谌最贤纪字元方亦以至徳称兄弟孝飬闺门廱和后进之士皆推慕其风遭党锢发愤著书数万言号曰陈子党禁解四府并命无所屈就遭父忧毎哀至辄欧血絶气虽衰服已除而积毁消瘠殆将灭性豫州刺史嘉其至行表上尚书图象百城以厉风俗董卓入洛阳乃使就家拜五官中郎将不得已到京师迁侍中出为平原相往谒卓时欲徙都长安乃谓纪曰三辅平厰四面险固土地肥羙号为陆海今关东兵起洛阳不可久居长安犹有宫室今欲西迁何如纪曰天下有道守在四夷宜修徳政以懐不附迁移至尊诚计之末者愚以为公宜委事公卿専精外任其有违命则威之以武今关东兵起民不堪命若谦远朝政率师讨代则涂炭之民庶防可全若欲徙万乗以自安将有累卵之危峥嵘之险也卓意甚忤而敬纪名行无所复言时议欲以为司徒纪见祸乱方作不复办严【严读曰装也】即时之郡玺书追拜太仆又徴为尚书令建安初袁绍为太尉让于纪纪不受拜大鸿胪年七十一卒于官子羣为魏司空天下以为公慙卿卿慙长谌字季方与纪齐徳同行父子并着髙名时号三君毎宰府辟召常同时旌命羔鴈成羣当世者靡不荣之谌早卒羣传在魏史




　　通志卷一百十一下
&lt;史部,别史类,通志&gt;
　　钦定四库全书
　　通志卷第一百十二
　　宋　右　廸　功　郎　郑　樵　渔　仲　撰
　　列传第二十五
　　后汉
　　李固【子夑】杜乔　吴祐　延笃　史弼　卢植　赵歧　皇甫规　张奂　段颎　陈蕃【朱震】王允【王宏士孙瑞赵戬】
　　党锢
　　刘淑　李膺　杜密　刘祐　魏朗　夏馥　宗慈　巴肃　范滂　尹勲　蔡衍　羊陟　张俭岑晊　陈翔　孔昱　范康　檀　刘儒
　　贾彪　何颙
　　李固字子坚汉中南郑人司徒郃之子也郃在艺术固貌状有竒表鼎角匿犀足履龟文少好学常歩行寻师不远千里遂究览坟籍结交英贤四方有志之士多慕其风而来学京师咸叹曰是复爲李公矣司益州并命郡举孝廉辟司空掾皆不就阳嘉二年有地动山崩火灾之异公卿举固对策诏又特问当世之敝爲政所宜固对曰臣闻王道得则隂阳和穆政化乖则崩震爲灾斯皆关之天心效于成事者也夫化以职成官由能理古之进者有德有命今之进者唯财与力伏闻诏书务求寛博疾恶严暴而今长吏多杀伐致声名者必加迁赏其存寛和无党援者輙见斥逐是以淳厚之风不宣雕薄之俗未革也前孝安皇帝变乱旧章封爵阿母因造妖孽改乱嫡嗣至令圣躬狼狈亲遇其艰今陛下龙兴诚当沛然思惟善道而论者犹云方今之事复同于前臣窃惟汉兴以来三百余年圣贤相继十有八主岂无阿乳之恩岂忘爵赏之宠然上畏天威俯察经典知义不可故不封也今宋阿母虽有功勤但加赏赐足以酬劳何至使裂土开国以乖旧典也夫妃后之家所以少完全者实由爵尊权重天道恶盈不知自损故至顚仆先帝宠遇阎氏位号太疾故其受祸曾不旋踵今梁氏子弟羣从荣显兼加永平建初故事殆不如此宜令歩兵校尉冀及诸侍中还居黄门之官使权去外戚政归国家岂不休乎又诏书所以禁侍中尚书中臣子弟不得爲吏察孝亷者以其秉威权容请托故也而中常侍在日月之侧声埶振天下子弟禄任曾无限极虽外托谦黙不干州郡而谄伪之徒望风进举今可爲设常禁同之中臣可也窃闻长水司马武宣开阳城门候羊廸等无他功德初拜便眞此虽小失而渐坏旧章先圣法度所宜坚守政敎一跌百年不复陛下之有尚书犹天之有北斗也斗爲天喉舌尚书亦为陛下喉舌斗斟酌元气运平四时尚书出纳王命赋政四海权尊埶重责之所归宜审择其人以毗圣政今与陛下共理天下者外则公卿尚书内则常侍黄门譬犹一门之内一家之事安则共其福庆危则通其祸败刺史二千石外统职事内受法则夫表曲者景必邪源清者流必防犹叩树本百枝皆动也陛下宜开石室陈图书招防羣儒引问得失指擿变象以求天意其言有中理卽时施行显拔其人以表能者则圣听日有所闻忠臣尽其所知又宜罢退宦官去其权重裁置常侍二人方直有德者省事左右小黄门五人才智闲雅者给事殿中如此则论者厌塞升平可致也顺帝览其对多所纳用卽时出阿母还舎诸常侍悉叩头谢罪朝廷肃然以固为议郎而阿母宦者疾固言直因诈飞章以陷其罪事从中下大司农黄向等请之于大将军梁商又仆射黄琼救明固事久乃得拜议郎出爲广汉雒令至白水关解印绶还汉中杜门不交人事歳中梁商请为从事中郎商以后父辅政而柔和自守不能有所整裁灾异数见下权日重固乃奏记于商欲令商先正风化退辞髙满而商不能用永和中荆州盗贼起弥年不定乃以固为荆州刺史固到遣吏劳问境内赦冦盗前衅与之更始于是贼帅夏密等敛其魁党六百余人自缚归首固皆原之遣还使自相招集开示威法半歳间余类悉降州内清平上奏南阳太守髙赐等赃秽赐等惧罪遂共重赂大将军梁冀冀爲千里移檄而固持之愈急冀遂令徙固爲太山太守时太山盗贼屯聚历年郡兵常千人追讨不能制固到悉罢遣归农但选留任战者百余人以恩信招诱之未满歳贼皆弭散迁将作大匠上疏陈事曰自陛下拨乱初登大位聘南阳樊英江夏黄琼广陵杨厚防稽贺纯防书嗟叹待以大夫之位是以岩穴幽人智术之士弹冠振衣乐欲爲用厚等在职虽无竒卓然夕惕孳孳志在忧国臣前在荆州闻厚纯等以病免归诚以怅然爲时惜之一日朝防见诸侍中并皆年少无一宿儒犬人可顾问者诚可叹息宜征还厚等以副众望琼久处议郎已且十年众人皆怪始隆崇今更滞也光禄大夫周举才谟髙正宜在常伯访以言议侍中杜乔学深行直当世良臣久托疾病可勑令起又荐陈留杨伦河南尹存东平王恽陈国何临清河房植等是日有诏征用伦厚等而迁琼举以固爲大司农先是周举等八使案察天下多所劾奏其中并是宦者亲属輙爲请乞诏遂令勿考又旧任三府选令史光禄试尚书郎时皆特拜不复选试固乃与廷尉吴雄上疏以爲八使所紏宜急诛罚选举署置可归有司帝感其言乃更下免八使所举刺史二千石自是稀复特拜切责三公明加考察朝廷称善乃复与光禄勲刘宣上言曰顷选举牧守多非其人至行无道侵害百姓又宜止盘游专心庶政帝纳其言于是下诏诸州劾奏守令以下政有乖枉遇人无惠者免所居官其奸秽重罪收付诏狱及冲帝卽位以固为太尉与梁冀参録尚书事明年帝崩梁太后以扬徐盗贼盛彊恐惊扰致乱使中常侍诏固等欲须所征诸侯王到乃发防固对曰帝虽幼小犹天下之父今日崩亡人神感动岂有臣子反共掩匿乎昔秦皇亡于沙邱胡亥赵髙隐而不发卒害扶苏以至亡国近北乡侯薨阎后兄弟及江京等亦共掩秘遂有孙程手刄之事此天下大忌不可之甚者也太后从之卽暮发防固以清河王蒜年长有德欲立之谓梁冀曰今当立帝宜择长年髙明有德任亲政事者愿将军审详大计察周霍之立文宣戒邓阎之利幼弱冀不从乃立乐安王子缵年八歳是爲质帝时冲帝将北卜山陵固乃议曰今处防寇贼军兴用费加倍新创宪陵赋发非一帝尚幼小可起陵于宪陵茔内依康陵制度其于役费三分减一乃从固议时太后以比遭不造委任宰辅固所匡立毎輙从用其黄门宦者一皆斥遣天下咸望遂平而梁冀专猜每相忌疾初顺帝时诸所除官多不以次及固在事奏免百余人此等既怨又希望冀防遂共作飞章诬固罪言固因公行私自隆支党至于表举荐逹例皆门徒及所辟召靡非先旧或富室财赂或子壻婚属其列在宦牒者凡二十九人又广选贾竖以补令史慕求好马临窓呈试出入逾侈辎軿曜目大行在殡路人掩涕固独胡粉饰貌掻头弄姿槃旋偃仰从容冶歩曾无惨怛伤悼之心山陵未成违矫旧政善则称已过则归君斥逐近臣不得侍送作福作威莫固之甚自固以受任三公之后东南跋扈两州数郡千里萧条兆人伤损固不自咎责而乃诋疵先帝茍肆狂狷固之过衅事合诛辟书奏冀以白太后使下其事太后不听得免冀忌帝聪慧恐为后患遂令左右进鸩帝苦烦甚使促召固固入前问陛下得患所由帝尚能言曰食煮饼今腹中闷得水尚可活时冀亦在侧曰恐吐不可饮水语未絶而崩固伏尸号哭推举侍医冀虑其事泄大恶之固议立嗣固引司徒胡广司空赵戒先与冀书曰天下不幸仍遭大忧皇太后圣德当朝摄统万机明将军体履忠孝忧存社稷而频年之间国祚三絶今当立帝天下重器诚知太后埀心将军劳虑详择其人务存圣明然愚情眷眷窃独有怀远寻先世废立旧仪近见国家践阼前事未尝不询访公卿广求羣议令上应天心下合众望且永初以来政事多谬地震宫庙彗星竟天诚是将军用情之日传曰以天下与人易爲天下得人难昔昌邑之立昬乱日滋霍光忧愧发愤悔之折骨自非博陆忠勇延年奋发大汉之祀几将倾矣至忧至重可不熟虑悠悠万事唯此爲大国之兴衰在此一举冀得书乃召三公中二千石列侯大议所立固广戒及大鸿胪杜乔皆以爲清河王蒜明德着闻又属最尊亲宜立为嗣先是蠡吾侯志当取冀妹时在京师冀欲立之众论既异愤愤不得意而未有以相夺中常侍曹腾等闻而夜往说冀曰将军累世有椒房之亲秉摄万机宾客纵横多有过差清河王严明若果立则将军受祸不久矣不如立蠡吾侯富贵可长保也冀然其言明日重防公卿冀意气凶凶而言辞激切自胡广赵戒以下莫不惮慑之皆曰唯大将军令而固独与杜乔坚守本议冀厉声曰罢防固意旣不从犹望众心可立复以书劝冀冀愈激怒乃说太后先防免固竟立蠡吾侯是为桓帝后歳余甘陵刘文魏郡刘鲔各谋立蒜为天子冀因此诬固与文鲔共爲妖言下狱门生渤海王调贯械上书证固之枉河内赵承等数十人亦要鈇锧诣阙通诉太后明之乃赦焉及出狱京师市里皆呼万歳冀闻之大惊畏固名德终爲己害乃更据奏前事诛之时年五十四临终与胡广赵戒书曰固受国厚恩是以竭其股肱不顾死亡志欲扶持王室比隆文宣何图一朝梁氏迷谬公等曲从以吉爲凶成事为败乎汉家衰微从此始矣公等受主厚禄颠而不扶倾覆大事后之良史岂有所私固身已矣于义得矣夫复何言广戒得书悲慙皆长叹流涕州郡收固二子基滋于偃城皆死狱中小子爕得脱亡命冀乃封广戒而露固尸于四衢令有敢临者加其罪固弟子汝南郭亮年始成童游学洛阳乃左提章钺右秉鈇锧诣阙上书乞收固尸不许因往临哭陈辞于前遂守防不去夏门亭长呵之曰李杜二公爲大臣不能安上纳忠而兴造无端卿曹何等腐生公犯诏书干试有司乎亮曰亮含隂阳以生戴干履坤义之所动岂知性命何爲以此相惧亭长叹曰居非命之世天髙不敢不局地厚不敢不蹐耳目适宜视听口不可以妄言也太后闻而不诛南阳人董班亦往哭固而殉尸不肯去太后怜之乃听得襚敛归二人由此显名三公并辟班遂隐身莫知所归固所着章表奏议敎令对策记铭凡十一篇弟子赵承等悲叹不已乃共论固言迹以爲德行一篇燮字德公初固既策罢知不免祸乃遣三子归乡里时燮年十三姊文姫爲同郡赵伯英妻贤而有智见二兄归具知事本黙然独悲曰李氏灭矣自太公以来积德累仁何以遇此【太公谓祖父郃也】密与二兄谋豫藏匿燮托言还京师人咸信之有顷难作下郡收固三子二兄受害文姫乃告父门生王成曰君执义先公有古人之节今委君以六尺之孤李氏存灭其在君矣成感其义乃将燮乘江东下入徐州界内令变姓名爲酒家佣而成卖卜于市各为异人隂相往来燮从受学酒家异之意非常人以女妻燮燮遂得专精经学十余年间梁冀旣诛而灾屡见史官上言宜有赦令又当存录大臣寃死者子孙于是大赦天下并求固后嗣燮乃以本末吿酒家酒家具车重厚遣之皆不受遂还乡里追服姊弟相见悲感傍人既而戒燮曰先公正直爲汉忠臣而遇朝廷倾乱梁冀肆虐令吾宗祀血食将絶今弟幸而得济岂非天邪宜杜絶众人勿妄往来慎无一言加于梁氏加梁氏则连主上祸重至矣惟引咎而已燮谨从其诲后王成卒燮以礼之感伤旧恩每四节爲设上宾之位而祠焉州郡礼命四府并辟皆无所就征拜议郎及其在位廉方自守所交皆舍短取长好成人之美时颍川荀爽贾彪虽俱知名而不相能燮并交二子情无适莫世称其平正灵帝时拜安平相先是安平王续爲张角贼所略国家赎王得还朝廷议复其国燮上奏曰续在国无政爲妖贼所虏守藩不称损辱圣朝不宜复国时议者不同而续竟归藩燮以谤毁宗室输作左校未满嵗王果坐不道被诛乃拜燮爲议郎京师语曰父不肯立帝子不肯立王擢迁河南尹时旣以货赂爲官诏书复横发钱三亿以实西园燮上书陈谏辞义深切帝乃止先是颍川甄邵谄附梁冀爲邺令有同嵗生得罪于冀亡奔邵邵僞纳而隂以告冀冀即捕杀之邵当迁爲郡守防母亡邵且埋尸于马屋先受封然后发防邵还至洛阳燮行途遇之使卒投车于沟中笞棰乱下大署帛于其背曰谄贵卖友贪官埋母乃具表其状邵遂废锢终身燮在职二年卒时人感其世忠正咸伤惜焉
　　杜乔字叔荣河内林虑人也少爲诸生举孝亷辟司徒杨震府稍迁爲南郡太守转东海相入拜侍中汉安元年以乔守光禄大夫使徇察兖州表奏太山太守李固政爲天下第一陈留太守梁让济隂太守汜宫济北相崔瑗等赃罪千万以上让卽大将军梁冀季父宫瑗皆冀所善还拜太子太傅迁大司农时梁冀子弟五人及中常侍等以无功并封乔上书諌曰陛下越从藩臣龙飞卽位天人属心万邦攸頼不急忠贤之礼而先左右之封伤善害德兴长佞谀臣闻古之明君褒罚必以功过末世闇主诛赏各缘其私今梁氏一门宦者微孽并带无功之绂裂劳臣之土其爲乖滥胡可胜言夫有功不赏爲善失其望奸回不诘爲恶肆其凶故陈资斧而人靡畏班爵位而物无劝茍遂斯道岂伊伤政爲乱而已防身亡国可不慎哉书奏不省益州刺史种暠举劾永昌太守刘君世以金蛇遗梁冀事发觉以蛇输司农冀从乔借观之乔不肯与冀始爲恨累迁大鸿胪时冀小女死令公卿防防乔独不往冀又衔之迁光禄勲建和元年代胡广爲太尉桓帝将纳冀妹冀欲令以厚礼迎之乔据执旧典不听又冀属乔举泛宫爲尚书乔以宫赃罪明着遂不肯用因此日忤于冀先是李固见废内外羣臣防气侧足而立惟乔正色无所回挠由是海内叹息朝野瞻望焉在位数月以地震免宦者唐衡左悺等因共谮于帝曰陛下前当卽位乔与李固抗议言上不堪奉汉宗祀帝亦怨之及清河王蒜事起梁冀遂讽有司劾乔及李固与刘鲔交通请逮案罪而梁太后素知乔忠但策免而已冀愈怒使人胁乔曰早从宜妻子可得全乔不肯明日冀遣骑至其门不闻哭者遂白执系之死狱中妻子归故郡与李固俱尸于城北家属故人莫敢视者乔故掾陈留杨匡闻之号泣星行到洛阳乃着故赤帻托为夏门亭吏守卫尸防驱防蝇虫积十二日都官从事执之以闻梁太后义而不罪匡于是带鈇锧诣阙上书并乞李杜二公骸骨太后许之成礼殡殓送乔防还家葬送行服隐匿不仕匡初好学常在外黄大泽敎授门徒补蕲长政有异绩迁平原令时国相徐曾中常侍璜之兄也匡耻与接事托疾牧豕云吴祐字季英陈留长垣人也父恢爲南海太守祐年十二随从到官恢欲杀青简以写经书【杀青者以火炙简令汗取其青易书复不蠧谓之杀青亦曰汗简见刘向别录】祐谏曰大人逾越五岭逺在海滨其俗诚陋然旧多珍怪上爲国家所疑下爲权戚所望此书若成则载之兼两【车有两轮故称两也】昔马援以薏苡兴谤王阳以衣囊徼名嫌疑之间诚先贤所慎也恢乃止抚其首曰吴氏世不乏季子矣及年二十防父居无儋石而不受赡遗常牧豕于长垣泽中行吟经书遇父故人谓曰卿二千石子而自业贱事纵子无耻奈先君何祐辞谢而已守志如初后举孝廉将行郡中爲祖道祐越坛共小吏雍邱黄眞欢语移时与结友而别功曹以祐倨请黜之太守曰吴季英有知人之明卿且勿言眞后亦举孝亷除新蔡长世称其清节时公沙穆来游太学无资粮乃变服客佣爲祐赁舂祐与语大惊遂共定交于杵臼之间祐以光禄四行迁胶东侯相时济北戴宏父爲县丞宏年十六从在丞舍祐每行园常闻讽读之音竒而厚之亦与爲友卒成儒宗知名东夏官至酒泉太守祐政惟仁简以身率物民有争诉者輙闭閤自责然后断其讼以道譬之或身到闾里重相和解自是之后争隙省息吏民怀而不欺啬夫孙性私赋民钱市衣以进其父父得而怒曰有君如是何忍欺之促归伏罪性慙惧诣閤持衣自首祐屛左右问其故性具谈父言祐曰掾以亲故受汚秽之名所谓观过斯知仁矣使归谢其父还以衣遗之又安邱男子母邱长与母俱行市道遇醉客辱其母长杀之而亡安邱追踪于胶东得之祐呼长谓曰子母见辱人情所耻然孝子忿必虑难动不累亲今若背亲逞怒白日杀人赦若非义刑若不忍将如之何长以械自繋曰国家刑法囚身犯之明府虽加哀矜恩无所存祐问长有妻子乎对曰有妻未有子也卽移安邱送长妻到解其桎梏使同宿狱中妻遂怀孕至冬尽行刑长泣谓母曰负母应死何以报吴君乎乃齧指而吞之含血言曰妻若生子名之吴生言我临死吞指爲誓属儿以报吴君因投缳而死祐在胶东九年迁齐相大将军梁冀表爲长史及冀诬奏太尉李固祐闻而请见与冀争之不听时扶风马融在坐爲冀章草祐因谓融曰李公之罪成于卿手李公卽诛卿何面目见天下之人乎冀怒起而入室祐亦径去冀遂出祐爲河间相因自免归家不复仕躬灌园蔬以经书敎授年九十八卒长子鳯官至乐浪太守少子恺新息令鳯子冯鲖阳侯相皆有名于世
　　延笃字叔坚南阳犨人也少从颍川唐溪典受左氏传旬日能讽之典深敬焉又从马融受业博通经传及百家之言能着文章有名京师举孝廉爲平阳侯相到官表龚遂之墓立铭祭祠擢用其后于畎畆之间以师防弃官奔赴五府并辟不就桓帝以博士征拜议郎与朱穆边韶共著作东观稍迁侍中帝数问政事笃诡辞宻对动依典义迁左冯翊桓帝征拜京兆尹其政用寛仁忧恤民黎擢用长者与参政事郡中欢爱三辅咨嗟焉先是陈留边鳯爲京兆尹亦有能名郡人爲之语曰前有赵张三王后有边延二君时皇子有疾下郡县出珍药而大将军梁冀遣客赍书诣京兆并货牛黄笃发书收客曰大将军椒房外家而皇子有疾必应陈进医方岂当使客千里求利乎遂杀之冀慙而不得言有司承防欲求其事笃以病免归敎授家巷时人或疑仁孝前后之证笃乃著论而爲之辩有足称者前越嶲太守李文德素善于笃时在京师谓公卿曰延叔坚有王佐之才奈何屈千里之足乎欲令引进之笃闻乃为书止文德曰夫道之将废所谓命也流闻乃欲相爲求还东观来命虽笃所未敢当吾尝昧爽栉梳坐于客堂朝则诵羲文之易虞夏之书历公旦之典礼览仲尼之春秋夕则消摇内阶咏诗南轩百家众氏投闲而作洋洋乎其盈耳也焕烂兮其溢目也纷纷欣欣兮其独乐也当此之时不知天之爲盖地之爲舆不知世之有人己之有躯也虽渐离击筑傍若无人髙鳯读书不知暴雨方之于吾未足况也且吾自束修已来爲人臣不防于不忠爲人子不防于不孝上交不谄下交不黩从此而殁下见先君逺祖可不惭赧如此而不以善止者恐如敎羿习射者也慎勿迷其本弃其生也后遭党事禁锢永康元年卒于家乡里图其形于屈原之庙笃论解经传多所駮正后儒服防等以爲折中所着诗论铭书应讯表敎令凡二十篇云
　　史弼字公谦陈留考城人也父敞顺帝时以佞辩至尚书郡守弼少笃学聚徒数百仕州郡辟公府迁北军中候是时桓帝弟渤海王悝素行险辟僭傲多不法弼惧其骄悖爲乱乃上封事言其僭慢无状宜诏公卿平处其法帝以至亲不忍下其事后悝竟坐逆诛贬爲瘿陶王弼迁尚书出爲平原相时诏书下举钩党郡国所奏相连及者或至数百惟弼独无所上诏书前后切却州郡髠笞掾史从事坐传责曰诏书疾恶党人防意恳恻青州六郡其五有党近国甘陵亦考南北部平原何理而得独无弼曰先王疆理天下画界分境水土异齐风俗不同他郡自有平原自无胡可相比若承望上司诬陷良善滛刑滥罚以逞非理则平原之人户可爲党相有死而已所不能也从事大怒即收郡僚职送狱遂举奏弼防党禁中解弼以俸赎罪得免济活者千余人弼爲政特挫抑彊豪其小民有罪多所容贷迁河东太守被一切诏书当举孝廉弼知多权贵请托乃豫勑断絶书属中常侍侯览果遣诸生赍书请之并求假盐税积日不得通生乃説以他事谒弼而因逹览书弼大怒曰太守忝荷重任当选士报国尔何人而伪诈无状命左右引出楚捶数百府丞掾史十余人皆諌于廷弼不对遂付安邑狱卽日考杀之侯览大怨遂诈作飞章下司隶诬弼谤诽槛车征吏民莫敢近者惟前孝亷裴瑜送至崤渑之间大言于道傍曰明府摧折虐臣选德报国如其获罪足以垂名竹帛愿不忧不惧弼曰谁谓荼苦其甘如荠昔人刎颈九死不恨及下廷尉诏狱平原吏人奔走诣阙讼之又前孝廉魏邵毁变形服诈爲家僮赡防于弼弼遂受诬事当弃市邵与同郡人卖郡邸行赂于侯览得减死罪一等论输左校时人或讥曰平原行货以免君无乃蚩乎陶邱洪曰昔文王牖里闳散怀金史弼遭患义夫献宝亦何疑焉于是议者乃息刑竟归田里称病闭门不出数爲公卿所荐议郎何休又讼弼有干国之器宜登台相征拜议郎侯览等恶之光和中出爲彭城相防病卒裴瑜位至尚书
　　卢植字子干涿郡涿人也身长八尺二寸音声如钟少与郑元俱事马融能通古今学好研精不守章句融外戚豪家多列女娼歌舞于前植侍讲积年未尝转盻融以是敬之学终辞归阖门敎授性刚毅有大节常怀济世志不好辞赋能饮酒一石时皇后父大将军窦武援立灵帝初秉机政朝议欲加封爵植虽布衣以武素有名誉乃献书于武深寓防谏而武不能用州郡数命植皆不就建宁中征爲博士乃始起焉熹平四年九江蛮反四府选植才兼文武拜九江大守蛮冦宾服以疾去官作尚书章句三礼解诂时始立太学石经以正五经文字植乃上书曰臣少从通儒故南郡太守马融受古学颇知今之礼记特多回冗臣前以周礼诸经发起粃谬敢率愚浅爲之解诂而家乏无力供缮写上愿得将能书生二人共诣东观就官财粮专心研精合尚书章句考礼记失得庻裁定圣典刋正碑文古文科斗近于爲实而厌抑流俗降在小学中兴以来通儒逹士班固贾逵郑兴父子并敦悦之今毛诗左氏周礼各有传记其与春秋共相表里宜置博士爲立学官以助后来以广圣意会南夷反叛以植尝在九江有恩信拜爲庐江太守植深达政宜务存清静大体而已歳余复征拜议郎与谏议大夫马日防议郎蔡邕杨彪韩説等并在东观校中书五经记传补续汉记帝以非急务转爲侍中迁尚书光和元年有日食之异植上封事陈消御之道凡有八事其一曰用良谓宜使州郡覈举贤良随方委用责求选举其二曰原禁谓凡诸党锢多非其罪可加赦恕其三曰御疠谓宋后家属并以无辜委骸横尸不得改疫疠之来皆由于此宜勑收拾以安游魂其四曰备寇谓侯王之家赋税减削愁穷思乱必致非常宜使给足以防未然其五曰修礼谓应征有道之人若郑元之徒陈明洪范禳服灾咎其六曰遵尧谓今郡守刺史一月数迁宜依黜陟以章能否纵不九载可满三嵗其七曰御下谓请谒希爵一宜禁塞迁举之事责成主者其八曰散利谓天子之体理无私积宜大务蠲畧细微帝不省中平元年黄巾贼起四府举植拜北中郎将持节以防乌桓中郎将宗资副将北军五校士发诸郡兵征之连战破贼帅张角斩获万余人角等走保广宗植筑围凿堑造作云梯垂当拔之帝遣小黄门左丰诣军观贼形势或劝植以赂送丰植不肯丰还言于帝曰广宗贼易破耳卢中郎固垒息军以待天诛帝怒遂槛车征植减死罪一等及车骑将军皇甫嵩讨平黄巾盛称植行师方畧嵩皆资用防谋济成其功以其年复爲尚书帝崩大将军何进谋诛中官乃召并州牧董卓以惧太后植知卓凶悍难制必生后患固止之进不从及卓至果陵虐朝廷乃大会百官于朝堂议欲废立羣僚无敢言植独抗议不同卓怒罢防将诛植语在卓传植素善蔡邕邕前徙朔方植独上书请之邕时见亲于卓故往请植事又议郎韩伯谏卓曰卢尚书海内大儒人之望也今先害之天下震怖卓乃止但免植官而已植以老病求归惧不免祸乃诡道从轘辕出卓果使人追之到怀不及遂隐于上谷不交人事冀州牧袁绍请爲军师初平三年卒临困勑其子俭葬于土穴不用棺椁附体单帛而已所着碑诔表记凡六篇建安中曹操北讨柳城过涿郡告守令曰故北中郎将卢植名著海内学爲儒宗士之楷模国之桢干也昔武王入殷封商容之闾郑防子产仲尼陨涕孤到此州嘉其余风春秋之义贤者之后宜有殊礼亟遣丞掾除其坟墓存其子孙并致薄醊以彰厥德子毓知名魏史有传
　　赵歧字邠卿京兆长陵人也初名嘉生于御史台因字台卿后避难故自改名字示不忘本土也歧少明经有才艺娶扶风马融兄女融外戚豪家歧常鄙之不与融相见仕州郡以廉直疾恶见惮年三十余有重疾卧蓐七年自虑奄忽以爲遗令勑兄子曰大丈夫生世遯无箕山之操仕无伊吕之勲天不我与复何言哉可立一员石于吾墓前刻之曰汉有逸人姓赵名嘉有志无时命也奈何其后疾瘳永兴二年辟司空掾议二千石得去官爲亲行服朝廷从之其后爲大将军梁冀所辟为陈损益求贤之策冀不纳举理剧爲皮氏长防河东太守刘祐去郡而中常侍左琯兄胜代之歧耻疾宦官即日西归京兆延笃复以爲功曹先是中常侍唐衡兄玹爲京兆虎牙都尉郡人以玹进不由德皆轻侮之歧又数爲贬议玹深毒恨延熹元年玹为京兆尹歧惧祸及与从子戬逃避之玹果收歧家属宗亲陷以重法尽杀之歧遂逃难四方江淮海岱靡所不歴自匿姓名卖饼北海市中时安邱孙嵩年二十余游市见歧察非常人停车呼与共载歧惧失色嵩乃下帷令骑屏行人密问歧曰视子非卖饼者又相问而色动不有重怨即亡命乎我北海孙宾石阖门百口埶能相济歧素闻嵩名即以实告之遂以俱归嵩先入白母曰出行从乃得死友迎入上堂飨之极欢藏歧复壁中数年歧作戹屯歌二十三章后诸唐死灭因赦乃出三府闻之同时并辟九年乃应司徒胡广之命防南匈奴鲜卑反叛公卿举歧擢拜并州刺史歧欲奏守边之策未及上防坐党事免因撰次以爲御寇论灵帝初复遭党锢十余载中平元年四方兵起诏选故刺史二千石有文武才用者征歧拜议郎车骑将军张温西征关中请补长史别屯安定大将军何进举为敦煌太守行至襄武歧与新除诸郡太守数人俱爲贼边章等所执贼欲胁以爲帅歧诡辞得免展转长安及献帝西都复拜议郎稍迁太仆及李傕专政使太傅马日防抚慰天下以歧爲副日防行至洛阳表别遣歧宣扬国命所到郡县百姓皆喜曰今日乃复见使者车骑是时袁绍曹操与公孙瓒争冀州绍及操闻歧至皆自将兵数百里奉迎歧深陈天子恩德宜罢兵安人之道又移书公孙瓒爲言利害绍等各引兵去皆与歧期防洛阳奉迎车驾歧南到陈留得笃疾经渉二年期者遂不至兴平元年诏书征歧防帝当还洛阳先遣衞将军董承修理宫室歧谓承曰今海内分崩唯有荆州境广地胜西通巴蜀南当交趾年谷独登兵人差全歧虽廹大命犹志报国家欲自乘牛车南说刘表可使其身自将兵来卫朝廷与将军并心同力共奨王室此安上救人之策也承卽表遣歧使荆州督租粮歧至刘表即遣兵诣洛阳助修宫室军资委输前后不絶时孙嵩亦寓于表表不爲礼歧乃盛称嵩素行笃烈因共上爲青州刺史歧以老病遂留荆州曹操时为司空举以自代光禄勲桓典少府孔融上书荐之于是就拜歧爲太常年九十余建安六年卒先自为夀藏图季札子产晏婴叔向四像居宾位又自画其像居主位皆为赞颂勑其子曰我死之日墓中聚沙为牀布簟白衣散发其上覆以单被即日便下下讫便掩歧多所述作着孟子章句三辅决录传于时
　　皇甫规字威明安定朝那人也祖父棱度辽将军父旗扶风都尉永和六年西羌大寇三辅围安定征西将军马贤将诸郡兵击之不能克规虽在布衣见贤不防军事审其必败乃上书言状寻而贤果为羌所没郡将知规有兵畧乃命为功曹使率甲士八百与羌交战斩首数级贼遂退郡举规上计掾其后羌众大合攻烧陇西朝廷患之规乃上疏求乞自効曰臣比年以来数陈便宜羌戎未动策其将反马贤始出颇知必败误中之言在可考校臣每惟贤等拥众数年未有成功县师之费且百亿计出于平人回入奸吏故江湖之人羣为盗贼青徐荒饥襁负流散夫羌戎溃叛不由承平皆由边将失于绥御乘常守安则加侵茍竞小利则致大害微胜则虚张首级军败则隐匿不言军士劳怨困于猾吏进不得决战以徼功退不得温饱以全命饿死沟渠暴骨中原徒见王师之出不闻振旅之声酋豪泣血惊惧生变是以安不能久败则经年臣所以搏手叩心而增叹者也愿假臣两营二部屯列坐食之兵五千出其不意与防羌校尉赵冲共相首尾土地山谷臣所暁习兵埶巧便臣以更之可不烦方寸之印尺帛之赐髙可以涤患下可以纳降若谓臣年少官轻不足用者凡诸败将非官爵之不髙年齿之不迈臣不胜至诚没死自陈朝廷不能用冲质之间梁太后临朝规举贤良方正对防曰伏惟孝顺皇帝初勤王政纪纲四方防以获安后遭奸伪威分近习畜货聚马受赂卖爵天下扰扰从乱如归自陛下摄政之初拔用忠贞其余纲维多所改正远近翕然望见太平而间者灾异不息寇贼纵横者殆以奸臣权重之所致也臣愚以为常侍尤无状者亟便黜遣披扫凶党以答天诫又大将军梁冀河南尹不疑处周召之任为社稷之塡实宜増修谦节辅以儒术省去游娱不急之务割减庐第无益之饰夫君者舟也民者水也羣臣乘舟者也将军兄弟操檝者也若能平志毕力以度元元所谓福也如其怠弛将沦波涛可不慎乎夫德不称禄犹凿垣之址以益其髙岂安固之道哉凡诸宿猾酒徒戏客皆宜贬斥以惩不轨令冀等深思得贤之福失人之累又在位素餐尚书怠职有司依违莫肯紏察故使陛下专受谀谄之言不闻户牖之外臣诚知阿谀有福深言近祸然岂敢隐心以避诛责乎既对梁冀忿其刺己也以规爲下第拜郎中托疾免归州郡承冀防防陷死者再三遂以诗易敎授门徒三百余人积十四年后梁冀被诛旬月之间礼命五至皆不就时太山贼叔孙无忌侵乱郡县中郎将宗资讨之未服公车特征拜规太山太守规到官广设方畧寇虏悉平延熹四年秋叛羌零吾等与先零别种寇钞关中防羌校尉叚颎坐征后先零诸种陆梁覆没营坞规素悉羌事志自奋効乃上疏曰自臣受任志竭愚钝实頼兖州刺史牵颢之清猛中郎将宗资之信义得承节度幸无咎誉今猾贼就灭太山畧平复闻羣羌并皆反逆臣生长邠岐年五十有九昔为郡吏再更叛羌豫筹其事有误中之言臣素有痼疾恐犬马齿穷不报大恩愿乞冗官备单车一介之使劳来三辅宣国威泽以所习地形兵埶佐助诸军臣穷居孤危之中坐观郡将已数十年矣自鸟防至于东岱其病一也力求猛敌不如清平勤明吴孙未若奉法前变未远臣诚戚之是以越职尽其区区至冬羌遂大合朝廷以为忧三公举规爲中郎将持节监关西兵讨零吾等破之斩首八百级先零诸种羌慕规威信相劝降者十余万明年规因发其骑兵讨陇右而道路隔絶军中大疫死者十三四规亲入庵庐巡视将士三军感悦东羌遂遣使出降凉州复通先是安定太守孙儁受取狼籍属国都尉李翕督军御史张禀多杀降羌凉州刺史郭闳汉阳太守赵熹并老弱不堪任职而皆倚恃权贵不遵法度规到州界悉条奏其罪或免或诛羌人闻之翕然反善沈氏大豪滇昌饥恬等十余万口复诣规降规出身数年持节爲将拥众立功还督乡里旣无他私惠而多所举奏又恶絶宦官不与交通于是中外并怨遂共诬规货赂羣羌令其文降天子玺书诮让相属规惧不免上疏自讼曰爰自戎丑蠢戾朝廷西顾明诏不以臣愚驽急使军就道幸防威灵遂振国命羌戎诸种大小稽首輙移书营郡以访诛纳所省之费一亿以上以为忠臣之义不敢告劳故耻以片言自及微効然比方此事庻免罪悔前践州界先奏郡守孙儁次及属国都尉李翕督军御史张禀旋师南征又上凉州刺史郭闳汉阳太守赵熹陈其过恶执据大辟凡此五官支党半国其余墨绶下至小吏所连及者复有百余吏托报将之怨子思复父之耻载贽驰车怀粮歩走交搆豪门竞流谤讟云臣私报诸羌谢其钱货若臣以私财则家无儋石如物出于官则文簿易考就臣愚惑信如言者前世尚遗匈奴以宫姬镇乌孙以公主今臣但费千万以懐叛羌则良臣之才略兵家之所贵将有何罪负义违理乎自永初以来将出不少覆军有五动资巨亿有旋车完封写之权门而名成功立厚加赏封今臣还督本土糺举诸郡絶交离亲戮辱旧故众谤隂害固其宜也臣虽污秽廉防无闻今见覆没耻痛实深传称鹿死不择音谨冒昧畧上其年冬征还拜议郎论功当封而中常侍徐璜左悺欲从求货数遣宾客就问功状规终不答璜等忿怒陷以前事下之于吏官属欲赋敛请谢规誓而不听遂以余寇不絶坐系廷尉论输左校诸公及太学生张鳯等三百余人诣阙讼之防赦归家征拜度辽将军至营数月上书荐中郎将张奂以自代曰臣闻人无常俗而政有治乱兵无彊弱而将有能否伏见中郎将张奂才畧兼优宜正元帅以从众望若犹谓愚臣宜充军事者愿乞冗官以为奂副朝廷从之以奂代为度辽将军规为使匈奴中郎将及奂迁大司农规复代奂为度辽将军规爲人多意算自以连在大位欲退身避第数上病不见听防友人上郡太守王旻防还规缟素越界到亭下迎之因令客密告并州刺史胡芳言规擅逺军营公违禁宪当急举奏芳曰威明欲避第仕涂故激发我耳吾当为朝廷爱才何能申此子计邪遂无所问及党事大起天下名贤多见染逮规虽为名将素誉不髙自以西州豪杰耻不得豫乃先自上言臣前荐故司农张奂是附党也又臣昔论输左校时太学生张鳯等上书讼臣是为党人所附也臣宜坐之朝廷知而不问时人以为规贤在事数嵗北边威服永康元年征为尚书其夏日食诏公卿举贤良方正下问得失规对曰天之于王者犹君之于臣父之于子也诫以灾妖使从福祥陛下八年之中三断大狱一除内嬖再诛外臣而灾异犹见人情未安者殆贤愚进退威刑所加有非其理也前太尉陈蕃刘矩忠谋髙世废在里巷刘祐冯绲赵典尹勲正直多怨流于家门李膺王畅孔翊防身守礼终无宰相之阶至于钩党之衅事起无端虐贤伤善哀及无辜今兴改善政易于覆手而羣臣杜口鍳畏前害互相瞻顾莫肯正言伏愿陛下暂留圣明容受謇直则前责可弭后福必降对奏不省迁规农太守封夀成亭侯邑二百户让封不受再转为防羌校尉熹平三年以疾召还未至卒于谷城年七十一所着赋铭碑赞祷文吊章表敎令书檄牋记凡二十七篇
　　张奂字然明敦煌酒泉人也父惇为汉阳太守奂少游三辅师事太尉朱宠学欧阳尚书初牟氏章句浮辞繁多有四十五万余言奂减为九万言后辟大将军梁冀府乃上书桓帝奏其章句诏下东观以疾去官复举贤良对策第一擢拜议郎永夀元年迁安定属国都尉初到职而南匈奴左薁鞬台耆且渠伯德等七千余人寇美稷东羌复举种应之而奂壁唯有二百许人闻卽勒兵而出军吏以为力不敌叩头谏止之奂不听遂进屯长城收集兵士遣将王卫招诱东羌因据龟兹使南匈奴不得交通东羌诸豪遂相率与奂和亲共击薁鞬等连战破之伯德惶恐将其众降郡界以宁羌豪帅感奂恩德上马二十匹先零酋长又遗金鐻八枚奂并受之而召主簿于诸羌前以酒酹地曰使马如羊不以入廐使金如粟不以入怀悉以金马还之羌性贪而贵清吏前有八都尉率好财货为所患苦及奂正身洁己威化大行迁使匈奴中郎将休屠各及朔方乌桓并同反叛烧度辽将军门引屯赤阬烟火相望兵众大恐各欲亡去奂安坐帷中与弟子讲诵自若军士稍安乃潜诱乌桓隂与和通遂使斩屠各渠帅袭破其众诸胡悉降延熹元年鲜卑寇边奂率南单于击之斩首数百级明年梁冀被诛奂以故吏免官禁锢奂与皇甫规友善奂既被锢凡诸交旧莫敢为言惟规荐举前后七上在家四嵗复拜武威太守平均徭赋率厉散败常为诸郡最河西由是而全其俗多妖忌凡二月五月产子及与父母同月生者悉杀之奂示以义方严加赏罚风俗遂改百姓生为立祠举尤异迁度辽将军数载间幽并清静九年春征拜大司农鲜卑闻奂去其夏遂招纳南匈奴乌桓数道入塞或五六千骑或三四千骑寇略缘边诸郡杀畧百姓秋鲜卑复率八九千骑入塞诱引东羌与共盟诅于是上郡沈氐安定先零诸种共寇武威张掖縁边大被其毒朝廷以为忧复拜奂为防匈奴中郎将以九卿秩督幽并凉三州及度辽乌桓三营兼察刺史二千石能否赏赐甚厚匈奴乌桓闻奂至因相率还降凡二十万口奂但诛其首恶余皆慰纳之唯鲜卑出塞去永康元年春东羌先零五六千骑寇关中围祋祤掠云阳夏复攻没两营杀千余人冬羌岸尾摩蟞等胁同种复钞三辅奂遣司马尹端董卓并击大破之斩其酋豪首虏万余人三州清定论功当封奂不事宦官故赏遂不行惟赐钱二十万除家一人为郎并辞不受而愿徙属农华隂旧制边人不得内移唯奂因功特听故始为农人焉建宁元年振旅而还时窦太后临朝大将军窦武与太傅陈蕃谋诛宦官事泄中常侍曹节等于中作乱以奂新征不知本谋矫制使奂与少府周靖率五营士围武武自杀蕃因见害奂迁少府又拜大司农以功封侯奂深病为节所卖上书固让封还印绶卒不肯当明年夏青蛇见于御座轩前又大风雨雹霹雳拔树诏使百僚各言灾应奂上疏曰臣闻风为号令动物通气木生于火相须乃明蛇能屈申配龙腾蛰顺至为休征逆来为殃咎隂气专用则凝精为雹故大将军窦武太傅陈蕃或志宁社稷或方直不回前以谗胜并伏诛戮海内黙黙人怀震愤昔周公葬不如礼天乃动威今武蕃忠贞未被明宥妖眚之来皆为此也宜急为改葬徙还家属其从坐禁锢一切蠲除又皇太后虽居南宫而恩礼不接朝臣莫言逺近失望宜思大义顾复之报天子深纳奂言以问诸黄门常侍左右皆恶之帝不得自从转奂太常与尚书刘猛刁韪衞良同荐王畅李膺可三公之选而曹节等弥疾其言遂下诏切责之奂等皆自囚廷尉数日乃得出并以三月俸赎罪司校尉王寓出于宦官欲借宠公卿以求荐举百僚畏惮莫不许诺唯奂独距之寓怒因此遂陷以党罪禁锢归田里奂前为度辽将军与叚颎争击羌不相平及颎为司校尉欲逐奂归敦煌将害之奂忧惧奏记谢颎辞防哀苦颎虽刚猛省书怜之卒不忍也时禁锢者多不能守静或死或徙奂闭门不出养徒千人着尚书记难三十余万言奂少立志节尝与士友言曰大丈夫处世当为国家立功边境及为将帅果有勲名董卓慕之使其兄遗缣百疋奂恶卓为人絶而不受光和四年卒年七十八遗命曰吾前后仕进十要银艾不能和光同尘为谗邪所忌通塞命也始终常也但地底长无晓期而复纒以纩绵牢以钉密为不喜耳幸有前窀朝殒夕下措尸灵牀幅巾而已奢非晋文俭非王孙推情从意庻无咎吝诸子从之武威多为立祠世世不絶所着铭颂书敎诫述志对策章表二十四篇长子芝字伯英最知名芝及弟昶字文舒并善草书至今称传之初奂为武威太守其妻懐孕梦带奂印绶登楼而歌讯之占者曰必将生男复临兹邦命终此楼旣而生子猛以建安中为武威太守杀刺史邯郸商州兵围之急猛耻见擒乃登楼自烧而死卒如占云
　　叚颎字纪明武威姑臧人也其先出郑共叔叚西域都防防宗之从曾孙也颎少便习弓马尚游侠轻财贿长乃折节好古学初举孝廉为宪陵园丞阳陵令所在能政迁辽东属国都尉时鲜卑犯塞颎即率所领驰赴之旣而恐贼惊去乃使驿骑诈赍玺书诏颎于道伪退潜于还路设伏虏以为信然乃入追颎颎因大纵兵悉斩获之坐诈玺书伏重刑以有功论司寇刑竟拜议郎时太山琅邪贼东郭窦公孙举等聚众三万人破壊郡县遣兵讨之连年不克永夀二年桓帝诏公卿选将有文武者司徒尹讼荐颎乃拜为中郎将击窦举等大破斩之获首万余级余党降散封颎为列侯赐钱五十万除一子为郎中延熹二年迁防羌校尉防烧当烧何当煎勒姐等八种羌寇陇西金城塞颎将兵及湟中义从羌万二千骑出湟谷击破之追讨南度河使军吏田晏夏育慕先登悬索相引复战于罗亭大破之斩其酋豪以下二千级获生口万余人虏皆降走明年春余羌复与烧何大豪寇张掖攻没钜鹿坞杀属国吏民又招同种千余落并兵晨奔颎军颎下马大战至日中刀折矢尽虏亦引退颎追之且鬭且行昼夜相攻割肉食雪四十余日遂至河首积石山出塞二千余里斩烧何大帅首虏五十余人又分兵击石城羌斩首溺死者千六百人烧当种九十余口诣颎降又杂种羌屯聚白石颎复进击首虏三千余人冬勒姐零吾种围允街杀畧吏民颎排营救之斩获数百人四年冬上郡沈氐陇西牢姐乌吾诸种羌共寇并凉二州颎将湟中义从讨之凉州刺史郭闳贪共其功稽固颎军使不得进义从役久恋乡旧皆悉反叛郭闳归罪于颎颎坐征下狱输作左校羌遂陆梁覆没营坞转相招结唐突诸郡于是吏人守阙讼颎以千数朝廷知颎为郭闳所诬诏问其状颎但谢罪不敢言枉京师称为长者起于徒中复拜议郎迁并州刺史时滇那等诸种羌五六千人寇武威张掖酒泉烧人庐舎六年寇埶转盛凉州几亡冬复以颎为防羌校尉乘驿之职明年春羌封僇良多滇那等酋豪三百五十五人率三千落诣颎降当煎勒姐种犹自屯结冬颎将万余人击破之斩其酋豪首虏四千余人八年春颎复击勒姐种斩首四百余级降者二千余人夏进军击当煎种于湟中颎兵败被围三日用隐士樊志张策潜师夜出鸣鼔还战大破之获首虏数千人颎遂穷追展转山谷间自春及秋无日不战虏遂饥困败散北畧武威间颎凡破西羌斩首二万三千级获生口数万人马牛羊八百万头降者万余落封颎都乡侯邑五百户永康元年当煎诸种复反合四千余人欲攻武威颎复进击于鸾鸟大破之杀其渠帅斩首三千余级西羌于此弭定而东羌先零等自覆没征西将军马贤后朝廷不能讨遂数寇扰三辅其后度辽将军皇甫规中郎将张奂招之连年既降又叛桓帝诏问颎曰先零东羌造恶反逆而皇甫规张奂各拥彊众不时辑定欲颎移兵东讨未识其宜可三思术畧颎因上言曰臣伏见先零东羌虽数反逆而降于皇甫规者已二万许落善恶既分余寇无几今张奂踌躇久不进者当虑外离内合兵往必惊且自冬践春屯结不散人畜疲羸自亡之埶徒更招降坐制彊敌耳臣以为狼子野心难以恩纳埶穷虽服兵去复动唯当长矛挟胁白刄加颈耳计东种三万余落居近塞内路无险折非有燕齐秦赵从横之埶而久乱并凉累侵三辅西河上郡已各内徙安定北地复至单危自云中五原西至汉阳二千余里匈奴种羌竝擅其地是为痈疽伏疾留滞胁下如不加诛转就滋大今若以骑五千歩万人车三千两三冬二夏足以破定无虑用费为钱五十四亿如此可令羣羌破尽匈奴长服内徙郡县得反本土伏计永初中诸羌反叛十有四年用二百四十亿永和之末复经七年用八十余亿费耗若此犹不诛尽余孽复起于兹作害今不暂疲人则永宁无期臣庻竭驽劣伏待节度帝许之悉听如所上建宁元年春颎将兵万余人赍十五日粮从彭阳直指髙平与先零诸种战于逢义山虏兵盛颎众恐颎乃令军中张镞利刃长矛三重挟以彊弩列轻骑为左右翼激怒兵将曰今去家数千里进则事成退必尽死努力共功名因大呼众皆应声腾赴颎驰骑于傍突而击之虏众大溃斩首八千余级获牛马羊二十八万头时窦太后临朝下诏曰先零东羌歴载为患颎前陈状欲必扫灭渉履霜雪兼行晨夜身当矢石感厉吏士曾未浃日凶丑奔破连尸积俘掠获无算洗雪百年之逋负以慰忠将之亡魂功用显著朕甚嘉之须东羌尽定当并录功勤今且赐颎钱二十万以家一人为郎中勑中藏府调金钱防物增助军费拜颎破羌将军夏颎复追羌出桥门至走马水上寻闻虏在奢延泽乃将轻兵兼行一日一夜二百余里晨及贼击破之余虏走向落川复相屯结颎乃分遣骑司马田晏将五千人出其东假司马夏育将二千人绕其西羌分六千人攻围晏等晏等与战羌溃走颎急进与晏等共追之于令鲜水上颎士卒饥渴乃勒众推方夺其水虏复散走颎遂与相连缀且鬭且引及于灵武谷颎乃被甲先登士卒无敢后者羌遂大败弃兵而走追之三日三夜士皆重茧既到泾阳余寇四千落悉散入汉阳山谷间时张奂上言东羌虽破余种难尽颎性果虑负败难常宜且以恩降可无后悔诏书下颎颎复上言臣本知东羌虽众而輭弱易制所以比陈愚虑思为永宁之算而中郎将张奂说虏彊难破宜用招降圣朝明监信纳瞽言故臣谋得行奂计不用事埶相反遂怀猜恨信叛羌之计饰润辞意云臣兵累见折衂又言羌一气所生不可诛尽山谷广大不可空静血流污野伤和致灾臣伏念周秦之际戎狄为害中兴已来羌寇最盛诛之不尽虽降复叛今先零杂种累以反覆攻没县邑剽略人物发冢露尸祸及生死上天震怒假手行诛昔邢为无道衞国伐之师兴而雨臣动兵渉夏连获甘澍嵗时丰稔人无疵疫上占天心不为灾伤下察人事众和师克自桥门已西落川已东故官县邑更相通属非为深险絶域之地车骑安行无虑折衂案奂为汉吏身当武职驻军二年不能平寇虚欲修文戢戈招降犷敌诞辞空説僭而无征何以言之昔先零作宼赵充国徙令居内煎当乱边马援迁之三辅始服终叛至今为鲠故远识之士以为深忧今傍郡户口单少数为羌所创毒而欲令降徒与之杂居是犹种枳棘于良田养虺蛇于室内也故臣奉大汉之威建长久之策欲絶其本根不使能殖本规三嵗之费用五十四亿今适期年所耗未半而余寇残烬将向殄灭臣每奉诏书军不内御愿卒斯言一以任臣临时量宜不失权便二年诏遣谒者冯禅说降汉阳散羌颎以春农百姓布野羌虽暂降而县官无廪必当复为盗贼不如乘虚放兵埶必殄灭夏颎自进营去羌所屯凡亭山四五十里遣田晏夏育将五千人据其土山羌悉众攻之厉声问曰田晏夏育在此不湟中义从羌悉在何面今日欲决死生军中恐晏等劝激兵士殊死大战遂破之羌众溃东奔复聚射虎谷分兵守诸谷上下门颎规一举灭之不欲复令散走乃遣千人于西县结木为栅广二十歩长四十里遮之分遣晏育等将七千人衔枚夜出西山结营穿堑去虏一里许又遣司马张恺等将三千人上东山虏乃觉之遂攻晏等分遮汲水道颎自率歩骑进击水上羌却走因与恺等挟东西山纵兵击破之羌复败散颎追至谷上下门穷山深谷之中处处破之斩其渠帅以下万九千级获牛马驴骡氊裘庐帐什物不可胜数冯禅等所招降四千人分置安定汉阳陇西三郡于是东羌悉平凡百八十战斩三万八千六百余级获牛马羊骡驴骆驼四十二万七千五百余头费用四十四亿军士死者四百余人更封新丰县侯邑万户颎行军仁爱士卒病者亲自瞻省手为裹创在边十余年未尝一日蓐寝与将士同苦故皆乐为死战三年春征还京师将秦胡歩骑五万余人及汗血千里马生口万余人诏遣大鸿胪持节慰劳于镐军至拜侍中转执金吾河南尹盗发冯贵人冢坐左转谏议大夫再迁司校尉颎曲意宦官故得保其富贵遂党中常侍王甫枉诛中常侍郑飒董腾等增封四千戸并前万四千户明年代李咸为太尉其冬病罢复为司校尉数嵗转颍川太守征拜太中大夫光和二年复代桥元为太尉在位月余防日食自劾有司举奏诏收印绶诣廷尉时司校尉阳球奏诛王甫并及颎就狱中诘责之遂饮鸩死家属徙边后中常侍吕彊上疏追讼颎功灵帝诏颎妻子还本郡初颎与皇甫威明张然明并知名显逹京师称为凉州三明云
　　陈蕃字仲举汝南平舆人也祖河东太守蕃年十五尝闲处一室而庭宇芜秽父友同郡薛勤来候之谓蕃曰孺子何不洒扫以待宾客蕃曰大丈夫处世当扫除天下安事一室乎勤知其有清世志甚竒之初仕郡举孝廉除郎中遭母忧弃官行防服阕刺史周景辟别驾从事以谏争不合投传而去后公府辟举方正皆不就太尉李固表荐征拜议郎再迁为乐安太守时李膺为靑州刺史名有威政属城望风皆自引去蕃独以清绩留郡人周璆高洁之士前后郡守招命莫肯至惟蕃能致焉字而不名特为置一榻去则县之璆字孟玊临济人有美名民有赵宣葬亲而不闭埏隧因居其中行服二十余年乡邑称孝州郡数礼请之郡内以荐蕃蕃与相见问及妻子而宣五子皆服中所生蕃大怒曰圣人制礼贤者俯就不肖企及且祭不欲数以其易黩故也况乃寝宿冢藏而孕育其中诳时惑众诬污鬼神乎遂致其罪大将军梁冀威震天下时遣书诣蕃有所请托不得通使者诈求谒蕃怒笞杀之坐左转修武令稍迁拜尚书时零陵桂阳山贼为害公卿议遣讨之又诏下州郡一切皆得举孝廉茂才蕃上疏駮之曰昔髙祖创业万邦息肩抚养百姓同之赤子今二郡之民亦陛下之赤子也致令赤子为害岂非所在贪虐使其然乎宜严勅三府隐覈牧守令长其有在政失和侵暴百姓者卽便举奏更选清廉奉公之人能班宣法令情在爱惠者可不劳王师而羣贼弭息矣又三署郎吏二千余人三府掾属过限未除但当择善而授之简恶而去之岂烦一切之诏以长请属之路乎以此忤左右故出为豫章太守性方峻不接宾客士民亦畏其髙征为尚书令送者不出郭门迁大鸿胪防白马令李云抗疏谏桓帝怒当伏重诛蕃上书救云坐免归田里复征拜议郎数日迁光禄勲时封赏逾制内宠猥盛蕃乃上疏谏曰臣闻有事社稷者社稷是为有事人君者容悦是为今臣防恩圣朝备位九列见非不谏则容悦也夫诸侯上象四七垂耀在天下应分土蕃屏上国髙祖之约非功臣不侯而闻追録河南尹邓万世父遵之微功更爵尚书令黄儁先人之絶封近习以非义授邑左右以无功传赏授位不料其任裂土莫纪其功至乃一门之内侯者数人故纬象失度隂阳谬序稼用不成民用不康臣知封事已行言之无及诚欲陛下从是而止又比年收敛十伤五六万人饥寒不聊生活而采女数千食肉衣绮脂油粉黛不可赀计鄙谚言盗不过五女门以女贫家也今后宫之女岂不贫国乎是以倾宫嫁而天下化楚女悲而西宫灾且聚而不御必生忧悲之感以致并隔水旱之困夫狱以禁止奸违官以称才理物若法亏于平官失其人则王道有缺而令天下之论皆谓狱由怨起爵以贿成夫不有臭秽则苍蝇不飞陛下宜采求得失择从忠善尺一选举委尚书三公使褒责诛赏各有所归岂不幸甚帝颇纳其言为出宫女五百余人但赐儁爵关内侯而万世南乡侯延熹六年车驾幸广城校猎蕃上疏谏曰臣闻人君有事于苑囿唯仲秋西郊顺时讲武杀禽助祭以敦孝敬如或违此则为肆纵故臯陶戒舜无敎逸游周公戒成王无槃于游田虞舜成王犹有此戒况德不及二主者乎夫安平之时尚宜有节况当今之世有三空之戹哉田野空朝廷空仓库空是谓三空加兵戎未戢四方离散是陛下焦心毁顔坐以待旦之时也岂宜扬旗曜武骋心舆马之观乎又前秋多雨民始种麦今失其劝种之时而令给驱禽除路之役非贤圣恤民之意也齐景公欲观于海放乎琅邪晏子为陈百姓恶闻旌旗舆马之音举首嚬眉之感景公为之不行周穆王欲肆车辙马迹祭公谋父为诵祈招之诗以止其心诚恶逸游之害人也书奏不纳自蕃为光禄勲与五官中郎将黄琬共典选举不偏权富而为埶家郎所谮诉坐免归顷之征为尚书仆射转太中大夫八年代杨秉为太尉蕃让曰不愆不忘率由旧章臣不如太常胡广齐七政训五典臣不如议郎王畅聪明亮逹文武兼资臣不如弛刑徒李膺帝不许中常侍苏康管霸等复被任用遂排防忠良共相阿媚大司农刘祐廷尉冯绲河南尹李膺皆以忤防为之抵罪蕃因朝防固理膺等请加原宥升之爵任言及反覆诚辞恳切帝不听因流涕而起时小黄门赵津南阳大猾张泛等奉事中官乘埶犯法二郡太守刘瓆成瑨考案其罪虽经赦令而并竟考杀之宦官怨恚有司承防遂奏瓆瑨罪当弃市又山阳太守翟超没入中常侍侯览财产东海相黄浮诛杀下邳令徐宣超浮并坐髠钳输作左校蕃与司徒刘矩司空刘茂共谏请瓆瑨超浮等帝不悦有司奏劾之矩茂不敢复言蕃乃独上疏曰臣闻齐桓修霸务为内政春秋于鲁小恶必书宜先自整饬后以及人今寇贼在外四支之疾内政不理心腹之患臣寝不能寐食不能饱实忧左右日亲忠言以疎内患渐积外难方深陛下超从列侯继承天位小家畜产百万之资子孙尚耻媿失其先业况乃产兼天下受之先帝而欲懈怠以自轻忽乎诚不爱已不当念先帝得之勤苦邪前梁氏五侯毒徧海内天啓圣意收而戮之天下之议冀当小平明鉴未逺覆舟如昨而近习之权复相扇结小黄门赵津大猾张汜等肆行贪虐奸媚左右前太原太守刘瓆南阳太守成瑨纠而戮之虽言赦后不当诛杀原其诚心在乎去恶至于陛下有何悁悁【悁悁忿恚貌】而小人道长荧惑圣听遂使天威为之发怒如加刑讁已为过甚况乃重罚令伏欧刀乎又前山阳太守翟超东海相黄浮奉公不挠疾恶如讐超没侯览财物浮诛徐宣之罪并防刑坐不逢赦恕览之从横没财已幸宣犯衅过死有余辜昔丞相申屠嘉召责邓通洛阳令折辱公主而文帝从而请之光武加以重赏未闻二臣有专命之诛而今左右羣竖恶伤党类妄相交搆致此刑谴闻臣是言当复嗁诉陛下深宜割塞近习豫政之源引纳尚书朝省之事公卿大臣五日一朝简练清髙斥黜佞邪如是则天和于上地洽于下休祯符瑞岂逺乎哉陛下虽厌毒臣言凡人主有自勉彊敢以死陈帝得奏愈怒竟无所纳朝廷众庻莫不怨之宦官由此疾蕃弥甚凡选举奏议輙以中诏谴郤长史以下多至抵罪犹以蕃名臣不敢加害瓆字文理髙唐人瑨字幼平陜人并有经术称处位敢直言多所搏击知名当时皆死于狱中九年李膺等以党事下狱考实蕃因上疏极谏曰臣闻贤明之君委心辅佐亡国之主讳闻直辞故汤武虽圣而兴于伊吕桀纣迷惑亡在失人由此言之君为元首臣为股肱同体相须共成美恶者也伏见前司校尉李膺太仆杜密太尉掾范滂等正身无防死心社稷以忠忤防横加考案或禁锢闭隔或徙非所杜塞天下之口聋盲一世之人与秦焚书阬儒何以为异昔武王克殷表闾封墓今陛下临政先诛忠贤遇善何薄待恶何优夫谗人似实巧言如簧使听之者惑视之者昬夫吉凶之効存乎识善成败之机在于察言人君者摄天地之政秉四海之维举动不可以违圣典进退不可以离道规谬言出口则乱及八方何况髠无罪于狱杀无辜于市乎昔禹廵狩苍梧见市杀人下车而哭之曰万方有罪在予一人故其兴也勃焉又青徐灾旱五谷损伤民物流迁茹菽不足而宫女积于房掖国用尽于罗纨外戚私门贪财受赂所谓禄去公室政在大夫昔春秋之末周德衰微数十年间无复灾眚者天所弃也天之于汉悢悢无已故殷勤示变以悟陛下除袄去孽实在修德臣位列台司忧深责重不敢尸禄惜生坐观成败如防采録使身首分裂异门而出所不恨也帝讳其言切托以蕃辟召非人遂策免之永康元年帝崩窦后临朝诏以蕃为太傅録尚书事时新遭大防国嗣未立诸尚书畏惧权官托病不朝蕃以书责之曰古人立节事亡如存今帝祚未立政事日蹙诸君柰何委荼蓼之苦息偃在牀于义不足焉得仁乎诸尚书惶怖皆起视事灵帝即位窦太后复优诏封蕃髙阳侯食邑三百户蕃上疏辞让太后不许蕃复固让章前后十上竟不受封初桓帝欲立所幸田贵人为皇后蕃以田氏卑微窦族良家争之甚固帝不得已乃立窦后及后临朝故委用于蕃蕃与后父大将军窦武同心尽力征用名贤共参政事天下之士莫不延颈想望太平而帝乳母赵娆旦夕在太后侧中常侍曹节王甫等与共交搆谄事太后太后信之数出诏命有所封拜及其支类多行贪虐蕃常疾之志诛中官会窦武亦有谋蕃自以旣从人望而德于太后必谓其志可申乃先上疏曰臣闻言不直而行不正则为欺乎天而负乎人危言极意则羣凶侧目祸不旋踵钧此二者臣宁得祸不敢欺天也今京师嚣嚣道路諠哗言侯览曹节公乘昕王甫郑飒等与赵夫人诸女尚书并乱天下附从者升进忤逆者中伤方今一朝羣臣如河中木耳泛泛东西耽禄畏害陛下前始摄位顺天行诛苏康管霸并伏其辜是时天地清明人鬼欢喜柰何数月复纵左右元恶大奸莫此之甚今不急诛必生变乱倾危社稷其祸难量愿出臣章宣示左右并令天下诸奸知臣疾之太后不纳朝廷闻者莫不震恐蕃因窦武谋之语在武传及事泄曹节等矫诏诛武等蕃时年七十余闻难作将官属诸生八十余人并拔刃突入承明门攘臂呼曰大将军忠以卫国黄门反逆何云窦氏不道邪王甫时出与蕃相迕适闻其言而让蕃曰先帝新弃天下山陵未成窦武何功兄弟父子一门三侯又多取掖庭宫人作乐饮防旬月之间赀财亿计大臣若此是为道邪公为栋梁枉桡阿党复焉求贼遂令收蕃蕃拔剑叱甫甫兵不敢进乃益人围之数十重遂执蕃送黄门北寺狱黄门从官驺蹋踧蕃曰死老魅复能损我曹员数夺我曹禀假不即日害之徙其家属于比景宗族门生故吏皆斥免禁锢蕃友人陈留朱震时为铚令闻而弃官哭之收蕃尸匿其子逸于甘陵界中事觉系狱合门桎梏震受考掠誓死不言故逸得免后黄巾贼起大赦党人乃追还逸官至鲁相震字伯厚初为州从事奏济隂太守单匡赃罪并连匡兄中常侍车骑将军超桓帝收匡下廷尉以谴超超诣狱谢三府谚曰车如鸡栖马如狗疾恶如风朱伯厚王允字子师太原祁人也世仕州郡为冠盖同郡郭林宗见而竒之曰王生一日千里王佐才也遂与定交年十九为郡吏时小黄门晋阳赵津贪横放恣为一县巨患允讨捕杀之而津兄弟谄事宦官因缘谮诉桓帝帝震怒征太守刘瓆遂下狱死允送丧还平原终毕三年然后归家复还仕郡人有路佛者少无名行而太守王球召以补吏允犯顔固争球怒收允欲杀之刺史邓盛闻而驰传辟为别驾从事允由是知名而路佛以之废弃允少好大节有志于立功常诵习经传朝夕试驰射三公并辟以司徒髙第为侍御史中平元年黄巾贼起特选拜豫州刺史辟荀爽孔融等为从事上除禁党讨击黄巾别帅大破之与左中郎将皇甫嵩右中郎将朱儁等受降数十万于贼中得中常侍张让宾客书疏与黄巾交通允具发其奸以状闻灵帝责怒让让叩头陈谢竟不能罪之而让怀挟忿怒以事中允明年遂传下狱防赦还复刺史旬日间复以他罪被捕司徒杨赐以允素髙不欲使更楚辱乃遣客谢之曰君以张让之事故一月再征凶慝难量幸为深计又诸从事好气决者共流涕奉药而进之允厉声曰吾为人臣获罪于君当服大辟以谢天下岂有乳药求死乎投柸而起出就槛车既至廷尉左右皆促其事朝臣莫不叹息大将军何进太尉袁隗司徒杨赐共上疏请之曰夫内视反听则忠臣竭诚寛贤务能则义士厉节是以孝文裁冯唐之说晋悼宥魏綘之罪允以特选受命诛逆抚顺曾未期月州境澄清方欲列其庸勲请加爵赏而以奉事不当当肆大戮责轻罚重有亏众望臣等备位宰相不敢寝黙诚以允宜防三槐之听以昭忠贞之心书奏得以减死论是冬大赦而允独不在宥三公咸复为言至明年乃得解释是时宦者横暴睚眦触死允惧不免乃变易名姓转侧河内陈留间及帝崩乃奔防京师时大将军何进欲诛宦官召允与谋事请为从事中郎转河南尹献帝即位拜太仆再迁守尚书令初平元年代杨彪为司徒守尚书令如故及董卓迁都关中允悉收敛兰台石室图书秘纬要者以从既至长安皆分别条上及集汉朝旧事所当施用者一皆奏之经籍具存允有力焉时董卓尚留洛阳朝政大小悉委之于允允矫性屈意每相承附卓亦推心不生乖疑故得扶持王室于危乱之中臣主内外莫不倚恃允见卓祸毒方深簒逆已兆密与司校尉黄琬尚书郑公业等谋共诛之乃上防羌校尉杨瓒行左将军事执金吾士孙瑞为南阳太守并将兵出武关道以讨袁术为名实欲分路征卓而后拔天子还洛阳卓疑而留之允乃引内瑞为仆射瓒为尚书二年卓还长安录入关之功封允为温侯食邑五千戸固让不受士孙瑞説允曰夫执谦守约存乎其时公与董太师并位俱封而独崇髙节岂和光之道邪允纳其言乃受二千户三年春连雨六十余日允与士孙瑞杨瓒登台请霁复结前谋瑞曰自歳末以来太阳不照霖雨积时月犯执法彗孛仍见昼隂夜阳雾气交侵此期应促尽内发者胜机不可后公其图之允然其言乃潜结卓将吕布使为内应会卓入贺吕布因刺杀之语在卓传允初议赦卓部曲吕布亦数劝之既而疑曰此辈无罪从其主耳今若名为恶逆而特赦之适足使其自疑非所以安之之道也吕布又欲以卓财物班赐公卿将校允又不从而素轻布以剑客遇之布亦负其功劳多自夸伐既失意望渐不相平允性刚棱疾恶初惧董卓豺狼故折节图之卓既殱灭自谓无复患难及在际会每乏温润之色杖正持重不循权宜之计是以羣下不甚附之董卓将校及在位者多凉州人允议罢其军或説允曰凉州人素惮袁氏而畏关东今若一旦解兵关东则必人人自危可以皇甫义真为将军就领其众因使留陜以安抚之而徐与关东通谋以观其变允曰不然关东举义兵者皆吾徒耳今若距险屯陜虽安凉州而疑关东之心甚不可也时百姓讹言当悉诛凉州人遂转相恐动其在关中者皆拥兵自守更相谓曰丁彦思蔡伯喈俱以董公亲厚并尚从坐今既不赦我曹而欲解兵今日解兵明日当复为鱼肉矣卓部曲将李傕郭汜等先将兵在关东因不自安遂合谋为乱攻围长安城陷吕布奔走布驻马青琐门外招允曰公可以去乎允曰若防社稷之灵上安国家吾之愿也如其不获则奉身以死之朝廷幼少恃我而已临难茍免吾不忍也努力谢关东诸公勤以国家为念初允以同郡宋翼为左冯翊王宏为右扶风是时三辅民庻炽盛兵谷富实李傕等欲即杀允惧二郡为患乃先征翼宏宏遣使谓翼曰郭汜李傕以我二人在外故未危王公今日就征明日俱族计将安出翼曰虽祸福难量然王命所不得避也宏曰义兵鼎沸在于董卓况其党与乎若举兵共讨君侧恶人山东必应之此转祸为福之计也翼不从宏不能独立遂俱就征下廷尉傕乃收允及翼宏并杀之允时年五十六长子侍中盖次子景定及宗族十余人皆见诛害唯兄子晨陵得脱归乡里天子感恸百姓防气莫敢收允尸者唯故吏平陵令赵戬弃官营防王宏字长文少有气力不拘细行初为农太守考案郡中有事宦官买爵位者虽位至二千石皆考掠收捕遂杀数十人威动邻界素与司校尉胡种有隙及宏下狱种遂迫促杀之宏临命诟曰宋翼竖儒不足议大计胡种乐人之祸祸将及之种后眠輙见宏以杖击之因发病数日死后迁都于许帝思允忠节使改殡葬之遣虎贲中郎将奉策吊祭赐东园秘器赠以本官印绶送还本郡封其孙黑为安乐亭侯食邑三百户士孙瑞字君策扶风人颇有才谋瑞以允自专讨董卓之劳故归功不侯所以获免于难后为国三老光禄大夫每三公缺杨彪皇甫嵩皆让位于瑞兴平二年从驾东归为乱兵所杀赵戬字叔茂长陵人性质直多谋初平中为尚书典选举董卓数欲有所私受戬輙坚拒不听言色彊厉卓怒召将杀之众人悚悚而戬辞貌自若卓悔谢释之长安之乱客于荆州刘表厚礼焉及曹操平荆州乃辟之执戬手曰恨相见晚卒相国钟繇长史
　　党锢
　　范氏曰孔子云性相近也习相远也言嗜恶之本同而迁染之涂异也夫刻意则行不肆牵物则其志流是以圣人导人理性裁抑宕佚愼其所与节其所偏虽情品万区质文异数至于陶物振俗其道一也叔末浇讹王道陵缺而犹假仁以効已凭义以济功举中于理则彊梁禠气片言违正则厮台解情盖前哲之遗尘有足求者霸德既衰狙诈萌起彊者以决胜为雄弱者以诈力受屈至有画半策而绾万金开一説而锡琛瑞或起徒步而仕执珪解草衣以升卿相士之饰巧驰辩以要能钓利者不期而景从矣自是爱尚相夺与时回变其风不可留其敝不能反及汉祖仗剑武夫勃兴宪令寛賖文礼简濶绪余四豪之烈人怀陵上之心轻死重义怨惠必讐令行私庭权移匹庻任侠之方成其俗矣自武帝以后崇尚儒学懐经挟术所在雾防至有石渠分争之论党同伐异之説守文之徒盛于时矣至王莽专伪终于簒国忠义之流耻见缨绋遂乃荣华邱壑甘足枯槁虽中兴在运汉德重开而保身怀方弥相慕袭去就之节重于时矣逮桓灵之间主荒政谬国命委于阉寺士子羞与为伍故匹夫抗愤处士横议遂乃激扬声名互相题拂品覈公卿裁量执政婞直之风于斯行矣夫上好则下必甚矫枉故直必过其理然矣若范滂张俭之徒清心忌恶终陷党议不其然乎初桓帝为蠡吾侯受学于甘陵周福及即帝位擢福为尚书时同郡河南尹房植有名当朝乡人为之謡曰天下规矩房伯武因师获印周仲进二家宾客互相讥揣遂各树朋徒渐成尤隙由是甘陵有南北部党人之议自此始矣后汝南太守宗资任功曹范滂南阳太守成瑨亦委功曹岑晊二郡又为谣曰汝南太守范孟博南阳宗资主画诺南阳太守岑公孝农成瑨但坐啸因此流言转入太学诸生三万余人郭林宗贾伟节为其冠并与李膺陈蕃王畅更相襃重学中语曰天下模楷李元礼不畏彊御陈仲举天下俊秀王叔茂又勃海公族进阶扶风魏齐卿并危言深论不隐豪彊自公卿以下莫不畏其贬议屣履到门时河内张成善説风角推占当赦遂敎子杀人李膺为河南尹督促收捕既而逢宥获免膺愈懐愤疾竟按杀之初成以方伎交通宦官帝亦颇谇其占成弟子牢修因上书诬告膺等多养太学游士交结诸郡生徒更相驱驰共为部党诽讪朝政疑乱风俗于是天子震怒班下郡国逮捕党人布告天下使同忿疾遂执膺等其辞所连及陈寔之徒二百余人或有逃遁不获皆悬金构募使者四出相望于道明年尚书霍谞城门校尉窦武并表为请帝意稍解乃皆赦归田里禁锢终身而党人之名犹书王府自是正直废放邪枉炽结海内希风之流共相标榜指天下名士为之称号上曰三君次曰八俊次曰八顾次曰八及次曰八厨犹古之八元八凯也窦武刘淑陈蕃为三君君者言一世之所宗也李膺荀昱杜密王畅刘祐魏朗赵典朱寓为八俊俊者言人之英也郭林宗宗慈巴肃夏馥范滂尹勲蔡衍羊陟为八顾顾者言能以德行引人者也张俭岑晊刘表陈翔孔昱范康檀敷翟超为八及及者言其能导人追宗者也度尚张邈王考刘儒胡母班秦周蕃向王章为八厨厨者言能以财救人者也又张俭乡人朱并承望中常侍侯览意防上书告俭与同乡二十四人别相署号共为部党圗危社稷以俭及檀彬禇鳯张肃薛兰冯禧魏元徐干为八俊田林张隐刘表薛郁王访刘祗宣靖公绪恭为八顾宋揩田槃疎耽薛敦宋布唐龙嬴咨宣裦为八及刻石立墠共为部党而俭为之魁灵帝诏刋章捕俭等大长秋曹节因此讽有司奏捕前党故司空虞放太仆杜密长乐少府李膺司校尉朱寓颍川太守巴肃沛相荀昱河内太守魏朗山阳太守翟超任城相刘儒太尉掾范滂等百余人皆死狱中余或先殁不及或亡命获免自此诸为怨隙者因相陷害睚眦之忿滥入党中又州郡承防或有未尝交关亦离祸毒其死徙者废禁者六七百人熹平五年永昌太守曹鸾上书大讼党人言甚方切帝省奏大怒卽诏司益州槛车收鸾送槐里掠杀之于是又诏州郡更考党人门生故吏父子兄弟其在位者免官禁锢爰及五属光和二年上禄长和海上言礼从祖兄弟别居异财恩义已轻服属疎末而今党人锢及五族既乖典训之文有缪经常之法帝览而悟之党锢自从祖以下皆得解释中平元年黄巾贼起中常侍吕彊言于帝曰党锢久积人多怨苦若不赦宥恐与张角合谋为患滋大帝惧其言乃大赦党人诛徙之家皆归故郡其后黄巾遂盛朝野崩离纲纪文章荡然矣凡党事始自甘陵汝南成于李膺张俭海内涂炭二十余年诸所蔓衍皆天下善士三君八俊等三十五人其名迹存者并载于篇陈蕃窦武王畅刘表度尚郭林宗别有传荀昱附祖淑传张邈附吕布传胡母班见袁绍传王考字文祖东平夀张人冀州刺史秦周字平王陈留平邱人北海相蕃向字嘉景鲁国人郎中王璋字伯义东莱曲城人少府卿位行并不显翟超山阳太守事在陈蕃传字及郡县未详朱寓沛人与杜密等俱死狱中唯赵典名见而已
　　刘淑字仲承河间乐成人也祖父称司隶校尉淑少学明五经遂隐居立精舍讲授诸生常数百人州郡礼请五府连辟并不就永兴二年司徒种暠举淑贤良方正辞以疾桓帝闻淑髙名切责州郡使舆病诣京师淑不得已而赴洛阳对策为天下第一拜议郎又陈时政得失灾异之占事皆效騐再迁尚书纳忠建议多所禆益又再迁侍中虎贲中郎将上疏以为宜罢宦官辞甚切直帝虽不能用亦不罪焉以淑宗室之贤特加敬异每有疑事常密谘问之灵帝即位宦官谮淑与窦武等通谋下狱自杀
　　李膺字元礼颍川襄城人也祖父脩安帝时为太尉父益赵国相膺性简亢无所交接唯以同郡荀淑陈寔为师友初举孝廉为司徒胡广所辟举髙第再迁青州刺史守令畏其威明多望风弃官复征再迁渔阳太守寻转蜀郡太守以母老乞不之官转乌桓校尉鲜卑数犯塞膺常防矢石每破走之虏甚惮慑以公事免官还居纶氏敎授常千人南阳樊陵求为门徒膺谢不受陵后以阿附宦官致位太守为名节者所羞荀爽常谒膺因为其御既还喜曰今日乃得御李君矣其见慕如此永夀二年鲜卑寇云中桓帝闻膺能乃复征为度辽将军先是羌虏及疏勒龟兹数出攻钞张掖酒泉云中诸郡百姓屡被其害自膺到边皆望风惧服先所掠男女悉送还塞下自是之后声振逺域延熹二年征再迁河南尹时宛陵大姓羊元羣罢北海郡赃罪狼籍郡舍溷轩有竒巧乃载之以归膺表欲按其罪元羣行赂宦竖膺反坐输作左校初膺与廷尉冯绲大司农刘祐等共同心志紏罚奸幸绲祐时亦得罪输作司隶校尉应奉上疏理膺等遂悉得免刑膺再迁复拜司隶校尉时中常侍张让弟朔为野王令贪残无道至乃杀孕妇闻膺威严逃还京师因匿兄让第舍藏于合柱中膺知其状率将吏卒破柱取朔付洛阳狱受辞毕即杀之让诉寃于帝诏膺入殿御亲临轩诘以不先请便加诛辟之意膺对曰昔晋文公执衞成公归于京师春秋是焉礼云公族有罪虽曰宥之有司执宪不从昔仲尼为鲁司寇七日而诛少正卯今臣到官已积一旬私惧以稽留为愆不意获速疾之罪诚自知衅责死不旋踵特乞留五日尅殄元恶退就鼎始生之愿也帝无复言顾谓让曰此汝弟之罪司隶何愆乃遣出之自此诸黄门常侍皆鞠躬屏气休沐不敢出宫省帝怪问其故并叩头泣曰畏李校尉是时朝廷日乱纲纪頽弛膺独持风裁以声名自髙士有被其容接者名为登龙门及遭党事当考实膺等案经三府太尉陈蕃郤之曰今所考按皆海内人誉忧国忠公之臣此等犹将十世宥之岂有罪名不彰而致收掠者乎不肯平署帝愈怒遂下膺等于黄门北寺狱膺等颇引宦官子弟宦官多惧请帝以天时宜赦于是大赦天下膺免归乡里居阳城山中天下士大夫皆髙尚其道而汚秽朝廷及陈蕃免太尉朝野属意于膺荀爽恐其名髙致祸乃为书贻膺欲令屈节以全乱世顷之帝崩陈蕃为太傅与大将军窦武等共秉朝政连谋诛宦官故引用天下名士乃以膺为长乐少府及陈窦之败膺等复废后张俭事起收捕钩党乡人谓膺曰可以去矣膺曰事不辞难罪不逃刑臣之节也吾年六十死生有命去将安之乃诣诏狱考死妻子徙边门生故吏及其父兄并被禁锢时侍御史蜀郡景毅子顾为膺门徒而未有录牒故不及于谴毅乃慨然曰本谓膺贤遣子师之岂可以漏夺名籍茍安而已遂自表免归时人义之膺子瓒位至东平相曹操防时瓒异其才将殁谓子宣等曰时将乱矣天下英雄无过曹操张孟卓与吾善袁本初汝外亲虽尔勿依必归曹氏诸子从之并免于乱世
　　杜密字周甫颍川阳城人也为人沈质少有厉俗志为司徒胡广所辟稍迁代郡太守征三迁太山太守北海相其宦官子弟为令长有奸恶者輙捕案之行春到髙密县见郑元为乡佐知其异器即召署郡职遂遣就学后密去官还家每谒守令多所陈托同郡刘胜亦自蜀郡告归乡里闭门埽轨无所干及太守王昱谓密曰刘季陵清髙士公卿多举之者密知昱言激己对曰刘胜位为大夫见礼上宾而知善不荐闻恶无言隐情惜己自同寒蝉此罪人也今志义力行之贤而密逹之违道失节之士而密紏之使明府赏刑得中令闻休扬不亦万分之一乎昱慙服待之弥厚后桓帝征拜尚书令迁河南尹转太仆党事既起免归本郡与李膺俱坐而名行相次故时人亦称李杜焉后太傅陈蕃辅政复为太仆明年坐党事被征自杀
　　刘祐字伯祖中山安国人也安国后别属愽陵祐初察孝廉补尚书侍郎闲练故事文札彊辩每有奏议应对无滞为僚类所归除任城令兖州举为尤异迁扬州刺史是时防稽太守梁旻大将军冀之从弟也祐举奏其罪旻坐征复迁祐河东太守时属县令长率多中官子弟百姓患之祐到黜其权豪平理寃结政为三河表再迁延熹四年拜尚书令又出为河南尹转司隶校尉时权贵子弟罢州郡还入京师者每至界首輙改易舆服隐匿财宝威行朝廷拜宗正三转大司农时中常侍苏康管霸用事于内遂固天下良田美业山林湖泽民庻穷困州郡累气祐贻书所在依科品没入之桓帝大怒论祐输左校后得赦出复歴三卿輙以辞疾乞骸骨归田里诏拜中散大夫遂杜门絶迹每三公缺朝廷皆属意于祐以谮毁不用延笃为书贻之美其冲退灵帝初陈蕃辅政以祐为河南尹及蕃败黜归卒于家明年大诛党人幸不及祸
　　魏朗字少英会稽上虞人也少为县吏兄为乡人所杀朗白日操刃报雠于县中遂亡命到陈国从博士郤仲言学春秋图纬【孔子作春秋纬十二篇】又诣太学受五经京师长者李膺之徒争从之初辟司徒府再迁彭城令时中官子弟为国相多行非法朗与更相章奏幸臣忿疾欲中之会九真贼起乃共荐朗为九真都尉到官奬厉吏兵讨破羣贼斩首二千级桓帝美其功征拜议郎顷之迁尚书屡陈便宜有所补益出为河内太守政称三河表尚书令陈蕃荐朗公忠亮直宜在机密复征为尚书会被党议免归家朗性矜严闭门整法度家人不见堕容后窦武等诛朗以党被急征行至牛渚自杀著书数篇号魏子云
　　夏馥字子治陈留圉人也少为书生言行质直同县髙氏蔡氏并皆富植郡人畏而事之惟馥比门不与交通由是为豪姓所仇桓帝初举直言不就馥虽不交时宦然以声名为中官所惮遂与范滂张俭等俱被诬陷诏下州郡捕为党魁及俭等亡命经歴之处皆被收考辞所连引布徧天下馥乃顿足而叹曰孽自己作空污良善一人逃死祸及万家何以生为乃自翦须变形入林虑山中隐匿姓名为冶家佣亲突烟炭形貌毁瘁积二三年人无知者后馥弟静乘车马载缣帛追之于湼阳市中遇馥不识闻其言声乃觉而拜之馥避不与语静追随至客舎共宿夜中密呼静曰吾以守道疾恶故为权宦所陷且念营茍全以庇性命弟奈何载物相求是以祸见追也明旦别去党禁未解而卒
　　宗慈字孝幼南阳人也举孝防九辟公府有道征不就后为修武令时太守出自权豪多取货赂慈遂弃官去征拜议郎未到道疾卒南阳羣士皆重其义行
　　巴肃字恭祖渤海髙城人也初察孝廉歴慎令贝邱长皆以郡守非其人辞病去辟公府稍迁拜议郎与窦武陈蕃等谋诛阉宦武等遇害肃亦坐党禁锢中常侍曹节后闻其谋收之肃自载诣县县令见肃入閤解印绶欲与俱去肃曰为人臣者有谋不敢隐有罪不逃刑既不隐其谋矣又敢逃其刑乎遂遇害刺史贾琮刋立石铭以记之
　　范滂字孟博汝南征羌人也少厉清节为州里所服举孝廉光禄四行时冀州饥荒盗贼羣起乃以滂为清诏使案察之滂登车揽辔慨然有澄清天下之志及至州境守令自知赃汚望风解印绶去其所举奏莫不厌塞众议迁光禄勲主事时陈蕃为光禄勲滂执公仪诣蕃蕃不止之滂懐恨投版弃官而去郭林宗闻而让蕃曰若范孟博者岂宜以公礼格之令成其去就之名得无自取不优之议也蕃乃谢焉复为太尉黄琼所辟后诏三府掾属举谣言滂奏刺史二千石权豪之党二十余人尚书责滂所劾猥多疑有私故滂对曰臣之所举自非叨秽奸深为民害岂以污简札哉间以会日迫促故先举所急其未审者方更参实臣闻农夫去草嘉谷必茂忠臣除奸王道以清若臣有贰甘受显戮吏不能诘滂覩时方艰知意不行因投劾去太守宗资先闻其名请署功曹委任政事滂在职严整疾恶其有行违孝悌不轨仁义者皆埽迹斥逐不与共朝显荐异节抽拔幽陋滂外甥西平李颂公族子孙而为乡曲所弃中常侍唐衡以颂请资资用为吏滂以非其人寝而不召资迁怒捶书佐朱零零仰曰范滂清裁犹以利刃齿腐朽今日宁受笞死而滂不可违资乃止郡中中人以下莫不归怨乃指滂之所用以为范党后牢修诬言钩党滂坐系黄门北寺狱吏谓曰凡坐系者皆祭臯陶滂曰臯陶贤者古之直臣知滂无罪将理之于帝如其有罪祭之何益众人由此而止狱吏将加掠考滂以同囚多婴病乃请先就格遂与同郡袁忠争受楚毒桓帝使中常侍王甫以次辨诘滂等皆三木囊头于阶下余人在前或对或否滂忠于后越次而进王甫诘曰君为人臣不惟忠国而共造部党自相襃举评论朝廷虚构无端诸所谋结并欲何为皆以情对不得隐饰滂对曰臣闻仲尼之言见善如不及见恶如探汤欲使善善同其清恶恶同其污谓王政之所愿闻不悟更以为党甫曰卿更相拔举迭为唇齿有不合者见则排斥其意如何滂乃慷慨仰天曰古之循善自求多福今之循善身陷大戮身死之日愿埋滂于首阳山侧上不负皇天下不媿夷齐甫愍然为之改容乃得并解桎梏滂后事释南归始发京师汝南南阳士大夫迎之有数千两同囚乡人殷陶黄穆亦免俱归卫侍于滂应对宾客滂顾谓陶等曰今子相随是重吾祸也遂遁还乡里初滂等系狱尚书霍谞理之及得逸到京师往候谞而不为谢或有让滂者对曰昔叔向婴罪祁奚救之未闻羊舌有谢恩之辞祁老有自伐之色竟无所言建宁二年遂大诛党人诏下急捕滂等督邮吴导至县抱诏书闭传舍伏牀而泣滂闻之曰必为我也即自诣县狱县令郭揖大惊出解印绶引与俱亡曰天下大矣子何为在此滂曰滂死则祸塞何敢以罪累君又令老母流离乎其母就与之诀滂白母曰仲博孝敬足以供养滂从龙舒君归黄泉存亡各得其所惟大人割不可忍之恩勿增感戚母曰汝今得与李杜齐名死亦何恨旣有令名复求夀考可兼得乎滂跪受敎再拜而辞顾谓其子曰吾欲使汝为恶则恶不可为使汝为善则我不为恶行路闻之莫不流涕时年三十三
　　尹勲字伯元河南巩人也家世衣冠伯父睦为司徒兄颂为太尉宗族多居贵位者而勲独持清操不以地埶尚人州郡连辟察孝廉三迁邯郸令政有异迹后举髙第五迁尚书令及桓帝诛大将军梁冀勲参建大谋封都乡侯迁汝南太守上书解释范滂袁忠等党议禁锢寻征拜将作大匠转大司农坐窦武等事下狱自杀蔡衍字孟喜汝南项人也少明经讲授以礼让化乡里乡里有争讼者輙诣衍决之其所平处皆曰无怨举孝廉稍迁冀州刺史中常侍具瑗托其弟恭举茂才衍不受乃收赍书者案之又劾奏河间相曹鼎赃罪千万鼎者中常侍腾之弟也腾使大将军梁冀为书请之衍不答鼎竟坐输作左校乃征拜议郎符节令梁冀闻衍贤请欲相见衍称疾不往冀恨之时南阳太守成瑨等以收紏宦官考廷尉衍与议刘瑜表救之言甚切厉坐免官还家杜门不出灵帝即位征拜议郎会病卒羊陟字嗣祖太山梁父人也家世冠族陟少清直有学行举孝廉辟太尉李固举髙第拜侍御史会固被诛陟以故吏禁锢歴年复举髙第再迁冀州刺史奏案贪浊所在肃然又再迁虎贲中郎将城门校尉三迁尚书令时太尉张显司徒樊陵太鸿胪郭防太仆曹陵大司农冯方并与宦竖相姻私公行货赂并奏罢黜之不纳以前太尉刘宠司隶校尉许冰幽州刺史杨熙凉州刺史刘恭益州刺史厐艾清亮在公荐举升进帝嘉之拜陟河南尹计日受奉常食干饭茹菜禁制豪右京师惮之防党事起免官禁锢卒于家
　　张俭字元节山阳髙平人赵王张耳之后也父成江夏太守俭初举茂才以刺史非其人谢病不起延熹八年太守翟超请为东部督邮时中常侍侯览家在防东残百姓所为不轨俭举劾览及其母罪恶请诛之览遏絶章表并不得通由是结仇览等乡人朱并素性佞邪为俭所弃并懐怨恚遂上书告俭与同郡二十四人为党于是刋章讨捕俭得亡命困迫遁走望门投止莫不重其名行破家相容复流转东莱止李笃家外黄令毛钦操兵到门笃引钦谓曰张俭知名天下而亡非其罪纵俭可得宁忍执之乎钦因起抚笃曰伯玉耻独为君子足下如何自专仁义笃曰笃虽好义明廷今日载其半矣钦叹息而去笃因缘送俭出塞以故得免其所经歴伏重诛者以十数宗亲并殄灭郡县为之残破中平元年党事解乃还乡里大将军三公并辟又举敦朴公车特征起家拜少府皆不就献帝初百姓饥荒而俭赀计差温乃倾竭财产与邑里共之頼其存者以百数建安初征为卫尉不得已而起俭见曹氏世德已萌乃阖门悬车不豫政事嵗余卒于许下年八十四
　　岑晊字公孝南阳棘【音力】阳人父豫为南郡太守以贪叨诛死晊年少未知名往候同郡宗慈慈方以有道见征宾客满门以晊非良家子不肯见晊留门下数日晚乃延入慈与语大竒之遂将俱至洛阳因诣太学受业晊有髙才郭林宗朱公叔等皆为友李膺王畅称其有干国器虽在闾里慨然有董正天下之志太守农成瑨下车欲振威严闻晊髙名请为功曹又以张牧为中贼曹吏瑨委心晊牧襃善紏违肃清朝府宛有富贾张泛者桓帝美人之外亲善巧雕镂玩好之物颇以赂遗中官以此并得显位恃其伎巧用埶纵横晊与牧劝瑨收捕泛等既而遇赦并收其宗族宾客杀二百余人后乃奏闻于是中常侍侯览使其妻上书讼寃帝大震怒征瑨下狱赐死晊与牧遁逃亡匿齐鲁之间防赦出后州郡察举三府交辟并不就及李杜之诛因复逃窜终于江夏山中云
　　陈翔字子麟汝南邵陵人也祖父珍司隶校尉翔少知名善交结察孝廉太尉周景辟举髙第拜侍御史时正旦朝贺大将军梁冀威仪不整奏冀恃贵不敬请收按罪时人竒之迁定襄太守征拜议郎迁扬州刺史举奏豫章太守王永奏事中宫吴郡太守徐参在职贪秽并征议廷尉参中常侍璜之弟也由此威名大振又征拜议郎补御史中丞坐党事考黄门北寺狱以无騐见原卒于家
　　孔昱字元世鲁国鲁人也七世祖覇成帝时歴九卿封襃成侯自霸至昱爵位相系其卿相牧守五十三人列侯七人昱少习家学大将军梁冀辟不应太尉举方正对策不合乃辞病去后遭党禁锢灵帝即位公车征拜议郎补洛阳令以师防弃官卒于家
　　范康字仲真勃海重合人也少受业太学与郭林宗亲善举孝廉再迁颍隂令有能迹迁太山太守郡内豪姓多不法康至奋威怒施严令莫有干犯者先所请夺人田宅皆遽还之是时山阳张俭杀常侍侯览母禁其宗党宾客或有迸匿太山界者康既常疾阉宦因此皆穷相收掩无得遗脱览大怨之诬康与兖州刺史第五种及都尉壶嘉诈上贼降征康诣廷尉减死罪一等徙日南颍隂人及太山羊陟等诣阙为讼乃原还本郡卒于家
　　檀敷字文有山阳瑕邱人也少为诸生家贫而志清不受乡里施惠举孝廉连辟公府皆不就立精舎敎授逺方至者常数百人桓帝时博士征不就灵帝即位太尉黄琼举方正对策合时再迁议郎补防令以郡守非其人弃官去家无产业子孙同衣而出年八十卒于家刘儒字叔林东郡阳平人也郭林宗常谓儒口讷心辩有珪璋之质察孝廉举髙第三迁侍中桓帝时数有灾异下策博求直言儒上封事十条极言得失辞甚忠切帝不能纳出为任城相顷之征拜议郎会窦武事下狱自杀
　　贾彪字伟节颍川定陵人也少游京师志节慷慨与同郡荀爽齐名初仕州郡举孝廉新息长小民贫困多不养子彪乃严为其制与杀人同罪时城南有盗劫害人者北有妇人杀子者彪出案发而掾吏欲引南彪怒曰贼寇害人此则常理母子相残逆天违道遂驱车北行案騐其罪城南贼闻之亦面缚自首数年间人养子者千数佥曰贾父所长生男名为贾子女名为贾女延熹元年党事起太尉陈蕃争之不能得朝廷寒心莫敢复言彪谓同志曰吾不西行大祸不解乃入洛阳説城门校尉窦武尚书霍谞武等讼之桓帝以此大赦党人李膺出曰吾得免此贾生之谋也先是岑晊以党事逃亡亲友多匿焉彪独闭门不纳时人望之彪曰传言相时而动无累后人公孝以要君致衅自遗其咎吾以不能奋刀相待反可容隐之乎于是咸服其裁正以党禁锢卒于家初彪兄弟三人并有髙名而彪最优故天下称曰贾氏三虎伟节最怒
　　何颙字伯求南阳襄乡人也少游学洛阳颙虽后进而郭林宗贾伟节等与之相好显名太学友人虞伟髙有父讐未报而笃病将终颙往候之伟髙泣而诉颙感其义为复雠以头醊其墓及陈蕃李膺之败颙以与蕃膺善遂为宦官所陷乃变姓名匿汝南间所至皆亲其豪杰有声荆楚之域袁绍慕之私与往来结为奔走之友是时党事起天下多离其难颙常私入洛阳从绍计议其穷困闭戹者为求援救以济其患有被掩捕者则广设权计使得逃隐全免者甚众及党锢解颙辟司空府每三府会议莫不推颙之长累迁及董卓秉政逼颙以为长史托疾不就乃与司空荀爽司徒王允等共谋卓防爽薨颙以他事为卓所系忧愤而卒初颙见曹操叹曰汉家将亡安天下者必此人也操以是嘉之尝称颍川荀彧王佐之器及彧为尚书令遣人西迎叔父爽并致颙尸而葬之爽之冢傍



　　通志卷第一百十二
&lt;史部,别史类,通志&gt;
　　钦定四库全书
　　通志卷一百十三上
　　宋　右　廸　功　郎　郑　樵　渔　仲　撰
　　列传第二十六上
　　后汉
　　郭太【左原　茅容　孟敏　庾乘　宋果　贾淑史叔賔　黄允　谢甄　边让　王柔】苻融　许劭　窦武【胡腾】何进　郑太　孔融　皇甫嵩　朱隽　董卓【李傕郭汜】刘虞　公孙瓒　陶谦袁绍【子谭　熙　尚】刘表　刘焉【子璋】袁术　吕布【张邈高】
　　【顺　陈宫陈登】
　　郭太字林宗太原界休人也家世贫贱早孤母欲使给事县廷林宗曰大丈夫焉能处斗筲之役乎遂辞就成臯屈伯彦学三年业毕博通坟籍善谈论美音制乃游于洛阳始见河南尹李膺膺大竒之遂相友善于是名震京师后归乡里衣冠诸儒送至河上车数千两林宗惟与李膺同舟而济众賔望之以为神仙焉司徒黄琼辟太常赵典举有道或劝林宗仕进者对曰吾夜观乾象昼察人事天之所废不可支也遂并不应性明知人好奬训士类身长八尺容貌魁伟襃衣博带周游郡国尝于陈梁间行遇巾一角垫时人乃故折巾一角以为林宗巾其见慕如此或问汝南范滂曰郭林宗何如人滂曰隐不违亲贞不絶俗天子不得臣诸侯不得友吾不知其他遭母忧以至孝闻林宗虽善人伦而不为危言覈论故宦者擅政而不能伤也及党事起知名之士多被其害唯林宗及汝南袁闳得免焉遂闭门教授弟子以千数建宁元年太傅陈蕃大将军窦武为阉人所害林宗哭之于野恸既而叹曰人之云亡邦国殄瘁瞻乌爰止不知于谁之屋耳明年春卒于家时年四十二四方之士千余人皆来会葬同志者乃共刻石立碑蔡邕为其文既而谓涿郡卢植曰吾为碑铭多矣皆有慙德唯郭有道无愧色耳其奬拔士人皆如所鉴初太始至南州过袁奉高不宿而去从叔度累日不去或以问太太曰奉高之器譬之泛滥虽清而易挹叔度之器汪汪若千顷之波澄之不清扰之不浊不可量也已而果然太以是名闻天下后之好事或附益增张故多华辞不经又类卜相之书今録其章章效于事者着之篇末左原者陈留人也为郡学生犯法见斥林宗尝遇诸路为设酒肴以慰之谓曰昔顔涿聚梁甫之巨盗段干木晋国之大驵卒为齐之忠臣魏之名贤蘧瑗顔回尚不能无过况其余乎愼勿恚恨责躬而已原纳其言而去或有讥林宗不絶恶人者对曰人而不仁疾之已甚乱也原后忽更怀忿结客欲报诸生其日林宗在学原愧负前言因遂罢去后事露众人咸谢服焉茅容字季伟陈留人也年四十余耕于野时与等辈避树下众皆夷踞相对容独危坐愈恭林宗行见而异之遂与之言因请寓宿旦日容杀鸡为馔林宗谓为己设既而以供其母自以草蔬与客同饭林宗起拜之曰卿贤乎哉因劝令学卒以成德孟敏字叔达钜鹿杨氏人也客居太原尝荷甑坠地不顾而去林宗见而问其意对曰甑已破矣视之何益林宗以此异之因劝令游学十年知名三公俱辟并不屈云庾乘字世游颍川鄢陵人也少给事县庭为门士林宗见而拔之劝游学宫遂为诸生佣后能讲论自以卑第每处下坐诸生博士皆就讐问由是学中以下坐为贵徴辟并不就号曰徴君宋果字仲乙扶风人也性轻悍喜与人报讐为郡县所疾林宗乃训之义方惧以祸败果感悔叩头谢负遂改节自敕后以烈气闻辟公府侍御史并州刺史所在能化贾淑字子厚林宗乡人也虽世有冠冕而性险害邑里患之林宗遭母忧淑来修吊既而钜鹿孙威直亦至威直以林宗贤而受恶人吊心怪之不进而去林宗追而谢之曰贾子厚诚实凶德然洗心向善仲尼不逆互乡故吾许其进也淑闻之改过自厉终成善士乡里有忧患者淑輙倾身营救为州闾所称史叔賔者陈留人也少有盛名林宗见而吿人曰墙高基下虽得必失后果以论议阿枉败名云黄允字子艾济阳人也以隽才知名林宗见而谓曰卿有絶人之才足成伟器然恐守道不笃将失之矣后司徒袁隗欲为从女求姻见允而叹曰得壻如是足矣允闻而黜遣其妻夏侯氏妇谓姑曰今当见弃方与黄氏长辞乞一会亲属以展离诀之情于是大集賔客三百余人妇中坐攘袂数允隐匿秽恶十五事言毕登车而去允以此废于时谢甄字子微汝南召陵人也与陈留边让并善谈论俱有盛名每共林宗未尝不连日达夜林宗谓门人曰二子英才有余而并不入道惜乎甄后不拘细行为时所毁让以轻侮曹操操杀之王柔字叔优弟泽字季道林宗同郡晋阳县人也兄弟总角共林宗以访才行所宜林宗曰叔优当以仕进显季道当以经术通然违方改务亦不能至也后果如所言柔为护匈奴中郎将泽为代郡太守又识张孝仲刍牧之中知范特祖邮置之役召公子许伟康并出屠沽司马子威拔自卒伍及同郡郭长信王长文韩文布李子政曹子元定襄周康子西河王季然云中丘季智郝礼眞等六十人并以成名
　　苻融字伟明陈留浚仪人也少为都官吏耻之委去后游太学师事少府李膺膺风性高简每见融輙絶他賔客听其言论融幅巾奋褏谈辞如云膺每捧手叹息郭林宗始入京师时人莫识融一见嗟服因以介于李膺由是知名时汉中晋文经梁国黄子艾并恃其才智曜上京卧托养疾无所通接洛中士大夫好事者承其声名坐门问疾犹不得见三公所辟召者輙以询访之随所臧否以为与夺融察其非眞乃到太学并见李膺曰二子行业无闻以豪杰自置遂使公卿问疾王臣坐门融恐其小道破义空誉违实特宜察焉膺然之二人自是名论渐衰旬日之间慙叹逃去后果为轻薄子并以罪废弃融益以知名州郡礼请举孝廉公府连辟皆不应太守冯岱有名称到官请融相见融一往荐达郡士范冉韩卓孔伷等三人因辞病自絶会有党事亦遭禁锢妻亡贫无殡敛乡人为具棺服不肯受曰古之亡者弃之中野唯妻子可以行志但即土埋藏而已融同郡田盛字仲向与郭林宗同好亦名知人优游不仕并以寿终
　　许劭字子将汝南平舆人也少峻名节好人伦多所赏识若樊子昭和阳士者并显名于世故天下言拔士者咸称许郭初为郡功曹太守徐璆甚敬之府中闻子将为吏莫不改操饬行同郡袁绍公族豪侠去濮阳令归车徒甚盛将入郡界乃谢遣賔客曰吾舆服岂可使许子将见乎遂以单车归家劭常到颍川多长者之游唯不陈寔又陈蕃丧妻还葬乡人必至而劭独不往或问其故劭曰太邱道广广则难周仲举性峻峻则少通故不造也其多所裁量若此曹操微时常卑辞厚礼求为己目劭鄙其人而不肯对操乃伺隙胁劭劭不得已曰君清平之奸贼乱世之英雄操大悦而去劭从祖敬敬子训训子相并为三公相以能謟事宦官故自致台司封侯数遣请劭劭恶其薄行终不之劭邑人李逵壮直有高气劭初善之而后为隙又与从兄靖不睦时议以此少之初劭与靖俱有高名好共覈论乡党人物每月輙更其品题故汝南俗有月旦评焉司空杨彪辟举方正敦朴徴皆不就或劝劭仕对曰方今小人道长王室将乱吾欲避地淮海以全老防乃南到广陵徐州刺史陶谦礼之甚厚劭不自安告其徒曰陶恭祖外慕声名内非眞正待吾虽厚其埶必薄不如去之遂复投扬州刺史刘繇于曲阿其后陶谦果捕诸寓士及孙策平呉劭与繇南奔豫章而卒时年四十六兄防亦知名故汝南人称曰平舆渊有二龙焉
　　窦武字游平扶风平陵人安丰戴侯融之元孙也父奉定襄太守武少以经行著称常教授于大泽中不交时事名显闗西延熹八年长女选入掖庭桓帝以为贵人拜武郎中其冬贵人立为皇后武迁越骑校尉封槐里侯五千户明年冬拜城门校尉在位多辟名士清身疾恶礼赂不通妻子衣食裁充足而已是时羌蛮寇难嵗俭民饥武得两宫赏赐悉散与太学诸生及载肴粮于路匄施贫民兄子绍为虎贲中郎将性疎简奢侈武每数切戒厉犹不觉悟乃上书求退绍位又自责不能训道当先受罪由是绍更遵节大小莫敢违犯时国政多失内官专宠李膺杜密等为党事考逮永康元年上疏谏曰臣闻名主不讳讥刺之言忠臣不恤谏争之患臣幸遭盛明之世岂敢懐禄逃罪不竭其诚乎陛下初从藩国爰登圣祚天下逸豫谓当中兴而自即位以来未闻善政梁孙寇邓虽或诛灭而常侍黄门续为祸虐欺罔陛下竞行谲诈自造制度妄爵非人朝政日衰奸臣日横伏寻西京放恣王氏佞臣执政终丧天下今不虑前事之失复循覆车之轨臣恐二世之难必将复及赵高之变不朝则夕近者奸臣牢脩造设党议遂收前司校尉李膺太仆杜宻御史中丞陈翔太尉掾范滂等逮考连及数百人旷年拘录事无効验臣惟膺等建中抗节志经王室此诚陛下稷卨伊吕之佐而虚为奸臣贼子之所诬枉天下寒心四海失望惟陛下留神澄省时见理出以厌人鬼喁喁之心臣闻古之明君必须贤佐以成政道今台阁近臣尚书令陈蕃仆射胡广尚书朱防荀绲刘祐魏朗刘矩尹勲等皆国之贞士朝之良佐尚书郎张陵妫皓范康杨乔边韶戴恢等文质彬彬明达国典内外之职羣才并列而陛下委任近习专树饕餮外典州郡内干心膂宜以次贬黜案罪纠罚抑夺宦官欺国之封案其无状诬罔之罪信任忠良平决臧否使邪正毁誉各得其所寳爱天官唯善是授如此咎徴可消天应可待闲者有嘉禾芝草黄龙之见夫瑞生必于嘉士福至实由善人在德为瑞无德为灾陛下所行不合天意不宜称庆书奏因以病上还城门校尉槐里侯印绶帝不许有诏原李膺杜宻等自黄门北寺若卢都内诸狱系囚罪轻者皆出之其冬帝崩无嗣武召侍御史河间刘儵参问其国中王子侯之贤者儵称解渎亭侯宏武入白太后遂徴立之是为灵帝拜武为大将军常居禁中帝既立论定防功更封武为闻喜侯子机渭阳侯拜侍中兄子绍鄠侯迁歩兵校尉绍弟靖西乡侯为侍中监羽林左骑武既辅朝政常有诛翦宦官之意太傅陈蕃亦素有谋时共会朝堂蕃以私谓武曰中常侍曹节王甫等自先帝时操弄国权浊乱海内百姓匈匈归咎于此今不诛节等后必难图武深然之蕃大喜以手推席而起武于是引同志尹勲为尚书令刘瑜为侍中冯述为屯骑校尉又徴天下名士废黜者前司李膺宗正刘猛太仆杜宻庐江太守朱防等列于朝廷请前越嶲太守荀昱为从事中郎辟颍川陈寔为属共定计防于是天下雄隽知其风防莫不延颈企踵思奋其智力会五月日食蕃说武曰昔萧望之困一石显近者李杜诸公祸及妻子况今石显数十辈乎蕃以八十之年欲为将军除害今可且因日食斥罢宦官以塞天变又赵夫人及女尚书旦夕乱太后急宜退絶惟将军虑焉武乃白太后曰故事黄门常侍但当给事省内典门户主近署财物耳今乃使与政事而任权重子弟布列专为贪暴天下匈匈正以此故宜悉诛废以清朝廷太后曰汉家故事世有宦官但当诛其有罪岂可尽废邪时中常侍管霸颇有材畧专制省内武乃先白诛霸及中常侍苏康等竟死武复数白诛曹节等太后冘豫未忍故事久不发至八月太白出西方刘瑜素善天官恶之上书皇太后曰太白犯房左骖上将星入太微其占宫门当闭将相不利奸人在主傍愿急防之又与武蕃书以星辰错谬不利大臣宜速断大计武蕃得书将发于是以朱防为司校尉刘祐为河南尹虞祁为洛阳令武乃奏免黄门令魏彪以所亲小黄门山冰代之使冰奏素狡猾尤无状者长乐尚书郑防送北寺狱蕃谓武曰此曹子便当收杀何复考为武不从令冰与尹勲侍御史祝瑨杂考防辞连及曹节王甫勲冰即奏收节等使刘瑜内奏时武出宿归府典中书者先以告长乐五官史朱瑀瑀盗发武奏骂曰中官放纵者自可诛耳我曹何罪而当尽见族灭因大呼曰陈蕃窦武奏白太后废帝为大逆乃夜召素所亲壮健者长乐从官史共普张亮等十七人喢血共盟诛武等曹节闻之惊起白帝曰外间切切请出御德阳殿令帝拔劒踊跃使乳母赵娆等拥卫左右取棨信闭诸禁门召尚书官属胁以白刃使作诏版拜王甫为黄门令持节至北寺狱收尹勲山冰冰疑不受诏甫格杀之遂害勲出郑防共刼太后夺玺绶令中谒者守南宫闭门絶复道使郑防等持节及侍御史谒者捕收武等武不受诏驰入歩兵营与绍共射杀使者召北军五校士数千人屯都亭下令军士曰黄门常侍反尽力者封侯重赏诏以少府周靖行车骑将军加节与护匈奴中郎将张奂率五营士讨武夜漏尽王甫将虎贲羽林廐驺都候劒防士合千余人出屯朱雀掖门与奂等合明旦悉军阙下与武对阵甫兵渐盛使其士大呼武军曰窦武反汝皆禁兵当宿卫省何故随反者乎先降有赏营府素畏服中官于是武军稍稍归甫自旦至食时兵降畧尽武绍遂走诸军追围之皆自杀枭首洛阳都亭收捕亲属賔客姻属悉诛之及刘瑜冯述皆夷其族徙武家属日南迁太后于云台当是时凶竖得志士大夫皆丧其气矣武府掾桂阳胡腾少师事武独殡敛行丧坐以禁锢武孙辅时年二嵗迸窜得全事觉节等捕之急胡腾及令史南阳张敞共匿辅于零陵界诈云已死腾以为己子而使聘娶焉后举桂阳孝廉至建安中荆州牧刘表闻而辟焉以为从事使还窦姓以事列上会表卒曹操定荆州辅与宗人徙居于邺辟丞相府从征马超为流矢所中死初武母产武而并产一虵送之林中后母卒及葬未窆有大虵自榛草而出径至丧所以头击柩涕血皆流仰俯蛣屈若哀泣之容有顷而去时人知为窦氏之祥腾字子升初桓帝廵狩南阳以腾为护驾从事公卿贵戚车骑万计徴求费役不可胜极腾上言天子无外乘舆所幸即为京师臣请以荆州刺史比司校尉臣自同都官从事帝从之自是肃然莫敢妄有干欲腾以此显名党锢解官至尚书张敞者太尉温之弟也
　　何进字遂高南阳宛人也异母女弟选入掖庭为贵人有宠于灵帝拜进郎中再迁虎贲中郎将出为颍川太守光和二年贵人立为皇后徴进入拜侍中将作大匠河南尹中平元年黄巾贼张角等起以进为大将军率左右羽林五营营士屯都亭修理器械以鎭京师张角别党马元义谋起洛阳进发其奸以功封愼侯四年荥阳数千人羣起攻烧郡县杀中牟县令诏使进弟河南尹苗出击之苗攻破羣贼平定而还诏遣使者迎于成臯拜苗为车骑将军封济阳侯五年天下滋乱望气者以为京师当有大兵两宫流血大将军司马许凉假司马伍宕说进曰太公六韬有天子将兵事可以威厌四方进以为然入言之于帝于是乃诏进大发四方兵讲武于平乐观下起大坛上建十二重五采华盖高十丈坛东北为小坛复建九重华盖高九丈列歩兵骑士数万人结营为阵天子亲出临军驻大华盖下进驻小华盖下礼毕帝躬擐甲介马称无上将军行阵三匝而还诏使进悉领兵屯于观下是时置西园八校尉以小黄门蹇硕为上军校尉虎贲中郎将袁绍为中军校尉屯骑都尉鲍鸿为下军校尉议郎曹操为典军校尉赵融为助军校尉淳于琼为佐军校尉又有左右校尉帝以蹇硕壮健而有武畧特亲任之以为元帅督司校尉以下虽大将军亦领属焉硕虽擅兵于中而犹畏忌于进乃与诸常侍共说帝遣进西击边章韩遂帝从之赐兵车百乘虎贲斧钺进知其谋乃上遣袁绍东击徐兖二州兵须绍还即戎事以稽行期初何皇后生皇子辩王贵人生皇子协羣臣请立太子帝以辩轻佻无威仪不可为人主然皇后有宠且进又居重权故久不决六年帝疾笃属协于蹇硕硕既受遗诏且素轻忌于进兄弟及帝崩硕时在内欲先诛进而立协会进从外入硕司马潘隐与进早旧迎而目之进惊驰从儳道归营引兵入屯百郡邸因称疾不入硕谋不行皇子辩乃即位何太后临朝进与太傅袁隗辅政录尚书事进素知中官天下所疾兼忿蹇硕图已及秉朝政阴规诛之袁绍亦素有此谋因进亲客张津劝之曰黄门常侍权重日久又与长乐太后专通奸利将军宜更清选贤良整齐天下为国家除患进然其言又以袁氏累世宠贵海内所归而绍素善养士能得豪杰用其从弟虎贲中郎将术亦尚气侠故并厚待之因复博徴智谋之士厐纪何颙荀攸等与同腹心蹇硕疑不自安与中常侍赵忠等书曰大将军兄弟秉国专朝今与天下党人谋诛先帝左右埽灭我曹但以硕典禁兵故且沈吟今宜共闭上閤急捕诛之中常侍郭胜进同郡人也太后及进之贵幸胜有力焉故胜亲信何氏遂共赵忠等议不从硕计而以其书示进进乃使黄门令收硕诛之因领其屯兵袁绍复说进曰前窦武欲诛内宠而反为所害者以其言语漏泄而五营百官服畏中人故也今将军既有元舅之重而兄弟并领劲兵部曲将吏皆英俊名士乐尽力命事在掌握此天赞之时也将军宜一为天下除害名垂后世虽周之申伯何足道哉今大行在前殿将军宜受诏领禁兵不宜轻出入宫省进甚然之乃称疾不入陪丧又不送山陵遂与绍定筹防而以其计白太后太后不聼曰中官统领禁省自古及今汉家故事不可废也且先帝新弃天下我柰何楚楚与士人共对事乎进难违太后意且欲诛其放纵者绍以为中官亲近至尊出入号令今不悉废后必为患而太后母舞阳君及苗数受诸宦官赂遗知进欲诛之数白太后为其障蔽又言大将军专杀左右擅权以弱社稷太后疑以为然中官在省闼者或数十年封侯贵宠胶固内外进新当重任素敬惮之虽外收大名而内不能断故事久不决绍等又为画防多召四方猛将及诸豪杰使并向京城以胁太后进然之主簿陈琳入谏曰易称即鹿无虞谚有掩目捕雀夫微物尚不可欺以得志况国之大事其可以诈立乎今将军总皇威握兵要龙骧虎歩高下在心此犹鼓洪炉燎毛发耳夫违经合道天人所顺而反委释利器更徴外助大兵聚会彊者为雄所谓倒持干戈授人以柄功必不成秪为乱阶进不听遂西召前将军董卓屯闗中上林苑又使府掾太山王匡东发其郡彊弩并召东郡太守桥瑁屯成臯使武猛都尉丁原烧孟津火照城中皆以诛宦官为言太后犹不从苗谓进曰始从南阳来俱以贫贱依省内以致富贵国家之事亦何容易覆水不收宜深思之且与省内和也进意更狐疑绍惧进变计乃胁之曰交构已成形势已露事留变生将军复欲何待而不早决之乎进于是以绍为司校尉假节专命击断从事中郎王允为河南尹绍使洛阳方畧武吏司察宦者而促董卓等使驰驿上欲进兵平乐观太后乃恐悉罢中常侍小黄门使还里舎唯留进素所私人以守省中诸常侍小黄门皆诣进谢曰唯所措置进谓曰天下匈匈正患诸君耳今董卓垂至诸君何不早各就国袁绍劝进便以此决之至于再三进不许中官惧而思变张让子妇太后之妹也让向子妇叩头曰老臣得罪当与新妇俱归私门惟受恩累世今当远离宫殿情怀恋恋愿复一入直得暂奉望太后陛下顔色然后退就沟壑死不恨矣子妇言于舞阳君入白太后乃诏诸常侍皆复入直八月进入长乐白太后请尽诛诸常侍以下选三署郎入守宦官庐诸宦官相谓曰大将军称疾不临丧不送葬今歘入省此意何为窦氏事竟复起邪又张让等使人潜听具闻其语乃率常侍段珪毕岚等数十人持兵自侧闼入伏省中及进出因诈以太后诏召进入坐省閤让等诘进曰天下愦愦亦非独我曹罪也先帝尝与太后不快几至成败我曹涕泣救解各出家财千万为礼和悦上意但欲托卿门戸耳今乃欲灭我曹种族不亦太甚乎卿言省内秽浊公卿以下忠清者为谁于是尚方监渠穆拔劒斩进于嘉德殿前让珪等为诏以故太尉樊陵为司校尉少府许相为河南尹尚书得诏版疑之曰请大将军出共议中黄门以进头掷与尚书曰何进谋反已伏诛矣进部曲将呉匡张璋素所亲幸在外闻进被害欲将兵入宫宫閤闭袁术与匡共斩攻之中黄门持兵守閤会日暮术因烧南宫九龙门及东西宫欲以胁出让等让等入白太后言大将军兵反烧宫攻尚书闼因将太后天子及陈留王又劫省内官属从复道走北宫尚书卢植执戈于阁道窻下仰数段珪珪等惧乃释太后太后投阁得免袁绍与叔父隗矫诏召樊陵许相斩之苗绍乃引兵屯朱雀阙下捕得赵忠斩之呉匡等素怨苗不与进同心而又疑其与宦官同谋乃令军中曰杀大将军者即车骑也士吏能为报讐乎进素有仁恩士卒皆流涕曰愿致死匡遂引兵与董卓弟奉车都尉旻攻杀苗弃其尸于苑中绍遂闭北宫门勒兵捕宦者无少长皆杀之或有无须而误死者至自发露然得免者二千余人绍因进兵排宫或上端门屋以攻省内张让段珪等困廹遂将帝与陈留王数十人歩出谷门奔小平津公卿并出平乐观无得从者唯尚书卢植夜驰河上王允遣河南中部掾闵贡随植后贡至手劒斩数人余皆投河死明日公卿百官乃奉迎天子还宫以贡为郎中封都亭侯董卓遂废帝又廹杀太后及舞阳君何氏遂亡而汉室亦自此败乱
　　郑太字公业河南开封人司农众之曾孙也少有才畧灵帝末知天下将乱阴结豪桀家富于财有田四百顷而食常不足名闻山东初举孝廉三府辟公车徴皆不就及大将军何进辅政徴用名士以公业为尚书侍郎迁侍御史进将诛阉官欲召并州牧董卓为助公业谓进曰董卓彊忍寡义志欲无厌若借之朝政授以大事将恣凶欲必危朝廷明公以亲德之重据阿衡之权秉意独断诛除有罪诚不宜假卓以为资援也且事留变生殷鉴不远又为陈时务之所急数事进不能用乃弃官去谓颍川人荀攸曰何公未易辅也进寻见害卓果作乱公业等与侍中伍琼卓长史何颙共说卓以袁绍为渤海太守以发山东之谋及义兵起卓乃会公卿议大发卒讨之羣僚莫敢忤防公业恐其众多益横凶彊难制独曰夫政在德不在众也卓不悦曰如卿此言兵为无用邪公业惧乃跪辞更对曰非谓无用以为山东不足加大兵耳如有不信请为明公畧陈其要今山东合谋州郡连结人庶相动非不彊盛然光武以来中国无警百姓优逸忘战日久仲尼有言不教人战是谓弃之其众虽多不能为害一也明公出自西州少为国将闲习军事数践战塲名振当世人怀慑服二也袁本初公卿子弟生处京师张孟卓东平长者坐不闚堂孔公绪清谈高论嘘枯吹生并无军旅之才执锐之干临锋决敌非公之俦三也山东之士素乏精悍未有孟贲之勇庆忌之捷聊城之守良平之谋可任以偏师责以成功四也就有其人而尊卑无序王爵不加若恃众怙力将各基峙以观成败不肯同心共胆与齐进退五也关西诸郡颇习兵事自顷以来数与羌战妇女犹戴防操矛挟弓负矢况其壮勇之士以当妄战之人乎其胜可必六也且天下彊勇百姓所畏者有并凉之人及匈奴屠各湟中义从西羌八种而明公拥之以为爪牙譬驱虎兕以赴犬羊七也又明公将帅皆中表腹心周旋日久恩信淳着忠诚可任智谋可恃以胶固之众当瓦合之势犹以烈风埽彼枯叶八也夫战有三亡以乱攻理者亡以邪攻正者亡以逆攻顺者亡今明公秉国平正讨灭宦竖忠义克立以此三德待彼三亡奉辞伐罪谁敢御之九也东州郑元学该古今北海邴原清高直亮皆儒生之所仰羣士楷式彼诸将若询其计画足知彊弱且燕赵齐梁非不盛也终灭于秦呉楚七国非不众也卒败荥阳况今德政赫赫股肱惟良彼岂赞成其谋造乱长寇哉其不然十也若其所陈少有可采无事徴兵以惊天下使患役之民相聚为非弃德恃众自亏威重卓乃悦以公业为将军使统诸军讨击闗东或说卓曰郑公业智畧过人而结谋外寇今资之士马就其党与窃为明公惧之卓乃收还其兵留拜议郎卓既迁都长安天下饥乱士大夫多不得其命而公业家有余资日引賔客高会倡乐所赡救者甚众乃与何颙荀攸谋共谋杀卓事泄颙等被执公业脱身自武闗走东归袁术术上以为扬州刺史未至官道卒时年四十一孔融字文举鲁国人孔子二十世孙也七世祖霸为元帝师位至侍中父宙太山都尉融防有异才年十嵗随父诣京师时河南尹李膺以简重自居不妄接士賔客敕外自非当世名人及与通家皆不得白融欲观其人故造膺门语门者曰我是李君通家子弟门者言之膺请融问曰高明祖父尝与仆有恩旧乎融曰然先君孔子与君先人李老君同德比义而相师友则融与君累世通家众坐莫不叹息太中大夫陈炜后至坐中以告炜炜曰夫人小而聪了大未必竒融应声曰观君所言将不早慧乎膺大笑曰高明必为伟器年十三丧父哀悴过毁扶而后起州里归其孝性好学博渉多该览山阳张俭为中常侍侯览所怨览为刋章下州郡以名捕俭俭与融兄裦有旧亡抵于裦不遇时融年十六俭少之而不告融见其有窘色谓曰兄虽在外吾独不能为君主邪因留舎之后事泄国相以下宻就掩捕俭得脱走遂并收裦融送狱二人未知所坐融曰保纳舎藏者融也当坐之裦曰彼来求我非弟之过请甘其罪吏问其母母曰家事任长妾当其辜一门争死郡县疑不能决乃上谳之诏书竟坐裦焉融由是显名州郡礼命皆不就辟司徒杨赐府时隐覈官僚之贪浊者将加贬黜融多举中官亲族尚书畏廹内宠召掾属诘责之融陈对罪恶言无阿挠河南尹何进当迁为大将军杨赐遣融奉谒贺进不时通融即夺谒还府投劾而去河南官属耻之私遣劒客欲追杀融客有言于进曰孔文举有重名将军若造怨此人则四方之士引领而去矣不如因而礼之可以示广于天下进然之既拜而辟融举高第为侍御史与中丞赵舎不同托病归家后辟司空掾拜中军候在职三日迁虎贲中郎将会董卓废立融每因对荅輙有匡正之言以忤卓防转为议郎时黄巾寇数州而北海最为贼冲卓乃讽三府同举融为北海相融到郡收合士民起兵讲武驰檄飞翰引谋州郡张饶等羣軰二十万众从冀州还融逆击为饶所败乃收散兵保朱虚县稍复鸠集吏民为黄巾所误者男女四万余人更置城邑立学校表显儒术荐举贤良郑元彭璆邴原等郡人甄子然临孝存知名早卒融恨不及之乃命配食县社其余虽一介之善莫不加礼焉郡人无后及四方游士有死亡者皆为具棺而敛葬之时黄巾复来侵暴融乃出屯都昌为贼管亥所围融逼急乃遣东莱太史慈求救于平原相刘备备惊曰孔北海复知天下有刘备邪即遣兵三千救之贼乃散走时袁曹方盛而融无所协附左丞黄祖称有意谋劝融有所结纳融知绍操终图汉室不欲与同故怒而杀之融负其才气志在靖难而才疎意广迄无成功在郡六年刘备表领青州刺史建安元年为袁谭所攻自春至夏战士所余裁数百人流矢雨集戈矛内接融隐几读书谈笑自若城夜陷乃奔山东妻子为谭所虏及献帝都许徴融为将作大匠迁少府每朝会访对融輙引正定议公卿大夫皆名而已初太傅马日防奉使山东及至淮南数有意于袁术术轻侮之遂夺取其节求去又不听因欲逼为军师日防深自恨遂呕血而毙及丧还朝廷议欲加礼融乃独议曰日防以上公之尊秉髦节之使衘命直指宁辑东夏而曲媚奸臣为所牵率章表署用輙使首名附下罔上奸以事君昔国佐当晋军而不挠宜僚临白刃而正色王室大臣岂得以见胁为辞又袁术僭逆非一朝一夕日防随从周旋歴嵗汉律与罪人交闗三日已上皆应知情春秋鲁叔孙得臣卒以不发扬襄仲之罪贬不书日郑人讨幽公之乱斵子家之棺圣上哀矜旧臣未忍追案不宜加礼朝廷从之时论者多欲复肉刑融乃建议曰古者敦厖善否不别吏端刑清政无过失百姓有罪皆自取之末世陵迟风化坏乱政挠其俗法害其人故曰上失其道民散久矣而欲绳之以古刑投之以残弃非所谓与时消息者也纣斮朝渉之胫天下谓为无道夫九牧之地千八百君若各刖一人是下常有千八百纣也求俗休和弗可得已且被刑之人虑不念生志在思死类多趋恶莫复归正夙沙乱齐伊戾祸宋赵高英布为世大患不能止人遂为非也适足絶人还为善耳虽忠如鬻权信如卞和智如孙膑寃如巷伯才如史迁达如子政一离刀锯没世不齿是太甲之思庸穆公之霸秦南睢之骨立卫武之初筵陈汤之都赖魏尚之守边无所复施也汉开改恶之路凡为此也故明德之君远度深惟弃短就长不茍革其政者也朝廷善之卒不改焉是时荆州牧刘表不供职贡多行僭伪遂乃郊祀天地拟仪社稷诏书班下其事融上疏请为隐讳其事以崇国防五年南阳王冯东海王祗薨帝伤其早殁欲为脩四时之祭以访于融融言前梁怀王临江愍王齐哀王临淮怀王并薨无后同产昆弟即景武昭明四帝是也未闻前朝脩立祭祀恐于典礼不合遂止初曹操攻屠邺城袁氏子妇多见侵畧操子丕私纳袁熙妻甄氏融乃与操书称武王伐纣以妲己赐周公操不悟问出何经典对曰以今度之想当然耳后操讨乌桓又嘲之曰大将军远征萧条海外昔肃愼不贡楛矢丁零盗苏武牛羊可并案也时年饥兵兴操表制酒禁融以书争之曰酒之为德久矣古先哲王类帝禋宗和神定人以济万国非酒莫以也故天垂酒星之耀地列酒泉之郡人着防酒之德尧不千钟无以建太平孔非百觚无以堪上圣樊哙解戹鸿门非豕肩钟酒无以奋其怒赵之厮养东迎其王非引巵酒无以激其气高祖非醉斩白虵无以畅其灵景帝非醉幸唐姬无以开中兴袁盎非醇醪之力无以脱其命定国不酣饮一斛无以决其法故郦生以高阳酒徒着功于汉屈原不哺醩歠醨取困于楚由是观之酒何负于政哉又书曰昔徐偃王行仁义而亡今令不絶仁义燕哙以让失社稷今令不禁谦退鲁因儒而损今令不弃文学夏商亦以妇人失天下今令不断婚姻而将酒独急者疑但惜谷耳非以为戒也融见操雄诈渐着数不能堪故发辞偏宕多致乖忤又尝奏宜凖古王畿之制千里寰内不以封建诸侯操疑其所论建渐广益惮之然以融名重天下外相容忍而潜忌正议虑鲠大业初山阳郗虑字鸿豫少受学于郑元有时名献帝尝见虑及融问融曰鸿豫何所优长融曰可与适道未可与权虑举笏曰融昔宰北海政散人亡其权安在遂与融互相长短以至不穆至是虑为御史大夫承望风防以微法奏免融官因显明讐怨操以书譬解融然实激厉之也融不逆其诈书报谢之嵗余复拜太中大夫融寛容少忌好士喜诱后进及退闲职賔客日盈其门常叹曰坐上客常满尊中酒不空吾无忧矣与蔡邕素善邕卒后有虎贲士貌类于邕融每酒酣引与同坐曰虽无老成人且有典刑融闻人之善若出诸已言有可采必演而成之面告其短而退称所长荐达名士多所奬进知而未言以为己过故海内英俊皆信服之曹操既积嫌忌而郗虑复构成其罪遂令丞相军谋祭酒路粹枉状奏融曰少府孔融昔在北海见王室不静而招合徒众欲规不轨云我大圣之后而见灭于宋有天下者何必卯金刀及与孙权使语谤讪朝廷又融为九列不遵朝仪秃巾微行唐突宫掖又前与白衣祢衡跌荡放言云父之于子当有何亲论其本意实为情欲发耳子之于母亦复奚为譬如寄物缻中出则离矣既而与衡更相赞扬衡谓融曰仲尼不死融荅曰顔回复生大逆不道宜极重诛书奏下狱弃市时年五十六妻子皆被诛初女年七嵗男年九嵗以其防弱得全寄他舎二子方奕棊融被收而不动左右曰父执而不起何也荅曰安有巢毁而卵不破乎主人有遗肉汁男渴而饮之女曰今日之祸岂得久活何赖知肉味乎兄号哭而止或言于曹操遂尽杀之及收至女谓兄曰若死者有知得见父母岂非至愿乎乃延颈就刑顔色不变莫不伤之初京兆人脂习元升与融相善每戒融刚直及被害许下莫敢收者习往抚尸曰文举舎我死吾何用生为操闻之大怒将收习杀之会赦得免魏文帝深好融文辞每叹曰扬班之俦也募天下有上融文章者輙赏以金帛所着诗颂碑文论议六言策文表檄教令书记凡二十五篇文帝以习有栾布之节加中散大夫还家年八十余卒皇甫嵩字义眞安定朝那人度辽将军规之兄子也父节鴈门太守嵩少有文武志介好诗书习弓马初举孝廉茂才太尉陈蕃大将军窦武连辟并不就灵帝公车徴为议郎迁北地太守初钜鹿张角自称大贤良师奉事黄老畜养弟子跪拜首过【首式受反】符水呪说以疗病病者颇愈百姓信向之角因遣弟子八人使于四方以善道化天下转相诳惑十余年间众徒数十万连结郡国自青徐幽冀荆扬兖豫八州之人莫不毕应遂置三十六方方犹将军号也大方万余人小方六七千各立渠帅讹言苍天已死黄天当立嵗在甲子天下大吉以白土书京城寺门及州郡官府皆作甲子字中平元年大方马元义等先收荆扬数万人期会发于邺元义往来京师以中常侍封谞徐奉等为内应约以三月五日内外俱起未及作乱而张角弟子济南唐周上书告之于是车裂元义于洛阳灵帝以周章下三公司使钩盾令周斌将三府掾属按验宫省直卫及百姓有事角道者诛数千余人推考冀州逐捕角等角等知事以露晨夜驰敕诸方一时俱起皆着黄巾为标帜时人谓之黄巾亦名为蛾贼【蛾鱼绮反即蚁字也】杀人以祠天角称天公将军角弟寳称地公将军寳弟梁称人公将军所在燔烧官府劫畧聚邑州郡失据长吏多逃亡旬日之间天下向应京师震动诏敕州郡修理攻守简练器械自函谷大谷广城伊阙轘辕旋门孟津小平津诸闗并置都尉召羣臣会议嵩以为宜解党禁出中藏钱西园廐马以班军士帝从之于是发天下精兵博选将帅以嵩为左中郎将持节与右中郎将朱隽共发五校三河骑士及募精勇合四万余人嵩隽各统一军共讨颖川黄巾隽前与贼波才战战败嵩因进保长社波才引大众围城嵩兵少军中皆恐乃召军吏谓曰兵有竒变不在众寡今贼依草结营易为风火若因夜纵烧必大惊乱吾出兵击之四面俱合田单之功可成也其夕遂大风嵩乃约敕军士皆束苣乘城使锐士间出围外纵火大呼城上举燎应之嵩因鼓而奔其阵贼惊乱奔走会帝遣骑都尉曹操将兵适至嵩操与朱隽合军更战大破之斩首数万级封嵩都乡侯嵩隽乘胜进讨汝南陈国黄巾追波才于阳翟击彭脱于西华并破之余贼降散三郡悉平又进击东郡黄巾卜已于仓亭生禽卜已斩首七千余级时北中郎将卢植及东中郎将董卓讨张角并无功而还乃诏嵩进兵讨之嵩与角弟梁战于广宗梁众精勇嵩不能尅明日乃闭营休士以观其变知贼意稍懈乃潜夜勒兵鸡鸣驰赴其阵战至晡时大破之斩梁获首三万级赴河死者五万许人焚烧车重三万余两悉虏其妇子系获甚众角先以病死乃剖棺戮尸传首京师嵩又与钜鹿太守冯翊郭典攻角弟寳于下曲阳又斩之首获十余万人筑京观于城南即拜嵩为左车骑将军领冀州牧封槐里侯食槐里美阳两县合八千户以黄巾既平故改年为中平嵩奏请冀州一年田租以赡饥民帝从之百姓歌曰天下大乱兮市为墟母不保子兮妻失夫赖得皇甫兮复安居嵩温防士卒甚得众心每军行顿止须营幔修立然后就舎帐军士皆食已乃尝饭吏有因事受赂者嵩更以钱物赐之吏怀慙或至自杀嵩既破黄巾威震天下而朝政日乱海内虚困故信都令汉阳阎忠干说嵩曰难得而易失者时也时至不旋踵者几也故圣人顺时以动智者因几以发今将军遭难得之运蹈易骇之机而践运不抚临机不发将何以保大名乎嵩曰何谓也忠曰天道无亲百姓与能今将军受钺于暮春收功于末冬兵动若神谋不再计摧彊易于折枯消坚甚于汤雪旬月之间神兵电扫封戸刻石南向以报威德震本朝风声驰海外虽汤武之举未有高将军者也今身建不赏之功体兼高人之德而北面庸主何以求安乎嵩曰夙夜在公心不忘忠何故不安忠曰不然昔韩信不忍一餐之遇而弃三分之业利劒以揣其喉方发悔毒之叹者机失而谋乖也今主上势弱于刘项将军权重于淮阴指防足以振风云叱咤可以兴雷电赫然奋发因危抵頽崇恩以绥先附振武以临后服徴冀方之士动七州之众羽檄先驰于前大军响振于后蹈流漳河饮马孟津诛阉宦之罪除羣凶之积虽僮儿可使奋拳以致力女子可使褰裳以用命况厉熊罴之士因迅风之势哉功业已就天下已顺然后请呼上帝示以天命混齐六合南面称制移寳器于将兴推亡汉于己坠实神机之至会风发之良时也木既朽不雕衰世难佐若欲辅难佐之朝雕朽败之木是犹逆坂走丸迎风纵棹岂云易哉且今宦竖羣居同恶如市上令不行权归近习昬主之下难以久居不赏之功防人侧目如不早图后悔无及嵩惧曰非常之谋不施于有常之埶创图大功岂庸才所致黄巾细孽敌非秦项新结易散难以济业且人未忘主天不祐逆若虚造不冀之功以速朝夕之祸孰与委忠本朝守其臣节虽云多防不过放废犹有令名死且不朽反常之论所不敢闻忠知计不用因亡去会边章韩遂作乱陇右明年春诏嵩廻鎭长安以卫园陵章等遂复入寇三辅使嵩因讨之初嵩讨张角路由邺见中常侍赵忠舎宅逾制乃奏没入之又中常侍张让私求钱五千万嵩不与二人由此为憾奏嵩连战无功所费者多其秋徴还收左车骑将军印绶削戸六千更封都乡侯二千户五年梁州贼王国围陈仓复拜嵩为左将军督前将军董卓各率二万人拒之卓欲速进赴陈仓嵩不听卓曰智者不后时勇者不留决速救则城全不救则城灭全灭之埶在于此也嵩曰不然百战百胜不如不战而屈人之兵是以先为不可胜以待敌之可胜不可胜在我可胜在彼彼守不足我攻有余有余者动于九天之上不足者陷于九地之下今陈仓虽小城坚守固非九地之陷也王国虽彊而攻我之所不救非九天之埶也夫埶非九天攻者受害陷非九地守者不拔今国已防受害之地而陈仓保不拔之城我可不烦兵动众而取全胜之功将何救焉遂不听时王国围陈仓自冬迄春八十日城坚守固竟不能拔众疲敝果自解去嵩进兵击之卓曰不可兵法穷寇勿迫归众勿追今我追国是迫归众追穷寇也困兽犹鬬蜂虿有毒况大众乎嵩曰不然前吾不击避其锐也今而击之待其衰也所击疲师非归众也国众且走莫有鬬志以整击乱非穷寇也遂独进击之使卓为后拒战大破之斩首万余级国走而死卓大慙恨由是忌嵩明年卓拜为并州牧诏使以兵委嵩卓不从嵩从子郦时在军中说嵩曰本朝失政天下倒悬能安危定倾者唯大人与董卓耳今怨隙已结埶不俱存卓被诏委兵而上书自请此逆命也又以京师昬乱踌躇不进此怀奸也且其凶戾无亲将士不附大人今为元师杖国威以讨之上显忠义下除国害此桓文之事也嵩曰专命虽罪专诛亦有责也不如显奏其事使朝廷裁之于是上书以闻帝让卓卓又增怨于嵩及后秉政初平元年乃徴嵩为城门校尉因欲害之嵩将行长史梁衍说曰汉室微弱阉竖乱朝董卓虽诛之而不能尽忠于国遂复寇掠京邑废立从意今徴将军大则危祸小则困辱今卓在洛阳而天子来西以将军之众精兵三万迎接至尊奉令讨逆发命海内徴兵羣帅袁氏逼其东将军迫其西此成禽也嵩不从遂就徴有司承防奏嵩下吏将遂诛之嵩子坚寿与卓素善自长安亡走洛阳归投于卓卓方置酒欢会坚寿直前质让责以大义叩头流涕坐者感动皆离席请之卓乃起牵与共坐使免嵩囚复拜议郎迁御史中丞及卓还长安公卿百官迎谒道次卓讽令御史中丞以下皆拜以屈嵩既而抵手言曰义眞犕【犕音服】未乎嵩笑而谢之曰安知明公乃至于是卓曰鸿鹄固有远志但燕雀自不知耳嵩曰昔与公俱为鸿鹄不意明公今日变为鳯凰卓笑曰卿早服今可不拜卓乃执其手曰怖乎嵩曰明公以德辅政朝廷何怖之有若淫刑以逞天下皆惧岂独嵩乎卓意乃解及卓被诛以嵩为征西将军又迁车骑将军其年秋拜太尉冬以流星防免复拜光禄大夫迁太常寻李傕作乱嵩以病卒赠骠骑将军印绶拜家一人为郎嵩为人爱愼尽勤前后上表陈谏有补益者五百余事皆手书毁草不宣于外又折节下士门无留客时人皆称而附之坚寿亦显名后为侍中辞不拜病卒
　　朱隽字公伟会稽上虞人也少孤母常贩缯为业隽以孝养致名为县门下书佐轻财重义乡闾敬之时同郡周规辟公府当行乃假郡库钱百万以为冠帻费而后仓卒督责规家贫无以偿隽乃窃母缯帛为规解对母既失产业深恚责之隽曰小损当大益初贫后富必然理也本县长山阳度尚见而竒之荐于太守韦毅稍歴郡职太守尹端以隽为主簿熹平二年端坐讨贼许昭失利为州所奏应弃市隽乃羸服间行轻赍数百金到京师赂主章吏遂得刋定州奏故端得输作左校端喜于降免而不知其由隽亦终无所言后太守徐珪举隽孝廉再迁除兰陵令政有异能为东海相所表会交趾部羣贼并起牧守轻弱不能制又交趾贼梁龙等万余人与南海太守孔芝反叛攻破郡县光和元年即拜隽交趾刺史令过本郡简募家兵及所调合五千人分为两道而入既到州界按甲不前先遣使诣郡观贼虚实宣扬威德以震动其心既而与七郡兵俱进逼之遂斩梁龙降者数万人旬月尽定以功封都亭侯千五百戸赐黄金五十觔徴拜谏议大夫及黄巾起公卿多荐隽有才畧拜为右中郎将持节与左中郎将皇甫嵩讨颍川汝南陈国诸贼悉破平之嵩乃上言其状以功归隽于是进封西乡侯迁鎭贼中郎将时南阳黄巾张曼成起兵称神上使众数万杀郡守褚裒屯宛下百余日为后太守秦颉所杀其众更以赵为帅聚十余万众据宛城隽与荆州刺史徐璆及秦颉合兵万八千人围自六月至八月不拔有司奏欲徴隽司空张温上疏曰昔秦用白起燕用乐毅皆旷年歴载乃能克敌隽讨颍川以有功効引师南指方畧已设临军易将兵家所忌宜假以嵗月责其成功灵帝乃止隽因急击斩之贼余帅韩忠复据宛拒隽隽兵少不敌乃张围结垒起土山以临城内鸣鼓攻其西南贼悉众赴之隽自将精兵五千掩其东北乘城而入忠乃退保小城惶惧乞降司马张超及徐璆秦颉皆欲听之隽曰兵有形同而埶异者昔秦项之际民无定主故赏附以劝来耳今海内一统唯黄巾造寇纳降无以劝善讨之足以惩恶今若受之更开逆意贼利则进战钝则乞降纵贼长寇非良计也因急攻连战不尅隽登土山望之顾谓张超曰吾知之矣贼今外围周固内营逼急乞降不受欲出不得所以死战也万人一心犹不可当况十万乎其害甚矣不如撤围并兵入城忠见围解埶必自出出则意散易破之道也既而解围忠果出战隽因击大破之乘胜逐北数千里斩首万余级忠等遂降而秦颉积忿忠遂杀之余众惧不自安复以孙夏为帅还屯宛中隽急攻之夏走追至西鄂精山又破之复斩万余级贼遂解散明年春遣使者持节拜隽右车骑将军振旅还京师以为光禄大夫增邑五千更封钱塘侯加位特进以母丧去官起家复为将作大匠转少府太仆自黄巾贼后复有黑山黄龙白波右校郭大贤青牛角于氐根张白骑刘石老髭文八平汉大计司掾哉雷公浮云飞鷰白雀杨鳯于毒五鹿李大目白绕畦固苦唒【才由反】之徒起山谷间不可胜数其大声者称雷公骑白马者为张白骑轻便者号飞鷰多髭者号于氐根大眼者为大目如此称号各有所因大者二三万小者六七千贼帅常山人张燕轻勇趫捷故军中号曰飞燕善得士卒心乃与中山常山赵郡上党河内诸山谷寇贼更相交通众至百万号曰黑山贼河北诸郡县并被其害朝廷不能讨燕乃遣使至京师奏书乞降遂拜燕平难中郎将使领河北诸山谷事嵗得举孝廉计吏燕后渐寇河内逼近京师于是出隽为河内太守将家兵击却之其后诸贼多为袁绍所定事在绍传复拜隽为光禄大夫转屯骑寻拜城门校尉河南尹时董卓擅政以隽宿将外甚亲纳而心实忌之及闗东兵盛卓惧数请公卿会议徙都长安隽輙止之卓虽恶隽异已然贪其名重乃表迁太仆以为己副使者拜隽辞不肯受因曰国家西迁必孤天下之望以成山东之衅臣不见其可也使者诘曰召君受拜而君拒之不问徙事而君陈之其故何也隽曰副相国非臣所堪也迁都计非事所急也辞所不堪言所非急臣之宜也使者曰迁都之事不闻其计就有未露何所承受隽曰相国董卓具为臣说所以知耳使人不能屈由是止不为副卓后入闗留隽守洛阳而隽与山东诸将通谋为内应既而惧为卓所袭乃弃官奔荆州卓以农杨懿为河南尹守洛阳隽闻复进兵还洛懿走隽以河南残破无所资乃东屯中牟移书州郡请师讨卓徐州刺史陶谦遣精兵三千余州郡稍有所给谦乃上隽行车骑将军董卓闻之使其将李傕郭汜等数万人屯河南拒隽隽逆击为傕汜所破隽自知不敌留闗下不敢复前及董卓被诛傕汜作乱隽时犹在中牟陶谦以隽名臣数有战功可委以大事乃与诸豪桀共推隽为太师移檄牧伯同讨傕等奉迎天子于是谦及前扬州刺史周干琅邪相阴德东海相刘馗彭城相汲廉北海相孔融沛相袁忠太山太守应劭汝南太守徐璆前九江太守服防博士郑元等同共奏记于隽请受节度会李傕用太尉周忠尚书贾诩防徴隽入朝军皆惮入闗欲应陶谦等隽曰以君召臣义不俟驾况天子语乎且傕汜小竖樊稠佣儿无他远畧又埶力相敌变难必作吾乘其间大事可济遂辞谦议而就傕徴复为太仆谦等遂罢初平四年代周忠为太尉录尚书事明年秋以日食免复行骠骑将军事持节鎭闗东未发会李傕杀樊稠而郭汜又自疑与傕相攻长安中乱故隽不出留拜大司农献帝诏隽与太尉杨彪等十余人譬郭汜令与李傕和汜不肯遂留质隽等隽素刚即日发病卒子皓亦有才行官至豫章太守
　　董卓字仲頴陇西临洮人也性麄猛有谋少尝游羌中尽与诸豪帅相结后归耕于野诸豪帅有来从之者卓为杀耕牛与共宴乐豪帅感其意归相敛得杂畜十余头以遗之由是以健侠知名为州兵马掾常徼守塞下卓膂力过人双带两鞬左右驰射为羌胡所畏桓帝末以六郡良家子为羽林郎从中郎张奂为军司马共击汉阳叛羌破之拜郎中赐缣九千匹卓曰为者则已有者则士乃悉分与吏兵无所留稍迁西域戊已校尉坐事免后为并州刺史河东太守中平元年拜东中郎将持节代卢植击张角于下曲阳军败抵罪其冬北地先零羌及枹罕河闗羣盗反叛遂共立湟中义从胡北宫伯玉李文侯为将军杀护羌校尉泠徴伯玉等乃劫致金城人边章韩遂使专任军政共杀金城太守陈懿攻烧州郡明年春将数万骑入寇三辅侵逼园陵托诛宦官为名诏以卓为中郎将副左车骑将军皇甫嵩征之嵩以无功免归而边章韩遂等大盛朝廷复以司空张温为车骑将军假节执金吾袁滂为副拜卓破虏将军与荡寇将军周盛并统于温并诸郡兵歩骑各十余万屯美阳以卫园陵章遂亦进兵美阳温卓与战辄不利十一月夜有流星如火长十余丈照章遂营中驴马尽鸣贼以为不祥欲归金城卓闻之喜明日乃与右扶风鲍鸿等并兵俱攻大破之斩首数千级章遂败走榆中温乃遣周愼将三万人追讨之温参军事孙坚说愼曰贼城中无谷皆外转粮食坚愿得万人断其运道将军以大兵继后贼必困乏而不敢战若走入羌中并力讨之则凉州可定也愼不从引军围榆中城而章遂分屯葵园狭反断愼运道愼惧乃弃车重而退温时亦使卓将兵三万讨先零羌卓于望垣北为羌胡所围粮食将絶进退逼急乃于所度水中伪立以为捕鱼而潜从下过军比贼追之决水已深不得度时众军败退唯卓全师而还屯于扶风封斄乡侯邑千户三年春遣使者持节就长安拜张温为太尉三公在外始之于温其冬徴温还京师韩遂乃杀边章及伯玉文侯拥兵十余万进围陇西太守李相如反与遂连和共杀凉州刺史耿鄙而鄙司马扶风马腾亦拥兵反叛又汉阳王国自号合众将军皆与韩遂合共拥王国为主悉令领其众寇掠三辅五年围陈仓乃拜卓前将军与左将军皇甫嵩击破之韩遂等复共废王国而劫故信都令汉阳阎忠使督统诸部忠耻为众所胁感恚病死遂等稍争权利更相杀害其诸部曲并各分乖六年徴卓为少府不肯就上书言所将湟中义从及秦胡兵皆诣臣曰牢直不毕廪赐断絶妻子饥冻挽臣车使不得行羌胡敝肠狗态臣不能禁止辄将顺安慰增异复上朝廷不能制颇以为虑及灵帝寝疾玺书拜卓为并州牧令以兵属皇甫嵩卓复上书言曰臣既无老谋又无壮士天恩误加掌戎十年士卒大小相狎弥久恋臣畜养之恩为臣奋一旦之命乞将之北州効力边垂于是驻兵河东以观时变及帝崩大将军何进司校尉袁绍谋诛宦官而太后不许乃私呼卓将兵入朝以胁太后卓得召即时就道并上书曰中常侍张让等窃幸承宠浊乱海内臣闻扬汤止沸莫若去薪溃痈虽痛胜于内食昔赵鞅兴晋阳之甲以逐君侧之恶人今臣辄鸣钟鼓如洛阳请收让等以清奸秽卓未至而何进败虎贲中郎将袁术乃烧南宫欲讨宦官而中常侍段珪等劫少帝及陈留王夜走小平津卓远见火起引兵急进未明到城西闻少帝在北芒因往奉迎帝见卓将兵卒至恐怖涕泣卓与言不能辞对与陈留王语遂及祸乱之事卓以王为贤且为董太后所养卓自以与太后同族有废立意初卓之入也歩骑不过三千自嫌兵少恐不为逺近所服率四五日辄夜潜出军近营明旦乃大陈旌鼓而还以为西兵复至洛中无知者寻而何进及弟苗先所领部曲皆归于卓卓又使吕布杀执金吾丁原而并其众卓兵士大盛乃讽朝廷策免司空刘而自代之因集议废立百僚大会卓乃奋首而言曰大者天也其次君臣所以为政皇帝闇弱不可以奉宗庙为天下主今欲依伊尹霍光故事更立陈留王如何公卿以下莫敢对卓又抗言曰昔霍光定策延年按劒有敢沮大议皆以军法从之坐者震动尚书卢植独曰昔太甲既立不明昌邑罪过千余故有废立之事今上富于春秋行无失德非前事之比也卓大怒罢坐明日复集羣僚于崇德前殿遂胁太后策废少帝曰皇帝在丧无人子之心威仪不类人君今废为农王乃立陈留王是为献帝又议太后蹙迫永乐太后至令忧死逆妇姑之礼无孝顺之节迁于永安宫遂以弑崩卓迁太尉领前将军事加节传斧钺虎贲更封郿侯卓乃与司徒黄琬司空杨彪俱带鈇锧诣阙上书追理陈蕃窦武及诸党人以从人望于是悉复蕃等爵位擢用子孙寻进卓为相国入朝不趋劒履上殿封母为池阳君置令丞是时洛中贵戚室第相望金帛财产家家殷积卓纵放兵士突其庐舎淫畧妇女剽虏资物谓之搜牢【二字皆去音】人情崩恐不保朝夕及何后葬发开文陵卓悉取藏中珍物又姧乱公主妻畧宫人虐刑滥罚睚眦必死羣僚内外莫能自固卓尝遣军至阳城时人防于社下悉令就斩之驾其车重载其妇女以头系车辕呼歌而还又壊五铢钱更铸小钱悉取洛阳及长安铜人钟虡飞廉铜马之属以充铸焉故货贱物贵谷石数万又钱无轮郭文章不便人用时人以为秦始皇见长人于临洮乃铸铜人卓临洮人也而今毁之虽成毁不同凶相类焉卓素闻天下同疾阉宦诛杀忠良及其在事虽行无道而犹忍性矫情擢用羣士乃任吏部尚书汉阳周珌侍中汝南伍琼尚书郑公业长史何颙等以处士荀爽为司空其染党锢者陈纪韩融之徒皆为列卿幽滞之士多所显防以尚书韩馥为冀州刺史侍中刘岱为兖州刺史陈留孔伷为豫州刺史頴川张咨为南阳太守卓所亲爱并不处显职但将校而已初平元年馥等到官与袁绍之徒十余人各兴义兵同盟讨卓而伍琼周珌阴为内主初灵帝末黄巾余党郭太等复起西河白波谷转寇太原遂破河东百姓流转三辅号为白波贼众十余万卓遣中郎将牛辅击之不能却及闻东方兵起惧乃鸩杀农王欲徙都长安防公卿议太尉黄琬司徒杨彪廷争不能得而伍琼周珌又固谏之卓因大怒曰卓初入朝二子劝用善士故相从而诸君到官举兵相图此二君卖卓卓何用相负遂斩琼珌而彪琬恐惧诣卓谢曰小人恋旧非欲沮国事也请以不及为罪卓既杀琼珌旋亦悔之故表彪琬为光禄大夫于是迁天子西都长安长安遭赤眉之乱宫室营寺焚灭无余是时唯有高庙京兆府舎遂便时幸焉后移未央宫于是尽徙洛阳人数百万口于长安歩骑驱蹙更相蹈借饥饿寇掠积尸盈路卓自留屯毕圭苑中悉烧宫室官府居家二百里内无复孑遗又使吕布发诸帝陵及公卿以下冡墓收其珍寳时长沙太守孙坚亦率豫州诸郡兵讨卓卓遣将徐营李防四出虏掠营遇坚于梁与战破坚生禽頴川太守李旻亨之卓所得义兵士卒皆以布纒裹倒立于地热膏灌杀之时河南太守王匡屯兵河阳津将以图卓卓遣疑兵挑战而潜使锐卒从小平津过津北破之死者畧尽明年孙坚收合散卒进屯梁县之阳人卓遣将胡轸吕布攻之布与轸不相能军中自惊恐士卒散乱坚追击之轸布败走卓遣将李傕诣坚和坚拒絶不受进军大谷距洛九十里卓自出与坚战于诸陵墓间卓败走却屯渑池聚兵于陜坚进洛阳宣扬城门更击吕布布复败走坚乃埽除宗庙平塞诸陵分兵出函谷闗至新安渑池间以伐卓卓谓长史刘艾曰闗东诸将数败矣无能为也唯孙坚少戆诸将军宜愼之乃使东中郎将董越屯渑池中郎将段煨屯华隂中郎将牛辅屯安邑其余中郎将校尉布在诸县以御山东卓讽朝廷使光禄勲宣璠持节拜卓为太师位在诸侯王上乃引还长安百官迎路拜揖卓遂僭拟车服乘金华青盖爪画两幡时人号竿摩车言其服饰近天子也【竿摩谓相逼近也今俗以事干人者谓之相竿摩】以弟旻为左将军封鄠侯兄子璜为侍中中军校尉皆典兵事于是宗族内外并居列位其子孙虽在髫齓男皆封侯女为邑君数与百官置酒宴会淫乐纵恣乃结垒于长安城东以自居又筑坞于郿高厚七丈号曰万嵗坞积谷为三十年储自云事成雄据天下不成守此足以毕老至郿行坞公卿以下祖道于横门外【横音光门名也】卓施帐幔饮设诱降北地反者数百人于坐中杀之先断其舌次斩手足或凿其眼目以镬煮之未及得死偃转杯案间会者战栗亡失匕箸而卓饮食自若诸将有言语蹉跌便戮于前又稍诛闗中旧族陷以叛逆时太史望气者言当有大臣戮死者卓乃使人诬卫尉张温与袁术交通遂笞温于市杀之以塞天变前温出屯美阳令卓与边章等战无功温召又不时应命既到而辞对不逊时孙坚为温参军劝温陈兵斩之温曰卓有威名方倚以西行坚曰明公亲帅王师威振天下何恃于卓而頼之乎坚闻古之名将仗钺临众未有不断斩以示威武者也故穰苴斩庄贾魏绛戮扬干今若纵之自亏威重后悔何及温不能从而卓犹懐忌恨故及于难温字伯愼少有名誉累登公卿亦隂与司徒王允共谋诛卓事未及发见害越骑校尉汝南伍孚忿卓凶毒志手刃之乃朝服懐佩刀以见卓孚语毕辞去卓起送至閤以手抚其背因出刀刺之不中卓自奋得免急呼左右执杀孚而大诟曰虏欲反邪孚大言曰恨不得磔裂奸贼于都市以谢天地言未毕而毙时王允与吕布及仆射士孙瑞谋诛卓有人书吕字于布上负而行于市歌曰布乎布乎又有童謡言千里草何青青十日下犹不生又作董逃之歌有告卓者而卓不悟三年四月帝疾新愈大会未央殿卓朝服升车既而马惊坠泥还入更衣其少妻止之卓不从遂行乃陈兵夹道自垒及宫左歩右骑屯卫周匝令吕布等扞卫前后王允乃与士孙瑞宻表其事使瑞自书诏以授布令骑都尉李肃与布同心勇士十余人伪着卫士服于北掖门内以待卓卓将至马惊不行怪惧欲还布劝令进遂入门肃以防刺之卓衷甲不入伤臂坠车顾大呼曰吕布何在布曰有诏讨贼臣董卓卓大骂曰庸狗敢如是邪布应声持矛刺卓趣兵斩之主簿田仪及卓仓头前赴其尸布又杀之驰赍赦书以令宫陛内外士卒皆称万嵗百姓歌舞于道长安中士女卖其珠玉衣装市酒肉相庆者塡满街肆使皇甫嵩攻卓弟旻于郿坞杀其母妻男女尽灭其族乃尸卓于市天时始热卓素充肥脂流于地守尸吏然火置卓脐中光明达曙如是积日诸袁门生又聚董氏之尸焚灰扬之于路坞中珍蔵有金二三万觔银八九万觔锦绮缋縠纨素竒玩积如邱山初卓以牛辅子壻素所亲信使以兵屯陜辅分遣其校尉李傕郭汜张济将歩骑数万击破河南尹朱隽于中牟因掠陈留颍川诸县杀畧男女所过无复遗类吕布乃使李肃以诏命至陜讨辅等逆与肃战肃败走农布诛杀之其后牛辅营中无故大惊辅惧乃赍金寳逾城走左右利其货斩辅送首长安傕汜等以王允吕布杀董卓故忿怒并州人并州人其在军者男女数百人皆诛杀之牛辅既败众无所依欲各散去傕等惧乃遣使诣长安求乞赦免王允以为一嵗不可再赦不许之傕等益懐忧惧不知所为武威人贾诩时在傕军说之曰闻长安中议欲尽诛凉州人诸君若弃军单行则一亭长能束君矣不如相率而西以攻长安为董公报仇事济奉国家以正天下若不克走未后也傕等然之各相谓曰京师不赦我我当以死决之若攻长安尅则得天下矣不尅则钞三辅男女财物西归乡里尚可延命众以为然于是共结盟率军数千晨夜西行王允闻之乃遣卓故将胡轸徐荣击之于新丰荣战死轸以众降傕随收兵比至长安已十余万与卓故部曲樊稠李防等合围长安城城峻不可攻守之八日吕布军有叟兵内反【叟兵蜀兵也汉世谓蜀为叟孔安国注尚书云蜀叟也】引傕众得入城溃放兵虏掠死者万余人杀卫尉种拂等吕布战败出奔王允奉天子保宣平城门楼上于是大赦天下李傕郭汜樊稠等皆为将军遂围门楼共表请司徒王允出问太师何罪允穷蹙乃下后数日见杀傕等葬董卓于郿并收董氏所焚尸之灰合敛一棺而葬之葬日暴风大雨霆震卓墓流水入藏漂其棺木傕又迁车骑将军开府领司校尉假节汜后将军稠右将军张济为鎭东将军并封列侯傕汜稠共秉朝政济出屯农以贾诩为左冯翊欲侯之诩曰此救命之计何功之有固辞乃止更以为尚书典选明年夏大昼夜二十余日漂没人庶又风如冬时帝使御史裴茂讯诏狱原系者二百余人其中有为傕所枉系者傕恐茂赦之乃表奏茂擅出囚徒疑有奸故请收之诏曰灾异屡降隂雨为害使者衘命宣布恩泽原解轻微庶合天心欲释寃结而复罪之乎一切勿问初卓之入闗要韩遂马腾共谋山东遂腾见天下方乱亦欲倚卓起兵兴平元年马腾从陇右来朝进屯霸桥时腾私有求于傕不获而怒遂与侍中马宇右中郎将刘范前凉州刺史种邵及中部将杜禀合兵攻傕连日不决韩遂闻之乃率众来欲和腾傕既而复与腾合傕使兄子利共郭汜樊稠与腾等战于长平观下遂腾败斩首万余级种邵刘范等皆死遂腾走还凉州稠等又追之韩遂使人语稠曰天下反覆未可知相与州里今虽少违要当大同欲共一言乃骈马交臂相加笑语良久军还利告傕曰樊韩骈马笑语不知其辞而意爱甚宻于是傕稠始相猜疑犹加稠及郭汜开府与三公合为六府皆参选举时长安中盗贼不禁白日虏掠傕汜稠乃三分城内各备其界犹不能制而其子弟纵横侵暴百姓是时谷一斛五十万豆麦二十万人相食啖白骨委积臭秽满路帝使侍御史侯汶出太仓米豆为饥人作麋经日而死者无限帝疑赋防有虚乃亲于御前自加临检既知不实使侍中刘艾出让有司于是尚书令以下皆诣省閤谢奏收侯汶考实诏曰未忍致汶于理可杖五十自是后多得全济明年春傕因会刺杀樊稠于坐由是诸将各相疑异傕汜遂复理兵相攻安西将军杨定者故卓部曲将也惧傕忍害乃与汜合谋迎天子幸其营傕知其计即使兄子暹将数千人围宫以车三乘迎天子皇后太尉杨彪谓暹曰古今帝王无在人臣家者诸君举事当上顺天心柰何如是暹曰将军计决矣帝于是遂幸傕营彪等皆徒从乱兵入殿掠宫人什物傕又徙御府金帛乘舆器服而放火烧宫殿官府居人悉尽帝使杨彪与司空张喜等十余人和傕汜汜不从遂质留公卿彪谓汜曰将军达人间事柰何君臣分争一人劫天子一人质公卿此可行邪汜怒欲手刃彪彪曰卿尚不奉国家吾岂求生邪左右多谏汜乃止遂引兵攻傕矢及帝前又贯傕耳傕将杨奉本白波贼帅乃将兵救傕于是汜众乃退是日傕复移帝幸其北坞唯皇后宋贵人俱傕使校尉监门隔絶内外寻复欲徙帝于黄白城羣臣惶惧司徒赵温深解譬之乃止诏遣谒者仆射皇甫郦和傕汜郦先譬汜汜即从命又诣傕不听曰郭多盗马虏耳何敢欲与我同邪必诛之君观我方畧士众足辨郭多不多又劫质公卿所为如是而君茍欲左右之邪汜一名多郦曰今汜质公卿而将军胁主谁轻重乎傕怒诃遣郦因使虎贲王昌追杀之昌伪不及郦得以免傕乃自为大司马与郭汜相攻连月死者以万数张济自陜来和解二人仍欲迁帝权幸农帝亦思旧京因遣使敦请傕求东归十反乃许车驾即日发迈李傕出屯曹阳以张济为骠骑将军复还屯陜迁郭汜车骑将军杨定后将军杨奉兴义将军又以故牛辅部曲董承为安集将军汜等并侍送乘舆汜遂复欲胁帝幸郿定奉承不听汜恐变生乃弃军还就李傕车驾进至华隂宁辑将军段煨乃具服御及公卿以下资储请帝幸其营初杨定与煨有隙遂诬煨欲反乃攻其营十余日不下而煨犹奉给御膳禀赡百官终无二意李傕郭汜既悔令天子东乃来救段煨因欲劫帝而西杨定为汜所遮亡奔荆州而张济与杨奉董承不相平乃反合傕汜共追乘舆大战于农东涧承奉军败百官士卒死者不可胜数皆弃其妇女辎重御物符防典籍畧无所遗射声校尉沮隽被创坠马李傕谓左右曰尚可活不隽骂之曰汝等凶逆逼迫天子乱臣贼子未有如汝者傕使杀之天子遂露次曹阳承奉乃谲傕等与连和而宻遣闲使至河东招故白波帅李乐韩暹胡才及南匈奴右贤王去卑并率其众数千骑来与承奉共击傕等大破之斩首数千级乘舆乃得进董承李乐拥卫左右胡才杨奉韩暹去卑为后距傕等复来战奉等大败死者甚于东涧自东涧兵相连缀四十里方得至陜乃结营自守时残破之余虎贲羽林不满百人皆有离心董承奉等夜乃潜议过河使李乐先度具舟船举火为应帝歩出营临河欲济岸高十余丈乃以绢缒而下余人或匍匐岸侧或从上自投死亡伤残不复相知争赴船者不可禁制董承以戈击披之断手指于舟中者可掬同济唯皇后宋贵人杨彪董承及后父执金吾伏完等数十人其宫女皆为傕兵所掠夺冻溺死者甚众既到太阳止于人家然后幸李乐营百官饥饿河内太守张杨使数千人负米贡饷帝乃御牛车因都安邑河内太守王邑奉献绵帛悉赋公卿以下封邑为列侯拜胡才东征将军张杨为安国将军皆假节开府其垒壁羣竖竞求拜职刻印不给至乃以锥画之或赍酒肉就天子燕饮又遣太仆韩融至农与傕汜等连和傕乃放遣公卿百官颇归宫人妇女及乘舆器服初帝入闗三辅戸口尚数十万自傕汜相攻天子东归后长安城空四十余日彊者四散羸者相食二三年间闗中无复人迹建安元年春诸将争权韩暹遂攻董承承奔张杨杨乃使承先缮脩洛宫七月帝还至洛阳幸杨安殿张杨以为己功故因以杨名殿乃谓诸将曰天子当与天下共之朝廷自有公卿大臣杨当出扞外难何事京师遂还野王杨奉亦出屯梁乃以张杨为大司马杨奉为车骑将军韩暹为大将军领司校尉皆假节钺暹与董承并留宿卫暹矜功恣雎干乱政事董承患之潜召兖州牧曹操操乃诣阙贡献禀公卿以下因奏韩暹张杨之罪暹惧诛单骑奔杨奉帝以暹杨有翼车驾之功诏一切勿问于是封卫将军董承辅国将军伏完等十余人为列侯赠沮隽为农太守曹操以洛阳残荒遂移帝幸许杨奉韩暹欲要遮车驾不及曹操击之奉暹奔袁术遂纵暴扬徐间明年左将军刘备诱奉斩之暹惧走还并州道为人所杀胡才李乐留河东才为怨家所害乐自病死张济饥饿出至南阳攻穰战死郭汜为其将伍习所杀三年使谒者仆射裴茂诏闗中诸将段煨等讨李傕夷三族以段煨为安南将军封閺乡侯四年张杨为其将杨丑所杀以董承为车骑将军开府自都许之后权归曹氏天子总已百官备员而已帝忌操专偪乃宻诏董承使结天下义士共诛之承遂与刘备同谋未发会备出征承更与偏将军王服长水校尉种辑议郎呉硕结谋事泄承服辑硕皆为操所诛韩遂与马腾自还凉州更相战争乃下陇据闗中操方事河北虑其乘间为乱七年乃拜腾征南将军遂征西将军并开府后徴段煨为大鸿胪病卒复徴马腾为卫尉封槐里侯腾乃应召而留子超领其部曲十六年超与韩遂举闗中背曹操操击破之遂超败走腾坐夷三族超攻杀凉州刺史韦康复据陇右十九年天水人杨阜破超超奔汉中降刘备韩遂走金城羌中为其帐下所杀初陇西人宗建在枹罕自称河首平汉王署置百官三十许年曹操因遣夏侯渊击建斩之凉州悉平











　　通志卷一百十三上
&lt;史部,别史类,通志&gt;
　　钦定四库全书
　　通志卷一百十三下
　　宋　右　廸　功　郎　郑　樵　渔　仲　撰
　　列传第二十六下
　　刘虞字伯安东海郯人也祖父嘉光禄勲虞初举孝亷稍迁幽州刺史民夷感其徳化自鲜卑乌桓夫余濊貊之軰皆随时朝贡无敢扰边者百姓歌悦之公事去官中平初黄巾作乱攻破冀州诸郡拜虞甘陵相绥抚荒余以疏俭率下迁宗正后车骑将军张温讨边章等发幽州乌桓三千突骑而牢禀逋悬皆畔还本国前中山相张纯私谓前太山太守张举曰今乌桓既畔皆愿为乱凉州贼起朝廷不能禁又洛阳民妻生子两头此汉祚衰尽天下有两主之征也子若与吾共率乌桓之众以起兵庶防可定大业举因然之四年纯等遂与乌桓大人共连盟攻蓟下燔烧城郭虏掠百姓杀护乌桓校尉箕稠右北平太守刘政辽东太守杨终等众至十余万屯肥如举称天子纯称弥天将军安定王移书州郡云举当代汉告天子避位勑公卿奉迎纯又别使乌桓峭王等歩骑五万入青冀二州攻破清河平原杀害吏民朝廷以虞威信素着恩积北方明年复拜幽州牧虞到蓟罢省屯兵务广恩信遣使告峭王等以朝恩寛开许善路又设赏购举纯举纯走出塞余皆降散纯为其客王政所杀送首诣虞灵帝遣使就拜太尉封容邱侯及董卓秉政遣使者授虞大司马进封襄贲侯初平元年复征代袁隗为太傅时道路隔塞王命竟不得逹旧幽部应接荒外资费甚广常割青冀赋调二亿有余以给足之时处处断絶委输不至而虞务存寛政劝督农植开上谷朝市之利通渔阳盐铁之饶民悦年登谷石三十青徐士庶避黄巾之难归虞者百余万口皆收视温恤为安立生业流民皆忘其迁徙虞虽为上公天性节约敝衣绳履食无兼肉远近豪俊夙僭奢者莫不解操而归心焉初诏令公孙瓒讨乌桓受虞节度瓒但务会徒众以自彊大而纵任部曲颇侵扰百姓而虞为政仁爱念利民物由是与瓒渐不相平二年冀州刺史韩馥渤海太守袁绍及山东诸将议以朝廷防冲逼于董卓逺隔关塞不知存否以虞宗室长者欲立为主乃遣故乐浪太守张岐等赍议上虞尊号虞见岐等厉色叱之曰今天下崩乱主上防尘吾被重恩未能清雪国耻诸君各据州郡宜共戮力尽心王室而反造逆谋以相垢汚邪固拒之馥等又请虞领尚书事承制封拜复不听遂收斩使人于是选掾右北平田畴从事鲜于银防险间行奉使长安献帝既思东归见畴等大悦时虞子和为侍中因此遣和潜从武关出告虞将兵来迎道由南阳后将军袁术闻其状遂质和使报虞遣兵俱西虞乃使数千骑就和奉迎天子而术竟不遣之初公孙瓒知术诈固止虞遣兵虞不从瓒乃隂劝术执和使夺其兵自是与瓒讐怨益深和寻得逃术还北复为袁绍所留瓒既累为绍所败而犹攻之不已虞患其黩武且虑得志不可复制固不许行而稍节其廪假瓒怒屡违节度又复侵犯百姓虞所赉赏典当胡夷瓒数抄夺之积不能禁乃遣驿使奉章陈其暴掠之罪瓒亦上虞廪粮不周二奏交驰互相非毁朝廷依违而已瓒乃筑京高蓟城以备虞虞数请瓒輙称病不应虞乃密谋讨之以告东曹掾右北平魏攸攸曰今天下引领以公为归谋臣爪牙不可无也瓒文武才力足恃虽有小恶固宜容忍虞乃止顷之攸卒而积忿不已四年冬遂自率诸屯兵众合十万人以攻瓒将行从事代郡程绪免胄而前曰公孙瓒虽有过恶而罪名未正明公不先告晓使得改行而兵起萧墙非国之利加胜败难保不如驻兵以武临之瓒必悔祸谢罪所谓不战而服人者也虞以绪临事沮议遂斩之以狥戒军士曰无伤余人杀一伯珪而已时州从事公孙纪者瓒以同姓厚待遇之纪知虞谋而夜告瓒瓒时部曲放散在外仓卒自惧不免乃掘东城欲走虞兵不习战又爱人庐舎勑不听焚烧急攻围不下瓒乃简募精鋭数百人因风纵火直冲突之虞遂大败与官属北奔居庸县瓒追攻之三日城防遂执虞并妻子还蓟犹使领州文书会天子遣使者叚训增虞封邑督六州事拜瓒前将军封易侯假节督幽并司冀瓒乃诬虞前与袁绍等欲称尊号胁训斩虞于蓟市先坐而咒曰若虞应为天子者天当风雨以相救时旱埶炎盛遂斩焉传首京师故吏尾敦于路刼虞首归之瓉乃上训为幽州刺史虞以恩厚得众懐被北州百姓流旧莫不痛惜焉初虞以俭素为操冠敝不改乃就补其穿及遇害瓒兵捜其内而妻妾服罗纨盛绮饰时人以此疑之和后从袁绍报瓒云
　　公孙瓒字伯珪辽西令支人也家世二千石瓒以母贱遂为郡小吏为人美姿貎大音声言事辩慧太守竒其才以女妻之后从涿郡卢植学于缑氏山中畧见书传举上计吏太守刘君坐事槛车征官法不听吏下亲近瓒乃改容服诈称侍卒身执徒养御车到洛阳太守当徙日南瓒具豚酒于北芒上祭辞先人酹觞祝曰昔为人子今为人臣当诣日南日南多瘴气恐或不还便当长辞坟茔慷慨悲泣再拜而去观者莫不叹息既行于道得赦瓒还郡举孝亷除辽东属国长史尝从数十骑出行塞下卒逢鲜卑数百骑瓒乃退入空亭约其从者曰今不奔之则死尽矣乃自持两刃矛驰出冲贼杀伤数十人瓒左右亦亡其半遂得免中平中以瓉督乌桓突骑将军张温讨凉州贼会乌桓反叛与贼张纯等攻击蓟中瓒率所领追讨纯等有功迁骑都尉张纯复与畔胡邱力居等宼渔阳河间渤海入平原多所杀畧瓉追击战于属国石门虏遂大败弃妻子逾塞走悉得所畧男女瓒深入无继反为邱力居等所围于辽西管子城二百余日粮尽食马马尽煑弩楯力战不敌乃与士卒辞诀各分散还时多雨雪坠阬死者十五六虏亦饥困逺走栁城诏拜瓉降虏校尉封都亭侯复兼领属国长史职统戎马连接边宼每闻有警瓉輙厉色愤怒如赴讐敌望尘奔逐或继之以夜战虏识瓒声惮其勇莫敢抗犯瓒常与善射之士数十人皆乘白马以为左右翼自号白马义从乌桓更相告语避白马长史乃画作瓒形驰骑射之中者咸称万嵗虏自此之后遂窜塞外瓉志埽灭乌桓而刘虞欲以恩信招降由是与虞相忤初平二年青徐黄巾三十万众入渤海界欲与黑山合瓒率歩骑二万人逆撃于东光南大破之斩首三万余级贼弃其车重数万两奔走渡河瓒因其半济薄之贼复大破死者数万流血丹水收得生口七万余人车甲财物不可胜算威名大震拜奋武将军封蓟侯瓒既谏刘虞遣兵就袁术而惧术知怨之乃使从弟越将千余骑诣术自结术遣越随其将孙坚击袁绍将周昕越为流矢所中死瓒因此怒绍遂出军屯槃河将以报绍乃上疏陈绍十罪遂举兵攻绍于是冀州诸城悉畔从瓒绍惧乃以所佩勃海太守印绶授瓒从弟范遣之郡欲以相结而范遂背绍领勃海兵以助瓒瓒乃自署其将帅为青冀兖三州刺史又悉置郡县守令与绍大战于界桥瓒军败还蓟绍遣将崔巨业将兵数万攻围故安不下退军南还瓒将歩骑三万人追击于巨马水大破其众死者七八千人乘胜而南攻下郡县遂至平原乃遣其青州刺史田揩据有齐地绍复遣兵数万与揩连战二年粮食并尽士卒疲困互掠百姓野无青草绍乃遣子谭为青州刺史揩与战败退还是岁瓒破禽刘虞尽有幽州之地猛志益盛前此有童謡曰燕南垂赵北际中央不合大如砺唯有此中可避世瓒自以为易地当之遂徙镇焉乃盛修营垒楼观数十临易河通辽海刘虞从事渔阳鲜于辅等合率州兵欲共报瓒辅以燕国阎柔素有恩信推为乌桓司马柔招诱胡汉数万人与瓒所置渔阳太守邹丹战于潞北斩丹等四千余级乌桓峭王感虞恩徳率种人及鲜卑七千余骑共辅南迎虞子和与袁绍将麴义合兵十万共攻瓒兴平二年破瓒于鲍邱斩首二万余级瓒遂保易京开置屯田稍得自支相持岁余麴义军粮尽士卒饥困余众数千人退走瓒徼破之尽得其车重是时旱蝗谷贵民相食瓒恃其才力不恤百姓记过忘善睚眦必报州里善士名在其右者必以法害之常言衣冠皆自以职分富贵不谢人惠故所宠爱类多商贩庸儿所在侵暴百姓怨之于是代郡广阳上谷右北平各杀瓉所置长吏复与辅和合兵瓒虑有非常乃居于高京以铁为门斥去左右男人七岁以上不得入易门专侍姬妾其文簿书记皆汲而上之令妇人习为大言声使闻数百歩以宣传教令疎远賔客无所亲信故谋臣猛将稍有乖散自此之后希复攻战或问其故瓒曰我昔驱畔胡于塞表埽黄巾于孟津当此之时谓天下指麾可定至于今日兵革方始观此非我所决不如休兵力耕以救凶年兵法百楼不攻今吾诸营楼樐千重积谷三百万斛食此足以待天下之变建安三年袁绍复大攻瓒瓒遣子续请救于黑山诸帅而欲自将屯骑直出傍西山以断绍后长史关靖谏曰今将军将士莫不懐瓦解之心所以犹能相守者顾恋其老小而恃将军为主故耳坚守旷日或可使绍自退若舎之而出后无镇重易京之危可立待也瓒乃止绍渐相攻逼瓒众日防乃却筑三重营以自固四年春黑山贼帅张燕与续率兵十万三道来救瓒未及至瓒乃密使行人赍书告续曰昔周末防乱僵尸蔽地以意而推犹为否也不图今日亲当其锋袁氏之攻状若鬼神梯冲舞吾楼上鼓角鸣于地中日穷月急不遑啓处鸟戹归人滀水陵高汝当碎首于张燕驰骤以告急父子天性不言而动且厉五千铁骑于北隰之中起火为应吾当自内出威武决命于斯不然吾亡之后天下虽广不容汝足矣绍得其书如期举火瓒以为救至遂使出战绍设伏兵瓒遂大败复还保中小城自计必无全乃悉缢其姊妹妻子然后引火自焚绍兵趣登台斩之关靖见瓒败叹恨曰前若不止将军自行未必不济吾闻君子陷人于危必同其难岂可以独生乎乃策马赴绍军而死续为屠各所杀田揩与袁绍战死鲜于辅将其众归曹操操以辅为度辽将军封都亭侯阎柔将部曲从曹操击乌桓拜防乌桓校尉封关内侯张燕既为绍所败人众稍散曹操将定冀州乃率众诣邺降拜北平将军封安国亭侯
　　陶谦字恭祖丹阳人也少为诸生仕州郡四迁为车骑将军张温司马西讨边章会徐州黄巾起以谦为徐州刺史击黄巾大破走之境内晏然时董卓虽诛而李傕郭泛作乱关中是时四方断絶谦每遣使闲行奉贡西京诏迁为徐州牧加安东将军封溧阳侯是时徐方百姓殷盛谷实甚丰流民多归之而谦信用非所刑政不理别驾从事赵昱知名士也而以忠直见疎出为广陵太守曹宏等谗慝小人谦甚亲任之良善多被其害由斯渐乱下邳阎宣自称天子谦始与合从后遂杀之而并其众初曹操父嵩避难琅邪时谦别将守隂平士卒利嵩财寳遂袭杀之初平四年曹操击谦破彭城傅阳谦退保郯操攻之不能尅乃还过防取虑睢陵夏邱皆屠之凡杀男女数十万人鸡犬无余泗水为不流自是五县城保无复行迹初三辅遭李傕乱百姓流移依谦者皆殱兴平元年曹操复击谦畧定琅邪东海诸县谦惧不免欲走归丹阳会张邈迎吕布据兖州操还击布是岁谦病死初同郡人笮融聚众数百往依于谦谦使督广陵下邳彭城运粮遂断三郡委输大起浮屠寺上累金盘下为重楼又堂阁周囬可容三千许人作黄金涂像衣以锦防每浴佛輙多设饮饭布席于路其有就席及观者且万余人及曹操击谦徐方不安融乃将男女万口马二千匹走广陵广陵太守赵昱待以賔礼融利广陵资货遂乘酒酣杀昱放兵大掠因以过江南奔豫章杀郡守朱皓入据其城后为扬州刺史刘繇所破走入山中为人所杀昱字元逹琅邪人清已疾恶潜志好学虽亲友希得见之为人耳不邪听目不妄视太仆种拂举为方正
　　袁绍字本初汝南汝阳人司徒汤之孙也父成五官中郎将绍壮健好交结大将军梁冀以下莫不善之绍少为郎除濮阳长遭母忧去官三年礼竟追感防孤又行父服服阕徙居洛阳绍有姿貌威容爱士飬名既累世台司賔客所归加倾心折节莫不争赴其庭士无贵贱与之抗礼辎軿柴毂塡接街陌内官皆恶之中常侍赵忠言于省内曰袁本初坐作声价好飬死士不知此儿终欲何作叔父太傅隗闻而呼绍以忠言责之绍终不改后辟大将军何进掾为侍御史虎贲中郎将中平五年初置西园八校尉以绍为佐军校尉灵帝崩绍劝何进徴董卓胁太后诛宦官转绍司校尉语已见何进传及卓将兵至骑都尉太山鲍信説绍曰董卓拥制彊兵将有异志今不早圗必为所制及其新至疲劳袭之可禽也绍畏卓不敢发顷之卓议欲废立谓绍曰天下之主宜得贤明每念灵帝令人愤毒董侯似可今当立之绍曰今上富于春秋未有不善宣于天下若公违礼任情废适立庶恐众议未安卓按剑叱绍曰竖子敢然天下之事岂不在我我欲为之谁敢不从绍诡对曰此国之大事请出与太傅议之卓复言刘氏种不足复遗绍勃然曰天下健者岂惟董公引佩刀横揖而去悬节于上东门而奔冀州卓购募求绍时侍中周珌校尉伍琼为卓所亲信琼等隂为绍説卓曰夫废立大事非常人所及袁绍不逹大体恐惧出奔非有他志今急购之埶必为变袁氏树恩四世门生故吏徧于天下若收豪杰以聚徒众英雄因之而起山东非公有也不如赦之拜一郡守绍喜于免罪必无患矣卓以为然乃遣授绍勃海太守封邟乡侯绍犹称兼司初平元年绍遂以勃海起兵与从弟后将军术冀州刺史韩馥豫州刺史孔伷兖州刺史刘岱陈留太守张邈广陵太守张超河内太守王匡山阳太守袁遗东郡太守桥济北相鲍信等同时俱起众各数万以讨卓为名绍与王匡屯河内伷屯颍川馥屯邺余军咸屯酸枣约盟遥推绍为盟主绍自号车骑将军领司校尉董卓闻绍起山东乃诛其叔父隗及宗族在京师者皆灭之卓乃遣大鸿胪韩融少府隂循执金吾胡母班将作大匠呉循越骑校尉王瓌譬解绍等诸军绍使王匡杀班坏呉循等袁术亦执杀隂循惟韩融以名徳免是时豪杰既多附绍又感其家祸人思为报州郡蠭起莫不以袁氏为名馥见人情归绍忌其得众恐将圗已常遣从事守绍门不听起兵桥瑁乃诈作三公移书传驿州郡説董卓罪恶天子危逼企望义兵以释国难馥于是方听绍举兵乃谋于众曰助袁氏乎助董氏乎治中刘惠勃然曰兴兵为国安问袁董馥意犹深疑于绍每贬节军粮欲使离散明年馥将麴义反畔馥与战失利绍既恨馥乃与义相结绍客逢纪谓绍曰举大事非据一州无以自立今冀部彊实而韩馥庸才可密要公孙瓒将兵南下馥闻必骇惧并遣辩士为陈祸福馥廹于仓卒可因据其位绍然之益亲纪即以书与瓒瓒遂引兵而至外托讨卓而隂谋袭馥绍乃使外甥陈留髙干及颍川荀谌等説馥曰公孙瓒乘胜来南而诸郡应之袁车骑引兵东向其意未可量也窃为将军危之馥惧曰然则为之柰何谌曰君自料寛仁容众为天下所附孰与袁氏馥曰不如也临危吐决智勇迈于人又孰与袁氏馥曰不如也世布恩徳天下家受其惠又孰与袁氏馥曰不如也谌曰渤海虽郡其实州也今将军资三不如之埶久处其上袁氏一时之杰必不为将军下也且公孙提燕代之卒其锋不可当夫冀州天下之重资若两军并力交兵城下危亡可立而待也夫袁氏将军之旧且为同盟当今之计莫若举冀州以让袁氏袁氏必徳将军公孙瓒不能复与之争矣是将军有让贤之名而身安于太山也馥性素恇怯因然其计馥长史耿武别驾闵纯骑都尉沮授闻而諌曰【沮音葅】冀州虽鄙带甲百万谷支十年绍孤客穷军仰我鼻息譬如婴儿在股掌之上絶其哺乳立可饿杀柰何欲以州与之馥曰吾袁氏故吏且才不如本初度徳而让古人所贵诸君独何病焉先是馥从事赵浮程涣将彊弩万人屯孟津闻之率兵驰还请以拒绍馥又不听乃避位出居中常侍赵忠故舍遣子送印绶以让绍绍遂领冀州牧承制以馥为奋威将军而无所将御引沮授为别驾因谓授曰今贼臣作乱朝廷迁移吾歴世受宠思欲兴复汉室然小白非夷吾不能成霸句践非范蠡无以存国今欲与卿勠力共安社稷将何以匡济之乎授曰将军弱冠登朝播名海内值废立之际忠义奋发单骑出奔董卓懐惧济河而北渤海稽服拥一郡之卒撮冀州之众威陵河朔名重天下若举军东向则黄巾可埽还讨黒山则张燕可灭廻师北首则公孙必禽震胁戎狄则匈奴立定横大河之北合四州之地收英雄之士拥百万之众迎大驾于长安复宗庙于洛邑号令天下诛讨未服以此争锋谁能御之比及数年其功不难绍喜曰此吾心也即表授为奋武将军使监护诸将魏郡审配钜鹿田丰并以正直不得志于韩馥绍乃以豊为别驾配为治中甚见器任馥自怀猜惧辞绍索去往依张邈后绍遣使诣邈有所计议因共耳语馥时在坐谓为圗已无何如厠自杀其冬公孙瓒大破黄巾还屯槃河威震河北冀州诸城无不望风向应绍乃自击之瓒兵三万列为方陈分突骑万匹翼军左右其锋甚鋭绍先令麴义领精兵八百彊弩千张以为前登瓒轻其兵少纵骑腾之义兵伏楯下一时同发瓒军大败斩其所置冀州刺史严纲获甲首千余级麴义追至桥界瓒敛兵还战义复破之遂到瓒营防其牙门余众皆走绍在后十数里闻瓒已破发鞍息马唯衞帐下彊弩数十张大防士百许人瓒散兵二千余骑卒至围绍数重射矢雨下田丰扶绍使却入空垣绍脱兠鍪抵地曰大丈夫当前鬭死而返逃垣墙间邪促使诸弩竞发多伤瓒骑众不知是绍稍引却会麴义来迎骑乃散退三年瓒又遣兵至龙凑挑战绍复击破之瓒遂还幽州不敢复出四年初天子遣太仆赵岐和解关东使各罢兵瓒因此以书譬绍愿奉朝廷诏命共同和好绍于是引军南还三月上巳大会賔徒于薄落津闻魏郡兵反与黑山贼于毒等数万人共覆邺城杀郡守坐中客家在邺者皆忧怖失色或起而啼泣绍容貎自若不改常度贼有陶升者故内黄小吏自号平汉将军独反诸贼将部众逾西城入闭府门具车重载绍家及诸衣冠在州内者身自扞衞送到斥邱绍还因屯斥邱以陶升为建义中郎将六月绍乃出军入朝歌鹿肠山苍岩谷口讨于毒围攻五日破之斩毒并长安所署冀州牧壶夀及其众万余级绍遂寻山北行追击诸贼左髭丈八等皆斩之又击刘石青牛角黄龙左校郭大贤李大目于氐根等复斩数万级皆屠其屯壁遂与黑山贼张燕及四营屠各鴈门乌桓战于恒山燕精兵数万骑数千匹连战十余日燕兵死伤虽多绍军亦疲遂各退麴义自恃有功骄縦不轨绍召杀之而并其众兴平二年拜绍右将军其冬车驾为李傕等所追于曹阳沮授説绍曰将军累叶台辅世济忠义今朝廷播越宗庙残毁观诸州郡虽外托义兵内实相图无有忧存社稷之意且今州城粗定兵彊士附西迎大驾即宫邺都挟天子而令诸侯搐士马以讨不庭谁能御之绍将从其计颍川郭图淳于琼曰汉室陵迟为日久矣今欲兴之不亦难乎且英雄并起各据州郡连徒聚众动有万计所谓秦失其鹿先得者王今迎天子动辍表闻从之则权轻违之则拒命非计之善也授曰今迎朝廷于义为得于时为宜若不早定必有先之者焉夫权不失防功不厌速愿即图之绍以帝立非出己意故不从授议绍有三子谭字显思熙字显雍尚字显甫谭长而惠尚少而美绍后妻刘有宠而偏爱尚数称于绍绍亦竒其姿容欲使传嗣乃以谭继兄后出为青州刺史沮授谏曰世称万人逐一人获之贪者悉止分定故也且年均以贤徳均则卜古之制也愿上惟先代成则之诫下思逐分定之议若其不改祸始此矣绍曰吾欲令诸子各据一州以观其能于是以中子熙为幽州刺史外甥高干为并州刺史建安元年曹操迎天子都许乃下诏书于绍责以地广兵多而专自树党不闻勤王之师而擅相讨伐绍上书列陈功伐以自明于是以绍为太尉封邺侯时曹操自为大将军绍耻为之下僞表辞不受曹操大惧乃让位于绍二年使将作大匠孔融持节拜绍大将军锡弓矢节钺虎贲百人兼督冀青幽并四州然后受之绍每得诏书患有不便于己乃欲移天子自近使説操以许下埤湿洛阳残破宜徙都鄄城以就全实操拒之田丰説绍曰徙都之计既不克从宜早图许奉迎天子动托诏令响号海内此筭之上者不然终为人所禽虽悔无益也绍不从四年春击公孙瓒遂定幽土事在瓒传绍既并四州之地众数十万而骄心转盛贡御稀简主簿耿苞密白绍曰赤徳衰尽袁为黄允宜顺天意以从人心绍以苞白事示军府僚属议者以苞妖妄宜诛绍知众情未同不得已乃杀苞以弭其迹于是选精兵十万骑万匹出攻许以审配逢纪统军事田丰荀谌及南阳许攸为谋主顔良文丑为将帅沮授进説曰近讨公孙师出歴年百姓疲敝仓库无积赋役方殷此国之深忧也宜先遣使献防天子务农逸人若不得通乃表曹操隔我王路然后进屯黎阳渐营河南益作舟船缮修器械分遣精骑抄其边鄙令彼不得安我取其逸如此可坐定也郭图审配曰兵法十围五攻敌则能胜今以明公之神武连河朔之彊众以伐曹操其势譬若覆手今不时取后难图也授曰盖救乱诛暴谓之义兵恃众慿彊谓之骄兵义者无敌骄者先灭曹操奉迎天子建宫许都今举兵南向于义则违且庙胜之策不在彊弱曹操法令既行士卒精练非公孙瓒坐受围者也今弃万安之术而兴无名之师窃为公惧之图等曰武王伐纣不为不义况兵加曹操而云无名且今师徒精勇将士思奋而不及时早定大业所谓天与弗取反受其咎此越之所以霸呉之所以灭也监军之计在于将牢而非见时知防之变也绍纳圗言图等因是谮沮授曰授监统内外威震三军若其浸盛何以制之夫臣不与主同者昌主与臣同者亡此黄石之所忌也且御众于外不宜知内绍乃分授所统为三都督使授及郭图淳于琼各典一军未及行五年左将军刘备杀徐州刺史车胄据沛以背曹操操惧乃自将征备田丰説绍曰与公争天下者曹操也操今东击刘备兵连未可卒觧今举军而袭其后可一往而定兵以防动斯其时也绍辞以子疾未得行丰举杖击地曰嗟乎事去矣夫遭难遇之防而以婴儿病失其会惜哉绍闻而怒之从此遂疏焉曹操畏绍过河乃急击备遂破之备奔绍绍于是进军攻许田丰以既失前几不宜便行谏绍曰曹操既破刘备则许下非复空虚且操善用兵变化无方众虽少未可防也今不如久持之将军据山河之固拥四州之众外结英雄内修农战然后简其精鋭分其竒兵乘虚迭出以扰河南救右则撃其左救左则击其右使敌疲于奔命人不得安业我未劳而彼已困不及三年可坐尅也今释庙胜之策而决成败于一战若不如志悔无及也绍不从丰彊谏忤绍绍以为沮众遂械系之乃先宣檄曰盖闻明主圗危以制变忠臣虑难以立权曩者彊秦弱主赵高执柄专制朝命威福由已终有望夷之祸污辱至今及臻吕后禄产专政擅断万机决事禁省下陵上替海内寒心于是绛侯朱虚兴感奋怒诛夷逆暴尊立太宗故能道化兴隆光明融显此则大臣立权之明表也司空曹操祖父腾故中常侍与左悺徐璜并作妖孽饕餮放横伤化虐人父嵩乞匄擕养因赃买位舆金辇寳输货权门窃盗鼎司倾覆重器操奸阉遗丑本无令徳慓狡锋侠好乱乐祸幕府董统鹰扬埽夷凶逆续遇董卓侵官暴国于是提劒挥鼓发命东夏广罗英雄弃瑕録用故遂与操参咨策畧谓其鹰犬之才爪牙可任至乃愚佻短虑防进易退伤夷折衂数丧师徒幕府輙复分兵命鋭修完补辑表行东郡太守兖州刺史被以虎文授以偏师奨就威柄冀获秦师一克之报而遂乘资防扈肆行酷烈割剥元元残贤害善故九江太守边让英才儁逸以直言正色论不阿谄身被枭悬之戮妻孥受灰灭之咎自是士林愤痛人怨天怒一夫奋臂举州同声故躬破于徐方地夺于吕布彷徨东裔蹈据无所幕府惟强干弱枝之义且不登畔人之党故复援旍擐甲席卷赴征金鼓响震布众破沮拯其死亡之患复其方伯之任是则幕府无徳于兖土而有大造于操也会后銮驾东反羣虏乱政冀州方有北鄙之警匪遑离局故使从事中徐勲就发遣操使缮修郊庙翼衞防主而便放志专行威刼省禁卑侮王僚败法乱纪坐召三台专制朝政爵赏由心刑戮在口所爱光五宗所怨灭三族羣谈者受显诛腹议者防隐戮道路以目百辟钳口尚书记期会公卿充员品而已故太尉杨彪歴典二司元纲极位操因睚眦被以非罪篣楚并兼五毒俱至触情放慝不顾宪章又议郎赵彦忠谏直言议有可纳故圣朝含听改容加锡操欲迷夺时明杜絶言路擅収立杀不俟报闻又梁孝王先帝母弟坟陵尊显松栢桑梓犹宜恭肃操率将吏士亲临发掘破棺裸尸掠取金寳至令圣朝流涕士民伤懐又署发邱中将摸金校尉所过毁突无骸不露身处三公之官而行桀虏之态污国虐民毒施人鬼加其细政苛惨科防互设矰缴充蹊阬穽塞路举手挂网罗动足蹈机塪是以兖豫有无聊之人帝都有吁嗟之怨歴观古今书籍所载贪残虐烈无道之臣于操为甚幕府方诘外奸未及整训加意含覆冀可弥缝而操豺狼野心潜包祸谋乃欲挠折栋梁孤弱汉室除忠害善专为枭雄徃岁伐鼓北征公孙瓒彊御桀逆拒围一年操因其未破隂交书命欲托助王师以见掩袭故引兵造河方舟北济会行人发露瓒亦枭夷故使锋芒挫缩厥圗不果屯据敖仓阻河为固乃欲运螳蜋之斧御隆车之隧幕府奉汉威灵折冲宇宙长防百万胡骑千羣奋中黄育获之士骋良弓劲弩之埶并州越太行青州渉济漯大军泛黄河以角其前荆州下宛叶而掎其后雷震虎歩并集虏廷若举炎火以焚飞蓬覆沧海而注熛炭有何不消灭者哉当今汉道陵迟纲弛纪絶操以精兵七百围守宫阙外称陪衞内以拘质惧簒逆之祸因斯而作乃忠臣肝胆涂地之秋烈士立功之会也可不朂哉乃先遣顔良攻曹操别将刘延于白马绍自引兵至黎阳沮授临行会其宗族散资财以与之曰埶存则威无不加埶亡则不保一身哀哉其弟宗曰曹操士马不敌君何惧焉授曰以曹兖州之明畧又挟天子以为资我虽尅伯珪众实疲敝而主骄将忲军之破败在此举矣扬雄有言六国蚩蚩为嬴弱姬今之谓乎曹操遂救刘延击顔良斩之绍乃度河壁延津南沮授临船叹曰上盈其志下务其功悠悠黄河吾其济乎遂以疾辞退绍不许而意恨之复省其所部并属郭圗绍使刘备文丑挑战曹操又击破之斩文丑再战而禽二将绍军中大震操还屯官度绍进保阳武沮授又説绍曰北兵虽众而果劲不及南军南军谷虚少而资储不如北南幸于急战北利在缓师宜徐持久旷以日月绍不从连营稍前渐逼官度遂合战操军不利复还坚壁绍为高橹起土山射营中营中皆防楯而行操乃发石车击绍楼皆破军中呼曰霹雳车绍为地道欲袭操操輙于内为长堑以拒之又遣竒兵袭绍运车大破之尽焚其谷食相持百余日河南人疲困多畔应绍绍遣淳于琼等将兵万余人北迎粮运沮授説绍可遣蒋竒别与支军于表以絶曹操之钞绍不从许攸进曰曹操兵少而悉师拒我许下必虚若分遣防军星行袭许许防则操为成禽如其未溃亦令首尾奔命破之必矣绍又不能用会攸家犯法审配收系之攸不得志遂奔曹操而説使袭取淳于琼等琼等时宿在乌巢去绍军四十里操自将歩骑五千人夜往攻破琼等悉斩之初绍闻操自击琼谓长子谭曰就使操破琼吾防其营彼固无所归矣乃使高览张郃攻操营不下二将闻琼等败遂奔于操于是绍军惊扰大溃绍与谭等幅巾乘马与八百骑渡河至黎阳北岸入其将军蒋义渠营至帐下把其手曰孤以首领相付矣义渠避帐而处之使宣令焉众闻绍在稍复集余众伪降曹操尽阬之前后所杀八万人沮授为操军所执乃大呼曰授不降也为所执耳操见授谓曰分野殊异遂用地絶不圗今日乃得相见也授对曰冀州失防自取奔北授知力俱困宜其见禽操曰本初无谋不用君计今丧乱过纪国家未定方当与君圗之授曰叔父母弟悬命袁氏若防公灵速死为福操叹曰孤早相得天下不足虑也遂赦而厚遇焉授后谋归袁氏被诛绍外寛雅有局度忧喜不形于色而性矜愎自髙短于从善故及于败及军还或谓田丰曰君必见重丰曰公貎寛而内忌不亮吾忠而吾数以至言迕之若胜而喜必能赦我战败而怨内忌将发若军有利当防全耳今既败矣吾不望生绍还曰吾不用田丰言果为所笑遂杀之官度之败审配二子为曹操所禽孟岱与配有隙因蒋竒言于绍曰配在位专政族大兵彊且二子在南必懐反畔郭圗辛评亦以为然绍遂以岱为监军代配守邺护军逢纪与配不睦绍以问纪对曰配天性烈直每所言行慕古人之节不以二子在南为不义也公勿疑之绍曰君不恶之邪纪曰先所争者私情今所陈者国事绍曰善乃不废配配由是更恊冀州城邑多畔绍复击定之绍自军败后发病七年夏薨未及定嗣逢纪审配宿以骄侈为谭所恶辛评郭圗皆比于谭而与配纪有隙众以谭长当立配纪恐谭立为己不利遂矫绍遗命奉尚为嗣谭自称车骑将军将兵出黎阳尚少与其兵而使逢纪随之谭求益兵审配等又议不与谭怒杀逢纪曹操渡河攻谭谭告急于尚尚留审配守邺自将兵助谭与操相拒于黎阳自九月至明年二月大战城下谭尚败退操将围之乃夜遁还邺操进军尚逆击破之操军还许谭谓尚曰我铠甲不精故前为曹操所败今操军退人怀归志及其未济出兵掩之可令大溃此策不可失也尚疑而不许既不益兵又不易甲谭大怒郭圗辛评因此谓谭曰使先公出将军为兄后者审配之所搆也谭然之遂引兵攻尚战于外门谭败乃引兵还南皮别驾王修率吏人自青州往救谭谭还欲更攻尚问修曰计将安出修曰兄弟者左右手也譬人将鬭而断其左右手曰我必胜若如是者可乎夫弃兄弟而不亲天下其谁亲之属有谗人交鬬其间以求一朝之利愿塞耳勿听也若斩佞臣数人复相亲睦以御四方可横行于天下谭不从尚复自将攻谭谭战大败婴城固守尚围之急谭奔平原而遣颍川辛毗请救于曹操刘表以书諌谭曰天降灾害祸难殷流初交殊族卒成同盟使王室震荡彜伦攸斁是以智逹之士莫不痛心入骨伤时人不能相忍也然孤与太公志同愿等虽楚魏絶邈山河逈逺戮力乃心共奨王室使非族不干吾盟异类不絶吾好此孤与太公无贰之所致也功绩未卒太公殂殒贤允承统以继洪业宣奕世之徳履丕显之祚摧严敌于邺都休烈于朔土顾定疆宇虎视河外凡我同盟莫不景附何悟青蝇飞于竿旌无忌防于二垒使股肱分成二体胷膂絶为异身初闻此问尚谓不然定闻信来乃知阏伯实沈之忿已成弃亲即讐之计已决旃斾交于中原暴尸累于城下闻之哽咽若存若亡昔三王五伯下及战国君臣相弑父子相杀兄弟相残亲戚相灭盖时有之然或欲以成王业或欲以定霸功皆所谓逆取顺守而徼富彊于一世也未有弃亲即异兀其根本而能全于长世者也昔襄公报九世之讐士匄卒荀偃之事是故春秋美其义君子称其信夫伯防之恨于齐未若太公之忿于曹也宣子之承臣业未若仁君之继统也且君子违难不适讐国交絶不出恶声况忘先人之讐弃亲戚之好而为万世之戒遗同盟之耻哉蛮夷戎狄将有诮让之言况我族类而不痛心耶夫欲立竹帛于当时全宗祀于一世岂宜同生分谤争校得失乎若冀州有不弟之慠无慙顺之节仁君当降志辱身以济事为务事定之后使天下平其曲直不亦为髙义邪今仁君见憎于夫人未若郑荘之于姜氏昆弟之嫌未若重华之于象慠然荘公卒崇大隧之乐象慠终受有鼻之封愿捐弃百疴追摄旧义复为母子昆弟如初今整勒士马瞻望鹄立又与尚书谏之并不从曹操遂还救谭十月至黎阳尚闻操度河乃释平原还邺尚将吕旷髙翔畔归曹氏谭复隂刻将军印以假旷翔操知谭诈乃以子整聘谭女以安之而引军还九年三月尚使审配守邺复攻谭于平原配献书于谭劝其缓心抑怒革圗易虑以全友于之情谭复不纳曹操因此进攻邺审配将冯札为内应开突门内操兵三百余人配觉之从城上以大石击门门闭入者皆死操乃凿堑围城周廻四十里初令浅示若可越审配望见笑而不出争利操一夜浚之广深二丈决漳水以灌之自五月至八月城中饿死者过半尚闻邺急将军万余人还救城操逆击破之尚走依曲漳为营操复围之未合尚惧遣隂防陈琳求降不听尚还走蓝口操复进兵急围之尚将马延等临阵降众大溃尚奔中山尽收其辎重得尚印绶节及衣物以示城中城中崩沮审配令士卒曰坚守死战操军疲矣幽州方至何忧无主操出行围审配伏弩射之防中以其兄子荣为东门校尉荣夜开门内操兵配拒战城中生获配操谓配曰吾近行围弩何多也配曰犹恨其少操曰卿忠于袁氏亦自不得不尔意欲活之配意气壮烈终无挠辞见者莫不叹息遂斩之全尚母妻子还其财寳髙干以并州降复为刺史曹操之围邺也谭复背之因掠取甘陵安平勃海河间攻尚于中山尚败走故安从熙而谭悉收其众还屯龙凑十二月曹操讨谭军其门谭夜遁奔南皮临清河而屯明年正月急攻之谭欲出战军未合而破谭被髪驱驰追者意非恒人趋奔之谭堕马顾曰咄儿过我我能富贵汝言未絶口头已断地于是斩郭圗等戮其妻子熙尚为其将焦触张南所攻奔辽西乌桓触自号幽州刺史驱率诸郡太守令长背袁向曹陈兵数万杀白马而盟令曰违者斩众莫敢仰视各以次防至别驾代郡韩珩曰吾受袁公父子厚恩今其破亡智不能救勇不能死于义阙矣若乃北靣曹氏所不能也一坐为珩失色触曰夫举大事当立大义事之济否不待一人可卒珩志以厉事君曹操闻珩节甚髙之屡辟不至卒于家高干复叛执上党太守举兵守壶口关十一年曹操自征干干乃留其将守城自诣匈奴求救不得独与数骑亡欲南奔荆州上洛都尉捕斩之十二年曹操征辽西击乌桓尚熙与乌桓逆操军战败走乃与亲兵数千人奔公孙康于辽东尚有勇力与熙谋曰今到辽东康必见我我独为兄手击之且据其郡犹可以自广也康亦心规取尚以为功乃先置精勇于廐中然后请尚熙熙疑不欲进尚彊之遂与俱入未及坐康叱伏兵禽之坐于冻地尚谓康曰未死之间寒不可忍可相与席康曰卿头颅方行万里何席之为遂斩首送于曹操
　　刘表字景升山阳髙平人鲁恭王之后也身长八尺余姿貌温伟与同郡张俭等俱被讪议号为八顾诏书捕案党人表亡走得免党禁觧辟大将军何进掾初平元年长沙太守孙坚杀荆州刺史王叡诏书以表为荆州刺史时江南宗贼大盛又袁术阻兵屯鲁阳表不能得至乃单马入宜城请南郡人蒯越襄阳人蔡与共谋画表谓越曰宗贼虽盛而众不附袁术因之祸必至矣吾欲征兵恐不能集其策焉出对曰理平者先仁义理乱者先权谋兵不在多贵乎得人袁术骄而无谋宗贼率多贪暴越有所素养者使人示之以利必持众来使君诛其无道施其财用威徳既行襁负而至矣兵集众附南据江陵北守襄阳荆州八郡可传檄而定公路虽至无能为也表曰善乃使越诱宗贼帅至者十五人皆斩之而袭取其众唯江夏贼张虎陈坐拥兵据襄阳城表使越与厐季往譬之乃降江南悉平诸守令闻表威名多解印绶去表遂理兵襄阳以观时变袁术与其从兄绍有隙而绍与表相结故术共孙坚合从袭表表败坚遂围襄阳会表将黄祖救至坚为流箭所中死余众退走及李傕等入长安冬表遣使奉贡傕以表为镇南将军荆州牧封成武侯假表节以为已援建安元年骠骑将军张济自关中走南阳因攻穰城中飞矢而死荆州官属皆贺表曰济以穷来主人无礼至于交锋此非牧意牧受吊不受贺也使人纳其众众闻之喜遂皆服从三年长沙太守张羡率零陵桂阳三郡畔表表遣兵攻围破羡平之于是开土遂广南接五岭北据汉川地方数千里带甲十万余初荆州人情好扰加四方骇震宼贼相扇处处麋沸表招诱有方威懐兼治其奸猾宿贼更为效用万里肃清大小咸悦而服之闗西兖豫学士归者盖有千数表安慰赈赡皆得资全遂起立学校博求儒术綦母闿宋忠等撰立五经章句谓之后定爱民养士从容自保及曹操与袁绍相持于官度绍遣人求助表许之不至亦不援曹操且欲观天下之变从事中郎南阳韩嵩别驾刘先説表曰今豪杰并争两雄相持天下之重在于将军若欲有为起乘其可也如其不然固将择所宜从岂可拥甲十万坐观成败求援而不能助见贤而不肯归此两怨必集于将军恐不得复中立矣曹操善用兵且贤俊多归之其埶必举袁绍然后移兵以向江汉恐将军不能御也今之胜计莫若举荆州以附曹操操必重徳将军长享福祚垂之后嗣此万全之策也蒯越亦劝之表狐疑不断乃遣嵩诣操观望虚实谓嵩曰今天下未知所定而曹操拥天子都许君为我观其衅嵩对曰嵩观曹公之明必得志于天下将军若欲归之使嵩可也如其犹豫嵩至京师天子假嵩一职不获辞命则成天子之臣将军之故吏耳在君为君不复为将军死也惟加重思表以为惮使彊之嵩至许果拜嵩侍中零陵太守及还盛称朝廷曹操之徳劝遣子入侍表大怒以为懐贰陈兵诟嵩将斩之嵩不为动容徐陈临行之言表妻蔡氏知嵩贤谏止之表犹怒乃考杀从行者知无他意但囚嵩而已六年刘备自袁绍奔荆州表厚相待结而不能用也十三年曹操自将征表未至八月表疽发背卒在荆州几二十年家无余积二子琦琮表初以琦貌类于已甚爱之后为琮娶其后妻蔡氏之侄蔡氏遂爱琮而恶琦毁誉之言日闻于表表宠躭后妻每信受焉又妻弟蔡及外甥张允并得幸于表又睦于琮而琦不自宁尝与琅邪人诸葛亮谋自安之术亮初不对后乃共升髙楼因令去梯谓亮曰今日上不至天下不至地言出子口而入吾耳可以言未亮曰君不见申生在内而危重耳居外而安乎琦意感悟隂规出计防表将江夏太守黄祖为孙权所杀琦遂求代其任及表病甚琦归省疾琦素慈孝允等恐其见表而父子相感更有托后之意乃谓琦曰将军命君抚临江夏其任至重今释众擅来必见谴怒伤亲之欢重增其疾非孝敬之道也遂遏于户外使不得见琦流涕而去众闻而伤焉遂以琮为嗣琮以侯印授琦琦怒投之地将因奔丧作难防曹操军至新野琦走江南蒯越韩嵩及东曹掾傅巽等説琮归降琮曰今与诸君据全楚之地守先君之业以观天下何为不可巽曰逆顺有大体彊弱有定势以人臣而拒人主逆道也以新造之楚而御中国必危也以刘备而敌曹公不当也三者皆短欲以抗王师之锋必亡之道也将军自料何与刘备琮曰不若也巽曰诚以刘备不足御曹公则虽全楚不能以自存也诚以刘备足御曹公则备不为将军下也愿将军勿疑及操军到襄阳琮举州降备奔夏口操以琮为青州刺史封列侯蒯越等侯者十五人乃释韩嵩之囚以其名重甚加礼待使条品州人优劣皆擢而用之以嵩为大鸿胪以交友礼待之蒯越光禄勲刘光尚书令初表之结袁绍也侍中从事邓羲谏不听羲以疾退终表世不仕操以为侍中其余多至大官操后败于赤壁刘备表琦为荆州刺史明年卒
　　刘焉字君郎江夏竟陵人鲁恭王后也肃宗元和中徒封竟陵支庶家焉焉少仕州郡以宗室拜郎中去官居阳城山精学教授举贤良方正稍迁南阳太守宗正太常时灵帝政化衰缺四方兵防焉以为刺史威轻既不能禁且用非其人輙争暴乱乃建议改置牧伯镇安方夏清选重臣以居其任焉乃隂求为交阯以避时难议未即行会益州刺史郗俭在政烦扰謡言逺闻而并州刺史张懿凉州刺史耿鄙并为宼贼所害故焉议得用出焉为监军使者领益州牧太仆黄琬为豫州牧宗正刘虞为幽州牧皆以本秩居职州任之重自此而始是时益州贼马相亦自号黄巾合聚疲役之民数千人先杀绵竹令进攻雒县杀郗俭又击蜀郡犍为旬月之间破壊三郡相自称天子众至十余万人遣兵破巴郡杀郡守赵部州从事贾龙先领兵数百人在犍为遂紏合吏民攻相破之龙乃遣吏卒迎焉焉到以龙为校尉徙居绵竹抚纳离叛务行寛厚而隂图异计沛人张鲁母有姿色兼挟鬼道徃来焉家焉遂任鲁为督义司马遂与别部司马张修将兵掩杀汉中太守苏固断絶斜谷杀使者鲁既得汉中遂复杀张修而并其众焉欲立威刑以自尊大乃托以它事杀州中豪彊十余人士民皆怨初平二年犍为太守任岐及贾龙并反攻焉焉撃破皆杀之自此意气渐盛遂造作乘舆车重千余乘焉四子范为左中郎将诞治书御史璋奉车都尉并从献帝在长安惟别部司马随焉在益州朝廷使璋晓譬焉焉留璋不复遣兴平元年征西将军马腾与范谋诛李傕焉遣叟兵五千助之战败范及诞并见杀焉既痛二子又遇天火烧其城府车重延及民家馆邑无余于是徙居成都遂发背疽卒州大吏赵韪等贪璋温仁立为刺史诏书因以璋为监军使者领益州牧以韪为征东中郎将先是荆州牧刘表在州僭拟乘舆器服韪以此遂屯兵胊防备表初南阳三辅民数万户流入益州焉悉收以为众名曰东州兵璋性柔寛无威畧东州人侵暴为民患不能禁制旧士颇有离怨赵韪之在巴中甚得众心璋委之以权韪因人情不辑乃隂结州中大姓建安五年还共击璋蜀郡广汉犍为皆反应东州人畏见诛灭乃同心并力爲璋死战遂破反者进攻韪于江州斩之张鲁以璋闇懦不复承顺璋怒杀鲁母及弟而遣其将厐羲等攻鲁数为所破鲁部曲多在巴土故以羲为巴郡太守鲁因袭取之遂雄于巴汉十三年曹操自将征荆州璋乃遣使致敬操加璋振威将军兄平宼将军璋因遣别驾从事张松诣操而操不相接礼松懐恨而还劝璋絶曹氏而结好刘备璋从之十六年璋闻曹操当遣兵向汉中讨张鲁内懐恐惧松复説璋迎刘备以拒操璋即遣法正将兵迎备璋主簿巴西黄权諌曰刘备有枭名今以部曲遇之则不满其心以賔客待之则一国不容二主此非自安之道从事广汉王累自倒悬于州门以谏璋一无所纳备自江陵驰至涪城璋率歩骑数万与备会张松劝备于会袭璋备不忍明年出屯葭萌松兄广汉太守肃惧祸及已乃以松谋白璋收松斩之勑诸闗戍勿复通备备大怒还兵击璋所在战尅十九年进围成都数十日城中有精兵三万人谷支一年吏民咸欲拒战璋言父子在州二十余岁无恩徳以加百姓而攻战三载肌膏草野者以璋故也何心能安遂开城出降羣下莫不流涕备迁璋于公安归其财寳后以病卒
　　袁术字公路汝南汝阳人司空逢之子也少以侠气闻数与诸公子飞鹰走狗后颇折节举孝亷累迁至河南尹虎贲中郎将时董卓欲废立以术为后将军术畏卓之祸出奔南阳会长沙太守孙坚杀南阳太守张咨引兵从术刘表上术为南阳太守术又表坚领豫州刺史使率荆豫之卒击破董卓于阳人术从兄绍因坚讨卓未反逺遣其将会稽周昕夺坚豫州术怒击昕走之绍议欲立刘虞为帝术好放纵惮立长君托以公义不肯同积此衅隙乃各外交党援以相圗谋术结公孙瓉而绍连刘表豪杰多附于绍术怒曰群竖不吾从而从吾家奴乎又与公孙瓒书云绍非袁氏子绍闻大怒初平三年术遣孙坚击刘表于襄阳坚战死公孙瓒使刘备与术合谋共逼绍绍与曹操防击皆破之四年术引军入陈留屯封邱黑山余贼及匈奴于扶罗等佐术与曹操战于匡亭大败术退保雍邱又将其余众奔九江杀扬州刺史陈温而自领之又兼称徐州伯李傕入长安欲结术为援乃授术左将军假节封阳翟侯初术在南阳戸口尚数十百万而不修法度以钞掠为资奢恣无厌百姓患之又少见防书言代汉者当涂高自云名字应之又以袁氏出陈为舜后以黄代赤徳运之次遂有僭逆之谋又闻孙坚得传国玺遂拘坚妻夺之兴平二年冬天子播越败于曹阳术大防羣下因谓曰今海内鼎沸刘氏微弱吾家四世公辅百姓所归欲应天顺人于诸公何如众莫敢对主簿阎象进曰昔周自后稷至于文王积徳累功三分天下犹服事殷明公虽奕世克昌孰若有周之盛汉室衰微未若殷纣之敝也术嘿然使召张范范称疾遣弟承往应之术问曰昔周室陵迟则有桓文之霸秦失其政汉接而用之今孤以土地之广人民之众欲徼福于齐桓拟迹于高祖可乎承对曰在徳不在众茍能用徳以同天下之欲虽云匹夫霸王可也若陵僭无度干时而动众之所弃谁能兴之术不説自孙坚死子策复领其部曲术遣击扬州刺史刘繇破之策因据江东策闻术将僭号与书谏止之术不纳策遂与术絶建安二年术因河内张炯符命遂果僭号自称仲家以九江太守为淮南尹置公卿百官郊祀天地乃遣使以窃号告吕布并为子聘布女布执术使送许术大怒遣兵攻布大败而还术又率兵击陈国诱杀其王宠及相骆俊曹操乃自征之术闻大骇即走度淮留其将张勲桥防于蕲阳以拒之操击破斩防而勲退走术兵弱大将死众情离叛加之旱荒士民冻馁江淮间相食殆尽时舒仲应为术沛相术以米十万斛与为军粮仲应悉散以给饥民术怒陈兵将斩之仲应曰知当必死故为之耳寜可以一人之命救百姓于涂炭术下马牵之曰仲应足下独欲享重名而不与吾共之邪术虽矜名尚竒而天性骄肆尊已陵物及窃伪号淫侈滋甚媵御数百无不兼罗纨厌梁肉自下饥困莫之简卹于是资实空尽不能自立四年夏乃烧宫室奔其部曲陈简雷薄于灊山复为简等所拒遂大困穷士卒散走忧懑不知所为遂归帝号于绍曰禄去汉室久矣天下提挈政在家门豪雄角逐分割疆宇此与周末七国无异唯彊者兼之耳袁氏受命当王符瑞炳然今君拥有四州人户百万以彊则莫与争大以位则无所比高曹操虽欲扶衰奨防安能续絶运起已灭乎谨归大命君其兴之绍阴然其计术因此欲北至青州从袁谭曹操使刘备徼之不得过复走还夀春六月至江亭坐箦牀而叹曰袁术乃至是乎因愤慨结病欧血死妻子依故吏庐江太守刘勲孙策破勲复见收视术女入孙权宫中子曜仕呉为郎中
  </div>
  <div class="pagination">
   <a href="通志_page110.html">
    上一页
   </a>
   <span>
    ...
   </span>
   <a href="通志_page106.html">
    106
   </a>
   <a href="通志_page107.html">
    107
   </a>
   <a href="通志_page108.html">
    108
   </a>
   <a href="通志_page109.html">
    109
   </a>
   <a href="通志_page110.html">
    110
   </a>
   <span class="current-page">
    111
   </span>
   <a href="通志_page112.html">
    112
   </a>
   <a href="通志_page113.html">
    113
   </a>
   <a href="通志_page114.html">
    114
   </a>
   <a href="通志_page115.html">
    115
   </a>
   <a href="通志_page116.html">
    116
   </a>
   <span>
    ...
   </span>
   <a href="通志_page112.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
