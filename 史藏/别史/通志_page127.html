<!DOCTYPE html>
<html>
 <head>
  <meta charset="utf-8"/>
  <title>
   通志 - 第 127 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 127 页/共 155 页
  </h1>
  <div class="content">
   窦泰字世寜太安捍殊人也本出清河观津曾祖罗魏统万镇将因居北邉父乐魏末破六韩防陵为乱与镇将杨钧固守遇害泰贵赠司徒初泰母夣风雷暴起若有雨状出庭观之便是电光夺目驶雨霑洒寤而惊汗遂有娠焉期而不产大以忧惧有女巫谓之曰渡河湔裙产子必易便向水所忽见一人曰当生贵子可徙而南泰母従之顷之生泰及长善骑射有勇略泰父兄战没于镇泰身负骸骨归尔朱荣荣嘉之従讨邢杲有功拜龙骧将军神武之为晋州请泰为镇城都督参谋军事従起义信都封广阿伯従破四胡及神武入洛以预谋定策除车骑大将军仪同三司进爵为公尔朱兆败保秀容分兵守崄神武毎扬声云欲讨之师出复止如此者数四神武揣兆歳首必应会饮使泰率精骑先驱一日一夜五百里兆军人因宴休惰忽见泰军莫不夺气神武因而尅之迁侍中京畿大都督寻领御史中尉泰以勲戚居台虽无紏举而百寮畏惧天平三年神武西讨令泰自潼闗入四年泰至农小闗为周文所袭众尽没泰自杀焉初泰将发邺邺有化尼謡云窦行台去不囬未行之前夜半忽有朱衣冠帻数十人入台云收窦中尉宿直兵吏莫不惊惶出入数至俄顷乃去旦视闗键不异方审非人盖其败死之兆也赠大司马太尉録尚书事定州刾史谥曰武贞泰妻武眀娄后妺也泰虽以亲待而功名自建齐受禅祭告其墓皇建初配享髙祖神武庙庭子孝敬嗣位仪同三司
　　尉景字士真善无人也秦汉置尉之官其先世有居此軄因以为氏焉景性温厚颇有侠气魏孝昌中北镇反景与神武随众南下入杜洛周军中神武与景等谋杀周不克仍共归尔朱荣随荣征讨为安武将军以军功封博陵县伯荣死尔朱兆等逆乱景密白神武圗之遂従神武起义信都平邺韩陵之战惟景所统失利神武入洛留景镇邺授骠骑大将军进爵为公景妻常山郡君神武之姊也以勲戚毎有军事与库狄干常被委重而不能忘懐财利神武毎嫌责之转冀州刾史又大纳贿发夫猎死者三百人库狄干与景在神武坐请作御史中尉神武曰何意下求卑官干曰欲捉尉景神武大笑令优者石董桶戯之董桶剥景衣曰公剥百姓董桶何为不剥公神武诫景曰可以无贪也景曰与尔计生活孰多我止人上取尔割天子调神武笑而不答改封长乐郡公歴位太保太傅坐匿亡人见禁止使崔暹谓文襄曰语阿儿富贵欲杀我邪神武闻之泣诣阙曰臣无尉景无以至今日三请帝乃许之于是黜为骠骑将军军开府仪同三司神武告景景恚卧不起呌曰杀我时趣邪常山君谓神武曰老人去死近何忍煎逼至此又曰我为尔汲水胝生因出其掌神武抚景为之屈膝先是景有果下马文襄求之景不与曰土相扶为墙人相扶为王一马亦不得畜而索也神武对景及常山君责文襄而杖之常山君泣救之景曰小儿惯去放使作心腹何湏干啼湿哭不聴打邪元象初周文遣金祚率都督皇甫知达入防东雍景督诸军讨禽之寻授青州刾史操行颇改百姓安之徴授大司马遇疾薨于州赠太师尚书令齐受禅以景元勲诏祭告其墓皇建初配享髙祖庙庭追封长乐王子粲少歴显职性麤武天保初封库狄干等为王粲以父不预王爵大恚恨十余日闭门不朝文宣怪遣使就宅问之粲隔门谓使人曰天子不封粲父为王粲不如死使者云湏开门受粲遂弯弓隔门射使者使者以状闻文宣使段韶谕旨粲见韶惟抚膺大哭不答一言文宣亲诣其宅慰之方复朝请寻追封景长乐王粲袭爵位司徒太傅薨子世辨嗣周师将入邺令世辨率千余骑觇出滏口登髙□遥见羣鸟飞起谓是西军旗帜即驰还比至紫陌桥不敢囬顾隋开皇中卒于浙州刾史
　　娄昭字菩萨代郡平城人也武眀皇后之母弟祖提防杰有识度家僮千数牛马以谷量性好周给士多归附之魏太武时以功封真定侯父内干有武功未仕而卒昭贵魏朝赠司徒齐受禅追封太原王昭方雅正直有大度深谋腰带八尺弓马冠世神武亲重之昭亦早识人防曲尽礼敬数随神武猎毎致请不宜乗危歴险神武将出信都与昭密谋昭賛成大防即以昭为中军大都督从击破尔朱兆于广阿封安喜县伯改济北公又从防邺破四胡累拜骠骑大将军开府又徙濮阳公授领军将军魏孝武将贰于神武昭揣知防意以疾辞还晋阳后从神武入洛魏孝静之立也昭预大策兖州刾史樊子鹄防州反以昭为东道大都督率诸将讨平之子鹄既死诸将劝昭尽捕诛其党昭曰此州无状横被残贼企望王师以解涂炭其贼是怨其人何罪遂皆舍焉后转大司马仍领军迁司徒持重守法时人称之出为定州刾史昭好酒晚得偏风虽愈犹不任剧务在州事委僚属昭举大纲而已薨于州赠假黄钺太师太尉谥曰武齐受禅诏祭告其墓封太原王皇建初配享髙祖庙庭长子仲逹嗣改封濮阳王次子定远少歴显职外戚中偏为武成爱狎别封临淮郡王武成大渐与赵郡王等同受顾命位司空赵郡王之奏黜和士开定远与其谋遂纳士开贿赂成赵郡之祸其贪鄙如此寻除瀛州刾史初定逺弟季略穆提婆求其伎妾定远不许因髙思好作乱提婆令临淮国郎中告定远隂与思好通后主令开府叚畅率三千骑掩之令侍御史赵秀通至州以赃货事劾定逺定逺疑有变遂缢而死昭兄子叡字佛仁父防魏南部尚书叡防孤被叔父昭所飬为神武帐内都督封掖县子累迁兖州刾史在任贪縦深为文襄所责后改封九门县公齐受禅除领军将军别封安定侯叡无他器干以外戚贵幸縦情财色为瀛州刾史聚敛无厌皇建初封东安王大宁元年进位司空平髙归彦于冀州还拜司徒河清三年滥杀人为尚书左丞宋仲羡弹奏经赦乃免寻为太尉以军功进大司马武成至河阳仍遣总偏师赴悬瓠叡在豫境留停百余日专行非法诏免官以王还第寻除太尉薨赠大司马子子产嗣位开府仪同三司
　　库狄干善无人也曾祖越豆养魏道武时以功割善无之西腊汗山地方百里以处之后率部落北迁因家朔方干鲠直少言有武艺魏正光初除埽逆党授将军宿卫于内以家世寒乡不宜毒暑得使冬入亰师夏归乡里孝昌元年北邉挠乱奔云中为刾史费穆送于尔朱荣建义初随荣入洛授伏波将军神武临晋州请干为都督仍从起义信都平邺破四胡于韩陵除车骑大将军封广平县公寻进郡公河隂之役诸将大防惟干兵退神武以其旧功竟不黜责寻转太保太傅及髙仲密以虎牢叛神武讨之以干为大都督总前驱干上道不过家见侯景不遑食景使骑追餽之时周文自将至洛阳军容甚盛诸将狐疑未欲南度干首建大筞决计济河神武大兵继至遂大破之迁为定州刾史干宿将不闲吏事事多烦拥狱讼委积然清约自居不为吏民之患迁太师天平初以干元勲佐命封章武郡王累转太宰干尚神武妺乐陵长公主以亲地见待自预勤王常总大众威望之重为诸将所伏而防为严猛曾诣京师魏谯王元孝友于公门集会言戯过常诸公无能靣折者干正色责之孝友大慙时人称善天保中薨赠假黄钺太宰给輼辌车谥曰景烈干不知书署名为干字逆上画之时人谓之穿锤又有武将王周者署名先为吉而后成其外二人至孙始并知书干皇建初配享髙祖庙庭子伏敬位仪同三司伏敬子士文仕周入隋性酷烈列在酷吏传中
　　韩轨字伯年太安狄那人也少有志操性沉深喜怒不形于色神武镇晋州引为镇城都督及起义信都轨賛成大筞従破尔朱兆于广阿又従战韩陵封平昌县侯仍督中军破尔朱兆于赤谼除车骑大将军出为晋州刾史慰喻山胡莫不绥附再迁秦州刾史轨性寛和罕行楚挞甚得邉民之心西魏前后遣将东伐又周文自屯盐仓轨身先士卒每战必尅神武廵秦州欲以轨还仍赐城民户别绢布两疋州民田昭等七千户皆辞不受惟乞留轨神武嘉叹乃留焉频以军功进封安德郡公迁瀛州刾史在州聚敛为御史紏劾削除官爵未防复其安德郡公歴位中书令司徒齐受禅封安德郡王授司徒轨妺为神武所纳生上党王涣复以勲庸歴登台铉甞以谦恭自处不以富贵骄人当世称之后拜大司马従文宣征蠕蠕在军暴薨赠假黄钺太宰太师朔州刾史谥曰肃武皇建初配享文襄庙庭子晋眀嗣天统中改封东莱王晋眀有侠气诸勲贵子孙中防留心学问好酒诞縦招引賔客一席之费动至万钱犹恨俭率朝廷欲处之贵要地必以疾辞告人云废人饮羙酒对名胜安能作刀茟吏披反故纸邪武平末除尚书左仆射百余日便谢病辞官
　　叚荣字子茂姑臧武威人也祖信仕沮渠氏后入魏以豪族徙北邉仍家于五原郡父连安北府司马荣少好歴术专意星象正光初语人曰天垂象见吉凶吾今观乾象察人事不及十年当有乱矣或问曰起于何处何处可避乎荣曰致乱之源此地为始恐天下因此横流无所避也未防遇乱与乡旧拥妻子南趣平城属杜洛周为乱荣与神武谋诛之不防共奔尔朱荣后神武建义山东荣賛大筞为行台右丞西北道慰喻大使廵方晓喻所在下之神武南讨邺留荣镇信都仍授镇北将军定州刾史时攻邺未尅所湏军资荣输转无阙神武入洛论功封姑臧县侯转瀛州刾史荣妻娄皇后长姊也荣恐神武招私亲之议固推诸将竟不之州寻歴相济秦三州刾史所在百姓爱之神武将图闗右与荣宻谋荣盛称未可及渭曲失利神武悔之曰吾不用叚荣之言以至于此授仪同三司寻除山东大行台领本州流民大都督甚得物情元象初卒赠大尉谥曰昭景皇建初配享髙祖庙庭二年重赠大司马尚书令武威王长子韶嗣韶字孝先少工骑射有将领才略以武眀皇后甥神武益器之甞置左右以为心腹建义初领亲信都督従神武拒尔朱兆战于广阿神武谓韶曰彼众我寡其若之何韶曰所谓众者得众人之死所谓彊者得天下之心尔朱荣裂冠毁冕防本塞原邙山之会缙绅何罪兼杀主立君不脱旬朔天下思乱十室而九王躬昭德义诛君侧之恶何往而不尅乎神武曰吾虽以顺讨逆恐无天命韶曰韶闻小能敌大小道大滛皇天无亲惟徳是辅今尔朱外贼天下内失善人智者不为谋勇者不为鬬不肖失职贤者取之复何疑也遂与兆战兆军溃及韩陵之战韶督所部先锋陥阵从神武追尔朱平之拜武衞将军封下洛县男后廽赐父爵姑臧县侯又从神武御周文于邙山神武身在行间为西魏将贺防胜所窘韶从傍驰马引矢反射一箭毙其前驱追骑惮莫敢前者遂免西军退赐鞍马并金进爵为公迁镇东将军武定四年从征玉壁时神武不豫攻城未下召集诸将共论进止之宜谓大司马斛律金司徒韩轨左衞将军刘丰等曰吾每与段孝先论兵殊有英略若使比来用其谋亦可无今日之劳矣吾患势危笃恐或有不虞欲委孝先以邺下之事何如金等咸曰知臣莫若君实无出孝先者仍令韶从文宣镇邺召文襄赴军顾命文襄曰段孝先忠厚智勇亲戚之中惟有此子军旅大事宜共筹之五年春神武崩于晋阳秘不发丧俄而侯景为乱文襄还邺留韶守晋阳委以军事文襄还赐女乐十数人并金帛迁骠骑大将军开府仪同三司封长乐公文宣受禅除尚书右仆射迁兾州刾史别封覇城侯加特进唘求以侯与继母弟孝言论者羙之迁尚书仆射天保四年梁将东方白额潜至宿豫扰动淮泗诏韶讨之既至会梁将严超逹等军逼泾州陈武将攻广陵尹令思谋袭盱眙三军咸惧韶谓诸将曰自梁氏丧乱国无定主人懐去就陈覇先外托同徳内有离心吾揣之熟矣乃留仪同三司敬显儁等围宿豫自倍道赴泾州涂出盱眙令思不虞大军卒至望旗而奔进破超逹军廽赴广陵击陈武军大破之尽获其舟舰器械陈武遁去乃旋师攻宿豫遣辩士喻白额于是白额开门请盟韶为受盟韶度白额终不为用因执而斩之并其诸弟并传首京师封平原郡王歴司空司徒大将军尚书令太子太师以继母忧去軄寻起为大司马仍尚书令迁录尚书事并州刾史及髙归彦作乱韶与东安王娄叡平之迁太傅赐归彦果园十畆仍莅并州为政不存小察甚得人和周文遣将率夷与突厥合众逼晋阳武成自邺倍道赴援突厥従北结阵而前东拒汾河西被岚州时大雪之后周人以歩卒为前锋従西山而下去城五里诸将或欲逆击之韶曰歩人气力自有限今积雪既厚逆战非便不如阵以待之彼劳我逸破之必矣既战大破之武成嘉其功别封武徳公进位太师周冡宰宇文护母阎氏先配中山宫防闻阎尚存乃因邉境移书请还其母并通隣好时突厥犯邉韶军于塞下武成遣黄门徐世乗传赍周书问韶韶以周人反覆本无信义防外托为相其实主也旣为其母请和不遣一介使申其情理仍防移书即送其母恐示之以弱以臣管见且外许之待通和讫而后放之为便不聴遂遣使以礼将送护既得母乃遣将尉迟廽等袭洛阳诏遣兰陵王长恭大将军斛律光击之军次于邙山之下逗遛未进武成诏韶曰今欲遣王赴洛阳之围但突厥在北复须镇御王谓如何韶曰北虏侵邉事等疥癣今西羗闚逼便是膏肓之病请奉诏南行帝仍令韶赴洛督精骑一千发晋阳五日便济河至大和谷便值周军与诸将结阵以待之韶为左军兰陵王为中军斛律光为右军周军仍以歩人在前山上逆战韶以彼歩我骑且引且却待其力乃遣下马击之短兵始交周人大溃洛城之围亦即奔遁尽弃营幕自印山而至谷水三十里中军资器械弥漫川泽车驾幸洛阳亲劳将士于河隂置酒髙防防勲命赏除韶太宰封灵武县公天统二年除左丞相四年别封永昌郡公食沧州干武平二年出晋州道筑威敌平防二城而还二月周师来防遣韶与右丞相斛律光太尉兰陵王长恭往行达西境有柏谷城者敌之絶险诸将莫肯攻围韶曰汾北河东势为国家之有若不去柏谷事同痼疾计彼兵防在南道今断其要路救不能来城势虽髙其中甚狭火弩射之一旦可尽遂攻之城溃仍城华谷置戍而还封广平郡公是月周又遣将攻邉斛律光先率军御之韶亦请行五月到服秦城西人于姚襄城南更起城镇韶抽壮士従北袭之使人潜度河告姚襄城中内外相应进战大破之诸将咸欲攻其新城韶曰此城一靣阻河三面地险不可攻不如更作一城壅其要道破服秦并力圗之从之六月徙围定阳七月屠其外城时韶病在军中谓兰陵王曰此城三靣重涧并无走路唯虑东靣一处耳贼若突围必従此出长恭乃设伏其夜果如防伏兵击之大溃获其仪同若干寳开府杨轨韶竟以病薨上举哀东堂大鸿胪监护丧事赐温眀秘器輼辌车军校之士阵送至平思墓所发卒起冡赠假黄銊相国太尉録尚书事朔州刺史諡忠武韶出总军旅入参帷幄功既居髙重以婚媾之故望倾朝野而长于计略善于御众得将士之心临敌之日人人争奋又雅性温慎有宰相风教训子弟闺门肃雍事后母以孝闻齐世勲贵之家罕有及者然僻于好色虽居要重防服闲行魏黄门郎元瑀妻皇甫氏縁瑀谋反没官韶羙之上启固请文襄赐之别宅处之礼同正嫡尤啬于财亲戚故旧略无施与其子深尚公主并省丞郎在家佐事十余日事毕辞还人唯赐一杯酒元妃所生三子懿深亮皆宦逹懿字徳猷尚颍川长公主拜驸马都尉袭爵平原王位行台右仆射兼殿中尚书卒子寳鼎尚中山公主隋开皇中开府仪同三司大业初卒于饶州刺史深字徳深羙容貌寛谨有父风天保中受父封姑臧县公尚东安公主位侍中韶病笃诏封深济北王以慰其意入周拜大将军郡公坐事死亮字徳堪隋大业初位汴州刺史卒于汝南郡守韶弟孝言少警发有风仪齐受禅其兄韶以别封霸城县侯授之歴位中书黄门侍郎典机宻食渔阳郡干又歴秘书监度支尚书皇建初又迁清都尹孝言本以勲戚余绪致位通显至此便骄奢放逸无所忌惮曽夜过其客宋孝生家呼坊人防援不时赴遂拷杀之又与诸淫妇宻游其夫觉又拷掠而殒时苑内湏果木课民间及僧寺备输孝言悉分向其私宅种植又殿内及园中须石差车従漳河运载复分车廻取事发出为海州刺史累迁吏部尚书祖珽执政将废赵彦深引孝言为助加侍中孝言既无深鉴又待物不平抽擢之徒非贿则旧有将作丞崔成忽于众中抗言曰尚书天下尚书岂独叚家尚书也孝言无辞以答唯厉色遣下而已寻除中书监加特进又托韩长鸾共构祖珽之短及珽出后孝言除尚书右仆射仍掌选举恣情用舍请谒大行勑浚京城北隍孝言监作仪同三司崔士顺将作大匠元士将太府少卿郦孝裕尚书左戸郎中薛叔昭司州中従事崔龙子清都尹丞李道隆邺县令尉长卿临漳令崔象咸安令高子彻等并在孝言部下典作日别置酒髙防诸人膝行跪伏称觞上夀咸自陈屈滞更请转官孝言意色扬扬以为己任皆随事报答许有加授富商大贾多被铨擢所进用人士咸是麤险放縦之流寻迁左仆射特进侍中如故孝言富贵豪侈尤好女色后娶娄定逺妾董氏大耽爱之为此内外不和更相纠列又于晋阳监作坐事除名徙光州隆化主败后有勑还孝言虽黩货无厌恣情酒色然举止风流招致名士羙景良辰未尝虚弃赋诗奏妓毕尽欢洽虽草莱之士粗关文艺多引入賔馆与同兴赏其贫踬者亦时有乞遗世论复以此多之齐亡入周授上开府斛律金字阿六敦朔州勑勒部人也髙祖倍俟利以壮勇有名塞表魏道武时率戸内附外大羽真赐爵孟都公祖幡地斤殿中尚书父那瓌光禄大夫赠司空金性敦直善骑射行兵用匈奴法望尘识马歩多少嗅地知军度逺近初为军主与懐朔镇将杨钧送蠕蠕主阿那瓌瓌见金猎射叹其工正光末破六韩拔陵搆逆金拥众属焉陵署金王号金度陵终败灭乃统所部叛陵诣云州魏除为第二领人酋长秋朝亰师春还部落号曰雁臣仍稍引南出黄堆为杜落周所破与兄平二人脱身归尔朱荣荣表金为别将频有战功加镇将军孝荘立赐爵阜城男位金紫光禄大夫及尔朱兆等逆乱神武宻懐匡复之计金与娄昭库狄干等赞成大谋神武南攻邺留金守信都委以后事复防神武平邺太昌初以金为汾州刺史进爵为侯従神武破纥豆陵于河西沙苑之役神武以地阨少却军为西师所乗遂乱张华原以簿帐歴营防兵莫有应者神武将集兵更战金曰众散将离其势不可复用宜急向河东神武据鞍未动金以鞭拂马神武乃还于是大崩丧甲士八万侯景敛西魏力人持大棒守河桥衣厚甲射之不入贺拔仁其转面射之一发毙之是役也无金先请还防至危殆及髙仲宻西叛周文攻洛阳从神武破之还除大司马改封石城郡公后従攻玉壁军还神武使金总督大众归晋阳金性质直不识文字本名敦苦其难署改名为金従其便易犹以为难司马子如教为金字作屋况之其字乃就神武重其古质每诫文襄曰尔所使多汉人有防此人者勿信之文襄嗣事为肆州刺史侯景叛金帅军助讨文宣受禅封咸阳郡王天保二年除太师四年解州以太师还晋阳车驾数幸其第六宫及诸王尽従置酒作乐极夜方罢帝欣甚诏金第二子丰乐为武衞大将军赐帛五千匹因谓金曰公元勲佐命父子忠诚朕当结以婚姻永为藩卫乃诏金孙武都尚义寜公主成礼之日帝従皇太后幸金宅皇后太子诸王皆従其见待如此后蠕蠕为突厥所破种落分散虑其犯塞惊扰邉民乃诏金率骑二万屯白道以备之多所俘获并表陈虏可击之状文宣于是率众与金共讨之大获而还进位右丞相食齐州干迁左丞相帝晚年败徳尝持矟走马以拟金胷者三金立不动于是赐物千段孝昭践阼纳其孙女为太子妃金曾乗歩援车至阶武成登极礼遇弥重又纳其孙女为太子妃金曽遣人献食中书舍人李若误奏云金自来武成出昭阳殿勑侍中髙文遥将羊车引之若知事误更不敢出殿廊下文遥还覆奏帝骂若云空头汉合杀亦不加罪金长子光大将军次子羡及孙武都并开府仪同三司出镇方岳其余子孙皆封侯贵逹一门一皇后二太子妃三公主尊宠之盛当时莫与为比金尝谓光曰我虽不读书闻古来外戚梁冀等无不倾灭女若有宠诸贵妬人女若无宠天子嫌人我家直以立勲抱忠致富贵岂可借女也辞不获免尝以为忧天统三年薨年八十武成举哀西堂后主又举哀于晋阳赠假黄钺相国太尉公赠钱百万谥曰武子光嗣光字眀月马面彪身神爽雄桀少言笑工骑射初为侯景部下彭乐谓髙敖曹曰斛律家小儿不可三度将行后夺人名以库直事文襄従出野见防雁飞来文襄使光驰射之以二矢俱落焉后従金西征周文长史莫孝晖时在行间光驰马射中之因禽于阵时年十七神武嘉之擢为都督封永乐县子又尝従文襄于洹桥校猎见一大鸟云表飞飏光引弓射之正中其颈此鸟形如车轮旋转而下至地乃大雕也丞相属邢子髙见而叹曰此射雕之手也时号落雕都督齐受禅别封西安县子皇建元年进爵钜鹿郡公时乐陵王百年为皇太子求妃孝昭以光世载醇谨着勲王室纳其长女为太子妃光频歳破周师又破突厥复筑城戍歴位太子太保尚书令司空司徒河清三年周遣大司马尉迟迥柱国齐公宪庸公王雄等众称十万攻洛阳光率骑五万驰往赴击战于邙山迥等大败光亲射雄杀之迥宪仅而获免尽収其甲兵辎重仍为京观武成幸洛阳防勲班赏迁太尉初文宣时周人常惧齐兵西度尝以冬月守河椎冰及帝即位朝政渐紊齐人椎冰惧周兵之逼光忧曰国家尝有吞关陇之志今日至此而唯翫声色先是武成纳光第二女为太子妃天统元年拜为皇后光转大将军三年六月以父丧去官寻诏起光及弟羡并复位秋拜光太保袭爵咸阳王迁太傅十二月周又遣将围洛阳壅絶粮道武平元年正月诏光率歩骑三万讨之锋刃才交周将宇文胜众大溃至宜阳军还击周齐公宪等众大破之虏其开府都督五人诏加右丞相并州刺史其年冬光又率歩骑五万于玉壁筑华谷龙门二城又与宪等相持宪不敢动二年率众筑平陇等镇戍十三所周柱国枹罕公普屯威柱国韦孝寛等来逼平陇光与战于汾水大破之周遣其柱国纥干广略围宜阳光率歩骑五万赴之战于城下取周建安等四戍捕千余人而还军未至邺勑令便放军散光以为军人多勲功未得慰劳若即便散恩泽不施乃宻通表请使宣防军仍且进朝廷发使迟留军还将至紫陌光驻营待使帝闻光军营已逼甚恶之急令舎人光先入见然后宣劳散兵拜光左丞相别封清河郡公光尝在朝堂垂帘而坐祖珽不知乗马过其前光怒而谓人曰此人乃敢尔后珽在内省言声髙慢光过闻之又怒珽知光忿而赂其従奴榼头榼头曰自公用事相王每夜抱膝叹曰盲人用权国必破矣珽省事禇士达梦人倚户授其诗曰九升八合粟角斗定非真堰却津中水将留何防人以告珽珽占之曰角斗斛字津却水何留人合成律字非真者解斛律于我不实士达又言所梦状乃其父形也珽由是惧又穆提婆求娶光庶女不许帝赐提婆晋阳之田光言于朝曰此田神武以来常种禾饲马数千匹以拟宼难今赐提婆无乃阙军务也帝又以邺清风园赐提婆租赁之于是官无菜賖买于人负钱三百万其人诉焉光曰此菜园赐提婆是一家足若不赐提婆是百官足由是祖穆积怨周将韦孝寛忌光英畧乃作謡言令间谍漏其文于邺曰百升飞上天眀月照长安又曰髙山不摧自崩槲树不扶自竖珽续之曰盲老公背下大斧饶舌老母不得语令小儿歌之于路提婆闻以告其母令萱以饶舌为斥己盲老公谓祖珽也遂协谋以謡言启帝曰斛律累世大将眀月声震关西丰乐威行突厥女为皇后男尚公主謡言可畏帝以问韩长鸾长鸾以为不可事寝光又尝谓人曰今军人皆无裈袴后宫内参一赐数万匹府蔵稍空此是何理受赐者闻之皆曰天子自赐我关相王何事珽又通启求见帝使以库车载入珽因请闲唯何洪珍在侧帝曰前得公启即欲施行长鸾以为无此理不可珽未对洪珍进曰若本无意则可既有此意不决行之万一事泄如何帝然洪珍言而尚犹豫未决珽令武都妾兄顔元告光谋不轨又令曹魏祖奏言上将星盛不诛恐有灾祸先是天狗西流占曰秦地案秦即咸阳王也自太庙及光宅并见血先是三日防尝昼见光寝室尝投食与之一朝三防俱死又牀下有二物如黑猪従地出走其宂腻滑大虵屡见屋脊有声如弹丸落又大门横木自焚衣石自移既而丞相府佐封士让宻启云光前西讨还勑令便放兵散光令军逼帝京将为不轨不果而止家藏弩甲奴僮千数每使人丰乐武都防隂谋往来若不早圗恐事不可测帝谓何洪珍曰人心亦大圣我前疑其欲反果然帝性怯愞恐即有变发令洪珍驰召祖珽谋之珽曰正尔召之恐疑不肯入宜遣使赐其一骏马诏云眀日将往东山游观王可乗此马同行光必来奉谢因而执之帝如其言光将上马头及至引入凉风堂刘桃枝自后扑之不仆光曰桃枝常作如此事我不负国家桃枝与力士三人以弓罥其颈拉而杀之年五十八血流于地刬之迹终不灭于是下诏称其谋反族诛之使二千石郎邢祖信掌簿籍其家珽于都省问所得物祖信曰得弓十五张宴射箭一百具刀七口赐矟二张珽又厉声曰更得何物祖信曰得枣子枝二十束拟奴仆与人闘者不问曲直即以杖之一百珽大惭乃大声曰朝廷已加重刑郎中何可分雪及出人尤其抗直祖信慨然曰好宰相尚死我何惜余生祖信少年时父逊为李庶所卿因诣庶谓庶曰暂来见卿还辞卿去庶父谐杖庶而谢焉光居家严肃见子弟若君臣虽极贵盛性节俭简声色不营财利杜絶馈饷门无賔客罕与朝士交言不肯预政事每防议尝独后言言輙合理将有表疏令人执笔口占之务従省实行兵用匈奴卜法吉凶无不中军营未定终不入幕或竟日不坐身不脱介胄常为士卒先有罪者唯大杖挝背未尝妄杀众皆争为之死宜阳之役谓周人曰归我七年人不然取尔十倍周人即归之在西境筑定夸诸城马上以鞭指画所取地皆如其言拓地五百里而未尝伐功版筑之役鞭挞人士颇称其严光自结髪従戎未尝失律深为隣敌所慑罪既不彰一旦屠灭朝野痛惜之周武帝闻光死大喜赦其境内后入邺赠上柱国崇国公指诏书曰此人若在朕岂能至邺长子武都位特进开府仪同三司梁兖二州刺史所在唯事聚敛光死遣使于州斩之小子钟年甫数嵗获免周朝袭封崇国公隋开皇中卒于车骑将军光弟羡字丰乐少机警尤善骑射累迁车骑大将军幽州刺史河清三年突厥众十余万来防州境羡总诸将御之突厥望见军容甚整遂不敢战即遣使求欵附天统元年五月突厥可汗遣使朝贡自是嵗时不絶羡有力焉诏加大行台仆射羡以北虏屡犯邉塞须备不虞自库堆戍东拒于海随山屈曲二千余里其间二百余里中凡有险要或堑山筑城或断谷起障并置立戍逻五十余所又导髙梁水北合易京东防于潞因以灌田邉储嵗积转漕用省公私获利在州养马二千匹部曲三千以备邉突厥谓之南可汗四年迁行台尚书令加骠骑大将军别封髙城县侯羡歴事数帝以谨直称虽极荣宠不自矜尚至是合门贵盛深以为忧武平元年乃上书乞解所职诏不许其年秋进爵荆山郡王羡虑祸使人骑快骡递至邺无日不得音问后二日邺使不至家人乞养忧之又梦着枷鎻劝羡奔突厥羡不従占其梦曰枷者加官鎻者吉利及光诛勑使中领军贺拔伏恩等十余人驰驿捕之遣领军大将军鲜于桃枝洛州行台仆射独孤永业便发定州骑卒续进伏恩等至门者白羡曰使人衷甲马汗宜闭城门羡曰勑使岂可疑拒出迎之遂见执死于长史聼事谓其妻曰启太后臣兄弟死自当知临刑叹曰富贵如此女为皇后公主满家尝使三百兵何得不败并害五子年十五已下者宥之羡未诛前忽令其在州诸子五六人鎻颈乗驴出城合家泣送之至閤日晚而归吏人莫不惊异行燕郡守马嗣明道术之士也为羡所钦窃问之荅云湏有禳厌数日而有此变羡及光并工骑射少时猎父金命子孙会射而观之泣曰明月丰乐用力不及我诸孙又不及明月丰乐吾世衰矣每日令其出田还即効所获禽兽光所获或少必丽龟逹腋羡虽获多非要害之所光尝防赏羡或被捶挞人问其故金云明月必背上着箭丰乐随处即下手其数虽多去兄逺矣闻者咸伏其言金兄平少便弓马神武起以都督从皇建初封定阳郡公后为青州刺史卒赠太尉
　　彭乐字兴安定人也骁勇善骑射初随杜洛周贼知其不立降尔朱荣从破葛荣于滏口又为都督从神武与行台仆射于晖讨破羊侃于瑕邱后叛周投逆贼韩楼封北平王及尔朱荣遣大都督侯深击楼乐又叛楼降深神武出山东乐又随从韩陵之役先登陷阵贼众大崩封乐城县公后以军功进爵汨阳郡公除肆州刺史天平四年从神武西讨与周文相拒神武欲缓持之乐气奋请决战曰我众贼少百人取一差不可失也神武从之乐因醉入深被刺肠出内之不尽截去复战身被数创军势遂挫不利而还神武每追谕以戒之髙仲密之叛也周文援之神武迎击于芒山骑言贼去洛州四十里蓐食干饭神武曰自应渴死何待我杀乃勒阵以待之西军至皆喉燥乐以数千精骑为右甄冲西军随所向奔退遂驰入周文营人告乐叛神武曰乐弃韩楼事尔朱荣背尔朱归我又叛入西事之成败岂在一乐但念小人反覆尔俄而西北尘起乐使告捷虏西魏临洮王柬蜀郡王荣宗江夏王升钜鹿王阐谯郡王亮詹事赵善督将寮佐四十八人皆系颈反接手临以刃歴两阵而唱名焉诸将乗胜斩首三万余西军退神武使乐追之周文大窘而走曰痴男子今日无我明日岂有汝邪何不急还前营收金寳乐从其言获周文金带一束以归言周文漏刃破胆矣神武诘之乐以周文言对且曰不为此语放之神武虽喜其胜且怒令伏诸地亲秤其头连顿之并数沙苑之失举刃将下者三噤齘良乆乃止乐更请五千骑取周文神武曰尔何放而复言捉邪取绢三千疋压乐因赐之累迁司徒天保初封陈留王迁太尉二年谋反为前行襄州事刘章等告伏诛
　　暴显字思祖魏郡斥邱人也祖喟仕魏为朔州刺史因家焉父诞恒州刺史乐安公显防时见一沙门指之曰此郎子好相表大必为良将贵极人臣语终失之显善骑射曾从魏孝荘猎一日中手获禽兽七十三后从神武起义信都累迁北徐州刺史封屯留县公天保中以赃货解州大理禁止处判未讫为合肥被围遣显与歩大汗萨等攻梁北徐州禽其刺史王彊天统中累迁位特进封定阳王卒
　　皮景和琅琊下邳人也父庆賔魏淮南王开府中兵参军正光中因使遇乱遂家广寜之石门县景和少通敏善骑射初以亲信事神武后征歩落稽疑贼有伏令景和将五六骑深入一谷遇贼百余人便战景和射数十人莫不应而倒神武尝令景和射一野豕一箭获之深见赏异除库直正都督天保初授通州刺史封永寜县子景和趫捷有武用从袭库莫奚度黄龙征契丹定稽胡讨蠕蠕每有战功累迁殿中尚书侍中景和于武职之中兼长吏事又性识均平故频有美授周通好之后冠盖往来尝令景和对接每与使人同射百发百中甚见推重武平中诏狱多令中黄门等监治尝令景和按覆据理执正由是过无枉滥后除特进封广汉郡公迁领军将军琅琊王之杀和士开兵指西阙内外莫知所为景和请后主出千秋门自号令事平除尚书右仆射陈将吴明彻宼淮南令景和拒之除领军大将军封文成郡王又有平阳人郑子饶诈依佛道设斋防用米面不多供赡甚广密从地藏渐出饼饭愚人以为神力见信于魏卫之间将为逆乱谋泄乃潜度河聚众自号长乐王已破乗氏县景和遣骑击破之禽子饶送邺烹之及吴明彻围夀阳敕景和与贺拔伏恩赴救时拒明彻者多致倾覆唯景和全军而还除尚书令武平六年卒赠太尉录尚书长子信机悟有风神位开府仪同三司武卫将军勲贵子弟中称其识鉴齐亡降周军授上开府军正中大夫隋开皇中卒于洮州刺史少子宿达开皇中通事舎人母忧起复将赴京辞灵恸哭而絶久而复苏不能下食三日而死
　　綦连猛字虎儿代人也其先姬姓六国末避乱出塞保祁连山因以为姓北人语讹故曰綦连父元成燕郡太守猛少有志气便弓马初为尔朱荣亲信荣被害从尔朱兆入洛猛父母兄弟皆在山东尔朱京纒欲投神武召之与俱举矟谓曰不从我者死乃从之去城五十余里猛以素防兆恩即背京纒复归兆兆败猛与斛律羌举乞伏贵和逃亡及见获各杖一百以猛配尉景贵和配娄昭羌举以故酋长子故无所配既而三人并为神武亲信后都督尔朱文畅谋逆猛曰昔事其父兄今寜自死不忍告而杀之神武闻之曰事人当如此舍其罪而益亲之以军功封广兴县侯梁使来聘云求角武艺文襄遣猛就馆接之防带两鞬左右驰射校挽彊弓梁人引弓两张皆三石猛遂并取四张叠挽之过度梁人嗟服天保初除东秦州刺史河清三年加开府突厥侵逼晋阳猛觇贼贼中一骑超出来鬭猛即斩之天统五年除并省尚书令领军大将军封山阳王猛自和士开死后渐预朝政疑议与夺咸亦咨禀赵彦深以猛武将之中颇疾奸佞言议时有可采故引知机事祖珽奏言猛与彦深前推琅琊王事有意故于是出猛为定州刺史彦深为西兖州刺史即日首途先是谣曰七月刈禾太早九月噉餻未好本欲寻山射虎激箭旁中赵老至是其言乃验猛行至牛兰有人告和士开被害时猛亦知情遂被追还削王爵以开府赴州在任寛惠清慎吏民称之淮隂王阿那肱与猛有旧每欲携引之韩长鸾等沮难复授胶州刺史后除大将军齐亡入周卒初猛与尉兴庆谢猥馁并善射小心给事神武左右神武使善相者视之曰猛大贵尉谢无官及芒山之役兴庆救神武之窘为军所杀神武叹曰富贵定在天也猛竟如相者言卒以荣宠自毕兴庆事见齐本纪兴庆每入阵常自署名于背神武使求其尸祭之于死处立浮图世谓髙王浮图云于是超赠仪同泾州刺史諡曰闵壮元景安河南洛阳人魏昭成皇帝之五世孙也髙祖防陈留王景安沈敏有干局少工骑射善于事人父永景安启廻代郡公授之随魏孝武帝西入关天平末周齐交战景安临阵东归芒山之战以功赐爵西华县男代郡公如故景安妙闲驰骋有容则每梁使至恒与斛律光皮景和等对客骑射见者称善天保初别封兴势伯带定襄县令赐姓髙氏累迁兼七兵尚书时初筑长城鎭戌未立昭景安与诸将缘塞以备守督领既多且所部军人富于财物遂贿货公行文宣闻之遣使推检唯景安纎毫无犯帝深嘉叹乃以所敛赃绢五百疋赐之以彰清节孝昭尝与功臣西园宴射侯去堂百四十余歩中的者赐以良马及金玉锦防等有一人射中兽头去鼻寸余唯景安最后有矢未发帝令景安解之景安引满正中兽鼻帝嗟异称善特赏马二匹玉帛杂物又加常等天统四年除豫州刺史加开府仪同三司武平三年授行台尚书令刺史如故封歴阳郡王景安久在边州人物安之又管内蛮多华少景安被以恩威咸得寜辑武平末徴拜领军大将军入周以大将军义寜郡公讨稽胡战没初永兄祚袭爵陈留王祚卒子景皓嗣天保时诛诸元亲近者如景安之徒疏宗议请姓髙氏景皓云岂得弃本宗逐他姓大丈夫寜可玉碎不能瓦全景安以白文宣乃收景皓诛之家属徙彭城由是景安独姓髙氏自外聼从本姓永弟种子豫字景豫美容仪有器干景安告景皓慢言引豫云相应和豫占云尔时以衣防掩景皓口云莫妄言问景皓与豫同获免卒于东徐州刺史
　　独孤永业字世基本姓刘中山人也母改适独孤氏永业防随母为独孤家飬遂从其姓天保初除中书舍人永业解书计善歌舞甚为文宣所知后为洛州刺史河阳行台左丞甚有威信迁行台尚书永业久在河阳善于招抚周人惮之性鲠直不交权势斛律光求二婢弗得毁之于朝廷河清末徴为太仆卿以乞伏贵和代之于是西境蹙弱河洛人情骚动武平三年遣永业取斛律丰洛因以为北道行台仆射幽州刺史河洛人庶多思永业又除河阳道行台洛州刺史周武帝亲攻金墉永业出兵御之问是何逹官作何行动周人曰至尊自来主人何不出看客永业曰客行怱怱故不出看乃通夜办马槽二千周人闻之以为大军至乃去进位开府临川王有甲士三万闻晋州败请出兵北讨奏寝不报永业慨愤又闻并州亦陷乃遣子湏达告降于周授上柱国应公宣政末为襄州总管大象二年为行军总管崔彦睦所杀
　　鲜于世荣渔阳人也父寳业懐朔鎭将武平初赠仪同三司祠部尚书世荣少沈敏有器干兴和二年为神武亲信都督稍迁平西将军赐爵石门县子天统二年累加开府仪同三司除郑州刺史武平中以领军从平髙思政封义阳郡王领军大将军太子太傅及周武帝入代送玛瑙酒钟与之得便撞破周兵入邺诸将皆降世荣在三台之前独鸣鼔不辍及被执不屈乃见杀世荣虽武人无文艺以朝危政乱每尝窃叹见徴税无厌赏赐过度发言叹息子贞武平末假仪同三司
　　傅伏太安人也父兴蔚州刺史伏少从戎以战功稍至开府永桥领人大都督周武帝前攻河隂伏自永桥夜渡入守中潬城南城陷被围二旬不下救兵至周师还后除东雍州刺史周克晋州执行台尉相贵招伏伏不从周尅并州遣韦孝寛将兵以伏子世寛来招伏授上大将军武乡郡公即给告身先以金玛瑙二酒钟为信伏不受谓孝寛曰事君有死无二此儿为臣不能竭忠为子不能尽孝人所雠疾愿即斩之以号令天下周武至自邺还至晋州遣髙阿那肱等百余人临汾召伏伏出车隔水相见问至尊今在何处阿那肱曰已为周师所获别路入关伏仰天大哭卒众入城于聼事前北面哀号良久然后降周武见之曰何不早降伏流涕而对曰臣三世衣食齐家被任如此革命不能自死羞见天地周武亲执其手曰为臣当若此朕平齐国唯见公一人乃自食一羊肋以骨赐伏曰骨亲肉疎所以相付遂引之与同食令典宿卫授上仪同勑之曰若即与公髙官恐归投者心动努力好行无虑不富贵又问前救河隂得何官职伏曰防一转授特进永昌郡公周武谓后主曰朕前三年教习兵马决意取河隂正为傅伏不可动是以収军而退公当时赏授何其薄也赐伏金酒巵后以为岷州刺史寻卒齐军晋州败后兵将罕有全节其杀身成仁者有仪同叱干茍生镇南兖州周武破邺赦书至茍生自缢死又有开府侍中宦者田敬宣本字鹏蛮人也年十四五好读书既为阍寺晓夕趣走伺闲隟便周章询请每至文林馆气喘汗流问书之外不暇他语及覩古人节义之事未尝不感慨沉吟顔之推重其勤学甚加开奨渐被知遇遂致通显后主之奔青州遣其西出参伺动静为周军所获问齐主何在绐云已去计当出境疑其不信欧捶服之毎折一肢辞色愈厉断其四体而卒又有雷显和者晋州败后为建州行台左仆射周武帝使其子招焉显和禁其子而不受闻邺城败乃降后主失并州使开府纥奚永安告急于突厥他鉢畧可汗及闻齐灭他鉢畧处永安于吐谷浑使下永安抗言曰本国既败永安岂惜残命欲闭气自絶恐天下不知大齐有死节臣唯乞一刀以显示逺近他鉢畧嘉之赠马七十匹归之又有代人髙寳寜武平末为营州刺史鎭黄龙夷夏重其威信周武帝灭齐遣使招慰不受书范阳王绍义在突厥中寳寜上表劝进范阳王署寳寜为丞相及卢昌期据范阳起兵寳寜引绍义集夷夏兵数万救之至潞河知周将宇文神举屠范阳遂还防黄龙









　　通志卷一百五十二
&lt;史部,别史类,通志&gt;
　　钦定四库全书
　　通志卷一百五十三
　　宋　右　迪　功　郎　郑　樵　渔　仲　撰列传第六十六
　　北齐
　　封隆之【子子绘　子绣　弟子孝琬孝琬弟孝琰　隆之族父述】李元忠【子掻掻从姊法行　元忠从祖弟浑　浑弟绘　绘弟纬】崔暹【子达拏】崔防【子赡防弟仲仲文弟子侃子侃弟子约】孙腾　高隆之　司马子如【兄子】
　　【膺之】薛琡　杨愔【燕子献郑颐】阳休之【从祖弟斐斐从叔昭】李稚防【李翥】王昕【弟晞皓】崔昻　崔季舒　高德正　尉瑾
　　封隆之字祖裔小名皮勃海蓨人也父回魏殿中尚书庄帝初河隂遇害隆之性寛和有度量起家奉朝请延昌中道人法庆作乱冀方自号大乗众五万余隆之以开府中兵参军与大都督元遥往讨之隆之擒获法庆赐爵武城子尔朱兆据晋阳魏朝以河内要冲除隆之龙骧将军河内太守属尔朱兆入洛庄帝幽崩隆之以父回殒于尔朱氏常懐报雪因此遂持节东归圗为义举时高干告隆之曰尔朱暴逆祸加至尊弟与兄等荷先帝殊眷岂不出身为主以报雠雪耻乎隆之对曰国耻家怨痛入骨髓乗机而动今实其时遂与干定计夜袭冀州城尅之干以隆之素为乡里所信乃推为刺史隆之尽心慰抚众情感悦寻闻神武自晋阳东出隆之遣子子绘奉迎于滏口神武嘉之既至信都集诸州郡督将僚吏等定议讨尔朱氏隆之深赞之中兴初拜骠骑将军吏部尚书神武将击尔朱兆等于韩陵留隆之镇邺城尔朱败走召为侍中进位仪同三司封安德郡公于时朝议以尔朱荣冝配食眀帝庙庭隆之议曰荣为人臣亲行弑逆安有害人之母而与子对食之理考古询今未见其议诏隆之参议麟趾阁以定新制又赠其妻祖氏范阳郡君隆之表以先爵富城子及武城子转授弟子孝琬等朝廷嘉而从之后为斛斯椿等构之于帝逃归乡里神武知其诬召赴晋阳天平初复入为侍中预迁都之议孝静诏为侍讲除吏部尚书元象初除冀州刺史加开府累迁尚书右仆射及北豫州刺史高仲宻将叛隂通消息于冀州豪望使为内应轻薄之徒颇相扇动诏隆之驰驿慰抚遂得安静文襄宻与隆之书云仲宻枝党同恶向西者宜悉收其家累以惩将来隆之以为防防既行理无退改今若收治示民不信脱或警扰所亏益大乃启神武事遂得停隆之自神武唱义首参经畧竒谋秘策宻以闻啓手书削藁罕知于外以本官为齐州刺史卒赠司徒神武以隆之勲追荣未尽复啓赠太保諡宣懿神武后至冀州北境次于交津追忆隆之顾谓司马子如曰封公自出纳军国垂二十年契阔艰难始终如一以其忠信可凭方以后事托之何期报善无期奄从物化言念忠贤良可痛惜为之流涕令以太牢祭焉隆之歴事五帝以谨素见知凡四为侍中为吏部尚书一为仆射四为冀州刺史每临冀部州中旧齿咸曰我封公复来其得物情如此子子绘嗣子绘字仲藻小名掻性和理有器局释褐秘书郎累迁平阳太守加散骑常侍晋州北界霍山旧号十里径者山坂高峻每大军往来士马劳苦子绘请于旧径东谷别开一路神武从之仍令子绘修开旬日而就征补大行台吏部郎中神武崩秘未发防文襄以子绘为勃海太守执其手曰诚知未允勲臣官望但须镇抚且衣锦昼游古人所贵冝善加经畧不劳习常太守向州参也仍听收集部曲一千人大宁三年为都官尚书高归彦作逆命子绘参赞军事事平敕子绘权行州事征拜仪同三司右仆射卒諡曰简子寳盖袭子绘弟子绣位霍州刺史陈将吴明彻侵淮南子绣城陷送扬州齐亡后逃归终于通州刺史子绣外貌儒雅而使气难犯兄女壻司空娄定逺为瀛州刺史子绣为勃海太守定逺过之对妻及诸女防集言戏微有防慢子绣鸣鼓集众将攻之定逺免冠拜谢久之乃释隆之弟兴之字祖胄经明行脩恬素清静位瀛冀二州刺史平北府长史所歴有当官誉卒以隆之佐命功赠殿中尚书雍州刺史諡曰文子孝琬字士蒨七歳而孤为隆之鞠养慈爱甚笃隆之啓以父爵富城子授焉位东宫洗马卒赠太府少卿孝琬性恬静颇好文咏太子少师邢邵七兵尚书王昕并先达高才与孝琬年位悬隔晚相逢遇分好遂深孝琬灵榇言归二人送于郊外悲哭凄恸有感路人孝琬弟孝琰字士光少脩饰学尚有风仪位秘书丞散骑常侍聘陈使主在道遥授中书侍郎还坐受魏收嘱牒其门客从行事发付南都狱决鞭二百除名后除并省吏部郎中南阳王友赴晋阳典机宻和士开母丧托附者咸往奔哭邺中冨商丁邹严兴等并为义孝有一士人亦在哭限孝琰入吊出谓人曰严兴之南丁邹之北有一朝士号呌甚哀闻者传之士开知而大怒其后防黄门郎李瓌奏南阳王绰骄恣士开因谮之曰孝琰从绰出外乗其副马舍离部伍别行戏语时孝琰女为范阳王妃为礼事因假入辞帝遂决马鞭一百放出又遣高阿那肱重决五十几死还邺在集书省上下自此沈废士开死后为通直散骑常侍后与周和好以为聘周使副祖珽辅政奏入文林舘撰御覧孝琰文笔不高但以风流自立善谈戏威仪闲雅容止进退人皆慕之以祖珽好自矜大佞之云是衣冠宰相异于常人近习闻之大以为恨寻以本官兼尚书右丞其所弹射多承意防时有道人昙献者为皇太后所幸赏赐隆厚车服过度又乞为沙门统后主意不许但太后欲之遂得居任然后主尝憾焉因僧尼他事诉者辞引昙献上令有司推劾孝琰案其受贿致于极法其家珍异悉以没官由是正授右丞仍奏门下事性颇简傲不谐时俗意遇渐高弥自矜诞举动舒迟无所降屈识者鄙之与崔季舒等以正谏同死子君确君静二人徙北边少子君严君赞下蚕室南安败君确等二人皆坐死兴之弟延之字祖业少明辩有世用封郯城子位青州刺史多所受纳后行晋州事沙苑之败延之弃城北走以隆之故免其死卒赠尚书左仆射司徒公諡文恭子纂嗣隆之族父述字君义父轨魏廷尉少卿述有干用天平中为三公郎中时増损旧事为麟趾新格其名法科条皆述所删定齐受禅累迁大理卿清河三年敕与录尚书赵彦深仆射魏收尚书阳休之国子祭酒马敬德等议定律令歴位度支五兵殿中三尚书述久为法官明解律令议断平允深为时人所称而厚积财产一无分馈虽至亲宻友贫病困笃亦絶于拯济朝廷物论甚鄙之外貌方整而不免请谒回避进趣颇致嗤骇前妻河内司马氏一息为娶陇西李士元女大输财聘及将成礼犹竞悬违述忽取所供养像对士元打像为誓士元笑曰封公何处尝得应急像须誓便用一息娶范阳卢庄之女述又经府诉云送骡乃嫌脚跛评田则云卤薄铜器又嫌古废皆为财贿所及毎致纷纭子元蒨位太子舎人述弟询字景文闚涉经史颇以清素自持位尚书左丞济南太守歴官皆有干局才具临郡甚着声绩隋开皇中卒
　　李元忠赵郡平棘人也曾祖灵魏洛州刺史钜鹿公祖恢长安镇副将赠定州刺史父显甫豪侠知名集诸李数千家于殷州西山开李鱼川方五六十里居之显甫为其宗主以军功赐爵平棘子位河南太守赠安州刺史諡曰安元忠少厉志操粗览书史及阴阳术数有巧思居防以孝闻袭爵平棘子魏清河王怿为营明堂大都督引为主簿遭母忧去任归李鱼川尝亡二马既获盗即以与之在母防哭泣哀动旁人而饮酒骑射不废曰礼岂为我初元忠以母多患专心医药遂善方伎性仁恕无贵贱皆为救疗家素冨在乡多有出贷求利元忠焚契免责乡人甚敬之孝庄时盗贼蜂起清河有五百人西戍还经南赵郡以路梗共投元忠奉绢千余疋元忠唯受一疋杀五牛以食之遣奴为导曰若逢贼但道李元忠遣如言贼皆舍避及葛荣起元忠率宗党作垒以自保坐于大槲树下前后斩违命者凡三百人贼至元忠輙却之葛荣曰我自中山至此连为赵李所破则何以能成大事乃悉众攻围执元忠以随军贼平就拜南郡太守好酒无政绩及庄帝幽崩元忠弃官潜圗义举防神武东出元忠便乗露车载素筝浊酒以奉迎神武闻其酒客未即见之元忠下车独坐酌酒擘脯食之谓门者曰本言公能招延儁杰今闻国士到门不能吐哺辍洗其人可知还吾刺勿复通也门者以告神武遽见引入觞再行元忠取筝鼔之长歌慷慨歌阕谓神武曰天下形势可见明公犹欲事尔朱乎神武曰富贵皆由他安敢不尽节元忠曰非英雄也高干邕兄弟曾来未是时高干邕已见神武绐曰从叔辈麤何肯来元忠曰虽麤并解事神武曰赵郡醉使人扶出元忠不肯起孙腾进曰此君天遣来不可违也神武乃复留与言元忠慷慨流涕神武亦悲不自胜元忠进从横之策深见嘉纳又谓神武曰殷州小无粮仗不足以济大事冀州大蕃若向冀州高干邕兄弟必为明公主人殷州便以赐委冀殷合沧瀛幽定自然弭从唯刘诞黠胡或当乖拒然非明公之敌神武急握元忠手而谢焉时殷州刺史尔朱羽生阻兵据州元忠聚众与大军禽斩之神武即令行殷州事累迁太常卿殷州大中正后以从兄瑾年长以中正让之魏孝武纳神武女为后诏元忠致聘于晋阳每宴席论旧事元忠曰昔日建义轰轰大乐比来寂寞无人问更欲覔建义处神武抚掌笑曰此人逼我起兵赐白马一疋元忠戏曰若不与侍中当更覔建义处神武曰建义不虑无止畏如此老翁不可遇耳元忠曰止为此翁难遇所以不去因捋神武须大笑神武悉其雅意深重之后神武奉送皇后仍田于晋泽元忠马倒良久乃苏神武亲自抚视封晋阳县伯后为光州刺史时州境灾俭人皆菜色元忠表求赈贷被报听用万石元忠以为少遂出十五万石赈之事讫表陈朝廷嘉而不责征拜侍中元忠虽处要任初不以物务干懐唯以声酒自娱大率常醉家事大小了不闗心园庭罗种果药亲朋寻诣必留连宴赏每挟弹携壶游遨里闬每言宁无食不可使我无酒阮步兵吾师也孔少府岂欺我哉后自中书令复求为太常卿以其有音乐而多美酒故神武欲用为仆射文襄言其放逹常醉不可委以台阁其子掻闻之请节酒元忠曰我言作仆射不胜饮酒乐尔爱仆射时宜勿饮酒每言于执事云年渐迟暮乞在闲冗以养余年乃除骠骑大将军仪同三司曾贡文襄玉蒲桃一盘文襄报以百缣其见赏重如此孙腾司马子如尝诣元忠逢其方坐树下葛巾拥被对壶独酌庭室芜旷使婢卷两褥以质酒肉呼妻出衣不曵地二公相视叹息而去大饷米绢受而散之俄复以本官领卫尉卿卒有米三石酒数斛书籍药物充满架箧未及赙至以金蝉质绢乃得敛焉赠司徒諡曰敬惠初元忠将仕梦手执炬入其父墓中夜惊起甚恶之旦告其受业师师占云大吉可谓光照先人也竟如其占性甚工弹弹桐叶尝出一孔掷枣栗而弹之十中七八尝従文襄入谒静帝有枭鸣殿上文襄命元忠弹之问得几丸而落对曰一丸奉至尊威灵一丸承大将军意气两丸足矣如其言而落之子掻嗣掻字德沈少聪明有才艺曽采诸声别造一器号曰八弦时人称有思理武定末自丞相记室除河内太守居数载流民尽复代至将还都父老号泣追送二百余里生为立碑终于仪曹郎从姊曰法行幼好道截指自誓不嫁遂为尼所居去邺三百里往来恒步在路或不得食饮水而已逢屠牵牛脱衣求赎泣而随之雉兔驯狎入其山居房室齐亡后遭时大俭施糜粥于路异母弟宗偘与族人孝衡争地相毁尼曰我有地二家欲得者任来取之何为轻致忿讼宗偘等慙遂让为闲田元忠从祖弟浑字季初祖综行河间郡早卒父遵字良轨有业尚为魏冀州征东府司马京兆王愉冀州起逆遵遇害赠幽州刺史諡曰简浑以父死王事除给事中时四方多难仍谢病求为青州征东府司马与河间邢邵北海王昕俱奉老母携妻子同赴青齐未几而尔朱荣入洛衣冠歼尽论者以为知几时河北流移人聚青土众逾二十万共劫河间邢果为主起自北海袭东阳青州刺史元世防欲谋诛之府人遂猜贰浑乃与长史崔光韶具陈祸福由是软血而盟上下还睦普防中崔社客反于海岱攻围青州诏浑为都官尚书东北道行防赴援社客宿将多谋诈诸城各自保固坚壁清野时议有异同浑曰社客贼人之根本乌合之众易离若拣练骁勇衔枚夜袭咄嗟之间便可禽殄如社客就禽则诸郡可传檄而定诸将迟疑浑乃决行未明达城下贼徒惊散生禽社客斩首送洛海隅清定以功授光禄大夫天平初丁母忧行防冢侧殆将灭性武定初兼散骑常侍聘梁使主梁武谓之曰伯阳之后久而弥盛赵李人物今实居多常侍曾经将领今复充使文武不坠良属斯人使还为东郡太守以赃贿征还文襄使武士提以入置诸庭浑抗言曰将军今日犹自礼贤邪文襄笑而舍之天保初除太子少保时邢邵为少师吏部尚书杨愔为少傅论者荣之以参禅代仪注赐爵泾阳县男文宣以魏麟趾格未精诏浑与邢邵崔防魏收王昕李伯伦等修撰浑尝谓魏收曰雕虫小技我不如卿国典朝章卿不如我寻除海州刺史土民反共攻城城中多石无井常汲于外贼絶其路城内先有一池时旱久涸浑斋戒朝服祈请俄而天雨泉流涌溢贼皆骇散浑捕斩其渠帅传首邺都后以妾在州纳贿坐免官卒于邺子湛字处元涉猎文史有家风为太子舍人兼通直散骑常侍聘陈使副袭爵泾阳男浑与弟绘纬俱为聘梁使主湛又为使副是以赵郡人士目为四使之门绘字景文年六歳便求入学家人以偶年俗忌弗许绘輙窃其姊笔牍用之未逾晦朔遂通急就章内外异之及长仪貌端伟神情爽儁绘舅河间邢晏与绘清言叹其高逺谓若披云雾如对珠玉宅相之寄良在此甥时敕秘书监常景选儒学十人缉撰五礼绘与太原王义同掌军礼魏静帝于显阳殿讲孝经礼记绘与従弟骞裴伯荗魏收卢元明等俱为录议绘素长笔札尤能传受缉缀词义简举可观歴中书侍郎丞相司马每霸朝文武总集对扬王庭绘尝先发言端为羣僚之首音辞辩正风仪都雅聴者悚然文襄益加敬异又掌仪注武定初兼常侍为聘梁使主梁武问绘高相今在何处黒獭若为形容高相作何经畧绘曰黒獭游魂闗右人神厌毒连歳凶灾百姓懐土丞相竒略不世畜鋭观时攻昧取亡势必不逺梁武称善绘与梁人泛言氏族袁狎曰未若我本出自黄帝姓在十四之限绘曰兄所出虽逺当近车千秋分一字耳一坐皆笑前后行人皆通啓求市绘独守清尚梁人重其防洁使还拜平南将军高阳内史郡境旧有三虎民常患之绘欲修槛遂因鬬俱死咸以为化感所致皆请申上绘曰虎因鬬而毙自是偶然贪此为功人将窥我竟不听高阳旧多陂淀绘至后淀水皆涸乃置农正专主劝课垦田倍增家给人足瀛州三郡人俱诣州请为绘立碑于郡街神武东廵郡国在瀛州城西驻马久立使郎中陈元康喻慰之曰孤在晋阳知山东唯卿一人用意及入境观风信如所闻但善始令终将位不次河间守崔谌恃其弟暹势从绘乞麋角鸽羽绘答书曰鸽有六翮飞则冲天麋有四足走便入海下官肤体踈嬾手足迟钝不能近追飞走逺事佞人是时文襄使暹选司徒左长史暹荐绘既而不果咸谓由此书及文襄嗣业普代山东诸郡其特降书征者唯绘与清河太守辛术二人而已至补大将军従事中郎迁司马文襄以前司徒侯景进贤冠赐绘曰卿但直心事孤当用卿为三公莫学侯景叛也及文宣嗣事仍为丞相司马天保初除司徒右长史绘质性方重未尝趣事权门以此久而沈屈卒赠南青州刺史諡曰景子君道有父风绘弟纬字干经少聪慧有才学与舅子河间邢昕少相伦辈晚不逮之位中大夫聘梁使主侍中李神儁举纬为尚书南主客郎纬前后接对凡十八人颇为称职邺下为之语曰学则浑绘纬口则纬绘浑文襄摄选以纬为司徒谘议参军谓曰自郎署至此所谓不次以卿人才故有此举耳梁谢蔺来聘纬劳之蔺问安平诸崔纬曰子玉以还雕龙絶矣崔暹闻之怒纬诣门谢之暹上马不顾纬语人曰虽失要人意聘梁使不得舎我武定五年兼散骑常侍使梁纬尝逸游放达自号隐君萧然有絶尘之意使还除太子家令卒赠北徐州刺史諡曰文
　　崔暹字季伦博陵安平人汉尚书寔之后魏光州刺史挺之族孙也世为北州着姓父穆州辟主簿暹少为书生避地渤海依高干以妹妻其弟慎慎后临沧光二州啓暹为长史委以郡事赵郡公琛镇定州辟为开府谘议随琛往晋阳神武与语悦之以兼丞相长史神武举兵将入洛留暹佐琛知后事谓之曰丈夫相知岂在新旧军戎事重留守急切家弟年少未闲事冝凡百后事一以相属握手殷勤至于三四琛后以罪被责暹亦黜免尉景为并州起暹为别驾文襄代景转暹为开府谘议仍行别驾事従文襄镇抚邺都加散骑常侍迁左丞吏部郎领定州大中正主议麟趾格暹亲遇日隆好荐人士言邢邵宜任府僚可以兼管机密文字文襄因以召邵甚见亲重言论之际邵遂毁暹文襄不悦谓暹曰卿説子才之长子才专言卿短此痴人也暹曰子才言暹短暹説子才长皆是实事不可谓痴高慎之叛伪与暹有隙神武后知之欲发其事而杀暹文襄苦救得止武定初迁御史中丞选毕义云卢潜宋钦道李愔崔瞻杜蕤嵇郦伯伟崔子武李广皆为御史世称其知人文襄欲假暹威势诸公在坐朝令暹后通名因待以殊礼暹乃高视徐步两人擎裾而入文襄分庭对揖暹不让席而坐觞再行便辞退文襄曰下官薄有蔬食公少留暹曰适受敕在防检校遂不待食而去文襄降送之旬日后文襄与诸公出之东山遇暹在道前驱为赤棒所撃文襄回马避之暹前后表弹尚书令司马子如及尚书元羡殷州刺史慕容献又弹太师司州牧咸阳王恒并州刺史可朱浑道元冀州刺史韩轨罪状极笔并免官其余死黜者甚众神武书与邺下诸贵曰崔暹昔事家弟为定州刺史后为吾儿开府谘议及迁左丞吏部郎吾未知其能也始居宪乃尔纠劾咸阳王司马令并是吾对门布衣之旧尊贵亲昵无过二人同时获罪吾不能救诸君其慎之神武如邺羣官迎迓于紫陌神武握暹手而劳之曰往前朝廷岂无法官而天下贪婪莫肯纠劾中尉尽心为国不避豪彊遂使逺迩肃清羣公奉法小儿才轻任重非中尉何有今日荣华冨贵直是中尉自取高欢父子无以相报赐暹良马使骑之以从且行且语暹下拜马惊走神武亲为拥之而授辔魏帝宴于华林园谓神武曰朝廷之中有用心公平直言弹劾不避亲戚者王可劝酒神武降阶跪而曰唯御史中尉崔暹一人谨奉明防敢以酒劝并臣所射赐物千叚乞回赐之帝曰崔中尉为法道俗齐整暹谢曰此自陛下风化所加大将军臣澄劝奬之力于是文襄亦催暹酒神武亲为之抃文襄退谓暹曰我尚畏羡何况余人神武将还晋阳又以所乗马加防物赐暹由是威名日盛内外莫不畏服神武崩未发丧文襄以暹为度支尚书监国史兼仆射委以心腹之寄暹忧国如家以天下为己任文襄盛宠王昭仪欲立为正室暹諌曰天命未改魏室尚存公主无罪不容弃辱文襄意不悦苦请乃从之文襄车服过度诛戮变常言谈进止或有亏失暹每厉色极言文襄亦为之止临淮王孝友被文襄狎爱数歌舞戯谑于前顾见暹輙敛容而止有狱囚数百文襄尽欲诛之每催文帐暹故缓之不以时进文襄意释获免司州别驾司马仲粲中从事陆士佩并被文襄欧击付狱将饿杀暹送食药为致言而释之自出身从官尝日晏乃归侵晓则与兄弟问母之起居暮则尝食视寝然后至外斋对亲賔论事或与沙门辩元理夜乆乃还一生不问家产魏梁通和要贵皆遣人随聘使交易暹惟寄求佛经梁武帝闻之为缮写以幡花寳盖賛呗送至舘焉然好大言调戏无莭尝密令沙门明藏着佛性论而署己名传之江表子逹拏年十三暹令儒者权防教其説周易两字乃集朝贵名流命逹拏坐髙坐开讲同郡眭仲让阳为屈服暹喜擢仲让为司徒中郎邺下为之语曰讲义两行得中郎仲让官至右丞此皆暹之短也文宣初嗣霸业司马子如韩轨等挟旧怨言暹罪重髙隆之亦言宜寛政网去纠察法官黜崔暹则得逺近人意文宣从之及践阼谮毁之者犹不息帝乃令都督陈山提舍人独孤永业搜暹家甚贫匮唯得神武文襄与暹书千余纸多论经国大事帝嗟赏之仍不免众口乃流暹于马城昼则负土供役夜则置诸地牢歳余奴告暹谋反鏁赴晋阳穷验无实先是文襄疑文宣佯愚虑其有后变将隂图之以问暹暹曰尝与二郎俱在行位试以手版拍其背而不瞠乃将犀手版换暹竹者自揩拭而翫视之以是知其实痴不足虑也帝既鏁暹责其往昔打背暹自陈所对文襄之言明已功以赎死帝悟曰我免祸乃暹之力释而劳之使行太原郡事迁太常卿谓羣臣曰崔暹清正天下无双卿等不及也初文襄欲以最小妹嫁与暹子逹拏防崩遂寝至是防于宣光殿羣臣多在焉文宣谓暹曰贤子逹拏甚有才学亡兄长女乐安公主魏帝外甥胜朕诸妹思成大兄宿志故欲作婚姻乃以主降逹拏暹寻迁中书监兼并省右仆射是时法网已严官司难于剖决系狱者千余人暹初上省便大録囚旬月闲断雪略尽文襄时欲封暹神武亦欲封之暹并固辞文宣数出游多至暹宅以暹女为皇太子妃李后不可乃止天保八年迁尚书右仆射仪同三司时调绢以七丈为疋暹言之乃依旧帝谓左右曰崔暹諌我饮酒过多然我饮酒何所废恒山王私谓暹曰至尊威严多醉太后尚不能致言吾兄弟亦杜口仆射独能犯顔内外深相感愧十年卒帝抚灵哭之赠开府仪同三司尚书左仆射定州刺史諡曰贞莭逹拏温良亷谨有学识位仪同三司司农卿周御府大夫大象中使邺属尉迟迥起兵以为总管司马迥平伏诛初文宣尝问乐安公主逹拏于汝何似答云甚相敬唯阿家憎儿文宣令宫人召逹拏母入而杀之投漳水齐灭逹拏杀主以复雠
　　崔防字长儒清河东武城人也父休魏七兵尚书防状貎瓌伟善于容止少有名望为当时所知初为魏宣武挽郎解褐太学博士累迁骑侍郎坐事免归郷里冀部豪桀之起召防兄弟防中立无所就髙敖曹以五百骑劫取之以为师友神武至信都以为开府谘议参军歴给事黄门侍郎卫将军神武入洛议定废立太仆綦儁盛言节闵帝贤明可主社稷防作色而前曰若其贤明自可待我髙王徐登九五既为逆胡所立何得犹作天子若从儁言王师何名义举由是节闵及中兴主皆废更立平阳王是为孝武以建义功封武功县公领黄门加骠骑大将军防居门下恃预建义旗颇自矜纵寻以贪汚为御史纠劾逃还郷里时清河多盗文襄以石恺为太守令得専杀恺经防宅谓少年曰诸郎軰莫作贼太守打杀人防顾曰何不答府君下官家作贼止捉一天子牵臂下殿捉一天子推上殿不作偷驴摸犊贼及遇赦出复为黄门天平中授徐州刺史给广宗部曲三百人清河部曲千人防性暴慢宠妾冯氏长且姣家人号曰成母朝士邢子才等多奸之至是假其威势恣情取受风政不立初防为常侍求为修起居注或曰魏收可防曰收轻薄徒耳更引祖鸿勲为之既为枢要又欲陷收不孝之罪乃以卢元明代收为中书郎由是收衔之及收聘梁过徐州防备刺史卤簿迎之使人相闻收曰勿怪仪卫多稽古力也收语謇急报曰崔徐州建义之勲何稽古之有防自以门伐素髙特不平此言收乗宿憾故以此挫之罢徐州除秘书监以母忧去官服终兼太常卿转七兵尚书清河邑中正防有文学伟风貎寡言辞端嶷如神以简贵自处神武言崔悛应作令仆恨其精神太遒赵郡李浑将聘梁名軰毕萃诗酒正懽防后到一坐无复谈话郑伯猷叹曰身长八尺靣如刻画謦欬为洪钟响胸中贮千卷书使人那得不畏服防以籍地自矜尝与萧祗明少遐等髙宴终日独无言少遐晚谓防曰惊风飘白日忽然落西山防亦无言直曰尔每谓卢元明曰天下盛门惟我与尔傅崔赵李何为者哉崔暹闻而衔之神武葬后防又窃言黄颔小儿堪当重任不暹外兄李慎以告暹暹啓文襄絶防朝谒防要拜道左文襄发怒曰黄颔儿何足拜也于是鏁防赴晋阳讯之不服暹引邢子才为证子才执无此言防在禁谓邢曰卿知我意属太邱不邢出告防子赡曰尊公意正应欲结姻陈元康赡有新生女乃许妻元康子元康为言于文襄曰崔防名望素重不可以私语杀之文襄曰若免其性命当徙之遐裔元康曰防若在邉或将外叛以英贤资寇敌非所宜也文襄曰既有季珪之罪还令输作可乎元康曰元康尝读崔琰传追恨魏武不防若在作所而殒后世岂道公不杀也文襄曰然则柰何元康曰防合死朝野皆知公诚能以寛济猛特轻其罸则仁徳弥着天下归心叚孝先亦言防旧勲乃舍之防进谒奉谢文襄犹怒曰我虽无堪忝当大任被卿以为黄颔小儿金石可销此言难灭天保初除侍中监起居以禅代之际参掌仪礼别封新丰县男回授第九子约防一门婚嫁皆衣冠美族吉凶仪范为当时所称娄太后为博陵王纳防妹为妃敇中使曰好作法用勿使崔家笑人婚夕文宣举酒祝曰新妇宜男孝顺冨贵防跪对曰孝顺出自臣门富贵恩由陛下五年为东兖州刺史复擕冯氏之部为冯厌蛊颇失精爽寻遇偏风冯氏骄纵受纳狼藉为御史所劾与防俱召诣付廷尉诸囚多奸焉狱中致竞寻别诏斩冯于都市支解为九叚防以疾卒于狱中防厯覧羣书兼有词藻自魏中兴之后迄于孝武帝词诰表檄多防所为然率性豪侈溺于财色诸弟之间不能尽雍穆之羙世论以此讥之防素与魏收不协后收既専典国史防恐被恶言乃恱之曰昔有班固今则魏子收缩鼻笑之憾不释防子赡字彦通聪明彊学有文情洁白善容止神采嶷然言不妄发才学风流为后来之秀初颍川荀济自江南入洛赡学于济故得经史有师法侍中李神儁雅有风誉晚年无子见赡叹谓邢邵曰昨见崔防儿便为后生第一我遂无此物见此使人伤懐年十五刺史髙昂召署主簿清河公髙岳辟为开府西閤祭酒博陵崔暹为中尉启除侍御史以父与暹隙俄而去官神武召与北海王晞为诸子賔友仍为相府中兵参军转主簿文襄崩秘未发防文宣命赡兼相府司马使邺魏孝静帝以人日发云龙门与其父防俱侍宴又敕赡令近御坐亦有应诏诗诏问邢邵等曰今赡此诗何如其父咸云防博雅洪丽赡气调清新并诗人之冠冕防罢咸共嗟赏之云今日之防并为崔赡父子杨愔欲引赡为中书侍郎时卢思道直中书省愔因问思道曰我比日多务都不见崔赡文藻卿与其亲通理当相悉思道曰赡文思之羙实有可称但举世重其风流所以才华见没愔云此言有理其日便奏用之愔又曰昔裴瓒晋世为中书郎神情髙迈每于禁门出入宿衞者皆肃然动容崔生堂堂之貎亦当无媿裴子乎皇建元年除给事黄门侍郎与赵郡李概为莫逆之友概将东还赡遗之书曰仗气使酒我之常诋诃指切在卿尤甚足下告归吾于何闻过也赡患气兼性迟重虽居二省多不堪敷奏除清河邑中正孝昭践阼太子就傅受业诏除太子中庶子征赴晋阳敕曰东宫弱年未陶训义卿仪形风德人之师表故劳卿朝夕游处开发幼防一物三善皆以相寄赡专在东宫调护讲读及进退礼度仪制一皆委焉太子纳妃斛律氏敕赡与鸿胪卿崔劼撰定婚礼仪注仍面授别防曰虽旧事恐未尽善可好定此仪以为后式时诏议三恪之礼太子少傅魏收为一议朝士莫不雷同赡别立异议收读讫笑而不言赡正色曰圣上诏羣臣议国家大典少傅名位不轻赡议若是须赞其所长若非须诘其不允何容读国士议文直此冷笑崔赡居圣朝显职尚不免此疵草莱诸生欲云何自进赡容貌方严词防雄辩收慙遽竟无一言太寜元年除卫尉少卿寻兼散骑常侍聘陈使主行过彭城读道旁碑文未毕而絶倒从者遥见以为中恶此碑乃赡父徐州时所立故哀感焉赡经热病面多瘢痕然雍容可观辞韵温雅南人大相钦服陈舎人刘师知见而心醉乃言常侍前朝通好之日何意不来今日谁相对扬者其见重如此还袭爵武成公再迁吏部郎中因患耳请急十余日不瘥旧式百日不上解官吏部尚书尉瑾性褊急以赡举措舒缓曹务繁剧附驿奏闻因见代免归乡里天统末加骁骑大将军就拜银青光禄大夫卒赠大理卿济州刺史諡曰文赡性简傲以才地自矜所与周旋皆一时名望在御史台常于宅中送食备珍羞别室独餐处之自若有一河东人士姓裴亦为御史伺赡食便往造焉赡不交言又不命匕筯裴坐观赡食罢而退明日裴自擕匕筯恣情饮噉赡方谓裴云我初不唤君食亦不共君语遂能不顾小节昔刘毅在京口冐食鹅炙岂异于是乎君定名士于是每与之同食性方重好读书酒后清言闻者莫不倾耳自天保以后重吏事谓容止醖借者为潦倒而赡终不改焉尝见选曹以刘逖为县令谓之曰官长止应子琮辈乃复屈名人冯子琮闻之大怒及其用事几败焉有集二十卷防弟仲文有文学太和中为丞相掾沙苑之败仲文持马尾渡河波中乍没乍出神武望见曰崔掾也遽遣船赴接及至谓曰卿为君为亲不顾万死可谓家之孝子国之忠臣也后文襄欲使行青州闻其多醉乃止天保初防为侍中仲文为银青光禄大夫同日受拜时云两凤连飞尝被敕召宿酲未解文宣怒将罚之试使为观射诗十韵操笔立成乃原之拜散骑常侍光禄大夫卒子偃太子洗马尚书郎偃弟儦有文藻列在文苑传中仲文弟叔仁轻侠重衿期仕魏为颍川刺史以贪汚为御史中丞髙仲密劾赐死于宅临刑赋诗五絶与诸弟诀别不及其兄防以其不甚营救也子彦武有识用隋开皇中位魏州刺史叔仁弟叔义魏孝庄时为尚书库部郎初叔义父休为青州刺史放盗魁令出其党遂以为门客在洛阳与兄叔仁铸钱事发合家逃逸叔义见执时城阳王徽为司州牧临淮王彧以非其身罪骤为致言徽以求婚不得遂停赦书而杀之叔义弟子侃以寄名从军窃级为中书郎为尚书左丞和子岳弹紏失官性兼使气后自修改闭门读书当时称为博洽后兼通直防骑常侍使梁为阳斐副耻居斐下自负才地呼斐为阳子语辄折之还卒于路子拯位太子仆武德郡守子侃弟子植位冀州别驾走马从禽髪挂木而死子珪子植弟子聿位东莞太守子聿弟子约五嵗防父不肯食肉后防母居防哀毁骨立人云崔九作孝风吹即倒禫月兄子度死又百日不入房长八尺余姿神儁异潜观梁使刘孝仪賔从见者骇目武定中为平原公开府祭酒与兄子赡俱诣晋阳寄居佛寺赡长于子约二嵗每退朝久立子约冯几对之仪望俱华俨然相映诸沙门窃窥之以为二天人也干明中为考功郎病且卒谓赡曰自诸兄殁而门业頽替居家大唯吾与尔命之脩短曾何足悲汝能免之吾不餧矣
　　孙腾字龙雀咸阳石安人也祖通仕沮渠氏为中书舎人沮渠氏灭因徙居北边及腾贵魏朝赠司徒父机赠太尉腾少质直明解吏事魏正光中北方扰乱归尔朱荣寻为神武都督长史神武为晋州又引为长史封石安县伯及起兵于信都腾以诚款预谋防累迁郡公入为侍中寻兼尚书左仆射时魏京兆王愉女平原公主寡腾愿尚之而公主欲侍中封隆之腾妬隆之遂相间构神武啓免腾官俄而复之与斛斯椿俱掌机密见忌虑祸奔晋阳神武入讨椿留腾行并州事入为尚书左仆射内外之事腾咸知之兼司空除侍中兼尚书令时西魏攻南兖州诏腾率诸将讨之腾性怯无威略失利而还又除司徒余官如故初北境乱腾亡一女及贵推访不得疑其为人婢及为司徒奴婢诉良者皆免之愿免千人冀得其女神武知之大怒解司徒寻为尚书左仆射太保仍侍中迁太傅初博陵崔孝芬取贫家子贾氏为养女孝芬死其妻更适郑伯献擕贾于郑氏贾有色腾纳之为妾其妻袁死腾以贾有子正以为妻诏封丹阳郡君复请以袁氏爵囘授其妾其违礼肆情多此类也腾早依神武神武深信待之置于魏朝寄以心腹遂志气骄盈与夺自已纳贿不知纪极官赠非财不行肴藏银器盗为家物亲狎小人専为聚敛与髙岳髙隆之司马子如号四贵非法专恣腾为甚焉神武文襄屡加诮让终不悛改朝野深非笑之武定六年薨赠太师开府录尚书事諡曰文天保初以腾佐命诏祭告其墓皇建中配享神武庙庭子凤珍嗣性庸暗卒于仪同三司
　　髙隆之字延兴洛阳人也为阉人徐成养子少时以赁升为事父干魏白水郡太守或云干为姑壻髙氏所养因从其氏隆之后有参定之功神武命为弟仍云勃海蓨人干赠司徒公隆之身长八尺羙须髯深沈有志气初行台于晖引为郎中与神武深相结托及神武起义山东以隆之为大行台御史右丞从破四胡除骠骑大将军封平凉公累迁并州刺史后拜尚书右仆射时初给民田贵势皆占良羙贫弱咸受塉薄隆之啓神武悉更反易乃得均平及领营构大将以十万夫彻洛阳宫殿运于邺营构之制皆委隆之增筑南城周二十五里以漳水近于帝城起长隄以防泛溢之患又凿渠引漳水周流城郭造水碾硙并有利于时魏自孝昌以后天下多难刺史太守皆为当部都督虽无兵事皆立佐僚所在颇为烦扰隆之请非实在边要掌兵马者悉断之又朝贵多假常侍以取貂蝉之餙隆之自表解侍中并陈诸假侍中服者请亦罢之诏皆如表自军国多事冐名窃官者不可胜数隆之奏请检括旬日获五万余人而羣小嚣然隆之惧而止诏监起居事进位司徒武定中除尚书令迁太保文襄作宰风俗肃清隆之时有受纳文襄于尚书省大加责让齐受禅进爵为王寻以本官录尚书事领大宗正卿监国史隆之性好小巧至于公家羽仪百戏服制时有改易不循典故时论非之于射棚上立三人像为壮勇之势文宣曾至东山因射谓隆之曰棚上可作猛兽以存古义何为终日射人隆之无以对初文襄委任兼仆射崔暹黄门侍郎崔季舒等及文襄崩隆之啓文宣并欲害之不许文宣以隆之旧齿委以政事隆之子媱于杨遵彦前妻帝妹也故遵彦谗毁日至崔季舒等仍以前隙谮云隆之每见词讼者辄加哀矜之意以示非己能裁文宣以其受任既久知有寃状便宜申涤何过要名非大臣义天保五年禁止尚书省隆之曾与元昶宴语昶曰与王交游当死生不相背人有密言之者又帝未登庸之日隆之意尝侮帝帝将受魏禅大臣咸言未可隆之又在其中帝深衔之因此怒骂曰徐家老公令壮士筑百余拳放出渴将饮水人止之隆之曰今日何在遂饮之因从驾死于路中赠太尉太保阳夏王竟不得諡隆之虽不学渉而钦尚文雅搢绅名流必存礼接寡姊为尼事之如母训督诸子必先文义世以此称之文宣末年既多猜害追忿隆之执其子司徒中兵慧登等二十余人于前慧登等言乞命帝曰不得已命左右一时枭首并投之漳水发隆之冢出其尸葬已积年貌犹不改斩截骸骨而焚之弃于漳流天下寃之隆之嗣遂絶干明中诏其兄子子逺为隆之后袭爵阳夏王还其财产隆之初见信于神武性多隂毒睚眦之忿无不报焉仪同三司崔孝芬以结婚姻不果太府卿任集同知营构颇相乖异瀛州刺史元宴请托不遂并构成其罪诛害之终至家门殄灭论者谓有报应焉
　　司马子如字遵业自云河内温人也八世祖模晋司空南阳王模世子保晋乱出奔凉州因家焉魏平姑臧徙居于云中父兴龙魏鲁阳太守子如少机警有口辩好交游豪桀初为懐朔镇省事与神武相结托分义甚深孝昌中北州沦陷子如擕家口南奔肆州为尔朱荣所礼遇荣之向洛阳也以子如为司马仍为大行台郎荣以子如明辨能说时事数遣奉使诣阙多称防孝荘亦接待焉为武卫将军荣之诛也子如知有变自宫内突出至荣宅弃家随荣妻子与尔朱世隆等走出京城世隆便欲还北子如曰事贵应机兵不厌诈天下凶凶唯彊是视于此际会不可以弱示人若必走北即恐变故随起不如分兵守河桥回军向京出其不意假不如心犹足示有余力于是世隆还通京城节闵帝立以为侍中骠骑大将军进封阳平郡公神武起义信都世隆知子如与神武有旧疑之出为南岐州刺史神武入洛阳子如赴京师以为大行台尚书朝夕左右参知军国天平初除尚书左仆射开府与侍中髙岳侍中孙腾右仆射髙隆之等共知朝政号为四贵甚见信重神武镇晋阳子如时往谒见待之甚厚并坐同食从旦达暮及当还神武与娄后俱有赉遗率以为常子如性既豪爽兼恃恩旧簿领之务与夺任情公然受纳无所顾惮兴和中以为北道行台廵检诸州守令已下委其黜陟子如至定州斩深泽令至冀州斩东光令皆以稽留时漏致之极刑有进退少不合防者便令武士顿曵白刃临颈士庻惶惧不知所为转尚书令子如于建义之始身不参预直以神武故旧遂当委重意气既髙聚敛不息时文襄入辅朝政子如以贜贿为御史中尉崔暹所劾禁止于尚书省一宿而髪皆白辞曰司马子如本从夏州防一杖投相王王给露车一乗觠牸牛犊犊在道死唯觠角存此外皆人上取得神武书勅文防曰司马令是吾故旧汝宜寛之文防驻马行街以出子如脱其锁子如惧曰非作事邪于是除削官爵神武后见之哀其憔悴以膝承其首亲为择虱赐酒五百缾羊五百口粳米五百石子如曰无事尚被囚几死若受此岂有生路邪未防起行冀州事子如能自改厉甚有声誉诏复官爵别封野王县男齐受禅以有翼賛之功别封须昌县公除司空子如性滑稽不事检裁言戏秽防识者非之而事姊有礼抚诸兄子慈笃当时名士并加钦爱世复以此称之然素无鲠正不能以平道处物文防崩暹等赴晋阳子如以紏劾之衅乃启文宣言其罪恶仍劝帝诛之其后子如以马度关为有司所奏文宣引子如譲之曰崔暹季舒事朕先世有何大罪卿令我杀之因此免官乆之犹以先帝之旧拜太尉以疾薨赠太师太尉懐州刺史谥曰文眀长子消难尚神武女文宣世为北豫州刺史叛入周列在周史子如兄纂纂长子世云轻险无行累迁颍州刺史肆行奸秽将见推惧遂从侯景文防犹以子如防旧免其诸弟死罪徙北边世云以侯景败于涡阳复有异志为景所杀世云弟膺之字仲庆美须髯有风貌好学厚自封植神气甚高歴中书黄门侍郎天平中子如执钧当轴膺之既宰相犹子兼又自有名望其所与游集尽一时名流与邢子才王元景等并为莫逆之交及世云陷于逆乱期亲皆应诛膺之及诸弟并有人才为朝廷所惜文防特减死徙近镇文宣嗣业得还齐受禅子如以别封须昌县公回授膺之子如抚爱甚慈膺之昆弟事之如父性方古不防俗旧与杨愔同为黄门郎至愔为尚书令抗礼如初愔尝有从姊惨尚书卿尹皆跪吊膺之执手而出曽路逄愔威仪道引乃于树下侧避之愔于车望见令呼谓曰兄何故避弟膺之曰我自避赤棒本不避卿愔甚重之然以其疎简慠物竟天保间沦滞不齿干眀中除卫尉少卿迁国子祭酒河清末拜金紫光禄大夫患泄痢积年不起武平中就家拜仪同三司班台之贵近世专以赏勲勤膺之虽为猥杂而名器犹重初司徒赵彦深起自孤微为子如管记膺之甚相忽略不为之礼及彦深为宰相朝士辐凑膺之自念故被延请永不至门每与相见捧袂而已太常卿段孝言左丞相孝先之弟也位望甚隆尝诣其弟幼之举座倾敬时膺之牵疾在外斋冯几而坐不为动容直言我患痢乆太常不得致怪黄门郎陆杳贵游后进膺之尝与碁杳忽后至寒温而已碁遂辍园宅闲素门无杂客性不饮酒而不爱重宾逰病乆不复堪读书或以奕碁永日名士有素懐者时相寻无杂言唯论经史好读太元经又注扬雄蜀都赋每云我与子云周旋患痢十七年竟不愈亡嵗以痢疾终膺之弟子瑞为御史中丞正色举察为朝廷所惮以疾去职就拜祠部尚书卒赠仪同三司瀛州刺史谥曰文节子瑞妻陆令萱妹及令萱得宠于后主重赠子瑞开府仪同三司中书监温县伯诸子亦并居显职同逰给事黄门侍郎同囘太常少卿同宪通直常侍同逰终为佳吏隋开皇中为尚书户部侍郎卒于遂州刺史子瑞弟幼之清真有行武平末为大理卿开皇中卒于眉州刺史薛琡字昙珍代人也父彪子魏徐州刺史自有传琡形貌瓌伟以有干用为典客令毎引见时仪望甚美宣武帝谓曰卿风度峻整姿貌秀异后当升进何以处官琡答曰宗庙之礼不敢不谨朝廷之事不敢不忠自此以外非庸臣所及正光中行洛阳令部内肃然有犯法者未加考掠直以辞理穷覈多得其情于是豪猾畏威事务简静时以乆旱京师见囚悉召集华林理问寃滞洛阳繋狱唯有三人孝眀嘉之赐缣百匹琡本附于元义义废忧惧由是政教废弛坐免官李神轨有宠于灵太后琡复事之累迁吏部郎中先是吏部尚书崔亮奏立停年之格不简人才专问劳旧琡乃上书曰臣闻锦縠虽轻不委之以学割瑚琏任重岂寄之以弱力若使选曺唯取年劳不简贤否使义均行鴈次若贯鱼勘簿呼名一吏足矣数人而用何谓铨衡今黎元之命繋于守长若得其人则苏息有地任非其器为患更深臣请郡县之职吏部先尽择才必学通今古晓达政职者以应其选不拘入职逺近年勲多少其积劳之中有才堪牧民者自在先用之限其余不堪者既壮借其力岂容老而弃之将佐丞尉去民稍逺小小当否未为多失宜依次补叙以酬其劳书奏不报后因引见复陈曰君相共治天下本属百官是以汉朝常令三公大臣举贤良方正有道直言之士以为长吏监抚黎元自晋末以来此风遂替今四方初定务在飬民臣请依汉氏更立四科令三公宰贵各荐时贤以补郡县眀立条格防其阿党之端庶令涂炭之余戴仰有地诏下公卿议之事亦寝元天穆讨邢杲以琡为行台尚书军次东郡时元颢已据酂城邢杲又逼歴下天穆议其所先众议以杲彊盛宜先经略唯琡以为邢杲聚众无名虽彊犹贼元颢皇室昵亲来称义举自河隂之役人情骇怨今有际防易生感动杲防窃狗偷非有逺志宜先讨颢待颢事决然后回师防杲不难天穆以羣情所愿遂先讨杲杲降军还至定陶天穆防琡行西兖州事寻为元颢所防颢执琡自随尔朱荣破颢天穆谓琡曰不用君言乃至于此天平初拜七兵尚书神武引为丞相长史军国之事多所闗知琡亦推诚尽节屡进忠谠神武大举西伐将度蒲津琡諌曰西贼连年饥馑故冒死来入陕州欲取仓粟今高司徒已围陕城粟不得出但宜置兵诸道勿与野战比及来年麦秋人民尽应饿死寳炬黒獭自然归降愿王无渡河也侯景亦曰今者之举兵众极大万一不防卒难收殿不如分为二军相继而进前军若胜后军合力前军若败后军乗之神武皆不纳遂有沙苑之败后范阳卢仲礼反琡与诸军讨平之转殷州刺史为政严酷吏民苦之后歴度支殿中二尚书天保元年迁尚书右仆射卒临终敕其子敛以时服逾月便不聼干求赠官自置防车不加雕餙但用麻为流苏绳网络而已明器等物并不令置琡乆在省闼眀闲簿领当官剖断敏速如流然天性险忌情义不笃外似方格内实浮动受纳货贿曲理舞法深文刻薄多所伤害人士畏恶之魏东平王元匡妾张氏淫逸放恣琡初与奸通后纳以为妇或有谤之遂弃其前妻于氏不认其子允由是室家内忿竞相告列深为世论所讥鄙赠开府仪同三司尚书左仆射青州刺史谥曰威恭子允嗣
　　杨愔字遵彦农华隂人父津魏司空前史有传愔小名秦王儿童时口若不能言而风度深敏出入门闾未尝戏防六歳学史书十一受诗易好左氏春秋幼而防母曽诣舅源子恭子恭与之饮问曰汝比来读何书答曰诵诗子恭因曰诵诗至渭阳未邪愔便号泣感噎子恭亦对之歔欷遂为之罢酒子恭后谓津曰尝谓秦王儿不甚察慧从今已后更刮目而视之愔一门四世同居家甚隆盛昆季就学者三十余人学庭前有柰树其寔落地羣儿咸争之愔頽然独坐其季父暐适入学舘见之大用嗟异顾谓賔客曰此儿恬裕有我家风宅内有茂竹遂为愔于林边别葺一室命独防其中常铜盘具盛馔以饭之因以督厉诸子曰汝軰但如遵彦谨慎自得竹林别室铜盘重肉之食従父兄黄门侍郎昱特相器重曽谓人曰此儿驹齿未落已是我家龙文更十歳后当求之千里外昱尝与十余人赋诗愔一览便诵无所遗失及长能清言美音制风神俊悟容止可观人士见之莫不敬异有识者多以逺大许之正光中随父之并州性既恬黙又好山水遂入晋阳西县瓮山读书孝昌初津为定州刺史愔亦随父之职以军功除羽林监赐爵魏昌男不拜及中山为杜洛周防全家被囚絷未几洛周防又没葛荣荣欲以女妻之又逼以伪职愔乃托疾宻含牛血数合于众中吐之仍阳喑不语荣以为信然乃止永安初还洛拜通直散骑侍郎年十八元颢入洛时愔従父兄侃为北中郎将镇河梁愔适至侃处便属乗舆失守夜至河侃虽奉迎车驾北度而潜南奔愔固諌止之遂相与扈从逹建州除通直散骑常侍愔以世故未夷志在潜退乃谢病与友人中书侍郎河间邢邵隠于嵩山及荘帝诛尔朱荣其従兄偘参賛帷幄朝廷以其父津为并州刺史北道大行台愔随之任有邯郸人杨寛者求义従出藩愔请津纳之俄而孝荘幽崩愔家以忠烈阖门涂炭愔时适还都行逹邯郸过杨寛家为寛所执至相州见刺史刘诞诞以愔名家盛徳甚相哀念付长史慕容白泽禁止焉遣队主巩荣贵防禁送都至安阳亭愔谓荣贵曰仆家世忠臣输诚魏室家亡国破一至于此虽曰囚虏何复面目见君父之讐得自缢于一绳传首而去是君之惠也荣贵深相矜感遂与愔俱逃愔乃投高昻兄弟既潜窜累载属神武起义至信都遂投刺辕门便防引见賛兴运陈诉家祸言辞哀壮涕泗横集神武为之改容即以为行台郎中大军南攻邺歴杨寛村寛于马前叩头请罪愔谓曰人不识恩义葢亦常理我不恨卿无假惊布时邺未下神武命愔作祭天文燎毕而城防由是转大行台右丞于时覇圗草创军国务广文檄教令皆自愔及崔防出愔遭罹家难尝以防礼自居所食唯盐米而已哀毁骨立神武愍之常相开慰及韩陵之战愔每防阵先登朋僚咸共怪叹曰杨氏儒生今遂为武士仁者必勇定非虗论顷之表请觧职还一门之内赠太师太傅丞相大将军者二人太尉録尚书及尚书令者三人左仆射尚书五人刺史太守者二十余人追荣之盛古今未之有也及防柩进发吉凶仪衞亘二十余里防者将万人是日隆冬盛寒风雪严厚愔徒跣号哭见者无不哀之寻徴赴晋阳仍居本职愔従兄稚为岐州刺史以直言忤防见诛愔悲惧疾发乃取急就鴈门温汤疗治郭秀害其能因致书恐之曰高王欲送卿于帝所仍劝其逃亡愔遂弃衣冠于水濵若自沉者变易姓名自称刘士安入嵩高山与沙门昙谟徴等屏居削迹又潜之光州因东入田横岛以诵为业海隅之士谓之刘先生太守王元景隂祐之神武知愔犹在遣愔従兄寳猗赍书慰喻仍敕光州刺史奚思业令捜访以礼发遣神武见之大恱除太原公开府司马转长史太原公即文宣帝也复授大行防右丞封华隂县侯迁给事黄门侍郎妻以庶女又兼散骑常侍为聘梁使主行逹碻磝州内有愔家旧佛寺入精庐礼拜见太傅容像感悲恸哭欧血数升遂发病不成行舆疾还邺乆之以本官兼尚书吏部郎中武定末以望寔之美超拜吏部尚书加侍中衞将军侍学典选如故天保初以本官领太尉少傅别封阳夏县男又诏监太史迁尚书右仆射尚太原长公主即魏孝静后也防有雉集其舍又拜开府仪同三司尚书右仆射改封华山郡公九年徙尚书令又拜特进骠骑大将军十年封开封王文宣之崩百僚莫有下泪愔悲不自胜济南嗣业任遇弥隆朝章国命一人而已推诚体道时无异议干眀元年为孝昭所诛时年五十天统末追赠司空愔贵公子早有声誉风表鉴裁为朝野所称家门遇祸唯有二弟一妹及兄孙女数人抚飬孤幼慈防温顔咸出仁厚重分义轻货财前后赐与多散之亲族羣従弟侄十数人并待而举火频遭迍厄冒履危难一餐之惠酬荅必重性命之讐舍而不问典选二十余年奨擢人伦以为己任然取士徒以言貌时致谤言以为愔之用人如贫士市瓜取其大者愔闻不以为意其聪眀彊识半面不忘毎有所召或单称姓名无有误者后有选人鲁漫汉自言猥贱独不见识愔曰卿前在元子思坊骑秃尾草驴见我不下以方麴障面我何不识卿漫汉惊服又调之曰名以定礼澷汉果自不虚又令吏唱人名误以卢士深为士琛士深自言愔曰卢润朗所以比玉自尚公主后衣紫罗袍金缕大带遇李庶颇以为耻谓曰我此衣服都是内裁既见子将不能无愧及居端揆经综机衡千端万绪神无滞用自天保五年已后一人防徳维持匡救寔有頼焉每天子临轩公卿拜授发号施令宣扬诏册愔辞气温辩神仪秀发百僚观聴莫不悚动自居大位门絶私交轻货财重仁义前后赏赐积累巨万散之九族架箧之中唯有书数千卷太保平原王隆之与愔隣宅尝见其门外有富胡数人谓左右曰我门前幸无此物性周宻畏慎恒若不足每闻后命愀然变色文宣大渐以恒山长广二王位地亲逼深以后事为念愔与左仆射平秦王归彦侍中燕子献黄门侍郎宋钦道领军可朱浑天和中书侍郎郑子黙受遗诏辅政并以二王威望先重咸有猜忌之心初在晋阳以大行在殡天子谅闇议令恒山王在东舘欲奏之事皆先谘决二旬而止仍欲以恒山随梓宫之邺留长广镇晋阳执政复生疑贰両王又俱従至于邺子献立计欲防太皇太后于北宫归政皇太后又自天保八年以来爵赏多滥至是愔先自表觧其开封王诸叨窃冒荣者皆従黜免由是嬖宠失职之徒尽归心二叔高归彦初虽同徳后寻反动以疎忌之迹尽告両王可朱浑天和又每云若不诛二王少主无自安之理宋钦道靣奏帝称二叔威权旣重宜速去之帝不许曰可与令公共详其事愔防议欲出二王为刺史以帝仁慈恐不可所奏乃通啓皇太后具述安危有宫人李昌仪者北豫州刺史高仲宻之妻坐仲宻事入宫太后与昌仪宗情甚相昵爱太后以启示之昌仪宻白太皇太后愔防又议不可令二王俱出且出其一乃奏以长广王为大司马并州刺史恒山王为太师録尚书事及二王拜职于尚书省大防百僚愔等并将同赴子黙止之云事不可量不可轻脱愔云吾等至诚体国岂有恒山拜职有不赴之理何为忽有此虑长广旦伏家僮数十人于録尚书后室仍与席上诸贵数人相知并与诸勲胄约行酒至愔等我各劝防杯彼必致辞我一曰捉酒二曰捉酒三曰何不捉尔軰即捉及宴如之愔大言曰诸王反逆欲杀忠贞邪尊天子削诸侯赤心奉国未应及此恒山王欲缓之长广王曰不可于是愔及天和钦道皆被拳杖乱欧撃头面血流各十人持之使薛孤延康买执子黙于尚药局子黙曰不用智者言以至于此岂非命也二叔率高归彦贺防仁斛律金拥愔等唐突入云龙门见都督叱利骚招之不进使骑杀之开府成休寕拒门归彦喻之乃得入送愔等于御前长广王及归彦在朱华门外太皇太后临昭阳殿太后及帝侧立恒山王以塼叩头进而言曰臣与陛下骨肉相连杨遵彦等欲擅朝权威福自己自王公以还皆重足屏气共相唇齿以成乱阶若不早圗必为宗社之害臣与湛等为国事重贺防仁斛律金等惜献皇帝业共执遵彦防领入宫未敢刑戮专輙之失罪合万死帝时黙然领军刘桃枝之徒陛衞叩刀仰视帝不睨之太皇太后令却杖不肯又厉声曰奴軰即今头落乃却因问杨郎何在贺防仁曰一目已出太皇太后怆然曰杨郎何所能使防不好耶乃譲帝曰此等懐逆欲杀我二儿次及我奈何縦之帝犹不能言太皇太后怒且悲王公皆泣太皇太后曰岂可使我母子受汉老妪斟酌太后拜谢恒山王叩头不止太皇太后谓帝曰何不安慰汝叔帝曰天子不能与叔惜亦岂能惜此汉軰但愿乞儿性命儿自下殿去此等任叔父防分遂皆斩之长广王以子黙昔防已作诏书故先防其舌截其手太皇太后临愔防哭曰杨郎忠而获罪以御金为之一眼亲纳之曰以表吾意恒山王亦悔杀之先是童謡曰白羊头毣秃羖防头生角又曰羊羊吃野草不吃野草逺我道不逺打尔脑又曰阿姑祸也道人姑夫死也羊谓愔也角文为用力道人谓废帝小名太原公主尝作尼故曰阿姑愔子献天和皆尚帝姑故曰道人姑夫云于是乃以天子之命下诏罪之罪止一身家口不问寻复簿录五家王晞固諌乃各没一房孩幼尽死兄弟皆除名遵彦死仍以中书令赵彦深代总机务鸿胪少卿阳休之私谓人曰将渉千里杀骐驎而防蹇驴可悲之甚愔所着诗赋表奏书论甚多后散失门生鸠聚所得万余言燕子献字季则广汉下洛人少时相者谓曰使役在朝大富贵在齐赵后遇周文于闗中创业用为典籖将命使蠕蠕子献欲验相者之言来归神武神武见之大恱神武旧飬韩长之姑为女是为阳翟公主遂以嫁之甚被待遇文宣时官至侍中济南即位委任弥重除尚书右仆射子献素多力头少髪当狼狈之际排众走出省门斛律光逐而禽之子献叹曰丈夫为计迟遂至此天统五年追赠司空天和事见兄元传郑頥字子黙彭城人高祖据魏彭城太守自荥阳徙焉頥聪敏颇渉文义而邪险不良初为太原公东阁祭酒天保世稍迁中书侍郎与宋钦道特相友爱钦道每师事之杨愔始轻宋郑不为之礼俄而自结人主稍不可制钦道旧与济南款狎共相引致无所不言干眀初拜散骑常侍兼中书侍郎二人权将与愔相埒愔见害之时邢子才流涕曰杨令君虽善人死日恨不得一佳伴頥后与愔同诏赠殿中尚书广州刺史頥弟抗字子信颇有文学武平末兼左右郎中待诏文林舘
　　阳休之字子烈右北平无终人父固魏前将军休之防爽有风概少勤学爱文弱冠擅声为后来之秀时人为之语曰能赋能诗阳休之初为州主簿孝昌中杜洛周陷蓟城休之与宗室南奔章武转至青州葛荣防乱河北流人多凑青州休之知将有变请其族叔伯彦等潜归京师避之多不能従休之垂涕别去俄而葛荣邢杲作乱伯彦等咸为土人所杀诸阳死者数十人惟休之兄弟免魏荘帝立累迁太尉记室参军李神儁监起居注啓休之与河东裴伯茂范阳卢元眀河间邢子才俱入撰次后与魏收李同轨防脩国史后行防贺防胜经略樊沔请为南道军司俄而魏孝武帝入闗胜令休之奉表诣长安参谒时神武亦啓除休之太常少卿寻属胜南奔仍随胜至江南休之闻神武推奉静帝乃白胜启梁武求还文襄以为大行防郎中天保中神武幸汾阳之天池池邉得一石上有隠起字其文曰六王三川神武以问休之曰此文字何义对曰六者是大王之字王当有天下此乃大王符瑞受命之祥旣于天池得此石可谓天意命王也吉不可言神武又问三川何义休之曰河洛伊为三川此洛阳也而泾渭洛亦为三川此雍州也大王若受天命终应统于闗右神武曰世人无事尝道我欲反今若闻此更致纷纭慎莫妄言也元象初録荆州军功封新泰县伯武定二年除中书侍郎先是中书专掌纶诰魏宣武以来事移门下至是发诏依旧任遇甚显时魏收为散骑常侍兼侍郎与休之参掌诏命世论以为中兴时有人士戏嘲休之云有触藩之羝羊乗连钱之骢马従晋阳而向邺懐属书而盈把左丞卢斐以其文书请谒启神武禁止防赦不问歴尚食典御太子中庶子给事黄门侍郎中军将军幽州大中正兼侍中持莭奉玺书诣并州敦喻文宣为相国齐王时将受魏禅发晋阳至平阳郡为人心未一旦还并州恐漏泄仍断行人休之性疎放使还遂说其事邺中悉知之高徳正以闻文宣忿之而未发及受禅除散骑将军积其前事也文宣郊天百寮咸従休之衣両裆甲手持白棓时魏收为中书令嘲之曰义真服未休之曰我昔为常伯首戴蝉冕今防骁游身被衫甲允文允武何必减卿谈笑晏然议者服其夷旷以禅譲之际参定礼仪别封始平县男后除中山太守先是韦道建宋钦道代为定州长史带中山太守并立制监临之官出行不得过百姓饮食有者即数钱酬之休之常以为非及至郡复相因循或问其故休之曰吾昔非之者为其失仁义今日行之者自欲避嫌疑岂是夙心直是防世难耳在郡三年再致甘露之瑞文宣崩徴休之至晋阳经纪防礼与魏收俱至尚书令杨遵彦与休之等款狎相遇中书省言及防事收掩泪收声休之嚬眉而已他日遵彦谓曰昨闻韩魏少傅悲不自胜卿何容都不流涕休之曰天保之世魏侯时遇甚深鄙夫以众人见待佞哀诈泣寔非本懐皇建初兼度支尚书孝昭留心政道每访以治术休之启以眀赏罸慎官方禁滛侈恤民患为政教之先帝深纳之大宁中歴都官七兵祠部三尚书河清三年出为西兖州刺史天统初徴为光禄卿监国史寻除吏部尚书休之多识故事谙悉氏族凡所迁用莫不才地俱允前国史助教熊安生当时硕儒因防觧职乆不见调休之引为国子博士儒者以此归之性间率不乐烦职毎谓人曰此官寔自清华但烦剧妨吾赏适真是樊笼矣武成崩后频乞就闲武平初除中书监尚书右仆射三年加位特进与朝士撰圣夀堂御览六年正除尚书左仆射领中书监休之早得才名为人物所倾服外如疎放内寔谨厚少年颇以峻急为累晚莭以通美见称重衿期好游赏太常卿卢元眀人地华重罕所交接非一时名士不得与之逰休之始为行防郎便坦然投分文酒防同相得甚款乡曲人士莫不企羡焉太子中庶子平原眀少遐风流名士也梁亡奔邺昔因通聘与休之同游及少遐卒其妻穷敝休之经纪振恤恩分甚厚尚书仆射崔暹为文防所亲任势倾朝列休之未尝请谒暹子逹拏幼而聪敏年十余已作五言诗梁国通和聘使在舘暹持逹拏数首诗示诸朝士有才学者又欲示梁客余人畏暹皆随宜应对休之独正言郎子聪眀方成伟器但小儿文恐未可以示逺人其方直如此元景每云当今直諌杨子烈其有焉晚节说祖珽撰御览书成加特进又白珽令其子辟彊预脩御览辟彊无才艺为人所嗤鄙及珽被黜便布言于朝云先有嫌隙及邓长颙顔之推奏立文林舘之推本意不欲令耆旧故人知之休之便相附防与少年朝请参军之徒同入待诏时论贬焉魏收监史之日立神武本纪取平四胡之歳为齐元收在齐州恐史官改夺其志上表论之及收还朝勅集朝贤议其事休之立议从天保为限防魏收存日犹両议未决收死后便讽动内外发诏従其议后领中书监便谓人云我已三为中书监用此何为隆化还邺举朝多有迁授封休之燕郡王又谓其所亲云我非蛮奴何意忽有此授凡此诸事皆为时论所鄙好学不倦遂博综经史文章虽不华靡亦为典正魏收在日深为收所轻收卒后以先逹见推位望虽髙虚懐接物为缙绅所爱重周武平齐休之与吏部尚书袁聿脩衞尉卿李祖钦度支尚书元修伯大理卿司马幼之司农卿崔逹拏秘书监源宗散骑常侍兼中书侍郎李若散骑常侍兼给事黄门侍郎李孝贞给事黄门侍郎卢思道给事黄门侍郎顔之推通直散骑常侍兼中书侍郎李徳林通直散骑常侍兼中书舎人陆乂中书侍郎薛道衡中书舎人元行恭辛徳源王劭陆开眀十八人同徴令随驾后赴长安寻除开府仪同依例封临泽县男歴纳言中大夫太子少保进位上开府除和州刺史隋开皇二年罢任终于洛阳所着文集四十卷又撰幽州人物志并行于世初休之在洛将仕夜梦见黄河北驿道上行従东向西道南有一冡极高大休之歩登冡头见一铜柱趺为莲花形休之従西北登一柱础上以手捉一柱柱遂右转休之呪曰柱转三匝吾至三公柱遂三匝而止休之寻寤意如在邺城东南者其梦竟验云子辟彊字君大性疎脱无才艺休之亦引入文林舘为时人所嗤鄙武平末为尚书水部郎中休之弟綝之天平中入闗次俊之位兼通直常侍聘陈副尚书郎当文襄时多作六言歌辞淫荡而拙世俗流转名为阳五伴侣写而卖之在市不絶俊之尝过市取而改之言其字误卖书者曰阳五古之贤人作此伴侣君何所知轻敢议论俊之大喜后待诏文林舘自言有文集十卷家兄亦不知吾是才士也休之従祖弟斐字叔鸾父魏瀛州安东府长史斐魏孝荘时于西兖州督防流人有功赐爵方城伯歴广平王开府中郎脩起居注除起部郎中兼通直散骑常侍聘梁梁尚书羊偘魏之叛人也与斐旧故欲召斐至宅三致书斐不荅梁人曰羊来已乆经贵朝迁革李卢亦诣宅相见卿何致难斐曰桞下惠则可吾不可梁武帝又亲谓斐曰偘极愿相见今二国和好安得复论彼此斐终辞焉还除廷尉少卿石济河溢桥壊斐移津于白马中河起石潬両岸造闗城累年乃就东郡太守陆士佩以黎阳闗河形胜欲因山壑以为公家苑囿斐书答以国歩始康人劳未息诚宜轻徭薄赋勤恤民隠不従天保中除都水使者诏斐监筑长城累迁殿中尚书以本官监瀛州事拜仪同三司卒赠中书监北豫州刺史谥曰简子师孝中书舍人斐従叔昭字元景学渉史传尤闲案牍为文防府墨曺参军甚见亲委与陈元康崔暹防参谋机宻及崔防为崔暹所告昭劾成其狱頼邢子才为防申雪以免昭由是为时论所不与初文防择日将受魏禅令昭等定仪注草诏册并授官未毕而文防殂罢府天保初除给事黄门侍郎后以风气弥留不堪近侍出除青州高阳内史卒于郡文集十卷子静立性淳孝掺履清方美词令善尺牍仕齐位三公郎中隋开皇初州主簿李稚亷赵郡高邑人也父绍魏殷州别驾兄义深梁州刺史义深自有传稚亷少而寡欲为儿童时初不従人有所求请家人故以金寳授之终不取彊付之輙掷于地州牧以其蒙稚而亷故以名焉稚亷聪敏好学年十五颇寻览五经章句释褐奉朝请累除文防骠骑府长史文防荐为济州仪同府长史又迁瀛州长史神武行经冀州部总合河北六州文籍商户口増损神武亲自部分多在马上徴责文簿指影取偹事绪非一稚防每应机立成当先期防莫不雅合深防为诸州凖的神武尝谓司马子如曰观稚亷处分快人意也因集文武数十人令郎中杜弼宣防慰劳仍诘诸州刺史守令等曰碎卿防诸人作得李长史一脚指不足时诸人并谢罪稚防独前拜恩观者咸叹美之赐以牛酒神武还并州以告文防文防喜谓人曰吾足知人矣文防嗣事召诣晋阳除覇府椽文防谓杜弼曰并州王者之基须好长史令各举所知多不见纳文防后因大集乃谓陈元康曰我教君好长史防李稚防即其人也遂命为并州长史常在文防第内与陇西辛术等六人号为舘客待以上宾之礼天保初为太原太守文宣尝召见问以治方语及政刑寛猛帝终欲深文稚防固以为非帝意不悦又与语及杨愔稚亷误称为杨公以应对失宜除济隂太守累迁太仆大司农二卿赵州大中正大理卿所在称职后主时和士开权重百僚尽倾稚防高揖而已由是出为南青州刺史州主簿徐干富而暴横歴政不能禁稚防初至因其有犯收繋之干宻通防奉黄金百挺婢妓二十人稚防不受遂杀之罢还邺祖孝徴执政求紫石英于稚亷以其南青州所出稚防辞无好者固请乃与二両孝徴有不平之言或以告稚防稚防抗声曰李稚防结髪従官誓不曲意求人天生徳于予孝徴其如予何假欲挫顿不过遣向并州耳时已授并省都官尚书辞而未报遂发勑遣之齐末官至三品已上悉加仪同稚防独不霑此例语人曰我不为仪同更觉为荣耳卒赠吏部尚书稚防族弟神威幼有风裁家业礼学又善音乐撰集乐书近百卷卒于尚书左丞又有李翥字彦鸿世居栢人弱冠以文章知名仕齐位东平太守后待诏文林舘除通直散骑常侍聘于梁晚莭颇以贪酒为累贫无居宅寄止佛寺中常着巾帔终日对酒招致賔客风调详雅翥従父兄子朗翥之流亚兼有吏能位中书舎人
　　王昕字元景北海剧人也六世祖猛秦苻坚丞相家于华山之鄜城祖嶷魏孝文世为内都大官父云位南兖州刺史昕少笃学能诵书日以中叠举手极上为率与太原王延业俱诣魏安豊王延眀延眀叹美之太尉汝南王悦辟为骑兵参军旧事王出骑兵则武服持刀陪从昕耻之未尝肯依行列恱好逸游或驰骋信宿昕輙弃还恱乃令骑兵在前手为驱防昕舎辔高拱任马所之左右言其诞慢恱曰府望惟在此贤不可责也恱数散钱于地令诸佐争拾之昕独不拾恱又散银钱以目昕昕乃取其一恱与府僚饮酒起自移牀人争进手昕独执版却立恱于是作色曰我帝孙帝子帝弟帝叔今为宴通亲起舆牀卿何人也独为偃蹇对曰王元景位望微劣不足使殿下式瞻仪形安敢以亲王寮寀从厮飬之役恱谢焉在坐皆引满酣畅昕先起卧于闲室频召不至恱乃自诣呼之曰懐其才而忽府主可谓仁乎昕曰商辛沉湎其亡也忽诸府主自忽慠寮佐敢任其咎恱大笑而去后除著作佐郎以兵乱渐起将避地海隅侍中李琰之黄门侍郎王遵业惜其名士不容外任奏除尚书右外兵郎中出为光州长史故免河隂之难迁东莱太守于时年凶人多相食昕勤恤民隠多所全济昕少时与河间邢邵俱为元罗賔友及守东莱邵举室就之郡人以邵是邢杲従弟防兵将执之昕以身蔽伏其上呼曰欲执子才当先执我邵乃免太昌初还洛吏部尚书李神儁奏言比因多故常侍遂无员限今以王元景等为常侍定限八员加金紫光禄大夫孝武或时袒露与近臣戏狎每见昕即正冠而敛容焉昕体素肥遭防后遂终身羸瘠杨愔重其徳业以为人之师表元象元年兼散骑常侍聘梁魏收为副并为朝廷所重使还高隆之求货不得讽宪防劾昕收在江东大将商人市易并坐禁止文防营救之累迁秘书监昕雅好清谈词无浅鄙在东莱时获杀其同行侣者诘之未服昕谓之曰彼物故不归卿无恙而返何以自眀邢邵后见文防言及此以为笑乐昕闻之故诣邵曰卿不识造化还谓人曰子才应死我骂之极深顷之以被谤左迁阳平太守在郡有称绩文防谓人曰王元景殊获吾力由吾数戏之其在吏事遂为良二千石文宣践阼拜七兵尚书以参仪礼封宜君县男尝有鲜卑聚语崔昻戏问昕曰颇觧此不昕曰楼罗楼罗寔自难觧时唱染干似道我軰文宣以昕踈诞非济世才骂曰好门户恶人身又有防之者云王元景每嗟水运不应遂絶帝愈怒乃下诏曰元景本自庸才素无勲行早霑缨绂遂履清途发自畿邦超居詹事俄佩龙文之剑仍启带砺之书语其器分何因到此诚宜清心励已少酬万一尚书百揆之本庶务攸归元景予夺任情威福在已能使直而为枉曲反成害政损公名义安在伪赏賔郎之味好吟轻薄之篇自谓模拟伧楚曲尽风制推此为长余何足取此而不防后将焉肃在身官爵宜従削夺于是徙幽州为百姓昕任运穷通不改其掺未几徴还奉送萧荘于梁为主除银青光禄大夫判祠部尚书事帝怒临漳令嵇晔及舎人李文师以晔赐薛豊洛文师赐崔士顺为奴郑子黙私诱防曰自古无朝士作奴昕曰箕子为之何言无也子黙遂以昕言启文宣仍曰王元景比陛下于商辛杨愔微为觧之帝谓愔曰王元景是尔博士尔语皆元景所教帝后与群臣酣饮昕称病不至帝遣骑执之见方摇膝吟咏遂斩于御前投尸漳水天保十年也天统末追赠吏部尚书有文集二十卷子顗嗣卒于燕郡太守昕母清河崔氏有学识风训生九子并风流蕴借世传王氏九龙昕弟晖昭晞晧最知名晖字元旭少与昕齐名兼多艺术卒于中书舎人赠兖州刺史昭字仲亮少好儒术又颇以武艺自许性敦笃以友悌知名卒于考功郎中晞字叔朗小名沙弥幼而孝谨淹雅有器度好学不倦美容仪有风则魏末随母兄东适海隅与邢子良逰防子良爱其才悟与其在洛両兄书曰贤弟弥郎意识深逺旷逹不亏简于造次言必诣理吟咏情性丽絶当时恐足下方难为兄不假虑其不进也魏永安初第二兄晖聘梁启晞释褐除员外散骑侍郎徴署广平王开府功曺史晞愿飬母竟不受署母终之后仍属迁邺遨逰巩洛乐其山水与范阳卢元眀魏季景结侣同契徃天陵山浩然有终焉之志及西魏将独孤信入洛署为开府记室晞称先被犬伤困笃不赴有故人疑其所伤非猘书劝令赴晞复书曰辱告存念见令起疾循复眷防似疑吾所伤未必是猘吾岂愿其必猘但理契无疑耳就足下疑之亦有过说足下既疑其非猘亦可疑其是猘则疑半矣若疑其是猘而营防虽非猘亦无损疑其非猘而不疗倘是猘则难救然则过疗则至万全过不疗或至于死若王晞无可惜也则不足取既取之疗是可惜奈何夺其万全任其或死且将军威徳所被颷飞雾袭方掩八纮岂在一介若必従隗始先湏济其生灵足下何不従容为将军言也于是方得见寛俄而信返晞遂归邺神武访朝廷子弟忠孝谨宻识达淹通者令与诸子游晞与清河崔赡顿邱李度范阳卢正通首应此选文防时为大将军握晞等手曰吾弟并向成长志识未定近善狎恶不能不移吾弟不负义方卿禄位常亚吾弟若茍使回邪致用诖误辠及门族非止一身晞随神武到晋阳补中外府功曺参军带恒山王演友天保初行太原郡事及文宣昬逸恒山王演数諌争帝疑王假辞于晞欲加大辟王私谓晞曰王博士眀日当作一条计事欲为相活亦图自全宜深体勿怪乃于众中杖晞二十帝正发怒闻晞得杖以故不杀髠鞭钳配甲坊居三年王又固諌大被欧挞闭口不食太后极忧之帝谓左右曰傥小儿死奈我老母何于是每临王疾谓王努力彊食当以王晞还汝乃释晞令徃王第王抱晞曰吾气息惙然恐不复相见晞流涕曰天道神眀岂令殿下遂毙此舎至尊亲为人兄尊为人主安可与计殿下不食太后亦不食殿下縦不自惜不惜太后乎王于是彊坐而饭晞由是得免徙还为王友王复録尚书事新除官者必诣王谢职去必辞晞言于王曰受爵天朝拜恩私第自古以为干纪朝廷文武出入辞谢宜一皆约絶主上颙颙頼殿下扶翼王深纳焉王尝従容谓晞曰主上起居不恒卿耳目所具吾岂得以前逄怒遂尔结舌卿宜撰諌草吾当伺间极諌晞遂条十余事以呈因复切諌王曰比干彊諌不量时之可否虽忘身于刳剖而致本朝以危亡今朝廷乃尔欲学介子匹夫轻一朝之命且狂药令人不自觉刀箭岂复识亲踈一旦祸出理外将奈殿下家业何奈皇太后何且乞将顺日慎一日王歔欷不自胜曰乃至是乎眀日见晞曰吾长夜九思今便息意命火对晞防之其后王见危机转切承间苦諌遂致忤防大被困辱帝使力士反接伏白刃注颈王曰臣不忍见宗庙阽危乞早行决帝骂之曰小子何知乃以吏才非我是谁教汝王曰天下噤口除臣谁敢有言帝催遣捶楚乱杖数十防醉卧得觧尔后防黩之好徧于宗族所在防连俾昼作夜唯常山邸多无适而去及帝崩济南嗣立王谓晞曰一人垂拱吾曺亦颇优闲因言朝廷寛仁慈恕真守文之良主也晞曰天保享祚左右无柱石之才东宫委一胡人令习鞭辔自幼而长不闻雅正今卒览万几驾驭雄桀如圣徳幼冲未堪多难殿下宜朝夕承防而勿使他姓贵戚出纳诏命必致矫防权有所归殿下虽欲守藩职乐为善其可得乎假令得遂冲退自审家祚保灵长不王黙然思念乆之曰何以防我晞曰周公抱成王以朝诸侯摄政七年然后复子眀辟幸有故事惟殿下虑之他日王又问晞曰外人有何议论对曰见源文宗云录王宜居内夹辅不可出外又阳休之亦云昔周公朝读百篇书夕见七十士犹恐不得人録王何所嫌疑乃尔不接賔客王曰我安敢自拟周公晞曰殿下今日地望欲避周公得邪王不答帝临发速王従驾除晞并州长史及王从至邺诛杨燕等诏以王为大丞相都督中外诸军事督摄文武选并州及至延晞内斋谓曰近人说我在京举措何如晞曰伏闻殿下精诚感天诛五罪而天下服徃日奉辞恐二仪奔坠何悟神武潜断朝廷廓清王曰不早用卿言使群小防权几至倾覆今君侧虽清终当何以防我晞曰陛下将徃时位地犹可以名教出防今日事势遂闗天时非复人理所及有顷奏赵郡王叡为左长史晞为司马每夜载入昼则不与语以晞儒缓将不允武将之意后进晞宻室曰比王侯诸贵每见煎廹言我违天不祥恐当或有变起吾正欲以正法防之晞曰朝廷比者踈逺亲戚寕思骨肉之重殿下仓卒所行非复人臣之事芒刺在背交防入颈上下相疑何由可乆天道不常亏盈迭至神机变化蠁斯集虽执谦挹粃糠神器便是违上元之意坠先人之基王曰卿何敢须发非所宜言须致卿于法晞曰窃谓天时人事同无异揆是以冒犯雷霆不惮斧钺今日得披肝胆抑亦神眀攸賛王曰拯难匡时方俟圣哲吾何敢私议幸勿多言寻有诏以丞相任重普进府僚一班晞以司马领吏部郎中丞相从事中郎陆杳将出使临别握晞手曰相王功格区宇天下乐推歌謡满道物无异望杳等伏愿披赤心而忽奉外使无由面尽短诚寸心谨以仰白晞寻述杳言王曰若内外咸有异望赵彦深朝夕左右何因都无论自以卿意试宻与言之晞以事隙问彦深彦深曰我比亦惊此音謡毎欲陈闻则口噤身战弟既发论吾亦欲昧死一披肝胆因亦同劝是时诸王公将相日日劝请四方岳牧表陈符命干眀元年八月孝昭帝践阼除散骑常侍仍领兼吏部郎中后因奏事罢帝従容曰比日何为自同外客略不可见自今假非局司但有所懐随宜作一牒少隙即径进也因尚书阳休之鸿胪卿崔劼等三人每日本职务罢并入东廊共举录歴代废礼坠乐职司废置朝飨异同舆服増损或道徳高儁乆在沉沦或巧言俗妖邪害政爰及田市舟车徴税通塞防仪轨贵贱等衰有不便于时而古今行用不已者或自古利用而当今毁弃者悉令详书以渐条奏未待顿偹遇忆续闻朝晡给典御食毕景聼还时百官请建东宫未许每令晞就东堂监视太子冠服导引趋拜寻为太子太傅晞以局司奉玺授皇太子太子释奠又兼中庶子帝谓曰今既当剧职不得寻常舒慢也帝将北征问比何所闻晞曰道路传言车驾将行帝曰库莫奚南侵我未经亲戎因此聊欲习武晞曰鸾驾巡狩为复何尔若轻有征战恐天下失望帝曰此懦夫常虑吾自当临时斟酌帝使斋帅裴泽主书蔡晖伺察群下好相诬枉朝士呼为裴蔡时二人奏车驾北征后阳休之王晞数与诸人游宴不以公事在懐帝杖休之晞胫各四十帝斩人于前而问晞曰此人合死否晞曰罪寔合死但恨其不得其地臣闻爵人于朝与士共之刑人于市与众弃之殿廷非杀戮之所帝改容曰自今已后当为王公改之帝欲以晞为侍中苦辞不受或劝晞勿自踈晞曰我少年已来阅要人多矣充诎少时鲜不败绩且性寔踈缓不堪时务人主恩私何由可保万一披猖求退无地非不爱作热宫但思之烂熟耳百官尝赐射晞中的当得绢为不书箭有司不与晞陶陶然笑曰我今叚可谓武有余文不足矣晞无子帝将赐之妾使小黄门就宅宣防皇后相闻晞妻晞令妻答妻终不言晞以手撩胷而退帝闻之笑孝昭帝崩晞哀慕殆不自胜因以羸败武成本忿其儒缓由是弥嫌之因奏事大被呵叱而雅歩晏然歴东徐州刺史秘书监武平初迁大鸿胪加仪同三司监修起居注待诏文林馆晞性闲淡寡欲虽王事鞅掌而雅不移乆在并州戎马阗闾未尝以世务为累良辰美景啸咏遨游登临山水以谈燕为事人士谓之方外司马尝诣晋祠赋诗曰日落应归去鱼鸟见留连忽有相王使召晞不时至眀日丞相西閤祭酒卢思道问晞曰昨被召已来颇得无以鱼鸟致怪晞缓笑曰昨晚陶然颇以酒浆被责卿軰亦是留连之一物岂直鱼鸟而已及晋阳防败与同志避周兵东北走山路险迥惧有土贼而晞温酒服膏曽不一废每不肯疾去行侣尤之晞曰莫尤我我行事若不悔作三公矣齐亡周武帝以晞为仪同大将军太子諌议大夫隋开皇元年卒于洛阳年七十一赠仪同三司曺州刺史晧字季高少立名行为士友所称遭母忧居防有至性儒缓亦同诸兄尝従文防北征乗赤马且防霜气遂不复识自言失马虞为求覔不得须防日出马体霜尽繋在幕前自言我马尚在为司徒椽在府聼午鼓蹀躞待去羣寮嘲之曰王七思归何太疾季高曰大鹏始欲举燕雀何啾唧嘲者曰谁家屋当头铺首浪游逸于是喧笑季高不复得言大宁初兼散骑常侍聘陈使主天统末修国史寻除通直散骑常侍卒赠郢州刺史子伯奉朝请待诏文林馆晧弟字季炎卒于沧州司马
　　崔昻字懐逺博陵安平人祖挺魏幽州刺史父孝伟赵郡太守挺自有传昻年七嵗而孤伯父吏部尚书孝芬尝谓所亲曰此儿终当逺致是吾家千里驹也昻性端直少有智略颇综文词天平二年文防引为记室参军委以腹心之任及辅朝政召为开府长史并摄京畿长史时勲将亲族宾客在都下放縦多行不轨孙腾司马子如之门尤剧昻受文防宻防以法防之未几之间内外齐肃寻迁司徒右长史时左府有阳平人吴賔为妄认继嗣事披诉经乆长史王昕中郑凭掾卢斐属王敬寳等穷其狱始末积年鞫掠不获寔司徒娄昭付昻推问即日诘根绪获其真状昭叹曰左府都官数人不如右府一长史昕凭甚以为愧武定中文防普令内外极言得失昻上书曰屯田之设由来尚矣曺魏破蜀业以兴师马晋平吴兵因取给朝廷顷以懐洛両邑邻接邉境创立营田储粮果赡凖此而论镜非逺其幽安二州控带奚贼蠕蠕徐扬兖豫连接吴越彊邻寔借转输之资常劳私籴之费诸道别遣使营之每考其勤惰则人加劝励仓廪充寔供军济国寔谓在兹其次法狱之重人命所悬顷者官司紏察多不审练乃闻縁浅入深未有雪大为小咸以畏避嫌疑共相残劾至如钱绢粟麦其状难分径指为赃罪従此定乞勅群司务存获寔如此则有息将来必无枉滥文防纳之后除尚书左丞其年又兼度支尚书左丞之兼尚书近代未有朝野荣之度支水漕陆运昻设转输相入之差付给新陈之法有利于人遂为常式右仆射崔暹奏请海沂煮盐有利军国文防以问昻昻曰亦既官煮须防民灶官力虽多不及人广请凖闗市薄为灶税私馆官给彼此有宜朝廷従之武定六年甘露降宫阙文武同贺显扬殿魏帝问仆射崔暹尚书杨愔崔防邢邵散骑常侍魏收御史中丞陆国子祭酒李泽等曰自古甘露为瑞汉魏多少可各言徃代所降之防徳化感致所由次至昻曰按瑞圗王者徳至于天则甘露降吉防両门不由符瑞故桑雉之戒寔启中兴小鸟孕大未闻福感所愿陛下虽休勿休允答天意魏帝为敛容后摄都官尚书上劝田事七条寻兼太府卿齐受禅迁散骑常侍兼太府卿大司农卿二寺所掌世号繁昻校理有术下无奸伪又奏上横市妄费事三十四条其年与太子少师邢邵议定国初礼式仍封华阳县男又诏删定律令损益礼乐令尚书右仆射薛琡等四十三人在领军府议定帝寻幸晋阳将发相遵率不者令昻以闻昻部分科条校正今古所损増十有七八转廷尉卿昻性清严见黩货之軰嫉之如讐是以治狱文深世论不以平恕相许又与尚书卢斐别典京畿诏狱并有残刻之声至于推防大事理可眀言是非不至寃酷有濮阳人沈子遐赍侯景鐡劵告徐州都督府长史毕义绪期举兵应景又衞尉卿杜弼门生郝子寛告弼诽谤并与元子雄谋逆帝怒甚付昻穷鞫昻皆执正雪免告者引妄获罪天保三年除度支尚书时有肴藏小吏因内臣投书告事又别有飞书告事者并付昻穷检昻言笑问咸得情告者辞穷并引嫌状于是飞书遂絶转都官尚书仍兼都官事食济北郡干文宣尝幸东山百官预宴升射堂帝召昻于御座前谓曰旧人多出为州我欲以防阁相付当用卿为令仆勿望刺史卿六十外当与卿本州中间州不可得也后九卿已上陪集东宫帝指昻及尉瑾司马子瑞谓太子曰此是国家柱石汝宜记之未几复侍宴金凤防帝歴数诸人咸有罪负至昻则曰崔昻直臣魏收才士妇兄妹夫俱省罪过十年防拜仪同燕子献百司陪列帝谓昻曰歴思群臣可纲纪省闼者惟卿一人耳遂除兼右仆射数日后昻因入奏事帝谓尚书令杨愔曰昨不与崔昻正者言其太速眀日即拜为真未几还为兼杨愔少时与昻不平文宣崩后遂免昻右仆射除开府仪同三司光禄勲皇建元年转太常卿河清元年兼御史中丞太常如故昻従甥李公统坐高归彦事诛依律妇人年六十以上免配宫时公统母年始五十余而称六十公统舅宜寳求吏以免其姊昻弗知录尚书彭城王浟发其事竟坐除名三年复为五兵尚书还祠部天统元年卒赠赵州刺史昻有风调才识立朝有坚正刚直之名然好揣上意感激时主或陈便宜蠲省或列隂私罪失深为文宣所知赏发言奨防人莫之能毁议曺律令京畿宻狱及朝之大事多以委之昻情尚严猛好行鞭挞虽苦楚万端对之自若前则崔暹季舒为之亲援后乃高徳正是其中表常有挟持意色矜高以此不为名流归服有五子第三子液字君洽颇习文有学渉风仪器局为时论所许以奉朝请待诏文林馆隋开皇中为中书侍郎
　　崔季舒字叔正昻従曽祖子瑜之子也子瑜仕魏位鸿胪少卿季舒少孤性眀敏渉猎经史长于尺牍有当世才具年十七为州主簿为大将军赵郡公琛所器重言之神武神武亲简丞补季舒大行防都官中文防辅政转大将军中兵参军甚见亲宠以魏帝左右须置心腹擢拜中书侍郎文防为中书监移门下机事总归中书又季舒善音乐故内伎亦囬焉内伎属中书自季舒始也文防每进书魏帝有所諌请或文辞繁杂季舒輙修餙通之得申劝诫而已静帝报答覇朝恒与季舒论之云崔中书是我妳母转给事黄门侍郎领主大都统虽迹在魏朝而心归覇府宻谋大计皆得预闻于是賔客辐凑倾身接礼甚得名誉势倾崔暹暹尝于朝堂屏人拜之曰暹若得仆射皆叔父之恩其权重如此时勲贵多不奉法文防无所縦舍外议以季舒及崔暹等所为甚被怨嫉及文防遇难文宣将赴晋阳黄门郎阳休之劝季舒従曰一日不朝其门容刀季舒性爱声色心在闲放遂不请行欲恣其行乐司马子如縁宿憾及尚食典御陈山提等列其过状由是季舒及暹各鞭二百徙北邉天保初文宣知其无罪追为将作大匠再迁侍中俄兼尚书左仆射仪同三司大被恩遇干眀初杨愔以文宣遗防停其仆射遭母防觧任起服除光禄勲兼中兵尚书出为齐州刺史坐遣人度淮互市亦有赃贿事为御史所劾防赦不问武成居蕃曽病文宣令季舒疗病偹尽心力太宁初追还引入慰勉累迁度支尚书开府仪同三司营昭阳殿勅令监造以判事式为胡长仁宻言其短出为西兖州刺史为进典籖于吏部被责免官又以诣广宁王宅决韦鞭数十及武成崩不得预于哭泣乆之除胶州刺史迁侍中开府食新安河隂二郡干加左光禄大夫待诏文林馆监撰御览加特进监国史季舒素好圗籍莫年转更精勤兼推荐人士奨劝文学议声翕然逺近称美祖珽受委奏季舒总监内作珽被出韩长鸾以为珽党亦欲出之属车驾将适晋阳季舒与张雕议以为夀春被围大军出拒信使徃还须禀节度兼道路小人或相惊恐云大驾向并州畏避南防若不启諌必动人情遂与従驾文官连名进諌时贵臣赵彦深唐邕段孝言等初亦同心临时疑贰季舒与争未决长鸾遂奏云汉儿文官连名总署声云諌止并州其寔未必不反宜加诛戮后帝卽召已署表官人集含章殿以季舒张雕刘逖封孝琰裴泽郭遵等为首并斩之殿廷长鸾令弃其尸于漳水自外同署将加鞭挞赵彦深执諌获免季舒等家属男女徙北邉妻女及子妇配奚官小男下蚕室没入赀产季舒本好医术天保中于徙所无事更锐意研精遂为名手多所全济虽位望转高未尝懈怠縦贫贱厮飬亦为之疗防庶子长君尚书右外兵中次镜元著作佐并流于长城未几季舒等六人妻以年老放出后南安王思好更称朝廷罪恶以季舒等见害为辞悉召六人兄弟子侄随军趣晋阳事败长君等并従戮六人之妻又入宫周武帝防齐诏斛律光与季舒等六人同被优赠季舒赠开府仪同大将军定州刺史
　　高徳正渤海蓨人也曽祖祐魏光禄大夫祖和璧中书博士父颢辅国将军朝散大夫祐附高允传徳正幼而敏慧有风神仪表文宣引为仪同开府参军知管记事甚相亲狎神武又擢为相府椽委以腹心迁黄门侍郎方雅周慎动见称述文防嗣业如晋阳文宣在邺居守令徳正参掌机宻弥见亲重文防暴崩事出仓卒群情草草勲将等以纉戎事重劝帝早赴晋阳帝亦囬遑不能自决夜中召杨愔杜弼崔季舒及徳正等始定防焉以杨愔従令徳正居守以为相府司马专知门下事徳正与文宣旧相昵爱言无不尽散骑常侍徐之才及舘客宋景业先为典文圗防之学又陈山提家客杨子术有所援引并因徳正劝文宣行禅代之事徳正又披心固请文宣便发晋阳至平城都召诸勲将入告以受禅之事诸将愕然莫敢答者时长史杜弼宻啓文宣云闗西是国家勍敌若今受魏禅恐其自称义兵挟天子而东向王将何以待之徐之才云今若先受魏禅闗西自应息心縦欲屈彊止当逐我称帝譬如逐满市一人得之众心皆定弼无以对文宣以众人意未协又先得太后防云汝父如龙汝兄如虎皆以帝王之重不敢妄据尚以人臣终汝何容欲行舜禹事此正是高徳正教汝又说者以爲昔周武王再驾盟津然后革命于是乃旋晋阳自是居常不恱徐之才宋景业等每言卜筮杂占隂阳纬必宜以五月应天顺人徳正亦敦劝不已仍白帝魏收收至令撰禅代诏册九锡建防及劝进文表至五月初文宣发晋阳徳正又录在邺诸事条进于文宣文宣令陈山提驰驿赍事条并宻书与杨愔山提于五月至邺杨愔即召太常卿邢邵七兵尚书崔防度支尚书陆掺太子詹事王昕给事黄门侍郎阳休之中书侍郎裴譲之等议撰仪注六日要魏太傅咸阳王坦录尚书事济隂王晖业等总集引入北宫留于东斋受禅后乃放还宅文宣发至前亭所乗马忽倒意甚恶之至平城都便不复肯进徳正与徐之才苦请曰山提先去恐其漏泄不果即命司马子如杜弼驰驿续入观察物情七日子如等至邺众人以事势已决无敢异言九日文宣至城南顿所时既未行诏诸公文书唯云奉约束徳正及杨愔宣署而已受禅日尧难宗染赤雀以献帝寻知之亦弗责也是日即除徳正为侍中又领宗正卿寻迁吏部尚书侍中如故封蓝田县公天保七年迁尚书右仆射兼侍中食渤海郡干徳正与尚书令杨愔纲纪朝政多有益文宣末年縦酒酣醉徳正屡进忠言帝不恱又谓左右云高徳正恒以精神陵逼人德正甚忧惧乃移疾屏居佛寺兼学坐禅为退身之计帝谓杨愔曰我大忧高徳正其疾何似愔知帝内忌之由是答云陛下若用作冀州刺史病即自瘥帝従之徳正见除书而起帝大怒谓曰闻尔病我为尔鍼亲以刀子刺之血流霑地又使曵下斩去其趾刘桃枝捉刀不敢下帝起临陛切责桃枝桃枝乃斩足之三趾帝怒不觧禁徳正于门下省其夜开城门以氊舆送还家且日徳正妻出寳物满四牀欲以寄人帝奄至其宅见而怒曰我府藏犹无此物诘其所従得皆诸元赂之也遂曵出斩之妻出拜谢又斩之并其子司徒东阁祭酒伯坚亦见害后文宣谓羣臣曰高徳正常言宜用汉人除鲜卑此卽合死又教我诛诸元我今杀之为诸元报雠也帝后悔赠太保冀州刺史谥曰康嫡孙王臣龙爵蓝田县公给事中通直散骑侍郎徳正次子仲武京畿司马太原太守
　　尉瑾代人也父庆宾魏光禄大夫赠司空瑾少而敏悟好学慕善以国姓门资稍迁直后司马子如执政瑾娶其甥皮氏为妻由此除中书舎人后除吏部郎中文防崩文宣命瑾在邺北宫与高徳正典机宻天保中累迁七兵尚书侍郎孝昭辅政除吏部尚书武成践阼赵彦深本子如賔僚元文遥和士开并帝乡故旧共相荐逹任遇弥重又吏部铨衡所归事多秘宻由是朝之机事颇亦预闻后为尚书右仆射卒武成方在三防飨宴文遥奏闻遂命彻乐罢饮瑾外虽通显内阙风训闺行秽杂为世所鄙有女在室忽従奔诱瑾遂以适妇侄皮逸人瑾又通寡嫂元氏瑾尝讥吏部中顿邱李构云不稽古构对令史云我诚不稽古未知通嫂得作稽古不瑾闻大慙然亦能折节下士意在引接名流但不之别也有贾彦始者仪望虽是儒生瑾称堪充聘使司徒户曺祖崇儒文辩俱劣瑾言将为当世莫及好学吴人揺唇振足为人所哂见人好笑时论比之寒蝉又少威仪子徳载以蒲鞭责之便自投井瑾自临井上呼云儿出闻者皆笑及位任重便大急省内郎中将论事者逆即嗔骂既居大选弥自骄狠皮子贱恃其亲通多所谈荐大有受纳瑾死后其弟静忿而发之子贱坐决鞭二百配北营州瑾初为聘梁使梁人陈昭善相谓瑾曰二十年后当为宰相瑾出昭谓人曰此公宰相不过三年当死昭后为陈使主兼散骑常侍至齐瑾时兼右仆射鸣驺铙吹昭复谓人曰二年当死果如言焉徳载位通直散骑侍郎




　　通志卷一百五十三
&lt;史部,别史类,通志&gt;
　　钦定四库全书
　　通志卷一百五十四
　　宋　右　廸　功　郎　郑　樵　渔　仲　撰列传第六十七
　　北齐
　　孙搴　陈元康　杜弼　房谟【廉景孙】张纂　张亮【赵起徐逺】张曜　王峻　王纮　敬显儁【子长瑜】平鉴唐邕　白建　元文遥【子行恭】赵彦深【子仲将】祖珽【从弟孝隐　孝隐从父弟茂】赫连子悦　冯子琮　辛术　裴譲之【弟诹之　谳之　谋之　讷之谒之　皇甫和　和弟亮】崔劼　崔肇师卢潜　卢询祖　崔子枢【弟子端　子博　子发　叔父叔瓒】
　　孙搴字彦举乐安人世寒贱少励志勤学自检校御史再迁国子助教太保崔光引修国史歴行台郎以文著称后预崔祖螭反逃于王元景家遇赦乃出孙腾以宗情荐之神武未被知也防神武西讨登凤陵命中外府司马李义深相府城局李仕畧共作檄文二人皆请以搴自代神武引搴入帐自为吹火催促之搴神色安然援笔立成其文甚羙神武大悦即以爲相府主簿专典文笔又能通鲜卑语兼传宣号令当繁剧之任大见赏重赐妻韦氏既士人子女又甚色貎时人荣之文襄初欲之邺总知朝政神武以其年少未许搴为致言乃果行恃此自乞特进文襄但加散骑常侍时大括民以爲军士逃隐者身及主人三长守令罪以大辟没入其家于是所获甚众搴之计也搴学浅行薄邢邵尝谓之曰更湏读书搴曰我精骑三千足敌君羸卒数万搴少时与温子升齐名尝谓子升卿文何如我子升谦曰不如卿搴要其为誓子升笑曰但知劣于卿便是何劳旦旦搴怅然曰卿不爲誓事可知矣搴尝服棘刺丸李谐调之曰卿棘刺应自足何假外求坐者皆笑司马子如与髙季式召搴饮酒醉甚而卒神武亲临之子如叩头请罪神武曰折我右臂赠吏部尚书青州刺史
　　陈元康字长猷广宗人也父终徳魏济隂内史元康贵赠度支尚书諡曰贞元康颇渉文史机敏有干用魏正光中从李崇北伐以军功赐爵临清男普防中除主书累迁司徒髙昻记室初司马子如髙季式与孙搴剧饮搴醉死神武命求好替子如举魏収他日神武谓季式曰卿饮杀我主簿魏収作文书都不称意司徒尝道一人谨密是谁季式以元康对曰是能夜闇书快吏也召之一见便授以大丞相功曹参军内掌机密善陈事意不为华藻迁大行台都官郎封安平子军国多务元康问无不知神武临行留元康在后马上有所号令九十余条元康屈指数之尽能记忆神武甚亲之曰如此人世间希有我今得之乃上天降佐也时赵彦深亦知机密人谓之陈赵而元康埶居赵前性又柔谨神武之伐刘蠡升天寒雪深使人举毡元康于毡下作军书飒飒运笔笔不及冻俄顷数纸及出神武目之曰此何如孔子邪神武尝怒文襄于内亲加欧蹋极口肆詈出告元康元康俯伏泣下霑地谏曰王教训世子自有礼法仪刑式瞻岂宜至是神武曰我性急嗔阿惠常如此元康大啼曰一度为甚况常然邪神武从此爲惩忿时或恚挞輙曰勿使元康知又谓左右曰元康用心诚实必与我儿相抱死髙仲密之叛神武知其由崔暹故也将杀暹文襄匿暹而爲之请神武曰我爲尔存其性命然须与苦手文襄乃出暹而谓元康曰卿若使崔暹得杖无相见也暹入庭解衣将受罚元康趋入止伍伯因歴阶而升曰王方以天下付世子世子有崔暹不能免其杖父子尚尔况世间人邪神武意解曰不由元康崔暹得一百乃舍之文襄入辅政崔暹崔季舒崔昻等并被任使张亮张徽纂并爲神武待遇然委任皆出元康之下神武每与元康久语文襄门外待接之时人语曰三崔二张不如一康左卫将军郭琼以罪死子妇范阳卢道防女也没官神武启以赐元康爲妻元康地寒时以爲殊赏元康遂弃故妻李氏识者非之元康便辟善事人希顔候意多有进举而不能正心处物溺于财利受纳金帛不可胜纪责负交易徧于州郡爲清论所讥从神武于芒山将战遗失阵图元康冐险求得之西师既败神武大防诸将议进取之策咸以爲野无青草人马疲瘦不可逺追元康曰两雄交争嵗月已乆今得大防便是天授时不可失必须乗胜追之舍之必成后患神武曰若遇伏兵孤何以济元康曰前沙苑还军彼尚无伏今者奔败何能逺谋神武不从以为行台郎及神武疾笃谓文襄曰邙山之战不用元康之言方贻汝患以此爲恨死不瞑目我死事皆当与元康定也神武崩秘不发防唯元康知之文襄嗣事自晋阳之邺令元康预作神武条教数十纸留付叚孝先赵彦深在后以次行之别封昌国县公以从嘉名又见任待拜散骑常侍侯景反文襄逼于诸将欲杀崔暹以谢之密语元康元康谏曰今虽四海未清纲维已定若以数将在外茍悦其心枉杀无辜亏废典刑岂直上负天神何以下安黎庶晁错前事愿公慎之文襄乃止髙岳讨侯景未克文襄欲遣潘相乐副之元康曰相乐缓于机变不如慕容绍宗且先王有命称堪敌侯景公但推赤心于此人则侯景不足忧也是时绍宗在逺文襄欲召之恐其惊叛元康曰绍宗知元康特防顾待新使人来饷金以致诚款元康欲安其心故受之而厚答其书保无异也文襄乃任绍宗遂以破景赏元康金五十斤王思政入颍城诸将攻之不能防元康进计于文襄曰公自匡辅朝政未有殊功虽败侯景本非外贼今頴城将陷愿公因而乗之足以取威定业文襄于是令元康驰驿观之复命曰必可防文襄乃亲征颍川益发众军往既至而克之赏元康金百铤初魏朝授文襄相国齐王文襄频辞不受乃召诸将及元康等密议之诸将皆劝文襄恭膺朝命元康谓魏収曰时未可耳观诸人语专欲误王王不宜受崔暹因间之荐陆元规爲大行台郎欲分元康权元康既贪货贿文襄内渐嫌之又欲用爲中书令以闲地处之事未施行属文襄将受魏禅元康与杨愔季舒并在坐将大迁除朝士共品藻之文襄家仓头兰固成掌厨饍爲文襄所挞固成吴人性躁遂忿恚与其同事阿改谋害文襄阿改时事文宣常执刀随从期闻东斋噭声即加刄于文宣是日文宣别有所之未还而难作固成因进食置刀于盘下而杀文襄元康抱文襄文襄曰可惜可惜与贼争刀髻解被刺伤重肠出犹手书辞母口占授祖孝徴陈权宜至夜而终时年四十三时杨愔狼狈走出遗一靴崔季舒逃匿于厠库直纥奚舍乐捍贼死散都督王师罗战伤监厨仓头薛丰洛率宰人持薪以赴难乃禽盗固成一名京事见文襄本纪是时秘文襄凶问故殡元康于宫中托以出使南境虚除中书令明年诏赠司空諡文穆元康卒后母李氏哀感发病而终赠广宗郡君諡曰贞昭元康子善藏嗣善藏温雅有鉴裁位给事黄门侍郎开皇中尚书郎大业初卒于彭城郡赞务
　　杜弼字辅元中山曲阳人也祖彦衡淮南太守父慈度繁畤令弼防聪敏家贫无书年十三寄郡学受业同郡甄琛为定州刺史简试诸生见而策问义解闲明应答如响大为琛所叹服命其二子揩寛与弼爲友州牧任城王澄闻而召问深相嗟赏许以王佐之才澄琛还洛称之于丞相髙阳王等多相招命但父祖官薄不获优叙以军功起家除征虏府墨曹参军典管记弼长于笔札毎为时軰所推孝昌初除太学博士迁光州曲城令为政清静逺近称之弼父在乡爲贼所害弼居防六年以常调除侍御史领内正字台中弹奏皆弼所爲诸御史出使所上文簿委弼覆台然后施行仪同窦泰西伐诏弼监军及泰失利自杀弼与其徒六人走还陜州刺史刘贵鏁送晋阳神武诘之曰窦中尉此行违吾法以自取败亡尔何由不一言諌诤弼对曰刀笔小生唯有文墨薄伎便宜之事议所不及神武怒左迁下灌镇司马后累迁大行台郎中神武又引弼典掌机密甚见信待或有造次不及书教直付虚纸即令宣读弼尝承间密劝受魏禅神武举杖击走之相府法曹辛子炎谘事云取署子炎读署为树神武怒其犯偏讳杖之于前弼进曰礼二名不偏讳孔子言徴不言在子炎之罪理或可恕神武骂之曰眼防人瞠乃牵经引礼叱令出去弼行十许歩呼还子炎亦防释文襄闻之语杨愔曰王左右頼有此人天下防其利岂独吾家也初神武自晋阳东出改尔朱氏贪政使人入村不敢饮社酒及平京洛货贿渐行弼以文武在位罕有亷防言之神武神武曰弼来我语尔天下浊乱习俗已乆今督将家属多在关西黒獭常相招诱人情去留未定江东复有一吴儿老翁萧衍者专事衣冠礼乐中原士大夫望之以为正朔所在我若急作法网不相饶借恐督将尽投黒獭士子悉奔萧衍则人物流散何以为国尔宜少待吾不忘之及将有沙苑之役弼又请先除内贼却讨外寇神武曰内贼爲谁弼曰诸勲贵掠夺万民者皆是也神武不答因令军人皆张弓挟矢举刀按矟以夹道使弼冐出其间曰必无伤也弼战栗流汗神武然后喻之曰箭虽注不射刀虽举不击矟虽按不刺尔犹顿防魂胆诸勲人身触锋刃百死一生纵其贪鄙所取处大弼顿颡谢曰愚人不识至理后从神武破西魏于邙山命为露布弼手即书绢曾不起草以功赐爵定阳男加通直散骑常侍奉使诣阙魏帝见之于九龙殿曰闻卿精学聊有所问因问经中佛性法性之异弼对以正是一理又问曰説者皆妄言法性寛佛性陿如何弼曰在寛成寛在陿成陿若论性体非陿非寛诏曰既言成寛成陿何得非陿非寛弼曰若定是寛则不能爲陿若定是陿亦不能爲寛以非寛非陿所成虽异能成恒一上称善引入经库赐地持经一部赐帛百匹弼性好名理探味元宗自在军旅恒带经从行注老子道徳经二卷表上之迁廷尉卿会梁遣贞阳侯萧渊明等入冦彭城大都督清河王髙岳行台慕容绍宗讨之诏弼爲军司摄行台左丞临发文襄赐胡马一匹语曰此廐中第二马孤常自乗骑今方逺别聊以爲赠又令陈政务之要可爲鉴戒者录一两条弼请口陈曰天下大务莫过赏罚二端赏一人使天下之人喜罚一人使天下之人服二事得治自然尽羙文襄大悦曰言虽不多于理甚当握手而别破萧渊明于寒山又破侯景于涡阳后六年四月八日魏帝集名僧于显阳殿讲説佛经勑弼升师子坐当众敷演辩难锋至莫有能屈帝叹曰此贤若生孔门则如何也关中遣王思政据颍川朝廷以弼行颍州摄行台左丞及颍州平文襄曰卿试论王思政所以禽弼曰思政不察逆顺之理不识大小之形不度强弱之埶有此三蔽宜其俘获文襄曰古有逆取顺守大吴困于小越弱燕能破彊齐卿之三义何以自立弼曰王若顺而不大大而不彊彊而不顺于义或偏得如圣防今既兼备鄙言可以还立文宣作相引爲兼长史进爵爲侯弼志在匡赞知无不为及齐受禅以预定策功迁骠骑将军卫尉卿别封长安县伯常与邢邵扈从东山共论名理邢以爲人死还生恐是爲蛇画足弼曰物之未生本所无也无而能有不以爲疑因前生后何独致怪邢云圣人设教本由劝奬故惧以有来望各遂其性弼曰圣人合徳天地齐信四时言则爲经行则爲法而云以虚示物以诡劝人安得使北辰降光龙宫韫椟既如所论福果可以镕铸性灵奬风教爲益之大莫极于斯此即眞教何谓非实邢云季札言无不之亦言散尽若复聚而爲物不得言无不之也弼曰骨肉下归于土魂气则无不之此乃形坠魂游徃而非尽由其尚有故云无所不之若也全无之将焉适邢云神之在人犹光之在烛烛尽则光穷人死则神灭弼曰烛则因质生光质大光亦大人则神不系于形形小神不小故仲尼之智必不短于长狄孟徳之雄乃逺竒于崔琰其后别与邢书前后徃复再三邢理屈而止文多不载又以本官行郑州事未发家客告弼谋反按问无实乆乃见原因絶朝请坐次子廷尉监台卿断狱稽迟与寺官俱爲郎中封静哲所讼徙临海鎭时楚州人东方白额谋反鎭爲贼帅张绰潘天合等所攻弼率厉城人终得全固文宣嘉之勑行海州事后除胶州刺史弼所在清静亷防爲吏民所懐躭好元理注庄子惠施篇并易上下系名曰新注义苑并行于世性质直在霸朝多所匡正及文宣作相致位寮首初闻揖逊之议犹有谏言文宣又尝问弼治国当用何人对曰鲜卑车马客会湏用中国人文宣曰此言讥我髙徳正居要位弼不能下之乃至于众前面折徳正徳正深以爲恨数言其短又令主书杜永珍密启弼在长史日受人请属大营婚嫁帝内衘之弼恃旧仍有公事陈请十年夏上因饮酒积其失遣使就州斩之寻悔驿追不及子防逺徙临海鎭次子台卿先徙东豫州干明初并得还邺天统五年追赠弼开府仪同三司尚书右仆射武平元年又赠骠骑大将军諡曰文肃防字子羙学业不如弟台卿而干局过之武平中位大理少卿兼散骑常侍聘陈使主吏部郎中隋开皇中终于开州刺史子公赡仕隋位安阳令公赡子之松大业中起居舍人台卿列在隋史
　　房谟字敬放河南洛阳人也其先代人本姓屋引氏少淳厚虽无造次能而沈深内敏魏正光末歴位昌平代郡太守所在着亷惠及六鎭乱谟率郡人入九峥山结垒拒守时外无救援乃率所部奔中山遇鲜于修礼之乱朝廷以谟得北邉人情以为假燕州事北转至幽州南为修礼所埶仍防葛荣荣败尔朱荣启授行冀州事寻除太寜太守荣死其党徴兵谟不应前后斩其三使遣弟毓诣阙孝庄以毓爲都督毓弟钦爲行台并持节诣谟同爲经畧及京都沦覆为贼党建州刺史是兰安定埶系州狱蜀人闻谟被囚并叛安定于是给谟弱马令军前慰劳诸贼见谟莫不遥拜谟先所乗马安定别给将士战败蜀人得之谓谟遇害莫不悲泣善飬其马不听乘骑儿童妇女竞投草粟皆言此房公马也其结爱人心如此尔朱世隆闻而嘉之舍其罪以爲东北道行台及尔朱氏败济州刺史侯景以谟先款附推谟降首谟以受眷尔朱不宜先爲反覆不从其计神武入洛再迁颍川太守魏孝武帝入关神武以谟忠贞遣其弟毓爲大使持节劳问时军国未寜徴发烦速至有数使同徴一物公私劳扰谟请事遣一使下自催勒朝廷从之徴爲丞相右长史以清直甚被赏遇谟悉心尽力知无不爲前后赐其奴婢多见放免神武后赐其生口多黥靣爲房字而付之神武讨关右以谟兼大行台左丞长史如故总知府省务天平三年行定州事请在左右拾遗补阙固不肯行神武责而罢之未几出为兖州刺史谟选用亷清广布防信僚属守令有犯必知虽号细密百姓安之转徐州刺史始谟在兖州彭城慕其政化及爲刺史合境欣悦谟为政如在瑕丘先是当州兵皆僚佐驱使饥寒死病动至千数谟至皆加检勒不令烦扰以休假番代洗沐督察主司亲自检视又使佣赁令作衣服终嵗还家无不温饱全济甚多时梁魏和好使人入其界者咸称叹之神武与诸州刺史书叙谟及广平太守羊敦广宗太守窦瑗平原太守许季良清能以爲劝励谟曾启神武以天下未寜宜降婚勲将収将士心深见纳用魏朝以河南数州乡俗绢滥退绢一疋徴钱三百人庶苦之谟乃表请钱绢两受任人所乐朝廷从之徴拜侍中监国史谟无他才学每求退身不许寻兼吏部尚书加卫大将军以子子逺罪解官乆之诏复本将军起为大丞相左长史后除晋州刺史加骠骑大将军又摄南汾州事先时境接西魏土人多受其官爲之防守至是酋长镇将及都督守令前后降附者三百余人谟抚接殷勤人乐为用爰及深险胡夷咸来归服谟常以己禄物充其飨赉文襄嘉之聼用公物西魏惧乃増置城戍慕义者自相紏合击破之自是龙门已北西魏戍皆平文襄特赐粟千石绢二百疋班示天下卒于州州府相帅赠物及车牛妻子遵其遗志拒而不纳谟寡嗜欲贞白自守然内营家产足为富赡不假官俸是以世称清白赠司空諡曰文惠谟与子结婚卢氏谟卒后卢氏将改适他姓有平阳亷景孙者少厉志节以明经举郡孝亷为谟所重至是讼之台府不为理乃持防诣神庙前北靣大呼曰房谟清吏忠事髙祖及其死也妻子见陵神而有知当助申之今引决诉于地下便以防自经于树卫士见之救解送所司朝廷哀其至诚命女归房族谟前妻子子逺险薄谟甚嫌之不以为子例时以谟为后妻卢氏所谮神武亦以责谟谟陈其恶神武弗信自収賉之令与诸子同学久乃令还后与任胄等谋杀神武事发神武叹曰知子莫若父信哉因上言房谟郑述祖李道璠等三家理宜从法窃以谟立身清白履行忠谨郑仲礼严祖庶儿晚始収拾李世林生自外养属絶本宗二人特乞罪止一房魏帝许焉及谟卒子广嗣广弟恭懿仕隋歴州县有能名列在良吏传张纂字徽纂代郡平城人也初事尔朱荣又爲尔朱兆长史使于神武遂被顾识及相州城防参丞相军事封武安县伯累迁神武行台右丞从征玉壁大军将还山东至晋州忽遇寒雨士卒饥冻有死者州以邉禁不听入城时纂为别使遇见輙令开门内之分寄人家给其火食多所全济神武闻而善之纂性便辟事神武二十余歳通传教令甚见亲赏文宣时卒于防军将军张亮字伯徳西河隰城人也初事尔朱兆神武讨兆兆奔于秀容左右皆密通诚欵唯亮独无启疏及兆败窜于穷山令亮及仓头陈山提斩其首以降皆不忍兆乃自缢于树亮伏尸而哭神武嘉叹之授丞相参军渐见亲待委以书记之任天平中为文襄行台郎中典七兵事虽为台郎而常在神武左右迁行台右丞髙仲密之叛与大司马斛律金守河阳周文时于上流放火船欲烧河桥亮乃备小艇百余皆载长鎻鎻施钉火船将至即驰小艇以钉钉之引鎻向岸火船不得及桥桥之获全亮之计也武定初拜太中大夫薛琡尝梦亮于山上挂丝以告亮且占之曰山上丝幽字也君其爲幽州乎数月亮出爲幽州刺史累迁尚书右仆射西南道行台亮性质直勤力干济深为神武文襄信委然少风格好财利乆在左右不能亷防及歴数州咸有黩货之号天保初别封安定县男位中领军卒赠司空时覇府又有赵起徐逺者并见任委起广平人性沈谨神武频以爲相府骑兵二局典兵马十余载至文宣即位累迁大鸿胪卿虽歴九卿侍中常以本官监兵马出内居腹心寄与二张相亚武平中卒于帅赠都督沧州刺史逺广寜人为丞相骑兵参军深为神武所知累迁东楚州刺史政有恩惠郭邑大火城人亡产业逺躬自赴救对之流涕仍为经营皆得安立卒于卫尉卿
　　张曜字灵光上谷昌平人也少贞谨韩轨为刺史劾州府僚佐及轨左右以赃挂网者百余人唯曜以清白免天保初赐爵都乡男累迁尚书右丞文宣曾因近出令曜居守帝夜还曜不时开门勒兵严备帝驻跸门外乆之催廹甚急曜以夜深真伪难辨湏火至识面门乃可开于是独出见帝帝笑曰卿欲学郅君章邪乃使曜前开门然后入深嗟赏之赐以锦防太寜初迁秘书监曜歴仕累朝奉职恪勤咸见亲待未尝有过每得禄赐輙散宗族性节俭率素车服饮食取给而已好读左氏春秋月一徧时人比之贾梁道赵彦深尝谓之曰君研深左氏岂求服防杜预之纰缪乎曜曰何为其然乎左氏之书备叙前事恶者可以自戒善者可以庶几故励已温习非欲诋诃古人得失也天统初奏事遇暴疾仆于御前帝下坐临视呼数声不应帝泣曰失我良臣也旬日卒赠右仆射諡曰贞简
　　王峻字峦嵩灵邱人也明悟有干畧歴事神武文襄为相府佐赐爵北平男除营州刺史营州地接邉贼数为人患峻至州逺设斥堠广置疑兵贼不敢发合境获安先是刺史陆士茂诈杀室韦八百余人因此朝贡遂絶至是峻要其行路大破之虏其酋帅厚加恩礼放遣之室韦遂献诚款朝贡不絶峻有力焉蠕蠕主庵罗辰东徙峻设伏大破之于此遁走歴位尚书河清中歴位南道行防坐违格私度禁物并盗截军粮有司定处斩刑家口配没诏决鞭一百除名配甲坊蠲其家口武平中卒于侍中赠司空
　　王纮字师罗太安狄那人也父基颇读书有智畧初从葛荣与周文甚相知及周文据关中神武遣基与长史侯景同徃焉周文留基不遣后乃逃归歴南益北豫二州刺史所歴皆好聚敛然性和直吏人不甚怨苦后为奴所害赠吏部尚书纮善骑射爱文学性敏防年十三见扬州刺史太原郭元贞抚其背曰读何书曰诵孝经曰孝经云何曰在上不骄为下不乱元贞曰吾岂骄乎纮曰君子防未萌亦愿留意元贞称善十五随父在北豫州行台侯景与人论掩衣法爲当左右尚书敬显儁曰孔子云防管仲吾其被髪左袵矣以此言之右袵应是纮进曰国家龙飞朔野雄歩中原五帝异仪三王殊制掩衣左右何足是非景竒其早慧赐以名马兴和中文襄召为库直奉朝请文襄遇祸纮冐刃捍御以忠节进爵平春县男颇爲文宣所知为领左右都督文宣尝与左右饮酒曰快哉大乐纮曰亦有大苦帝曰何苦纮曰长夜荒饮不悟国破是谓大苦帝黙然后责纮曰尔与纥奚舍乐同事我兄舍乐死尔何不死纮曰君亡臣死自是常节但贼坚力薄故臣不死帝使燕子献反缚之长广王捉头帝手刃将下纮呼曰杨遵彦崔季舒逃难官至仆射尚书冐死効命之士翻见屠戮旷古未有此事帝投刃于地曰王师罗不得杀遂舍之后拜骠骑大将军武平初加开府仪同三司上言突厥与周男女来徃必相影响南北寇邉宜为之备五年陈人寇淮南封辅相议讨之纮曰若复出顿江淮恐北狄西寇乗弊而来莫若薄赋省徭息人养士使朝廷恊睦遐迩归心征之以仁义鼓之以道徳天下皆当肃清岂直江南伪陈而已髙阿那肱谓众曰从王武卫者南席众皆同焉寻兼侍中聘周使还即正未几卒纮好著述作鍳诫二十四篇
　　敬显儁字孝英阳平太平人也少英侠从神武信都义举歴位度支尚书神武攻邺显儁督造土山以功封永安县侯出内多歴显官所在著名河清中卒于兖州刺史子长瑜武成时为广陵太守多所受纳刺史陆骏将表劾之以货事和士开士开以书屏风诈为长瑜献武成大悦骏表寻至遂不问迁合州刺史陷于阵卒子徳亮齐亡后负尸归徳亮隋开皇初卒于尚书郎
　　平鉴字明逺燕郡蓟人也祖珽魏安平太守父胜安州刺史鉴少聪敏受学于华隂徐遵明受诗礼于农杨文懿通大义不为章句雅有豪侠气孝昌末见天下将乱乃之洛阳与慕容俨以客骑马为业兼习弓矢鉴性巧夜制胡画以供衣食俄奔尔朱荣荣大竒之以军功累迁襄州刺史神武起义信都鉴弃郡来归神武谓曰日者皇纲中弛公早已竭诚今尔朱披猖遂能舍逆从善揺落之时方识松筠之节启授本官文襄辅政封西平县伯迁西懐州刺史鉴奏请于州西故轵关道筑城以防遏西寇朝廷从之寻西魏将杨檦来攻时新筑之城粮仗未集城旧乏水众情大惧南门内有大井随汲即竭鉴乃具衣冠俯井而祝至旦而井泉涌溢有异于常合城取足扬示敌人将士既覩非常勇气自立杨檦败以功进开府仪同三司累迁杨州刺史其妻生男鉴因喜酣醉擅免境内囚误免关中细作二人醒而知之上表自劾文宣特原其罪赐犊百头羊二百口酒百石令作乐河清二年重拜懐州刺史时和士开使求鉴爱妾阿刘即送之仍谓人曰老公失阿刘与死何异要自为身计不得不然后卒于郡官尚书赠司空諡曰文子子敬嗣子敬轻险无行奸秽所至禽兽不若隋开皇中爲晋州行参军为并州总管秦王所杀
　　唐邕字道和太原晋阳人也其先自晋昌徙焉父灵芝魏寿阳令邕贵赠司空公邕少明敏有才干初直神武外兵曹以干济见知擢为文襄大将军督防文襄崩事出仓卒文宣部分将校镇压四方夜中召邕支配造次便了帝甚重之天保初稍迁给事中兼中书舍人封广汉男及从征奚虏黄门侍郎袁猛旧典骑兵事至是为割配迟留鞭杖一百仍令邕监骑兵事以猛赐邕文宣频年出塞邕必陪从专掌兵机识悟闲明承受敏速自督将以还军吏以上劳効由绪无不谙练每有顾问占对如响或于御前简阅虽三五千人邕多不执文簿暗唱官位姓名未尝缪误七年于羊汾隄讲武令邕总为诸军节度事毕仍监宴射之礼帝亲执其手引至太后前坐于丞相斛律金之上启太后云唐邕彊干一人当千仍别赐锦防钱帛邕非唯彊济明辨然亦善揣上意取进多涂是以防宠日隆委任弥重帝又尝对邕白太后云唐邕分明彊干每以军机大事手作文书口具处分耳又听受实是异人一日之中六度赐物又尝解所服青防皮裘赐邕云朕意欲与卿共敝十年从幸晋阳除兼给事黄门侍郎领中书舍人文宣尝幸并州登童子佛寺望并州城曰此是何等城或曰此是金城汤池天府之国帝云我谓唐邕是金城此非也其见重如此后语邕云髙徳正妄説卿短而荐主簿郭敬朕已杀之卿劬劳既乆欲除卿作州频勑杨遵彦更除一人堪代卿者遵彦云徧访文武如卿之徒实不可得所以遂停此意卿宜勉之帝或时切责大臣有不称防者云观卿举措不中与唐邕作奴其见赏遇多此类孝昭作相署相府司马皇建元年除给事黄门侍郎于华林园射特赐邕金帯寳噐服玩五百种太寜元年除大司农卿河清元年突厥入寇遣邕驿赴晋阳纂集兵马在路闻虏将逼邕斟酌事宜改勑更促期防由此兵士限前毕集后拜侍中并州大中正防军将军从武成幸晋阳帝至武军驿因醉责虞候都督范洪将杀之邕谏以为若非酒行戮虽族诛人无所怨假实有大罪因酒杀之恐招横议洪因得免死邕又以军人教习田猎依令十一月月别三围以为人马疲弊奉请毎月两围又奏河阳晋州与周连境请于河阳懐州永桥义寜乌籍各徙六州军人并家立军府安置以备机急之用武成并从之未几出爲赵州刺史侍中防军大中正悉如故帝谓邕曰朝臣未有带侍中防军中正作州者以卿旧勲故有此举放卿百余日休息至秋间当即追卿还邕政颇严酷然抑挫豪彊公事甚谨寻除中书监仍侍中迁尚书右仆射武平初生防事阿曲爲御史所劾除名乆之以旧防复除将军开府累迁尚书令封晋昌王髙思好构逆令邕赴晋阳监勒诸军事平录尚书事属周师来攻洛阳右丞相髙阿那肱率兵赴援邕配割不甚从允因此有隙那肱谮之由是被疎七年车驾将幸晋阳勑斛律孝卿总知骑兵事多自决不相询禀邕自恃从覇朝以来常典枢要歴事六帝防遇甚重一旦为孝卿所轻负气郁怏形于辞色帝从平阳败后狼狈还邺邕惧那肱谮愬恨孝卿轻已遂留晋阳不从与莫多娄敬显等立安徳王延宗为帝信宿城陷邕遂降周依例授上开府仪同大将军再迁户部转少司马封安福郡公迁凤州刺史隋开皇初卒赠凤州刺史邕性识明敏通解时事齐氏一代典执兵机凡是九州军士四方勇募彊弱多少番代徃还及噐械精麤粮储虚实精心勤事莫不谙知自太寜以来奢侈糜费比及武平之末府藏渐虚邕度支取舍大有禆益然既被任遇意气渐髙其未经府寺陈诉起览辞牒条数甚多俱为宪台及左丞弹劾并御注放免司空从事中郎封长业太尉记室参军平涛并爲徴官钱违限邕各杖背二十齐时宰相未有挝挞朝士者至是大骇物望三子长子君明开府仪同三司开皇初卒于应州刺史次子君彻中书舍人隋戎顺二州刺史大业中卒于虎贲郎将少子君徳以邕降周伏法齐朝因神武作相丞相府外兵曹骑兵曹分掌兵马及天保受禅诸司咸归尚书唯此二曹不废令唐邕白建主之谓之外兵省骑兵省其后邕建位望转隆各置省令中书舍人分判二省事故世称唐白云
　　白建字彦举太原安邑人初入大丞相府任骑兵曹典文帐明解书计为同局所推天保末兼中书舍人孝昭辅政除大丞相骑兵参军河清二年除员外散骑常侍仍舍人三年突厥入境代忻二牧悉是细马合数万匹在五台山北栢谷中避贼贼退勑建送马定州付人飬饲建以马痩违勑以便宜从事戎马无损建有力焉武平末歴位尚书特进侍中中书令封髙昌郡公父长命赠开府仪同三司都官尚书建虽无他材伎勤于在公以温柔自处与唐邕俱以典执兵马致位卿相诸子防弱俱为州郡主簿男女婚嫁皆得胜流卒赠司空元文遥字徳逺河南洛阳人魏昭成皇帝六世孙也五世祖常山王遵父晞有孝行父卒庐于墓侧而终文遥贵赠特进开府仪同三司中书监諡曰孝文遥敏慧夙成济隂王晖业毎云此子王佐才也晖业尝大防宾客时有人将何逊集初入洛诸贤皆赞赏王召河间邢邵命文遥诵之几徧可得文遥一览便诵时年始十余嵗济隂王曰我家千里驹今定何如邢云此殆古来未有起家员外散骑侍郎遭父丧服阕除太尉东閤祭酒以天下方乱遂解官侍飬隐于林虑山武定中文襄召爲大将军府功曹齐受禅于登坛所授中书舍人宣传文武号令杨遵彦毎云堪解穰侯印者必在斯人后忽中防幽絷竟不知所由如此积年文宣后自行禁狱执手愧谢亲解所着金带及御服赐之即日起为尚书祠部郎中孝昭摄政迁大丞相府功曹参典机宻及践阼除中书侍郎封永乐县伯参军国大事及帝大渐与平秦王归彦赵郡王叡等同受顾托迎立武成武成即位任遇转隆歴给事黄门侍郎散骑常侍侍中中书监天统二年诏特赐姓髙氏属籍宗正子弟依例嵗时入庙朝祀再迁尚书左仆射进封寜都郡公仍侍中文遥歴事三主明逹世务毎临轩大集多令宣勑号令文武声韵髙明发吐无滞然探测上防时有委巷之言故不为知音所重齐因魏制宰县多用厮滥至于士流耻居百里文遥以县令为字民之切遂请革选于是密令搜扬贵游子弟发勑用之犹恐其披诉总召集神虎门令赵郡王叡宣防唱名厚加慰喻士人为县自此始也既与赵彦深和士开同被任遇虽不如彦深清正守道又不为士开贪滛乱政在于季孟之间然性和厚与物无竞故时论不在彦深之下初文遥自洛迁邺唯有地十余顷家贫所资衣食魏之将季宗姓被侮有人冐相侵夺文遥即以与之及贵此人尚在乃将家逃窜文遥大惊追加抚慰还以与之彼人愧而不受彼此俱譲遂为闲田至后主嗣位赵郡王叡娄定逺等谋出和士开文遥亦参其谋叡见杀文遥由是出为西兖州刺史诣士开别士开曰处得言地使元家儿作令仆深负朝廷既言而悔仍执手慰勉之犹虑文遥自疑用其子行恭为尚书即以慰其心士开死自东徐州刺史徴入朝竟不用卒行恭羙姿貎有父风兼俊才位中书舍人待诏文林舘齐亡与阳休之等十八人同入关稍迁司勲下大夫隋开皇中位尚书郎坐事徙州而卒行恭少颇自骄恣文遥令与范阳卢思道交游文遥尝谓思道云小儿比日微有所知是大弟之力然白掷剧饮甚得师风思道答云六郎辞情俊迈自是克荷堂构而白掷剧饮亦天性所得行恭弟行如亦聪慧早成武平末位著作佐郎赵隠字彦深自云南阳宛人汉太傅喜之后髙祖父难为齐州清河太守有惠政遂家焉清河后改为平原故爲平原人也隐避齐庙讳故以字行父奉伯仕魏位中书舍人行洛阳令彦深贵赠司空彦深防孤贫事母甚孝年十嵗曾候司徒崔光光谓宾客曰古人观眸子以知人此人当必逺至性聪敏善书计安闲乐道不杂交游爲雅论所归服昧爽輙自埽门外不使人见率以为常初为尚书令司马子如贱客供写书子如善其无误欲将入观省舍彦深靴无氊衣防穿弊子如给之用爲书令史月余补正令史神武在晋阳索二史子如举彦深后拜子如开府参军超拜水部郎及文襄为尚书令摄令选沙汰诸曹郎彦深以地寒被出为沧州别驾辞不行子如言于神武徴补大丞相功曹参军专掌机密文翰多出其手称为敏给神武曾与对坐遣造军令以手扪其额曰若天假卿年必大有所至毎谓司徒孙腾曰彦深小心恭谨旷古絶伦及神武崩秘防事文襄虑河南有变仍自廵抚乃委彦深后事转大行台都官郎中临发握手泣曰以母弟相托幸得此心既而内外寜静彦深之力及还发防深加褒羙乃披郡县簿为选封安国县伯从征颍川时引水灌城城雉将没西魏将王思政犹欲死战文襄令彦深单身入城告喻即日降之便手牵思政出城文襄大悦先是文襄谓彦深曰吾昨夜梦猎遇一羣豕吾射尽获之独一大豕不可得卿言当为吾取须臾获豕而进至是文襄笑曰梦騐矣即解思政佩刀与彦深曰使卿常获此利文宣嗣位仍典机密进爵为侯天保初累迁秘书监以为忠谨每郊庙必令兼太仆执御陪乗转大司农帝或廵幸即辅赞太子知后事为东南道行台尚书徐州刺史为政尚防信为吏民所懐多所降下所营军处士庶追思号赵行台顿文宣玺书劳勉徴爲侍中仍掌机密河清元年进爵乐安公累迁尚书左仆射齐州大中正监国史迁尚书令位特进封宜阳王武平二年拜司空为祖珽所间出爲西兖州刺史四年徴为司空转司徒丁母忧寻起为本官七年六月暴疾薨时年七十彦深歴事累朝掌参机近温柔谨慎喜怒不形于色自皇建已还礼遇稍重毎有引见或升御榻常呼官号而不名也凡诸选举先令铨定提奬人物皆以行业为先轻薄之徒弗之齿也孝昭既执朝权羣臣多密劝进彦深独不致言孝昭尝谓王晞云若言众心皆谓天下有归何不见彦深有语晞以告彦深彦深不获已陈请其为时重如此常逊言恭己未尝以骄矜待物所以或出或防去而复还母傅氏雅有操识彦深三嵗傅便孀居家人欲以改适自誓以死彦深五嵗傅谓之曰家贫儿小何以能济彦深泣而言曰若天哀矜儿大当仰报傅感其意对之流涕及彦深拜太常卿还不脱朝服先入见母跪陈防小孤露蒙训得至于此母子相泣乆之然后改服后为宜阳国太妃彦深有七子仲将知名沈敏有父风温良恭俭虽见妻子亦未尝怠慢终日俨然学渉羣书善草虽与弟书书字楷正云草不可不解若施之于人即似相轻忽若当家卑防又恐其疑所在宜尔是以必湏笔彦深乞转万年县子授之位给事黄门侍郎散骑常侍隋开皇中位吏部郎终于安州刺史齐朝宰相善始令终唯彦深一人然讽朝廷以子叔坚为中书侍郎颇招物议时冯子琮子慈明祖珽子君信并相继居中书故时语云冯祖及赵秽我鳯池然叔坚身才最劣
　　祖珽字孝徴范阳遒人也父莹魏赠尚书左仆射司徒自有传珽神情机警词藻遒逸少驰令誉为当世所推起家秘书郎对策髙第为尚书仪曹郎中典仪注尝爲冀州刺史万俟受洛制清徳颂其文典丽由是神武闻之时文宣为并州刺史署珽开府仓曹参军神武口授珽三十六事出而疏之一无遗失大为僚类所赏时神武送魏兰陵公主出塞嫁蠕蠕魏収赋出塞及公主逺嫁诗二首珽皆和之大为时人传咏珽性疎率不能廉谨守道仓曹虽云州局及受山东课输由此大有受纳丰于财产又自解弹琵琶能为新曲招城市年少歌舞为娱游集诸倡家与陈元康穆子容任胄元士亮等爲声色之游诸人尝就珽宿出山东大文绫并连珠孔雀罗等百余匹令诸妪掷摴蒱赌之以为戏乐参军元景献故尚书令元世儁子也其妻司马庆云女乃魏孝静帝姑博陵长公主所生珽忽迎景献妻赴席与诸人递寝亦以货物所致其豪纵淫逸如此常云丈夫一生不负身已文宣罢州珽例应随府规为仓局之间致请于陈元康元康爲白由是还任仓曹珽又委体附参军事摄典籖陆子先为画计请粮之际令子先宣教出仓粟十车为寮官捉送神武亲问之珽自言不署归罪子先神武信而释之珽出而言曰此丞相天縁明鉴然实孝徴所爲性不覊放纵曾至胶州刺史司马世云家饮酒遂藏铜叠二靣厨人请捜诸客果于珽懐中得之见者以为深耻所乗老马常称骝驹又与寡妇王氏奸通毎人前相闻徃复裴譲之与珽早狎于众中嘲珽曰卿那得如此诡异老马年十嵗犹号骝驹奸耳顺尚称娘子于时諠然传之后为神武中外府功曹神武宴寮属于坐失金叵罗窦泰令饮酒者皆脱防于珽髻上得之神武不能罪也后为秘书丞领舍人事文防州客至请卖华林徧畧文襄多集书人一日一夜写毕退其本曰不须也珽以徧畧数帙质钱摴蒱文襄杖之四十又与令史李双仓督成祖等作晋州启请粟三千石代功曹参军赵彦深宣神武教给成局参军事过典籖髙景畧疑其不实密以问彦深彦深答都无此事遂被推检珽即引伏神武大怒决鞭二百配甲坊加钳锢其谷倍徴未及科防并州定国寺成神武谓陈元康温子升曰昔作芒山寺碑文时称妙絶今定国寺碑当使谁作词也元康因荐珽才学并解鲜卑语乃给笔扎就禁所具草一日内成其文甚丽神武以其工而且速特恕不问然犹免官散参相府文襄嗣事以为功曹参军及文襄遇害元康被伤创重倩珽作书属家累事并云祖喜邉有少许物宜早索取珽乃不通此书唤祖喜私问得金二十五挺唯与祖喜二挺余尽自入又盗元康家书数千卷祖喜懐恨遂告元康二弟叔谌季璩等叔谌以语杨愔愔嚬眉答曰恐不益亡者因此得停文宣作相珽拟补令史十余人皆有受纳而谘取教判并盗官徧畧一部时又除珽秘书丞兼中书舍人迁邺后其事皆发文宣即付从事中郎王士淹推检并书与平阳公淹令录珽付禁勿令越逸淹遣田曹参军孙子寛徃唤珽受命便尔私逃黄门髙徳正副留台事谋云珽自知有犯惊窜是常但宣一命向秘书称奉并州约束须五经三部仰丞亲检校催遣如此则珽意安夜当还宅然后掩収珽果如徳正圗遂还宅薄晚就家掩之缚珽送廷尉据犯枉法处绞刑文宣以珽伏事先世讽所司命特寛其罚遂奏免死除名天保元年复被召从驾依除免例参于晋阳珽天性聪明事无难学凡诸伎艺莫不措懐文章之外又善音律解四夷语及隂阳占候医药之术尤是所长帝虽嫌其数犯刑宪而爱其才伎令直中书省掌诏诰珽通密状列中书侍郎陆元规勑令裴英推问元规以应对忤防被配甲坊除珽尚药丞寻迁典御又奏造胡桃油复为割藏免官文宣毎见之常呼为贼文宣崩普迁劳旧除为寜武太守防杨愔等诛不之官授著作郎数上密启为孝昭所忿勑中书门下二省断珽奏事珽善为胡桃油以涂画为进之长广王因言殿下有非常骨法孝徴梦殿下乗龙上天王谓曰若然当使兄大富贵及即位是为武成皇帝擢拜中书侍郎帝于后园使珽弹琵琶和士开胡舞各赏物百叚士开忌之出爲安徳太守转齐郡太守以母老乞还侍飬诏许之会南使入聘爲申劳使寻为太常少卿散骑常侍假仪同三司掌诏诰初珽于干眀皇建之时知武成隂有大志遂深自结纳曲相祗奉武成于天保世频被责心常衘之珽至是希防上书请追尊太祖献武皇帝爲神武髙祖文宣皇帝改为威宗景烈皇帝以悦武成武成从之时皇后爱少子东平王俨愿以爲嗣武成以后主体正居长难于移易珽私于士开曰君之宠幸振古无二宫车一日晚驾欲何以克终士开因求防焉珽曰宜説主上云文襄文宣孝昭三帝子俱不得立今宜命皇太子早践大位以定君臣若事成中宫少主皆徳君此万全计也君且微説令主上粗解珽当自外表论之士开许诺因有彗星出太史奏云除旧布新之徴珽于是上书言陛下虽爲天子未是极贵案春秋元命苞云乙酉之嵗除旧革政今年太嵗乙酉宜传立东宫令君臣之分早定且以上应天道并上魏献文禅子故事帝从之由是拜秘书监加仪同三司大被亲宠既见重二宫遂志于宰相先与黄门侍郎刘逖友善乃疏侍中尚书令赵彦深侍中左仆射元文遥侍中和士开罪状令逖奏之逖惧不敢通其事颇泄彦深等先诣帝自陈帝大怒执珽诘曰何故毁我士开珽因厉声曰臣由士开得进本无心毁之陛下今既问臣臣不敢不以实对士开文遥彦深等专弄威权控制朝廷与吏部尚书尉瑾内外交通共为表里卖官鬻狱政以贿成天下歌謡若为有识所知安可闻于四裔陛下不以为意臣恐大齐之业堕矣帝曰尔乃诽谤我珽曰不敢诽谤陛下取人女帝曰我以其俭饿故収飬之珽曰何不开仓赈给乃买取将入后宫乎帝益怒以刀镮筑口鞭杖乱下将扑杀之大呼曰不杀臣陛下得名杀臣臣得名若欲得名莫杀臣臣为陛下合金丹遂少获寛放珽又曰陛下有一范增不用知可如何帝又怒曰尔自作范增以我为项羽邪珽曰项羽人身亦何由可及但天命不至耳项羽布衣率乌合之众五年而成覇业陛下借父兄资财得至此臣以为项羽未易可轻臣何止方于范增纵拟张良亦不能及张良身傅太子犹因四皓方定汉嗣臣位非辅弼疎外之人竭力尽忠劝陛下禅位使陛下尊为太上子居宸扆于己及子俱保休祚蕞尔张良何足可数帝愈怒令以土塞其口珽且吐且言无所屈挠乃鞭二百配甲坊寻徙于光州刺史李祖勲遇之甚厚别驾张奉礼希大臣意上言珽虽爲流囚常与刺史对坐勑报曰牢掌奉礼曰牢者地牢也乃爲深阬置诸内苦加防禁桎梏不离其身家人亲戚不得临视夜中以芜菁子烛薰眼因此失明武成崩后主忆之就除海州刺史是时陆令萱外干朝政其子穆提婆爱幸珽乃遗陆媪弟悉逹书曰赵彦深心腹隂沉欲行伊霍事仪同娣弟岂得平安何不早用智士邪和士开亦以珽能决大事欲以为谋主故弃除旧怨虚心待之与陆媪言于帝曰文襄文宣孝昭三帝其子皆不得立今至尊独在帝位者实由祖孝徴又有大功宜重报之孝徴心行虽薄竒畧出人缓急真可冯仗且其双盲必无反意请唤取问其谋计帝从之入爲银青光禄大夫秘书监加开府仪同三司和士开死后仍説陆媪出彦深以珽为侍中在晋阳通密启请诛琅邪王其计既行渐被任遇又灵太后之被幽也珽欲以陆媪爲太后撰魏帝皇太后故事爲太姬言之谓人曰太姬虽云妇人实是雄杰女娲以来无有也太姬亦称珽为国师国寳由是拜尚书左仆射监国史加特进入文林舘总监撰书封燕郡公食太原郡干给兵七十人所住宅在义井坊旁拓隣居大事修筑陆媪自徃案行势倾朝野斛律光甚恶之遥见窃骂云多事乞索小人欲作何计数尝谓诸将云邉境消息处分兵马赵令尝与吾等参论之盲人掌机密来全不共我軰语止恐误国家事又珽颇闻其言因其女皇后无宠以謡言闻上曰百升飞上天明月照长安令其妻兄郑道盖奏之帝问珽珽证实又说謡云髙山崩槲树举盲老公背上下大斧多事老母不得语珽并云盲老公是臣自云与国同忧戚劝上行语其多事老母似道女侍中陆氏帝以问韩长鸾穆提婆并令髙元海叚士良密议之众人未从因光府参军封士譲启告光反遂灭其族珽又附陆媪求爲领军后主许之诏须覆述取侍中斛律孝卿署名孝卿密告髙元海元海语侯吕芬穆提婆云孝徴汉儿两眼又不见物岂合作领军也明旦面奏具陈珽不合之状并书珽与广寜王孝珩交结无大臣体珽亦求面见帝令引入珽自分疎并云与元海素嫌必是元海谮臣帝弱顔不能讳曰然珽列元海与司农卿尹子华太府少卿李叔元平凖令张叔畧等结朋树党遂除子华仁州刺史叔元襄城郡守叔畧南营州录事参军陆媪又唱和之复除元海郑州刺史珽自是专主机衡总知骑兵外兵事内外亲戚皆得显位后主亦令中要数人扶侍出入着纱防直至永巷出万春门向圣寿堂每同御榻论决政事委任之重羣臣莫比自和士开执事以来政事隳壊珽推崇髙望官人称职内外称羙复欲增损政务沙汰人物奏罢京畿府并于领军事连百姓皆归郡县宿卫都督等号位从旧官名文武服章并依故事又欲黜诸阉竖及羣小軰推诚延士爲致安之方陆媪穆提婆议颇同异珽乃讽御史中丞丽伯律令劾主书王子冲纳赂知其事连提婆欲使赃罪相及望因此坐并及陆媪犹恐后主溺于近习欲因后党爲援请以皇后兄胡君瑜爲侍中中领军又徴君瑜兄梁州刺史君璧欲以为御史中丞陆媪闻而懐怒百方排毁即出君瑜为金紫光禄大夫解中领军君璧还镇梁州皇后之废颇亦由此王子冲释而不问珽日以益疏又诸宦者更共谮毁之无所不至后主问诸太姬悯嘿不对三问乃下牀拜曰老婢合死本见和士开道孝徴多才博学言爲善人故举之比来防之极是罪过人实难容老婢合死后主令韩鳯检案得其诈出勑受赐十余事以前与其重誓不杀遂解珽侍中仆射出爲北徐州刺史珽求见分疎韩长鸾积嫌于珽遣人推出栢閤珽固求靣见坐不肯行长鸾乃令军士牵曵而出立珽于朝堂大加诮责上道后复令追还解其开府仪同三司直为刺史至州防有陈寇百姓多反珽不闭城门守陴者皆令下城静坐街巷禁絶人行鸡犬不听鸣吠贼无所闻见莫测所以或疑人走城空不设警备至夜珽忽令大呌鼓躁諠天贼众大惊登时走散后复率众向城珽乗马自出令录事参军王君植率军马仍亲临战阵贼先闻其盲谓为不能拒抗忽见亲在戎行弯弧纵镝相与惊恠畏之而罢时提婆憾之不已欲令城陷没贼虽知危急不遣救援珽且守且战十余日贼竟奔走珽卒保全卒于州子君信渉猎书史多诸杂艺位兼通直散骑常侍聘陈使副中书郎珽出亦见废免君信弟君彦容貎短小言辞澁讷少有才学隋大业中位至东平郡书佐郡防翟譲因为李密所得密甚礼之署为记室军书羽檄皆成其手及密败为王世充所杀珽弟孝隐亦有文学早知名词章虽不逮兄机警有口辩兼解音律魏末爲兼散骑常侍迎梁使时徐君房庾信来聘名誉甚髙魏朝闻而重之接对者多取一时之秀卢元景之徒并降阶摄职更递司賔孝隐少处其中物议称羙孝隐从父弟茂颇有辞情然好酒性率不爲时所重太寜中以经学为本乡所荐除给事中以疾辞仍不复任珽受任寄故令呼茂茂不获已蹔来就之珽欲奏为官茂引逃去珽族弟崇儒渉学有辞章少以局干知名武平末位司州别驾通直常侍入周为宕昌郡太守隋开皇初终宕州长史
　　赫连子悦字士欣赫连勃勃之后也神武起兵时为济州别驾劝刺史侯景赴神武后除林虑太守文襄徃晋阳由郡境问所不便子悦云临水武安去郡遥逺山岭重叠若东属魏郡则地平路近文襄笑曰卿徒知便人不觉损干子悦曰所言者人所疾苦不敢以私润负公心文襄善之乃勑依事施行自是人属近便行路称之天保中为扬州刺史先是城门早闭晚开废于农作子悦到乃命以时开闭人吏便之累迁郑州刺史政为天下之最入为都官尚书郑州人马子韶崔孝武等八百余人请立碑颂徳有诏许焉加位开府歴行北豫州事兼吏部尚书子悦在官唯以清勤自守既无学术又阙风仪人伦清鉴去之弥逺一旦居铨衡之首大招物议由是除太常卿兼侍中聘周使主卒子仲章中书舍人冯子琮字子琮长乐信都人北燕主冯之后也祖嗣兴相州刺史父灵绍度支即太中大夫子琮贵赠开府仪同三司子琮性识聪敏爲外祖荥阳郑伯猷所异初袭爵荥阳县子天保初改为长安县男皇建初为尚书驾部郎中摄库部孝昭曾阅簿领试令口陈子琮闇对无有遗失时梁丞相王琳归国孝昭诏子琮观其形埶琳即与赴邺甚见嘉赏子琮妻胡皇后娣也故诏与胡长粲辅导太子后转太子中庶子天统元年武成禅位后主谓子琮曰少君左右宜得正人以卿心存正直今以后事相委再迁散骑常侍奏门下事寻兼并省祠部尚书后与胡长粲有隙武成深诫之曰唇亡齿寒勿复如此武成在晋阳既居旧殿少帝未有别所诏子琮监造大明宫宫成武成亲自廵幸恠其不甚宏丽子琮对曰至尊防年纂承大业欲令敦行节俭以示万邦兼此北连天阙不宜过复崇峻武成称善又诏子琮监议五礼与赵郡王叡分争异同畧无降下大为识者所鄙及武成崩和士开秘防三日子琮问其故士开引神武文襄初崩并秘不举防至尊年少恐王公懐贰欲追集然后详议时赵郡王叡先预帷幄之谋子琮素知士开忌叡及领军娄定逺恐其矫遗诏出叡外任夺定逺禁卫权因答云大行神武之子今上又是先皇禅位羣臣富贵皆至尊父子之恩但令一无改易必无异望世异事殊不得与霸朝相比且公不出宫门已经数日升遐之事行路皆传久而不举恐有他变及发丧元文遥以子琮太后妹夫恐其奬成太后干政説赵王叡及和士开出之拜郑州刺史既非后主本意赏赐甚厚仍转沧州别驾封寜都县伯未几太后爲齐安王纳子琮长女为妃子琮因请假赴邺遂授侍中转吏部尚书其妻恃亲放纵请谒公行贿货填委守宰除授先定钱帛多少然后奏闻其所通致事无不允子琮亦不禁制又广拓傍邻增修宅宇以夜继昼未曾休息斛律光将兵度玉璧至龙门周有移书别湏筹议诏子琮乗传至军与周将韦孝寛靣相要结龙门等五城因此内附后主以为子琮之功封昌黎郡公迁尚书右仆射仍摄选侍中如故和士开居要日乆子琮旧所附托中虽阻异其后还相弥缝士开弟士休与卢氏成婚子琮检校趋走与士开府僚不异是时内外官除授多由士开奏拟子琮既恃内戚兼带选曹自擅权宠颇生间隙时陆媪埶震天下太后与之结为娣妺而和士开与太后有丑声子琮欲隂杀陆媪及士开因废帝而立琅邪王俨以谋告俨俨许之乃矫诏杀士开及俨见执言子琮教己太后怒又使执子琮遣右卫大将军侯吕芬就内省以弓绞杀之使内参以库车载尸归其家诸子方握槊闻库车来以为赐物大喜开视入哭子琮防有识鉴颇慕公正及位望转隆宿心顿改擢引非类以爲深交纵其子弟官位不依论次又专营婚媾歴选上门例以官爵许之旬月便騐顿邱李克范阳卢思道陇西李允伯李子希荥阳郑庭坚并其女婿皆至超迁其骄纵如此祖珽先与子琮有隙于后具奏此事诸子并坐除名太后以爲言又被擢用子琮有五子慈明最知名隋大业末死节列在忠义传中
　　辛术字懐哲陇西狄道人也父琛魏南梁太守自有传术少明敏有识度解褐司空胄曹参军与仆射髙隆之共典营构邺都宫室术有思理百工克济再迁尚书右丞出爲清河太守政有能名追授并州刺史遭父忧去职清河父老数百人诣阙上书请立碑颂德文襄嗣事与尚书左丞宋游道中书侍郎李绘等并追诣晋阳俱爲上客累迁散骑常侍魏武定六年侯景叛除东南道行台尚书封江夏县男与髙岳等破侯景禽萧渊明迁东徐州刺史爲淮南经畧使天保元年侯景徴江西租税术率诸军度淮断之烧其稲数百万石还镇下邳人随术北度淮者三千余家东徐州刺史郭志杀郡守文宣闻之勑术自今所统十余州地诸有犯法者刺史先启听报以下先断后表闻齐代行台兼总民事自术始也安州刺史临清太守盱台蕲城二镇将犯法术皆案奏杀之睢州刺史及所部郡守俱犯大辟朝廷以其奴婢百口及赀财尽赐术三辞不见许术乃送诣所司不复以闻邢邵闻之遗术书曰昔钟离意云孔子忍渇于盗泉便以珠玑委地足下今能如此可谓异代一时及王僧辩破侯景术招擕安抚城镇相继款附前后二十余州于是移镇广陵获传国玺送邺文宣以玺告于太庙此玺即秦所制方四寸上纽交盘龙其文曰受命于天既夀永昌二汉相传又歴魏晋晋懐帝败没于刘聪聪败没于石氏石氏败晋穆帝永和中濮阳太守戴僧施得之遣督防何融送于建邺歴宋齐梁梁败侯景得之景败侍中赵思贤以玺投景南兖州刺史郭元建送于术故术以进焉寻徴为殿中尚书领太常卿仍与朝贤议定律令迁吏部尚书食南兖州梁郡干迁邺以后大选之职知名者数四互有得失未能尽羙文防少年髙朗所蔽者疎袁叔徳沈宻谨厚所伤者细杨愔风流辩给取士失于浮华唯术性尚贞明取士必以才噐循名责实新旧参举管库必擢门下不遗考之前后铨衡在术最爲折甚爲当时所称举天保末文宣尝令术选百员官参选者二三千人术题目士子人无谤讟其所旌擢后亦皆致通显术清俭寡嗜欲勤于所职未尝暂懈临军以威严牧人有惠政少爱文史晚更勤学虽在戎旅手不释卷及定淮南凡诸货物一毫无犯唯大収典籍多是宋齐梁氏佳本鸠集万余卷并顾陆之徒名画二王已下法书数亦不少俱不上王府唯入私门及还朝颇以饟遗贵要物议以此少之十年卒年六十皇建二年赠开府议同三司中书监青州刺史子阁卿尚书郎阁卿弟衡卿有识学开府参军事隋大业初卒于太常丞
　　裴让之字士礼河东闻喜人也父佗仕魏歴赵郡太守荆州刺史有惠政列在循吏传中譲之年十六防父殆不胜哀其母辛氏泣抚之曰弃亲灭性得为孝子乎由是自勉辛氏髙明妇人又闲礼度夫防诸子多防弱广延师友或亲自教授内外亲属有吉防礼制多取则焉譲之少好学有文情清明俊辩早得声誉魏天平中举秀才对防髙第累迁屯田主客郎中省中语曰能赋诗裴让之为太原公开府记室与杨愔友善相遇则清谈弥日愔毎云此人风流警防裴赵郡为不亡矣梁使至尝令让之摄主客郎酬应闲雅为时所称顷之弟诹之奔关右让之兄弟皆拘繋齐神武问云诹之何在答曰昔吴蜀二国诸葛兄弟各尽心所事况让之老母在此君臣分定失忠与孝愚夫不为伏愿明公以诚信待物若以不信处物物亦安能自信以此定覇犹却行而求道耳神武善其言兄弟俱释歴文襄大将军主簿兼中书舍人后兼散骑常侍聘梁文襄尝入朝让之导引容仪醖借文襄目之曰士礼佳舍人也迁长兼中书侍郎领舍人齐受禅静帝逊居别宫与诸臣别让之流涕歔欷以参掌仪注封寜都县男帝欲以为黄门侍郎或言其体重不堪趋侍乃除清河太守至郡未几杨愔谓譲之诸弟曰我与贤兄交款企闻善政适有人从清河来云奸吏敛迹盗贼清静朞月之期翻更非速清河有二豪吏田转贵孙舍兴乆吏奸猾多有侵削因事遂胁人取财计赃依律不至死让之以其乱法杀之时清河王岳为司州牧遣部从事按之侍中髙徳政旧与譲之不恊奏言当陛下受禅之时譲之眷恋魏朝呜咽流涕比爲内官情非所愿既而杨愔请救之云罪不应死文宣大怒谓愔曰欲得与裴让之同冢邪于是朝臣无复敢言者事奏竟赐死于家诹之字士正少好儒学释褐太学博士尝从常景借书百卷十许日便还景疑其不能读每卷策问应答无遗景叹曰应奉五行俱下祢衡一览便记今复见之于裴生矣杨愔合门改托诹之顿作十余墓志文皆可观让之诹之及皇甫和和弟亮并知名于洛下时人语曰诹胜于让和不如亮司空髙干致书欲相屈为户曹参军诹之复书不受署沛王开大司马府辟为记室迁邺后诹之留在河南西魏领军独孤信入据金墉以诹之为开府属号曰洛阳遗彦信败诹之居南山洛阳刺史王元轨召爲中从事西师忽至寻退遂随西师入关周文以为大行台仓曹郎中卒赠徐州刺史诹之弟谳之字士平七嵗便勤学早知名累迁司徒主簿杨愔毎称叹曰河东士族京官不少唯此兄弟全无乡音谳之虽年少不妄交游唯与陇西辛术赵郡李绘顿邱李构清河崔赡为忘年友孝昭梓宫将还邺转仪曹郎尤悉歴代故事仪注防礼皆能裁正爲许昌太守賔客过郡出私财供给无赋于民去日爲百性所懐齐亡仕周卒伊川太守谳之弟谋之字士令少有风格邢邵毎云我裴四武成为开府辟为参军掌书记谋之弟讷之字士言纯谨有局量弱冠为平原公开府墨曹掌书记从至幷州其母在邺忽得心痛讷之是日不胜思慕心亦惊痛乃请急而还当时以为孝感文宣践阼幸晋阳皇太子监国留讷之与杜台卿并为斋帅领东宫管记转太子舍人奏中书舍人事卫尉杜弼被其家客诬云有怨言谤讪时政并称讷之与弼交好颇知之坐免官卒天统中追赠平州刺史长子樊出后让之次子矩最知名隋史有传讷之弟谒之字士敬少有志节好直言文宣末年昏纵朝臣罕有言者谒之上书正谏言甚切直文宣将杀之白刃临颈谒之辞色不变帝曰痴汉何敢尔杨愔曰此子望陛下杀之以取后世名帝投刃曰小子望我杀尔以取名我终不成尔名也遣人送出齐亡卒于壶关令皇甫和者字长谐安定朝那人其先因官寓居汉中祖澄南齐梁二州刺史父徽字子元梁安定畧阳二郡守魏正始二年随其妻父夏侯道迁入魏道迁别上勲书欲以徽爲元谋徽曰创谋之始夲不关预虽贪荣赏内愧于心遂拒不许梁州刺史羊灵祐重其敦实表爲征虏府司马卒和年十一而孤母夏侯氏才明有礼则亲授以经书及长沈静有雅量尤明礼仪宗亲吉防多相谘访卒于济隂太守子聿道以干局知名位广平令隋大业初比部郎和弟亮字君翼九嵗防父哀毁有若成人神武起义为大行台郎中亮率性任真不乐剧职除司徒东閤祭酒思还乡里启乞梁州褒中即本郡也后降梁以母兄在北求还梁武不夺也至邺无复宦情遂入白鹿山恣泉石之赏纵酒赋诗超然自乐复爲尚书殿中郎摄仪曹事以参撰禅代仪注封榆中男亮疎慢自任无干务才毎有礼仪大事常令余司摄焉性质朴纯厚终无片言矫餙属有勑下司各列勤惰亮三日不上省文宣亲诘其故亮曰一日雨一日醉一日病酒文宣以其恕实优容之杖胫三十而已所居宅洿下摽榜卖之将买者或问其故亮毎答云爲宅中水淹不泄雨即流入牀下由此宅终不售其淳实如此以兼散骑常侍聘陈使主以不称免官后除任城太守病不之官卒于邺赠骠骑大将军安州刺史
　　崔劼字彦元清河人魏赠太傅尚书令光之子也光自有传劼清虚寡欲好学有家风魏末累迁中书侍郎兴和三年兼通直散骑常侍使梁天保初以议禅代除给事黄门侍郎加国子祭酒直内省典机密清俭勤慎甚爲文宣帝所知拜南青州刺史有政绩入为秘书监齐州大中正迁并省度支尚书俄授京省寻转五兵尚书监国史台阁之中见称简正武成之将禅后主先以问劼劼谏以爲不可由是忤意出为南兖州刺史代还重为度支尚书仪同三司文登县干寻除中书令加开府待诏文林舘监修撰新书卒赠齐州刺史尚书左仆射諡文贞初和士开擅朝曲求物誉诸公颇因此爲子弟干禄世门之胄多处京官而劼二子拱防并为外任弟廓之从容谓劼曰拱幸得不凡何不在省府中清华之所而并出外藩劼曰立身来耻以言自逹今若进儿与身何异卒无所求闻者莫不叹服劼常恨魏収书欲更作编年纪而才思竟不能就云
　　崔肇师清河东武城人也祖亮魏赠车骑大将军仪同三司父士防龙骧将军征南别将肇师少时疎放长輙变节更成谨厚渉猎经史颇有文思天平初以通直散骑侍郎为慰劳青州使至齐州界爲土贼崔迦叶等拘欲逼与同事肇师执志不动喻以祸福贼遂舍之仍廵慰青部而还肇师以从弟干亨同居事伯母甚谨文襄尝言肇师合诛左右问其故曰崔鸿十六国春秋述诸僭伪而不及江东左右曰肇师与鸿别族乃止天保初以参定禅代礼仪封襄城县男仍兼中书侍郎卒始邺下有薛生者能相人言赵彦深当大贵肇师因问己答曰公门望甚髙爵位不及赵终如其言
　　卢潜范阳涿人也祖尚之魏司徒左长史前将军济州刺史光禄大夫父文符通直散骑侍郎潜容貎瓌伟善言谈少有成人志尚累迁大将军府中兵参军机事彊济为文襄所知言其终可大用王思政见获于頴州文襄重其才识潜常从容白文襄思政不能死节何足可重文襄谓左右曰我有卢潜便是更得一王思政天保中除左戸郎中坐讥议魏书与王松年李庶等俱被禁止防清河王岳救江陵特赦潜为岳行台郎还歴中书中书黄门侍郎爲奴诬告谋反文宣明之以奴付潜潜不之责黄门郑子黙奏潜从清河王岳南讨岳令潜説梁将侯瑱大纳瑱赂遗还不奏闻文宣杖潜一百乃截其须潜顔色不变歴魏尹丞司州别驾江州刺史所在有善政孝昭作相以潜爲扬州道行台左丞先是梁将王琳拥其主萧庄归夀阳朝廷以琳为扬州刺史勑潜与琳为南讨经畧后除行台尚书仪同三司王琳鋭意圗南潜以为时事未可由是与琳有隙更相表列武成追琳入邺除潜扬州刺史领行台尚书潜在淮南十三年大树风绩为陈人所惮陈主与其邉将书云卢潜犹在卿宜深备之文宣初平淮南给复十年年满后逮天统武平中徴税颇杂又髙元海执政断渔猎人家无以自资诸商胡负官责息者宦者陈徳信纵其妄注淮南富家令州县徴责又勑送突厥马数千匹于扬州管内令土豪贵买之钱直始入便出勑括江淮间马并送官廐由是百姓骚扰切齿嗟怨潜随事抚慰兼行权畧故得寜靖武平三年徴爲五兵尚书扬州吏民以潜断酒肉笃信释氏大设僧会以香花缘道流涕送之潜叹曰正恐不乆复来耳至邺未几复为扬州道行台尚书四年陈将吴明彻来宼领军封辅相赴援陈兵及岘辅相不从潜固争不得忧愤发病卧幕下果败陈人遂围夀阳壅芍陂以水灌之诏王长春爲南讨都督长春军次河南多给兵士粮便鸣角欲引而贱籴其米及顿兵更贵粜其米乃与皮景和拥众十万于淮北不进夀阳城中青黑龙升天城寻陷潜及行台仆射王贵显特进巴陵王王琳扶风王可朱浑孝裕武卫将军奚永乐仪同索景和仁州刺史郦伯伟霍州刺史封子绣泰州刺史髙子植行台左丞李騊駼等督将五十八军士一万皆没焉陈人杀王琳余人皆囚于东冶陈主欲知齐之虚实乃出潜潜曰囚本属幽州于河北最小口有五十万落陈者唯与郦伯伟二人耳时李騊駼将逃归并要潜潜曰我此头靣何可诳人吾少时相者云没在吴越地死生已定弟其行也因寄书于弟士防曰吾梦汝以某月某日得患某月某日渐损皆如其言既而叹曰夀阳没吾欲以颈血溅城而死佛教不听自杀故荏苒偷生今可死矣于是闭气而絶其家购尸归葬赠开府仪同三司尚书左仆射兖州刺史无子以弟士防子元孝嗣潜雅性贞固祖珽尝要潜陷仁州刺史刘逖许以髙位潜曰如此事吾不爲也行台慕容恃德尝所推重有疾谓其子曰卢尚书教我为人有如昆弟我死持上骍马与之其子以他马徃恃徳柩出门自停不可动巫祝以爲恃徳声怒曰何不与卢尚书我所骑骍马其子遽奉命柩乃行潜以马价爲营福事其为时重如此士防字子淹少爲崔昻所知昻云此昆季足为后生之俊但恨其俱不读书耳位尚书左右丞吏部郎中中山太守带定州长史齐亡后卒
　　卢询祖范阳人也祖文伟魏青州刺史父恭道范阳太守询祖袭祖爵大夏男有术学文辞华羙爲后生之俊举秀才至邺赵郡李祖勲尝宴诸文士文宣使小黄门勑祖勲曰蠕蠕既破何无贺表使者待之诸賔皆爲表询祖俄顷便成其辞云昔十万横行樊将军请而受屈五千深入李都尉降而不归时重其工后朝廷大迁除同日催拜询祖立于东止车门外为二十余人作表文不加防辞理可观询祖初袭爵有宿徳朝士曰大夏初成询应声曰且得鷰雀相贺天保末爲筑长城子使自负其才内懐郁怏遂毁容服如贱役者以见杨愔愔曰故旧皆有所縻唯大夏未加处分询祖厉声曰是谁之咎既至役所作筑长城赋以寄其意其略曰板则紫栢杵则木何斯材而斯用也草则离离靡靡缘冈而植但使十歩而有一芳余亦何辞间于荆棘邢邵尝谓曰卿小年才学富盛戴角者无上齿恐卿不夀对曰询祖初闻此言实懐惕惧见丈人苍苍在鬓差以自安邵甚重其敏赡既有口辩好臧否人物众共嫉之言其淫于从妹宗人思道谓曰大夏何为招四海议询祖曰骨肉还相残何况执玉帛者万国询祖与思道俱为北州人俊魏収誉思道而以询祖为不及询祖谓人曰见未能髙飞者借其羽毛知逸势冲天者翦其翅翮既诸谤毁日至素论皆薄其人长广太守邢子广曰询祖有规检祢衡思道无冰棱文举后颇折节歴太子舍人司徒记室卒有文集十卷皆遗逸
　　崔子枢博陵安平人魏骠骑大将军康曾孙也父长瑜位开府中兵参军子枢学渉好文词彊辩有才干齐时爲考功郎中参议五礼待诏文林舘兼散骑常侍聘周使还除通直散骑常侍兼知度支子枢明解世务所居称职因度支有受纳风闻为御史所劾遇赦免齐亡入周位至上士以预尉迟迥事被诛子枢次弟子端亦有才干而文艺爲优歴殿中侍御史卒于通直散骑侍郎子端弟子博武平末为河阳道行台郎隋开皇末卒于泗州刺史子博弟子发有文才武平末秘书郎修起居注仕隋为秦王文学卒于国子博士子枢叔父叔瓒颇有学识性好直言其妻即昭信皇后姊也文宣擢为魏尹丞属蝗虫为灾帝以问叔瓒对曰案汉书五行志土功不时蝗虫作厉当今外筑长城内兴三台故致此灾帝大怒令左右欧之又擢其髪以溷汁沃其头曵以出由是废顿久之后卒于平阳太守赠本州刺史


　　通志卷一百五十四
&lt;史部,别史类,通志&gt;
　　钦定四库全书
　　通志卷一百五十五
　　宋　右　廸　功　郎　郑　樵　渔　仲　撰列传第六十八
　　北齐
　　邢邵　魏收　魏长贤　魏兰根【族子恺】刁柔　王松年　陆乂【叔父杳】张宴之　羊烈　郑述祖【兄子元礼族子雏】袁聿修　卢叔彪　源彪　许惇　宋世轨李庶【弟蔚若】李公绪【弟槩】裴泽
　　邢邵字子才小字吉河间鄚人也祖敏魏著作郎父蚪光禄少卿邵少时有避遂不行名年五歳清河崔亮见而竒之曰此子后当大成位望通显十歳便能属文雅有才思聪明彊记日诵万余言族兄峦有人伦鉴识甚异之谓子弟曰宗室中有此儿非常人也少在洛阳防天下无事与时名胜专以山水游宴为娱不暇勤业尝因霖雨乃读汉书五日略能徧记之后因饮谑倦方广寻经史五行俱下一览便无所遗文章典丽既赡且速年未二十名动衣冠尝与右北平阳固河东裴伯茂从兄罘河南陆道晖等至北海王昕舎宿饮相与赋诗凡数十首皆在主人奴处旦日奴行诸人求诗不得邵皆为之诵诸人有不认诗者奴还得本不误一字诸人方之王粲焉年未弱冠声动京洛吏部尚书陇西李神儁大相钦重引为忘年之交释巾为魏宣武挽郎除奉朝请迁著作佐郎深为领军元义所礼义新除尚书令神儁与陈郡袁翻在席义令邵作谢表须防便就以示诸賔神儁曰邢邵此表足使袁公变色孝昌初与黄门侍郎李琰之对典朝仪自孝明之后文雅大盛邵雕虫之美独歩当时每一文初出京师为之纸贵读诵俄徧逺近于时陈郡袁翻与范阳祖莹位望通显而有才名以邵藻思华赡共嫉之毎洛中贵人拜职多凭邵为谢章表尝一贵人初授官大事賔餗翻与邵俱在坐翻意谓主人托其为譲表既而令邵为之翻甚不悦毎吿人云邢家小儿当客作章表自买黄纸写而送之邵恐为翻所害乃辞以疾属尚书令元罗出镇青州啓为府司马遂在青土终日酣赏尽山泉之致永安初累迁中书侍郎所作诏诰文体宏丽冠絶当时及尔朱兆入洛京师扰乱邵与农杨愔避地嵩髙山普泰中兼给事黄门侍郎寻为散骑常侍太昌初令常直内省给御食令覆按尚书门下事凡除大官先问其可否然后施行除卫将军领国子祭酒以亲老还郷诏所在特给兵力五人并令歳一入朝以备顾问丁母忧哀毁过礼后杨愔与魏元义及邵请置学及修立明堂灵太后令曰配飨大礼为国之本比以戎马在郊未遑修缮今四表晏宁当有司别议经始累迁尚书令加侍中于时与梁和妙简聘使邵与魏收及从子子明被徴入朝当时文人皆在邵之下但以邵不持威仪名髙难副朝廷不令出境南人曽问賔司邢子才故应是北间第一才士何为不作聘使荅曰子才文辞实无所媿但官位已髙恐非复行限南人曰郑伯猷防军犹得将命国子祭酒何为不可邵既不行请复还故郡文宣在京辅政征之在第为賔客除给事黄门侍郎与温子升对为侍读文宣富于春秋初总朝政崔暹每劝礼接名贤询访得失以邵宿有名望故请征焉文宣甚亲重之多别引见邵旧鄙崔暹无学术言论之际遂云暹无所知解文宣还以邵言吿暹并道此汉不可亲近暹颇衔之邵奏魏帝发用妻兄李伯伦为司徒祭酒诏书已出崔暹即啓文宣执其专擅伯伦官事便寝邵由是被疎其后除骠骑西兖州刺史在州有善政桴鼓不鸣吏民奸状守令长短无不知之定陶县去州五十里县令妻日暮取人斗酒束脯邵逼夜摄令未明而去责其取受举州不识其所以在任都不营生产唯南兖籴粟就济阳食之邵缮治观宇颇为壮丽皆为之名题有清风观明月楼而不扰公私唯使兵力吏民为立生祠并勒碑颂徳及替下吏民父老爰及媪妪皆逺相攀追号泣不絶至都除中书令旧格制生两男者当赏羊五口不然则绢十匹仆射崔暹奏絶之邵云此格不宜輙断勾践以区区之越赏法生三男者给乳母况以天下之大而絶此条舜藏金于山不以为乏今藏之于民复何所损又准旧皆讯囚取占然后送付廷尉邵以为不可乃立议云设官分职各有司存丞相不问鬬人虞官弓招不进岂使尸祝兼刀匕之役家长侵鸡犬之功诏并从之后除太常卿兼中书监摄国子祭酒是时朝臣多守一职带领二官甚少邵顿居三职并是文学之首当世荣之文宣幸晋阳路中频有甘露之瑞朝臣皆作甘露颂尚书符令邵为之序及文宣崩防礼多见讯访撰哀防后授特进卒邵率情简素内行修谨兄弟亲姻之间称为雍睦博览坟籍无不通晓晚年尤以五经章句为意穷其指要吉防礼仪公私谘禀质疑去惑为世指南每公卿防议事闗典故邵援笔立成证引该洽帝命朝章取定俄顷词致宏逺独歩当时与济隂温子升为文士之冠世论谓之温邢钜鹿魏收虽天才艳发而年事在二人之后故子升死后方称邢魏焉邵虽望实兼重不以才位慠物脱略简易不修威仪车服器用充事而已有斋不居坐卧常在一小屋果饵之属或置梁上賔至下而共噉天姿质素特安异同士无贤愚皆能顾接对客或解衣覔虱且与剧谈有书甚多而不甚雠校见人校书笑曰何愚之甚天下书至死读不可徧焉能始复校此且思误书更是一适妻弟李季节才学之士谓邵曰世间人多不聪明思误书何由能得邵曰若思不能得便不劳读书与妇甚疎未尝内宿自云尝昼入内閤为狗所吠言毕抚掌大笑性好谈赏又不能闲独公事归休尝须賔客自伴事寡嫂甚谨飬孤子恕慈爱特深在兖州有都信云恕疾便为之废寝食顔色贬损及卒人士为之伤心邵痛悼虽甚竟不再哭賔客吊慰泪而已其髙情达识开遣滞累自东门吴以还所未有也有集三十卷见行于世邵世息大寳有文情孽子大徳大道略不识字焉
　　魏收字伯起小字佛助钜鹿下曲阳人也父子建魏世多歴藩牧位骠骑大将军自有传收少机警不持细行年十五颇已属文及随父赴边好习骑射欲以武艺自进荥阳郑伯调之曰魏郎弄防多少收慙遂折节读书夏月坐版牀随树隂诵读积年牀版为之鋭减而精力不辍以文华显初除太学博士及尔朱荣于河隂滥害朝士收亦在围中以日晏获免吏部尚书李神儁重收材学奏授司徒记室参军永安二年除北主客郎中节闵帝立妙简近侍诏试收为封禅书收下笔便就不立藁草文将千言所改无防时黄门郎贾思同侍立深竒之白帝曰虽七歩之才无以过此迁散骑侍郎寻勑典起居注并脩国史俄兼中书侍郎时年二十六孝武初又诏收摄本职文诰填积事咸称防黄门郎崔防从神武入朝熏灼于世收初不诣门防为帝登阼敇云朕托体孝文收嗤其率直正员郎李慎以吿之防深忿忌节闵帝殂令收为诏防乃宣言收普泰世出入帏幄一日造诏优为词防然则义旗之士尽为逆人又收父老合解官归侍南台将加弹劾頼尚书辛雄为言于中尉綦儁乃解收有贱生弟仲同先未齿録因此怖惧上籍遣还郷扶侍孝武尝大发士卒狩于嵩少之南旬有六日时大寒朝野嗟怨帝与从官及诸妃主竒技异饰多非礼度收欲言则惧欲黙而不能已乃上南狩赋以讽焉收赋虽寓言浮丽而终归雅正帝手诏报焉甚见襃美郑伯谓曰卿不遇老夫犹应逐兎初神武固譲天柱大将军帝收为诏令遂所请欲加相国问收相国品秩收以实对帝遂止收既未测主相之意以前事不安求改诏许焉久之除广平王赞开府从事中郎赞帝之兄子也时以亲贵髙选僚属收不敢致辞乃为庭竹赋以致己意寻兼中书舎人与济隂温子升河间邢子才齐誉世号三才时孝武与神武内有间隙收遂以父疾固辞而免其舅崔孝芬怪而问之收曰惧有晋阳之甲寻而神武理兵南上帝西入闗天平初与邢邵等同召赴邺诏收以通直散骑常侍副王昕聘梁昕风流文辩收辞藻富逸梁主及其羣臣咸加敬异先是南北初和李谐卢元明首通使命二人才器并髙为邻国所重至此梁主称曰卢李命世王魏中兴未知后来何如耳收在馆遂买吴婢入馆其部下有买婢者收亦唤取徧行奸秽馆司皆为之获罪梁人称其才而鄙其行在途作聘防赋辞甚美盛使还尚书右仆射髙隆之求南货于昕收不能如志遂讽御史中尉髙仲宻禁止昕收于其台久之得释及孙搴死司马子如荐收召赴晋阳以为中外府主簿以受防乖忤频被嫌责加以棰楚久不得志防司马子如奉使霸朝收假其余光子如因宴戏言于神武曰魏收天子中书郎一国大才愿大王借与顔色由此转府属然未甚优礼收叔季景有才学歴官著名并在收前然收常所欺忽季景收初赴并顿邱李庶者故大司农谐之子也以华辩见称曽谓收曰霸朝便有二魏收率尔曰以从叔见比便是邪输之比卿邪输者故尚书令陈留公继伯之子愚痴有名好自入市肆髙价买物商贾共所嗤翫收忽以季景方之其不逊多如此收本以文才必望頴脱见知位既不遂求脩国史崔暹为言于文防曰国史事重公家父子霸王功业皆须具载非收不可文襄乃啓收兼散骑常侍脩国史武定二年除正常侍领兼中书侍郎仍脩史魏帝宴百僚问何故名人日皆莫能知收对曰晋议郎董勋荅问礼俗云正月一日为鸡二日为狗三日为猪四日为羊五日为牛六日为马七日为人时邢邵亦在侧甚恧焉自魏梁通和好书下纸毎云想彼境内宁静此率土安和梁后使其书乃去彼字自称犹着此欲示无外之意收定报书云想境内清晏今万国安和梁人复书依以为体后神武入朝静帝授相国固譲令收为啓啓成呈上文襄时侍侧神武指收曰此人当复为崔光四年神武于西门豹祠宴集谓司马子如曰魏收既为史官书吾等善恶闻北伐时诸贵常饷史官饮食司马仆射颇曽饷否因共大笑仍谓收曰卿勿见元康等在吾目下趋走谓吾以为勤劳我后世身名在卿手勿谓我不知寻加兼著作郎收昔在京洛轻薄尤甚人号云魏收惊蛱蝶文襄在邺尝出游东山携诸朝彦宴集文防曰魏收恃才使气卿等须出其短徃复数番收忽大唱曰杨遵彦理屈己倒愔从容曰我绰有余暇山立不动若遇当涂恐翩翩逐逝当涂者魏翩翩者蝶也文襄先知之大笑称善文襄又曰向语犹微宜更指斥愔应声曰魏收在并作一篇诗对众读讫云打从叔季景出六百斗番亦不办此逺近所知非敢妄説文襄喜曰我亦先闻众人皆笑收虽自申雪不复抗拒终身病之侯景叛入梁防南境文襄时在晋阳令收为檄书五十余帋不日而就又移梁朝令送侯景初夜执笔三更便了文过七纸文襄善之魏帝曽季秋大射于后园燕射普令赋诗收诗末云尺书征建业折简召长安文襄甚壮之顾谓诸人曰在朝今有魏收便是国之光采雅俗文墨通达纵横我亦使子才子升时有所作至于辞气并不及之吾或意有所懐忘而不语或语而不尽及魏收呈草皆以周悉此亦难有又兼主客郎接梁使谢珽徐陵侯景陷梁梁鄱阳王范时为合州刺史文襄勑收以书喻之范得书仍率部伍西上州刺史崔圣念入据其城文襄谓收曰今定一州卿之力也犹恨尺书征建业未效耳文襄崩文宣如晋阳令与黄门郎崔季舒髙徳正吏部郎中尉瑾于北第参掌机宻十月转秘书监仍兼著作郎又除大中正时齐将受禅宻旨召收置之别舘令撰禅代诏册诸文遣徐之才守门不听出天保元年除中书令仍兼著作郎封富平县子二年受诏撰魏史四年除魏尹故优以禄秩专在史阁不治郡事初帝令羣臣各言志收曰臣愿得直笔东观早出魏书故帝使收专其任又诏平原王髙隆之总监之署名而已帝收曰好直笔我终不作魏太武诛史官始魏初邓渊撰代记十余卷其后崔浩典史游允程骏李彪崔光李琰之郎知世脩其业浩为编年体彪始分作纪表志传书犹未出宣武时命邢峦追撰孝文起居注正光初又命崔鸿王遵业等补续其书下讫孝明事甚委悉济隂王晖业撰辩宗室録三十卷收于是与通直常侍房延祐司空司马辛元植国子愽士刁柔裴昻之尚书郎髙孝干等平心斟酌以成魏书辩定名称随条甄举又捜采亡遗缀续后事备一代史籍表而上闻之勒成一代大典凡十一纪九十二列传合一百一十卷五年三月奏上之秋除梁州刺史收以史志未成请终业许之十一月复奏十志天象四卷地形三卷律厯二卷礼乐四卷食货一卷刑罚一卷灵征二卷官氏二卷释老一卷凡二十卷续于纪传合一百三十卷分为十二袠其史三十五例二十五序九十四论前后二表一啓皆独出于收收所引史官恐其陵逼惟取学流先相依附者其房延祐辛元植眭仲譲虽夙渉朝位并非史才刁柔裴昻之以儒业见知全不堪编缉髙孝干以左道求进修史诸人宗祖姻戚多被书録饰以美言收性颇急不甚能平夙有怨者多没其善每言何物小子敢共魏收作色举之则使上天按之当使入地初收在神武时为太常少卿修国史时得阳休之之助因谢休之曰无以谢徳当为卿作佳传休之父固魏世为北平太守以贪虐为中尉李平所弹获罪载在魏起居注收书云固为北平甚有恵政坐公事免官又云李平深相敬重尔朱荣于魏为贼收以髙氏出于尔朱氏收既观望复纳尔朱荣子金故为荣减其恶而増其善论云若脩徳义之风则韩彭伊霍夫何足数时论既言收着史不平文宣诏收于尚书省与诸家子孙共加讨论前后投诉百有余人或云遗其家世职位或云其家不见记録或云妄有非毁收皆随状答之范阳卢斐父同附出族祖元传下顿邱李庶家传称其本是梁国家人斐庶讥议云史书不直收性急不胜其愤啓诬其罪欲加屠害帝大怒亲自诘责斐曰臣父仕魏位至仪同功业显著名闻天下与收无亲遂不立传博陵崔绰位至本郡功曹更无事迹是收外亲乃为传首收曰绰虽无位道义可嘉所以合传帝曰卿何由知其好人收曰髙允曽为绰赞称有道徳帝曰司空才士为人作赞正应称扬亦如卿为人作文章道其好者岂能皆实收无以对战栗而已但帝先重收才不欲加罪时太原王松年亦谤史及斐庶并获罪各被鞭配甲坊或因以致死卢思道亦抵罪然犹以羣口沸腾魏史且勿施行令羣官博议听有家事者入署不实者陈牒于是众口嚻然号为秽史投牒者相次收无以抗之时左仆射杨愔右仆射髙徳正二人势倾朝野与收皆亲收遂为其家并作传二人不欲言史不实抑塞诉辞终文宣世更不重论尚书陆操尝谓杨愔云观魏收之书可谓博物宏才有大功于魏室愔又尝语收云此可谓不刋之书传之万古但恨论及诸家枝叶亲姻过为繁碎与旧史体例不同耳收答曰徃因中原丧乱人士谱牒遗逸略尽是以具书其枝望公观过知仁以免尤责收为杨愔家传甚美是以深被党助故松年等获罪而愔迎合收意故有是言八年除太子少傅监脩国史复参议律令三台成文宣曰台成须有赋愔先以吿收收上皇居新殿台赋其文甚壮丽时所作者自邢邵以下咸不逮焉收上赋前数日乃吿邢邵邵谓人曰收忌人居前故不早言之帝曽游东山勑收作诏宣扬威徳譬喻闗西俄顷而讫辞理宏壮帝对百寮大嗟赏之仍兼太子詹事收娶其舅女崔氏产一女无子后魏太常刘芳孙女中书郎崔肇师女夫家坐事帝并赐收为妻时人比之贾充置左右夫人然终以无子后病甚恐身后嫡媵不平乃放二姬及疾瘳追忆作懐离赋以申其意文宣毎以酣宴之次云太子性懦社稷事重终当传大位于常山收谓尚书令杨愔曰古人有言太子国之根本不可动揺至尊三爵之后每言传位于常山令臣下疑贰岂社稷之福若实便须决行若戏此言魏收既备太子师傅正当守之以死但恐国家不安杨愔以收言奏闻帝自此便止帝数宴喜收每预侍从皇太子之纳郑良娣也有司备设牢馔帝既酣饮起而自毁覆之仍诏收曰知我意不收曰臣愚谓良娣既东宫之妾理不须牢仰惟圣懐縁此毁去帝大笑握收手曰卿知我意安徳王延宗纳赵郡李祖收女为妃后帝幸李宅宴而妃母李氏荐二石榴于帝前问诸人莫知其意帝投之收曰石榴房中多子王新防妃母欲子孙众多帝大喜诏收卿还将来仍赐收美锦二疋十年除仪同三司帝在宴席口以为中书监命中书郎李愔于树下造诏愔以收一代盛才难于率尔久而未讫比成帝已醉醒遂不重言愔仍不奏事竟寝及帝崩于晋阳驿召收及中山太守阳休之参议吉凶之礼兼掌诏诰仍除侍中迁太常卿文宣諡及庙号陵名皆收议也及孝昭居中宰事命收禁中为诸诏文积日不出转中书监皇建元年除兼侍中右光禄大夫仍仪同监史收先副王昕使梁不相协睦时昕弟晞亲宻而孝昭别令休之兼中书在晋阳典诏诰收留在邺盖晞所为收大不平谓太子舎人卢询祖曰若使卿作文诰我亦不言又除祖珽为著作郎欲以代收司空主簿李防文词士也闻而吿人曰诏诰悉归阳子列著作复遣祖孝征文史顿失恐魏公发背于时诏议二王三恪收执王肃杜预议以元氏司马氏为二王通曹氏备三恪诏诸礼学之官皆执郑元五代之议孝昭后姓元议恪不欲广及故议从收又除兼太子少傅解侍中帝以魏史未行诏收更加研审收奉诏颇有改正及诏行魏史收以为直置秘阁外人无由得见于是命送一本付并省一本付邺下任人写之大宁元年加开府河清二年兼右仆射时武成酣饮终日朝事专委侍中髙元海元海凡庸不堪大任以收名振俗都官尚书毕义云长于断割乃虚心倚仗收畏避不能匡救为议者所讥帝于华林别起元洲苑备山水台观之丽诏于阁上画收容像其见重如此始收比温子升邢邵稍为后进邵既被踈出子升又以罪死收遂被任用独歩一时议论更相訾毁各有朋党收每讥陋邢文邵又云江南任昉文体本踈魏收非直模拟亦大偷窃收闻之乃言曰伊尝于沈约集中作贼何意道我偷任昉任沈俱有重名于江左邢魏各有所好尚武平中黄门郎顔之推以二公之意问左仆射祖珽珽答云见邢魏之臧否即是任沈之优劣收以温子升全不作赋邢虽有一两首又非所长常云防须能作赋始成大才士唯以章表碑志自许此外更同儿戏自武定二年已后国家大事诏命军国文词皆收所作每有警急受诏立成或时中使催促收下笔有同宿构敏速之工邢温所不逮也其参议典礼与邢相埓既而赵郡公増年获免收知而过之事发除名其年又以托附陈使封孝琰牒令其门客与行遇昆崘舶至得竒货果然褥表美玉盈尺等数十件罪当流以赎论三年起除清都尹寻遣黄门郎元文遥收曰卿旧人事我家最久前者之罪情在可恕比令卿为尹非谓美授但初起卿斟酌如此朕岂可用卿之才而忘卿身待至十月当还卿开府天统元年除左光禄大夫二年行齐州刺史寻为真收以子侄年少着枕中篇以申戒厉文多不録其后羣臣多言魏史不实武成复勑更审收又回换遂为卢同立传崔绰反更附出杨愔家传本无有魏以来一门而已八字至是加之又先云农华隂人乃改为自云农人以配王慧龙自云太原人此其失也寻除开府中书监武成崩未发丧在内诸公以后主即位有年疑于赦令诸公引收访焉收固执宜有恩泽乃从之掌诏诰除尚书右仆射总议监五礼事位特进收奏请赵彦深和士开徐之才共监先以吿士开士开惊辞以不学收曰天下事皆由五礼非王不决士开谢而许之多引文士令执笔儒者马敬徳熊安生权防实主之武平三年薨赠司空尚书左仆射諡曰文贞有集七十卷收硕学文才然性褊不能达命体道见当涂贵游每以言色相悦然提奬后軰以名行为先浮华轻险之徒虽有才能弗重也初河间邢子才子明及季景与收并以文章显世称大邢小魏言尤俊也收少子才十歳子才每曰佛助寮人之伟后收稍与子才争名文宣贬子才曰尔才不及魏收收益得志自序云先称温邢后曰邢魏然收内陋邢心不许也收既轻疾好声乐善胡舞文宣末数于东山与诸优为狝猴与狗鬬帝宠狎之收外兄愽陵崔岩尝以双声嘲收曰遇魏收衰曰愚魏魏答曰顔岩腥痩是谁所生羊頥狗頬头团鼻平饭房笭笼着孔嘲玎其辩防不拘若是既縁史笔多憾于人齐亡之歳收冢被发弃其骨于外先飬弟子仁表为嗣位至尚书膳部郎中隋开皇中卒于温县令
　　魏长贤收之族叔也祖钊魏义阳太守父彦光州长史钊自有传彦尝欲删改众家晋书为一家之典不就而卒长贤博渉经史词藻精华举秀才除汝南王悦参军事入齐平阳王淹辟为法曹参军转著作佐郎更撰晋书欲还成先志河清中上书讥刺时政大忤权幸为上党屯留令亲故以长贤不相时而动或为书以相规责长贤复书曰日者恵书义髙旨逺诲仆以自求诸己思不出位国之大事君与执政所圗又谓仆禄不足以代耕位不登于执防干非其议自贻悔咎勤勤恳恳诚见故人之心静言再思无忘寤寐仆虽固陋亦尝奉教于君子矣以为士之立身其略不一故有负鼎俎以趋世隐渔钓以待时操筑傅岩之下取履圯桥之上者矣或有释赁车以匡霸业委挽辂以定王基由斩袪以见礼因射钩而受相者矣或有三黜不移屈身以直道九死不悔甘心于苦节者矣皆奋于泥滓自致于青云虽事有万殊而理终一致权其大要归乎忠孝而已夫孝则竭力所生忠则致身所事未有孝而遗其亲忠而后其君者也仆自射防金马记言麟阁寒暑迭运五稔于兹不能勒成一家润色鸿业善述人事功既阙如显亲扬名邈焉无冀每一念之曷云其已自顷王室板荡彛伦攸斁大臣持禄而莫谏小臣畏罪而不言虚痛朝危空哀主辱匪躬之故徒闻其语有犯无隐未见其人此梅福所以献书朱云所以请劔者也抑又闻之嫠不恤纬而忧宗周之亡女不懐归而悲太子之少况仆之先人世传儒业训仆以为子之道厉仆以事君之节今仆之委质有年世矣安可自同于匹庶取笑于儿女子哉是以肠一夕而九回心终朝而百虑惧当年之不立耻没世而无闻慷慨懐古自彊不息庶防伯夷之风以立懦夫之志吾子以谓仆干进务入不畏友朋居下讪上欲益反损仆诚不敏以贻吾子之羞黙然茍容又非平生之意故愿得锄彼草茅逐兹鸟雀去一恶树一善不违先防不没九泉求仁得仁其谁敢怨但言与不言在我用与不用在时若国道方屯时不我与以忠获罪以信见疑贝锦成章青蝇变色良田败于邪径黄金铄于众口穷达运也其如命何吾子忠告之言敢不敬承嘉恵然则仆之所懐未可一二为俗人道也投笔而已夫复何言是出也人皆为之怏怏而长贤处之怡然不屑懐抱识者以此多焉武平中辞疾去职终于齐代不复出仕周武平齐捜扬才俊辟书屡降固以疾辞卒年七十四贞观中赠定州刺史子征知名
　　魏兰根字兰根收之族叔也父伯成魏中山太守兰根身长八尺仪貌竒伟泛览羣书诵左氏传周易机警有识悟起家北海王国侍郎母忧居丧有孝称将葬常山郡境先有董卓祠祠有栢树兰根以卓凶逆不应遗祠至今乃啓刺史请伐为椁左右人言有灵兰根了无疑惧父丧庐于墓侧负土成坟忧毁殆于灭性正光末尚书令李崇为大都督讨蠕蠕以兰根为长史因説崇曰縁边诸镇控摄长逺昔时初置地广人稀或征发中原彊宗子弟或国之肺腑寄以爪牙中年以来有司乖实号曰府户役同厮飬官防班齿致失清流而本宗旧类各各荣显顾瞻彼此理当愤怨更张琴瑟今也其时静境宁边事之大者宜改镇立州分置郡县凡是府户悉免为平民入仕次第一准其旧文武兼用威恩并施此计若行国家庶无北顾之虑崇以奏闻事寝不报孝昌初为岐州刺史从行台萧寳夤讨破宛川俘其民为奴婢以美女十人赏兰根兰根辞曰此县介于彊虏皇威未接故成背叛今当恤其饥寒柰何将充仆乎于是尽以归其父兄部内麦多五穂隣州田防为灾犬牙不入岐境属萧寳夤败于泾州岐州人囚兰根降贼及寳夤兵威复振城人复斩贼刺史侯莫陈仲和推兰根复任朝廷以兰根得西土人心加都督泾岐东秦南岐四州诸军事兼四州行台尚书孝昌末河北流人南度以兰根兼尚书使齐济二兖四州安抚并置郡县兰根甥邢杲反于青光间复诏兰根慰劳杲不下仍随元天穆讨之还拜中书令孝庄帝将诛尔朱荣兰根泄之于兄子周达周达告尔朱世隆及荣死兰根忧不知所出时应诏王道习见信于孝庄兰根乃托附之求出立功乃以为兼尚书右仆射河北行台于定州率募郷曲欲防井陉为尔朱荣将侯深所败走依渤海髙干属干兄弟举义因在其中神武至以兰根宿望深礼遇之中兴初除尚书右仆射神武将入洛阳遣兰根先至京师时废立未决令兰根观察节闵帝帝神采髙明兰根恐于后难测遂与髙干兄弟及黄门崔防同心固请于神武神武不得已遂立孝武帝大昌初加侍中开府仪同三司封钜鹿侯啓授兄子周达兰根既预勲业位居端副始叙复岐州勲封永兴侯髙干之死兰根忧怖乃移病解仆射后以疾笃上表求还郷里魏帝遣使劳问犹以开府仪同三司归本郷门施行马武定三年薨赠司徒公諡曰文宣长子相如袭爵相如性亢直有文藻与族兄恺齐名雅为当时所重早卒孝昭时佐命功臣配飨不及兰根次子敬仲表诉竟不允敬仲以才器称卒于章武太守子饷字孝衡幼孤学渉有时誉居丧以孝闻隋饶州司仓参军事子景义景礼并有才行郷人呼为双凤早卒敬仲弟少政位至洛州刺史子孝该孝几恺自散骑常侍迁青州长史固辞文宣大怒曰何物汉子与官不就时帝已失徳朝廷为之惧恺容色坦然帝曰死与长史任卿所择答曰能杀臣者陛下不受长史者愚臣帝谓杨愔曰何虑无人苦用此汉放还永不须收由是积年沈废后遇愔于路微自陈愔云咸由中防恺应声曰虽复零雨自天终待云兴四岳公岂得言不知杨愔欣然曰此言极为简要数日除霍州刺史在职有政理后卒于胶州刺史
　　刁柔字子温勃海饶安人也父整魏赠司空柔少好学留心仪礼性彊记至于氏族内外皆所谙悉居母丧以孝闻初为魏宣武挽歌郎解巾司空行参军天保初累迁国子愽士中书令魏收撰魏史啓柔等同其事柔性专固自是所闻收常嫌惮又参议律令时议者以为五等爵邑承袭无嫡子立嫡孙无嫡孙立嫡子弟无嫡子弟立嫡孙弟柔以为无嫡孙应立嫡曽孙不应立嫡子弟议曰案礼立嫡以长故谓长子为嫡子嫡子死以嫡子之子为嫡孙死则曽元亦然然则嫡子之名本为传重故丧服曰庶子不为长子三年不继祖与祢也礼公仪仲子之丧檀弓曰未之前闻也仲子舎其孙而立其子何也子服伯子曰仲子亦犹行古之道也昔者文王舎伯邑考而立武王微子舎其孙腯而立其弟衍郑注曰仲子为亲者讳耳立子非也文王之立武王权也微子嫡子死立弟衍殷礼也子游问诸孔子孔子曰否立孙注殷以嫡子死立嫡子之母弟周以嫡子死立嫡子之子为嫡孙故春秋公羊之义嫡子有孙而死质家亲亲先立弟文家尊尊先立孙丧服云为父后者为出母无服小记云祖父卒而后为祖母后者三年为母无服丧者不祭故也为祖母三年者大宗传重故也今议以嫡孙死而立嫡子母弟嫡子母弟者则为父后矣嫡子母弟本非承嫡以无嫡故得为父后则嫡孙之弟理亦应得为父后则是父卒然后为祖后者服斩既得为袓服斩而不得传重未之闻也若用殷家亲亲之义本不应舎嫡子而立嫡孙若从周家尊尊之文岂宜舎其孙而立其弟或文或质愚用惑焉小记云嫡妇为舅姑后者则舅姑为之小功注云谓夫有废疾他故若死无子不受重者小功庶妇之服凡父母于子舅姑于妇将不传重于嫡及将所传重者非嫡服之皆如众子庶妇也言死无子者谓絶世无子非谓无嫡子如其有子焉得为无后夫虽废疾无子妇犹以嫡为名嫡名既在而欲废其子者于礼何有损益革代相防如谓宗嫡可得而变者则为后服斩亦宜有因而改七年卒柔在史馆未久勒成之际志在偏党魏书中与其内外通亲者并虚美过实为时论所讥
　　王松年太原晋阳人魏宁南将军慧龙之元孙也父遵业司徒左长史黄门郎松年少知名文襄临并州辟为主簿累迁通直散骑常侍副李纬使梁使还歴位尚书郎中魏收撰魏书成松年有谤言文宣怒禁止之仍加杖罚歳余得免除临漳令迁司马别驾本州大中正孝昭擢拜给事黄门侍郎帝每赐坐与论政事甚喜之孝昭崩松年驰驿至邺都宣遗诏发言涕泗迄于宣罢容色无改辞吐谐韵宣讫号恸自絶于地百官莫不感恸还晋阳兼侍中防梓宫还邺诸旧臣避形迹无敢尽哀唯松年哭必流涕朝士咸恐武成虽忿松年然以恋旧情切亦雅重之以本官加散骑常侍食髙邑县干参定律令前后大狱多委焉兼御史中丞发晋阳之邺在道遇疾卒赠吏部尚书并州刺史諡曰平第二子劭最知名隋史有传
　　陆乂字旦代人也祖子彰魏中书监教训六子雅有法度皆知名当世乂父卬天保初授给事黄门侍郎迁吏部郎中有至性列在孝友传中乂聪敏博学有文才年十九举司州秀才歴秘书郎南阳王文学通直散骑侍郎待诏文林馆兼散骑侍郎迎陈使还兼中书舎人加通直散骑常侍乂于五经最精熟馆中谓之石经人为之语曰五经无对有陆乂乂叔父骏字云骧自中书舎人歴黄门侍郎散骑常侍卒于东广州刺史骏弟杳字云迈亦歴中书舎人黄门常侍假仪同三司秦州刺史武平中为防所围经百余日就加开府仪同三司城中多疫疠死者过半人无异心遇疾卒及城防陈将吴明彻以杳有善政吏民所懐啓陈主还其尸家累赀物无所犯赠开府仪同三司尚书仆射子元卿位尚书膳部郎杳弟骞字云仪亦歴中书舎人黄门常侍武平末吏部郎中骞弟字云征好学有行检卒于著作佐郎搏弟彦师字云房列在隋史
　　张晏之字熙徳清河东武城人也祖彛魏征西将军冀州大中正父始均行台郎中父子俱为羽林所害事在彛传晏之幼孤有至性为母郑氏教诲动依礼典从尔朱荣平元颢赐爵武城子累迁尚书二千石郎中髙岳征颍川复以为都督中兵参军兼记室宴之文士兼有武干每与岳帷帐之谋又尝以短兵接刃亲获首级深为岳所嗟赏天保初文宣为髙阳王纳晏之女为妃令赴晋阳成礼晏之后园陪防坐客皆赋诗晏之诗云天下有道主明臣直虽休勿休承贻世则文宣叹曰得卿箴讽深以慰懐后行北徐州事寻即真为吏民所爱御史崔子武督察州郡至北徐无所案劾唯得百姓所制清德颂数篇乃叹曰本求罪状遂闻颂声迁兖州刺史太常卿子干威列在隋史
　　羊烈字信卿太山钜平人晋太仆卿琇之七世孙伯父祉魏赠安东将军兖州刺史父莹字珍魏兖州别驾烈少通敏颇自脩立有成人之风好读书能言名理以元学知名魏孝昌末烈从兄偘为太山太守据郡起兵外叛烈潜知其谋深惧家祸与从兄广平太守敦驰赴洛阳告难朝廷将加厚赏烈告人云譬如斩首全躯所存者大故尔岂有幸从兄之败以为己利乎卒无所受天保中累迁尚书祠部左右户郎中在官咸为称职除阳平太守治有能名是时频有灾蝗犬牙不入阳平境勅书襃美焉武平初为义州刺史寻以老病还鄊卒于家烈家传素业闺门脩餙为世所称一门女不再醮魏太和中于兖州造一尼寺女寡居无子者并出家为尼咸存诫行烈天统中尝与尚书毕义云争兖州大中正义云盛称门阀云我累世本州刺史卿世为我家故吏烈云卿自毕轨被诛以还寂无人物近日刺史皆疆场之上彼此而得何足为言岂若我之汉河南尹晋朝太傅名德学行百世传美且男清女贞足以相冠自外多可称也盖讥义云之帷薄焉烈弟脩有才干卒于尚书左丞子元正武平末将作丞隋开皇中户部侍郎卒于陇西郡賛务
　　郑述祖字恭文荥阳开封人祖羲父道昭俱为魏秘书监羲自有传述祖少而聪敏有风检好属文为先逹所称释褐司空行参军歴司徒左长史尚书侍中太常卿丞相右长史天保初累迁太子少保左光禄大夫仪同三司兖州刺史时穆子容为廵省使叹曰古人有言闻伯夷之风贪夫亷懦夫有立志今于郑兖州见之矣迁光州刺史初述祖父为兖州于城南小山起斋亭刻石为记述祖时年九嵗及为刺史往寻旧迹得一破石有铭云中岳先生郑道昭之白云堂述祖对之呜咽悲动羣僚有人入市盗布其父怒曰何忍欺吾君执之以归首述祖特原之自是境内无盗人歌之曰大郑公小郑公相去五十载风教犹相同述祖能鼓琴自造龙吟十弄云尝梦异人弹琴寤而写得当时以为絶妙所在好为山池松竹交植盛肴馔以待宾客将迎不倦未贵时在乡单马出行忽有骑者数百见述祖皆下马曰公在此行列而拜述祖顾问从人皆不见心甚异之未防被征终歴显位及疾笃乃自言之且曰吾今老矣一生富贵足矣以清白之名遗子孙死无所恨前后行瀛殷冀沧赵定六州事正除懐兖光三州刺史又重行殷怀赵三州刺史所在有惠政天统元年卒于州年八十一赠开府仪同三司中书监北豫州刺史諡平简公述祖女为赵郡王叡妃述祖常坐受王拜命坐王乃坐妃薨后王更娶郑道防女王坐受道防拜王命坐乃敢坐王谓道防曰郑尚书风德如此又贵重宿旧君不得并之述祖子元德多艺术官至琅琊太守述祖兄敬祖起家著作郎宗人郑俨之败也为乡人所害敬祖子元礼字文规少好学爱文藻有名望文襄引为馆客歴兼中书舎人南主客郎中太尉谘议参军长广乐陵二郡太守待诏文林馆太子中舍人崔昻后妻元礼姊也魏收又昻之妺夫昻常持元礼数篇诗示卢思道乃曰防元礼比来诗咏亦当不减魏收思道答云未觉元礼贤于魏收且知妺夫踈于妇弟元礼齐亡入周大象中卒于始州别驾述祖弟遵祖秘书郎赠光州刺史遵祖弟顺祖卒于太常丞述祖族子雏有识尚操行清整仕至胶州刺史初文宣为皇太子纳其女为良娣雏时为尚书郎赵郡李祖升兄弟防相敬惮杨愔奏授雏赵郡太守祖升兄弟具服至雏门投刺拜谒文宣闻之喜笑曰足得杀李家儿矣
　　袁聿脩字叔德陈郡阳夏人也父翻魏度支尚书抚军将军叔父跃车骑将军太傅清河王怿文学聿脩出继跃后七嵗遭丧居处礼若成人九嵗州辟主簿性深沈有识鉴清净寡欲与物无竞姨丈人尚书崔休深所知赏释褐太保开府祭酒年十八领本州中正兼尚书度支郎中天保初除太子庶子以本官行博陵太守大有声绩逺近称之累迁司徒左长史领兼御史中丞司徒録事参军卢思道私贷库钱三十万聘太原王乂女为妻而王氏以先纳陆孔文礼聘为定聿脩为首僚又国之司宪知而不劾免中丞寻迁秘书监天统中诏与赵郡王叡等议定五礼出为信州刺史即其本乡也时久无例莫不荣之为政清靖不言而化自长吏以下爰逮鳏寡孤防皆得其欢心武平初御史普出过诸州梁郑兖豫疆境连接州之四面悉有举劾惟不到信州其见知如此及解代还京民庶道俗追列满道或将酒脯涕泣流连竞欲逺送时既盛暑恐其劳勚徃徃为之驻马随举一酌示领其意辞谢令还后州民郑播宗等七百余人请为立碑敛缣布数百疋托中书侍郎李德林为文以纪功德府省为奏勑报许之寻除都官尚书仪同三司聿脩少年和平温润素流之中最有规检以名家子歴任清华时望多相器待许其风鉴在郎署之日时赵彦深为水部郎中同在一院因成交友彦深后重被沙汰停私门生藜藿聿脩犹以故情音问来往彦深任用铭戢甚深虽人才无愧盖亦由彦深接引为吏部尚书以后自以物望得之初冯子琮以仆射摄选防姻相寻聿脩常非笑之语人云冯公营防日不暇给及自居选曹亦不能免时论以为地势然也素品孤官颇有怨响然在官亷慎当时少匹魏齐世台郎多不免交通饷馈聿脩为尚书郎十年未曾受斗酒之馈尚书邢邵与聿脩旧欵每于省中语戏常呼聿脩为清郎太宁初聿脩以太常少卿出使廵省仍令考校官人得失经兖州时邢邵为刺史别后遣送白防为信聿脩不受与邵书云今日仰遇有异尝行瓜田李下古人所慎多言譬之防川愿得此心不贻厚责邵亦忻然领解报书云一日之赠率尔不思老夫忽忽竟不及此谨承来防吾无间然弟昔为清郎今日复作清卿矣及在吏部属政衰道丧恐违忤要势祸不旋踵虽以清白自守犹不免请谒之累齐亡入周授仪同大将军吏部下大夫东京司宗中大夫隋开皇初加上仪同迁东京都官尚书东京废入朝除都官尚书二年出为熊州刺史卒子知礼大业初卒于太子内舍人
　　卢叔彪范阳涿人也父光宗魏尚书仪曹郎中有志尚兄观及仲宣并以文章显于世列在文苑传叔彪少机悟豪率轻侠好竒防慕诸葛亮之为人为贺防胜荆州开府长史胜不用其计弃城奔梁叔彪归本县筑室临陂优游自适文襄降辟书辞疾不到天保初复征不得已衣布裙乗露车至邺杨愔徃之以为司徒谘议称疾不受孝昭即位召为中庶子问以世事叔彪劝讨闗西画地陈兵势请立重镇于平阳与彼蒲州相对深髙垒运粮积甲筑城戍以相属彼若闭闗不出则取其黄河以东长安穷防自然困死如彼出兵非十万以上不为我敌所供粮食皆出闗内我兵士相代年别一番谷食丰饶运送不絶彼来求我我不应之彼退即乗其弊自长安以西民防城逺敌兵来往实难与我相持农作且废不过二年彼自破矣帝深纳之又愿自居平阳成此谋畧帝命元文遥与叔彪参谋撰平西策一卷未防帝崩事遂寝武成践阼迁太子詹事叔彪在乡时有粟千石每至春夏乡人无食者令自载取至秋任还其偿都不计校然而嵗常得倍余既在朝通贵自以年老儿子又多遂营一大屋曰歌于斯哭于斯魏收曾来诣之访以京洛旧事不待食而起云难为子费叔彪留之良久食至但有粟飱葵菜木椀盛之片脯而已所将仆从亦尽设食一与此同齐灭归范阳遭乱城陷与族弟士防皆以寒馁毙周将宇文神举以二人有名德収而葬之
　　源彪字文宗西平乐都人也祖怀魏赠司徒公父子恭赠司空公并有传彪学渉机警少有名誉魏永安中以功赐爵临頴县伯天平四年为凉州大中正及文襄摄选沙汰诸台郎以彪为尚书祠部郎中皇建二年累迁泾州刺史彪至以恩信待物甚得邉境之和为隣人所敬服前政遭抄掠者多被放遣累迁秦州刺史乗传之府特给后部鼓吹时李贞聘陈陈主云齐朝还遣源泾州来在瓜歩真可谓通和矣武平三年授秘书监陈将吴明彻寇淮南歴阳瓜歩相寻失守赵彦深于起居省密访彪以讨捍之计彪答曰国家待遇淮南失之同于蒿箭以为宜以淮南委之王琳琳于昙顼不肯北面事之明矣彦深曰此诚良圗但以口舌争来十日已是不见从时事如此安可尽言因相顾流涕及齐平与阳休之等十八人入长安授仪同大将军司成下大夫隋开皇中拜莒州刺史遇病去官卒彪以贵族子弟入升朝列才识敏赡以干局见知然好游贵要之间时论以为善附防
　　许惇字季良髙阳新城人也父防仕魏州主簿兄恂司徒谘议参军惇清识敏速逹于从政位司徒主簿以明防见知时人号为入鐡主簿稍迁阳平太守时魏迁都于邺阳平为畿郡军国责办赋敛无凖又勲贵属请朝夕征求惇并御之以道咸以无怨政为天下第一特加赏异圗形于阙诏颁天下歴魏尹齐梁二州刺史政并有治声迁大司农防王思政入据頴城王师出讨惇常督运无乏絶引洧水灌城惇之防也天保初迁殿中尚书惇美须髯下垂至带省中号长鬛公文宣尝因酒酣握惇须称美遂以刀截之唯留一握惇惧因不复敢长人又号齐须公歴御史中丞胶州刺史司农大理二卿再为度支尚书太子少保少师光禄大夫开府仪同三司尚书右仆射特进赐爵万年县子食邑下邳郡干惇年老致仕于家三年卒惇少纯直晚更浮动齐朝体式本州大中正以京官为之干明中邢邵为中书监徳望甚髙惇与邵竞中正遂凭附宋钦道出邵为刺史朝议甚鄙薄之虽久处朝行歴官清显与邢邵魏収阳休之崔劼徐之才比肩同立诸人或谈説经史或吟咏诗赋更相嘲戏欣笑满堂惇不好剧谈又无学术或坐杜口或隠几而睡不为胜流所重子文纪武平末度支郎中文纪弟文经勤学方雅身无择行口无戏言武平末殿中侍御史隋开皇初侍御史兼通直散骑常侍聘陈使副主爵侍郎卒于相州长史惇兄逊字仲譲有干局干明中平原太守卒赠信州刺史逊子文髙司徒掾宋世轨西河介休人也世为着姓父毓魏大中大夫世轨防自脩整好法律天保初歴三尚书三公二千石都官郎中兼并州长史执狱寛平多所全济为都官郎中有囚事枉将送垂致法世轨遣骑追止之切奏其状遂免稍迁廷尉少卿洛州人聚结欲劫河桥吏捕案之连诸元徒党千七百人崔昻为廷尉以为反数年不断及卋轨为少卿判其事为劫唯杀魁首余从坐悉舎焉大理正苏珍之以平干知名寺中语曰决定嫌疑苏珍之视表见里宋世轨时人以为寺中二絶南台囚到廷尉世轨多雪之仍移摄御史将问其滥状中尉毕义云不送移往复不止世轨复上书极言义云酷擅文宣引见二人亲勅世轨曰我知台欺寺久卿能执理抗衡但守此心勿虑不富贵勑义云曰卿比所为诚合死以志在疾恶故且一恕仍顾谓朝臣曰此二人并我骨鲠臣也及卒廷尉御史诸系囚皆哭曰宋廷尉死我等岂有生路赠光州刺史諡曰平无子兄世良以第五子朝基嗣李庻顿邱人也祖平魏尚书右仆射父谐大司农各有传庻方雅好学甚有家风歴位尚书郎司徒掾以清辩知名常摄賔司接对梁客梁客徐陵深叹美焉庶生而天阉崔谌调之曰教弟种须以锥徧刺作孔挿以马尾庶曰先以此方囘施贵族蓺眉有効然后树须世传谌门有恶疾以呼沲为墓田故庶言及之邢子才在旁大笑除临漳令魏书之出庶与卢斐王松年等讼其不平魏收书王慧龙自云太原人又书王琼不善事以卢同附卢元传李平为陈留人云其家贫贱故斐等讙讼语杨愔云魏收合诛愔党助魏故遂白文宣庶等并髠头鞭杖二百庶死于临漳狱中庶兄岳痛之终身不歴临漳县门庶妻元罗女也庶亡后岳使妻伴之寝宿积五年元氏更适赵起尝梦庶谓己曰我薄福托刘氏为女明旦当出彼家甚贫恐不能见养夫妻旧恩故来相见告君乞取我刘家在七帝坊十字街南东入穷巷是也元氏不应庶曰君似惧赵公意我自説之于是起亦梦焉起寤问妻言之符合遂持钱帛躬往求刘氏如所梦得之养女长而嫁焉庶弟蔚少清秀有襟期伦理渉观史传兼属文词昆季并尚风流长裾广防从容甚美然颇渉踈放唯蔚能自持公干理甚有时誉坐兄庶事徙平州后还位尚书左中兵郎中仍聘陈使副江南以其父曽经将命甚重焉还坐将人度江私市除名后卒于秘书丞士友悼惜之蔚弟若聪敏颇传家业风采词令有声邺下坐兄庶事徙临海干明初追还后兼散骑常侍大被亲狎加仪同三司若性滑稽善讽诵数奉防咏诗并使説外间世事可笑乐者凡所话谈每多防防尝在省中趋而前却对答学奏事之象和士开闻而奏之帝每狎弄之武成以斛律金旧老每朝赐羊车上殿金曽使人奉启若为舍人误奏云在阙下诏命出羊车若重思知金不至窃言羊车鹿车何所迎帝闻亦笑而不责又帝于后园武令若为吴将皇后皆出引若当前观其进止俯仰事罢遣使谢之厚加赏赐韩长鸾等忌恶之密构其短坐免官未防诏复本官隋开皇中卒于秦王府谘议
　　李公绪字穆叔赵郡平棘人也父借之魏司徒谘议参军大中大夫公绪性聪敏博通经传魏末为兾州司马属疾去官絶迹賛皇山天保初以侍御史征不就公绪沈乐道又不闲时务故誓心不仕尤明天文善图纬之学尝谓子弟曰吾观齐之分野福德不多国家祚终四七及齐亡嵗距天保之元二十八年矣公绪雅好著书撰典言十卷礼质疑五卷丧服章句一卷古今畧记二十卷元子五卷赵记八卷赵语十二卷并行于世公绪既善阴阳之术有秘记传之子孙而不好焉临终取以投火子少通有学行公绪弟槩字季莭少好学然性倨傲每对诸兄弟露髪披服畧无少长之礼为文襄大将军府行参军进侧集题云富春公主撰闲缓不任事每被讥诃除殿中侍御史脩国史后为太子舎人为副使聘于江南江南多以僧寺停客出入常袒露还坐事解后卒于并州功曹参军撰战国春秋及音谱并行于世又自简诗赋二十四首谓之逹生丈人集其序曰逹生丈人者生于战国之世爵里姓名无闻焉尔时人揆其行已彊为之号颇好属文成輙弃藁常持论文云古人有言性情生于欲又曰人之性静欲实汨之然则性也者所受于天神识是也故为形骸之主情也者所受于性嗜欲是也故为形骸之役由此言之性情之辩断焉殊异故其身防则均齐死生尘垢名利纵酒恣色所以养情否则屏除爱着摈落肢体収视反听所以养识是以遇荣乐而无染遭厄穷而不闷或出人间或栖物表逍遥寄托莫知所终
　　裴泽河东闻喜人祖夙魏河东太守父鉴廷尉卿泽颇有文学孝昭初为斋师奏舎人孝昭崩魏收议諡为恭烈皇帝泽正色抗论曰魏收死后亦不肯为恭烈之諡何容以拟大行且比皇太后不豫先帝飱寝失常圣躬贬损今者易名必湏加孝遂改为孝昭因此忤防出为广州司马寻歴位中书侍郎兼给事黄门侍郎以漏泄免后为散骑侍郎寻为诽谤大臣赵彦深等兼咏石榴诗微以托意有人以奏武成武成决杖六十髠头除名后主即位为清河郡守与祖珽有旧珽奏除尚书左丞又引为兼黄门执政疾其祖珽之党与崔季舒等同见诛泽本劲直无所回避及被出追还折莭和光然好戏笑无规检故频败妻钜鹿魏氏恩好甚隆不能暂相离泽每从驾其妻不宿亦至性彊立时人以为健妇
  </div>
  <div class="pagination">
   <a href="通志_page126.html">
    上一页
   </a>
   <span>
    ...
   </span>
   <a href="通志_page122.html">
    122
   </a>
   <a href="通志_page123.html">
    123
   </a>
   <a href="通志_page124.html">
    124
   </a>
   <a href="通志_page125.html">
    125
   </a>
   <a href="通志_page126.html">
    126
   </a>
   <span class="current-page">
    127
   </span>
   <a href="通志_page128.html">
    128
   </a>
   <a href="通志_page129.html">
    129
   </a>
   <a href="通志_page130.html">
    130
   </a>
   <a href="通志_page131.html">
    131
   </a>
   <a href="通志_page132.html">
    132
   </a>
   <span>
    ...
   </span>
   <a href="通志_page128.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
