<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1223 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1223 页/共 1316 页</h1>
    <div class="content">○以糊涂昏瞆。革直隶乐亭县知县张则用职。　　

○加赏食饷之闲散宗室觉罗人等一月钱粮。其宗室觉罗孤寡。除有恩赏钱粮外。再加赏半月钱粮。加赏京师八旗及绿步各营官兵半月钱粮。　　

○壬午。云贵总督新调闽浙总督丁振铎奏。销假办事。并陈竭蹶情形。得旨。著仍遵前旨。俟岑春火滟宣到任后。再行赴任。　　

○又奏。改建滇省机器局厂。自造快枪。庶糜费可省。而缓急有恃。下部知之。　　

○以钜款助学。予福建南安县职员洪大芳奖叙。　　

○以纵匪玩捕。革四川南部县知县王廷赞等职。失察之川北道冯金鉴、保甯府知府文照、开缺议处。　　

○赏法国医学博士包佩秀宝星。　　

○癸未。上御乾清宫。兼理那威国事务英国使臣朱迩典、比国使臣柯霓雅等、觐见。呈递国书。　　

○谕军机大臣等、电寄升允、电悉。樊增祥著先行解任。听候查办。陕西布政使。著锡桐署理。　　

○命驻藏办事大臣有泰来京堂差。以帮办大臣联豫为办事大臣。赏候补五品京堂张荫棠副都统衔。作为驻藏帮办大臣。　　

○开复已革提督程允和原官。　　

○予留京陆军各营出力人员奖叙。　　

○以钜款助学。予河南绅士李作绍奖叙。　　

○甲申。谕内阁、恩寿奏、特倢■＜曰融＞■＜石木＞大员庸闇溺职一摺。据称藩司吴匡、于委员解饷。被水冲去银鞘一案。屡催追查。含糊漫应。日久并未详倢■＜曰融＞■＜石木＞。又交城县皮商靳汉臣、与牛星臣、争贴互控一案。业经断定详准。该司于汇详补帖案内。改叙靳汉臣之名。隐图翻异。似此玩忽欺蒙。殊出情理之外。请严行究办等语。藩司任重事繁。应如何正己率属。乃竟遇事瞻徇。实属有旷职守。山西布政使吴匡、著即行开缺。并著该抚将两案提交太原府彻查究办。以肃官常。寻奏、该布政使吴匡、于公事漫不经心。形同聋瞆。且于饬查之先。主使劣幕远扬。意存徇纵。请交部议处。允行。　　

○谕军机大臣等、有人奏、直隶以常备军为巡警。恐致扰民一摺。著袁世凯体察情形。妥筹办理。原摺著钞给阅看。　　

○山西巡抚恩寿奏、陕省潞盐加价。损课病商。请饬免加。又奏、晋省情形雕敝。请免认各省捐输。均下度支部知之。　　

○乙酉。御史赵启霖奏。富强之本。在全国注重实业。请饬学部、农工商部、合力筹办京师高等实业学堂。下部议。　　

○归并广东水陆提督为一员。改虎门屯防同知。为抚民直隶同知。从署两广总督岑春火滟宣请也。　　

○调浙江布政使宝棻为山西布政使。以浙江盐运使信勤为布政使。　　

○以贪劣无耻。革江苏游击刘东林、守备赵匡职。　　

○丙戌。谕军机大臣等、有人奏、陕西藩司樊增祥、贪财肥己。纵吏扰民。请饬查办一摺。著锡良并入前案。确切查明。据实具奏。毋稍徇隐。原摺著钞给阅看。　　

○铁路大臣裁缺工部左侍郎盛宣怀奏。京汉铁路干路告成。计长一千五百余里。历时七八年。用款五千二百十三万余两。动借比款为多。下部知之。　　

○丁亥。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣林权助、陆军少将神尾光臣等觐见。　　

○谕军机大臣等。所有在京宿＜目辟＞行＜匧心＞口＜韦未＞＜夗贝＞官兵。仍著甘肃提督姜桂题照料。　　

○戊子。太宗文皇帝诞辰。遣官祭奉先殿。　　

○谕军机大臣等、电寄张之洞、等电奏均悉。据称江西萍乡。有会匪四起抢劫。声势浩大。湖南浏阳醴陵二县。亦有会匪潜谋滋事。浏阳拏获匪目王永求、醴陵拏获匪首陈显龙等五名。均经审明正法。并由湘鄂各派营队。分往会剿等语。著张之洞、岑春蓂、吴重喜■心等、严饬派出营队。及地方文武各官。赶紧分投剿捕。务将各匪夥党。迅速扑灭。毋任蔓延。致贻后患。并将路矿及各处教堂洋人。认真保护。勿稍疏虞。至萍乡匪势如此猖獗。该抚吴重喜■心、何以并无奏报。殊属疲延。著传旨申饬。　　

○御史赵启霖奏、内外要政。宜分别列表。逐年刊布。下考察政治馆知之。　　

○以接待东游提学使。赏日本文部官员宝星。　　

○己丑。谕军机大臣等、电寄端方等、外务部呈进吴重喜■心电。据称本月十九日。接湘抚电。称浏阳县禀获会匪王永求、讯据供认在江西地界。开堂放票。收数百人。约期起事。江西大龙头是住黄茅之龙定。请饬萍乡县一体兜拏。务获究办等语。该抚接此电已逾数日。尚未将布置情形。据实电奏。实属延缓。该匪已在萍乡上栗市聚集抢劫。结党至三千余人。势甚浩大。自应登时剿办。迅图扑灭。尚何畛域之可分。乃辄称为邻匪窜扰。事前既毫无觉察。事至又意存推诿。尤为非是。至所称该省常备巡防等军。多有会党各匪。匿于其中。现已赶紧添召两营。并拟赴河南淮北等处。召募两营各节。临时仓卒召募。兵与将不相习。缓急又岂可恃。江西湖南交界地方。民情浮动。匪党声势猖獗。于大局极有关系。著端方、张之洞、岑春蓂、迅派得力营队。飞驰会剿。认真＜目辟＞暒穴＜曰融＞夕＜夗贝＞捕。毋任句结蔓延为患。并著吴重喜■心、速饬臬司秦炳直、选带精兵。前往萍乡一带。扼要驻扎。相机堵剿。务将各该匪党合力擒拏。歼除净尽。以靖地方。均不得稍涉大意。傥有贻误。惟该督抚是问。仍各将该处剿办情形。随时电奏。　　

○两江总督端方等奏、查明苏省各州县水灾极重。恳准截拨新漕。并展办江南赈捐一年。加办七项常捐。以资赈抚。下部议。寻议拨给漕折银三十万两。余准分别办理。从之。　　

○以淮北灾重歉产。宽免本年场员考核处分。　　

○以血■乣望不孚。革正白旗协领晋祥职。　　

○展兵丁借支库银应扣利息限期两月。　　

○赏江南练将学堂日本教习宝星。　　

○庚寅。御史徐定超奏、矿政不修。利权外溢。请将滇省已开之铜矿。设法南复。下度支部议。　　

○御史赵启霖奏、禁烟期于实行。谨拟章程四条。一、京师设禁烟总局。一、上海设禁烟总会。一、八省膏捐大臣名称宜改。一、归公家专卖。下度支部知之。　　

○盛京将军赵尔巽奏、考取吉黑两省优贡。请量为增额。比照中省四名之例。下部议。　　

○以狡诈无赖。革浙江记名提督汪东升职。　　

○辛卯。直隶总督袁世凯奏、新纂刑事民事诉讼法。内有捍格者数条。请饬再议。　　

○下法部再行核议。　　

○盛京将军赵尔巽奏、奉省自裁去奉军后。留盛军步队两营。为保护陵寝。分防边要之用。请暂免归并。下部知之。　　

○又奏、在奉省设立农工商总局。得旨、著即切实筹办。毋托空言。　　

○护理贵州巡抚兴禄奏、贵定苗匪纠血■乣滋事。业派员率兵驰往解散＜目辟＞暒穴＜曰融＞夕＜夗贝＞捕。得旨、著即严饬扼要防堵。解散胁从。擒除首要。以靖地方。　　

○添设奉天省庄河厅抚民同知。庄河厅石城岛巡检。盘山厅抚民通判。本溪县知县。柳河县样子哨巡检各一员。裁盘蛇驿总管。东西两界官各一员。从盛京将军赵尔巽请也。　　

○以存记。道陈昭常为邮传部右丞。　　

○以钜款助学。予直隶大城县监生蔡廷壁奖叙。　　

○壬辰。谕军机大臣等、电寄升允、据电奏吴禄贞冒充钦差等语。著陆军部彻查究办。　　

○山东巡抚杨士骧奏、民闲田房税契。往往以卖作典。以多报少。东省拟自明年起。典当者一律补税。下部议。　　

○癸巳。世宗宪皇帝诞辰。遣官祭奉先殿。　　

○谕军机大臣等、陆军部奏、各省应练新军。请饬认真筹办一摺。方今时局艰难。非练兵无以立国。晶■宜经降旨饬令各省认真整顿。修明武备。现在专设陆军部。所有各省军队。均归该部统辖。应即督饬切实办理。其各该省应练之兵。应筹之饷。如何扩张。如何储备。以及裁汰绿营。兴立学堂。皆不容缓。著该将军督抚等、实力筹办。不得稍涉因循。一俟新军编练已有规模。即由该部奏请肬■闲派大臣前往校阅。用副朝廷谆谆申警。整军经武之至意。将此各谕令知之。　　

</div>
    <div class="pagination">
<a href="清实录光绪朝实录_page1222.html">上一页</a><span>...</span><a href="清实录光绪朝实录_page1218.html">1218</a><a href="清实录光绪朝实录_page1219.html">1219</a><a href="清实录光绪朝实录_page1220.html">1220</a><a href="清实录光绪朝实录_page1221.html">1221</a><a href="清实录光绪朝实录_page1222.html">1222</a><span class="current-page">1223</span><a href="清实录光绪朝实录_page1224.html">1224</a><a href="清实录光绪朝实录_page1225.html">1225</a><a href="清实录光绪朝实录_page1226.html">1226</a><a href="清实录光绪朝实录_page1227.html">1227</a><a href="清实录光绪朝实录_page1228.html">1228</a><span>...</span><a href="清实录光绪朝实录_page1224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
