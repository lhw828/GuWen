<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 313 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 313 页/共 367 页</h1>
    <div class="content">　　○给事中李成名请释满朝荐言迩闻  圣母病目至廑  圣怀昕夕问安不皇宁处朝荐有母亦病于家乃不得一侍汤药非所以推广孝治也因言内臣之祸始于缙绅被逮繇是而谩抚臣蛊按臣辱方面毙职官至近日则王信迫胁夫门吏杨秀凌轹夫监丞单奏朝驰  王言暮出廷臣参＜锍-釒＞置若罔闻是诸臣无一可信而阉人无一不可信也长此不已势必使南北司如水火而寇讐善类奴隶朝绅异衅惨祸不止如朝荐诸臣而已朝荐不释则  圣心终为诸珰蔽而诸珰日肆国家之害未有已时
　　○丙申吏部循铨政职掌陈第一急务曰枚卜当举考选当下缺官当补废贤当起今所已行者独考选一事耳两京九卿堂上大小共缺二十六员顷分别去留又复多人各省直司道共缺十五员此孰非纲维之司承宣所系而可久悬不补乎因请并释累臣
　　○吏部都察院奏河南巡抚李思孝论巡按曾用升虽例有互察之条未免涉报复之迹以致一参一辩诟谇横交伤体蔑法于斯为甚思孝已准回籍用升俟差满回道听本院考察先是用升因参承奉徐进语侵思孝思孝遂称病乞休已得请矣忽有直紏不职风宪＜锍-釒＞往复辩詈言者多不直思孝
　　○吏部覆河南巡抚题留河南府州县各正官免觐从之
　　○广东参政陈亮采以思亲病剧乞休部为覆请许之
　　○礼科给事中范济世上言岁暮  祫祭乞钦谕  太子代为行礼以慰  祖宗光大典臣闻□人格先谆谆于汤孙之将者明大典不敢以假人也  皇上自静摄遣代  九庙之灵已二十余年不复睹继体守成之主矣夫祝词乐章皆孝子所以昭明德也而假之异姓于义何居饮福受祚乃  祖考所以绥后王也而归于公候于事甚悖今太子睿体已克册立有年以继体之  储君为承祝之宗子如此而  祖宗之心安  皇上之心亦安天下臣民之心亦莫不安未必非礼之大者也请下礼部会议以闻
　　○礼部条清场弊八议一各房考键户静坐评文勿藉口送卷频见主考以启荐属之端勿托言共事溷入他房以滋摉换之毙所取正备卷尽送主考去取高下悉以听之一取士本为世用迺有用世之才不能于制义中见奇而二三场或露一班并有通今博古文辞成一家言者此即头场不甚纰缪各房无妨间取一二卷以示崇重实学之意一弥封誊录二所奸毙易乘而截换卷头透漏关节全在弥封又有贿通吏书购能文之人顶役誊写精工拣文理荒谬之卷汇集一束而夹此卷于中以图幸取至佳卷则潦草涂落此碔砆所为溷收而良璞不免弃掷也一传递不专在进呈题目及颁送之际当议刻时题已透出矣司门官往用武弁尤惯通关节者今后宜以佐贰之敏慎者司之又有举子故意宿场窃买名卷入号选录毕即投之水大殊可痛恨惟在监试提调加意简点随收随送毙可革乎一批评文字宜肖其文而止不得盛为粉饬高相夸诩以眩观览至于落卷乃有不染一墨评一字者何以服士子之心自后三场必须加笔毋只以一勾了事一摉落卷原为士子攻苦担簦以求得一当而好尚不偶或有遗珠今后揭晓前二日主考与房考齐集内堂将各房落卷互送分阅如得佳卷即呈送主考公同品隲不妨将取卷稍次者更易系某房者原归某房一场中诸务殷繁前后日期迫促请自今入棘定在初六出闱期以月终庶多两日摉罗可无遗才之叹至各官见朝亦  在揭晓之次日监试提调得以从容查收朱墨卷无仓忙冗杂之毙一文衡固不可以私干而公道尤不可以谗枉良繇士子执贽易起嫌疑奸党讎家惯造蜚语今后试官临场宜严加杜绝至一切谤帖行五城兵马密缉擒拏奉旨这所奏深切科场毙窦依拟严行不得违玩
　　○丁酉兵部陈征剿建昌番猓机宜十款一简群材请于省直诸镇选调勇略果敢熟知西南夷情地利者数员或注见缺或拟虗衔以备军中调遣一酌兵力一亻□峙粮饷川中连兴大役频岁荐饥万难加派宜查滨江州县仓粮繇嘉定溯游而上直抵雅州去江远者查在库银两各府委官沿江籴运至于自雅入黎则羊肠鸟道输运之难视播尤甚宜令黎雅宁越建会召暮脚夫或三十里五十里酌其定数一官管领接次挽输此地有负板负盐山民惯于涉险稍厚其值必争先赴役既可活穷山之孑遗亦可节川民之劳费两利之计也一明间谍汉番异类势禁形格非间谍何繇得情天全陆番以及瞿马之裔熟番之众言语衣服与番猓无异往来相习是所谓乡间也宜厚其赏赉委以腹心而后虗实险易动息毕知一扼险要建昌介在夷域崎岖千里中通一线寄咽喉于黎会之间二山皆碉房也番夷向来止于劫掠浸渍之久遂至攻城杀将自知罪在不赦梃而走险势所必至宜据晒经关打节泸以防其内侵守相岭鹿闸以制其旁溃守金沙江中庆以备其南逸中扃既固然后以大兵临之直捣巢穴草薙兽□□弥以无贻后患一广招徕碉房错杂不无顺逆之分宜诛其元恶贳其徒党如有率众来降者不独待以不死随其部领之众寡立为头目俾为我前锋有功与土兵同赏事定与熟番并抚一以散彼逆党一以增我兵势此以夷攻夷之道也一杜骚扰向来东援西讨以及荡播诸将中能约束部伍不为民害者才二三人耳居常犹不能约束况当大敌能挥之直前畏我而不畏寇者乎宜行各道于经过州县储亻□峙以待无使匮乏观其兵之静治纷嚣而将之能否可知各道从实呈报以凭分别议处若夫土兵蜀之蔺东伍司与石酉平浥黔之水西滇之沾益或繇禄马而会宁越或繇元谋而渡金沙或沿江干而直抵雅州不独困敝之川民可免凌逼而随事约束将令严明卒徒服习亦行兵之一要也一辑众心一重根本蜀地险僻家鲜盖藏迩有荡播善后皇木三大役加以榷采朘削水旱频仍民力尽矣而役不休万一奸宄乘之少有动摇便难收拾窃计番猓原无统率族落星散驱之则去置之复来宜深入不毛歼渠宽从置墩筑堡画地屯田为一劳永逸之长筭一核功实年来东西用兵赏罚之间亦容有不慎者姑以川事言杀降人以凑数扑饷夫以报功如吴文杰等之所为殆亦不少若夫白鹻之战逆酋开关迎敌我兵逡巡失色石柱土官冉荩以老母幼子托之监军一跃七尺逾涧溪而过之手刃五贼众兵继渡遂成桑木关之捷为平播摧陷首功而荩转战不休身为虀粉竟以土夷遗佚未叙蜀人迄今怜之此皆监军之责也宜令监纪官员躬履行阵系当阵斩获真正番首即刻验明给票有延捱时日希图混冒者罪无赦不但功无幸赏罪无逭罚而深山穷谷之细民庶几不至涂锋刃而膏原草也奉旨依议行地方官用心料理
　　○又题覆甘肃巡按徐餋量条陈两河要务一酌将领以慎边防肃州之下古城沙鹻之地版筑为难而银歹套酋时出没于毛目天仓之间区区一防守当之势不敌也今议添设守备一员增兵三百名管辖两山口至双井交界与金塔寺互为应援廪给每年加银六十两战马二匹家丁六名新增军丁额粮即取足于双井未召完额军之数拨给此所议于河西者又阶文所属皆番族也先因作乱改设参将今议照旧改守备岷州守备离边稍远原属无用即调阶文所遗岷州兵马听该道委中军官统领阶文见任游击徐德荣应听别用符验旗牌即行查缴岷州守备员缺裁革见任守备冯洪应改驻阶文至于毛堵红水归德保起等处地方建堡增兵兰州守备撤还景古城所议增添兵马及移临洮大师于河州改参将于永安而临洮靖虏皆以守备代事体重大应移文督抚议妥而后覆行一禁冒滥以重世职将领等官侥幸世袭往往以子弟报效名色寄名营伍未经一战或顶买或夺占冒为己功诚今日边方大毙今议以后将领子弟果有年力英锐技艺过人先报姓名于抚道验试发营操练遇警随征如斩有功级严查的确方准叙录升赏上下不得委曲相狥一复戍班以苏军困先年河东各卫所班军原轮拨河西协防自万历三十年该镇督抚等官题称无禆实用议令撤归各卫每月每军摘粮四斗折价令催班二都司季冬类角□羊分司以备河西募兵支用今议班军食粮每石仅值钱余一岁月粮之值仅一两有奇而折角□羊一两九钱二分所食不偿所角□羊无籍之徒随召随逃防御反缺徒累征角□羊各官拖欠参罚之苦宜复旧制便一分协路以重事权甘镇辽阔偪近虏巢宜令三路副将照延蓟事例分为三协主将督责三协三协督责路将则势成犄角节制分明议将西宁副总兵为东协威镇二将属之凉州副总兵为中协镇番大靖永昌一带属之兼援阿坝大松山二营甘州副总兵为西协高台洪水一带属之兼援肃镇二营俱听督抚镇节制庄浪一将如遇西宁阿坝有警标营一将如遇山硖镇夷有警各听调发相机应援至于每岁秋防大将于硖石水磨川凉州等处适中之地驻劄镇防令一禆将领精兵六七百防凉州中协驻永宁西协驻高台以备御东北之虏中西二协守仍照西宁副总兵先年事例行礼部各铸甘州凉州协守关防各一颗主将协守遇警俱要彼此相机策应务期万全奉旨依议行
　　○直隶巡按汤兆京言通州为畿东首冲水陆要会重徵叠税几至数十如竹木窑坐进宫广和店弘仁桥五里店浮桥土桥哈叭桥竹厂房号车价加增屯丁角□羊店等税河西务税于外矣又有通湾之查税崇文门税于内矣又有巡拦之拏害城中复有税课局每年额输二百一十余两为本州官吏折俸儒学昌镇漕河振武营心红本道抄报工食之用今议蠲抵俱有头项则此税可罢局可撤官可裁凋疲之民亦少受毫厘之赐
　　○大同巡抚汪可受＜锍-釒＞乞归餋部为覆请温温旨慰免供职
　　○云南参议周汝观倪壮猷各称病乞休部为覆请许之
　　○原任湖广巡抚今升刑部左侍郎张问达以积疴复甚四＜锍-釒＞乞休  上不允且谕邦禁重务见在缺官著上紧前来到任
　　○戊戌升刑部郎中朱万年为贵州安顺府知府
　　○礼部覆漕臣孙居相条摘场蠹四款一慎选用内帘入帘分考择才行兼优之士及品望峻洁者其有营求树私等毙俱听监临部科指名参究一禁隔房取士分卷之初明用号印有私相更换得以中式即系关节不许上榜一禁迩年毙端怀挟传递埋伏买号在监临关防之不严割换抄誊在弥封受卷之不谨今后须择老成忠实者供事不得充以积胥落卷发提调给散诸生若有前弊该所官役尽法究处一实反正文体取文务求醇正典雅其有吊诡抉奇谈禅说偈等语必黜无录试卷到部严加查核但有前毙举子黜革考官降斥奉旨依议行
　　○己亥复除原任编修张瑞图原职
　　○御史凌汉翀＜锍-釒＞称举人刘琛钻买房考行人李一公中二十五名朱良材贿买同经曹煃中四十一名富监王廷鼎乔之申等或三千金或五百金贿买进士王象春请敕下三法司会问科臣李奇珍亦参顺天乡试四十七名举人张世伟贿通象春幸中本房礼部请并究处有旨著法司并问
　　○国子监署监事右谕德周道登言太学诸生年终有假元宵有假驸马二室懿亲尤当曲体请命驸马冉兴让朝贺并放假如例
　　○原任凤阳巡抚起升南升刑部侍郎李志＜锍-釒＞辞新命  上不允且谕近来各衙门每称乏人乃已经点用的又率推辞不赴以致大僚愈乏责将谁诿都著行文严催不得迟慢其例不应辞的不许渎陈
　　○庚子御史毛一鹭＜锍-釒＞请枚卜因言顷见辅臣＜锍-釒＞中有意见易窥物情难厌语臣未敢以为然辅臣之意无亦谓世局曹分群议互角姑为是调停以自完耳夫台衡何地所主张何事有意为调停势必不顾事理而顾物情夫情则何厌之有故以主持为调停天下受调停之利而辅臣不必有其名以意见为调停则辅臣日费调停之苦而害反甚于不调停乞谕辅臣勿为世局物情横生避就耑为国是人心立一主张
　　○辛丑予辽东巡抚杨镐请告仍命料理边务候代
　　○革锦衣卫都指挥使陈居恭南镇抚司佥书任闲住居恭为御史万崇德论刑余冒荫遂称病径去兵部以擅自离任紏参  上怒其职列禁卫大干法纪著革任闲住
　　○升莱州参将曹登衢为宁夏副总兵镇番参将崔廷振为洮岷副总兵玉泉游击张调元为神枢二营参将威远参将陈国策为固原镇参将延绥入卫游击白兆庆为清平参将起原任参将袁登为庄浪参将刘宁为天津游击升墙子岭提调吴守德为大同入卫游击镇城坐营鲁之繇为威远堡游击起原任都司金城为四川都司佥书
　　○壬寅起原任总兵王学书以原官挂印充总兵官镇守宣府地方
　　○礼科都给事中周永春题  瑞王嘉礼奉旨选妃几四阅岁时已过缓春秋二十有二年已过盛诸臣连篇累牍请已过烦  皇上何爱一俞旨俾三星获遂于绸缪瓜瓞早叶于蕃衍而泄泄若是愿诹吉举行且言  圣母闻之必有喜动慈颜者
　　○癸卯  世宗肃皇帝忌辰遣东宁伯焦梦熊祭  永陵
　　○升吏科都给事中曹于汴为太常寺少卿改刑科都给事中翁宪祥为吏科都给事中
　　○允于汴请告于汴拟推太常两年矣阁部院科屡为催请于汴亦自以亲老称病几十余＜锍-釒＞皆不报于汴遂出城候命至是计期甚迫廷臣又申前请  上意仅许其去辅臣言于汴资俸最深贤劳最著台臣如钱桓乔允升等皆已升京堂独于汴靳此一转国家叙迁酬劳之法甚失其平乃从之
　　○工部右侍郎刘元霖连章称病俱被旨慰留仍命司官敦促视事不得渎陈
　　○原任江西巡抚今升南京兵部侍郎卫承芳再辞新命不允仍谕留曹乏人著上紧到任
　　○刑科给事中郭尚宾奏按臣荆餋乔擅自离任都御史许弘纲引前御史乔应甲例议降俸二级以为视应甲止降一级重矣视史记事郑继芳之免处又重矣弘纲之意是或一道也顾臣以为径行显失也降俸虗罚也记事继芳之去与免天下共知之矣故向来未有言者深于国体为可惜尔自昔径行而处者弘纲不以山西巡抚降职调外乎副都詹沂祭酒周如砥尚书李桢不间住乎科臣孙善继不为民乎科臣刘道隆台臣吴亮不降职三级乎于彼镌职于此捐俸大臣镵官小臣减禄岂王政公平之体耶弘纲复言尚宾言是请亟下其＜锍-釒＞俾臣院有凛然难犯之法纪纲幸甚
　　○甲辰  贞惠景皇后忌辰遣武平伯陈如松致祭
　　○以临淮侯李邦镇掌府军前卫印管事　　○以佥书骆思恭管锦衣卫堂上事
　　○予光禄寺卿赵徤请告印著本寺寺丞王象蒙署掌
　　○乙巳兵部题覆福建巡抚丁继嗣巡按陆梦祖奏擒获通倭蔡钦陈思兰等乞  宸断处治亟正重典以彰国法并申严海禁一责成澳甲二责成县官三责成官兵四责成各道  上是之仍命依议著实行有违玩的查参重治
　　○吏部覆工部参管节慎库主事李垂街降一级调外任用从之垂街先为御史潘浚论劾侍郎刘元霖乃具＜锍-釒＞紏参
　　○右给事中徐绍吉条场事五款以佐部议一破取卷之额数一核试卷之情毙令将朱墨卷送该科查阅一严殿试之真伪以杜倩笔一革第后之陋规不至重苦寒士一禁舆从之侈靡
　　○丙午给事中余懋孳言当官之蠹莫甚于贪入京之害莫甚于竞昔科臣温纯执书问以参劾说者疑其太激今日欲挽狂澜非此法不可请敕五城厂卫缉事衙门于挂榜拾遗之前有差人奔走窥瞷者立行拏问枷号如此而两月之间所省天下物力必多成就天下人才不少矣然奖恬以风励天下尤宜破格乃若俸深应留之官各照旧规远寓静听公评毋得自损雅重
　　○御史李若星奏目击库藏积毙蠹国病□敬条四议一钱粮之出入宜明  祖宗设科道巡视两主事监收岂有但管入不管出者请自今除内库听该监收纳臣等严查外十库凡有收放该监即知会臣等公同出纳庶无侵漏之毙一硝黄之积贮宜预该库循环原有硝黄五百九十余万永乐年间硝黄尚贮南库嘉靖初始议煎剔万历十一年奉旨查盘辄化为尘土矣今入数虽盈存积寔少宜另造一外库于火药局之空处以贮存积备缓亟之需一红萝之□役宜恤一内监之柴炭宜折
　　○蓟辽总督薛三才题昌镇缺额积欠三万二千九百余两十九年经制后续加台巡粮料银三千五百五十余两又增  永陵  昭陵卫军二百八十名多米二千八百余石除三年来节省脚价一万四千二百八十余两抵补外余欠应责成管饷郎中逐年补足惟加增粮料折色本色二项不得不望之太仓矣至于密镇积欠至二十余万更有失计漕脚营饷二项八千三百余两新增行粮料草一万五千四百余两为计更难臣衙门设有义兵银一万五千两为西虏抚赏各军犒恤之用今赖蟒阿拜诸酋已叩阙服罪东虏虎墩粆花亦渐有悔祸之意则调遣可省犒赏亦省每年可拨五千金助饷又臣衙门材官等项原额八十七员每年廪银二千六百余两米四百三十余石名虽储材实多冒滥今刻意汰云可省银一千三百余两米二百余石此外仍多方设处但势不能俱取足于本镇更不得不望之太仓乞并编入年例内照数给发以免脱巾之虞并请将漕脚营饷二顷仍复旧额派角□羊
　　○戊申宴乌思藏番僧如例
　　○覆四川巡抚标下旗鼓守备徐允英升峨眉游击
　　○己酉给事中孙振基奏另城郡王三晋独多自先任山西巡按御史康丕扬乔允升比照荆宗属楚事例相继题请近晋者隶晋近沈者隶沈业奉  明旨咨行抚按酌量远近径行分属晋中小民靡不欣慰庶几得免诸宗吞噬之苦顷宣宁等王管理府事辅国中尉充革□羙等以有碍  祖训为言谓宣宁隰川二府系代藩分封改属不便夫以  高皇帝之亲藩治  高皇帝之遗业有何嫌何疑而云不便也查万历年来隰川宗室充摭俊梨等俱禁住晋府闲宅代宗既已受拘禁于晋藩何沈藩之不可以钤束乎代  祖训谓彼此颉颃不相弹压指秦晋诸亲藩言耳岂为小宗言且  祖训之后复有条例要例如谓分属有碍训典则  列圣酌时审势补偏救毙者俱为赘疣乎又为曰谬曰惑曰遁三叚以驳之
　　○礼科给事中周永春条陈场事一严誊录二调孤经三禁私会四禁摉卷五禁荐卷六议刊文七严关节八严责成刊文一事台省多言之者然未果行
　　○庚戌升文选司员外常澄为验封司郎中以添注少卿陈禹谟为太仆寺少卿
　　○兵科给事中赵兴邦上言虏封未妥成命久悬谨陈操纵之权以存国家大体卜酋之封为时已久尸□句尚未结以臣所闻有可虑者二一卜石兔与素囊讲争八事如归化城银佛殿八板升及市马之类卜酋且挟争以要我曰家事一日未了则封事一日未成今各部落回巢矣敕书已到边矣彼来愈缓我来愈急犬羊之性何常溪壑之欲难厌与则溢额不与则败盟且悬王爵于塞上委君命于草莽轻中国之体亵朝廷之尊亦失策甚矣臣愚以为卜酋既往成命当收以此示绝未为不可如谓卜酋之去既云天寒无依情有可原约以春尽到边违则弗予庶操纵之权握之自我于国家大体犹无失耳
　　○辛亥复除原任简讨薛三省原职　　○吏部题三十八年咨访考选行人冯从龙知县王道成等六员制满赴部请各暂拟授部衔俟台省员缺考选从之
　　○予顺天府府尹袁奎请告
　　○命府丞乔允升代行朝觐事通判詹廷署掌印信先是奎有群从弟袁懋麒已中顺天五十名避奎提调嫌置不录久之懋麒卒于京师科臣余懋孳论副榜监生余焕卷面有批中第一百名字为主考草率因言奎厌处闱中急欲了事以致一切周章遂及懋麒事云奎有意死之奎屡辩过激台省交论乃称病去焕卷则中书于发藻房皿号卷溢额裁去者焕遂谓为童学贤更换非也是时又有二十五名沉德符者以外议置之注明卷上言责主考于焕卷失注云
　　○命勋卫张嘉猷袭彭城伯爵郭祚久袭成安伯爵
　　○升云南右布政刘之龙为湖广左布政
　　○升大理寺右寺丞张涛为都察院右佥都御史巡抚辽东
　　○升尚宝司少卿郭实为大理寺右寺丞
　　○壬子命御史徐应登往应天巡按
　　○兵部覆宣大总督以剥军啖虏参守备刘可畏景必诚俱革任回卫从之
　　○是日兵部又题春汛可虞海防宜急请敕南直浙江福建巡抚衙门遇春防移驻海上将各分信地兵将火器战舰器械及堵御策应哨探方略逐一开报限三月内到部防汛毕查核功罪具奏覆请定夺辽东海盖练习兵船并如三省之例务求实用以破向来申饬之虗文是之
　　○吏科都给事中翁宪祥敬陈末议以襄计典在计前者曰惩创宜严不以甲科宽假不以墙璧阻挠不以去任漏网曰奖拔宜公请行庚戌奖廉故事曰幸门宜塞曰诬谤宜察曰拘挛宜破在计后者曰摭辩宜申曰迁转宜慎不得改教及补虗衔或暂繇首领即转节推是察处翻为荐剡也曰降调宜审从未有外官被察反补京职者近来始有之遂有以贡繇京幕而升京县亟当禁绝曰旷职宜惩
　　○署刑部事左副都御史许弘纲请乘春令释累臣以普皇仁为卞孔时等
　　○癸丑大学士叶向高奏推补阁臣屡请不报今岁序将新谨将臣廷机去后催请＜锍-釒＞揭开列以闻本揭共计十五通专为请补阁臣事伏望  皇上留神简阅以释臣疑仍即命该部会推点用若犹不赐省则臣真无复留之理并言明岁会试主考及知贡举官尽皆乏人乞将吏部所推尚书侍郎及臣推掌詹事府等官亟行简发奉旨览卿陈奏足见忠诚敬慎为国周详政务繁重枚卜阁员及点用尚书等官知道了候旨行卿屡上＜锍-釒＞及诸凡章奏皆朕详览可否何必疑虑卿为辅弼朕倚毗方殷岂可恝然言去卿宜安心赞理不准辞＜锍-釒＞以庚子投入至癸卯再＜锍-釒＞时言者多责望辅臣向高言  皇上以此事为可缓不知人以此为臣罪今已见于章奏矣但  皇上未及详览耳如  东宫辍讲已经十年废弃诸臣有同永锢封事如山九阍难叩与夫累臣幽忧岁久诸如此类已难殚述加以士夫门户喧呶臣恐汉唐宋党人之祸复见于今两劝有类于调停协和反同乎观望遂使玄黄俱伤黑白莫辨人之罪臣莫此为甚臣又独身受事百责交丛扪胸殊无冰炭而口语常疏举足本无重轻而力量更弱规避虽云不敢担当实是无能臣自知甚审何待人言夫黄扉专席政本独居上冯宠灵旁无肘掣此人臣奇遇世之所祷祀而求者臣独何心苦请若此庚戌又＜锍-釒＞言臣情迫如此而  皇上仍不报也于是臣之计穷即诸为臣计者亦穷闷结之极眩晕欲死即伏枕呻吟中犹自思自讼贤路繇臣而妨邪正繇臣而混政几繇臣而塞人情繇臣而纷而近日章＜锍-釒＞更为壅滞留中者既不发拟发拟者又复留中臣皆无能挽回愈增罪愧及今若再不推补真困孤臣于死地矣于是前＜锍-釒＞乃下
　　○是日大学士叶向高又奏臣捧读温纶知诸凡章奉皆经圣览无有壅格之毙曷胜喜慰惟是阁臣之补与尚书等官之点用犹然候旨行也臣之候旨已五六年矣今将候至何时乎知贡举与会场主考为日几何是尚可再候乎昨台臣董定策责臣于＜锍-釒＞揭吁祈之外别为感动挽回之术勿徒以引罪谢过了事今上下久隔所恃以自通其疑诚者只有＜锍-釒＞揭一路此外实无他术或亦有之而臣不能也若以引罪谢过为了事则此事岂引罪谢过所能了台臣又称引我朝阁臣最纯白无瑕远则薛瑄近则王家屏瑄受事仅五月去矣家屏以争册立一事四疏矣二臣岂无报主之念而竟出于此者摠是无策之中以去为策臣叨滥六载终日哓哓而尚不能去是臣之罪不能去而必以去争是臣之责且各衙门皆有事而臣独以吁天为事各衙门皆有职而臣独以领罪为职天不可吁罪不可逃臣安得而不去哉至于三杨之过  成祖刘谢之遇
　　孝宗君臣忻合千载盛际以  皇上之明圣岂逊  祖宗顾臣非其人也愿俟之新臣而已时御史董廷策疏请枚卜言辅臣心苦情迫不能不以不测之举为  皇上望以感动之术为辅臣望因历举举朝各臣之能贤者期望来  命仓场摠督薛王□覃仍以兵部尚书为都察院左都御史时大计甚迫部院累催已发票矣复停数日辅臣又上疏申请  命乃下  升甘肃巡抚周盘为御史都察院右副都兼兵郎右侍郎协理京营戎政  升南京大理寺卿钱梦得为都察院右佥都御史巡抚河南  升太仆寺少卿丘度为光禄寺卿  升江西副使张问明为狭西参政  署刑部事左副都御史许弘纲读简发矜疑奏疏言今岁十月复蒙皇上停刑其情可矜疑者即开请  上裁矣岁已云暮春将复来乞沛  洪恩得早苏释  御史刘策言吏治久窳乞修斥涉实政一在惩贪一在旌廉一在破资格之论以励庶官一在留州县之良以俟考选
　　○甲寅日讲官礼部左侍郎翁正春奏旷职增忧乞赐殛放不允仍谕以春直讲须谨履端在迩贡举及期岂得以人言求去还着即出供职正春以会议庚戌科场事为科臣斤诗教论其支吾首鼠因及代题郎中鲍应鳌告病疏盛加称诩且云从优铨补以堂官而过举司官为失体以病疏而妆成荐疏为狥私正春亦宜具疏辨旋称病久不得  旨辅臣为言目下有湔除习仪元旦等事过此又有科场皆礼臣事且言今岁该部事多正春调剂独苦而言者倾未有亮益见大臣任职之难乞简发前疏责令供事于是  命始下  升燕河参将白慎于为孤山副摠兵山西掌印都司郭钦为山东莱州参将山西巡抚标下中军周有道为威远参永昌参将秉谏为镇番参将琼崖参将张守贵为福建南路参将右翼营游击刘士英为辽东巡抚标下中军威远守备盛以彰为延绥游击狭西行都司我守礼为玉泉游击
　　○乙卯调稽勋司员外孙鼎相补验封司员外  兵部题九塞自蓟门而西皆有边辽独无之其中虏患视各镇亦独惨则追之闱子利害大也今按臣张五典扼腕辽事欲大修边计此辽人万世之计也然作大事者必先定其规模已乃条其委悉今宜移文辽镇督抚按官悉心会计各道所辖应修边墙若干墩台若干应用银两若干除营军不敢轻动外其扣祈班军之半与徵夫地亩勾查余丁募夫修筑何者为便即自四十一年春季始集议停妥画图贴说以凭覆议从之  是日又覆蓟辽总督薛三才题十一月二十四日蟒金儿等酋乘我兵出边烧荒即以是日丑时繇中右所国山堡入窃掠曹庄掳去男妇五十七名口马牛驴六十匹宁远参将季应选虽冒死冲锋然众寡不敌阵亡官军九十四名重伤一十九名马一百八匹请将应选究处中右所游击祖天寿哨探不审应援无功守备王世禄等各有疏虞并应究处仍  敕行巡按御史严行勘究从之  南京给事中高节参保定巡抚刘学曾男刘奎伪造马牌肆行无忌部覆请行南京法司提问报可
　　○丙辰大学士叶尚高言明岁元旦乃  皇上临御之四十一年万历无疆之祚此又一初顷蒙
　　皇上点用左都御史等官宪度一新朝端生色仰见  圣明之心与  天合德惟臣所竭力祈请补阁任一事尚未见  施行人情犹郁  皇上奈何惜半行  明旨不为臣体恤乎林下废臣困厄日久身既可措情亦可矜愿  皇上普赐收录以昭圣度又被逮满朝荐等三臣当此履端之时人人为之望恩我  皇上天覆地载前此被逮诸臣无一不获释放岂其独靳于三臣乎今岁序更新  圣恩席布万方计吏云集于阙廷拭目以观  圣天子之德意故敢复冒昧若此  升编修孟时芳为国子监司业  礼部左侍郎翁正春奉  旨供职并请亟补臣以衮大典得报尚书等官俟即点用仓场摠督孙璋疏辞总宪新  命不允且谕以计典已迫着即到任供职  御史刘廷元条陈京营弊政一军实宜核言三大营自副参游佐下至千把总共五百八十八员即一把总月役军四十八名矣其他侵占当不下三四万人一军器宜利一枢属宜复请比照仓场分司漕运理刑总河分司事例添设枢属二员凡营中官吏贤否士马虚实器械利钝钱粮领散皆付之稽核以课其殿最
　　○戊午  祫祭于  太庙遣成国公朱纪臣恭代
　　大明神宗显皇帝实录卷之五百三
　大明神宗范天合道哲肃敦简光文章武安仁止孝显皇帝实录卷之五百四
　　敕修万历四十一年正月己未朔上不御殿
　　文武群臣及四夷贡使于午门行庆贺礼  大学士叶向高诣  仁德门叩头称贺  以正旦令节颁赐辅臣上尊珍馔
　　庚申
　　命辽东抚按官谕朝鲜招募训练防倭仍责成海盖道简除戎器制练兵舡务求寔用以壮声援初倭窥伺海上朝鲜不交按臣张五典议用南兵教朝鲜水兵边兵教朝鲜陆兵兵部尚书王象乾以我之南兵沿海而守才足防海我之边兵乘障而守才足防边何地之警可以少缓何地之兵可以姑撤况出水陆兵于玄菟之间寄食彼中则小膴之物力何以常继老弱往馈则间关之道路何以自给惟以中国之事责之中国以属国之事责之朝鲜所以为属国谋者正如是耳
　　上是其议
　　辛酉宣宗章皇帝忌辰  遣官祭景陵壬戌  兵部奏迩来升迁武职官员  敕书文凭劄付多不关领乞行巡按官查明报部从之
　　大学士叶向高言臣之请补阁臣苦心苦口无所不尽旧岁不得望之新岁新岁不得更将何望伏乞详览施行但使此
　　旨一下欢声沸腾亦助
　　皇上之吉庆也已而科臣余懋孳官应震等罗列独相之害以
　　责向高向高复具揭力请不报命户部侍郎李汝华署总督仓场印癸亥  礼科给事中杜士全言
　　皇上抚灵长之运亨茀禄之禄已四十有一＜礻冀＞于兹属当元会届期同轨毕集固宜有  景星庆云以呈  上瑞而乃狂飈震撼夜以继日致阳曜为之寝光衣冠为之失序斯岂小小变异而已昔梓慎之言融风也以为火兆迄次日而通衢之火作矣火之神曰郁攸郁者蕴也积也火未有不蕴积而发者今天下之郁甚矣如  郊庙代荐衮冕不临将两间之盻蚃何居  累朝之怨恫奚释则  天地  祖宗欎矣讲筵长辍  青宫无出阁之期  藩府落成就封无蠲吉之令冠婚未举壮年抱怨旷之嗟则  太子诸王欎矣揆地之请补不报大僚之摄署兹棼封事惟有留中百司动见掣肘迁客之  赐环无日覆盆之昭雪无期皮骨仅存而攘不已膏血已尽而吮不休则大小臣上欎矣逐臣缧臣欎以至闾阎小民无所不欎焉用敢直据所见
　　以闻冀皇上之万一转移以纾天下郁塞之气以承
　　上天仁受之心  时以会试主考知贡举缺官推原任祭酒方从哲为礼部侍郎礼部侍郎翁正春为吏部侍郎俱未得
　　旨大学士叶向高言时日已迫人情皇皇不得不催讲简用以光大典礼科都给事中亦以为言不报
　　甲子孟春享太庙命武定侯郭大诚恭代  是日又祭
　　三皇之神  遣礼部右侍郎翁正春行礼  考察朝觐官员
　　南京工部尚书林烃引疾乞休许之丙寅时东宫开讲福王之国瑞王婚礼廷臣合词单词以请未奉
　　俞旨至是岁运方新冀望益切于是礼部署部事左侍郎翁正春连具三＜锍-釒＞其
　　请开讲曰东宫辍讲业已九年臣部与大小臣相继奏请不为不烦乃控陈愈切天德愈高年复一年月望一月圣意洞邃诚非臣愚之所能窥也祖宗定制每岁隆冬辍讲遇春即开今春光过半储讲无闻意者
　　陛下临御日久静摄多年视  天下事无一足为吾急而故缓之遂弃大本之地子孙之计而亦缓之其何以对
　　列圣在天之灵而慰四海民臣之望乎且天下亦眷眷多事矣元日之风二日之火宫府有釜鬵之形朝绅有甲乙之犄闾阎有萧条之象犬羊有内之萌是尚可泄泄曰无动  为  安者即  皇上四十一年之金瓯不宜学倦于勤而  东宫之为人子可知即  皇元孙九龄之岐嶷且将蒙养其正而  东宫之为人父可知臣伏暏  陛下聪明天纵裁决机务每每出人意表奈何于日前极天之事灰迟疑岁月至此也其请之国曰今  国家  典礼所称最钜而未即举行者无如藩封一事中外人心所为拭目而亟当早定者亦无如封期一事顷自我  皇上有不致临期失误之  旨凡各衙门罔不竭蹷从事预饬诸务计日以候维城之驾乃  就国吉期未奉  明旨则百司庶府将何所据以为准乎益  亲王体统既尊  典礼自隆有当先时而备者有当临期而催者即如行李所用舟几千艘人几万余而车马糇粮各皆称是远者在几千里之外近者在数百里之间督之蚤惧酿万口嗷嗷督之迟惧致一时失误今古期未定将催办乎抑不催办乎况今青阳启泰黄道开祥四方拭目之时正万物咸熙之日乘兹景运出镇雄藩讵非普天一大庆哉伏乞  皇上蚤沛纶音速令择吉断以阳明之侯为封建之期无再濡迟庶天心顺而丕基昌人望惬而维城固矣其请婚礼曰人伦所最重而不可缓者无如夫妇人道所最亟而不容后者无如婚姻我  高皇帝诏民男十六岁以上女十四岁以上各听及时婚配得非以驹隙易逝燕婉宜求惟恐小民婚配或失时与而况帝子天孙之贵金枝玉叶之亲顾乃使盻秾李于深宫差摽梅于邃阁久怀怨旷也哉目今三阳肇泰万物咸熙际此芳辰举兹嘉礼上以承  圣母欢心下以衍螽斯大庆讵不为一时盛事乎且  瑞王须眉既具业闻式玉而式金筦簟尚虚犹未宜家而宜室以  圣明之世而使  亲王有逾时未举之婚于国家为愆礼于臣子为溺职实臣等所为大惧日夜皇皇不敢宁处者也伏乞速敕筮吉刻期举行庶大典不致久稽  天颜自当有喜而臣等亦得以稍逭于罪盭矣俱不报
　　○己巳  孝恪皇后忌辰遣怀柔伯施壮猷祭  永陵
　　○辛未大学士叶向高以阁臣未补人言踵至引疾乞休
　　○时会极归极门工已竣惟皇极门尚未兴工工部署部事右侍郎刘元霖以春日最宜兴作上请并请建箭楼以固都城
　　○上元节赐百官假十日
　　○宴朵颜等卫夷人如例
　　○壬申升南京鸿胪寺卿钱士完为南京太仆寺卿
　　○升广东参议陈一教为本省副使　　○癸酉先是卜石兔序当袭王素囊从中阻挠虏封五年不成去年九月间群酋投结请封总督宣大都御史涂宗浚＜锍-釒＞请得旨闰十一月遣序班王弘宪赍捧封敕到边虏酋不至于是宗浚＜锍-釒＞言卜酋与众酋四月间近边会议六月间议齐忽忠顺物故群虏几于动摇至九月中旬投结时已寒冬欲回巢取衣听候传调然后赴边但卜酋驻牧西海去边千有余里各酋驻牧各居一方即传调矣不能旬日便齐即齐矣未必便到心虽无他迹近延缓朝使已到受封无期似有可疑之形恐所属罢闲武弁与京中山人私相结约传播流言则浮议横生而虏之要挟必甚乂或阴差亡命唆拨虏酋则虏酋中变而我之收拾益难惟勿听无根之言申严通虏之禁则国体倍尊而封局可结得旨下部覆议兵科给事中赵兴邦言督臣既知卜酋去边甚远传调不能遽集何不申奏使天使且勿亟往奈何封敕到边诸酋四散辱  君命于草莽耶宜收回成命待其叩关恳款然后与之庶中国之体统犹存而虏酋要挟之谋少寝时巡按宣大御史苏惟霖因摘陈三关紧要事宜曰修土堡以壮扼塞曰预清野以防蹂躏曰移重兵以守门户曰遏交通以清奸宄曰复市规以明国体曰核市货以昭国信曰选将领以固边圉曰禁樵采以保险阻曰稽军丁以杜劫掠兵部尚书王象乾覆议此酋四十年无忘中国豢餋厚恩宜以天地之量处之姑留命使以待冰释草茁虏众叩关以竣封事若其骄蹇自如别有要挟即宜责以大义收回成命待其悔悟而徐议之并覆惟霖摘陈诸款  上悉允行仍谕兵部曰边事但当修备至虏封迟速岂足为中国重轻督抚官不得轻听要挟急于完事以遗后患
　　○乙亥  英宗睿皇帝忌辰  奉先殿行祭礼遣东宁伯焦梦熊祭  裕陵
　　○贵州定番广顺二州新贵贵定二县程番卧龙等十六长官司并宣慰使安尧臣等各差官来朝贡马赐钞叚有差峪利山洞等族番人枪卜萧等一百四十三名进献方物赐赉如例
　　○丁丑改考功司员外谢应祥为文选司员外
　　○庚辰大学士叶向高在告廷臣诣阙合辞恳请  福王之国吉期并责向高以阻挠枚卜于是向高复以为言不报
</div>
    <div class="pagination">
<a href="明实录神宗实录_page312.html">上一页</a><span>...</span><a href="明实录神宗实录_page308.html">308</a><a href="明实录神宗实录_page309.html">309</a><a href="明实录神宗实录_page310.html">310</a><a href="明实录神宗实录_page311.html">311</a><a href="明实录神宗实录_page312.html">312</a><span class="current-page">313</span><a href="明实录神宗实录_page314.html">314</a><a href="明实录神宗实录_page315.html">315</a><a href="明实录神宗实录_page316.html">316</a><a href="明实录神宗实录_page317.html">317</a><a href="明实录神宗实录_page318.html">318</a><span>...</span><a href="明实录神宗实录_page314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
