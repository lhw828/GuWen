<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 333 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 333 页/共 1316 页
  </h1>
  <div class="content">
   ○又谕、御史赵尔巽奏、海防紧要。急宜兼筹团练。以备不虞一摺。所奏不为无见。法人现以谅山一事。哓哓置辩。其以兵船赴津。恫喝要求。自在意中。傥不能就我范围。则衅自彼开。亟应为未雨绸缪之计。天津民情可用。办理团练。可以辅兵力之不足。著李鸿章慎选该处公正绅士。妥议章程。出示晓谕。由地方官统率举办。务当勉以忠义。随时训练。俾成劲旅。向来举行团练。易滋弊端。如聚众群斗。抗官滋事。往往利未形而害己见。该督当严明约束。豫防流弊。前已与法人议定＜闲＞明条约。此时能否就绪。尚未可知。著谕令该绅民等联络声势。以备不虞。傥战事已成。止当攻击法兵。期于必胜。至法国及各国商人。仍须设法保护。不得藉端逞忿。任意烧毁洋楼教堂。以致别生枝节。原摺著钞给阅看。将此由五百里谕令知之。　　

○以光禄寺卿文硕国子监祭酒恩棠为内阁学士兼礼部侍郎衔。　　

○以亏短银两。革福建已故建阳县知县费荩臣职。并提属勒追。现月　　

○乙丑。谕内阁、昨日召见之刑部郎中王应孚。著交军机处存记。现

月

　　

○又谕、本日召见之陕西试用道孙毓林。著仍回原省以道员补用。并交军机处存记。现月　　

○丙寅。谕内阁、都察院奏、已革云南试用知县邓炳尧。屡次遣抱、以被□□□尔□冤抑等词。赴该衙门呈诉。据称该革员因被谗谮。致唐炯以空言□□□尔□劾等语。是否实有冤抑。抑系挟忿逞刁。著岑毓英、张凯嵩、确切查明。据实具奏。现月　　

○又谕、李用清奏、贵州营伍、请另行派员校阅等语。本年应行查阅贵州营伍。著即派署巡抚李用清逐一查阅。认真＜闲＞校。如有训练不精。军实不齐者。即将废弛之将弁。据实□□□尔□奏。毋得视为具文。现月　　

○又谕、李用清奏、特□□□尔□妄拏无辜之革员、请旨拏问究办一摺。据称已革贵州候补知县陈家荣。前在都江通判任内。因案妄拏民人盘老矿等。刑逼成招。且有索诈得赃情事。迨正贼就获。犹复固执成见。饰词狡辩。并以赴京呈诉为名。匿不听审。实属狡谲异常。又欠交黔捐银两。为数甚钜。日久延未解清。亦属玩延。陈家荣著即拏问。并著各直省通缉、解交李用清提讯究办。严追欠款。以重帑项。前代理都江通判府经历胡绪良。于民人盘老矿等脱逃。并不查明。率行禀报。亦属不合。著交部议处。现月　　

○又谕、李用清奏、请将冒支粮饷之提督守备革职等语。贵州管带提标练军之提督李盛贵。胆敢串通守备樊茂林。缺少兵额。冒支粮饷。实属贪婪谬妄。李盛贵、樊茂林、均著革职提案审办。至各直省营伍。虚冒名粮。恐不独贵州练军。有此情弊。全在各该大吏。随时严查。切实整顿。营伍庶有起色。而饷项不至虚糜。此次经李用清查出惩治。尚属不避嫌怨。办事认真。各直省将军督抚等。于所统绿营勇营。务当严行查察。如有似此弊端。即行痛加惩儆。不得稍涉徇隐。傥不能实力清查。或被人□□□尔□奏。或别经发觉。定惟该将军督抚、及统兵大臣是问。现月　　

○又谕、前因御史屠仁守奏、湖北应城县徵收盐斤石膏税课。自德安府同知蔡懋赓接办以来。百弊丛生。恣意朘削。当经谕令孙毓汶等详查□□□尔□办。兹据奏称、石膏井盐税课。向分两宗。石膏税厘。尚无弊混。井盐课名目太多。立法未善。同知蔡懋赓、接办徵收。尚无贪苛劣迹。现将井盐水课。改定新章。开单呈览等语。同知蔡懋赓。虽于井盐课额。并无亏短。惟于章程繁琐滋弊。不思及早变通。又未将丁役私费。查明禁革。以致商情不协。啧有烦言。实属办理不善。蔡懋赓著交部议处。至所定井盐水课新章。即著该督抚饬属认真妥办。毋任再有弊端。现月　　

○又谕、大理寺少卿邵曰濂奏、遵旨保荐人才一摺。前陕西道员李羲钧。前刑部郎中敖册贤。著各该督抚给咨送部引见。现月　　

○谕军机大臣等、前据御史屠仁守奏、湖北学政科□山戊不□两试取进生员。有所谓书价银。近年竟增至制钱十七八千。请饬酌中定数等语。当谕令孙毓汶乌拉布查明酌减。兹据奏称、查明此项钱文。始于咸丰初年。每名交制钱九千六百文。作为给役办公之用。嗣因创建经心书院。每名加收二千四百文。又有喜钱四五千不等。亟应核减定数。拟将喜钱即行禁止。书院增收之数。亦即免交。其原收九千六百文办公之费。有力者不得增加。无力者全行裁免。请即照此定数等语。学政衙门取进生员。本不应按名收取陋规。既据奏称此项钱文。作为办公经费。相沿已久。该御史原奏内亦称给役办公。应请酌中定数。与孙毓汶等现在覆奏之意。尚相吻合。著卞宝第、彭祖贤、高钊中、督饬所属。查照从前所收每名九千六百文。作为定数。有力者照数呈交。无力者全行裁免。以示限制而恤寒儒。自此次奏定之后。胥吏人等。如再有另立名目。需索分文。或向无力之人。收取公费。该学政失于觉察。即著该督抚据实□□□尔□奏。毋得稍涉瞻徇。将此各谕令知之。现月　　

○又谕、电寄李鸿章等、穆图善等、电称法有两兵轮进口。闽防饷绌船少。请饬南北洋策应等语。现在该省尚无紧信。如果法逞强开衅。李鸿章、曾国荃、如能拨船尾缀法舰。牵制使彼不敢深入。即著临时设法援应。电寄　　

○又谕、电寄穆图善等、总署现与法使照会。反覆辩论。局势未定。法两兵轮。既进闽口。穆图善等当向法领事告以中法并未失和。彼此均各谨守条约。切勿生衅。该国兵轮。勿再进口。以免百姓惊疑。穆图善等、仍随时备御。毋稍疏虞。南北洋援应。已电谕矣。电寄　　

○署贵州巡抚李用清奏、黔边匪首擒获。苗疆肃清情形。得旨、即著饬属详讯莫梦葵。如有确实供词。再行尽法惩治。并将出力员弁。奏请奖励。至黔粤接壤地方。务当严饬防军。认真摉捕余匪。以靖闾阎。随

手　　

○旌表节妇浙江原任直隶按察使陆应谷之妾高氏。现月　　

○丁卯。谕内阁、前据李鸿章、与福禄诺、于四月闲议定＜闲＞明条约。第五款声明三月后。将所定各节。详细会议。现在已将届期。所有第二款北圻各防营调回边界一节。应即如约照行。著岑毓英、潘鼎新、将保胜谅山各处防营。撤回滇粤关内驻扎。并于一月内全数撤竣。以昭大信。洋务　　

○又谕、徐桐奏、遵旨保荐人才一摺。在籍刑部主事黄贻楫。著该督抚给咨送部引见。四川候补道黄云鹄。著交军机处存记。现月　　

○谕军机大臣等、朕奉慈禧端佑康颐昭豫庄诚皇太后懿旨。现交炎暑。各省防军。荷戈从役。廑念殊殷。著先行赏给江南福建广东各营。御制平安丹各十五匣。交彭玉麟、穆图善、曾国荃、何璟、张之洞、张树声、卫荣光、张兆栋、倪文蔚、传旨分赏。其余各省以次颁给。该尚书等。务当仰体慈恩。加意拊循。俾各知感奋。以壮戎行。将此由六百里各谕令知之。洋务　　

○又谕、有人奏近闻山东福山县驻扎兵勇。擅入民家。任意横行。请饬严禁等语。各省驻扎兵勇。原以绥靖地方。岂容肆意骚扰。为害闾阎。况福山逼近烟台。所奏如果属实。设海上有警。此军如何足恃。著陈士杰迅速查明。该军如有前项情弊。严饬带兵各员。即行禁止。并将骚扰民闲兵勇。严行惩办。以申军律而固民心。将此由五百里谕令知之。现月　　

○又谕、电寄潘鼎新、本日已降旨将北圻各防营。照约撤回内地。著潘鼎新将谅山等处防军。调回关内。择要驻扎。认真操练。并知照岑毓英。将滇军在北圻驻扎者。一律调回关内训练。滇粤两军。均著一月内撤竣。现在局势未定。防务正殷。该督抚务当练成劲旅。以备调遣。刘永福一军。势难屯扎保胜。究应如何安顿。并著岑毓英遵照五月二十五日询问谕旨。迅速覆奏。寻奏密陈现拟筹办情形。并遵查刘永福不可靠。得旨、现在和战局势未定。所有刘永福一军。著该督暂行羁縻。听候训旨。随手　　

○又谕、法国巴使。逗遛上海。不即来京议约。并据各处电报。孤拔有集兵他驶、占据中国地方为质。索赔兵费之说。无理要求。万难迁就。海疆防务吃紧。著沿海各省将军督抚统兵大臣等。密饬各军。严阵以待。一面广为侦探。傥有法军前来。按兵不动。我亦静以待之。如果扑犯我营。或登岸肆扰。务须并力迎击。并设法断其接济。期于有战必胜。如有退缩不前者。立即军前正法。本日钦奉懿旨。各营士卒。奋勇有功者。除破格施恩外。并发给内帑奖赏。将士炎暑从军。已先赏给江南福建、广东各营平安丹各十五匣。其余各省。以次给赏。著即传知各军知悉。电寄　　

○又谕、前令黄少春带勇赴粤。现在江南防务紧要。著将所拨三营。及另募二营。均由黄少春统带。留于江南。随同曾国荃办理防务。暂勿赴粤。　　

○江甯将军因病乞休。允之。调绥远城将军丰绅为江甯将军。以镶黄旗蒙古都统克蒙额为绥远城将军。　　

○戊辰。谕内阁、前据给事中邓承修、奏□□□尔□署广东运同方功惠等贪劣各款。当谕令张树声、倪文蔚、查奏。兹据奏称、查明该员等被□□□尔□各款。据实覆陈。并分别劾□□□尔□等语。代理广东归善县知县王序贤。于朱杨氏控案。既将监生林湛然拘押。并不审究虚实。分别详办。辄行释放。现据林桂常等、供有该员及跟役人等勒去银两情事。其亲至典史谭福祥家。查非因索取陋规起衅。惟据典史钟龙骧等各供呈缴银两。均应彻底根究。王序贤、著即革职。归案严行讯办。海阳县知县胡鉴。在南海县任内。查无擅将官地卖作马头情事。惟不亲勘河道。详察舆情。遽准发给照示。殊属荒谬。胡鉴著即革职。候补通判陈嵩寿。仍世居粤。历当局差。巧于营谋。不洽舆论。著以府经历县丞铨选。署运同候补知府方功惠。查无贪鄙近利实据。盐课奏销。因灾详请展限。尚非托词。现已交卸回省。著张之洞、倪文蔚、悉心察看。如果不堪造就。即行□□□尔□办。前署茂名县知县王其恒。查无重徵钱粮等款。惟于房书将已过割粮户。漏未注册扣除。毫无觉察。咎实难辞。王其恒著交部照例议处。现月　　

○又谕、前据给事中邓承修、奏□□□尔□广东巡抚裕宽。任用幕友。纳贿招摇。毫无闻见各节。当经谕令张树声查明具奏。兹据奏称、逐款访查。据实覆陈一摺。裕宽任用幕友沈彬。系照旧接用。并非任听盘踞。在粤数年。严核属吏。筹办要务。亦尚无瞻玩废弛情事。前经因病准予开缺。即著毋庸置议。幕友沈彬。虽查无包揽招摇劣迹。惟寄籍本省。家有富名。招引物议。又听其长子沈棪、充当州县幕友。实属不知远嫌。著即勒令立回浙江德清县本籍。伊子举人沈桐。与番禺县学附生沈棪。著一并改归原籍。幕友宋华廷。查无指使庇护蒙详等事。惟既招物议。其子宋寿嵩。系广东藩库大使。自不准听其游幕粤省。并著勒令回籍。与沈彬父子、概不准在粤逗遛。前署归善县知县徐殿兰。于差役被殴亲拏拒捕一案。并未查确。辄以约绅匿匪具禀。殊属冒昧。前署东莞县知县卢乐戌。于县差被殴毁票一案。仅据绅禀。敷衍了事。西湖村张姓滋事一案。并不亲往查办。草率完案。徐殿兰、卢乐戌、均著交部议处。前署惠州府知府刘溎年、兴甯县知县沈春辉、及幕友姚芰堂、候补知县张文翰、被□□□尔□各款。既据查明并无其事。均著毋庸置议。现月　　

○又谕、前据给事中邓承修、翰林院侍读杨颐、先后奏□□□尔□广东幕友、盘踞招摇各节。当谕令张树声、倪文蔚、确查具奏。兹据奏称、督抚幕友周筠。在粤有年。尚称熟习勤慎。去冬因病辞退回籍。其被□□□尔□恃势恣睢各款。彻查均无其事。宋彦超、高寿祥、所历各幕。并非周筠所荐。沈祖誉、汪士琅、陶栻、或暂时兼办。或传闻偶误。周寿清襄办高廉道幕。并无贻误招摇。现虽引嫌辞却。惟其人颇不理于众口。其余各府州属。闲有因瘠苦＜闲＞缺。道途较近。平行衙门。彼此相邀兼办者。尚属无关弊窦等语。此案既据张树声、倪文蔚、查明具奏。所有查无其事之周筠。及非周筠所荐之宋彦超、高寿祥。均著免其置议。沈祖誉、汪士琅、陶栻、著一并免议。周寿清著勒令回籍。广东各幕。上下兼充。积习相沿。以致公牍多所窒碍。殊于吏治民生。毫无裨益。著该督抚等严定章程。嗣后不准兼充。以杜弊端。现

月

　　

○又谕、步军统领衙门奏、拏获结夥行劫、伤毙事主盗犯、请交部审办一摺。所有此次拏获之孟山即孟三儿、又名孟小山、王四即王桂儿、王五即铁洛五、均著交刑部严行审讯。按律惩办。其未获之二马等犯。仍著严缉务获归案究办。另片奏、拏获此案之已革都司史元兴等。原□□□尔□疏防处分。可否俟定案后。奏请开复等语。著俟刑部定案后。由该衙门奏明请旨。现月　　

○谕军机大臣等、前据丁宝桢奏、前藏喇嘛。攘夺巴勒布商民财物一案。请派大员办理。当派道员丁士彬前往查办。兹据色楞额等奏、巴勒布所失财物。已允议让。尚须赔偿汉银十八万三千余两。该商上仅认筹银八万三千余两。分年归还。一面另行筹捐。以备拨发。第恐此案反覆靡定。色楞额现赴济咙边界督办。傥捐项不能足数。惟有恳恩训示办理等语。巴勒布商民被劫一案。必须妥速了结。庶免日久生变。色楞额现已前往。丁士彬谅亦驰赴该处。即著该大臣会商丁士彬。妥为筹办。并咨商丁宝桢。悉心酌核。奏明办理。至此项赔款。除该商上认筹外。著仍遵前旨。由川省先行筹垫。令藏中分年归还。以清款项。将此由五百里各谕令知之。　　

○以理藩院尚书昆冈为崇文门副监督。　　

○以右翼前锋统领尚宗瑞为镶黄旗蒙古都统。　　

○旌表节妇京师镶蓝旗汉军誊录官蒋寅启妻何氏。奉天锦县贡生魏春妾张氏。摺包　　

○己巳。谕内阁、张树声、倪文蔚奏、摉剿会匪。全股歼散。捕获首要。请将出力阵亡员弁。分别奖恤一摺。本年正月闲。广东归善县稔山地方。会匪滋事。句结党与。煽惑乡民。蔓延百数十里。胆敢聚众施放枪炮。抗拒官军。经张树声等调集水陆各军。及地方文武各官。督率乡团。合力剿捕。先后擒获匪首黄阿春等。分别正法讯办。并获匪徒一千一百余名。匪船十三号。勒缴炮械各件。现在余匪歼散。地方一律肃清。办理尚为迅速。仍著该督抚督饬兵团。实力摉捕。务绝根株。并将团练保甲诸事。认真办理。以靖地方。所有出力之尽先副将黄金福。著以总兵记名＜闲＞放。把总邓吉晖。著俟补千总后以守备补用。先换顶戴。千总何世昌。著以守备遇缺即补。其余出力员弁绅团。著准其择尤保奖。毋许冒滥。至原□□□尔□革职前署惠州协副将候补游击王荣武。尽先参将范邦达。原□□□尔□摘去顶载前署归善县知县邹之麟。均著准其开复。其阵亡之外委朱贵等。均著交部照例议恤。另片奏、失察之地方文武各员。请旨分别办理等语。此次该地方匪党滋事。文武各官。一经访闻。即行禀请派兵剿捕。虽已失察于前。尚知愧奋于后。功过尚足相抵。著准其宽免失察处分。其平海营守备吴全耀。至范和冈遇匪拦截。始行觉察。前管碧甲栅盐大使诸棨森。平日办理盐务。既未妥协。于此案竟无只字禀报。均属颟顸已极。吴全耀、诸棨森、均著即行革职。以示惩儆。现月　　

○又谕、顺天府府丞杨颐奏、化州税厂、私税谷船。请饬查禁一摺。据称广东高州府属化州罗江税厂。私收谷船挂号钱文。自署知州阎兆桂为始。逐渐加增。每年数逾巨万。屡经上控。大吏置若罔闻。请饬查明禁革。并将作俑收税之员严□□□尔□等语。私收税项。例禁綦严。若如所奏。苛敛病民。殊属不成事体。著该督抚查明化州税厂。私收谷船挂号钱文。如果属实。即著严行禁革。并将创议私收之前署化州知州阎兆桂□□□尔□处。至所称罗江税货。请饬遵照户部定例。详刻木榜晓谕等语。并著该督抚饬属妥为办理。以杜弊端。现月　　

○又谕、御史方汝绍奏、司坊承办案件。夤夜传人。往往书吏串通作弊。胥役恐吓取财。靡所不为。请饬严禁等语。著五城御史查明禁止。如有前项情弊。即著从严□□□尔□办。现月　　

○又谕、御史方汝绍奏、部员资深先班次。办理未合例章。请饬厘定一摺。著吏部议奏。现月　　

○谕军机大臣等、绍祺奏、调派官兵会剿贼匪。继格奏、兵勇剿匪获胜各一摺。多伦厅附近地方。游民聚众滋事。经继格派员督带兵勇。在刘家营一带。及亦峰县属地方。叠次剿匪获胜。屡有擒斩。并摉获杨步澐贼党多名。惟匪首均未就获。匪众聚至一二千人之多。亟应迅速扑灭。著李鸿章、绍祺、继格、严饬派出各军。合力跟踪追剿。严密摉捕。并著李鸿章饬催王可升。迅即前往会剿。务将匪首宋敬思、杨步澐等。悉数弋获。克日歼除。毋留余孽。以靖地方。不准稍有玩误。据绍祺奏、请饬直隶拨给洋马枪一千杆铅药铜帽五万出。著李鸿章酌量拨给。其所饬拨饷银。已谕令户部议奏。请拨军火等件。并谕令工部神机营酌拨矣。将此由五百里各谕令知之。现月　　

○又谕、有人奏、署安徽寿州知州沈庆立。庸懦无能。不理民事。履任半年。从未出城一行。于四乡呈报盗劫之案。皆延置不问。请饬撤省察看等语。著孙毓汶、乌拉布、抵安徽后。就近确查。据实具奏。将此各谕令知之。　　

○以镶蓝旗护军统领托伦布为右翼前锋统领。正黄旗汉军副都统湍多布为镶蓝旗护军统领。　　

○调正蓝旗满洲副都统松溎为正黄旗满洲副都统。镶黄旗蒙古副都统熙敬为正蓝旗满洲副都统。记名副都统倭恒额为镶黄旗蒙古副都统。　　

○庚午。谕内阁、顺天学政孙诒经奏、遵旨保举人才一摺。内阁侍读学士邓承修左庶子盛昱。福建台湾道刘璈。安徽庐州府知府黄云。均著交军机处存记。另片奏、直隶武强县教谕潘恩增。品诣笃诚。介然不苟。请给予虚衔等语。潘恩增著赏给内阁中书衔。以示奖励。现月　　

○谕军机大臣等、法使巴德诺。现在上海。著授曾国荃为全权大臣。克日前往与议详细条约。并派陈宝琛会办。派邵友濂、刘麒祥、随同办理。所索兵费恤款。万不能允。告以请旨办理。条约最要者。越南照旧封贡。刘永福一军。如彼提及。答以由我措置。分界应于关外留出空地。作为瓯脱。云南运销货物。应在保胜开关。商税不得逾值百抽五之法。以上各节。切实辩论。均由电信请旨定夺。需用繙译。总署前派福连在津。现令携带＜闲＞明条约。及往来照会文件。前往备查。并谕李鸿章加派繙译一人同往。曾国荃出省后。江海防务。责成李成谋、李朝斌妥办。如所议无成。曾国荃、陈宝琛、即回江甯布置。切勿登彼船只。受其挟制。现在福州马尾有警。如二十八九日已有开仗之信。曾国荃即无须赴沪。电寄　　

○又谕、本日已有旨派曾国荃为全权大臣。议办详细条约。著派陈宝琛会办。并派苏松太道邵友濂。四川候补道刘麒祥。随同办理。锡珍、廖寿恒、著俟交查事件完竣。即行回京。电寄　　

○又谕、有人奏、江西巡抚潘霨、于查覆御史谭承祖所奏书差肆扰一摺。胸存成见。故作翻案。其于筹办灾区覆陈摺内。语多粉饰欺罔。信用知县高隆谦、孟庆云二员。凡调缺等事。皆孟庆云为之关说。得贿甚多。请派大员查办等语。前因有人□□□尔□奏潘霨办事率多乖谬等情。当经谕令孙毓汶等查明具奏。兹复有人奏□□□尔□。著孙毓汶、乌拉布、于查明湖北事件完竣后。即行先往江西。按照所□□□尔□各节。同前次奏□□□尔□之案。一并确查。据实具奏。毋稍徇隐。另片奏、广信府知府董兆奎。办理上饶县育婴会。勒捐多金。除归公外。皆入私橐。平日审案。虐用非刑。伊侄在署。干预公事。又奉旨勒令回籍之劣幕高隆。闻仍盘踞省城广通声气各等语。并著该侍郎等。确实查明。一并□□□尔□办。原片三件。均著钞给阅看。将此由四百里各谕令知之。现月　　

○又谕、内阁学士周德润奏、敬陈紧要八条一摺。条陈各节。不无可采。惟该学士现在总理衙门行走。所奏半系该衙门应办之件。既有所见。何不与诸大臣等会商办理。辄即单衔具奏。究属非是。周德润著传旨申饬。洋务
  </div>
  <div class="pagination">
   <a href="清实录光绪朝实录_page332.html">
    上一页
   </a>
   <span>
    ...
   </span>
   <a href="清实录光绪朝实录_page328.html">
    328
   </a>
   <a href="清实录光绪朝实录_page329.html">
    329
   </a>
   <a href="清实录光绪朝实录_page330.html">
    330
   </a>
   <a href="清实录光绪朝实录_page331.html">
    331
   </a>
   <a href="清实录光绪朝实录_page332.html">
    332
   </a>
   <span class="current-page">
    333
   </span>
   <a href="清实录光绪朝实录_page334.html">
    334
   </a>
   <a href="清实录光绪朝实录_page335.html">
    335
   </a>
   <a href="清实录光绪朝实录_page336.html">
    336
   </a>
   <a href="清实录光绪朝实录_page337.html">
    337
   </a>
   <a href="清实录光绪朝实录_page338.html">
    338
   </a>
   <span>
    ...
   </span>
   <a href="清实录光绪朝实录_page334.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
