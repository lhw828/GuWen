<!DOCTYPE html>
<html>
<head>
    <meta charset="UTF-8">
    <title>通志 - 第 39 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 39 页/共 155 页</h1>
    <div class="content">　　韩邑
　　平氏【姬姓韩哀侯少子婼食采平邑因以为氏秦灭韩徙下邑汉有丞相平当生晏司徒北齐有平筌望出河内燕郡宋朝登科平天倪大名府人】横氏【风俗通云韩公子咸号横阳君子孙氏焉】
　　魏邑
　　邺氏【魏邑名今为相州治县风俗通汉有梁令邺鳯】信氏【风俗通魏公子信陵君之后】
　　赵邑
　　马氏【即马服氏嬴姓伯益之后赵奢封马服君因以为氏或去服为马秦灭赵奢孙兴徙咸阳】雎氏【息为切赵大夫食采于睢邑因以命氏】蔺氏【姬姓韩厥元孙曰康仕赵食采于蔺因氏焉康裔孙相如为赵上卿子孙仕秦随司马错伐蜀因家成都望出中山华隂宋朝登科蔺中谨开封人蔺中行永静人】鹿氏【赵大夫食采五鹿因氏焉汉有巴郡太守鹿旗子孙因家焉又阿鹿元氏改为鹿氏后魏黄门侍郎鹿悆宋朝鹿稹登进士第又有鹿元规单州人鹿敏求陈州人】武成氏【嬴姓风俗通赵平原君胜封武成君因氏焉】鄡氏【苦遥切赵大夫食采深泽鄡邑因氏焉孔子弟子鄡单字子家望出太原钜鹿】
　　秦邑
　　衙氏【嬴姓秦穆公子食采于衙因氏焉其地即彭衙也同州白水东北六十里有彭衙城汉有长平令衙谨卿七世同居蜀志晋有督防衙传望出江夏】武安氏【芊姓秦将白起封武安君因氏焉汉有千乗侯武安防】华阳氏【秦宣太后弟封华阳君子孙氏焉汉有諌议大夫华阳通】泾阳氏【秦宣太后弟封泾阳君因氏焉汉有驸马都尉泾阳犨】髙陵氏【嬴姓秦昭王弟封髙陵君因氏焉汉有諌大夫髙陵显】
　　诸国邑
　　通氏【巴大夫食采于通川因氏焉】谯氏【曹大夫食采于谯因氏焉汉谯隆为上林令以忠諌拜侍中望出巴西谯国宋朝登科谯南薰】鄾氏【邓大夫食采鄾邑子孙因氏焉杜预云地在邓县南沔水之北】酂氏【音钻海西先贤传酂授字仲华渔阳人】县氏【或为平声其先有为县大夫者望出扶风风俗通县成父孔子门人汉有甘陵相县芝吴中书令县黙】郦氏【黄帝之后支孙食采于郦因氏焉汉有广野君郦食其沛人弟商右相曲周景侯生寄一名况食其子疥封髙梁侯传封三代后魏郦道元字善长注水经官至御史中丞望出新蔡宋朝登科郦因江陵人】取虑氏【徐偃王子食邑取虑因氏焉姓纂云今临淮有此姓】蓟氏【邑名在燕地神仙传有蓟子训望出内黄】鲜于氏【子姓鲜音仙商后周武王封箕子于朝鲜支子仲食采于于子孙以鲜于为氏宋庆歴登科有鲜于绰郑州人政和有鲜于陶宣和有鲜于先知并阆州人】鲜氏【音仙鲜于氏之后亦为鲜氏蜀李夀司空鲜思明望出南安宋朝登科有鲜洪范开封人熙宁有鲜符戎州人】毋邱氏【其先食采毌邱因氏焉宋朝登科有毋邱防政和有毋邱俨毌邱斌并阆州人】毋氏【毋邱氏或为毋氏唐开元补阙毋景洛阳人一云吴人宋朝毋湜直龙图阁又毋随登科望出平昌钜鹿】三乌氏【风俗通凡氏于职三乌五鹿有三乌大夫因氏焉汉有三乌羣为上郡计】渠邱氏【亦作着邱氏嬴姓莒国之君居于渠邱故谓之渠邱公今密州莒县有渠邱城英贤传彭城有渠邱氏】渔阳氏【燕大夫受封渔阳因以为氏汉有少府渔阳鸿北平人】堂邑氏【汉张骞使西域从百余人堂邑氏二人得还】
　　汉魏邑
　　泉氏【状云本姓全氏全琮之后琮孙晖魏封南阳侯食封白水遂改为泉氏然国语潞洛泉余满皆赤翟隗姓是则旧有泉氏矣后魏洛州刺史上洛侯泉企】揭阳氏【汉功臣安道侯揭阳定为南海揭阳令因氏焉】
　　以乡为氏
　　臣谨按封土之制降国而为邑降邑而为关内邑降关内邑而为乡降乡而为亭后世但知传国邑之封而失乡亭之防今自国至亭列五等
　　裴氏【嬴姓伯益之后秦非子支孙封乡因以为氏今闻喜城是也按闻喜解州六代孙陵当周僖王之时封为解邑君乃去邑从衣为裴裴衣长貌一云晋平公封颛帝之孙鍼于周川之裴中号裴君又唐开元右骁卫大将军疎勒王裴夷健之后为西域裴又后赵録有垒氏本姓裴改为垒自魏晋至周隋裴氏七代有传】陆氏【妫姓田敬仲之后也十一世齐宣王少子通封于平原般县陆郷即陆终氏之故地因以为氏通諡元侯生防侯发为齐上大夫生二子万臯臯孙贾为汉大中大夫万生烈为吴令迁豫章都尉既卒吴人思之迎其防葬于胥屏亭子孙遂为吴郡吴县人十世孙闶颖川太守生三子卭温威号颖川枝威生续扬州别驾生三子稠逄襃号荆州枝稠为荆州刺史二子肃谦肃为丹徒令号丹徒枝又代北有部落大人号步陆孤氏后魏孝文迁洛阳改为陆氏虏姓也】耨氏【广信都多此姓本姓陆避事改耨女玉切】厐氏【姬姓周文王子毕公髙之后其支庻封于厐因以为氏魏有厐涓赵有厐暖望出谯国】阎氏【姬姓武王封太伯曾孙仲奕于阎乡因以为氏又云昭王少子生而有文在其手曰阎康王封于阎城又云唐叔虞之后晋成公子懿食采于阎晋灭之子孙散处河洛然太伯无后武王克商求仲雍之孙叔逹之子周章封于吴为太伯后周章之弟曰虞仲封于虞为仲雍后未闻仲奕者也有文在手之言多为迂诞晋有阎没齐有阎职又有云中族后周赐姓大野氏隋复旧望出乐安】郝氏【出于赫胥氏太昊氏之佐也殷帝乙时有子期封太原郝乡因氏焉汉有上谷太守郝贤后汉有郝兰宋朝郝太冲雍熙二年及第郝居中景徳元年登第】尸氏【汉书尸佼晋人为商君师着尸子风俗通云其先封尸乡因以为氏齐相有尸臣】肥氏【恐其先有封于肥乡者战国防赵贤人肥义之后风俗通云汉有肥韶英布将肥赫又仁恕掾肥亲】资氏【黄帝之后食采益州资中因以为氏风俗通资成陈留人望出南阳会稽】郏氏【左传郑大夫郏张其先封郏乡因氏焉宋郏良子修辅并登进士第吴兴人望出荥阳武陵嘉祐有郏亶开封人绍兴有郏升卿平江人】胡毋氏【妫姓齐宣王封母弟于母乡其乡本胡国因曰胡毋氏汉有太史胡毋防】大陆氏【姜姓齐太公之后食邑陆乡因号大陆氏齐简公时有大陆子方】
　　以亭为氏
　　麋氏【楚大夫受封于南郡麋亭因以为氏或言工尹麋之后以名为氏望出东海南阳】采氏【黄帝封其子于右北平采亭因氏焉】俞豆氏【芊姓楚公子食采于南阳俞豆亭因氏焉】欧阳氏【姒姓越王勾践之后支孙封乌程欧阳亭因氏焉乌程湖州汉有欧阳和伯授尚书曽孙髙博士孙地余少府子政】
　　以地为氏【所居附】
　　傅氏【商相傅説之后筑于傅岩因以为氏唐傅防艺赐姓武氏】防氏【风俗通东防主以防山为氏秦有将军防骜生武武生恬皆仕秦望出安定宋防传祥符元年登科又有防汲台州人防着封州人】臣谨按防山在沂州费县西北八十里又有东防在费西北七十五里在防山之东主其山之祀者子孙因山为氏
　　陵阳氏【搜神记陵阳子明止陵阳山得仙其后因山为氏】少室氏【国语少室周为赵简子戎右】城氏【风俗通凡氏于事者城郭园池皆姓也】池氏【以所居为氏也汉有中牟令池瑗魏有城门侯池仲鱼望出西平今为福州大姓有池锷登科】涂氏【洪州人因水为氏宋朝登科涂天明涂正胜涂壎并抚州人】嵇氏【姒姓夏少康封子季杼于会稽遂为会稽氏汉初徙谯嵇山改为嵇氏又统嵇氏改为嵇氏宋翰林学士嵇颍】鲑氏【音圭以居鲑阳改为鲑氏后汉有鲑阳鸿为少府传孟氏易】桥氏【黄帝葬桥山子孙守冡因为桥氏汉有桥庇仁】乔氏【即桥氏也后周文帝作相命桥氏去木义取髙逺一云匃奴贵姓世为辅相宋朝有乔惟岳给事中】劳氏【其先居东海劳山因氏焉望出松阳】东关氏【晋有东关嬖五汉有将军北亭侯东关义】关氏【风俗通云关令尹喜之后也一云夏大夫关龙逄之后汉有长水校尉关阳蜀有前将军汉夀亭侯关羽望出陇西东海】颍氏【郑大夫頴考叔为颍谷封人故以为氏今许州长社有颍谷即其地也后汉颍容字子严着春秋释例望出陈留】狐邱氏【晋大夫狐邱林之后见世本英贤传曰出自狐邱封人之裔】邱氏【姜姓太公封于齐而都营邱其支庻居于营邱者遂以邱为氏其地在今齐州临淄或云潍州昌乐有营邱故城左传有邾大夫邱弱邱氏世居扶风又有邱林氏邱敦氏并改为邱氏虏姓也】壶邱氏【列子师壶邱子林郑人】桑邱氏【汉书桑邱公著书五篇姓纂云今下邳有此姓】龙邱氏【见风俗通汉有髙士龙邱苌吴郡人】蛇邱氏【见英贤传后汉河内太守蛇邱彧生重济北太守女适羊续重济北人】陶邱氏【帝尧子丹朱居陶邱因氏焉齐大夫陶邱徳汉侍御陶邱仁】于邱氏【其先家于邱因氏焉汉有宛朐令于邱略】苞邱氏【楚苞邱先生荀卿弟子】水邱氏【汉司校尉水邱崇】曹邱氏【汉书楚有曹邱生见季布传】楚邱氏【新序楚邱先生孟尝君时人】廪邱氏【齐大夫廪邱子之后见世本英贤传有廪邱充齐隠者】曼邱氏【齐士曼邱不泽汉韩信将曼邱臣】咸邱氏【齐有隠士咸邱防】浮邱氏【列仙传周太子晋时道士浮邱伯控鹤上嵩山汉书楚元王与申公学诗浮邱伯荀卿门人】安邱氏【汉有长陵三老安邱望之注老子行于世京兆人】淄邱氏【英贤传齐勇士淄邱许】稷邱氏【汉稷邱子得仙道】雍邱氏【晋郭黙将军雍邱洛】何邱氏【楚有何邱子后魏殿中将军何邱勍列威将军何邱寄】麦邱氏【英贤传齐桓公时贤人麦邱老】北邱氏　献邱氏　﨑邱氏　羌邱氏　逄邱氏　厚邱氏【并见姓苑】羑氏【地名羑里即文王所囚之地也居于此地者以羑为氏或言羑里狱官】绮氏【汉初四皓隠商山号绮里季其后为绮氏以季居于绮里也】
　　臣谨按四皓非显逹之人其初不得受氏之祖故以所居为氏此三代之事也如介之推烛之武冀芮颍考叔之类是矣
　　济氏【以所居近济水故以为氏襄阳有此姓见姓苑】巷氏【毛诗寺人巷伯之后】艾氏【晏子春秋大夫艾孔之后即左传裔欵也艾亦谓之艾陵齐鲁境上山风俗通厐俭母艾氏南燕有牙门艾江又东平太守艾铨唐有侍郎御史艾敬直北平人宋朝艾颍为御史元豊登科艾早真州人元祐艾与言沂州人望出陇西河南天水又河南官氏志艾斤氏改为艾氏】柘氏【楚大夫以地为氏急就章汉有柘温舒望出武陵】烛氏【郑人烛之武不得氏以其居于烛地故言烛之者犹言介之推佚之狐也】氏【所嫁切风俗通云新郑人杨村在县西二十五里】阙氏【风俗通阙党童子之后汉有荆州刺史阙翊汉书艺文志阙子著书后汉末阙宣下邳人王僧孺百家谱云萧逺娶下邽阙氏之女】辟闾氏【姬姓衞文公支孙居楚邱营辟闾里因为辟闾氏焉汉书儒林传太子少传辟闾曽孙某为昌邑王太傅】申屠氏【姜姓周幽王申后兄申侯之后支子居安定屠原因以为氏一说申徒狄夏贤人后音转改为申屠氏又有作胜屠者或云申屠楚官号】申徒氏【风俗通云本申徒氏随音改为申屠氏申徒狄夏贤人也汤以天下授之耻不以义闻已自投于河庄子申徒元者鄚人也汉有西屏将军申徒建】东门氏【姬姓鲁庄公子公子遂字襄仲居东门号东门襄仲因氏焉汉有荆州刺史东门云又有东门京善相马】西门氏【郑大夫居西门因氏焉列子有西门子魏文侯时西门豹为邺令汉王莽时有西门息神仙传有西门惠宋祥符登科西门治大观有西门解濵州人】西氏【姓苑云西门豹之后改为西】南门氏【见姓苑】北门氏【左传有北门驷尸子有北门子庄子有北门成】阳门氏【礼记阳门介夫之后】桐门氏【子姓左传宋乐大心为右师食采桐门因氏焉】夷门氏【史记魏隠士侯嬴为夷门门者因氏焉】阙门氏【汉书儒林传胶东内史阙门庆忌邹人申公弟子也】木门氏【宋公子食采木门因氏焉说苑衞大夫有木门子髙】逄门氏【汉书古今人表有逄门子豹艺文志逄门子着兵法】胥门氏【左传吴大夫胥门巢之后也】弋门氏【姓苑云汉阳人】雍门氏【齐顷公之子公子胜居雍门故为雍门氏战国防雍门周以鼓琴干孟尝君说苑齐有雍门子秋】耏氏【宋有耏班以其守耏门故以为氏汉功臣表芒侯耏跖生昭昭生申尚景帝女南宫公主】门氏【周礼公卿之子入王端门敎以六艺谓之门子其后为氏后魏有门文爱今望出河南又庐江河南官氏志有叱门氏改为门氏又有吐门氏改为门氏又有库门氏改为门氏】东宫氏【东宫得臣齐大夫也其后东宫得疾隠嵩山年三百嵗】西宫氏【见姓苑】南宫氏【姬姓孟僖子之后也或言文王四友南宫子之后宋有南宫长万南宫牛仲尼弟子南宫縚字子容鲁人宋天圣登科南宫诚庆歴有南宫觐洪州人绍兴有南宫瑞】北宫氏【姬姓衞之公族也左传有北宫奢汉书有北宫伯子晋有西河太守北宫协前凉有防军北宫萌】东郭氏【姜姓齐公族桓公之后也齐大夫东郭书见左传又大陆子方号东郭贾齐人庄子有东郭子魏文侯时有东郭子方东郭惠见说苑】西郭氏【姓氏英贤传云齐有贤者居西郭因氏焉汉有谒者仆射西郭嵩晋有秘书西郭阳北海人何承天云西朝名士也】南郭氏【庄子有南郭子綦左传有南郭偃南郭且于】北郭氏【左传齐大夫北郭子车之后也子车名佐生北郭启说苑齐人有北郭骚与晏子为友】东闾氏【东闾子尝富贵后乞食于道曰吾为相六年未尝荐一士见说苑】西闾氏【说苑有西闾过】屋庐氏【晋贤人屋庐子著书言彭之法】市南氏【左传楚人有市南宜僚亦见庄子】社南氏【其先齐倡见风俗通又姓苑云扶风安陵有社南氏】社北氏【风俗通与社南皆齐倡也汉有髙炀娶扶风社北氏】臣谨按优倡依社而居则其志可知也
　　三邱氏【蜀志有三邱务】三州氏【孝子传有三州昏】延陵氏【姬姓吴季札居延陵因氏焉亦为延州来氏吕氏春秋延陵玉赵襄子谋臣】于陵氏【姜姓风俗通陈仲子齐世家辞爵灌园于于陵子孙氏焉】平陵氏【史记平陵老之后】梁垣氏【陈留风俗传周毕公后有梁垣演居大梁之墟子孙因氏焉汉光武时侍御史梁垣列字惠伯又武陵太守梁垣成】蒲圃氏【鲁地以所居为氏】东方氏【风俗通伏羲之后帝出于震位主东方子孙因氏焉宋嘉祐登科有东方頴叔梓州人熙宁有东方晖开封人】西方氏【姓苑云少昊金天氏位主西方金因氏焉宋朝登科西方琥淄州人】九方氏【列子秦穆公时九方臯一名歅善相马】东里氏【姬姓郑大夫子产居东里因氏焉曹瞒状有南阳太守东里昆泰始先贤状有东里冕魏志有东里衮】百里氏【风俗通秦大夫百里奚之后其先虞人家于百里因氏焉后汉徐州刺史吉阳亭侯百里嵩陈留人】东乡氏【宋大夫东乡为人之后见世本汉有并州防军东乡子琴髙密人见英贤传】西乡氏【风俗通宋大夫西乡错之后见世本尸子有隠者西乡曹】南乡氏【晋髙士居隠南乡因氏焉后汉有羽林左监南乡槐】北乡氏【见姓苑】东野氏【家语有东野毕弋东野稷见庄子】西野氏　南野氏　北野氏【并见姓苑】北唐氏【英贤传曰晋有髙人越者隠伏于北唐因氏焉汉有北唐子真治京氏易】北海氏【英贤传曰古有刘河者处于北海其后以为氏吴大夫有北海子髙】成阳氏【见姓苑汉有安阳防军成阳恢生谒者仆射升河东人】濮阳氏【其地在今澶州后汉外黄令牛述以濮阳潜为主簿】鲜阳氏【汉有扬州刺史鲜阳戬孙滔武骑常侍】鲑阳氏【音珪汉有少府鲑阳鸿治孟氏易】梗阳氏【晋有梗阳巫臯汉有侍御史谒者梗阳真】落下氏【汉武帝时落下闳善天文地理歴数巴郡阆中人神仙传有落下公】田氏【王莽时临淮田仪为盗贼】甪氏【亦作甪里氏汉初商山四皓有甪里先生以其所居在甪里后汉有甪若叔者其后也】禄里氏【即甪里也以甪音禄故亦作禄神仙传有禄里先生】绮里氏【汉商山四皓绮里季之后】夏里氏【四皓夏里黄公河内人】樗里氏【亦作樗氏嬴姓秦丞相樗里子之后也名疾秦惠文王弟】桐里氏【见英贤传后汉御史中谒者桐里斥生儒议郎晋博昌令桐里夫并河东人】空同氏【世本云子姓盖因空同山也】延州氏【姬姓吴季札居延州来因氏延州】郄州氏【世本晋郄豹孙歩杨生郄州因氏焉】阪上氏【上党屯留人其先居阪上因氏焉晋惠帝时有殿中将军阪上嚣】铅陵氏【吕氏春秋有铅陵卓子】
　　以姓为氏【氏附】
　　姚氏【虞之姓也虞舜生于姚墟故因生以为姓后世亦有以为氏者左传郑大夫姚句耳是也汉有谏议大夫姚平舜后胡公封陈至敬仲仕齐又为田氏至田丰王莽封为代睦侯奉舜后子恢避莽乱居吴郡改姓妫氏五代孙敷又为姚氏】
　　臣谨按虞有二姓曰妫因姚墟之生而姓姚因嬀水之居而姓嬀故姚恢改姓为嬀而嬀皓又改姓为姚知姚与妫二姓可通
　　嬀氏【帝舜之后也舜居妫汭因以为姓或言舜生妫汭此姓也世亦以为氏后汉有妫皓改为姚氏文士传有妫览】姜氏【姓也炎帝生于姜水因生以为姓其后太公封于齐世与周鲁为婚姻歴二十九世为田氏所灭子孙分散或以国为氏或以姓为氏又桓庭昌唐上元中准制改为姜氏】归氏【姓也未详得姓之始左传胡子国姓归为楚所灭子孙或以国为氏或以姓为氏以姓为氏者世居吴郡】任氏【姓也未详因生之始然妊娠女子之事也姓女子之称也妊古作壬又作任或云黄帝二十五子十二人以徳为姓一为任氏六代至奚仲封薛又云黄帝之孙颛帝少子阳封于任故以为任氏又任为风姓之国实太昊之后主济祀今济州任城即其地也任姓之任与任国之任子孙皆以任为氏魏有任鄙汉有御史大夫广阿侠任敖武帝时有任安】风氏【姓也伏羲氏之姓任宿须句颛臾四国皆风姓风作□即古文风字世亦有此姓此虽姓也古之时亦有以为氏者黄帝之臣风后是也】姬氏【姓也帝喾生姬水因以为姓裔孙周文王三十余代至赧王子孙号姬氏汉有周子南君姬嘉唐水部郎中姬处逊世居长安开元初明皇以嫌名改为周氏望出南阳】嬴氏【伯益之后伯益作朕虞有功赐姓嬴氏汉有嬴公治公羊望出河东太原】
　　臣谨按嬴地名也杜预云泰山嬴县唐并入兖州博城博城今爲奉符以所居于嬴故因生以姓或言河间有嬴水故为瀛州即嬴姓所居之地
　　姓氏【齐人有此姓见汉书货殖传临菑姓伟赀五千万注云姓姓名伟】是氏【本氏氏齐大夫之后也吴志北海氏仪本姓氏孔融嘲之曰氏者民无上可改为是遂改焉仕吴官至侍中都亭侯唐天宝秘书少监是光又改姓齐又是云氏改为是氏亦有氏氏五代梁将氏叔琮氏延赏】子氏【帝喾之子契受封于商赐姓子汤有天下微子基宋世为子姓或以为氏又楚有屈建字子木公子申字子西皆为子氏左传鲁叔孙之车士有子商鉏家语注姓子名商鉏郑大夫子人九子熙子丁子上又宋有子韦明天文宋朝皇祐九年子元瑜登科开封人】芈氏【楚姓也陆终之子季连之后也陆终娶鬼方之女孕而不育十一年开左脇出三人焉又开右脇出三人焉第六子曰季连是为芊姓周文王时季连苖裔鬻熊为文王师事成王成王举文王劳臣封其裔子于丹阳是为楚国汉初楚怀王孙芊心项羽封为楚怀王后为义帝】
　　臣谨按三代之时男子未尝称姓支庻未尝称国秦灭六国诸侯子孙皆为民庻故或以国或以姓为氏所以楚之子孙可称楚亦可称芈
　　姒氏【伯鲧之姓鲧为尧崇伯赐姓姒氏其子禹受舜禅为夏家至桀而絶祀国为姒姓之后王莽时封夏后辽西姒丰为章功侯按官氏志姒亦改为似后魏渴侯氏改为似氏】隗氏【姓也赤狄姓隗潞子婴儿是也廧咎如东山臯落氏皆其别种而亦姓隗】允氏【允姓之戎居于州者其后以为氏或言允格之后】偃氏【臯陶生于曲阜是为偃姓六蓼皆姓之国祀臯陶文公五年楚灭之又国语舒庸舒鸠并偃姓吴有偃州员王莽时有偃参又有偃氏即偃之别族也公羊传有偃子臯为晋士官又有匽氏后汉匽皇后】秃氏【国语云祝融后八姓已董彭秃妘斟曹芊周皆灭之贾逵云秃彭姓别族也】姞氏【史记姞氏为后稷元妃南燕宻须皆姞姓之国后改为吉氏宋朝登科吉临泽州人】酉氏【黄帝十四子之一姓也见国语或作羑魏有陈留人酉收今望出太原】防氏【方几切见纂要又据此当是姓】漆氏【长狄侨如本鄋暪之国姓漆又为氏一云桼室女之后古有漆沈为鲁相或云即漆雕开亦单为桼氏宋有郎中令漆凯之望出南昌】弋氏【姓也姓纂云今蒲州有弋氏望出河东宋朝弋子元太平兴国二年登进士第】侯冈氏【地记苍颉姓侯冈氏居冯翊衙县】伊祈氏【尧之姓亦作伊祁】伊氏【即伊祁氏之后也裔孙伊尹名挚相汤生陟奋风俗通汉有议郎伊推又伊嘉为鴈门都尉石显党又伊娄氏改为伊氏宋朝登科有伊尚】己氏【音自己之己昆吾之姓也汉有太常卿己茂】嫪氏【郎到切按从女者姓也秦有嫪毐】
　　以字为氏
　　周人字
　　林氏【姬姓周平王庻子林开之后因以为氏开生林英英生林茂林庆世系甚明而谱家谓王子比干为纣所戮其子坚逃长林之山遂为氏按古人受氏之义无此义也鲁有林放仲尼弟子齐有林阮见说苑林类见列子林回见庄子林雍林不狃林楚世仕季氏故曰林氏之先皆季氏之良也然桓王之孙又有林茂林英者王子克之子也恐有差讹不应一族而同名氏者两人又有邱林氏改为林虏姓也】
　　臣谨按林氏在唐末为昌宗而特详着岂林宝作元和姓纂故尔然林氏出比干之子坚之说由宝传之也著书之家不得有偏徇而私生好恶所当平心直道于我何厚于人何薄哉
　　家氏【姬姓周大夫家父之后以字为氏又鲁有子家氏亦为家氏鲁之公族宋朝家静登进士第蜀人也又有家彬家仲并眉州人望出南安京兆】忌氏【风俗通周公忌父之后以王父字为氏】谋氏【风俗通云周卿士祭公谋父之后以字为氏】显氏【周大夫显父之后】旅氏【风俗通周大夫子旅之后汉高功臣昌平侯旅卿传封六代望出南安又共侯旅罢师传封四代】方氏【周大夫方叔之后以字为氏风俗通云方雷氏之后汉有方贺唐有诗人方干严州人宋朝方氏为着姓闽中为多望出河南】贲氏【县贲父之后风俗通鲁有贲浦贲音奔又音肥汉功臣表贲赫】槐氏【左传富父槐之后以王父字为氏槐音回】吉氏【尹吉甫之后也或云黄帝之裔伯鯈之后封于南燕赐姓姞氏后改为吉汉有汉中太守吉恪魏有吉茂晋有魏兴太守吉挹刘宋有将军吉干宋熙宁登科有吉甫绛州人绍圣有吉观国康国并通利军人建炎吉与忠兖州人】
　　鲁人字
　　施氏【姬姓鲁惠公之子公子尾字施父其子因以为氏齐有施常仲尼弟子汉有博士施讐】竒氏【伯竒之后以王父字为氏又后魏河南官氏志竒斤氏改为竒氏望出河南今开封有此姓宋朝登科竒轼代州人】为氏【姬姓鲁昭公子公为之后以字为氏后汉南郡太守为昆】贡氏【仲尼弟子端木赐字子贡其后以字为氏汉有御史大夫贡禹望出广陵琅邪】众氏【姬姓鲁公子益师字众仲亦曰众父以字为民众一音终】骞氏【风俗通云仲尼弟子闵子骞之后以王父字为氏闵损字子骞】颛孙氏【妫姓陈公子颛孙仕晋子孙氏焉颛孙师字子张仲尼弟子颛孙子英见说苑】公父氏【姬姓鲁季悼子之子靖字公父之后也】公之氏【姬姓季悼子之子鞅字公之之后是也】公石氏【姬姓悼公子坚字公石之后也】公索氏【鲁有公索氏将祭而亡其牲见家语】公伯氏【鲁有公伯寮仲尼之弟子】公慎氏【鲁有公慎氏】公输氏【鲁公输般之后也】公西氏【见姓苑鲁有公西赤子华公西蒧子上并仲尼弟子】公罔氏【仲尼时鲁有公罔氏】公冶氏【公冶长齐人仲尼弟子】公祖氏【仲尼弟子公祖句兹鲁人见纂要】公羊氏【鲁有公羊高子夏弟子注春秋】公良氏【仲尼时鲁人公良孺】公齐氏【仲尼弟子公齐定】公山氏【鲁有公山不狃为季氏宰】公仪氏【公仪仲子鲁人见礼记史记公仪休为鲁相】公沙氏【后汉辽东属国都尉公沙穆北海胶东人】公玉氏【玉音肃黄帝时公玉带造明堂】少施氏【姬姓世本鲁惠公子施父之后】夏父氏【鲁大夫夏公弗忌宋大夫夏父征】子服氏【姬姓鲁桓公之子公子庆父元孙孟懿伯字子服其后以为氏】子家氏【姬姓鲁庄公之孙公孙归父字子家其后为子家氏】子桑氏【鲁大夫子桑伯子之后也秦公孙枝字子桑其后亦氏焉庄子有子桑雩】子阳氏【姬姓鲁公族有子阳者其后以王父字为氏】子叔氏【姬姓鲁文公之子公子叔之子子叔声伯之后为子叔氏亦为叔氏】子士氏【姬姓鲁桓公之后叔孙氏之裔也叔孙成子为子士氏亦为叔孙氏】子言氏【姬姓鲁季平子生昭伯字子言其后也本季氏】子杨氏【姬姓世本季桓子生穆叔其后为子杨氏】子孟氏【姬姓鲁公子子孟之后见英贤传又齐简王时有子孟卿为大夫】子我氏【姬姓鲁叔孙成子生申字子我因氏焉又衞大夫有子我封人】子有氏【鲁有子有善祥见礼记宋有若是也又宋有子有防叔亦为有氏】子仲氏【姬姓风俗通鲁宣公子仲之后见毛诗】子羽氏【姬姓晋公族子羽之后为楚随邑大夫衞有行人子羽】
　　晋人字
　　张氏【世仕晋晋分为三又世仕韩此即晋之公族以字为氏者谱家谓黄帝子少昊青阳氏第五子挥为弓正观弧星始制弓矢主祀弧星赐姓张氏此非命姓氏之义也按晋有解张字张侯自此晋国世有张氏则因张侯之字以命氏可无疑也赵有张谈韩有张开地赵韩分晋皆张侯之裔也汉有张耳张释之后周改赐叱罗氏隋复旧】矫氏【晋大夫矫父之后汉有将军矫望后魏有矫慎扶风人郭颂世语北海有髙士矫应】嘉氏【晋大夫嘉父之后栾氏党也】胥氏【晋大夫胥臣之后以字为氏或言出赫胥氏之后宋有胥偃为翰林学士庆歴登科有胥世臣抚州人熙宁有胥彦回潭州人】先氏【晋大夫先轸之后世为晋卿汉有先虞宋有泸州人先诏登科】利孙氏【晋大夫公子利孙其后氏焉汉东莱太守任秉娶利孙氏】防氏【防亦作丕晋大夫防郑之后也】
　　臣谨按防郑亦曰防郑父名字通称也父者男子之羙称则知自称为防郑人称之曰防郑父
　　叔带氏【嬴姓赵夙字叔带以字为氏齐大夫有叔带子庄父为宰御见说苑】叔向氏【晋羊舌大夫之后羊舌字叔向以字为氏】叔鱼氏【晋羊舌大夫之后也羊舌鲋字叔鱼】
　　衞人字
　　孙氏【姬姓衞武公之后也武公和生公子惠孙惠孙生耳为衞上卿食邑于戚生武仲亦曰孙仲以王父字为氏孙仲生炎曰孙昭子自昭子六世至孙嘉世居汲郡晋有孙登即其裔也又有孙氏芊姓楚令尹孙叔敖之后也又有孙氏妫姓齐陈敬仲四世孙孙桓子无宇之后也或言桓子之子书戍莒有功齐景公赐姓孙氏非也以字为氏何用赐为此当是桓子祖父字也桓子曾孙武以齐之田鲍四族谋为乱奔吴为将武之子明食邑于冨春自是世为富春人】弥氏【姬姓史记衞公孙弥牟弥牟孙子瑕以王父字为氏】臣谨按王父字为氏者皆公子也诸侯支庻之子为所始之宗故以其字为氏今弥牟者公子郢之子灵公之孙也以此则知亦有以公孙之字为氏者
　　析氏【衞公族大夫析朱鉏之后也朱鉏公子黒背之孙以王父字为氏齐有大夫析归父后汉析像通京氏易像者郁林太守析国之子也广汉雒县人像入后汉方术传望出广汉西河也】
　　臣谨按郑公孙黒字子晳楚公子黒肱亦字子晳今析朱鉏乃公子黒之子疑析即黒之字耳晳亦作析
　　石氏【姬姓靖伯之孙石碏有大功于衞世为衞大夫齐有石之纷如楚有石奢石乞郑有石申父石癸石楚石制石首石周有石速石张石尚汉有石奋生建庆号万石君五代石氏建国号晋又乌石兰氏改为石氏】
　　臣谨按晋扬食我字伯石郑公孙段字子石则知此之为石者必其字也
　　南氏【姬姓衞灵公之子公子郢字子南以字为氏或言周宣王南仲之后又鲁亦有南氏又楚有子南氏亦为南氏是皆以字为氏者或言晋高士居隠于南乡因以为氏此以乡为氏者姓源韵谱云盘庚妃姜氏梦龙入怀因孕十二月而生手把南字长荆州因号南赤龙此里巷之言也六国时有南公子著书言五行隂阳之事汉有南竭为北平太守又有南季善算王莽时有南观观一作欢后汉有南韬为雍州刺史南纂为平昌太守唐有南霁云忠义之士宋朝南楚南翥登进士第望出汝南宣和有南得臣燕人望出汝南又姓源韵谱云亦改为宇文氏】子南氏【衞灵公之子公子郢之后为子南氏郑穆公之孙公孙楚之后为子南氏姬姓也楚庄王之子公子追舒之后为子南氏芊姓也】子玉氏【姬姓衞大夫子玉霄之后秦穆公时大夫有子玉房】子伯氏【姬姓衞大夫子伯季之后魏有子伯先子夏门人居西河】子齐氏【姬姓衞公族也】公南氏【姬姓衞献公之子楚字公南生子牟为公南氏】公叔氏【姬姓衞献公之公子当字公叔之后】公孟氏【姬姓衞公孟絷之后也】公明氏【衞大夫公明贾】公文氏【衞大夫公文要】公析氏【姬姓衞公子黒背字子析之后也】
　　郑人字
　　游氏【姬姓郑穆公之子公子偃字子游其后以王父字为氏郑大夫游吉裔孙寻汉御史中丞后汉有游因前赵有游子逺前燕有游宗皆为股肱之任】国氏【姬姓郑穆公之子公子发字子国其后以王父字为氏齐有国氏姜姓其先共伯齐之公族也髙氏国氏世为齐上卿盖天子所以命相齐者故曰有天子之二守国髙在宋朝登科国鼎臣海州人国经衡州人又有国宗望出下邳乐安】驷氏【姬姓郑穆公子子驷之后也公子騑字子驷其孙驷带驷乞以王父字为氏汉恩泽侯表邬侯驷钧齐哀王舅】印氏【姬姓郑穆公子子印之后也公子防字子印其孙印段以王父字为氏望出冯翊南唐印粲登第宋朝有印况举进士江宁人】良氏【姬姓郑穆公子子良之后汉有河间相良就又有良贺】伯有氏【姬姓郑穆公元孙良霄字伯有之后也伯有为良氏复为伯有氏所以别其族】羽氏【姬姓郑子羽之后也汉有侠士羽公后魏官氏志弗羽氏改为羽氏望出河南】罕氏【姬姓郑穆公之子公子喜字子罕其孙罕虎罕魋遂为罕氏】子师氏【姬姓郑大夫子师仆之后也汉有北平太守子师将】子国氏【姬姓郑公子发字子国之后也亦为国氏】子罕氏【姬姓郑公子喜字子罕之后也或作子轩氏亦为罕氏】子孔氏【郑公子嘉字子孔之后也姬姓又有公子志谓之士子孔并穆公之子亦为孔氏】子游氏【姬姓郑公子偃字子游之后也亦为游氏】子驷氏【姬姓郑公子騑字子驷之后也亦为驷氏】子晳氏【姬姓郑公孙黒字子晳之后也】子丰氏【姬姓郑公子去疾字子丰之后也亦为丰氏】子人氏【郑子人九之后也亦为子氏】
　　宋人字
　　孔氏【子姓出宋闵公之后闵公生弗父何以有宋而授厉公三世生正考父传所谓三命滋益防者考父生孔父嘉为大司马鲁隠公三年宋穆公疾召孔父而属殇公焉桓三年宋华父督见孔父之妻子路目逆而送之曰羙而艶遂杀嘉而取其妻其子奔鲁嘉字孔父后世以字为孔氏又为孔父氏自孔父六世而生仲尼三嵗防父十九而娶娶一年而生鲤以哀公十六年四月己丑卒年七十三葬鲁城北泗上自汉以来孔氏袭奉百世不絶又衞有孔氏不知所出为衞世卿鲁文公元年孔逹始见传昭七年衞襄公夫人无子嬖人婤姶生孟絷孔成子梦康叔谓已立元余使羁之孙圉与史狗相之故孔氏之孙世为衞大夫又郑有孔氏穆公兰之后也穆公之子十三人其二皆为孔氏宋子生子曰公子喜字子孔遂为孔氏圭妫生子曰公子志字士子孔亦为孔氏后无闻】牛氏【子姓宋微子之后司宼牛父之子孙以王父字为氏赵有武灵王将军牛翦秦大儒有牛缺汉防羌校尉牛邯前秦有大夫牛夷北凉有郎中牛温后秦有牛犨淮南子有牛哀又有牛金之后逃难改姓牢氏又改为尞氏后复牛氏】乐氏【子姓宋微子之后戴公生公子衎字乐父子孙以王父字为氏曽孙乐莒莒孙喜字子罕燕有乐毅毅孙臣叔汉髙祖封为华成君裔孙恢宋朝乐史作寰宇记又有乐良乐泌登科乐希孟乐璠并卭州人】皇甫氏【子姓宋戴公之子充石字皇父其后以王父字为氏汉兴改父为甫后汉安定都尉皇甫儁生棱始居安定棱子彪有八子号八祖皇甫氏为着姓】灵氏【子姓宋大夫子灵之后也文公之子公子围龟字子灵以字为氏或曰齐灵公之后以字为氏者左传有灵輙】边氏【子姓宋公子城之后城字子边或言宋平公子御戎字子边以王父字为氏孙卭为司徒又周大夫有边伯】正氏【亦作政子姓宋正考父之后魏志永昌太守正帛宋登科正尹】禄氏【子姓风俗通云纣子武庚字禄父其后以字为氏泾阳有此禄姓亦出扶风又吐蕃酋长有禄东赞】乙氏【子姓商汤字天乙支孙因以王父字为氏前燕有防军乙逸今襄阳有乙氏又燕有鸿胪乙归扬威将军乙爱皆北狄种类又河南官氏志乙弗氏改为乙氏或云望出平原】鱼氏【子姓风俗通云宋桓公子公子目夷字子鱼子孙以王父字为氏汉有长安冨人鱼翁叔唐有鱼朝恩宋朝有御史中丞鱼周询开封人】事父氏【子姓宋人】子革氏【世本宋司城子革之后又曰季平子支孙亦为子革氏】子仪氏【左传宋桓司马之臣子仪克】
　　齐人字
　　庆氏【姜姓齐桓公之子公子无亏之后也无亏生庆克亦谓之庆父名字通用是亦以字为氏者望出广陵】
　　臣谨按诸侯之子称公子公子之子称公孙公孙之子以王父字为氏今无亏之子庆父其后为庆氏此又以父字为氏而不以王父字为氏也不可一槩言
　　贺氏【即庆氏也姜姓齐桓公之支庻也自齐庆父之后皆以庆为氏至后汉汝阴令庆仪即庆普之裔也仪之孙酺酺子侍中质避安帝父讳改为贺氏又后魏贺兰氏贺赖氏并改为贺氏虏姓也望出广平宋贺恂青州人庆歴登科贺理蔡州人熙宁登科贺旂元祐贺衞政和贺绂并齐人也贺宻贺天觉并宻州人宣和登科】尚氏【姜姓齐太公之后也太公号太师尚父支孙因氏焉后汉髙士尚长字子平望出汲郡清河上党】旗氏【风俗通齐卿公孙灶之孙乐施字子旗子孙以王父字为氏后汉有九江太守旗况】子旗氏【姜姓齐惠公曽孙栾施字子旗之后也本栾氏】子干氏【姜姓世本齐公子都字子干之后也】子工氏【姜姓世本齐顷公之子公子子共之后也】子泉氏【姜姓世本齐顷公之子公子湫字子泉之后也又子泉捷齐大夫见新序】子襄氏【姜姓齐惠公之子公子子襄之后也】子雅氏【姜姓齐惠公之孙公孙灶字子雅之后也】子尾氏【姜姓齐惠公之孙公孙虿字子尾之后也亦为髙氏】
　　邾人字
　　顔氏【曹姓颛帝元孙陆终第五子曰安安裔孙挟周武王时封之于邾为鲁附庸邾挟之后至于夷父字顔公羊谓之顔公子孙因以为氏据圈称陈留风俗传及葛洪要字皆如此云但谓顔为武公然邾自顔六世至文公蘧蒢始有爵諡武公之号未必然也王俭谱云顔氏出自鲁侯伯禽支庻食采顔邑因氏焉真卿尚书谱云未知俭何所慿故当依圈葛二家及旧谱为定仲尼弟子逹者顔氏八人四科之首称顔渊然惟齐鲁多顔氏岂其近于邾故顔公之子孙散在二国与汉有大司农顔异济南人顔驷江都人后汉顔良为袁绍将临沂人】
　　诸国人字
　　董氏【己姓或言姬姓黄帝之裔孙有叔安生董父其后遂为董氏又有陆终之子参故姓董周时为故国其后亦为董氏晋有董狐董安于汉有江都相董仲舒清河广川人后汉有董宣董钧宣陈留人钧犍为人晋有董京董飬又有范阳董秦大歴赐姓李氏】明氏【姬姓虞仲之后也有百里奚者为虞之公族大夫晋献公灭虞虏虞公及其大夫百里奚以媵秦穆姬自此遂为秦大夫奚生孟明视视名也明字也以字为氏宋朝有明镐参知政事熙宁登科明觌吉州人绍兴抚谕使明櫜潭州人】子臧氏【姬姓曹公子欣时字子臧之后也】子华氏【韩有子华子因以为氏焉】子州氏【庄子尧以天下与子州支父舜以天下与子州支伯】公賔氏【王莽校尉公賔就斩莽首传于宛就北海人】
　　陈人字
　　袁氏【亦作辕亦作爰妫姓舜后陈胡公之裔胡公生申公申公生靖伯十八世孙庄伯生诸字伯爰孙涛涂以王父字为氏世为陈上卿】辕氏【陈辕涛涂之后其详见袁氏谱史记儒林有辕固汉书有辕豊后汉功臣御儿侯辕终古】爰氏【即袁氏也陈胡公裔九代孙爰伯诸之后汉有爰盎楚人后汉侍中爰延陈留人魏郎中令爰节】占氏【陈子占之后以王父字为氏】子献氏【嬀姓世本陈桓公孙子献之后风俗通云齐大夫子献之后也楚文王之时子献辽为大夫】子占氏【世本陈桓子生书字子占之后也】子鞅氏【嬀姓陈倍公生简子齿为子鞅氏】子芒氏【妫姓陈僖公生盈字子芒之后也】子尚氏【妫姓世本陈僖公生廪邱子尚意兹因氏焉国语郑大夫子尚伯父】子禽氏【妫姓陈僖公生惠子子得为子禽氏】子舆氏【妫姓陈桓公生子石难为子舆氏】子寤氏【妫姓陈僖公生宣子其后为子寤氏】子沮氏【妫姓陈桓公生子舆为子沮氏】子宋氏【妫姓陈宣公生子楚其后为子宋氏】子夏氏【妫姓陈公子少西字子夏之后也】子枋氏
　　楚人字【秦人字附】
　　成氏【楚若敖之后以字为氏僖二十六年成得臣鬬宜申帅师灭防冬令尹子玉司马子西伐宋围缗二十八年晋及楚战于城濮楚师败绩子玉及连谷而死文五年成大心率师灭六十二年令尹大孙伯卒成嘉为令尹昭十二年或谮成虎于楚子成虎知之而不能行楚子谓成虎若敖之余也遂杀之又有郕国之后亦去邑为成又周成肃公成桓公未知其以字以邑与后汉成瑨魏有成济成倅】包氏【出自申氏楚大夫申包胥之后以字为氏宋朝包拯为枢宻副使庐州人】潘氏【芊姓楚之公族以字为氏潘崇之先未详其始或言毕公髙之子季孙食采于潘谬矣潘岳家风诗自可见晋亦有潘父恐自楚徃也汉有潘瑾后汉有潘勉又有破多罗氏改姓潘氏虏姓也宋朝潘羙为太师】乗氏【风俗通楚大夫子乗之后以王父字为氏又乗睢古贤人见世本汉有煮枣侯乗昌乗平声或音賸又有乗和治易为博士】椒氏【楚伍参之后也或为伍氏或为椒氏】囊氏【芊姓楚庄王子子囊之后也公子贞字子囊以字为氏孙囊瓦为令尹齐大夫囊带】叔敖氏【芈姓楚蚡冐之后也蒍艾猎为令尹字叔敖以字为氏】无钩氏【芊姓潜夫论云楚蚡冐生防章为王子无钩氏焉】若敖氏【芊姓楚君若敖之后也】
　　臣谨按若敖者楚君熊义字也或言楚国尊者称敖如霄敖郏敖之类是也
　　伯比氏【芈姓楚若敖之后也怀王时有大夫伯比仲华则知伯比虽以鬬氏传家而复以伯比为氏亦所以别族】子庚氏【芊姓楚公子午字子庚其后以王父字为氏】子季氏【芊姓楚之公族也】子西氏【芊姓楚公子申字子西之后也】子重氏【芊姓楚公子婴齐字子重之后】子期氏【芊姓楚公子结字子期之后也】子囊氏【芊姓楚公子贞字子囊之后也】桑氏【嬴姓秦大夫子桑之后也公孙枝字子桑以字为氏汉有御史大夫桑羊成帝时有桑钦撰水经三卷五代尚书令桑维翰望出
　　朝登邮人】
　　臣谨按以王父字为氏者公子之为王父者也今公孙枝之后亦用公孙字为氏
　　逢孙氏【英贤传秦大夫逄孙之后汉有陇西都尉逢孙依】








　　通志卷二十七
<史部,别史类,通志>
　　钦定四库全书
　　通志卷二十八
　　宋　右　廸　功　郎　郑　樵　渔　仲　撰
　　氏族略第四
　　以名为氏
　　臣谨按諡法起于周自尧舜禹汤之前虽天子亦以名呼故其后之人亦以名氏焉
　　古天子名
　　大庭氏【英贤传曰古天子号一云炎帝时诸侯】大氏【风俗通大庭氏之后又大填大山稽并黄帝师大款为颛帝师礼记大连东夷之子】怀氏【无怀氏之后吴志顾雍传有尚书懐叙望出河内宋政和二年怀芑登科陈州人】鬷氏【古鬷夷氏之后左传郑有鬷蔑晋有鬷戾】戏氏【伏羲氏之后也音羲亦去声魏志有戏志才颍川人】伏氏【风姓伏羲氏之后遂以为氏与任宿须句颛臾同祖又俟伏氏改为伏氏望出髙阳】宓氏【即伏羲氏之后也伏亦作宓仲尼弟子宓不齐字子贱鲁人后转为密】臣谨按伏宓同出伏羲氏异文者其后之人以别族也
　　有氏【风俗通有巢氏之后仲尼弟子有若鲁人汉有有禄】神氏【风俗通神农氏之后汉有骑都尉神曜姓苑云琅邪有神氏】轩辕氏【亦为帝鸿氏风俗通轩辕即黄帝也姓公孙或言姓姬宋祥符登科轩辕损】轩氏【即轩辕氏也亦省作轩氏汉有谏议大夫轩和宋登科轩彦绩】鸿氏【大鸿氏之后也大鸿即黄帝亦谓帝鸿氏左传衞有鸿聊魋齐有直閤将军鸿选】金氏【金天氏之后也黄帝之子元枵亦为少昊氏曰少昊挚亦为青阳氏己姓后为嬴姓鸟官汉功臣表有金安上望出渤海】青阳氏【风俗通青阳黄帝子也始得姓焉见国语汉有东海太守青阳愔又东海王国中尉青阳精宋咸平登科有青阳相元符有青阳囬陵井监人】青氏【即青阳氏之后亦为青氏宋登科青杰应天府人】娲氏【女娲氏之后】盘氏【盘瓠氏之后与冉元己李田为巴南六姓】昊氏【又作皥风俗通云昊英氏之后也一云少昊之后】少氏【少昊氏之后一云少典之后礼记少连善居防东夷之子】髙阳氏【髙阳氏之后吕氏春秋古辩士髙阳魋】颛玉氏【帝髙阳氏也黄帝之孙】
　　帝王名
　　臣谨按中古之前一代质于一代中古之后一代文于一代观尧舜禹汤犹且名焉则二帝之前良可知伏羲又曰太昊帝喾又曰高辛皆二命也尧曰放勋舜曰重华禹曰文命汤曰天乙从可知也
　　尧氏【帝尧之后也支孙以为氏望出河间上党】
　　臣谨按諡义起于周后人不知而作諡法以尧舜禹汤为諡误矣此皆名也
　　禹氏【姓姒夏禹之后也王僧孺百家谱云兰陵萧道游娶禹氏女南唐将禹万诚望出陇西】啓氏【姓姒夏后啓之后也后燕有啓仑】汤氏【子姓夏商之前未有諡法尧舜禹汤皆名也南史道人汤休唐贞元道人汤灵彻宋州刺史汤桑并吴人宋汤氏为着姓望出中山范阳】甲氏【子姓风俗通太甲之后一云郑大夫石甲之后】
　　臣谨按商人之道以实不以文故命名无义死亦无諡自太甲至帝乙纣辛几四十世惟以十日命生之与死皆以是己之所称人之所呼亦以是逮周生有名死有諡生以义名死以义諡生曰昌曰发死曰文曰武微子啓微仲衍箕子比干皆周人也故去其甲乙丙丁之类始尚文焉
　　沃氏【子姓风俗通商王沃丁之后神仙传沃焦吴人】槐氏【音怀夏王帝槐之后也其音囬者富父槐之后与此同文异音宋朝有尚书郎槐京】
　　古人名
　　力氏【黄帝臣力牧之后汉有鲁相力题汉末有力子都为盗今临安多有此姓】牧氏【黄帝臣力牧之后汉有越隽太守牧良】玉氏【音宿黄帝时公玉带造合宫明堂见尸子后为玉氏后汉司徒玉况字文伯】三苖氏【姜姓炎帝之后为侯国因氏焉】夷鼓氏【英贤传黄帝之子夷鼔之后国语秦大夫有夷鼔徳宜】畴氏【风俗通云挚畴之后或作俦】堪氏【姓苑古八元仲堪之后】颉氏【姓苑苍颉之后风俗通云颉衞古之贤人】仓颉氏【黄帝史官子孙氏焉冯翊县人】侨氏【风俗通黄帝孙侨极之后侨亦作蟜】蟜氏【音矫髙阳氏之元孙蟜牛之后舜之祖也礼记有蟜固汉有逸人蟜慎望出扶风】童氏【颛帝生老童其子孙以王父字为氏今建昌有此姓望出渤海】
　　臣谨按以王父字为氏惟见于周未知五帝之时有此义否
　　僮氏【即童也或从人以别其族汉有交趾刺史僮尹吴志丹阳僮芝自擅庐陵诈言被防为郡太守】老氏【风俗通颛帝子老童之后左传宋有老佐论语老彭即彭祖也或云老氏老聃老莱子之后并无闻焉以其老也故以老称之遂为氏】广氏【风俗通云广成子之后也】放氏【上音尧臣放齐之后也】奋氏【髙辛氏才子八元伯之后楚有奋】蓐氏【风俗通云蓐收之后】栗氏【栗陆氏之后也汉有栗融字容卿又有富人栗氏长安人汉景帝时栗夫人生临江王荣】尊卢氏【古太昊时诸侯】鬷夷氏【左传祝融董父之后为鬷夷氏】勾龙氏【共工氏之后勾龙为土正今社神也绍兴御史中丞勾龙如渊】熙氏【英贤曰帝喾使元冥为水正氏佐之因以为氏】脩氏【元防之佐有脩氏因以为氏焉】白防氏【史记秦嬴姓有白防氏】根水氏【世本老童娶根水氏】奔水氏【神农纳奔水氏为妃】列氏【亦作烈神农之世有烈山氏焉子孙为列氏郑有隠者列御寇著书八篇号列子晋有恊律郎列和善吹笙】夙氏【古夙沙氏之后衞有夙沙衞阍寺之属】訾氏【音紫风俗通帝喾妃訾娵氏女姓苑云今齐人汉功臣表有楼虚侯訾顺望出渤海姓苑云本姓祭以为不祥改为訾】蚩氏【蚩尤氏之后也】融氏【祝融氏之后也】勾氏【勾芒氏之后史记有勾疆宋登科勾希言又有勾土良益州人】尊氏【古尊卢氏之后也】浑沌氏【太昊佐浑沌氏也】屯氏【姓苑云浑沌氏之后去水为屯汉有太山太守屯莫巴都有后蜀法部尚书屯度望出巴郡】汪氏【汪芒氏之裔礼记有汪踦鲁人也宋朝为着姓】稽氏【黄帝臣太山稽之后风俗通云稽黄秦贤人也汉货殖有稽发】泠氏【风俗通云黄帝时典乐泠伦之后左传秦大夫泠至周有泠州鸠汉功臣下相侯泠耳元帝功臣驷望侯泠广又有泠褒泠丰宋登科有泠洙开封府人】冷氏【即泠氏又有作上音者前赵徐州刺史冷道江都人唐贞元兼监察御史冷朝阳吴人望出新蔡临安】伦氏【风俗通云黄帝乐人泠伦氏之后今密州多此姓唐监察御史伦庆京兆人】泠伦氏【黄帝乐官二名分为四氏所以别族】台氏【台骀之后汉有侍中台崇后汉髙士台佟晋有术氏台彦前赵録特进台彦髙五代有台蒙】囬氏【祝融子吴回之后】敳氏【八凯隤敳之后以王父字为氏】亷氏【颛帝曽孙大亷之后以王父字为氏赵有亷颇汉有亷丹亷范宋亷布登科楚州人亷操毅昌州人】
</div>
    <div class="pagination">
<a href="通志_page38.html">上一页</a><span>...</span><a href="通志_page34.html">34</a><a href="通志_page35.html">35</a><a href="通志_page36.html">36</a><a href="通志_page37.html">37</a><a href="通志_page38.html">38</a><span class="current-page">39</span><a href="通志_page40.html">40</a><a href="通志_page41.html">41</a><a href="通志_page42.html">42</a><a href="通志_page43.html">43</a><a href="通志_page44.html">44</a><span>...</span><a href="通志_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
