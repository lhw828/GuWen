<!DOCTYPE html>
<html>
<head>
    <meta charset="UTF-8">
    <title>满文老档 - 第 39 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 39 页/共 213 页</h1>
    <div class="content">格木布禄率五十人往寻制水银之人。河之彼岸有三百汉人渡向此岸，二百人留於彼处，另一百五十人前来探取消息。为格木布禄发觉，杀十五人，擒把总一名解来。经讯问供曰：“毛
文龙在铁山，并沿江驻兵警戒。朝鲜之三城皆叛，故将其杀之。”
诸贝勒曰：“边外各路无粮处之汉人，可以东京海州、耀州、盖州之仓粮粜之。大斗一斗收银一两。恐其不出耘田，故於购运粮食期间，先向有粮人借贷，俟取回所购之粮后偿还之。
凡诸申、汉人有粮之官员，可向各该处无粮之汉人粜粮。”
初九日，命诸贝勒及德格类阿哥、斋桑古阿哥、济尔哈朗阿哥、硕託阿哥等前往视察筑城之处。
诸贝勒曰：“我国之人丧殡之礼过於哀痛①。贝勒大臣病殁，勿庸告汗。凡未先告贝勒，而告於汗者罪之。汗非只一二人之父，乃举国之父也。为汗者事务多矣，一切国政要事尚且操劳不暇。生死乃天之定数，所有亲戚人等同居一城，孰有哀痛，则宜自身忍耐之，何必以其丧事告之？凡有病死，汗欲前往，而诸贝勒大臣等不加劝阻者，则以当事之贝勒大臣罪之。
父之面前宜报喜而勿报忧。国内不论长幼，禁止於丧殡时过分悲痛。此言非仅出於诸贝勒之口，乃当时汗因忧伤者众多，郁闷不乐而谕令我等众贝勒之言耳。嗣后，凡过於哀痛者罪之。为死者悲哀，即可使尔身将永生乎？”
十一日，升汉人千总为备御。该员曾奏曰：“英古勒岱牛录之千总职曾官耀，已全部追获并带来由红嘴叛逃之二百人。贺乐知道此事。又，曾捕杀毛文龙之奸细，共隐匿奸细者亦杀之。又，曾首告并杀死隐匿明帝赏给军士银九百两之人。从被杀者家抄没银九百两、牛四头、马二匹、骡三头、缎衣一百八十七件、毛青布三十疋、粮十三石。为嘉奖该首告之千总，赏银一百两、牛二头、骡一头、貉皮子一件。”上奏后升为备御由多尔济阿哥、阿什达尔汉奏於汗。
正白旗郎万策奏曰：“我郎万策曾自广宁率兄弟等二十人，迎於高平城。蒙汗悯恤，赐以备御之职。是年七月被革。今蒙汗眷恤，可否令我兄弟二十人与我相见乎？上奏后，赏给男丁十人，并免该十男丁之差役。由多尔济阿哥、阿什达尔汉将此奏於汗。
李维龙曾并入布兰珠。李维龙逃叛，布兰珠并未得知。汗曰：“将李维龙并於尔布兰珠者，乃令尔察其叛逃，观其善恶也。今其携家中妻孥多人及所有什物逃叛，尔怎能不知？若果真不知，则尔似一妇人也。不能查察逋逃之人，岂能管辖约束牛录？”故革其牛录领催，照例处罚，令其同妇人一样着女人短袍、裙，於衙门坐三日。
遗边堡书曰：“奉诸贝勒谕：傥有喀尔喀使臣前来贸易，则令其停於边外。若有我使者，则由我使者前来告之；若无我使者，则由尔等边人前来告之。”
十二日，授来报汉游击李维龙叛逃之侯世俊为备御。
十二日，汗之妹小福晋殁，以二女殉之。汗因其妹亡而欲前往时，诸贝勒劝阻，汗曰：“我之同父同母所生唯此妹矣。”遂前往，大恸。诸贝勒谏曰：“既已会面，请即还家。”不允。众贝勒又谏曰：“不然，请御八角殿。”乃往，至申时送殡后，汗始还家。汗之妹夫曾为哲陈路大臣，初附汗同行，故以妹妻之，育三子。中年之后，汗妹因恶其夫，而欲离之。汗念其原为好友，未准。夫妻死前，已分居十五年。夫至死未得与妻相见，故汗怨其妹，仍眷爱其妹夫。【原档残缺】
十三日，出使科尔沁蒙古之图鲁什归来并告曰：【原档残缺】
十四日，汗率众贝勒、福晋及蒙古诸贝勒赴山河狩猎，由东京城启程。启程是日宿於虎皮驿城南十里大路之东山上。翌晨，往扎鲁特部之使者阿拉斋回来告曰：“内齐贝勒观我书曰称：此言皆属实情。察哈尔与喀尔喀既已相合，科尔沁及尔我三国，倘有背此言而存二心者，则共恶之。所有之言，皆遂汗之心愿。”遂赐与该使同来之桑图之弟桑古里驼一只，马一匹【原档残缺】。
十五日，宿沈阳南浑河岸。是日，科尔沁之明安老人之子桑噶尔寨舅送其女并携马一匹前来。谒汗时，同来之兀鲁特伊里玛贝勒先行跪叩，抱汗膝相见。继之【原档残缺】桑噶尔斋舅跪叩后，行抱见礼。谒汗毕，与大贝勒、阿敏贝勒、莽古尔泰贝勒、四贝勒依次抱见。所携之女远跪叩见。是晚，杀四牛筵宴。桑噶尔斋舅坐於汗之右近处宴之。
十六日，宿於抚顺赫济格弯。是日来报：以扎鲁特劳萨贝勒之女送与大贝勒之子瓦克达为妻，已至十方寺。瓦克达阿哥率每旗二名巴牙喇，於当日前往十方寺迎接。
十七日，宿於都喀阿拉。
十八日，宿於嘉穆瑚口。是日，恩格德尔额驸、莽古尔岱由游牧处前来谒汗，并杀所携之牛，宴汗。是日，於额尔敏狩猎。来报：前往捕猎之阿敏贝勒之十人被杀。
十九日，宿於嘉穆瑚口之日，瓦克达阿哥之妻至，叩见汗与诸福晋。
二十日还，宿於都喀阿拉之麓。
乌讷格巴克什由所往处来告；有明兵三千人进金州城。告后【原档残缺】
二十一日，宿於抚顺南之塔山下。是日，戍守南界之色牛克、吴拜、托克托依送书曰：“十六日，有一百汉贼进马托里乡，掠去诸申之马一匹。吴拜、色牛克、托克托依三人，於十七日晚出，连夜追至五十里外之一险处。欲围击时，适有驻甜水站之舒赛参将，率兵五十前来。分四队进击而破敌，杀其为首者，获马并执其六人杀之。又布告各处，因地势险恶未得尽获。遂往青苔峪这边岭上堵截其夜路时，遇由彼方而入之贼二十人及马一匹，追杀之。获弓三张、枪十七杆。
二十一日，往掠新城，靉河之额克兴额副将奏曰：“於硷厂击败由彼方前来之敌兵，杀游击一人、千总一人又三十三人。於一堵墙杀千总一人又四十人。於孤山杀千总一人又四十三
人。於新城杀千总一人又四十四人。於甲山杀千总一人又十一人。於汤山杀十五人。合计杀一百零六人。闻於江河此岸耕田，曾往视之。看得，似乎以前有人居住，无兵，且此岸所耕地甚小。问所获之汉人，告称：袭击近朝鲜所居之瓦尔喀时，由游击三人率兵，於四月初八日去朝鲜境内等语。遂依其所告之言，遣阿鼐纳塔噶、钟果堆、克依福以及跟役四人，共八人往辉发、纳丹佛哷、拉发、赫席赫，并嘱曰：‘尔等此去，仅将辉发、纳丹佛哷之马兵带往彼处，留步兵妥为收留并严加防范。拉发之马步兵皆带往彼处之赫席赫。赫席赫之妇孺皆遣往拉发。傥敌兵前来，即设埋伏，以箭射杀，勿露刀枪之锋。该逃去之兵，沿鸭绿江而上，过白山东麓②，来袭辉发。住辉发之武大臣追击三日，无一人逃出，皆杀之。瓦克达阿哥娶妻筵宴。
二十二日，宿於抚顺赫济格之东。
二十三日，宿於沈阳东之赫济格冈上。是日，遣济尔哈朗阿哥、布尔吉副将，率每旗十名巴雅喇，往平虏堡接恩格德尔额驸之妻格格时，曰：“诸额驸因牲畜【原档残缺】任其自便。
我等不言，令格格勿拒之，必定前来。我於沙河堡候之。恐以我为愚人，额驸之情形已知之。”遂命接格格回来。
二十四日晨，巴都虎副将往告：兀鲁特之奇布塔尔台吉射杀我给昂阿拉阿哥为女之格格。遂将其执而问之曰：“与尔有何怨恶？”奇布塔尔对曰：“并无怨恶之处，乃我死数已定故而杀之。”该兀鲁特众贝勒曰：“既已杀汗之戚，请解我处，由我等处以凌迟之刑。”我诸贝勒曰：“傥凌迟处死异地来附之贝勒，恐将以恶传闻之。”故交付彼等处以绞刑。（原注：奇布塔尔酗酒射杀。该女乃汗之近族孙。）
二十五日，汗於巳时进东京城。往返共行十二日，捕鱼七日，每日筵宴。
二十七日，诸贝勒曰：“蒙古商人所携之大骟牛值二十两，白腹牛十五两，三岁牛十两，两岁牛五两，大羊四两，未等羊三两。倭缎一庹二两，毛青布一疋二两，毡一庹一两，大羊皮三钱，羊羔皮二钱，小羊皮一钱。违此定价暗中超价多给者，不得受之。若有暗中超价多给而受之者，则将所给之价俱行没收，并予治罪。先以诸申、蒙古与汉人之官员及备御计为一等尽取之，其次以千总计尽取之，又次则众取之。傥先取之人於其等到来之前又取，则罪之。”
是日，赐桑噶尔斋舅舅：上等雕刻鞍辔一副，上等内插弓箭之雕刻撒袋，盔及带叶袖之雕刻明甲一副，白甲一副，其中一副盔与叶袖俱全，一副有盔无叶袖，蟒缎披领一件，貂镶皮袄一件，戴金佛凉帽一顶，雕刻腰带一条，蟒缎一疋，倭缎一疋，补缎一疋，金丝一束，毛青布四十疋，五十两银盆一个。
头等，赐扎喀侍卫之妻、谔库金妈妈二妇人缎披领　长补褂。二等，赐科布索尼之妻，扎喀侍卫之妻二妇人翠蓝布披领，镶龙缎襟之毛青布长褂。桑噶尔斋舅舅偕来之从人，头等，赏赐科布索尼，扎喀侍卫二人缎披领。二等，赐孟格图、布当、青泰、朱恩、纳哈楚赖、布勒图、布桂、乌噶尔、浩拜、布尔桑古、吉达等十一人翠蓝布披领。三等，赐托惠、巴达里巴拜、海色、努塔、达尔达、乌尔扎、伊珠等八人布披领。赐朝台吉蟒缎披领、猞猁狲皮子一件，甲一副，五十两银酒海一件，内插弓箭之雕刻撒袋，雕刻腰带一条。汗另加赐蟒缎一疋、各种翠蓝布十疋。其偕来之从人，头等，赏赐乌巴锡、绰龙郭二人缎披领。二等，赐鄂博果、塔木托克、萨音图、舒楞额、海色、雅苏泰、西拉库吉、巴雅木布古、达里　哈拉库吉、依特格勒侍卫、雅苏克依等十二人翠蓝布披领。三等，赐扎珠虎、孟格依、布尔海、珠尔噶泰、额勒伯格依、朝岱、陶岱等七人布披领。随来之妇人，头等，赐乌巴三察缎披领，长补褂。二等，赐养母乌巴三察翠蓝布披领，放龙缎领之毛青布长褂。
二十八日，科尔沁桑噶尔斋贝勒之女嫁多尔衮阿哥，杀九畜，置四桌，汗与诸福晋、诸贝勒、大臣等出坐八角殿，演百戏而宴之。
汗曰：“顾三泰、乌巴海、郎济达、呼希布章京，著尔等所辖牛录，各出巴牙喇一名、诸申五人，遣往扬古利额驸处。”
又接沙河堡遗书曰：“赴娘娘宫筑边之人等，尽行遣放，令其耕田。遣耕田之人，妥加督促筑城。令德格类阿哥、硕托阿哥前来筑城。除娘娘宫旧有之戍兵外，每牛录各一人由一副
将率领沿边分驻，该副将自身驻於边寨之中间矣。”复作此类文书，请汗将济尔哈郎阿哥、多铎阿哥召来。
二十八日，汗曰：“朝会仍循费阿拉之例是凡诸申、汉人、蒙古牛录之人，须於天明前集於其牛录额真、备御之衙门，由牛录额真、备御查其在否。天明后，总兵官、副将、参将及游击、备御皆集於固山贝勒之衙门。集合后检查各官来否。其后，由固山贝勒率领，於日山时，集於八角殿。集会时，自总兵官以下、备御以上，须携带各自所挂之小旗插於殿前各该插旗之处，验其小旗以查未来之官员。戍守官及因事差遣之官员，由其子弟代朝。每日一次，各官於各该固山贝勒衙门取信。再，各牛录之人，每晚集於该牛录额真衙门一次，以严查其在否。若违朝会，则罚贝勒羊，罚总兵官银四两，副将三两，参将、游击二两，备御一两，千总五钱。白身之人，鞭五十。外面城堡乡村，亦如此【原档残缺】”


　　　　①原转抄本签注：谨查gasara dufe盖过於悲痛之意。
②原转抄本签注：谨查新定旧请语一书alin I dusihi deri即由山鹿之意。









第八函　太祖皇帝天命九年正月至天命十年十一月
第六十册　天命九年正月
甲子年元旦卯时，汗往祭堂子，遂还家叩拜神主。辰时出御八角殿，大贝勒先叩头，其次恩格德尔额驸率众蒙古贝勒叩头，第三阿敏贝勒，第四莽古尔泰贝勒，第五四贝勒，第六阿济格阿哥，第七多铎阿哥，第八阿巴泰阿哥杜度阿哥，第九岳托阿哥，硕托阿哥，第十抚顺额驸西乌里额驸率朝鲜官员汉官员叩头，第十一乌讷格巴克什率八旗众蒙古叩头。礼毕，饮茶，
汗入。至巳时出宴於八角殿，未时散。
是日，众贝勒降书曰：“著李旗鼓将尔所辖大黑山乡之妇孺皆携来。恐粮被盗，留男丁看守。拨给虎皮驿地方之房地，迁往彼处。（原注：因有人来告大黑山人大量购马，欲叛逃。）
初二日晚戌时，汗率众贝勒至城西墙之怀远门上，观赏花炮。演毕，亥时归。（原注：寻常皆於十五、十六日演放花炮。此次因各地蒙古贝勒前来，欲观後返回故有意令演放之。）
初三日降书：“奉汗谕：令诸申、汉人关闭所有当铺。凭当物给银，势必使盗贼恶人偷窃他人之衣服，典银而逃。此亦并非尔铺主之所愿也。另，以银放债者亦悉令停止。限放债人於正月初十日内收完，不偿还则执而告之。逾十日，则由知情者收取之。又，凡卖马、牛、骡、驴、羊、山羊、鹅、鸭、鸡者，务各以自养者售之。有为谋利而贩他人之物者，一经发觉则由检举者执贩者前来控告，所贩卖之物皆由检举者取之。所有卖牲畜者，皆以两计，一两收税一钱，徵税人取二份，牛录额真、代理章京取一分。汉人之税，由管辖之备御、汉人千总取一份。蒙古人带来之牲畜，由蒙古人卖之，店主不得转卖，其税由徵税人取二份，店主取一份。何故如此，盖因街有盗卖牲畜，国
内盗贼将起。”所谕甚是，然所徵之税过重，故从天聪汗即位之年减之，一两取三份。①
甲子年正月初三日，向恩格德尔额驸誓曰：“皇天眷祐，以恩格德尔与我为子。念其弃生身之父而以我为父，弃其同胞兄弟而以此处妻兄妻弟为兄弟，弃其所生之地来此安居。傥不
恩养，必受上天谴责。仰体天作之合，养尔为婿，则蒙上天眷祐，不分内外共享长寿太平之福。”甲子年正月初三日盟誓。大贝勒、阿敏贝勒、莽古尔泰贝勒、四贝勒、阿巴泰贝勒、德格类台吉、斋桑古台吉、济尔哈朗台吉、阿济格台吉、多铎台吉、岳托台吉、硕托台吉、萨哈廉台吉。
恩格德尔额驸誓曰：“我恩格德尔承蒙汗父养育之恩，嗣後若抛弃我之汗父，返回蒙古地方，或心向蒙古国而不以汗父之好恶而待之，或因思念故土兄弟，而怀二心者，我恩格德尔必受上天责罚。若一心於此地安居，则蒙上天眷祐，子孙后代皆袭汗父衣食之恩，永享安乐也。”
为留额驸及格格，赐书曰：“奉汗谕，傥论恩格德尔之罪，唯争位之罪耳。至於其他过失，则不罪异地来归之婿。在蒙古、格格则视额驸如父；来此地，额驸则视格格如母也。故只有格格倚仗娘家之势欺凌额驸，岂有额驸欺凌格格之事？若格格非但不使额驸心宽反而加以虐待，则以额驸为是而助之，即使格格一死亦不问焉。”
赏赐额驸、格格：各有七名男丁之诸申庄二，汉人庄二。额驸，格格身边役使之诸申男丁五人、妇女五人，及砍柴男丁、担水妇女五对，合计男女共四十对。男孩、女孩俱未算入。敕书内给额驸所辖之汉人，与巴拜额驸，古尔布什额驸同，给额驸之子者与达赖、拉布西喜同。
是日，降书於赫彻穆、英额曰：“奉汗谕：为恐驻赫彻穆、英额之兵丁，被尔村汉人袭扰，务须日夜严加防范。勿与村中之汉人同在一处。”
初四日，为得大贝勒、阿敏贝勒、多铎阿哥、塔拜阿哥之男丁份，汤古岱阿哥、毛巴里侍卫曾於广宁请示於汗，汗曰：准其得男丁之份。因塔拜阿哥尚未得，故请示之，给备御衔。
诺延患病，经图沙、颜珠、祁充格等请示，令其子席特库为备御。
初五日，遗书前往量粮之诸大臣曰：“奉汗谕：赴英额、赫彻穆、穆奇、玛尔墩、扎库穆抚顺、铁岭诸路之五牛录额真，著尔等不得与五牛录之人分离，共同查核五牛录之汉人。凡一口有诸申斗六、七斗者，准其居住。一口有五斗者，或所去之人有牲畜者，经核计若可以生活，则准其居住之。计之不敷者，则计入无粮之人数内。并将无粮之男丁数，人口数，造册奏汗，以听汗令。”
遗书往盖州以西、威宁营以东之诸大臣曰：“奉汗谕：著五牛录之额真，尔等不得与五牛录之人分离，共同查核五牛录之汉人。凡一口有诸申斗六七斗者，令该户启程，遣之，给以
田宅。一口有五斗者及所去之人有牲畜者，经合计若可以维生，则计入有粮人之数内，以遣其户。计之不敷者，则计入无粮人数内。无粮之人皆收捕之，并将其男丁数、人口数，造册奏汗，以听汗令，汉人之粮食皆称量之，并将石数造册，由所去之大臣掌之。令诸申看守粮食，倘失一石，即以该大臣罪之。勿剥人棉袍勿以粮饲马。於盖州种棉及看守果木之汉人，令留三千二百名男丁，令析木城、金塔寺、胡水站，威宁营等城周围十、十五里内之有粮人入城留之。”
初六日，大贝勒、阿敏贝勒、莽古尔泰贝勒、四贝勒、阿巴泰台吉、岳托台吉、阿济格台吉、齐桑古台吉、济尔哈朗台吉、多铎台吉，率每牛录十名甲兵，同恩格德尔额驸，往取额
驸之户口。额驸与囊努克同往，门都达汉留之。前往时，致恩格德尔额驸之父达尔汉巴图鲁贝勒书曰：“尔之子恩格德尔，往来奔走十次不绝，故悯爱之，妻以公主。婚後，欲带往蒙古地方，遣之。公主去後，曾对为父我言之：遣我去彼处时，曾云可往来不断，常见我父。因由莽古勒处逃走之故，莽古尔岱、囊努克带我行走两昼夜方回。若果真遇敌，恐已不能与汗父及兄弟相见矣。再者，惯居热炕之人，不耐寒地，难以生活等语。故公主与台吉商议，来取户口。乃命妻兄弟同行往取户口，仅此而已。望亲家达尔汉巴图鲁勿怀疑虑，我岂有怀恶念於尔之理乎？”（原注：莽古勒乃恩格德尔之弟，逃归英明汗之莽古尔岱亦恩格德尔之弟，囊努克乃恩格德尔之子。）
是日，遗书於费阿拉：“奉汗谕：赴费阿拉之兵丁皆带回，英额之一百兵，五十驻宣堆子，五十驻兆嘉。温德痕河之六十步兵驻赫彻穆，勿与汉人同驻，另择有利之地驻之。一有信息，即往该处告之，觅踪时，则向南山方向。”
初七日，置三十桌，杀一牛一羊，以饯行之礼，请科尔沁之岱青台吉、扎鲁特内齐汗之子色楞台吉入汗之院内，岱青於汗右、色楞於汗左，坐於床下，宴筵。
初八日，於辽河岸，有二蒙古人由彼方偷越前来，见高游击所属二台之汉人，下马，执一汉人，正当解取衣服之时，一名吴老汉之汉人，乘蒙古人之马前来报汗，因此以其所乘之马赏给之，并赏银十两。
是日，命巴达游击率每旗十名巴牙喇，至蒙古界内，侦探众贝勒所往之踪迹。
正黄旗汉人备御陈万卫，往复州收打官粮时，偷取官粮二十二车。率其前往之额真李继孝参将闻之，笞责三十棍释放。汗闻之曰：“凡偷盗汗之官粮罪大矣。唯尔异之，为何杖而放
耶？著将李继孝治罪，并再将陈万卫逮捕之。”经审陈万卫，其父原乃驻汤山之守堡，因被毛文龙所杀有功，遂奏汗。汗曰：“陈万卫因父之功，已授备御，且敕书载世世不绝其功。今盗粮情实。傥若未曾盗粮，李继孝杖之，尔为何不上讯之？著以盗粮之罪抵尔父之功。”故赦之。杀与陈万卫一同盗粮之千总五炳杰，其兄王世杰因曾捕送奸细有功，故养之。
正蓝旗汉游击高明和，於汗城内捕一奸细解来。报汗，汗曰：“傥今後有罪，可以此为功。著记之。”
蒙古斋赛贝勒之名【原档残缺】人，携二十八口、牛二头、车二辆，逃来十方寺。
初九日，每牛录遣五人前往增援量粮之人。并致书该处曰：“奉汗谕，著仍照前之行文日夜加速办理，事竣即来告之。务加妥慎行事。”
是日，汗曰：“命驻东京城之每牛录五十名披甲将其马匹牵来，挨次与铁匠、银匠之马匹，拴於此处。”
连山关之汉人男丁四十人、妇女二十人，牵马十八匹、牛五头、骡四头、驴二头叛逃，被多璧叔牛录之窝赫德代子拿获，并遣二人来告。
初十日，增派戍守之兵，栋鄂额驸往驻海州，达柱虎往驻耀州，毛巴里往驻牛庄。临行时汗曰：“务谨谨小心。好生看守对高平、右屯卫方向之火药库②。傥见彼处兵少，则令步兵伏於这边，率全部马兵，向步兵处【原档残缺】回击之：傥兵众【原档残缺】不可出。至於驻堆子之人，当将窝铺【原档残缺】堵严，於内点火居住，不使外面看见火光【原档残缺】”
达尔汉侍卫，原乃路人之子，幼时被汗收养为子。因其能言善谋，奉为五大臣内之贵臣。晚年心变，以悖逆而降之。不久卒，时年四十八岁。
十一日，恩格德尔额驸之妻格格置三十桌，杀牛一头、羊一只，汗与大福晋前往格格家赴宴。汗之躬亲赴宴，乃念格格去异国受难而回死而复苏，如同被掠於敌而复得回者，故汗亲往欢会之。
分辨众官，书其官名於绿头牌上，观时，阿布泰舅舅执达尔汉侍卫之牌文问曰：“其旗伞已移其子珲塔名下，此文如何处之？”汗曰：“不可谓之侍卫阿哥有功，其功已被其自毁矣。何
谓小过？如同徵赋，挨次夺取诸小弟之财物者，乃大过矣。至於往十三山，一闻有蒙古人，即弃地而回，并自称身不当政，与我何干？因此，众贝勒诸弟皆嫌之，然为父我既已养育之，则不能绝其爱。”故罢其一等总兵官，授其子珲塔以一等副将之职。


　　　　①原转抄本签注：谨查该段最後一句为太宗皇帝年间所补。
②原转抄本签注：谨查tuwai kude盖指装火药之器皿。（本书译作“火药库”）




第六十一册　天命九年正月至六月
往取恩格德尔额驸户口之大贝勒、阿敏贝勒、莽古尔泰贝勒、四贝勒、阿巴泰台吉、德格类台吉、阿济格台吉、斋桑古台吉、济尔哈朗台吉、多铎台吉、岳托台吉，初九日於恩格德尔额驸驻地过夜，初十日携户口启程。额驸之弟莽古尔岱同来。巴珲、拜噶勒已连夜前往先遣之巴拜处打探消息。十二日，米赛，孟格图、伯格依、戴珠虎来报额驸之子小囊努克，已去其祖父达尔汉巴图鲁处之消息。
十二日，汗曰：“前往量粮之诸大臣，尔等於量上一屯之粮时，即遣人去下一屯，命将所有粮食出窖置之，如此则一至即称窖外之粮易也。若不预先派人令将粮食出窖，待量粮之人到後方令出窖，则何时量完？当预先询问有粮无粮，有粮即令取出称量，勿加执之；凡不出报而谎骗之人，则与无粮之人一并执之。不分昼夜，速行完竣。”
是日，汗曰：“往古城、都尔鼻割草之人，皆遣回来。随往之兵丁，俟土河之人完竣後，尾随归来，各回驻地。”是日，汗日：“前往达岱塔及十方寺二处割草之人，皆令回来，兵丁亦皆返回，各回驻地。”是日，汗曰：“著巴达、图黑以及与尔等一起之八十人速搭窝棚窝棚内可点火，窝棚口向此方。事竣与众贝勒同归。”
</div>
    <div class="pagination">
<a href="满文老档_page38.html">上一页</a><span>...</span><a href="满文老档_page34.html">34</a><a href="满文老档_page35.html">35</a><a href="满文老档_page36.html">36</a><a href="满文老档_page37.html">37</a><a href="满文老档_page38.html">38</a><span class="current-page">39</span><a href="满文老档_page40.html">40</a><a href="满文老档_page41.html">41</a><a href="满文老档_page42.html">42</a><a href="满文老档_page43.html">43</a><a href="满文老档_page44.html">44</a><span>...</span><a href="满文老档_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
