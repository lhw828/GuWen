<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 391 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 391 页/共 523 页</h1>
    <div class="content">○以大学士曹振镛、吏部尚书章煦、都察院左都御史戴均元、为治河方略总裁官。吏部左侍郎吴烜、礼部右侍郎王宗诚、兵部右侍郎周系英、为副总裁官。　　

○戊子。上御勤政殿听政。　　

○谕内阁、都察院具奏控案。每于摺内声请敕交该督抚审办。或因其曾在督抚衙门控告。即请钦派大臣审办。甚且因有钦差大员在外查办事件。辄指名请交钦差某某审办。旧习相沿。大属非是。各衙门具奏控案。朕核其案情轻重。或敕交督抚提讯。或派员前往审办。其中自有权衡。岂臣下所得妄拟。嗣后该衙门具奏控案。祇应将情节详悉叙明。其曾在本省何衙门具控几次。一并声叙。不准用请上□日敕交查办字样。如再有率行拟请者。必将该堂官惩处不贷。　　

○以詹事府詹事恩宁、武备院卿玉福、刑部郎中熙昌、为内阁学士。兼礼部侍郎衔。　　

○以纂辑全唐文告成。总裁大学士董诰等、加级有差。提调等官、议叙如例。　　

○命户部右侍郎桂芳、仓场侍郎初彭龄、驰往广西查办事件。　　

○己丑。以兵部右侍郎常福、署户部右侍郎。吏部左侍郎吴烜、署仓场侍郎。　　

○调陕西布政使盛惇崇、为甘肃布政使。甘肃布政使何铣、为陕西布政使。　　

○以翰林院侍讲张鳞、编修龚守正、署日讲起居注官。　　

○予遇贼被戕河南滑县教谕吕秉钧、巡检刘斌、祭葬世职、如知县例。马甲伊常德、祭葬世职、如骁骑校例。典史陈宝勋、把总戚明彰、祭葬世职如例。　　

○庚寅。加赏广宁门外普济堂煮赈小米三十石。德胜门外功德林二十石。　　

○辛卯。江宁将军兴肇年老、命来京。调宁夏将军穆克登布、为江宁将军。以宁古塔副都统德宁阿、为宁夏将军。副都统衔达斯呼勒岱、为宁古塔副都统。


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百八十七　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。三月。壬辰朔。谕内阁、御史蔡炯奏、山东一路营汛倒塌、有汛房处亦无一兵看守、直隶省亦复如是、惟近京二百里里较为齐备等。官塘驿路。安设墩堡防兵。所以缉拏盗贼。盘诘奸宄。若设汛处所。并无一兵驻守。则道路漫无稽查。无怪饬拏要犯。弋获无期。前闻直省编查保甲以后。城市村庄、巡察颇为严密。今为期未久。即已渐形懈怠。地方官又蹈因循积习。那彦成、同兴、俱著传上□日申饬。著将所属营汛。各加整饬。并将饬拏之祝现等犯、严勒文武员弁上紧访缉。务在必获。其直隶边墙以外、承德府所属地方尤为辽阔。恐有偷越关隘至彼潜匿者。并著那彦成严饬该地方文武员弁、加意侦逻。毋稍疏玩。　　

○旌表守正捐躯浙江玉环厅民吴陈勋妻刘氏。　　

○癸巳。上幸万寿山。诣广润祠拈香。　　

○祭先蚕之神。皇后亲诣行礼。　　

○谕军机大臣等、广惠奏、官造剥船到齐、请上□日申明定例一摺。向年漕艘北上时。官剥船不敷轮转。添雇民船协济。地方官遂封留民船。胥吏藉端勒索卖放。以致船户畏惧避匿。有碍芦盐挽运。嗣经芦商捐造剥船一千五百只。又筹款生息官造剥船一千只。现在所造之船。已于上年全数解到。计共剥船二千五百只。足敷轮转剥漕之用。此项剥船所费不赀。若不妥为经理。领用未久。渐就损坏。安能常为添造。著那彦成、详议章程。应如何分派经管。其经管之员、应如何立限保固。限内如有损坏船只。应如何分别成数议定处分。其已满年限全无损坏者。应如何量加鼓励。分别劝惩。以专责成。并检查从前旧有条例、如有未协未备之处。斟酌改拟奏明。候上□日饬办。再每年粮船入境约用剥船若干只。著先行详明总督。如在二千五百只以内。即不许封雇民船。若实遇转运棘手之年。所用剥船须在二千五百只以外。亦令先行报明、约须添雇民船若干只。方准照数封雇。傥地方官私封牟利。查明随时参办。著一并议入规条。将此谕令知之。寻奏上。复下部议、嗣议、据直隶总督那彦成称、新旧剥船、派沿河天津等十八州县分管、召募船户、自领船日始、保固十年、责成天津道暨杨村通判随时查验、如有限内损坏、及器具不全者、将经管官议处、天津道及杨村通判失察、亦分别议处、限外完全者、酌加奖励、其剥船调集轮转、专委杨村通判经理、抵通腾空事宜、归通永道督催等语。均应如所议行。惟称加遇南粮入直太迟、添雇民船协济一节。查此时新船。已添有一千只。即遇转运棘手之年。亦尽敷轮剥。应毋庸添雇。以省扰累。从之。　　

○乙未。谕内阁、德泰前由按察使降三级、以京员补用。吏部照所降之级、以员外郎外补。本系照例办理。该员辄以所降官阶、应补从四品京堂、哓哓呈辩。京堂系两司升阶。岂降调之员所得改补。兹因另案接降。复具呈妄言挟制。德泰任性乖张。不安本分。著即行革职。以示惩儆。　　

○丙申。谕内阁、刘镮之等奏、请暂留丁忧候补知县窦景燕、以资缉捕一摺。所奏不可行。丁忧人员、例应回籍守制。缉捕虽属要务。非军营可比。何庸违例夺情。岂查拏要犯、专责之该员一人乎。窦景燕著即饬令回籍守制。　　

○又谕、马慧之裕奏、各省分发道府丞倅人员、补缺无期、请于道府选缺出时、一缺归选、一缺外补、请上□日缺出、一缺由部请上□日＜闲＞放、一缺由该督抚开单保奏、其同知通判不论何项缺出、部选外补、相闲轮用等语。所奏大属非是。部选道府丞倅之缺。各有定例。不容稍紊。若将应选之缺。半由外补。铨法必至混淆。至道府请上□日之缺。均系繁要。尤非捐纳初任人员、所能胜任。若如所奏分班闲补。不称职者必多。于吏治大有所损。马慧裕所奏不可行。著交部察议。仍传上□日申饬。　　

○以云南龙陵协副将成文、为胜越镇总兵官。　　

○赏山东等省、癸酉科乡试年老诸生于翀等七十一名、举人、副榜有差。　　

○旌表守正捐躯山西霍州民李镇妻韩氏。　　

○丁酉。上诣大高殿行礼。　　

○还宫。　　

○谕军机大臣等、百龄等奏、清口一带。挑工完竣。启放宣洩、并湖河水势情形一摺。洪泽一湖。本专注淮渎之水。今加以全黄汇注。势益浩瀚。此时甫届桃汛。而高堰志桩长水尺寸、已日见加增。计湖口所出之水。不敌湖中所长之多。此后伏秋大汛、长发更盛。时日又长。岂不更虞涨满。下游百万生灵。朕心垂廑綦切。且淮南为财赋所出。傥致商民失业。又将何以抚绥。此事关系重大。现在引河虽已开放。伊等又于南窰等处、修建闸座。以资宣洩。其堤工保障事宜。尤属紧要。更当加意讲求。朕今以淮扬百万生灵。付交汝等。一切应行筹备之处。皆当未雨绸缪。思患豫防。此时国帑不能宽裕。自应力为撙节。但实有应办之工。亦不可因小失大。欲省转费。所有筹办修守事宜。该督等尽心擘画。务保万全。随时具奏。以尉廑注。将此谕令知之。　　

○直隶总督那彦成奏、承办兵差出力人员、布政使素纳、清河鲁铨、下部议叙。余升叙有差。　　

○以兵部左侍郎普恭、通政使司通政使张鹏展、知贡举。吏部尚书章煦、工部尚书周兆基、为会试正考官。礼部右侍郎王宗诚、内阁学士宝兴、为副考官。　　

○仓场侍郎荣麟、因病乞假。允之。以工部右侍郎那彦宝、署仓场侍郎。刑部左侍郎成格、署工部右侍郎。　　

○以署镶黄旗蒙古副都统毓秀、为正蓝旗蒙古副都统。　　

○戊戌。谕内阁、御史富勒礼奏、外省解部饷鞘并不随到随收、辄先寄存银号转交、并部库收放银两、请令稽查该部御史、眼同收放等语。各省鞘银解部。自应随到随交。若辗转拖延。难保不滋敝□大窦。著步军统领衙门、随时密查、饷鞘一经解到。即派员押送赴部呈报。勿令稽迟。其江南道御史、本有稽查户部之责。遇有部库收发银两时、即知会该道轮流前往眼同收放。以专查察。　　

○又谕、御史富勒礼奏、捐监捐职、请严稽核一摺。向来捐监捐职。承办各衙门、祇凭户部印文、发照注册。并不亲往查对。恐其中或有影射。著照该御史所奏、捐监一项。每届一月、令银库及礼部国子监承办之员、至户部查对一次。捐职一项。每届一月、令银库及吏部承办之员、至户部查对一次。并令稽察户部御史等、届期前往眼同核对。以杜敝□大混。有敝□大即参。不可缄默。　　

○命将黑龙江等处官常人犯。及军台效力官犯。一体查办。情节轻者。奏明减等。　　

○己亥。上耕耤。诣先农坛行礼。更服至耤田所。躬耕三推。复加一推。御观耕台。命睿亲王端恩、克勤郡王尚格、和郡王绵循、各五推。吏部右侍郎佛住、户部左侍郎果齐斯欢、礼部右侍郎穆克登额、兵部右侍郎周系英、刑部左侍郎成格、工部在侍郎茹棻、都察院左副都御史曹师曾、通政使司通政使穆彰阿、大理寺卿王引之、各九推。毕。顺天府府尹、率农夫终亩。赏赉农夫耆老如例。　　

○谕内阁、宗室乡会试取中、用一文一诗。已属优异。若不加以覆试。无以鉴别真才。著自本科为始。宗室会试中式者、传集在圆明园正大光明殿覆试。届时礼部奏明、另定试期。毋庸与本科中式贡士同日。其试题仍用一文一诗。著管理宗人府之王公等、先期传示应试各宗室举子、俾共闻知。　　

○又谕、托云泰奏、请将阿克苏库贮普尔钱文、折银散放官兵盐菜、暂停内地拨解本年经费银两一摺。阿克苏现在库贮普尔钱文。积有三千三百余串。自应酌量折放。以省调解之繁。著照所请、将该处现存银六千二百八十余两、按月散放完竣外。所有官兵应支七成盐菜银两。即将此项普尔钱、无论官兵、俱以二百二十文为一两散放。其官员应领三成钱。仍以一百六十文为一两给领。自本年四月起、至明年九月止。本年应调经费银一万一千两。著暂停调解。嗣后该处库贮普尔钱文、积存数目足敷散放一年盐菜银两。即停调经费一次。并著照所议行。　　

○以成都协领阿郎阿、为荆州右翼副都统。　　

○庚子。上幸圆明园。　　

○以翰林院侍读学士那丹珠、为詹事府詹事。　　

○辛丑。谕内阁、前据御史富勒礼参奏、镶红旗满洲都统等、于东安泰承袭佐领一案、先经办理错误、迨更正后未经自请处分、请上□日查办。当经降上□日令常福长庆将此案办理缘由、明白回奏、兹据常福等奏称、此案世管佐领达春泰、身故无嗣、因其别支皆有承袭佐领、未便添袭世职、是以先经咨询兵部、并溯查达春泰上辈、拟将其胞叔佛喜承袭、后经兵部都察院援例咨驳、即遵照将其弟东安泰拟正引见承袭、缘事已更正、是以未请处分等语。各衙门办理公事。不能无拟议偶误之时。但能商搉更正。仍即归于无误。此案镶红旗满洲办理承袭佐领一事。始虽有将佛喜拟袭之议。迨与兵部都察院往返商酌。旋即自行更正。仍以东安泰拟袭。并无错误。若以从前未定之论。追溯苛求。将各衙门商搉一事。偶有异议。即须奏请处分。殊不胜其烦扰。该御史所奏、未免吹毛求疵。著毋庸议。　　

○又谕、国家不得已而用兵。所以戡除暴乱。安定善良。即行师绝域。亦止于斩馘擒渠。尚当秋毫无犯。以肃军纪。至于内地乱民。原系狱吏捕治之事。祇缘人数众多。不能不藉兵力。以速歼除。所谓大刑陈于原野。期以当罪而已。领兵将弁、皆当深知此义。约束士卒。俾闾阎良善。同登衽席。方称朕用兵卫民之意。至克捷蒇功之日。逆匪家属。例应查明缘坐。其被难民人无依子女。亦当由地方官抚恤收养。若征兵凯彻之时。任其纷纷携带。在贼匪遗孽。既因此漏纲。而良民子女。竟至远离乡土。沦于婢仆。此与俘获何异。甚非仰体朕惠鲜怀保之意也。此次滑城用兵。朕屡经申谕领兵各大员。严饬该兵丁等、毋许掠取财物。而于携带子女一节。实为意计所不及。朕先引咎自责。那彦成等知愧与否。清夜扪心自问可也。若再不认真查办。罪逾重矣。前据文孚奏到吉林黑龙江官兵、有携带子女之事。当经降上□日查办。旋据管理健锐营王大臣覆奏、并未分晰办理。实属因循草率。无耻无能。昨据富俊查明黑龙江官兵携带子女、分别将逆犯亲侄、照例缘坐。凡良民子女。派员解交该亲属认领。其无家可归者。暂交该官兵收养、所办甚为认真。因交军机大臣、传齐火器健锐二营所带子女覆加讯问。其籍隶滑浚二县者。仅止十八名。其余一百三名、多系顺德广平彰德等府所属。讯系该官兵等、于凯彻时、沿途携带。领兵各员。漫无约束。大属非是。本应将该官兵等治以应得之罪。惟念此次军务告成。极为迅速。其奋勇出力者。吉林黑龙江官兵为最。火器健锐营官兵次之。绿营兵又次之。俱经著有劳绩。而携带子女一节。又未经诫谕于先。姑著从宽一概免其治罪。管理火器健锐营王大臣、先经奉上□日察办。颟顸具奏。实属草率因循怠玩。文孚首先具奏。富俊查办认真。俱著加一级。现在查出各幼孩内刘喜儿等六名口、伊父母均系不肯从贼。致遭戕害。实为节义可悯。刘喜儿等六名、每名赏银二两。著该地方官妥为收养。访明的确亲属。再为给领。其有父母兄弟伯叔之四十名口、每名赏银一两。亦著各该地方官传到亲属。令该幼孩认明给领。如所指亲属先已身故他往。即于该处养济院收养长大。听其谋生。俱交提督衙门、顺天府、派委文武各二员、解送各本籍地方官收领。其无依幼孩七十五名口、暂交该官兵等领回收养。此与分给为奴者不同。不准作践胡为。如子女抚养。将来如有亲属来京寻认者。即报官给领。毋许勒掯。至此次在京各大臣侍卫官员、曾经派往军营者。如有携带子女、及其家人等携带者。亦免其治罪。俱著自行查明报出。交军机大臣讯明、分别办理。如隐匿不报。以违上□日治罪。并著吉林将军等、及此次调派征兵之各省将军督抚副都统提镇、将该官兵携带子女、俱详细查明。照此次章程分别办理。各自具摺具奏。如办理草率、及因循怠玩者。俱以违上□日治罪。昨降上□日令兵部定立例条。著将携带良民子女、及逆犯家属、如何分别治罪。及领兵官如何议处。一并详议具奏。颁示遵行。寻议上。得上□日、均著照所议行。王师戢暴安良。首严军纪。律载官兵掳掠人口。若于已附地面掳掠者、不分首从皆斩监候。此指行师外域新附版图者而言。尚当恤其人民。以示除暴施仁之意。况内地编氓。本吾赤子。除乱逆者按法诛锄外。其被难流离男妇子女。皆应亟为抚恤。若官兵逼胁携带。岂非自相掳掠耶。所有此次携带幼孩各官兵、均属有干军纪。本应定拟大辟。姑念伊等平日未谙法律。带兵大员、亦未先申明禁令。是以概从宽宥。著该部将定律、同此次议准各条款、即行刊刻。颁发京外满汉各营、一体遵照。并著于操演日期、逐条宣讲。设遇有徵调、尤当剀切晓谕。俾官兵等恪遵纪律。约束严明。傥有肆意违犯者。则军法具在。按律治罪不赦。　　

○壬寅。孝贤纯皇后忌辰。遣官祭裕陵。　　

○癸卯。谕内阁、从来民为邦本。人君抚有区宇。以不忍人之心。行不忍人之政。尧舜三代之治。未有不以仁政为先者也。朕仰承天考之命。孜孜图治。无日不以爱民为心。胞与之怀。痌瘝之念。实由于中所不能自己。惟如上年办理逆案。其情同枭獍自外生成者。恝然无可矜恤。此外亿兆生民。无不视同赤子。诚求保乂。惟恐或遗。昨因凯彻兵丁。有沿途携带幼孩之事。朕悯其远离所亲。沦于婢仆。特降上□日饬查。派员资送回籍。诚欲使之骨肉完聚。以稍慰如伤之念。其小民有控诉冤抑者。亦必亟为申雪。以重民命。朕宵衣旰食。求莫图宁。所愿者、四海之内、无一夫不得其所而已。第九重之上。安能遍及。是在地方大吏。仰体朕爱民如子之心。各率所属。民之所欲与聚之。民之所恶勿施之。拯其流离。开其迷惑。危者使安。枉者使直。以恻隐之心。行慈惠之政。庶几闾阎幽隐。咸遂其生。善气所积。于以感召天和。雨旸时若。年谷顺成。朕与天下臣庶共乐昇平。有厚望焉。将此通谕知之。　　

○又谕、御史贾声槐奏、戒游惰以重本业、崇节俭以厚民生一摺。食为民天。崇本抑末。警惰黜奢。为藏富闾阎之计。朕节次颁示御制文。谆谆以化民成俗为训。凡所以饬吏治而阜民生者。至详且备。地方官果能实力奉行。留心劝课。自可渐返淳风。今该御史所奏、仍不过巢□刀袭绪论。且因本年会试、以生之者众四句命题。借此衍说。殊属无谓。国家设立言官。使之上章敷奏。凡遇地方大吏贪黩营私。及小民冤抑情状。原淮其指事上闻。以凭核办。若似此摭拾浮言。于国事有何裨益。著通谕各科道、嗣后均不许以无益空言。滥陈奏牍。贾声槐所奏著母庸议。　　

○调兵部右侍郎常福、为户部右侍郎。以理藩院左侍郎禧恩、为兵部右侍郎。转理藩院右侍郎英绶、为左侍郎。以内阁学士玉福、为理藩院右侍郎。　　

○以工部右侍郎那彦宝、为总管内务府大臣。　　
</div>
    <div class="pagination">
<a href="清实录嘉庆朝实录_page390.html">上一页</a><span>...</span><a href="清实录嘉庆朝实录_page386.html">386</a><a href="清实录嘉庆朝实录_page387.html">387</a><a href="清实录嘉庆朝实录_page388.html">388</a><a href="清实录嘉庆朝实录_page389.html">389</a><a href="清实录嘉庆朝实录_page390.html">390</a><span class="current-page">391</span><a href="清实录嘉庆朝实录_page392.html">392</a><a href="清实录嘉庆朝实录_page393.html">393</a><a href="清实录嘉庆朝实录_page394.html">394</a><a href="清实录嘉庆朝实录_page395.html">395</a><a href="清实录嘉庆朝实录_page396.html">396</a><span>...</span><a href="清实录嘉庆朝实录_page392.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
