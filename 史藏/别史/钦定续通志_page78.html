<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 78 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 78 页/共 284 页
  </h1>
  <div class="content">
   后唐明宗天成二年正月敇庶人商旅秪着白衣宋制庶人服白流外官及贡举人通许服皂仁宗天圣三年诏在京士庶不得衣黒褐地白花衣服并蓝黄紫地撮晕花様孝宗淳熙中朱子定祭祀冠婚之服时颁行之凡处士则幞头皂衫带
　　金章宗明昌六年制系籍儒生止服白衫领系背带并以紫圆绦罗带余人用纯紫领不得用縁杂色圆板绦罗带不得用紫世宗大定十三年太常拟庶人止许服絁防绢布毛褐花纱无纹素罗丝绵其头巾系腰领帕许用芝蔴罗绦许用绒织成者
　　元仁宗延祐元年制庶人除不得服赭黄唯许服暗花纻丝防绫罗毛毳防笠不许饰用金玉
　　明太祖洪武三年令士人戴四方平定巾二十三年定儒士生员衣自领至裳去地一寸二十四年以士子巾服无异吏胥宜甄别之命工部制式以进太祖亲视凡三易乃定生员襴衫用玉色布绢为之寛防皂縁皂绦软巾垂带世宗嘉靖二十二年礼部言士子冠服诡异有凌云等巾甚礼制诏所司禁之庶人戴四方平定巾杂色盘领衣不得僣用金绣锦绮纻丝绫罗止服防绢素纱其衣制长去地五寸
　　后妃命妇首饰服章制度
　　后唐庄宗同光二年太常礼院奏皇子兴圣宫使继岌婚礼其妃准一品命妇礼花钗九枝博鬓褕翟衣九等宋制后之服有袆衣朱衣礼衣縁用翟为章三等大带随衣色朱里纰其外上以朱锦下以緑锦白玉双佩大绶小绶施玉环惟鞠衣无翟文其首饰花十二秼并两博鬓饰以九龙四鳯妃褕翟青罗绣为揺翟之形编次于衣青质以緅为领縁以揺翟为章二等其首饰花九株并两博鬓冠饰以九翚四鳯皇太子妃防翟青质织为揺翟之形以緅为领縁以揺翟为章二等大带随衣色上以朱锦下以緑锦白玉双佩大绶小绶其鞠衣以黄罗为之无翟其首饰花九株并两博鬓其后妃常服则用大袖生色领长裙霞帔玉坠子背子生色领皆用绛罗徽宗政和中议礼局上命妇之服花钗冠皆施两博鬓寳钿饰其翟衣皆用青罗绣为翟编次于衣一品花钗九株翟九等二品花钗八株翟八等三品花钗七株翟七等四品花钗六株翟六等五品花钗五株翟五等以緅为领縁加文绣重雉为章二等
　　辽皇后祭山仪御绛帓络缝红袍悬玉佩双结帕小祀皇后戴红帕服络缝红袍悬玉佩双鱼臣僚命妇服饰各从本部旗帜之色
　　金皇后花珠冠前后花株十有二金九龙四鳯祎衣深青罗织成翚翟之形领褾襈并红罗织成云龙大绶小绶施玉环大带青罗朱里纰其外上以朱锦下以緑锦宗室及外戚并一品命妇衣服聴用明金期亲虽别籍女子出嫁并同五品以上官母妻许披霞帔【按宇文懋昭大金国志金初富人多以纻丝绵防为衫裳亦间用细布秋冬以貂鼠防或羊皮为裘妇人衣曰大袄子裳曰锦裙盖系金初国服金史失载附识于此】
　　元后妃及大臣正室皆带古库勒衣大袍命妇衣服一品至三品服浑金四品五品服金荅子六品以下惟服销金
　　明皇后冠服受册谒庙朝防服礼服其冠圆匡冐以翡翠上饰九龙四鳯大花十二树小花数如之两博鬓十二钿后定制饰翠龙九金鳯四皆口衔珠滴三博鬓饰以金龙翠云皆垂珠滴翠口圏一珠寳钿花十二翠钿如其数祎衣深青绘翟赤质五色十二等素纱中单黻领朱罗縠褾襈裾以緅为领縁用翟为章三寸大带随衣色朱里纰其外上以朱锦下以緑锦玉革带翟衣深青织翟文十二等红领褾襈裾织金云龙文中单玉色纱为之红领褾襈裾织黻文玉革带大绶小绶玉环玉佩下垂玉花玉滴常服龙鳯珠翠冠上饰金龙一翊以珠翠鳯二皆口衔珠滴翠口圏一金寳钿花九饰以珠金鳯二口衔珠滴三博鬓饰鸾鳯金寳钿二十四邉垂珠滴其服则大彩霞帔衫黄霞帔深青织金云霞龙文或绣或铺翠团金饰以珠玉坠子瑑龙文四防袄子【即褙子】深青金绣团龙文又制鞠衣红色前后织金云龙文或绣或铺緑襈袄子黄色红领褾襈裾皆织金彩色云龙文皇妃受册助祭朝防礼服冠饰九翚四鳯花钗九树小花数如之两博鬓九钿后更定九翟冠附以翠博山大珠翟二小珠翟三翠翟四皆口衔珠滴翟衣青质绣翟编次于衣及裳重为九等青纱中单黻领朱縠褾襈裾加文绣重雉为章二等以緅为领縁玉革带九嫔冠用九翟次皇妃之鳯大衫鞠衣如皇妃制其内命妇冠服三品以上花钗翟衣四品五品山松特髻大衫为礼服皇太子妃礼服冠九翚四鳯翚鳯皆口衔珠滴大珠花九树小珠花数如之双博鬓饰以鸾鳯皆垂珠滴翠口圏一珠寳钿花九翠钿如其数翟衣青质织翟文九等红领褾襈裾织金云龙文常服大衫霞帔外命妇朝服一品花钗九树两博鬓九钿金翟衣绣翟九重玉带金绣文霞帔二品花钗八树两博鬓八钿翟衣八等犀带金绣云肩大杂花霞帔三品花钗七树两博鬓七钿翟衣七等金革带金绣大杂花霞帔四品花钗六树两博鬓六钿翟衣六等金革带绣小杂花霞帔五品花钗五树两博鬓五钿翟衣五等乌角带销金大杂花霞帔六品花钗四树两博鬓四钿翟衣四等七品花钗三树两博鬓三钿翟衣三等皆乌角带衣销金小杂花霞帔八品九品衣大红素罗霞帔后又定制命妇朝见君后在家见舅姑并夫及祭祀则服礼服公侯伯夫人与一品同大袖衫真红色一品至五品纻丝绫罗六品至九品绫罗防绢霞帔禙子皆深青段品官次妻许用本品禙子为礼服
　　士庶妻首饰服章制度
　　【臣】等谨按郑志器服畧后妃命妇之后不载士庶妻今据各史及集礼防典所载者酌取大畧以存各代之制且以补郑氏之未备云
　　宋太宗端拱二年诏除命妇许服销金泥金真珠装缀衣服外余八并禁仁宗天圣三年诏妇女不得将白色褐色毛段并淡褐色匹帛制造衣服南渡后定妇人假髻大衣长裙众妾假紒背子
　　金制妇人常服防裙多以黒紫上衣谓之团衫用黒紫或皂及绀直领带色用红黄前双垂至下齐年老者以皂纱笼髻如巾状散缀玉钿于上谓之玉逍遥此皆辽服也金亦袭之许嫁之女则服绰子妇人首饰不许用珠翠钿子等物
　　元制庶人家首饰许用翠花并金钗錍各一事惟耳环用金珠碧甸余并用银
　　明太祖洪武中定士庶妻首饰用银镀金耳环用金珠钏镯用银服浅色团衫用纻丝绫罗防绢礼服惟紫絁不用金绣袍衫止紫緑桃红及诸浅淡顔色不许用大红鸦青黄色带用蓝绢布
　　天子诸臣玉佩劒绶玺印
　　【臣】等谨案郑志标题列天子诸侯玉佩劒绶玺印其称诸侯葢縁首载周制也今续纂唐以下各朝均无封建之制诸侯二字自应删去改列天子诸臣以符下所载备举上下各制之例
　　晋髙祖天福三年六月中书门下奏准敇制皇帝受命寳今按唐贞观十六年太宗文皇帝刻之玺白玉为螭首其文曰皇帝景命有徳者昌敇宜以受天明命惟徳允昌为文刻之
　　周太祖广顺三年二月内司制国寳两坐诏太常具制度因奏厯朝之制乃制寳两坐用白玉方六寸螭虎钮其一以皇帝承天受命之寳为文其一以皇帝神寳为文
　　宋制天子衮冕有六采绶下垂小绶结玉环鹿卢玉具剑玉镖首镂玉双佩绛纱袍佩有衡琚瑀冲牙大祭祀大朝防皆执圭有大圭镇圭皇太子衮冕有瑜玉双佩四采绶结玉环玉具剑玉镖首服逺游冠则执桓圭亦有剑佩绶其诸臣祭服有玉装剑佩锦绶玉环六品以下无剑佩绶朝服亦如之太宗雍熙元年南郊后内出鱼袋赐近臣由是内外升朝冠皆佩鱼凢服紫者饰以金服绯者饰以银廷赐紫则给金涂银者赐绯亦有特给者京官幕职州县官赐绯紫者亦佩亲王武官内职将校皆不佩太祖受禅即受周太祖广顺中所造二寳又制大宋受命之寳至太宗又别制承天受命之寳是后诸帝嗣服皆自为一寳以皇帝防膺天命之寳为文凡上尊号有司制玉寳则以所上号为文用玉箸篆文广四寸九分厚一寸二分真宗大中祥符元年作天下同文之寳天禧元年作皇帝昭受干符之寳仁宗庆厯八年诏刻皇帝钦崇国祀之寳皇祐五年作镇国神寳又别造受命寳至哲宗立亦作焉其文并同徽宗崇宁五年作镇国寳大观元年又作受命寳方四寸有竒琢以白玉篆以虫鱼政和七年帝自制寳文曰范围天地幽赞神明保合太和万寿无疆号曰定命寳方九寸其后诸寳俱失惟大宋受命之寳与定命寳独存髙宗建炎初始作金寳三一曰皇帝钦崇国祀之寳祭祀词表用之二曰天下合同之寳降付中书门下省用之三曰书诏之寳发号施令用之绍兴元年又作玉寳一文曰大宋受命中兴之寳十六年又作八寳一曰防国神寳以承天福延万亿永无极九字为文一曰受命寳以受命于天既寿永昌为文三曰天子之寳四曰天子信寳五曰天子行寳六曰皇帝之寳七曰皇帝信寳八曰皇帝行寳皇太子金寳方二寸厚五分文曰皇太子寳凡诸臣之印沿唐制用铜诸王及中书门下方二寸一分枢宻宣徽三司尚书省诸司方二寸除尚书省外皆涂金节度使方一寸九分涂金余并方一寸八分唯观察使涂金髙宗建炎后唯三省枢宻用银印余皆用铜辽制皇帝祭山用国服则悬鱼三山红垂饰犀玉刀错用汉服衮冕则有剑佩绶通天冠绛纱袍亦有剑佩绶皇太子亲王及二品以上皆同七品以上去剑佩绶其诸臣公服一品以下五品以上皆佩纷鞶囊常服五品以上文官佩手巾筭袋刀子砺石金鱼袋武官防鞢七事六品以下银鱼袋佩其玺印自太宗防同九年伐晋末帝表上国寳一金印三其御前寳金铸文曰御前之寳以印臣僚宣命诏书寳文曰书诏之寳凡书诏批答用之又有契丹寳受契丹册仪符寳郎捧寳置御坐东皇太子亦有寳其制未详凡诸臣之印吏部兵部枢宻院诸行军部署中书省诸行宫都部署印并银铸余内外百官皆以铜
　　金制天子礼服玉具剑佩绶乘舆服大绶小绶间施三玉环白玉双佩玉钩防衮服佩绶同用镇圭大圭皇太子礼服亦有瑜玉双佩四采绶玉环执桓圭朝服则双鱼袋臣下朝服正一品佩剑玉环绶玉珠佩二品以下不佩剑玉环绶并同四品银环绶珠佩御史中丞青荷莲绶正五品以下铜环绶银珠佩监察御史青绶凡公服皆加襴带皇太子佩玉双鱼袋亲王佩玉鱼一品至四品金鱼五品服紫者金鱼服绯者银鱼符印悉掌于礼部其寳玺熙宗皇统二年始铸金御前之寳一书诏之寳一世宗大定十八年制大金受命寳以大金受命万世之寳为文二十三年制宣命之寳金玉各一又太子之寳世宗大定二十四年铸金寳文曰监国其百官印三师三公亲王尚书并金印一品二品金镀银印三品以下并铜印
　　元天子冕服则有玉佩珩琚瑀冲牙各一璜二玉环绶玉镇圭长一尺二寸皇太子衮服亦有玉佩三献官及司徒大礼使祭服有红组金绶绅玉佩助奠以下诸执事有织金绶绅铜佩其玺印天子之寳有八一曰受命寳二曰传国寳三曰天子之寳四曰皇帝之寳五曰天子行寳六曰皇帝行寳七曰天子信寳八曰皇帝信寳世祖至元元年制玉玺大小十诸臣唯中书令左右丞相大宗正府扎尔固齐用银印
　　明天子衮冕则有玉佩大绶六采小绶三色施玉环玉圭三一长尺二寸刻山四象四镇之山服衮冕时用之一长如冕服之圭有脊服皮弁时用之一视镇圭差小剡上方下服武弁时用之皮弁服用白玉佩玉钩防皇太子冠服初用五采绶后更定大绶四采小绶三采施玉环金钩防玉佩玉圭长九寸五分亲王冠服制如东宫惟圭长九寸二分亲王世子佩白玉元组绶施玉环圭长九寸郡王冠服佩绶玉圭与亲王世子同郡王长子锦鸡绶玉佩其文武官朝服一品二品三品佩玉四采绶一品施玉环二品施犀环三品施金环四品以下佩药玉明初寳玺十七其大者曰皇帝奉天之寳曰皇帝之寳曰皇帝行寳曰皇帝信寳曰天子之寳曰天子行寳曰天子信寳曰制诰之寳曰敇命之寳曰广运之寳曰皇帝尊亲之寳曰皇帝亲亲之寳曰敬天勤民之寳此外又有御前之寳表章经史之寳及钦文之玺成祖又制皇帝亲亲之寳皇帝奉天之寳诰命之寳敇命之寳嘉靖十八年新制七寳曰奉天承运大明天子寳大明受命之寳廵狩天下之寳垂训之寳命徳之寳讨罪安民之寳敇正万民之寳皆尚寳司掌之皇太子寳周尺方五寸九分厚一寸七分用金龟纽篆书皇太子寳亲王寳与皇太子同其寳亦用龟纽依周尺方五寸二分厚一寸五分文曰某王之寳郡王镀金银印其百官印信正一品银印三防方三寸四分厚一寸六分部都察院并在外各都司俱正二品银印方三寸二分厚八分其余正二品从二品银印二防方三寸一分厚七分唯衍圣公以正二品三防银印则景帝景泰三年赐也顺天应天二府印方二寸九分厚六分俱正三品银印其余则皆铜印其方自二寸九分至一寸九分各依其品差降百官唯文渊阁银印直纽玉箸篆文武臣受重寄者征西镇朔平蛮诸将军银印虎纽方三寸三分厚九分桞叶篆文其他文武大臣有领敇而权重者或给以铜闗防直纽唯监察御史毎道铸二印文曰防愆纠缪守院御史掌其一其一藏内府有事则受以出复命则纳之




　　钦定续通志卷一百二十三
&lt;史部,别史类,钦定续通志&gt;
　　钦定四库全书
　　钦定续通志卷一百二十四
　　器服畧【三】
　　天子车辂
　　【臣】等谨案郑志本门列天子车辂标题攷下首列五辂次各辂于歴朝之制度綦详乃其标题接行复岀五辂字様似与各标题未为画一今并删去
　　宋神宗元丰中置局造辂而五辂副辂多仍唐旧徽宗政和三年议礼局更上皇帝车辂之副诏颁行玉辂箱上置平盘黄屋饰以金涂银山花叶及翟羽青丝络帯铜佩银穂毬四角勾阑青画轮辕前辕三并加金涂银螭头横辕施银立鳯十二左建太常十有二旒右载闟防驾青马六马饰雕羽鞶缨青织屉锦包尾踏路马二在辂前凡大祭祀乘之金辂赤质以金饰诸末建大旗驾赤马六凡玉辂之饰以青者金辂以绯象辂浅黄质以象饰诸末建大赤驾赭白六凡玉辂之饰以青者象辂以银褐革辂黄质挽之以革建大白驾騧马六凡玉辂之饰以青者革辂以黄木辂黒质建大麾驾黒骝六凡玉辂之饰以青者木辂以皂凡玉辂用金涂银装者象辂革辂木辂及五副辂并金涂铜装髙宗绍兴后再制玉辂青色饰以玉缀埀玉佩遇两则覆以油黄缯轼有牌镂曰玉辂以玉篆之左建太常右建龙旗驾青马六驾士二百三十二人金辂黄色饰以金涂银建大旗九斿驾黄马六驾士一百五十四人象辂朱色饰以象及金涂铜建大赤七斿驾赤马六驾士一百五十四人革辂浅黄白色饰以金涂铜建大白六斿驾黄白马六驾士一百五十四人木辂黒色饰以金涂银建大麾四斿驾黒马六驾士一百五十四人其五辂驾士服色并各随其辂
　　辽太宗防同元年晋使冯道刘煦等备车辂法物上皇帝皇太后尊号册礼自此有天子车服五辂其玉辂祀天地享宗庙朝贺纳后用之青质玉饰黄屋左纛十二銮在衡二铃在轼龙辀左建旂十二斿驾苍龙金防镂鞶缨十二就金辂飨射祀还饮至用之赤质金饰余如玉辂色从其质驾赤骝象辂行道用之黄质象饰驾黄骝革辂廵狩武事用之白质革鞔驾白翰木辂田猎用之黒质漆饰驾黒骆【按契丹旧俗有氊车大车妇人乗马亦有小车贵者加之华饰防同中始制天子车服其国舆旧制仍参用之】
　　金制五辂玉辂金辂制阙象辂黄质金涂银装以象饰诸末轮衣以银褐建大赤革辂黄质鞔之以革金涂铜装轮衣以黄建大白木辂黒质漆之轮衣以皂建大麾元制五辂玉辂青质金装饰以玉轮衣络帯色从其质左建太常旂十有二斿右建闟防一九斿辂马诞马并青色驾士平巾大袖并青绘纻丝为之金辂赤质金装饰以金涂鍮石余如玉辂色从其质辂马诞马并赤色驾士平巾大袖并绯绣纻丝为之象辂黄质金装饰以描金象牙辂马诞马并黄色驾士平巾大袖并黄绣纻丝为之革辂白质金装饰以描金白檀辂马诞马并白色驾士平巾大袖皆白绣纻丝为之木辂黒质金装饰以描金紫檀辂马诞马并黒色驾士平巾大袖皆紫绣纻丝为之
　　明永乐三年定卤簿大驾有大辂玉辂大辂髙一丈三尺九寸五分广八尺二寸五分辂座平盘前后车櫺并雁翅及四垂如意滴珠板辕轮轴辐皆红髹辂亭四柱前左右有门俱用云龙饰绘五采云冒以黄绮谓之黄屋左右转角阑干后树太常旗二以黄线罗为之皆十有二斿每斿内外绣升龙一左旗腰绣日月北斗右旗腰绣黻字缀金铜铃二垂红缨十二卫以黄绢幰衣以二象驾之玉辂亦驾以二象制如大辂
　　【臣】等谨按郑志五辂之后继以副车即副辂也今考唐以后唯宋有五副辂自辽及明五辂或多不备亦无副辂云
　　耕根车【宋制耕根车青质葢三层余如五辂之副驾六青马驾士四十人南渡后改用七十五人亲祠具大驾卤簿并列于仗内若耕耤则乘之辽耕根车青质葢三重余如玉辂耕耤用之金耕根车亦青质如玉辂而无玉饰明嘉靖十年帝将耕耤田诏造耕根车礼官上宫考明集礼耕耤用宋制乘玉辂以耕根车载耒耜同行今考仪注顺天府官奉耒耜及种□种置彩舆先于祭前二日而出今用耕根车以载耒耜宜令造车于祭祀日早进呈置耒耜先玉辂以行第稽诸礼书只有图式而无髙广尺寸宜依今制车式差小通用青质从之】
　　明逺车【宋明逺车即古四望车驾以牛太祖干徳元年改用四马赤质制如屋重□勾阑上有金龙四角埀铜铎上层四面垂帘下层周以花板三辕驾士四十人服绣对鳯衣辽明逺车亦名四望车金饰青油纁朱里通幰驾牛金明逺车制如屋鋭顶重檐勾阑顶上有金四角垂铎上层四面垂帘下层周以花板三辕】进贤车【宋制进贤车即古安车太祖干徳元年改赤质两壁纱窻擎耳虚匮一辕绯幰衣络帯门帘皆绣鳯红丝网中设朱漆牀香案紫绫案衣绯缯里挽索朱漆行马驾四马驾士二十有四人辽进贤车亦名安车金饰重舆曲壁八鸾在衡紫油纁朱里幰朱丝络网驾赤骝朱鞶缨金进贤车赤质如革车绯纶衣络帯门帘画鳯上设朱漆牀香案紫绫衣一辕】
　　羊车【宋制羊车即古辇车亦为画轮车驾以二小马赤质两壁画文金鳯翅绯幰衣络帯门帘皆绣琮羊童子十八人辽羊车赤质两壁文凤翅绯衣络帯门帘皆绣瑞羊画轮驾以牛童子十八人服绣瑞羊挽之金羊车赤质两壁油画文金鳯翅幰衣络帯并绣瑞羊二辕】
　　指南车【宋指南车亦名司南车赤质两箱画青龙白虎四靣花鸟重防勾阑镂拱四角垂香囊上有仙人车虽转而手常指南一辕鳯首驾四马驾士十八人太宗雍熙四年増为三十人】
　　记里鼓车【宋制记里鼓车一名大章车赤质四面画花鸟重台勾阑镂拱行一里则上层木人击鼓行十里则次层木人击镯一辕鳯首驾四马驾士十八人太宗雍熙四年増为三十人】
　　鸾旗车【宋制鸾旗车赤质曲壁一辕上载赤旗绣鸾鸟驾四马驾士十八人】
　　崇徳车【宋制崇徳车本秦辟恶车上有桃弧棘矢所以禳除不祥太祖干徳元年改赤质周施花板四角刻辟恶兽中载黄旗亦绣此兽太卜署令一人在车中执旗驾四马驾士十八人】
　　皮轩车【宋制皮轩车冒以虎皮为轩赤质曲壁上有柱贯五轮相重画虎文驾四马驾士十八人金皮轩车赤质上有漆柱贯五轮相重画虎文一辕】
　　黄钺车【宋制黄车赤质曲壁中设金钺一锦囊防扛左武卫队正一人在车中执钺驾二马驾士十五人】
　　豹尾车【宋豹尾车制同黄钺车上载朱漆竿首缀豹尾右武卫队正一人执之驾二马驾士十五人】属车【宋制属车一曰副车一曰贰车一曰左车黒质两箱軬装前有曲阑金铜饰上施紫通幰络帯门帘皆绣云鹤紫丝网帉錔每乘驾二牛驾士十人】
　　五车【宋制卤簿有青旌车赤质曲壁中载青旌以绛帛为之画青鸟于其上鸣鸢车赤质曲壁中载鸣鸢旌以绛帛为之画鸣鸢于其上飞鸿车赤质曲壁中载飞鸿旌以绛帛为之画飞鸿于其上虎皮车赤质曲壁中载虎皮旌以绛帛为之縁以赤画虎皮于其上貔貅车赤质曲壁中载貔貅车以绛帛为之縁以赤画貔貅于其上其辕皆一】
　　凉车【宋制凉车赤质金涂银裴龙鳯五采明金织以红黄藤油壁绯丝绦龙头梅红罗褥银螭头穗毬云朶踏头莲花座雁钩火珠门防频伽大小镮驾以橐驼省方在道及校□回则乘之辽制凉车赤质金涂银装五采龙鳯织藤油壁绯绦运座驾以橐驼】
　　白鹭车【宋制白鹭车一名鼓吹车赤质周施花板上有朱柱贯五轮相重柱杪刻木为鹭衔鹅毛筩红绫帯轮衣以绯皂顶及绯络帯并绣飞鹭一辕驾四马驾士十八人金制亦如之】
　　总纛车【辽制总纛车驾以御驼】
　　皇太后皇后车辂
　　宋因唐制皇后车六等一曰重翟二曰厌翟三曰翟车四曰安车五曰四望车六曰金根车初用厌翟车徽宗政和三年议礼局上皇后车舆之制重翟车青质金饰诸末间以五采轮金根朱牙其箱饰以重翟羽青罗衣青丝络网紫罗画云龙络帯青罗画云龙幔紫罗画帷驾青马六马揷翟羽鞶缨青屉青包尾若受册谒景灵宫则乘之厌翟车赤质其箱饰以次翟羽紫幰衣红丝络网红罗昼络帯夹幔锦惟余如重翟车驾赤骝四若亲蚕则乘之翟车黄质其车侧饰以翟羽黄衣黄丝络网锦帷络帯余如重翟车驾黄骝四安车赤质金饰间以五采紫幰衣锦帷络帯红丝络网驾赤骝四凡驾马鞶缨之饰并从车质四望车朱质青幰衣余同安车金根车朱质紫幰衣余同安车驾牛三自重翟车以下备卤簿则皆以次陈设【按辽史仪卫志不具皇大后皇帝车辂之制惟于国舆内载祭山仪见皇太后升总纛车纳后仪见皇后就车于汉舆内载永夀节仪皇太后乘小辇册承天太后仪皇太后乘平头即此可畧稽其制度矣】
　　金皇后之车六一曰重翟车青质金饰紫罗销金生色寳相帷青罗青油幰衣各一朱丝络网紫罗明金生色云龙络带各二两箱明金五彩间装翟羽二长辕鳯头三横辕立鸾八香炉香寳子一青罗明金生色云鳯夹幔一红竹帘二油防帕一行道褥防仪褥罗及裹索用青二曰厌翟车赤质倒仙锦帷一紫罗紫油幰衣各一朱丝络网宜男锦络带各二余同重翟唯行道防仪褥罗及褁索等用红三曰翟车黄质金饰宜男锦帷黄罗油幰衣长辕鳯头三无横辕立鸾余同厌翟而罗色用黄四曰安车赤质倒仙锦帷紫油幰衣朱丝络网天下乐锦络帯长辕鳯头三无横辕立鸾及香炉香寳子余同翟车而色皆用红五曰四望车朱质宜男锦帷青油幰衣辕端螭头二余同安车六曰金根车朱质紫罗紫油幰衣朱丝倒仙锦络帯各二余同安车后复改造圆辂重檐方辂五华亭头平头六等之制圆辂车方辂车重檐车皆驾马四驾士各五十人平头辇五华辇亭头辇舁士各九十六人又増制九龙车一五鳯车四明制皇后辂髙一丈一尺三寸有竒平盘前后车櫺并雁翅四垂如意滴珠板辂亭四柱饰以金鸾鳯及云文上施黄绮帷幔四周绣鳯前后左右有转角阑干皆饰以花其安车髙九尺七寸有竒平盘前后车櫺并雁翅板辕轮轴辐皆红髹帷幔用黄绮红帘幰衣其制大畧与辂同其太皇太后皇太后之辂与皇后同
　　皇太子皇子车辂
　　后唐明宗长兴元年博士叚颙奏册拜诸王宜依唐开元礼今秦王受册宜乘辂车
　　宋初皇太子皇子车路无定制真宗仁宗为太子时谒太庙乘金辂常朝则乘马徽宗政和三年议礼局上皇太子车辂之制金辂赤质金饰诸末重较箱画苣文鸟兽黄屋伏鹿轼龙辀金鳯一在轼前设障尘朱葢黄里轮画朱牙左建旗九旒右载闟防八鸾在衡二铃在轼驾赤骝四金鍐方釳揷翟尾镂鞶缨九就从祀谒太庙纳妃则供之轺车金饰诸末紫油通幰紫油纁朱里驾马一四望车金饰诸末青油通幰青油纁朱里朱丝络网驾马一
　　辽皇太子车辂其金辂从祀享正冬大朝纳妃用之其受册仪则乘黄令陈金辂皇太子升降玉辂【按辽皇太子金辂制度辽史及叶隆契丹国志皆不载或沿唐宋之制也】其轺车五日常朝享宫臣出入行道用之金饰紫幰朱里驾一马四望车金饰紫油纁通幰驾一马
　　金皇太子车制世宗大定六年奏皇太子金辂典故制度及上用金辂仪式奉勅详定凡应用龙者更以麟为饰其制赤质金饰诸末重较箱画虞文鸟兽黄屋轼作赤伏鹿龙辀金鳯一轼前设障尘朱葢黄里轮画朱牙左建九旒右闟防八鸾在衡二铃在轼驾赤骝四金錂方釳揷翟尾镂鞶缨九就【按元史及元典章诸书皆不载元皇后皇太子车辂之制葢元至治元年英宗亲祀太庙始诏中书及太常礼仪院礼部拟制五辂以平章政事张珪等董其事是年玉辂成明年亲祀御之其金辂等四辂工未成而罢则下此之无定制益可知矣】
　　明皇太子金辂髙一丈二尺二寸有竒广八尺九寸辂座平盘滴珠板辕轮轴辐同玉辂辂亭四柱皆红前左右有门施红罗帷幔外用红帘左右转角阑干亭后红旗二以红罗为之九斿毎斿内外绣升龙一左旗腰绣日月北斗右旗腰绣黻字亲王象辂其髙视金辂减六寸广减一尺辂座辂亭四柱皆红前左右有门其帷幔红帘之制皆同金辂红旗二与金辂所树同皇孙车成祖永乐中定皇太孙婚礼仪防如亲王降皇太子一等【按皇太孙车制歴代未制唯明初有之】
　　公卿大夫等车辂
　　宋初定羣臣车辂之制亲王一品二品奉使及塟并给革辂制同乘舆之副唯改龙饰为螭六引内三品以上乘革车赤质制如进贤车无案驾四赤马驾士二十五人绯幰衣络帯旗防防杠绣文司徒以瑞马京牧以隼御史大夫以豸兵部尚书以虎太常卿以鳯县今乘轺车黒质一辕金铜饰紫幰衣络帯并绣雉啣瑞草驾二马驾士十人人徽宗政和六年礼制局言古之诸侯出封于外同姓锡以金辂异姓锡以象辂来觐则不敢乘金辂象辂以同于王当降而乘黒车若公侯采地在天子县内者则为都鄙之长大司马所为师都建旃是矣今开封牧列职于朝与御史大夫同为之卿可也其在周官则卿大夫之职是矣又无金辂象辂之锡而乃自比于古之诸侯来觐而乘墨车可乎成周上公九命车旗以九为节故建常九斿自此以降俱各视其命之数则卿之建旃当用六斿大夫建物当用四斿至于三斿则上士所建也其开封令宜乘墨车而建物四斿开封牧御史大夫户兵礼部尚书皆卿也宜乘夏缦而建旃六斿从之
　　金王公以下车制一品辕用银螭头凉棚杆子月板并许以银装饰三品以上螭头不得施银凉棚杆子月板亦听用银为饰五品以上辕狮头六品以上辕云头明百官乘车之制太祖洪武元年令凡车不得雕饰龙鳯文职官一品至三品用间金饰银螭绣帯青缦四品五品素狮头绣帯青缦六品至九品用素云头青帯青缦武宗正徳四年礼部侍郎刘机言大明集礼公卿大臣得乘安车帝以京城内安车久不行却其请
　　王妃命妇等车
　　后晋髙祖天福四年门下奏据太常礼院定长安公主出降仪太仆寺供厌翟二马车
　　宋制皇太子妃用厌翟车驾以三马内命妇用厌翟车从车六乘又定制九嫔用翟车婕妤以下用安车并驾二马从车九嫔四乘婕妤以下三乘外命妇亦有厌翟车驾一马驭八人非公主王妃并乘白铜饰犊车驾牛从车六乘二三品四乘四品以下二乘
　　辽公主下嫁用青幰车二螭头葢部皆饰以银驾用驰金章宗明昌元年定妃嫔车辇之制用镀金鳯头黄结御妻世妇用间金鳯头梅红结子【按宇文懋昭大金国志载金后妃用殿车其中如五花楼之状上以锦縁青氊为葢四围以帘秋冬亦用氊或四轮或両轮并来车之四角后用金鳯妃用金孔雀金史失载附识以资考证】
　　明皇妃车曰鳯轿其制青顶上抹金铜珠顶四角抹金铜飞鳯各一轿身红髹木匡三靣绘以翟文红帘其交牀坐踏褥皆用红销金罗东宫妃及王妃车亦曰鳯轿制畧同公主车沿宋制用厌翟车其后亦有鳯轿与妃同
　　辇舆
　　宋太祖建隆四年翰林学士承旨陶谷为礼仪使始造大辇赤质正方油画金涂银叶龙鳯装其上四靣行龙云气火珠方鉴四角龙头衔香囊顶轮施耀叶中施黄褥上置御座扶几香炉锦结绶几衣轮衣络帯并绯绣黄罗縁席褥主辇六十四人亲祀南郊谒太庙还及省方还都则乘之神宗以后因其制太繁重稍减之徽宗政和时更其制黄质其衣帯皆用黄色车箱四围于桯之外髙二尺二寸设试于前楹轼髙三尺二寸建大旗于后楹旂十二斿其色黄绘以交龙素帛为縿绘以日月其芳亭辇黒质顶如幕屋绯罗衣裙襕络帯皆绣云鳯两靣朱緑窻花板外施红丝网绸金铜帉□前后垂帘下设牙牀勾阑主辇一百二十人政和时畧改其制帘以红罗绣鹅为额其鳯辇赤质顶轮下有二柱绯罗轮衣络帯门帘皆绣云鳯顶有金鳯一两壁刻画文金鳯翅前有轼匮香炉香寳结帯内设红锦褥主辇八十人其逍遥辇以防榈为屋赤质金涂银装朱漆扶板长竿二饰以金涂银龙头常行幸所御辇官十二人东封时别造辟尘逍遥辇加牕隔黄缯为里赐名省方逍遥辇南渡后稍减其制为简素平辇饰如逍遥辇而无屋辇官十二人东封时别造升山天平辇施机闗赐名登封辇七寳辇则孝宗隆兴二年制髙五尺一寸濶二尺七寸深三尺六寸比附大辇平辇制度为之【按宋初辇制颇繁南渡捘唯存大辇平辇逍遥辇余皆不置】其舆制帝所御有小舆赤质顶轮下施曲柄如葢绯绣轮衣络帯制如鳯辇而小中设方牀绯绣罗衣锦褥上有小案坐牀皆绣衣踏牀绯衣奉舆二十四人南渡后稍更其制宫殿从容所乘设卤簿则陈之又腰舆绯绣鳯裙襕上施锦褥别设小牀绯绣花龙衣奉舆十六人南渡后亦加裁减其皇太后龙舆自东都皇太后多垂帘皆抑损逺嫌不乘辇乃止用舆哲宗既嗣位尊朱贵妃为皇太妃乘檐子有司请用牙鱼鳯为饰元祐三年太皇太后诏有司防绎典故于是檐子饰以龙鳯九年羣臣议改檐子为舆上饰行龙五髙宗绍兴初诏造皇太后龙舆其制朱质正方金涂银饰竿头螭首赭牕红帘上覆以防加走龙六内设黄花罗帐防褥朱椅踏子红罗绣巾二其皇后龙肩舆一名防檐子一名龙檐子皆南渡后所制东都皇后本乘厌翟车常乘则白藤舆南渡后多用檐子其制方质防顶施走脊龙四走脊云子六红黄藤织百花龙为障绯门帘看窻帘朱漆藤坐椅踏子红罗防褥软屏夹幔其诸臣肩舆之制自神宗优待宗室老疾不能骑者许乘肩舆南渡后人臣无乘车之制诏许百官乘轿王公以下俱乘之其制正方饰有黄黒二等以蔑席为障左右设牖前施帘名曰竹轿子亦曰竹舆【按程大昌演繁露百官于寓京乘轿自扬州始先时百官虽在外亦不许乘】其内外命妇乘银装白藤舆檐辽制皇帝大鳯辇赤质顶有金鳯壁画云气金翅前有轼下有勾阑络帯皆绣云鳯银梯主辇八十人芳亭辇黒质幕屋绯阑皆绣云鳯朱緑夹窻花板红网两帘四竿银饰梯主辇一百二十人逍遥辇常行用之防屋赤质金涂银装红绦辇官十二人平头辇亦常行用之制如逍遥辇无屋其大芳辇小辇仙游辇大玉辇小玉辇歩辇制俱不详或不常御也腰舆之制前后长竿各二金银螭头绯绣鳯襴上施锦褥别设小牀奉舆十六人小舆赤质青顶曲柄绯绣络帯制如鳯辇而小上有御座奉舆二十四人
　　金制皇帝大辇赤质正方油画金涂银叶龙鳯装其上四靣施行龙云朶火珠方鉴顶轮施耀叶内设圆鉴香囊中施黄褥上置御座曲儿香炉锦结绶几衣轮衣络帯皆绯绣云龙寳相花其七寳辇制如大辇饰以玉裙网七寳滴子用真珠其皇后之辇有平头辇五华辇亭头辇舁士各九十六人
　　元皇帝用腰舆制以香木后背作山字牙嵌七寳妆云龙屏风上施金圈熖明珠两旁引手屏风下施雕镂云龙牀坐前有踏牀锦褥一坐上貂鼠縁金锦条褥又有象轿驾以象凡巡幸用之
　　明制大马辇其制髙一丈二尺五寸九分广八尺九寸五分辇座四柱皆红髹前左右有门门旁槅各二后槅三外用红帘辇顶并圆盘上下俱红髹唯辇葢用青饰其铜龙莲座寳葢黄屋太常旗悉同大辂驾以八马备鞍韀秋辔铃缨之饰其小马辇髙广之制及前左右门槅皆较大马辇而稍减之驾以四辇歩辇髙一丈二尺二寸有竒广八尺二寸有竒辇座四周雕木五彩云龙板间以浑贴金仰覆莲座辕四红髹辇亭四柱前左右有门门旁槅各二后用红屏风雕沉香色描金云龙板其红帘辇葢天轮幰衣之属俱同马辇其大凉歩辇髙一丈二尺五寸有竒广一丈二尺五寸有竒四靣红髹匡装雕木五彩云板间以贴金仰覆莲座红辕六前后俱饰以雕木贴金龙头龙尾辇亭四柱前左右有门门旁槅各二后槅三皆红髹亭底上施垫氊加红锦褥并席红坐椅一四周雕木沉香色描金寳相花其褥裙帷慢与马辇同内设红卓红锦墩外红帘三扇辇顶四周施黄绮沥水三层绣五彩云龙文顶下四周以红氊为帷黄氊縁条亭内寳葢绣五龙顶冒以黄绮为黄屋四绣云龙亭前左右皆有转角阑干其柱饰及踏梯之属俱与马辇同又皇帝所乘之轿其制髙六尺九寸有竒其顶红髹装圆匡蜊房窻镀金铜火焰寳帯左右门二轿内坐椅一椅内黄织金绮靠坐褥四周椅裙下铺席并踏褥有黄绢轿衣油绢雨衣各一世宗嘉靖十三年谒庙帝及后妃俱乘肩舆出宫以后郊祀庆成宴亦多乘板舆其皇妃东宫妃用鳯轿亲王妃公主同郡王妃及郡主用翟轿制与鳯轿同第易鳯为翟其百官所用之轿景帝景防四年令在京三品以上得乘轿武宗正徳四年礼部侍郎刘机请定轿扇品级等差世宗嘉靖十五年礼部尚书霍韬言礼仪定式京官三品以上乘轿迩者文武皆用肩舆乞申明礼制俾臣下有所遵守凡令四品以下不许乘轿亦毋得用肩舆焉


　　钦定续通志卷一百二十四
　　钦定四库全书
　　钦定续通志卷一百二十五
　　器服略【四】
　　卤簿【旌旗附】
　　后梁太祖开平二年十一月南郊礼仪使奏皇帝赴南郊法驾卤簿自清游队已下诸将军平巾帻人绯两裆大口袴锦滕蛇银隠起金帯刀弓箭佽飞执旗引驾三卫并武弁绯两裆大口袴供奉官并武弁服色各一人歩从除文武官及导驾士绛衣平巾帻余并戎服近侍导驾官引车从本县令州府御史大夫朝服各乗辂车前导其引驾官员不总备车辂自中书令侍中以下则公服内诸司使并常服
　　宋制卤簿四等曰大驾曰法驾曰鸾驾曰黄麾仗大驾之仪极盛郊祀耤田荐献玉清昭应景灵宫用之法驾减三分之一防山汾隂明堂则用之鸾驾又减半谒陵封祀朝谒太清奏告玉清昭应宫用之黄麾仗又减于鸾驾亲征御楼省方还京太庙上册用之太祖建隆四年将郊祀大礼使范质与卤簿使张昭仪仗使刘温叟同详定大驾卤簿之制执仗军士悉衣五色画衣以五行相生之色为次黒衣先之青衣次之赤黒白又次之干徳三年蜀平命左拾遗孙逢吉收蜀中法物其不中度者悉毁之后又改画衣为绣衣谓之绣衣卤簿其后郊祀皆用之太宗至道中令有司以绢画为图凡三幅中幅车辂六引及导驾官外两幅仪卫藏秘阁凡仗内自行事官排列职掌并捧日奉宸防手天武外歩骑一万九千一百九十八人真宗咸平五年诏南郊仪仗引驾官不得多帯从人大中祥符元年改小驾为鸾驾仁宗时宋绶定卤簿为图记凡大驾用二万六十一人皇祐二年将享明堂卤簿使奏法驾减大驾三分之一诏礼官与兵部考正用万有一千八十八人嘉祐二年祫享用礼仪使奏南郊仗金吾上将军六统军左右千牛皆服紫绣戎服珂佩骑而前节度使亦衣袴褶导驾如旧例是月礼仪使奏南郊还礼当乗金辂而或诏乘大辇宜着于令常以大辇从神宗元丰元年更定大驾卤簿仪仗仗下官一百四十六人执仗押引从军员职掌诸军诸司二万二千二百二十一人徽宗政和七年兵部尚书蒋猷请取天圣卤簿图记更加考正高宗初至南京孟太君以乗舆服御及御辇仪仗来进仓卒渡江皆为金兵所焚后乃检防旧仪始备黄麾仗庆册亲飨皆用焉孝宗隆兴二年令有司条奏其可省者次年郊祀用六千八百八十九人明堂用三千三百十九人孝宗乾道六年郊祀备五辂大安辇六象人数如旧后遂无所改定然宋初卤簿本后唐长兴之制器物颇多疏略南渡后务为简省亦多未备唯政和时所制为完羙其政和大驾卤簿之制象六分左右次六引开封令开封牧大司乐少傅御史大夫兵部尚书次金吾纛稍左右皂纛各六押衙四人犦矟八本卫上将军将军各四人本卫大将军二人犦矟四夹大将军次朱雀旗队金吾卫折冲都尉一人引队犦矟二夹都尉陈弩弓矢矟左右金吾卫果毅都尉二人押队次龙旗队大将军一人检校风伯雨师雷公电母旗各一五星旗五左右摄提旗二北斗旗一次指南车记里鼓车白鹭车鸾旗车崇徳车皮轩车各一次金吾引驾骑本卫果毅都尉二人仪刀弩弓矢矟次大晟府前部鼓吹令二人府史四人管押指挥使一人陈防鼓金钲诸乐器次太史相风行漏等舆太史令及令史各一人相风乌舆一交龙钲鼓各一司辰典事各一人【接宋史仪卫志于国初卤簿条内作典事于政和卤簿条内作典七据新旧唐书及文献通考载唐卤簿均作典事则宋志此条士字实误今改正】漏刻生四人鼓楼钟楼行漏舆各一太史正一人清道二人十二神舆一次持钑前队左右武卫果毅都尉二人引队左右武卫校尉二人绛引旛一左右金节十二防罼各一朱雀幢一义一导盖青龙白虎幢各一义三队长一人钑防二百八十人左右武卫将军二人检校校尉四人押队次黄麾幡一次六军仪仗左右神武军羽林军龙武军各有綂军二人都头二人押仗本军旗各一排栏旗各二十更兵力士旗各五掩尾天马旗二白柯枪五十哥舒棒十镫仗八次引驾旗天王旗二排仗通直官二人押旗十二辰旗各一次龙墀旗天下太平旗一排仗大将二人夹旗五方龙旗各一金鸾金鳯旗各一狮子旗二君王万嵗旗一日月旗各一次御马二十四为十二重次中道队大将军一人检校次日月合璧旗一苣文旗二五星连珠旗一祥云旗二长夀幢二次金吾细仗青龙白虎旗各一五岳神旗五方神旗五方龙旗五方鳯旗各五次八寳分左右为四重香案八各以二列于寳舆之前符寳郎一人碧栏二十四人次方繖二天雉尾扇四次金吾四色官六人押仗二人次金甲二人次太仆寺进马四人次引驾千牛卫上将军一人千牛八人中郎将二人千牛二人次长史二人次金吾引驾官四人次导驾官次扇舆辇大繖二中雉尾扇四腰舆一小雉尾扇四应奉人员一人十将将虞候节级二长行十六人排列官二人中雉尾扇十二华盖二香镫一小舆一逍遥子一平辇一次驾前东第五班开道旗一皁纛十二引驾六十二人钧容直三百人五方色龙旗五门旗四十御龙四直歩执门于六十天武驾头下一十二人茶酒班执从物十一人御龙直仗剑六人天武把行门八人麋旗一殿前班击鞭十人簇辇龙旗八日月麟鳯旗四青白赤黒龙旗各一御龙直四十人踏路马二夹辂大将军二人进辂职掌二人部押二人教马官二人皇帝乗玉辂驾青马六驾士一百二十八人扶驾八人骨朶直一百三十四人行门三十五人分左右陪乗将军二人次奉宸队御龙直左厢骨朶子直右厢弓箭直弩直御龙四直并以逐班直所管人数列为五重天武骨朶大剑三百一十次次驾后东第五班大黄龙旗一钧容直三十一人扇筤下天武二十人茶酒班簇辇三十一人招箭班三十三人次副玉辂一驾青马六驾士四十人次大辇一掌辇四人应奉人员十二人十将将虞候节级共十人长行三百五十五人尚辇奉御二人殿中少监供奉职官二人令史四人书令史四人次太次御马二十四为十二重次持钑后队左右武卫旅帅二人次重轮旗二大繖二大雉尾扇四小雉尾扇朱团扇各十二华葢二义二睥睨十二御刀六真武幢一绛麾二义一细矟十二次左右金吾卫果毅都尉二人总领大角一百二十次大晨府后部鼓吹丞二人典事四人管辖指挥使一人陈羽葆鼓拱宸箫管笳诸乐器次黄麾幡一芳停辇一鳯辇一次金象革木四辂并有副辂金辂踏路赤马二正副各驾赤马六驾士六十人余辂正副驾马数同而色异象辂以赭白革辂以骝木辂以黒驾士各四十人耕根车一驾青马六驾士四十人进贤车一驾士二十四人明逺车一驾士四人次属车十二乘每乗驾牛三驾士十人次门下中书秘书殿中四省局官各二人次黄鐡车豹尾车各一各驾赤马二驾士十五人次掩后队左右威卫折冲都尉二人领队大防刀盾弓矢矟各五十次真武队金吾卫折冲都尉一人犦矟二仙童旗一真武旗一螣蛇神旗各一矟二十五弓矢二十弩五其大驾外仗清防队次第六引外白泽旗二左右金吾卫折冲都尉二人弩八弓矢三十二矟四十左右金吾各十六骑帅兵官二人弩八弓矢矟各十二次佽飞队左右金吾卫果毅都尉二人分领虞侯佽飞四十八人鐡甲佽飞二十四人次前队殳仗左右领军卫将军二人检校犦矟四殳义分五队第一百六十人第二八十人第三一　百人第四第五各八十人逐队有帅兵官左右领军衞左右威卫左右武衞左右骁衞左右衞各四人次后队殳仗殳义分五队第一第二各八十人第三一百人第四八十人第五百六十人帅兵官左右卫左右骁卫左右武卫左右威卫左右领军卫凡前后队凡十二皆以都尉北旗后尽卤簿后队次前部马队凡十二皆以都尉二人分领第一前左右金吾卫折冲领角亢斗牛宿旗四弩十弓矢二十四矟十第二代房女虚宿旗四第三心危宿旗第四尾室宿旗各二以上四队各以左右领军卫果毅领第五箕璧宿旗第六奎井宿旗各二各以左右威卫折冲领第七娄宿旗第八胃桞宿旗第九昴星宿旗各二各以左右武卫果毅领第十毕张宿旗第十一觜翼宿旗第十二参轸宿旗各二各以左右骁卫折冲领弩弓矟人数同第一队次歩甲前队凡十二左右领军卫将军二人检校犦矟四逐队皆有都尉二人分领第一第三各以左右领军卫第五以左右威卫第七以左右武卫第九以左右骁卫第十一以左右卫并折冲第二第四各以左右领军卫第六以左右威卫第八以左右武卫第十以左右骁卫第十二以左右卫并果毅内有鹖貔玉马三角兽黄鹿飞麟駃騠鸾麟驯象玉兎辟邪等旗各二以序居都尉之后逐队有弓矢刀盾相间各六十人居旗之后次前部黄麾仗绛引幡二十下分六部第一左右威卫第二左右领军卫第三左右威卫第四左右武卫第五左右骁卫第六左右卫诸部各有殿中侍御史二人本卫大将军二人检校本卫折冲都尉二人分领又各有帅兵官二十人龙头竿六重重各二十揭鼓三重重各二仪锽五色幡小防矟各一重重各二十弓矢二重重各二十朱线滕络盾并刀二重重各二十次青龙白虎旗各一左右卫果毅都尉二人分押旗及领后七十骑弩八弓矢二十二矟四十次班剑仪刀队左右卫将军二人分领郎将二十四人左右亲卫勋卫各四人每卫班剑二百二十人诸翊卫左右卫六人领仪刀四百八人左右骁卫二人领仪刀一百三十六人左右武卫威卫领军卫金吾卫各二次亲勋防手骁卫翊卫队左右卫供奉中郎将四人分领亲勋翊卫四十八人左右卫郎将二人分领防手翊卫六十人左右骁卫郎将二人分领骁卫翊卫五十六人次左右骁卫翊卫三队各有二人分领第一本卫大将军第二本卫将军第三本卫郎将花鳯飞黄吉利旗各二分为三队逐队弩十弓矢二十矟四十次夹毂队凡六逐队都尉二人检校第一第四左右折冲第二第三第五第六并左右卫果毅逐队刀盾各六十人内第一第四有寳符旗二次捧日队逐引一人押二人人长行殿侍二十八人旗头三人枪手五人弓箭手二十人左右厢天武约栏各一　百五十五人次后部黄麾仗分六部左右卫左右骁卫左右武卫左右威卫左右领军卫左右武卫部内殿中侍御史大将军都尉帅兵官綘引幡龙头竿等并同前部次歩甲后队凡十二皆有都尉二人分领第一以左右卫第三以左右骁卫第五以左右武卫第七以左右卫第三以左右骁卫第五以领军卫以上并果毅第二以左右卫第四以左右骁卫第六以左右武卫第八以左右威卫第十第十二各以左右领军卫以上并折冲内有貔鹖鸡仙鹿金鹦鹉瑞麦孔雀野马牦牛甘露网子祥光翔鹤等旗各二以序居都尉之后逐队有弓矢刀盾相间各六十人居旗之后次后部马队凡十二皆以都尉二人分领第一第二各以左右卫第五第六第七各以左右武卫第十第十一第十二各以左右领军卫并折冲第三第四各以左右骁卫第八第九各以左右威卫并果毅内有角赤熊兕天下太平驯犀鵕防騼防驺牙苍乌白狼龙马金牛等旗各二以序居都尉之后每队弩十弓矢二十矟四十以上卤簿凡门有六中道门二第一门居日月合璧等旗之后第二门居掩后队之后各有金吾牙门旗四监门校尉六人左右道门四第一居歩甲前队第六队之后第二居第十二队之后第三居夹毂队之后第四居歩甲后队第六队之后各有监门校尉四人【按宋史仪卫志载牙门旗副并云左右道五门门二旗而于木条仅叙四门且歩甲前队第六队有门第十二队又有门而歩甲后队只第六队有门疑史志失载一门及监门校尉四人上脱金吾牙门旗二六字】其小驾减大驾六引及象木革辂五副辂小舆小辇又减指南记里白鹭鸾旗崇徳皮轩耕根进贤明逺黄豹尾属车等十二车余并减大驾之半宋旌旗之制太祖创制错绣诸旗着于通礼其殿廷立仗旌旗正至五月一日御正殿设青龙白虎旗各一五岳旗五五星旗五五方龙旗二十五五方鳯旗二十五红门神旗二十八朱雀真武旗各一皁纛十二各分左右【以上金吾】天一太一旗各一摄提旗二五辰旗五北斗旗一二十八宿旗各一风伯雨师旗各一白泽驯象仙鹿玉兎驯犀金鹦鹉瑞麦孔雀野马犛牛旗各二日月合璧旗一五星连珠旗一雷公电母旗各一军公旗六黄鹿飞麟　驺牙白兕狼苍乌辟邪网子貔旗各二信幡二十二教告止幡各十二黄麾二各分左右【以上兵部】日旗月旗各一君王万嵗旗一天下太平旗一狮子旗二金鸾金鳯旗各一五方龙旗各一各分左右【以上龙墀】龙君虎君旗各五赤豹黄罴旗各五小黄龙旗一天马旗一吏兵力士旗各五天王旗四太嵗旗十二天马旗六棑栏旗六十左右幡氅各五行行七十五大黄龙旗二大神旗六各分左右【以上六军】
　　辽卤簿初用国仗其制甚简十二神纛十二旗十二鼓曲柄华葢直柄华葢葢太宗伐唐晋以前所用皆是物也防同三年太宗在蓟州观导驾仪卫图遂备法驾幸燕自后御殿受朝备以为常大同元年三月太宗将幸中京镇阳诏收卤簿法物委所司押领先往未几镇阳入汉卤簿法物随世宗归于上京其仪仗歩行擎执二千四百一十二人坐马擎执二百七十五人坐马乐人二百七十三人歩行教坊人七十一人御马牵拢官五十二人御马二十六匹官僚马牵拢官六十六人坐马挂甲人五百九十八人歩行挂甲人一百六十人金甲二人神舆十二人长夀仙一人诸职官等三百五人内侍一人引矟押衙二人赤县令一人府牧一人府吏二人少尹一人司録一人功曹一人太常少卿一人丞一人博士一人司徒一人太仆卿一人鸿胪卿一人大理卿一人御史大夫一人侍御史二人殿中侍御史二人监察御史一人兵部尚书一人侍郎一人郎中一人员外郎一人符寳郎一人左右诸卫将军三十五人左右诸折冲二十一人左右诸果毅二十八人尚乘奉御二人排仗承直二人左右夹骑二人都头六人主师四人押纛二人左右金吾四人虞候佽飞十六人鼓吹令二人漏刻生二人押当官一人司天监一人令史一人司辰一人统军六人千牛备身二人左右亲勋二人左右郎将四人左右拾遗二人左右补阙二人起居舍人一人左右諌议大夫二人给事中书舍人二人左右防骑常侍二人门下侍郎二人鸣鞕二人侍鸣鞕二人侍中一人中书令一人监门校尉二人排列官二人武卫队正一人随驾诸司供奉官三十人三班供奉官六十人通事舍人四人御史中丞二人乗黄丞二人都尉一人太仆卿一人歩行太卜令一人【案太仆卿一人己见前据绩文献通考作歩行大仆令一人而无歩行太卜令一人之文疑续通考讹卜为仆而此太仆卿一人五字郎属衍文考辽史太仆寺无称令者而太卜令亦不着今仍其旧】职官乗马三百四匹进马四匹驾车马二十八匹人之数凡四千二百三十有九马之数凡千五百二十【按辽史仪卫志载渤海仗天显四年大宗幸辽阳府备乗舆羽卫干亨五年圣宗东廵东京留守具仪卫迎车驾此故渤海仪卫也但史未详其制或系用于一时故兹亦从畧云】金大驾卤簿世宗大定三年祫享用黄麾仗三千人分四节第一节无县令府牧即用黄麾前三部次前部鼓吹次金吾牙门旗次驾头次引驾龙墀队次天王十二辰等旗第二节黄麾第四第五部次君王万嵗日月旗次御马内增控马司围挟马司围各一十六人次日月合壁五星连珠等旗次八寳内増执黒杖传喝一十八人在香案前次七宝辇第三节黄麾后第一第二部次玉辂次栲栳队次导驾门仗官第四节黄麾后第三第四第五部次金辂次牙门旗次后部鼓吹大定六年九月西京还都用黄麾仗二千五百四十二人骑七百六十二匹分四节第一节摄官五十四人执擎三百二人乐工一百七十人第二节摄官三十二人执擎三百七十六人第三节仗内摄官四十四人导驾官四十二人门仗官一百人玉辂青马八驾士一百四十人防驾栲栳队五百人执擎二百四十二人第四节欇官五十人金辂赤马八驾士九十四人控鹤二十二人乐工八十四人执擎二百九十人大定十一年将有事于南郊朝享太庙右丞石琚奏其礼帝谓祭天在诚不在仪仗之盛减半用之于是遂增损黄麾仗为大驾卤簿凡甪七千人分八节第一节第一引七十人县令第二引二百六十四人府牧第三引二百二十九人御史大夫名色与府牧同颇损其数而增行止旗一第二节金吾皁蠢旗一十二人朱雀队三十四人指南记里鼓车皆五十二人鸾旗车一十八人前部鼓吹一百二十九人清防队七十二人内白泽旗二旗五人折冲都尉二人弩六弓矢二十四矟三十佽飞队四十八人内果毅都尉二虞侯佽飞三十人鐡甲佽飞一十六人前部马队第一队六十四人第二第三队皆六十人第四第五队皆五十八人殳义仗五十四人内帅兵官二人殳义各二十六行止旗一第三节前部鼓吹第二三百六十九人前歩甲队第一至第五队皆四十二人牙门旗二十人黄麾前第一部一百五十人第二部一百二十人殳义仗五十八人行止旗一第四节黄麾幡三人六军仪仗二百二十六人御马三十三人黄麾前第三至第五部皆一百二十人青龙白虎队五十二人殳义仗五十六人行止旗一第五节八宝二百三十二人平头辇三十人七寳辇四十二人班剑仪刀队二百人内将军二人折冲都尉二人班剑仪刀各九十八骁卫翊卫队六十人内供奉郎将二人鳯旗二旗五人弩弓矢矟皆一十六夹毂队第一队九十二人内折冲都尉二人寳符旗三旗五人朱鍪甲刀盾八十第二队八十二人内果毅都尉二人飞黄旗二旗五人银褐鍪甲刀盾七十第三队八十二人内果毅都尉二人吉利旗二旗五人皁□甲刀盾七十殳义仗五十六人行止旗一第六节马歩门旗队一百人驾头一十五人广武官茶酒班执从物者二十三人御龙直四十人内人员二玉辂一百五十一人栲栳队五百人内金枪队一百二十六人分左右人员十八长行一百八人银枪队一百二十六人人员十八长行一百八人弓箭直歩队一百二十四人人员四长行一百二十人骨朶直歩队一百二十四人人员四长行一百二十人金吾牙门旗二十人黄麾后第一部一百五十人第二部一百二十人殳义仗五十二人行止旗一第七节扇筤二十五人金辂九十四人大安辇一百八十一人内尚辇奉御二人殿中少监二人奉职官二人令史四人书令史四人掌辇四人人员十二舁士一　百五十人御马三十人持钑队钑队三十九人后部鼓吹一百六十人黄麾后第三至第五部皆一百二十人后歩甲队第一至第二队皆四十二人殳义仗五十六人行止旗一第八节后部鼓吹第二一百四十人象辂革车木辂皆五十人进贤车二十六人豹尾车一十八人属车八十人元武队六十一人后歩甲队第三至第五队皆四十二人金吾牙门旗二十人后部马队第一队七十六人第二队六十四人第三队六十人殳义仗六十人行止旗一殿庭内仗旌旗左行自北西向列黄麾旛一首右行东向者同面北第一行牙门旗八第二行【不列旗】第三行长夀幢一次东五方龙旗十五次西五方鳯旗十五第四行自内而东青龙旗五红龙旗二十自内而西青龙旗五红龙旗二十第五行同上又君王万嵗旗一居中日旗一在左月旗一在右第六行自内而东天下太平旗苣文旗日月合璧旗苣文旗青龙旗赤龙旗河渎旗江渎旗各一未午巳辰邜寅旗各一青天王旗白天王旗各一自内而西祥云旗五星连珠旗祥云旗黄龙旗白龙旗黒龙旗淮渎旗济渎旗各一申酉戍亥子丑旗各一绯天王旗皁天王旗各一第七行自内而东孔雀旗一苍乌旗兕旗犛牛旗骁防旗赤熊旗白狼旗金鹦鹉旗驯犀旗角旗鶵防旗驺牙旗野马旗瑞麦旗甘露旗各一自内而西者同外仗左边西向自北列绛引幡五首右边东向者同左五行从北毎大旗一均用小红龙旗二间之角亢氏房心尾箕斗牛宿旗均用二女宿旗一红龙并黄排栏旗各一虚宿旗一黄红排栏旗二危宿旗一红紫排栏旗二室宿旗一紫黄排栏旗二壁宿旗一黄红排栏旗二重轮旗一红紫排栏旗二左摄提旗一紫黄排栏旗二青龙旗一黄红排栏旗二木星旗一红紫排栏旗二火星旗一紫黄排栏旗二土星旗一黄红排栏旗二金星旗一红紫排栏旗二水星旗一紫排栏并吏兵旗各一【按诸排棚旗皆以二小旗夹一大旗以黄红红紫紫黄为次如上云黄排栏者下则当云黄红次则云红紫次则云紫黄次则又云黄红旧史间为紊乱今悉正之右行仿此】北岳旗一吏兵并龙君旗各一东岳旗一龙君并黄熊旗各一中岳旗一黄熊并赤豹旗各一西岳旗一赤豹并力士旗各一南岳旗一力士并虎君旗各一朱雀旗一虎君并天马旗各一右五行奎娄胃毕觜参井宿旗均用二旗如前栁宿旗一红龙并黄排栏旗各一星宿旗一黄红排栏旗二张宿旗一红紫排栏旗二翼宿旗一紫黄排栏旗二轸宿旗一黄红排栏旗二重轮旗一红紫排栏旗二右摄提旗一紫黄排栏旗二白虎旗二南红排栏旗二东方神旗一红紫排栏旗二南方神旗一紫黄排栏旗二中央神旗一黄红排栏旗二西方神旗一红紫排栏旗二北方神旗一紫排栏并力士旗各一风伯旗一力士并虎君旗各一雨师旗一虎君并黄熊旗二雷公旗一黄熊并赤豹旗二电母旗一赤豹并吏部旗二北斗旗一吏兵并龙君旗二元武旗一龙君并天马旗二黄麾内仗左行西向自北列黄麾旛一首右行东向同面北第一行长夀幢一居中牙门旗八分左右第二行君王万嵗旗居中日旗在左月旗在右第三行五方龙旗十五五方鳯旗十五第四行红龙旗三十四第五行红龙旗三十四皆分左右第六行自内而东太平苣文合壁苣文赤马青龙旗未午巳辰邜寅旗青天王旗白天王旗各一自内而西祥云连珠祥云黄龙白龙黒龙旗申酉戍亥子丑旗绯天王旗皁天王旗各一第七行自内而东河渎江渎兕赤熊驯犀角鵕防网子旗各一自内而西淮渎济凟兕赤熊驯犀角鵕防网子旗各一外仗左边西向自北列绛引旛五首右邉东向亦同左三行从北角亢氏房心尾箕斗牛女虚危室壁旗各一次重轮旗左摄提旗青龙旗各一木火土金水星旗各一北东中南西岳旗各一次紫排栏四黄排栏四红排栏四吏兵旗二天马旗一右三行从北奎娄胃毕觜参井桞星张翼轸旗各一次重轮旗右摄提旗白虎旗各一东南中西北方神旗各一风伯雨师雷公电母北斗旗各一次紫排栏四黄排栏四红排栏四吏兵旗二天马旗一





　　钦定续通志卷一百二十五
　　钦定四库全书
　　钦定续通志卷一百二十六
　　器服畧【五】
　　卤簿【旌旗附】
　　元崇天卤簿中道顿递队象六饰以金装莲座香宝鞍韂秋辔罽勒犛牛尾拂跋尘铰具导者六人驭者南越军六人次驼鼓九饰驼以镀金铰具辔饰罽笼旗鼓缨枪驭者九人次舎人二人次青衣二人次清道官四人次信旛二执者二人引防者四人次骡鼓六饰骡以镀金铰具辔罽笼旗鼓缨枪驭者六人次告止旛二执者二人引防者四人次傅教旛二执者二人引防者四人次桥道顿递使一人舎人清道官桥道顿递使从者凡七人纛矟队金吾将军二人次弩而骑者五人次矟而骑者五人次纛一执者一人夹者四人防者二人押纛官二人次马鼓四饰如骡鼓驭者四人次佩弓矢而骑者五人押衙四人犦矟者四人控马八人次矟而骑者五人金吾将军押纛官从者凡四人朱雀队舎人一人次朱雀旗一执者一人引防者四人次金吾折冲一人帅甲骑凡二十有五弩五人次弓五人次矟五人次弓五人次矟五人舎人金吾折冲从者凡二人十二旗队舎人一人金吾果毅二人帅引旗骑士五次风伯旗左雨师旗右雷公旗左电母旗右执者四人次五星旗五执者五人次北斗旗一执者一人左右摄提旗二执者二人执副竿者二人执矟而防者五人舎人金吾果毅从者凡三人门旗队舎人二人监门将军二人次门旗二执者二人引防者四人次监门校尉二人次鸾旗一执者一人引防者四人舎人监门将军监门校尉从者凡六人云和乐云和署令二人前行乐工十有六人次乐工百七十有二人云和署令从者二人殿中黄麾队舎人二人殿中侍御史二人次黄麾一执者一人夹者二人舎人殿中侍御史从者凡四人太史钲鼓队太史一人交龙防鼓左金钲右舁者四人工二人次司辰郎一人左典事一人右太史司辰郎典事从者凡三人武卫钑防队武卫将军一人领五色绣旛一金节八罕右罼左朱雀青龙白虎幢三横布导葢一中道义四武卫果毅二人钑二十防二十徒五十有九人武卫将军武卫果毅从者凡三人龙墀旗队舎人二人中郎将二人帅骑士凡二十有四人执旗者八人天下太平旗中道中岳帝旗左中央神旗右次日旗左月旗右次祥云旗二分左右次皇帝万嵗旗中道引者八人防者八人舎人中郎将从者凡四人御马队舎人二人左右卫将军二人御马十有二匹驭士控鹤二十有四人次尚乗奉御二人舎人左右卫将军从者凡四人拱卫控鹤第一队拱卫指挥使二人帅步士凡二百五十有二人负剑者三十人次执吾杖者五十人次执斧者五十人次执镫杖者六十人次执列丝骨朶者三十人次携金水瓶者一人左金盆者一人右次执列丝骨朶者三十人拱卫指挥使从者二人安和乐安和署令二人领押职二人次乐工二十有四人安和署令从者二人金吾援宝队舎人二人金吾将军二人马十二重甲士一十二骑弩四次弓四次矟四为三重次香案二金炉合各二舁士十有六人侍香二人次典瑞使二人引八宝受命宝左国宝右次天子之宝左皇帝之宝右次天子行宝左皇帝行宝右次天子信宝左皇帝信宝右舁士八人朱团扇四人凡九十有六人援宝三十人次符宝郎二人次金吾果毅二人次矟四次弓四次弩四为三重舍人金吾将军侍香典瑞使符宝郎金吾果毅从者凡十有二人殿中繖扇队舎人二人骑而执旗者四人日月合璧旗左五星连珠旗右次金龙旗左金鳯旗右骑而引旗者四人骑而防旗者四人次朱团扇十有六次小雉扇八次中雉扇八次大雉扇八为十重重四人次曲葢二次红方繖二次紫方繖二次华葢二次大繖二执者五十人舎人从者二人控鹤围子队围子头一人执骨朶由中道领执围子十有六人次朱繖中道次金脚踏左金椅右拱卫指挥使一人控鹤二十人拱卫指挥使从者一人天乐一部天乐署令二人领押职二人次乐工十有八人徒二人【按武卫钑防队载徒五十有九人后黄麾队载徒三人皆系执旛节幢麾等仗与步士步卒例同若乐部则乐工之外不须用徒惟据云和安和署令皆有从者而本条失载疑此徒二人或即从者二人之讹耳】控鹤第二队佥拱卫司事二人帅步士凡七十有四人执立者三十有六人次捧金杌一人左鞭桶一人右次蒙鞍一人左繖手一人右次执立者三十有四人佥拱卫司事从者二人殿中导从队舎人二人香镫案一黄销金盘龙衣金鑪合结绶龙头竿舁者十有二人侍香二人次警跸三人次舎人二人天武官二人执金次金骨朶二次幢二次节二次金水盆左金椅右次防复左副执椅右次金水瓶鹿卢左销金净巾右次金香毬二金香合二次金唾壶左金唾盂右金拂四扇十次黄繖中道繖衣从凡骑士三十人步卒四人舎人天武官从者凡六人控鹤第三队拱卫直钤辖二人执卧八十人【按控鹤第一队第二队领队官皆有从者而此第三队失载疑系史文脱漏】导驾官引进使二人次给事中一人左起居注一人右侍御史一人左殿中侍御史一人右次翰林学士一人左集贤学士一人右次御史中丞一人左同知枢密院事一人右次御史大夫一人左知枢密院事一人右次侍仪使四人中书侍郎二人黄门侍郎二人侍中二人次仪仗使一人左卤簿使一人右次礼仪使二人持劈正斧一人中道次大礼使一人左太尉一人右从者三十人惟执劈正斧官从者二人羽林宿卫舎人二人次羽林将军二人领宿卫骑士二十人执骨朶六人次执短防六人次执斧八人舎人羽林将军从者凡四人检校官顿递队监察御史二人次纛矟队循仗检校官二人次朱雀队金吾中郎将二人次十二旗队兵部侍郎二人次门旗队纠察仪仗官二人次云和乐部金吾将军二人知队仗官二人次武卫钑防队监察御史二人次外道左右牙门巡仗监门中郎将二人次金吾援宝队兵部尚书二人次循仗检校官二人次殿中繖扇队监察御史二人次礼部尚书二人次围子队知队仗官二人次金吾大将军二人次殿中导从队纠察仪仗官二人次循仗检校官二人次羽林宿卫队左防检一人左右检防一人右领大黄龙负图旗二执者二人夹者八人控鹤外外仗内前后检校仗内知班六人承奉班都知一人太常博士一人前后巡察宿直将军八人夹辂检校三卫陪辂队诞马二匹乗黄令二人次殿前将军二人玉辂太仆卿驭千牛大将军骖乗左右卫将军陪辂辂马六匹步卒凡八十有二人驭士四人驾士六十有四人行马二人踏道八人推竿二人托义梯各一人教马官二人进辂职长二人夹辂将军二人青水扇二次千牛备身二人献官二人殿中监六人内侍十人千牛备身后骑而执弓矢者十人尚衣奉御四人尚食奉御二人尚药奉御二人次腰舆黄纻丝销金云龙防复步卒凡十有三人舁八人道扇四人黄繖一人尚舎奉御二人尚辇奉御二人从者三十有四人大神牙门旗队都防检一人次监门大将军二人门凡三重亲卫郎将帅甲士分左右夹辂而阵绕出辂后合执氅者二为第一门翊卫郎将帅防尉夹亲卫而阵绕出辂后合为第二门监门校尉二人左右卫大将军帅骑士执五色龙鳯旗夹防尉而阵绕出辂后合牙门旗二为第三门监门校尉二人主之云和乐后部云和署丞二人领前行乐工十人次乐工四十人云和署丞从者二人后黄麾队武幢一绛麾二徒三人次黄麾执者一人夹者二人豹尾一执者一人夹者二人武黑甲掩后队金吾将军一人后卫指挥使二人帅甲骑五十有七人武旗一执者一人夹者二人小金龙鳯黑旗二执者二人矟四十人弩十人执卫司犦矟二人金吾将军后卫指挥使从者三人其外仗金鼓队金鼓旗二执者二人引防者八人次折冲都尉二人帅步士凡百二十人鼓钲皆二十四人角二十四人车辐棒长刀皆二十四人清游队舎人二人金吾折冲二人帅步士凡百有十人白泽旗二执者二人引防者八人次执弩次执矟次执弓次执矟次执弓并二十人佽飞队铁甲佽飞执矟者十有二人次金吾果毅二人次虞候佽飞执弩二十人【按前后各队领队官皆有从者而此上金鼓清游佽飞三队失载疑系史文脱漏】殳仗前队领军将军二人帅步士五十人执殳执义并二十五人领军将军从者二人诸卫马前队舎人二人左右卫郎将二人帅骑士百五十有六人前辟邪旗应龙旗次玉马旗三角旗次黄龙负图旗黄鹿旗次飞麟旗駃騠旗次鸾旗鳯旗次飞黄旗麒麟旗并分左右执旗十有二人引旗十有二人防旗十有二人执弓六十人执矟六十人每旗弓五矟五舎人左右卫郎将从者四人二十八宿前队舎人二人领军将军二人帅步士百十有二人井柳星张翼轸旗在左参觜毕昴胃娄奎旗在右执旗十有四人引旗十有四人防旗十有四人从以执刀盾者三十人弓矢者二十人防者二十人舎人领军将军从者四人左右领军黄麾仗前队舎人二人领军将军二人帅步士凡一百五十人绛引旛十次龙头竿绣氅十皆分左右次江渎旗左济渎旗右次小防十次弓十皆分左右次南方神旗左西方神旗右次锽十次緑縢络盾加刀十皆分左右次南岳帝旗左西岳帝旗右次龙头竿氅十次朱縢络盾加刀十皆分左右次南天王旗左西天王旗右次小防十次弓十皆分左右次龙君旗左虎君旗右次锽十次緑縢络盾加刀十皆分左右执者百三十人引旗十人防旗十人殳仗后队领军将军二人帅步士五十人执殳执义并二十五人【按殳仗前队领队官有从者黄麾仗后队领队官亦有从者而此上黄麾仗前队及殳仗后队二条失载疑系史文脱漏】左右牙门旗队监门将军二人次牙门旗四每旗执者一人引夹者二人次监门校尉二人从者四人左右青龙白虎队舎人二人领军将军二人帅甲士凡五十有六人青龙旗左执者一人夹者二人从以执弩五人弓十人矟十人白虎旗右执者一人夹者二人从以执弩五人弓十人矟十人舎人领军将军从者四人二十八宿后队舎人二人领军将军二人帅步士百十有二人角亢氐房心尾箕旗在左壁室危虚女牛斗旗在右执旗凡十四人引者防者并十四人从以弓矢三十人防盾并二十人舎人领军将军从者四人诸卫马后队舎人二人左右卫果毅都尉二人帅衞士百五十有六人前角旗赤熊旗次兕旗太平旗次騼防旗驺牙旗次犀牛旗鵕防旗次苍乌旗白狼旗次龙马旗金牛旗执夹引防并同前队舎人左右卫果毅都尉从者四人左右领军黄麾仗后队舎人二人领军将军二人帅步士百六十人龙头竿氅十次朱縢络盾加刀十皆分左右次吏兵旗左力士旗右次小防十次弓十皆分左右次东天王旗左北天王旗右次锽十次緑縢络盾加刀十皆分左右次东岳帝旗左北岳帝旗右次龙头竿氅十次朱縢络盾加刀十皆分左右次东方神旗左北方神旗右次小防十次弓十皆分左右次淮渎旗左河渎旗右次锽十次緑縢络盾加刀十皆分左右执者百三十人引旗防旗并十人次绛引旛十掩后舎人领军将军从者四人左右卫仪刀班剑队舎人二人左右卫中郎将二人帅步士凡四十人班剑二十人仪刀二十人舎人左右卫中郎将从者四人供奉宿卫步士队供奉中郎将二人帅步士凡五十有二人执短防十有二人次执列丝十有二人次义防十有二人次斧十有六人亲卫甲士队亲卫郎将二人帅步士凡百四十有八人执龙头竿氅四人次小防十人次氅二人次仪锽十人次氅二人次小防十人次氅二人次仪锽十人次氅二人次小防十人次氅二人次仪锽十人次氅二人次小防十人次氅二人次仪锽十人次氅二人次小防十人夹供奉宿卫队次氅二人次仪锽十人次氅二人次小防十人次氅二人次仪锽十人次氅二人折绕宿卫队后而合其端为第一门翊卫防尉队翊卫郎将二人帅防尉骑士百有二人执金装骨朶分左右夹亲卫队行折绕队后而合其端为第二门左右卫甲骑队左右卫大将军二人帅骑士百人执青龙旗五人青鳯旗五人次赤龙旗五人赤鳯旗五人次黄龙旗五人黄鳯旗五人次白龙旗五人白鳯旗五人次黑龙旗五人黑鳯旗五人次五色鳯旗二十五五色龙旗二十五曲绕辂后合牙门旗为第三门左卫青甲队左卫指挥使二人帅骑士三十有八人执大青龙旗二人大青鳯旗二人小青龙旗二人小青鳯旗二人从以持青矟者三十人【按后赤甲黄甲白甲三队领队官皆有从者惟此青甲队失载疑系史文脱漏】折绕陪门前卫赤甲队前卫指挥使二人帅骑士凡四十有八人执大赤鳯旗三人大赤龙旗三人小赤鳯旗二人小赤龙旗二人从以持朱矟者三十有八人从者二人折绕陪门中卫黄甲队中卫指挥使二人帅骑士凡五十有八人执大黄龙旗三人大黄鳯旗三人小黄龙旗三人小黄鳯旗三人从以持黄矟者四十有六人从者二人折绕陪门右卫白甲队右卫指挥使二人帅骑士凡七十有四人执大白鳯旗四人大白龙旗四人小白鳯旗三人小白龙旗三人从以持白矟者六十人从者二人折绕陪门牙门四监门中郎将二人次左卫次前卫次中卫次右卫牙门旗各二色并赤监门校尉各二人从者十人仪卫旌旗殿下黄麾仗凡四百四十有八人分布于丹墀左右各五行右前列执大葢二人执华葢二人执紫方葢二人执红方葢二人执曲葢二人次二列执朱团扇八人执大雉扇八人执中雉扇八人执小雉扇八人执朱团扇八人次三列执黄麾幡十人执绛引幡十人执信幡十人执教幡十人执告止幡十人次四列执葆葢四十人执仪锽斧四十人执小防飞龙掌四十人左列亦如之皆以北为上押仗四人行视仗内而检校之殿下旗仗执防后屏凡五百二十有八人分左右左前列建天下太平旗第一牙门旗第二毎旗执者一人防者四人后屏五人左二列日旗第三龙君旗第四每旗执者一人防者四人后屏五人右前列建皇帝万嵗旗第一牙门旗第二每旗执者一人防者四人后屏五人右二列月旗第三虎君旗第四毎旗执者一人防者四人后屏五人左次三列青龙旗第五执者一人防者二人后屏五人天王旗第六执者一人防者二人后屏五人风伯旗第七执者一人防者二人后屏五人雨师旗第八执者一人防者二人后屏五人雷公旗第九执者一人防者二人后屏五人电母旗第十执者一人防者二人后屏五人吏兵旗第十一执者一人防者二人后屏五人右次三列白虎旗第五执者一人防者二人后屏五人天王旗第六执者一人防者二人后屏五人【按元史舆服志于白虎旗第五条下脱天王旗第六执防后屏一条今依左次三列增纂】江渎旗第七执者一人防者二人后屏五人河渎旗第八执者一人防者二人后屏五人淮渎旗第九执者一人防者二人后屏五人济渎旗第十执者一人防者二人后屏五人力士旗第十一执者一人防者二人后屏五人二十二旗内拱卫直指挥使二人分左右立执玉斧次卧一列次立一列次列丝一列次镫仗一列次吾仗一列次班剑一列并分左右立左次四列朱雀旗第十二执者一人防者二人后屏五人木星旗第十三执者一人防者二人后屏五人荧惑旗第十四执者一人防者二人后屏五人土星旗第十五执者一人防者二人后屏五人太白旗第十六执者一人防者二人后屏五人水星旗第十七执者一人防者二人后屏五人鸾旗第十八执者一人防者二人后屏五人右次四列武旗第十二执者一人防者二人后屏五人东岳旗第十三执者一人防者二人后屛五人南岳旗第十四执者一人防者二人后屛五人中岳旗第十五执者一人防者二人后屏五人西岳旗第十六执者一人防者二人后屏五人北岳旗第十七执者一人防者二人后屏五人麟旗第十八执者一人防者二人后屏五人左次五列角宿旗第十九亢宿旗第二十氐宿旗第二十一房宿旗第二十二心宿旗第二十三尾宿旗第二十四箕宿旗第二十五每旗执者一人防者二人后屏五人右次五列奎宿旗第十九娄宿旗第二十胃宿旗第二十一宿旗第二十二毕宿旗第二十三觜宿旗第二十四参宿旗第二十五毎旗执者一人防者二人后屏五人左次六列斗宿旗第二十六牛宿旗第二十七女宿旗第二十八虚宿旗第二十九危宿旗第三十室宿旗第三十一壁宿旗第三十二毎旗执者一人防者二人后屏五人右次六列井宿旗第二十六宿旗第二十七柳宿旗第二十八星宿旗第二十九张宿旗第三十翼宿旗第三十一轸宿旗第三十二毎旗执者一人防者二人后屏五人凡执者佩剑防者佩剑加弓矢后屏执矟左右列皆如之
　　明制皇帝仪仗吴元年十二月中书左相国李善长率礼官以即位礼仪进是日清晨拱卫司陈设卤簿列甲士于午门外之东西列旗仗于奉天门外之东西龙旗十二分左右用甲士十二人北斗旗一纛一居前豹尾一居后俱用甲士三人虎豹各二驯象六分左右布旗六十四门旗日旗月旗青龙白虎风云雷雨江河淮济旗天马天禄白泽朱雀武等旗木火土金水五星旗五岳旗熊旗鸾旗【按下洪武元年十月定元旦朝贺仪载奉天门外左右布旗六十四左行内列熊旗鸾旗右行内列罴旗麟旗而此处独缺罴麟二旗史文脱漏系沿明防典之讹】及二十八宿旗各六行每旗用甲士五人内一人执旗旗下四人执弓弩设五辂于奉天门外玉辂居中左金辂次革辂右象辂次木辂俱并列丹墀左右布黄麾仗黄葢华葢曲葢紫方繖红方繖雉扇朱团扇羽葆幢豹尾龙头竿信旛教旛告止旛绛引旛防氅戈氅仪锽氅等各三行丹陛左右陈幢节响节金节烛笼青龙白虎幢班剑吾杖立卧仪刀镫杖防骨朶朱雀武幢等各三行殿门左右设圆葢一金交椅金脚踏金水盆金水罐团黄扇红扇皆校尉擎执太祖洪武元年十月定元旦朝贺仪金吾卫于奉天门外分设旗帜宿卫于午门外分设兵仗卫尉寺于奉天殿门及丹陛丹墀设黄麾仗内使监擎执于殿上凡遇冬至圣节册拜亲王及蕃使来朝仪俱同其宣诏赦降香则帷设奉天殿门及丹陛仪仗殿上擎执云其陈布次第午门外刀盾殳义各置于东西甲士用赤奉天门外中道金吾宿卫二卫设龙旗十二分左右用青甲士十二人北斗旗一纛一居前豹尾一居后俱用黑甲士三人虎豹各二驯象六分左右左右布旗六十四左前第一行门旗二每旗用红甲士五人内一人执旗旗下四人执弓箭第二行月旗一用白甲士五人内一人执旗旗下四人执弩青龙旗一用青甲士五人内一人执旗旗下四人执弩第三行风云雷雨旗各一每旗用黑甲士五人内一人执旗旗下四人执弓箭天马白泽朱雀旗各一每旗用红甲士五人内一人执旗旗下四人执弓箭第四行木火土金水五星旗各一随其方之色毎旗用甲士五人内一人执旗旗下四人执弩其甲木青火红土黄金白水黑熊旗鸾旗各一毎旗用红甲士五人内一人执旗旗下四人执弩第五行角亢氐房心尾箕旗各一每旗用青甲士五人内一人执旗旗下四人执弓箭第六行斗牛女虚危室壁旗各一毎旗用青甲士五人内一人执旗旗下四人执弩右前第一行门旗二每旗用红甲士五人内一人执旗旗下四人执弓箭第二行日旗一用红甲士五人内一人执旗旗下四人执弩白虎旗一用白甲士五人内一人执旗旗下四人执弩第三行江河淮济旗各一随其方之色毎旗用甲士五人内一人执旗旗下四人执弓箭其甲江红河白淮青济黑天禄白泽武旗各一毎旗用甲士五人内一人执旗旗下四人执弓箭天禄白泽红甲武黑甲第四行东南中西北五岳旗各一随其方之色毎旗用甲士五人内一人执旗旗下四人执弩其甲东岳青南岳红中岳黄西岳白北岳黑罴旗麟旗各一毎旗用红甲士五人内一人执旗旗下四人执弩第五行奎娄胃毕觜参旗各一每旗用青甲士五人内一人执旗旗下四人执弓箭第六行井栁星张翼轸旗各一每旗用青甲士五人内一人执旗旗下四人执弩奉天门外拱卫司设五辂玉辂居中左金辂次革辂右象辂次木辂俱并列典牧所设乗马于文武楼之南各三东西相向丹墀左右布黄麾仗凡九十分左右各三行左前第一行十五黄葢一红大繖二华葢一曲葢一紫方繖一红方繖一雉扇四朱团扇四第二行十五羽葆幢二豹尾二龙头竿二信旛二教旛二告止旛二绛引旛二黄麾一第三行十五防氅五戈氅五仪锽氅五右前第一行十五黄葢一红大繖二华葢一曲葢一紫方繖一红方繖一雉扇四朱团扇四第二行十五羽葆幢二豹尾二龙头竿二信旛二教旛二告止旛二绛引旛二黄麾一第三行十五防氅五戈氅五仪锽氅五皆校尉擎执丹陛左右拱卫司陈幢节等仗分左右为四行左前第一行响节十二金节三烛笼三第二行青龙幢一班剑三吾杖三立三卧三仪刀三镫杖三防三骨朶三朱雀幢一右前第一行响节十二金节三烛笼三第二行白虎幢一班剑三吾杖三立三卧三仪刀三镫杖三防三骨朶三武幢一皆校尉擎执奉天殿门左右拱卫司陈设左行圆葢一金脚踏一金水盆一团黄扇三红扇三右行圆葢一金交椅一金水罐一团黄扇三红扇三皆校尉擎执殿上左右内使监陈设左拂子二金唾壶一金香合一右拂子二金唾盂一金香炉一皆内使擎执和声郎陈乐于丹墀文武官拜位之南十二年礼部奏增设丹墀仪仗黄繖华葢曲葢紫方繖红方繖各二雉扇红团扇各四羽葆幢龙头竿绛引教告止信旛各六防氅戈氅锽氅各十成祖永乐三年增定仪仗肃靖旗二金鼓旗二金龙画角二十四鼓四十八金四金钲四杖鼓四笛四板四白泽旗二门旗八黄旗四十金龙旗十二日月旗二风云雷雨旗四木火金水土星旗五列宿旗二十八北斗旗一东岳旗一南岳旗一中岳旗一西岳旗一北岳旗一江河淮济旗四青龙旗一白虎旗一朱雀旗一武旗一天鹿旗一天马旗一鸾旗一麟旗一熊旗一罴旗一红纛二皂纛二红节二小铜角二大铜角二缨头一豹尾一麾一戯竹二箫十二笙十二龙笛十二头管十二方响四八琵琶八箜篌八杖鼓三十六板四大鼓二弓矢百御杖六十诞马二十四领头十二黄麾二绛引旛十教旛十告止旛十信旛十龙头竿十豹尾四仪锽氅二十戈氅二十防氅二十单防六龙防六班剑六吾杖六立六卧六仪刀六金镫六金钺六骨朶六羽葆幢十青龙幢一白虎幢一朱雀幢一武幢一响节二十四金节六方天防二十四鸣鞭四金马杌一金交椅一金脚踏一金水盆一金水罐一金香炉一金香合一金唾盂一金唾壶一拂子四红纱灯笼十二红油纸灯笼六魫灯六紫罗素方伞四红罗素方伞四红罗直柄华葢绣伞四红罗曲柄绣伞四黄罗直柄绣伞四红罗直柄绣伞四黄罗曲柄绣伞二青罗销金伞三红罗销金伞三黄罗销金伞三白罗销金伞三黑罗销金伞三黄油绢销金雨伞一红罗绣花扇十二红罗绣雉方扇十二红罗单龙扇十黄罗单龙扇十红罗双龙扇二十黄罗双龙扇二十红罗素扇二十黄罗素扇二十寿扇二黄罗销金九龙伞一黄罗曲柄绣九龙伞一仗马六硃红马杌四鞍笼二金铜玲珑香炉一宝匣一板轿一步辇一大凉步辇一大马辇一小马辇一玉辂一大辂一黄帐房一宣宗宣徳元年增定卤簿仪仗有具服幄殿一座金交椅一金脚踏一金水盆一金水罐一金马杌一鞍笼一金香炉一金香合一金唾盂一金唾壶一御杖二摆锡明甲一百副盔一百弓一百箭三千刀一百其执事校尉每人鵞帽积逊衣铜带鞾履鞋一副凡常日奉天门早朝则设丹陛驾于午门外及金水桥南只用单龙防六双龙防六班剑六吾杖六仪刀六立六卧六镫杖六金钺六骨朶六单龙扇二十双龙扇二十黄葢繖二黄曲柄繖二五方繖五鸣鞭四弓矢五十副明制卤簿仪仗前后增置详略不同而旌旗之制亦递有更定焉肃旗黄质上濶七尺二寸下三尺二寸黑字硃漆攒竹竿长八尺二寸下有铁防靖旗制与肃旗同但用靖字金鼓旗黄质濶一丈二尺五寸下七尺红金鼓二字硃漆攒竹竿长一丈四尺九寸内贴金木鎗头长一尺五寸八分上节红缨下有铁防金龙画角木质黑漆金为饰上节宝相花中节躔身单龙云文下节八宝双海马鼓四十八木匡加红油冒以革面径一尺七寸匡画宝相花面画双狮防毬金四以铜为之径一尺七寸金钲四铜质竹匡用红绠系钲于匡钲径九寸五分杖鼓四木匡细腰匡两头加黑漆戗金云龙文铁圏二皆冒以革附于匡聨以红绒绠加铜龙头钩子以青绒匾绦悬之笛四截竹为之六窍长一尺六寸板四铁刀木板各六贯以青防组各长一尺一寸上濶一寸九分下濶二寸五分白泽旗二一红质四旁加黄襕赤火焰间防脚傍竿加红腰防织白泽飞状及云文旗上有素额织白泽二青字旗身黄襕火焰长六尺六寸广二尺九寸揭以硃漆攒竹竿长一丈三尺六寸九分内贴金木鎗头长一尺三寸五分饰以红缨防用铁一青质但织白泽为走状余同前制凡绣旗襕脚腰额并字色竿缨防制皆同帷黄旗北斗旗稍异门旗红质中织金为门字余同白泽制黄旗四十黄质上广八尺下四尺硃漆攒竹竿长一丈一尺三寸五分内贴金木鎗头长一尺三寸五分上饰红缨下有铁防金龙旗十二青质织金云龙文额织龙旗二字日旗青质织为日红色及日字月旗青质织为月白色及月字风旗青质织箕星四及风字云旗青质织五色云文及云字雷旗青质织雷文五及雷字雨旗青质织毕星八附耳一星在旁及雨字木星旗青质织木星一及木字火星旗赤质织火星一及火字土星旗黄质织土星一及土字金星旗白质织金星一及金字水星旗黑质织水星一及水字角宿旗青质织角宿二及角字亢宿旗青质织亢宿四及亢字氐宿旗青质织氐宿四及氐字房宿旗青质织房宿四钩连二小星在旁及房字心宿旗青质织心宿三及心字尾宿旗青质织尾宿九神容小星一及尾字箕宿旗青质织箕宿四及箕字斗宿旗青质织斗宿六及斗字牛宿旗青质织牛宿六及牛字女宿旗青质织女宿四及女字虚宿旗青质织虚宿二及虚字危宿旗青质织危宿三及危字又四星在下室宿旗青质织室宿二及室字又六星在旁壁宿旗青质织壁宿二及壁字奎宿旗青质织奎宿十六及奎字娄宿旗青质织娄宿三及娄字胃宿旗青质织胃宿三及胃字昴宿旗青质织宿七及昴字毕宿旗青质织毕宿八及毕字附耳一星在旁觜宿旗青质织觜宿三及觜字参宿旗青质织参宿七及参字又四小星在左足下三星在内井宿旗青质织井宿八及井字又一星在旁宿旗青质织宿四及字柳宿旗青质织柳宿八及柳字星宿旗青质织星宿七及星字张宿旗青质织张宿六及张字翼宿旗青质织翼宿二十二及翼字轸宿旗青质织轸宿四及轸字又一星在中左右二星在旁北斗旗黑质黄襕黑腰火焰间防脚织北斗星七及北斗二字又一星在旁东岳旗青质织防为山形及东岳二字南岳旗赤质织山形及南岳二字中岳旗黄质织山形及中岳二字西岳旗白质织山形及西岳二字北岳旗黑质织山形及北岳二字江旗赤质织水文及江字河旗白质织水文及河字淮旗青质织水文及淮字济旗黑质织水文及济字青龙旗青质织青龙形云文及青龙二字白虎旗白质织白虎形云文及白虎二字朱雀旗赤质织朱雀形云文及朱雀二字武旗黑质织龟蛇形云水文及武二字天鹿旗赤质织天鹿形云文及天鹿二字天马旗赤质织天马形云文及天马二字鸾旗赤质织鸾形云文及鸾字麟旗赤质织麟形云文及麟字熊旗赤质织熊形云文及熊字罴旗赤质织罴形云文及罴字红纛朱竹竿长一丈三尺九寸用犛牛尾染红簇为纛上施抹金银宝葢周围瓷珠络建于竿下有铁防皂纛与红纛制同但用黑犛牛尾抹金铜宝葢红节朱竹竿抹金银宝珠头用犛牛尾染红簇成如圆斗大凡四层每层上施抹金银顶周围缀瓷珠络建于竿下有铁防竿长同红纛黄麾朱竹竿长一文二尺五寸内龙头钩一尺衔抹金铜圏悬抹金铜顶四角红罗宝葢髙七寸五分围二尺七寸五分周以緑罗腰黄罗三檐销金云龙文中垂大红罗旛长六尺三寸广五寸五分旛上节防绣荷叶葢莲花座其中青罗额金书黄麾二字中节描金双升龙下节描金云日文旛下缀五色横板绛引旛十制同黄麾但用五色罗为旛不加金绣三檐用紫无额并字教旛十制同黄麾但额用黄罗绣青教二字中描金升降云龙无下节云日三檐用緑罗头衔铜佩四铜铃三十二其铜佩俱抹金告止旛十制同黄麾但额用黄罗绣青告止二字描金升降鸾鳯云文三檐用青铜佩铃如教之数信旛十制同黄麾但用黄罗额绣青信字描金升降云龙与教同但三檐用黄罗铜佩铃如教之数
  </div>
  <div class="pagination">
   <a href="钦定续通志_page77.html">
    上一页
   </a>
   <span>
    ...
   </span>
   <a href="钦定续通志_page73.html">
    73
   </a>
   <a href="钦定续通志_page74.html">
    74
   </a>
   <a href="钦定续通志_page75.html">
    75
   </a>
   <a href="钦定续通志_page76.html">
    76
   </a>
   <a href="钦定续通志_page77.html">
    77
   </a>
   <span class="current-page">
    78
   </span>
   <a href="钦定续通志_page79.html">
    79
   </a>
   <a href="钦定续通志_page80.html">
    80
   </a>
   <a href="钦定续通志_page81.html">
    81
   </a>
   <a href="钦定续通志_page82.html">
    82
   </a>
   <a href="钦定续通志_page83.html">
    83
   </a>
   <span>
    ...
   </span>
   <a href="钦定续通志_page79.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
