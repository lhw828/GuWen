<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1272 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1272 页/共 1316 页</h1>
    <div class="content">陈恭阅二签十二月十九日　　

熙月日　　

郭恭阅七月二十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百八十二　　

光绪三十三年。丁未。十一月。戊子朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至癸卯皆如之。

记注

　　

○谕军机大臣等、电寄徐世昌等。电悉。著度支部先行酌量筹拨。并饬催各省欠款。赶紧筹解。电寄　　

○外务部奏、请派贵胄游学英美德三国。肄习陆军政法。又奏、添设驻美使馆三等参赞一员。二等书记官一员。均依议行。摺包　　

○云贵总督锡良奏、陆凉州等处暨阿迷州属被灾。派员查勘赈抚。报闻。摺包　　

○举行本届军政。四川卓异官六员。才力不及官二员。疲车滟耎官三员。年老官二员。不谨官一员。有疾官一员。下部分别议叙处分如例。摺包　　

○派理藩部尚书寿耆勘估承修昭西陵等处工程。现月　　

○以捐助赈款钜万。予四川纳溪县知县罗荣以道员留四川补用。摺包　　

○旌表夫亡殉节。故驻藏大臣凤全妻李佳氏。并予附祀凤全专祠。附载史馆凤全传。摺包　　

○蠲免云南河阳县属被旱地方光绪三十二年分银米。摺包　　

○己丑。贵州巡抚庞鸿书奏、抒陈化除畛域管见。一、司员叙补无论大小缺出。不必循例推迁。一、八旗子弟不当差之养育兵余丁等。悉予放除。俾与齐民伍。至于审定姓氏。画一仪制。裁撤驻防。侪诸民籍。乞加采择施行。下会议政务处知之。摺包　　

○青州副都统文瑞奏、德州旗营。改练新操。添设繙译学堂。查勘马场荒地。丈放收租。发给各兵津贴学堂经费。下部知之。外纪　　

○验看办学期满翰林院庶吉士。得旨。蒋炳章、郭立山、刘焜、章际治均著授职编修。章梫著授职检讨。现月　　

○以法部左丞定成为大理院卿。现月　　

○转法部右丞曾鉴为左丞。左参议黄均隆为右丞。现月　　

○以随办中立防守出力。予直隶提督马玉昆优叙。余升叙开复有差。摺包　　

○庚寅。谕军机大臣等、有人奏、＜目辟＞＜訁冉＞米＜度攵＞＜夗贝＞匪日炽。由于前督岑春火滟宣等冤屈能员。无人办匪。急宜昭雪各摺片。著张人骏按照所倢■＜曰融＞■＜石木＞各节。秉公确切分别查明。据实具奏。毋得稍存成见。原摺片著钞给阅看。寻奏、遵查原奏、武职被逼酿命者二员。文武被倢■＜曰融＞■＜石木＞冤抑者十六员。当经逐案查明。岑春火滟宣所劾固多贪劣阘茸之员。亦不无失之过当之处。除业蒙开复及咎有应得各员。毋庸署议外。其李家焯、裴景福等五员。应请分别开释。以广皇仁。至原倢

■＜曰融＞■＜石木＞迎合济匪各节。查无其事。惟试用

知县左树修奉委查案。诋毁太过。请交部察议。如所请行。现月

　　

○又谕、有人奏、安徽署潜山县知县沈钊等浮收地丁。请饬查等语。著冯煦按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、前署潜山县知县沈钊、孙颐年、各任内。徵收钱粮。尚无浮收抑勒情弊。余亦查无实据。应免置议。惟孙颐年办事迂缓。拟请以府经历县丞降补。如所请行。现月　　

○又谕、有人奏倢■＜曰融＞■＜石木＞、蒙古达尔汗亲王那木济勒色楞售荒得财。抗不拨地奣＜虘阝＞亦近诓骗一摺。著理藩部会同徐世昌、唐绍仪、按照所陈各节。确切查明。据实具奏。毋稍徇隐原摺著钞给阅看。寻奏、查明原控各案。实由已故西兆王署达尔汗王旗印务时指荒出借。现据该旗呈报。愿以前拨采哈新甸荒地。抵还债务。俟官为丈量。请偿原款外。如有赢余。拟酌量分给被累人民。以资体恤。如所请行。现月　　

○又谕、电寄张人骏、寄电奏均悉前因广西边防紧要。匪情叵测。曾电饬该督抚严密筹防。十月初三日。据该督抚覆奏。业经厚集兵力尚足抵御。乃此次张鸣岐电奏。南关祇驻兵一营。其驻守右军山石滟驳台者。想亦在此一营之内。兵力甚单。无惑乎匪徒乘虚猝占。该抚布置疏忽。致失要隘。咎实难辞。张鸣岐应先行交部议处。著即督饬各路统将。优悬赏格。严申纪律。协力进攻。即日克复。其首先立功之将领。朝廷当予以不次擢用。傥有迁延退缩者。立按军法惩治。如该抚督率不力。定一并从严惩处。龙济光素有勇略。应责成统率前敌各营。奋力图功。现在廉钦一带。匪势已衰。能否饬郭人漳挑拨精锐。兼程赴援。著该督抚统筹兼顾。妥速办理。至各属洋人产业。务饬地方文武。妥为保护。并著外务部速向驻京法使。详细商办。以保治安。嗣后军情。由张鸣岐一面电知＜目辟＞＜訁冉＞米＜度攵＞＜夗贝＞督。一面径先电奏。以便迅授机宜。提督丁槐现驻何处。何以并未遣队防剿。殊堪诧异。并著查明覆奏。电寄　　

○御史石长信奏、陆军条规。宜重加厘订以昭画一。下部知之。现月　　

○勾到直隶河南山东山西情实罪犯。停决直隶斩犯一人。绞犯二人。河南绞犯一人。山东绞犯二人。山西绞犯一人。余四十一人予勾。现月　　

○蠲缓直隶通、三河、武清、宝坻、蓟、香河、甯河、霸、保定、固安、永清、东安、涿、顺义、怀柔、密云、滦、昌黎、乐亭、清苑、满城、唐、雄、安、天津、青、静海、沧、盐山、行唐、平乡、广宗、钜鹿、丰润、玉田、三十五州县被水被雹被旱地方钱粮租米谷豆草束杂课。及出借仓谷等项。其开、东明、长垣、滨河灾地。一律蠲缓。并减免差徭有差。现月摺包　　

○辛卯。谕内阁、荆州将军松溎、由繙译翰林洊升卿贰。擢任尚书。入直毓庆宫。外任将军。由西安调补荆州。宣力有年。克尽厥职。兹闻溘逝。轸惜殊深。加恩著照将军例赐恤。任内一切处分。悉予开复。应得恤典。该衙门查例具奏。准其入城治丧。伊子候选知府英琨。著以道员分省补用。现月　　

○谕军机大臣等、有人奏、两＜目辟＞＜訁冉＞米＜度攵＞＜夗贝＞边界。匪势响应。请饬迅速合剿一摺。著张人骏、张鸣岐、按照所陈各节。体察情形。妥筹办理。原摺著钞给阅看。现月　　

○都察院代奏、干林院侍讲学士黄思永等条陈。借款修路。全背法理。陆军部主事蔡玮条陈。借款修路。大局堪虞。下部知之。现月　　

○又代奏、直隶知县张静山等条陈东三省地亩。请详议妥筹。或缓议举办。得旨、著都察院咨行东三省总督。体察情形。酌核办理。现月　　

○邮传部奏、拟设交通银行。挽回利权。官商合办。股本银五百万两。招募商股六成。由部认股四成。将轮路电邮各局存款。改由该行经理。酌拟章程三十六条。并派署右参议四川建昌道李经楚、山西道员周克昌等、充银行总协理。从之。现

月

　　

○置直隶总督杨士骧奏、京津铜圆纷杂。银价骤涨。遵章查禁。暂保市面。并请饬筹办法以维全局。得旨、著该衙门照章查禁。余著度支部速议具奏。寻奏、嗣后应仍照定章。专禁二千枚以上大宗进口。以免别滋扰累。至各省私铸盛行。请饬下各督抚再行申禁。从严惩办。并设法查拏外洋私铸入境。以清币源。从之。摺包　　

○壬辰。谕军机大臣等、度支部左侍郎绍英、署学部右侍郎宝熙、差事较繁。著毋庸游文六班。现月　　

○又谕。所有圆明园直班之散秩大臣。著撤去直班。　　

○学部奏、酌拟进士馆游学毕业学员考试办法。并请派大臣会考。报闻。现月　　

○又奏、派蒯光典为欧洲游学生监督。并酌拟办法三条。从之。早事　　

○署江苏巡抚陈启泰奏、请定贩卖吗啡。及制造施打吗啡针治罪专条。下所司议行。摺包　　

○以捐助赈银钜万。赏江苏试用道袁思亮头品顶戴。汇存　　

○旌表一门节烈福建候补同知恽毓德继妻许氏。陆军部主事恽宝元继妻袁氏。　　

○癸巳。庄顺皇贵女滟巳忌辰。遣官祭园寝。　　

○谕军机大臣等、电寄张人骏等、初四日会电奏暨是日张鸣岐电奏均悉。现已由外务部切商驻京法使晶■宜电越督。严禁接济。并由驻法使臣向法外部切实理论。著张鸣岐仍督饬龙济光等择道分兵。相机合攻。其未经失守各要隘。务须严密布置。切勿稍涉疏虞。所请缓解新旧洋款一年。著照所请。该抚既有所藉手。无可推诿。如边事愈紧。应责成该抚亲赴前敌。督率防剿。以期迅速荡平。勿再贻误。电寄　　

○珲春副都统恒春因病解职。以前邮传部右丞陈昭常署珲春副都统。现月　　
</div>
    <div class="pagination">
<a href="清实录光绪朝实录_page1271.html">上一页</a><span>...</span><a href="清实录光绪朝实录_page1267.html">1267</a><a href="清实录光绪朝实录_page1268.html">1268</a><a href="清实录光绪朝实录_page1269.html">1269</a><a href="清实录光绪朝实录_page1270.html">1270</a><a href="清实录光绪朝实录_page1271.html">1271</a><span class="current-page">1272</span><a href="清实录光绪朝实录_page1273.html">1273</a><a href="清实录光绪朝实录_page1274.html">1274</a><a href="清实录光绪朝实录_page1275.html">1275</a><a href="清实录光绪朝实录_page1276.html">1276</a><a href="清实录光绪朝实录_page1277.html">1277</a><span>...</span><a href="清实录光绪朝实录_page1273.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
