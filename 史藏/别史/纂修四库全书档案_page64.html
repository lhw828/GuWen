<!DOCTYPE html>
<html>
<head>
    <meta charset="UTF-8">
    <title>纂修四库全书档案 - 第 64 页/共 196 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>纂修四库全书档案 - 第 64 页/共 196 页</h1>
    <div class="content">　　以上一种，经福建、浙江二省查出奏明，咨行查禁销毁。
（宫中朱批奏折）

三二四　两江总督高晋奏续解违碍书籍板片折（附清单一）
　　乾隆四十一年四月十六日
　　太子太傅 内大臣 大学士仍留两江总督 统理河务革职留任臣高晋谨奏，为续解违碍书籍板片，仰祈圣鉴事。
　　窃臣遵旨查缴明末伪妄著作，历经恭折奏明解送在案。
　　今臣于回任后，复又通饬各属，广为购访。兹据江宁藩司闵鹗元详送前来。臣逐加检阅，内有字句悖谬之《经世挈要》、《广古今议论参》、陈继儒《订正杂书》、《名山藏》、《明通纪直解》、《明通纪统宗》共六种，逐一黏签固封。此外尚有臣与抚臣及浙江、福建、广东等省前后解进之《石臼集》、《明季遗闻》、《喜逢春传奇》等应营销毁之书，共五十三种，计二百一十三部、板一百四十九块，均经分别装箱。兹有请升高邮州知州李士珠进京，卽委令解送军机处交收查办。理合分晰开列清单，恭呈御览。
　　臣仍督率所属，将从前搜罗未尽，无论古今人著述，有关经史子集，堪备采择遗编，及不应存留书籍板片，分别上紧留心购觅，随时呈缴查核解送外；所有现在办解缘由，谨会同江苏抚臣萨载合词具奏，伏乞皇上睿鉴。谨奏。
　　朱批：览。

　　附　清单
　　今将续解违碍书籍板片，分晰开列清单，恭呈御览。
　　计开：
《经世挈要》四本。明张燧着。原书内有缺页并挖损涂改之处。
《广古今议论参》十本。明张廷鹭等辑。
　陈继儒《订正杂书》一本。内《建州女直考》、《燕市诗》，明于燕芳等着。
《名山藏》三十九本。明何乔远辑。
《明通纪直解》八本。明张嘉和辑。
《明通纪统宗》八本。明陈建、袁黄、卜大有辑。
　　以上六种，均有悖谬字句，不应流播，贻惑人心，应请销毁。现在咨行各省一体查缴，并查追板片。俟送到再行补解，合并陈明。
《石臼集》十八部，共一百三本。内三部不全。
《明季遗闻》一本。不全。
《喜逢春传奇》一部，二本。不全。
《法传录》三部，共三十八本。
《羣书备考》二十三部，共一百七本，内二部不全。
《岭南三家诗选》三部，共十二本。内一部不全。
《道援堂集》一部，三本。
《吾学编》五部，共五十五本。内二部不全。
《酌中志略》一部，二本。
《酌中志》一本，抄本，不全。
《卽山集》三部，六本。
《潜确类书》一本，不全。
《三藩纪事本末》十一部，共二十五本。内一部不全，一部未钉。
《两朝从信录》七部，共七十三本。内三部不全。
《博物典汇》十五部，共九十二本。内四部不全。
《登坛必究》三部，共四十八本。俱不全。
《孤树裒谈》一部，四本。不全。
《职方地图》一部，二本。
《左忠毅集》一部，二本。
《明经济文录》一部，三十本。
《苍霞草》一部，十三本。
《叶向高奏草》一部，十本。
《苍霞诗草》一部，二本。
《苍霞余草》三部，共十三本。
《苍霞续草》一部，八本。
《续奏草》二部，共十二本。
《东夷考略》一本，不全。
《古今议论参》一部，八本。
《明从信录》十四部，共一百五十九本。内五部不全。
《钱牧斋尺牍》二部，共三本。内一部不全。
《古今治平略》六部，共一百六十九本。内一部不全。
《名山集》一部，三本。
《屈翁山诗》八部，共二十五本。内二部不全，一部未钉。
《翁山诗外》三部，共二十七本。内一部不全。
《寒支集》一部，八本。
《明纪编年》九部，共四十七本。内一部不全。
《明奏议》一部，十本。
《明纪会纂》三部，共九本。
《明通纪》八部，共六十九本。内五部不全。
《柴庵忆记》一部，一本。
《通纪纂》三部，共十本。内一部不全。
《隐秀轩集》四部，共二十四本。内二部不全。
《熊廷弼疏稿书牍》一部，十二本。
《注略》一部，三本。
《武备志》二部。一部未钉，一部五本，俱不全。
《徧行堂集》四部，共二十本。内三部不全。
《历朝捷录》十七部，共六十八本。内三部不全。
《莲须阁集》一部，二本。
《洁身堂文集》一部，二本。
《田间诗集》一部，一本。
《地图综要》一部，四本。
《启祯野乘》一部，八本。
《历科状元策》七部，未钉。
　　又板一副一百四十九块。
　　以上各书五十三种，共二百一十三部。又《状元策》板一百四十九块。均应销毁。此外俟续有缴到，卽行解送。合再陈明。
　　编者附注：以上陈继儒《订正杂书》、《明季遗闻》、《酌中志略》、《三藩纪事本末》、《东夷考略》、《启祯野乘》，书名前均有乾隆朱点。
（宫中朱批奏折）

三二五　暂管江苏巡抚萨载奏续缴违碍书籍板片折（附清单一）
　　乾隆四十一年四月二十日
　　江南河道总督 暂管江苏巡抚印务臣萨载谨奏，为汇解续缴违碍书籍板片，仰祈圣鉴事。
　　窃臣遵奉谕旨，督属搜缴伪妄遗书，先经臣将缴到各书及书板四次奏进，请旨销毁在案。
　　兹自上年十二月起，至本年三月止，苏州书局内，又据陆续缴到《天启实录》等书一十八种，检阅语句，均有悖谬违碍。臣谨于各书内黏签封固，同先经解进、今重复查出之《皇明实纪》等书三十七种，计八十二部，又《潜确书》、《陈眉公集》、《广东新语》书板三种，共三千八百七十四块，饬委妥员解交军机处投收，转奏销毁外，理合先行开列清单，恭呈御览。
　　臣仍一面开明著书人年代、姓名、里居，转饬各属并移各该省，查明有无板片及存留书本，严行追缴，一面札饬江宁、苏州藩臬三司，督率各州县暨委员实力查办。凡有应毁书籍，不拘诗文、杂着以及传奇小说，悉令尽数查缴，详解销毁，以期净尽。
　　所有第五次汇解违碍书籍板片缘由，谨会同大学士 管两江总督臣高晋恭折具奏，伏乞皇上睿鉴。谨奏。
　　朱批：览。

　　附　清单
　　江南河道总督 暂管江苏巡抚印务臣萨载谨奏：
　　今将苏、松、常、镇各属搜访购买并绅士书贾遵旨呈缴违碍各书及书板，开列清单，恭呈御览。
　　计开：
《天启实录》一部，二十本。抄本，不全。明诸臣纂。
《皇明通纪辑要》一部，二十四本。明余姚马晋允订。
《皇明通纪直解》一部，八本，不全。不详著书人姓氏。
《容台集》一部，九本，不全。明华亭董其昌着。
《陈眉公集》一部，三十二本。明华亭陈继儒着。
《白石樵真稿》一部，十二本。明华亭陈继儒着。
《晚香堂集》一部，四本。明华亭陈继儒着。
《崇相集》一部，八本。明闽县董应举着。
</div>
    <div class="pagination">
<a href="纂修四库全书档案_page63.html">上一页</a><span>...</span><a href="纂修四库全书档案_page59.html">59</a><a href="纂修四库全书档案_page60.html">60</a><a href="纂修四库全书档案_page61.html">61</a><a href="纂修四库全书档案_page62.html">62</a><a href="纂修四库全书档案_page63.html">63</a><span class="current-page">64</span><a href="纂修四库全书档案_page65.html">65</a><a href="纂修四库全书档案_page66.html">66</a><a href="纂修四库全书档案_page67.html">67</a><a href="纂修四库全书档案_page68.html">68</a><a href="纂修四库全书档案_page69.html">69</a><span>...</span><a href="纂修四库全书档案_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
