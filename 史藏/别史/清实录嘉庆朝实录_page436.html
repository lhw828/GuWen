<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 436 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 436 页/共 523 页</h1>
    <div class="content">
○以太仆寺卿昇寅、为都察院左副都御史。通政使司副使明兴阿、为太仆寺卿。　　

○丙寅。孝端文皇后忌辰。遣官祭昭陵。　　

○命内阁学士汤金钊、在上书房行走。　　

○丁卯。河南巡抚方受畴奏、审拟鲁山等县匪徒罪名一案。得上□日、王太平、王有贵、俱著即处绞。赵丙柱等十九犯。均发回城给大小伯克、及力能管束之回子为奴。其年逾七十之宋王宾、王添珠、张林、及尼僧绪贤、均毋庸发遣。即在豫省犯事地方。分置各处。永远枷号。并将该犯等犯事案由标明晓示。俾众触目警心。用昭炯戒。余俱照该抚所拟完结。嗣后各直省遇有倡立邪教惑众骗钱案内、应行发遣之犯。著该督抚于审明定案时。即照此案。酌留一二名。于该省犯事地方、永远枷号示众。　　

○戊辰。上诣火神庙拈香。　　

○还宫。　　

○旌表守正捐躯河南陕州民莫登元妻王氏。　　

○己巳。上御太和殿视朝。王以下文武升转各官谢恩。　　

○幸圆明园。　　

○四川总督常明奏、汉州绅士捐建河桥。州同衔张鸿道等、议叙有差。　　

○庚午。谕内阁、佛住等奏请照户局增复料钱一摺。工部宝源局、额给炉头料价、前于雍正年闲、与户部宝泉局额给料钱、同时酌减。前此户部因该炉头等办公不敷。奏请增复料价。业经降上□日允准。工局与户局事同一例。加恩著照所请。准其照雍正十二年以前旧价、每卯增钱七十三串八百文。每年共增钱五千一百六十六串文。由户局存贮余钱内、再拨钱五万串、同户局前请拨钱十万串、一并发交芦商生息。按年解交户部。其工局每年所增料钱。即自奉上□日之日为始。按月在于铸出卯钱内核给。该侍郎等务督饬该监督等、责令各炉头如式鼓铸。毋稍偷减。以肃钱法。　　

○辛未。谕内阁、本月二十日。朕由宫内临幸圆明园。路闲有惊逸马匹。由后跑来。经过朕前。经绵恩查明、系四执事太监坠马致逸。已将该太监重责四十板。彼时扈从之侍卫等、均未即时拦截。该侍卫等随扈行走。跸路所经。如有叩阍之人。及惊逸马匹。俱应严肃管辖。乃是日但闻御前侍卫乾清门侍卫等一同声喊。并无一人将马匹拦回。本应概予惩处。因念人数众多。姑从宽免。孟住、苏冲阿、阿勒罕保、容照、台保、系专派后扈侍卫。当经降上□日交部严议。本日兵部议奏、请将孟住等俱照溺职例革职。实属咎所应得。惟是日随扈行走之侍卫等。既未悉予惩处。伊等亦可稍从宽减。孟住等五人、除俱已退出乾清门外。孟住著降补副都统。仍留世职。苏冲阿、阿勒罕保、著降为头等侍卫。苏冲阿仍留世职。容照、台保、著降为二等侍卫。俱在大门上行走。嗣后跸路经由之处。如有惊逸马匹自前至者。著该侍卫等向前驱逐。自后至者。著该侍卫等向后驱逐。若横逸近至朕前。即著近御之侍卫等截拏。傥再似此疏懈。定将该侍卫等实予降黜。不稍宽贷。　　

○刑部等衙门奏、审明领催宝瑛、听从母命带子投河拟罪一摺。得上□日、律设大法。案关伦纪。法司不能不依律拟罪。而情节重轻。其闲实大有区别。朕斟酌权衡。则必使归于至当。此案宝瑛、听从伊母连伊子三人一并投河自尽。伊母淹毙。而宝瑛被救得生。刑部将该犯问拟斩决。法固如是。惟朕详阅案情。宝瑛于母老刘氏素无违忤情事。老刘氏因续娶媳小刘氏疯病、不能料理家务。贫难过活。起意自尽。宝瑛再三劝解不从。因以情愿同死之言答覆。是宝瑛不愿独生。实有以身殉母之意。次早伊母携孙出门。伊虑及追往。伊母诳称闲游。至晚伊母执意投河。宝瑛又跪地哀求。伊母声言再向阻挡。即系不愿同死。挥之使去。宝瑛不敢分辩。甘心并命。其三人手腕、亦系老刘氏自行拴系。是宝瑛以身从死。实属计无复之。情实可悯。至汛兵捞救后。三人中惟宝瑛一人得生。转在意料之外。推原宝瑛当日从死之心。实为无罪。宝瑛不必问拟斩决。著即释放。听其依守伊母坟墓。永不准挑取差使。至小刘氏虽系疯病无知。但伊姑老刘氏、及幼子图塔布、两命之死。实由伊所致。小刘氏应照疯病杀人例问拟斩监候。永远监禁。　　

○以西宁办事大臣松宁、为理藩院左侍郎。　　

○以乌里雅苏台将军伊冲阿、兼正白旗蒙古都统。吏部左侍郎秀宁、兼正白旗护军统领。降正白旗蒙古都统孟住、为镶黄旗蒙古副都统。以镶白旗满洲参领穆通阿、为镶蓝旗蒙古副都统。　　

○甲戌。上幸万寿山。　　

○谕内阁、巴哈布奏、湖南省帮丁情形、恳恩酌借银两、量为津贴一摺。前因浙江漕船运丁债累。降上□日查询有漕省分。有无闲款。可以酌借调剂疲丁。兹据该抚奏该省帮丁等素称疲乏。运道较他省尤长。费用繁多。称贷办公。时形竭蹷。加恩著照所请。准其于司库备贮项下赏借银五万两。发给汉镇岸商承领。按月一分行息。每年息银六千两。以二千五百两解司归还原借本款。其余三千五百两均匀散给各丁。俟二十年后本款全数归还外。所有岸商承领银五万两。仍令长年生息。每年息银六千两。即尽数分给各帮。俾丁力咸臻宽裕。以裨运务。　　

○乙亥。谕内阁、张师诚奏、伊父病势危笃、现将江苏巡抚印务交藩司代办、即日起程归省、由驿具奏一摺。实属绝无仅有之事。诞妄极矣。张师诚身系巡抚。封疆责任綦重。伊父病既危笃。即应早先陈请开缺。回籍省视。朕必加恩允准。乃该抚并不豫为之计。接到家信。辄将巡抚印务交藩司代办。径自起程回籍。伊籍隶浙江湖州。距苏州甚近。若他省督抚大吏等、距家遥远者、亦如此效尤。岂不以私废公耶。至驿递原为紧要公务而设。凡无关紧要事件、擅发驿递者。尚干吏议。张师诚所奏伊父患病情形。系伊家事。辄由驿驰递。实属冒昧。张师诚著交部严加议处。寻议革职。从之。　　

○旌表守正被戕安徽阜阳县民李年妻李氏。　　

○丙子。调安徽巡抚胡克家、为江苏巡抚。以安徽布政使康绍镛、为巡抚。云南按察使韩克均、为安徽布政使。降调贵州按察使广庆、以四品顶带为云南按察使。　　

○贷甘肃皋兰、靖远、陇西、安定、盐茶、平罗、西宁、会宁、宁远、漳、宁夏、静宁、宁朔、大通、碾伯、十五厅州县、上年旱灾及歉收地方贫民口粮。　　

○己卯。上幸静明园。诣龙神庙拈香。　　

五月。庚辰朔。以太仆寺卿陈观、为内阁学士。兼礼部侍郎衔。　　

○壬午。孝诚仁皇后忌辰。遣官祭景陵。　　

○甲申。盛京礼部侍郎诚安、以失察其子和庆包讼得赃。降都察院左副都御史。以左副都御史昇寅、为盛京礼部侍郎。盛京户部侍郎德文、兼管奉天府府尹事。　　

○乙酉。上幸万寿山。　　

○丙戌。上御勤政殿听政。　　

○谕内阁、御史王维钰奏、严禁钱铺短数、并查缉逃骗一摺。京城市廛稠密。钱铺众多。其每日交易钱文。短少数目、岂能概令官为查察。此事太涉苛细。如有假票诈骗。经被累之人首告者。著步军统领顺天府五城各衙门查拏究办。有犯必惩。以儆奸侩。　　

○以光禄寺卿穆彰阿、为内阁学士。兼礼部侍郎衔。　　

○丁亥。旌表守正捐躯山东临邑县民李希孟女李氏。　　

○己丑。缓徵河南兰阳、仪封、二厅县、雹灾额赋。　　

○庚寅。上幸静明园。诣龙神庙拈香。　　

○刑部奏、审拟杨四等殴伤觉罗富定、贿嘱司员一案。得上

□日、此案杨四即杨春霖、以无赖子弟。狎优游荡。倚醉逞凶。既知富定系属觉罗。仍口出不逊之言。肆行殴辱。迨案经控送到部。复敢挟富贿求。致不肖司员贪财听嘱。罹法多人。情殊可恶。著刑部堂官传到富定、眼同将该犯杨四当堂重责四十板。再于犯事地方、枷号一个月。标明犯事案由示众。以昭儆戒。满日照拟发往黑龙江当差。刑部为执法衙门。案无大小。悉应秉公审断。若司员等竟敢听情受贿。其敝□大将何所不至。穆克登布、系德楞泰之侄。首先包揽此案、得赃最多。实为罪魁。穆克登布照拟绞监候。入于本年朝审情实办理。和庆系德成之孙。诚安之子。保龄系倭什布之子。且系掌印司员。均分得多赃。卑污无耻。和庆、保龄、俱著在刑部枷号一个月。满日分别发遣。其在逃之张顺杨五等、著步军统领顺天府五城勒限严缉。获日另行拟结。富定被殴多伤。著于起出赃银内赏给一千两。以示矜恤。余依议。　　

○辛卯。吏部奏、议处都察院左都御史茹棻等、失察子弟夤缘受贿一摺。得上□日、都察院衙门。职司风宪。尚当察敝□大除奸。乃左都御史茹棻、给事中李培元、于伊子茹寿彭、李之琯、揽讼受财。毫无觉察。虽赃数无多。其平日不能管束。咎无可辞。著照部议。茹棻降二级调用。李培元降四级调用。四川松茂道黄思宸、虽远任外省。其子黄华揽讼滋事。平日失于教导。著降一级调用。　　

○以湖广总督马慧裕、为都察院左都御史。浙江巡抚孙玉庭、为湖广总督。调湖北巡抚张映汉、为浙江巡抚。以江苏布政使杨頀、为湖北巡抚。调江宁布政使陈桂生、为江苏布政使。以江苏按察使李尧栋、为江宁布政使。江南河库道伊什扎木素、为江苏按察使。　　

○壬辰。命皇次子智亲王旻宁祭关帝庙。　　

○旌表守正捐躯安徽怀宁县民刘添禧妻邹氏。　　

○癸巳。以故土默特扎萨克贝勒贡楚克巴勒桑子济克默特扎布、袭爵。　　

○旌表守正捐躯直隶通州民王成功妻张氏。四川彭县民李遗章妻袁氏。　　

○甲午。谕内阁、十八年九月十五日之事。谋逆渠魁。如林清、李文成、牛亮臣、冯克善、徐安帼等、悉已诛殛无遗。上苍佑顺。国法显彰。其在逃从逆各犯。经刑部就获犯所供。分别情节重轻。列为最要次要若干名。朕所以严饬缉拏者。原以除莠安良。欲将邪慝芟夷萌蘖。为吾民久远安全计也。由都城以及直省。果能认真访缉。各于本境烛照数计。则知县能知一县之事。知府能知一府之事。按其里图保甲。比户周知。逸贼将何所遁藏。无如府州县中。智愚不一。勤惰不齐。以至荏苒三年。逋逃未获。其办理不善者。则惟多派委员。越境四出。各委员所到之区。人地生疏。无从查访。于是本境民人之谲诈者。将其素有嫌隙之人。吹声送线。报名委员。各委员意在贪功受赏。未有不寻踪捕缉者。及捕拏到案。审出虚诬。而被诬之人早已家产荡然。且有拖累致毙者。是莠民未除。而良民之无辜被害者。已不可胜计。岂不与朕本意大相迳庭乎。近日各省奏报缉匪之摺。每张皇驰报于前。迨至查拏审实。均与正犯无涉。在该督抚之意。亦明知事多虚妄。特因要犯日久无获。每阅旬时。藉以搪塞。以见其督捕紧严。虽疑似者尚无遗漏。设有真犯。必能弋获。而当飞章入告之时。朕旰宵殷盼。诏上□日屡颁。久之辄化为乌有子虚者。盖不知凡几矣。是该督抚等以伪相尝。而朕日为之劳心焦思。究之于事何益耶。嗣后各省缉拏要犯。总当责成地方官。各就本境实力严查。其派出委员。著概行彻回。各该州县果能于所属境内、将要犯缉获。不但免其从前失察窝留之罪。仍必大沛恩施。若在境内潜藏毫无觉察、经邻境盘获者。即照东省乐陵县知县唐缙良之例治罪。断不宽贷。各该督抚、于所属禀报获犯。均亲提审讯。如审系虚诬。即自行省释。不必具奏。其最要次要逆犯。必访有确踪。方可奏闻。不得先以虚词入告。徒成画饼。总之歼除遗孽。意在安戢闾阎。实则有功。虚则无益。慎勿以朕安民之心。该官吏奉行不善。致成扰民之举也。将此通谕知之。　　

○又谕、外省应行谢恩道府人员。原可进内谢恩。而各部院大臣官员、遇朕在勤政殿引见。本应进内谢恩。若遇在出入贤良门阅看布靶之日。即著在出入贤良门外谢恩。嗣后若遇临幸万寿山静明园之日。所有大臣官员。毋许谢恩。违者治罪。　　

○乙未。上幸万寿山。　　

○以本年乡试、考试应开列试差人员于正大光明殿。　　

○丙申。谕内阁、昨经降上□日令内外缉捕衙门、将派出访缉逸犯委员概行彻回。责成该地方官、各就本境认真缉拏。原以齐民编户比栉而居。由一甲一里以至州县府厅。境址愈近。则耳目愈真。不似各委员越境访查。徒劳罔益。即如本案首逆林清、系步军统领衙门官役擒获。其宋家庄董村等处从逆各犯。亦皆由本管文武衙门按名捕诛。至李文成、牛亮臣、徐安帼、则系官兵歼捕。冯克善一犯、逃至献县。亦由本管知县张翔立时盘获。其各衙门越境四出之委员。三年以来。从未获一正犯。其闲诬指妄拏者。转不一而足。朕不忍以为民除害之心。致成扰民之举。特行降上□日停彻。此视民如伤之心。当亦天下黎元所共见也。尔小民共有天良。食毛践土。久享太平。于此等枭獍之徒。谅必矢切同仇。怀不共戴天之愤。著各该督抚转饬各州县遍行晓谕。凡保甲册内、十家为牌、一牌十户、令其互相稽查。如有形迹可疑之人。即行首报到官。能将逆犯捕获。不但首报之人赐金授职。其同牌十户。一并酌加赏赉。若窝留逆犯。不行举首。经地方官访闻捕获。窝藏之家。即与叛逆同罪。其同牌十户。一并连坐。即有先曾习教之家。现经悔悟。能将逆犯缚送。或指告到官捕获者。其习教之罪。一切弗问。仍给予厚赏。若容隐窝留。别经发觉。则罪上加罪。刑兹无赦。朕爱民如子。志在翦除逆孽以安善良。凡我兆庶。尚其凛兹明训。共励尊君亲上之心。效忠殄恶。以称朕意。将此通谕知之。　　

○丁酉。以故辅国将军永彩子绵寿、袭职。　　

○戊戌。谕军机大臣等、赛冲阿等奏、商办廓尔喀披楞交兵渎禀一案、先行驰檄诘责、随带兵前赴边境、胁以兵威一摺。所奏实属妄诞纰缪之至。此次令赛冲阿带兵赴藏。原为严防边界。并令该将军到藏、以奉上□日询问达赖喇嘛呼毕勒罕为名。不可稍露风声。乃赛冲阿竟不钦遵办理。辄首先出名。将让路阻贡之词。分驰二檄。诘责廓尔喀披楞。其诘责廓尔喀之词。已属糊涂无理。至诘责披楞。则谬妄更出情理之外。如披楞接到檄谕。该国王以让路阻贡之言、系廓尔喀捏禀。恳请天朝发兵。其将何以应之。若恃其险远。竟承认伊向廓尔喀曾有此言。又岂能因此一言、即大兴师旅、穷兵黩武乎。至廓尔喀屡次投禀请兵请赏。今接到檄文。即回禀以前此屡禀驻藏大臣、未蒙转奏。今闻大皇帝特差将军带兵前来。感恩欢喜。其让路阻贡之言。实系披楞所说。恳请天朝发兵。万里远征。国家何所为而出此。若如赛冲阿等檄谕所言。我兵两路进捣阳布。檄饬披楞攻其南面。则廓尔喀臣顺多年。不恤其难。转率同外夷夹攻其地。堂堂天朝。大体安在。赛冲阿此举。首鼠两端。进退无据。朕惟自恨误用无能奴才之咎。曷胜愤懑。看来伊因朕派令赴藏。即妄起贪功之心。欲构成边衅以邀爵赏。而置国家大局于不顾。是诚何心。太不度德量力矣。况如此重大军情。不待奏闻。先行驰檄。其专擅之咎。亦无可辞。赛冲阿著传上□日严行申饬。先拔去双眼花翎。降为二品顶带。喜明、珂什克、并不阻止。随同会衔。俱著降为三品顶带。喜明并拔去花翎。现在檄谕已发。料难追回。惟有静候该二国回禀。再行核办。其回禀赍到时。赛冲阿等即将原禀译出。不准增减一字。候朕指示办理。彼时边疆静谧。赛冲阿即带兵径回成都。喜明自回前藏。此时惟有严防边境。待以镇静。不许轻举妄动。若赛冲阿等再妄发檄谕。或带兵擅出边界。激成衅端。朕必将赛冲阿革职拏问。从重治罪。将此谕令知之。　　

○旌表守正捐躯河南新安县民燕景春妻高氏。　　

○庚子。上幸静明园。诣龙神庙拈香。　　

○壬寅。孝恭仁皇后忌辰。遣官祭景陵。　　
</div>
    <div class="pagination">
<a href="清实录嘉庆朝实录_page435.html">上一页</a><span>...</span><a href="清实录嘉庆朝实录_page431.html">431</a><a href="清实录嘉庆朝实录_page432.html">432</a><a href="清实录嘉庆朝实录_page433.html">433</a><a href="清实录嘉庆朝实录_page434.html">434</a><a href="清实录嘉庆朝实录_page435.html">435</a><span class="current-page">436</span><a href="清实录嘉庆朝实录_page437.html">437</a><a href="清实录嘉庆朝实录_page438.html">438</a><a href="清实录嘉庆朝实录_page439.html">439</a><a href="清实录嘉庆朝实录_page440.html">440</a><a href="清实录嘉庆朝实录_page441.html">441</a><span>...</span><a href="清实录嘉庆朝实录_page437.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
