<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 138 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 138 页/共 148 页</h1>
    <div class="content">
○又谕、电寄赵尔巽、据电奏、东省蒙边辽廓。各盟游牧界内。官力不及。请饬科尔沁亲王阿穆尔灵圭回奉。面商办法等语。科尔沁亲王阿穆尔灵圭秉性忠正。事理明白。于蒙情尤为熟悉。著暂行回奉。会商赵尔巽。将蒙旗事宜。悉心规画。妥筹布置。一俟办理就绪。即行回京供职。　　

○又谕、电寄张人骏、据电奏、甯省上下游梗阻不通。饷项不能支一月。防军且虞哗溃。盼援急迫等语。甯省势处孤危。该督等坚苦支持。朝廷深为廑系。该处为全局所关。傥有疏虞。影响甚大。亟宜妥速设法。接济救援。所请饷项。度支部无论如何为难。著即尽力设法筹拨。昨据陈夔龙电奏、亦以该省四面受敌为虑。已谕令军咨府陆军部拨队往援。惟近畿各军。均已分布要隘。难于及时抽调。著陈夔龙迅于直隶防练各军内。选派得力可恃营队。克日赴援。以厚兵力。仍著张人骏等拊循将士。固结军心。相机防攻。毋稍疏失。并将近日办理情形。随时电奏。　　

○又谕、电寄张人骏、据电奏初四日晚革党数千人。由镇江一带而来。官军出队迎剿。正在鏖战。统领拟保提督衔总兵王副将有宏。为流弹所中。登时阵亡等语。王有宏身先士卒。为国捐躯。殊堪惋惜。著照提督阵亡例从优赐恤。仍著该督激励将士。奋勇图功。　　

○又谕、电寄长庚、据电奏灵州失守。已飞檄马步各营旗。前往救援。并饬甯夏镇道会同剿办等语。即著严饬各营。及该镇道等相机进剿。毋任蔓延。　　

○又谕、电寄长庚、据电奏长武匪首。现经拏获正法等语。所请饬部拨银数十万两一节。著度支部设法筹拨。　　

○又谕、电寄长庚、据电奏军务吃紧。署藩司刘谷孙未能和衷商办。始而请假。继则力请开缺。希图诿卸。请予惩处等语。开缺甘肃提法使署布政使刘谷孙。著交内阁议处。　　

○又谕、电寄长庚、电奏悉。现正筹商借款。一俟借定。即行拨给。至所需枪石滟驳子弹。已饬军咨府陆军部迅速筹拨矣。　　

○又谕、电寄段芝贵、据电奏、请将湖北提学使王寿彭撤任。武昌府知府赵毓楠。前已由藩臬两司。详请委员代理。应与王寿彭均俟查明情节。汇案倢■＜曰融＞■＜石木＞办等语。著照所请。　　

○又谕、电寄袁大化、电奏悉哈密回王沙木胡索特贡差。著俟路通再令进京。　　

○山西巡抚张锡銮电奏、初六日抵石家庄。与段祺瑞晤商防剿各节。报闻。　　

○山东宣慰使柯劭忞等奏、调用山东知县杨承泽等以资任使。并拟刊刻山东全省宣慰使木质关防。暨办理山东全省团练事宜木质关防各一颗。从之。　　

○陆军第二镇统制官马龙标因病解职。以陆军协统领王占元充陆军第二镇统制官。并赏陆军副都统衔。　　

○癸卯。谕内阁、自武昌肇变。朝廷以其为政治关击。极不愿以兵力靖乱。酿成惨祸。乃晶■宜降诏旨。改良政体。并停止进攻。而该革党置若罔闻。仍一味恃强袭击。竟迫成欲罢不能之势。致使兵连祸结。举吾民之生命财产。付诸灰烬者。不知凡几。赖官军将士。忠勇坚卓。始得渐图规复。昨接军报已克汉阳。反覆思维。转增忉怛。比月以来。锋镝交加。死亡枕藉。加以地方糜烂。元气大伤。小民荡析离居。转徙沟壑。惨病情状。至不忍言。虽杀机起自革党。而四境之内。皆吾赤子。一经战鬨。两有损伤。哀我国民。横遭荼毒。疮痍满目。良用心恻。著段祺瑞协商慈善救济会。遴派多员。前往战地。不分畛域。掩埋骸骼。医治伤残。并将被难人民。设法拯救。加意抚恤。俾死者免致暴露。生者赖以保全。用副朝廷哀矜庶民。痌瘝在抱之至意。　　

○又谕、电寄孙宝琦、内阁代递孙宝琦三次电奏、请罢黜治罪。并取销独立。撤销临时府各等语。现在朝廷颁布宪法信条。实行改革政治。与民更始。该抚未能仰体此意。熟权利害。徒事张皇。办理殊属非是。本应加以严谴。惟念该抚世受国恩。不应荒谬至此。自系被人迫胁。并非出自本心。近日以来。该省已取销独立名目。地方各事。亦渐就绪。是该抚尚知愧悔。亟图补救。姑予宽容。仍著留任效力。务须守定宗旨。毋再为浮言所惑。此次该省首先反对独立。统制吴鼎元等、及该省绅商。均属深明大义。忠毅可嘉。均著先行传旨嘉奖。并迅即督饬地方官绅。悉心布置。保＜目辟＞行＜匧心＞口＜韦未＞＜夗贝＞治安。该抚自当激发忠诚。力图报称。以维大局而赎前愆。　　

○又谕、电寄孙宝琦、据电奏、东省库空如洗。军需用款尤钜。市面恐慌。银根紧急。恳饬部拨款一百万两。接济要需等语。著度支部设法筹拨。　　

○又谕、电寄陈夔龙、电奏悉。现在奉省情事。已由外务部商明日使。严密查禁。当可无事。杨荣泰一军。著仍遵前旨。迅饬赴晋。　　

○又谕、电寄会办江防江南提督张勋、据电称江甯省垣。连日被革军二万余人。四面围攻。势极猛烈。现在激战方殷等语。官军四面受敌。以少击血■乣。血战两日。毙匪无算。夺获大石滟驳三尊。实属奋勇异常。深堪嘉尚。著赏给帑银二万两。由度支部发交张勋分犒兵士。以示鼓励。仍著激励将士。迅速埽荡匪氛。以纾朝廷南顾之忧。并著军咨府陆军部迅拨得力兵队。前往接济。　　

○甲辰。谕内阁、嗣后凡任国务大臣。均著在紫禁城内骑马。　　

○又谕、电寄陈夔龙、电奏悉。梁鼎芬著以三品京堂候补。会同李准筹办规复粤省事宜。　　

○又谕、电寄张人骏、电奏悉。该省司道府各员。既经避乱出走。亟应肬■闲员接替。惟江南地方紧要。军事方殷。势须熟悉该省情形人员。方能得力。著该督酌举所知数员。电奏请旨肬■闲放。　　

○又谕、电寄科布多办事大臣忠瑞。据电奏、伊＜覀之＞■牛请将阿营修城之十九万两。先行拨借。查阿营常年经费。赖有此款。挪垫八九个月饷需。并非闲款可比。断难挪动等语。所奏自系实在情形。著毋庸拨借。伊＜覀之＞■牛所需饷项。著度支部新疆巡抚设法筹拨。　　

○又谕、电寄袁大化。据电奏拏获劫犯哈萨克济木克等六名。均系逃兵。枪伤事主。及临时拒捕。情形异常凶恶。请援照东三省办理胡匪马贼办法。将该犯等按军法惩治等语。著照所请。法部知道。　　

○准陕西巡抚杨文鼎乞休。　　

○派理藩部大臣达寿管理雍和宫事务。署理藩部副大臣荣勋管理咸安宫蒙古三学事务。　　

○镶黄旗满洲副都统秦绶章因病乞休。调正红旗满洲副都统全福为镶黄旗满洲副都统。以记名副都统文年为正红旗满洲副都统。　　

○以甘肃巡警道赵惟熙为甘肃提法使。　　

○乙巳。谕内阁、电寄第一军总统冯国璋、电奏悉。该军统谦退不伐。归功将士。恳辞爵赏。实属出于至诚。惟此次收复汉阳。厥功甚伟。著即祗承恩命。毋庸固辞。其余出力各弁兵。朝廷亦必优加奖励。俟查报到日。即降谕旨。　　

○附录内阁致第一军总统冯国璋电我军既未渡江。英使领现出调停。按公理未可拒绝。兹代拟暂时停战条款。一、息战时各守现据界蝱滟戋。彼此不得稍有侵犯窥探等情。二、息战之期。订期由某日某时止。计三日。两军不得于此期内开战。三、军舰不得藉息战期内。泊近武汉南北

岸。以占优胜。须远驶武汉下游。至息战期满为止。四、停战期内。两军不得添军修垒。及一切补助战力等事。五、息战之约。须有驻汉英总领事官画押。为中证人。庶免彼此违背条件。以重公法。请转饬黄道与英领商办有定议。速电示。黎党如派人来商事。可饬黄道、丁士源、作执事代表接洽。除奏明外。请查照。又谕、长庚、电奏匪窜甯条梁。请饬阿拉善王。并伊克昭盟长。暨五胜贝子等旗。速拨蒙兵扼要严防等

语。著理藩部迅速转饬遵照。　　

○又谕、电寄段祺瑞、据电奏请饬署汉黄德道黄开文兼办武汉交涉事宜。并请以申保亨署理湖北巡警道。陈镜心署理湖北汉阳府知府等语。著照所请。内阁知道。　　

○内阁奏、现在大同洛阳。暨皖豫交界之区。均有告急警报。臣谨与军咨大臣、陆军大臣、会同计画。大同一路由姜桂题先遣步队两营。石滟驳队一队。驰往援救。洛阳一路。已饬第六镇第十二协周符麟。先带一标。赴洛援剿。俟第三镇到齐。即将该协全数调往。并协攻潼关。皖豫一路。查现在攻晋之军。陆石滟驳马队。均无大用。拟委倪司使嗣冲至石家庄。与晋抚张锡銮商酌。调拨陆石滟驳一队。马队数队。并就近抽调巡防步队两营。驰赴防堵北窜。报闻。　　

○候补尚书吕海寰奏、中国红十字会。需用浩繁。请借拨国民捐余款。以资接济。如所请行。　　

○荆州将军连魁等奏、事机紧急。孤立待援。恳饬下军咨府海陆军部。度支部迅速拨兵拨饷。并派督兵大员来荆援助。以救危局。得旨、荆州地方重要。著该衙门迅速筹拨。　　

○丙午。谕内阁、陈夔龙电奏、新授直隶巡警道言敦源、禀称尚未服阕。心实未安。拟请奏辞等语。言敦源既未服阕。著改为署理。现在需才孔急。著陈夔龙迅饬到任。　　

○又谕、富尔逊奏、湖北旅京人士及难民。窘困异常。请拨给赈款。以资接济一摺。著度支部知照段祺瑞酌核办理。　　

○又谕、电寄出使大臣汪大燮、据电奏、梁启超称患病甚深。不克起程。请代恳开缺等语。该副大臣素具热诚。曾受先朝特达之知。际此时局艰危。讵忍意存诿卸。著传谕该副大臣。赶速调治。病体稍痊。迅即回国任事。毋再固辞。　　

○又谕、电寄广东水师提督李准。据电奏伤病增剧。神志昏迷等语。朝廷殊深廑系。著即赶速医治。俾早就痊。　　

○又谕、电寄＜辶黎＞方■土岫、两电奏均悉。大同一路。已由姜桂题拨队驰往救援。张锡銮现由石家庄督兵前进。仍著该将军督饬兵队。迅将变兵土匪。相机剿办。严守要隘。毋稍疏虞。并将知府齐世名等死事情形。查明详细具奏。　　

○又谕、电寄赵尔巽、据电奏奉省财政綦绌。借款无成。如京师借款有著。请先拨现银一百万两等语。著度支部酌量拨借。　　

○直隶总督陈夔龙电奏、援甯军队。已另筹调直隶无队可调。报闻。　　

○青海办事大臣庆恕奏、青海垦务。开办将及三年。已放出地十五万余亩。试办已有成效。现因款项支绌。祗得将垦务暂行停办。所有出力各员。垦准照异常劳绩。择尤保奖。得旨、著照寻常劳绩请奖。毋得浮滥。　　

○添派大学士徐世昌充专司训练禁＜目辟＞行＜匧心＞口＜韦未＞＜夗贝＞军大臣。　　

○以直隶候补道段芝贵为镶红旗蒙古副都统。　　

○丁未。谕内阁、电寄张锡銮、电奏悉。大同一路前已饬姜桂题拨兵五营。驰往救援。并飞饬杨荣泰所部淮军亲军五营。迅速开拔前赴战地。石家庄一路。已派第三镇统制曹锟带队进剿。有此兵力。防剿当可敷用。著该抚督饬各路兵队。相机攻守。毋任窜扰。　　

○又谕、现在军事吃紧。著派寿勋会同袁世凯、徐世昌、筹办军务。　　

○准四川提法使常裕乞休。　　

○河南巡抚宝棻因病解职。以布政使齐耀琳。为河南巡抚。以开复前黑龙江民政使倪嗣冲为河南布政使。帮办河南军务。　　

○以督带河南防营出力。复已革副将刘洪顺职。予守备柴得贵以游击擢用。并加副将衔。　　

○戊申。谕内阁、电寄长庚、电奏悉。甘肃失守多处。著即督饬马安良等迅速分投剿办。所需饷项。著度支部设法筹拨。至所请饬姜桂题迅率所部赴陕援剿一节。前已饬姜桂题拨派营队。进攻潼关。并饬第六镇第十二协统领周符麟督率所部。由洛阳协力进剿矣。　　
</div>
    <div class="pagination">
<a href="清实录宣统朝政纪_page137.html">上一页</a><span>...</span><a href="清实录宣统朝政纪_page133.html">133</a><a href="清实录宣统朝政纪_page134.html">134</a><a href="清实录宣统朝政纪_page135.html">135</a><a href="清实录宣统朝政纪_page136.html">136</a><a href="清实录宣统朝政纪_page137.html">137</a><span class="current-page">138</span><a href="清实录宣统朝政纪_page139.html">139</a><a href="清实录宣统朝政纪_page140.html">140</a><a href="清实录宣统朝政纪_page141.html">141</a><a href="清实录宣统朝政纪_page142.html">142</a><a href="清实录宣统朝政纪_page143.html">143</a><span>...</span><a href="清实录宣统朝政纪_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
