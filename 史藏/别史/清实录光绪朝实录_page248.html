<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 248 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 248 页/共 1316 页
  </h1>
  <div class="content">
   ○谕内阁。梅启照奏、请调员差委一摺。浙江候补知县蒋锡璠。著陈士杰饬令该员、迅赴东河。交梅启照差遣委用。现月　　

○展缓甯古塔、三姓珲春、被灾旗民地方银谷。　　

○丙寅。谕内阁。御史清漪奏、库差年满不行呈报。请旨饬查一摺。据称内务府广储司银库员外郎曾润、文佩、到任已逾三年。并不照例呈报。每遇各处领款。扣成抑勒等语。著总管内务府大臣。确切查明。据实具奏。现月　　

○谕军机大臣等。有人奏、直隶沧州知州赵炳恒。以驿马羸瘦。勒派民人买补应差。其民户分上中二等。上户派银八十两。中户派银二三十两。怨声载道。民情不堪等语。州县为亲民之官。宜如何洁己奉公。若所奏属实。亟应严行□□□尔□办。著李鸿章确切查明。据实具奏。毋稍徇隐。原片著钞给阅看。将此谕令知之。寻奏、沧州知州赵炳恒。确无派民买补驿马之事。秋闲恭办山陵大差。应用马匹。向系借资民力。与驿马判然两事。该州亦系照章办理。自应毋庸置议。报闻。摺包　　

○又谕。前有旨令卞宝第来京陛见。嗣据刘坤一等代奏。该前抚现在患病。一俟轻减。即行北上。刻下已否就痊。殊深廑系。著两江总督、江苏巡抚、传知该前抚。俟病体稍痊。即行迅速起程来京。毋稍延缓。将此谕知左宗棠、刘坤一、并传谕谭钧培知之。现月　　

○又谕。前工部右侍郎阎敬铭。叠经召令来京。均以疾辞。现在时事多艰。需才孔亟。著张之洞于到任后。察看该侍郎。如果精力尚健。当宣示朝廷眷念至意。责以大义。令其来京陛见。毋任固辞。将此谕令知之。现月　　

○又谕。前有人奏、山西道员江人镜署藩司时。收受属员规礼等情。当谕令卫荣光查明具奏。兹据奏称、江人镜前署藩司时。署中不戒于火。属员接济食用。不能力为拒绝。时值仓猝。为数亦属无几。究难与收受陋规者从一科断等语。所奏有无不实不尽。著张之洞再行确切详查。据实具奏。毋稍徇隐。原□□□尔□片一件。卫荣光摺一件。均著钞给阅看。将此谕令知之。现月　　

○又谕。有人奏、福建候补知府蒋凤藻。家资钜万。由捐纳京职。钻营海运。躐保知府。到闽后、日以狎娼聚赌为事。官民诮笑。有孩儿太守之谣。经前抚臣丁日昌、以夤缘尝试□□□尔□办。现在兴化府员缺。该省督抚。谓其资望较轻。未任繁剧。请以候补知府沉定均酌补。嗣经部驳。该督抚遂复奏称蒋凤藻年力正壮。才具精明。洵堪胜任。前后措词矛盾。请将兴化府一缺。扣归部选。又澎湖厅通判鲍复康。由已革武弁。改名蒙捐。历署漳浦莆田等县。著名贪酷。现在办理该处赈务。恐有浮开口数。侵蚀赈粮等情。请撤回查办各等语。著何璟、岑敏英、将蒋凤藻被□□□尔□各款。立即查明。据实□□□尔□奏。兴化府一缺。该省如无可补之员。著即扣归部选。毋得以劣员迁就请补。贻害地方。并查明彭湖赈务。如鲍复康有舞弊各情。迅即撤回。从严□□

□尔□办。毋稍徇庇。原片均著钞阅看。将此各谕令知之。现月　　

○又谕。有人奏、广东候补通判署南海县知县徐赓陛、署海康县年余。杀人数百。获匪不讯虚实。以五人缚作一起。沈诸海中。迨抵陆丰县署任。下乡催粮。因郑姓老人。言语触犯。将其活埋致死。又监毙沈亚包等二十余人。滥杀沈八虾等五人。经徵粮米。加倍浮收。并刑追已蠲民欠。革笞生员吴尧等。得银三万两有余。此外私收赌费。贿纵正凶。勒索无辜等案。不可枚举。及署任南海县。挟嫌将地保周堃杖毙。复将其子羁禁。请饬查办等语。州县为亲民之官。若如所奏贪酷情形。殊堪痛恨。著张树声、裕宽、按照所□□□尔□各节。确切查明。据实严□□□尔□。毋稍徇隐。原片均著钞给阅看。将此各谕令知之。现月　　

○又谕。林肇元奏、黔省协饷不继。请饬各省关照额拨解一摺。据称浙江原拨军饷。每月二万两。续拨一万两。以减六解四计之。应月拨银一万二千两。又常年兵饷。每年指拨十余万两。或六万余两不等。江苏原拨军饷。每月二万两减去六成。应月拨银八千两。山东东海关原拨军饷。每月一万两。减为四成。应用拨银四千两。现在浙省年解军饷。不过三四万两。兵饷则分厘未解。苏省月解军饷一千两。仅得十成之一。东海关应拨军饷。历年全不报解等语。黔省地处边陲。素称瘠苦。常年全赖各省协济。现当整饬营务。并筹办善后各事宜。需用尤钜。该抚所陈。自系实在情形。著浙江巡抚。将应拨贵州辛巳年兵饷六万余两。暨应协军饷。一并照数拨解。并著江苏山东各巡抚。将军饷补解足额。关饷设法筹解。以济要需。将此由四百里谕知陈士杰、卫荣光、任道镕、并传谕谭钧培知之。现月　　

○命理藩院尚书麟书、刑部左侍郎薛允升、驰驿前往江苏查办事件。现月　　

○黑龙江将军定安。因病乞休。以黑龙江副都统文绪署将军。明发

　　

○以湖南劝办直赈出力。予前湖南布政使崇福等。优叙加衔有差。摺包　　

○以亏短捐项。革刑部员外郎颜怀珠职。并缉追。摺包　　

○旌表节烈殉夫山东历城县文童牛锦章妻王氏。抚孤守节浙江归安县沈承寅妻任氏。安徽桐城县马德纯妻张氏。贵州平远州丁培选妻覃氏。浙江会稽县淩锡璋妻金氏。摺包　　

○旌表割胸疗亲四川灌县孝子马福长。摺包　　

○丁卯。以京师雪泽稀少。上复诣大高殿祈祷行礼。　　

○遣惇亲王奕誴诣时应宫。恭亲王奕诣昭显庙。贝勒载澂诣宣仁庙。贝勒载滢诣凝和庙拈香。现月　　

○吉林将军铭安奏、续设民官。请在吉林省城添设首道一缺。并请将吉林厅理事同知升为知府。巡检改为府经历。学正改为府教授。伯都讷厅理事同知。改为抚民同知。加理事衔。长春厅理事通判。改为抚民通判。加理事衔。农安添设照磨一缺。双城厅添设抚民通判一缺。加理事同知衔。巡检训导各一缺。总管改为协领。拉林添设巡检一缺。伊通州添设知州一缺。加理事同知衔。巡检改为吏目。添设训导一缺。磨盘山添设巡检一缺。又奏、伯都讷同知。既移设孤树屯。请另建衙署监狱。以符体制。均下吏部议。摺包　　

○缓徵湖北咸甯、嘉鱼、汉阳、汉川、黄陂、孝感、沔阳、黄梅、钟祥、京山、潜江、天门、应城、江陵、公安、石首、监利、松滋、枝江、荆门、江夏、武昌、黄冈、蕲水、广济、二十五州县。暨武昌等卫。被水被旱地方。新旧钱粮漕粮杂课有差。现月　　

○己巳。孝和睿皇后忌辰。遣官祭昌西陵。照例　　

○谕内阁。步军统领衙门奏。拏获贼犯。请交部审办一摺。所有拏获叠窃慈□□□皿□宫等处铜炼各物之贼犯。袁大马即袁得山。袁立儿即袁顺儿。王五即王立儿。连毛儿、张大即张升儿。大胡即胡大。王群儿。徐志详。侯善详即善子侯。侯三即侯善殿。侯复山。张大海。李朋。均著交刑部严行审讯。其未获之王六顺儿等。著步军统领衙门、顺天府、五城、按名严拏务获。归案审办。至查拏此案各犯之出力员弁。著刑部于定案时。声明请旨。现月　　

○又谕。裕禄奏、请调员差委等语。补用道前任安徽甯国府知府高崇基。著直隶总督。饬令该员俟服阕后。前赴安徽交裕禄差遣委用。现月　　

○谕军机大臣等。张树声、裕宽奏、查明琼州客民。句结黎匪。历年滋事。及先后筹办情形一摺。琼州远在海南。黎匪不时滋扰。为害地方。该处客民。复与句结生事。若不严行剿捕。何以永遏乱萌。张树声等、现已督饬地方文武。派队相机进剿。务将首恶一律擒获惩办。解散胁从。使其畏威怀德。不得因山深径险。任其逋逃。敷衍塞责。傥再有结会剽劫等事。定将该地方文武重惩不贷。至客匪尤当认真清查。以杜句结。即著将团练保甲各事宜。悉心筹办。毋任奸宄溷迹。将此各谕令知之。现月　　

○缓徵江西南昌、新建、进贤、新淦、新喻、峡江、莲花、庐陵、吉水、泰和、安福、永新、乐平、星子、建昌、安义、德化、德安、湖口、兴国、丰城、清江、永丰、南丰、鄱阳、安仁、万年、都昌、瑞昌、余干、三十厅县。暨南九二卫。被灾地方。钱漕有差。现月　　

○庚午。孝德显皇后忌辰。上诣□福宫圣容前行礼。遣官祭定陵。照

例

　　

○谕内阁。刑部奏、各省军流徒人犯。请仍复年终汇报旧例一摺。各省军流徒人犯。向系年终汇报。嗣经停止。现在查办减等。散漫无稽。各省未经造报者甚多。殊属迟延。且恐有遗漏情事。非所以溥仁施而昭周密。其有因案牵涉之犯。亦以辗转行查。办理需时。嗣后著各省督抚将军都统府尹等。仍照旧例。将遣军流犯。定地发配。及到配安置。除专咨报部外。均于年终逐案摘叙事由。并声明何司案呈。造册汇报。徒罪人犯。一体办理。该部即纂入例册遵行。并著各该省查照本年六月部定章程。迅即备录各犯案由。分别官常犯。准减不准减。造册声叙名口总数。赶紧题咨报部。具已报各省。有应行补报之犯。亦著一体迅速报册。毋稍稽延。现月　　

○又谕。前据御史清漪奏、内务府广储司银库员外郎曾润、文佩、差满不报。勒扣放款等情。当谕令总管内务府大臣。确查具奏。兹据广寿等奏称。曾润、文佩等。均系三年期满。惟现届清查六库之年。援案暂留该员等稽核款项。一俟清查后。即行拣选更换。至银库放款。均经该大臣等分别核减成数。斟酌放给。该员等无从舞弊等语。曾润等被□□□尔□各款。既经查明并无其事。即著毋庸置议。惟库款关系至重。仍恐日久弊生。该大臣等务当随时认真稽查。如有司员等蒙混舞弊情事。即行从严□□□尔□办。毋稍徇隐。现月　　

○谕军机大臣等。锡纶奏、请饬拨防军应需铅药炮位一摺。塔城防军。需用利器。目前天津机器局炮弹等物。能否匀拨若干。每年约可拨给药铅等项若干。著李鸿章酌量拨给。所请派人教演之处。并著拣派前往。知照锡纶查照办理。其制造经费。及运解川资。准由该督核实报销。原摺著钞给阅看。将此谕令知之。现月　　

○又谕。锡纶奏、陕西应协塔城饷银。近准该抚咨称。奏请停解。而该城防务紧要。需款孔殷。请饬仍遵定章协拨等语。现在伊犁虽定。塔城防务仍难稍松饷需。自不可缺。著冯誉骥饬令藩司。将每年应协塔城饷银三万两。照旧拨解。无论如何为难。务当源源接济。毋任推诿。致误要需。将此谕令知之。现月　　

○又谕。交收伊犁事宜。前派金顺督办。因思伊犁土著汉回。人数不少。虽经有旨免其前罪。咸与维新。惟当中外交收之际。仍恐众心不无疑畏。不可不加意慎重。将来金顺进驻伊犁。务须约束部伍。申明纪律。不准丝毫扰累。并将该处回众。妥为抚循。俾得各安生业。庶几人心大定。不致别生事端。此于大局关系甚重。该将军毋得稍涉大意。将此由五百里谕令知之。洋务　　

○云贵总督刘长佑等奏、铜政艰窘。请复旧制加给经费。并将京铜本脚银两展限。仍照新章发给。允之。摺包　　

○陕西巡抚冯誉骥奏、西路边防。以陇州、凤翔、宝鸡、凤县、等处为最要。邠乾一带。究系腹地。后路防务。似可稍轻。现在移轻增重。变通布置。以厚兵力。报闻。摺包　　

○塔尔巴哈台参赞大臣锡纶奏、回贼窜扰边境。派兵追剿情形。得旨。回匪窜扰边境。务宜随时防范。著饬令忠瑞等探明贼踪。认真□□穴□又□捕。以安边圉。所陈伊犁交替之时。汉回未免疑畏一节。已谕令金顺慎重防范矣。摺包　　

○又奏、请将塔城防军练勇五营。改名绥靖。以期整肃。派提督刘文和为统领。报闻。摺包　　

○辛未。谕军机大臣等。庆裕奏、法人谋占越南北境。遵旨豫筹办法一摺。法人有用兵越南之计。居心叵测。庆裕现饬提督黄桂兰等。以严防该国积匪为名。于现在酌留营哨之处。加派勇队驻扎。以张声势。并豫拟相机因应之法。所筹尚属周妥。该抚当饬令各该营不动声色。严密防范。以期慎固边境。消患无形。其谕令刘永福有警互相援应一节。刘永福既恐未可深恃。且虑形迹太露。转致枝节横生。该抚尤当加意慎密。不可稍涉大意。总之彼族觊觎越南。已非一日。中国不能不设法防维。惟虚实缓急之闲。措置最宜审慎。著庆裕随时探明情形。妥为筹画。仍与张树声会商办理。另片奏、法人欲于南太等府建堂传教。现令地方官密查。不许贪利之徒。潜行卖地建堂。有欲租屋传教者。亦婉词谢绝等语。著庆裕密饬该地方官相机办理。毋任滋生事端。将此密谕知之。洋务　　

○督办新疆军务通政使刘锦棠奏、乌鲁木齐营制未复。无从办理军政。下部知之。摺包　　

○蠲缓广西贵、宣化、崇善、左、隆安、横、永淳、新甯、上思、来宾、养利、永康、淩云、武宣、迁江、临桂、灵川、义甯、桂平、平南、奉议、二十一州县。暨甯明、思、罗阳、三土州县。被水被扰地方。钱粮兵米有差。现月　　

○壬申。谕军机大臣等。色楞额奏、查明后藏聚众抛石案情、分别拟结一节。后藏营官索巴彭错策垫仑珠等。向不安分。此次竟敢在帮办大臣行馆。聚众抛石。实属不法。现经色楞额查明惩办。并将其余人等。酌量责罚。足以惩玩法而儆效尤。至通善济咙呼图克图、阿旺班垫曲吉坚参等。虽支吾延抗于前。尚能开导遵办于后。均著免其议处。幕友沈其康、吴灏、家丁赵九等。虽无扰累实据。而事出有因。著色楞额传知维庆查明惩办。嗣后该大臣等巡阅藏地。务当严明约束。不得稍涉扰累。致贻口实。将此谕令知之。现月　　

○又谕。色楞额奏、请饬拨办公经费等语。西藏地方瘠苦。办公经费入不敷出。历年台站番民。折送一切陋规。未能革除。色楞额现请由四川省按年筹拨银两。津贴办公。自系为整顿藏务。永革陋规起见。即著丁宝桢于盐厘项下。自光绪八年起。按年筹拨银一万二千两。发交西藏领饷员弁。搭解回藏。分给驻藏大臣二员。俾资办公。此后该大臣等。如再有收受陋规情事。定行严惩不贷。将此各谕令知之。现月　　

○又谕、前据步军统领衙门奏、拏获贼犯袁大马等讯究。供出由东华门马道上城。偷窃铜炼宝匣铜瓦铜字等件。禁城重地。竟有窃贼潜踪。肆行无忌。实属不成事体。宝匣铜字等件。关系綦重。著工部堂官、总管内务府大臣、查明情形。以昭严肃。现月　　

○四川总督丁宝桢等奏、进剿靖远夷匪。一律肃清。得旨。此次官军进剿靖远匪党。叠次获胜。边地现已肃清。办理尚为妥速。仍著该督等饬令地方文武。随时弹压抚绥。并妥议章程。俾令永远遵守。毋任再滋事端。莫组绅等所请奖励。著该部议奏。胡镇钦等均著照所请。交部从优议恤。摺包　　

○追予安徽绩溪县一门殉难、郑官应等四家绅民妇女二十九名口旌恤。并建专祠专坊。阵亡把总程楚益。团丁一百一十七名议恤。并入该县总祠总坊。摺包　　

○旌表守节抚孤江苏仪徵县候补府经历裘经妻彭氏。监生裘纬妻许氏。监生陈鹗妻张氏。摺包　　

○癸酉。谕内阁。御史刘治平奏、顺天昌平州现修邑志。查明前贤事实。开单请准入祀名宦等祠各摺片。著礼部议奏。现月　　

○谕军机大臣等。户部奏、新疆局势大定。亟应裁减勇营一摺。频年以来。各省关协解西征军饷。实已不遗余力。甚至叠次筹借洋款。销耗息银。国家经费有常。似此年复一年。断非经久之道。现在新疆平定。防务渐松。刘锦棠曾有随时裁撤各营之请。即著该大臣与谭钟麟、杨昌浚、悉心会商。将关内外现存马步若干营。如何渐次裁减之处。迅速酌核奏咨办理。至光绪五六两年。欠解饷银尚多。加以裁减营勇。均须发给欠款。其光绪八年西征月饷。自应照旧拨解十成。著户部咨行各督抚将军监督等一体遵照。将此谕知户部。并由五百里谕知刘锦棠、谭钟麟、并传谕杨昌浚知之。现月
  </div>
  <div class="pagination">
   <a href="清实录光绪朝实录_page247.html">
    上一页
   </a>
   <span>
    ...
   </span>
   <a href="清实录光绪朝实录_page243.html">
    243
   </a>
   <a href="清实录光绪朝实录_page244.html">
    244
   </a>
   <a href="清实录光绪朝实录_page245.html">
    245
   </a>
   <a href="清实录光绪朝实录_page246.html">
    246
   </a>
   <a href="清实录光绪朝实录_page247.html">
    247
   </a>
   <span class="current-page">
    248
   </span>
   <a href="清实录光绪朝实录_page249.html">
    249
   </a>
   <a href="清实录光绪朝实录_page250.html">
    250
   </a>
   <a href="清实录光绪朝实录_page251.html">
    251
   </a>
   <a href="清实录光绪朝实录_page252.html">
    252
   </a>
   <a href="清实录光绪朝实录_page253.html">
    253
   </a>
   <span>
    ...
   </span>
   <a href="清实录光绪朝实录_page249.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
