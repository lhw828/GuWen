<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 383 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 383 页/共 523 页</h1>
    <div class="content">
○辛亥。谕内阁、御史傅棠奏、请严禁沿途勒索往来车辆一摺。地文遇有兵差过境。需用车马。例有开销。该州县官应妥为雇备。若任不肖书役恣意妄拏。索诈钱文。必至商旅裹足。现在贼匪巢□刀捕净尽。大兵陆续凯彻。著直隶总督、顺天府尹、严饬经过各州县。将应付车马事宜。妥协经理。如有胥吏藉端派拏、得钱卖放等敝□大。严行惩处。以杜扰累。　　

○谕军机大臣等、本年直隶顺德广平大名三府地方年岁歉收。节经加恩抚恤。现在军务已竣。安抚灾民。最为紧要。此等乏食穷黎。系朕善良赤子。如不妥为抚辑。小民冻馁所迫。或再聚众掠食。扰害村庄。其意祇图一饱。苟延旦夕。初无谋逆之心。与贼匪之蓄谋勾煽者迥不相同。但一经滋事。或闻拏抗拒。势不得不用兵巢□刀捕。民为邦本。朕体天地好生之心。实有所不忍。藩司素纳、现在大名府城。该督务就近督饬该藩司认真经理。或设厂煮赈以资糊口。其转徙道路者。或拣派诚实之员。酌带银米。俾资接济。良民苟不至救死不遑。必不肯冒法作乱。能使民情大定。则兵燹之余。更可保无他患。该督尽心督率。妥办勿忽。将此谕令知之。　　

○又谕、现在豫省军务已竣。正在办理善后事宜。方受畴系该省巡抚。一切皆须经理。其当务之急。尤在抚恤难民。勿使失所。浚滑封考一带。系被贼较甚之区。西路辉县等处、亦经窜匪滋扰。其各村镇难民、焚掠之余。自必荡析离居。黄河以南各州县。本年荒旱尤甚。饥民载道。该抚务遴派实心任事之员。分赴被贼各州县。确实查勘。速加抚恤。至黄河以南被灾各该处。亦加意察看情形。饬属妥为办理。该抚前此本有分设粥厂之议。但恐有转徙道路。不能赴厂就食者。或派妥员酌带银米。就地安集。更为有益。诚能多尽一分心力。即多活无数生灵。近日各督抚等多有捐廉之请。试思朕此时裁汰繁费。停止工作。岂有受伊等进奉。若果仰体朕惠爱黎民之心。倡率属员、赈恤灾黎。以补国帑所不逮。则即系伊等尽心为国。而全活者众。其积德于身家亦不少矣。此时豫省情形。更较各省为重。该抚惟当实心经理。务令实惠及民为要。将此谕令知之。　　

○又谕、现在军务甫蒇。人心尚未能十分安定。东省此时留兵三千名。分驻曹州东昌等处弹压。自应如此办理。其善后最要机宜。全在抚恤饥民。东省连年荒歉。兵燹之余。十室九空。饥寒交迫。聚而掠食。恐所不免。若成群结队劫夺村庄地方。安能不拏。此等饥民与叛民迥异。叛民如林清李文成等、谋为不轨。即概予诛夷。无可矜悯。至饥民因救死觅食。若不加收恤。使之激而生变。哀哀赤子。困于岁复困于兵。朕体天地好生之心。思之实为不忍。同兴不可专顾军需。遂忘尽心民瘼。伊等本有分设粥厂之议。但小民流离转徙。道路遥远。或酌带银米沿途散给。更为有益。多尽一分心力。即多活无数生灵。将此传谕知之。　　

○命内阁学士文孚、兵部郎中康绍镛、驰往山海关查办事件。　　

○壬子。谕内阁、昨谕京城内外编查保甲。闻前三门外各街巷办理颇为严密。其附近圆明园一带地方。仅立门牌。至今并未清查编次。该御史等家在都城。办公即以自卫。于稍远之处。即意存玩视。岂实心任事之道。著都察院堂官、即传知该巡城御史、限十日内、将圆明园附近之南海淀陈府水磨萧家河树村清河一带地方。逐户挨查。详审编排。不得草率遗漏。如有逾限未办、及草率从事者。都察院堂官据实劾参。限内办竣者。将办理情形依限奏闻。其近京各村庄、凡隶五城所属者。俱著一体上紧编查。　　

○又谕、御史赵未彤奏、请严饬办理军需各省、毋许浮销一摺。此次直隶豫东办理军需。自九月内军兴之日起、至陆续凯彻之日止。为时无几。其奏咨原案、及文移底册。均不难据实查核。著该督抚即督率局员、将支应各款。分别确核。赶紧造册具题。如有不肖之员从中侵冒、及藉端摊派科敛者。即据实劾参。严行惩办。　　

○又谕、本日礼部等衙门年终汇奏稽察庙宇一摺。京城内外各庙宇。不准外来游方僧道、及来历不明之人、潜行居住。向由礼部等衙门派员稽查。年终具奏一次。现当编查保甲之时。所有京城内外大小庵观寺院、尤应稽察严密。勿令宵小潜踪。其距京稍远各庙宇。更恐耳目难周。礼部等衙门司员、不能常川前往。著交步军统领、顺天府、五城、不时派员密防抽查。如有形迹可疑者。随时究办。并将容留匪类之僧道、从重惩处。勿徒以年终一奏。虚应故事。　　

○托津奏、审办逆案、搜捕零匪、并承办军需出力人员。赏郎中斌良、钱学彬、知州张孔源、参将萧文治、都司张俭、游文高、花翎。守备陈祥禧等、蓝翎。道员屠之申等、加衔升叙开复有差。　　

○铸给浙江绍兴府新改盐捕同知、河庄巡检司、关防。从巡抚李奕畴请也。　　

○癸丑。谕内阁、御史松长奏、各省同知通判州县内、有历俸十年者、无论该员愿否引见、概令该督抚出具切实考语、送部引见、不得听其自便等语。各省丞倅州县。各有俸满限期。向由吏部调取引见。愿否听其自便。此内恐有衰老之员、不愿来京。籍以恋栈。嗣后著于俸满日。吏部行文调取。该督抚出具切实考语。概行送部引见。毋许该员托词自便。以杜掩饰。　　

○又谕、陈预奏、整饬吏治一摺。为治之道。首在得人。州县为亲见之官。各督抚自当随时甄别。冀收实效。惟各省州县甚多。若必待朕一一询事考言。岂能遍及。国家堂陛之闲。自有等差。向来召见者。即部院司员亦不能与。惟道府请训。始予召见。岂能概及州县。著该督抚于所属州县中贤能出众者。密疏治行。据实保举一二人或二三人。候朕咨访得实。饬部调取引见。其中果有才猷卓越者。必予超擢。挨升至道府时、再行召见。以符体制。至各省仓储、关系民食军糈。自应实贮无亏。方足以备缓急。著各督抚饬属确查。其存价未买者。俱令察看地方丰歉情形。酌量定限买补。亏缺者即予严参。并劝谕地方富户、设立义仓。以备荒岁。不必官为经理。总期民食有资。事无烦扰。至稗官野史。大率侈谈怪力乱神之事。最为人心风俗之害。屡经降上

□日饬禁。此等小说。未必家有其书。多由坊肆租赁。应行实力禁止。嗣后不准开设小说坊肆。违者将开设坊肆之人、以违制论。至民闲演剧。原所不禁。然每喜扮演好勇斗很各杂剧。无知小民。多误以盗劫为英雄。以悖逆为义气。目染耳濡。为害尤甚。前已有上□日查禁。该管地方官、务认真禁止。勿又视为具文。其村庄广设义学。教化小民。亦地方应办之事。总在该州县官实力奉行。勤加劝谕。不徒为纸上空谈。方为有益。至科条太繁。无关政治。转足以启吏胥高下其手之敝□大。前已有上□日饬交吏兵二部大加删减。著速行妥议。请上□日施行。　　

○谕军机大臣等、本日朱勋等奏南山匪徒、裹胁至三千余人。且乌枪器械甚多。沿途放火伤人。势渐鸱张。若不迅速扑灭。恐裹胁愈多。办理又致费手。除已飞饬长龄带甘肃兵一千名前往督办外。杨遇春熟悉该处情形。声威素著。此上□日到后。著该提督即日挑带吉林黑龙江两处马队六百名。令色尔衮达斯呼勒岱、二人管带。随同前往。迎头协巢□刀。杨遇春到陕后。如长龄已到。即与长龄商同列衔。如长龄尚未到。著先与朱勋会商巢□刀办。杨遇春已离豫省。那彦成尤当慎重弹压。著在滑县多住时日。察看地方实可放心。再遵照前上□日移营大名一带。以次顺赴山东、查看情形、回京复命。将此各传谕知之。　　

○以故鄂尔多斯扎萨克贝子喇什丕勒弟端多布色楞、袭爵。　　

○以銮仪卫冠军使德克进、为銮仪使。　　

○调河南、河北镇总兵官杨芳、为陕西西安镇总兵官。西安镇总兵官阎俊烈、为河北镇总兵官。　　

○给陕西孝义、宁陕、蓝田、盩厔、鄠、郿、岐山、宝鸡、定远、凤、略阳、沔、商、镇安、山阳、商南、雒南、安康、平利、紫阳、白河、汉阴、洵阳、石泉、二十四厅州县、被水灾民口粮。贷南郑、城固、洋、西乡、宁羌、留坝、褒城、七厅州县、仓粮有差。并平粜安康、平利、白河、紫阳、洵阳、石泉、汉阴、鄜、洛川、中部、宜君、十一厅州县、仓谷。　　

○甲寅。上御宁寿宫。赐王、公、大臣、蒙古王、贝勒、贝子、公额驸、台吉等食。并赏赉有差。　　

○旌表守正捐躯直隶赤城县民王福妻张氏。　　

○乙卯。上幸瀛台、阅冰技。科尔沁扎萨克郡王敏珠尔多尔济等四人、苏尼特扎萨克郡王喇特纳锡第、阿巴噶扎萨克郡王玛呢巴达喇等三人、乌珠穆沁扎萨克贝勒图克济扎布等三人、阿巴哈纳尔扎萨克贝勒玛哈巴拉、土默特辅国公济噜布、喀喇沁多罗额驸扎木扬多布丹等二人、喀尔喀赛因诺颜扎萨克贝勒德勒克朋楚克等八人、杜尔伯特扎萨克镇国公鄂勒哲依鄂学罗什瑚、额鲁特辅国公丹津扎布、青海扎萨克头等台吉旺舒克等二人、察哈尔额鲁特二等台吉玛什巴图等二人、呼图克图呼毕勒罕喇嘛等九人、于西华门外瞻觐。　　

○谕内阁、历科乡会试后、查明年老诸生三场完竣者。分别加恩。用以嘉惠耆儒。行之已久。未便遽尔停止。著每科仍照旧查办。惟浮开年岁。人数冒滥。其敝□大不可不除。著照旧例递加十岁。方准列入。如有捏报朦混情敝□大。将该生斥革治罪。所有造册出结各官、查明交部分别议处。　　

○又谕、前据蒋攸铦奏、暹罗国正贡船只。在洋失火。所载贡使人役、及表文方物等件、俱无下落。仅有副贡船抵粤。当经降上□日、将该国副贡使及所存贡品十种、派员送京。无庸补备正贡。今又据蒋攸铦奏、该副使啷拔察哪丕汶知突、因在海船感冒风寒、又闻正贡船失火焚烧、致受惊恐、现在患病、难以起程、请俟医治痊愈、再行护送入都等语。该副贡使患病受惊。正需调理。长途跋涉。甚非所宜。现已届年节。不必再令进京。著加恩令将所存贡品十种。就近交贮粤省藩库。由该督委员解京。其副贡使令在粤休息。妥为调治。该国王抒忱纳赆。其正副贡使适因事故不能到京。而航海申虔。即与赍呈无异。所有例赏该国王及贡使人役物件。著礼部查明奏闻。将赏件发交该督转行颁给该副贡使。令其于病痊之日赍领回国。并将此上□日传知该国王。以示怀柔远人之意。　　

○赏紫禁城内外该班火器营护军校护军等银。　　

○丙辰。上御抚辰殿大幄次。赐蒙古王、贝勒、贝子、公、额驸、台吉、及外藩使臣等宴、并赏赉有差。　　

○谕内阁、方受畴奏、拏获众抢夺拒捕杀差各犯、审明定拟一摺。此案谢金榜纠约夥匪多人。持械抢夺。该县佥差往拏。谢金榜率众拒捕。杀死差役一人。受伤者六人。实属凶顽藐法。预省现当巢□刀捕逆匪之后。似此纠抢拒捕匪徒。审明后应即行正法。以儆刁风。方受畴尚照寻常案件奏请部议。实属拘泥。著传上□日申饬。谢金榜、著即处斩。宋成贵、法狗留、著即处绞。余俱照所拟完结。　　

○河南巡抚方受畴奏、军营巡抚防守出力人员。县丞钟梁等、擢补有差。　　

○丁巳。颁御制致变之源说。曰、禁城之变。必有本也。夙夜思之。盖有故焉。夫宋家庄一乱民。本无恶不为一棍徒耳。非有才德能感化人心。亦无邪术能混人耳目。惟利口澜翻。妄谈怪诞。假劫数以惑乱痴愚。遂其大逆之谋而已。愚民闻约而从不顾后患者何也。祇图目前之小利。所谓穷斯滥矣。舍生就死而不恤也。百姓困穷、为致变之源。而其本又在州县亦多困穷、无暇抚字也。治乱系于州县。必先有守而后有为。今则或困于亏缺。或困于民欠。或困于摊捐。有此三困。难为清官矣。官不清则民不畏。挟制控告。首足倒置。罔上之念。非一朝一夕之故。其所由来者渐矣。罪至于谋叛。刑至于凌迟。无可再加。而民不畏者。不识尊卑。不知利害也。官有廉耻。必有操守。方可言化导禁令。今之时势。官民交困。悠忽度日。难言操守。民反制官。若不竭力振作。患将未已也。邪说诱民。总以利动其贪心。贪心起则无恶不作矣。督抚大吏。诚能培养州县。使无匮乏。然后责以治理。奖善惩贪。至公无私。民心爱戴者为上等。畏服者次之。怨声载道者去之。经正民兴。未有不可教训之民。皆是不能教训之官耳。官困必取之于民。民穷则邪慝作。一定不易之理也。百姓足。君孰与不足。此理财之要道也。横征暴敛。所损益大矣。禁城之变。深感天恩。佑国除邪。彰明显著。朕若不知感畏。不勤政事。天必降灾。内外臣工。若仍挟诈怀私。因循观望。欺朕甚易。欺天甚难。身家性命。立时瓦解矣。内外臣工信朕之言。是朕大福。不信朕言。是朕之大不幸。亦诸臣之大不幸也。愿诸臣以实心行实政。以实力保国家。成全朕一片苦心。几篇絮论。或可稍赎前愆。勉收后效。朕有厚望焉。　　

○颁御制原教。曰、古先圣王敬敷教化。君臣父子夫妇昆弟朋友。秩然定分。不可紊也。德礼以道之。政刑以齐之。日用饮食之闲。无非教也。孝弟忠信礼义廉耻。为教之大纲。士农工商。各勤其业。渐臻于不识不知。顺帝之则。共成熙皞之世。此教之效验也。承平日久。生齿日繁。物价腾贵。游手之民。不遑谋食。加之以官多疲玩。兵尽怠慵。文不能办事。武不能操戈。顽钝无耻。名节有亏。朕遇斯时。大不幸也。中外已成痼疾。自不知教。焉能教民。而邪教从此而起矣。始以造福逃劫。引诱痴愚。终归于灭绝人伦。谋反大逆。因邪教聚不逞之徒。肆行无忌。暋不畏死。虽严刑峻法。视为泛常。奈何风俗颓坏。至于此极。岂不痛哉。盖由朕乏知人之明。而又心存姑息。去位复用者、指不胜屈。以致寡廉鲜耻之徒。在任者不肯实心。去任者不知畏惧。以伪乱真。悠忽度日。此实朕德之不修。教之不正。君不正臣亦多偏。无怪乎邪教接踵而起。皆朕不正群臣之咎。而内外臣工。亦各有不能正己之处。焉能去邪黜伪乎。修己以治百姓。我君臣各思奋勉。或可挽回污俗。稍盖前愆于万一耳。奸民倡为邪说。煽惑愚民。其经卷鄙俚不通。俗陋已极。不但诸子百家难相比拟。即佛经道箓亦去此远甚。其年号皆前明之时。竟系彼时乱民所造。潜藏穷乡僻坏。未能搜出焚毁。贻害至今日也。去邪教以遏乱。焚邪经以涤源。是在良有司正己率属。诚心化导。使民知正教之益。邪教之害。渐归于伦常礼义矣。邪教惑人。惟一利字。愚民见利忘义。贪利忘害。徇利乱常。趋利迷心。至于罪大恶极。虽死不悟。皆图利耳。诚能实心治民。先养后教。庶民具有良心。断无不改悔之理。是在吾君臣昌明正教。勤政爱心。心诚求之。其庶几乎。　　

○颁御制行实政论。曰、季秋禁城之变。非浮言泛论所能弭。必以实心行实政。庶几补救于万一也。几暇静思其故。总因穷困而起。始则鼠窃狗偷。继以踰垣肆劫。终于谋反作乱。其心为救急度命耳。加以王畿杂处。不肖混迹。倡立邪教。妄言劫运。揭竿而起。直入禁城。乱民罪大恶极。固不待言。而潜匿近畿。往来约会。自十六年夏季、林清即造谋。定于今岁九月十五日起事。先抢宫禁。次劫京城。既得此地。皇上必避往关东。如此逆谋已三年之久。朕竟不能知。实深惭愧。实切痛心。国家设立王公文武大臣以及侍卫章京、不下千员。八旗步营将弁兵士、几及十余万人。竟无一人出首者。呜呼痛哉。若云实不知觉。是欺天矣。总由泄沓成风。苟且从事。悠忽度日。怠玩居心。视国事漠不相关。积陋习牢不可破。穷本探源。总因予之德薄才疏。心存姑息。水懦民玩。予之咎也。书云威克厥爱允济。传云猛以济宽。欲起废策颓。非共奋精神。大加振作。不可问矣。内外臣工。勿慕虚荣而贻实祸。勿保一时之爵禄。而遗万古之臭名。尽心致敬。实政力行。激天下忠良之气。挽向来玩愒之风。勿以习俗为不足忧。勿以廉耻为不足惜。民风之淳簿。轨物之废兴。实关系于吏治之勤惰也。礼教既弛于平日。人心久溺于非几。忠孝廉节。斥为腐谈。诈伪刁顽。习为秘计。修礼明教。秉正抑邪。此实令日刻不可缓之急务也。　　

○我朝龙兴东海。定鼎燕京。八旗劲旅。一可当百。今居旧土之兵。闲熟骑射。未致废弛。而从居京师者、仅健锐火器二营。日事操演。略觉可观。若前锋护军骁骑诸营。虽有其名而无其实。军器钝敝。技艺生疏。岁糜帑项。几及百万。而管理诸王大臣不知教训。不勤练习。除挑补差缺之外。一概漠不关心。实属可诧。予苦口训诲。置若罔闻。呜呼痛哉。无事则安坐而食。有事则潜匿畏葸。试问我八旗子弟。有是理乎。然十五日捕贼奋勇。仍藉我八旗子弟舍身尽力。全数歼擒。不患兵之不精。但虑诸王大臣不以实心行实政耳。诚能勤求家法。率由旧章。＜闲＞拔俊雄。汰裁尩怯。务使人人知方有勇。能执弓箭力枪。则处常可壮干城。遇事即成劲旅。屏藩既固。乌有殄行惊师之变哉。望诸臣皆以实心行实政。勤敬公慎。顾惜廉耻。智者竭其谋。勇者尽其力。上报皇天列圣垂佑之恩。下挽愚民流风污俗。佐朕中兴之治。俱为盛世之忠良。补今时之重咎。垂奕代之勋名。是予至愿也。　　

○谕军机大臣等、长龄等奏、陕省岐山县地方匪徒滋事一摺。直省军务事件。应用五百里驰奏。此次三才峡匪徒纠抢。长龄已派拨官兵征巢□刀。即用马递奏闻。已觉迟缓。乃差人赍呈。长龄实属糊涂昏愦。著传上□日申饬。前已降上□日派督带兵一千名、速赴陕省。著无分昼夜。兼程行走。迅抵该处。察看情形若何。应如何巢□刀抚。先由五百里奏闻。此次官兵声势甚盛。该督当与杨遇春妥为经理。迅速蒇事。现又据御史王庭华奏、北山延安鄜州等处、上年频肆抢夺、近日复有匿名揭帖、煽惑人心等事。此时速将南山匪徒办净。则各处人心俱安。傥迟延日久。北山再有勾引。所关匪细。长龄一面迅速筹办南山巢□刀抚事宜。一面密饬延鄜一带文武官弁、留心镇静压。勿稍疏虞。　　

○以乌噜木齐都统晋昌、为盛京将军。塔尔巴哈台参赞大臣伊冲阿、为乌噜木齐都统。塔尔巴哈台领队大臣松福、为参赞大臣。赏伊犁总管德克津布、副都统衔。为塔尔巴哈台领队大臣。　　

○戊午。孝庄文皇后忌辰。遣官祭昭西陵。上诣慈宁宫寿康宫行礼。　　

○谕军机大臣等、据同兴奏、边防现已裁彻、四川提督多隆武、应令即回本任等语。现在陕西岐山县有匪徒掠食滋事。著多隆武迅速回川。且不必回任。先暂驻川北地方。派委精细员弁、随时侦探。傥窜匪有入川之事。即派拨兵勇迎头截击。勿使一名阑入。　　

○山东巡抚同兴奏、巢□刀办定陶逆匪、堵御边境出力人员。赏副将宁德、福宁阿、参将段琨、游击五达色、海凌阿、都司周添章、花翎、佐领苏珲等、蓝翎。领催会林等、武举。　　

○改河南滑县为题调繁缺。添设县丞把总各一员。从钦差大臣直隶总督那彦成请也。　　

○免河南滑、浚、二县被贼难民新旧额赋。并缓徵次年新赋免封邱、阳武、延津、考城、兰阳、新乡、获嘉、辉、林、九县、节年积欠额赋。并缓徽本年额赋。　　

○以岁暮祫祭太庙。自是日始。斋戒三日。　　

○己未。谕内阁、章煦奏、审讯匪犯田克岐等、听从监犯李经散旗谋逆、分别办理一摺。此案监犯李经妄造旗戳。勾同禁卒。约令田克岐等进监谋逆。案关重大。现将首夥各犯擒获。分别凌迟斩枭。办理甚为妥速。顺德府知府康亮钧、首先访闻获犯。究出逆情。实属奋勉出力。康亮钧著施恩赏加道衔。仍加一级以示奖励。至大名县知县章德溥、典史吴家琦、于监犯商同禁卒纠约谋逆。漫无觉察。大名府知府莫景瑞、近在同城。毫无闻见。非寻常疏玩可比。吴家琦、著革职。发往新疆充当苦差。章德溥、著革职。发往军台效力赎罪。莫景瑞、著即革职。以示惩儆。　　

○署直隶总督章煦奏、拏获逆犯杨遇山知府彭应杰等、下部议叙。　　

○以吏部尚书铁保、户部尚书潘世恩、工部尚书周兆基、户部左侍郎卢荫溥、礼部右侍郎佛住、兵部右侍郎果齐斯欢、充经筵讲官。　　

○赏山东等省乡试年老诸生周汝浩等八百一十二名、举人、副榜、有差。　　

○庚申。以岁暮祫祭。遣官祭太庙中殿后殿。　　

○谕内阁、五城御史嵩安等奏编查保甲事竣。并酌筹永远遵循各事宜一摺。所议客店车行庵观寺院设立之循环簿自应每月更换其拣发五城委用司坊官。遇有乏员之时。准由都察院咨明吏部照例拣选。发交该城委用。至各城需用心红纸张笔墨等项。向无报部支领之例。著交都察院自行筹款拨给。余著照所请。　　

○谕军机大臣等、长龄奏、起程前往岐山三才峡等处、督同进巢□刀一摺。岐山匪徒滋事。节经降上□日、饬令长龄赴陕省同朱勋督办。复派杨遇春带领吉林黑龙江官兵会巢□刀。兵力不为不厚。贼匪乌合之众。不难一鼓扫除。该督等当专意巢□刀捕。不可豫存招抚之见。使奸民无所畏惧。其实系被胁饥民、未经与官兵接仗、先自投出者。自当讯明释放若曾经执持器械。抗拒官兵。即系乱民。不可稍存姑息。将此各传谕知之。　　

○那彦成奏、攻克滑城随营出力人员。赏总兵官马元、提督衔。营总乌尔清阿、协领卓尔浑保、参领金保、副都统衔。副将张大振、游击周贵、佐领贝浑保参领花山保、协领穆兰岱、巴图鲁名号。知府郎锦骐、总兵官音登额、副将舒凌阿、游击图勒毕善、陈天筹、扬印花、都司马起龙、唐穟、陈锦、守备彭永吉、协领呼嵩额、佐领德色尔克依托隆武、德楞额、防御德成、额尔格木齐、海禄、哈丰阿、善宁、参领齐木多尔济、德春、扎库奇、委官围和保、骁骑校都凌阿、隆住、花翎、员外郎玉绶等、蓝翎。余升赏有差。　　

○以办理军需出力。河南布政使台斐音、同知访传秩下部议叙。　　

○辛酉。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　
</div>
    <div class="pagination">
<a href="清实录嘉庆朝实录_page382.html">上一页</a><span>...</span><a href="清实录嘉庆朝实录_page378.html">378</a><a href="清实录嘉庆朝实录_page379.html">379</a><a href="清实录嘉庆朝实录_page380.html">380</a><a href="清实录嘉庆朝实录_page381.html">381</a><a href="清实录嘉庆朝实录_page382.html">382</a><span class="current-page">383</span><a href="清实录嘉庆朝实录_page384.html">384</a><a href="清实录嘉庆朝实录_page385.html">385</a><a href="清实录嘉庆朝实录_page386.html">386</a><a href="清实录嘉庆朝实录_page387.html">387</a><a href="清实录嘉庆朝实录_page388.html">388</a><span>...</span><a href="清实录嘉庆朝实录_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
