<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 449 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 449 页/共 518 页</h1>
    <div class="content">　　○戊子
　　○发太仓银二万九千四百二十两于宣大二镇给赏防秋官军
　　○以旱灾免直隶淮安凤阳扬州三府徐州安东等十二州县中都留守司所属九卫所淮安大河徐州左高邮扬州寿州八卫守御海州中前监城二千户夏税有差
　　○户科都给事中叶镗条陈六事所司覆行其四事一预储蓄各州县正官以催徵法严往往过期不报反相容隐乞裁为中制知州知县考满粮不及例欠三五分者罚俸六分以上九年通考起送吏部降用若三年内以升除事故行者必查盘无碍方许离任一议查盘各府州县每年查盘络绎徒滋烦扰乞照边方三年一盘事例著为定式抚按官交代但置文簿按季倒换稽考其驿递钱粮岁一稽查不在此限一稽屯种项甘肃巡抚杨博奏发帑银开垦屯田期以三年银复还官如果行之有效计三年内可省年例三分之一原给牛银免其补还仍旌奖以励其余一择远吏云南贵州官故事以其僻远每从劣处今石阡印江俱为盗薮而附近掌印官往往奉头鼠窜此皆坐铨选之始不慎择人宜徵其毙议入报可  诏裁革太常寺厨役乐舞生冒滥之数乐舞生量存一千三百人
　　○赐太子太保咸宁侯仇鸾父恩祭葬从其请也
　　○追封鲁王颐坦生母宋氏为鲁端王次妃
　　○崇府庆元王载圿薨赐祭葬如例谥庄懿  命前府佥书怀宁侯孙秉元原任辽阳副总兵种继东宫厅后哨听征参将许策俱为坐营管操官秉元五军营左掖继神机营左哨策团营敢勇营
　　○先是  上谕工部近年各边奏讨帑银数多以致库藏空泛尔等会官议详经久节省之计以闻至是户科左给事中何光裕吏科给事中谢登之山东道监察御史曾佩等各建白节省事宜工部尚书胡松议覆四事一省加派旧制各王府仪卫司群牧所皆自行修理后因沈代二府破例陈乞遂开毙端行勘估计动至巨万甚而坟茔仪仗亦有奏修造者郡王府第有引亲王例奏修理者郡县等主并仪宾终后例应还官房屋有重复奏讨者宜申明旧例通行查革一清匠役先年清查军民匠役已经量酌存留迩来招收太滥复踰额数遇有兴作輙动支本部官银雇募其内官监官匠虽称兼造徒为虗名糜费廪粮漫无实用宜行科道及户兵二部会同本部清查见在食粮若干应留若干其余增收及冒名老弱艺业不精者尽行革退一革冒破琉璃黑窑装造甎瓦合用工料止凭内监官虗估时价本部概以例减三分之一名虽裁抑阴实纵之自今请行科道官会同本部从公细估登记册籍著为令一定年例谓内府年例物料有各处徵角□羊愆期本部先为之借银买办者法当徵银补库不得重派本色＜锍-釒＞入允行
　　○己丑
　　○以灾旱免顺天河真定保定山西平阳诸府属夏税有差
　　大明世宗肃皇帝实录卷三百六十二


大明世宗钦天履道英毅圣神宣文广武洪仁大孝肃皇帝实录卷之三百六十三
　　嘉靖二十九年七月壬辰朔时享  太庙命驸马都尉邬景和代
　　○甲午起用致仕礼部尚书兼翰林院学士掌詹事府事孙承恩原职
　　○乙未  仁孝文皇后忌辰  奉先殿行祭礼命都督佥事沉至祭  长陵
　　○起原任守备沙河城署都督佥事栾檠宁夏副总兵陶希皋宁夏游击施宽安庆守备周藩为坐营管操官檠殚忠效义营希皋果勇营宽效勇营藩南京大教场
　　○己亥顺天巡抚都御史王汝孝奏五月中蓟镇边外夷酋猛可等犯马兰谷鲇鱼石等处闰六月中又犯河坊口等处官军前后斩首共一百二十一级褒赏有功官军及优恤死事者兵部覆汝孝＜锍-釒＞但盛称功伐而不及失事将领之罪宜命巡按御史核实以闻报可是举也汝孝愤朵颜三卫诸夷索赏无厌尝出境扑杀之诸夷以此蓄怨数入盗边虽再失利去然后遂通迤北大虏至八月中由古北口溃防而入盖诸夷为之乡导云
　　○庚子大同总兵仇鸾奏本镇设摆边军及大小城堡本以防虏然力孤势散守备单弱虏入輙不支宜以小堡归并大堡将摆边军士止留老弱者哨望其精壮者尽掣回守堡择取选锋随营截杀庶可以佚待劳兼能得志于虏又天城镇口堡至镇门望边墙皆筑于北山之南麓虏拥众据山下瞰我军则险为彼有虽墙何益愿并下兵部计处万全之策＜锍-釒＞入  上嘉其忠谋  命所司亟议行已而兵部请行该镇□才□口心□督等官酌议  上曰边臣所见甚审尔等职管本兵自宜从中拟断奈何他诿其详定以闻于是尚书丁汝夔等覆鸾所言是但老弱者当掣回守堡精壮者仍令守墙乃为处置得宜其镇口堡一带边墙行该镇诸臣酌议增兵筑台务可令以固守报可
　　○辛丑兵科给事中杨允绳奏古者立郡县之等明铨序之品所以人与地相适今宜剂量政务繁简地方边腹道里冲僻列三等为铨除中间或有请说规避者请痛加裁革至于履任后人才地方或未相宜又有出于铨拟所不及者仍申明旧例令抚按官奏报改调则人才各适于用铨拟渐趋于平矣吏部议覆  诏可
　　○升南京太仆寺卿赵汝濂为南京太常寺卿先是广东琼州府五指诸山黎贼那燕等剽劫崖州陵感万昌诸处伪置总兵等官攻围城邑是岁三月中总兵官平江伯陈圭提督侍郎欧阳必进等督兵进剿前后擒斩首从贼五千三百八十名颗俘获贼属一千四十九名口夺获牛只器械倍之招抚男丁三千七百七十六名捷闻  上嘉其功命岁加圭禄米四十石荫一子为锦衣卫百户必进荫一子为国子生仍各赐银四十两纻丝四表里领兵副使钱嶫副□才□口心□兵沈希仪参将武鸾俞大猷署都指挥张国威各升一级考察去任副使朱道澜佥事徐缉升一级致仕其余督饷纪验等官计处以闻  命调户部尚书潘潢于南京用改刑部尚书李士翱为户部尚书
　　○先是延绥镇巡官以召募新军＜锍-釒＞请加饷潢覆言往年太仓银库一岁所入十存二三今岁不用赀内帑殚竭而各边增兵遣戍日朘月削譬犹虗腹心以奉四肢非完策也臣职在理财愚不知变愿与群臣明习国计者得公议于廷惟  上幸许于是御史曾佩言今户部则言军多缺伍在毙额外加嬴兵部则言民多逋赋弊在额内亏耗两者人持一端而其间或浮或歉或侵或负俱难悬断乞通行内外诸司详议  上谓国用空乏内则由有司催徵之不时外则由边臣支用之无度积毙非止一端令户部即以佩＜锍-釒＞集廷臣议处以闻潢等议言国初各边钱粮取办民屯二种马料取之采青牧放岁有常供未尝告乏迩者民粮逋负日多军屯耕种寝□八废本源既竭末流从之乞  行巡按御史先查各省起运钱粮次查各卫所屯田子粒别其积欠分数严限催徵屯军缺伍者补之是后会计岁用先尽民屯二粮开中盐引各税课等项通融计算裒多益寡或有非常蠲减方许奏发帑银庶军马蒭粮不失旧额边臣奏讨之烦非所虑矣  上曰帑藏空乏边臣奏讨不已兹当求处之之法是议含糊未见处分明白其再会官详查各项毙端务求定论潢乃更列九边兵马钱粮为十七事以上大率言各镇军饷皆浮旧额而屯种牧青盐钞诸课尚未查覆  上曰是议仍浮滥未有定处其称多余银两止据旧额扣算不知应否给军与寔数何如具以状对于是给事中叶镗御史冯璋交章论潢条对漫漶不切时宜潢亦上＜锍-釒＞谢罪  上谓潢职司邦计乃偏执自用命调南用以士翱代之
　　○癸卯  命保定巡抚杨守谦移汉达军二枝于通易二州团练东西官厅□才□口心□兵刘鼎等六人各将兵一枝分戍关隘候警启行鼎居庸关辛昇黄花镇完成古北口詹祥白羊口任俊白马关陈灿怀来城仍令户部发太仓银充赏京营官各给银三两五钱布银五钱军各给银一两五钱布银五钱汉达官各给银二两军一两  治二十六年辽阳广宁被虏失事诸臣罪□才□口心□兵戴廉副□才□口心□兵罗文豸游击武镗俱谪戍边卫广宁备御李广守镇武堡指挥佥事丁芝降一级守镇堡指挥同知孙堂夺俸一年惟锦州备御张济以战功准赎仍升一级赏银十两
　　○甲辰初贵州苖乱分守铜仁参将石邦宪坐印江石阡失事逮问以署都指挥佥事樊世鲸代之至是总督张兵奏铜仁系苖夷出没之所邦宪谋勇素闻乞暂留本镇其新任参将樊世鲸止令驻劄麻阳防御湖广镇草一带  诏可时贵州□才□口心□兵沈希仪尚未赴任称疾乞休给事中任有龄言今苖寇猖獗如彼  朝廷之属任希仪如此乃壮士裹疮决命之秋何暇言病夫人臣之义使不宿家行不俟驾平时且然况军偬偬  九重日夜四顾急如拯溺而乃百计迟回十旬高卧有臣如此将焉用之乞  显斥希仪赴任如有推避抚按官参奏重治
　　○丙午中元节遣定国公徐延德英国公张溶长宁伯周大经玉田伯蒋荣分祭  八陵都督佥事王朝用祭  恭仁康定景皇帝及  哀冲  庄敬二太子都督佥事沉至祭  孝洁皇后各陵坟
　　○致仕太子少保礼部尚书盛端明卒  赐祭葬如例谥荣简端明起家进士扬历中外颇有才名晚岁乃以方术致崇显为士论所鄙然内不自安能汲汲引退犹为知耻云
　　○升工科左给事中郑廷鹄为江西按察司副使提调学校
　　○升太仆寺少卿陈儒为南京太仆寺卿
　　○论二十八年二月中宣府滴水崖诸将御虏功罪赠死事都指挥佥事董旸指挥使江瀚俱都指挥同知仍升荫其子立祠谕祭把□才□口心□指挥唐臣等赠恤有差参将田琦等五员以救援功赏银拾两□才□口心□旗蓝伏胜以哨探功升一级失事守备朱爵等十八员巡按逮问游击袁正等九员准以功赎
　　○戊申虏酋俺答脱脱辛爱等自威宁移驻断头山并调集套虏聚众十余万谋深入关宣南太守臣以闻诸镇守臣各戒严防御
　　○以东西官厅听征马匹耗损夺□才□口心□兵官刘鼎刘渊俸三月参将刘锦王佐许策赵承懋刘通梁臣两月逮问把□才□口心□指挥等官二十九人渊寻以巡视科道乌从善等论劾革任回卫
　　○己酉  成祖文皇帝忌辰  奉先殿行祭礼遣玉田伯蒋荣祭  长陵
　　○升南京兵部右侍郎顾应祥为刑部尚书户部右侍郎骆颙为本都左侍郎巡抚河南左副都御史端廷赦为户部右侍郎
　　○发太仓银一万五千九十两于延绥镇充募兵粮赏
　　○庚戌兵部覆湖广贵州□才□口心□督右都御史张岳奏比年苖贼为患凡居民被掠者輙为邻近土官所留至调征之时则斩级冒功渐不可长宜严行戒谕今后能送出被虏人口男子十六以上六十岁者一口准一功老幼妇女二口准一功赏银如例有仍前不悛者必寘之于法  诏可
　　○镇守两广总兵官平江伯陈圭以衰病辞任许之
　　○初  上用部议命工科给事中李用敬清查各监局食粮匠役拨赴工所既而内官监太监高忠从中沮之事竟不行于是工部营缮司主事黄元恭执奏前  旨不宜停格因劾忠罔上弄权宜逮问  上初怒不允既而给事中李珊等复以为言  上乃命如议清查贷忠不问
　　○壬子改南京太仆寺少卿余＜彳胤-丿＞绪为太仆寺少卿  命割云密易州二兵备道所辖顺义怀柔二县营州左屯卫昌平州涿州涿鹿中左三卫兴州中屯卫房山宛平良乡三县通州居庸等隘口俱改隶霸州道令其春夏驻劄本州弹压盗贼防秋之时移驻昌平备虏仍令密云霸州二道听蓟州巡抚节制易州道听保定巡抚节制从御史王忬赵绅奏也  诏逮巡视浙福都御史朱纨至京讯鞫下福建都司都指挥佥事卢镗海道副使柯乔狱论死
　　○先是纨奏海夷佛狼机国人行劫至漳州界官军迎击之于走马溪生擒得贼首李光头等九十六人已遵便宜斩首讫章下兵部请俟核寔论功会御史陈九德＜锍-釒＞论纨专杀滥及不辜法司覆请遣官会勘  上从之遂革纨职命兵科都给事中杜汝祯往至是汝祯及御史陈宗夔勘上前贼乃满喇伽国番人每岁私招沿海无赖之徒往来海中贩鬻番货未尝有僣号流劫之事二十七年复至漳州月港浯氵□与等处各地方官当其入港既不能覊留人货＜锍-釒＞闻  庙堂反受其私赂纵容停泊使内地奸徒交通无忌及事机彰露乃始狼狈追逐以致各番拒捕杀人有伤  国体其后诸贼已擒又不分番民首从擅自行诛使无辜并为鱼肉诚有如九德所言者纨既身负大罪反腾＜锍-釒＞告捷而镗乔复相与佐成之法当首论其冒功坐视诸臣通判翁灿指挥李希贤等罪次之指挥佥事汪有临知府卢璧参将汪大受又次之拒捕番人方叔摆等四名当处死余佛南波二者等五十一名当安置见存通番奸徒当如律发配发遣于是兵部三法司再覆如汝祯等言纨镗乔遂得罪翁灿等下巡按御史提问汪有临等夺俸有差纨为人清兼勇于任事开府闽浙首严通番之禁海中为之肃清走马溪之役虽张皇太过然勘官务入其罪功过未明纨竟坐忧恐未就讯仰药而死公论惜之  命镇远侯顾寰挂印充总兵官镇守两广
　　○癸丑礼部言王府宗室选配类奏保勘具有成规今徽府太康等王珉府唐年等王叶已选婚矣而或保勘不至或不为奏闻中间必有阻遏需求之毙自今各王府请皆以岁终行抚按官通查犯者悉论如法亲郡王故为迁延辅导官不能臣正者罪之报可
　　○甲寅升狭西布政使司右参政王仪为都察院右佥都御史巡抚甘肃
　　○乙卯大同谍报虏骑近边且引而东  诏东官厅总兵刘鼎等兵三枝启行
　　○升狭西左布政使葛守礼为都察院右副都御史巡抚河南
　　○发太仆寺马一千五百匹马价银一万九千五百两于蓟镇给军
　　○丙辰  诏蓟镇所属密云马简谷太平寨燕河营四路墩军每防秋三月人加行粮二斗三路夜不收照密云例俱加一斗
　　○革提督崇文门税课主事今巡视南城御史督察从给事中任有龄奏也
　　○兵部覆直隶巡按御史胡宗宪勘上二十八年九月虏由镇夷等台入犯宣府各官军功罪副千户朱文等四员以临敌退避论参将袁正等一百三十员以防御疎失论指挥祁勋等二十四员以调度乖方论俱下巡按御史提问阵亡有功官军及虏所残掠地方升录恤赈如例
　　○丁巳  诏复征山海关税自中土出者山海收六分辽东四分自辽东入者辽东收六分山海四分每季委文官一员督同守备官收税其辽东八里铺店钱罢勿收从蓟镇巡抚王汝孝奏也
　　○□才□口心□督湖广川贵右都御史张岳奏川贵地方连岁多事其土官宜如两广例令其领兵立功已实授者查核功次量加散官未寔授功多者免赴京袭替功少者令就彼冠带钤束夷民事下兵部议以土官保送袭替乃  累朝御夷之成法今兵兴之际固宜从权然不得滥叙无功及未尝听调者  制可
　　○戊午
　　○以蓟辽秋防戒严免巡抚都御史王汝孝赴京议事  诏许建州右卫都指挥同知张卜男花当都指挥佥事苦革孙捌梅指挥同知哈答孙柳成毛怜卫指挥使赛龙格孙木答忽各承袭祖职哈答赛笼格仍以杀边外夷人功升都指挥佥事
　　○己未
　　○宣府谍报虏移营驻古城川去边仅二十里  诏西官厅参将詹祥等兵三枝启行
　　○以旱灾免狭西西安八府所属州县卫所夏税有差
　　○庚申  诏以陕西巡抚及巡茶御史三司各道赃银并户口盐钞商税收复王府奏讨山场税课河泊花利补给秦韩肃庆四府禄粮四时府宗室八百余人积欠禄粮数十余万抚臣以闻故有是命发太仓银五万两并借宁武等关边储银五万两于大同镇充明年年例三万五千两于密云三万五千两于昌平备客饷
　　○夜火星犯木星守井宿度
　　大明世宗肃皇帝实录卷之三百六十三


大明世宗钦天履道英毅圣神宣文广武洪仁大孝肃皇帝实录卷之三百六十四
　　嘉靖二十九年八月壬戌朔复听勘大理寺卿虞守愚官命吏部遇缺推用守愚初坐谳狱失实被劾罢归至是勘明故有是  命
　　○户部尚书李士翱奉  旨覆议前尚书潘潢所陈理财事宜条为七事一沿边九镇岁派主兵钱粮较实在军马岁用之数率皆有余但发去年例不能随时召买开去盐引不能当年完纳民屯二粮不能收徵角□羊完故名多实少动輙耽误此后当容本部临时议拟请给务返寔用
　　○一近年各镇钱粮内地之人常不胜边方之出将贪吏玩咎各有归请行抚按并管粮郎中痛惩积习如按伏则遵照分地藉记日时修边则核勘夫匠人数地里丈尺如有虗费及那移增减者据实以  闻其内地积欠边粮有司怠玩巡抚参治巡抚始息科部官参治
　　○一凡堪种屯地有势豪占夺当清出者荒芜不治当召种者缺牛种当处给者不纳子粒当追问者皆责之管屯官视其勤惰而赏罚之
　　○一京边牧马草场半入豪家采青军士亦皆有名无实乞严法稽查近京委之科道各边委之镇巡
　　○一令巡按巡盐御史严催各运司盐课限六月以内角□羊部两淮河东长芦三运司积有余盐应否搭引支掣灵州盐课司原设兵备副使应否裁革其盐法阻坏何以变通悉令具奏辽东四川盐课查岁剩几何在辽东者准为年例在四川者量折银角□羊部备边一原开纳银事例已经依限停止乞更展纳二年一请行南京户部量发银一十五万临清仓银七万德州库银二万广东商货杂办山林竹木之赋及各衙门赃罚并缺官祇候空闲徭役河泊鱼课户口食盐商税门摊课程银两各取十之四五济边得  旨兹所议俱准行近年各边奏讨银两过多经管官任意侵冒其令巡按御史从实查核具奏各处原设管粮等官全不悉心督徵以致拖欠尔部中每年终严查过限不完者指名参奏送部降级该科一体紏举
　　○虏酋俺答紏合套虏诸部大举入寇至独石边外驻金字河
　　○癸亥祭夜明于夕月坛命定西侯蒋传行礼
　　○掌南京前军都督府事灵璧侯汤佑贤卒赐祭葬如例
　　○甲子虏犯宣府两河口官军拒之不得入  命奋武营坐营署都督佥事郭琮充总兵官提督漕运镇守淮安升鼓勇营坐营都指挥佥事充西官厅总兵官
　　○乙丑  命东官厅参将吴尚贤西官厅参将梁臣领兵二枝一驻密云一驻怀来援宣蓟二镇  丙寅以  圣节覃恩加成国公朱希忠特进光禄大夫柱国辅臣严嵩上柱国尚书张治徐阶顾可学俱太子少保少詹事李本升吏部右侍郎兼东阁大学士致仕太常卿朱隆禧升礼部右侍郎中书官谈相升工部右侍郎礼部尚书陶仲文仍封恭诚伯岁加禄米一百石高士郭弘经王永宁封真人
　　○兵部言虏蓄谋日久若不得志宣府必且东趋蓟辽请  敕诸镇严为之备又独石边南潮河川一带乃  陵京门户尤为虏冲宜发辽东兵一枝赴白马关易州汉达军一枝赴古北口从之
　　○丁卯祭先师孔子  命大学士李本行礼
　　○戊辰祭  太社稷  命英国公张溶代
　　○己巳祭  帝社稷  命成国公朱希忠代  孝康敬皇后忌辰  奉先殿行祭礼遣长宁伯周大经祭  泰陵
　　○以  圣节建醮于朝天宫三日
　　○庚午以明日  孝慈高皇后忌辰  奉先殿预行祭礼
　　○辛未  万寿圣节  命成国公朱希忠代拜  天于玄极宝殿  诏百官勿贺第行五拜三叩头礼仍各修厥职赞朕上承  天眷毋生怠心
　　○遣定国公徐延德长宁伯周大经玉田伯蒋荣武定侯郭守乾分祭  诸陵都督佥事王朝用祭  景皇帝都督佥事沉至祭  孝洁皇后各陵寝□八
　　○朝鲜国王李峘遣陪臣柳辰全等入贺宴赉如例
　　○大学士严嵩奏臣伏蒙  圣恩加上柱国臣不胜疑惧传曰尊无二上上之一字非人臣所宜居  国初虽设此官亦不轻授当时左相国徐达为开国勋臣第一亦止为左柱国  累朝旷而不置纵使  特恩臣子所当力让昔唐太宗藩邸时曾为尚书令唐世臣子无敢为尚书令者至代宗朝以郭子仪有大功特拜斯职子仪固让不受臣虽职昧古今颇知敬畏乞  皇上特免此官仍著为  国典以昭臣节  上曰卿敬出心腑准辞以其卿子世蕃为太常寺卿  命大同总兵仇栾调度各路客兵同宣府总兵赵国忠并力捍虏
　　○先是虏犯宣府鸾引兵趋怀来国忠亦趋龙门赤城  上加鸾忠勇特令兼将诸路客兵而使国忠将本镇兵助之
　　○癸酉虏既犯宣府不得入遂引而东驻大兴州去古北口一百七十里大同总兵仇鸾帅所部军居庸关南驰奏虏骑日东将窥蓟镇臣谨以便宜应援或随贼博战或径趋通州防守京师惟  上所命
　　○顺天巡抚王汝孝驻蓟州误信谍报言虏向西北本兵亦以为然请亟止鸾兵勿东还备大同  上令鸾暂住居庸待蓟州报缓乃回镇及兴州报至遂  诏鸾留壁居庸闻警入援  命巡抚都御史王汝孝严兵守蓟镇巩华城副总兵刘通赴天寿山
　　○乙亥虏循潮河川南下至古北口遂拥众薄关城总兵官罗希韩辽东游击许棠保定都指挥曹世德等督军御之不能却
　　○丁丑虏攻古北口巡抚王汝孝帅蓟镇将诸兵御之虏引满内向以缀我师而别从间道西黄榆沟等处折墙入汝孝等兵大溃虏遂由石匣营达密云县转掠怀柔至顺义城下围之闻保定兵驻城中乃角□羊围南
　　○大同总兵仇鸾言各边虏患惟宣大最急盖由贼巢俱在大边之内我之墩军夜不收往往出入虏中与之交易久遂结为腹心虏酋俺答脱脱辛爱兀慎四大贼营至将我大边墩台割据分管虏代墩军瞭望军代达虏牧马故内地虗实虏无不知者前总兵周尚文又私使其部下与虏为市而逃民沈继荣叛将王臣等虏輙抚而用之以窥中国于是边事益不可为矣臣窃以为虏中生齿浩繁事事仰给中国若或缺用则必需求需求不得则必抢掠彼聚而重强我散而寡弱彼知我之动静我昧彼之事机是以每岁深入无不得利而反虽有良平难与角胜往时虏曾请贡  廷议未从尚文惧虏众＜垂夬＞昍□王必将肆毒乃乘其效顺之机投以货赂之利虏既如愿边亦少宁尚文非得已而为之也夫通贡之事固不可行然与其使边臣违禁交通利归于下孰若  朝廷大开赏格恩出于  上即今辽东甘肃蓟州喜峰口俱有互市之例若  皇上霈然发诏遣人至二边外谕虏远塞许其市马如诸边例仍严立限制量加赏给则彼之感  恩慕义当世世为外臣比于军吏自相结纳者功相万也  上曰此＜锍-釒＞所言利害不但一时一镇可行兵部即详议奏闻毋得推避
　　○时警报日急有言虏遣细作潜住京师谋烧各场马草者给事中王德奏以台基厂等场积草半散有马官军半令丑场商人搬入城中准其上纳之数发坝上等处御马于附近州县收养  敕厂卫五城讥察非常仍遣重臣会巡仓御史守通州太仆寺角□羊到马匹毋论已未投文急收入城武举待试者许自投荐即为录用运军未回者发通州守城翰林科道有能出奇计欲以  上闻者听  上嘉纳之
　　○戊寅虏至通州以白河阻不得渡乃驻营河之东岸孤山一带分掠密云怀柔三河昌平各州县京师戒严  诏大同总兵仇鸾引兵发居庸亟前御虏徵蓟镇诸路及河南山东兵入援  分命文武大臣防守京城内外提调营务成国公朱希忠遂安伯陈鏸署都督佥事郭琮闲住署都督佥事元聚兵部右侍郎谢兰分守各门正阳门英国公张溶吏部右侍郎李默崇文门襄城伯李应臣户部左侍郎骆颙朝阳门抚宁侯朱岳右通政张濂东直门东宁伯焦栋太仆寺卿张舜臣安定门豊润伯曹松大理寺右寺丞王达德胜门定国公徐延德都察院左副都御史梁尚德西直门安乡伯张坤大理寺右少卿倪嵩阜城门宣城伯卫錞大理寺左寺丞陶谟宣武门靖远伯王瑾礼部右侍郎程文德皇城四门礼部左侍郎王用宾锦衣卫都督陆炳以给事中张勉学御史魏谦吉等各四员充监视官在京大小文臣中有知兵者悉听兵部尚书丁汝夔委用时汝夔以虏薄近京条陈八议
　　○一九门各增指挥四员军兵五百名皇城四门各增指挥一员校尉五百名使溶等分督之
　　○一城外列正兵营四东北于果树埧西北于北海店东南于十里河西南于彰义门列奇兵于正阳等九门近郊正兵每营各坐营官一员协理官二员统马步官军一万员名奇兵每营各参将一员协理官一员统马步官军六千员名正兵取于团营内四勇字营奇兵取于两厅未出征四枝官军及显武等营使都督佥事高秉元等三十人领之希忠鏸等往来阅视有管军缺伍者以在卫军余舍余摘补
　　○一城外关厢居民稠密猝有警报遽难敛避宜令巡捕参将等官于临郊街口筑墙治濠结立栅门以遏冲突门内伏勇敢善射者各数十严以敌待密云良乡昌平等处乡村居集无墙堡可恃者移顺天府连行清野之令仍分遣在京堂上官二员量兼宪职经略通涿二州通州储蓄所在尤当固守请亟调埧州密云二道兵援之
　　○请檄保定副参等官趋通州辽东参将趋顺义山西游击趋良乡宣府副总兵趋昌平大同
　　○总兵趋巩华城各听调截杀各闲住缘事将官及舍余丁壮有愿立功者令诸守臣多方招集给以器械行粮有功之日一体重赏＜锍-釒＞入  上皆允行既而用辅臣严嵩等议加总督京城九门官二员用定西侯蒋传吏部右侍郎王邦瑞给旗牌令以军法从事驻守通州堂上官止用一员  命进表甘肃巡抚都御史王仪往  诏城中居民并四方入应武举官生悉发乘城昼夜防守  命都御史商大节督率五城御史领之
　　○礼部尚书徐阶奏京师之兵多不习战统领勋贵又不知兵余系狱将官戴纶李珍麻隆曹镇欧阳安素历边疆威著谋勇请如张达等例释而用之授以兵马必能出力以报不死之  恩在外缘事有名将官辽东有刘大章周益昌狭西有时陈虽去京稍远亦当  赦宥召之此则兵部拘泥常格而不敢言者关厢居民一闻虏警必奔走入城宜令兵部同锦衣卫五城御史加意安插内有骁徤可用者即召募为兵既可以充实行伍亦弭乱之一端也又闻兵部欲发兵于城外劄营盖为得护厢之计但恐军京见敌輙走反摇民心而关厢亦竟不能捍护宜急召总兵仇鸾兵入卫仍优其廪饩令兼督城外劄营诸军大约以大同人马为京军先锋以京军助大同人马声势庶两有所恃而不恐此又兵部思虑所未及者＜锍-釒＞入  上深嘉纳之  诏宥纶等罪各复原职给与兵马行粮听总兵仇鸾调遣余俱如议
　　○保定巡抚都御史杨守谦率师入援至良乡  诏列营崇文门外是日听调副总兵朱楫参将祝福冯登兵亦至彰仪门外城中人心稍安
　　○木星昼见守井宿
　　○己卯虏大众营白河东分遣游骑散掠枯柳树等各村落去京仅二十里□才□口心□兵仇鸾帅副□才□口心□兵徐珏游击张腾等兵至通州列阵河西自固都御史杨守谦及朱楫等兵营于东直门外时各路援兵颇集议者纷纷皆谓城外有边军足恃宜移京军入备内衅于是侍郎王邦瑞请以巡捕官军营东西长安街而尚书丁汝夔亦请量掣城外兵入营十王府庆寿寺俱报可
　　○吏部尚书夏邦谟等陈十八事侍读敖铣等陈六事给事俞鸾等陈七事御史黄如桂等陈五事大略皆请录用贤能申明赏罚清补营所满籍之士讯察关厢入城之民修大政以卫仓场发  德音以安反侧  上采行之邦谟等＜锍-釒＞谓人心汹汹之时非  上躬御正朝延见群臣不足以击属众望振扬威武铣等谓倥偬之际诸司章奏浩繁恐传答不时因而误事如桂等谓守门大臣不宜闭门隔绝内外等鸾请急办援兵糇粮增设增马于蓟州等处飞报军情皆部议所未及云
</div>
    <div class="pagination">
<a href="明实录世宗实录_page448.html">上一页</a><span>...</span><a href="明实录世宗实录_page444.html">444</a><a href="明实录世宗实录_page445.html">445</a><a href="明实录世宗实录_page446.html">446</a><a href="明实录世宗实录_page447.html">447</a><a href="明实录世宗实录_page448.html">448</a><span class="current-page">449</span><a href="明实录世宗实录_page450.html">450</a><a href="明实录世宗实录_page451.html">451</a><a href="明实录世宗实录_page452.html">452</a><a href="明实录世宗实录_page453.html">453</a><a href="明实录世宗实录_page454.html">454</a><span>...</span><a href="明实录世宗实录_page450.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
