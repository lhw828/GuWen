<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 962 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 962 页/共 1316 页</h1>
    <div class="content">
○督办前路粮台陕西巡抚岑春火滟宣奏、秦晋旱灾。徐沟粮价已倍蓰于太原。从官月饷。薄者几难果腹。请饬令前途各厅州县。采购粮料。设立平粜局。按照市价稍减。专供扈跸各军购用。从之。摺包　　

○是日驻跸祁县。随手　　

○己酉。上奉慈禧端佑康颐昭豫庄诚寿恭钦献崇熙皇太后自祁县启銮。　　

○陕西学政叶尔恺丁忧。命翰林院编修沈＜目辟＞行＜匧心＞口＜韦未＞＜夗贝＞提督陕西学政。现月　　

○以捐饷万金。赏四川合江县道员陈光弓滟＜兪＞滟弓头品顶戴。摺包　　

○以庸劣不职。革四川署城口营黄墩汛守备陈英杰、茂州营千总刘超、云骑尉世职吕崇德职。吕崇德并交地方官严加管束。摺包　　

○予因公溺毙。四川府经历高乃谦优恤。　　

○以遵命捐设义塾。予四川大足县候选同知刘光乙为其父母建坊。　　

○是日驻跸平遥县。　　

○庚戌。上奉慈禧端佑康颐昭豫庄诚寿恭钦献崇熙皇太后自平遥县启銮。　　

○谕内阁、本日銮舆行至义安村地方。突有民人郭敦源自称义和团头目。异言异服。冲突仪仗。实属不法已极。著即行正法。以昭炯戒。介休县知县陈曰稔于此等匪类。并不查拏。其平日纵容义和团可知。著即行革职。永不叙用。现月　　

○谕军机大臣等、荣禄奏、各国保护。尚未商妥。等候李鸿章回信。再行入都等语。武＜目辟＞行＜匧心＞口＜韦未＞＜夗贝＞中军裁并淘汰。甫经就绪。该大学士亟应认真整顿。力除积习。方于防务有裨。仍著驻守保阳。督饬各营。悉心办理。所有各国款议。尽可与奕劻李鸿章等往还函商。随机因应。不必定须进京也。将此由五百里谕令知之。寄

谕

　　

○又谕、岑春火滟宣奏、陕省岁旱。请购粮接济一摺。现在驻跸长安。需粮浩繁。陕西适值荒歉。米价奇昂。闻河南与皖省交界地方。均属丰收。即著裕长无论何款。速提银十万两。购买米麦。由陆路迅即运陕。此项米石。待用孔亟。该抚务当迅速设法购运。以济要需。如该省无现款可筹。即由各省京饷过境时。截留借拨应用。又据岑春火滟宣奏称、河南现存赈余粮三四万石。并著裕长派员先行运赴行在。毋稍迟延。原摺著钞给阅看。将此由六百里谕令知之。寄谕　　

○大学士荣禄奏、遵旨裁并武＜目辟＞行＜匧心＞口＜韦未＞＜夗贝＞中军营伍。腾出六营额饷。拨资董福祥添募新军。下部知之。摺包　　

○绥远城将军永德等奏、剿抚归绥道属教匪蒇事。请奖出力员弁。得旨、所有出力各员。准其择尤酌保。毋许冒滥。摺

包

　　

○又奏、请更番朝谒行在。得旨、览奏具见悃忱。仍著将防守事宜认真整顿。毋庸前赴行在。摺包　　

○是日驻跸介休县。随手　　

○辛亥。上奉慈禧端佑康颐昭豫庄诚寿恭钦献崇熙皇太后自介休县启銮。　　

○谕军机大臣等、电寄黄槐森、电悉。广西边防紧要。现在随扈诸军。足资＜目辟＞行＜匧心＞口＜韦未＞＜夗贝＞护。张廷燎所带两营。无论行抵何处。著即折回。毋庸前来行在。电谕　　

○护理直隶总督布政使廷雍奏、翰林院庶吉士杨锡霖妄充团总。扰害地方。请旨革职。并饬武＜目辟＞行＜匧心＞口＜韦未＞＜夗贝＞前军中路统领冯义和等认真查办。得旨、杨锡霖著即行革职。从严惩办。仍饬冯义和等将各处拳民。分别剿抚。以靖地方。摺包　　

○湖南巡抚俞廉三奏、添募水陆营勇。保疆御侮情形。下部知之。摺包　　

○又奏、拏办麻阳县匪徒。地方肃清。请奖出力员弁。得旨、仍著将逸匪谭黑狗严拏务获惩办。所保各员弁。著该部议奏。摺包　　

○又奏、遵旨令通政使司参议胡祖荫总理团练局务。仍以前经奏委总理团练之前山东布政使汤聘珍为会办。并令湖南粮储道但湘良会同商办。从之。摺包　　

○又奏、驿道梗阻。嗣后递送行在紧要本章。酌量改题为奏。差弁赍奏。以免迟误。允之。摺包　　

○库伦办事大臣丰升阿等奏、闻难激切思赴。恭抒下情。得旨、览奏具见悃忱。仍著慎守边疆。毋庸前赴行在。摺包　　

○又奏、俄兵已到库伦。以保护官商为名。又占据呼伦贝尔城。现与镇静相持。随机应付。得旨、仍著不动声色。严密防范。毋稍张惶。摺包　　

○又奏、图什业图汗部落参赞一缺。以军务紧要。不及开列王公衔名。咨部核拟。谨拣选多罗郡王阿囊达瓦齐尔等奏请肬■闲派。得旨、著以在前之员补授。摺包　　

○督办湖南团练通政使司参议胡祖荫奏、恭报到湘接办团务。得旨、办理乡团非召募营勇可比。该参议当会同俞廉三妥筹办理。毋得徒事铺张。摺包　　

○又奏、刊刻关防。文曰钦差督办湖南团练兼袭三等男爵通政使司参议关防。得旨、著改为办理湖南团练大臣关防字样。摺包　　

○以恇怯趋避。托病辞差。革湖南副将傅连升职。永不叙用。摺包　　

○以纵容旗丁设立拳厂。保定驻防城守尉奎恒交部严加议处。摺包　　

○是日驻跸灵石县。随手　　

○壬子。上奉慈禧端佑康颐昭豫庄诚寿恭钦献崇熙皇太后自灵石县启銮。　　

○谕军机大臣等、本日已有旨令荣禄前来行在。入直办事。该大学士所统之武＜目辟＞行＜匧心＞口＜韦未＞＜夗贝＞中军。著归李鸿章节制调遣。保定地方紧要。外人窥伺不可不防。李鸿章未出京以前。即著廷雍暂行接收统带。妥为布置。将此由六百里各谕令知之。寄谕　　

○又谕、荣禄著前来行在。入直办事。所有驻扎保定一带之武＜目辟＞行＜匧心＞口＜韦未＞＜夗贝＞中军。本日已有旨归李鸿章节制调遣。李鸿章未出京以前。著廷雍暂行接收统带矣。将此由六百里谕令知之。寄谕　　

○又谕、电寄袁世凯等、张之洞电奏、据袁世凯蒸电称俄德等洋兵六万余。到距津百余里之唐官屯。一拟往扎德州。一拟进窥保定等语。所奏情形。系由德州探闻。该处侦探是否确实。著袁世凯迅速查明电覆。德州为运河要路。保定关系直省全局。难保不为外人觊觎。该抚与廷雍务当各守地方。密筹防范。勿稍疏误。直隶山东境内。如有洋兵去向踪奣＜虘阝＞亦。并著袁世凯、廷雍、饬属侦探确情。即由各该州县用六百里排递。径报行在军机处。其通电处。即用电报。以期消息灵通。毋任刻延。电谕　　

○伊＜覀之＞■牛将军长庚电奏、蒙古王公年班。请展缓一年。允之。现月　　

○是日驻跸霍州。随手　　

○癸丑。上奉慈禧端佑康颐昭豫庄诚寿恭钦献崇熙皇太后自霍州启銮。　　

○谕内阁、岑春火滟宣奏、特倢■＜曰融＞■＜石木＞办理供应不敬之知州。请革职发往新疆效力一摺。此次銮舆经过霍州地方。该州办理一切。实属异常草率。姑念事关供张。著从宽将山西平定直隶州知州调补霍州直隶州知州李羲铭即行革职。永不叙用。现月　　

○全权大臣直隶总督李鸿章奏、在津接印。克日赴京。责成藩司廷雍剿办拳匪。并陈各军饥困、及津库械局被虏罄尽、百无一存情形。得旨、仍著督饬藩司设法筹画。勉为其难。以固畿疆。摺包　　

○以銮舆经过韩侯岭地方。山路崎岖。各军护＜目辟＞行＜匧心＞口＜韦未＞＜夗贝＞劳苦。赏神机营、虎神营、武＜目辟＞行＜匧心＞口＜韦未＞＜夗贝＞后军、威远军、银二千两。现月　　

○赏经过韩侯岭恭请銮舆之舆夫银锞。　　

○是日驻跸赵城县。翌日如之。随手　　

○甲寅。山西巡抚锡良奏、遵旨调派湘鄂两军留驻晋省。请饬湖南北督抚拨济饷需。从之。摺包　　

○又奏、抚臣衙署。曾备作行宫请将临御之处改为佛堂。以昭诚敬。其偏院房屋。仍前办公居住。从之。　　
</div>
    <div class="pagination">
<a href="清实录光绪朝实录_page961.html">上一页</a><span>...</span><a href="清实录光绪朝实录_page957.html">957</a><a href="清实录光绪朝实录_page958.html">958</a><a href="清实录光绪朝实录_page959.html">959</a><a href="清实录光绪朝实录_page960.html">960</a><a href="清实录光绪朝实录_page961.html">961</a><span class="current-page">962</span><a href="清实录光绪朝实录_page963.html">963</a><a href="清实录光绪朝实录_page964.html">964</a><a href="清实录光绪朝实录_page965.html">965</a><a href="清实录光绪朝实录_page966.html">966</a><a href="清实录光绪朝实录_page967.html">967</a><span>...</span><a href="清实录光绪朝实录_page963.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
