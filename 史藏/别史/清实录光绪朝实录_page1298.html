<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1298 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1298 页/共 1316 页</h1>
    <div class="content">
○上以孟夏享太庙。自是日始、斋戒三日。　　

○癸丑。农工商部等会奏、考定度量权衡。折衷采取。定以一尊。宜设厂专卖。而归本于严束在官之人。彳滟扁设公估之局。以祛官商通弊。并详拟推行章程四十条。下会议政务处议行。摺包　　

○又奏、筹办京师自来水公司。拟招华股洋银三百万圆。并请饬直隶总督每年筹拨官款十五万。豫存银行。为保息之用。如所请行。早事东华录　　

○护理江西巡抚沈瑜庆奏、武甯县访获洪江会匪陈昭宾等五名。图谋不轨。讯明分别惩办。出力各员、请择尤保奖。得旨、准其酌保数员。毋许冒滥。摺包　　

○以援剿江西南章滟贡匪乱出力。赏湖南永州镇总兵张庆云一品封典。总兵胡令宣等存记升叙。加衔有差。摺包　　

○以剿办枭匪出力。赏江苏布政使瑞澂正一品封典。摺包　　

○以督率有方。甯军三十五标统带官萧先胜等、传旨嘉奖。摺包　　

○以捐输赈款钜万。予署山东巡抚袁树勋侄、江苏试用知县增文、以道员选用。摺包　　

○以议办教案平允。赏吉南章滟贡甯主教法人柏泐史宝星。摺包　　

○甲寅。湖南巡抚岑春蓂奏、沥陈从前整顿史治士风财政。其被倢■＜曰融＞■＜石木＞劾人员。辄复暗中阻挠。任意诋諆。办事不免掣肘。得旨、著即力任其难。毋避嫌怨。摺包　　

○安徽巡抚冯煦奏、皖省旧有步军。遵照新章。改编巡防队。以昭画一。下部知之。摺包　　

○以湛深经术。淹贯礼文。赏湖南湘潭县举人王闿运翰林院检讨。摺包纂修官吴德镇恭纂　　

总纂官熊方燧恭辑监修总裁世恭阅一签八月十七日正总裁那月日专司蒿■木本陆恭覆阅癸丑十二月十七日　　

徐月日　　

荣月日副总裁唐月日

　　

宗室宝恭阅二签十一月十八日　　

陈恭阅十一签正月二十二日　　

熙月日　　

郭恭阅二签十月初三日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百九十　　

光绪三十四年。戊申。四月。庚午。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣夫人及繙译等觐见。　　

○谕军机大臣等。电寄龙济光。电悉。现因滇边军情渐松。曾降旨传饬该提督暂缓赴援。仍著整备候调。闻命刻即开拔。勿误事机。电寄　　

○辛未孝端文皇后忌辰。遣官祭昭陵。例　　

○谕军机大臣等、电寄锡良、电悉。知府王正雅督会各营。截剿获胜。收复三岔河。将士用命。尚堪嘉慰。现三路均已得手。正可逐节埽荡。著锡良督饬王正雅等。迅即肬■闲拔精锐。重悬赏格。将打拉山奋力攻克。以便各路会合聚歼丑类。此次出力将士。即由该督查明分别记奖酌赏。用资激厉。

电寄

　　

○浙江巡抚冯汝骙奏、太湖辽阔。毗连两省。枭匪出没。肆行抢虏。江苏藩司瑞澂、奉命督办浙西各军。浙省练兵增饷。添置轮船石滟驳械。即归瑞澂一手经理。仿照各国海军章制。编为联队。下部知之。摺包　　

○又奏、剿办绍兴府属之嵊县、金严两府毗连之马铃山匪徒。赴机迅速。积年悍党。次第歼除。出力人员、请择尤保奖。得旨、准其酌保数员。毋许冒滥。摺包　　

○以记名副都统三多署归化城副都统。现月　　

○壬申。法部奏、审结革员瑞洵赃款。限内全缴。并报销各案。尚无亏挪重情。应否仍行发往军台。得旨、仍发往军台效力赎罪。现月早事　　

○准吉林参领讷荫佐领常升收受俄皇奖给宝星。电寄　　

○癸酉。谕军机大臣等、邮传部奏、请改派湖南＜目辟＞＜訁冉＞米＜度攵＞＜夗贝＞汉铁路公司总理一摺。奉锦山海关道朱恩绂著开缺。赏给四品卿衔。余肇康著赏还原衔。余依议。现月　　

○又谕、电寄徐世昌等电悉。贻谷田产商业。著准其按公私各款。分析清厘。但须切实查明。勿任影射蒙混。电寄　　

○又谕、电寄张鸣岐、电悉。龙裕光由籍赴广南。统带广西原派四营援剿。距滇较近。应飞饬该员兼程前进。克期到防。现值边防多事。锡良张鸣岐素顾大局。仍当和衷协力。共济时艰。电寄　　

○护理乌里雅苏台定边左副将军参赞大臣奎焕等奏、乌科所属各台。因阿尔泰山办理筹防事宜。一切运解饷需军装军火。并各项杂差。均由台站行走。差务增重。力不能支。请调拨乌城所属孳生驼马厂余存驼马。分放各台。作为接济。允之。摺包　　

○又奏、巡阅边卡例由将军往查。自光绪二十六年以迄于今。边卡台站所设兵额驼马军械等项。未能按时肬■闲阅。诚恐积久懈生。新任将军马亮并无来任音信。谨遵章酌拟变通办法。先行亲往查阅。以重边防而免怠玩之。摺包　　

○科布多帮办大臣锡恒奏、前在屈莽山滋事哈民。随同头目布克窜入西藏。现已悉数收回原牧。酌加赈抚。分地安插。下部知之。摺包　　

○又奏、布伦托海屯田。原分上下两渠。自乌隆古河流改道。上渠地高于河。难资灌溉。下渠距水较近。尚可设法收束。土脉亦视上渠为优。拟请停办上渠。将屯兵归并下渠。通力合作。俟再试种一年。察看确情。妥议因革。下部知之。摺

包

　　

○又奏、拟将克木奇官屯拨归民办。仓廒房舍。暂许借用。牛马农具。备价缴官。量借籽种。所收粮石。悉数售归营中。既可藉裕军糈。亦可化民成俗。下部知之。摺包　　

○闽浙总督松寿奏、前内阁学士陈宝琛宿望老成。士林推重。历充闽省学务公所议长。兼教育会会长。铁路总理。其在籍所行诸事。实能有功地方。力持风气。据实上陈。请予擢用。下吏部知之。摺包　　

○署江北提督王士珍丁忧解职。以江南苏松镇总兵徐绍桢暂署江北提督。现月　　

○以扰害商民。胆大妄为。革江苏补用副将刘洪顺职。并讯办。　　

○以创办湖北萍乡煤矿出力。予故候补道张赞宸议恤加等。如军营病故例。现月　　

○甲戌。以遵命捐助赈款。予江苏武进县监生蒋寿衡、为其故父建坊。摺包　　

○乙亥。以京师雨泽稀少。遣醇亲王载诣觉生寺。礼亲王世铎诣大高殿。恭代祈祷行礼。贝勒载润诣时应宫。贝勒载洵诣昭显庙。贝子溥伦诣宣仁庙。镇国将军载＜目辟＞暒甫久＜夗贝＞诣凝和庙拈香。现月　　
</div>
    <div class="pagination">
<a href="清实录光绪朝实录_page1297.html">上一页</a><span>...</span><a href="清实录光绪朝实录_page1293.html">1293</a><a href="清实录光绪朝实录_page1294.html">1294</a><a href="清实录光绪朝实录_page1295.html">1295</a><a href="清实录光绪朝实录_page1296.html">1296</a><a href="清实录光绪朝实录_page1297.html">1297</a><span class="current-page">1298</span><a href="清实录光绪朝实录_page1299.html">1299</a><a href="清实录光绪朝实录_page1300.html">1300</a><a href="清实录光绪朝实录_page1301.html">1301</a><a href="清实录光绪朝实录_page1302.html">1302</a><a href="清实录光绪朝实录_page1303.html">1303</a><span>...</span><a href="清实录光绪朝实录_page1299.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
