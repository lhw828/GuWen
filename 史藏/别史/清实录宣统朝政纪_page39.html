<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 39 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 39 页/共 148 页</h1>
    <div class="content">○太祖高皇帝忌辰。遣官祭福陵。　　

○谕内阁宝棻奏、道员才不胜任。据实纠倢■＜曰融＞■＜石木＞一摺。山西巡警道王为干、自抵任后。办理地方警务。迄无起色。难胜监司之任。著开缺以同知通判降选。该抚保荐在前。兹据自行检举。尚不回护。著加恩免其议处。现月　　

○谕军机大臣等、著民政部保举熟悉警务应放道员数员。开单交军机处存记。现月　　

○江苏巡抚瑞澂奏苏省吏治军政巡警。亟宜整顿。现在逐日传见各员。询事考言。用觇器识。择其才者。畀以差缺。其不才者。则摈而不用。并就省城局所各差。详加审核。一差而派数员者则归并。一员而兼数差者则裁撤。此整顿吏治之情形也陆军仅暂编二十三混成协一协。新旧闲杂。以将校乏人。绝无教育。酿成种种腐败。现将该军协统先行更换。全军官长。改用学堂出身。及谙习陆军武学经验有素者。至太湖水师陆师左右各巡防队。现以调操防防为入手办法。使不得久驻一处。俾免弛懈。此整顿军政之情形也。巡警设立最早。锢习亦最深。现将原办各员。分别裁留。并咨调北洋巡警员弁十数人来苏。责成改定规章。勤加管理。其商场马路巡警。向用洋员一名。现亦辞退。既免外人干涉。并可节省经费。此整顿巡警之情形也。得旨、该抚整顿庶务。甚属认真。殊堪嘉尚。即按照所陈各节。毋得日久懈弛为要。摺包　　

○又奏、筹办地方自治。遵将自治事宜。由咨议局筹办处兼理。并附设自治研究所。查民政部清单。于地方自治一端。系将镇乡分为繁盛中等偏僻三期筹办。现拟本年五月至二年五月。为筹办城厢自治之期。二年六月至三年五月。为筹办各镇自治之期。三年六月至四年八月。为补行筹办各乡自治之期。下所司知之。摺包　　

○山西巡抚宝棻奏、行豫潞盐壅滞益甚。兹拟清岸减价二法。以资补救。又奏、行晋潞盐。本重销滞。拟将课项分别包免。以舒商困。均下部议。摺包　　

○调镶蓝旗蒙古副都统玉璋为乍浦副都统。未到任以前。以杭州将军瑞兴暂行兼署。以奉天裁缺旗务使恩志为镶蓝旗蒙古副都统。官报　　

○戊子。谕军机大臣等、吏部奏、查明恭亲王溥伟等奏请开复之已革广西候补知州傅沛然。已革山西试用通判余宝滋。被倢

■＜曰融＞■＜石木＞原案一摺。傅沛然、余宝滋、均著开复原衔。现月　　

○又谕、电寄冯汝骙、电奏悉。江西宜春县北乡。因办学抽捐。匪徒乘机煽惑。著该抚迅速督饬弹压解散。严拏首要。并加意保护教堂。毋令别生事端。至此次究因何项捐款。应否抽收。抑另有起衅别故。并著查明电奏。电寄　　

○邮传部奏、京张铁路全路告成。计长三百五十七里。连岔道计长四百四十九里。此中秋我国铁路北干之起点。道员詹天佑总司工程。经营缔造。其会办以及各段工程师暨执事各员。均属异常出力。拟请优给奖叙。以昭激劝。得旨、准其酌保数员。毋许冒滥。摺包　　

○又奏、裁撤庶务司。归并两厅办理。并于两厅中增设两科。以资办公。从之。摺包　　

○浙江巡抚增韫奏、甯波府属镇海县青峙地方。河路阻塞。该处同知职衔吴正訚。损资购买民田。开通河道。所有穵废民穴

■士■黾田地。应豁银米。查明数目。照例奏豁。下部知之。摺包

　　

○湖南巡抚岑春蓂奏、湘省筹办审判厅。酌拟办法四端。一、设立筹办总汇。二、区画各级机关。三、养成司法官吏。四、筹计经常费用。惟刑律有新旧。事理无新旧。他日成立之审判。即今日现理之刑名。以上四端。特办法形式。其精神则不外察狱以情。立民以信。又奏、遵办高等巡警学堂。暨现办警政情形。一省垣巡警之成立。二外属巡警之情状。三水面巡警之组织。又奏、户籍之法。与咨议选举。自治区域国民教育。徵集民兵。俱有关系。现正饬属赶将调查人口事宜。次第举办。均下所司知之。摺包　　

○以训练近畿陆军出力。予第五镇统制官记名总兵张永成等、督练处参议官留直补用道叶崇质等、升用有差。摺包　　

○己丑。高宗纯皇帝诞辰。遣官祭奉先殿。早事　　

○谕军机大臣等、嗣后补授各级各项军官。应如何分别特肬■闲奏补暨委充之处。著军咨处妥拟章程具奏。候朕裁定。现月　　

○又谕、有人奏、职官居乡不法。地方官扶同徇袒。请饬密查惩治一摺。著增韫按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。廷寄　　

○又谕、有人奏、浙西匪盗甚炽。请饬令地方官认真缉治一摺。著增韫按照所指各节。确切查明。督饬各属。认真缉捕。毋任蔓延滋扰地方。原摺著钞给阅看。寻奏、桐乡县属濮院镇义和隆土行等十三家被劫。业经拏获正盗正法。炉镇郑琢章等三家被劫。经该县诣勘。确系一门出入。并无连劫五家之多。社家兜事主沈以标家劫案。邻右颜时荣并未因伤毙命。茅蓬头事主吴福祥一案。实系被窃。并非强劫。又该县白马塘等处。界连苏湖。客民寄居。良莠不齐。难免流为盗贼。自办理清乡以后。近来尚属安靖。至水陆防军。晶■宜经整顿。傥该管文武缉捕不力。即行纠倢■＜曰融＞■＜石木＞。俾知警戒得旨、即著认真整顿。毋托空言。期收实效。廷寄　　

○又谕、电寄锡良陈昭常、电奏悉。所筹各项办法。尚属周妥。著即迅速布置。勿稍延误。所请开埠等事各经费。自系万不可缓之需。著度支部迅即筹拨银四十万两。以资应用。电寄　　

○补行引见京察一等农工商部员外郎王大贞。得旨、著交军机处记名以道府用。现月　　

○军咨处奏、拟设京师陆军测地局。先行测绘顺属地图。并酌定办法。允行。摺包　　

○湖广总督陈夔龙奏、现就署内设立宪政筹备处。下所司知之。摺包　　

○湖南巡抚岑春蓂奏、湘省官矿。前以经费不继。设法清厘。凡试采仅著微效。及需本过重。亏折较多者。均各停办。专力于常甯县之水口山龙王山铅矿。平江县之黄金洞金矿。新化县之锡矿山锑矿等处。水口山铅矿。尤著成效。自光绪二十二年至三十二年。出砂七万数千吨。赢余不下百余万两。其后以所获余利。挹注他项。凡应设备诸端。多所欠缺。嗣经切实筹办。该矿售砂余利。仍充该矿工本。非要政所需。不得轻易提用。乃得分别采购。次第增设各项机器。出砂较前益多。两年以来。约二万数千吨。将来售出。可获赢余三四十万两。并经派员赴美。购买提炼黑铅机器。设厂试办。以挽利权。至平江金矿。新化锑矿。均经分饬切实办理。较前亦有赢无绌。此外停办各矿。并拟添购钻石机器。探勘苗蝱滟戋。择要开采。又奏、湘省矿山甚多。请圈划示禁。不得私租私卖。并私行开采。以杜轇轕。均下部知之。　　

○又奏、常甯县属水口山等处官办铅矿。出砂甚旺。现派留美学生江顺德开办提炼黑铅厂。试办伊始。工繁费钜。经过关卡。拟请暂免税厘。下所司议。摺包　　

○派顺承郡王讷勒赫、吏部尚书陆润庠、盘查金银库。现月　　

○庚寅。谕军机大臣等、内务府奏十月初四日。孝钦显皇后永远奉安。宝城内陈设香册香宝。石几安设何处一摺。著于金券门内敬谨安设。现月　　

○宪政编查馆奏、覆核各衙门九年筹备未尽事宜。分别厘正。开单呈览。窃惟豫备立宪。以改良行政为先。此次各该衙门所奏未尽事宜。补筹备清单所未及。实为宪政之权舆关系至为重大。兹谨督率各员。按部检核。有未尽者。曲为引伸。有过当者。稍示限制。其有彼此互相关连者。酌令同办。有与筹备原单歧出者。指令更定。拟请饬各该衙门将所覆核各节。另行奏明办理。至行政有准的。有办法除已列清单依限筹备外。其未尽事宜。似应先定筹备准的。以为递年实行布置之方。此次各衙门所奏筹备事宜。虽非誊黄中所列宪政重要事项可比。而实为各部院行政之准的。与立宪本旨。均属息息相通。拟请嗣后每年冬闲。由该管衙门按本年原奏清单。再将拟定次年实行办法。及豫算用款数目。先期切实奏明办理。各该衙门堂官。即须负其责成。按照所奏。实力施行。每届六个月照章仍将已办成迹。咨送臣馆。由臣馆督率科员。实行考核。以昭慎重。从之。摺包　　

○筹办海军大臣贝勒载洵等奏、此次出京巡阅。共历十省。除京汉铁路所经之河南省不计外。其余九省。皆与海军有密切之关系。沿途举办重要事件。厥有七端。一、举行辟港典礼。一、奖励船舰官兵。一、考察船历滟乌。一、考察海军学堂。一、阅视制造局所。一、抽阅石滟驳台。一、激励民情。下所司知之。摺包　　

○以捐躯救父。予湖北黄陂举人陈鸿伟列入国史孝义传。摺包　　

○辛卯。谕军机大臣等、所有陆军部前奏九年豫备一切事宜。原摺著交军咨处详细阅看。妥议具奏。寻奏、谨就原摺详加考核。除应照原奏各条。仍依限筹办外。其有属于军咨府权限者。应划归军咨府办理。有属于军学处权限者。则俟军学处专立时。划归军学处办理。从之。现月　　

○外务部奏、拟建游美肄业馆。恳请给西直门外清华园地亩。以便兴筑。而隆作育。允之。摺包纂修官李湛田恭纂　　

帮总纂官蓝钰恭辑监修总裁世恭阅正月初三日正总裁那月日专司蒿■木本陆恭覆阅甲寅正月二十三日　　

徐月日　　

荣月日副总裁唐月日　　

宗室宝恭阅一签九月廾八日

　　

陈恭阅一签十月廾六日　　

熙月日　　

郭恭阅十一月十六日　　

宗室麒月日


大清宣统政纪卷之二十　　

宣统元年。己酉。八月。壬辰。遣官祭关帝庙。　　

○谕军机大臣等、电寄出使大臣荫昌、电奏日皇赠勋一等瑞宝章。应否收受等语。著准其收受。电寄　　

○准故提督周盛传济南专祠列入祀典。从山东巡抚孙宝琦请也。摺包　　

○癸巳。谕内阁、监国摄政王面奉隆裕皇太后懿旨。载滢现在病故。著加恩照贝勒例赐恤。现月　　

○谕军机大臣等都察院奏、暂革荫生江苏补用通判余绍襄遣抱以灭嫡混争贿黩沉冤。饬查不查。呈请昭雪一摺。著陈夔龙按照所呈各节。确切查明。据实覆奏。毋稍徇隐。原摺原呈均著钞给阅看。廷寄　　

○河南巡抚吴重喜■心奏、现于署内附设筹备宪政考核处。下所司知之。摺包　　
</div>
    <div class="pagination">
<a href="清实录宣统朝政纪_page38.html">上一页</a><span>...</span><a href="清实录宣统朝政纪_page34.html">34</a><a href="清实录宣统朝政纪_page35.html">35</a><a href="清实录宣统朝政纪_page36.html">36</a><a href="清实录宣统朝政纪_page37.html">37</a><a href="清实录宣统朝政纪_page38.html">38</a><span class="current-page">39</span><a href="清实录宣统朝政纪_page40.html">40</a><a href="清实录宣统朝政纪_page41.html">41</a><a href="清实录宣统朝政纪_page42.html">42</a><a href="清实录宣统朝政纪_page43.html">43</a><a href="清实录宣统朝政纪_page44.html">44</a><span>...</span><a href="清实录宣统朝政纪_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
