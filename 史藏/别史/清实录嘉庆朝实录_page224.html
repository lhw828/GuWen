<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 224 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 224 页/共 523 页
  </h1>
  <div class="content">
   ○丁亥。谕内阁、前因鄂尔多斯扎萨克贝子布彦泰等、将采挖积鹻、招引民人武凤仪等、易换烟茶布米等物一事。经理藩院奏明。饬交陕甘总督确查定议。兹据倭什布奏称、查明该处现存铲贮鹻土、实有一十一万五百三十石、若令常年采挖、恐奸民牟利、纷纷出口、任意偷越盘踞、难保其不滋生事端、请将现铲鹻土、勒限一年运卖完竣等语。著照所请、将现在查明鹻土实存数目。准令该蒙古等自行运至内地售卖。不得于原数外再有增添浮滥。所有旧欠民人货帐。令其自行清还。仍严饬该处部员会同地方文武、实力稽查。毋许内地民人出口揽运。傥有内地奸徒潜行出口驮运即行照律治罪。不得视为具文。致民人等越境滋綀。　　

○以福建巡抚温承惠、署直隶总督。起丁忧在籍前任浙江巡抚阮元、署福建巡抚。　　

○浙江提督李长庚奏、渔山洋面剿贼出力弁兵。擢千总郑炳扬、为守备。兵丁马殿祥、为外委。　　

○免盛京被水官庄应交稗石。灾轻及未成灾官庄、准以本色折色各半交纳。　　

○戊子。察哈尔都统佛尔卿额等奏、张家口驻防兵丁生齿日繁。请于满洲蒙古十佐领下。增养育兵二十名。并借支口北道库银三千两。发商生息充饷从之。　　

○擢二等侍卫武隆阿、为头等侍卫。署福建汀州镇总兵官。　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百六十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十一年。丙寅。十月。己丑。谕内阁、河工用费浩繁。所拨帑银。动即盈千累万。国家经费有常。所应支销者。不止河工一事。如果银两均归实用。原所不靳。然拨帑如此繁多。若谓竟无冒滥。何以每年要工层见叠出。若尽归实用。即不应屡报抢险。即如直隶省官吏。以徵解有定之款。尚敢勾串司书。通同舞敝□大。酿成巨案。况河工岁修抢修、及报险各工段。俱由河员开报。领银办理。工成后又无人查收。即该河督等毫无沾染。而工员捏报浮开。实难保其必无。前据戴均元奏例价不敷。请照时价实用实销。并据吴璥等亦请将东河一料、一律核实报销。当以河工采办料物。近年市价增昂。向定例价不敷采办。自系实在情形。均经降旨允行。并令江南河东各河督、及江南山东河南各督抚、将河工料物、土方运脚。例价不敷之处。公同详核。各就地方情形妥议具奏。在该河督等之意、以河工例价不敷。向来办理报销时。因将例外支销之款。于工段丈尺内通融开报。以免部驳。若仍前办理。则河员等浮冒虚销视为泛常该河督等明知所报不实。祇因例价不敷。属员藉口赔累。不能逐加厘核积习相沿。竟系上下相率为伪。大乖政体。现据戴均元奏、上年堵闭义坝用银三十二万余两、照例应销者仅六万余两其余皆悬款待销、似此者难以悉数、例价开销不过十分之三、不能开销者十分之七等语是例价较之时价。相去悬殊。若任其浮开工段丈尺、以抵例价之不足。则河臣所报。部中所核均属纸上空谈。自应据实报销。以清敝□大源。然竟照时价开报。部中又无例可循。日久易滋流敝

□大。仍恐河员等既按时价报销。复有虚开工段。亦复无从究诘。此事全在河督等各秉天良核实办理。不独洁己奉公。遂为尽职也。朕思例价系多年奉行。时价早晚更易。此后河工报销。将定例准销若干。不敷若干。照时价应增若干随案详晰声明具奏。以凭钩考。不得丝毫牵混。所有河工现在未经题销各案。即遵照此次谕旨办理。至河员冒销积敝□大牢不可破在伊等百计弥缝。固难一时查出然其中有肆意侵吞。劣迹昭著。如前此河员内庄刚、刘普者。必应查明参奏。严惩一二以儆其余。庶工员渐知儆畏该河督等惟当破除情面。随时查访。据实参办明抵于法。以期力挽锢习。俾工归实用帑不虚糜毋得再涉因循自干重戾将此通谕知之。　　

○又谕、兵部会同吏部奏、议处德楞泰、倭什布、均照溺职例革职请旨一摺所议甚是。德楞泰经朕特命为钦差大臣。前赴陕省剿办宁陕叛贼。一经到陕自当迅速进兵。专意剿办乃迁延多日。总以调兵未齐藉辞等候。已属迟缓。迨朕节次严催。始据奏报杨芳、及扎克塔尔杨遇春、接仗两次后。旋即奏报纳降。朕因贼犯人数既多。断无骈诛之理。因降旨令将各犯详悉查明。仍行按例定拟。分别监禁。候旨核办。而德楞泰又不候谕旨到彼、遵奉施行。即擅将贼中投出之民人匪犯三千八百余名。悉予资遣回籍。此内并有各处军流人犯、曾经助贼抗拒官兵者。悉置不问。甚至将曾充兵丁叛逆滋事之二百二十四名。竟交与将弁管带各回原营约束操防。其糊涂错谬。坏法养奸。至于如此实出情理之外大负朕恩。殊不可解。此事办理之初过于张皇。继又失之草率不顾后患。将就完事八月闲、德楞泰曾以贼匪裹胁渐多。必须厚集兵力。恳请＜闲＞派巴图鲁侍卫、及东三省墨尔根学围官兵、前往协剿。朕以其所见适与数日前所降谕旨相符。方加优奖。是以即于木兰行围之际。先后＜闲＞派温春、富翰等率同巴图鲁侍卫章京、及东三省劲旅。分起遄行。星驰协剿乃德楞泰于伊等到陕之后。并不令其乘锐围攻。灭此朝食惟以纳降为事。任意办理。现已饬该将士等分起回京。此无论沿途备办军糈。虚糜饷项。其所费者不赀。而如此＜闲＞练劲卒。远道驰赴竟不令其痛接一仗。往返徒劳成何事体。又如贼首蒲大芳即蒲拜子、先经德楞泰上月二十七日奏报。称该逆被官兵围剿。戳伤胸腰数处。滚跌落马。几被擒获。其受伤情形。甚为著重。而初四日奏报摺内已称该逆率领多人。在阵前投械乞命。于其上次受伤之处。不置一辞计前后才止六日。若该逆受伤已重此时岂能顿痊。若业已痊愈。则前次受伤即属不重。看来德楞泰于此一节。亦难免粉饰之辞不足凭信。似此办理舛谬。胆大专擅若系他人。朕不待交部早已降旨革职。并当按律治罪。因德楞泰前在川西。于贼匪窜过潼河时。尚能勇往认真。迅速追剿具有微劳。仅退去御前侍卫、领侍卫内大臣。管理兵部事务管围大臣。仍任为西安将军。交部议处今该部以德楞泰获咎甚重。虽非奉旨严加议处。仍照溺职例议以革职请旨。甚属允当。本应如所议行。姑念德楞泰前此剿办邪匪有功。特加宽贳。著加恩改为革职留任。但此事非寻常错误可比。仍俟八年无过方准开复。至伊子苏冲阿、亦因德楞泰剿贼有功。推恩晋擢。由侍卫挑在乾清门行走。洊升上驷院卿、内阁学士、副都统。苏冲阿数年以来。祇不过循分供职。今德楞泰既。以办理军务获咎。伊子亦不应过邀恩眷。苏冲阿著革去内阁学士、上驷院卿退出乾清门。伊父德楞泰先曾管理健锐营。即著伊以副都统管理健锐营事务。前往香山直班。倭什布系该省总督。于本管地方军务。尤当详慎会筹。尽心经理前日巡抚方维甸因闻有纳降归伍之说。即能虑及种种后患。专摺密陈。请旨酌办。而倭什布则不但见不及此。并且附和德楞泰、遽遣叛逆等各归原营。竟不虑所管地方、将来有无后患。本当照部议革职。但此事究系德楞泰主见。伊系随同办理。量予轻减。著加恩降为二等侍卫。前往科布多办事仍带革职留任。八年无过。方准开复将此旨通谕中外知之。　　

○展缓江西叠被水旱之南昌、新建丰城、进贤宜黄、鄱阳余干星子瑞昌九县六年额赋漕粮。　　

○庚寅。上诣雍和宫行礼。宣仁庙凝和庙火神庙、拈香。　　

○辛卯。谕内阁、据宜兴、穆克登额奏吉林与伯都讷地界相连、其界址必须清楚庶沿边地亩旗民等不致有侵占影射情敝□大、请将两城鄂博之闲。其荒隔处所、加立鄂博开挖深沟划定通长界限俾免混淆、并请添界官以专责成等语吉林与伯都讷地界毗连。两城界址不清。以致沿边地亩、奸民等常有侵占影射情敝□大。现在即查有民人张兆清等在吉林界内私开地亩。往伯都讷首报纳粮。以致难于查察。自应划定界址。永杜混淆所有沿边一带。应如何添立鄂博、开挖深沟划定通长界限并酌添界官稽查约束之处著该将军副都统即会同勘办。妥议具奏至鄂博以南。吉林界内私开地亩。现已清理其鄂博以北。伯都讷民地据称亦有私开。并著该将军副都统一并查勘以杜欺隐。寻议、由巴延鄂佛罗边门、至黄山嘴子十五处地方由四道梁子至老河身周围六十处地方。从前于此定界设立鄂博惟黑林子以南。地势稍曲应行筑直。至开挖深沟一事。若令民办。则妨碍农功若由官雇夫。则工段绵长费用甚钜。不若将旧有鄂博另行筑高每五里设一界石。共设十二界石以垂永久而辨疆界。即交法特哈边门旧设章京管理。毋庸另设管界章京从之。　　

○以科布多参赞大臣恒伯、为内阁学士兼礼部侍郎衔。　　

○以翰林院侍讲学士施杓、侍读李传熊署日讲起居注官。　　

○壬辰。谕军机大臣等、金应琦奏、磴口运至托克托城盐斤已委员带同新商前往试办一节与原议章程不符。吉兰泰盐斤原议令河东运商一并承运。盖以口盐获利较赢庶可以彼之有余补潞盐之不足。今系另行招商又与潞盐分为两事究竟该省情形。如何使商民两便之处该抚督同藩司悉心妥议具奏寻据山西巡抚成宁奏潞盐口盐。必应分办又甘肃布政使蔡廷衡奏、阿拉善王移请坐商办理。不敢分界下部并议。寻议吉兰泰盐池。在黄河上游。比邻宁夏。河东盐池在黄河下游地接豫秦。相去三千余里。口盐不能越险行销河东地方即可无须潞商并办。且潞商已一家承办数处引地自难兼办口盐。其河东课引较多获利尚厚口盐纳课有限。获利未见有余亦无庸通融调剂应如所请分别招商。分办引地。至阿拉善盐池。既已呈献所有衙署墩汛及牧放生畜地方。应饬委道员勘定四至里数疆界毋碍蒙古游牧。并禁止雇用喀尔喀等处驼只。从之。　　

○癸巳。调礼部左侍郎萨彬图为仓场侍郎转礼部右侍郎桂芳、为左侍郎。以内阁学士普恭、为礼部右侍郎。　　

○以内阁学士恒伯、兼镶黄旗蒙古副都统。　　

○命英吉沙尔领队大臣达凌阿回京赏已革镶黄旗汉军副都统扎勒罕布、三等侍卫为英吉沙尔领队大臣以户部右侍郎和宁、为乌噜木齐都统。　　

○甲午。上御懋勤殿。勾到江苏、安徽江西情实罪犯。停决江苏斩犯三人绞犯二人安徽斩犯二人。绞犯二人江西斩犯一人。余一百十六人予勾。　　

○谕内阁、前日据御史和顺奏称、风闻旗人中竟有演唱戏文值戏园演剧之日戏班中邀同登台装演、请旨饬禁一摺。所奏持论甚正。八旗子弟。不务正业偷闲游荡屡经严旨训谕。若果搀入戏班。登台演剧实属甘为下贱。御史有言事之责。于此等风俗攸关事件。既有所闻自应据实入告因谕令该御史将演剧之旗人按名指出。以便究办。随据和顺指奏六人。当交步军统领衙门按名查拏。并召见该御史询以如何查访缘由。据称伊曾经骑马行过戏园遥见演剧时有旗人在内、既又称系伊家人在戏园看见等语。所奏已属支离。乃昨据禄康等具奏、将演剧旗人查拏到案。并讯据广成茶园看座之王大供称、向有和御史常到园内听戏。因令军机大臣会同刑部将王大传到。令该御史杂入各官队中。令其指认王大即能指出。并称其曾在戏园争占下场门坐位。经军机大臣向该御史询问。伊并不承认惟称今年夏天上衙门、路过西单牌楼戏园、曾经进内察看、因欲具奏是以于新近不记得日子、又曾到园一次。均系未戴顶帽、密为访查等语。是该御史赴园看戏。业经属实即云查访具奏。该御史夏闲查看确实。即应奏闻何以至此时又复到园一次。始行具奏。且于召见询问时。亦未将先后到园情节。据实入告迨至王大指认质证。始以到园访查为辞意图抵赖前曾叠次降旨谕令八旗官员等、不准私去帽顶、潜赴茶园戏馆今该御史身为风宪之官。为朝廷之耳目竟不知自爱。潜赴茶园听戏。至为市侩等所熟识。即此已属溺职。所奏祇为私忿争坐起见假公济私。快其宿怨卑鄙已极。若皆似此互相攻讦岂不蹈明季言官之陋习乎。和顺实为言官中之败类。玷辱台谏之职。至笔帖式德馨置买戏箱行头。赁给戏班。按日收钱本有不合。且据供认曾戴便帽赴园查点箱件亦属有乖体制。和顺德馨均著先行革职。交军机大臣会同刑部归案质讯定拟具奏。　　

○乙未。上诣时应宫昭显庙拈香。　　

○谕内阁、阿林保、李长庚奏、舟师剿捕得胜、击毙著名贼目等情一摺。据称蔡逆匪船、南窜至竿塘一带游奕、经阿林保知会李长庚率师蹑剿、追及盗船、挥令兵船攻剿、击沈盗船一只、匪犯全行落海又有蔡逆之侄蔡添来坐船、经李长庚督兵围住、攻打击坏、擒获匪犯六十七名、斩获首级五颗蔡添来被官兵炮伤胸前穿透落海各等语。此次李长庚督领兵船。攻剿蔡逆帮匪击沈盗船一只。并将蔡添来坐船击坏。该匪受伤落海。计擒获及落海者共有数百人看来贼船日少。其势日就穷蹙。李长庚督率舟师围捕。不遗余力奋勇可嘉俟拏获蔡牵。再赏世职酬勋至蔡添来一犯、系蔡逆胞侄。助逆肆恶。本为紧要贼目今经官兵击毙。翦其羽翼。蔡逆自必闻而丧胆。阿林保正当乘此机会。催令李长庚上紧围捕。速擒巨憝。以靖海疆。　　

○又谕、铁保等奏遵旨拣调要缺知府、请以朱锡爵调补江宁府知府一摺。朱锡爵系大学士朱圭之侄人甚明白朕所素知。铁保等以之调补江宁府知府。自系为省会首府需人起见。但摺内未据明白声叙。恐各该省督抚遇有此等拣调要缺。于属员中大臣子弟。不问其能否胜任瞻徇情面专摺奏请。于政治殊有关系嗣后拣补要缺人员。如系现任文武二品以上之兄弟子侄。均著于摺内声明请旨。所有江宁府知府员缺、著准其以朱锡爵调补其所遗淮安府知府员缺。即著以马维驭补授。　　

○又谕、铁保奏、请令各州县查工验料以祛河工积敝□大一摺。河工用费浩繁。其敝□大混之处。层出不穷不可不设法严杜。前经明降谕旨令将河工报销一事按照时价具报。不准浮开工段丈尺以示核实复因例价系多年奉行。时价系早晚更易。若专凭时价核办。则部中竟将无例可循。日久亦滋流敝□大续经降旨于工程报销时。将定例准销若干其不敷若干。应增时价若干。随案声晰具奏但此事总全在经管大员、随时实心查察认真核办。方于办工无误。而用项亦不至虚销若稍涉瞻徇颟顸。不加严察。即用时价报销更可虚开工段丈尺。其敝□大益大。不可胜言总之有大工必有大敝□大。日久必成大案。司其事者不可图目前之小利。而不顾日后之大害也且时价较例价之数。或多至数倍。或尚不止数倍。傥漫无查核不加限制。岂任听工员等随意捏开乎京城办理工程皆特派大臣查验收工。铁保仅请令州县于工满之日、亲赴查验尚不足以昭郑重。此后竟当派出司道府大员。前往各工按原估工段丈尺。逐加查勘并将河工例价应报若干。现在因何不敷须加至几倍方能办理之处。据实结报。方准奏销。若修理未能如式查有偷工减料情节。即严行揭参治罪。以示惩儆傥司道府等亦瞻徇不举。别经发觉。一并治罪不贷余俱照议办理。此非朕吝惜帑金实为保护河工大小官员身家性命。不可不加意慎重也。　　

○又谕、庆桂等奏审讯旗人图桑阿等五犯登台演剧、并已革御史和顺潜赴茶园听戏属实分别定拟一摺八旗风俗素淳。即闲有一二不肖子弟私赴戏馆中偷闲佚乐。任意花费已属不安本分。乃图桑阿等均在本旗披甲辄行登台装演。甘与优伶为伍。实属有玷旗人颜面。图桑阿乌云珠德泰、全魁李惠等五犯、著即照所拟销去本身户籍。发往伊犁充当苦差。至和顺本系工部司员。从前在部时。即不应赴园听戏。迨今年擢任御史。该衙门职司风宪。乃复私去帽顶。潜赴戏园游荡甚至因与市侩等争坐口角。假公济私。托为正论。请旨饬禁经朕召见询问。犹复巧为支饰并不将先复赴园情节据实直陈。其居心尤为诈妄言行不符。卑鄙无耻。业经降旨革职。现据庆桂等奏请发往乌噜木齐当差。因思近来该处风气日渐繁华。恐伊到彼后故熊复萌。仍不肯安心务正。昨伊于召见时。曾据面奏、旗人分应习学骑射清语然伊于清语即全未通晓。其骑射自亦必生疏。和顺转不必发往乌噜木齐。著即发吉林。交与将军秀林严加管教。务令将清语骑射。留心学习。仍著该将军随时察看如果能潜心正业。学习娴熟俟三年后据实奏闻。或可酌量施恩以武职录用。至都察院堂官。有纠察百寮之职。今本衙门有此败检台员。竟未能访闻参劾。除赓音甫经到任加恩宽免外。所有和顺＜闲＞用御史后历任失察各堂官。著查明交吏部察议具奏。　　

○又谕、坤都勒身系宗室。不自检束。虽讯未登场演戏但跟随戏班到馆。即属不守正业。甚至乳名亦被外闲传知。其游荡失体。已可概见。若照所请监禁一年。永远停止钱粮。转恐其释放后无以养赡。更致流于旷废。坤都勒著革去宗室顶带。同伊本身眷属。一并发往盛京居住。仍赏钱粮。俾知我国家发祥之地。风气淳朴。令其涵濡效法。或渐能涤除积习。仍交该将军富俊严加管束令其学习国语骑射。庶化其纨绔不堪恶习毋任在外滋事。　　

○旌表守正捐躯山东滕县民张广露女张氏。　　

○丁酉。上御懋勤殿。勾到河南山东情实罪犯。停决河南斩犯四人。绞犯十六人。山东斩犯七人。绞犯十七人。余九十八人予勾。　　

○谕军机大臣等、铁保等覆奏海口改道事宜一摺。据称现在减坝六十里、硕项湖蒙沂各水汇注之处、尚属河湖一片、溜非一处涸滩甚少、骤难施工等语。目下当冬令水涸之时。而减坝下游。河湖尚成一片。岂能于水内施工。看此情形。改道之说甚觉难行不必再为观望。惟新河既不能办势不能不仍用故道。而云梯关一带。近益淤阻必当及早疏浚深通。将来汛水长发时。方免泛滥之虑。此时应如何酌堵减坝。挑挖旧河即当赶紧豫筹。不可再缓。并著将需费钱粮若干。比较办理新河多寡勤易之处迅速奏闻。至另片称目下办工紧要恳请＜闲＞派熟习河务大臣一员、来工商办之处。此则近于推诿。殊非任事之道现在廷臣内谙习河务者本少。铁保系该省总督。在彼经理河务有年。戴均元本系特派前往因其留心工程。是以即授为总河徐端系河员出身工程更为谙悉。伊三人惟当一力肩承责无旁贷。又何必另请大员前往督办至将来工竣时。朕当特派亲信大臣查验。设工程不能如式、及属员中有冒销钱粮诸敝□大。仍等不能举发。一经查出则惟伊三人是问。将此谕令知之。　　

○调镶黄旗汉军都统长麟、为镶红旗满洲都统正红旗蒙古都统绵亿、为镶黄旗汉军都统以睿亲王端恩、为正红旗蒙古都统。　　

○大学士保宁、再以疾辞职。允之仍令食公爵全俸。　　

○旌表守正被戕四川大邑县民曾潮万妻黄氏。　　

○己亥。谕内阁、朕亲制勤政殿记及勤政箴。实因身受皇考厚恩不敢暇逸惟勉勤政治民。庶酬遗志而近来内外诸臣怠惰于心者多。实心任事者少每以晨兴为苦。以致沉搁事件颇多从前屡经降旨、饬令在京各部院衙门遇有应奏事件。即逢朕传地方日期亦皆当随时陈奏。无得怠惰积压乃昨朕诣阐福寺拈香。在彼传膳办事各部院衙门无一奏事之摺。本日则六部理藩院内务府各衙门、俱各陈奏事件甚多。且有一衙门陈递数摺者。明系昨日因朕诣阐福寺。惮于蚤起前往递事。至今日积有多件。一并陈递怠惰偷安。又蹈故辙大属非是。朕勤求治理。惟日孜孜。未明求衣。秉烛阅事从不肯稍惮烦劳。并非因本日奏事较多。倦于披阅实因昨日无事。恐致积压部院中今日所奏多件。试问伊等岂尽皆昨日赶缮者乎。且本日陈递月摺。即共有七处刑部奏事四件。内除奏斩决述旨一件。或云逢朕拈香之日。意取吉祥。留至今日陈递。尚为有说。其余三件。昨日有何不可具奏。又如礼部所奏系皇史宬事件。理藩院所奏。系喇嘛事件。尽可于昨日陈递。何以任意延搁。各部院衙门习气。每逢陈奏事件其兼内廷行走各员。往往不肯定期诿之专在本衙门行走堂官定日具奏而该堂官等一闻另传地方。辄心存苟安任意晏起在家耽逸。至将紧要事件亦压至次日陈递。转以仰体朕躬为辞。尤属非是朕临莅各处。并非意在游观。昨谒阐福寺拈香。本系岁例举行此后如瀛台阅看冰鞋。盖因体恤八旗兵丁较艺颁赏。且一切批章召对。仍与在宫内无异。而办事毕后、亦旋即回宫何尝多为流连。耽玩景物昨日在阐福寺。各衙门竟无应办之事殊深惭愧。虚度一日书云一日二日万岁。一日不办事所耽搁者甚多譬如昨日既无可办之事。朕何尝趁暇游玩诸殿座。于辰刻即已回宫。诸臣又何得藉仰体为辞耶在京各部院衙门。皆所以佐朕为治。朕时加训饬。该堂官等犹不知振作若此又何况外省积习相仍。效尤滋甚因循疲玩。政务又安免废弛耶。除昨日随驾前往之军机大臣、总管内务府大臣。及在南书房上书房入直之赵秉冲桂芳又虽未奏事因他事到彼之部院堂官禄康、德瑛长麟博兴瑚素通阿、特克慎扎郎阿及大学士朱圭、先经有旨令其闲数日进内、协办大学士费淳、现在予假无庸惩处外。其余迟至本日奏事之各堂官。均著交吏部都察院察议以示惩戒嗣后各衙门一有应奏事件。俱著随时具奏。即逢朕传地方日期。亦不得迟搁怠玩。设再有藉辞压搁、迟至次日始行陈奏者。必行惩处不贷。将此通谕知之。　　

○庚子上御乾清门听政。　　

○谕内阁向来太常寺衙门。每次呈进恭祭太庙本章。内阁将亲诣行礼、及遣员恭代之处。照例票拟双签请旨。惟恭祭奉先殿内务府衙门祇将派出轮直行礼之阿哥、王贝勒贝子公、指名缮写绿头牌奏闻。其有应亲诣行礼者。俱系届期特旨谕知。内务府从不先行奏请。办理未能画一。嗣后著内务府于恭祭奉先殿。除例系阿哥及王贝勒等轮直行礼日期仍照旧轮派奏闻外其应亲诣行礼日期著缮写绿头牌两分。将亲诣行礼或遣派恭代、奏明双请候旨遵行。　　

○又谕、扎克塔尔受皇考及朕厚恩。在御前侍卫行走多年。洊擢至护军统领。此次派令剿办宁陕叛贼事竣回京后、询及军营受降情形扎克塔尔陈奏登覆之辞。多有不实不尽本日德楞泰将方柴关受降缘由。详悉具奏复令军机大臣将扎克塔尔传至询问。陈出实情。并据称前次召见时未经奏及。显系闻有德楞泰奏报。始行据实直陈。其前此隐饰之咎。实无可辞扎克塔尔、著退出御前侍卫。在乾清门侍卫上行走。仍交部严加议处。至伊等带兵剿办叛贼。并未痛加歼戮仅以受降完结所有前次兵部议叙扎克塔尔、温春、薛大烈杨遇春给与军功加级纪录之处。俱著注销。　　

○又谕、工部议覆吴璥奏请拨豫东藩库银两豫备抢险物料一摺。豫东黄河两岸节年坐湾生险。埽段渐增。所需料物。若俟抢护时临期采办。恐致料户居奇。自应先事筹备著照部议、准令该河督于豫省藩库拨银二十万两。东省藩库拨银二万两豫购料物。以备要需惟豫东抢险料物。向无帮价每垛止准报销例价银四十五两。与该省岁修工段、例价外每垛加帮价津贴银二十五两者不同。该河督请照岁料每垛七十两之数。作正开销。与部例不符惟节据该河督奏例价不敷情形。恳请实用实销。仍著该河督遵照节次谕旨、将所购料物例价应销若干应增若干分晰具奏。以凭核办至部议请将此次另案秸料、即令该河督等照岁料之例筹款帮价一节。此项料价。若令地方官捐廉办理既恐藉端科派若令民闲协济。又恐扰累闾阎均不免易滋流敝□大。是否可行著该河督会同该抚等悉心体察情形。妥议据实具奏。　　

○以太常寺卿哈宁阿、为内阁学士兼礼部侍郎衔詹事府少詹事王宗诚为詹事。顺天府府丞胡长龄为光禄寺卿。　　

○辛丑。上御懋勤殿。勾到山西直隶情实罪犯。停决山相斩犯六人。绞犯七人。直隶斩犯十人。绞犯十二人余一百七人予勾。　　

○谕内阁、庆桂等奏、议驳喀喇沙尔办事大臣玉庆请添设台员并酌增满兵一摺所驳甚是。新疆地方自皇考高宗纯皇帝展拓以来。一切办事章程经画尽善。克垂永久数十年来。奉行俱各妥协。所有各城办事之员。惟当率由旧章认真查办玉庆自派至喀喇沙尔办事后。屡次条奏希图见长。甚属高兴上月曾据奏请将该处弃置之大玉三块。招商认买图利失体甫经降旨驳饬。兹复以整顿台站为名欲添设委笔帖式四员。又请增添满兵。以资印房办事殊属非是。台站额设弁兵皆有一定数目该处日久遵办。并无贻误。何以目下忽称办公不敷。且喀喇沙尔在新疆祇系腹地小城。该处既欲将台员满兵逾额增添。此外新疆各城。设亦纷纷请添。岂不徒滋烦扰。玉庆所请不准行。著传旨严行申饬。若再任意妄为。严谴立至矣。总之新疆以镇静为要。不可妄生枝节。嗣后办理一切事务。惟当遵照旧日章程。妥为经理勿得率意纷更。致干咎戾。　　

○追予陕甘阵亡参领七十一、存往、前锋校耀光、护军校牛德、德成额、祭葬加等。世职如例。乡勇杜如林等一百八十一名、赏恤如例。　　

○予广东巡洋被戕外委陈朝勋、张开盛、祭葬世职如例。　　

○分赏五城贫民棉衣一千件。　　

○壬寅。谕内阁禄康等奏勘估双鹤斋等五处及并案黏修各项应需工料银两数目一摺。双鹤斋等处。现届应黏补兴修。并非建造前经派出禄康、恭阿拉勘估。伊等理应自行遴委妥员及匠役等确核估勘据实具奏。乃伊等虽经另拣司员勘估。而所带料估匠役。仍不免用圆明园承办原工之人。所谓换官不换吏。于事奚益仍属有名无实虚糜钱粮耳。现据奏双鹤斋等处需用工料共计银十一万五千余两。此项工程。祇系头停揭□□瓦油饰彩画。并未添造房闲。何至需用工料银数。估计如此之多。显系仍用各该处承办匠役估计。以致虚报浮开。豫为冒销地步。禄康等率据所估数目。奏请兴修。殊属非是。禄康、恭阿拉、著传旨申饬。所有此项工程。除双鹤斋一处。暂缓兴修外。其余安烂园等四处、乃并案应修各工。著改派尚书长麟、侍郎托津另行遴委妥员及匠役等、率同亲往履勘。确估具奏。不得仍用各该处司员匠役。致滋敝□大混。此后凡遇应办工程。经朕特派估勘者。俱著奉派之员自行遴委妥员及匠役等确勘估计。以归核实而杜冒滥。　　

○又谕、此案王继先因妻父麻景魁不允盖还住屋。欲行服毒图赖。令妻王麻氏将家存砒药。私携付给。王麻氏屡次劝阻。迨后王继先告以系欲借此吓诈。并非真即服食。王麻氏始将砒药交给。及王继先乘闲服毒。王麻氏先已回家。无从阻止。次早前往探视。见王继先毒发呕吐。仍在场帮同灌救。是王继先怀愤轻生。伊妻王麻氏实无致死其夫之心。特不应授以致死之具耳。譬之有人意图讹索他人。令其妻取用金刃。告以并非真欲轻生。后或用刃刎勒致死。不能即律其妻以刃毙本夫之罪。刑部将王麻氏比照妻殴夫至死律拟斩立决。请旨定夺。王麻氏著改为斩监候。秋后处决。照例归入服制办理。　　

○又谕、据观明覆奏黑龙江地方情形、兵丁不宜添演长枪请旨一摺。所奏甚是。东三省兵丁专以打牲为业骑射鸟枪等技。本自精熟虎枪素练习。若令与绿营兵丁一体兼学长枪。转致误其马上技艺。所有盛京吉林黑龙江兵丁、均著毋庸兼习长枪。仍著照旧演习弓箭鸟枪、及一切马上技艺。务使益臻精锐。　　

○癸卯。上诣奉先殿寿皇殿行礼。
  </div>
  <div class="pagination">
   <a href="清实录嘉庆朝实录_page223.html">
    上一页
   </a>
   <span>
    ...
   </span>
   <a href="清实录嘉庆朝实录_page219.html">
    219
   </a>
   <a href="清实录嘉庆朝实录_page220.html">
    220
   </a>
   <a href="清实录嘉庆朝实录_page221.html">
    221
   </a>
   <a href="清实录嘉庆朝实录_page222.html">
    222
   </a>
   <a href="清实录嘉庆朝实录_page223.html">
    223
   </a>
   <span class="current-page">
    224
   </span>
   <a href="清实录嘉庆朝实录_page225.html">
    225
   </a>
   <a href="清实录嘉庆朝实录_page226.html">
    226
   </a>
   <a href="清实录嘉庆朝实录_page227.html">
    227
   </a>
   <a href="清实录嘉庆朝实录_page228.html">
    228
   </a>
   <a href="清实录嘉庆朝实录_page229.html">
    229
   </a>
   <span>
    ...
   </span>
   <a href="清实录嘉庆朝实录_page225.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
