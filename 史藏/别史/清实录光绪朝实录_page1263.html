<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1263 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1263 页/共 1316 页</h1>
    <div class="content">
○命陕西巡抚恩寿迅赴新任。以山西布政使宝棻护理山西巡抚。现月　　

○以捐助棉衣。予江苏娄。县在籍刑部主事沈椿建坊。摺包　　

○纂修官温肃恭纂　　

帮总纂官程棫林恭辑监修总裁世恭阅八月初十日正总裁那月日专司蒿■木本陆恭覆阅癸丑十二月十五日　　

徐月日　　

荣月日副总裁唐月日　　

宗室宝恭阅七月十九日

　　

陈恭阅二签十二月十七日　　

熙月日　　

郭恭阅七月二十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百七十九　　

光绪三十三年丁未九月。己丑朔。上诣乐寿堂问慈禧端佑康颐昭豫庄诚寿恭钦献崇熙皇太后安。至甲寅皆如之。起居注　　

○定护东陵大臣载瀛等奏、吉女滟巳金棺奉安。援案请饬内务府先拨银四千两。以济急需。如所请行。摺包　　

○驻藏办事大臣联豫奏、哈萨克流民九十余人。由藏归牧。业交新疆委员接收。并派兵护送。报闻。　　

○又奏、开办藏文中文传习所。并白话报馆。施医馆。商品陈列馆等所。捐集经费。请免造报。从之。摺包　　

○改铸度支部田赋司等印信。　　

○庚寅。谕军机大臣等、电寄锡良、电悉。该督既称曾广铨才尚有用。著于云贵两省道员内。酌量调补。并著随时察看。傥不胜任。再行请旨。电寄　　

○护理四川总督赵尔丰奏、筹办关外巴里二塘学务。以化夷情。于炉城设局。次第规画。下部知之。　　

○又奏、已故夔州府知府蒯德模、请附祀名宦祠。下部议。摺包　　

○命陕西巡抚恩寿。迅速赴任。毋庸来京请训。　　

○准新疆城回子辅国公司迪克、因病展缓年班。摺包　　

○以捐田兴学。予四川广元县同知职衔曾得安等、四员奖叙。摺包　　

○以捐款倡办女学堂。予四川名山县孀妇黄张氏建坊。摺

包

　　

○辛卯。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。礼教为风化所关。刑律为纲纪所系。满汉沿袭旧俗。如服官守制。以及刑罚轻重。闲有参差。殊不足昭画一。除宗室未有定制外。著礼部暨修订法律大臣。议定满汉通行礼制刑律。请旨施行。俾率土臣民。咸知遵守。用彰一道同风之治。现月　　

○又谕、度量权衡。本有定式。而相沿既久。旧制寖违。各省自为风气。官私任便滥用。以致名实纷歧。耳目淆惑。官民出纳。动滋弊端。通商交易。诸多窒碍。徒为奸胥猾侩盘剥渔利之资。平民商贾。均受其累。殊不足以彰信用而资法守。著农工商部会同度支部、限六个月内。考定度量权衡划一制度。详拟推行章程。请旨裁定颁行。以便商业而利民生。　　

○御史孙培元奏、考试东西洋留学生。请择尤录用。以杜奔竞而作人才。下部议。寻奏、此项限制办法。应由宪政编查馆体察情形。严定任官资格。奏明办理。寻宪政编查馆奏、核定游学毕业生廷试录用章程。暨内外衙门调用章程。依议行。

摺包

　　

○东三省总督徐世昌等奏、酌拟奉天提法司及各级审判厅检察厅官制职掌员缺品位。下所司议行。摺包　　

○以捐产兴学。予奉天辽阳州例贡生帅宗日滟丙、以知州选用。摺包　　

○以句结洋商。私设洋行。革镶红旗满洲防御文多职。并讯办。摺包　　

○壬辰。谕内阁、上年降旨禁烟。谕令政务处详定章程。凡官员吸食鸦片。准其自行陈请。限期戒断。朝廷体恤臣工。应如何感块奋发。力祛沉痼。乃时逾半年。详加考察。内外大臣如睿亲王魁斌、庄亲王载功、都御史陆宝忠、副都御史陈名侃等、积习未除。情形显著。似此因循怠玩。即立予严惩。亦何足惜。姑念宣力有年。将所任差缺。照章先行派员署理。如能迅速戒断。仍准照旧供职。至京外各衙门大小文武官员。前经予限六个月。恐亦未能一律切实遵行。朝廷法外施仁。著自此次降旨之日始。再行展限三个月。一体戒除净尽。内外文武各大员。凡有嗜好者。仍迅即照章自行陈明。其余京外文武各官。仍著各部院堂官。各直省将军督抚。各旗营都统等。督饬属员。实力奉行。毋得悠忽自误。傥或始终怙过。或畏难中止。逾限未能戒断。即著按照定章。惩处不贷。毋谓宽典可屡邀也。现月　　

○又谕、松寿奏、特倢■＜曰融＞■＜石木＞文武不职各员一摺。福建泉州府知府严良勋、操守不谨。声名平常。候补知府丁惠钊、朋比招摇。蒙混取巧。张弧、狂妄任性。遇事蒙混。分省知府何思诚、居心贪诈。声名狼藉。德化县知县余鹤鸣、办案草率。不洽舆情。武平县知县程祖伊、识闇才短。操守平常。署福清县知县马良基、貌似有才。操守不谨。前署龙溪县知县候补通判左元成、舆论不孚。操守难信。署惠安县知县居镜生、办事竭蹶。贻误地方。试用知县卢承铭、遇事蒙混。操守难信。前署惠安县知县温士龚、不理民事。操守平常。候补知县陈家溎、罔恤民艰。遇事苛扰。陆藻章、办理茶税。诸多不实。捐升知县达明阿、遇事把持。声名狼藉。谢榗、卑鄙近利。办事无能。松溪县永和里县丞李斯盛、擅受滥押。古田水口县丞沈其麟、驭下不严。署建甯府教授蔡振坚、声名甚劣。永安县典史徐荣炎、玩视狱务。闽县闽安镇巡检孙德馨、年老才庸。瓯甯县典史周观澜、声名甚劣。南靖县典史邵志勋、不守官箴署惠安县典史姚丙煃、不知约束候补按司狱王震、居心险诈。永春州吏目黄锡章、年力就衰。候补盐大使罗凤池鄙琐贪婪。盐大使胡鸿年、损公益私。均著即行革职。同安县知县李泽春、两耳重听。难膺民社。著勒令休致。试用通判邱晋濂、才识粗疏。不谙治理。前署南靖县知县茅祖复、公事疏懈。兴学不力。著以县丞降补。另补知县卢元樟、庸懦无能。惟文理尚优。著以教职铨选。邵武县知县刘衍茂、才欠开展。措置未宜。著开缺另补。准补海坛协副将王书选居心巧滑。工于钻营。候补游击高淩霄、藉势招摇。声名甚劣。铜山营参将彭保清、办事任性。操守平常。补用游击余克俭、年貌不符。浙江台州协副将贺吉祥、贪庸衰迈。营务废弛。均著即行革职。现月　　

○又谕、冯煦奏、特倢■＜曰融＞■＜石木＞庸劣不职各员一摺。安徽前署安庆府知府改指江苏道员杨综清、外有能声。居心巧滑。候补知县何彬衡、心地模糊。兼有嗜好。南陵县知县马可林、颟顸任性。丁役擅权。贵池县知县钮福安、贪饮嗜利。驭下不严。署芜湖县本任庐江县知县谢维喈、罔利营私。几酿巨案。直隶州知州前署定远县知县严国栋、才足济贪。怨声载道。试用知县李文蕃藉差招摇。不知自爱。即用知县前代理怀远县知县马育麟、利心颇重。不洽舆情。补用知县张奎汉、疏于内行。声名平常。试用知县梁昌浚、办理警察。敷衍因循。任赞廷、见利忘义。颇工夤缘。道汝汉、品行卑鄙。惟利是趋。凤阳府教授张德霈、嗜好太深。把持学务。当涂县县丞赵金篆、公事颟顸。准补宿州州判王福铨、声名甚劣。各河巡检沈瑞图、浮躁喜事。裕溪巡检史文采、目不见物。青阳巡检周国琛、年老多病。盱眙县典史李必昌、久染烟癖。当涂县典史任春森、操守难信。凤阳府守备谢启才、聚赌干政。行同市井。金家寨外委孙体信、帷薄不修。有玷行伍。均著即行革职。署望江县本任怀远县知县于凤阁、性质迂疏。所至竭蹶。宿松县知县崔保龄、庸懦无能。兼有嗜好。盱眙县知县程仲昭、嗜好甚深。政事废弛。惟文理尚优。均著以教职归部铨选。池太同知志宽、人甚庸懦。权不己操。准补宿州知州张绅、识闇才庸。难胜繁剧。均著开缺另补。另片奏、候补道石镇、嗜好甚深。性尤贪纵。历充要差。政以贿成。志朴、行止不检。颇滋物议。试用道余适中、遇事偏执。罔恤民艰。候补道冯咏蘅、嗜好亦深。操守难信。均著即行革职。现月　　

○闽浙总督松寿奏、闽省公立游学豫备学堂。拟改为官立中等商业学堂。以广教育。请予立案。下部知之。摺包　　

○安徽巡抚冯煦奏、总理安徽铁路矿务李经羲、因病请开去差使。下部查核办理。摺包　　

○以劝募皖赈逾四十万。予开缺广西巡抚李经羲优叙。摺

包

　　

○癸巳。谕内阁、宪政编查馆奏、请派修订法律大员一摺。著派沈家本、俞廉三、英瑞、充修订法律大臣。倢■＜曰融＞■＜石木＞考各国成法。体察中国体教民情。会通倢

■＜曰融＞■＜石木＞酌。妥慎修订。奏明办理。现月　　

○谕军机大臣等、官膏专卖。自是禁烟扼要办法。惟须调查详晰。方有把握。所有洋药进口。土药出产。及行销数目。均应考求详确。著度支部遴派明干得力司员。逐项分别确切调查。此事期在速行。著予限六个月。至迟亦不得逾一年。务须依限查明。妥拟办法。请旨施行。现月　　

○又谕、国家山■＜木学＞入洋土两药税厘。为数甚钜。均关要需。现暨严行禁断。自应豫等的款。以资抵捕。前据度支部具奏、研究印花税办法。当经允准。惟烟害必宜速禁。抵款必宜速筹。著度支部详细调查东西各国成法。迅速研究。渐次推广。期于可行。限两个月内。条列办法章程。奏明办理。勿得稍涉延宕。寻奏、遵旨研究办法。并酌拟税则章程。从之。现月　　

○理藩部奏、本部扩充蒙古学。购地建盖房闲。依议行。

摺包

　　
</div>
    <div class="pagination">
<a href="清实录光绪朝实录_page1262.html">上一页</a><span>...</span><a href="清实录光绪朝实录_page1258.html">1258</a><a href="清实录光绪朝实录_page1259.html">1259</a><a href="清实录光绪朝实录_page1260.html">1260</a><a href="清实录光绪朝实录_page1261.html">1261</a><a href="清实录光绪朝实录_page1262.html">1262</a><span class="current-page">1263</span><a href="清实录光绪朝实录_page1264.html">1264</a><a href="清实录光绪朝实录_page1265.html">1265</a><a href="清实录光绪朝实录_page1266.html">1266</a><a href="清实录光绪朝实录_page1267.html">1267</a><a href="清实录光绪朝实录_page1268.html">1268</a><span>...</span><a href="清实录光绪朝实录_page1264.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
