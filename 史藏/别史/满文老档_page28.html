<!DOCTYPE html>
<html>
<head>
    <meta charset="UTF-8">
    <title>满文老档 - 第 28 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 28 页/共 213 页</h1>
    <div class="content">　　二十日，授李宗乾为千总。先是李宗乾上表曰：“大兵取沙岭时，辽河岸西宁堡守堡我李宗乾，急出城门，独自叩迎。”汗赐令箭一枝，并谕曰：“著尔归所驻之城，收尔属民而居之。”谕毕，李守堡归，将城外居民，收入城内以居。於辽河架桥时，又与爱塔一同架桥设浮桥。广宁出迎之官，皆陞授官职。张悟理架桥有功，曾赐备御之职。后得罪当死，仍因其架桥之功赦而养之。李守堡驻守辽河口，业己二年。去年六月，闻一屯人叛逃，李守堡连夜为追赶者指路，此事堆勤、王备御知悉，至令仍未蒙赐职。
　　二十三日，锡翰之子生员郭肇基，掌管广宁城门，前来迎汗以后，赐以汗所乘鞍马及一小旗，遣还。
　　是日，郎游击兄弟二人来降。驻镇安堡千总来降，赐印二枚还。
　　二十四日，白土厂刘参将来降，赐小旗一面遣还。又石河守堡来告其村被蒙古袭击，赐印一枚，遣还。
　　广宁城众官庶民，执伞举旗备轿，击鼓并吹喇叭、唢呐、箫，至一里外，跪迎谒见。汗於广宁城东山冈下马，命八旗大臣入城分拨居屋。汗於申时入城，驻跸都堂衙门。
　　管辖大黑山，小黑山等三堡之过堡来见，赐小旗二面遣之。
　　义州城人来请设地方官，汗遂遣孙游击前往。
　　镇安堡人来请设地方官，遂陞金游击为参将，遣往。
　　白土厂刘参将尽收其周围各屯，率先前来谒汗，遂陞其参将为副将，遣归白土厂地方。
陞游击石天柱为副将。
二十五日，右屯卫人来谒汗，并告曰：“游击、宁备皆逃，唯掌印官、捕盗官留守，所积粮草俱在。”遂赐敕书遣之。命掌印官为备御职，捕盗官为掌印，其来告之人为捕盗官。


　　　　①原转抄本签注：谨查旧清语及无圈点十二字头二书，均无jarokowan一词，故照抄之。
第三十四册　天命七年正月至二月
　　二十六日，汗谕众汉人曰：“我国维生之道，乃事之曲直，秉公听断。凡不受下人之财贿者，心术正直善良之人，酌情晋陞。凡庇护邪恶贪财之人，予以降职。诸凡案件，先交守堡、
备御。守堡、备御审讯后，交参将、游击。参将，游击审讯后，交都堂、总兵官。都堂、总兵官审讯后，告於八贝勒。小事则由八贝勒共同审理结案。大事则奏闻於汗。八王以下，守堡以上各官，不可独断，皆集於衙门，共同审理，若各就本衙门独自审理，贪财徇庇，妄加剖断，恐获罪於天。所谓众人听断，乃此也！”等语。
陞参将顾三泰额驸为副将。
取库贮之蟒缎、绸缎四千疋，於汗所居之衙门，分为八份，赏赐之。
陞乌讷格为副将。
第三牛录工匠茂海，违犯汗定之法，奸宿户下汉人之妇，按八旗裂尸八段，悬八门以示众。
　　右屯卫存米数目：老米四十二万一千一百三十石五斗二升，小米一万五千零二十石七斗一升。黑豆五万四千三百二十石一斗一升，高粱一万三千二百一十石五斗三升，共五十万三千六百八十一石七斗七升。
　　二十六日，致喀尔喀五部诸贝勒书曰：“尔等毁我两国天地之盟。如今，竟有非者固然为非，是者亦以为非之说，轻信此言，岂非幼稚乎？人若相互恭敬，争端自息。设欲修好，相互恭敬，则和好可成。无端起衅，和好岂能成乎？尔等以恶言相报，我亦曾欲以恶言相报之。然我以宽大为怀，岂能效恶起衅乎？故今遗此书。五部诸贝勒，尔等诚欲自省其咎，重修和好，则遣卫寨桑，巴杨阿二人来。自山海关以东皆薙髮归降我国。尔等明知又欲来侵，则听尔自便！盖背盟者必无善果，践盟者必无恶报也！”
　　汗谕镇武堡军士曰：“我大军行将西征，尔大国岂能不知？顺者生，逆者亡也！沙岭之人因不归降，遂破其城，尽杀其人。西来援兵则亦被全歼之。尔等已无所恃，即是败走，犹在山海关内，孰能给尔等田舍耶？与其受妻离子散之苦，何如薙髮速降之善哉！”
　　都堂谕外城曰：“凡地方之人，皆速薙髮归降。各城之人，薙髮归降以后，宜前来叩见汗。老年人，可不薙髮，年少者，皆令薙髮。差遣之人，供给肉饭，勿令饮酒。即是都堂所遣之人挟逼索财，亦勿给之。”
　　都堂谕城内众民曰：“尔等所获无主之财帛、人口、牲畜，以及店铺、库存之金银、闪缎、蟒缎、绸缎，布疋等物甚多。今望尔等将其拿出，自领一半，他半分给我被劳军士。”
　　二十七日，谕汉人曰：“河东辽东地方之人有渡河前来者，尔等各归各处。再河西广宁地方之人，有愿投亲戚者，准其往投。著将尔等所往人口数目，皆造册送交都堂，以便尔等所往之地方，计口授给田舍、粮米。”
恩格德尔额驸属下巴拜晋陞为备御。
熊乾自大凌河遣二人持书，令义州城之人遁入山海关。义州城游击执此二人来献。汗曰称：“伊弃主向我，执人来献有功。著陞游击为副将，赐鞍辔马一匹，再以银百两，分赐城内之人。”言毕遣之。
自喀尔喀杜楞贝勒处来男丁一百一十二人及妇孺二百八十五人；莽古勒台吉之子绰斯希布处，男丁二人、妇孺八人；自洪巴图鲁处来男丁十九人、妇孺二十三人；又巴林处之一百
口，未报男丁数目，由一舒楞额携之前来。又由洪巴图鲁处来之男丁一百，并无妇孺，皆收留之。蒙古人连次来归，供应粮草，无人主管之，可遣掌管粮草昔前来。
　　二十八日，诸申，汉人，蒙古众官员，自上至下按次赏赐者：栋鄂额驸，汤古贷阿哥、抚顺额驸、西乌里额驸、达尔汉侍卫、穆哈连及巴都里、杨古利等八人各赐驼一只，蟒缎、绸缎衣二十二件，红毡八块。索海、车尔格依及达尔汉额驸、乌尔古岱、戴木布、刚古里、喀克都里、和硕图、阿布泰舅、阿布图巴图鲁及乌讷格、图尔格依、阿山、令格里、阿泰、爱塔、哈哈纳、蒙噶图、顾三泰额驸等，各赐驼一只，蟒缎、绸缎衣十四件，红毡六块。参将各赐马一匹、蟒缎、绸缎衣共八件。游击各赐马一匹、蟒缎、绸缎衣七件，红毡四块。备御各赐银二两五钱，绸缎衣五件，红毡二块。巴牙喇旗长各赐缎一疋、银二两、红毡一块。千总各赐银二两，布衣二件。守堡各赐银一两也。
　　陞鄂本堆、拜虎、阿布图、古尔泰均为游击。
陞僧格塔布囊、苏赫巴克什为备御。
陞纳喀达、库尼雅克塔、哈玛虎为备御。
赐讷殷之托霍伦、阿努各蟒缎衣一件、毡一块。
　　二十九日，都堂谕曰：“镇静堡、镇安堡及尔等三堡之人，尔等妻孥所住房屋及一切物件，均未动用，应有尽有，俱已足矣。唯赏给自内地来归之蒙古人库存财帛、金银，商人之财物，无主之财物、牲畜，以及无夫之妻孥等项著尔等速查。於二月初五日送来者无罪，逾二月初五日以后，被人首告，必将治罪。”
　　汗登广宁城南门，沿城巡视毕，由西门下，乃回衙门。
　　三十日，致沙金、蒙噶图书曰：“著尔二人查集制造八旗贝勒凉帽甲衣之朝鲜匠人。每旗各设一人主管，多造凉帽。”
　　三十日，白土厂刘副将献汗驼一只、马四匹、牛四头、羊四只、毡四块。以柜及竖柜，依次赏给都堂、总兵官以下、备御以上各官。
　　大清堡游击郎实载来告：获首级六颗、马一匹、腰刀一把、帽三顶。三人受伤而亡，伤马五匹。一名曰王义德者身亡，一名曰尤金忠之千总及三人受伤。
　　十二日，致古木布台吉书曰：“地处遥远，，且途中盗匪甚多，不必送牲畜与尔女。我备鞍马十匹，载盔甲给之。若不愿结亲，务以质言相告。”
　　二月初一日，每牛录各出一人，自广宁前往辽东接众福晋。卯时，起兵向山海关，宿於十三山。是日，将熊乾所购之四千五百六十疋布，分给众军士，以做营帐。
　　初二日，自十三山启行，途中有大凌河备御一人、中军一人，把总二人来迎於十五里外谒汗。过大凌河城时，城内人设御座出城叩谒之。锦州备御来迎於小凌河谒汗。是日，至杏山
驻跸。
　　初三日，由杏山启行，至十五里外，乌尔古岱额驸之子额森德里阿哥坠马身亡。令每牛录派一人，由费扬古贝勒、岳托贝勒率领，将其尸体送往辽东，汗躬临哭送。军遂由此前行时有一逋逃自山海关来告曰：“熊乾、王都堂已将山海关外村堡居民及其妇孺皆迁入关内，其庐舍尽焚烧之。”汗还军，驻跸塔山。是日，著戴木布、阿山前去巡边，遇潜入边内之察哈尔蒙古人，杀其十五人，俘女二人，获牛二十头，携之以还。又布尔吉巡边，尽杀潜入边内之四十蒙古人。获马、牛、羊共七十而还。
　　命派广宁军士，至广宁以外设卡伦。该广宁卡伦之一百人，自广宁以内直至西宁堡，每二十里设一卡伦。於诸申人所设各卡伦之间，每一处设汉人四名，置炮四门。住卡伦之人编定班次，昼夜妥为巡察。驻西宁堡之人亦照此妥慎巡察之。
　　汗至塔山堡之日，白旗巴牙喇茂海率侦卒沿边巡察，见察哈尔恭图贝勒属下之人入境夺粮、俘男四十人、女二十一人，获马十九匹、牛一百四十三头、驴四头、山羊二十三只、驼
一只。初三日杀俘获之人三十人。
　　山海关外之人，尔皇帝昏庸，受天谴责，尔等若入山海关内定不供尔等衣食、田舍。若仍留山海关外至广宁一带，又岂能安居？必为蒙古所略也！蒙古人有何衣食？必将死於虱子咬！若往河东辽东地方，英明汗将为尔等备办衣食，田舍也！我以至公养人，故蒙天眷，尔等岂不知之？所有残留者，皆渡河前往辽东地方，归诚英明汗。锦州二卫驻於广宁。右屯卫迁往金州、复州。义州一卫迁往盖州，另一卫迁往威宁营。广宁一卫迁往奉集堡，另三卫迁往沈阳。已交付各该管官妥为安置。凡残留之人，速往所指地方，否则恐误农时也！前义州之人，不遵谕令，未从速移往所指地方，仅有富庶善良者迁往。其馀恶棍三千人，抗拒不从顺。大贝勒遂怒，尽杀之。凡各处之人，尔等若不从速迁往所指地方，亦照此诛戮也！
锦州二卫之人已迁广宁。著白土厂人率尔所响应之人，携犁移居广宁。今锦州之人正候尔等前来，以便分田。著清河之人，查尔所属之人及义州残留之人，并率之携犁迁居闾阳驿。著镇安堡所属地方之人，仍居原处。尔身任边务，沿边各台，仍照旧例，设人固守。另遣善育果树之人及僧人等，迁居广宁，以载种汗食用之果树。
第三十五册　天命七年二月
　　二月初四日，汗谕都堂曰：“汗往山海关处看得十三山至大凌河、小凌河、松山、杏山和塔山，皆被抢夺焚毁。至塔山时，有一骑马人、一步行者，先后自山海关逃来，并告称前屯卫、宁运卫皆被抢夺焚毁等语。汗遂由塔山还。所有九卫之人，悉令渡河迁往辽东地方。锦州二卫亦令迁往辽东。以西乌里额驸为主，并遣辽东旧游击二人，协同广宁新游击监办。令右屯卫迁往金州、复州。令义州一卫迁往盖州。以爱塔为主，并遣广宁旧游击二人，协同新游击监办。令义州另一卫迁往威宁营。令广宁一卫迁往奉集堡。此亦以西乌里额驸为主办理。再令三卫迁往沈阳，以抚顺额驸为主，遣广宁旧游击三人协同新游击监办。”
　　初四日，自塔山堡还，驻於锦州。是日，薙髮归顺我之汉人，叛投蒙古，又反来夺粮。阿敏贝勒率白旗巴牙喇往捕之，获牛十七头、驴十五头、马二匹、男丁四人。
　　察哈尔贝勒恭图属下之二百蒙古人，前来夺粮，锦州备御出兵击之，杀一百二十三人，生擒六人，获马十一匹、驼四只。
　　千总张达勋受箭伤一处。把总张国善受箭伤三处。此二官皆蒙其主将嘉许。戴松侯、赵凤慈二随侍，亦蒙主将嘉许。执纛者刘世清，亦受其主将嘉许。张友龙杀敌一人，尽获其弓和撒袋、腰刀，伤敌九人，获弓七张。把总广策新及萧庆云、罗有功、佟槐、马别陵、谢有和纪珠、张坤等八人，率先冲入敌阵。命其将所获之马十一匹，给予马匹倒毙之人，所获之驼四只，敬献於上，并往都堂处取银六百两。取来之后，升锦州郭备御为游击，并由该游击验赏该项银两。有职之人各升一级。
　　初四日，命总兵官巴都里率每旗五甲士，往收义州一带户口。
　　命副将阿布泰舅率甲兵四百，沿来途驱赶户口。
初四日，命都堂、大额驸率八旗每牛录十三甲兵，驱赶左屯卫路之户口。
初五日，大贝勒、豪格父贝勒自锦州率红二旗及正白一旗，往驻义州。阿敏贝勒率镶蓝一旗，往驻白土厂。汗率黄二旗、镶白一旗、正蓝一旗、驻锦州。
命锦州城之户口，於初五日起程，经查点有妇孺七千六百三十四人，男丁六千一百五十人，共一万三千七百八十四口。
二月初六日，汗谕栋鄂额驸曰：“当妥为晾晒右屯卫之粮谷，仓顶用席遮盖，簷际留有缝隙，以使粮谷通风。不得靡费粮谷，务尽心妥善管理之。左屯卫存粮五十万，乃我辽东地方之粮也。俟粮收竣，驻骑兵五百。再正蓝旗及二黄旗、镶白旗前来锦州。其馀之兵，各返该旗。二红旗、正白旗往义州。镶蓝旗往白土厂，由栋鄂额驸率之。二旗合派游击一员、备御一员，共游击四员、备御四员。
二月初六日，汗降尽曰：“命赴各处之军士，会集於各军驻地。镶蓝旗驻白土厂，正白和二红旗驻义州。二黄旗、正蓝旗、镶白旗驻锦州。各牛录驻辽东之男丁，核计为三份，一份驻扎，二份在辽东耕田。派精兵驻扎，独身壮丁，勿得差遣，令其驻扎，其田令牛录人兼耕。尔牛录额真不得庇护或差遣贪谄之人，若庇护差遣，则革其职。外出驻扎之军士，留其马匹，仅负甲徒步而往。每牛录派一章京率领前往，丈量田亩。往返差遣之人，不宜过少，令一百四五十人结队而行。差遣之人，骑乘良
马。抚顺额驸、西鸟里额驸、爱塔尔三人、各率本卫之人，前往指定地方，并携辽东旧员、广宁新兼之官，前往勘田、备办房屋、食粮。诸申每旗各派游击二人，每牛录各派千总一人，一同往勘田，并一同备办田舍，食粮事宜。尔等当身任其劳，勿得倦怠，勤於办理之。”
锦州官员，以无主之羊二百四十只、麅子一只献汗，命每牛录散给羊二只。
初五日，汗遣人至广宁，曰：“广宁之人等，已去者几多？留者几多？再者，齐家堡之人等，皆至广宁乎？著探明来告。”
　　喀未达尼率三旗，自锦州往击山峰，俘获八十人。
初六日，我侦卒登锦州城，见有五人，前来告之。汗曰：“我军不可妄出，俟其近城。令我军披甲，於城内静立以待。”时马勒图备御、阿钮备御、乌达海牛录一人，违令出城门以往。遂将其治罪，罚马勒图、阿钮於广宁所得赏银十五两、乌达海牛录之人，刺其耳鼻。
二月初七日，汗谕爱塔副将曰：“著尽数查出尔属海州、盖州、复州、金州四卫，善於操舟之人，以船运右屯卫之粮。爱塔尔勿得迟延，奋力运竟该右屯卫粮五十万。尔受劳苦，仅此一次，日后不复有矣。军欲渡河，正待运粮。速运完毕，则可归家，祭祀神主。著从速运完之。”
初七日，汗谕大额驸曰：“河岸之粮，勿得载运，设二十人，妥加守护。汗往义州，若有信息，遣人来告时，沿大凌河而上来义州可也。”
锦州之汉人，被蒙古人所获，复又逃归，疑而讯之。命其报父母之名，对曰：“我父名曹有实，五十七岁；母王氏，五十岁；妻王秀珠，十八岁；我名曹友奎，三十二岁；岳丈王马耳，六十二岁；岳母唐氏；弟曹玛色，二十二岁，子二岁。
汗於锦州歇息二日，至鄂陀堡驻跸，由彼赴广宁。
大贝勒、四贝勒往收义州户口，令义州城人迁移，其城人曰：“蒙古於边界屯兵二万，尔等先杀其兵，我即归降。”大贝勒怒，初六日辰时进攻，申时克其城，斩兵三千。
汗自锦州来，见安达尔齐堡，遣龙什遗书招降。龙什遂与应书生、准泰前往招服男丁七十二人、妇孺七十七人，获马十三匹、牛三头及驴十六头而还。朝鲜三总兵官率兵沿边而驻，因明人往告毛游击，诸申兵已进驻新城，故遣派其阿吉根莫尔根率华连通事等十二人，至新城察看。伊等返回时被我擒获解来。
再者，每日自蒙古有十家或二十家来归。
陈游击著尔率属下，分关厢之房屋驻扎。汗食用之果木当妥为交付园丁栽培护理之，以恐妄行焚毁。游击尔亲自率人分田，速遣农人耕种。妇孺勿遣，仍留住於城内。
初九日，镇安堡参将以马六匹、牛六头、羊十只、猪十口献汗。
阿巴泰阿哥、额尔德尼巴克什业已前往辽东。阿泰亲率人往迎自蒙古占尔布什台吉处来归之人户。
大额驸往收右屯卫城内男丁二千八百五十人，家口五千五百七十八人，马五百零九匹，牛六百四十五头，驴七百三十一头。自右屯卫城西收男丁一千六百八十七人，家口三千二百八十六人，马一百九十八匹，牛三百六十五头及驴六百五十五头。右屯卫所属男丁共四千五百三十七人，家口八千八百六十四人，马七百零七匹，牛一千零一头、驴一千三百八十有六头。
初六日卯时，率户众起行。又缮文具奏有无主之马、牛、驴一百一十二头，猪四百口，羊一百只，布一千八百八十疋。缎衣六十四件及驼二只。河岸之米一千堆，约五万石，城内
仓中老米六百五十石二斗，小米一百一十石，黑豆六百九十石五斗四升，粟一百八十石。
二月初九日，汗降书曰：“阿巴泰阿哥、都堂、侍卫阿哥、抚顺额驸、西鸟里额驸、爱塔，尔等勿因劳生倦，迁移户口诸事，尔等当亲率办理。凡有差役事宜，送文与尔，见文即行派遣。凡有事遣人往，亦住尔处。送文亦送至尔处。若超越尔等，擅行投宿，其人即为冒骗。其宰卖牲畜之腰子，仍照旧为尔取之，不得另罚银两。”
戌守广宁之大贝勒【原档残缺】阿哥，於二十日，阿敏贝勒【原档残缺】此间辛苦矣。汗与诸贝勒，亦在军中办理诸事，其劳益甚也！诸凡有差遣之事，勿遣似王游击、戴游击之人等，当差遣忠廉之游击。迁徙之户，可合居於所指地方之房舍，共同耕种农田。若不敷耕种，可往抚顺、清河、开原、铁岭、柴河法纳哈各地，各自沿边择地，合力耕种。若将锦州二卫和清河、白土厂之人遣往彼处，恐误农时，故令居住广宁。
大茂堡备御王来宾给前来之二百蒙古人以酒肉，并曰：“尔暂退之，若知尔在此，恐必以兵来攻。”该蒙古人即退。其后，该堡备御率男丁七十人来投汗。
硕托阿哥旗下所属牛录之一人，因盗骡，鞭责二十七，刺其耳鼻。
汤古岱阿哥旗下，尼隆阿牛录之一人，因盗诸申人之鞍辔，乱刺耳、鼻、面、腰等处而杀之。
第三十六册　天命七年二月
初十日，遣孟坦率八旗每牛录甲士一人，往收沿海遗留之户。又令每牛录各制一梯。
二月初十日，都堂书谕镇安堡参将曰称：“著尔率兵往蒙古边界驻守，有白土厂、清河、石河之人移户口来者，令携豕鸡等诸物，一并迁往指定处所。俟迁移毕，尔仍归原处。当严
谕同往军士，不得宰杀或抢掠豕鸡等诸物。”
上天眷我，以山海关以外之地畀我。边外之蒙古，若越入边内，我亦以出边外报之，则我两国结怨矣。若愿怀善心行善道，各归原游牧之地，则我两国可无事也！
初十日，汗赐白衣巴牙喇人毡各一块。
初八日，额尔德尼巴克什、达海招抚齐家堡，收人四百，获马、牛七十，驴四十以还。
移白土厂二万户口，居於广宁。
汗曰：“奥德，不宜给尔爵职，似此已获之地，当进取之。”奥德遂进取蟒缎四疋、缎四疋、皮襖一件、马一匹。
移魏家岭、双台二堡一万五千人口居於广宁。
将所收闲散之户，赐与都堂、总兵官男丁各三十五人，赐与副将男丁各三十人。
初十日，送朝鲜阿吉根莫尔根、华连通事二人至广宁。汗命达海、图沙、龙什问其来意遂阿吉根莫尔根答曰：“我王遣我等前来探察是否攻取广宁、山海关。若已攻取广宁、山海关，则我等即相和好。”又问之曰：“何不执献毛游击？”答曰：“明人父也，我等子也，父家之人，子岂敢执献乎？”遂命羁留阿吉根莫尔根。
二月初十日，汗升格根为备御之职，赐缎四疋、银二两五钱。
二月十一日，都堂书谕石副将、刘副将、陈游击曰：“免诸申人镇守南关城门，著尔遣属下人镇守，严查奸宄悖乱之人出入。凡编户之人及取粮畜昔，举一人为主编夥而取之。”
</div>
    <div class="pagination">
<a href="满文老档_page27.html">上一页</a><span>...</span><a href="满文老档_page23.html">23</a><a href="满文老档_page24.html">24</a><a href="满文老档_page25.html">25</a><a href="满文老档_page26.html">26</a><a href="满文老档_page27.html">27</a><span class="current-page">28</span><a href="满文老档_page29.html">29</a><a href="满文老档_page30.html">30</a><a href="满文老档_page31.html">31</a><a href="满文老档_page32.html">32</a><a href="满文老档_page33.html">33</a><span>...</span><a href="满文老档_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
