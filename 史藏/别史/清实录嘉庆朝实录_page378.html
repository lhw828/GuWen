<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 378 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 378 页/共 523 页
  </h1>
  <div class="content">
   ○旌表守正捐躯甘肃灵州民敦进库妻李氏。　　

○甲寅。命户部尚书托津、驰往河南军营。查办理件。　　

○命户部右侍郎桂芳、在军机大臣上学习行走。以礼部尚书成宁、署户部尚书。　　

○以镶白旗汉军都统和世泰、为总管内务府大臣。以福建汀漳龙道海庆、为安徽按察使。　　

○给直隶开、长垣、东明、三州县、被贼难民两月口粮。并避难客民回籍路费。　　

○乙卯。谕内阁、方受畴奏、请将新授开归陈许道岳龄安、与浙江杭嘉湖道李坦对调等语。向来各直省遇有奏调之缺。祇准在本省酌调。或总督于兼辖省分拣员对调。尚属可行。今李坦系浙江道员。方受畴以河南巡抚请由隔省对调。若各省皆纷纷效尤。成何政体。岳龄安现已赴任。如于开归陈许道一缺。不甚相宜。该抚或于本省道员中酌量奏调。若岳龄安并难胜道员之任。即奏明送部引见。其开归陈许道一缺、请上□日另行＜闲＞放。方受畴所奏不准行。并著传上□日申饬。　　

○谕军机大臣等、东省贼匪。经同兴督兵巢□刀办。悉数歼除。地方宁谧。办理俱妥。惟闻东省因年岁歉收。兼曹贼匪焚掠。灾民逃避四出。现闻本境安静。有由河南江南直隶转回者。沿途甚多。该民人等荡析离居。情殊可悯。著同兴饬知地方官、认真抚恤。务使糊口有资。不致转徙失所。事定后各归本业。用副朕轸恤灾民至意。　　

○赈河南鲁山县、被旱灾民。给洛阳、巩、登封、偃师、光、五州县、灾民一月口粮。缓徵林涉、河内、济源、孟、武陟、温、光山、新安、渑池、上蔡、舞阳、西平、郾城、閺乡、淮宁、西华、商水、项城、沈邱、二十州县、新旧额赋。　　

○给安徽亳、蒙城、怀远、宿、凤阳、五州县、被水灾民一月口粮。　　

○丙辰御制训移居盛京诸宗室曰。于铄大清。龙兴东海肇基盛京世祖入关敉乱。定鼎京师。诸王贝勒贝子公及众宗室除奉祀留都者。攀龙附凤。随至北京。屏藩辅翼。云集景从。至于今一百七十余年矣天潢蕃衍。日月引长。仰惟皇考锡类推恩。沦肌浃髓。亲亲渥泽。不可殚述。朕祗承庭训。首重展亲。教养多方。终难遍及也。我八旗子弟。生龄益繁。亿万黎民。辐辏京邑。物产昂贵。此必然之势也。设官分职。经费有常。岂能岁增禄糈乎。亦未能尽用宗室。置满洲蒙古汉臣于闲地。非善政也。封建直省。其失具在前史。更不必论矣。宵旰殷怀。迄无良策。敬读我皇考盛京赋启佑予衷以祖宗之心为心。思惇本睦族之道。莫若移居故土习我旧俗。返朴还淳。去奢从俭。诚良法也。人情狃于闲逸。同乎流俗。渐染之日深也。可与乐成惮于谋始。巧宦之长技也。宗室中之明理晓事者必知感鞠谋绥众之深恩。而一二不肖者。遂讹传为窜逐流放之重罚。是不但不知予求旧之心。亦非乃祖乃父之克家良嗣矣。朕志先定。询谋佥同。乃命将军和宁、工部侍郎富俊、于盛京小东门外、择地建房。文学武庙衙署戍楼咸备。总计八十区。周以垣墉。聚族而居。肄武习文。各恭尔事。以待器成。出为庙廊良佐。所得不亦多乎。宗室顶戴考慈自幼即有养赡。今移居故国。尽可自备路费。然长途千五百里之遥。惟恐力有不逮。特命官雇大车。各付官价。宗室共七十户。皆诸王遴选安分朴实深可造就之人也。逐日给盘费先期备行装。下及仆役。皆畀以金。共用帑项万有一千有奇。择吉季秋上旬中旬。分三队起程。言归故乡。欣然就道。其欢乐之情。自应出于至诚所格。况每起＜闲＞大臣照料。关内直隶关外盛京。各派文武官吏沿途护送。亦可谓殚思竭虑惠我宗人矣。乃有出乎意想之外竟倡为发遣之说。煽惑人心。不可不阐明其理也。夫犯罪之人。徒流军遣。律有明条。必申明所犯何罪。所配何省。从未有发遣至本省之军犯。军流道里表具载其详。内地则发往新疆。新疆则发往烟瘴。远离故土。投诸四裔。遇有庆典。始赦还乡。我大清百有七十余年之律例。天下皆知。宗室转不知耶。今以衣锦还乡之乐事。转谓斥放迁徙之虐政。稍有人心者。何忍出此言哉。试问犯罪发遣之人。岂有有受此重赏者乎。不辨自明矣。愿我宗人。还我故国安常处顺。念昔先人。武备宜勤。家语须熟。行有余力。学于古训。此日为家之贤子弟。他年作国之好大臣。拭目以俟。可不勉乎。自此次移居著有成宪。闲十余年踵行一度。我朝本支百世。蕃衍炽昌。留都北京。王气连属。上慰列圣在天之灵。普锡宗室无疆之福。诚尽美尽善之政也。尔众永思予训。尚慎旃哉。　　

○谕内阁、首逆林清业已伏法。其恶党亦次第捕诛。但节次研讯犯供。尚有祝显即祝现、刘成祥、董伯旺、刘第五各犯。皆系同谋潜入禁门逞凶滋事、情罪尤重者。屡饬查拏。尚未就获。该逆犯或改易姓名。潜匿近地。亦未可知。都城王公满汉文武大臣官员等、第宅众多。厮役实繁有徒。昨已降上□日谕令王公大臣官员等、各自留心辨察。如有踪迹诡异者。即擒拏到官。以便究治。此不但为国除害。并可自保身家。该王公大臣官员等、慎勿心怀疑惧。畏涉干累。或查有可疑之人。私行驱逐。即为了事。背国负恩。有辜朕意。至内城外城以及城外关厢等处各庵观寺院铺户人等、并著顺天府、五城、迅速编查保甲。步军统领等实力稽查。毋再因循疲玩。至干重咎。　　

○又谕、此次直隶河南山东交界地方。逆贼滋事。扰害良民。经朕特派钦差大臣督率巴图鲁侍卫、会同三省督抚、并各路提镇等、调集满汉劲兵。克期进巢□刀。嗣又由京挑派健锐火器二营官兵一千名分起进发。皆系＜闲＞练之师。一可当百。近日又复饬调吉林黑龙江马队官兵二千名尤为骁勇轶伦。即日星驰云集。谅此么么小丑。不难一鼓荡平。惟是＜闲＞将调兵。原期除莠安良。俾闾阎早臻宁谧。谋反逆贼。一名勿令幸免良民断不可波累受害。恐愚民不知原委。闻大兵过境。相率惊疑。或奸徒播造谣言煽惑众听。以为兵过之处。不分良莠。多肆诛夷。致群相骇怖。纷纷避徙。或至老弱颠连转于沟壑。贼匪又从而裹胁。且逞其诡谋。于抗拒官兵之时。将被胁之人驱令在前。先罹锋镝。使吾民既死于贼。又死于兵。朕辗转思之。深为不忍。前已降上□日严谕领兵大员等、申明纪律。凡大兵所至。于闾阎秋毫无犯。沿途官给饭食。自骑营马。一丝一粟。不以累民。如官兵侵扰良民。小则插箭游营。大则军法从事。其领兵官员、如纵兵殃民。查出从重治罪。并申谕将帅临阵专戮贼匪。毋许滥杀一人。其有被胁在先、弃械投诚者。概免诛戮。以广仁恩。著直隶总督、山东河南巡抚、即将此上□日迅速誊黄、广行晓谕。俾小民等感知王师所至。原以为民除害。保赤卫良。远迩同心。共望早靖邪氛。各安生业。永享太平。再首逆林清在京拏获。业已寸磔。传首三省示众。尚有李文成、徐安帼、牛亮臣、冯克善、王进道五犯。皆系贼营渠恶。罪孽滔天。又有祝显即祝现、刘成祥、董伯旺、刘第五四犯。皆林清同谋逆党。情罪尤重。必须按名捕获。明正典刑。兹特明颁赏格。如各处文武官弁、有能擒获者。立加超擢。兵民人等擒获者。赏给官职。并给予重赏。其各处庵观寺院僧道等、有能擒获者。亦必优加赏赉。其赏格即照平定三省邪匪时、拏获王三槐徐添德之例。此内李文成一犯。现在滑县城外李家庄聚众伏匿。如贼党内有能将该逆缚献者。不但赦其已往之罪。亦必一律加赏。傥有人获贼献官、而官弁冒功夺犯。将获贼之人姓名隐匿。准本人据实首告。立将冒功夺犯之人治罪。本人仍照格升赏或将获犯之人戕害灭口。一经查出。立寘重典。仍将获犯之人家属、厚加赏恤。其或窝藏重犯匿不报官。则其人即系叛逆。罪在不赦。全家悉行诛戮。以儆凶顽。著各该督抚将此上□日广张示谕。无论通衢僻壤。咸使闻知。俾人人愤切同仇。速歼巨憝。以彰国宪。　　

○又谕、吏兵二部具奏、酌议失察邪教处分各摺。直省地方。遇有奸民倡立邪教。惑众敛钱。甚至酿成叛逆重案。该管文武各官、如能先事觉察、及早查拏破案。自应宽其既往。以劝缉捕而杜讳饰。即如此次直隶山东河南三省。均有奸民纠众滋事。该管督抚温承惠、同兴、长龄、及所属府县。均未治罪。此内如同兴能先事查拏。究出首犯林清姓名住址。又能将山东滋事贼匪迅速翦除。是以叠加恩赉。优予甄叙。至温承惠因所属地方、有逆首林清、突犯禁门。为从来未有之事。又复巢□刀办迟延。是以明示惩处。赏罚各有权衡。非一律科以失察之咎也。朕详阅吏兵二部所议。如该管文武各官于邪教叛案。能先行访闻。将案犯迅速缉获。无论时之久暂。不特免其处分。亦无庸照兵部所议送部引见。该督抚奏闻时。朕必立沛恩施。优加奖擢。或因匪党众多。职微力不能办。立时密报上司、及咨会邻境查拏破案者。著准其功过相抵。不必照本例减等议处。傥明知故纵。始终掩匿不报。事发从重治罪。若属员详报而该上司隐饰不办者。则将该上司黜革治罪。详报之员概免议处。其在任毫无觉察。经后任官举发者。将前任官俱照原例降革。如此明定章程。嗣后该管文武各官、当晓然于失察过轻。讳匿罪重。认真缉捕。毫无瞻顾。庶奸匪不能潜匿。吏治民风。可期日臻整书。　　

○以太仆寺少卿梁上国、为太仆寺卿。仍留广西学政任。　　

○缓徵山东馆陶、冠、清平、峄、阳谷、嘉祥、莘、七县、被旱被贼灾民新旧额赋漕粮。及惠民、青城、商河、济宁、四州县、旧欠额赋。　　

○缓徵陕西潼关、莘、华阴、大荔、渭南、五厅州县、水灾新旧额赋有差。并榆林、神木、府谷、葭、怀远、米脂、六州县、霜灾旧欠额赋。及仓粮耔种。　　

○以山东历城、章邱、齐河、齐东、济阳、禹城、长清、平原、德、陵、惠民、青城、阳信、乐陵、商河、滨、蒲台、东平、东阿、寿张、汶上、聊城、高唐、临清、夏津、二十五州县、麦收歉薄。改徵粟米。　　

○丁巳。谕内阁、嗣后宫内圆明园值御门典礼。内阁学士宣本、大学士承上□日时。御前大臣及御前侍卫、俱无庸退下。著为令。　　

○谕军机大臣等、前因那彦成在卫辉迁延不进。特派托津驰往督办。昨那彦成报称、在道口附近毙贼一千余名。本日复据称、屯聚道口之贼、倾巢出掠、官兵分头截击、歼获甚多。那彦成接奉屡次严上□日。颇知畏惧。尚有立功自赎之意。现在连获胜仗。计算道口贼匪所賸无多。巢□刀净后即可围攻滑县。惟本日据章煦奏称、长垣东明等处贼匪、复又四出焚掠、贼势甚为猖獗。马瑜带兵往巢□刀。恐不得力。托津著先驰至马瑜军营。认真督办。　　

○钦差大臣直隶总督那彦成奏、截巢□刀道口贼匪得胜、并接奉密谕战惧悔艾等情。得上□日、汝若能成大功。朕若仍治汝罪。朕何以仰对天祖。汝能知悔惧奋勉。自当大施渥泽。勉之。　　

○予紫禁城内拒贼伤亡头等侍卫那伦、护军校得玉、四德、供事倪大铨、苏涛、戴杰、祭葬世职。兵丁乌勒兴阿等十八名、赏恤如阵亡例。　　

○戊午。谕内阁、叶绍楏奏、详陈直省保甲事宜、并将伊父原任布政使叶佩荪、从前酌定规条、缮录进呈。朕详加披阅。其规条颇为＜闲＞要易行编查保甲一事。直省各州县、果能经理得宜。则士民之良莠。习俗之淳浇。无不周知。由一邑而一郡。由一郡而一省。上下稽查。了如指掌。纵有奸慝。何所容匿。无如地方官不实力奉行。以安民之良法。转为滋累之繁文。由于科条不能画一。遂相率畏难。藉口于格碍难行。著将叶绍楏备进刊本、发给直省督抚各一册。令该督抚翻刻刷印。通饬所属各州县一体仿照办理。使令不繁苛。而除莠安良。闾阎可永臻宁谧。若视为具文。因循怠玩。仍废置不办。惟该督抚是问。以违上□日论。恐不能当此重咎也。言出法随。凛记毋忽。　　

○己未。上御懋勤殿。勾到奉天、浙江、陕甘、情实罪犯。停决奉天斩犯三人。绞犯九人。浙江斩犯四人。绞犯五人。陕甘斩犯三人。绞犯二人。余一百三十一人予勾。　　

○谕内阁、本年九十五日、在苍震门该班之章京兵丁等、覆加研讯。是日午刻实止护军关隆一人在门坐班。其余官兵人等、因向有饭牌之例。多轮流出外。买取食物。紫禁城内各门该班官兵。理宜常川全数直班。方足以严宿卫。若轮替出外。必致迁延旷误。其一日两餐应如何量为调剂。著前锋统领、护军统领、妥议章程具奏。寻奏、请交内务府大臣议奏。从之。　　

○又谕、前因正黄旗汉军兵丁曹幅昌、从习邪教与知逆谋。该管都统等、均有失察之咎。降上□日将禄康、裕瑞、革去都统副都统。仍加恩赏给宗室四品顶带。禄康以宗人府副理事官用。裕瑞以宗人府笔帖式用。兹据讯明曹幅昌之父曹纶、听从林清入教。经刘四等告知逆谋。允为收众接应。曹纶身为都司。以四品职官习教从逆。实属猪狗不如。罪大恶极。该管都统副都统漫无觉察。其咎尤重。禄康、裕瑞、著革去宗室四品顶带。副理事官笔帖式。即日俱发往盛京。派令管束移居宗室各户。即在小东门外新建公所居住。永不叙用。即在小东门外之参领副参领佐领骁骑校等、不必交兵部议处。著即拏交刑部治罪。　　

○又谕、巡视五城御史嵩安等奏、公同办理编查保甲一摺。都城为搢绅萃集之区。编查保甲。自应视外省城乡略为变通。所有五城地方、王公及大小文武官员第宅。著遵照前上□日、令该本家自行严查。其余军民商贾吏役人等、以及庵观寺院。均令一体编次。添设门牌。注明人品数目。责令互相稽察。客民投住铺店寺庙者。令该屋主询明来历。填注循环号簿。送官查验。傥有隐饰。另经发觉。从重治罪。至外城地方开设戏园。本无例禁。但演唱淫词艳曲、及好勇斗很戏剧。于人心风俗。大有关系。著该御史等、严行查禁。以端习尚。并著出示晓谕居民人等如有家存奸盗邪淫小说、及违碍经卷。或自行烧毁。或呈缴到官。巡城御史衙门汇送军机处、验明查销。　　

○庚申。谕内阁、京师编查保甲一事。节次降上□日、饬谕顺天府、五城、实力办理。并令步军统领衙门认真稽查。现在各该衙门、均已恪遵妥办。惟是奸宄溷迹、往来无定。承办各衙门。不可谓保甲既编。即可无事缉捕。徒整肃于一时。又复懈弛于后。著再通饬步军统领、顺天府、五城、各衙门。仍督饬番役人等、随时踹访。无论茶坊酒肆、以及庵观寺院。遇有三五成群、形踪诡异者。即详加盘诘。无任奸徒漏网。并著广张告示通行晓谕。以此次逆贼林清、敢于光天化日之下。肆行叛逆。神人共愤。覆载不容。其党恶匪徒。断不能任其一名幸逃显戮。除恶务尽。法在必伸。至林清当日曾藉白洋教为名。传徒惑众。后又勾引红阳教之人、一同谋反、此时办理逆案。所诛者全系谋反之人。月来刑部审讯问拟凌迟锉尸枭示者。已不下百数十名。其指名缉拏者。亦系获犯内供出同谋从逆之人。至于寻常习教者。不过乡愚无知。一时被其诱惑。闲有拏送到官。按律问拟。罪止发遣充徒。太监内习教者。亦均照例拟遣。并未滥戮一人。此众所共见共闻者。凡缉捕官役、以及军民人等。当知严拏案犯。重在谋逆。不重在习教。如林清同谋逆党、尚有潜匿附近者。有人能擒捕、或首告到官。一经审实。官弁立加升擢。民人优加赏赉。即向来习教之人、如能将逆犯呈首到官。不但准予免罪。亦与平民一体恩赏。至习教之家。多藏有经卷图像。愚民罔知礼义。其意不过妄希求福。不知邪说异端。致祸之媒。林清系传教为首之人。供奉经像有年。现在身死族灭。室家灰烬。其不祥孰甚。若仍不翻然改悔。终受大害。百姓等何苦以清白之家。留此凶秽之物。求福乃转以速祸。其有翻然改悟者。著将经卷图像。自行首送到官。当堂销毁。具结永不习教。该衙门即将其姓名住址存记册档。免其治罪。列为良民。以后再有吏役邻里、藉词讹索告讦者。先治告者之罪。若阳为自首。尚私相传习。查实将本人加倍治罪。此等习教愚民。既已延及近畿。外省亦随在多有。并著通谕各直省一体出示晓谕。悉令将经卷图像呈缴。照自首免罪之例。咸与维新。经朕此番实心苦口饬谕之后。百姓具有天良。当开悟迷惑。恪守王章。勉副朕爱育赤子、化民移俗、除莠安良之至意。　　

○又谕、绵亿等奏、请八旗汉军操演鸟枪。专用上队马甲共二千四百名。按二十二次操演。所领铅弹。每名各散给三十个按次演放。操演火器。原期施放熟练。方能中的。著即照所议行。再御枪处官兵、技艺向俱精熟。嗣后八旗汉军、每届操演之期。著每旗咨取御枪处一人前往教演。如有施放不能合格者。令其随时指拨。俾一律精纯。悉成劲旅。本年仍即按期操演。　　

○又谕、八旗汉军都统绵亿等奏、请酌定稽查屯居汉军旗人一摺。八旗汉军在屯居住者。散处于直隶各州县。距京较远。该管佐领等、例不准离城远出。势难查察。而该州县官、又以汉军等身系旗人。向不归其管辖。遂致此项旗人。任其作奸犯科。毫无约束。不可不更定章程。以专责成。著直隶总督、通饬该州县。嗣后屯居汉军旗人、一切户婚田土事件。俱归所隶州县一体管理。若仍前诿卸。遇有失察之案。该州县官一例参处。并著八旗汉军都统等、传知所属屯居旗人。嗣后均安静守法。听该管州县官约束。设有抗违。从重治罪。现在直隶省编查保甲。即令将屯居汉军、与民人一体编查。　　

○以候补总兵官徐锟、为直隶正定镇总兵官。　　

○辛酉。谕内阁、乔远瑛奏、请宣扬教化、以正人心、以厚风俗一摺。内恭录乾隆二年七月内、皇考高宗纯皇帝训饬州县官、勤察民生、宣布教化谕上□日一道。仰见睿谟广运。迪富教之本原。课循良之实效。官常利敝□大民生休戚。烛照靡遗。朕此时整饬吏治。化导民风。剀切晓谕。亦总不出圣训范围之外。惟各直省颁行既久。渐或视为具文。著各督抚等、将原奉圣谕刊发所属各州县。俾各恭绎德音。勤思职守。务教养之实政。联官民为一体。毋以簿书塞责。毋以侈费累民。旌善惩奸。奖勤警惰。庶几训俗型方。闾阎风尚日淳。邪慝不作。渐收经正民兴之效。其每月朔望、宣讲圣谕广训。并责成师儒认真开导。实力奉行。潜移默化。日计不足。月计有余。朕实厚望焉。　　

○又谕、章煦奏、筹办团练乡勇、请将口粮及制造号衣器械等费、俱官为支给、事竣报销一摺。绅士耆民等、各自团练义勇。保卫乡闾。即古者寓兵于农之意。若支给口粮、制备号衣器械、悉由官为办理。无论国家经费有常。从无此例。且人数聚散无时。亦复何所稽考。此必系承办军需劣员、倡为此议。豫为冒销地步。章煦受其怂恿。妄行陈奏。章煦著交部议处。先传上□日严行申饬。　　

○又谕、国家设立科道。职司言路。原期发奸摘伏。俾大案得早破露。以匡国宪而弼王章。乃近来科道风气。惟知摭拾浮词。更改一二例文。藉以见长干进。或竟受人嘱托。毛举细故。博取直名。而于大奸大恶。转毫无举发。即如逆首林清一案。讯究该逆等供称、自嘉庆十一年闲、即有荣华会名目。至谋为不轨。则始自十六年夏闲。该逆等潜伏近畿。传教谋逆。经年累月。勾结多人。其踪迹亦不甚秘密。乃科道等一无见闻。竟同聋瞆。实属有乖职守。本应悉予降革。姑念人数众多。从宽免议。俱著传上□日严行申饬。惟此案谋逆重犯、俱系直隶附近州县之人。并有汉军旗人曹纶父子、与知逆谋。所有科道中汉军及籍隶直隶各员、失察之咎尤重。著都察院查明各该员在任年月。咨交吏部议处以示惩儆。　　

○又谕、前经降上□日、令贡楚克扎布等、于察哈尔牧厂内、挑选膘壮马二千匹。径解直隶。豫备吉林黑龙江官兵乘骑。再挑马二千匹来京。豫备该官兵等更换。本日据章煦奏、解交直隶马二千匹内。该督率同刘荣庆挑退唐小难供乘骑者二百余匹。又据兵部奏、吉林头起官兵五百名应换马匹。据该领队副都统色尔衮呈请、仍将本处乘来马匹骑往、其察哈尔牧厂马匹、不愿更换等语。此次所调察哈尔马匹。系豫备出征官兵乘骑之用。贡楚克扎布等、并不认真挑选。以驽马充数。实属玩泄。本日复据太仆寺奏、自嘉庆十一年至十七年三次均齐。较八年以前原交马数。亏缺至一万一千二百八十八匹。牧厂孳生马匹。原应岁有赢余。以备调拨。乃自八年以后。经三次均齐。每次均有亏缺。此次缺少尤多。贡楚克扎布、来灵、俱著交部严加议处。其来灵前于正黄旗汉军副都统任内、失察曹纶父子逆谋之案。竟无庸再议。即著来京候上□日。此次来京备换马匹。吉林头起官兵。既不愿更换。暂留备续到官兵挑换之用。其豫备黑龙江官兵更换马一千匹。著将疲驽者挑出五百匹。迅速截回。以省糜费。所有由京及直隶驳回马匹一应往返费用。俱不准开销。著贡楚克扎布、来灵、分赔示罚。并著贡楚克扎布、会同新任副都统福珠隆阿、查明此次派办马匹各官员、及嘉庆八年以后太仆寺左右两翼牧厂官员、分别查明。开送职名。交部严加议处。寻议上。得上□日、贡楚克扎布、著降为二品顶带。仍带革职留任。来灵、著革职。　　

○谕军机大臣等、前此山东曹州贼匪滋扰。直隶派兵前往边界驻扎弹压。兹闻故城居民、有纷纷迁徙德州之事。如将弁徇纵兵丁、扰累居民。以致畏避迁徙。亟当严行查办。将约束不严之将弁、严参示惩。并一面晓谕居民。毋怀疑惧。以安民心。或附近另有匪徒播煽。摇惑人心。即严密查拏。无稍疏漏。致令别滋事端。将此传谕同兴知之。　　

○调正白旗满洲副都统福珠隆阿、为察哈尔副都统。镶白旗汉军副都统成秀、为正白旗满洲副都统。以伊犁领队大臣博启图、为镶白旗汉军副都统。　　

○河南河北镇总兵官色克通阿年老。命来京。以服阕总兵官杨芳、为河北镇总兵官。　　

○壬戌。上御懋勤殿。勾到江西、安徽、湖广、情实罪犯。停决江西斩犯十二人。绞犯六人。安徽斩犯八人。绞犯五人。湖广斩犯十七人。绞犯二十五人。余一百十八人予勾。　　

○兵部议奏、兵部尚书福庆等前任都统、失察曹纶谋逆、请照例革职。得上□日、福庆在正黄旗汉军都统任内、失察曹纶与林清商同谋逆。计两年零一个月。比禄康失察月日较久。但禄康系由大学士获咎降调后。弃瑕录用之人。且曾任步军统领。漫无觉察。是以降上□日革职。仍发往盛京。福庆此次留京办事。遇九月十五日之事。毫无展布。朕回京召见数次。辞色之闲。不知愧愤。实属无能无用。著革职。姑念未任步军统领。非弃录用之人。暂勉发遣。德麟在副都统任内。失察六个月。本应将职任世职一并革去。惟念伊父福康安、从前屡建军功。懋著劳绩。仰蒙皇考高宗纯皇帝锡封贝勒。身后追封郡王。德麟承袭贝勒。前因天坛大祀。派令视牲旷误。降为贝子。此次再将伊贝子革去。则福康安旧勋。几至泯没。且福康安又无次子可以改袭。朕仰体皇考恩遇福康安之心。保全勋臣之爵。仍留德麟贝子其散秩大臣、并所管火器营事务、全行革退。赏给三等侍卫、在大门上行走。仍罚贝子俸十年。拴住在副都统任内、失察六个月。著革去总兵。赏给骁骑校。回旗当差。　　

○以都察院左都御史明亮、署兵部尚书。　　

○以宗人府左宗人晋隆、为内大臣。　　

○调镶蓝旗汉军都统成宁、为镶红旗满洲都统。正白旗蒙古都统崇禄、为镶蓝旗汉军都统。以左翼前锋统领鄂勒哲依图、为正白旗蒙古都统。　　

○癸亥。上诣奉先殿寿皇殿行礼。　　

○赏三等侍卫景行二等侍卫。为叶尔羌帮办大臣。　　

○是月。山东巡抚同兴奏、副都统苏尔慎、护军参领福英阿、色尔果善、蓝翎侍卫吉勒章阿、蓝翎长扎玉善、业已到营。得上□日、此数人皆可一人当百。而苏尔慎更为出众。但必须好马乘骑。断不可令其步战。保护爱惜用之。　　

○两广总督蒋攸铦奏、酿成乱逆。面循怠玩。咎在州县。而表率无方。督抚藩臬道府之责尤重。目前急务。莫先于察吏。批、最要。又奏、欲振相沿之聋瞆。当用破格之劝惩。道府州县贪酷不法。固应参办。其有平庸无能才不称职者。亦应随时勒休改用。不必俟计典之年。始行核办。其实有才守兼优者。亦即据实密奏。逾格奖励。得上□日、已通谕直省矣。此系非常大变。总由因循而成。朕力除此敝□大。必期振作。知人安民。洵至言也。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百七十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修
  </div>
  <div class="pagination">
   <a href="清实录嘉庆朝实录_page377.html">
    上一页
   </a>
   <span>
    ...
   </span>
   <a href="清实录嘉庆朝实录_page373.html">
    373
   </a>
   <a href="清实录嘉庆朝实录_page374.html">
    374
   </a>
   <a href="清实录嘉庆朝实录_page375.html">
    375
   </a>
   <a href="清实录嘉庆朝实录_page376.html">
    376
   </a>
   <a href="清实录嘉庆朝实录_page377.html">
    377
   </a>
   <span class="current-page">
    378
   </span>
   <a href="清实录嘉庆朝实录_page379.html">
    379
   </a>
   <a href="清实录嘉庆朝实录_page380.html">
    380
   </a>
   <a href="清实录嘉庆朝实录_page381.html">
    381
   </a>
   <a href="清实录嘉庆朝实录_page382.html">
    382
   </a>
   <a href="清实录嘉庆朝实录_page383.html">
    383
   </a>
   <span>
    ...
   </span>
   <a href="清实录嘉庆朝实录_page379.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
