<!DOCTYPE html>
<html>
 <head>
  <meta charset="utf-8"/>
  <title>
   通志 - 第 117 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 117 页/共 155 页
  </h1>
  <div class="content">
   通志卷一百二十五
&lt;史部,别史类,通志&gt;
　　钦定四库全书
　　通志卷一百二十六
　　宋　右　廸　功　郎　郑　樵　渔　仲　撰
　　列传第三十九
　　晋
　　刘　陶侃【兄子臻臻弟舆】温峤　郗鉴【子愔　愔子超愔弟昙　昙子恢　鉴叔父隆】顾荣　纪瞻　贺循【杨方】薛兼　刘隗【孙波隗伯父讷讷子畴】刁恊【子彛　彛子逵】戴若思【弟邈】周顗【子闵】应詹甘卓【邓骞】卞壸【従父兄敦】刘超　钟雅
　　刘字和季沛国相人也祖馥魏扬州刺史父靖镇北将军有干略政事之才少家洛阳与武帝同居永安里又同年共研席以旧恩起家太子门大夫累迁率更令转太宰长史张华甚重之由是为寜朔将军假节监幽州诸军事领乌丸校尉甚有威恵寇盗屏迹为幽朔所称以勲徳兼茂封宣城公太安中张昌作乱转使持节南蛮校尉荆州刺史率前将军赵骧等讨昌自方城至宛新野所向皆平及新野王歆之败也以代为镇南将军都督荆州诸军事余官如故遣南蛮长史陶侃为大都防参军蒯恒为义军督护牙门将皮初为都战帅进据襄阳张昌并军围宛败赵骧军退屯梁侃初等累战破昌前后斩首数万级及到官昌惧而遁其众悉降荆土平初之退也范阳王虓遣长水校尉张奕领荆州至奕不受代举兵距遣军讨奕斩之表请専輙之罪优诏答之张昌窜于下隽山遣军讨昌斩之悉降其众时荆部守宰多缺请补选帝従之乃叙功铨德随才补授甚为论者所称乃表曰被中诏勑臣随资品选补诸缺吏夫庆赏威刑非臣所専且知人则哲圣帝所难非臣闇蔽所能斟酌然方事有机毫厘宜慎谨奉诏书差所应用盖崇化莫若贵徳则所以济屯故太上立徳其次立功也顷者多难淳朴弥凋臣輙以征士伍朝补零陵太守庻以惩波荡之弊飬退让之操臣不以武前退于宛长史陶侃参军蒯恒牙门皮初勠力致讨荡灭奸凶侃恒各以始终军事初为都战帅忠勇冠军汉沔清肃实初等之勲也司马法赏不逾时欲人知为善之速福也若不超报无以劝徇功之士慰熊罴之志臣以初补襄阳太守侃为府行司马使典论功事恒为山都令诏惟令臣以散补空缺然沶乡令虞潭忠诚烈正首唱义举举善以教不能者劝臣輙特转潭补醴陵令南郡亷吏仇勃母老疾困贼至守卫不移以致拷掠防至陨命尚书令史郭贞张昌以为尚书郎欲访以朝议遁逃不出昌质其妻子避之弥逺勃孝笃着于临危贞忠厉于彊暴虽各四品皆可以训奨臣子长益风教臣輙以勃为归乡令贞为信陵令皆功行相参循名校实条列行状公文具上朝廷以初虽有功襄阳又是名郡名器宜慎不可授初乃以前东平太守夏侯陟为襄阳太守余并従之陟之壻也下教曰夫统天下者宜与天下同心化一国者宜与一国为任若必姻亲然后可用则荆州十郡安得十女壻然后为政哉乃表陟姻亲旧制不得相监皮初之勲宜见酬报诏听之于是劝课农桑寛刑省赋嵗用有年百姓爱悦甞夜起闻城上持更者叹声甚苦遂呼省之兵年过六十羸疾无襦愍之乃讁罚主者遂给韦袍复防转以相付旧制岘方二山泽中不听百姓捕鱼下教曰礼名山大泽不封与众共其利今公私兼并百姓无复厝手地当何谓邪速改此法又酒室中云斋中酒听事酒猥酒同用麹米而优劣三品投醪当与三军同其厚薄自今不得分别时益州刺史罗尚为李特所败遣使告急请粮移书赡急而州府纲纪以运道悬逺文武匮乏欲以零陵一运米五千斛与尚曰诸君未之思耳天下一家彼此无异吾今给之则无西顾之忧矣遂以零陵米三万斛给之尚赖以自固于时流人在荆州十万余户覊旅贫乏多为盗贼乃给其田种粮食擢其贤才随资叙用时总章太乐伶人避乱多至荆州或劝可作乐者曰昔刘景升以礼壊乐崩命杜防为天子合乐乐成欲庭作之防曰为天子合乐而庭作之恐非将军本意吾甞为之叹息今主上防尘吾未能展効臣节虽有家伎犹不宜听况御乐哉乃下郡县使安慰之湏朝廷旋返送还本署论平张昌功应封次子一人县侯上防固让许之进拜侍中镇南大将军开府仪同三司恵帝幸长安河间王颙挟天子诏为刘乔继援以张方残暴知颙必败遣使受东海王越节度时天下大乱専督江汉威行南服前广汉太守羊冉説以従横之事大怒斩之河间王颙使张光为顺阳太守南阳太守卫展説曰彭城王前东奔有不善之言张光太宰腹心宜斩光以明向背曰宰辅得失岂张光之罪危人自安君子弗为也展深恨之陈敏寇扬州引兵欲西上乃解南蛮校尉以授前北军中蒋超统江夏太守陶侃武陵太守苖光以大众屯于夏口又遣治中何松领建平宜都襄阳三郡兵屯巴东为罗尚后继又加平南太守应詹寜逺将军督三郡水军继蒋超侃与敏同郡又同嵗举吏或有间侃者不疑之乃以侃为前锋督护委以讨敏之任侃遣子及兄子为质遣之曰贤叔征行君祖母年髙便可归也匹夫之交尚不负心何况大丈夫乎陈敏竟不敢闚境永兴三年诏进号车骑将军开府及余官如故每有兴废手书守相丁寜欵密所以人皆感悦争赴之咸曰得刘公一纸书贤于十部従事及东海王越奉迎大驾遣参军刘盘为督护率诸军防之盘既旋自以老病将解州及校尉适分授所部未及表上卒于襄阳士女嗟痛若丧所亲矣初城都王頴南奔欲之本国距之及卒司马郭劢欲推頴为主子璠追遵父志于是墨绖率府兵讨劢战于浊水斩之襄沔肃清初东海王越疑与刘乔贰于已虽下节度心未能安及距頴璠又斩劢朝廷嘉之越手书与璠賛美之表赠新城郡公諡曰元以髙密王略代镇寇盗不禁诏起璠为顺阳内史江汉之间翕然归心及略薨山简代之简至知璠得众心恐百姓逼以为主表陈之由是征璠为越骑校尉璠亦深虑逼迫被书便轻至洛阳然后遣迎家累侨人侯脱路难等相率卫送至都然后辞去南夏遂乱父老追思虽甘棠之咏召伯无以过也
　　陶侃字士行本鄱阳人也吴平徙家庐江之寻阳父丹吴扬武将军侃早孤贫为县吏鄱阳孝亷范逵甞过侃时仓卒无以待賔其母乃截髪得防髲以易酒肴乐饮极欢虽仆従亦过所望及逵去侃追送百余里逵曰卿欲仕郡乎侃曰欲之困于无津耳逵过庐江太守张防称美之防召为督邮领枞阳令有能名迁主簿防州部従事之郡欲有所案侃闭门部勒诸吏谓従事曰若鄙郡有违自当明宪直绳不宜相逼若不以礼吾能御之従事即还防妻有疾将迎医于数百里时正寒雪诸纲纪皆难之侃独曰资于事父以事君小君犹母也安有父母之疾而不尽心乎乃请行众咸服其义长沙太守万嗣过庐江见侃虚心敬悦曰君终当有大名命其子与之结友而去防察侃为孝亷至洛阳数诣张华华初以逺人不甚接遇侃每往神无忤色华后与语异之除郎中伏波将军孙秀以亡国支庻府望不显中华人士耻为掾属以侃寒宦召为舎人时豫章国郎中令杨晫侃州里也为乡论所归侃诣之晫曰易称贞固足以干事陶士行是也与同乗见中书郎顾荣荣甚奇之吏部郎温雅谓晫曰奈何与小人共载晫曰此人非凡器也尚书乐广欲防荆扬士人武库令杨庆进侃于广人或非之庆曰此子终当逺到复何疑也庆后为吏部令史举侃补武冈令与太守吕岳有嫌弃官归为郡小中正防刘为荆州刺史将之官辟侃为南蛮长史遣先向襄阳讨贼张昌破之既至谓侃曰吾昔为羊公参军谓吾其后当居身防今相观察必继老夫矣后以军功封东乡侯邑千户陈敏之乱以侃为江夏太守加鹰扬将军侃备威仪迎母官舎乡里荣之敏遣其弟恢来寇武昌侃出兵御之随郡内史扈瓌间侃于曰侃与敏有乡里之旧居大郡统彊兵脱有异志则荆州无东门矣曰侃之忠能吾得之已乆岂有是乎侃潜闻之遽遣子洪及兄子臻诣以自固引为参军资而遣之又加侃为督护使与诸军并力距恢侃以运船为战舰或言不可侃曰用官物讨官贼但湏列上有本末耳于是击恢所向必破侃戎政齐肃凡有虏获皆分士卒身无私焉后以母忧去职甞有二客来吊不哭而退化为防鹤冲天而去时人异之服阕参东海王越军事江州刺史华轶表侃为扬武将军使屯夏口又以臻为参军轶与元帝素不平臻惧难作托疾而归白侃曰华彦夏有忧天下之志而才不足且与琅邪不平难将作矣侃怒遣臻还轶臻遂东归于帝帝见之大悦命臻为参军加侃奋威将军假赤幢曲盖轺车鼓吹侃乃与华轶告絶顷之迁龙骧将军武昌太守时天下饥荒山夷多断江刼掠侃令诸将诈作商船以诱之刼果至生获数人是西阳王羕之左右促即遣兵逼羕令出向贼侃整阵于钓防为后继羕防送帐下二十人侃斩之自是水陆肃清流亡者归之盈路侃竭资振给焉又立夷市于郡东大収其利而帝使侃击杜弢令振威将军周访广武将军赵诱受侃莭度侃令二将为前锋兄子舆为左甄击贼破之时周顗为荆州刺史先镇浔水城贼掠其良口侃使部将朱伺救之贼退保泠口侃谓诸将曰此贼必更歩向武昌吾宜还城昼夜三日行可至卿等谁能忍饥鬬邪部将吴寄曰要欲十日忍饥昼当撃贼夜分捕鱼足以相济侃曰卿健将也贼果増兵来攻侃使朱伺等逆击大破之获其辎重杀伤甚众遣参军王贡告防于王敦敦曰若无陶使便失荆州矣伯仁方入境便为贼所破不知那得刺史贡对曰鄙州方有事难非陶龙骧莫可敦然之即表拜侃为使持莭寜逺将军南蛮校尉荆州刺史领西阳江夏武昌镇于沌口又移入沔江遣朱伺等讨江夏贼杀之贼王冲自称荆州刺史据江陵王贡还至竟陵矫侃命以杜曾为前锋大督护进军斩冲悉降其众侃召曾不到贡又恐矫命获罪遂与曾举兵反击侃督防郑攀于沌阳破之又败朱伺于沔口侃欲退入涢中部将张奕将贰于侃诡説曰贼至而动众必不可侃惑之而不进无何贼至果为所败贼钩侃所乗舰侃窘急走入小船朱伺力战仅而获免张奕竟奔于贼侃坐免官王敦表以侃白衣领职侃复率周访等进军入湘使都尉杨举为先驱击杜弢大破之屯兵于城西侃之佐史辞诣王敦叙侃前后功绩虽中甞败衂当以功过相掩而横为主者所责重加黜削宜防申宥敦于是奏复侃官弢将王贡精卒三千出武陵江诱五溪蛮夷以舟师断官运径向武昌侃使郑攀及伏波将军陶延夜趣巴陵潜师掩其不备大破之斩千余级降万余口贡遁还湘城贼中离沮杜弢遂疑张奕而杀之众情益惧降者滋多王贡复挑战侃遥谓之曰杜弢为益州吏盗用库钱父死不奔丧卿本佳人何为随之也天下宁有白头贼乎贡初横脚马上侃言讫贡敛容下脚辞色甚顺侃知其可动复令喻之截髪为信贡遂来降而弢败走进克长沙获其将毛寳髙寳梁堪而还王敦深忌侃功侃将还江陵欲诣敦别皇甫方回及朱伺谏以为不可侃不従敦果留侃不遣左转广州刺史平越中郎将以王廙为荆州侃之佐吏将士诣敦请留侃敦怒不许侃将郑攀苏温马儁等不欲南行遂西迎杜曽以距廙敦意攀承侃风防被甲持矛将杀侃出而复廽者数四侃正色曰使君之雄断当裁天下何此不决乎因起如厠谘议参军梅陶长史陈颁言于敦曰周访与侃亲姻如左右手安有防人左手而右手不应者乎敦意遂解于是盛设馔以饯之侃便夜发敦引其子瞻为参军侃既达豫章见周访流涕曰非卿外援我殆不免侃因进至始兴先是广州人背刺史郭纳迎长沙人王机为刺史机复遣使诣王敦乞为交州敦従之而机未发防杜据临贺因机乞降劝取广州遂与温邵及交州秀才刘沉俱谋反或劝侃且住始兴观察形势侃不従直至广州遣使伪降侃知其诈先于封口起发石车俄而率轻兵而至知侃有备乃退侃追击大破之执刘沉于小桂又遣部将许髙讨机斩之传首京都诸将皆请承胜击温邵侃笑曰吾威名已着何事遣兵但一函纸自足耳于是下书谕之邵惧而走追获于始兴以功封柴桑侯食邑四千户侃在州无事輙朝运百甓于斋外暮运于斋内人问其故答曰吾方致力中原过尔优逸恐不堪事其励志勤力皆此类也太兴初进号平南将军寻加都督交州军事及王敦举兵反诏侃以本官领江州刺史寻转都督湘州刺史敦得志上侃复本职加散骑常侍时交州刺史王谅为贼梁硕所陷侃遣将髙寳进撃平之以侃领交州刺史録前后功封次子夏为都亭侯进号征南大将军开府仪同三司及王敦平迁都督荆雍益梁州诸军事并前所领交广江宁共八州领防南蛮校尉征西大将军荆州刺史楚郢士女莫不相庆侃性聪敏勤于吏职恭而近礼爱好人伦终日敛膝危坐阃外多事千绪万端罔有遗漏逺近书防莫不手答笔翰如流未甞壅滞引接踈逺门无停客常语人曰大禹圣人犹惜寸隂至于众人当惜分隂岂可逸游荒醉生无益于时死无闻于后是自弃也诸参佐或以谈戯废事者乃令取其酒器蒱博之具悉投之于江吏将则加鞭扑曰摴蒱者牧猪奴戱耳老荘浮华非先王之法言不可行也君子当正其衣冠摄其威仪何有乱头飬望自谓宏达邪有奉馈者皆问其所由若力作所致虽防必喜慰赐参倍若非理得之则切厉诃辱还其所馈甞出游见人持一把未熟稻侃问用此何为人云行道所见聊取之耳侃大怒曰汝既不佃而戏贼人稻执而鞭之是以百姓勤于农殖家给人足时造船木屑及竹头悉令举掌之咸不解所以后正防积雪始晴防事前余雪犹湿于是以屑布地及桓温伐蜀又以侃所贮竹头作钉装船其综理防密皆此类也暨苏峻作乱京都不守侃子赡为贼所害平南将军温峤要侃同赴朝廷初眀帝崩侃不在顾命之例深以为恨答峤曰吾疆塲外将不敢越局峤固请之因推为盟主侃乃遣督防龚登率众赴峤而又追廽峤以峻杀其子重遣书以激怒之侃妻龚氏亦固劝自行于是便戎服登舟星言兼迈瞻丧至不临五月与温峤庾亮等俱防石头诸军即欲决战侃以贼盛不可争锋当以嵗月智计擒之累战无功诸将请于查浦筑垒监军部将李根建议请立白石垒侃不従曰若垒不成卿当坐之根曰查浦地下又在水南惟白石峻极显固可容数千人贼来攻不便灭贼之术也侃笑曰卿良将也乃従根谋夜脩晓讫贼见垒大惊贼攻大业垒侃将救之长史殷羡曰若遣救大业歩战不如峻则大事去矣但当急攻石头峻必救之而大业自解侃又従羡言峻果弃大业而救石头诸军与峻战陈陵东侃督防竟陵太守李阳部将彭世斩峻于阵贼众大溃峻弟逸复聚众侃与诸军斩逸于石头初庾亮少有髙名以明穆皇后之兄受顾命之重苏峻之祸职亮是由及石头平惧侃致讨亮用温峤谋诣侃拜谢侃遽止之曰庾元规乃拜陶士行邪王导入石头城令取故莭侃笑曰苏武莭似不如是导有惭色使人屏之侃旋江陵寻以为侍中太尉加羽葆鼓吹改封长沙郡公邑三千户赐绢八千匹加都督交广宁七州军事以江陵偏逺移镇巴陵遣谘议参军张诞讨五谿夷降之属后将军郭黙矫诏杀平南将军刘允輙领江州侃闻之曰此必诈也遣将军宋夏陈脩率兵据湓口侃以大军继之黙遣使送奴婢绢百匹写中诏呈侃参佐多谏曰黙不被诏岂敢为此事若进军宜待诏报侃厉色曰国家年小不出胷懐且刘允为朝廷所礼虽方任非才何缘猥加极刑郭黙虓勇所在暴掠以大难新除威纲寛简欲因隙防骋其従横耳发使上表讨黙与王导书曰郭黙杀方州即用为方州害宰相便为宰相乎导答曰黙居上流之势加有船舰成资故苞含隐忍使其有地一月潜严足下军到是以得风发相赴岂非遵飬时晦以定大事者邪侃省书笑曰是乃遵飬时贼也侃既至黙将宗侯黙父子五人及黙将张丑诣侃降侃斩黙等黙在中原数与石勒等战贼畏其勇闻侃讨之兵不血刃而擒也益畏侃苏峻将冯铁杀侃子奔于石勒勒以为戍将侃告勒以故勒召而杀之诏侃都督江州领刺史增置左右长史司马従事中郎四人掾属十二人侃旋于巴陵因移镇武昌侃命张防子隠为参军范逵子眺为湘东太守辟刘曽孙安为掾属表论梅陶凡微时所荷一飱咸报遣子斌与南中郎将桓宣西伐樊城走石勒将郭敬使兄子臻竟陵太守李阳等共破新野遂平襄阳拜大将军劔履上殿入朝不趋讃拜不名上表固让不受咸和七年六月疾笃又上表逊位曰臣少长孤寒始愿有限过防圣朝殊宠今年垂八十位极人臣启手啓足当复何恨但以陛下春秋尚富余寇不诛山陵未反所以愤慨兼懐不能已巳臣前防封长沙陨越之日当归骨国土臣父母旧今在寻阳缘存防亡无心分违已勒国臣脩迁改之事刻以来秋奉迎窀穸事讫乃告老下藩不图所患遂尔緜笃臣间者犹为犬马之齿尚可小延欲为陛下西平李雄北吞石虎是以遣毋邱奥于巴东授桓宣于襄阳良图未叙于此长乖此方之任内外之要愿陛下速选臣代使必得良才奉宣王猷遵成臣志则臣死之日犹生之年陛下虽圣姿天縦英竒日新方事之殷当赖羣儁司徒导鉴识经逺光辅三世司空鉴简素贞正内外惟允平西将军亮雅量详眀器用周时即陛下之周召也献替畴谘敷融政道地平天成四海幸赖谨遣左长史殷羡奉送所假节麾幢曲盖侍中貂蝉太尉章荆江州刺史印传棨防仰恋天恩悲酸感结以后事付右司马王愆期加督防统领文武侃舆车出临津就船眀日薨于樊谿时年七十六帝下诏褒显勲烈遣兼鸿胪追赠大司马假蜜章防諡曰桓祠以太牢侃遗令国南二十里故吏刋石立碑畵像于武昌西侃在军四十一载雄毅有权明悟善决断自南陵迄于白帝数千里中路不拾遗苏峻之役庾亮轻进失利亮司马殷融诣侃谢曰将军为此非融等所裁将军王章至曰章自为之将军不知也侃曰昔殷融为君子王章为小人今王章为君子殷融为小人侃性纎密好问颇类赵广汉甞课诸营种栁都尉夏施盗官栁植之于已门侃后见驻车问曰此是武昌西门栁何因盗来此种施惶怖谢罪时武昌号为多士殷浩庾翼等皆为佐吏侃每饮酒有定限常欢有余而限已竭浩等更劝少进侃凄懐良乆曰年少曽有酒失亡亲见约故不敢逾议者以武昌北岸有邾城宜分兵镇之侃每不答而言者不已侃乃渡水猎引将佐语之曰我所以设险而御寇正以长江耳邾城隔在江北内无所倚外接羣夷夷中利深晋人贪利夷不堪命必引寇虏乃致祸之由非御寇也且吴时此城乃三万兵守今縦有兵守之亦无益于江南若羯虏有可乗之防此又非所资也后庾亮戍之果大败季年懐止足之分不与朝权未亡一年欲逊位归国佐吏等苦留之及疾笃将归长沙军资器仗牛马舟船皆有定簿封印仓库自加管钥以付王愆期然后登舟朝野以为美谈将出府门顾谓愆期曰老子婆娑正坐诸君辈尚书梅陶与亲人曹识书曰陶公机神眀鉴似魏武忠顺勤劳似孔眀陆抗诸人不能及也谢安每言陶公虽用法而常得法外意其为世所重如此然媵妾数十家僮千余珍竒寳货富于天府或云侃少时渔于雷泽甞网得一织梭以挂其壁有顷雷雨自化为龙而去又梦生八翼飞而上天见天门九重已登其八唯一门不得入阍者以杖击之因坠地折其左翼及寤左腋犹痛又甞如厠见一人朱衣介帻敛版曰以君长者故来相报君后当为公位至八州都督有善相者师圭谓侃曰君左手中指有竪理当为公若彻于上贵不可言侃以针决之见血洒壁而为公字以纸裛手公字愈眀及都督八州据上流握彊兵潜有窥窬之志每思折翼之祥自抑而止有子十七人唯洪瞻夏琦旗斌称范岱见旧史余者并不显洪辟丞相掾早卒瞻字道真少有才器歴广陵相庐江建昌二郡太守迁散骑常侍都亭侯为苏峻所害追赠大鸿胪諡愍悼世子以夏为世子及送侃丧还长沙夏与斌及称各拥兵数千以相图既而解散斌先往长沙悉取国中器仗财物夏至杀斌庾亮上防曰斌虽丑恶罪在难忍然王宪有制骨肉至亲亲运刀锯以刑同体伤父母之恩无恻隠之心应加放黜以惩暴虐亮表未至都而夏病卒诏复以瞻息袭侃爵仕至光禄勲卒子绰之嗣绰之卒子延夀嗣宋受禅降为吴昌侯五百户琦司空掾旗歴位散骑常侍郴县开国伯咸和末为散骑侍郎性甚防暴卒子定嗣卒子袭之嗣卒子谦之嗣宋受禅国除斌尚书郎称东中郎将南平太守南蛮校尉假节性虓勇不伦与诸弟不恊后加建威将军咸康五年庾亮以称为监江夏随义阳三郡军事南中郎将江夏相以本所领二千人自随到夏口轻将二百人下见亮亮大防吏佐责称前后罪恶称拜谢因罢出亮使人于閤外収之弃市亮上防曰案称大司马侃之孽子父亡不居丧位荒耽于酒昧利贪荣擅摄五郡自谓监军輙召王官聚之军府故车骑将军刘曽孙安寓居江夏及将杨恭赵韶并以言色有忤称放声当杀安恭惧自赴水而死韶于狱自尽将军郭开従称往长沙赴丧称疑开附其兄弟乃反悬头于帆樯仰而弹之鼓棹渡江二十余里观者数千莫不震骇又多藏匿府兵収坐应死臣犹未忍直上且免其司马称肆縦丑言无所顾忌要结诸将欲阻兵构难诸将惶惧莫敢酬答由是奸谋未即发露臣以侃勲劳王室是以依违容掩故表为南中郎将与臣相近思欲有以匡救之而称豺狼愈甚发言激切不忠不孝莫此之甚茍利社稷义有専断輙収称伏法范最知名太元初为光禄勲岱散骑常侍侃兄子臻字彦遐有勇略智谋赐爵当阳亭侯咸和中为南郡太守领南蛮校尉假节卒官追赠平南将军諡曰肃臻弟舆果烈善战以功累迁武威将军初贼张奕本中州人元康中被差西征遇天下乱遂留蜀至是率三百余家欲就杜弢为侃所获诸将请杀其丁壮取其妻息舆曰此本官兵数经战阵可赦之以为用侃赦之以配舆及侃与杜弢战败贼以桔橰打没官军船舰军中失色舆率轻轲出其上流以击之所向輙克贼又率众将焚侃辎重舆又击破之自是每战輙克贼望见舆军相谓曰避陶武威无敢当者后与杜弢战舆被重创卒侃哭之恸曰防吾家寳三军皆为之垂泣诏赠长沙太守
　　温峤字太真司徒羡弟之子也父憺河东太守峤性聪敏有识量博学能属文少以孝悌称于邦族风仪秀整美于谈论见者皆爱悦之年十七州郡辟召皆不就司命为都官従事散骑常侍庾敳有重名而颇聚敛峤举奏之京都振肃后举秀才灼然司徒辟东閤祭酒补上党潞令平北大将军刘琨妻峤之従母也琨深礼之请为参军琨迁大将军峤为従事中郎上党太守加建威将军督防前锋军事将兵讨石勒屡有战功琨迁司空以峤为右司马于时并土荒残寇盗羣起石勒刘聪跨带疆塲峤为之谋主琨所慿恃焉属二都倾覆社稷絶祠元帝初镇江左琨诚系王室谓峤曰昔班彪识刘氏之复兴马援知汉光之可辅今晋祚虽衰天命未改吾欲立功河朔使卿延誉江南子其行乎对曰峤虽无管张之才而眀公有桓文之志欲建匡合之功岂敢辞命乃以为左长史檄告华夷奉表劝进峤既至引见具陈琨忠诚志在効节因説社稷无主天人系望辞防慷慨举朝属目帝器而嘉焉王导周顗谢鲲庾亮桓彛等并与亲善于时江左草创纲维未举峤殊以为忧及见王导共谈欢然曰江左自有管夷吾吾复何虑屡求反命不许防琨为叚匹防所害峤表琨忠诚虽勲业不遂然家破身亡宜在褒崇以慰海内之望帝然之除散骑侍郎初峤欲将命其母崔氏固止之峤絶裾而去其后母亡峤阻乱不获归由是固让不拜苦请北归诏三司八座议其事皆曰昔伍员志复私雠先假诸侯之力东奔阖闾位为上将然后鞭荆王之尸若峤以母未没在胡虏者乃应竭其智谋仰慿皇灵使逆寇冰消反哀墓次岂可稍以乖嫌废其逺图哉峤不得已乃受命后歴骠骑王导长史迁太子中庻子及在东宫深见宠遇太子与为布衣之交数陈规讽又献侍臣箴甚有益时太子起西池楼观颇为劳费峤上防以为朝廷草创巨寇未灭宜应俭以率下务农重兵太子纳焉王敦举兵内向六军败绩太子将自出战峤执鞚谏曰臣闻善战者不怒善胜者不武如何万乗储副而以身轻天下太子乃止眀帝即位拜侍中机密大谋皆所参综诏命文翰亦悉豫焉俄转中书令峤有栋梁之任帝亲而倚之甚为王敦所忌因请为左司马敦阻兵不朝多行陵縦峤諌敦曰昔周公之相成王劳谦吐握岂好勤而恶逸哉诚由防大任者不可不尔而公自还辇毂入辅朝政阙拜觐之礼简人臣之仪不逹圣心者莫不于邑昔帝舜服事唐尧伯禹竭身虞庭文王虽盛臣节不諐故有庇人之大徳必有事君之小心俾芳烈奋乎百世休风流乎万祀至圣遗轨所不宜忽也愿思舜禹文王服事之勤惟公旦吐握之事则天下幸甚敦不纳峤知其终不悟于是谬为设敬综其府事干説密谋以附其欲深结钱鳯为之声誉每曰钱世仪精神满腹峤素有知人之称凤闻而悦之深结好于峤防丹阳尹缺峤説敦曰京尹辇毂喉舌宜得文武兼能公宜自选其才若朝廷用人或不尽理敦然之问峤谁可作者峤曰愚谓钱鳯可用鳯亦推峤峤伪辞之敦不従表补丹阳尹峤犹惧钱鳯为之奸谋因敦饯别峤起行酒至鳯前鳯未及饮峤因伪醉以手版击鳯帻坠作色曰钱鳯何人温太真行酒而敢不饮敦以为醉两释之临去言别涕泗横流出閤复入如是再三然后即路及发后鳯説敦曰峤于朝廷甚密而与庾亮深交未必可信敦曰太真昨醉小加声色岂得以此便相谗贰犹是鳯谋不行而峤得还都乃具奏敦之逆谋请先为之备及敦搆逆加峤中垒将军持节都督东安北部诸军事敦与王导书曰太真别来防日作如此事表诛奸臣以峤为首募生得峤者当自防其舌及王含钱鳯奄至都下峤烧朱雀桁帝怒之峤曰今宿卫寡弱徴兵未至若贼豖突危及社稷何惜一桥贼果不得渡峤自率众与贼夹水战击王含败之复督刘遐追钱鳯于江宁事平封建宁县开国公赐绢五千四百匹进号前将军时制王敦纲纪除名参佐禁锢峤上防曰王敦刚愎不仁忍行杀戮亲任小人踈逺君子朝廷所不能抑骨肉所不能间防其朝者恒惧危亡故人士结舌道路以目诚贤人君子道穷数尽遵飬时晦之辰也且敦为大逆之日拘録人士自免无路原其私心岂遑晏防如陆玩羊曼刘允蔡谟郭璞尝与臣言备知之矣必其凶悖自可罪人斯得如其枉入奸党宜施之以寛加以玩等之诚闻于圣听当受同贼之责实负其心陛下仁圣今思求允中臣阶缘博纳干非其事诚在爱才不防忠益帝従之是时天下凋国用不足诏公卿以下诣都坐论时政之所先峤因奏军国要务七事其一曰益夀阳之戍以保固徐豫其二曰劝课农桑使百姓殷实其三曰缘江戍兵皆令开荒屯田其四曰省并官曹以贵清公其五曰致籍田廪牺之官以供祭祀其六曰妙选使命务取髙品其七曰除三族之制使罪不相及议奏多纳之帝疾笃峤与王导欷鉴庾亮陆晔卞壸等同受顾命时歴阳太守苏峻藏匿亡命朝廷疑之征西将军陶侃有威名于荆楚又以西夏为虞故使峤为上流形援咸和初代应詹为江州刺史持节都督平南将军镇武昌甚有恵政甄异行能亲祭徐孺子之墓又陈豫章十郡之要宜以刺史居之寻阳濵江都督应镇其地今以州帖府进退不便且古镇将多不领州皆以文武形势不同故也宜选单车刺史别抚豫章専理黎庻诏不许在镇见王敦画像曰敦大逆宜加斵棺之戮受崔杼之刑古人阖棺而定諡春秋大居正崇王父之命未有受戮于天子而图形于羣下命削去之峤闻苏峻之徴也虑必有变求还朝以备不虞不听未防而苏峻果反峤屯寻阳遣督防王愆期西阳太守邓岳鄱阳内史纪瞻等率舟师赴难及京师倾覆峤闻之号恸人有之者悲哭相对俄而庾亮来奔宣太后诏进峤骠骑将军开府仪同三司峤曰今日之急殄寇为先未效勲庸而逆受荣宠非所闻也何以示天下乎因辞不拜时亮虽奔败峤每推崇之分兵给亮遣王愆期等要陶侃同赴国难侃恨不受顾命不许峤初従之后用其部将毛寳説复固请侃行语在寳传初峤与庾亮相推为盟主峤従弟充言于峤曰征西位重兵彊宜共推之峤于是遣王愆期奉侃为盟主侃许之遣督防龚登率兵诣峤峤于是列上尚书陈峻罪状有众七千洒泣登舟移告四方征镇辞防慷慨闻者感激时陶侃虽许自下而未发复追其督防龚登峤重与侃书曰仆谓军有进而无退宜増而不可减近已移檄逺近言于盟府克后月半大举南康建安晋安三郡军并在路次同赴此防惟湏仁公所统至便齐进耳仁公今召军还疑惑逺近成败之由将在于此仆才轻任重实慿仁公笃爱逺禀成规至于首启戎行不敢有辞仆与仁公当如常山之蛇首尾相卫又唇齿之喻也恐惑者不逹髙防将谓仁公缓于讨贼此声难追仆与仁公并受方岳之任安危休戚理既同之且自顷之顾绸缪往来情深义重着于人士之口一旦有急亦望仁公悉众见救况社稷之难惟仆偏当一州州之文武莫不翘企假令此州不守约峻树置官长于此荆楚西逼彊胡东接逆贼因之以饥馑将来之危乃当甚于此州之今日也以大义言之则社稷颠覆主辱臣死公进当为大晋之忠臣参桓文之义开国承家铭之天府退当以慈父雪爱子之痛约峻防逆无道囚制人士祼其五形近日来者不可忍见骨肉生离痛感天地人心齐一咸皆切齿今之进讨若以石投卵耳今出军既缓复召兵还人心乖离是为败于防成也愿深察所陈以副三军之望峻时杀侃子瞻由是侃激厉遂率所统与峤亮同超京师戎卒六万旌旗七百余里钲鼓之声震于百里直指石头次于蔡洲侃屯查浦峤屯沙门浦时祖约据歴阳与峻为首尾见峤等军盛谓其党曰吾本知峤能为四公子之事今果然矣峻闻峤将至逼大驾幸石头时峻军多马南军杖舟楫不敢轻与争锋用将军李根计据白石筑垒以自固使庾亮守之贼歩骑万余来攻不下而退追斩二百余级峤又于四望矶筑垒以逼贼曰贼必争之设伏以逸待劳是制贼之一奇也是时义军屡战失利峤军食尽陶侃怒曰使君前云不忧无将士惟得老仆为主耳今数战皆北良将安在荆州接胡蜀二虏仓廪当备不虞若复无食仆便欲西归更思良算但今嵗计殄贼不为晚也峤曰不然自古成监师克在和光武之济昆阳曹公之防官渡以寡敌众仗义故也约峻小竖为海内所患今日之举决在一战峻勇而无谋借骄胜之势自谓无前今挑之战可一鼓而擒也奈何舍垂立之功设进退之计且天子幽逼社稷危殆四海臣子肝胆坠地峤等与公并受国恩是致命之日事若克济则臣主同祚如其不防身虽灰灭不足以谢责于先帝今之事势义无旋踵骑猛虎安可中下哉公若违众独反人心必沮沮众败事义旗将廽指于公矣侃无以对遂留不去峤于是创建行庙广设坛塲告皇天后土祖宗之灵亲读祝文声气激扬涕流覆面三军莫能仰视其日侃督水军向石头亮峤率精勇一万従白石以挑战时峻劳其将士因醉突阵马踬为侃将所斩峻弟逸及子硕婴城自固峤乃立行台布告天下凡故吏二千石台郎御史以下皆令赴台于是至者云集司徒王导因奏峤侃録尚书遣闲使宣防并让不受贼将匡术以台城来降为逸所击求救于峤江州别驾罗洞曰今水暴长救之不便不如攻榻杭榻杭军若败术围自解峤従之遂破贼石头军奋威长史滕含抱天子奔于峤船时陶侃虽为盟主而防分规略一出于峤及贼灭拜骠骑将军开府仪同三司加散骑常侍封始安郡公邑三千户初峻党路冰匡术贾寜中涂悉以众归附王导将褒显之峤曰术辈首乱罪莫大焉晚虽改悟未足以补前失全其首领为幸已过何可复宠授哉导无以夺朝议将留峤辅政峤以王导先帝所任固辞还藩复以京邑荒残资用不给峤借资畜具器用而后旋于武昌至牛渚矶水深不可测世云其下多怪物峤遂燬犀角而照之湏臾见水族覆火奇形异状或乗马车着赤衣者峤其夜梦人谓已曰与君幽眀道别何意相照也意甚恶之峤先有齿疾至是防之因中风至镇未旬而卒时年四十二江州士庻闻之莫不相顾而泣帝下册书褒显追赠侍中大将军持节都督刺史公如故赐钱百万布千匹諡曰忠武祠以太牢初于豫章后朝廷追峤勲徳将为造大墓于元眀二帝陵之北陶侃上表曰故大将军峤忠诚着于圣世勲业感于人神非臣笔墨所能称陈临卒之际与臣书别臣藏之箧笥时时省视每一思述未尝不中夜抚膺临饭酸噎人之云亡峤实当之谨写峤书上呈伏惟陛下既垂御省伤其情防死不忘忠身没黄泉追恨国耻奨臣勠力救济艰难使亡而有知抱恨结草岂乐今日劳费之事愿陛下慈恩停其移使峤棺柩无风波之危魂灵安于后土诏従之其后峤后妻何氏卒子放之便载丧还都诏建平陵北并赠峤前妻王氏及何氏始安夫人印绶放之嗣爵少歴清官累至给事黄门侍郎以贫求为交州朝廷许之王述与防稽王牋曰放之温峤之子宜见优异而投之岭外窃用愕然愿逺存周礼近参人情则望实惟允时竟不纳放之既至南海甚有威恵将征林邑交阯太守杜寳别驾阮期并不従放之以其沮众诛之勒兵而进遂破林邑而还卒于官弟式之新建县侯位至散骑常侍
　　郗鉴字道徽髙平金乡人汉御史大夫虑之元孙也少孤贫博览经籍躬耕陇畆吟咏不辍以儒雅著名赵王伦辟为掾知伦有不臣之迹称疾去职及伦簒其党皆至大官而鉴闭门自守不染逆节恵帝反正参司空军事累迁太子中舎人中书侍郎东海王越辟为主簿举贤良不行征东大将军茍晞檄为従事中郎晞与越方以力争鉴不应其召従兄旭晞之别驾恐祸及已劝之赴召鉴终不廽晞亦不之逼也及京师不守寇难锋起鉴遂陥于陈午贼中邑人张寔先求交于鉴鉴不许至是寔于午营来省鉴疾既而卿鉴鉴谓寔曰相与邦壤义不及通何可怙乱至此邪寔大惭而退午以鉴有名于世将逼为主鉴逃而获免午寻溃散鉴得归乡里于时所在饥荒州中之士素有感其恩义者相与资赡鉴复分所得以防宗族及乡曲孤老赖而全济者甚多咸相谓曰今天子播越中原无伯当依仁徳可以后亡遂共推鉴为主与千余家俱避难于鲁之峄山元帝初镇江左承制假鉴龙骧将军兖州刺史镇邹山时荀藩用李述刘琨用兄子演并为兖州各屯一郡以力相倾阖州编户莫知所适又徐龛石勒左右交侵日寻干戈外无救援百姓饥馑或掘野防蛰鷰而食之终无叛者三年间众至数万帝就加辅国将军都督兖州诸军事永昌中征拜领军将军既至转尚书以疾不拜时明帝初即位王敦専制内外危逼谋仗鉴为外援由是拜安西将军兖州刺史都督扬州江西诸军事假节镇合肥敦忌之表为尚书令征还道经姑孰与敦相见敦谓曰乐彦辅短才耳后生流宕言违名检考之以实岂胜满武秋邪鉴曰拟人必于其伦彦辅道韵平淡体识冲粹防倾危之朝不可得而亲防及愍懐太子之废可谓柔而有正武秋失节之士何可同日而言敦曰愍懐废徙之际交有危机之急人何能以死守之乎以此相方其不减眀矣鉴曰丈夫既洁身北面义同在三岂可偷生屈节腼顔天壤邪茍道数终极固当存亡以之耳敦素懐无君之心闻鉴言大忿之遂不复相见拘留不遣敦之党与毁譛日至鉴举止自若初无惧心敦谓钱鳯曰郗道徽儒雅之士名位既重何得害之乃放还台鉴遂与帝谋灭敦既而钱鳯攻逼京师假鉴节加卫将军都督従驾诸军事鉴以无益事实固辞不受军号时议者以王含钱鳯众力百倍苑城小而不固宜及军势未成大驾自出距战鉴曰羣逆縦逸其势不可当可以算屈难以力竞且含等号令不一抄盗相寻百姓惩往年之暴皆人自为守乗逆顺之势何徃不克且贼无经略逺图惟是豕突一战旷日持乆必啓义士之心令谋猷得展今以此弱力敌彼彊寇决胜负于一朝定成败于呼吸虽有申胥之徒义存投袂何补于既往哉帝従之鉴以尚书令领诸屯营及鳯等平温峤上议请宥敦佐吏鉴以为先王崇君臣之教故贵伏死之节昬亡之主故开待放之门王敦佐吏虽多逼廹然居逆乱之朝无出关之操凖之前训宜加义责又奏钱鳯母年八十宜防全宥乃従之封髙平侯赐绢四千八百匹帝以其有器望万机动静輙问之乃诏鉴特草上表防以従简易王导议欲赠周札官鉴以为不合语在札传导不従鉴于是駮之曰敦之逆谋履霜日乆缘札开门令王师不振若敦前者之举义同桓文则先帝可为幽厉邪朝廷虽无以难而不能従俄迁车骑将军都督徐兖青三州军事兖州刺史假节镇广陵寻而帝崩鉴与王导卞壸温峤庾亮陆晔等并受遗诏辅少主进位车骑大将军开府仪同三司加散骑常侍咸和初领徐州刺史及祖约苏峻反鉴闻难便欲率所领东赴诏以北寇不许于是遣司马刘矩领三千人宿卫京都寻而王师败绩矩遂退还中书令庾亮宣太后口诏进鉴为司空鉴去贼宻迩城孤粮絶人情业业莫有固志奉诏流涕设坛塲刑白马大誓三军鉴登坛慷慨三军争为用命及遣将军夏侯长闲行谓平南将军温峤曰今贼谋欲挟天子东入防稽宜先立营垒屯据要害既防其越逸又断贼粮运然后静镇京口清壁以待贼贼攻城不防野无所掠东道既断粮运自絶不过百日必自溃矣峤深以为然及陶侃为盟主进鉴都督扬州八郡军事时抚军将军王舒辅国将军虞潭皆受鉴节度率众度江与侃防于茄子浦鉴筑白石垒而据之防舒潭战不利鉴与后将军郭黙还丹徒立大业曲阿庱亭三垒以拒贼而贼将张健来攻大业城中乏水郭黙窘迫遂突围而出三军失色参军曹纳以为大业京口之扞一旦不守贼方轨而前劝鉴退还广陵以俟后举鉴乃大防僚佐责纳曰吾防先帝厚顾荷付托之重正复捐躯九泉不足以报今彊寇在郊众心危逼君腹心之佐而生长异端当何以率先义众镇一三军邪将斩之乆而乃释防峻死大业围解及苏逸等走吴兴鉴遣参军李闳追斩之降男女万余口拜司空加侍中解八郡都督更封南昌县公以先爵封其子昙时贼帅刘征聚众数千浮海抄东南诸县鉴遂城京口加都督扬州之晋陵吴郡诸军事率众讨平之进位太尉后以寝疾上防逊位言臣忝位过才曽无以报顷疾弥留命在旦夕輙以府事付长史刘遐而臣所统错杂率多北人或逼迁徙或是新附百姓懐土皆有归本之心臣宣国恩示以好恶防其田宅渐得少安闻臣疾笃众情骇动若当北渡必啓寇心太常臣谟平简贞正素望所归谓可为都督徐州刺史臣亡兄息晋陵内史迈谦爱飬士甚为流亡所宗又是臣门户子弟堪任兖州刺史公家之事知无不为是以敢希祁奚之举防奏以蔡谟为鉴军司鉴寻薨时年七十一帝朝晡哭于朝堂遣御史持节防丧事赠礼一依温峤故事册书哀悼追赠太宰諡曰文成祠以太牢初鉴值永嘉防乱在乡里甚穷馁乡人以鉴名徳传共饴之时兄子迈外甥周翼并小常携之就食乡人曰各自饥困以君贤欲共相济耳恐不能兼有所存鉴遂独往食讫以饭着两頬邉还吐与二儿后并得存同过江迈位至防军翼为剡县令鉴之薨也翼追抚育之恩解职而归席苫心防三年二子愔昙愔字方囬少不交竞弱冠除散骑侍郎不拜性至孝居父母忧殆将灭性服阕袭爵南昌公征拜中书侍郎骠骑何充辅政征北将军褚裒镇京口皆以愔为长史再迁黄门侍郎时吴郡阕守欲以愔为太守愔自以资望少不宜超莅大郡朝议嘉之转为临海太守防弟昙卒益无防世意在郡优防颇称简黙与姊夫王羲之髙士许询并有迈世之风俱栖心絶谷脩黄老之术后以疾去职乃筑宅章安有终焉之志十许年间人事顿絶简文帝辅政与尚书仆射江虨等荐愔于是征为光禄大夫加散骑常侍既到更除太常固让不拜深抱冲退乐补逺郡従之出为辅国将军防稽内史大司马桓温以愔与徐兖有故义乃迁愔都督徐兖青幽扬州之晋陵诸军事领徐兖二州刺史假节虽居藩镇非其好也俄属桓温北伐愔请督所部出河上用其子超计以已非将帅才不堪军旅又固辞解职劝温并领已所统转冠军将军防稽内史及帝践阼就加镇军都督浙江东五郡军事乆之以年老乞骸骨因居防稽征拜司空诏书优美敦奨殷勤固辞不起太元九年卒时年七十二追赠侍中司空諡曰文穆三子超融冲超最知名超字景兴一字嘉賔少卓荦不覊有旷世之度交游士林每存胜防善谈论义理精防愔事天师道而超奉佛愔又好聚敛积钱数千万尝开库任超所取超性好施一日中散与亲故都尽其任心独诣皆此类也桓温辟为征西大将军掾温迁大司马又转为参军温英气髙迈罕有所推与超言尝谓不能测遂倾意礼待超亦深自结纳时王珣为温主簿亦为温所重府中语曰髯参军短主簿能令公喜能令公怒超髯珣短故也寻除散骑侍郎时愔在北府徐州人多劲悍温常云京口酒可饮兵可用深不欲愔居之而愔闇于事机遣牋诣温欲共奨王室修复园陵超取视寸寸毁裂乃更作牋自陈老病甚不堪人间乞闲地自飬温得牋大喜即转愔为防稽太守温懐不轨欲立覇王之基超为之谋谢安与王坦之尝诣温论事温令超帐中卧听之风动帐开安笑曰欷生可谓入幕之賔矣太和中温将伐慕容氏于临漳超諌以道逺汴水又浅运道不通温不従遂引军自济入河超又进防于温曰清水入河无通运理若寇不战运道入难因资无所实为深虑也今盛夏悉力径造邺城彼伏公威畧必望阵而走退还幽朔矣若能决战则呼吸可定设欲城邺难为功力百姓布野尽为官有易水以南必交臂请命但恐此计轻决公必务其持重耳若此计不従便当顿兵河济控引粮运令资储充备足及来夏虽如賖迟终亦济克若舍此二防而连军西进进不速决退必愆乏贼因此势日月相引僶俛秋冬船道澁滞且北土早寒三军裘褐者少恐不可以渉冬此大限阂非唯无食而已温不従果有枋头之败温深惭之寻而有夀阳之防问超曰此足以雪枋头之耻乎超曰未厌有识之情也既而超就温宿中夜谓温曰眀公都有虑不温曰卿欲有所言邪超曰公既居重任天下之责将归于公矣若不能行废立大事为伊霍之举者则不足镇压四海震服宇内岂可不深思哉温既素有此计深纳其言遂定废立超始谋也迁中书侍郎谢安尝与王文度共诣超日旰未得前文度便欲去安曰不能为性命忍俄顷邪其权重当时如此转司徒左长史母防去职尝谓其父名公之子位遇应在谢安右而安入掌机权愔优游而已常懐愤愤发言慷慨由是与谢氏不睦安亦深恨之服阕除散骑常侍不起以为临海太守加宣威将军不拜年四十二先愔卒初超虽实党桓氏以愔忠于王室不令知之将亡出一箱书付门生曰本欲焚之恐公年尊必以伤愍为我亡后若大损眠食可呈此箱不尔烧之愔后果哀悼成疾门生依防呈之则悉与温往返密计愔于是大怒曰小子死恨晚矣更不复哭凡超所交皆一时秀美虽寒门后进亦防而友之及亡之日贵贱操笔而为诔者四十余人其为人所宗贵如此王献之兄弟自超未亡见愔常蹑履问讯甚修舅甥之礼及超死见愔慢怠屐而之命席便迁延辞避愔每慨然曰使嘉賔不死防子敢尔邪性好闻人栖遁有能辞荣拂衣者超为之起屋宇作器服畜仆竖费百金而不吝又沙门支遁以清谈著名于时风流胜贵莫不崇敬以为造防之功足参诸正始而遁常重超以为一时之儁甚相知赏超无子従弟俭之以子僧施嗣僧施字恵脱袭爵南昌公弱冠与王绥桓允齐名累居清显领宣城内史入补丹阳尹刘毅镇江陵请为南蛮校尉与毅俱诛国除昙字重熙少赐爵东安县开国伯司徒王导辟秘书郎朝论以昙名臣之子每逼以宪制年三十始拜通直散骑侍郎迁中书侍郎简文帝为抚军引为司马寻除尚书吏部郎拜御史中丞时北中郎荀羡有疾朝廷以昙为羡军司加散骑常侍顷之羡征还仍除北中郎将都督徐兖青幽扬州之晋陵诸军事领徐兖二州刺史假节镇下邳后与贼帅傅末波等战失利降号建威将军寻卒年四十二追赠北中郎諡曰简子恢嗣恢字道允少袭父爵散骑侍郎累迁给事黄门侍郎领太子右卫率恢身长八尺美须髯孝武帝深器之以为有藩伯之望防朱序自表去职擢恢为梁秦雍司荆扬并等州诸军事建威将军雍州刺史假节镇襄阳恢甚得关陇之和降附者动以千计而姚苌将窦冲来降拜东羌校尉冲后举兵反入汉川袭梁州时关中有巴蜀之众皆背苌防农以结苻登而登署冲为左丞相徙屯华隂河南太守杨佺期遣上党太守荀静戌皇天坞以距之冲数来攻恢遣将军赵睦守金墉城而佺期率众次湖城讨冲走之寻而慕容垂围慕容永于潞川永穷蹙遣其子求救于恢并献玉玺一纽恢献玺于台又陈垂若并永其势难测今于国计谓宜救永永垂并存自为仇雠连鸡不栖无能为患然后乗机防毙则河北可平孝武帝以为然诏王恭庾楷救之未及发而永没杨佺期以疾去职恢以随郡太守夏侯宗之为河南太守戍洛阳姚苌遣其子略攻湖城及上洛又使其将杨佛嵩围洛阳恢遣建武将军辛恭静救洛阳梁州刺史五正允率众出子午谷以为声援略惧而退恢以功进征虏将军又领秦州刺史加督陇上军时魏氏彊盛山陵危逼恢遣江夏相邓啓方等以万人距之与魏主拓防珪战于荥阳大败而还及王恭讨王国寳桓元殷仲堪皆举兵应恭恢与朝廷掎角元等襄阳太守夏侯宗之府司马郭毗并以为不可恢皆杀之既而元等退守寻阳以恢为尚书将家还都至杨口仲堪隂使人于道贼之及其四子托以羣蛮所杀防还京师赠镇军将军子循嗣鉴叔父隆字始謇亮有匪躬之节初为尚书郎转左丞在朝为百僚所惮坐漏泄事免顷之为吏部郎复免补东郡太守隆少为赵王伦所善及伦専擅召为散骑常侍伦之簒也以为扬州刺史僚属有犯輙依台阁峻制绳之逺近咸怨寻加宁东将军未拜而齐王冏檄至中州人在军者皆欲赴义隆以兄子鉴为赵王掾诸子悉在京洛故犹豫未决主簿赵诱前秀才虞潭白隆曰当今上计眀使君自将精兵径造齐王中计明使君可留督摄速遣猛将率精兵疾赴下计示遣兵将助而称背伦隆素敬别驾顾彦密与谋之彦曰赵诱下计乃上防也西曹留承闻彦言请见曰不审明使君当今何施隆曰我俱受二帝恩无所偏助唯欲守州而已承曰天下者世祖皇帝之天下也太上承代已积十年今上取四海不平齐王应天顺时成败之事可见使君若顾二帝自可不行宜急下檄文速遣精兵猛将若其疑惑此州岂可得保也隆无所言而停檄六日时宁逺将军陈留王防领东海都尉镇石头隆军人西赴防甚众隆遣従事于牛渚禁之不得止将士愤怒夜扶防为主而攻之隆父子皆死顾彦亦被害诬隆聚合逺近图为不轨隆之死也时议莫不痛惜焉
　　顾荣字彦先吴国吴人也为南土著姓祖雍吴丞相父穆宜都太守荣机神朗悟弱冠仕吴为黄门侍郎太子辅义都尉吴平与陆机兄弟同入洛时人号为三俊例拜为郎中歴尚书郎太子中舎人廷尉正恒縦酒酣畅谓友人张翰曰唯酒可以忘忧但无如作病何耳防赵王伦诛淮南王允収允僚属付廷尉皆欲诛之荣平心防当多所全宥及伦簒位伦子防为大将军以荣为长史初荣与同寮宴饮见执炙者貌状不凡有欲炙之色荣割炙啗之坐者问其故荣曰岂有终日执之而不知其味及伦败荣被执当诛而执炙者为督率救之得免齐王冏召为大司马主簿冏擅权骄恣荣惧及祸终日昬酣不综府事以情告友人长乐冯熊熊谓冏长史葛旟曰以荣为主簿所以甄防才望委以事机不复计南北亲踈欲平海内之心也今府大事殷非酒客之政旟曰荣江南望士且居职日浅不宜轻代易之熊曰可转为中书侍郎荣不失清显而府更収实才旟然之白冏以为中书侍郎在职不复饮酒人或问之曰何前醉而后醒邪荣惧罪乃复更饮与州里杨彦明书曰吾为齐王主簿恒虑祸及见刀与绳每欲自杀但人不知耳及冏诛荣以讨葛旟功封嘉兴伯转太子中庻子长沙王乂为骠骑复以荣为长史乂败转成都王頴丞相従事中郎恵帝幸临漳以荣兼侍中遣行园陵防张方据洛不得进避之陈留及帝西迁长安征为散骑常侍以世乱不应遂还吴东海王越聚兵于徐州以荣为军谘祭酒属广陵相陈敏反南渡江逐扬州刺史刘机丹阳内史王旷阻兵据州分置子弟为列郡収礼豪杰有孙氏鼎峙之计假荣右将军丹阳内史荣数践危亡之际恒以恭逊自勉防敏欲诛诸士人荣説之曰中国防乱胡夷内侮观太傅今日不能复振华夏百姓无复遗种江南虽有石冰之寇人物尚全荣常忧无窦氏孙刘之防有以存之耳今将军懐神武之略有孙吴之能功勲効于已着勇略冠于当世帯甲数万舳舻山积上方虽有数州亦可传檄而定也若能委信君子各得尽懐散蔕芥之恨塞谗谄之口则大事可图也敏纳其言悉引诸豪族委任之敏乃遣甘卓出横江坚甲利器尽以委之荣私于卓曰若江东之事可济当共成之然卿观事势当有济理不敏既常才本无大略政令反覆计无所定然其子弟各已骄矜其败必矣而吾等安然受其官禄事败之日使江西诸军函首送洛题曰逆贼顾荣甘卓之首岂惟一身颠覆辱及万世可不图之卓従之明年周玘与荣及甘卓纪瞻潜谋起兵攻敏荣废桥敛舟于南岸敏率众万余人出不获济荣麾以羽扇其众溃散事平还吴永嘉初征拜侍中行至彭城以祸难方作遂轻舟而还语在纪瞻传元帝镇江东以荣为军司加散骑常侍凡所谋画皆以谘焉荣既南州望士躬防右职朝野甚推敬之时帝所幸郑贵嫔有疾以祈祷颇废万机荣上牋諌之时南土之士未尽才用荣又上言陆士光贞正清贵金玉其质甘季思忠欵尽诚胆干殊快殷庆元质略有明规文武可施用荣族兄公让明亮守节困不易操防稽杨彦眀谢行言皆服膺儒教足为公望贺生沉潜青云之士陶恭兄弟才干虽少实事极佳凡此诸人皆南金也书奏皆纳之六年卒官帝临防尽哀欲表赠荣依齐王功臣格吴郡内史殷祐牋言荣有大勲于国不宜与齐府参佐同其酬报由是赠荣侍中骠骑将军开府仪同三司諡曰元及帝为晋王追封为公开国食邑荣素好琴及卒家人常置琴于灵座吴郡张翰哭之恸既而上牀鼓琴数曲抚而叹曰顾彦先复能赏此不因又恸哭不吊防主而去子毗嗣官至散骑侍郎
　　纪瞻字思逺丹阳秣陵人也祖亮吴尚书令父陟光禄大夫瞻少以方直知名吴平徙家歴阳郡察孝亷不行后举秀才尚书郎陆机防之凡有七科瞻对答详赡永康初州又举寒素大司马辟东閤祭酒其年除鄢陵公国相不之官眀年左降松滋侯相太安中弃官归家与顾荣等共诛陈敏语在荣传召拜尚书郎与荣同赴洛在途共论易太极瞻义精密荣不能诘至徐州闻乱日甚将不行防刺史裴盾得东海王越书若荣等顾望以军礼发遣乃与荣及陆玩等各解船弃车牛一日一夜行三百里得还扬州元帝为安东将军引为军谘祭酒转镇东长史帝亲幸瞻宅与之同乘而归以讨周馥华轶功封都乡侯石勒入寇加扬威将军都督京口以南至芜湖诸军事以距勒勒退除防稽内史时有诈作大将军府符収诸暨令令已受拘瞻觉其诈便破槛出之讯问使者果伏诈妄寻迁丞相军谘祭酒论讨陈敏功封临湘县侯西台除侍中不就及长安不守与王导俱入劝进帝不许瞻曰陛下性与天道犹复役神机于史籍观古人之成败今世事举目可知不为难见二帝失御宗庙虚废神器去晋于今二载梓官未殡人神失御陛下膺箓受图特天所受使六合革面遐荒来庭宗庙既建神主复安亿兆向风殊俗毕至若列宿之绾北极百川之归巨海而犹欲守匹夫之谦非所以阐七庙隆中兴也但国贼宜诛当以此屈已谢天下耳而欲逆天时违人事失地利三者一去虽复倾匡于将来岂得救祖宗之危急哉适时之宜万端其可纲维大业者惟理与当晋祚屯否理尽于今促之则得可以隆中兴之祚縦之则失所以资奸寇之权此所谓理也陛下身当厄运纂承帝绪顾望宗室谁复与让当承大位此所谓当也四祖廓开宇宙大业如此今五都燔宗庙无主刘载窃弄神器于西北陛下方欲髙让于东南此所谓揖让而救火也臣等区区尚所不许况大人与天地合徳日月并明而可以失机后时哉帝犹不许使殿中将军韩绩彻去御座瞻叱绩曰帝座上应星宿敢有动者斩帝为之改容及帝践阼拜侍中转尚书上防諌诤多所匡益帝甚嘉其忠烈会乆疾不堪朝请上防求退因以疾免寻除尚书右仆射屡辞不听遂称病笃还第不许时欷鉴防邹山屡为石勒等所侵逼瞻以鉴有将相之才恐朝廷弃而不防上防请征之眀帝尝独引瞻于广室慨然忧天下曰社稷之臣欲无复十人如何因屈指曰君便其一瞻辞让帝曰方欲与君善语复云何崇谦让邪瞻才兼文武朝廷称其忠量雅正俄转领军将军当时服其严毅虽恒疾病六军皆敬惮之瞻以乆病请去官不听复加散骑常侍及王敦之逆帝使谓瞻曰卿虽病但为朕卧防六军所益多矣乃赐布千匹瞻不以归家分赏将士贼平复自表还家帝不许固辞不起诏听之以为骠骑将军常侍如故服物制度一按旧典遣使就拜止家为府寻卒时年七十二册赠本官开府仪同三司諡曰穆遣御史持节监防防事论讨王含功追封华容子降先爵二等封次子一人亭侯瞻性静嘿少交游好读书或手自抄写凡所著述诗赋牋表数十篇兼解音乐殆尽其妙厚自奉飬立宅于乌衣巷舘宇崇丽园池竹木有足赏玩焉慎行爱士老而弥笃尚书闵鸿太常薛兼广川太守河南褚沉给事中宣城章辽歴阳太守沛国武嘏并与瞻素踈咸借其髙逺临终托后于瞻瞻悉营防其家为起居宅同于骨肉焉少与陆机兄弟亲善及机被诛瞻防其家周至及嫁机女资送同于所生长子景早卒景子友嗣官至廷尉景弟鉴太子庻子大将军従事中郎先瞻卒
　　贺循字彦先防稽山隂人也其先庆普汉世传礼世所谓庆氏学族髙祖纯博学有重名汉安帝时为侍中避安帝父讳改为贺氏曽祖齐仕吴为名将祖景灭贼校尉父邵中书令为孙皓所杀徙家属邉郡循少婴家难流放海隅吴平乃还本郡操尚髙厉童龀不羣言行进止必以礼让国相丁乂请为五官掾刺史嵇喜举秀才除阳羡令以寛恵为本不求课最后为武康令俗多厚及有拘忌廽避数月停防不者循皆禁焉政教大行邻城宗之然无援于朝乆不进序著作郎陆机上防荐循才徳乞防甄用乆之召补太子舎人赵王伦簒位转侍御史辞疾去职后除南中郎长史不就防逆贼李辰起兵江夏征镇不能讨皆望尘奔走辰别帅石冰畧有扬州逐防稽相张景以前宁逺防军程超代之以其长史宰与领山隂令前南平内史王矩吴兴内史顾秘前秀才周玘等唱义传檄州郡以讨之循亦合众应之冰大将抗宠有众数千屯郡讲堂循移檄于宠为陈逆顺宠遂遁走超与皆降一郡悉平循迎景还郡即谢遣兵士杜门不出论功报赏一无豫焉及陈敏之乱诈称诏书以循为丹阳内史循辞以脚疾手不制笔而服寒食散露髪袒身示不可用敏竟不敢逼是时州内豪杰皆见维絷或有老疾就加秩命惟循与吴郡朱诞不豫其事及敏破征东将军周馥上循领防稽相寻除吴国内史公车征贤良皆不就元帝为安东将军复上循为吴国内史与循言及吴时事因问曰孙皓尝烧锯截一贺头是谁邪循未及言帝悟曰是贺邵也循流涕曰先父遭遇无道循创巨痛深无以上答帝甚愧之三日不出东海王越命为参军征拜博士并不起及帝迁镇东大将军以军司顾荣卒引循代之循称疾笃牋数十余上帝遗书敦喻循犹不起及帝承制复以为军谘祭酒循称疾敦逼不得已乃舆疾至帝亲幸其舟因谘以政道循羸疾不堪拜谒乃就加朝服赐第一区车马牀帐衣耨等物循辞让一无所受时廷尉张闿住在小市将夺左右近宅以广其居乃私作都门早闭晏开人多患之讼于州府皆不见省防循出在破冈连名诣循质之循曰见张廷尉当为言及之闿闻而遽毁其门诣循致谢其为世所敬服如此时江东草创盗贼多有帝思所以防之以问于循循答曰江道万里通渉五州朝贡商旅之所来往也今议者欲出宣城以镇江渚或欲使诸县领兵愚谓令长威弱而兼才难备发惮役之人而御之不肃恐未必为用以循所闻江中剧地虽有阖庐一防地势险奥亡逃所聚特宜以重兵备戍随势讨除絶其根蔕防江诸县各有分界分界之内官长所任自可度土分力设置亭尝使徼行峻其纲目严其刑赏使越常科勤则有殊荣之报堕则有一身之罪谓于大理不得不肃所给人以时畨休役不至困代易有期按汉制十里一亭亦以防禁切密故也当今縦不能尔要宜筹量使力足相周若寇刼彊多不能独制者可指其踪迹言所在都督寻当致讨今不明部分使所在百姓与军家杂其徼备两情俱堕莫适任负故所以徒有备名而不能为益者也帝従之及愍帝即位征为宗正元帝在镇又表为侍中道崄不行以讨华轶功将封乡侯犹自以卧疾私门固让不受建武初为中书令加散骑常侍又以老疾固辞帝下令曰孤以寡徳忝当大位若渉巨川罔知所凴循言行以礼乃时之望俗之表也实赖其谋猷以康万机疾患有素犹望卧相规辅而固守防谦自陈恳至此贤履信思顺茍以让为髙者也今従其所执于是改拜太常常侍如故循以九卿旧不加官今又疾患不宜兼防此职惟拜太常而已时宗庙始建旧仪多阙或以恵懐二帝应各为世则颍川世数过七宜毁在迭事下太常循议以为礼兄弟不相为后不得以承代为世殷之盘不序阳甲汉之光武不继成帝别立庙寝使臣下祭之此前代之眀典而承继之着义也恵帝无后懐帝承统弟不后兄则懐帝自上继世祖不继恵帝当同殷之阳甲汉之成帝议者以圣徳冲逺未便改旧诸如此礼通所未论是以恵帝尚在太庙而懐帝复入数则盈八盈八之理由恵帝不出非上祖宜迁也下世既升上世乃迁迁毁对代不得相通未有下升一世而上毁二世者也恵懐二帝俱继世祖兄弟旁亲同为一世而上毁二为一世今以恵帝之崩已毁豫章懐帝之入复毁颍川如此则一世再迁祖位横折求之古义未见此例恵帝宜出尚未轻论况可轻毁一祖而无义例乎颍川既无可毁之理则见神之数居然自八此盖有由而然非谓数之常也既有八神则不得不于七室之外权安一位也至尊于恵懐俱是兄弟自上后世祖不继二帝则二帝之神行应别出不为庙中恒有八室也又武帝初成太庙时正神止七而杨元后之神亦权立一室永熙元年告世祖諡于太庙八室此是茍有八神不拘于七之旧例也又议者以景帝俱已在庙则恵懐一例景帝盛德元功王基之本义着祖宗百世不毁故所以特在本庙且亦世代尚近数得相容安神而已无逼上祖如王氏昭穆既满终应别庙也以今方之既轻重异义而七庙七世之亲昭穆父子位也若当兄弟旁满輙毁上祖则祖位空悬世数不足何取于三昭三穆与太祖之庙然后成七哉今七庙之义出于王氏従祢以上至于髙祖亲庙四世髙祖以上复有五世六世无服之祖故为三昭三穆并太祖而七也故世祖郊定庙礼京兆颍川曽髙之亲豫章五世征西六世以应此义今至尊继统亦宜有五六世之祖豫章六世颍川五世俱不应毁今既云豫章先毁又当重毁颍川此为庙中之亲惟従髙祖已下无复髙祖已上二世之祖于王氏之义三昭三穆废阙其二甚非宗庙之本所据承又违世祖祭征西豫章之意于一王定礼所阙不少时尚书仆射刁恊与循异议循答义深备辞多不载竟従循议焉朝廷疑滞皆谘于循循輙依礼经而对为当世儒宗其后帝以循清贫下令曰循冰清玉洁行为俗表位防上卿而居身服物盖周形而已屋室财庇风雨孤近造其庐以为慨然其赐六尺牀荐席褥并钱二十万以表至徳畅孤意焉循又让不许不得已留之初不服用及帝践位有司奏琅邪恭王宜称皇考循又议曰按礼子不敢以已爵加父帝纳之俄以循行太子太傅太常如故循自以枕疾顿废臣节不修上隆降尊之义下替交叙之敬惧非垂典之教也累表固让帝以循体徳率物有不言之益敦厉备至期于不许命皇太子亲往拜焉循有羸疾而恭于接对诏断賔客其崇遇如此疾渐笃表乞骸骨上还印绶改授左光禄大夫开府仪同三司帝亲临轩遣使持节加印绶循虽口不能言指麾左右推去章服车驾亲幸执手流涕太子亲临者三焉往还皆拜儒者以为荣太兴二年卒时年六十帝素服举哀哭之甚恸赠司空諡曰穆将帝又出临其柩哭之尽哀遣兼侍御史持节监防皇太子追送近涂望船流涕循少玩篇籍善属文博览众书尤精礼传雅有知人之鉴防同郡杨方于卑陋卒成名于世子隰康帝时官至临海太守杨方者子公囬少好学有异才初为郡铃下威仪公事之暇輙通五经乡邑未之知内史诸葛恢见而奇之待以门人之礼由是始得周旋贵人间时虞喜兄弟以儒学立名雅爱方为之延誉恢尝遣方为文荐郡工曹主簿虞预称美之送以示贺循循报书曰此子开防有志意只言异于凡猥耳不图伟才如此其文甚有奇分若出其胸臆乃是一国所推岂但牧竖中逸羣邪闻防旧党之中好有谦冲之行此亦立身之一隅然世衰道防人物凋每闻一介之徒有向道之志冀之愿之如方者乃荒莱之特苖卤田之善秀资质已良但沾染未足耳移植豊壌必成嘉谷足下才为世英位为朝右道隆化立然后为贵昔许子将防樊仲昭于贾竖郭林宗成魏徳公于畎畆足下志隆此业二贤之功不为难及也循遂荐方于京师司徒王导辟为掾转东安太守迁司徒参军事方在都邑缙绅之士咸厚遇之自以地寒不愿乆留亰华求补逺郡欲闲居著述导従之上补髙梁太守在郡积年着五经钩沉更撰吴越春秋并杂文笔皆行于世以年老弃郡归导将进之台阁固辞还乡里终于家
　　薛兼字令长丹阳人也祖综仕吴为尚书仆射父莹有名吴朝吴平为散骑常侍兼清素有器宇少与同郡纪瞻广陵闵鸿吴郡顾荣防稽贺循齐名号为五儁初入洛司空张华见而奇之曰皆南金也察河南孝亷辟公府除比阳相莅任有能名歴太子洗马散骑常侍懐令司空东海王越引为参军转祭酒赐爵安阳亭侯元帝为安东将军以为军谘祭酒稍迁丞相长史甚勤王事以上佐禄优每自约损取周而已进爵安阳乡侯拜丹阳太守中兴建转尹加秩中二千石迁尚书领太子少傅自综至兼三世傅东宫谈者美之永昌初王敦表兼为太常明帝即位加散骑常侍帝以东宫时师傅犹宜尽敬乃诏兼与太宰西阳王丞相武昌公司空即邱子四人朝见及书防仪体一如东宫故事是嵗卒诏赠左光禄大夫开府仪同三司及属王敦作逆朝廷多故不得议諡直遣使者祭以太牢子颙先兼卒无嗣刘隗字大连彭城人楚元王交之后裔也父砥任东光令隗少有文翰起家秘书郎稍迁冠军将军彭城内史避乱渡江元帝以为従事中郎隗雅习文史善求人主意帝深器遇之迁丞相司直委以刑宪时建康尉収防军士而为府将簒取之隗奏免防军将军戴若思官世子文学王籍之居叔母防而防隗奏之帝下令曰诗称杀礼多防以防男女之无夫家正今日之谓也可一解禁止自今以后宜为其防东閤祭酒顔含在叔父防嫁女隗又奏之庐江太守梁龛眀日当除妇服今日请客奏伎丞相长史周顗等三十人同防隗奏曰夫嫡妻长子皆杖居庐故周景王有三年之防既除而宴春秋犹讥况龛匹夫暮宴朝祥慢服之愆宜肃丧纪之礼请免龛官削侯爵顗等知龛有丧吉会非礼宜各夺俸一月以肃其违从之丞相行参军宋挺本州刺史刘陶门人陶亡后挺娶陶爱妾以为小妻建兴中挺又割盗官布六百余匹正刑弃市遇赦免既而奋武将军阮抗请为长史隗劾奏曰挺蔑其死主而专其室悖在三之义伤人伦之序当投之四裔以御魑魅请除挺名禁锢终身而奋武将军太山太守阮抗请为长史抗纬文经武剖服东藩当庸勲忠良昵近仁贤而褒求赃汚举顽用嚚请免抗官下狱理罪奏可而挺病死隗又奏符防挺已丧亡不复追贬愚蠢意闇未达斯义昔郑人斵子家之棺汉眀追讨史迁经传襃贬皆追书先世数百年间非徒区区欲厘当时亦将作法垂于来世当朝亡夕没便无善恶也请曹如前追除挺名为民録妾还本显证恶人班下逺近从之南中郎将王含以族彊显贵骄傲自恣一请参佐及守长二十许人多取非其才隗劾奏文致甚苦事虽被寝王氏深忌疾之而隗之弹奏不畏彊御皆此类也建兴中丞相府斩督运令史淳于伯而血逆流隗又奏曰古之为狱必察五聼三槐九棘以求民情虽眀庶政不敢折狱死者不可复生刑者不可复续是以眀王哀矜用刑曹参去齐以市狱为寄自顷蒸荒杀戮无度罪同异断刑罚失宜谨按督运令史淳于伯刑血着柱遂逆上终极柱末二丈三尺旋复下流四尺五寸百姓諠哗士女纵观咸曰其寃伯息忠诉辞称枉云伯督运讫去二月事毕代还无有稽乏受赇使役罪不及死军是戍军非为征军以乏军兴论于理为枉四年之中供给运漕凡诸徴发租调百役皆有稽停而不以军兴论至于伯也何独眀之捶楚之下无求不得囚人畏痛辞应之理曹国之典刑而使忠等称寃眀时谨按从事中郎周莚法曹参军刘允属李匡幸荷殊宠并登列曹当思敦奉政道详法慎杀使兆庶无枉人不称诉而令伯枉同周青寃防哭于幽都诉灵恨于黄泉嗟叹甚于杞梁血妖过于崩城故有陨霜之人夜哭之鬼伯有书见彭生为豕刑杀失中妖并作以古况今其揆一也皆由莚等不胜其任请皆免官于是右将军王导等上防引咎请解职帝曰政刑失中皆吾闇塞所由寻示愧惧思闻忠告以补其阕而引过求退岂所望也由是导等一无所问晋国既建拜御史中丞周嵩嫁女门生断道解庐斫伤二人建康左尉赴变又被斫隗劾嵩兄顗曰顗荷殊宠列位上僚当崇眀宪典以恊和上下刑于左右以御于家邦而乃纵肆小人羣为凶害公于广都之中白日刄尉逺近讻赫百姓諠哗亏损风望渐不可长既无大臣检御之节不可对休命宜加贬黜以肃其违顗坐免官太兴初长兼侍中赐爵都乡侯寻代薛兼为丹阳尹与尚书令刁恊并为元帝所宠欲排抑豪彊诸刻碎之政皆云隗恊所建隗虽在外万机秘宻皆预闻之拜镇北将军都督青徐幽平四州军事假节加散骑常侍率万人镇泗口初隗以王敦威权太盛终不可制劝帝出腹心以镇方隅故以谯王承为湘州续用隗及戴若思为都督敦甚恶之与隗书曰顷承圣上顾眄足下今大贼未灭中原鼎沸欲与足下周生之徒戮力王室共静海内若其防也则帝祚于是乎隆若其否也则天下永无望矣隗答曰鱼相忘于江湖人相忘于道术竭股肱之力效之以忠贞吾之志也敦得书甚怒及敦作乱以讨隗为名诏徴隗还京师百官迎之于道隗岸帻大言意气自若及入见与刁恊奏请诛王氏不从有惧色率众屯金城及敦克石头隗攻之不防入宫告辞帝雪涕与之别隗至淮隂为刘遐所袭擕妻子及亲信一百余人奔于石勒勒以为从事中郎太子太傅卒年六十一子绥初举秀才除驸马都尉奉朝请随隗奔石勒卒孙波嗣波字道则初为石虎冠军将军王洽参军及石虎死洽与波俱降穆帝以波为襄城太守累迁桓冲中军谘议参军大司马桓温西征袁真朝廷空虚以波为建威将军淮南内史领五千人镇石头夀阳平除尚书左丞不拜转冠军将军南郡相时苻坚弟融围雍州刺史朱序于襄阳波率众八千救之以敌彊不敢进序竟陷没波以畏懦免官后复以波为冠军将军累迁散骑常侍苻坚败朝廷欲镇靖北方出波督淮北诸军冀州刺史以疾未行上防言事防奏而卒追赠前将军子淡嗣元熈初为庐江太守隗伯父讷字令言有人伦鉴识初入洛见诸名士而叹曰王夷甫太鲜眀乐彦辅我所敬张茂先我所不解周武巧于用拙杜方叔拙于用长终于司校尉子畴字王乔少有美誉善谈名理曾避乱坞壁贾胡百数欲害之畴无惧色援笳而吹之为出塞入塞之声以动其防客之思于是羣胡皆垂泣而去之永嘉中位至司徒左长史寻为阎鼎所杀司空蔡谟每叹曰若使刘王乔得南渡司徒公之美选也又王导初拜司徒谓人曰刘王乔若过江我不独拜公也其为名流之所推服如此畴兄子劭有才干辟琅邪王丞相掾咸康世歴御史中丞侍中尚书豫章太守秩中二千石劭族子黄老太元中为尚书郎有义学注慎子老子并传于世
　　刁恊字元亮渤海饶安人也祖恭魏齐郡太守父攸武帝时御史中丞恊少好经籍博闻强记释褐濮阳王文学转太常博士本郡大中正成都王頴请为平北司马后歴赵王伦相国参军长沙王乂骠骑司马及东嬴公腾镇临漳以恊为长史转颍川太守永嘉初为河南尹未拜避难渡江元帝以为镇东军谘祭酒转长史愍帝即位徴为御史中丞例不行元帝为丞相以恊为左长史中兴初累拜尚书左仆射于时朝廷草创宪章未立朝廷无习旧仪者恊乆在中朝谙练旧事凡所制度皆禀于恊焉深为当时所称许太兴初迁尚书令在职数年加金紫光禄大夫令如故恊性刚悍与物多忤每崇上抑下故为王氏所疾又使酒放肆侵毁公卿见者莫不侧目然悉力尽心志在匡救帝甚信任之以奴为兵取将吏客使转运皆恊所建也众庶怨望之及王敦搆逆上防罪恊帝使恊出督六军既而王师败绩恊与刘隗俱侍帝于太极东除帝执恊隗手流涕呜咽劝令避祸恊曰臣当守死不敢有贰帝曰今事逼矣安可不行乃令给恊隗人马使自为计恊年老不堪骑乗素无恩纪募从者皆委之行至江东为人所杀送首于敦敦听刁氏収葬之帝痛恊不免宻捕送恊首者而诛之敦平后周顗戴若思等皆被显赠恊独以出奔不在其例咸康中恊子彛上防讼之在位者多以眀帝之世襃贬已定非所得更议且恊不能抗节陨身乃出奔遇害不可复其官爵也丹阳尹殷融议曰王敦恶逆罪不容诛则恊之善亦不容赏若以忠非良图谋事失算以此为责者盖在于讥议之间耳即凶残之诛以为国刑将何以沮劝乎当敦专逼之时庆赏威刑专自已出是以元帝虑深崇本以恊为比事由国计盖不为私昔孔宁仪行父从君于昏楚复其位者君之党故也况恊之比君在于义顺且中兴四佐位为朝首于时事穷计屈奉命违冦非为逃刑谓宜显赠以眀忠义时庾氷辅政疑不能决左光禄大夫蔡谟与氷书言恊宜防显赠以为死事者之劝氷然之事奏成帝诏曰恊情在忠主而失为臣之道故令王敦得托名公义而实肆私忌遂令社稷受屈元皇衘耻致祸之原岂不有由若极眀国典则曩刑非重今正当以恊之勤有可书敦之逆命不可长故议其事耳今可复恊本位加之册祭以眀有忠于君者纎介必显虽于贬裁未尽然或足有劝矣于是追赠本官祭以太牢彛字大伦少遭家难王敦诛后彛斩讐人党以首祭父墓诣廷尉请罪朝廷特宥之由是知名歴尚书吏部郎吴国内史累迁北中郎将徐兖二州刺史假节镇广陵卒于官子逵字伯道逵弟畅字仲逺次子字叔仁并歴显职隆安中逵为广州刺史领平越中郎将假节畅为始兴相为冀州刺史兄弟子侄并不拘名行以货殖为务有田万顷奴婢数千人余资称是桓元簒位以逵为西中郎将豫州刺史镇歴阳畅右卫将军抚军桓修司马刘裕起义斩桓修时畅谋起兵袭裕裕遣刘毅讨之畅伏诛亡不知所在逵在歴阳执刘裕参军诸葛长民槛车送于桓元至当利而元败送人共破槛出长民遂趣歴阳逵弃城而走为下人所执斩于石头子侄无少长皆死惟小弟骋被宥为给事中寻谋反伏诛刁氏遂灭刁氏素殷富奴客纵横固吝山泽为京口之蠧裕散其资蓄令百姓称力而取之弥日不尽时天下饥弊编户頼之以济焉
　　戴若思广陵人也名犯髙祖庙讳祖烈吴左将军父昌会稽太守若思有风仪性闲爽少好游侠不拘操行遇陆机赴洛船装甚盛遂与其徒掠之若思登岸据胡牀指麾同旅皆得其宜机察见之知非常人在舫屋上遥谓之曰卿才器如此乃复作刼邪若思感悟因流涕投劔就之机与言深加赏异遂与定交焉若思复举孝亷入洛机荐之于赵王伦曰盖闻繁弱登御然后髙墉之功显孤竹在肆然后降神之曲成是以髙世之主必假逺迩之器蕴匵之才思托大音之和伏见处士广陵戴若思安穷乐志无风尘之慕砥节立行有井渫之洁诚东南之遗寳宰朝之竒璞也若得托足康衢则能结轨骥騄曜质庙廊必能垂光璵璠矣伦乃辟之除沁水令不就遂徃武陵省父时同郡人潘京素有理鉴名知人其父遣若思就京与语既而称若思有公辅之才累转东海王越军谘祭酒出补豫章太守加振威将军领义军都督以讨贼有功赐爵秣陵侯迁治书侍御史骠骑司马拜散骑侍郎元帝召为镇东右司马将征杜弢加若思前将军未发而杜弢灭帝为晋王以为尚书中兴建为中防军转防军将军尚书仆射皆辞不拜出为征西将军都督兖豫幽冀雍并六州诸军事假节加散骑常侍发投刺王官千人为军吏调扬州百姓家奴万人为兵配之以散骑常侍王遐为军司镇夀阳与刘隗同出帝亲幸其营劳勉将士临发祖饯置酒赋诗若思至合肥而王敦举兵请追若思还镇京都进骠骑将军与右卫将军郭逸夹道筑垒于大桁之北寻而石头失守若思与诸军攻石头王师败绩若思率麾下百余人赴宫受诏与公卿百官于石头见敦敦问若思曰前日之战有余力乎若思不谢而答曰岂敢有余但力不足耳又曰吾此举动天下以为如何若思曰见形者谓之逆体诚者谓之忠敦笑曰卿可谓能言敦参军吕猗昔为台郎有刀笔才性尤奸谄若思为尚书恶其为人猗亦深憾焉至是乃説敦曰周顗戴若思皆有髙名足以惑众近者之言曾无愧色公若不除恐有再举之患为将来之忧耳敦以为然又素忌之俄而遣邓岳缪坦収若思而害之若思素有重望四海之士莫不痛惜焉贼平册赠右光禄大夫仪同三司諡曰简若思弟邈字望之少好学尤精史汉才不逮若思儒博过之弱冠举秀才寻迁太子洗马出补西阳内史永嘉中元帝版行邵陵内史丞相军谘祭酒出为征南军司于时凡百草创学校未立邈上防请渐加修建帝纳之于是始修礼学代刘隗为丹阳尹王敦作逆加左卫军及敦得志而若思遇害邈坐免官敦诛后拜尚书仆射卒官赠卫将军諡曰穆子谧嗣歴义兴太守大司农
　　周顗字伯仁安东将军浚之子也少有重名神彩秀彻虽时辈亲狎莫能媟也司徒掾同郡贲嵩有清操见顗叹曰汝颍固多竒士自顷雅道陵迟今复见周伯仁将振起旧风清我邦族矣广陵戴若思东南之美举秀才入洛素闻顗名徃之终坐而出不敢显其才辩顗从弟穆亦有美誉欲陵折顗顗陶然弗与之校于是人士益宗附之州郡辟命皆不就弱冠袭父爵武城侯拜秘书郎累迁尚书吏部郎东海王越子毗为镇军将军以顗为长史元帝初镇江左请为军谘祭酒出为宁逺将军荆州刺史领防南蛮校尉假节始到州而建平流民傅宻等叛迎蜀贼杜弢顗狼狈失据陶侃遣将吴寄以兵救之故顗得免因奔王敦于豫章敦留之军司戴邈曰顗虽退败未有莅众之咎徳望素重宜还复之敦不从帝召为扬威将军兖州刺史顗还建康帝留顗不遣复以为军谘祭酒寻转右长史中兴建补吏部尚书顷之以醉酒为有司所紏白衣领职复坐门生斫伤人免官太兴初更拜太子少傅尚书如故顗上防让曰臣退自循省学不通一经智不效一官止足良难未能守分遂忝显职名位过量不悟天鉴忘臣顽弊乃欲使臣内管铨衡外忝傅训质轻蝉翼事重千钧此之不可不待识而眀矣若臣受负乗之责必贻圣朝惟尘之耻俯仰愧惧不知所图诏曰绍幼冲便居储副之贵当頼轨匠以祛防蔽望之俨然斯不言之益何学之习邪所谓与田苏游忘其鄙心者便当副吾意不宜冲让转尚书左仆射领吏部如故庾亮尝谓顗曰诸人咸以君方乐广顗曰何乃刻画无盐唐突西施也帝燕羣公于西堂酒酣从容曰今日名臣共集何如尧舜时邪顗因醉厉声曰今虽同人主何得复比圣世帝大怒而起手诏付廷尉将加戮累日方赦之及出诸公就省顗曰近日之罪故知不至于死寻代戴若思为防军将军尚书纪瞻置酒请顗及王导等顗荒醉失仪复为有司所奏诏曰顗参副朝右职掌铨衡当敬慎徳音式是百辟屡以酒过为有司所防吾亮其极欢之情然亦是濡首之诫也顗必能克己复礼者今不加黜责初顗以雅望获海内盛名后颇以酒失为仆射略无醒日时人号为三日仆射庾亮曰周侯末年所谓鳯徳之衰也顗在中朝时能饮酒一石及过江虽日醉每称无对偶有旧对从北来顗遇之欣然乃出一石酒共饮各大醉及顗醒使视客已腐胁而死顗性寛裕而友爱过人弟暠尝因酒瞠目谓顗曰君才不及弟何乃横得重名以所然蜡烛投之顗神色无忤徐曰阿奴火攻固出下筞耳王导甚重之尝枕顗膝而指其腹曰卿此中何所有也答曰此中空洞无物然足容卿辈数百人导亦不以为忤又于导坐慠然啸咏导曰卿欲希阮稽耶顗曰何敢近舍眀公逺希阮及王敦搆逆温峤谓顗曰大将军此举似有所在当无滥邪顗曰君少年未更事人主自非尧舜何能无失人臣岂可得举兵以胁主共相推戴未能数年一旦如此岂云非乱乎处仲刚愎强忍狼抗无上其意宁有限邪既而王师败绩顗奉诏诣敦敦曰伯仁卿负我顗曰公戎车犯顺下官亲率六军不能其事使王旅奔败以此负公敦惮其辞正不知所答帝召顗于广室谓之曰近日大事二宫无恙诸人平安大将军故副所望邪顗曰二宫自如眀诏于臣等故未可知防军长史郝嘏等劝顗避敦顗曰吾备位大臣朝廷丧败宁可复草间求活外投胡越邪俄而与戴若思俱被収路经太庙顗大言曰天地先帝之灵贼臣王敦倾覆社稷枉杀忠臣陵虐天下神祗有灵当速杀敦无令纵毒以倾王室语未终収人以防伤其口流血至踵神色不变容止自若观者皆为流涕遂于石头南门外石上害之时年五十四顗之死也敦坐有一参军樗蒱马于博头被杀因谓敦曰周家奕世令望而位不至公及伯仁将登而堕有似下官此马敦曰伯仁总角于东宫相遇一靣披襟便许之三事何图不幸自贻王法敦素惮顗毎见顗輙靣热虽复冬月扇靣手不得休敦使缪坦籍顗家収得素簏数枚盛故絮而已酒五瓮米数石在位者服其清约敦平后追赠左光禄大夫仪同三司諡曰康祀以少牢初敦之举兵也刘隗劝帝尽诛诸王司空导率羣从诣阙请罪值顗将入导呼顗谓曰伯仁以百口累卿顗直入不顾既见帝言导忠诚申救甚至帝纳其言顗喜饮酒致醉而出导仍在门又呼顗不与言顾左右乃曰今年杀诸贼奴取金印如斗大繋肘既出又上表眀导言甚切至导不知救已而甚衘之敦既得志问导曰周顗戴若思南北之望当登三司无所疑也导不答又曰若不三司便应令仆邪又不答敦曰若不尔正当诛尔导又无言导后料检中书故事见顗表救已殷勤欵至导执表流涕悲不自胜告其诸子曰吾虽不杀伯仁伯仁由我而死幽防之中负此良友顗三子闵恬頥闵字子骞方直有父风歴衡阳建安临川太守侍中中领军吏部尚书尚书左仆射加中军将军转防军领秘书监卒追赠金紫光禄大夫諡曰烈无子以弟頥长子琳为嗣琳仕至东阳太守恬頥并歴郡守琳少子文骠骑谘议参军
　　应詹字思逺汝南南顿人魏侍中璩之孙也詹幼孤为祖母所养年十余嵗祖母又终居丧毁顿杖而后起遂以孝闻家富于财年又稚弱乃请族人共居委以资产情若至亲世以此异焉弱冠知名性质素雅物虽犯而弗之校以学蓺文章称司徒何劭见之曰君子哉若人初辟公府为太子舎人赵王伦以为征东长史伦诛坐免成都王頴辟为掾时骠骑从事中郎诸葛玫委长沙王乂奔邺盛称乂之非玫浮躁有才辩临漳人士无不诣之詹与玫有旧叹曰诸葛仁林何与乐毅之相诡乎卒不见之玫闻甚愧镇南大将军刘詹之祖舅也请为长史谓之曰君器识宏深后当代老子于荆南矣仍委以军政著绩汉南詹之力也迁南平太守王澄为荆州假詹督南平天门武陵三郡军事及洛阳倾覆詹攘袂流涕劝澄赴援澄使詹为檄詹下笔便成辞义壮烈见者慷慨然竟不能从之也天门武陵谿蛮并反詹讨降之时政令不一诸蛮怨望并谋背叛詹召蛮酋破铜劵与盟由是懐詹数郡无虞其后天下大乱詹境独全百姓歌之曰乱离既普殆为灰朽侥幸之运頼兹应后嵗寒不凋孤境独守拯我涂炭恵隆邱阜润同江海恩犹父母镇南将军山简复假詹督五郡军事会蜀贼杜畴作乱来攻詹郡力战摧之詹寻与陶侃破杜于长沙贼中金寳溢目詹一无所取唯収图书莫不叹之元帝假詹建武将军王敦又上詹监巴东五郡军事赐爵永阳乡侯陈人王冲拥众荆州素服詹名迎为刺史詹以冲等无頼弃还南平冲亦不怨其得人情如此迁益州刺史领巴东监军詹之出郡也士庶攀车号泣若恋所生俄拜后军将军詹上防陈便宜曰先王设官使君有常尊臣有定卑上无茍且之志下无觊觎之心下至亡秦罢侯置守本替末陵纲纪废絶汉兴虽未能兴复旧典犹杂建侯守故能享年享世殆参古迹今大荒之后制度改创宜因斯会厘正宪则先举圣徳元防以为封首则圣世之化比隆唐虞矣又言宜修立辟雍崇眀教义元帝雅重其才深纳之顷之出补吴国内史以公事免镇北将军刘隗出镇以詹为军司加散骑常侍累迁光禄勲詹以王敦専制自树故优防讽諌无所摽眀及敦作逆眀帝问詹计将安出詹厉然慷慨曰陛下宜奋赫斯之威臣等负戈前驱庶慿宗庙之灵有征无战如其不然王室必危帝以詹为都督前锋军事防军将军假节都督朱雀桥南贼从竹格渡江詹与建威将军赵允等撃败之斩贼率杜发枭首数千级贼平封观阳县侯食邑一千六百户赐绢五千疋表上不受诏不许迁使持节都督江州诸军事平南将军江州刺史詹将行上防曰夫济兹务在乎官人今南北杂错属托者无保负之累而轻举所知此博采所以未精职理所以多阙今凡有所用宜随其能否而与举主同乎襃贬则人有愼举之恭官无废职之咎昔冀缺有功胥臣防先茅之赏子玉败军子文受蒍贾之责古既有之今亦宜然汉朝使刺史行部乗传奏事犹恐不足以辨彰幽明宣政道故复有绣衣直指今之艰弊过于徃昔宜分遣黄散若中书郎等循行天下观采得失举善弹违断截茍且则人不敢为非矣汉宣帝时二千石有居职修明者则入为公卿其不称职免官者皆迁为平人惩劝必行故歴世长乆中间以来迁不足竞免不足惧或有进而失意退而得分莅官虽美当以素论降替在职实劣直以旧望登叙校防谈为多少不以事实为先后以此责成臣未见其兆也今宜峻左降旧制可二千石免官三年乃得叙用长史六年户口折半道里倍之此法必明使天下知官难得而易失必人愼其职朝无惰官矣都督可课佃二十顷州十顷郡五顷县三顷皆取文武吏医卜不得挠乱百姓三台九府中外诸军有可减损皆令附农市息末伎道无游人不过一熟丰穰可必然后重居职之俸使禄足以代耕顷大事之后遐迩皆想宏畧而寂然未副宜早振纲领肃起羣望时王敦新平人情未安詹抚而懐之莫不得其欢心百姓赖之疾笃与陶侃书勉侃令建功业遂卒咸和六年也时年五十三册赠镇南大将军仪同三司諡曰烈祠以太牢子元嗣位至散骑侍郎元弟诞有器干歴六郡太守龙骧将军追赠冀州刺史初京兆韦丧乱之际亲属遇饥疫并尽客游洛阳素闻詹名遂依托之詹与分甘共苦情若兄弟遂随从积年为营伉俪置居宅并荐之于元帝帝即辟之后位至少府卿既受詹生成之惠詹卒遂制朋友之服哭止宿草追赵氏祀程婴杵臼之义祭詹终身
　　甘卓字季思丹阳人秦丞相茂之后也曾祖寜为吴将祖述仕吴为尚书父昌太子太傅吴平卓退居自守郡命主簿功曹察孝亷州举秀才为吴王常侍讨石冰以功赐爵都亭侯东海王越引为参军出补离狐令卓见天下大乱弃官东归前至歴阳与陈敏相遇敏甚悦共图纵横之计遂为其子景娶卓女深相结托防周玘唱义宻使钱广攻敏弟昶敏遣卓讨广顿朱雀桥南会广杀昶玘告丹阳太守顾荣共邀説卓卓素敬服荣且以昶死懐惧良久乃从之遂诈疾迎女断桥収船南岸共灭敏传首于京都元帝初渡江授卓前锋都督扬威将军歴阳内史其后讨周馥征杜弢屡经苦战多所擒获以前后功进爵南乡侯拜豫章太守寻迁湘州刺史将军如故复进爵于湖侯中兴初以边冦未靖学校陵迟特聼不试孝亷而秀才犹依旧防试卓上疏以为答问损益当湏博通古今明逹政体必求诸坟索乃堪其举臣所忝州往遭宼乱学校久替人士流播不得比之余州防试之由当借学功谓宜同孝亷例申与期限疏奏朝议不许卓于是精加隐括备礼举桂阳谷俭为秀才俭辞不获命州厚礼遣之诸州秀才闻当考试皆惮不行唯俭一人到台遂不复防试俭耻其州少士乃表求试以髙第除中郎俭少有志行寒苦自立博渉经史于时南土凋荒经籍道息俭不能逺求师友唯在家研精虽所得实深未有名誉又耻耀取逹遂归终身不仕卒于家卓寻迁安南将军梁州刺史假节都督沔江诸军镇襄阳卓外柔内刚为政简惠善于绥抚估税悉除市无二价州境所有鱼池先恒责税卓不收其利皆给贫民西土称为惠政王敦称兵遣使告卓卓乃伪许而心不同之及敦升舟而卓不赴使参军孙防诣武昌谏止敦敦闻防言大惊曰甘侯前语吾云何而更有异正当虑吾危朝廷邪吾今下唯除奸防耳卿还言之事济当以甘侯作公防还报卓卓不能决或说卓且伪许敦待敦至都而讨之卓曰昔陈敏之乱吾亦先从后图而论者谓惧逼而谋之虽吾情本不尔而事实有似心恒愧之今若复尔谁能明我时湘州刺史谯王承遣主簿邓骞说卓曰刘大连虽乗权宠非有害于天下也大将军以其私憾称兵象魏虽托讨乱之名实失天下之望此忠臣义士匡救之时也昔鲁连匹夫犹懐蹈海之志况受任方伯位同体国者乎今若因天人之心唱桓文之举杖大顺以讨逆节拥义兵以勤王室斯千载之运不可失也卓笑曰桓文之事岂吾所能至于尽力国难乃其心也当共详思之参军李梁说卓曰昔隗嚣乱陇右窦融保河西以归光武今日之事有似于此将军有重名于天下但当推亡固存坐而待之使大将军胜方当崇将军以方面之重如其不胜朝廷必以将军代之何忧不富贵而释此庙胜决存亡于一战邪骞谓梁曰光武创业中国未平故隗嚣断陇右窦融兼河西各据一方鼎足之势故得文服天子从容顾望及海内已定君臣正位终于陇右倾覆河西入朝何则向之文服义所不容也今将军于本朝非窦融之喻也襄阳之于大府非河西之固也且人臣之义安忍国难而不陈力何以北面于天子邪使大将军平刘隗还武昌赠石城之守絶荆湘之粟将军安归乎势在人手而曰我处庙胜未之闻也卓尚迟疑未决骞又谓卓曰今既不义举又不承大将军檄此必至之祸愚智所见也且议者之所难以彼疆我弱是不量虚实者也今大将军兵不过万余其留者不能五千而将军见众既倍之矣将军威名天下所闻也北府精锐战胜之兵也拥彊众借威名杖节而行岂王含所能御哉遡流之众势不自救将军之举武昌若摧枯拉朽何所顾虑乎武昌既定据其军实镇抚二州施惠士卒使还者如归此吕防所以克敌也如是大将军可不战而自溃今释必胜之防安坐以待危亡不可言知计矣愿将军熟虑之时敦以卓不至虑在后为变遣参军乐道融苦要卓俱下道融本欲背敦因说卓袭之语在融传卓既素不欲从敦得道融说遂决曰吾本意也乃与巴东监军栁纯南平太守夏侯承宜都太守谭该等十余人俱露檄逺近陈敦肆逆率所统致讨遣参军司马赞孙防奉表诣台参军罗英至广州与陶侃克期参军邓骞虞冲至长沙令谯王承坚守征西将军戴若思在江西先得卓书表上之台内皆称万岁武昌大惊传卓军至人皆奔散诏书迁卓为镇南大将军侍中都督荆梁二州诸军事荆州牧梁州刺史如故陶侃得卓信即遣参军髙寳率兵下卓虽懐义正而性不果毅且年老多疑计虑犹豫军次猪口累旬不前敦大惧遣卓兄子行参军卭求和谢卓曰君此自是臣节不相责也吾家计急不得不尔想便旋军襄阳当更结好时王师败绩敦求台驺虞幡驻卓卓闻周顗戴若思遇害流涕谓卭曰吾之所忧正谓今日每得朝廷人书常以胡冦为先不悟忽有萧墙之祸且使圣上元吉太子无恙吾临敦上流亦未敢便危社稷吾适径据武昌敦势逼必刼天子以絶四海之望不如还襄阳更思后图即命旋军都尉秦康说卓曰今分兵取敦不难但断彭泽上下不得相赴自然离散可一战擒也将军既有忠节中道而废更为败军将恐将军之下亦各便求西迁不可得守也卓不能从乐道融亦日夜劝卓速下卓性先寛和忽便彊塞径还襄阳意气骚扰举动失常自照镜不见其头视庭树而头在树上心甚恶之其家金柜鸣声似槌镜清而悲巫云金柜将离是以悲鸣主簿何无忌及家人皆劝令自警卓转更狠愎闻谏輙怒方散兵大佃而不为备功曹荣建固谏不纳襄阳太守周虑等宻承敦意知卓无备诈言湖中多鱼劝卓遣左右皆捕鱼乃袭害卓于寝传首于敦四子散骑郎蕃等皆被害太寜中追赠骠骑将军諡曰敬邓骞字长真长沙人少有志气为乡邻所重尝推诚行已能以正直全于多难之时刺史谯王承命为主簿使说甘卓卓留为参军欲与同行以老母辞卓而反承为魏乂所败以虞悝兄弟为承党乂尽诛之而求骞甚急乡人皆为之惧骞笑曰欲用我耳彼新得州多杀忠良是其求贤之时岂以行人为罪乃往诣乂乂喜曰君所谓古之解扬也以为别驾骞有节操忠信兼识量宏逺善与人交久而益敬太尉庾亮称之以为长者歴武陵始兴太守迁大司农卒于官
　　卞壸字望之济隂寃句人也祖统琅邪内史父粹以清辩鉴察称兄弟六人并登宰府世称卞氏六龙元仁无防元仁粹字也弟裒尝忤其郡将郡将怒讦其门内之私粹遂以不训见讥议陵迟积年惠帝初为尚书郎杨骏执政人多附防而粹正直不阿及骏诛超拜右丞封成阳子稍迁至右军将军张华之诛粹以华壻免官齐王冏辅政为侍中中书令进爵为公及长沙王乂专权粹立朝正色乂忌而害之初粹如厠见物若两眼俄而难作壸弱冠有名誉司兖二州齐王冏辟皆不就遇家祸还乡里永嘉中除著作郎袭父爵征东将军周馥请为从事中郎不就遭本州倾覆东依妻兄徐州刺史裴盾盾以壸行广陵相元帝镇建邺召为从事中郎委以选举甚见亲仗出为明帝东中郎长史遭继母忧既葬起复旧职固辞不就元帝遣中使敦逼壸牋自陈辞甚哀苦帝遂不夺其志服阕为世子师壸前后居师佐之任尽匡辅之节一府贵而惮焉中兴建补太子中庻子转散骑常侍侍讲东宫迁太子詹事以公事免寻复职转御史中丞忠于事上权贵屏迹时淮南小中正王式继母前夫终更适式父式父终防服讫议还前夫家前夫家亦有继子奉飬至终遂合于前夫式自云父临终母求去父许诺于是制出母齐衰朞壸奏曰就如式父临终许诺必也正名依礼为无所据若父有命湏显七出之责当存时弃之无縁以絶义之妻留家制服若式父临困谬乱使去留自由者此必为相要以非礼则存亡何所得従式宜正之以礼魏颗父命不従其乱陈干昔欲以二婢殉其子以非礼不従春秋礼记善之并以妾媵犹正以礼况其母乎式母于夫生事奉终非为既絶之妻夫亡制服不为无义之妇自云守节非为更嫁离絶之断在夫没之后夫之既没是其従子之日而式以为出母此母以子出也致使存无所容居没无所托也寄命于他人之门埋尸于无名之塜若式父亡后母寻没于式家必不以为出母明矣许诺之命一耳以为母于同居之时至没前子之门而不以为母此为制离絶于二居裁出否于意断离絶之断非式而谁假使二门之子皆此母之生母恋前子求去求絶非礼于后家还反又非礼于前门去不可去还不可还则为无寄之人也式必内尽匡谏外极防闲不絶明矣何至守不移于至亲畧情理于假继乎继母如母圣人之教式为国士闺门之内犯礼违义开辟未有于父则无追亡之善于母则无孝敬之道存则去留自由亡则合路人可谓生事不以礼死不以礼者也亏损世教不可以居人伦诠正之任案侍中司徒临颍公组敷宣五教实在任人而含容违礼曽不贬黜扬州大中正侍中平望亭侯防淮南大中正散骑侍郎执邦论朝野取信不能率礼正违崇孝敬之教并为不胜其任请以见事免组防官大鸿胪削爵土廷尉结罪防奏诏特原组等式付乡邑清议废弃终身壸迁吏部尚书王含之难加中军将军含灭以功封建兴县公寻迁领军将军明帝不豫领尚书令与王导等俱受顾命辅防主复拜右将军加给事中尚书令帝崩成帝即位羣臣进玺司徒王导以疾不至壸正色于朝曰王公岂社稷之臣邪大行在殡嗣皇未立宁是人臣辞疾之时导闻之舆疾而至皇太后临朝壸与庾亮对直省中共参机要时召南阳乐谟为郡中正颍川庾怡为廷尉评谟怡各称父命不就壸奏曰人无非父而生职无非事而立有父必有命居职必有悔有家各私其子此为王者无人职不轨物官不立政如此则先圣之言废五教之训塞君臣之道散上下之化替矣乐广以平夷称庾珉以忠笃受宠圣世身非已有况及后嗣而可専哉所居之职若顺夫羣心则战戍者之父母皆当以命子不以防也若顺谟父之意则人皆不为郡中正人伦废矣顺怡父之意人皆不为狱官则刑辟息矣凡如是者其可听欤若不可听何以许谟怡之得称父命乎此为谟以名父子可以亏法怡是亲戚可以自専以此二涂服人示世臣所未悟也宜一切班下不得以私废公絶其表防以为永制朝议以为然谟怡不得已各居所职是时王导称疾不朝而私送车骑将军欷鉴壸奏以导亏法従私无大臣之节御史中丞钟雅阿挠王典不加凖绳并请免官虽事寝不行举朝震肃壸断裁切直不畏彊御皆此类也壸干实当官以褒贬为己任勤于吏事欲轨正督世不肯茍同时好然性不裕才不副意故为诸名士所少而无卓尔优誉明帝深器之于诸大臣而最任职阮孚每谓之曰卿常无闲防常如含瓦石不亦劳乎壸曰诸君以道徳恢风流相尚执鄙吝者非壸而谁时贵游子弟多慕王澄谢鲲为逹壸厉色于朝曰悖礼伤教罪莫斯甚中朝倾覆实由于此欲推奏之王导庾亮不従乃止然而闻者莫不折节时王导以勲徳辅政成帝每幸其宅尝拜导妻曹氏侍中孔恒密表不宜拜导闻之曰王茂驽疴耳若卞望之之岩岩刁元亮之察察戴若思之峰岠当敢尔邪壸亷洁俭素居甚贫约息当防诏特赐钱五十万固辞不受后患面创累乞解职拜光禄大夫加散骑常侍时庾亮将征苏峻言于朝曰峻狼子野心终必为乱今日征之縦不顺命为祸犹浅若复经年为恶滋蔓不可复制此是晁错劝汉景帝早削七国事也当时议者无以易之壸固争谓亮曰峻拥彊兵多藏无赖且逼近京邑路不终朝一旦有变易为蹉跌宜深思逺虑恐未可仓卒亮不纳壸知必败与平南将军温峤书曰元规召峻意定懐此于邑温生足下奈此事何吾今所虑是国之大事且峻已出狂意而召之更速必縦其羣恶以向朝廷朝廷威力诚桓桓交湏接锋履刄尚不知便可即擒不王公亦同此情吾与之争甚恳切不能如之何本出足下为外藩任而今恨出足下在外若卿在内俱諌必当相従今内外戒严四方有备峻凶狂必无所至耳恐不能使无伤如何壸司马任台劝壸宜畜良马以备不虞壸笑曰以逆顺论之理无不济若万一不然岂湏马哉峻果称兵壸复为尚书令右将军领右卫将军余官如故峻至东陵口诏以壸都督大桁东诸军事假节复加领军将军给事中壸率郭黙赵允等与峻大战于陵西为峻所破壸与钟雅皆退还死伤者以千数壸雅并还节诣阙谢罪峻进攻青谿壸与诸军距击不能禁贼放火烧宫寺六军败绩壸时发背创犹未合力疾而战率厉散众及左右吏数百人攻贼麾下苦战遂死之时年四十八二子眕盱见父没相随赴贼同时见害峻平朝议赠壸左光禄大夫加散骑常侍尚书郎纳议以为死事之臣古今所重卞令忠贞之节当书于竹帛今之追赠实未副众望谓宜加鼎司之号以旌忠烈之勲司徒王导见议进赠骠骑将军加侍中讷重议犹以为未厌众望于是改赠壸侍中骠骑将军开府仪同三司諡曰忠贞祠以太牢赠世子眕散骑侍郎眕弟盱奉车都尉眕母裴氏抚二子尸哭曰父为忠臣汝为孝子夫何恨乎征士翟汤闻之叹曰父死于君子死于父忠孝之道萃于一门眕子诞嗣咸康六年成帝追思壸下诏曰壸立朝忠恪防身凶冦所封悬逺租秩薄少妻息不赡以为慨然可给实口廪其后盗发壸墓尸僵鬓髪苍白面如生两手悉拳爪甲穿达手背安帝诏给钱十万以修茔兆壸第三子瞻位至广州刺史瞻弟耽尚书郎壸従父兄敦字仲仁父俊清贞有识检以名理著称其乡人郤诜恃才陵慠俊兄弟俊等亦以门盛轻诜相视如雠诜以杨骏故吏被系俊时为尚书郎案其狱诜惧不免俊平心断决正之诜卒以免而犹不悛后为左丞复奏陷卞氏俊歴位汝南相廷尉卿敦弱冠任州郡辟司空府稍迁太子舎人尚书郎朝士多称之东海王越闻召以为主簿王弥逼洛敦及胡母辅之劝越击王弥而王衍潘滔共执不听敦廷争苦至众咸壮之出补汝南内史元帝之为镇东请为军谘祭酒不就征南将军山简以为司马寻而王如杜曾相继为乱简乃使敦监沔北七郡军事振威将军领江夏相戍夏口敦攻讨沔中皆平既而杜弢冦湘中加敦征讨大都督伐弢有功赐爵安陵亭侯镇东大将军王敦请为军司中兴建拜太子左卫率时石勒侵逼淮泗帝备求良将可以式遏邉境者公卿举敦除征虏将军徐州刺史镇泗口及勒寇彭城敦自度力不能支与征北将军王防退保盱眙贼势遂张淮北诸军多为所陥竟以畏贬秩三等为鹰扬将军征拜大司农王敦表为征虏将军都督石头军事明帝之讨王敦也以为镇南将军假节事平更拜尚书以功封益阳侯徙光禄勲出为都督安南将军湘州刺史假节寻进征南将军固辞不拜苏峻反温峤庾亮移檄征镇同赴京师敦拥兵不下又不给军粮唯遣督护荀璲领数百人随大军而已时朝野莫不怪叹陶侃亦切齿忿之峻平侃奏敦阻军顾望不赴国难无大臣之节请槛车収付廷尉丞相王导以防乱之后宜加寛宥转安南将军广州刺史病不之职征为光禄大夫领少府敦既不讨苏峻常懐愧耻名论自此亏矣寻以忧卒追赠本官加散骑常侍諡曰敬子淊嗣
　　刘超字世瑜琅邪临沂人汉城阳景王章之后也章七世孙封临沂县慈乡侯子孙因家焉父和为琅邪国上军将军超有志尚为县小吏稍迁琅邪国记室掾以忠谨清慎为元帝所防恒亲侍左右遂従渡江转安东府舎人専掌文檄相府建又为舎人于时天下扰乱伐叛讨贰超自以职在近密而书迹与帝手笔相类乃絶不与人交书时出休沐闭门不通賔客由是渐得亲密以左右勤劳赐爵原乡亭侯食邑七百户转行参军中兴建为中书舎人拜骑都尉奉朝请时台阁初建庻绩未康超职典文翰而畏慎静密弥见亲待加以防身清苦衣不重帛家无儋石之储每帝所赐皆固辞曰凡陋小臣横窃赏锡无徳而禄殃咎是惧帝嘉之不夺其志寻出补句容令推诚于物为百姓所懐常年赋税主者常自四出结评百姓家赀至超但作大函村别付之使各自书家产投函中讫送还县百姓依实投上课输所入有逾常年入为中书通事郎以父忧去官既属王敦称兵诏超复职又领安东上将军寻六军败散唯超按兵直卫帝感之遣归终防礼及钱鳯构祸超招合义士従明帝征鳯事平以功封零陵伯超家贫妻子不赡帝手诏褒之赐以鱼米超辞不受超后湏纯色牛市不可得启买官外廐牛诏便以赐之出为义兴太守未防征拜中书侍郎拜受往还朝廷莫有知者会帝崩穆后临朝迁射声校尉时军校无兵义兴人多义随超因统其众以宿卫号为君子营咸和初遭母忧去官衰服不离身朝夕号泣朔望輙歩至墓所哀感路人及苏峻谋逆超代赵允为左卫将军时京邑大乱朝士多遣家人入东避难义兴故吏欲迎超家而超不听尽以妻孥防宫内及王师败绩王导以超为右卫将军亲侍成帝属太后崩军卫礼章顿阙超躬率将士奉营山陵峻迁车驾石头时天大雨道路沉陥超与侍中钟雅歩侍左右贼给马不肯骑而悲哀慷慨峻闻之甚不平然未敢加害而以其所亲信许方等补司马督殿中监外托宿卫内实防御超等时饥馑米贵峻等问遗一无所受缱绻朝夕臣节愈恭帝时年八嵗虽幽厄之中超犹啓授孝经论语温峤等至峻猜忌朝士而超为帝所亲遇疑之尤甚后王导出奔超与懐徳令匡术建康令管斾等密谋将欲奉帝而出未及期事泄峻使任让将兵入収超及钟雅帝抱持悲泣曰还我侍中右卫任让不奉诏因害之及峻平任让与陶侃有旧侃欲特不诛之乃请于帝帝曰让是杀我侍中右卫者不可宥由是遂诛让及超将改帝痛念之不已诏遣髙顕近地之使出入得瞻望其墓追赠卫尉諡曰忠超天性谦慎歴事三帝恒在机密并防亲遇而不敢因宠骄谄故士人皆安而敬之子讷嗣谨饬有石庆之风歴中书侍郎下邳内史讷子享亦清慎为散骑郎
　　钟雅字彦胄颍川长社人也父晔公府掾早终雅少孤好学有才志举四行除汝阳令入为佐著作郎母忧去官服阕复职东海王越请为参军迁尚书郎避乱东渡元帝以为丞相记室参军迁临淮内史振威将军顷之征拜散骑常侍转尚书右丞时有事于太庙雅奏曰陛下继承世数于京兆府君为元孙而今祝文称曽孙恐此因循之失宜见改正又礼祖之昆弟従祖父也景皇帝自以功徳为世宗不以伯祖而登庙亦宜除伯祖之文诏曰礼事宗庙自曽孙以下皆称曽孙此非因循之失也义取于重孙可歴世共其名无所改也称伯祖不安如所奏转北军中大将军王敦请为従事中郎补宣城内史钱凤作逆加广武将军率众屯青弋时广徳县人周玘为鳯起兵攻雅雅退据泾县収合士庻讨玘斩之鳯平徴拜尚书左丞眀帝崩迁御史中丞时国防未朞而尚书梅陶私奏女妓雅劾奏陶无大臣忠慕之节请加放黜穆后临朝特原不问雅直法绳违百寮皆惮之北中郎将刘遐卒遐部曲作乱诏郭黙讨之以雅监征讨军事假节事平拜骁骑将军苏峻之难诏雅为前锋监军假节领精勇千人以距峻雅以兵少不敢击退还拜侍中寻王师败绩雅与刘超并侍卫天子或谓雅曰见可而进知难而退古之道也君性亮直必不容于寇雠何不随时之宜而坐待其毙雅曰国乱不能匡君危不能济各逊遁以求免吾惧董狐执简而至矣庾亮临去顾谓雅曰后事深以相委雅曰栋折榱崩谁之责也亮曰今日之事不容复言卿当期克复之効耳雅曰想足下不愧荀林父耳及峻逼迁车驾幸石头雅超流涕歩従明年并为贼所害贼平追赠光禄勲其后以家贫诏赐布帛百匹子诞位至中军参军早卒


　　通志卷一百二十六
&lt;史部,别史类,通志&gt;
　　钦定四库全书
　　通志卷一百二十七
　　宋　右　廸　功　郎　郑　樵　渔　仲　撰
　　列传第四十
　　晋
　　孙恵　熊逺　王鉴　陈頵　髙崧　郭璞　葛洪　庾亮【子彬　羲　龢　亮弟怿　怿弟冰　冰弟条　条弟翼】桓彛【子云云弟豁　豁子石防　石防子振　石防弟石秀石民　石生　石绥　石康　豁弟秘　秘弟冲冲子嗣　嗣子允　允弟谦　谦弟修　徐寜】王□【子承　承子述述子坦之　祎之坦之子恺　愉　国寳　忱　愉子绥　承族子峤　袁悦之　祖台之】荀崧【子防羡】
　　范汪【子寗　汪叔坚】刘惔　张凭　韩伯
　　孙恵字徳施吴国富阳人吴豫章太守贲曾孙也父祖并仕吴恵口讷好学有才识州辟不就寓居萧沛之间永宁初赴齐王冏义讨赵王伦以功封晋兴县侯辟大司马户曹掾转东曹属冏骄矜僭侈天下失望恵献言于冏讽以五难四不可劝令归藩辞甚切至冏不纳恵惧罪辞疾去顷之冏果败成都王頴引恵为大将军参军领奋威将军白沙督是时頴将征长沙王乂以陆机为前锋都督恵与机乡里忧其致祸劝机让都督于王粹及机兄弟被戮恵甚伤恨之时恵又擅杀頴牙门将梁儁惧罪因改姓名以遁后东海王越举兵下邳恵乃诡称南岳逸士秦秘之以书干越辞防慷慨越省书榜道以求之恵乃出见越即以为记室参军専掌文疏豫参谋议除散骑郎太子中庶子复请补司空从事中郎越诛周穆等夜召参军王廙造表廙战惧坏数纸不成时恵不在越叹曰孙中郎在表久就矣越迁太傅以恵为军谘祭酒数谘访得失每造书檄越或驿马催之应命立成皆有文防除秘书监不拜转彭城内史广陵相迁广武将军安丰内史以迎大驾之功封临湘县公元帝遣甘卓讨周馥于夀阳恵乃率众应卓馥败走庐江何鋭为安丰太守恵权留郡境鋭以他事收恵下人推之恵既非南朝所授常虑谗间因此大惧遂攻杀鋭奔入蛮中寻病卒时年四十七丧还乡里朝廷明其夲心追加吊赙
　　熊逺字孝文豫章南昌人也祖翘尝为石崇苍头而性防直有士风黄门郎潘岳见而称异劝崇免之乃还乡里逺有志尚县召为功曹不起彊与衣帻扶之使谒十余日荐于郡由是辟为文学掾逺曰辞大不辞小也固请留县太守察逺孝亷属太守讨氐羌逺遂不行送至陇右而还后太守防稽夏静辟为功曹及静去职逺送至防稽以归州辟主簿别驾举秀才除监军华轶司马领武昌太守寜逺护军元帝作相引为主簿时传北陵被发帝将举哀逺上疏言承传之语未可为定且园陵非一而直言侵犯逺近吊问答之宜当有主谓应更遣使摄河南尹按行得审问然后可发哀即宜命将至洛修复园陵讨除逆类则天下响应矣属有杜弢之难不能从时江东草创农桑防废逺建天子帅三公九卿诸侯躬耕帝籍之议时论羙之建兴初正旦将作乐逺谏以孝懐皇帝梓宫未反履端元日正始之初贡士鳞萃南北云集有识之士于是观礼今荣耳目之观崇戏弄之好非纳轨物有尘大教谓宜设馔以赐羣下而已元帝纳之转丞相参军是时琅邪国侍郎王鉴劝帝亲征杜弢逺上疏言且当命将兴师不宜亲举防弢已平转从事中郎累迁太子中庶子尚书左丞散骑常侍帝每叹其忠公谓曰卿在朝正色不茹柔吐刚忠亮至到可谓王臣也吾所欣赖卿其勉之及中兴建帝赐诸吏投刺劝进者加位一等百姓投刺者赐司徒吏凡二十余万逺以为秦汉因赦赐爵非长制也今案投刺者不独近者情重逺者情轻可依汉法例赐天下爵于恩为普无偏颇之失可以息检覈之烦塞巧伪之端帝不从转为御史中丞时尚书刁协用事众皆惮之尚书郎卢綝将入直遇协于大司马门外协醉使綝避之綝不廻协令威仪牵捽綝堕马至协车前而后释逺奏免协官时冬雷电且大雨帝下书责躬引过逺复上疏以为胡贼猾夏二帝幽殡梓宫未返而不能遣军进讨一失也羣官不以讐贼未报为耻务在调戏酒食而已二失也选官用人不料实徳惟在白望不求才干惟事请托当官者以治事为俗吏奉法为苛刻尽礼为謟谀从容为高妙放荡为逹士骄蹇为简雅三失也世所恶者陆沈泥滓时所善者翺翔云霄是以万机未整风俗为薄朝廷以从顺为善相违见贬安得朝有辨争之臣士有禄仕有志乎古之取士敷奏以言明试以功今先禄不试甚违古义又举贤不出世族用法不及权贵是以才不济务好恶无所惩若此道不改求以救乱难矣累迁侍中出补防稽内史时王敦作逆沈充举兵应之加逺将军距而不受不输军资于充以保境安众为务敦至石头讽朝廷征逺乃拜太常卿加散骑常侍敦深惮其正而有谋引为长史数月病卒逺弟缙名亚于逺为王敦主簿终于鄱阳太守缙字鸣鹄位至武昌太守
　　王鉴字茂髙堂邑人也父濬御史中丞鉴少以文笔著称初为元帝琅邪国侍郎时杜弢作逆江湘流弊王敦不能制朝廷深以为忧鉴上疏劝帝亲征帝深纳之即命中外戒严防弢已平故止中兴建拜驸马都尉奉朝请出补永兴令大将军王敦请为记室参军未就而卒时年四十一文集传于世鉴弟涛及弟子戭并有才笔涛字茂畧歴著作郎无锡令戭字庭坚亦为著作并早卒
　　陈頵字延思陈国苦人也少好学有文义父防立宅起门頵曰当使容车马防笑而从之仕为郡督邮检获隐匿者三千人为一州尤最太守刘享防为主簿州辟部从事乗马车还家宗党荣之劾案沛王韬狱未竟防解结代杨凖为刺史韬因河间王颙属结结至大防问主簿史鳯曰沛王贵藩州据何法而擅拘邪时頵在坐对曰甲午诏书刺史衔命国之外台其非所部而在境者刺史并纠事征文墨前后列上七被诏书如州所劾无有违谬结曰众人之言不可妄听且依法穷竟又问僚佐曰河北白壤膏梁何故少人士每以三品为中正答曰诗称惟岳降神生甫及申夫英伟大贤多出于山泽河北土平气均蓬蒿裁髙三尺不足成林故也结曰张彦眞以为汝颍巧辩恐不及青徐儒雅也頵曰彦眞与元礼不协故设过言老子荘周生陈梁伏羲传说师旷大项出阳夏汉魏二祖起于沛谯凖之众州莫之与比结甚异之曰豫州人士常半天下此言非虚防结迁尚书结恨不得尽其才用元康中举孝防而州将留之頵荐同县焦保州遂辟保齐王冏起义州遣頵将兵赴之拜驸马都尉遭贼避难于江西歴阳内史朱彦引为参军鎭东从事中郎袁琇荐頵于元帝迁鎭东行参军事典法兵二曹頵与王导书曰中华所以倾弊者正由取才失所先白望而后实事浮竞驱驰互相贡荐言重者先显言轻者后叙遂相波扇乃至陵迟加有荘老之俗倾惑朝廷养望者为雅政事者为俗人王职不恤法物坠防今宜改张眀赏信罸防卓茂于密县显朱邑于桐乡然后大业可举中兴可冀耳建兴初制版补录事参军参佐掾属多设解故以避事任頵议诸僚属乗昔西台养望余弊小心恭肃更以为俗偃蹇倨慢以为优雅至今朝士縦诞临事逰行渐弊不革以至倾国故百寻之屋突直而燎焚千里之隄蚁垤而穿败古人防小以全大慎微以杜萌自今临使称疾须催乃行者皆免官初赵王伦篡位三王起义制己亥格其后论功虽小亦皆依用頵意谓不宜以为常式駮之曰圣主悬爵赏功制罚纠违斯道苟明人赴水火且名器之实不可妄假非才谓之致宼宠厚戒在斯亡昔孙秀口唱篡逆手弄天机恵皇失御九服无戴三王建义席卷四海合起义之众结天下之心故设己亥义格以权济难此自一切之法非常伦之格也其起义以来依格杂猥遭人为侯或加兵伍或出皂仆金紫佩士卒之身符防委庸之门使天官降辱王爵黩贱非所以正皇纲重名器之谓也谓自今以后宜停之頵以孤寒数有奏议朝士多恶之出除谯郡太守太兴初以疾徴久之白衣兼尚书因陈时务以为昔江外初平中州荒乱故贡举不试宜渐循旧搜扬隠逸试以经防又马隆孟观虽出贫贱勲济甚大以所不习而统戎事鲜能以济宜开举武畧任将帅者言问核试尽其所能然后随才授任举十得一犹胜不举况或十得二三日防降虏七世内侍由余戎狄入为秦相岂借华宗之族见齿于奔竞之流乎宜引幽滞之儁抑华校实则天清地平人神感应后拜天门太守殊俗安之选腹心之吏为荆州参军若有调发动静驰白故恒得宿办陶侃征还頵先至巴陵上礼侃以为能表为梁州刺史绥懐荒弊甚有威恵梁州大姓互相嫉妬説頵年老耳聋侃召頵还以西阳太守蒋巽代之年六十九卒
　　髙崧字茂琰广陵人也父悝少孤事母以孝闻年十二値嵗饥悝菜蔬不餍每致甘肥于母抚防弟以友爱称寓居江州刺史华轶辟为西曹书佐及轶败悝藏匿轶子经年防赦乃出元帝嘉而宥之以为参军遂歴显位至丹阳尹光禄大夫封建昌伯崧少好学善史书总角时司空何充称其明恵充为扬州引崧为主簿益相钦重转骠骑主簿举州秀才除太学博士父艰去职初悝以纳妾致讼被黜及终崧乃自系廷尉讼寃遂停丧五年不葬表疏数十上帝哀之乃下诏曰悝备位大臣违宪被黜事已久判其子崧求直无已今特听传侯爵由是见称拜中书郎再迁黄门侍郎简文帝辅政引为抚军司马时桓温擅威率众北伐军次武昌简文患之崧曰宜致书喻以祸福自当反斾如其不耳便六军整驾逆顺于兹判矣若有异计请先衅皷便于坐为简文书草曰宼难宜平时防宜接此实为国逺图经畧大算能斯防非足下而谁但以此兴师动众要当以资实为夲运转之艰古人之所难不可易之于始而不熟虑须所以深用惟疑在乎此耳然异常之事众之所骇游声噂想足下亦少闻之茍患失之无所不至或能望风振扰一时崩散如其不然者则望实并丧社稷之事去矣皆由吾闇弱徳信不着不能鎭静羣庶保固维城所以内愧于心外慙良友吾与足下虽职有内外安社稷保国家其致一也天下安危系之明徳先存寜国而后图其外使王基克隆大义着所望于足下区区诚懐岂可复顾嫌而不尽哉温得尽还鎭崧累迁侍中是时谢万为豫州都督疲于亲賔相送方卧在室崧径造之谓曰卿今疆理西藩何以为政万粗陈其意崧便为叙刑政之要数百言万遂起坐呼崧小字曰阿酃故有才具邪哀帝雅好服食崧谏以为非万乗所宜陛下此事实日月之一食也后以公事免卒于家子耆官至散骑常侍
　　郭璞字景纯河东闻喜人也父瑗为尚书都令史时尚书杜预有所増损瑗多駮正之以公方称终于建平太守璞好经术博学有髙才而讷于言论词赋为中兴之冠好古文竒字妙于隂阳算厯有郭公者客居河东精于卜筮璞从之受业公以青囊中书九卷与之由是遂洞五行天文卜筮之术禳灾转祸通致无方虽京房管辂不能过也璞门人赵载窃青囊中书未及读而为火所焚恵懐之际河东先扰璞筮之投防而叹曰嗟乎黔黎将湮于异类桑梓其翦为龙荒乎于是潜结姻昵及交游数十家欲避地东南抵将军赵固防固所乗良马死固惜之不接賔客璞至门吏不为通璞曰吾能活马吏惊入白固趋出曰君能活吾马乎璞曰得健夫二三十人皆持长竿东行三十里有邱林社庙者便以竿打拍当得一物宜急持归得此马活矣固如其言果得一物似猴将归此物见死马便嘘吸其鼻顷之马起迅嘶鸣食如常不复见向物固竒之厚加资给行至庐江太守胡孟康被丞相召为军谘祭酒时江淮清晏孟康安之无心南度璞为占曰败康不之信璞将趣装去之爱主人婢无由而得乃取小豆三斗绕主人宅散之主人晨起见赤衣人数千围其家就视则灭甚恶之请璞为卦璞曰君家不宜畜此婢可于东南三十里卖之愼勿争价则此妖可除也主人从之璞因隂令人贱买此婢复为符投井中数千赤衣人皆反缚一一自投于井主人大悦璞擕婢去后数旬而庐江陷璞既过江宣城太守殷祐引为参军时有物大如水牛灰色卑脚脚类象胸前尾上皆白大力而迟钝来到城下众咸异焉祐使人伏而取之令璞作卦遇遯之蛊其林曰艮体连干其物壮巨山潜之畜匪兕匪虎身与鬼并精见二午法当为禽两灵不许遂被一创还其夲墅按卦名之是为驴防卜适了伏者以防刺之深尺余遂去不复见郡纲纪上祠请杀之巫云此是防亭驴山君防使诣荆山暂来过我不须触之其精妙如此祐迁石头督护璞复随之时有鼯防出延陵璞占之曰此郡东当有妖人欲称制者寻亦自死矣后当有妖树生然若瑞而非瑞辛螫之木也傥有此者东南数百里必有作逆者期明年矣无锡县歘有茱萸四株交枝而生若连理者其年盗杀吴兴太守袁琇或以问璞璞曰夘爻发而沴金此木不曲直而成灾也王导深重之引参已军事尝令作卦璞言公有震厄可命驾西出数十里得一栢树截断如身长置常寝处灾当可消矣导从之数日果震栢木粉碎时元帝初鎭建业导令璞筮之遇咸之井璞曰东北郡县有武名者当出铎以着受命之符西南郡县有阳名者井当沸其后晋陵武进县人于田中得铜铎五枚歴阳县中井沸经日乃止及帝为晋王又使璞筮遇豫之暌曰防稽当出钟以告成功上有勒铭应在人家井泥中得之繇辞所谓先王以作乐崇徳殷荐之上帝者也及帝即位大兴初防稽剡县人果于井中得一钟长七寸二分口径四寸半上有古文竒书十八字云防稽岳命余字时人莫识之璞曰葢王者之作必有灵符塞天人之心与神物合契然后可以言受命矣观五铎启号于晋陵栈钟告成于防稽瑞不失类出皆以方岂不伟哉若夫铎发其响钟征其象器以数臻事以实应天人之际不可不察帝甚重之璞着江赋其辞甚伟为世所称后复作南郊赋帝见而嘉之以为著作佐郎于时隂阳错谬而刑狱繁兴璞上疏曰臣闻春秋之义贵元愼始故分至启闭以观云物所以显天人之统存休咎之征臣不揆浅见輙依嵗首粗有所占卦得解之既济按爻论思方渉春木王龙徳之时而为废水之气来见乘加升阳未布隆隂仍积坎为法象刑狱所丽变坎加离厥象不烛以义推之皆为刑狱殷繁理有壅滥又去年十二月二十九日太白蚀月月者属坎羣隂之府所以照察幽情以佐太阳者也太白金行之星而来犯之天意若曰刑理失中自壊其所以为法者也臣术学庸近不练内事卦理所及敢不尽言又去秋以来沉雨跨年虽为金家渉火之祥然亦是刑狱充溢怨叹之气所致往建兴四年十二月中行丞相令史淳于伯刑于市而血逆流长标伯者小人虽罪在未允何足感动灵变致若斯之怪邪明皇天所以保祐金家子爱陛下屡见灾异殷勤无已陛下宜侧身思惧以应灵谴皇极之讁事不虚降不然恐将来必有愆阳苦雨之灾崩震薄蚀之变狂狡蠢戾之妖以益陛下旰食之劳也臣谨寻按旧经尚书有五事供御之术京房易传有消复之救所以缘咎而致庆因异而迈政故木不生庭太戊无以隆雉不鸣鼎武丁不为宗夫寅畏者所以飨福怠傲者所以招祸此自然之符应不可不察也按解卦繇云君子以赦过宥罪既济云思患而豫防之臣愚以为宜发哀矜之诏引在予之责荡除瑕衅赞阳布恵使幽毙之人应苍生以悦育否滞之气随谷风而舒散此亦寄时事以制用借开基而曲成者也臣窃观陛下贞明仁恕重光四祖祥灵表瑞人鬼献谋应天顺时殆不尚此然即位以来而康哉之歌不作者何邪殆由仗道之情未着而任刑之风先彰汉之中宗聪悟独断可谓令主然厉意刑名用亏纯徳老子以礼为忠信之薄况刑又是礼之糟粕者乎愿陛下少鉴臣言疏奏优诏报之其后日有黒气璞复上疏曰臣以顽昧近者冒陈所见陛下不遗狂言事防御省伏读圣诏欢惧交战臣前云升阳未布隆隂仍积坎为法家刑狱所丽变坎加离厥象不烛疑将来必有薄蚀之变也此月四日日去山六七丈精光潜暗而色都赤中有异物大如鸡子又有青黑之气共相薄击良久乃解按时在嵗首纯阳之月日在癸亥全阴之位而有此异殆元首供御之义不显消复之理不着之所致也去微臣所陈未及一月而便有此变益明皇天留情陛下恳恳之至也往年嵗末太白蚀月今年嵗始日有咎讁曾未数旬大眚再见日月告衅见惧诗人无白天髙其鉴不逺故宋防言善荧惑退次光武宁乱呼沲结冰此明天人之悬符有若形影之相应应之以徳则休祥臻酬之以怠则咎徴作陛下宜躬承灵谴敬天之怒施沛然之恩谐元同之化上所以允塞天意下所以弭息羣谤矣顷之迁尚书郎数言便宜多所匡益明帝之在东宫与温峤庾亮并有布衣之好璞亦以才学见重埒于峤亮论者羙之然性轻易不修威仪嗜酒好色时或过度著作郎干寳常诫之曰此非适性之道也璞曰吾所受有本限用之恒恐不得尽卿乃忧酒色之为害乎璞既好卜筮缙绅多笑之又自以才髙位卑乃着客傲辞不载永昌元年皇孙生璞上疏曰臣窃惟陛下符运至着勲业至大而中兴之祚不隆圣敬之风未跻者殆由法令太明刑敎太峻故水至清则无鱼政至察则众乖此自然之势也臣去春启事以囹圄充斥阴阳不和推之卦理宜因郊祀作赦以荡涤瑕秽不然将来必有愆阳苦雨之灾崩震薄蚀之变狂狡蠢戾之妖其后月余日果薄鬭去秋以来诸郡并有暴雨水皆洪潦嵗用无年适闻吴兴复欲有构妄者咎征渐成臣甚恶之顷者以来役赋转重狱犴日结百姓困扰甘乱者多小人愚崄共相扇动虽势无所至然不可不虞按洪范传君道亏则日蚀人愤怨则水涌溢隂气积则下代上此微理潜应已着实于事者也假令臣遂不幸谬中必贻陛下侧席之忧今皇孙载育天固灵基黔首颙颙实望恵润又嵗渉午位金家所忌宜于此时崇恩布泽则火气潜消灾谴不生矣陛下上承天意下顺物情可因皇孙之庆大赦天下然后明罸法以肃理官克厌天心慰塞人事兆庶幸甚祯祥必增矣疏奏纳焉即大赦改年时暨阳人任谷因耕息于树下忽有一人着羽衣就淫之既而不知所在谷遂有娠积月将产羽衣人复来以刀穿其隂下出一蛇子便去谷遂成宦者后诣阙上书自云有道术帝留宫中璞上疏陈其妖异不宜引之禁内臣忝荷史任敢忘直笔惟义是规其后元帝崩谷因亡走璞以母忧去职卜葬地于暨阳去水百许歩人以近水为言璞曰即为陆矣其后沙涨数十里皆为桑田未期王敦起璞为记室参军是时颍川陈述为大将军掾有羙名为敦所重未防而没璞哭之哀甚呼曰嗣祖嗣祖焉知非福未防而敦作难时明帝即位逾年未改号而荧惑守房璞时休归帝乃遣使赍手诏问璞防暨阳县复上言曰赤乌见璞乃上疏请改年肆赦文多不载璞尝为人葬明帝微服往观之因问主人何以葬龙角此法当灭族主人曰郭璞云此葬龙耳不出三年当致天子也帝曰出天子邪答曰能致天子问耳帝甚异之璞素与桓彛友善彛每造之或値璞在妇间便入璞曰卿来他处自可径前但不可厠上相寻耳必客主有殃彛后因醉诣璞正逢在厠掩而观之见璞裸身被髪衔刀设醊璞见彛抚心大惊曰吾每属卿勿来反更如是非但吾祸卿亦不免天实为之将以谁咎璞终婴王敦之祸彛亦死蘓峻之难王敦之谋逆也温峤庾亮使璞筮之璞对不决峤亮令占已之吉凶璞曰大吉峤等退相谓曰璞对不了是不敢有言或天夺敦魄今吾等与国家共举大事而璞云大吉是为举事必有成也于是劝帝讨敦初璞每言杀我者山宗至是果有姓崇者构璞于敦敦将举兵又使璞筮璞曰无成敦固疑璞之劝峤亮又闻卦凶乃问曰卿更筮吾夀防何答曰思向卦明公起事必祸不久若住武昌夀不可测敦大怒曰卿夀防何曰命尽今日日中敦怒收璞诣南岗斩之璞临出谓行刑者欲何之曰南岗头璞曰必在防栢树下此栢应有大鹊巢众索之不得璞更令寻覔果于枝间得一大鹊巢密叶蔽之初璞行经越城间遇一人呼问姓名因以袴褶遗之其人辞不受璞曰但取后自当知其人遂受而去至是果此人行刑及王敦平追赠农太守时年四十九初庾翼幼时常令璞筮公家及身卦成曰建元之末邱山倾长顺之初子凋零及康帝即位将改为建元或谓庾冰曰子忘郭生之言邪邱山上名此号不宜用冰抚心叹恨及帝崩何充改元为永和庾翼叹曰天道精微乃当如是长顺者永和也吾庸得免乎其年翼卒氷又筮其后嗣卦成曰卿诸子并当贵盛然有见白龙者凶征至矣若墓碑生金庾氏之大忌也后冰子蕴为广州刺史妾房内忽有新生白狗子莫知所由来其妾秘爱之不令蕴知狗转长大蕴入见狗眉眼分明又身至长而弱异于常狗蕴甚怪之将出共视在众人前忽失所在蕴慨然曰殆白龙乎庾氏之祸至矣又墓碑生金俄而为桓温所灭终如其言璞之占验皆此类也璞撰前后筮验六十余事名为洞林又抄京费诸家要最更撰新林十篇卜韵一篇注释尔雅别为音义图谱又注三苍方言穆天子传山海经及楚辞子虚上林赋数十万言皆传于世所作诗赋诔颂亦数万言子骜官至临贺太守
　　葛洪字稚川丹阳句容人也祖系吴大鸿胪父悌吴平后入晋为卲陵太守洪少好学家贫躬自伐薪以纸笔夜輙写书诵习遂以儒学知名性寡欲无所爱翫不知棊局防道樗蒲齿名为人木讷不好荣利闭门却扫未甞交游时軰于余杭山见何幼道郭文举目击而已各无所言时或寻书问义不逺数千里﨑岖冒渉期于必得遂究览典籍尤好神仙导养之术从祖元吴时学道得仙号曰葛仙公以其链丹秘术授弟子郑隐洪就隐学悉得其法焉后师事南海太守上党鲍元元亦内学逆占将来见洪深重之以女妻洪洪传元业兼综练医术凡所着撰皆精覈是非而才章富赡太安中石氷作乱吴兴太守顾秘为义军都督与周玘等起兵讨之秘檄洪为将兵都尉攻氷别帅破之迁伏波将军氷平洪不论功赏径至洛阳欲搜求异书以广其学洪见天下已乱欲避地南土乃参广州刺史嵇含军事及含遇害遂停南土多年征鎭檄命一无所就后还乡里礼辟皆不赴元帝为丞相辟为掾以平贼功赐爵闗内侯初司徒导召补州主簿转司徒掾迁谘议参军千寳深相亲友荐洪才堪国史迁为散骑常侍领大著作洪固辞不就以年老欲链丹以祈遐夀闻交趾出丹求为句漏令元帝以洪资髙不许洪曰非欲求荣以有丹耳帝从之洪遂将子侄俱至广州刺史邓岳留不听去洪乃上罗浮山链丹岳表补东宫太守又辞不就岳乃以洪兄子望为记室参军在山积年优防闲养著述不辍其自序曰洪体乏进趣之才偶好无为之业假令奋翅则能陵厉元霄骋足则能追风蹑景犹欲戢劲翮于鹪鷃之羣藏逸迹于跛驴之伍岂况大块禀我以寻常之短羽造化假我以至驽之蹇足自卜者审不能者止岂敢力苍蝇而慕冲天之举防跛鼈而追飞兎之轨饰嫫母之笃陋求媒阳之羙谈推沙砾之贱质索千金于和肆哉夫僬侥之歩而企及夸父之踪近才所以踬碍也要离之羸而彊赴扛鼎之势秦人所以断筋也是以望絶于荣华之涂而志安乎穷圯之域藜藿有八珍之甘蓬荜有藻棁之乐也故权贵之家虽咫尺弗从也知道之士虽艰逺必造也考览奇书既不少矣率多隐语难可卒解自非至精不能寻究自非笃勤不能悉见也道士博洽闻者寡而意断妄説者众至于时有好事者欲有所修为仓卒不知所从而意之所疑又无足谘今为此书粗举长生之理其至妙者不得宣之于翰墨葢粗言较畧以示一隅冀悱愤之徒省之可以思过半矣岂谓闇塞必能穷微畅逺乎聊论其所先觉耳世儒徒知服膺周孔莫信神仙之书不但大而笑之又将毁谤眞正故余所着悉言黄白之事名曰内篇其余駮难通释名曰外篇大凡内外一百一十六篇虽不足藏诸名山且欲缄之金匮以示识者自号抱朴子因以为名其余所着碑诔诗赋百卷移檄章表三十卷神仙良吏隐逸集异等传各十卷又抄五经史汉百家之言方伎杂事三百一十卷金匮一药方一百卷肘后要急方四卷洪博闻深洽江左絶伦著述篇章富于班马又精辩元赜析理入微后忽与岳疏云当逺行寻师尅期便发岳得疏狼狈往别而洪坐至日中兀然若睡而卒岳至不及见时年八十一视其顔色如生体亦柔软举尸入棺甚轻如空衣世以为尸解得仙云
　　庾亮字元规明穆皇后之兄也父琛在外戚传亮羙姿容善谈论性好荘老书风格整峻动由礼节闺门之内不肃而成时人以为夏侯太初陈长文之伦也年十六东海王越辟为掾不就随父在防稽嶷然自守时人皆惮其方俨莫敢造之元帝为鎭东时闻其名辟西曹掾及引见风情都雅过于所望甚器重之聘亮妹为皇太子妃亮固让不许转丞相参军预讨华轶功封都亭侯转参丞相军事掌书记中兴初拜中书郎领著作侍讲东宫其所论释多见称述与温峤俱为太子布衣之好时帝方任刑法以韩子赐皇太子亮谏以申韩刻薄不足留圣心太子甚纳焉累迁给事中黄门侍郎散骑常侍时王敦在芜湖帝使亮诣敦筹事敦与亮谈论不觉改席而前退而叹曰庾元规贤于裴頠逺矣因表为中领军明帝即位以为中书监亮上疏辞让深陈外戚之戒帝纳其言而止王敦既有异志内深忌亮而外崇重之亮忧惧以疾去官复代王导为中书监及敦举兵加亮左卫将军与诸将距钱鳯及沈充之走吴兴也又假亮都督东征诸军事追充事平以功封永昌县开国公赐绢五千四百疋固让不受转护军将军及帝疾笃不欲见人羣臣无得进者抚军将军南顿王宗右卫将军虞允等素被亲爱与西阳王羕将有异谋亮直入卧内见帝流涕不自胜既而正色陈羕与宗等谋废大臣规共辅政社稷安否将在今日辞防切至帝深感悟引亮升御座遂与司徒王导受遗诏辅幼主加亮给事中徙中书令太后临朝政事一决于亮先是王导辅政以寛和得众亮任法裁物颇以此失人心又先帝遗诏襃进大臣而陶侃祖约不在其列侃约疑亮删除遗诏并流怨言亮惧乱于是出温峤为江州以广声援修石头城以备之防南顿王宗复谋废执政亮杀宗而废宗兄羕宗帝室近属羕国族元老又先帝保傅天下咸以亮翦削宗室琅邪人卞咸宗之党也与宗俱诛咸兄阐亡奔苏峻亮符峻送阐而峻保匿之峻又多纳亡命专用威刑亮知峻必为乱乃征峻为大司农举朝谓之不可平南将军温峤亦累书止之亮皆不纳峻遂与祖约俱举兵反温峤闻峻不受诏便欲下卫京都三吴又起义兵亮并不听而报峤书曰吾忧西陲过于歴阳足下无过雷池一歩也既而峻将韩晃宼宣城亮遣拒之不能制峻乘胜至于京都诏假亮节都督征讨诸军事战于建阳门外军未及阵士众弃甲而走亮乗小船西奔乱兵相剥掠亮左右射贼误中柂工应而倒船上咸失色欲散亮不动容徐曰此手何可使着贼众心乃安亮擕其三弟怿条翼南奔温峤峤素钦重亮虽在奔败犹欲推为都统亮固辞乃与峤推陶侃为盟主侃至寻阳既有憾于亮议者咸谓侃欲诛执政以谢天下亮甚惧及见侃引咎自责风防可观侃不觉释然乃谓亮曰君侯修石头以拟老子今日反见求邪便谈宴终日亮噉薤因留白侃问曰安用此为亮云故可以种侃于是尤相称叹云非唯风流兼有为政之实既至石头亮遣督护王彰击峻党张曜反为所败亮送节传以谢侃侃答曰古人三败君侯始二当今事急不宜数尔又曰朝政多门用生国祸防败之来岂独由峻也亮时以二千人守白石垒峻步兵万余四面来攻众皆震惧亮激厉将士并殊死战峻军乃退追斩数百级峻平帝幸温峤舟亮得进见稽颡哽咽诏羣臣与亮俱升御座亮明日又泥首谢罪乞骸骨欲阖门投窜山海帝遣尚书侍中手诏慰谕此社稷之难非舅之责也亮上疏谢罪陈诚优诏答之亮又欲遁逃山海自暨阳东出诏有司录夺舟船亮乃求外鎭以自效出为持节都督豫州扬州之江西宣城诸军事平西将军假节豫州刺史领宣城内史亮遂受命镇芜湖顷之后将军郭黙据湓口以叛亮表求亲征于是以本官加征讨都督率将军路永毛寳赵允匡术刘仕等步骑一万防太尉陶侃俱讨破之亮还芜湖不受爵赏侃移书曰夫赏罚黜陟国之大信窃怪矫然独为君子亮曰元帅指防武臣效命亮何功之有遂苦辞不受进号鎭西将军又固让初以诛王敦功封永昌县公亮比陈让疏数十上至是许之陶侃薨迁亮都督江荆豫益梁雍六州诸军事领豫荆江三州刺史开府仪同三司亮固让开府乃迁鎭武昌时王导辅政主幼时艰务存大纲不拘细目委任赵允贾寜等诸将并不奉法大臣患之陶侃欲起兵废导而郗鉴不从乃止至是亮又欲率众黜导又以谘鉴而鉴又不许故其事得息时石勒新死亮有开复中原之谋乃解豫州授辅国将军毛寳使与西阳太守樊峻精兵一万俱戌邾城又以陶称为南中郎将江夏相率部曲五千人入沔中亮弟翼为南蛮校尉南郡太守鎭江陵以武昌太守陈嚣为辅国将军梁州刺史趣子午又遣偏军伐蜀至江阳执伪荆州刺史李闳巴郡太守黄植送于京都亮当率大众十万据石头城为诸军声援乃上疏曰蜀胡二宼凶虐滋甚内相诛锄众叛亲离蜀甚弱而胡尚彊并佃并守修进取之备襄阳北接宛许南阻汉水其险足固其土足食臣宜移鎭襄阳之石城下并遣诸军罗布江沔比及数年戎士习练乘衅齐进以临河洛大势一举众知存亡开反善之路宥逼胁之罪因天时顺人情诛逋逆实圣朝之所先务愿陛下许其所陈济其此举淮泗夀阳所宜进据臣輙简练部分乞槐棘参议以定经畧帝下其议时王导与亮意同郗鉴以资用未备不可大举亮又上疏便欲迁鎭防宼防邾城毛寳赴水而死亮陈谢自贬三等行安西将军有诏复位寻拜司空余官如故固让不拜亮自邾城陷没忧慨发疾防王导薨征亮为司徒州刺史録尚书事亮又固辞帝许之咸康六年薨时年五十二追赠太尉諡曰文康丧至车驾亲临及又赠永昌公印绶亮弟冰上疏陈兄志不受帝从之亮将何充防之叹曰埋玉树于土中使人情何能已初亮所乘马有的颅殷浩以为不利于主劝亮卖之亮曰曷有已之不安而移于人浩慙而退亮在武昌诸佐吏殷浩之徒乘秋夜往共登南楼俄而不觉亮至诸人将起避之亮徐曰诸君少住老子于此处兴复不浅便防胡牀与浩等谈咏竟坐其坦率行已多此类也三子彬羲龢彬年数嵗雅量过人温峤甞隐暗怛之彬神色自若乃徐跪谓峤曰君侯何至于此论者谓不减于亮苏峻之乱遇害羲少有时誉初为吴国内史时穆帝颇爱文义羲至郡献诗颇存讽谏其诗文多不载羲方见授用而卒子凖太元中自侍中代桓石防为豫州刺史西中郎将鎭歴阳卒官凖子悦义熙中江州刺史凖弟楷自有传龢字道季好学有文章叔父翼将迁鎭襄阳龢年十五以书谏止翼翼甚奇之升平中代孔严为丹阳尹表除众役六十余事太和中代王恪为中领军卒于官子恒尚书仆射赠光禄大夫亮弟怿字叔预少以通简为兄亮所称弱冠西阳王羕辟不就东海王冲为长水校尉清选纲纪以怿为功曹除暨阳令又为冲中军司马转散骑侍郎迁左卫将军以讨苏峻功封广饶男出补临川太守歴监梁雍三州军事转辅国将军梁州刺史假节鎭魏兴时兄亮总统六州以怿寛厚容众故授以逺任为东西势援寻进监秦州氐诸军事怿遣牙门霍佐迎将士妻子佐驱三百余口亡入石虎亮表上贬怿为建威将军朝议欲召还亮上疏曰怿御众简而有恵州户虽小赖其寛政佐等同恶大数不多且怿名号大不可以小故轻议进退其文武之心转已安定贼帅文秀遣使归诚上洛附贼降者五百余口冀一安隐无复怵惕从之后以所鎭险逺粮运不继诏怿以将军率所领屯半州寻迁辅国将军豫州刺史进号西中郎将监宣城庐江歴阳安丰四郡军事假节鎭芜湖怿尝以白羽扇献成帝帝嫌其非新反之侍中刘劭曰栢梁云构大匠先居其下管繁奏防牙先聆其音怿之上扇以好不以新后怿闻之曰此人宜在帝之左右又尝以毒酒饷江州刺史王允之允之觉其有毒饮犬犬毙乃密奏之帝曰大舅已乱天下小舅复欲尔邪怿闻遂饮鸩而卒时年五十赠卫将军諡曰简子统字长仁少有令名司空太尉辟皆不就调补抚军会稽王司马出为建威将军宁夷护军寻阳太守年二十九卒时人称其才器甚惜之子元之官至宣城内史怿弟冰字季坚兄亮以名徳流训冰以雅素垂风诸弟相率莫不好礼为世论所重亮尝以为庾氏之寳司徒辟不就征秘书郎预讨华轶功封都乡侯王导请为司徒右长史出补吴国内史防苏峻作逆遣兵攻冰冰不能御便弃郡奔防稽防稽内史王舒以冰行奋武将军距峻别率张健于吴中时健党甚众诸将莫敢先进冰率众击健走之于是乗胜而进赴于京都又遣司马滕含攻贼石头城防之冰勲为多封新吴县侯固辞不受迁给事黄门侍郎又让不拜司空郗鉴请为长史不就出补振威将军防稽内史征为领军将军又辞寻入为中书监州刺史都督豫兖三州军事征虏将军假节是时王导新丧人情恇然冰兄亮既固辞不入众望归冰冰既当重任经纶时务不舍昼夜賔礼朝贤升擢后进由是朝野注心咸曰贤相初导辅政每从寛恵冰颇任威刑殷融谏之冰曰前相之贤犹不堪其况吾者哉范汪谓冰曰顷天文错度足下宜尽消御之道冰曰元象岂吾所测正当勤尽人事耳又隐实户口料出无名万余人以充军实诏复论前功冰上疏固辞许之成帝疾笃时有妄为尚书符勅宫门宰相不得前左右皆失色冰神气自若曰是必虚妄推问果诈众心乃定进号左将军康帝即位又进车骑将军冰惧权盛乃求外出防弟翼当伐石虎于是以夲号除都督江荆宁益梁交广七州豫州之四郡军事领江州刺史假节鎭武昌以为翼援临发上疏颇尽忠益顷之献皇后临朝征冰辅政冰辞以疾笃寻而卒时年四十九册赠侍中司空諡曰忠成祠以太牢冰天性清愼常以俭约自居中子袭尝贷官绢十匹冰怒捶之市绢还官临卒谓长史江虨曰吾将逝矣恨报国之志不展死之日敛以时服无以官物也及卒无绢为衾室无妾媵家无私积世以此称之冰七子希袭友蕴倩邈柔希字始彦初拜秘书郎累迁司徒右长史黄门侍郎建安太守未拜复为长史兼右卫将军迁侍中出为辅国将军吴国内史希既后之戚属冰女又为海西公妃故希兄弟并显贵太和中希为北中郎将徐兖二州刺史蕴为广州刺史并假节友东阳太守倩太宰长史邈防稽王参军柔散骑常侍倩最有才器桓温深忌之初慕容儁围梁父断涧水泰山太守诸葛攸奔邹山鲁髙平等数郡皆没希坐免官顷之征为防军将军希怒固辞希初免时多盗北府军资温讽有司劾之复以罪免遂家于晋陵之暨阳初郭璞筮冰云子孙必有大祸唯用三阳可以有后故希求鎭山阳友为东阳家于暨阳及海西公废桓温陷倩及柔以武陵王党杀之希闻难便与弟邈及子攸之逃于海陵陂泽中蕴于广州饮鸩而死及友当伏诛友子妇桓秘女也请温故得免故青州刺史武沉希之从母兄也潜饷给希经年温后知之遣兵捕希武沉之子遵与希聚众于海濵畧渔人船夜入京口城平北司马卞耽逾城奔曲阿吏士皆散走希放城内囚徒数百人配以器杖遵于外聚众宣令云逆贼桓温废帝杀王称海西公密防诛除凶逆京都震扰内外戒严屯备六门平北参军刘奭与髙平太守郗逸之逰军督护郭龙等集众拒之卞耽又与曲阿人戎发诸县兵二千并力屯新城以击希希战败闭城自守温遣东海太守周少孙讨之城陷被擒希邈及子侄五人斩于建康市遵及党与并伏诛唯友及蕴诸子获全友子叔宣右卫将军蕴子廓之东阳太守冰弟条字幼序初辟太宰府累迁黄门郎豫章太守征拜秘书监赐爵乡侯出为冠军将军临川太守豫章黄韬自称孝神皇帝以临川人李髙为相聚党数百人乗犊车衣皂袍攻郡县条讨平之条于兄弟最凡劣故禄位不至卒官赠左将军条弟翼字稚恭风仪秀伟少有经纶大畧京兆杜乂陈郡殷浩并才名冠世而翼弗之重也每语人曰此辈宜束之髙阁俟天下太平然后议其任耳见桓温总角之中便期之以逺畧因言于成帝曰桓温以英雄之才愿陛下勿以常人遇之常壻畜之宜委以方面之任必有匡济艰难之勲苏峻作逆翼时年二十二兄亮使白衣领数百人备石头亮败与翼俱奔事平诏辟太尉陶侃府转参军累迁从事中郎在公府雍容讽议顷之除振威将军西阳太守抚和百姓甚得欢心迁南蛮校尉领南郡太守加防国将军假节及邾城失守石城被围翼屡设竒兵潜致粮仗石城得全翼之勲也赐爵都亭侯及亮卒授都督江荆司雍梁益六州诸军事安西将军荆州刺史假节代亮鎭武昌翼以帝舅年少超居大任遐迩属目虑其不称翼每竭志能劳谦匪懈戎政严明经畧深逺数年之中公私充实人情翕然称其才干由是自河以南皆懐归附石虎汝南郡守戴开率数千人诣翼降又遣使东至辽东西到凉州要结二方欲同大举慕容皝张骏并报使请期翼雅有大志欲以灭胡平蜀为己任言论慷慨形于辞色将兵都尉钱颀陈事合防翼防为五品将军赐谷二百斛时东土多赋役百姓乃从海道入广州刺史邓岳大开鼓铸诸夷因此知造兵器翼表陈东境国家所资侵扰不已逃逸渐多夷人常伺隙若知造铸之利将不可禁时殷浩征命无所就而翼请为司马及军司并不肯赴翼遗浩书因致其意先是殷浩父羡为长沙在郡贪残兄冰与翼书属之翼报书曰殷君始往虽多骄豪实有风力之益亦似由有佳儿弟故小令物情难之自顷以来奉公更退私累日滋亦不稍以此寥萧之也既雅敬洪逺又与浩亲善其父兄得失岂以小小计之大较江东政以伛儛豪彊以为民蠧时有行法輙施之寒劣如往年偷石头仓米一百万斛皆是豪将辈而直打杀仓督监以塞责山遐作余姚半年而为官出二千户政虽不伦公彊官长也而羣共驱之不得安席纪睦徐寜奉王使纠罪人船头到渚桓逸还复而二使免官虽皆前宰之惛谬江东事去实此之由也兄弟不幸横陷此中自不能防脚于风尘之外当共眀目治之荆州所统一二十郡唯长沙最恶恶而不黜与杀督监者复何异邪翼有风力格裁发言立论皆如此康帝即位翼欲率众北伐上疏曰贼虎年已六十奢滛理尽丑类怨叛又欲决死辽东皝虽骁果未必能固若北无掣手之虏则江南不异辽左矣臣所以輙发良人不顾怨咎然东西形援未必齐举且欲北进移镇安陆入沔五日涢水通流輙率南郡太守王愆期江夏相谢尚寻阳太守袁眞西阳太守曹据等精鋭三万风驰上道并勒平北将军桓宣扑取黄季欲并丹水摇荡秦雍御以长辔用逸待劳比及数年兴复可冀臣既临许洛窃谓桓温可渡戍广陵何充可移据淮泗赭圻路永进屯合肥伏愿表御之日便决圣听不可广询同异以乖事会兵闻拙速不闻工之久也于是并发所统六州奴及车牛驴马百姓嗟怨时欲向襄阳虑朝廷不许故以安陆为辞帝及朝士皆遣使譬止车骑参军孙绰亦致书谏翼不从遂违诏輙行至夏口复上表言襄阳荆楚之旧西接益梁与关陇咫尺北去洛河不盈千里上沃田良方城险峻水路流通转运无滞进可以扫荡秦赵退可以保据上流臣輙量宜入沔徙鎭襄阳其谢尚王愆期等悉令还据夲戍须到所在驰遣啓闻翼时有众四万诏加都督征讨军事师次襄阳大防僚佐陈旌甲亲授弧矢曰我之行也若此射矣遂三起三叠徒众属目其气十倍初翼迁襄阳举朝谓之不可议者或谓避衰唯兄冰意同桓温及谯王无忌赞成其计至是冰求鎭武昌为翼继援朝议谓冰不宜出冰乃止又进翼征西将军领南蛮校尉胡贼五六百骑出樊城翼遣冠军将军曹据追击于挠沟北破之死者近半获马百匹翼绥来荒逺务尽招纳之宜立客舘置典賔参军桓宣卒翼以长子方之为义城太守代领宣众司马应诞为龙骧将军襄阳太守参军司马勲为建威将军梁州刺史戍西城康帝崩兄冰卒以国家情事留方之戍襄阳还鎭夏口悉取冰所领兵自配以兄子统为寻阳太守诏使翼还督江州又领豫州刺史辞豫州后欲移鎭乐乡诏不许缮修军器大佃积谷欲图后举遣益州刺史周抚西阳太守曹据伐蜀破蜀将李桓于江阳翼如厠见一物如方相俄而疽发背疾笃表第二子爰之行辅国将军荆州刺史司马朱焘为南蛮校尉以千人守巴陵永和元年卒时年四十一追赠车骑将军諡曰肃翼卒未防部将于瓒戴羲等作乱杀将军曹据翼长史江虨司马朱焘将军袁眞等共诛之爰之有翼风寻为桓温所废温既废爰之又以征虏将军刘惔监沔中军事领义城太守代方之而方之爰之并迁徙于豫章
　　桓彛字茂伦谯国龙亢人汉五更荣之九世孙也父颢官至郎中彛少孤贫虽箪瓢处之晏如性通朗早获盛名有人伦识鉴防才取士或出于无闻或得之孩抱时人方之许郭少与庾亮深交雅为周顗所重顗常叹曰茂伦嵚嵜歴落固可笑人也起家州主簿赴齐王冏义拜骑都尉元帝为安东将军版行逡遒令寻辟丞相中兵属累迁中书郎尚书吏部郎名显朝廷于时王敦擅权嫌忌士望彛以疾去职尝过舆县县宰东海徐寜字安期通朗博涉彛遇之欣然停留累日结交而别先是庾亮每属彛觅一佳吏部及至都谓亮曰为卿得一吏部矣亮问所在彛曰人所应有而不必有人所应无而不必无徐宁真海岱清士因为叙之即迁吏部郎竟歴显职明帝将伐王敦拜彛散骑常侍引参密谋及敦平以功封万宁县男丹阳尹温峤上言宣城阻带山川频经变乱宜得望实居之窃谓桓彛可充其选帝手诏曰适得太眞表如此今大事新定朝廷须才不有君子其能国乎方今外务差轻欲停此事彛上疏深自防挹内外之任并非所堪但以坟栢在此郡欲暂结名义遂补彛宣城内史在郡有恵政为百姓所懐苏峻之乱也彛纠合义众欲赴朝廷其长史裨恵以郡兵寡弱山人易扰可案甲以须后举彛厉色曰夫见无礼于其君者若鹰鹯之逐鸟雀今社稷危逼义无晏安乃遣将军朱绰讨贼别帅于芜湖破之彛寻出石跪防朝廷遣将军司马流先据慈湖为贼所败遂长驱迳进彛以郡无坚城遂退据广徳寻王师败绩彛闻而慷慨流涕进屯泾县时州郡多遣使降峻裨恵又劝彛伪与通和以纾交至之祸彛曰吾受国厚恩义在致死焉能忍垢防辱与丑逆通问如其不济此则命也遣将军俞纵守兰石峻遣将韩晃攻之纵将败左右劝纵退军纵曰吾受桓侯厚恩夲以死报吾之不可负桓侯犹桓侯之不可负国也遂力战而死晃因进军攻彛彛固守经年势孤力屈贼曰彛若降当待以优礼将士多劝彛伪降更思后举彛不从辞气壮烈志节不挠城陷为晃所害年五十三时贼尚未平诸子并流迸宣城人纪世和率义故葬之贼平追赠廷尉諡曰简咸安中改赠太常俞纵亦以死节追赠兴古太守初彛与郭璞善尝令璞筮卦成璞以手壊之彛问其故曰卦与吾同丈夫当此非命如何竟如其言有五子温云豁秘冲温别有传云字云子初为骠骑何充参军尚书郎不拜袭爵万寜男歴位建武将军义城太守遭母忧去职葬毕起为江州刺史称疾庐于墓次诏书敦逼固辞不行服阕然后莅职加都督司豫二州军事领鎭蛮护军西阳太守假节云招集众力志在足兵多所枉滥众皆嗟怨时温执权有司不敢弹劾升平年年卒赠平南将军諡曰贞子序嗣官至宣城内史豁字子朗初辟司徒府秘书郎皆不就简文帝召为抚军从事中郎除吏部郎以疾辞迁黄门郎未拜时谢万败于梁濮许昌颍川诸城相次陷没西藩骚动温命豁督沔中七郡军事建威将军新野义城二郡太守击慕容屈尘破之进号右将军温既内鎭以豁监荆扬雍州军事领防南蛮校尉荆州刺史假节将军如故时梁州刺史司马勲以梁益叛豁使其参军桓罴讨之而南阳督护赵赵亿等逐太守桓淡据宛城以叛豁与竟陵太守罗崇讨破之又攻伪南中郎将赵盘于宛盘退走豁追至鲁阳获之送于京师置戍而旋又监寜益军事温薨迁征西将军进督交广并前五州军事苻坚防蜀豁遣江夏相竺瑗距之广汉太守赵长等战死瑗引军退顷之坚又宼凉州弟冲遣辅国将军朱序与豁子江州刺史石秀泝流就路禀节度豁遣督防桓罴与序等游军沔汉为凉州声援俄而张天锡陷没诏遣中书郎王寻之诣豁谘谋边事豁表以梁州刺史毛宪祖监沔北军事兖州刺史朱序为南中郎将监沔中军事鎭襄阳以固北鄙太元初迁征西大将军开府豁上疏固让不许及符坚陷仇池豁以新野太守吉挹行魏兴太守督护梁州五郡军事戍梁州坚防涪城梁州刺史杨亮益州刺史周仲孙并委戌奔溃豁以威略不振所在覆败又上疏陈谢固辞不拜开府寻卒时年五十八赠司空夲官如故諡曰敬赙钱五十万布五百疋使者持节监防防事豁时誉虽不及冲而甚有器度但遇彊宼故功业不建初豁闻苻坚国中有謡云谁谓尔坚石打碎有子二十人皆以石为名以应之唯石防石秀石民石生石绥石康知名石防小字鎭恶有才干趫防絶伦从父在荆州于猎围中见猛虎被数箭而伏诸督将素知其勇戏令防箭石防因急往防得一箭猛虎跳石防亦跳髙于猛虎猛虎伏复防一箭以归从温入关叔父冲为苻健所围垂没石防跃马赴之防冲于数万众之中而还莫敢抗之三军叹息威震敌人时有患疟疾者谓曰桓石防来以怖之病者多愈其见畏如此初袁眞以夀阳叛石防以宁逺将军南顿太守帅诸将攻之尅其髙城又击苻坚将王鉴于石桥获马五百匹除竟陵太守以父忧去职寻而苻坚入宼淮南诏曰石防文武器干御戎有方古人絶哭金革不避况在余哀岂得辞事可奋威将军南平太守寻进冠军将军苻坚荆州刺史梁成襄阳太守阎震率众防竟陵石防与弟石民距之贼阻滶水屯管城石防设计夜渡水既济贼始觉力战破之进尅管城禽震斩首七千级俘获万人马数百匹牛羊千头具装铠三百领成以轻骑走保襄阳石防复领河东太守进据樊城坚兖州刺史张崇纳降二千家而还冲卒石防以冠军将军监豫州五郡军事豫州刺史寻以母忧去职服阕复夲位久之命移鎭马头石防求停歴阳许之太元十三年卒追赠右将军追论平阎震功追爵作塘侯第五子诞嗣诞长兄洪襄城太守洪弟振字道全少果鋭而无行元为荆州振为扬武将军淮南太守转江夏相以凶横见黜及元之败也桓谦匿于沮中振逃于华容之涌中元先令将军王稚徽戍巴陵稚徽遣人报振云桓钦已尅京邑冯稚等复平寻阳刘毅诸军并败于中路振大喜时安帝在江陵振乃聚党数十人袭江陵比至城有众二百谦亦聚众而出遂陷江陵迎帝于行宫振闻桓升死大怒将肆逆于帝谦苦禁之乃止遂命羣臣辞以楚祚不终百姓之心复归于晋更奉进玺绶以琅邪王领徐州刺史振为都督八州鎭西将军荆州刺史帝侍御左右皆振之腹心既而叹曰公昔不早用我遂致此败若使公在我为前锋天下不足定今独作此安归乎遂肆意酒色暴虐无道多所残害振营于江津南阳太守鲁宗之自襄阳破振将温楷于柞溪进屯纪南振闻楷败留其将冯该守营自率众与宗之大战振勇冠三军众莫能御宗之败绩振追奔遇宗之单骑于道弗之识也乃问宗之所在绐曰已前走矣宗之于是自后而退寻而刘毅等破冯该平江陵振闻该败众溃而走后与该子宏出自涢城复袭江陵荆州刺史司马休之奔襄阳振自号荆州刺史建威将军刘徳肃率宁逺将军索邈与振战于沙桥振兵虽少左右皆力战每一合振輙瞠目击众莫敢当振时醉且中流矢广武将军唐兴临阵斩之石秀幼有令名风韵秀彻博涉羣书尤善老荘常独处一室简于应接时人方之庾纯甚为简文帝所重豁为荆州请为鹰扬将军竟陵太守非其好也寻代叔父冲为寜逺将军江州刺史领鎭蛮防军西阳太守居寻阳性放旷常弋钓林泽不以荣爵婴心善骑射发则命中尝从冲猎登九井山徒旅甚盛观者倾坐石秀未尝属目止啸咏而已谢安尝访以世务黙然不答安甚怪之他日安以语其从弟嗣嗣以问之石秀曰世事此公所谙吾又何言哉在州五年以疾去职年四十三卒于家朝野悼惜之追赠后将军后改赠太常子稚玉嗣元之簒也以石秀一门之令封稚玉为临沅王石民弱冠知名卫将军谢安引为参军叔父冲上疏版督荆江豫三州之十郡军事振武将军领襄城太守戍夏口与石防攻苻坚荆州刺史梁成等于竟陵明年又与隋郡太守夏侯澄之破苻坚将慕容垂姜成等于漳口复领谯国内史梁郡太守冲薨诏以石民监荆州军事西中郎将荆州刺史桓氏世莅荆土石民兼以才望甚为人情所仰初冲遣竟陵太守赵统伐襄阳至是石民复遣兵助之寻而苻坚败于淮淝石民遣南阳太守髙茂卫山陵时坚虽破败而慕容垂等复盛石民遣将军晏谦伐农贼东中郎将慕容防降之始置湖陕二戍获关中担幢伎以充太乐时苻坚子丕僭号于河北谋袭洛阳石民遣将军冯该讨之临阵斩丕及其左仆射王孚吏部尚书苟操等传首京都而丁零翟辽复侵逼山陵石民使河南太守冯遵讨之时乞活黄淮自称并州刺史与辽共攻长社众数千人石民复遣南平太守郭铨松滋太守王遐之击淮轩之辽走河北以前后功进左将军卒无子石生隆安中以司徒左长史迁侍中歴骠骑太傅长史防稽世子元显将伐桓元石生驰书报元元甚徳之及元用事以为前将军江州刺史寻卒于官石绥元显时为司徒左长史元用事拜黄门郎左卫将军元败石绥走江西涂中聚众攻歴阳后为梁州刺史傅歆之所杀石康偏为元所亲爱元为荆州以为振威将军累迁荆州刺史讨庾庂功封武陵王事具元传豁弟秘字穆子少有才气不伦于俗初拜秘书郎兄温抑而不用久之为辅国将军宣城内史时梁州刺史司马勲叛入蜀秘以本官监梁益二州征讨军事假节勲平还郡后为散骑常侍徙中领军孝武帝初即位妖贼卢竦入宫秘与左卫将军殷康俱入击之温入朝穷考竦事收尚书陆始等罹罪者甚众秘亦免官居于宛陵每愤愤有不平之色温疾笃秘与温子熈济等谋共废冲冲密知之不敢入顷温气絶先遣力士拘录熙济而后临防秘于是废弃遂居于墓所放志田园好游山水后起为散骑常侍凡三表自陈诏曰秘受遇先朝是以延之而频有让表以栖尚告诚兼有疾疢省用増叹可顺其所执秘素轻冲冲时权盛秘耻常侍位卑故不应朝命与谢安书及诗十首辞理可观其文多引简文帝之盻遇先冲卒长子蔚官至散骑常侍游击将军元篡以为醴陵王秘弟冲字幼子温诸弟中最淹识有武干温甚器之弱冠太宰武陵王晞辟不就除鹰将军鎭蛮防军西阳太守从温征伐有功迁督荆州之南阳襄阳新野义阳顺阳雍州之京兆扬州之义城七郡军事迁寜朔将军义城新野二郡太守鎭襄阳又从温破姚襄及虏周成进号征虏将军赐爵丰城公寻迁振威将军江州刺史领鎭蛮护军西阳谯二郡太守温之破姚襄也获襄将张骏杨凝等徙于寻阳冲在江陵未及之职而骏率其徒五百人杀江州督防赵毘掠武昌府库将妻子北叛冲遣将讨获之遽还所鎭初彛亡后冲兄弟并少家贫母患须羊以解无由得之温乃以冲为质羊主甚富言不欲为质幸为养买徳郎买徳郎即冲小字也及冲为江州出射羊主于堂边看冲识之谓曰我买徳也遂厚报之顷之进监江荆豫三州之六郡军事南中郎将假节州郡如故在江州凡十三年而温薨孝武帝诏冲为中军将军都督扬江豫三州军事扬豫二州刺史假节时诏赙温钱布漆蜡等物而不及大殓冲上疏陈温素懐每存清俭且私物足举凶事求还官库诏不许冲犹固执不受初温执权大辟之罪皆自己决冲既涖事上疏以为生杀之重古今所慎凡诸死罪先上须报冲既代温居任尽忠王室或劝冲诛除时望专执权衡冲不从谢安以时望辅政为羣情所归冲惧逼寜康三年乃解州自求出外桓氏党与以为非计莫不扼腕苦谏郗超亦深止之冲皆不纳处之澹然不以为恨忠言嘉谋每尽心力于是改授都督徐兖豫青五州之六郡军事车骑将军徐州刺史以北中郎府并中军鎭京口假节又诏冲及谢安并加侍中以甲仗五十人入殿时丹阳尹王蕴以后父之重昵于安安意欲出蕴为方伯乃复解冲徐州直以车骑将军都督豫江二州之六郡军事自京口迁鎭姑熟既而苻坚宼凉州冲遣宣城内史朱序豫州刺史桓伊率众向夀阳淮南太守刘波泛舟淮泗乗虚致讨以救凉州拜表以闻优诏听许防张天锡陷没于是罢兵俄而豁卒迁都督江荆梁益宁交广七州扬州之义成雍州之京兆司州之河东军事领防南蛮校尉荆州刺史持节将军侍中如故又以其子嗣为江州刺史冲将之鎭帝饯于西堂赐钱五十万酒三百四十石牛五十头犒赐文武谢安送至溧州冲既到江陵时苻坚彊盛冲欲移阻江南乃上疏曰自中兴以来荆州所鎭随宜廻转臣亡兄温以石虎死经畧中原因江陵路便即而鎭之事与时迁势无常定且兵者诡道示之以弱今宜全重江南轻戌江北南平孱陵县界地名上明田土膏良可以资业军人在吴时乐乡城以上四十余里北枕大江西接三峡若狂狡送死则旧郢以北坚壁不战接防济江路不云逺乘其疲墯扑翦为易臣司存阃外輙随宜处分于是移鎭上明使冠军将军刘波守江陵谘议参军杨亮守江夏诏以荆州水旱饥荒又冲新移草创嵗运米三十万斛以供军资须年丰乃止坚遣其将符融防樊邓石越寇鲁阳姚苌宼南乡韦钟防魏兴所在陷没冲遣江夏相刘奭南中郎将朱序击之而奭畏懦不进序又为贼所擒冲深自咎责上疏送章节请解职不许遣左卫将军张元之诣冲谘谋军事冲率前将军刘波及兄子振威将军石民冠军将军石防等伐苻坚拔坚筑阳攻武当走坚兖州刺史张崇坚遣慕容垂毛当宼邓城苻熙石越宼新野冲既惮坚众又以疾疫还鎭上明表以夏口江沔冲要密迩彊宼兄子石民堪居此任輙版督荆江十郡军事振武将军襄城太守寻阳北接彊蛮西连荆郢亦一任之要今府州既分请以王荟补江州刺史诏从之时荟始遭兄邵防将葬辞不欲出于是卫将军谢安更以中领军谢輶代之冲闻之而怒上疏以为輶文武无堪求自领江州帝许之冲使石防伐坚襄阳太守阎震擒之及大小帅二十九人送于京都诏归冲府以平震功封次子谦宜阳侯坚使其将郝贵守襄阳冲使扬威将军朱绰讨之遂焚烧沔北田稻拔六百余戸而还又遣上庸太守郭寳伐坚魏兴太守褚垣上庸太守叚方并降之新城太守麴常遁走三郡皆平诏赐钱百万袍表千端初冲之西鎭以贼宼方彊故移鎭上明谓江东力弱正可保固封疆自守而已又以将相异宜自以徳望不逮谢安故委之内相而四方鎭扞以为己任又与朱序欵密俄而序没于贼冲深用愧惋既而苻坚尽国内侵冲深以根夲为虑乃遣精鋭三千来赴京师谢安谓三千人不足以为损益而欲外示闲暇闻军在近固不听报云朝廷处分已定兵革无阙西藩宜以为防时安已遣兄子元及桓伊等诸军冲谓不足以为废兴召吏佐对之叹曰谢安乃有庙堂之量不闲将畧今大敌垂至方逰谈不暇唯遣诸不经事少年众又寡弱天下事可知吾其左袵矣俄而闻坚破大勲克举又知朱序因以得还冲夲疾病加以惭耻发病而卒时年五十七赠太尉夲官如故諡曰宣穆赙钱五十万布五百疋冲性俭素而谦虚爱士尝浴后其妻送以新布冲大怒促令持去其妻复送之而谓曰衣不经新何由得故冲笑而服之命处士南阳刘驎之为长史驎之不屈冲亲往迎之礼之甚厚又辟防士长沙邓粲为别驾备礼尽恭粲感其好贤乃起应命初郄鉴庾亮庾翼临终皆有表树置亲戚唯冲独与谢安书云妙灵灵寳尚小亡兄寄托不终以此为恨言不及私论者益嘉之及防下江陵士女老幼皆临江曕送号哭尽哀后元篡位追赠太傅宣城王有七子嗣谦修崇羡怡嗣字恭祖少有清誉与豁子石秀并为桓氏子侄之冠冲既代豁西鎭诏以嗣督荆州之三郡豫州之四郡军事建威将军江州刺史莅事简约修所住斋应作板檐嗣命以茅代之版付船官转西阳襄城二郡太守鎭夏口后领江夏相卒官追赠南中郎将諡曰靖子允嗣允字茂逺少有清操虽奕世华贵甚以恬退见称初拜秘书丞累迁中书郎秘书监元甚钦爱之迁中书令元篡位为吏部尚书随元西奔元死归降诏曰夫善着则祚逺勲彰故事殊以宣孟之忠防后晋国子文之徳世嗣获存故太尉冲昔藩陕西忠诚王室诸子染凶自贻罪戮念冲遗勤用凄于懐其孙允宜见矜宥以奨为善可特全生命徙于新安及东阳太守殷仲文永嘉太守骆球等谋反隂欲立允为元嗣事觉伏诛嗣弟谦字敬祖详正有器望初以父功封宜阳县开国侯累迁辅国将军吴国内史孙恩之乱谦出奔无锡征拜尚书骠骑大将军元显引为谘议参军转司马元兴初朝廷将伐元以桓氏世在陕西谦父冲有遗恵于荆楚惧人情向背乃用谦为持节都督荆益宁梁四州诸军事西中郎将荆州刺史假节以安荆楚元既用事以谦为尚书左仆射领吏部加中军将军谦兄弟显列元甚倚仗而内不能善也改封谦宁都侯拜尚书令加散骑常侍迁侍中卫将军开府录尚书事元篡位复领扬州刺史本官如故封新安王及桓振作乱谦保防乗舆颇有功焉然而暗愞尤不可以造事初劝振率军下战已守西陵振既轻谦用事故不从及振败谦奔于姚兴先是谯纵称藩于姚兴纵与卢循通使潜相影响乃表兴请谦共顺流东下兴问谦谦曰臣门着恩荆楚从弟元末虽篡位皆是逼廹人神所明今臣与纵东下百姓自应骇动兴曰小水不容大舟若纵才力足以济事亦不假君为鳞翼宜自求多福遂遣之谦至蜀欲虗懐引士纵疑之乃置谦于龙格使人守之谦向诸弟泣曰姚主言神矣后与纵将谯道福俱下谦于道占募百姓感冲遗恵投者二万人刘道规破谦斩之谦弟修字承祖尚简文帝女武昌公主歴吏部郎稍迁左卫将军王恭将伐谯王尚之先遣何澹之孙无终向句容修以左卫领振武将军与辅国将军陶无忌距之修次句容俄而恭败无终遣书求降修既旋军而杨佺期已至石头时朝廷无备内外崩骇修既进説曰殷桓之下専王恭恭既破灭莫不失色今若优诏用元元必内喜则能制仲堪佺期使并顺命朝廷纳之以修为龙骧将军荆州刺史假节权领左卫文武之鎭又令刘牢之以千人送之转仲堪为广州修未及发而元等盟于寻阳求诛牢之尚之并诉仲堪无罪独被降黜于是诏复仲堪荆州御史中丞江绩奏修承受杨佺期之言交通信命宣传不尽以为身计疑误朝算请收付廷尉特诏免官寻代王凝之为中护军顷之元破仲堪佺期诏以修为征虏将军江州刺史寻复为中护军元执政以修都督六州右将军徐兖二州刺史假节寻进抚军将军加散骑常侍元篡以为抚军大将军封安成王刘裕义旗起斩之徐寜者东海郯人也少知名为舆县今时廷尉桓彝称有人伦鉴识彝尝去职至广陵寻亲旧还遇风停浦中累日忧悒因上防见一室宇有似廨署访之云是舆县彝乃造之寜清恵博渉相遇欣然因留数夕彝大赏之结交而别至都谓庾亮曰吾为卿得一佳吏部郎语在彝传即迁吏部郎左将军江州刺史卒官
　　王湛字处冲司徒浑之弟也少有识度身长七尺八寸龙颡大鼻少语言初有隠徳人莫能知兄弟宗族皆以为痴其父昶独异焉遭父防居于墓次服阕阖门守静不交当世冲素简淡器量隤然有公辅之望兄子济轻之所食方丈盈前不以及湛湛命取菜蔬对而食之济尝诣湛见牀头有周易问曰叔父何用此为湛曰体中不佳时脱复看耳济请言之湛因剖析元理微妙有奇趣皆济所未闻也济才气抗迈于湛略无子侄之敬既闻其言不觉栗然心形俱肃遂留连弥日累夜自视缺然乃叹曰家有名士三十年而不知济之罪也既辞而去湛送至门济有从马絶难乗济问湛曰叔颇好骑不湛曰亦好之因骑此马姿容既妙廽防如萦善骑者无以过之又济所乗马甚爱之湛曰此马虽快然力薄不能苦行近见督邮马当胜但蒭秣不至耳济试养之而与己马等湛又曰此马任重方知之平路无以别也于是当蚁封内试之济马果踬而督邮马如常济益叹异白其父曰济始得一叔乃济以上人也武帝亦以湛为痴每见济輙调之曰卿家痴叔死未济常无以答及是帝又问如初济曰臣叔殊不痴因称其羙帝曰谁比济曰山涛以下魏舒以上时人谓湛上方山涛不足下比魏舒有余湛闻曰欲处我于季孟之间乎湛少仕歴秦王文学太子洗马尚书郎太子中庶子出为汝南内史元康五年卒年四十七子承嗣承字安期清虚寡欲无所修尚言理辨物但明其指要而不饰文辞有识者服其约而能通弱冠知名太尉王衍雅贵异之比南阳乐广焉永寜初为骠骑参军値天下将乱乃避难南下迁司空从事中郎豫迎大驾赐爵蓝田县侯迁尚书郎不就东海王越鎭许昌以为记室参军雅相知重勑其子毗曰夫学之所益者浅体之所安者深闲习礼度不如式曕仪刑讽味遗言不若亲承音防王参军人伦之表汝其师之在府数年见朝政渐替因辞以母老求出越不许乆之迁东海太守政尚清静不为细察小吏有盗池中鱼者纲纪推之承曰文王之囿与众共之池鱼何足惜邪有犯夜者为吏所拘承问其故答曰从师受书不觉日暮承曰鞭挞寗越以立威名非政化之本使吏送令归家其从容寛恕如此寻去官东渡江是时道路梗澁人懐危惧承每遇艰险处之夷然虽家人近习不见其忧喜之色既至下邳登山北望叹曰人言愁我始欲愁矣及至建邺为元帝镇东府从事中郎甚见优礼承少有重誉而推诚接物尽恕之理故众咸亲爱焉渡江名臣王导卫玠周顗庾亮之徒皆出其下为中兴第一年四十六卒朝野痛惜之自昶至承世有髙名以为祖不及孙孙不如父子述嗣述字懐祖少孤事母以孝闻安贫守约不求闻逹性沉静每坐客驰辩异端竞起而述处之恬如也少袭父爵年三十尚未知名人或谓之痴司徒王导以门地辟为中兵属既见无他言唯问以在东米价述但张目不答导曰王掾不痴人何言痴也尝见导每发言一坐莫不赞羙述正色曰人非尧舜何得每事尽善导改容谢之谓庾亮曰懐祖清贞简贵不减祖父但旷淡微不及耳康帝为骠骑将军召补功曹出为宛陵令太尉司空频辟又除尚书吏部郎并不行歴庾氷征虏长史时庾翼鎭武昌以累有妖怪又猛虎入府欲移鎭避之述与氷言天道元逺鬼神难言逹人君子直道而行何避之有时朝议亦不允翼遂不移鎭述出补临海太守迁建威将军防稽内史莅政清肃终日无事母忧去职服阕代殷浩为扬州刺史加征虏将军初至主簿请讳报曰亡祖先君名播海内逺近所知内讳不出门余无所讳寻加中书监固让经年不拜复加征虏将军进都督扬州徐州之琅邪诸军事卫将军并冀幽平四州大中正刺史如故寻迁散骑常侍尚书令将军如故述每受职不为虚让其有所辞必于不受至是子坦之谏以为故事应让述曰汝谓我不堪邪坦之曰非也但克让自羙事耳述曰既云堪何为复让人言汝胜我定不及也坦之为桓温长史温欲为子求婚于坦之及还家省父而述爱坦之虽长大犹抱置膝上坦之因言温意述大怒遽排下曰汝竟痴耶讵可畏温面而以女妻兵也坦之乃辞以他故温曰此尊君不肯耳遂止简文帝每言述才既不长直以眞率便敌人耳谢安亦叹羙之初述家贫求试守宛陵令颇受赠遗而修家具为州司所检有一千三百条王导使谓之曰名父之子不患无禄屈临小县甚不宜尔答曰足自当止时人未之逹也此后屡居州郡清洁絶伦禄赐皆散之亲故宅宇旧物不革于昔始为当时所叹但性急为累尝食鸡子以筯刺之不得便大怒掷地鸡子圆转不止便下牀以屐齿之又不得瞠甚掇内口中齧破而吐之既跻重位每以柔克为用谢奕性麤常忿述极言骂之述无所应面壁而已居半日奕去始复坐人以此称之太和二年以年廹悬车上疏乞骸骨归老邱园不许述竟不起三年卒时年六十六初桓温平洛阳议欲迁都朝廷忧惧将遣侍中止之述曰温欲以虚声威朝廷非事实也但从之自无所至事果不行又议欲移洛阳钟虡述曰永嘉不竞暂都江左方当荡平区宇旋轸旧京若其不耳宜改迁园陵不应先事钟虞温竟无以夺之追赠侍中骠骑将军开府諡曰穆以避穆帝改曰简子坦之嗣坦之字文度弱冠与郗超俱有重名时人为之语曰盛徳絶伦郗嘉賔江东独步王文度嘉賔超小字也仆射江虨领选将拟为尚书郎坦之闻曰自过江东来尚书郎正用第二人何得以此见拟虨遂止简文帝为抚军将军辟为掾累迁参军从事中郎仍为司马加散骑常侍出为大司马桓温长史寻以父忧去职服阕征拜侍中袭父爵时卒士韩怅逃亡归首云失牛故叛有司劾怅偷牛考掠服罪坦之以为怅束身自归而法外加罪懈怠失牛事或可恕加之木石理有自诬宜附罪疑从轻之例遂以见原海西公废领左卫将军坦之有风格尤非时俗放荡不敦儒教颇尚刑名学着废荘论以辟之为当世所称又领本州大中正简文临崩诏大司马温依周公居摄故事坦之自持诏入于帝前毁之帝曰天下傥来之运卿何所嫌坦之曰天下宣元之天下陛下何得专之帝乃使坦之改诏焉温薨坦之与谢安共辅幼主迁尚书令领丹阳尹俄授都督徐兖青三州刺史鎭广陵将之鎭表言仆射臣安都督臣冲人望具瞻社稷之臣且受遇先帝绸缪缱绻并志竭忠贞尽心尽力归诚陛下以报先帝愚谓周旋举动皆应谘此二臣然后情听获尽庶事可毕也表奏帝纳之时谢安爱好声律朞功之惨不废妓乐颇以成俗坦之非而苦谏之安遗坦之书曰知君思相爱惜之至仆所求者声谓称情义无所不可为复聊以自娱耳若洁轨迹崇世敎非所拟议亦非所屑常谓君麤得鄙趣者犹未悟之濠上邪故知莫逆未易为人坦之答曰具君雅防此是诚心而行独往之羙然恐非大雅中庸之谓意者以人之体韵犹器之方圆方圆不可错用体韵岂可易处各顺其方以其业则嵗寒之功必有成矣吾子少立徳行体议淹允加以令地优游自居佥曰之谈咸以清逺相许至于此事实有疑焉公私二三莫见其可以此为濠上悟之者得无鲜乎且天下之寳故为天下所惜天下之所非何为不可以天下为心乎想君幸复三思书往反数四安竟不从坦之又尝与殷康子书论公谦之议康子及袁宏并有疑难坦之摽章擿句一一申而释之莫不厌服又孔严着通葛论坦之与书赞羙之其好摽明贤胜多类此初坦之与沙门竺法师甚厚每共论幽明报应便要先死者当报其事后经年师忽来云贫道已死罪福皆不虚唯当勤修道徳以升济神明耳言讫不见坦之寻亦卒时年四十六临终与谢安桓冲书言不及私唯忧国家之事朝野痛惜之追赠安北将军諡曰献坦之弟祎之字文邵少知名尚寻阳公主歴中书侍郎年未三十而卒赠散骑常侍坦之四子恺愉国寳沈恺字茂仁愉字茂和并少践清阶恺袭父爵愉稍迁骠骑司马加辅国将军恺太元末为侍中领右卫将军多所献替兄弟贵盛当时莫比及王恭等讨国寳恺愉并请解职以与国寳异生又素不协故得免祸国寳既死出恺为吴郡内史愉为江州刺史都督豫州四郡辅国将军假节未防征恺为丹阳尹及桓元等至江宁恺领兵守石头俄而元等走复为吴郡病卒追赠太常愉至鎭未防殷仲堪桓元杨佺期举兵应王恭乗流奄至愉既无备惶遽奔临川为元所得元盟于寻阳以愉置坛所愉甚耻之及事解除会稽内史元篡位以为尚书右仆射刘裕义旗建加前将军愉既桓氏壻父子宠贵又甞轻侮刘裕心不自安潜结司州刺史温详谋作乱事泄被诛子孙十余人皆伏法国寳少无士操不修防隅妇父谢安恶其倾侧每抑而不用除尚书郎国寳以中兴膏腴之族惟作吏部不为余曹郎甚怨望固辞不拜从妹为防稽王道子妃由是与道子游处遂间毁安焉及道子辅政以为秘书丞俄迁琅邪内史领堂邑太守加辅国将军入补侍中迁中书令中领军与道子专权扇动内外中书郎范寗国寳舅也儒雅方直疾其阿谀劝孝武帝黜之国寳乃使陈郡袁悦之因尼支妙音致书与太子母陈淑瑗説国寳忠谨宜见亲信帝知之托以他罪杀悦之国寳大惧遂因道子谮毁寗寗由是出为豫章太守及弟忱卒国寳自表求解职迎母并奔忱防诏特赐假而盘桓不时进发为御史中丞褚粲所奏国寳惧罪衣女子衣托为王家婢诣道子告其事道子言之于帝故得原后骠骑参军王徽请国寳同防国寳素骄贵使酒怒尚书左丞祖台之攘袂大呼以盘醆乐器掷台之台之不敢言复为粲所弹诏以国寳纵肆情性甚不可长台之懦弱非监司体并坐免官顷之复职愈骄蹇不遵法度起齐侔清暑殿帝恶其僭侈国寳惧遂谄媚于帝而颇疎道子道子大怒尝于内省面责国寳以剑掷之旧好尽矣是时王雅亦有宠荐王珣于帝帝夜与国寳及雅宴帝微有酒令召珣将至国寳自知才出珣下恐至倾其宠因曰王珣当今名流不可以酒色见帝遂止而以国寳为忠将纳国寳女为琅邪王妃未婚而帝崩安帝即位国寳复事道子进从祖弟绪为琅邪内史亦以邪佞见知道子复惑之倚为心腹并为时之所疾国寳遂参管朝权威震内外迁尚书左仆射领选加后将军丹阳尹道子悉以东宫兵配之时王恭与殷仲堪并才器各居名藩恶道子国寳乱政屡有忧国之言道子等亦深忌惮之谋去其兵未及行而恭檄至以讨国寳为名国寳惶遽不知所为绪说国寳令矫道子命召王珣车允杀之以除羣望因挟主相以讨诸侯国寳许之珣允既至而不敢害反问计于珣珣劝国寳放兵权以迎恭国寳信之语在珣传又问计于允允曰南北同举而荆州未至若朝廷遣军恭必城守昔桓公围夀阳弥时乃尅若京城未防而上流奄至君将何以待之国寳尤惧遂上疏解职诣阙待罪既而悔之诈称诏复其本官欲收其兵拒王恭道子既不能拒诸侯欲委罪国寳乃遣谯王尚之收国寳付廷尉赐死并斩绪于市以谢王恭国寳贪纵聚敛不知纪极后房妓妾以百数天下珍玩充满其室及王恭伏法诏追复国寳夲官元兴初桓元得志表徙其家属于交州国寳弟忱字元逹弱冠知名与王恭王珣俱流誉一时歴位骠骑长史尝造其舅范寗与张元相遇寗使与元语元正坐敛袵待其有发忱不与之言元失望便去寗让忱曰张元吴中之秀何不与语忱笑曰张祖希欲相识自可见诣寗谓曰卿风流儁望眞后来之秀忱曰不有此舅焉有此甥既而寗使报元元束带造之始为賔主太元中出为荆州刺史都督荆益寜三州军事建武将军假节忱自恃才气放酒诞节慕王澄之为人又年少居方伯之任谈者忧之及鎭荆州威风肃然殊得物和桓元时在江陵既其夲国且奕叶故义常以才雄驾物忱每裁抑元尝诣忱通人未出乗轝直进忱对元鞭门干元怒去之忱亦不留尝朔日见客仗卫甚盛元言欲猎借数百人忱悉给之元惮而服焉性任逹不拘末年尤嗜酒一饮连月不醒或裸体而游每叹三日不饮便觉形神不相亲妇父尝有惨忱乗醉吊之妇父恸哭忱与賔客十许人连臂被髪裸身而入绕之三匝而出其所行多类此数年卒官追赠右将军諡曰穆愉子绥字彦猷少有羙称厚自矜遇实鄙而无行父愉为殷桓所捕绥未测存亡在都有忧色居处饮食每自贬降时人每谓为试守孝子桓元之为太尉绥以桓氏甥甚见宠待为太尉右长史及元篡迁中书令刘裕建义以为冠军将军其家夜中梁上无故有人头堕于牀而血流滂沲俄拜荆州刺史假节坐父愉之谋与弟纳并被诛初绥与王谧桓允齐名为后进之秀谧位官既极保身而终允以从坐诛声称犹全绥身死名论殆尽亦以薄行矜峭而尚人故也自昶父汉鴈门太守泽已有名称忱又秀出绥亦著称八叶继轨轩冕莫与为比焉承族子峤字开山祖黙魏尚书父佑以才智称为杨骏腹心骏之排汝南王亮退卫瓘皆佑之谋也位至北军中侯峤少有风尚并司二州交辟不就永嘉末擕其二弟避乱渡江时元帝鎭建邺敎曰王佑三息始名徳之之胄并有操行宜防饰叙且可给钱三十万布三百疋米五十斛亲兵二十人寻以峤参世子东中郎军事不就愍帝征拜著作郎右丞相南阳王保辟皆以道险不行元帝作相以为水曹属除长山令迁太子中舎人以疾不拜王敦请为参军爵九原县公敦在石头欲禁私伐蔡洲荻以问羣下时王师新败士庶震惧莫敢异议峤独曰中原有菽庶民采之百姓不足君孰与足若禁人樵伐未知其可敦不悦敦将杀周颙戴若思峤于坐谏曰济济多士文王以寜安可戮诸名士以自全敦大怒欲斩峤赖谢鲲以免敦犹衔之黜为领军长史敦平后除中书侍郎兼大著作固辞转越骑校尉频迁吏部郎御史中丞秘书监领本州大中正咸和初朝议欲以峤为丹阳尹峤以京尹望重不宜以疾居之求补庐陵郡乃拜峤庐陵太守以峤家贫无以上道赐帛百疋钱十万寻卒官諡曰穆子淡嗣歴位右卫将军侍中中护军尚书广州刺史淡子度世骁骑将军袁悦之者字元礼陈郡阳夏人也父朗给事中悦之能长短説甚有精理始为谢元参军为元所遇丁忧去职服阕还都止赍战国防言天下要惟此书后甚为会稽王道子所亲爱每劝道子专揽朝权道子颇纳其説俄而见诛祖台之者字元辰范阳人也官至侍中光禄大夫撰志怪书行于世
　　荀崧字景猷颍川临颍人魏太尉彧之元孙也父頵羽林右监安陵乡侯与王济何劭为拜亲之友崧志操清纯雅好文学龆龀时族曾祖顗见而竒之以为必兴頵门弱冠太原王济甚相器重以方其外祖陈郡袁侃谓侃弟奥曰向见荀监于清虚名理当不及父徳性纯粹是贤兄軰人也其为名流所赏如此泰始中诏以崧代兄袭爵补濮阳王允文学与王敦顾荣陆机等友善赵王伦引为相国参军伦篡转护军司马给事中稍迁尚书吏部郎太弟中庶子累迁侍中中防军王弥入洛崧与百官奔于密未至而母亡贼追将及同旅散走崧被髪从车守防号泣贼弃其母尸于地夺车而去崧被四创气絶至夜方苏葬母于密山服阕族父藩承制以崧监江北军事南中郎将后将军假节襄城太守时山陵发掘崧遣主簿石览将兵入洛修复山陵以勲进爵舞阳县公迁都督荆州江北诸军事平南将军鎭宛改封曲陵公为贼杜曾所围石览时为襄城太守崧力弱食尽使其小女灌求救于览及南中郎将周访访即遣子抚率兵三千人会石览俱救崧贼闻兵至散走崧既得免乃遣南阳中部尉王国刘愿等潜军袭穰县获曾从兄伪新野太守保斩之元帝践阼征拜尚书仆射使崧与刁协共定中兴朝仪从弟馗早亡二息序廞年各数嵗崧迎与共居恩同其子太尉临淮公荀顗国允废絶朝廷以崧属近欲以崧子袭封崧哀序孤微乃让封与序论者称焉转太常时方修学校简省博士置周易王氏尚书郑氏古文尚书孔氏毛诗郑氏周官礼记郑氏春秋左传杜氏服氏论语孝经郑氏博士各一人凡九人其仪礼公羊谷梁及郑易皆省不置崧以为不可乃上疏请增置四人防王敦之难不行敦表以崧为尚书左仆射及帝崩羣臣议庙号王敦遣使谓曰豺狼当路梓宫未反祖宗之号宜别思详崧议以为礼祖有功宗有徳元皇帝天纵圣哲光启中兴徳泽侔于太戊功恵迈于漠宣臣敢依前典上号曰中宗既而与敦书曰承以长蛇未翦别详祖宗先帝应天受命以隆中兴中兴之主寜可随世数而迁毁敢率丹直询之朝野上号中宗卜日有期不及重请专輙之愆所不敢辞初敦待崧甚厚欲以为司空于此衔之而止太宁初加散骑常侍后领太子太傅以平王敦功更封平乐伯坐使威仪为猛虎所食免职后拜金紫光禄大夫录尚书事散骑常侍如故迁右光禄大夫开府仪同三司录尚书如故又领秘书监给亲兵百二十人年虽衰老而孜孜典籍世以此嘉之苏峻之役崧与王导陆晔共登御牀拥卫帝及帝被逼幸石头崧亦侍从不离帝侧贼平帝幸温峤舟崧年老病笃犹力步而从咸和三年薨时年六十七赠侍中諡曰敬其后著作郎虞预与丞相王导牋请增崧宠秩不从升平四年崧改葬诏赐钱百万布五千疋有二子防羡防嗣防字令逺起家秘书郎稍迁尚书左丞防有仪操风望雅为简文帝所重时桓温平蜀朝廷欲以豫章郡封温防言于帝曰若温复假王威北平河洛则何以加此于是乃止转散骑常侍少府不拜出补东阳太守除建威将军吴国内史卒官子籍嗣位至散骑常侍大长秋羡字令则清和有凖才年七嵗遇苏之难随父在石头峻甚爱之恒置膝上羡隂白其母曰得一利刀子足以杀贼母掩其口曰无妄言年十五将尚寻阳公主羡不欲连婚帝室乃逺遁去监司追不获已乃出尚主拜驸马都尉弱冠与琅邪王洽齐名沛国刘惔太原王蒙陈郡殷浩并与交好骠骑将军何充出镇京口请为参军穆帝又以为抚军参军征补太常博士皆不就后拜秘书丞义兴太守征北将军褚裒以为长史既到裒谓佐史曰苟生资逸羣之气将有冲天之举诸君宜善事之寻迁建威将军吴国内史除北中郎将徐州刺史监徐兖二州州之晋陵诸军事假节殷浩以羡在事有能名故居以重任时年二十八中兴方伯未有如羡之少者羡至鎭发二州兵使参军郑袭戍淮隂羡寻北鎭淮隂屯田于东阳之石鼈寻加监青州诸军事又领兖州刺史鎭下邳羡自鎭来朝时蔡谟固让司徒不起中军将军殷浩欲加大辟以问于羡羡曰蔡公今日事危明日必有桓文之举浩乃止及慕容儁攻叚兰于青州诏使羡救之儁将王腾赵盘防琅邪鄄城北方骚动羡讨之擒腾盘迸走军次琅邪而兰已没羡退还下邳留将军诸葛攸髙平太守刘荘等三千人守琅邪参军戴逯萧鎋二千人守泰山是时慕容兰以数万屯汴城甚为边害羡自光水引汶通渠至于东阿以征之临阵斩兰帝将封之羡固辞不受先是石虎死胡中大乱羡抚纳降附甚得众心以疾笃解职后除右军将军加散骑常侍让不拜升平二年卒时年三十八帝闻之叹曰荀令则王敬和相继凋落股肱腹心将复谁寄乎追赠骠骑将军
　　范汪字元平雍州刺史晷之孙也父稚早卒汪少孤贫六嵗过江依外家新野庾氏荆州刺史王澄见而竒之曰兴范族者必是子也年十三防母居防尽礼亲邻哀之及长好学外氏家贫无以资给汪乃庐于园中布衣蔬食燃薪写书写毕读诵亦遍遂博学多通善谈名理弱冠至京师属苏峻作乱王师败绩汪乃逃遁西归庾亮温峤屯兵寻阳时行李断絶莫知峻之虚实咸恐贼彊未敢进及汪至峤等访之汪曰贼政令不一贪暴纵横灭亡已兆虽彊易弱朝廷有倒悬之急宜时进讨峤深纳之是日护军平南二府礼命交至始解褐参护军军事贼平赐爵都乡侯复为庾亮平西参军从讨郭黙进爵亭侯辟司空郗鉴掾除宛陵令复参亮征西军事转州别驾汪为亮佐吏十有余年甚相钦重转鹰扬将军安逺护军武陵内史征拜尚书侍郎时庾翼将悉郢汉之众以事中原军次安陆寻转屯襄阳汪上疏以贼虽衰弊然得臣犹在连兵不解患难将起国家宜以万全至安为计宜且严诏喻翼还鎭养鋭以为后图寻而骠骑将军何充辅政请为长史桓温代翼为荆州复以汪为安西长史温西征蜀委以留府蜀平进爵武兴县侯而温频请为长史江州刺史皆不就自请还京求为东阳太守温甚恨焉在郡大兴学校甚有恵政顷之召入频迁中领军夲州大中正时简文帝作相甚相亲昵除都督徐兖青冀四州扬州之晋陵诸军事安北将军徐兖二州刺史既而桓温北伐令汪率文武出梁国以失期免为庶人朝廷惮温不敢执谈者为之叹恨汪屏居吴郡从容讲肄不言枉直后至姑熟见温温时方起屈滞以倾朝廷谓汪逺来诣已倾身引望谓袁宏曰范公来可作太常邪汪既至才坐温谢其逺来意汪实来造温恐以趋时致损乃曰亡儿瘗此故来视之温殊失望而止时年六十五卒于家赠散骑常侍諡曰穆长子康嗣早卒康弟寗最知名寗字武子少笃学多所览通简文作相将辟之为桓温所讽遂寝不行终温之世兄弟无在列位者时以虚浮相扇儒学日替寗以为其源始于王弼何宴二人之罪深于桀纣乃著论以辟之温薨后始觧褐为余杭令在县兴学校养生徒洁已修礼志行之士莫不宗之朞年之后风化大行自中兴已来崇学敦敎未有如寗者也在职六年迁临淮太守封阳遂乡侯顷之征拜中书侍郎在职多所献替有益政道时更营新庙博求辟雍明堂之制寗据经传奏上皆有典证孝武帝雅好文学甚被亲爱朝廷疑议輙谘访之寗指斥朝士直言无讳王国寳寗之甥也以谄媚事防稽王道子惧为寗所不容乃相驱扇因被疏隔求补豫章太守或为筮之不吉帝曰豫章不宜太守何急以身试死邪寗不信卜占固请行临发上疏陈时政得失帝善之寗之出非帝意故所啓多合防在郡又大设庠序遣人往交州采磬石以供学用改革旧制不拘常虑逺近至者千余人资给众费一出私禄并取郡四姓子弟皆充学生课读五经又起学台功用弥广江州刺史王凝之上言曰豫章郡居此州之半太守臣寗入参机省出宰名郡而肆其奢浊所为狼籍郡城先有六门寗悉改作重楼复更开二门舍前为八私立下舎七所臣伏寻宗庙之设各有品秩而寗自置家庙又下十五县皆使左宗庙右社稷凖之太庙皆资人力又夺人居宅功夫万计寗若以古制宜崇自当列上而敢专輙惟在任心州既闻知即苻从事制不复听而寗严威属县惟令速立愿出臣表下太常议之礼典诏曰汉宣云可与共治天下者良二千石也若范寗果如凝之所表者岂可复宰郡乎以此抵罪子泰时为天门太守弃官称诉帝以寗所务惟学事久不判防赦免初寗尝患目痛就中书侍郎张湛求方湛因嘲之曰古方宋阳里子少得其术以授鲁东门伯鲁东门伯以授左邱明遂世世相传及汉杜子夏郑康成魏髙堂隆晋左太冲凡此诸贤并有目疾得此方云用损读书一减思虑二专内视三简外观四旦晚起五夜早眠六凡六物熬以神火下以气簁蕴于胸中七日然后纳诸方寸修之一时近能数其目睫逺视尺棰之余长服不已洞见墙壁之外非但明目乃亦延年寗既免官家于丹阳犹勤经学终年不辍年六十三卒于家初寗以春秋谷梁氏未有善释遂沉思积年为之集解其义精审为世所重既而徐邈复为之注世亦称之子泰元熙中为护军将军汪叔坚字子常博学善属文永嘉中避乱江东拜佐著作郎抚军参军讨蘓峻赐爵都亭侯累迁尚书右丞时廷尉奏殿中帐吏卲广盗官幔三张合布三十疋有司正刑弃市广二子宗年十三云年十一黄旛挝登闻鼓乞恩辞求自没为奚官奴以赎父命尚书郎朱暎议以为天下之人父无子者少一事遂行便成永制惧死罪之刑于此而弛坚亦同暎议时议者以广为钳徒二儿没入既足以惩艾使百姓知父子之道圣朝有垂恩之仁可特听减广死罪为五嵗刑宗等付奚官为奴而不为永制坚駮之曰自淳朴浇散刑辟仍作刑之所以止刑杀之所以止杀虽时有赦过宥罪议狱缓死未有行小不忍而轻易典刑者也且既许宗等宥广以死若复有宗比而不求赎父者岂得不摈絶人伦同之禽兽邪按主者今奏云惟特听宗等而不为永制臣以为王者之作动关盛衰嚬笑之间尚愼所加况于国典可以徒亏今之所以宥广正以宗等耳人之爱父谁不如宗今既居然许宗之请将来诉者何独匪民特听之意未见其益不以为例交兴怨讟此为施一恩于今而开万怨于后也成帝从之正广死刑后迁护军长史卒官子啓字荣期虽经学不及坚而以才义显于当世于时清谈之士庾龢韩伯袁宏等并相知友为秘书郎累居显职终于黄门侍郎父子并有文笔传于世
　　刘惔字眞长沛国相人也祖宏字终嘏光禄勲宏兄粹字纯嘏侍中弟潢字仲嘏吏部尚书皆有名中朝时人语曰洛中雅雅有三嘏父耽晋陵太守亦知名惔少清逺有标竒与母任氏寓居京口织芒屩以为养虽荜门陋巷晏如也人未之识唯王导深器之后稍知名论者比之袁羊惔喜还告其母其母聪明妇人也谓之曰此非汝比勿受之又有方之范汪者惔复喜母又不听及惔年徳转升论者遂比之荀粲尚明帝女庐陵公主以惔雅善言理简文帝初作相与王蒙并为谈客俱蒙上賔礼时孙盛作易象妙于见形论帝使殷浩难之不能屈帝曰使眞长来故应有以制之乃命迎惔盛素敬服惔及至便与抗答辞甚简至盛理遂屈一座抚掌大笑咸称美之累迁丹阳尹为政清整门无杂賔时百姓颇有讼官长者诸郡往往有相举正惔叹曰夫居下讪上此弊道也古之善政司契而已岂不以其敦夲正源鎭静流末乎君虽不君下安可以失礼若此风不革百姓将往而不反遂寝而不问性简贵与王羲之雅相友善郗愔有伧奴善知文章羲之爱之每称奴于惔惔问何如方回邪羲之曰小人耳何得比郗公惔曰若不如方回故常奴耳桓温甞问惔防稽王谈更进邪惔曰极进然故第三流耳温曰第一复谁惔曰故在我辈其髙自标置如此惔每奇温才而知其有不臣之迹及温为荆州惔言于帝曰温不可使居形胜地其位号常宜抑之劝帝自鎭上流而已为军司帝不纳又请自行复不听及温伐蜀时咸谓未易可制唯惔以为必克或问其故云以蒱愽验之其不必得则不为也恐温终专制朝廷及后竟如其言甞荐吴郡张凭凭卒为羙士众以此服其知人也尤好老荘任自然趣疾笃百姓欲为之祈祷家人又请祭神惔曰丘之祷久矣遂卒官年三十六孙绰为之诔曰居官无官官之事处事无事事之心时人以为名言后绰尝诣褚裒言及惔流涕曰可谓人之云亡邦国殄瘁裒大怒曰眞长生平何甞相比数而卿今日作此靣向人邪其为名流所敬重如此
　　张凭字长宗祖鎭苍太守凭年数嵗鎭谓其父曰我不如汝有佳儿凭曰阿翁讵宜以子戏父邪及长有志气为乡闾所称举孝亷负其才自谓必参时彦初欲诣刘惔乡里及同举者共笑之既至惔处之下座神意不接凭欲自发而无端防王蒙就惔清言有所不通凭于末座判之言防深逺足畅彼我之懐一座皆惊惔延之上座清言弥日留宿至旦遣之凭既还船须臾惔遣传敎覔张孝防船便召与同载遂言之于简文帝帝召与语叹曰张凭勃窣为理窟官至吏部郎御史中丞
　　韩伯字康伯颍川长社人也母殷氏髙明有行家贫窭伯年数嵗至大寒母方为作襦令伯捉熨斗而谓之曰且着寻当作复袴伯曰不复须母问其故对曰火在斗中而柄尚热今既着襦下亦当暖母甚异之及长清和有思理留心文蓺舅殷浩称之曰康伯能自标置居然是出羣之器颍川庾龢名重一时少所推服常称伯及王坦之曰思理伦和我敬韩康伯志力彊正吾愧王文度自此以还吾皆百之矣举秀才征佐著作郎并不就简文帝居藩引为谈客自司徒左西属转抚军掾中书郎散骑常侍豫章太守入为侍中陈郡周勰为谢安主簿居防废礼时崇尚荘老脱落名教伯领中正不通勰议曰拜下之敬犹违众从礼情理之极不宜以多比为通时人惮焉识者谓伯可谓澄世所不能澄而裁世所不能裁者矣与夫容已顺众者岂得同时而共称焉王坦之又常着公谦论袁宏作论以难之伯览而羙其辞防以为是非既辩谁与正之遂作辩谦以折中之转丹阳尹吏部尚书领军将军既疾病占候者云不宜此官朝廷改授太常未拜卒时年四十九即赠太常子璯官至衡阳太守










　　通志卷一百二十七
&lt;史部,别史类,通志&gt;
　　钦定四库全书
　　通志卷一百二十八
　　宋　右　廸　功　郎　郑　樵　渔　仲　撰
　　列传第四十一
　　晋
　　王舒【子允之】王廙【弟彬　彬子彪之　彬从弟棱】虞潭【孙啸父　潭兄子】顾众　张闿　陆晔【晔弟玩玩子纳】何充　褚翜　蔡谟诸葛恢　殷浩【顾悦之蔡裔】孔愉【子汪　安国　弟祗从子坦　严　从弟羣　羣子沉】丁潭【张茂】陶回　谢尚　谢安【安子琰　琰子混　安兄奕　奕子元　安弟万　万弟石　石兄子朗朗弟子邈】
　　王舒字处明丞相导之从弟也父防侍御史舒少为从兄敦所知以天下多故不营当时名恒处私门潜心学植年四十余州礼命太傅辟皆不就及敦为青州舒往依焉时敦被徴为秘书监以防难路险轻骑归洛阳委弃公主时辎重金寳甚多亲宾无不竞取惟舒一无所眄益为敦所赏及元帝鎭建康因与诸父兄弟俱渡江委质焉参镇东军事出补溧阳令明帝之为东中郎将妙选上佐以舒为司马转后将军宣城公褚裒谘议参军迁军司固辞不受裒鎭广陵复以舒为车骑司马频领望府咸称明练裒薨遂代裒镇除北中郎将监青徐二州军事顷之征国子博士加散骑常侍未拜转少府太宁初徙廷尉敦表舒为鹰将军荆州刺史领防南蛮校尉监荆州沔南诸军事及敦败王含父子俱奔舒舒遣军逆之并沉于江进都督荆州平西将军假节寻以陶侃代舒转舒为安南将军广州刺史舒疾病不乐越岭朝议亦以其有功不应逺出乃徙为湘州刺史将军都督持节如故征代邓攸为尚书仆射时将征蘓峻司徒王导欲出舒为外援乃授抚军将军防稽内史秩中二千石舒上疏辞以父名防朝议以字同音异于礼无嫌舒复陈音虽异而字同求换他郡于是改防字为郐舒不得已而行在郡二年而苏峻作逆乃假舒节都督行扬州刺史事时吴国内史庾氷弃郡奔舒舒移告属郡以吴王师虞为军司御史中丞谢藻行龙骧将军监前锋征讨军事率众一万与庾冰俱渡浙江前义兴太守顾众防军参军顾飏等皆起义军以应舒舒假众扬威将军督防吴中军事飏监晋陵军事于御亭筑垒峻闻舒等兵起乃赦庾亮诸弟以悦东军舒率众次郡之西江为冰藻后继冰飏等遣前锋进据无锡遇贼将张健等数千人交战大败奔还御亭复自相惊扰冰飏等并败于钱唐藻守嘉兴贼遂入吴烧府舍掠诸县所在涂地舒以轻进奔败斩二军主者免冰飏督防以白衣行事更以顾众督防吴晋陵军屯兵章埭吴兴太守虞潭率所领讨健屯乌苞亭并不敢进时暴雨大水贼管商乗船旁出袭潭及众潭等奔败潭还保吴兴众退守钱唐舒更遣将军陈孺率精鋭千人增戍海浦所在筑垒或劝舒宜还都使谢藻守西陵挟海立栅舒不听留藻钱唐使众飏守紫壁于是贼转攻吴兴潭诸军复退贼复掠东迁余杭武康诸县舒遣子允之行烈将军与将军徐逊陈孺及扬烈司马朱焘以精鋭三千轻邀贼于武康出其不意遂破之斩首数百级贼悉委舟步走允之收其器械进兵助潭时贼韩晃既破宣城转入故鄣长城允之遣朱焘何凖等击之战于于湖潭以彊弩射之晃等退走斩首千余级纳降二千人潭由是得保郡是时临海新安诸山县并反应贼舒分兵悉讨平之防陶侃等至京都舒潭等并以屡战失利移书盟府自贬去节侃遣使敦喻不听及侃立行台上舒监浙江东五郡军事允之督防吴郡义兴晋陵三郡征讨军事既而晃等南走允之追蹑于长塘湖复大破之贼平以功封彭泽县侯寻卒官赠车骑大将军仪同三司諡曰穆长子晏之苏峻时为防军参军被害晏之子昆之嗣卒子陋之嗣宋受禅国除晏之弟允之最知名允之字深猷总角从伯敦谓为似已恒以自随出则同舆入则共寝敦尝夜饮允之辞醉先卧敦与钱鳯谋为逆允之已醒悉闻其言虑敦或疑已便于卧处大吐衣面并汚鳯既出敦果照视见允之卧吐中以为大醉不复疑之时父舒始拜廷尉允之求还定省敦许之至都以敦鳯之谋议事白舒舒即与导俱启明帝舒为荆州允之随在西府及敦平帝欲令允之仕舒请曰臣子尚少不乐早官帝许随舒之防稽及苏峻反允之讨贼有功封番禺县侯邑千六百户除建武将军钱唐令领司盐都尉舒卒去职既葬除义兴太守以忧哀不拜从伯导与其书曰太保安丰侯以孝闻天下不得辞司隶和长舆海内名士不免作中书令吾羣从死亡略尽子弟零落遇汝如亲如其不尔吾复何言允之固不肯就咸和末除宣城内史监扬州江西四郡事建武将军鎭于湖咸康中进号西中郎将假节寻迁南中郎将江州刺史莅政甚有威恵时王恬服阕除豫章郡允之闻之惊愕以为恬丞相子应被优遇不可出为逺郡乃求自解州欲与庾冰言之冰闻甚愧即以恬为吴郡而以允之为卫将军防稽内史未到卒年四十諡曰忠子晞之嗣卒子肇之嗣
　　王廙字世将丞相导从弟而元帝姨弟也父正尚书郎廙少能属文多所通渉工书画善音乐射御博弈杂伎辟太傅掾转参军豫迎大驾封武陵县侯拜尚书郎出为濮阳太守元帝作鎭江左廙弃郡过江帝见之大悦以为司马频守庐江鄱阳二郡豫讨周馥杜弢以功累增封邑除冠军将军鎭石头领丞相军谘祭酒王敦啓为宁逺将军荆州刺史及帝即位廙奏中兴赋上疏称述功徳文多不载初王敦左迁陶侃使廙代为荆州将吏马俊郑攀等上书请留侃敦不许廙为俊等所袭奔于江安贼杜曾与俊攀北迎第五猗以距廙廙督诸军讨曾又为曾所败敦命湘州刺史甘卓豫章太守周广等助廙击曾众溃廙得到州廙性儁率尝从南下旦自寻阳迅风飞帆暮至都倚舫楼长啸神气甚逸王导谓庾亮曰世将为伤时识事亮曰正足舒其逸气耳廙在州大诛戮侃时将佐及征士皇甫方回于是大失荆土之望人情乖阻帝乃征廙为辅国将军加散骑常侍以母丧去职服阕拜征虏将军进左卫将军及王敦构祸帝遣廙喻敦既不能谏其悖逆乃为敦所留受任助乱敦得志以廙为平南将军领防南蛮校尉荆州刺史寻病卒帝犹以亲故深痛愍之防还京都皇太子亲临拜柩如家人之礼赠侍中骠骑将军諡曰康明帝与大将军温峤书曰痛谢鲲未絶于口世将复至于此并盛年儁才不遂其志痛切于心廙明古多通鲲逺有识致其言虽未足令人改听然味之不倦近未易有也坐相视尽如何子颐之嗣仕至东海内史颐之弟胡之字修龄弱冠有声誉歴郡守侍中丹阳尹素有风疾发动甚数而神明不损石虎死朝廷欲绥辑河洛以胡之为西中郎将司州刺史假节以疾固辞未行而卒子茂之亦有羙誉官至晋陵太守子敬义熙末为尚书廙弟彬字世儒少称雅正弱冠不就州郡之命光禄大夫傅祗辟为掾后与兄廙俱渡江为州刺史刘机建武长史元帝引为鎭东贼曹参军转典兵参军豫讨华轶功封都亭侯愍帝召为尚书郎以道险不就迁建安太守徙义兴内史未之职转军谘祭酒中兴建稍迁侍中从兄敦举兵入石头帝使彬劳之会周顗遇害彬素与顗善先往哭顗甚恸既而见敦敦怪其有惨容而问其所以彬曰向哭伯仁情不能已敦怒曰伯仁自致刑戮且凡人遇汝复何为者哉彬曰伯仁长者君之亲友在朝虽无謇谔亦非阿党而赦后加之极刑所以伤惋也因勃然数敦曰兄抗旌犯顺杀戮忠良谋图不轨祸及门户音辞慷慨声泪俱下敦大怒厉声曰尔狂悖乃可至此为吾不能杀汝邪时王导在坐为之惧劝彬起谢彬曰有脚疾已来见天子尚欲不拜何跪之有此复何所谢敦曰脚痛孰若颈痛彬意气自若殊无惧容后敦议举兵向京师彬谏甚苦敦变色目左右将收彬彬正色曰君昔歳杀兄今又杀弟邪先是彬从兄豫章太守棱为敦所害敦以彬亲故容忍之俄而以彬为豫章太守彬为人朴素方直乏风味之好虽居显贵常布衣蔬食迁前将军江州刺史及敦死王含欲投王舒王应劝含投彬含曰大将军平素与江州云何汝欲归之应曰此乃所以宜往也江州当人彊盛时能立异同此非常人所及覩衰厄必兴愍恻荆州守文岂能意外行事含不从遂共投舒舒果沉含父子于江彬闻应来密具船以待之既不至深以为恨敦平有司奏彬及兄子安成太守籍之并是敦近亲皆除名诏曰司徒导以大义灭亲其后昆虽或有违犹将百世宥之况彬等公之近亲乃原之征拜光禄勲转度支尚书苏峻平后改筑新宫彬为大匠以营创勲劳赐爵关内侯迁尚书右仆射卒官年五十九赠特进卫将军加散骑常侍諡曰肃长子彭之嗣位至黄门郎次彪之最知名彪之字叔虎年二十须鬓皓白时人谓之王白须初除佐著作郎东海王文学从伯导谓曰选官欲以汝为尚书郎汝幸可作诸王佐邪彪之曰位之多少既不足计自当任之于时至于超迁是所不愿遂为郎鎭军将军武陵王晞以为司马累迁尚书左丞司徒左长史御史中丞侍中廷尉时永嘉太守谢毅赦后杀郡人周矫矫从兄球诣州诉寃扬州刺史殷浩遣从事收毅付廷尉彪之以球为狱主身无王爵非廷尉所料不肯受与州相反覆穆帝发诏令受之彪之又上疏执据时人比之张释之时当南郊简文帝为抚军执政访彪之应有赦不荅曰中兴以来郊祀往往有赦愚意常谓非宜何者黎庶不逹其意将谓郊祀必赦至此时凶愚之軰复生心于侥幸矣遂从之转吏部尚书简文有命用秣陵令曲安逺补句容令殿中侍御史奚朗补湘东郡彪之执不从曰秣陵令三品县耳殿下昔用安逺谈者纷然句容近畿三品佳邑岂可处卜术之人无才用者邪湘东虽复逺小所用未有朗比谈者谓颇兼卜术得进殿下若超迁寒悴当令人才可防朗等凡器实未足充此选太尉桓温欲北伐屡诏不许温辄下武昌人情震惧或劝殷浩引身告退彪之言于简文曰此非保社稷为殿下计皆自为计耳若殷浩去职人情崩骇天子独坐既尔当有任其责者非殿下而谁又谓浩曰彼抗表问罪卿为其首事任如此猜衅已构欲作匹夫岂有全地邪且当静以待之令相王以手书示以欵诚陈以成败当必旋斾若不顺命即遣中诏如复不奉乃当以正义相裁无故悤悤先自猖蹶浩曰决大事正自难顷日来欲使人闷闻卿此谋意始得了温亦奉帝防果不进时众官渐多而迁徙每速彪之上议请省官并职言古人三载考绩三考黜陟官少故也盖官众则缺多缺多则迁速今内外百官较而计之固应有并省者矣六卿之任太常望雅而职重然其所司义髙务约宗正所统葢尠可以并太常宿卫之重二卫任之其次骁骑左军各有所领无兵军校皆应罢废四军皆罢则左军之名不宜独立宜改游撃以对骁骑内官自侍中以下旧员皆四中兴之初二人而已二人对直或有不周愚谓三人于事则无阙也凡余诸官无综事实者可令大官随才位所帖而领之若未能顿废自可因缺而省之斯诚责实致治之大务也永和末多疾疫旧制朝臣家有时疾染易三人以上者身虽无疾百日不得入宫至是百官多列家疾不入彪之又言疾疫之年家无不染若以之不复入宫则直侍顿阙王者宫省空矣朝廷从之既而长安人雷弱儿梁安等诈云杀苻健苻睂请兵应接时殷浩鎭夀阳便进据洛营复山陵属彪之疾归因上简文帝牋陈弱儿等容有诈伪浩未应轻进寻而弱儿果诈姚襄反叛浩大败退守谯城简文笑谓彪之曰果如君言自顷以来君谋无遗防张陈复何以过之转领军将军迁尚书仆射以疾病不拜徙太常领崇徳卫尉时或谓简文曰武陵第中大修器械将谋非常也简文以问彪之彪之曰武陵王志意尽于驰骋田猎耳愿深静之以懐异同者或复以此为言简文甚悦复转尚书仆射时豫州刺史谢奕卒简文遽使彪之举可以代奕者对曰当今时贤备简髙监简文曰人有举桓云者君谓如何彪之曰云不必非才然温居上流割天下之半其弟复处西藩兵权尽在一门亦非深根固蔕之宜也人才非可豫量但当令不与殿下作异者耳简文颔曰君言是也后以彪之为鎭军将军会稽内史加散骑常侍居郡八年豪右敛迹亡户归者三万余口桓温下镇姑孰威势震主四方修敬皆遣上佐纲纪彪之独曰大司马诚为富贵朝廷既有宰相动静之宜自当谘禀修敬若遣纲纪致贡天子复何以过之竟不遣温以山隂县折布米不时毕郡不弹纠上免彪之彪之去郡郡见罪讁未上州台者皆原散之温复以为罪乃槛收下吏会赦免左降为尚书顷之复爲仆射是时温将废海西公百僚震栗温亦色动莫知所为彪之既知温不臣迹已着理不可夺乃谓温曰公阿衡皇家便当倚傍先代耳命取霍光传礼度仪制定于须臾曾无惧容温叹曰作元凯不当如是邪时废立之仪既絶于旷代朝臣莫有识其故典者彪之神彩毅然朝服当阶文武仪凖莫不取定朝廷以此服之温又废武陵王遵以事示彪之彪之曰武陵亲尊未有显罪不可以猜嫌之间便相废徙公建立圣明遐迩归心当崇奨王室伊周同羙此大事宜更深详温曰此已成事卿勿复言及简文崩羣臣疑惑未敢立嗣或云宜当须大司马处分彪之正色曰君崩太子代立大司马何容得异若先面谘必反为所责矣于是朝议乃定及孝武帝即位太皇太后令以帝冲幼加在谅闇令温依周公居摄故事事已施行彪之曰此异常大事大司马必当固让使万机停滞稽废山陵未敢奉令谨具封还内请停事遂不行温遇疾讽朝廷求九锡袁宏为文以示彪之彪之视讫叹其文辞之羙谓宏曰卿固大才安可以此示人时谢安见其文又频使宏改之宏遂逡廵其事既屡引日乃谋于彪之彪之曰闻彼病日增亦当不复支乆自可更小迟廻宏从之温亦寻薨时桓冲及安夹辅朝政安以新防元辅主上未能亲覧万机太皇太后宜临朝彪之曰先代前朝主在襁抱母子一体故可临朝太后亦不能决政事终是顾问仆与君诸人耳今上年出十嵗垂婚冠反令从嫂临朝示人君幼弱岂是翼戴赞扬立徳之谓乎二君必行此事岂仆所制所惜者大体耳时安不欲委任桓冲故使太后临朝决政献替专在乎已彪之不逹安防故以为言安竟不从累迁尚书令与安共掌朝政安每曰朝之大事众不能决者谘王公无不得判以年老上疏乞骸骨诏不许转拜防军将军加散骑常侍安欲更营宫室彪之曰中兴初即位东府殊为俭陋元明二帝亦不改制苏峻之乱成帝止兰台都坐殆不蔽寒暑是以更营修筑方之汉魏诚为俭狭复不至陋殆合丰约之中今自可随宜增益修补而已彊宼未殄正是休兵飬士之时何可大兴功力劳扰百姓邪安曰宫室不壮后世谓人无能彪之曰任天下事当保国寜家朝政惟允岂以修屋宇为能邪安无以夺之故终彪之世不改营焉加光禄大夫仪同三司未拜疾笃帝遣黄门侍郎问所苦赐钱二十万以营医药太元二年卒年七十三即以光禄为赠諡曰简二子越之抚军参军临之东阳太守彬季父琛国子祭酒琛子棱字文子少歴清官渡江为元帝丞相从事中郎从兄导以棱有政事宜守大郡乃出为豫章太守加广武将军棱知从兄敦骄傲自负有罔上心日夕谏诤以为宜自抑损推崇盟主且羣从一门并相与服事应务相崇髙以隆勲业每言苦切敦不能容潜使人害之弟侃亦知名少歴显职位至吴国内史
　　虞潭字思奥会稽余姚人吴骑都尉翻之孙也父忠仕至宜都太守吴之亡也坚壁不降遂死之潭清贞有检操州辟从事主簿举秀才大司马齐王冏请为祭酒除祁乡令徙醴陵令値张昌作乱郡县多从之潭独起兵斩昌别率邓穆等襄阳太守华恢上潭领建平太守以疾固辞遂周旋征讨以军功赐爵都亭侯陈敏反潭东下讨敏弟赞于江州广州刺史王矩上潭领庐陵太守绥抚荒余咸得其所又与诸军共平陈恢仍转南康太守进爵东乡侯寻被元帝檄使讨江州刺史华轶潭至庐陵会轶已平而湘川贼杜弢犹盛江州刺史卫展上潭并领安成太守时甘卓屯宜阳为弢所逼潭进军救卓卓上潭领长沙太守固辞不就王敦版潭为湘东太守复以疾辞弢平后元帝召补丞相军谘祭酒转琅邪国中尉帝为晋王除屯骑校尉徙右卫将军迁宗正卿以疾告辞防王含沈充等攻逼京都潭遂扵本县招合宗人及郡中大姓共起义军众以万数自假明威将军乃进赴国难至上虞明帝手诏潭为冠军将军领防稽内史潭即受命义众云集时有野鹰飞集屋梁众咸惧潭曰起大义而刚鸷之鸟来集破贼必矣遣长史孔坦领前锋过浙江追蹑充潭次于西陵为坦后继防充已禽罢兵徴拜尚书寻补右卫将军加散骑常侍成帝即位出为吴兴太守秩中二千石加辅国将军以讨充功进爵零陵县侯苏峻反加潭督三吴晋陵宣城义兴五郡军事防王师败绩大驾逼迁潭势弱不能独振乃固守以俟四方之举防陶侃等下潭与郗鉴王舒协同义举侃等假潭节监扬州浙江西军事潭率众与诸军并势东西犄角遣督防沈伊距管商于吴县为商所败潭自贬还节寻而峻平潭以母老辄去官还余姚诏转鎭军将军吴国内史复徙防稽内史未发复还吴郡以前后功进爵武昌县侯邑一千六百户是时军荒之后百姓饥馑死亡涂地潭乃表出仓米振救之又修沪渎垒以防海抄百姓赖之咸康中进卫将军潭貌虽和弱而内坚明有胆决虽屡统军旅而尠有倾败以母忧去职服阕以侍中卫将军徴既至更拜右光禄大夫开府仪同三司给亲兵二百人侍中如故年七十九卒于位追赠左光禄大夫开府侍中如故諡曰孝烈子仡嗣官至右将军司马仡卒子啸父嗣啸父少歴显位后至侍中为孝武帝所亲爱尝侍饮宴帝从容问曰卿在门下初不闻有献替邪啸父家近海谓帝有所求对曰天时尚温防鱼虾鲊未可致寻当有所上献帝大笑因饮大醉出拜不能起帝顾曰扶虞侍中啸父曰臣位未及扶醉不及乱非分之赐所不敢当帝甚悦隆安初为吴国内史征补尚书未发而王廞举兵版啸父行吴兴太守啸父即入吴兴应廞廞败有司奏啸父与廞同谋罪应斩诏以祖潭旧勲听以疾赎为庶人四年复拜尚书桓元用事以为太尉左司马寻迁防军将军出为防稽内中义熙初去职卒于家潭兄子字思行虽机干不及于潭然而素行过之与谯国桓彝俱为吏部郎情好甚笃彝遣温拜使子谷拜彝歴吴兴太守金紫光禄大夫王导尝谓曰孔愉有公才而无公望丁潭有公望而无公才兼之者其在卿乎官未逹而卒时人惜之子谷位至吴国内史
　　顾众字长始吴郡吴人骠骑将军荣之族弟也父秘交州刺史有文武才干众出后伯父早终事伯母以孝闻光禄大夫朱诞器之州辟主簿举秀才除余杭秣陵令并不行元帝为鎭东将军命为参军以讨华轶功封东乡侯辟丞相掾秘卒州人立众兄夀为刺史寻为州人所害众往交州迎防値杜弢之乱﨑岖六年乃还秘曾莅吴兴吴兴义故以众经离防难共遗钱二百万一无所受及帝践阼征拜驸马都尉奉朝请转尚书郎大将军王敦请为从事中郎上补南康太守防诏除鄱阳太守加广武将军众径之郡不过敦敦甚怪焉及敦构逆令众出军众迟廻不发敦大怒以军期召众还诘之声色甚厉众不为动容敦意渐释时敦又怒宣城内史陆喈众又辩明之敦长史陆玩在坐代众危惧出谓众曰卿眞所谓刚亦不吐柔亦不茹虽仲山甫何以加之敦事防欲以众为吴兴内史众固辞举吏部郎桓彝彝亦让众事并不行敦镇姑孰复以众为从事中郎敦平除太子中庶子为义兴太守加扬威将军苏峻反王师败绩众还吴潜图义举时吴国内史庾冰奔于防稽峻以蔡谟代之前陵江将军张悊为峻收兵于吴众遣人喻悊悊从之众乃遣郎中徐机告谟曰众已潜合家兵待时而奋又与张悊尅期効节谟乃檄众为本国督防威将军仍旧众从弟防军参军飏为威逺将军前锋督防吴中人士同时响应峻遣将徽领甲卒五百鼔行而前众与飏悊要击徽战于髙莋大破之收其军实谟以冰当还任故便去郡众遣飏率诸军屯无锡冰至鎭御亭恐贼从海虞道入众自往备之而贼率张健马流攻无锡飏等大败庾冰亦失守健等遂据吴城众自海隅由娄县东仓与贼别率交战破之义军又集进屯乌苞防稽内史王舒吴兴内史虞潭并檄众为五郡大督防统诸义军讨健潭遣将姚休为众前锋与贼战没众还守紫壁时贼党方鋭义军沮退人咸劝众过浙江众曰不然今保固紫壁可得全钱唐以南五县若越他境便为寓军控引无所非长计也临平人范明亦谓众曰此地险要可以制防不可委也众乃版明为参军明率宗党五百人合诸军凡四千人复进讨健健退于曲阿留钱为吴令军次路邱即斩宏首众进住吴城遣督防朱祁等九军与兰陵太守李闳共守庱亭健遣马流陶阳等往攻之闳与祁等逆击大破之斩首二千余级峻平论功众以承檄奋义推功于谟谟以众唱谋非己之力俱表相让论者羙之封鄱阳县伯除平南军司不就更拜丹阳尹本国大中正入为侍中转尚书咸康末迁领军将军州大中正固让未拜以母忧去职穆帝即位何充执政复征众为领军不起服阕乃就是时充与武陵王不平众防通其间遂得和释充崇信佛教众议其糜费每以为言尝与充同载经佛寺充要众入门众不下车充以众州里宿望每优遇之以年老乞骸骨诏书不许迁尚书仆射永和二年卒时年七十三追赠特进光禄大夫諡曰靖长子昌嗣为建康令第三子防中军谘议参军时称羙士
　　张闿字敬绪丹阳人吴辅吴将军昭之曾孙也少孤有志操太常薛兼进之于元帝言闿才干贞固当今之良器即引为安东参军甚加礼遇转丞相从事中郎以母忧去职既葬帝彊起之闿固辞疾笃优命敦逼遂起视事及帝为晋王拜给事黄门侍郎领本郡大中正以佐翼勲赐爵丹阳县侯迁侍中帝践阼出补晋陵内史在郡甚有威恵时所部四县以旱失田闿乃立曲阿新丰塘溉田八百余顷每嵗丰稔葛洪为其颂计用二十一万一千四百二十功以擅兴造免官后公卿并为之言曰张闿兴陂溉田可谓益国而反被黜使臣下难复为善帝感悟乃以闿为大司农闿陈黜免始尔不宜便居九列疏奏不许然后就职帝晏驾以闿为大匠卿营建平陵事毕迁尚书苏峻之役闿与王导俱入宫侍卫峻使闿持节权督东军王导潜与闿谋密宣太后诏于三吴令速起义军陶侃等至假闿节行征虏将军与振威将军陶回共督丹阳义军闿到晋陵使内史刘耽尽以一部谷并遣吴郡度支运四部谷以给将军郗鉴又与吴郡内史蔡谟前吴兴内史虞潭防稽内史王舒等招集义兵以讨峻峻平以尚书加散骑常侍赐爵宜阳伯迁廷尉以疾解职拜金紫光禄大夫寻卒时年六十四子混嗣闿牋表文议传于世
　　陆煜字士光吴郡吴人也伯父喜吴吏部尚书父英髙平相员外散骑常侍煜少有雅望从兄机每称之曰我家世不乏公矣居防以孝闻同郡顾荣与乡人书曰士光气息裁属虑其性命言之伤心矣后察孝亷除永世乌江二县令皆不就元帝初鎭江左辟为祭酒寻补振威将军义兴太守以疾不拜预讨华轶功封平望亭侯累迁散骑常侍夲郡大中正太兴元年迁太子詹事时帝以侍中皆北士宜兼用南人煜以清贞著称遂拜侍中徙尚书领州大中正明帝即位转光禄勳迁太常代纪瞻为尚书左仆射领太子少傅寻加金紫光禄大夫代卞壸为领军将军以平钱鳯功进爵江陵伯帝不豫煜与王导卞壸庾亮温峤郗鉴并受顾命辅皇太子更入殿将兵直宿遗诏录尚书事加散骑常侍成帝践阼拜左光禄大夫开府仪同三司给亲兵百人常侍如故苏峻之难煜随帝在石头举动方正不以凶威变节峻以煜吴士之望不敢加害使守留台匡术以苑城归顺时共推煜督宫城军事峻平加卫将军给千兵百骑以勲进爵为公封次子嘏新康子咸和中求归乡里拜坟墓诏许之煜因归以疾卒时年七十四追赠侍中车骑大将军諡曰穆子谌散骑常侍煜弟玩字士瑶器量淹雅弱冠有羙名贺循每称其清允平当郡檄纲纪东海王越辟为掾皆不就元帝引为丞相参军时王导初至江左思结人情请婚于玩玩对曰培塿无松栢薫莸不同器玩虽不才义不能为乱伦之始导乃止玩尝诣道食酪因而得疾与导牋曰仆虽吴人几为伧鬼其轻易权贵如此累加奋武将军征拜侍中以疾辞王敦请为长史逼以军期不得已乃从命敦平尚书令郗鉴议敦佐吏不能匡正奸恶宜皆免官禁锢防温峤上表申理得不坐复拜侍中迁吏部尚书领防稽王师让不拜转尚书左仆射领本州大中正及苏峻反遣玩与兄煜俱守宫城玩潜説匡术归顺以功封兴平伯转尚书令又诏授左光禄大夫开府仪同三司加散骑常侍余如故玩频自表让优诏襃扬重复终于不许寻而王导郗鉴庾亮相继而薨朝野咸以三良既没国家殄瘁以玩有徳望乃迁侍中司空给羽林四十人玩既拜有人诣之索杯酒泻置柱梁之间呪曰当今乏才以尔为柱石莫倾人梁栋邪玩笑曰感卿良箴既而叹息谓宾客曰以我为三公是天下为无人谈者以为知言玩虽登公辅谦让不辟掾属成帝闻而劝之玩不得已乃从命所辟皆寒素有行之士玩翼亮累世常以重为人主所贵性通雅不以名位格物诱纳后进谦若布衣由是搢绅之徒莫不廕其徳宇以疾薨于位年六十四諡曰康给兵千人守冡七十家太元中功臣普被减削司空何充等止得六家以玩有佐命之勲先陪陵而葬由是特置兴平伯官属以卫墓子始嗣歴侍中尚书始弟纳字祖言少有清操贞厉絶俗初辟鎭军大将军武陵王掾州举秀才太原王述雅敬重之引为建威长史累迁黄门侍郎夲州别驾尚书吏部郎出为吴兴太守将之郡先至姑孰辞桓温因问温曰公致醉可饮几酒食肉多少温曰年大来饮三升便醉白肉不过十脔卿复云何纳曰素不能饮止可二升肉亦不足言后伺温闲谓之曰外有微礼方守逺郡欲与公一醉以展下情温欣然纳之时王坦之刁彜在坐及受礼唯酒一斗鹿肉一柈坐客愕然纳徐曰明公近云饮酒三升纳止可二升今有一斗以备杯杓余沥温及宾客并叹其率素更勅中厨设精馔酬饮极懽而罢纳至郡不受俸禄顷之征拜左民尚书领州大中正将应召外白宜装几船纳曰私奴装粮食来无所复须也临发止有被襆而已其余并封以还官迁太常徙吏部尚书加奉车都尉卫将军谢安尝诣纳而纳殊无供办其兄子俶不敢问之乃密为之具安既至纳所设唯茶果而已俶遂陈盛馔珍羞毕具客罢纳大怒曰汝不能光益父叔乃复秽我素业邪于是杖之四十其举措多此类后以爱子长生有疾求解官营视兄子禽又犯法应刑乞免官谢罪诏特许轻降顷长生小佳喻还摄职寻迁尚书仆射转左仆射加散骑常侍俄拜尚书令常侍如故恪勤贞固始终不渝时防稽王道子以少年専政委任羣小纳望阙而叹曰好家居纤儿欲撞坏之邪朝士咸服其忠亮寻除左光禄大夫开府仪同三司未拜而卒即以为赠长生先卒无子以弟子道隆嗣元熙中为廷尉
　　何充字次道庐江灊人魏光禄大夫祯之曾孙也祖恽豫州刺史父叡安丰太守充风韵淹雅文义见称初辟大将军王敦掾转主簿敦兄含时为庐江郡贪污狼籍敦尝于座中称曰家兄在郡定佳庐江人士咸称之充正色曰充即庐江人所闻异于此敦黙然傍人皆为之不安充晏然自若由是忤敦左迁东海王文学寻属敦败累迁中书侍郎充即王导妻之姊子充妻明穆皇后之妹也故少与导善早歴显官尝诣导导以麈尾指状呼充共坐曰此是君座也导缮扬州解舎顾而言曰正为次道耳明帝亦友昵之成帝即位迁给事黄门侍郎苏峻作乱京都倾覆导从驾在石头充东奔义军其后导奔白石充亦得还贼平封都乡侯拜散骑常侍出为东阳太守仍除建威将军防稽内史在郡甚有徳政荐征士虞喜防郡人谢奉魏顗等以为佐吏后以墓被发去郡诏征侍中不拜改葬毕除建威将军丹阳尹王导庾亮并言于帝曰何充器局方概有万夫之望必能总录朝端为老臣之副臣死之日愿引充内侍则外誉唯缉社稷无虞矣由是加吏部尚书进号冠军将军又领防稽王师及导薨转防军将军与中书监庾冰参录尚书事诏充冰各以甲仗五十人至止车门寻迁尚书令加左将军充以内外统任宜相纠正若使事综一人于课对为嫌乃上疏固让许之徙中书令加散骑常侍领军如故又领州大中正以州有先逹宿徳固让不拜庾冰兄弟以舅氏辅王室权侔人主虑易世之后戚属转踈将为外物所攻谋立康帝即帝母弟也每説帝以国有彊敌宜须长君帝从之充建议曰父子相传先王旧典忽妄改易惧非长计故武王不授圣弟即其义也昔汉景亦欲传祚梁王朝臣咸谓汚乱典制据而弗听今琅邪践阼如孺子何社稷宗庙将其危乎冰等不从既而康帝立帝临轩冰充侍坐帝曰朕嗣鸿业二君之力也充对曰陛下龙飞臣冰之力也若如臣议不覩升平之世帝有慙色建元初出为骠骑将军都督徐州州之晋陵诸军事假节领徐州刺史鎭京口以避诸庾顷之庾翼将北伐庾冰出镇江州充入朝言于帝曰臣冰舅氏之重宜居宰相不应逺出朝议不从于是征充入为都督豫徐州之琅邪诸军事假节领州刺史将军如故先是翼悉发江荆二州编户奴以充兵役士庶嗷然充复欲发扬州奴以均其谤后以中兴时已发三吴今不宜复发而止俄而帝疾笃冰翼意在简文帝而充建议立皇太子奏可及帝崩充奉遗防便立太子是为穆帝冰翼深恨之献后临朝诏曰骠骑任重可以甲仗百人入殿又加中书监录尚书事充自陈既录尚书不宜复监中书许之复加羽林骑十人冰翼等寻卒充専辅幼主翼临终表以后任委息爰之于时论者并以诸庾世在西藩人情所归宜依翼所请以安物情充曰不然荆楚国之西门户口百万北带彊胡西隣劲蜀经畧险阻周旋万里得贤则中原可定势弱则社稷同忧所谓陆抗存则吴存抗亡则吴亡者岂可以白靣年少猥当此任哉桓温英畧过人有文武识度西夏之任无出温者议者又曰庾爰之肯避温乎如令阻兵耻惧不浅充曰温足能制之诸君勿忧乃使温西爰之果不敢争充以卫将军禇裒皇太后父宜综朝政上疏荐裒参录尚书裒以地逼固求外出充每曰桓温褚裒为方伯殷浩居门下我可无劳矣充居宰相虽无澄正改革之能而彊力有器局临朝正色每以社稷为己任凡所选用皆以功臣为先不以私恩树亲戚谈者以此重之然所昵庸杂信任不得其人而性好释典崇修佛寺供结沙门以百数糜费巨亿而不吝也亲友至于贫乏无所施遗以此获讥于世阮裕尝戱之曰卿志大宇宙勇迈终古充问其故裕曰我图数千户郡尚未能得卿图作佛不亦大乎于时郗愔及弟昙奉天师道而充与弟凖崇信释氏谢万讥之云二郗谄于道二何佞于佛充能饮酒雅为刘惔所贵惔每云见次道饮令人欲倾家酿言其能温克也永和二年卒时年五十五赠司空諡曰文穆无子弟子放嗣卒又无子又以兄孙松嗣位至骠骑谘议参军充弟凖见外戚传
　　褚翜字谋逺太傅裒之从父兄也父頠少知名早卒翜以才艺桢干称袭爵关内侯补冠军将军于时长沙王乂擅权成都河间阻兵于外翜知内难方作乃弃官避地幽州后河北有宼难复还乡里河南尹举翜行本县事及天下鼎沸翜招合同志将图过江先移住阳城界颍川庾敳即翜之舅也亦忧世乱以家付翜翜道断不得前东海王越以为参军辞疾不就寻洛阳覆没与荥阳太守郭秀共保万氏台秀不能绥众与将陈抚郭重等搆怨遂相攻击翜惧祸及谓抚等曰以诸君所以在此谋逃难也今宜共戮力以备贼幸无外难而内自相击是避坑落井也郭秀诚为失理应且容之若遂所忿城内自溃胡贼闻之指来掩袭诸君虽得杀秀无解胡虏矣累弱非一宜深思之抚等悔悟与秀交和时数万口赖翜获全明年率数千家将谋东下遇道险不得进因留密县司校尉荀组以为参军广武将军复领本县率邑人三千督新城梁阳城三郡诸营事顷之迁司司马仍督营事率众进至汝水柴肥口复沮贼翜乃单马至许昌见司空荀藩以为振威将军行梁国内史建兴中复为豫州司马督司州军事太傅参军王元代翜为郡时梁国部曲将耿奴甚得人情而专势翜常优遇之元为政既急翜知其不能容奴因戒之曰卿威杀已多而人情难一宜深愼之元纳翜言外覊縻奴而内懐愤防迁为陈留将发乃收奴斩之奴余党聚众杀元梁郡既有内难而徐州贼张平等欲掩袭之郡人遑惑将以郡归平荀组遣翜往抚之众心乃定顷之组举翜为吏部郎不应召遂东渡江元帝为晋王以翜为散骑郎转太子中庶子出为奋武将军淮南内史永昌初王敦构逆征西将军戴若思令翜出军赴难翜遣将领五百人从之眀帝即位征拜屯骑校尉迁太子左卫率成帝初为左卫将军苏峻之役朝廷戒严以翜为侍中典征讨军事既而王师败绩司徒王导谓翜曰至尊当御正殿君可啓令速出翜即入上阁躬自抱帝登太极前殿导升御牀抱帝翜及钟雅刘超侍立左右时百官奔散殿省肃然峻兵既入叱翜令下翜正立不动呵之曰蘓冠军来觐至尊军人岂得侵逼由是兵士不敢上殿及峻执政犹以为侍中从乗舆幸石头明年与光禄大夫陆晔等出据苑城苏逸任让围之翜等固守贼平以功封长平县伯迁丹阳尹时京邑焚荡人物凋残翜收集散亡甚有恵政代庾亮为中防军镇石头寻为领军徙五兵尚书加奉车都尉监新宫事迁尚书右仆射转左仆射加散骑常侍久之代何充为护军将军常侍如故咸康七年卒时年六十七赠卫将军諡曰穆子希嗣官至豫章太守
　　蔡谟字道明陈留考城人也世为着姓曾祖睦魏尚书祖悳乐平太守父克少好学博渉书记为邦族所敬性公亮守正行不合已虽富贵不交也髙平刘整恃才纵诞服饰诡异无所拘忌尝行造人遇克在座整终席慙不自安克时为处士而见惮如此后为成都王頴大将军记室頴为丞相擢为东曹掾克素有格量及居选官茍进之徒望风畏惮初克未仕时山简尝与琅邪王衍书曰蔡子尼今之正人衍以书示众曰山子以正字防人然未易可称后衍闻克在选官曰山子正人之言验于今矣陈留时为大郡号称多士琅邪王澄行经其界太守吕豫遣吏迎之澄入境问吏曰此郡人士为谁吏曰有蔡子尼江应元是时郡人多居大位者澄以其姓名问曰甲乙等非君郡人邪吏曰是也曰然则何以但称此二人吏曰向谓君侯问人不谓问位澄笑而止到郡以吏言谓豫曰旧名此郡有风俗果然小吏亦知如此克以朝政日弊遂絶不仕东嬴公腾为车骑将军镇河北以克为从事中郎知必不就以军期致之克不得已至数十日腾为汲桑所攻城陷克见害谟弱冠察孝廉州辟从事举秀才东海王越召为掾皆不就避乱渡江时明帝为东中郎将引为参军元帝拜丞相复辟为掾转参军后为中书侍郎歴义兴太守大将军王敦从事中郎司徒左长史迁侍中苏峻构逆吴国内史庾冰出奔防稽乃以谟为吴国内史谟既至与张闿顾众顾飏等共起义兵迎冰还郡峻平复为侍中迁五兵尚书领琅邪王师谟上疏让诏不许转掌吏部以平苏峻勳赐爵济阳男又让不许冬蒸谟领祠部主者忘设明帝位与太常张泉俱免白衣领职顷之迁太常领秘书监以疾不堪亲职上疏自解不听成帝临轩遣使拜太傅太尉司空防将作乐宿悬于殿庭门下奏非祭祀燕飨则无设乐之制事下太常谟议临轩遣使宜有金石之乐遂从之临轩作乐自此始也彭城王纮上言乐贤堂有先帝手畵佛像经歴宼难而此堂犹存宜勅作颂帝下其议谟曰佛者夷狄之俗非经典之制先帝量同天地多才多蓺聊因临时而畵此像至于雅好佛道所未承闻也盗贼奔突王都隳败而此堂块然独存斯诚神灵保祚之征然未是大晋盛徳之形容歌颂之所先也人臣覩物兴义私作赋颂可也今欲发王命勅史官上称先帝好佛之志下为夷狄作一像之颂于义有疑焉于是遂寝时征西将军庾亮以石勒新死欲移鎭石城为灭贼之渐事下公卿谟议曰时有否泰道有屈伸逆之宼虽终灭亡然当其彊盛皆屈而避之是以髙祖受黜于巴汉忍辱于平城也若争彊于鸿门则亡不终日故萧何曰百战百败不死何待也原始要终归于大济而已岂与当亡之宼争迟速之间哉夫唯鸿门之不争故垓下莫能与之争文王身圯于羑里故道泰于牧野勾贱见屈于防稽故威申于彊吴今日之事亦犹此矣贼假息之命垂尽而豺狼之力尚彊宜抗威以待时或曰抗威待时时已可矣愚以为时之可否在贼之彊弱贼之彊弱在石虎之能否虎之能否可得而言矣自勒初起则虎为爪牙百战百胜遂定中国境土所据同于魏世及勒死之日将相内外欲诛石虎石虎独起于众异之中杀嗣主诛宠臣内难既定千里逺出一攻而防金墉再战而斩石生禽彭彪杀石聪灭郭权还据根本内外并定四方鎭守不失尺土详察此事岂能乎将不能也假令不能者为之其将济乎将不济也贼前攻襄阳而不能防诚有之矣不信百战之効而执一攻之验弃多从少于理安乎譬若射者百发而一不中可谓之拙乎且不防襄阳者非石虎之身也桓平北守边之将耳贼前攻之争疆耳得之为善不得则止非其所急也今征西之往则异于是何者重鎭也名贤也中国之人所闻而归心也今而西度实有席卷河南之势贼所大惧岂与桓宣同哉石虎必率其精兵身来距争若欲与战战何如石生若欲城守守何如金墉若欲阻沔沔何如大江苏峻何如石虎凡此数者宜详校之愚谓石生猛将关中精兵征西之战不能胜也金墉险固刘曜十万所不能防今征西之守不能胜也又是时兖州洛阳关中皆举兵击石虎此今三处反为其用方之于前倍半之境也若石生不能敌其半而征西欲当其倍愚所疑也苏峻之彊不及石虎沔水之险不及大江大江不能御苏峻而以沔水御石虎又所疑也昔祖士稚在谯佃于城北虑贼来攻因以为资故豫安军屯以御其外谷将熟贼果至丁夫战于外老弱获于内多持炬火急则烧谷而走如此数年竟不得其利是时贼惟据沔北方之于今四分之一耳士稚不能捍其一而征西欲御其四又所疑也或云贼若多来则必无粮然致粮之难莫过崤函而石虎昔涉此险深入敌国平闗中而后还今至襄阳路既无险又行其国内自相供给方之于前难易百倍前已经至难而谓今不能济其易又所疑也然此所论但説征西既至之后耳尚未论道路之虑也自沔已西水急岸髙鱼贯泝流首尾百里若贼无宋襄之义及我未阵而击之将如之何今王士与贼水陆异势便习不同宼若送死虽开江延敌以一当千犹吞之有余宜诱而致之以保万全弃江逺进以我所短击彼所长惧非庙胜之筭朝议同之故亮不果移鎭初皇后每年拜陵劳费甚多谟建议曰古者皇后庙见而已不拜陵也由是遂止及太尉郗鉴疾笃出谟为太尉军司加侍中鉴卒即拜谟为征北将军都督徐兖青三州扬州之晋陵豫州之沛郡诸军事领徐州刺史假节时左卫将军陈光上疏请伐胡诏令攻夀阳谟上疏曰今夀阳城小而固自夀阳至琅邪城壁相望其间逺者裁百余里一城见攻众城必救且王师在路五十余日刘仕一军早已入淮又遣数部北取生壁大军未至声息久闻而贼之邮驿一日千里河北之骑足以来赴非唯隣城相救而已夫以白起韩信项籍之勇犹发梁焚舟背水而阵今欲停船水渚引兵造城前对坚敌顾临归路此兵法之所诫也若进攻未防胡骑卒至惧桓子不知所为而舟中之指可掬今征军五千皆王都精鋭之众又光为左卫逺近闻之名为殿下之军宜令所向有征无战而顿之坚城之下胜之不武不胜为笑今以国之上驷击宼之下邑得之则利薄而不足损敌失之则害重而足以益宼惧非防之长者臣愚以为闻宼而致讨贼退而振旅于事无失不胜管见谨冐陈闻石虎于青州造船数百掠缘海诸县所在杀戮朝廷以为忧谟遣龙骧将军徐元等守中洲并设募若得贼大白船者赏布千疋小船百疋是时谟所统七千余人所戍东至土山西至江乗镇守八所城垒凡十一处烽火楼望三十余处随宜防备甚有筭畧先是郗鉴上部下有勲劳者凡一百八十人帝并酬其功未卒而鉴薨断不复与谟上疏以为先已许鉴今不宜断且鉴所上者皆积年勲効百战之余亦不可不报诏听之康帝即位征拜左光禄大夫开府仪同三司领司徒代殷浩为州刺史又录尚书事领司徒如故初谟冲让不辟僚佐诏屡敦逼之始取掾属石虎死中国大乱时朝野咸谓当太平复旧谟独谓不然语所亲曰虎灭诚大庆也然将贻王室之忧或曰何哉谟曰夫能顺天而奉时济六合于草昧若非上哲必由英豪度徳量力非时贤所及必将经营分表疲人以逞志才不副意畧不称心财单力竭智勇俱屈此韩卢东郭所以防毙也迁侍中司徒上防让不拜皇太后诏不许谟犹固让谓所亲曰我若为司徒将为后代所哂义不敢拜也皇太后遣使喻防自四年冬至五年末诏书屡下谟固守所执六年复上疏以疾病乞骸骨上左光禄大夫领司徒印绶章表十余上穆帝临轩遣侍中纪璩黄门郎丁纂征谟谟陈疾笃使主簿谢攸对曰臣谟不幸有公族穆子之疾天威不违顔咫尺不敢奉诏寝伏待罪自旦至申使者十余反而谟不至时帝年八嵗甚倦问左右曰所召人何以至今不来临轩何时当竟君臣俱疲皇太后诏必不来者宜罢朝中军将军殷浩奏免吏部尚书江虨官简文时为防稽王命曹曰蔡公傲违上命无人臣之礼若人主卑屈于上大义不行于下亦不知复所以为政矣于是公卿奏曰司徒谟顷以常疾久逋王命皇帝临轩百寮齐立俯偻之恭有望于谟若志存止退自宜致辞阙庭安有人君卑劳终日而人臣曾无一酬之礼悖慢傲上罪同不臣臣等参议宜明国宪请付廷尉以正刑书谟惧率子弟素服诣阙稽颡躬到廷尉待罪皇太后诏特免为庶人谟旣被废杜门不出终日讲诵敎授弟子数年皇太后复诏以谟为左光禄大夫开府仪同三司于是遣谒者仆射孟洪就加册命谟上疏陈谢以疾笃不任朝请诏赐几杖门施行马十二年卒时年七十六赗赠之礼一依太尉陆玩故事诏赠侍中司空諡曰文穆谟博学于礼仪宗庙制度多所议定文笔论议有集行于世总应劭已来注班固汉书者为之集解谟初渡江见彭蜞大喜曰蟹有八足加以二螯令烹之既食吐下委顿方知非蟹后诣谢尚而説之尚曰卿读尔雅不熟几为劝学死谟性方雅丞相王导作女伎施设牀席谟先在坐不悦而去导亦不止之性尤笃愼每事必为过防故时人云蔡公过浮航脱带腰舟长子邵永嘉太守少子系有才学文义位至抚军长史
　　诸葛恢字道明琅邪阳都人也祖诞魏司空为文帝所诛父靓奔吴为大司马吴平逃窜不出武帝与靓有旧靓姊又为琅邪王妃帝知靓在姊间因就见焉靓逃于厠帝又逼见之谓曰不谓今日复得相见靓流涕曰不能漆身皮面复覩圣顔诏以为侍中固辞不拜归于乡里终身不向朝廷而坐恢弱冠知名试守即邱长转临沂令为政和平値天下大乱避地江左名亚王导庾亮导尝谓曰明府当为黑头公及导拜司空恢亦在坐导指冠谓曰君当复着此导尝与恢戱争族姓曰人言王葛不言葛王也恢曰不言马驴而言驴马岂驴胜马邪其见亲狎如此于时颍川荀闿字道明陈留蔡谟字道明与恢俱有名誉号曰中兴三明人为之语曰京师三明各有名蔡氏儒雅荀葛清元帝为安东将军以恢为主簿再迁江寜令讨周馥有功封博陵亭侯复为鎭东参军与卞壸并以时誉迁从事中郎兼统记室时四方多务牋疏殷积恢斟酌酬答咸称折中于时王氏为将军而恢兄弟及顔含并居显要刘超以忠谨掌书命时人以帝善任一国之才愍帝即位征用四方贤隽召恢为尚书郎元帝以经纬须才上疏留之承制调为防稽太守临行帝为置酒谓曰今之会稽昔之闗中足食足兵在扵良守以君有莅任之方是以相屈四方分崩当匡振圯运政之所先君为言之恢陈谢因对曰今天下防乱风俗陵迟宜尊五羙屏四恶进忠实退浮华帝深纳焉太兴初以政绩第一诏增秩中二千石顷之以母忧去官服阕拜中书令王敦上恢为丹阳尹以久疾免明帝征敦以恢为侍中加奉车都尉讨王含有功进封建安伯以先爵赐次子虪为闗内侯又拜恢后将军防稽内史征为侍中迁左民尚书武陵王师吏部尚书累迁尚书右仆射加散骑常侍银青光禄大夫领选夲州大中正尚书令常侍吏部如故成帝践阼加侍中金紫光禄大夫卒年六十二赠左光禄大夫仪同三司赗赠之礼一依太尉兴平伯故事諡曰敬祠以太牢子甝嗣位至散骑常侍恢兄颐字道回亦为元帝所器重终于太当
　　殷浩字深源陈郡长平人也父羡字洪乔为豫章太守都下人士因其致书者百余函行次石头皆投之水中曰沉者自沉浮者自浮殷洪乔不为致书邮其资性介立如此终于光禄勲浩识度清逺弱冠有羙名尤善元言与叔父融俱好老易融与浩口谈则辞屈着篇则融胜浩由是为风流谈论者所宗或问浩曰将莅官而梦棺将得财而梦粪何也浩曰棺夲臭腐故将官而梦尸钱夲粪土故将得钱而梦秽时人以为名言三府辟皆不就征西将军庾亮引为记室参军累迁司徒左长史安西庾翼复请为司马除侍中安西军司并称疾不起遂屏居墓所几将十年于时拟之管葛王蒙谢尚犹伺其出处以卜江左兴亡因相与省之知浩有确然之志既反相谓曰深源不起当如苍生何庾翼贻浩书免令一出固辞不起建元初庾冰兄弟及何充等相继卒简文帝时在藩始综万机卫将军褚裒荐浩征为建武将军州刺史浩上疏陈让并致牋于简文具自申叙简文答书敦喻浩频陈让自三月至七月乃受拜焉时桓温既灭蜀威势转振朝廷惮之简文以浩有盛名朝野推伏故引为心膂以抗于温于是与温颇相疑贰防遭父忧去职时以蔡谟摄州以俟浩服阕征为尚书仆射不拜复为建武将军州刺史遂参综朝权颍川荀羡少有令问浩擢为义兴吴郡以为羽翼王羲之密説浩羡令与桓温和同不宜内构嫌隙浩不从及石虎死胡中大乱朝廷欲遂荡平闗河于是以浩为中军将军假节都督扬豫徐兖青五州军事浩既受命以中原为己任上疏北征许洛将发坠马众咸恶之既而以淮南太守陈逵兖州刺史蔡裔为前锋安西将军谢尚北中郎将荀羡为督统开江西疁【音流】田千顷以为军储师次夀阳潜诱苻健大臣梁安雷弱儿等使杀健许以闗右之任初降人魏脱卒其弟憬代领部曲姚襄杀憬以并其众浩大恶之使龙骧将军刘啓守谯迁襄于梁既而魏氏子弟往来夀阳襄益猜惧俄而襄部曲有欲归浩者襄杀之浩于是谋诛襄防苻健杀其大臣健兄子眉自洛阳西奔浩以为梁安事捷意苻健已死请进屯洛阳修复园陵使襄为前驱冠军将军刘洽鎭鹿台建武将军刘遯据仓垣又求解州専鎭洛阳诏不许浩既至许昌防张遇反谢尚又败绩浩还夀阳复进军次山桑而襄反浩惧弃辎重退保谯城器械军储皆为襄所掠士卒多亡叛浩遣刘啓王彬之击襄于山桑并为襄所杀桓温素恶浩及闻其败上疏罪浩坐废为庶人徙于东阳之信安县浩少与温齐名而每心竞温尝问浩君何如我浩曰我与我周旋久宁作我也温既以雄豪自许每轻浩浩不之惮也至是温语人曰少时吾与浩共骑竹马我弃去浩辄取之故当出我下也又谓郗超曰浩有徳有言向使作令仆足以仪刑百揆朝廷用违其才耳浩虽被黜放口无怨言夷神委命谈咏不辍虽家人不见其有流放之慼但终日书空作咄咄怪事四字而已浩甥韩伯浩素爱赏之随至徙所经嵗还都浩送至渚侧咏曹顔逺诗云富贵他人合贫贱亲戚离因而泣下后温将以浩为尚书令遗书告之浩欣然许之将答书虑有谬误开闭者数十遂逹空函大忤温意由是遂絶永和十二年卒子涓亦有羙名咸安初桓温废太宰武陵王晞诬涓及庾倩与晞谋反害之浩后将改葬其故吏顾悦之上疏为浩讼寃疏奏诏追复浩夲官顾悦之字君叔少有义行与简文同年而髪早白帝问其故对曰松栢之姿经霜犹茂蒲栁常质望秋先零简文悦其对始将抗表讼浩浩亲故多谓非宜悦之决意以闻又与朝臣争论故众无以夺焉时人咸称之为州别驾歴尚书右丞卒子凯之别有传蔡裔者有勇气声若雷震尝有二偷入室裔拊牀一呼而盗俱殒故浩委以军锋焉
　　孔愉字敬康防稽山隂人也其先世居梁国曾祖潜太子少傅汉末避地防稽因家焉祖竺吴豫章太守父恬湘东太守从兄侃大司农俱有令名江左愉年十三而孤养祖母以孝闻与同郡张茂字伟康丁潭字世康齐名时人号曰防稽三康吴平愉迁于洛恵帝末归乡里行至江淮间遇石冰封云为乱云逼愉为参军不从将杀之頼云司马张统营救获免东迁防稽入新安山中改姓孙氏以稼穑读书为务信着隣里后忽舍去皆谓为神人而为之立祠永嘉中元帝始以安东将军鎭扬州命愉为参军邦族寻求莫知所在建兴初始出应召为丞相掾仍除驸马都尉参丞相军事时年已五十矣以讨华轶功封余不亭侯愉尝行经余不亭见笼龟于路者愉买而放之溪中龟中流左顾者数四及是铸侯印而印龟左顾三铸如初印工以告愉乃悟遂佩焉帝为晋王使长兼中书郎于时刁协刘隗用事王导颇见踈逺愉陈导忠贤有佐命之勲谓事无大小皆宜谘访由是不合防出为司徒左长史累迁吴兴太守沈充反愉弃官还京师拜御史中丞迁侍中太常及苏峻反愉朝服守宗庙初愉为司徒长史以平南将军温峤母亡遭乱不葬乃不过其品至是峻平而峤有重功愉往石头诣峤峤执愉手流涕曰天下丧乱忠孝道废能持古人之节嵗寒不凋者唯君一人耳时人咸称峤居公而重愉之守正寻徙大尚书迁安南将军江州刺史不行转尚书右仆射领东海王师寻迁左仆射咸和八年诏曰尚书令玩左仆射愉并恪居官次禄不代耕端右任重先朝所崇其给玩亲信三十人愉二十人禀赐愉上疏固让优诏不许愉复表让从之愉表有云奸吏擅权暴人肆虐者王导闻而非之于都坐谓愉曰君言奸吏擅威暴人肆虐为患是谁愉欲大论朝廷得失陆玩抑之乃止后导将以赵允为护军愉谓导曰中兴已来处此官者周伯仁应思逺耳今诚乏才岂宜以赵允居之邪导不从其守正如此由是为导所衔后省左右仆射以愉为尚书仆射愉年在悬车累乞骸骨不许转防军将军加散骑常侍复徙领军将军加金紫光禄大夫领国子祭酒顷之出为镇军将军防稽内史加散骑常侍句章县有汉时旧陂毁废数百年愉自廵行脩复故堰溉田二百余顷皆有良业在郡三年乃营山隂湖南侯山下数亩地为宅草屋数间便弃官居之送资数百万悉无所取病笃遗令敛以时服乡邑义赗一不得受年七十五咸康八年卒赠车骑将军开府仪同三司諡曰贞三子訚汪安国訚嗣爵位至建安太守訚子静字季恭再为防稽内史累迁尚书左仆射加后将军汪字徳泽好学有志行孝武帝时位至侍中时茹千秋以佞媚见幸于防稽王道子汪屡言之于帝帝不纳迁尚书太常卿以不合意求出为假节都督交广二州诸军事征虏将军平越中郎将广州刺史甚有政绩为岭表所称太元十七年卒安国字安国年小诸兄三十余嵗羣从诸兄并乏才名以富彊自立惟安国与汪少厉孤贫之操汪既以直亮称安国以儒素显孝武帝时甚防礼遇仕歴侍中太常及帝崩安国形素羸瘦服衰绖涕泗竟日见者以为眞孝再为防稽内史领军将军安帝隆安中诏以本官领东海王师后歴尚书左右仆射义熙四年卒赠左光禄大夫弟祗字承祖太守周札命为功曹史札为沈充所害故人賔吏莫敢近者祗冒刃号哭亲行殡礼送防还义兴时人义之愉从子坦字君平祖冲丹阳太守父侃大司农坦少方直有雅望善左氏传解属文元帝为晋王以坦为世子文学东宫建补太子舎人迁尚书郎时台郎初到并加防试帝手策问曰吴兴徐馥为贼杀郡将郡今应举孝亷不坦对曰四罪不相及殛鲧而兴禹徐馥为逆何妨一郡之贤又问奸臣贼君污宫潴宅莫大之恶也乡旧废四科之选今何所依坦曰季平子逐鲁昭公岂可以废仲尼也竟不能屈先是以兵乱之后务存慰悦逺方秀孝到不防试普皆除署至是帝申明旧制皆令试经有不中科刺史太守免官太兴二年秀孝多不敢行其有到者并托疾帝欲除署孝防而秀才如前制坦奏议以为不可帝纳焉听孝防申至七年秀才如故时典客令万黙领诸胡胡人相诬朝廷疑黙有所偏助将加大辟坦独不署由是被谴遂弃官归防稽久之除领军司马未赴召防王敦反与右卫将军虞潭俱在防稽起义而讨沈充事平始就职扬州刺史王导请为别驾咸和初迁尚书左丞深为台中之所敬惮寻属苏峻反坦与司徒司马陶回白王导曰及峻未至宜急断阜陵之界守江西当利诸口彼少我众一战决矣若峻未来可往逼其城今不先往峻必先至先人有夺人之功时不可失导然之庾亮以为峻脱径来是袭朝廷虚也故计不行峻遂破姑熟取盐米亮方悔之坦谓人曰观峻之势必破台城自非战士不须戎服既而台城防戎服者多死白衣者无他时人称其先见及峻挟天子幸石头坦奔陶侃侃引为长史时侃等夜筑白石垒至晓而成闻峻军严声咸惧来攻坦曰不然若峻攻垒必须东北风急今我水军不得往救今天清静贼必不动决遣军出江乗掠京口以东矣果如所筹时郗鉴鎭京口侃等各以兵防既至坦议以为本不应须召郗公遂使东门无限今宜遣还虽晚犹胜不也侃等犹疑坦固争甚切始令郗鉴还据京口遣郭黙屯大业及令骁将李闳曹统周光与黙并力贼遂势分卒如坦计及峻平以坦为吴郡太守自陈吴多贤豪而坦年少未宜临之王导庾亮并欲用坦为丹阳尹时乱离之后百姓凋弊坦固辞之导等犹未之许坦慨然曰昔肃祖临崩诸君亲据御牀共奉遗诏孔坦踈贱不在顾命之限既有艰难则以微臣为先今犹爼上肉任人脍截耳乃拂衣而去导等亦止于是迁吴兴内史封晋安男加建威将军以嵗饥运家米以振穷乏百姓赖之时使坦募江淮流人为军有殿中兵因乱东还来应坦募坦不知而纳之或讽朝廷以坦藏叛兵遂坐免寻拜侍中咸康元年石聪宼歴阳王导为大司马讨之请坦为司马防石勒新死石虎専恣石聪及谯郡太守彭彪等各遣使请降坦与聪书譬以祸福词防可观然朝廷遂不北伐人皆懐恨坦在职数年迁侍中时成帝每幸丞相王导府拜导妻曹氏有同家人坦每切谏时帝刻日纳后而尚书左仆射王彬卒议者以为欲却期坦曰婚礼之重重于救日蚀救日蚀有后之防太子堕井则止纳后盛礼岂可以臣丧而废从之及帝既加元服犹委政王导坦每发愤以国事为已忧尝从容言于帝曰陛下春秋以长圣敬日跻宜博约朝臣谘诹善道由是忤导出为廷尉卿怏怏不悦以疾去职加散骑常侍迁尚书未拜疾笃庾冰省之乃流涕坦慨然曰大丈夫将终不问安国寜家之术乃作儿女相问邪冰深谢焉临终与庾亮书以恢复为托俄卒时年五十一追赠光禄勲諡曰简亮报其书并致祭焉子混嗣愉从子严字彭祖祖父奕全椒令明察过人时有遗其酒者始提入门奕遥呵之曰人饷吾两甖酒其一何故非也检视之一甖果是水或问奕何以知之奕曰酒重水轻提酒者手有轻重之异故耳在官有恵化及卒市人若防慈亲焉父伦黄门郎严少仕州郡歴司徒掾尚书殿中郎殷浩临扬州请为别驾迁尚书左丞时朝廷崇树浩以抗拟桓温温深以不平浩又引接荒人谋立功于阃外严谏浩宜深思防蔺屈伸之道平勃相和之义庶令婉然和顺人无间言又观顷日降附之徒皆人靣兽心岂宜聚着都邑杂防人间适足以疑惑视听耳浩深纳之及哀帝践阼议所承统时多异议严与丹阳尹庾龢议曰顺夲居正亲亲不可夺宜继成皇帝诸儒咸以严议为长竟从之隆和元年诏曰天文失度太史虽有禳祈之事犹衅眚屡彰今欲依鸿祀之制于太极前庭亲执防肃严谏曰鸿祀虽出尚书大传先儒所不究歴代莫之兴承天接神岂可以疑殆行事乎天道无亲唯徳是辅陛下祗顺恭敬留心兆庶可以消灾复异皆已蹈而行之徳合神明邱祷久矣岂须屈万乗之尊修杂祀之事君举必书可不愼欤帝嘉之而止以为州大中正严不就有司奏免诏特以侯领尚书时东海王奕求海盐钱塘以水牛牵埭税取钱直帝初从之严谏乃止初帝或施私恩以钱帛赐左右严又启诸所别赐及给厨食皆应减省帝曰左右多困乏故有所赐今通断之又厨膳宜有减彻思详具闻严多所匡益太和中拜吴兴太守加秩中二千石善于宰牧甚得人和余杭妇人经年荒卖其子以活夫之兄子武康有兄弟二人妻各有孕弟逺行未反遇荒嵗不能两全弃其子而活弟子严并襃荐之又甄赏才能之士论者羙焉五年以疾去职卒于家三子道民宣城内史静民散骑侍郎福民太子洗马皆为孙恩所害严叔父羣字敬林有智局志尚不覊苏峻入石头时匡术有宠于峻宾从甚盛羣与从兄愉同行于横塘遇之愉止与语而羣初不视术术怒欲刃之愉下车抱术曰吾弟发狂卿为我宥之乃获免后峻平王导保存术尝因众坐令术劝羣酒以释横塘之憾羣荅曰羣非孔子厄同匡人虽阳和布气鹰化为鸠至于识者犹憎其目导有愧色仕歴中丞性嗜酒导尝戒之曰卿恒饮不见酒家覆瓿布日月久靡烂邪荅曰公不见肉糟淹更堪久邪尝与亲友书云今年田得七百石秫米不足了麴糵事其沈湎如此卒于官嗣子沉字徳度有羙名何充荐沉于王导曰文思通敏宜登宰门辟丞相司徒掾琅邪王文学并不就从兄坦以裘遗之辞不受坦曰晏平仲俭祀其先人豚肩不掩豆犹狐裘数十年卿复何辞于是受而服之是时沉与魏顗虞球虞存谢奉并为四族之儁沉子廞位至吴兴太守廷尉廞子琳之以草书擅名又为吴兴太守侍中
　　丁潭字世康防稽山隂人也祖固吴司徒父弥梁州刺史潭为郡功曹察孝亷除郎中稍迁丞相西阁祭酒时元帝称制使各陈时事损益潭上书深切治要及帝践阼拜驸马都尉奉朝请尚书祠部朗时琅琊王裒始受封帝欲引朝贤为其国上卿将用潭以问中书令贺循循曰郎中令职望清重实宜审授潭清淳眞粹雅有隠正圣明所简才实宜之遂为琅琊王郎中令会裒薨潭上疏求行终防礼诏下博议朝廷竟从太常贺循议令潭除服心丧三年大兴三年迁王导骠骑司马转中书郎出为广武将军东阳太守以清洁见称征为太子左卫率不拜成帝践阼以为散骑常侍侍中苏峻作乱帝防尘于石头唯潭及侍中钟雅刘超等随从不离帝侧峻诛以功赐爵永安伯迁大尚书徙廷尉累迁左光禄大夫领国子祭酒本国大中正加散骑常侍康帝即位屡表乞骸骨诏以光禄大夫还第门施行马禄秩一如旧制给传诏二人赐钱二十万牀帐褥席年八十卒赠侍中大夫如故諡曰简王导尝谓孔敬康有公才而无公望丁世康有公望而无公才子话位至散骑侍郎张茂者字伟康少单贫有志行为乡里所敬信初起义兵讨贼陈斌一郡用全元帝辟为掾属官有老牛数十将卖之茂曰杀牛有禁买者不得辄屠齿力疲老又不任耕驾是以无用之物收百姓利也帝乃止迁太子右卫率出补吴国内史沈充之反也茂与三子并遇害茂弟盎为周札将军充讨札盎又死之赠茂太仆茂少时梦得大象以问占梦万推推曰君当为大郡而不善也问其故推曰象者大兽兽者守也故知当得大郡然象以齿焚为人所害果如其言
　　陶囘丹阳人也祖基吴交州刺史父抗太子中庶子囘辟司空府中军主簿并不就大将军王敦命为参军转州别驾敦死司空王导引为从事中郎迁司马苏峻之役囘与孔坦言于导请早出兵守江口语在坦传峻将至囘复谓亮曰峻知石头有重戌不敢直下必向小丹阳南道歩来宜伏兵要之可一战而禽亮不从峻果由小丹阳经秣陵迷失道逢郡人执以为乡导时峻夜行甚无部分亮闻之深悔不从囬等之言寻王师败绩回还本县收合义军得千余人并为歩军与陶侃温峤等并力攻峻又别破韩晃以功封康乐伯时大贼新平纲维弛废司徒王导以回有器干擢补北军中候俄转中防军久之迁征虏将军吴兴太守时人饥谷贵三吴尤甚诏欲听相鬻卖以拯一时之急回上疏乞振乏不待报辄开仓及割府郡军资数万斛米以救之由是一境获全既而下诏并勅防稽吴郡依回振恤二郡赖之在郡四年征拜领军将军加散骑常侍征虏将军如故回性雅正不惮彊御丹阳尹桓景佞事王导甚为导所昵回常慷慨谓景非正人不宜亲狎防荧惑守南斗经旬导语囘曰南斗州分而荧惑守之吾当逊位以厌此谴囘答曰公以明徳作相辅弼圣主当亲忠贞逺邪佞而与桓景造膝荧惑何由退舍导深愧之咸和二年以疾辞职帝不许徙防军将军常侍领军如故未拜卒年五十一諡曰威四子汪陋隐无忌汪嗣爵位至辅国将军宣城内史陋冠军将军隐少府无忌光禄勲兄弟咸有干用
　　谢尚字仁祖豫章太守鲲之子也幼有至性七嵗防兄哀恸过礼亲戚异之八嵗神悟夙成鲲尝擕之送客或曰此儿一坐之顔回也尚应声荅曰坐无尼父焉别顔囘席賔莫不叹异年十余嵗遭父忧丹阳尹温峤吊之尚号咷极哀既而收涕告诉举止有异常童峤甚竒之及长开率頴秀辩悟絶伦脱畧细行不为流俗之事好衣刺文袴诸父责之因而自改遂知名善音乐博综众蓺司徒王导深器之比之王戎常呼为小安丰辟为掾袭父爵咸亭侯始到府通谒导以其有胜防谓曰闻君能作鸜鹆舞一坐倾想宁有此理不尚曰佳便着衣帻而舞导令坐者抚掌击节尚俯仰有中傍若无人其率诣如此转西曹属时有遭乱与父母乖离议者或以进仕理王事婚姻继百世于礼非嫌尚议曰典礼之兴皆因循情理开通胜如运有屯夷要当断之以大义夫无后之罪三千所不过今婚姻将以继百世崇宗绪此固不可塞也然至于天属生离之哀父子乖絶之痛痛之深者莫深于兹夫以一体之小患犹或忘思虑损听察况于抱伤心之巨痛懐忉怛之至戚方寸既乱岂能综理时务哉有心之人决不冒荣苟进冒荣茍进之畴必非所求之防徒开偷薄之门而长流弊之路或有执志邱园守心不革者犹当崇其操业以风尚而况含艰履戚之人勉之以荣贵邪迁防稽王友入补给事黄门侍郎出为建武将军歴阳太守转督江夏义阳随三郡军事江夏相将军如故时安西将军庾翼鎭武昌尚数诣翼谘谋军事尝与翼共射翼曰卿若破的当以鼔吹相赏尚应声中之翼即以其副鼔吹给之尚为政清简始到官郡府以布四十疋为尚造乌布帐尚壊之以为军士襦袴建元二年诏以为南中郎将余官如故防庾冰薨复以夲号督豫州四郡领江州刺史俄而复转西中郎将督州之六郡诸军事豫州刺史镇歴阳大司马桓温欲有事中原使尚率众向夀春进号安西将军初苻健将张遇降尚尚不能绥懐之遇怒据许昌叛尚讨之为遇所败收付廷尉时康献皇后临朝即尚之甥也特令降号为建威将军初尚之行也使建武将军濮阳太守戴施据枋头防冉闵之子智与其大将蒋干来附复遣行人刘猗诣尚请救施止猗求传国玺猗归以告干干谓尚已败虑不能救已犹豫不许施遣参军何融率壮士百人入邺登三台助戌谲之曰今且可出玺付我凶宼在外道路梗澁亦未敢送玺当遣单使驰白天子闻玺已在吾许知卿等至诚必遣重军相救并厚相饷干乃出玺付融融赍玺驰还枋头尚遣振武将军胡彬率骑三百迎玺致诸京师时苻健将杨平戍许昌尚遣兵袭破之征授给事中赐轺车鼓吹戍石头永和中拜尚书仆射出为都督江西淮南诸军事前将军豫州刺史给事中仆射如故鎭歴阳加都督豫州扬州之五郡军事在任有政绩上表求入朝因留京师署仆射事寻进号镇西将军鎭夀阳尚于是采拾乐人并制石磬以备太乐江表有钟石之乐自尚始也桓温北平洛阳上疏请尚为都督司州诸军事将鎭洛阳以疾病不行升平初又进都督豫冀幽并四州病笃征拜卫将军加散骑常侍未至卒于歴阳时年五十诏赠散骑常侍卫将军开府仪同三司諡曰简无子从弟奕以子康袭爵早卒康弟静复以子肃嗣又无子静子防以子灵祐继鲲后
　　谢安字安石尚从弟也父裒太常卿安年四嵗时谯郡桓彞见而叹曰此儿风神秀彻后当不减王东海及总角神识沉敏风宇条畅善行书弱冠诣王蒙清言良乆既去蒙子修曰向客何如大人蒙曰此客亹亹为来逼人王导亦深器之由是少有重名初辟司徒府除佐著作郎并以疾辞寓居防稽与王羲之及髙阳许询沙门支遁游防出则渔弋山水入则言咏属文无处世意扬州刺史庾冰以安有重名必欲致之累下郡县敦逼不得已赴召月余告归复除尚书郎琅邪王友并不起吏部尚书范汪举安为吏部郎安以书距絶之有司奏安被召歴年不至禁锢终身遂栖迟东土常往临安山中坐石室临濬谷悠然叹曰此亦伯夷何逺尝与孙绰等泛海风起浪涌诸人并惧安吟啸自若舟人以安为悦犹去不止风转急安徐曰如此将何归邪舟人承言即廻众咸服其雅量虽放情邱壑然每游赏必以妓女从既累辟不就简文帝时为相曰安石既与人同乐必不得不与人同忧召之必至时安弟万为西中郎将总藩任之重安虽处衡门其名犹出万之右自然有公辅之望处家常以仪范训子弟安妻刘惔妹也既见家门富贵而安独静退乃谓曰丈夫不如此也安掩鼻曰恐不免耳及万黜废安始有仕进志年已四十余矣征西大将军桓温请为司马将发新亭朝士咸送中丞髙崧戏之曰卿屡违朝防髙卧东山诸人每相与言安石不肯出将如苍生何苍生今亦将如卿何安甚有愧色既到温甚喜言生平欢笑竟日既出温问左右曰颇尝见我有如此客不温后诣安値其理髪安性迟缓久而方罢使取帻温见留之曰令司马着防进其见重如此温当北征防万病卒安投牋求归寻除吴兴太守在官无当时誉去后为人所思顷之征拜侍中迁吏部尚书中护军简文帝疾笃温上疏荐安宜受顾命及帝崩温入赴山陵止新亭大陈兵卫将移晋室呼安及王坦之欲于坐害之坦之甚惧问计于安安神色不变曰晋祚存亡在此一行既见温坦之流汗沾衣倒执手版安从容就席坐定谓温曰安闻诸侯有道守在四隣明公何须壁后置人邪温笑曰正自不能不尔耳遂笑语移日坦之与安初齐名至是方知坦之之劣温尝以安所作简文帝諡议以示坐賔曰此谢安石碎金也时孝武帝富于春秋政不自己温威振内外人情噂互生同异安与坦之尽忠匡翼终能辑穆及温病笃讽朝廷加九锡使袁宏具草安见輙改之遂歴旬不就防温薨锡命遂寝寻为尚书仆射领吏部加后将军及中书令王坦之出为徐州刺史诏安总闗中书事安义存辅导虽防稽王道子亦赖弼谐之益时彊敌宼境边书续至梁益不守樊邓防没安每鎭以和靖御以长算徳政既行文武用命不存小察以大纲威懐外着人皆比之王导谓文雅过之尝与王羲之登冶城悠然遐想有髙世之志羲之谓曰夏禹勤王手足胼胝文王旰食日不暇给今四郊多垒宜思自効而虚谈废务浮文妨要恐非当今所宜安曰秦任商鞅二世而亡岂清言致患邪是时宫室毁瓌安欲缮之尚书令王彪之等以外宼为谏安不从竟独决之宫室用成皆仰模元象合体辰极而役无劳怨又领扬州刺史诏以甲仗百人入殿时帝始亲万机进安中书监骠骑将军录尚书事固让军号于时悬象失度亢旱弥年安奏兴灭继絶求晋初佐命功臣后而封之顷之加司徒后军文武尽配大府又让不拜复加侍中都督扬豫徐兖青五州幽州之燕国诸军事假节时苻坚彊盛疆塲多虞诸将败退相继安遣弟石及兄子元等应机征讨所在尅防拜卫将军开府仪同三司封建昌县公坚后率众号百万次于淮淝京师震恐加安征讨大都督元入问计安夷然无惧色荅曰已别有防既而寂然元不敢复言乃令张元重请安遂命驾出山墅亲朋毕集方与元围碁赌别墅安常碁劣于元是日元惧便为敌手而又不胜安顾谓其甥羊昙曰以墅乞汝安遂逰陟至夜乃还指授将帅各当其任元等既破坚有驿书至安方对客围碁看书既竟便摄放牀上了无喜色碁如故客问之徐荅云小儿辈遂已破贼既罢还内过戸限心喜甚不觉屐齿之折其矫情镇物如此以总统进拜太保安方欲混一文轨上疏求自北征乃进都督扬江荆司豫徐兖青冀幽并宁益雍梁十五州军事加黄其夲官悉如故置从事中郎二人安上疏让太保及爵不许是时桓冲既卒荆江二州并缺物论以元勲望宜以授之安以父子皆着大勲恐为朝廷所疑又惧桓氏失职桓石防复有沔阳之功虑其骁猛在形胜之地终或难制乃以桓石民为荆州改桓伊于中流石防为豫州既以三桓据三州彼此无怨各得所任其经逺无竞类皆如此性好音乐自弟万防十年不听音乐及登台辅期防不废乐王坦之以书喻之不从衣冠效之遂以成俗又于土山营墅楼馆林竹甚盛每擕中外子侄往来防集肴馔亦屡费百金世颇以此讥焉而安殊不以屑意常疑刘牢之既不可独任王味之不宜专城既而牢之以乱终而味之亦以贪败由是识者服其知人时防稽王道子专权而奸謟颇相扇构安出鎭广陵之步邱筑垒曰新城以避之帝出祖于西池献觞赋诗焉安虽受朝寄然东山之志始末不愉每形于言色及镇新城尽室而行造泛海之装欲须经畧粗定自江道还东雅志未就遂遇疾笃上疏请量宜旋斾并召子征虏将军琰解甲息徒命龙骧将军朱序进据洛阳前锋都督元抗威彭沛委以董督若二贼假延来年水生东西齐举诏遣侍中慰劳遂还都闻当舆入西州门自以本志不遂深自慨失因怅然谓所亲曰昔桓温在时吾尝惧不全忽梦乗温舆行十六里见一白鸡而止乗温舆者代其位也十六里止今十六年矣白鸡主酉今太嵗在酉吾疾殆不起乎乃上疏逊位诏遣侍中尚书喻防先是安发石头金鼓忽破又语未尝谬而忽一误众亦怪异之寻薨时年六十六帝三日临于朝堂赐东园秘器朝服一具衣一袭钱百万布千疋蜡五百斤赠太傅諡曰文靖以无下舍诏府中备凶仪及葬加殊礼依大司马桓温故事又以平苻坚勲更封庐陵郡公安少有盛名时多爱慕乡人有罢中宿县者还诣安安问其归资荅曰有蒲葵扇五万安乃取其中者捉之京师士庶竞市价増数倍安能为洛下书生咏有鼻疾故其音浊名流爱其咏而弗能及或手掩鼻以斆之及至新城筑埭于城北后人追思之名为召伯埭羊昙者太山人知名士也为安所爱重安薨后辍乐弥年行不由西州路尝因石头大醉扶路唱乐不觉至州门左右白曰此西州门昙悲感不已以马防扣扉诵曹子建诗曰生存处华屋零落归山邱因恸哭而去安有二子瑶琰瑶袭爵官至琅邪王友早卒子该嗣终东阳太守无子弟光禄勲模以子承伯嗣有罪国除刘裕以安勲徳济世特更封该弟澹为柴桑侯邑千戸奉安祀澹少歴显位桓元簒位以澹兼太尉与王谧俱赍册到姑孰元熙中为光禄大夫复兼太保持节奉册禅宋琰字瑗度弱冠以贞干称羙风姿与从兄护军淡虽比居不往来宗中子弟惟与才令者数人相接拜著作郎转秘书丞累迁散骑常侍侍中苻坚之役安以琰有军国才用出为辅国将军以精卒八千与从兄元俱防阵破坚以勲封望蔡公寻遭父忧去官服阕除征虏将军防稽内史顷之征为尚书右仆射领太子詹事加散骑常侍将军如故又遭母防朝廷疑其葬礼议者云潘岳为贾充妇宜城宣君诔云昔在武侯防礼殊伦伉俪一体朝仪则均谓宜资给葬礼悉依太傅故事先是王珣娶万女珣弟珉娶安女并不终由是与谢氏有隙珣时为仆射犹以前憾缓其事琰闻耻之遂自造輼辌车以葬议者讥之太元末为护军将军加右将军防稽王道子以为司马右将军如故王恭举兵假琰节都督前锋军事恭平迁卫将军徐州刺史假节孙恩作乱加督吴兴义兴二郡军事讨恩至义兴斩贼许允之迎太守魏鄢还郡进讨吴兴贼邱尫破之又诏琰与辅国将军刘牢之俱讨孙恩恩逃于海岛朝廷忧之以琰为防稽内史都督五郡军事夲官并如故琰既以资望镇越土议者谓无复东顾之虞及至郡无绥抚之能而不为武备将帅皆谏曰彊贼在海伺人形便宜振扬仁风开其自新之路琰曰苻坚百万尚送死淮南况孙恩奔衂归海若其复至正是天不养国贼令速就戮耳遂不从其言恩后果复宼浃口入余姚破上虞进及邢浦去山隂北三十五里琰遣参军刘宣之距破恩既而上党太守张防硕战败羣贼鋭进人情震骇咸以宜持重严备且列水军于南湖分兵设伏以待之琰不听贼既至尚未食琰曰要当先灭此宼而后食耳跨马而出广武将军桓寳为前锋摧锋防阵杀贼甚多而塘路迮狭琰军鱼贯而前贼于舰中傍射之前后断絶琰至千秋亭败绩琰帐下都督张猛于后斫琰马琰堕地与二子肇峻俱被害寳亦死之后刘裕左里之防生擒猛送琰小子混混刳肝生食之诏以琰父子殒于君亲忠孝萃于一门赠琰侍中司空諡曰忠肃三子肇峻混肇歴骠骑参军峻以琰勲封建昌侯及没于贼诏赠肇散骑常侍峻散骑侍郎混字叔源少有羙誉善属文初孝武帝为晋陵公主求壻谓王珣曰主壻但如刘眞长王子敬便足如王敦桓元子诚可才小富贵便预人家事珣对曰谢混虽不及眞长不减子敬帝曰如此便足未防帝崩袁山松欲以女妻之珣曰卿莫近禁脔初元帝始鎭建业公私窘罄每得一防以为珍膳项上一脔尤羙輙以荐帝羣下未尝敢食于时呼为禁脔故珣因以为戱混竟尚主袭父爵桓元尝欲以安宅为营混曰召伯之仁犹恵及甘棠文靖之徳更不保五亩之宅邪元闻慙而止歴中书令中领军尚书左仆射领选以党刘毅诛国除及宋受禅谢晦谓刘裕曰陛下应天受命登坛日恨不得谢益夀奉玺绶裕亦叹曰吾甚恨之使后生不得见其风流益夀混小字也安兄奕字无奕少有名誉初为剡令有老人犯法奕以醇酒饮之醉犹未巳安时年七八嵗在奕膝边谏止之奕为改容遣之与桓温善温辟为安西司马犹推布衣好在温座岸帻笑咏无异常日桓温曰我方外司马奕每因酒无复朝廷礼尝逼温饮温走入南康主门避之主曰君若无狂司马我何由得相见奕遂擕酒就听事引温一兵帅共饮曰失一老兵得一老兵亦何所在温不之责从兄尚有徳政既卒为西藩所思朝议以奕立行有素必能嗣尚事乃迁都督豫司冀并四州军事安西将军豫州刺史假节未几卒官赠镇西将军三子泉靖元泉早有名誉歴义兴太守靖官至太常元字幼度少頴悟与从兄朗俱为叔父安所器重安常戒约子侄因曰子弟亦何豫人事而正欲使其佳诸人莫有言者元荅曰譬如芝兰玉树欲使其生于庭阶耳安悦元少好佩紫罗香囊安患之而不欲伤其意因戯赌取即防之于此遂止及长有经国才畧屡辟不起后与王珣俱被桓温辟为掾并礼重之转征西将军桓豁司马领南郡相监北征诸军事于时苻坚彊盛边境数被侵宼朝廷求文武良将可以鎭御北方者安乃以元应举郗超虽素与元不善闻而叹之曰安违众举亲明也元必不负举才也时咸以为不然超曰吾尝与元共在桓公府见其使才虽履屐间亦得其任所以知之于是徴还拜建武将军兖州刺史领广陵相监江北诸军事时苻坚遣军围襄阳车骑将军桓冲御之诏元发三州人丁遣彭城内史何谦防军淮泗以为形援襄阳既没坚将彭超攻龙骧将军戴逯于彭城元率东莞太守髙衡后军将军何谦次于泗口欲遣间使报逯令知救至其道无由小将田请行乃没水潜行将趣城为贼所获贼厚赂使云南军已破伪许之既而告城中曰南军垂至我单行来报为贼所得勉之遂遇害时彭超置辎重于留城元乃声遣谦等向留城超闻之还保辎重谦驰进解彭城围超复进军南侵坚将句难毛当自襄阳来防超围幽州刺史田洛于三阿有众六万诏征虏将军谢石率水军次涂中右卫将军毛安之防击将军河间王昙之淮南太守杨广宣城内史邱凖次堂邑既而盱眙城防髙密内史毛藻没安之等军人相惊遂各散退朝廷震动元于是自广陵西讨难等何谦解田洛围进据白马与贼大战破之斩其伪将都督顔因复进击又破之斩其伪将邵保超难引退元率何谦戴逯田洛追之战于君川复大破之元参军刘牢之攻破浮航及白船督防诸葛侃单父令李郁又破其运舰难等相率北走仅以身免于是罢彭城下邳二戍诏遣殿中将军慰劳进号冠军加领徐州刺史还于广陵以功封东兴悬侯及苻坚自率兵次于项城众号百万而凉州之师始逹咸阳蜀汉顺流幽并系至先遣苻融慕容暐张蚝苻方等至颍口梁成王先等屯洛涧诏以元为前锋都督徐兖青三州扬州之晋陵幽州之燕国诸军事与叔父征虏将军石从弟辅国将军琰西中郎将桓伊龙骧将军檀元建威将军戴熙扬武将军陶隐等拒之众凡八万元先遣广陵相刘牢之五千人直指洛涧即斩梁成及成弟云歩骑崩溃争赴淮水牢之纵兵追之生擒坚伪将梁他王显梁悌慕容屈氏等收其军实坚进屯夀阳列阵临淝水元军不得渡元使谓苻融曰君逺涉吾境而临水为阵是不欲速战诸君稍却令将士得周旋仆与诸君缓辔而观之不亦乐乎坚众曰宜阻淝水莫令得上我众彼寡势必万全坚曰但却军令得过而我以鐡骑数十万向水逼而杀之融亦以为然遂麾使却阵众因乱不能止于是元与琰伊等以精鋭八千涉渡淝水石军距张蚝小退元琰仍进决战淝水南坚中流矢临阵斩融坚众奔溃自相蹈借投水死者不可胜计淝水为之不流余众弃甲宵遁闻风声鹤唳皆以为王师已至草行露宿重以饥冻死者十七八获坚乗舆云母车仪服器械军资珍寳山积牛马驴骡骆駞十万余诏遣殿中将军慰劳进号前将军假节固让不受赐钱百万防千匹既而安奏苻坚防败宜乗其衅防以元为前锋都督率冠军将军桓石防径造涡颍经畧旧都元复率众次于彭城遣参军刘袭攻坚兖州刺史张崇于鄄城走之使刘牢之守鄄城兖州既平元患水道险澁粮运艰难用督防闻人奭谋堰吕梁水树栅立七埭为拥二岸之流以利运漕自此公私利便又进伐青州故谓之青州遣淮陵太守髙素以三千人向广固降坚青州刺史苻朗又进伐冀州遣龙骧将军刘牢之济北太守丁匡据碻磝济阳太守郭满据滑台奋武将军顔雄渡河立营坚子丕遣将桑据屯黎阳元命刘袭夜袭据走之丕惶遽欲降元许之丕告饥元馈丕米二千斛又遣晋陵太守滕恬之渡河守黎阳元魏皆降以兖青司豫平加元都督徐兖青司冀幽并七州军事元上疏以方平河北幽冀宜须总督司州悬逺应统豫州以勲封康乐县公元请以先封东兴侯赐兄子玩诏听之更封玩豫寜伯复遣宁逺将军昋演伐申凯于魏郡破之元欲令豫州刺史朱序鎭梁国元住彭城北固河上西援洛阳内藩朝廷朝议以征役既久宜置戍而还使元还镇淮隂序鎭夀阳防翟辽据黎阳反执滕恬之又泰山太守张愿举郡叛河北骚动元自以处分失所上疏送节尽求解所职诏慰劳令且还鎭淮隂以朱序代鎭彭城元既还遇疾上疏解职诏书不许元又自陈既不堪摄职虑有旷废诏又使移鎭东阳城元即路于道疾笃上疏遣长史刘济奉送节葢章传诏遣髙手医一人令自消息又使还京口疗疾元奉诏便还疾久不差又上疏让职寝不报前后表疏十余上久之乃转授散骑常侍左将军防稽内史时吴兴太守晋宁侯张元之亦以才学显自吏部尚书与元同年之郡而元之名亚于元时人称为南北二元论者羙之元既舆疾之郡十三年卒于官时年四十六追赠车骑将军开府仪同三司諡曰献武子瑍嗣秘书郎早卒子灵运嗣瑍少不恵而灵运文藻艳逸元常称曰我尚生瑍瑍那得不生灵运永熙中为刘裕世子左卫率始从元征伐者何谦字恭子东海人戴逯字安邱处士逵之弟并骁果多权畧逵厉操东山而逯以武勇显谢安尝谓逯曰卿兄弟志业何殊逯曰下官不堪其忧家兄不改其乐逯以军功封广信侯位至大司农万字万石才器儁秀虽器量不及安而善自曜故早有时誉工言论善属文叙渔父屈原季主贾谊楚老龚胜孙登嵇康四隐四显为八贤论其防以处者为优出者为劣以示孙绰绰与往反以体公识逺者则出防同归尝与蔡系送客于征虏亭与系争言系推万落牀冠帽倾脱万徐拂衣就席神意自若坐定谓系曰卿防壊我面系曰夲不为卿面计然俱不以介意时亦以此称之弱冠辟司徒掾迁右西属不就简文帝作相闻其名召为抚军从事中郎万着白纶巾鹤氅裘履版而前既见与帝共谈移日太原王述万之妻父也为州刺史万尝衣白纶巾乗平肩舆径至听事前谓述曰人言君侯痴君侯信自痴述曰非无此论但晚合耳万再迁豫州刺史领淮南太守监司豫冀并四州军事假节王羲之与桓温牋曰谢万才流经通处廊庙参讽议故是后来一器而今屈其迈往之气以俯顺荒余近是违才易务矣温不从万既受任北征矜豪慠物常以啸咏自髙未尝抚众兄安深忧之自队主将帅已下安无不慰勉谓万曰汝为元帅诸将宜数接对以悦其心岂有慠诞若斯而能济事也万乃召集诸将都无所説直以如意指四座云诸将皆劲卒诸将益恨之旣而先遣征虏将军刘建脩治马头城池自率众入涡颍以援洛阳北中郎将郗昙以疾病退还彭城万以为贼盛致退便引军还众遂溃散狼狈单归废为庶人后复以为散骑常侍防卒时年四十二因以为赠子韶字穆度少有名时谢氏尤彦秀者称封胡羯末封谓韶胡谓朗羯谓元末谓川皆其小字也韶朗川并早卒唯元以功名终韶至车骑司马韶子恩字景伯宏逹有逺韵为黄门郎武昌太守恩三子曜微皆歴显位朗字长度父据早卒朗善言元理文义艳发名亚于元总角时病新起体甚羸未堪劳于叔父安前与沙门支遁讲论遂至相苦其母王氏再遣信令还安欲留使竟论王氏因出云新妇少遭艰难一生所寄惟在此儿遂流涕擕朗去安谓坐客曰家嫂辞情慷慨恨不使朝士见之朗终于东阳太守子重字景重明秀有才名为防稽王道子骠骑长史尝因侍坐于时月夜明净道子叹以为佳重率尔曰意谓乃不如微云防缀道子因戏重曰卿居心不净乃复欲滓秽太清邪子绚字宣映曾于公座戏调无礼于其舅袁湛湛甚不堪之谓曰汝父昔已轻舅今汝复来加我可谓世无渭阳情也绚父重即王胡之外孙与舅亦有不恊之论湛故有此及云万弟石字石奴初拜秘书郎累迁尚书仆射征句难以勲封兴平县伯淮淝之役诏石解仆射以将军假节征讨大都督与兄子元琰破苻坚先是童謡云谁谓尔坚石打碎故桓豁皆以石名子以邀功焉坚之败也虽功始牢之而成于元琰然石时实为都督焉迁中军将军尚书令更封南康郡公于时学校陵迟石上疏请兴复国学以训胄子班下州郡普脩乡校疏奏孝武帝纳焉兄安薨石迁卫将军加散骑常侍以公事与吏部郎王恭互相短长恭甚忿恨自陈褊阨不允且疾源深固乞还私门石亦上疏逊位有司奏石辄去职免官诏曰石以疾求退岂凖之常制其喻令还嵗余不起表十余上帝不许石乞依故尚书令王彪之例于府综摄诏听之疾笃进位开府仪同三司加鼔吹未拜卒时年六十二石少患面创疗之莫愈乃自匿夜有物来防其疮随防随差防处甚白故世呼为谢白面石在职务存文刻既无他才望直以宰相弟兼有大勲遂居清显而聚敛无餍取讥当世追赠司空礼官议諡博士范之议諡曰襄墨公语在之传朝议不从单諡曰襄子汪嗣早卒汪从兄冲以子明慧嗣为孙恩所害明慧从兄喻复以子暠嗣宗受禅国除邈字茂度父铁永嘉太守邈性刚骾无所屈挠颇有理识累迁侍中时孝武帝觞乐之后多赐臣文诏辞义有不雅者邈辄焚毁之其他侍臣被诏者或宣之故论者以此多邈后为吴兴太守孙恩之乱为贼胡桀郜骠等所执害之贼逼令北面邈厉声曰我不得罪天子何北面之有遂害之邈妻郗氏甚妬邈先娶妾郗氏怨怼与邈书告絶邈以其书非妇人词疑其门下生仇元逹为之作遂斥元逹元逹怒遂投孙恩并害邈兄弟竟至灭门
  </div>
  <div class="pagination">
   <a href="通志_page116.html">
    上一页
   </a>
   <span>
    ...
   </span>
   <a href="通志_page112.html">
    112
   </a>
   <a href="通志_page113.html">
    113
   </a>
   <a href="通志_page114.html">
    114
   </a>
   <a href="通志_page115.html">
    115
   </a>
   <a href="通志_page116.html">
    116
   </a>
   <span class="current-page">
    117
   </span>
   <a href="通志_page118.html">
    118
   </a>
   <a href="通志_page119.html">
    119
   </a>
   <a href="通志_page120.html">
    120
   </a>
   <a href="通志_page121.html">
    121
   </a>
   <a href="通志_page122.html">
    122
   </a>
   <span>
    ...
   </span>
   <a href="通志_page118.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
