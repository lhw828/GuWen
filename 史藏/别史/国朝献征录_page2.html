<!DOCTYPE html>
<html>
<head>
    <meta charset="UTF-8">
    <title>国朝献征录 - 第 2 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 2 页/共 245 页</h1>
    <div class="content">　　卷之九十五　　山东一 
　　卷之九十六　　山东二 
　　卷之九十七　　山西 
　　卷之九十八　　四川 
　　卷之九十九　　广东一 
　　卷之一百　　广东二 
　　卷之一百一　　广西 
　　卷之一百二　　云南 
　　卷之一百三　　贵州　交趾（附） 
　　卷之一百四　　行太仆寺　苑马寺　盐运司 
　　卷之一百五　　藩府僚 
　　卷之一百六　　都督府一 
　　卷之一百七　　都督府二 
　　卷之一百八　　都督府三 
　　卷之一百九　　锦衣卫 
　　卷之一百十　　都司 
　　卷之一百十一　　各卫 
　　卷之一百十二　　孝子 
　　卷之一百十三　　义人 
　　卷之一百十四　　儒林 
　　卷之一百十五　　艺苑 
　　卷之一百十六　　隐佚 
　　卷之一百十七　　寺人 
　　卷之一百十八　　释道 
　　卷之一百十九　　胜国羣雄 

　　●献征录序 

　　古之良史欲纪一代之事必先储其林以偫之龙门兰台之史毋论家有世业绪而成书所取林于世本国策秦史记与夫中垒父子东观诸儒之述作何具备也近代若丰城之列卿纪琅琊之弇山别集琬琰录皆有意宪章博之地虽未能如海塩之拓征吾今言为全书然传诸□林蔚称秘典若举一代王侯将相贤士大夫山林瓢衲之□巨细毕收母患堙薆实未有□澹园先生之献征录者先生天授异才几邻殆庶知通圣统上比素臣自首廷对领史官毅然思有以自举其軄□毫相视薄而不为诚所谓业传二正才擅三长者矣会陈文宪公议修　国朝正史与王文肃公共欲以此事颛先生先生谓盖众独贤固辞不可遂与词臣分纪其事然而先生胷中实具有成书即文宪所建议矢见画大氐皆发端于先生者也于是取累朝训录方国纪志与家乘野史门分类别采而缉之自禁中之副名山之藏通都大邑之传毕登于简一代史林犂然大备兹录固其一尔当是时使先生从容禁林次苐茟削日月不刊唾手可冀而为时所忌归卧东山广内之储匮而在笥岂不惜哉然先生意不忍忘时为雠校绪成其业多至百二十卷盖其目广于列卿者什五其人多于琬琰者什七至折衷是非综校名实阙疑而传其信斥似而采其真所谓其义则某窃取之先生于此实有独鉴异乎徒事网罗靡所澄汰爱奇好异滥情实者矣学士大夫向往此书借观至于简渝传写为之纸贵乃从友人茅生之请取畀之梓然每类间为梓者有所裁避先生意虽饪之而成书具存异日发其大全固可竢也此录出而一代之□林政事如指□堂览□□之为政鉴作者资之为史林如先生自谓者所裨岂其微哉余尝观古来作者后先相踵史才实难其人昌黎文起八代之衰至为顺宗实录何阔略也又以避祻守默重为柳州所讥眉山才气从横俯视千古友人用史事□之以才非当家逊不敢任退而处于庐陵之后史之难其人也如此当吾世而有先生岂非□事国朝之史有专官无专业自会要辍编木天诸儒不领著作簪茟纪言起居章奏而外未有闻也史之难其书也如此当吾世有先生而为此书又岂非盛事余诚愿上一日大关金匮石室征先生此之绪成立史垂诸万世执此以往先生得无意乎即不然而诏赐茟札录副禁中私家所藏褒进为公史如班书故事固东汉以来作者之殊遘也昔刘子玄手着史通掎摘古人不遗余力至身为史官以作非一人诒书僚长徒抱汗青无日之叹如先生与众共业退矣而犹思储一代之史材以信今传后人之度量相越不亦远哉天下事何不可为也予□乃益信贤者之有益于人国矣 
　　万历丙辰同里晚学頋起元撰 

　　夫自虞夏书诰以来龙门而下涑水而上有一代之人必有一代之事而勒一代之史故史以征事以征人夫史非徒侈词藻夸闻见而已大而国体隐而民瘼赜而世务殽而材品当时治乱□衰得失之林诫覆辙标芳车丸于是乎在故曰文武之政□在方册史之不可以已也　夫士大夫戋之者趣富贵如骛安事诗书即有□伦之姿爱奇矜慱注之高视千古之上迂谈六合之外而问以当代行事与人物材品高下代谢之数则舌举目睬莫能置对阙文残简谁与正之故殷夏之礼正于杞宋文献不足孔子所喟然而叹也　明兴高皇帝辟草昧而经纶□巍荡之业宇宙一新　列圣踵接显承同条垂三百年其间纲纪风俗文□将相内外职司之略与夫林间之秀方外之逸簇万品而雄百代固不在虞夏殷周之下而历世既久长年晨星最着广如吾学征吾实而未详宪章鸿猷略而不徧豊诚之列卿纪未萃羣流弇州之琬琰录且多挂漏彼寥俊野老目不窥金匮石室之藏而一方一技之士井底窥观欲其讨□典搜家乘采稗官樵说林稽故实精鉴裁以勒成一代全史不亦难乎天牗斯文弱侯焦先生独禀宏才通道略物兼有三长遐览万古自首对大廷诸馆阁长老举莫能出其右岁在甲午会陈文宪王文肃两公深知先生以国朝正史事议请肩荷之先生稽首三让不能得因请与词林分曹别数诸词林有就有否先生殚日夜之力取累朝训录及海内碑铭志状表传之属尽录之下及齐谐小说靡不诠择自曹分而外并有结撰纪志诸编稍稍就绪我明不朽之业且观厥成矣而道之丧世王公归里陈公下世绪业未竟而忌才者至踬先生成东山之高讵不痛乎然先生即归田若而年不忘其初凡所覩闻佥命掌记时为缵辑自同姓诸侯王传文臣武臣以及四夷等传凡百二十余卷万有一千余叶录名献征其迹谈其幽阐其是非辨而折衷严所谓国体民瘼世务材品犁然而具　明主所与文武将吏行事之实庶几无垂夬后王法之羣工遵之则太平之略也名山副之金匮藏之则良史之材也不其盛哉嗟乎初使陈□朱谢圣主坚于□重优以元老领袖羣□出入中秘从容岁月扬历所至听以书局自随若治平司马氏之任令先生淂毕其长用左氏编年法贯串二百余年之事□兼史迁之纪传窃取春秋之义岂惟史材竟成全史斯不亦昭代之大业千秋之永鉴乎而柰何其以东山老也叹乎道之不行而托诸史史之不竟而修之家韫国宝为家珍发藏山于通邑即后有作者奉为蓍蔡凛若衮金戊无能没先生素臣之功而使先生抑而就是谁当其咎盖想昔人吐握之风咏缁衣之篇而不能不为之太息也 
　　南仪部郎武林黄汝亨譔并书 

　　●焦太史编辑国朝献征录卷之一 

　　宗室一 

　　◆宗室一 

　　懿文太子传（郑晓） 
　　秦王传 
　　秦愍王 
　　秦简王 
　　秦定王 
　　汧阳安裕王诚洌 
　　晋王传 
　　晋庄王锺铉 
　　庆成端顺王奇浈 
　　西河恭定王奇溯 
　　周王传 
　　周定王 
　　周宪王有炖 
　　镇平恭靖王有爌 
　　博平恭裕王安戌 
　　南陵庄裕王睦木英 
　　鄢陵四辅国将军同 
　　勑赐崇孝祠碑奉国将军安河（张时微） 
　　明周藩宗正镇国中尉西亭公神道碑 
　　楚王传 
　　楚昭王桢 
　　武冈王显槐 
　　齐庶人槫 
　　潭王传 
　　赵王传 
　　鲁王传 
　　鲁藩靖王肇辉 
　　辅国将军当濆 
　　奉国将军健根 
　　鲁潘辅国将军毅斋公曁配夫人王氏合葬墓志铭（于慎行） 
　　蜀王传 
　　蜀献王椿 
　　蜀定王友垓 
　　湘王栢 
　　代王桂传 
　　灵丘端懿王 
　　大明灵丘荣顺王墓志铭（赵敔） 
　　肃王传 
　　辽王传 
　　庆王传 
　　宁庶人传 
　　宁献王权 
　　宁靖王奠培 
　　弋阳端惠王拱樻 
　　乐安端简王拱椤 
　　石城恭靖王奠堵 
　　弋阳奉国将军多煌 
　　奉国将军拱枘 
　　奉国将军拱摇 
　　奉国将军多煃 
　　奉国将军多炡 
　　辅国将军拱概 
　　岷王传 
　　大明南渭庄顺王神道碑（吕调阳） 
　　谷庶人 
　　韩王传 
　　韩恭王翀火或 
　　襄陵庄穆王翀秌 
　　渖王传 
　　安王传 
</div>
    <div class="pagination">
<a href="国朝献征录.html">上一页</a><a href="国朝献征录.html">1</a><span class="current-page">2</span><a href="国朝献征录_page3.html">3</a><a href="国朝献征录_page4.html">4</a><a href="国朝献征录_page5.html">5</a><a href="国朝献征录_page6.html">6</a><a href="国朝献征录_page7.html">7</a><span>...</span><a href="国朝献征录_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
