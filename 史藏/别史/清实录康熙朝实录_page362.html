<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 362 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 362 页/共 681 页</h1>
    <div class="content">
○庚午上幸南苑行围　　

○赐朝正外藩王贝勒贝子公台吉等银币、鞍马有差　　

○乙亥上回宫。诣皇太后宫、问安　　

○丙子。差往阅视河工户部侍郎博际、兵部侍郎李光地、顺天府府丞徐廷玺原任河道总督靳辅自河工还以治河事宜、并图进呈上详阅河图。谕曰黄河沙滩消长、本无定所。缓水处、可以设立滚水坝至急流处、则滚水坝断不可设自朕观之、其至紧要者无过于险工将钱粮、实用于险工之处、使之坚固、斯可永保无虞矣　　

○先是钦天监题、本年正月初一日辛亥、日食查占验有大臣黜、近臣有忧等语。是日、上谕大学士等曰、朕观自古帝王、于不肖大臣、正法者颇多。今设有贪污之臣、朕得其实、亦必置之重典。此皆系于人事。凡占候、当直书其占语。今钦天监、往往揣度时势附会陈说。如去年视有旱状、则用天时亢旱之占、诪张殊甚可传钦天监监正谕之。　　

○丁丑。谕大学士等、前者纂修明史诸臣、所撰本纪列传曾以数卷进呈、朕详晰披阅、并命熊赐履校讐。熊赐履写签呈奏于洪武宣德本纪、訾议甚多朕思洪武系开基之主功德隆盛宣德乃守成贤辟虽运会不同事迹攸殊然皆励精著于一时、谟烈垂诸奕世、为君事业、各克殚尽朕亦一代之主也。锐意图治、朝夕罔懈、综理万几孳孳懋勉期登郅隆若将前代贤君、搜求其间隙、议论其是非、朕不惟本无此德、本无此才、亦实无此意也。朕自返厥躬、于古之圣君、既不能逮、何敢轻议前代之令主耶。若表扬洪武宣德、著为论赞、朕尚可指示词臣、撰文称美倘深求刻论、非朕意所忍为也至开创时、佐运文武诸臣、各著勋绩列传之中若撰文臣事实、优于武臣则议论失平、难为信史纂修史书、虽史臣职也、适际朕时、撰成明史、苟稍有未协、咎归于朕矣。明代实录、及纪载事绩诸书、皆当搜罗藏弆。异日明史告成之后、新史与诸书、俾得并观、以俟天下后世之公论焉。前曾以此上□日、面谕徐元文。尔等当知之　　

○戊寅。上诣皇太后宫、问安。　　

○升广西苍梧道董延祚、为福建按察使司按察使。　　

○己卯。大计天下各官。卓异官八十七员、贪酷官五十一员、不谨官七十九员、罢软官三十六员、年老官一百一员、有疾官八十九员、不及官八十三员、浮躁官五十二员、升赏处分如例　　

○谕修明史诸臣、朕自冲龄、即在宫中、披览经史、明实录、曾阅数过。见其间立言过当、纪载失实者甚多纂修明史、宜加详酌。如弘治中、太后思念崇王欲令入朝此亦情理之常且所封之地、初不甚远而一时大臣及科道官员交章争执、以为不可至云人民骚扰、国势动摇时已有上□日召崇王矣、竟因人言而止书言、以亲九族、九族既睦若藩王就封必不可召见、则自古帝王所云睦族之道谓何。又正德实录、载午朝罢后、于御道得匿名文簿一卷传上□日诘问、百官皆跪于丹墀、时仆而暴死者数人、暍而病者尤众。夏月虽天时炎热何至人多暴卒且行间将士、每披坚执锐、戮力于烈日之中未闻因暑而致死。岂朝堂之上病暍若斯之甚耶所云尽信书、不如无书、此之谓矣。至于官为害、历代有之。明如王振刘瑾魏忠贤辈、负罪尤甚。崇祯之诛锄阉党、极为善政。但谓明之亡、亡于太监、则朕殊不以为然。明末朋党纷争、在廷诸臣、置封疆社稷于度外、惟以门户胜负为念、不待智者、知其必亡。乃以国祚之颠覆、尽委罪于太监、谓由中官用事之故、乌得为笃论耶。朕宫中所用太监、止令供洒扫奔走之役一嚬一笑、从不假借。所以数十年以来、太监皆极贫乏、有不能自给者。尔诸臣想亦悉知。朕非信用太监之主、惟朕可为此言。作史之道、务在秉公持平不应胶执私见为一偏之论今特与诸臣言之、宜共知此意。　　

○庚辰。上诣皇太后宫、问安　　

○以故一等阿思哈尼哈番鄂尔济图之子关报、袭职。　　

二月。辛巳朔。吏部议覆、山东巡抚佛伦疏言原任运河同知陈良谟、告河道总督王新命、勒取库银王新命题参陈良谟悬欠河库银两。今据陈良谟供、王新命共勒取库银六万七百两。请将王新命调赴省城质审。应如所请。其河道总督事务暂交漕运总督董讷署理。上谕大学士等曰、朕听政以来、以三藩及河务漕运、为三大事、夙夜廑念曾书而悬之宫中柱上、至今尚存。倘河务不得其人、一时漕运有误、关系非轻董讷为人性刻、恐其偾事靳辅熟练河务、及其未甚老迈用之管理、亦得舒数载之虑。靳辅、著为河道总督。王新命、著解任。遣户部尚书库勒纳、礼部尚书熊赐履、前往会同该抚察审。　　

○四子部落多罗达尔汉卓礼克图郡王丹巴彭苏故。遣官致祭。　　

○予故太子太保武英殿大学士吴正治祭葬。谥文僖。　　

○壬午。春分。朝日于东郊。遣内大臣护军统领伯四格行礼　　

○癸未。差往狭西赈济户部侍郎阿山、内阁学士德珠、自西安回、入奏上曰、闻被灾之民、有流于襄阳者。今情状何如。阿山奏曰、民未曾流至襄阳、闻有流于河南者。自赈济以后、人民安辑且因正月两次下雪、不致流散失所上曰、正月虽雪、二三月雨水不调、麦田亦未可望、人民流于襄阳者甚多、尔未知之耳。寻谕大学士等曰阿山为人庸劣。奉差之事、不能尽心。凡事启奏多涉两可前同郭世隆遣往福建审事、以病推诿、疏内竟未列名著解任以郎中品级、随旗行走　　

○命山西巡抚叶穆济、赈济浮山等十三州县饥民。　　

○甲申。谕户部、朕勤求治理、念切民依、凡有往来人等、必以年□山戊不□之丰歉雨泽之有无、一切闾阎情形备悉咨访。前闻狭西西安凤翔各属饥荒已经特颁谕上□日蠲免钱粮并发帑金专遣大臣赈济仍拨给别省钱粮刻期运送务使均沾实惠人获更生近又闻颁赈之前、尚有贫民散入四方、流离失业势不能复还乡井倘不曲加抚绥、必致转于沟壑深为可悯。凡流民所至地方、应令该省督抚、董率有司、区画赈济、令各得所。其赈济过人口数目著具册题报。有能酌量资给、俾回原籍者、一并造册具奏。至于湖广襄阳等处、距潼关相近。且道路平坦易于转输。襄阳等处所有积贮仓谷、应令该督抚运至潼关狭西督抚、接受转运庶于散给兵饷、赈济饥民、均有裨益。应作何挽运、尔部作速详议以闻　　

○乙酉。上诣皇太后宫、问安　　

○户部等衙门议覆、四川狭西总督葛思泰请敕甘肃巡抚布喀将所拨宁夏仓粮一十五万石催运以济军需查此项米石数多难运应减去五万石令该督抚照时价折银支给其一十万石、仍令布喀急为催运又甘肃巡抚布喀称平凉、庆阳巩昌采买之米及宁夏拨运之米、尚未运完又有宁庄运送赈济米七万石百姓转运艰难、有误耕作请停止所运宁庄米石。应如所奏、另拨山西省库银十万两、解交西安、散给饥民从之。　　

○户部遵谕议覆襄阳、郧阳等处积贮米谷、发一十五万石、选贤能官员、给与脚价。运至秦省潼关狭西复遴委贤能官员接受运至西安用此米谷之处、仍行题明得上□日、郧阳山路崎岖难于输挽、应停止郧阳运米将襄阳等处米谷、运送一十万石。其运送事宜、遣部院堂官一员、前往管理。此运米俱见给脚价。如狭西流民在襄阳者有情愿运米即给脚价、令其运送既可有济转输、亦可俾流民还籍随命刑部侍郎傅腊塔、前往管理。　　

○丙戌。上诣皇太后宫、问安　　

○差往耕种达尔河等三处地方田亩、都统瓦代等、请训上□日。上曰、耕种之事、最为紧要尔等诸臣善为经营管理。边外寒冷当及时广播麦种。将田陇深耕、勤谨耘耨耘时、将草根无令土压若草重发芽、则有妨田禾。耕种若太稠密、田禾虽觉可观、所得实少。若稀疎耕种、所垂之穗既好而所得甚多。凡有河之处、可造船捕鱼。更须爱养耕夫和睦附近蒙古。耕种毕时、将夫役酌量留于彼处、其余夫空费粮米、先即遣回今年倘或米谷多获、不可因后人难以为继、遂致收多报少。米谷收获多少、虽有人力、亦敕雨泽及时耳　　

○科尔沁永安固伦长公主薨。遣官致祭。赐圹志。　　

○土默特多罗贝勒索诺穆、老病乞休。以其子罗卜臧、袭替　　

○转工部右侍郎年遐龄为左侍郎升左副都御史李元振为工部右侍郎　　

○封固山贝子章泰女为县君。授其壻精奇尼哈番鄂鄯为固山额驸　　

○宗人府题一等阿思哈尼哈番觉罗马克苏因病解任。查此世职系苏尔马之祖业穆济所立。苏尔马军机革职无亲兄弟给与苏尔马族叔马克苏承袭。今马克苏解退应令马克苏之弟森特赫、袭替。得上□日著苏尔马之孙佛宁额、承袭。　　

○丁亥。遣大学士张玉书、祭先师孔子上巡幸畿甸命皇太子允礽皇长子允禔、皇三子允祉随驾。是日启行。驻跸南哥驿　　

○转户部右侍郎博际为左侍郎。调工部左侍郎凯音布为户部左侍郎、管右侍郎事转工部右侍郎图尔宸、为左侍郎以镶黄旗汉军副都统沙纳海为工部右侍郎。　　

○土默特固山贝子滚济斯扎布有罪革退以其兄拉斯扎卜、袭替　　

○戊子祭大社大稷。遣领侍卫内大臣索额图行礼上驻跸霸州苑家口　　

○己丑上驻跸雄县十里铺　　

○辛卯孝康章皇后忌辰。遣官祭孝陵。　　

○四川狭西总督葛思泰等疏言、西、凤、二府被灾饥民、皇上发银二十万两赈济又遣部臣阿山等、亲行验给、饥民均沾实惠正月初旬。屡降雨雪麦苗将槁复苏、灾黎俱已得所。得上□日、督抚系封疆大臣凡地方事宜、俱应预行筹画、早为区处、方有裨益去年西安凤翔等处旱灾、若先有积贮米谷、早行奏明赈济、小民必不至于饥荒流散。葛思泰等、既不能先事预防、积谷备赈又不即行奏明。及朕闻知遣官察看被灾情形、特谕蠲免钱粮、复颁发帑金、遣官赈济。近闻饥民、尚有流至襄阳、等处者甚多、葛思泰等、不据实陈奏。乃屡称灾黎俱已得苏不至失所。过于粉饰具奏、殊属不合。总督葛思泰、著革职留任。巡抚萨弼图、著革职　　

○免江西永宁县康熙三十年分水灾额赋有差　　

○以工部尚书索诺和充经筵讲官　　

○癸巳。上驻跸苑家口南　　

○甲午。上驻跸永清县信安镇。　　

○升通政使徐潮、为都察院左副都御史　　

○乙未。上驻跸武清县王庆坨　　

○丙申。上驻跸东安县　　

○遣官祭先农之神　　

○刑部议覆、贵州巡抚卫既齐、审己故总兵李超掉换铜元宝一案应于其家属追赔。得上□日、近见察审事情文武官同一案、则文职推诿于武职者甚多武职在行间、则敌忾死绥。在封疆、则捍御灾患身后复以悬空之事令其家属赔偿贻累妻子深为可悯此案并未审有实据、遂议向李超家属追赔可乎所议非是、俟回京日批发。　　

○丁酉。上驻跸南苑　　

○遣官祭历代帝王　　

○戊戌。上回宫诣皇太后宫问安　　

○清明节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○九卿议覆、户部左侍郎博际等疏言黄河南岸自徐州以上毛城铺起至海口止北岸自大谷山起至云梯关以下六套止所有减水闸坝见无冲损数年以来黄河并未出岸海口迅流无阻其黄河南岸之杨横庄、烟墩、马逻、北岸之朱家庄安东县便益门、南东门以上六处险工、有未经设立月堤下埽单薄之处令河臣起造月堤、培埽修筑其余险工亦令预为修防查河工关系重要令靳辅既任总河、俱应交与靳辅照侍郎博际等所议作速修筑坚固如内有照原议难行应急应缓修造之处、亦令总河酌量修造从之　　
</div>
    <div class="pagination">
<a href="清实录康熙朝实录_page361.html">上一页</a><span>...</span><a href="清实录康熙朝实录_page357.html">357</a><a href="清实录康熙朝实录_page358.html">358</a><a href="清实录康熙朝实录_page359.html">359</a><a href="清实录康熙朝实录_page360.html">360</a><a href="清实录康熙朝实录_page361.html">361</a><span class="current-page">362</span><a href="清实录康熙朝实录_page363.html">363</a><a href="清实录康熙朝实录_page364.html">364</a><a href="清实录康熙朝实录_page365.html">365</a><a href="清实录康熙朝实录_page366.html">366</a><a href="清实录康熙朝实录_page367.html">367</a><span>...</span><a href="清实录康熙朝实录_page363.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
