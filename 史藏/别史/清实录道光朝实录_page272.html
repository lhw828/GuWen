<!DOCTYPE html>
<html>
 <head>
  <meta charset="utf-8"/>
  <title>
   清实录道光朝实录 - 第 272 页/共 848 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录道光朝实录 - 第 272 页/共 848 页
  </h1>
  <div class="content">
   ○又谕、前据那彦成等奏、请将黑帽回子挑补伯克。当降旨饬查各城。是否向有成例。筹议具奏。兹据奏称、向来伯克挑用黑帽回子居多。白帽回子历久相安。其阿浑向不当差。亦不挑用伯克。各阿浑子孙人多者。只有一二人充当阿浑。其余或自谋生理。或充当伯克。均听其例等语。著通谕各城。以后无论何项回子。当阿浑者。只准念习经典。不准干预公事。其阿浑子弟。有当差及充当伯克者。亦不准再兼阿浑。以昭限制。　　

○又谕、屠之申奏、疏失银鞘。访有额外外委形迹可疑。请将该管文武暂行撤任查办一摺。直隶雄县。于道光七年九月。接递安徽押解芜湖关课银。行至下站新城县。遗失一鞘。经那彦成参奏饬缉。逾限未获。现据该护督委员访得存城额外外委白勤、形迹可疑。讯无确切证据。难保非有心狡展。并恐该营县意存回护。查办未能得力。除都司李士刚先已撤换外。其雄县知县胡钧、新城县知县周良卿、均暂行彻任。著屠之申严密访查。如得有端倪。即亲提人证。质讯明确。按律惩办。　　

○又谕、武隆阿等奏、请将各城交过应免红钱分别抵免一摺。回疆八城。应徵六七两年贡赋粮石等项。前经降旨普律豁免。兹据武隆阿等查明。六年分西四城未陷以前。应徵普尔红钱。虽未报部造销。实已如壧交纳。各该城甫经安戢。回力拮据。自应量为变通。著照所请、加恩将六年分珓过应免之六个月红钱。抵免喀什噶尔、英吉沙尔、二城本年未完之六个月钱文。其叶尔羌、和阗、二城本年并无未完钱文。著于九年应徵红钱内如数抵免。以示体恤。该部知道。　　

○又谕、武隆阿等奏、喀什噶尔阿奇木伯克伊萨克。每年应领养廉普尔钱外。可否再赏普尔钱十串请旨一摺。伊萨克。著加恩除每年应领养廉普尔钱外。再加赏普尔钱十串。　　

○又谕、那彦成等奏参、玩忽奏定章程之大臣将弁一摺。英吉沙尔城守营游击张作友、于巴达克山夷人入卡贸易。误认为布噜特。且仅拨兵一名押送。并未遵照奏定章程办理。殊属玩忽。著降为守备。卡伦外委治沛章、著降为马兵。领队大臣多隆武。失于觉察。著交部于任满回京后议处。该城四品阿奇木迈玛特玛哈素特、亦著撤回与喀什噶尔四品伯克斯底克对调。以示惩儆。　　

○谕军机大臣等、那彦成等奏、布噜特全部效顺。酌定岁俸以示羁縻一摺。所奏甚属冒昧。从前乾隆年间。平定回疆。卡外各布噜特爱曼甚多。并无赏给岁俸之事。彼时爱曼中之出力者。并非无人。如必须给予岁俸。各该办事大臣。早应筹议及此。当年从无一人议及。可见此事断不可行。何以那彦成等此次办理善后。因各爱曼陆续来城请安递马。极为恭顺。援引乾隆年间奇里克。冲巴噶什、希皮察克等爱曼。曾有世袭岁俸。辄行分别等差。给予翎领银两缎匹。发给劄付。令其按年分季持照领赏。并令乌什照办。卡外各布噜特部落。如果奋勉出力。朕原不靳帑藏。量加恩赏。现在该夷等虽相率来归。并无劳绩。不过请安递马。那彦成等遽欲给俸。以为羁縻之计。国家无此政体。且此事并非迫不及待。那彦成等即有此议。自当先行具奏请旨。乃并未奏明。率行发给劄付。那彦成、武隆阿、俱著传旨严行申饬。此时业给劄付。殊不成事。必当设法停止。著那彦成、扎隆阿、体察情形。妥为筹办。据实具奏。那彦成著仍遵前旨。迅速起程。于六月内到京。将此由五百里谕令知之。　　

○又谕、寄谕署喀什噶尔参赞大臣扎隆阿、帮办大臣额尔古伦伊萨克。据那彦成等奏、差人前往霍罕。要出黑帽阿浑奈玛特等四人。并霍罕伯克差人请安递伯勒克等情。朕命那彦成前赴喀什噶尔筹办善后事宜。并未责成伊于卡外摉捕要犯。及逆裔家属。乃那彦成有意邀功。屡次遣人赴卡外刻意摉求。殊大负委任之意。本日复据奏报、设法要出黑帽阿浑奈玛特等四人。给予翎顶。及赏给元宝?缎茶叶等物。并有谕霍罕伯克说帖。欲其将逆属弋获送出。断绝根株。如此布置。殊可不必。现在善后奏定章程。业已周妥。该大臣等务当遵照前旨。严密稽察。勿任大黄茶叶偷漏出卡。亦不得仍令该夷隐混贸易。即为妥善。至于卡外各犯。既已畏罪远窜。总当置之不问。断不可意存招致。妄生边衅。如办理稍有不善。或致大黄茶叶仍有偷漏。惟伊等三人是问。恐不能当此重咎也。将此由五百里谕令知之。　　

○以喀什噶尔帮办大臣阿奇木伊萨克、办理回务出力。命其子阿克苏阿奇木爱玛特、在乾清门侍卫上行走。　　

○以筹办回疆善后事宜出力。予阿克苏办事大臣长清、乌什办事大臣布彦泰、优叙。赏和阗领队大臣德惠、副都统衔。吐鲁番领队大臣赓音岱等、花翎。西安满营骁骑校富通阿等、蓝翎。余升擢有差。　　

○免云南铜厂民欠无著工本银。　　

○以祭社稷坛。自是日始。斋戒三日。　　

○丙寅。谕内阁、本年致祭先蚕坛。著改于三月二十三日行礼。　　

○丁卯。祭先师孔子。上诣诣行释奠礼。　　

○诣雍和宫行礼。　　

○遣官祭文昌帝君庙。　　

○以平定回疆。剿捦逆裔。告成太学。命勒石于大成门外。御制碑文曰。征而灭之谓之剿。生而致之谓之捦。命将出师。声罪致讨。此可必得之数也。戟手张拳。生累骈系。此不可必得之数也。矧既已遁逃。而犹望其自投罗网。尤难之难矣。乃失之而复得之。且生得之。此岂人力哉。天也。逆回张格尔者。为萨木萨克之子。自称系和卓木后裔。嘉庆二十五年。冲巴噶什爱曼布噜特比苏兰奇。与张格尔纠煽回众。杀伤卡伦官兵。欲围喀什噶尔。经官兵击败。张逆等窜逸。道光四年。张逆复纠合回众。夤夜抢卡。官兵歼获助逆贼目。张逆复遁。五年差人诈降。勾结四百余人为乱。因奈曼部落不从。仍复窜赴萨雅克部落。勾结汰劣克等。同来喀什噶尔滋事。巴彦巴图带兵出卡。遇贼接仗。中枪自刎。朕谕庆祥往喀什噶尔。督同永芹办理剿捕事宜。旋因永芹病殁。以庆祥为喀什噶尔参赞大臣。六年六月。张逆率安集延布噜特五百余人。夜由开齐山路、突至阿尔图什回庄。众回从逆者多。分投抢城。台路断绝。所调援兵。路栋未能猝赴。英吉沙尔、叶尔羌、和阗、既分兵应援。存城兵少。贼势猖獗。各城纷纷告急。乌什、阿克苏、二城。亦俱戒严。朕遂授长龄为扬威将军。杨遇春、武隆阿、参赞大臣。先后调派吉林轩龙江官兵三千名。各路官拴三万二千余名。又简派巴图鲁侍卫章京等、驰往带兵进剿。随颁发朱谕十条。指授机宜。而贼匪扰至阿克苏浑巴什河南岸屯聚。伺隙躧渡。经长清、达淩阿、巴哈布等、督兵昼夜严防。两路夹击。杀贼甚夥。贼首奔窜。追毙之。杨芳摉剿柯尔坪从逆贼匪。歼戮殆尽。七年。长龄等于二月初六日。统大兵进剿。二十三日至洋阿尔巴特。尔经接仗。贼势披靡。布噜特俱奔窜。二十五日进至沙布都尔庄。两次鏖战。捦戮贼匪数万。二十八日进至阿瓦巴特回庄。三次续获胜仗。三月初一日克复喀什噶尔。张逆先已乘间窜逸。长龄留喀什噶尔。杨遇春等带兵进剿。英吉沙尔。叶尔羌、以次收复。杨芳分剿和阗。亦克复其城。朕以四城虽定。逆首未除。谕长龄派兵各要隘安营。务确探张逆踪迹。期于必获。五月。长龄奏张逆在木吉地方潜匿。饬安福等出卡追捕。添调杨芳督办。张逆复窜拉克沙地方。檄令喀拉提锦部落助捦。朕谕杨遇春来京入觐。杨芳授为参赞大臣。长龄奏请仍留喀什噶尔。朕允其所请。并谕以张逆势虽穷蹙。难保其不复来窥伺。该将军等当严加防范。设法剿捦。张逆果于十二月二十七日。潜由开齐山路入卡。长龄、杨芳、分统将领。连夜剿捕。追及于喀尔铁盖山。两路并剿。众贼逃窜。张逆仅賸贼党十余人。情急将自绝颈。总兵胡超等夺刀生捦之。余贼歼戮无遗。随将张逆解大营。槛送阙下献俘。长龄等红旗报捷。阅二十日递至京师。爰锡封长龄为威勇公。杨芳为果勇侯。其余将士。升赏有差。朕思回疆自皇祖高宗纯皇帝平定以来。休养生息。六十余年。彼回众践土食毛。无不感承圣化。乃张格尔以逆裔遗孽。招集沙虫之族。潜行枭獍之谋。朕何敢不导杨先烈。勉迪前光。是役也。捦渠于万里而遥。奏绩于一年以内。傥胁从之众。一鼓就歼。而煽惑之魁。只身远遁。事未称为尽善。功犹堕于垂成。且逆首或畏罪自戕。或拒追被戮。虽伸国法。未快人心。是既得而犹未得也。今则飞蛾赴火。自蹈危机。临阵生捦。束手就缚。与檄谕外夷。设计获献者。厥功尤伟。然此岂人力所能为哉。罪人斯得。天夺其魄也。我武惟扬。天之所助者顺也。礼曰。执有罪。告成于学。故据事书之。系以铭曰。惟我皇祖。拓土开疆。大小和卓。自取灭亡。背恩反噬。敢肆鸱张。爰敕将帅。翦彼披猖。二酋授首。献馘庙堂。慑威怀德。绥靖遐荒。济恶作奸。萨木萨克。邃匿深藏。苟延喘息。弗忍加诛。投畀有北。逞其诡谋为鬼为蜮。助虐者谁。狼心叵测。曰安集延。曰布噜特。根株弗断。滋蔓难图。蠢张格尔。甘自速辜。巧营三窟。雄长一隅。窥边越卡。常苦觊觎。有时击败。窘苦囚拘。乘间而遁。终为逃逋。煽乱游魂。稽诛遗孽。抢占城垣。弃离巢穴。虺毒豸□寸凶。蜂屯蚁结。竟抗颜行。群效据窃。前围后攻。左牵右掣。燎之方扬。如火烈烈。恭行天讨。诘尔戎兵。卜云其吉。命将遄征。三战三捷。克复四城。以少胜众。猛助军声。狡哉鼠窜。惜死偷生。神人共愤。星埽欃枪。穷猿投林。枯鱼泣釜。遁迹莫侦。孰袭而虏。自夏徂冬。以防为堵。彼若不来。我焉能取。惟天不容。俾罹网罟。故智复萌。余勇欲贾。霜锋雪甲。桓桓我师。贼弃马走。高山厜＜?厂义＞。挥弓电闪。激矢风追。逆渠生缚。援戈而麾。自我剿之。自我捦之。堂堂正正。荡定西陲。将军长龄。首功懋赏。参赞杨芳。壮猷优奖。尔公尔侯。用褒忠谠。大小臣工。恩波浩荡。押献戎俘。乂安边壤。紫阁铭勋。淩烟画像。凯歌除夕。庆洽元辰。万方送喜。九＜?宀禹＞同春。肇应灵序。允惠黎民。如天之福。如天之仁。告功太学。勒碑成均。严恭寅畏。天命懔遵。　　

○署陕西提督汉中镇总兵官胡超奏谢调缺恩。得旨、已授汝甘肃提督妄。汝其善体朕意。懔承任使之恩。洁己率下。认真整饬营伍。断不可稍存恃功之心。或致纵佚。仍当一力慎勉。永存报效之心。则是有福之人。懔之慎之。　　

○戊辰。祭大社。大稷。上亲诣行礼。　　

○遣官祭黑龙潭昭灵沛泽龙王之神。玉泉山惠济慈佑灵濩龙王之神。昆明湖安佑普济沛泽广生龙王之神。密云县白龙潭昭灵广济普泽龙王之神。　　

○遣官祭圆明园惠济祠。河神庙。　　

○谕内阁、彦德等奏、酌量地方情形。请加调剂一摺。乌里雅苏台地方。气候早寒。不能种植。一切食用。取给他处。向来官拨驼只。每年两次赴古城采买米面茶布等物。放给官兵。而日用诸物。未能悉行置办。物价增昂。自系实在情形。著准其每年多拨官厂驼一百只。添买面斤?布、及日用诸物。分给官兵。以资食用。仍在所领盐菜银两项下扣缴。所用驼只准销之数。及添兵十名照料。并需用绳袋等件。悉照旧章办理。并准其循照旧制设立碾磨。将官兵应领麦石。自行磨食。即照所请、将库房修补备用。所需工费。及置办一切器用银一百一十余两。在岁收房租项下支用。咨部核销。又所请酌留换防员弁一节。前据那彦成奏定章程。换防官弁。每藉奏留熟手。任其规避。即有奏留教习新兵者。祇准留一二人。亦不得过两班。兹据该将军等奏、乌里雅苏台科布多二处。官弁无多。差务在在需员。兼之路途窎远。差委动动需数月。若将年满实缺营弁概行撤回。不敷差委。著准其于年满已得实缺之把总外委内。每项酌留三四人。俟续有熟悉之员。即饬令回营当差。该将军等于考拔时验其骑射。核实保举。傥回营后有弓马生疏、不谙营伍者。即分别降革以杜规避。又所奏一切明发谕旨。乌里雅苏台科布多二处。向无通钞。请饬内阁照新疆南北两路之例。一体发钞一节。向来通饬之旨。内阁照例发交在京部院。及大小各衙门。各按所司。行令各该将军都统督抚大臣等。一体钦遵。何以乌里雅苏台科布多二处。独无行知。嗣后如有应行通饬之事。著各该衙门一律办理。　　

○以教演山西大同太原二镇弁兵阵式擡炮娴习。擢陕西守备景福明为都司。把总程芝为千总。　　

○修山东运河上河两厅堤工闸座。并挑泇河厅河渠。从河道总督严烺请也。　　

○己巳。以举行仲春经筵。遣官告祭奉先殿。传心殿。上御文华殿经筵。直讲官松筠、王鼎、进讲孟子人有不为也而后可以有为。讲毕。上宣御论曰。士之托于世而列于君子之林者。非独贵其有守也。尤贵其有为。而欲其有为者。要必归于有守。此孟子精义这学。而以不为决有为。欲人之知所择也。天下畏葸者不能为一事。躁妄者亦不能建一切。轻发者始若勇。终必怯。慎重者始若怯。终必勇。成败利钝。非所逆睹。而不严于从违之介。则扰乱其神明。险阻艰难。岂能备尝。而不权于是非之衡。则蛊惑其心志。此而欲其任重致远。卒然临之而不惊。错节盘根。坦然由之而不惧。其可得乎。古鴽子合当世之所难图。而卓然有以自振。举众人之所易溷。而矫然有以独存。岂强致哉。盖其识精而其守固也。彼自负非常之才者。岂无所为者哉。而终不得谓之有为者。盖未尝有为而先已无所不为。则不知其何为而可。志士励行。守之于为。孟子所以为世道人心之防也。直讲官舒英。潘世恩。进讲易经天之所助者顺也人之所助者信也。讲毕。上宣御论曰。天人之道。一理而已。易系辞上传。引大有上九之爻辞曰。自天祐之。吉无不利。天何以祐。祐者助也。天助之。人亦助之。舍逆取顺。天道也。推诚布信。人道也。圣人明于天之道而察于民之故。合天人者也。自古圣人以天之心为心。抚辰凝绩。敕天命也。遏恶扬善。谨天戒也。陈师鞠旅。申天讨也顺乎天而天弗违。靡悔靡阻。如八风之无不通。是为大顺。顺以定功。而天心享矣。圣人亦以人之心为心。正德厚生。治人情也。放准循绳。修人纪也。除暴安良。立人极也。信乎人而人弗疑何诈何欺。如四时之无或爽。是谓大信。信以发志。而人心洽矣。天人相应。欢然交欣。所以阴阳调而风雨时。群生和而万民殖。而谓非天道之助顺。人道之助信乎。易序卦又云。与人同者物必归焉。故受之以大有。节而信之。故受之以中孚。此履信思乎顺者。人之所助在于信。明乎上九之能践履于信也。天之所助在于顺。明乎上九之能恒思于顺也。体信达顺。天人皆祐助之。而得其吉无不利也宜哉。礼成。上幸文渊阁。赐讲官及听讲诸臣茶。复赐宴于本仁殿。　　

○诣皇太后宫问安。　　

○庚午。上奉皇太后幸惠郡王绵愉第。　　

○幸圆明园。奉皇太后居绮春园。　　

○辛未。孝淑睿皇后忌辰。遣官祭昌陵。　　

○谕内阁、给事中吴敬恒奏、请严定缉捕章程一摺。京师为辇毂重地。理宜肃清。岂容宵小潜迹。屡经降旨。谕令各该衙门认真缉捕。并严禁捕役纵庇。乃近来五城窃案。愈积愈多。即间有报获之犯。亦赃物微细。暂为搪塞。其计赃逾贯情节较重者。迄无弋获。总由该捕役等纵容包庇。平日利其赃物。临事得钱卖放。此等积弊。实为可恶。著通谕步军统领、顺天府、五城、嗣后务当严行督缉。有犯必获。每年将报窃各案。统计已获未获。及获犯过半各若干。于春秋二季开列清单具奏。分别勤惰。照例核办。如捕役等仍复豢贼养奸。立即从重究治。傥该管官视为具文。漫不经心。或隐漏规避。致蹈故习。即著严参。照例惩处。毋稍宽贷。　　

○又谕、奕颢奏、查明兵部侍郎点验军器。随带家丁书吏。骚扰地方情形一摺。前据奕颢奏、上年盛京兵部侍郎惠端、前往辽阳等八城点验军器。该家丁书吏等沿途骚扰地方。当经降旨谕令详细查明。据实覆奏。兹据奏、传询该委领催庆福等、佥称该侍郎虽无需索情事。惟沿途任意逗留游玩。致令各处供应。需费过繁。随带家丁书吏。均有勒索。研讯书吏刘姓等、供认属实。惠端、著交部严加议处。即行来京听候部议。该家人钱姓、刘姓、书吏刘姓等、著派诚端会同特登额严行审讯。按律定拟具奏。　　

○先是宗室英福、喊告领催金幅通抵换官项。命刑部会同宗人府严审。至是审拟具奏。金幅通每月领放钱粮。均系参佐领会同验放。偶因天晚。先拉回家。马甲吉昌、疑其抵换。告知英福、英全。始而拦车索诈。继而赴官喊控。请将英福、英全、照新定章程。革去四品顶带。不分首从。实发吉林安置。到配重责四十板。吉昌。革去马甲。并销除本身旗档。发往近边充军。先加枷号三个月。满日再行发遣。得旨、英福等事犯均在本年正月二十三日章程未定之前。若即照新例问拟。转不足以昭平允。著刑部会同宗人府。将此案仍照旧例办理。朕因英福等案犯在前。是以仍令照旧例科断。并非格外加恩。其正月二十三日以后。宗室以不干己事挺身出控之案。俱著照新章严办。不准稍有宽贷。　　

○以理藩院左侍郎那丹珠、为盛京兵部侍郎。　　

○以前任湖南提督桓格、为镶黄旗蒙古副都统。　　

○以催趱回空粮船出力。予江苏知府赵光禄等、升叙有差。　　

○壬申。谕内阁、骑射为我满洲旧制。凡尔官兵。皆所素习。是以从前派往盛京木兰随围官兵。俱令演射布靶。无非欲使旗人服习勤劳。操练技艺。且于乾隆五十一年。曾经圣谕。所有派出随围文职官员。如有藉端不射者。下届京察。不准列入一等。著为令钦此。仰见皇祖教育旗人之意。实为至神且明。自应永远遵奉。惟朕九年以来。未及进哨。并未阅看官员演射布靶。诚恐文武各员因循苟安。不肯娴习。与其惩办于临时。孰若严训于先期。著晓谕各部院衙门及八旗各营。本年夏间。所有派出随扈盛京文武官员侍卫章京等。朕亲临阅射布靶。傥有生疏者。定将该员交部严议。决不宽贷。其文职官员内。傥有藉端不射。著仍照旧例办理。勿谓言之不豫也。　　

○又谕、蒋攸铦等奏、筹拨展赈春赏口粮银款一摺。本年江苏省海州等州县。展赈加赏口粮。应用款项。共需银三十五万数千余两。除上年正赈冬赏口粮余存银二万数千余两抵用外。实应拨银三十三万两。据该督等奏称、江宁藩库无款可支。请于江苏司道库筹拨备用。著准其将苏藩司库应行造入道光九年。春拨案内报完各款银一十七万两。苏粮道库道光光八年秋拨案内报完漕项银一十六万两。共银三十三万两。照数动拨。以资接济。事竣核实造报。如有多余。另行报部拨用。设有不敷。即著于司库正项银内凑拨济用。该督等即饬该管道府州。督同印委各员。赶查户口。核实散放。务使实惠均沾。仍随时严密察访。如有胥役克扣冒滥情弊。即据实严参究办。该部知道。　　

○又谕、御史王琦庆奏、外仓领放甲米。进城迟延。请遵定例办理一摺。各仓领放甲米。向有限定时刻。乃日久玩生。以致米车到迟。积压城外。防范难周。且逐日所放米数。并不知照稽查御史核对。至领米时。领催多不亲身投票。每令车夫代递。如该御史所奏。自应严行查禁。著仓场侍郎饬令外仓监督。务须遵照定限。米车每日于已刻到门。不得过午。每逢放米之日。先将本日定放米若干石。片行稽查御史。以便核对每日进城与出仓之数。并著各旗领米参佐领。督饬领米领催。亲身到门投票。毋许差人代递。傥有仍前疲玩。著即查取各仓各旗领放甲米职名。照例参处惩办。　　

○谕军机大臣等。从前乾隆嘉庆年间。每遇圣驾巡幸盛京。恭谒祖陵。盛京吉林各将军。均有例进土贡。但止就各该处所产土物呈进。以输忱悃。原不准踵事增华。徒兹糜费。朕本年八月。恭奉皇太后慈舆。前诣盛京。祗谒祖陵。该将军等著仍准照例呈进土贡。惟此次诸事概从节省。该将军等所进土贡。务当比照从前酌加核减。断不准稍有增多。致负朕黜华崇俭之至意。将此各谕令知之。　　

○以内阁学士福勒洪阿、为理藩院左侍郎。　　

○以盛京凤凰城城守尉常明、为盛京副都统。　　

○铸给贵州郎岱厅学正条记。从巡抚嵩溥请也。　　

○旌表守正捐躯河南通许县民王善妻张氏。　　

○癸酉。谕内阁、前据嵩孚等奏、湖北汉黄德道吉光、随带夫役。中途酿命。提省审办一案。降旨将该道先行交部议处。旋经吏部议以降二级调用。查级抵销。照例具奏。兹据嵩孚等将此案人犯审拟具奏。该道吉光、虽讯无知情纵容情事。惟不能约束随从人役。致有踢毙人命之事。非寻常失察可比。吉光、著实降三级调用。不准抵销。　　

○又谕、琦善奏、各属应徵积欠钱粮。年分较多。恳恩酌予调剂一摺。山东省历年因灾缓带。及民欠钱糟。前于道光三年奏准停缓二年。复于七年奏准将二年以前停缓积欠、与三年以后原缓递缓各案。统自七年秋后为始。各按最先年分。递年依次带徵一年。兹据琦善奏称、该省七八两年。启徵二年以前积欠钱粮、及九年应带之项。已有三年。加以三四五六七八等年旧欠。暨九年分应徵新赋。共有十年之多。同时并徵。民力实形拮据。自应量为调剂。著照所请、加恩将各属七八两年秋后业经启徵未完二年以前旧欠、并八年未完式粮、及九年分应徵新赋、共计四年。俱一律照常徵收。其应于九年秋后依次启徵之二年以前积欠。并三四五六七等年民欠。及因灾缓徵各案钱粮。并临德等仓漕项河银。民佃盐课、摊徵堤工地租、出借仓谷耔种口粮等项。均缓至十年秋后。各按最先年分、递年依次带徵一年。至漕粮与钱粮。款目虽有区分。完纳仍同一户。著将九年应兑新漕、及八年分各属应兑未完余漕。照常徵收。其余各案因灾缓徵漕粮。皆钱粮并计。如带徵最先年分。只有钱粮。并无漕米。无庸另行议带。如系钱漕均有。即先尽钱粮带徵。俟该年钱粮全清。再将漕粮递带。该抚仍督饬藩司严切催查。如各属有于未经奉旨以前徵存银两。责成该管道府尽数提解司库报拨。不准稍有那掩滋弊。该部知道。　　

○以内阁学士桂轮、为武备院卿。　　

○以内阁学士裕诚、管向导处事。　　

○调正蓝旗蒙古副都统阿勒罕保。为镶蓝旗满洲副都统。以贝子绵清。为正蓝旗蒙古副都统。调右翼前锋统领奕经、为左翼前锋统领。未到京前。命吏部左侍郎贵庆兼署。以镶黄旗护军统领高喀鼐。为右翼前锋统领。调镶白旗护军统领桂轮、为镶黄旗护军统领。以内阁学士容照、为镶白旗护军统领。未到京前。命銮仪卫銮仪使博克顺兼署。　　

○赠故镶蓝旗满洲副都统阿彦托克托都统衔。赏银五百两治丧。予祭葬如都统例。　　

○甲戌。遣官祭先医之神。　　

○谕内阁、盛京收贮中和丹陛并喜起舞等项乐器。著盛京礼部就近查验。将应行修理架座衣饰乐器等项。交盛京工部照式黏补。其笙箫笛管等件。即令派出前往设乐之供用官等带往承应。又什榜音乐人员。亦著该衙门照例带往。
  </div>
  <div class="pagination">
   <a href="清实录道光朝实录_page271.html">
    上一页
   </a>
   <span>
    ...
   </span>
   <a href="清实录道光朝实录_page267.html">
    267
   </a>
   <a href="清实录道光朝实录_page268.html">
    268
   </a>
   <a href="清实录道光朝实录_page269.html">
    269
   </a>
   <a href="清实录道光朝实录_page270.html">
    270
   </a>
   <a href="清实录道光朝实录_page271.html">
    271
   </a>
   <span class="current-page">
    272
   </span>
   <a href="清实录道光朝实录_page273.html">
    273
   </a>
   <a href="清实录道光朝实录_page274.html">
    274
   </a>
   <a href="清实录道光朝实录_page275.html">
    275
   </a>
   <a href="清实录道光朝实录_page276.html">
    276
   </a>
   <a href="清实录道光朝实录_page277.html">
    277
   </a>
   <span>
    ...
   </span>
   <a href="清实录道光朝实录_page273.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
