<!DOCTYPE html>
<html>
<head>
    <meta charset="UTF-8">
    <title>纂修四库全书档案 - 第 103 页/共 196 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>纂修四库全书档案 - 第 103 页/共 196 页</h1>
    <div class="content">窃照各省钦奉谕旨查缴违碍书籍，臣前于浙江、湖广督抚任内节经饬属实力访查，陆续具折奏缴。今臣仰蒙恩命，调管闽浙，到任后卽严饬各地方官会同教职悉心查缴，仍遵前奉派委妥人细访详查之谕旨，札令各属于地方绅士中，慎选制行循谨、素为闾井悦服者，每县数人，分派城乡，转向亲友密访，务将违碍各书悉行缴出，毋致遗漏。兹据闽省各属陆续呈送，由布政使德文汇总具详前来。
臣查闽省前任督抚臣已经奏缴过违碍书籍六次，今又缴送到应毁书一百十三种，查有缺本及重复共计现缴书三百十一部，内闽省前未缴过今查出书五十一种，计一百三十五部，前已缴过今查出书六十二种，计一百七十六部。臣逐一检阅，俱有违碍，系应毁之书，理合恭折奏缴，并开具清单，谨呈御览。一面委员解送军机处查办销毁。
臣仍督饬各属再行悉心访觅，务令净尽，不使稍有存留外，臣谨缮折具奏，伏乞皇上睿鉴。谨奏。
乾隆四十四年九月初六日奉
朱批：览。 
附　应毁书目清单
大学士管理闽浙总督兼署福建巡抚臣三宝谨奏，谨将福建省续查出应毁各书开列清单，恭呈御览。
计开
前未缴过，此次查出应毁书五十一种，计一百三十五部：
《舆图备考》一部。刊本。是书明潘光祖辑，李云翔参订。计十八卷。内语有干碍，且李长庚序刻于顺治七年，书中前明字样抬头体例乖谬。
《帝王历数统系》一部。刊本。是书明夏洪基编定。计二卷。所载《金纪分注》内字句有违碍。
《古今帝王世系地域图略》一部。刊本。是书明俞焕章辑。计四卷，其卷二末及卷四内《九边图论》俱有违碍。
《万宝全书》一部。刊本。是书明刘双松辑。内分天文等门，计三十九卷。语涉触碍，并有符咒邪妄处。原缺十一卷至十四卷，又缺十八卷至三十四卷。
《历代纪要》一部。刊本。是书国朝王大辉着。分上下二卷，又附《列国》一卷。内字多违碍。
《代言集》一部。刊本。是书国朝李（爻爻）着。计六卷。内有讲义推吕留良处。
《宋文归》一部。刊本。是书明锺惺评。计二十卷。内论边事语多干碍。原缺卷三至卷六。
《四书讲义录》一部。刊本。是书国朝黄瑞订。计十五卷。内有引用吕留良语。原缺《上论》三卷。
《四书尊注会意解》一部。刊本。是书国朝张庸德补。内多吕留良说。只存《中庸》一卷，不全。
《历科墨选》一部。刊本。是书评选失名。内有吕留良评语。原只存《中庸》一本，不全。
《历科小题文选》一部。刊本。是书吴士玉选。内有吕留良评。只存《上论》、《中庸》、《上孟》三本，不全。
《历科程墨质疑集》二部。刊本。是书李沛霖定。内有吕留良评。一部只存四本，又一部只存二本，俱不全。
《选注二三场策》一部。刊本。是书评选失名。内有钱谦益策。只存卷四一本，不全。
《历史一览》一部。刊本。是书明徐奋鹏着。计六卷。《宋论》内语涉干碍。
《留青二集》一部。刊本。是书国朝陈枚辑。内有钱谦益文。只存卷二、卷七两本，不全。
《增订羣书备考》四部。刊本。是书明袁黄着。计四卷。内《城塞》等篇，语句干碍。
《寅斋诗》二部。刊本。是书国朝揭世忠着。有王锡侯序文。
《王季重小品》一部。刊本。是书明王思任着。计二卷。语有狂妄。
《三易集》二部。刊本。是书明唐时升着。计二十卷。内有违碍字样。
《钱谦益经序》二十一部。刊本。是书钱谦益着。每部各计一册。
《钱谦益史序》二十二部。刊本。是书钱谦益着。每部各计一册。内二十一部全，又一部不全。
《明诗归》三部。刊本。是书明锺惺评选。计十二卷。内载钱谦益等违碍诗句。二部全，又一部原缺卷二至卷末，不全。
《留青集》五部。刊本。是书国朝陈枚辑。计十卷。字句涉违碍，又载钱谦益诗。内三部全；一部原缺卷一、卷三、卷四、卷六、卷八、卷九、卷十，又一部原缺卷一、卷三至卷十，俱不全。
《留青广集》十部。刊本。是书国朝陈枚辑。计十二卷。字句涉违碍，又载钱谦益诗。内七部全；一部只存卷七、卷十，又一部只存卷二，又一部只存卷四，俱不全。
《吴梅村全集》一部。刊本。是书吴伟业着。计四十卷。内载饯让益序及书。
《吴梅村诗》二部。刊本。是书吴伟业着。计二十卷。内有钱谦益倡和诗篇。内一部全，一部原缺卷一至卷三、卷九至卷十一、卷十七至卷末。
《听嘤堂翰苑英华》一部。刊本。是书国朝黄始着。计六卷。内有钱谦益文。
《双槐岁抄》一部。刊本。是书明黄瑜着。计十卷。其卷九内《建州》一篇，语有违碍。
《壮悔堂文集》一部。刊本。是书侯方域着。计十卷。语有失体。
《壮悔堂四忆堂诗文合订》一部。刊本。是书侯方域着。计十六卷。
《必读纲鉴》一部。刊本。是书张鼐辑。计十卷。语涉干碍。
《启祯野乘》一部。刊本。是书邹漪纂。计十二卷。有钱谦益序，语涉干碍。
《痴山集》一部。刊本。是书陈孝逸着。计六卷。内有推钱谦益处。
《江左三家诗钞》二部。刊本。是书钱谦益、吴伟业、龚鼎孳着，顾有孝、赵澐辑。计九卷。一部全，一部原缺吴伟业诗三卷。
《五家诗选》一部。刊本。是书邹漪辑。只存钱谦益、吴伟业两家诗二本，不全。
《留青全集》五部。刊本。是书国朝陈枚辑。计二十四卷。内载钱谦益文。二部全；一部原缺卷一至卷六、卷十、卷十四至卷十八、卷二十一、卷二十四，又一部原缺卷一、卷三、卷十一至卷末，又一部只有卷十二、卷十三，俱不全。
《留青新集》四部。刊本。是书国朝陈枚辑。计三十卷。内有钱谦益、屈大均文。二部全；一部原缺卷十五，又一部原缺卷五、卷六、卷七、卷十二、卷十五、卷二十四至卷三十，俱不全。
《天外谈》二部。刊本。是书石庞着。计四卷。语多乖僻。一部原缺卷三、卷四，又一部原缺卷一、卷三、卷四，俱不全。
《归震川时文》二部。刊本。是书明归有光着，吕留良评。
《金正希时文》八部。刊本。是书明金声着，吕留良评。六部全；一部只存《中庸》，又一部只存《中庸》、《上孟》，俱不全。
《碧山学士集》一部。刊本。是书明黄洪宪着，吕留良编次。
《质亡集》一部。刊本。是书吕留良评选。
《天盖楼五家文》一部。刊本。是书吕留良评选。内缺艾南英《学庸》一本、陈际泰《下论》一本。
《天盖楼三家文》一部。刊本。是书吕留良评选。计七本。
《诗经详解》一部。刊本。是书吕留良着。计八卷。
《吕留良四书题说》一部。刊本。是书黄殿友汇辑。计四本。
《俍亭语录》三部。刊本。是书释智谌等编。两部各计十二卷，一部无分卷次，俱全。
《明鉴易知录》二部。刊本。是书朱国标辑。计十五卷。万历以后，语涉干碍。
《徐文长三集》二部。刊本。是书明徐渭着。计二十九卷，又附《杂记》一卷。语涉违碍。一部全；一部只存卷七至卷十一，不全。
《古今文统》一部。刊本。是书明陈仁锡纂。只有卷三、卷四、卷七至卷十六，不全。
《澹园集》一部。刊本。是书明焦竑撰。计四十九卷。
前已缴过，此次续查出应毁书六十二种，计一百七十六部：
《重订会纂纲鉴》六部。刊本。是书吕一经重订，将明史事续入《会纂纲鉴》后。今续查出六部。
《续纲鉴》六部。刊本。是书仇沧柱、郭彦博增定。今续查出六部。内五部全；一部原缺卷二十九、卷三十，不全。
《通鉴全载辑略》二部。刊本。是书朱青岩编定。续于《袁黄纲鉴补》后。今续查出二部。
《明鉴纪》一部。刊本。是书《袁黄纲鉴补》后增入。今续查出一部。
《山晓阁明文选》一部。刊本。是书孙琮评选。今续查出一部。
《苍霞草》一部。刊本。是书叶向高着。今续查出一部。只有卷十、卷十一，不全。
《李氏藏书》六部。刊本。是书李贽辑。今续查出六部。内二部全；一部原缺序目，又一部原缺卷二十四、卷二十五、卷二十八至卷三十、卷五十七至卷六十四，又一部原缺卷一至卷十八、卷四十至卷四十二、卷六十一至卷六十四，又一部原缺卷九至卷十三、卷十七至卷十九、卷二十四至卷二十五、卷三十二至卷四十一、卷四十九至卷五十七、卷六十一至卷六十四，又一部只存卷三至卷八，又一部只存卷三、卷四、卷五，俱不全。
《李氏续藏书》五部。刊本。是书李贽着。今续查出五部。内三部全；一部原缺卷三、卷四、卷七、卷八、卷九、卷十四、卷十五、卷二十一、卷二十二、卷二十五至卷二十七，又一部只存卷一、卷二，俱不全。
《李氏文集》二部。刊本。是书李贽着。今续查出二部。
《李氏焚书》三部。刊本。是书李贽着。今续查出三部。内二部全；一部只存卷一，不全。
《过庭训人物考》一部。刊本。是书过庭训纂。今续查出一部。
《潜确类书》六部。刊本。是书明陈仁锡纂。今续查出六部。内一部全；一部只存序目、卷九、卷十、卷一百至卷一百二十，又一部只存卷二十、卷三十六、卷三十七、卷三十九、卷四十二、卷四十三、卷四十八、卷四十九、卷五十二、卷五十三、卷一百十至卷一百十二、卷一百十九、卷一百二十，又一部只存序目、卷四、卷五、卷十、卷二、卷六十三、卷六十四、卷一百四，又一部只存卷三十八、卷四十三、卷八十一、卷八十二、卷九十一、卷九十二，又一部只存卷九十七、卷九十八，俱不全。
《鸿书》一部。刊本。是书刘仲达着。今续查出一部。
《岭南三家诗选》二部。刊本。是书梁佩兰、屈大均、陈恭尹着。今续查出二部。内一部全；一部只存卷一至卷八，不全。
《吾学编》一部。刊本。是书明郑晓着。今续查出一部。
《明纪编年》一部。刊本。是书明锺惺着。今续查出一部。
《王鸣昌难题问答》十一部。刊本。是书王鸿昌论定。今续查出十一部。内八部全；一部原缺《下孟》，又一部原缺《大学》，又一部原缺《大学》、《下论》，俱不全。
《博物典汇》二部。刊本。是书明黄道周纂。今续查出二部。
《瀚海》五部。刊本。是书陈继儒定。今续查出五部。
《已吾集》二部。刊本。是书陈际泰着。今续查出二部。内一部全；一部原缺卷一至卷三，不全。
《明通纪会纂》三部。刊本。是书锺惺着。今续查出三部。内一部原缺卷三，又一部原缺卷四、卷五、卷六，又一部只有卷二、卷三，俱不全。
《明通纪纂要》一部。刊本。是书锺惺着。今续查出一部。
《通鉴明纪全载》十部。刊本。是书朱青岩辑。今续查出十部。内五部全；一部原缺卷九至卷末，又一部原缺卷一、卷二、卷四十六、卷四十七、卷五十、卷五十一，又一部只存卷五十一至卷五十五，又一部只存首二卷，又一部只存卷五十、卷五十一，俱不全。
《避园拟存》一部。刊本。是书王思任着。今续查出一部。
《考卷探珠集》一部。刊本。是书陆成岑选。今续查出一部。
《黄陶庵文集》一部。刊本。是书黄淳耀辑。今续查出一部。
《资治大方通鉴》一部。刊本。是书李廷机辑。今续查出一部。
《三藩纪事本末》一部。刊本。是书杨陆荣着。今续查出一部。
《明通纪》三部。刊本。是书陈建辑。今续查出三部。内一部全；一部原缺卷四至卷七、卷十五、卷十六，又一部只存卷八、卷九，俱不全。
《秘籍》一部。刊本。是书陈继儒辑。今续查出一部。
《明从信录》二部。刊本。是书陈建辑。今续查出二部。内一部全；一部只存卷三十三至卷三十六，不全。
《王忠端集》三部。刊本。是书王家彦着。今续查出三部。内一部全；一部原缺卷十一、卷十二，又一部原缺卷七至卷十，俱不全。
《讲义》五部。刊本。是书吕留良着。今续查出五部。内四部全；一部原缺卷一至卷三，不全。
《四书语录》一部。刊本。是书吕留良着。今续查出一部。
《顾亭林集》二部。刊本。是书顾炎武着。今续查出二部。内一部全；一部只有卷一至卷六，不全。
《四六新书广集》三部。刊本。是书黄始定。今续查出三部。内一部全；一部原缺卷五、卷六、卷八至卷末，又一部原缺卷七至卷末，俱不全。
《历朝捷录》十部。刊本。是书顾充编，今续查出十部。内六部全；一部原缺卷一、卷二，又一部只存卷一至卷五，又一部只存卷十至卷二十五，又一部只存卷一至卷十一，俱不全。
《八家文》一部。刊本。是书吕留良选。今续查出一部。
《天盖楼偶评》八部。刊本。是书吕留良评。今续查出八部。内四部全；一部原缺《学庸文》，又一部原缺《上论文》，又一部零星杂订只存七本，又一部残缺失次只存七本，俱不全。
</div>
    <div class="pagination">
<a href="纂修四库全书档案_page102.html">上一页</a><span>...</span><a href="纂修四库全书档案_page98.html">98</a><a href="纂修四库全书档案_page99.html">99</a><a href="纂修四库全书档案_page100.html">100</a><a href="纂修四库全书档案_page101.html">101</a><a href="纂修四库全书档案_page102.html">102</a><span class="current-page">103</span><a href="纂修四库全书档案_page104.html">104</a><a href="纂修四库全书档案_page105.html">105</a><a href="纂修四库全书档案_page106.html">106</a><a href="纂修四库全书档案_page107.html">107</a><a href="纂修四库全书档案_page108.html">108</a><span>...</span><a href="纂修四库全书档案_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
