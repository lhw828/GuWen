<!DOCTYPE html>
<html>
<head>
    <meta charset="UTF-8">
    <title>清实录乾隆朝实录 - 第 1858 页/共 1860 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录乾隆朝实录 - 第 1858 页/共 1860 页</h1>
    <div class="content">○辛丑。太上皇帝以皇帝万寿节。御正大光明殿。皇帝率皇子、及诸王、贝勒、贝子、公文武大臣官员等、于太上皇帝前行礼。礼成。太上皇帝同皇帝御同乐园赐王、贝勒、贝子、公、文武大臣等宴。　　

○乙巳。太上皇帝同皇帝诣大高殿、寿皇殿、行礼。　　

○还宫。　　

○癸丑。敕谕、据汪新奏、副者统齐哩克齐、将察哈尔马匹送至襄阳府交代。即便回京等语。齐哩克齐、系有罪厄鲁特。宽免后、经朕节次施恩用至副都统之人。此次派伊前往湖北护送马匹。即当赶送直至军营。伊系有巴图鲁名号。既至军前。并不图效力。亦不恳请带兵。殊无良心若系满洲臣仆如此。必在彼处正法。今姑念齐哩克齐、系庸愚厄鲁特。曲全伊命。此即朕格外施恩。著将齐哩克齐革职。仍交所过各省督抚等、于齐哩克齐行抵何处。即传旨革职。令伊自备资斧回京。以示儆戒。不许私自驰驿。　　

○甲寅。太上皇帝诣雍和宫行礼。　　

○丁巳。敕谕、朕仰承昊贶。临御六十年来。常怀祇畏。日慎一日。罔敢怠荒。自上年举行授受典礼后。又仍每日训政。弗懈益虔期与天下臣民。共享昇平之福兹于本月二十一日。乾清宫交泰殿灾。朕心悚惕。寝食靡宁恭读圣祖仁皇帝实录。内载康熙十八年十二月初三日太和殿灾。圣祖谕曰。殿廷告灾。所关止属临御之所。但得海宇清晏。置斯民于衽席之上。则今所居。较诸前代茅茨土阶。尚或过矣。大哉训言。垂教至为深切。朕自当凛遵圣训。期四海之乂安。即一人之有庆。惟是上天示警。自有所由。因念圣祖仁皇帝八龄御极。在位六十一年。享寿六十有九。朕二十有五践阼纪元。六十年传位皇帝。兹春秋八十有七。精神纯固。康健如常。亲见五代元孙。武功十全。诸福备具。并未倦勤。日亲训政。此皆仰邀昊贶笃祐之隆。逾于皇祖。自揣受恩过厚。益凛持盈今上天于默佑之中。示以儆戒。正是天心仁爱。启迪朕躬及皇帝。我父子祇惧之余。尤深钦感。且朕仍居养心殿。皇帝则居毓庆宫。而乾清宫系接见臣工听政之所。相距俱远。祇因承值太监等不戒于火。致有此事。现在朕虽已传位为太上皇帝。而一切政务。仍亲理训示。兹政事有缺。皆朕之过。非皇帝之过。即太监人等不能加意小心。大臣等将伊等按例治罪。朕引为已过。尚从宽典。而救火出力之官员、步军、及太监人等。均分别恩赉。此即朕不肯诿过于下。深自刻责于衷之意。或此一念修省。冀蒙上苍默鉴。况二十一日晚间火起时。势甚猛烈。坤宁宫前檐。已为熏灼所及。幸赖西北风起。而大臣等统率官员兵役、竭力汲水救护。得保无虞。足徵神佛垂佑。实乃不幸中之幸。谨于本日清晨虔诚祀谢。以答灵贶。目下已将届仲冬。天气冱寒。庀材鸠工不易。明年元旦。朕仍御太和殿。受皇帝率领王公大小臣工庆贺。于重华宫前殿、受皇子皇孙等庆贺。后殿受妃嫔公主福晋等庆贺。与往岁举行无异。亦足以备典礼而迓天赐春祉。自是之后。朕益励懋修戒满之念。勉思补救。庶几消弭灾眚。敬迓祥和。以期上答天思。钦承祖训。此尤朕所朝夕乾惕。不敢稍自暇逸者。所有应修工程。著该管大臣等、于春融集料兴工。即行修葺完善。诸复旧观。不必加意。用垂亿万年无疆之庆。将此通谕知之。　　

○甲子。太上皇帝同皇帝诣奉先殿、寿皇殿、行礼。　　

○十一月。己巳。太上皇帝诣大高殿行礼。　　

○壬申。太上皇帝幸瀛台。　　

○乙亥。太上皇帝幸瀛台。　　

○戊寅。太上皇帝同皇帝诣奉先殿、寿皇殿、行礼。　　

○辛巳。太上皇帝幸瀛台。　　

○甲申。太上皇帝幸瀛台。　　

○丁亥。太上皇帝幸瀛台。　　

○戊子。敕谕、据保宁奏、伊犁索伦部落。长成闲散余丁甚少。不敷挑取马甲之用。请由锡伯部落拣选一百六十户。入于索伦部落。以备挑取马甲。自应量加调剂。著既照保宁所奏办理。又另摺奏、遵奉前旨。将赏给察哈尔部落人等资生银两。特令派员代为立业。现在俱已较前宽裕等语。所奏均属酌量地方情形。于兵丁有益。所办甚好。嗣后诸事若能如此留心。可期利益。使各该部落皆致饶裕。乃不负朕委任之意。加恩著保宁协办大学士。保宁益当感戴朕恩。诸事尽心勉力经理。务令新疆地方。永臻宁谧。　　

○庚寅。太上皇帝诣寿康宫行礼。　　

○幸瀛台。　　

○十二月。丙申朔。太上皇帝诣大高殿行礼。　　

○己亥。太上皇帝诣雍和宫行礼。　　

○癸卯太上皇帝同皇帝幸瀛台。　　

○甲寅。敕谕曰、阿迪斯、著准其仍兼侍郎、及銮仪使。但阿迪斯才具中平。从前原因其系阿桂之子。是以擢用侍郎。现在工部事务较繁。阿迪斯著调补兵部右侍郎。其工部侍郎员缺。即著成林调补。　　

○丙辰。太上皇帝幸瀛台。回部四品伯克玛穆特等二人、五品伯克谟们聂咱尔阿布都里体布等四人、朝鲜国正使金文淳、副使申耆等三人、琉球国正使东邦鼎、副使毛廷桂等二人、于西华门外瞻觐。　　

○丁巳。太上皇帝御宁寿宫景祺阁。赐御前王大臣、蒙古王、贝勒、贝子、公等食。赏赉有差。　　

○戊午。太上皇帝御抚辰殿大幄次。赐王公大臣、蒙古王、贝勒、贝子、公、额驸、台吉、及年班外藩各国使臣等宴。并赏赉有差。　　

○庚申。太上皇帝同皇帝诣慈宁宫、寿康宫、行礼。　　

○辛酉。敕谕曰、康基田、伊江阿、奏曹汛漫工合龙稳固一摺。内称连日天气晴和。层冰消化。随将引河开放。急溜奔腾畅注无阻。即率领官兵人夫进占下埽。即于二十二日合龙。大坝稳固。毫无渗漏等语。览奏欣慰。此次曹汛大坝堵合后。抢筑坚实。黄流顺轨安澜。皆仰赖河神垂佑。实深铭感。著发去大藏香二十枝。即于附近河神庙敬谨祀谢。并亲书扁额发往。用昭灵贶。康基田、司马騊、伊江阿、督率筹办。均属奋勉。俱著交部议叙。所有在工较为出力人员。俱照所请。济东道阿礼布、著赏戴花翎。同知陈廷杰、著赏给知府衔。参将韩胜、著赏给副将衔。其另摺所奏候补知府杜安诗、著准其留东差委。廪生张琴、著以训导即用。以示奖励。其余出力人员。交该督等查明咨部分别议叙。　　

○甲子。敕谕曰、刘宗棨控告方受畴各款。内馈送生日年节银两一节。据称向系该省陋规。方受畴在任时。即不敢格外加增。于相沿陋例。自无却而不受之理。至刘兆清既有欲控之言。及经伊子呈告。又复狡词卸罪。思为方受畴开脱。殊非情理。自系刘兆清平日有别项劣迹。为方受畴之所挟制。若坚供方受畴收受陋规。恐其怀恨举发。自罹重罪。是以情词闪烁。此等情节。难逃朕之洞鉴。但现届年节。诸务吉祥。朕平日办事。不为已甚。是以不加深究。惟方受畴仅拟罚缴银二万两。不足蔽辜。著添罚银一万两。以示惩儆。　　

○乙丑。太上皇帝同皇帝御保和殿。筵宴朝正外藩。左翼。科尔沁和硕亲王拉旺、多罗郡王和硕额驸索特纳木多布斋、多罗郡王喇什噶勒当、辅国公哈达、锡达什哩公品级一等台吉鄂勒哲依图、巴林亲王品级多罗郡王巴图、公品级一等台吉索特纳木多尔济、和硕额驸布彦图、奈曼多罗郡王拉旺喇布坦、一等台吉巴勒楚克、敖汉多罗郡王和硕额驸德亲、多罗郡王齐默特鲁瓦、固山贝子固山额驸德威多尔济、公品级济克济扎布、固山额驸沙津阿尔毕特瑚、三等台吉察克都尔扎布、翁牛特多罗郡王宝多尔济、镇国公达瓦什哩、四子部落多罗郡王朋楚克桑鲁布、土默特多罗贝勒理藩院额外侍郎索诺木巴勒珠尔、扎赉特多罗贝勒玛什巴图、阿巴哈纳尔固山贝子衮布旺扎勒、郭尔罗斯镇国公固噜扎布、辅国公恭格喇布坦、喀喇沁辅国公玛哈巴拉、永库尔忠、公品级固山额驸丹巴多尔济、和硕额驸索诺木巴勒丹、端岳特多尔济、固山额驸布彦达赖、布哩纳锡、右翼。喀尔喀和硕亲王固伦额驸拉旺多尔济、和硕亲王齐巴克多尔济、多罗郡王蕴端多尔济、多罗贝勒车凌多尔济。辅国公达布拉车琳、噶尔玛、公品级一等台吉巴图鄂齐尔、一等台吉齐巴克扎布、车凌纳木扎勒、巴延巴达尔瑚、那逊布彦、阿拉善和硕亲王旺沁班巴尔、喀喇沁亲王品级多罗郡王满珠巴咱尔、苏尼特多罗郡王巴勒珠尔、雅喇木丕勒、鄂尔多斯多罗郡王什当巴拜、固山贝子色旺喇什、布延泰、回部郡王品级多罗贝勒哈第尔、茂明安多罗贝勒丹丕勒、青海多罗贝勒济克默特伊什、乌喇特镇国公车布登栋罗布、扎噜特镇国公塔尔沁、杜尔伯特辅国公齐默特巴勒、一等台吉贡楚克扎布、附察哈尔旗土尔扈特四等台吉诺海、巴雅尔拉瑚、和硕特四等台吉春伯叶、宗济特、绰罗斯三等侍卫舍楞、回部四品伯克玛穆特、五品伯克谟们聂咱尔阿布都里体布、朝鲜国正使金文淳、副使申耆等、琉球国正使东邦鼎、副使毛廷桂等、随文武大臣依次就坐。诸乐并作。太上皇帝同皇帝进酒。召左翼科尔沁和硕亲王拉旺、多罗郡王和硕额驸索特纳木多布斋、多罗郡王喇什噶勒当、巴林亲王品级多罗郡王巴图、奈曼多罗郡王拉旺喇布坦、四子部落多罗郡王朋楚克桑鲁布、土默特多罗贝勒理藩院额外侍郎索诺木巴勒珠尔、右翼喀尔喀和硕亲王固伦额驸拉旺多尔济、和硕亲王齐巴克多尔济、多罗郡王蕴端多尔济、阿拉善和硕亲王旺沁班巴尔、喀喇沁亲王品级多罗郡王满珠巴咱尔、回部郡王品级多罗贝勒哈第尔、青海多罗贝勒济克默特伊什等、至御座前。赐酒成礼。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千四百九十七



大清高宗法天隆运至诚先觉体元立极敷文奋武孝慈神圣纯皇帝实录卷之一千四百九十八　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修　　

嘉庆三年。戊午。春正月。丙寅朔。太上皇帝同皇帝诣奉先殿行礼。　　

○御太和殿受朝皇帝率诸王、贝勒、贝子、公、文武大臣官员、蒙古王、贝勒、贝子、公、额驸、台吉外藩各国使臣等行庆贺礼。作乐宣表如仪。　　

○太上皇帝御重华宫皇子、皇孙、皇曾孙、皇元孙、行庆贺礼。　　

○诣大高殿行礼。　　

○同皇帝诣寿皇殿行礼。　　

○御养心殿。同皇帝赐宗室王等宴　　

○庚午。敕谕曰、秦承恩现丁母忧。例应离任守制。但该抚现在兴安一带巡防。军务关系紧要。且该抚、在陕年久。一切地方情形、及军需等件。皆为熟悉未便遽易生手。向来内外官员。遇有丁忧事故。朕俱令回藉成服。从不开在任守制之例。至于办理军务。则非常例可拘。古人原有墨绖从戎之事。即守礼之士亦不敢以私废公。秦承恩仍著署理陕西巡抚。在任守制。至每日办公。准其以素服视事。遇有一切典礼应用吉服者。均不必与其在寓所时。并仍准其持服。俾于公务私情。得以两尽以示准情酌义。格外体恤之意。直隶总督梁肯堂、年已衰迈。于地方吏治。不能整顿。朕原欲俟军务完竣后。秦承恩资格较深。将其擢任此缺。今该抚已丁内艰。祗因一时军务紧要。暂令留署陕抚。原属权宜办理。为地方军务需人起见。止可留于陕西。若调任他省。尚不可行。岂宜再加升擢。而直隶为畿辅重地。亟须另简以资治理。现在外省督抚堪以胜此任者。不得其人。部院大臣中胡季堂办事尚属干练。著补授直隶总督。即赴新任。率同藩司吴熊光等、实力整饬。以副委任。所有刑部尚书员缺。亦属紧要。但部务尚有和珅总理。梁肯堂曾任臬司。于刑名自尚谙悉。即著补授刑部尚书。俟胡季堂到任后来京供职　　

○辛未。太上皇帝诣大高殿行礼。　　

○同皇帝幸圆明园　　

○诣安佑宫行礼。　　

○丙子太上皇帝同皇帝御山高水长赐蒙古王贝勒贝子公额驸台吉。回部伯克朝鲜、琉球国使臣等宴。并赏赉有差　　

○己卯。太上皇帝同皇帝御奉三无私殿。赐近支宗藩皇子皇孙皇曾孙、皇元孙等宴　　

○庚辰。太上皇帝同皇帝御正大光明殿。赐朝正外藩等宴在翼。科尔沁和硕亲王拉旺、多罗郡王和硕额驸索特纳木多布斋、多罗郡王喇什噶勒当、辅国公哈达、锡达什里、公品级一等台吉鄂勒哲依图、巴林亲王品级多罗郡王巴图、公品级一等台吉索特纳木多尔济和硕额驸布彦图、喀喇沁亲王品级多罗郡王和硕额驸满珠巴咱尔、辅国公和硕额驸永库尔忠辅国公玛哈巴拉、公品级固山额驸丹巴多尔济和硕额驸索诺木巴勒丹、端岳特多尔济、固山额驸布彦达赖、布哩纳锡敖汉多罗郡王和硕额驸德亲、多罗郡王齐默特噜瓦、固山贝子固山额驸德威多尔济、公品级济克济扎布、固山额驸沙津阿尔毕特瑚三等台吉察克都尔扎布、翁牛特多罗郡王宝多尔济镇国公达瓦什哩四子部落多罗郡王朋楚克桑鲁布、土默特多罗贝勒理藩院额外侍郎索诺木巴勒珠尔、扎赉特多罗贝勒玛什巴图、阿巴哈纳尔固山贝子衮布旺扎勒、郭尔罗斯镇国公固鲁扎布、辅国公恭格喇布坦奈曼一等台吉巴勒楚克右翼喀尔喀和硕亲王固伦额驸拉旺多尔济、和硕亲王齐巴克多尔济。多罗郡王蕴端多尔济多罗贝勒车凌多尔济、辅国公达布拉车琳噶尔玛、公品级一等台吉巴图鄂齐尔、扎萨克一等台吉齐巴克扎布、车凌纳木扎勒巴、延巴达尔瑚、那逊布彦阿拉善和硕亲王旺沁班巴尔、奈曼多罗郡王拉旺喇布坦苏尼特多罗郡王巴勒珠尔雅喇木丕勒、鄂尔多斯多罗郡王什当巴拜、固山贝子色旺喇什布延泰、茂明安多罗贝勒丹丕勒、青海多罗贝勒济克默特伊什、乌喇特镇国公车布登栋罗布、扎噜特镇国公塔尔沁、杜尔伯特辅国公齐默特巴勒、一等台吉贡楚克扎布、附察哈尔旗土尔扈特、四等台吉诺海巴雅尔拉瑚、和硕特四等台吉春伯叶、宗济特、绰罗斯三等侍卫舍楞、回部郡王品级多罗贝勒哈第尔、四品伯克玛穆特、五品伯克谟们聂咱尔、阿布都里体布、朝鲜国正使金文淳、副使申耆琉球国正使东邦鼎、副使毛廷桂等、随大学士、领侍卫内大臣、以次就坐。诸乐并作太上皇帝同皇帝进酒。召左翼科尔沁和硕亲王拉旺、多罗郡王和硕额驸索特纳木多布斋多罗郡王喇什噶勒当、巴林亲王品级多罗郡王巴图、喀喇沁亲王品级多罗郡王和硕额驸满珠巴咱尔、四子部落多罗郡王朋楚克桑鲁布、土默特多罗贝勒理藩院额外侍郎索诺木巴勒珠尔、右翼喀尔喀和硕亲王固伦额驸拉旺多尔济、和硕亲王齐巴克多尔济、多罗郡王蕴端多尔济、阿拉善和硕亲王旺沁班巴尔、奈曼多罗郡王拉旺喇布坦、青海多罗贝勒济克默特伊什、回部郡王品级多罗贝勒哈第尔、并各国正副使臣、至御座前。赐酒成礼　　

○御山高水长。赐王公大臣蒙古王、贝勒、贝子、公、额驸、台吉、及外藩各国使臣等食。　　

○辛巳。太上皇帝同皇帝御正大光明殿赐大学士尚书等宴。　　

○甲申。太上皇帝同皇帝御山高水长。赐王公大臣、蒙古王、贝勒、贝子、公、额驸、台吉及外藩各国使臣等食。　　

○戊子。太上皇帝同皇帝诣恩佑寺、恩慕寺、行礼　　

○辛卯。太上皇帝诣玉泉山龙神祠祈雪　　

</div>
    <div class="pagination">
<a href="清实录乾隆朝实录_page1857.html">上一页</a><span>...</span><a href="清实录乾隆朝实录_page1853.html">1853</a><a href="清实录乾隆朝实录_page1854.html">1854</a><a href="清实录乾隆朝实录_page1855.html">1855</a><a href="清实录乾隆朝实录_page1856.html">1856</a><a href="清实录乾隆朝实录_page1857.html">1857</a><span class="current-page">1858</span><a href="清实录乾隆朝实录_page1859.html">1859</a><a href="清实录乾隆朝实录_page1860.html">1860</a><a href="清实录乾隆朝实录_page1859.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
