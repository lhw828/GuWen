<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1080 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1080 页/共 1316 页</h1>
    <div class="content">○谕内阁、升允奏倢■＜曰融＞■＜石木＞管带营官等语。各省勇营。优给饷项。晶■宜经严饬不准有缺额冒饷等弊。兹据该抚查出管带续备屯军左旗补用游击毛岳斌、管带前旗补用参将王得贵、均有缺额克扣情弊。王得贵并有役使勇丁营造私宅之事。实堪痛恨。仅予革职。不足蔽辜。毛岳斌著发往军台。王得贵著发往新疆。效力赎罪。以示惩儆。现月　　

○直隶总督袁世凯奏、房铺等捐。照旧举办。得旨、著即妥办严查。毋滋扰累。摺包　　

○陕西巡抚升允奏、陕省开办水利。拟资勇力以速成功。计前后共募四旗。名曰水利新军。俟水利事竣。再作屯田之用。以期一举两得。得旨、仍著切实兴办。期收水利实效。摺包　　

○护理浙江巡抚诚勋奏、浙省遵旨仿铸银圆。以维圜法。下部知之。摺包　　

○以教案议结。予捐升知府前署陕西甯羌州知州姚旭明等、及城固县教堂主教拔士林、奖叙。摺包　　

○庚子。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣夫人及参赞随员等觐见。并赐游。记注　　

○谕军机大臣等、电寄王之春等、电均悉。督办边防关防。著交王之春封存。其添募四营。著交黄呈祥暂行接管。分别撤留。电寄

　　

○督办垦务兵部左侍郎贻谷奏、请饬理藩院行催各盟。赶紧开办垦务。得旨、著理藩院迅饬遵办。摺包　　

○予积劳病故。山东候补县丞李家麟优恤。摺包　　

○辛丑。孝端文皇后忌辰。遣官祭昭陵。　　

○癸卯。漕运总督陈夔龙陛见。以江苏布政使陆元鼎暂署漕运总督。现月　　

○赏俄医官意万润撇此克等宝星。随手　　

○甲辰。谕内阁、前据御史李灼华奏倢■＜曰融＞■＜石木＞直隶宣化镇总兵何乘鳌纵匪殃民各节。当经谕令袁世凯确查。兹据查明覆奏。该总兵被倢■＜曰融＞■＜石木＞各款。或事出有因。或查无实据。惟于营员多所徇纵。未能随事究办。实难辞咎。何乘鳌著交部议处。留省补用副将周得胜、剿匪延误。著即行革职。永不叙用。游击衔都司前洗马林守备明立、于匪徒抢劫衙署。捏报规避。哨官千总高清选、畏葸无能。著一并革职。都司薛东林、以溃弁留营肆行抢掠。现复在逃。著即革职。仍通饬严拏。务获就地正法。以肃军纪。寻兵部议奏、何乘鳌应降三级调用。得旨、直隶宣化镇总兵何乘鳌著加恩改为降三级留任。现月　　

○热河都统锡良奏、热河人文日盛。请加广学额以培士气。下部议。摺包　　

○以疏于防范。革江西余干县知县吴孝恺职。并留缉。摺包　　

○丙午。谕内阁、张人骏奏、要缺需员。请将新授贵州贵西道文悌、与河南河陕汝道崇缮互调一摺。前因贵西道为边要之缺。文悌政声尚好。特予肬■闲放。朝廷量材擢用。自有权衡。张人骏所请与崇缮对调。殊属冒昧。著传旨申饬。现月　　

○丁未。谕军机大臣等、电寄丁振铎等、据电称临安匪徒周云祥句结个旧厂匪肆行烧抢等语。著即迅饬该镇道等。严督各军。赶紧扑灭。捕拏首要。务获惩办。并将路工及洋员人等。切实保护。毋稍疏虞。电寄　　

○科布多参赞大臣瑞洵奏、布伦托海屯所兴办渠所。妥定章程。下部知之。摺包　　

○又奏、屯田紧要。工用浩繁。恳饬户部酌拨经费。下所司知议。摺包　　

○乌里雅苏台将军连顺等奏、蒙古部落。碍难改设行省。得旨、所奏是。摺包　　

○命湖广总督张之洞在紫禁城内骑马。现月　　

○戊申。驻藏办事大臣裕钢奏、委员何光燮到边。函约英员惠德晤商。迟不照覆。现闻哲境有兵情形。得旨、外务部迅速办理。摺包　　

○己酉。谕内阁、丁振铎等电奏称匪徒周云祥抢占个旧厂。当经调营往剿。正在兼程前进。忽据报安府城被匪窜陷等语。该道魏景桐等。事前既失于防范。临时又未能堵御。咎实难辞。临安开广道魏景桐著即革职留任。分统营官魏荣斌、管带逄家相、马朝柱、麦贵安、马子贤、均著革职。拔去翎枝。效力赎罪。知府厅县等员。查明严倢■＜曰融＞■＜石木＞。著饬按察使刘春霖迅即添募防营。出省堵剿。会同该镇道等。迅将府城克复。赶紧捕拏首要。尽法惩治。如仍不知振奋立功。即行奏明从严倢■＜曰融＞■＜石木＞办。丁振铎、林绍年、均著交部议处。务即督饬各军。认真防范。迅速扑减。并将路工及洋员人等。切实保护。毋稍疏虞。如再贻误。惟该督抚是问。现月　　

○又谕、阔普通武奏、病欠未痊。垦请开缺一摺。该大臣屡次因病陈请开缺。业经宽予假期。兹复渎请。实属有心规避。阔普通武著勒令休致。现月　　

○热河都统锡良奏、热河府厅州县各缺。请暂于奏留人员量补。如所请行。摺包　　

○命湖广总督张之洞在西苑门内骑马。现月　　

○又剿匪出力。予云南鹤丽镇总兵杨玉书等奖叙。摺包　　

○以巧黠贪鄙。革热河代理平泉州知州试用知县张兆栋职。

摺包　　

○予吉林三姓阵亡骁骑校郭奇斯珲议恤。摺包　　

○庚戌。直隶总督袁世凯奏、本年围差。业将宛平等十州县经过地方之民粮。蠲免十分之三。所有旗租。应恳援案照数蠲免。允之。摺包　　

○赏前泰甯镇总兵准良副都统衔。为西甯办事大臣。明发　　

○辛亥。以京师雨泽稀少。上亲诣觉生寺祈祷行礼。遣官亲王溥伟诣大高殿恭行拈香。　　

○遣醇亲王载沣诣时应宫。贝勒载瀛诣昭显庙。贝子溥伦诣宣仁庙。贝子毓橚诣凝和庙拈香。现月　　

○谕内阁、各部院为庶政所归。全在堂司各官。悉心经理。晶■宜次降旨申儆。而积习迄未埽除。往往公事积压疏漏。仍任听书吏办理。堂司各官。漫不经心。即如本月吏部具奏摺件。有上年奏补之缺。迟至数月始行议覆。并有应行开列人员。单内遗漏者。实属因循疏忽。当此时事艰难。朝廷宵旰忧勤。孜孜求治。大小臣工。宜如何激发天良。切实讲求。兴利除弊。乃复蹈常习故。不知振作。殊属有负委任。嗣后各部院堂官。务当振刷精神。督饬司员。亲身办事。认真整顿。不准假手书吏。傥再仍前玩愒。定当严加惩处。以肃政治。将此通谕知之。现月　　

○授协办大学士崇礼为大学士。命吏部尚书敬信协办大学士。现月　　

○壬子。谕军机大臣等、电寄魏光焘、昨据丁振铎等电奏、匪徒同云祥抢占个旧厂。正在派营往剿。忽据报临安府城被匪窜陷等语。业经降旨严饬赶紧克复。该省兵力单薄。临时召募。恐不可恃。著魏光焘速即遴派得力将领统带数营。由西贡海道驰往会剿。务令迅埽匪氛。使地方一律平靖。并将路工及洋员人等。认真保护。免生枝节。毋稍延缓。电寄　　

○引见戊戌科散馆人员。得旨、修撰夏同和、编修夏寿田、俞陛云、业经授职。二甲庶吉士傅增湘、张履春、邓邦述、何作猷、魏家骅、荫桓、陆懋勋、秦曾潞、孟锡珏、朱耀奎、潘昌煦、江志伊、于式棱、钟锡璜、许邓起枢、郭恩赓、龚心钊、陈培锟、陈骧、黄大埙、谢绪璠、何国澧、李端棨、施愚、宗室文斌、赵东阶、周维藩、潘鸿鼎、管象晋、李稷勋、云祥、蓝钰、袁励准、阿联、黄彦鸿、张鸣珂、周渤、鲁尔斌、俱著授为编修。三甲庶吉士林东郊、王兰庭、范桂鄂、黄寿衣＜虘阝＞公、冯绍唐、俱著授为检讨。朱名炤、龚心铭、顾祖彭、梁用弧、易子猷、赵黻鸿、汪明源、朱永观、胡浚、何联恩、饶叔光、牛东藩、蔡侗、吴钧、余宝菱、俱著以部属用。查秉钧、李彝坤、庄清吉、何元泰、邓曾寻滟愭、蒋熊、姜秉善、魏鸿仪、谢馨、戴展诚、崔肇琳、张学智、雷镇华、龙朝翊、伍毓崧、陈海梅、董若洵、志琮、俱著以知县即用。繙译庶吉士荣光、著授为编修。存霈著以部属用。现月　　

○以捐助钜款。赏福建候补道沈祖燕二品衔。摺包　　

○癸丑。孝慎成皇后忌辰。遣官祭慕陵。　　

○礼部以繙译会试中额请。得旨、驻防繙译会试。著取中二名。现月　　

○护理山西巡抚吴廷斌奏、晋省遵设警务学堂。得旨、著即认真办理。务收实效。摺包　　

○以厘税积弊。整顿有方。赏山西署布政使冀甯道胡湘林头品顶戴。摺包　　

○以捐助学堂经费。予山西榆次县同知衔常恽建坊。摺包　　

○甲寅。两江总督魏光焘奏、整顿江甯内外防营。得旨、著

即裁并变通。认真整顿。务收实效。摺包　　

○纂修官李湛田恭纂　　

帮总纂官程棫林恭辑监修总裁世恭阅三签五月二十三日正总裁那恭阅月日专司蒿■禾本陆恭覆阅癸丑十二月初三日　　

徐恭阅月日　　

</div>
    <div class="pagination">
<a href="清实录光绪朝实录_page1079.html">上一页</a><span>...</span><a href="清实录光绪朝实录_page1075.html">1075</a><a href="清实录光绪朝实录_page1076.html">1076</a><a href="清实录光绪朝实录_page1077.html">1077</a><a href="清实录光绪朝实录_page1078.html">1078</a><a href="清实录光绪朝实录_page1079.html">1079</a><span class="current-page">1080</span><a href="清实录光绪朝实录_page1081.html">1081</a><a href="清实录光绪朝实录_page1082.html">1082</a><a href="清实录光绪朝实录_page1083.html">1083</a><a href="清实录光绪朝实录_page1084.html">1084</a><a href="清实录光绪朝实录_page1085.html">1085</a><span>...</span><a href="清实录光绪朝实录_page1081.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
