<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 366 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 366 页/共 523 页
  </h1>
  <div class="content">
   嘉庆十八年。癸酉。六月。丙申朔。户部议准、广东巡抚韩崶疏报、廉州、罗定、二府州属、及西宁县、开垦水田三十七顷九十四亩有奇。照例升科。从之。　　

○丁酉。命每年春秋致祭密云县白龙潭神祠。前期由太常寺奏请遣官行礼。　　

○准休致太仆寺少卿衔康基田、重赴鹿鸣宴。并赏三品卿衔。　　

○戊戌。上幸万寿山。诣广润祠拈香。　　

○旌表守正捐躯江苏宿迁县民刘京子妻钟氏。　　

○己亥。谕内阁、本日据长庆奏、正红旗副护军参领普庆、在昆明湖落水身故。当询之管理三山事务大臣和世泰。据称其地在绣漪桥以南、系昆明湖下游、乃奉宸苑所管。是普庆落水处所、尚不在昆明湖禁地之内。惟是昆明湖四围地面、本属辽阔。从前亦有溺毙人命之事。该处系园亭内地。御舟时常经过。向来堆拨稀少。防范未能严密。著管理三山事务大臣、会同步军统领衙门、将该处应如何添设堆拨、责成兵丁昼夜巡查之处。详定章程。此后如有沉溺人口事故。该管地面官兵、俱酌予惩处。其有心自溺者、家属亦应定以治罪之条。一并妥议速奏。　　

○户部议准、福建巡抚张师诚疏报、闽、侯官、罗源、惠安、四县开垦田九顷五十亩有奇。照例升科。从之。　　

○庚子。旌表守正捐躯四川酉阳州民辛荣妻李氏。　　

○户部议准、四川总督常明疏报、秀山县、开垦田九十五亩有奇。照例升科。从之。　　

○辛丑。谕军机大臣等、伊冲阿奏、俄罗斯向哈萨克台吉罕巴尔索讨安集延情由一摺。据称接色布徵额来信。哈达苏开齐外四五十里、有俄罗斯人在彼驻劄、询据俄罗斯回称、哈萨克台吉罕巴尔处、有俄罗斯属下安集延数名、现奉汗差、派人一百名、带领安集延八十二人、前来向罕巴尔索讨、并嘱付不许滋事、亦不许私进卡伦开齐、旋经防御吉勒杭阿、令通事传谕、伊等既知规矩、不应在开齐在近驻劄、俄罗斯当即移退六七十里、现在派委员弁、帮同卡伦官员、严密巡查、不令罕巴尔等偷进开齐躲避、并探知俄罗斯仍在卡伦外安静驻劄等语。此事俄罗斯向罕巴尔索讨安集延。外夷因交易起衅。自相争论。本属常有之事。一经卡伦官员传谕。当即移退。距卡伦百余里外、安静驻劄。其情形极为恭顺。现在惟当严饬卡伦官员、严密稽察。断不可令罕巴尔带领安集延人等偷进开齐。傥任其潜避境内。或俄罗斯来向内地索讨。转致碍难办理。且其争论情由。天朝亦难为之剖断。著传谕晋昌、通饬沿边各卡伦。如有罕巴尔带领安集延人等、前来卡伦投诉求理者。务各严行晓谕。不准其擅进开齐。伊冲阿并即知会色布徵额、图伯特等、安静巡守卡伦。疆外之事。不须过问。正以崇天朝之体也。将此各谕令知之。　　

○壬寅。谕内阁、据李亨特奏、泇河厅属、滕家汛境内、彭家闸、至韩庄闸、相距五十里、上游闸水不敷铺灌、帮船行走每致艰涩、请于两闸适中之张阿地方、添建正闸一座、以利漕运、并将应挑月河、添筑拦河大坝、一律估办等语。张阿地方添设闸座。留蓄水势。既与漕运有裨。著即照该河督所请办理。所需工料土方例帮二价银八千八百八十余两。准其于运河道库垫发。克期兴办。工竣报部核销。其抽拨闸夫。亦著照所议行。　　

○又谕、御史辛从益奏请申明囤积例禁一摺。定例米石不准载运出城。原以防私运回漕之敝□大。前次步军统领衙门、拏获私贩米石之案。祇将查出米石总数具奏。其米数未满例限者。并未一一分晰。著刑部讯明各铺户米石确数。按例分别办理。以昭平允。至五城铺户所存米麦杂粮。每种例不得过一百六十石。又有流通粜卖不在定限之例。囤积粜卖两相影射。亦觉难以区别。著户部再详加酌核。明定规条。俾得＜闲＞易遵行。免滋流敝□大。其步军统领衙门、查拏私运。原应申严门禁。有犯必惩。若小民籴买细米。担负出城。不在例禁之内者。毋许纷纷苛索。以杜扰累。又五城御史所奏酌议平粜米石事宜一摺。著俟刑部审明定案后。再行遵照办理。寻奏、例载五城铺户贮粮、每种不得过一百六十石。本虞囤户居奇。定以限制。乃奸商巧于规避。或分贮数处数十处。均在例额以内。该管官兵无从查拏。请嗣后开设通衢流通粜卖铺户。闲有卖少存多。并非有心滋敝□大者。虽在一百六十石之外。亦当体察情形以昭区别。如租赁庙宇民房堆贮。随时粜卖。即系囤积居奇。虽不及一百六十石。亦当严行查禁。从之。　　

○癸卯。以礼部右侍郎汪廷珍、为浙江乡试正考官。翰林院编修于德培、为副考官。礼部左侍郎秀宁、为江西乡试正考官。刑部主事蒋云宽、为副考官。翰林院编修陈玉铭、为湖北乡试正考官。吏部主事张輶、为副考官。　　

○甲辰。谕内阁、宗人府奏、移居盛京宗室户口人数。并酌议章程进呈。此次移居盛京宗室七十户。分为三起陆续前往。所有派往驻劄之宗室官员。必须更事之人。方足以资弹压。现在镇国将军以下各员。多系年轻未经历练者。设派往后、移居之宗室不服管教。滋生事端。伊等转致连累获咎。殊属无益。著宗人府查明宗室觉罗中曾任大员缘事黜退者。拣选数员。带领引见。并将其从前获咎案由、缮写汉字＜闲＞明节略进呈。候朕酌派二员。赏给职衔前往。俟三年期满。如果经理妥协。另行施恩。至宗室等由京起程。既分三起。沿途自应＜闲＞派大员三人。分起管带。著宗人府将贝勒以下、侍郎副都统以上、宗室觉罗人员。开列名单进呈。候朕＜闲＞派以资约束。其沿途经过地方。著直隶总督、于每起遴派同知守备各一员。护送至山海关。其山海关以外。著盛京将军奉天府府尹、遴派文武五品官各一员。在彼接替护送。又所请移居盛京宗室之子弟、应否另设官学一节。盛京本有官学。宗室觉罗皆有学额。此时无庸另建。著即于原设官学内量增额数。随时挑补。其宗室起程时。前经降上

□日拨给户部另款银一万一千三百两。交宗人府拟充恩赏。今据宗人府酌议。除分给车价盘费之外。每人各再赏银十五两。俾制行装。著即照所请赏给。其随往男女仆从一百六十人。亦应量加赏赐。著即于余剩银八百七十余两内、每名口各赏给银四两。　　

○又谕、宗室觉罗定例不准与汉人联姻。本日宗人府奏移居盛京宗室户口单内、开写妻室氏族、内有张氏李氏白氏陈氏。是否汉军。抑系汉人。其关氏或系瓜尔佳氏。童氏或系佟佳氏。亦当照本姓书写。不应讹为汉姓。著宗人府逐一查明。并普查宗室觉罗有无与汉人联姻之户。据实奏闻。已联姻者各予应得处分。不必离异。自此日始。申明定制。严行饬禁。　　

○乙巳。谕内阁、大学士会同刑部议覆、御史嵩安条陈火器误杀等案、秋审时应分别实缓一摺。所驳甚是。国家明罚敕法。律令为民命攸关。颁行四方。较若画一。不容轻易变更。问刑官吏。谨守宪章。犹虑有上下其手之敝□大。若于不应区别者而强为轩轾。将使析律二端。深浅不平。科条既备。民多伪态。吏转得以因缘为奸。甚无谓也。朕矜慎庶狱。钦哉惟恤。如鸟枪竹铳杀人之案。律以其为害忄□参烈。概拟情实。至勾到之时。其中疑贼误毙、情节可原、免予勾决者。亦岁所时有。其共殴致毙四五命以上之案。聚众逞凶。从前乾隆年闲。曾经钦奉谕上□日。令执法研究。一命一抵。不得姑息养奸。历年均钦遵办理。而其中随行助殴情介疑似之犯。亦闲有免勾者。诚以人情万态。事变千端。讼狱之成。原有律例所不能该者。法司随案声请。朕权衡轻重。区示宽严。或执不宥之律。或施法外之仁。所谓惟齐非齐。以成协中之治。此明慎用刑之精义。又岂更改科条。所能执一而论者乎。嵩安不知政刑大体。念系言官。不加深责。嗣后各科道于国家颁行法令。不得私出己见、妄议纷更。以谨旧章而严法守。　　

○又谕、本日给事中清安等奏、五月二十四日致祭地坛、稽查应行斋戒之大臣一摺。五月二十四日祭地坛。理宜将稽查斋戒之大臣、即行具奏。何以半月之久始行具奏。著将该给事中御史申饬。嗣后凡遇祭祀将稽查应行斋戒之臣工。俱于致祭后五日内具奏。不可迟缓。　　

○拨直隶天津镇左营外委一员、暨大沽裁改守备原管兵八十名。葛沽营马兵三名。守兵十名。归新设大沽营都司管辖。甎河营外委一员、暨海口裁改把总原管兵八十名。葛沽营马兵二名。祁口汛马兵三名。归新设海口营守备管辖。建设衙署。给予关防。从总督温承惠请也。　　

○丁未。谕内阁、户部具题更换左右翼监督。已另行＜闲＞派矣。数日前文孚于召对时面奏、伊管理左翼税务仅三月有余、今届更换之期、恐令其接管伊才短不能照料、若俟题本后、即不能辞免、为此先行密奏、乞恩恳请免其接管等语。殊属非是。人臣黾勉奉公。事无难易。惟君所使。若意存趋避。遇事之稍涉烦难者。即豫为推卸。设彼此相率效尤。甚乖敬事之道。此风断不可长。况密奏为公则可。为私不可。文孚迹似小心。实则胆大。文孚著交部加等议处。　　

○戊申。上御勤政殿听政。　　

○谕内阁、五城御史皂麟等奏、缉拏马谭氏案内正凶无获、又届三月具奏一次等语。前因此案正凶日久未获。曾降上□日将承缉各官宽免处分。令其每届三月具奏一次。自饬谕以来。步军统领衙门、及顺天府、因案犯未获。未经具奏。五城御史每三月具奏一次。亦止以虚辞塞责。竟似海捕具文。此案经朕特予恩施。概免议处。以后官役人等、有能缉获正凶者。即属有功无过。试思首善之乡。使良民负屈含冤。数年未获正犯。实属疲玩已极。朕先抱愧引咎。步军统领五城及顺天府、当激发天良。各严饬兵役人等、认真侦缉。如能获犯破案。一经奏闻。兵役立加奖赏。其督缉承缉之员。并可一体加恩。若似此虚应故事。即每日具奏。亦复何益。所有马谭氏一案。各衙门三月具奏一次。自此次降上□日之后。著即行停止。实心实力。严拏正犯毋懈。　　

○以太仆寺卿扎拉芬、为通政使司通政使。　　

○户部议准、四川总督常明疏报、峨边厅属、开垦田一千四百五十七亩有奇。照例升科。从之。　　

○己酉。谕内阁、自鸦片烟流入内地。深为风俗人心之害。从前市井无赖之徒。私藏服食。乃近日侍卫官员等、颇有食之者。甚属可恶。沉湎荒淫。自趋死路。大有关系。深惑人心。不可不严行饬禁。著刑部定立科条。凡商贩售卖鸦片烟者。应作何治罪。侍卫官员等买食者。应议以何等罪名。军民人等买食者。应议以何等罪名。区分轻重。奏定后通行颁示。俾群知警戒。以挽浇风。　　

○谕军机大臣等、温承惠奏、永定河水涨各工抢护平稳、业称现交伏汛、拟即驰往工次督办修防事宜等语。本年永定河水势、旋长旋消。尚不甚大。卢沟桥一带距京较近。设遇汛水长发。有亟须防守抢护之事。朕＜闲＞派在京大员。就近前赴该处。督率道厅员弁、随时经理。总可无误。该督此时竟无须前来防汛。著饬知永定河道。如河水盛涨。工程险要。即迅速报知军机处。随时奏闻。现在直隶省南三府地方。仍未得有透雨。且毗连豫省河北开封四府。被旱之区、将及千里。朕心日深廑念。前拨给直隶漕粮四万石。将来如何散放抚恤。亦未据该督奏有章程。刻下该处民情口食。最关紧要。不可不早为筹备。该督不必兼顾河防。当即亲赴南三府地方。督率道府各官。将灾区轻重、户口多寡情形。详细查勘。应作何调剂之处。酌议规条。勿致饥民流离失所。将此谕令知之。　　

○赏三等侍卫永芹、二等侍卫。为喀喇沙尔办事大臣。以二等侍卫哈当阿、为塔尔巴哈台领队大臣。　　

○庚戌。谕内阁、荣麟等奏、帮丁短交米数一摺。漕运为天庾正供。岂容颗粒亏短。此次江北长淮四两帮漕船抵通交卸。旗丁李祁运等十二人。共短米五百七十余石。其中并有一人而短至五十余石七十石者。殊属藐玩。著将该旗丁等押交阮元、按照亏欠米数清单、查明实在缘由。照例治以应得之罪。其另摺所奏、旗丁张中权等、呈控头伍买米搀杂一案。现在查明米色乾洁。所控不实。呈内尚有吞扣银两一款。著将该旗丁头伍等、一并押交阮元秉公审讯。定拟具奏。　　

○以正黄旗汉军副都统拴住、为直隶正定镇总兵官。正定镇总兵官富兰、为正黄旗汉军副都统。　　

○革黑龙江将军斌静职。遣乾清门侍卫庆惠、驰往提解来京。并革其子奉恩将军果勒卿阿职。归案审讯。　　

○辛亥。调正蓝旗蒙古副都统禧恩、为镶白旗满洲副都统。以光禄寺卿穆克登额、为正蓝旗蒙古副都统。　　

○壬子。谕内阁、前因宗人府奏、移居盛京宗室户口。酌派宗室官员前往驻劄。诚恐未经历练之人。不足以资弹压。特令拣选宗室觉罗中曾任大员缘事黜退者数员。带领引见。本日已派出文弼、杰信、二员。以四品顶带作为郎中前往矣。但该二员系司员职分。不能具摺奏事。著派盛京将军和宁、户部侍郎润祥、礼部侍郎诚安、专管移居宗室事务。统辖弹压。遇有应奏事件。文弼等二人具报。该将军侍郎等奏闻。以专责成。　　

○又谕、昨因宗人府奏移居宗室户口单内、开写妻室氏族、有张氏白氏李氏等姓。恐系与汉人联姻。令宗人府查奏。兹据查明前次单开汉姓。有系汉军人者。有以章佳氏讹写张氏者。李佳氏讹写李氏者。博尔济吉特讹写白氏者。其中并无与汉人联姻之人。凡分姓受氏。满汉一理。满洲之瓜尔佳氏、章佳氏。皆系相沿清语。亦如汉姓之张李并无文义可寻。岂容删减覆字。以讹传讹。寖忘本始。嗣后书写氏族。不但宗室妻室、宜照本姓书写。其八旗满洲蒙古人等、俱各照氏族书写。不许改写汉姓。以正根本。以杜讹伪。将此通谕八旗并各省驻防知之。　　

○又谕、百龄等奏、酌筹刘河善后事宜一摺。刘河工段。现已挑浚深通。惟海口湿土嫩沙。易致停淤。该督等议请设立混江龙铁埽帚等物。用海船四只。水手二十四名。往来瓜□巴。俾河流畅出。工程得资经久。著照所请。准其于挑工节省项下。动支银二千八百三十五两零。以充制备船只器具之用。余银四千两。并准其发商生息。存贮苏松道库。作为岁修及增给工食之需。所有一切经管章程。俱著照所议行。　　

○又谕、朕每日召对臣工。周咨博采。勤求治理书云、尔有嘉谋嘉猷。则入告尔后于内。人臣摅忱献纳。惟当乃心公事。岂容渎奏私情前此文孚于召见时。辄因管理左翼税务更换届期。恳恩免其接管。更换左翼税差一本。户部尚未进呈。文孚何由揣知朕必令接管。彼时朕曾问以左翼税务现在有何敝□大窦。碍难办理。据实参奏。文孚如因凯音布前任管理不妥。即应据实参奏。乃伊力言并无他故。惟称自揣才具短绌、不能经理、无人可托、心怀畏惧。又称举朝臣工皆胜于伊、尽可派令管理等语。昨日据文孚奏报、税差期满钱粮数目。凯音布任内共亏短盈余银三千余两。已勒限令其赔缴。是文孚之意。竟系虑及接管之后、再有亏短。难免著赔。故尔先期辞避。实属胆大妄为。糊涂冒昧。文孚著照部议降四级调用。伊既自知才具不能办事。自甘废弃。亦不必降补文职。著赏给二等侍卫。仍留公中佐领。在大门上行走。如虑不能办理公中佐领事务。即行具呈辞免。令本旗都统代奏。　　

○以正蓝旗蒙古副都统穆克登额、为刑部右侍郎。　　

○以镶白旗汉军副都统成秀、为镶白旗护军统领。　　

○癸丑。上幸万寿山。诣广润祠拈香。　　

○谕内阁、军机大臣会同刑部审讯、偷窃南苑御马贼犯王二、定拟具奏一摺。国家详定刑律。颁为令典。以为谳案准则。其有本律者应按本律科罪。无本律者方准比照定拟。此案贼犯王二偷窃御马。本律系枷号三个月。发近边充军。即加重亦不至死。其律文内偷窃南苑等处乘舆服物者斩立决一条。载明乘舆服物。究无马匹字样。既有偷窃御马专条。即不应比照办理。惟王二一犯、先经犯案问徒。脱逃后行窃满贯。律应缳首。复在逃稽诛。一经拏获。即应明正典刑。兹又怙恶不悛。罪无可逭。王二著即处绞。至南苑厩养马匹。本有等差。其偷窃罪名亦当区别。今律内祇载偷盗御马字样。难以分晰。著交刑部详加核议。嗣后偷盗御厩郭什哈马及偷盗多罗马驽马者。应如何区别罪名具奏请上□日。载入律例遵行。再郭什哈马豫备上乘。与圈内寻常马匹不同。著上驷院将此项马匹。无论在圈行路。俱拴用黄笼头。其项悬牌记。亦应制造殊异。易于识别。其管理南苑英和等、自请处分。此次贼犯王二、讯明系于白昼进南红门。并非门禁疏防。惟该犯偷马后。由沙堆高与墙平之处。跨越出苑。伊等平日未能留心查察。又前此误拏韩猛儿到案。妄行拖累。均有不合。著罚令英和、禧恩、长申、三人、将苑墙内外积聚沙堆。派人起除。不准开销公费。以示薄惩。毋庸再行议处。寻议上。得上□日、刑部酌定偷盗御厩马匹罪名。请将盗窃郭什哈马者。增入盗内府财物条例内。与乘舆服物。一并照例不分首从拟斩立决。盗窃多罗马驽马者。俱枷号三个月。发近边充军。所议仍有未详。郭什哈马豫备上乘。究系马匹。与乘舆服物不同。即多罗马亦与驽马有别。嗣后遇有盗窃郭什哈马者。为首之犯拟绞立决。从犯拟绞监候。并注明不论已宰未宰。均照此办理。盗窃多罗马者、枷号六个月。发边远充军。盗窃驽马者、枷号三个月。发近边充军。该部即载入则例。永远遵行。　　

○谕军机大臣等、晋昌奏北路卡伦外、向哈萨克索讨人口之俄罗斯已完结归回部落一摺。外夷因交易起衅。自相理论系常有之事。既在卡伦以外。即与中国无涉。此次俄罗斯、向哈萨克台吉罕巴尔索讨安集延人口。晋昌得闻此信。惟当严饬卡伦官员加意巡查。勿使罕巴尔带领安集延人等阑入潜匿。别滋事端。方为镇抚边疆之道。乃晋昌辄派协领哈芬布、前往查办。哈芬布至哈达苏卡伦。复因罕巴尔求恳官为管理。即出卡伦外数十里之地安设帐房。摘传俄罗斯安集延头目数人面为开导。令两造公议偿还之项。实属多事。幸而俄罗斯恭顺。彼此将财物偿还。安静归部。若使当哈芬布剖断之时。稍有抗违情形。又将如何办理。岂非自生边衅。且据奏罕巴尔曾杀死安集延三人。今以元宝马驼等物抵偿人命。此在夷俗为常有之事。若官为判断。依中国法律。岂能如此完结。至称俄罗斯在边外居住日久。难保土尔扈特不生惊惧。此语尤为可笑。土尔扈特各部游牧。俱在卡伦以内。安居乐业。俄罗斯与哈萨克争论。远在开齐以外。与土尔扈特何与。晋昌身任将军。遇事张皇。著交部议处。哈芬布办理舛谬。著交部严加议处。总之卡伦以外各夷部落。自相争论之事。天朝断不值代为剖判。嗣后遇有似此事件。该将军惟当严饬卡伦官员。谨守边界。即使夷人禀请投诉。亦当词严义正、告以不应越界管理之故。切勿轻举妄动。有乖体制。慎之。将此谕令知之。　　

○遣镶黄旗满洲副都统明志、往奠故都统衔太仆寺卿扎郎阿、茶酒。予祭葬。赏银三百两治丧。　　

○命拨奉天官仓粟米二十万石。并截留湖广漕船稄米五万石。备赈直隶顺德、广平、大名、三府、被旱灾民。　　

○乙卯。谕内阁、朕敕几余暇。披览往籍。见宋范祖禹所著唐鉴一书。胪叙一代事迹。考镜得失。其议论颇有裨于治道。宋平五代之乱。近接有唐。其政教风俗。历历可稽。故以唐为殷鉴。我朝绍膺大统。道揆治法。远述百王。至有明三百年。时代相承。其一朝政治。亦鉴观得失之林也。宜仿唐鉴体例。辑为明鉴一书。胪举大纲。搜采编次。其论断即令派出编纂诸臣。轮流撰拟。进呈后经朕裁定。勒为成书。刊刻颁行。用昭法戒。　　

○又谕、黑龙江八旗驻防兵丁。前因积年借欠银粮。于十四年内援照恩诏咨请豁免。户部书吏胡杲、撞骗使费银七千两。该协领等即于各兵名下摊扣给付。现已审讯得实。按律惩办。各直省督抚大员办理地方公事。与部院交涉者甚多。或部院书吏欲高下其手。从中舞敝□大。而各省有成案可循。官吏精明者、尚不至为其所愚。听从需索。惟各省驻防官员、于部院事例多未通晓。遇有题咨事件。意谓应准应驳。书吏即能持其短长。而奸胥猾吏、亦遂乘机诈索。积习相沿。牢不可破。不知国家设官分职。大小相承。各部院办理分务。司员具稿呈堂。该管堂官查核题奏。迨至朕前、有部议准而特上□日指驳者。亦有部议驳而特上□日允准者。但以事理为权衡。其准驳即部院大臣尚不能以已意豫为主持。况书吏至为微末。不过供缮写奔走之役。又岂能听其把持公事。任情颠倒。乃相率入其彀中。科敛多金。关通纳贿。一经败露。株累多人。实堪痛恨。著通谕各省驻防大臣官员、嗣后一切公事。惟当查照例案。秉公核办。其应行题奏之件。进呈时准驳悉出上裁。若妄生侥幸。受人播弄。事经发觉。不特受贿者尽法惩治。即以财行求之人。亦必按律治罪。不稍宽贷。当以黑龙江之案为鉴。慎勿再蹈覆辙也。　　

○又谕、百龄等参奏、办工不善、溺毙逃夫多命之工员、并缉凶不力之文武员弁、请上□日革职一摺。此案夫役受雇挑土。若非工价有克扣短发情敝□大。何至潘开得等七十人。同时逃散。夫头崔全率人追赶。同行止二十余人。逃夫七十人并无拒捕情状。何以淹毙至二十四人之多。且捞获尸身内、验有带铁器金刃等伤者。案多疑窦。必应彻底根究。著该督等就现获各犯详悉研鞫。如工员夫头有侵扣肇衅情敝□大。分别严行惩办。或另有群殴逞凶缘由。亦讯明按律定拟。毋稍枉纵。其工员候补州同袁迟、及缉凶不力之署清河县知县县丞龚京正、把总张永贵、俱著革职。仍留于地方协缉。督缉不力之淮扬道徐承恩、副将汪德、都司徐彬、淮安府知府岳山、及督工不慎之淮海道河洲、著交部分别议处。至此案溺毙多命。事在四月十八日。迄今两月有余。始行奏闻。殊属迟缓。百龄、黎世序、朱理、俱著交部察议。　　

○丙辰。户部议准、江西巡抚先福疏报、广丰、贵溪、二县、开垦水田一顷三十亩有奇。山田十三亩有奇。照例升科。从之。　　

○丁巳。上幸静明园。诣龙神庙拈香。　　

○谕内阁、吉纶等会议、昆明湖地面添挪堆拨。增派官兵分段行查。俱著照所议章程办理。惟所议绣漪桥以北昆明湖内。所有沉溺之人。将本段看守不严之兵弁、各杖一百。罪名尚未允协。沿湖三面。设立堆拨。比栉联亘。即与宫墙无异。直班弁兵职司守望。如有赴湖投溺者。其罪与擅入宫墙等。该弁兵如能将赴溺之人。察看形色。未事拏获。或于落水后捞救得生。但将赴溺之人讯明治罪。其弁兵均属无过。若失于查察。竟致溺毙人命。本段堆拨弁兵、必应从严惩处。其左右附近之堆拨二所、不能瞭望互相觉察。亦应减等惩治。著交刑部另行核议罪名。奏定载入则例遵行。该管大臣并严饬各弁兵、如滥将外围行走之人妄拏滋事者。亦必严行究治。至沉溺之人、其家属不能豫知。无由防范。所有家属治罪之处。概毋庸议。　　

○以工部左侍郎茹棻、为江南乡试正考官。翰林院编修黄中模、为副考官。户部郎中史祐、为陕西乡试正考官。内阁中书陈何龙、为副考官。　　

○戊午。遣官祭火神庙。
  </div>
  <div class="pagination">
   <a href="清实录嘉庆朝实录_page365.html">
    上一页
   </a>
   <span>
    ...
   </span>
   <a href="清实录嘉庆朝实录_page361.html">
    361
   </a>
   <a href="清实录嘉庆朝实录_page362.html">
    362
   </a>
   <a href="清实录嘉庆朝实录_page363.html">
    363
   </a>
   <a href="清实录嘉庆朝实录_page364.html">
    364
   </a>
   <a href="清实录嘉庆朝实录_page365.html">
    365
   </a>
   <span class="current-page">
    366
   </span>
   <a href="清实录嘉庆朝实录_page367.html">
    367
   </a>
   <a href="清实录嘉庆朝实录_page368.html">
    368
   </a>
   <a href="清实录嘉庆朝实录_page369.html">
    369
   </a>
   <a href="清实录嘉庆朝实录_page370.html">
    370
   </a>
   <a href="清实录嘉庆朝实录_page371.html">
    371
   </a>
   <span>
    ...
   </span>
   <a href="清实录嘉庆朝实录_page367.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
