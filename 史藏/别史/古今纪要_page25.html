<!DOCTYPE html>
<html>
<head>
    <meta charset="UTF-8">
    <title>古今纪要 - 第 25 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 25 页/共 44 页</h1>
    <div class="content">　　郭知运【从防瓘破突厥　陇右屡破吐蕃　屯西方戎夷畏惮　与王君防功名等号王郭】王君防【初事知运后代为河右陇西节度　防时与回纥四部君长狎至是不相得言其叛遂为所攻杀】
　　张守珪【君防死后守州完城虏至置酒其上虏疑因击败之诏为都督　镇陇右　镇河北契丹奚连年梗邉大败之帝以告九庙其酋惧诈降又尽灭之诏立碑纪功　匿乌知义之败赂牛仙童贬卒】献诚【喜功名政寛裕有机略　简廉不逮其父】献恭【有军功谏徙卢杞】
　　王忠嗣【九嵗父海濵战死见帝号泣养之宫中与肃宗游　及长雄毅寡言论兵应对蜂起代州别驾大猾闭门自敛　恐其年少复雠不得特将请精鋭数百斩虏数千　为河西杜希望单马驰破吐蕃　讨奚桑干三遇三克　上平戎十八防　突厥不敢盗邉　本负勇敢为将乃持重安遂不生事常曰平世为将抚众而已不欲竭中国幸功名　训练士马而弢弓示无用　时出竒兵所向必克　朔方自张仁愿后四十年忠嗣继其功　佩河西陇右朔方河东四将印控制万里不狥帝取石堡城林甫又短之防董延光取石堡不克诉忠嗣沮军　又言禄山且乱林甫因诬告下狱贬死　髙价市蕃马　攻石堡时李光弼请立赏进取免祸曰吾不忍以数万人命易一官】
　　哥舒翰【王忠嗣使讨吐蕃副将踞见杀之　持半段鎗击吐蕃所向輙靡　马惊陷河吐蕃三将欲刺之翰大呼皆不敢动　追贼常拟鎗于肩叱使回顾因刺其喉腾之髙五尺　忠嗣得罪入见帝叩头泣言其枉　为陇右节度弟应龙灭吐蕃不敢近青海时天下富庶无如陇右　攻石堡城不下欲斩将期三日而下　与禄山不恊　国忠厚结之　嗜酒色疾废还京　禄山反代统仙芝旧卒为元帅号二十万守潼闗击走庆绪然病不能治事　与安思顺不恊疏七罪请诛之　或劝其诛君侧国忠惧廹帝趣翰出闗复陜洛子仪光弼极言不可　国忠廹之行翰働而出遇贼灵武大败降禄山兵存者八千潼闗失守上奔蜀　后为庆绪所杀严而少恩不恤士帝劳师士诉衣穿帝制袍十万赐之鐍藏不散】
　　髙仙芝【夫防灵詧表副安西都防天寳六年以万骑讨西北二十余国因深入降七十二国　遂代灵詧为四镇节度　石国王降俘献阙下斩之西域由是不服　东讨禄山封常清败因急趣守潼闗　监军邉令诚数千以事不从因诬以弃陜地减粮赐招就军中斩之军中呼枉其声振地贪家赀钜万然与人亦不惜】
　　封常清【苦求为仙芝傔　从击达奚宻作露布遂知名　仙芝征讨常知后务　杖杀其乳母子惮其阙　才果无疑事　勤俭耐劳苦　禄山反大言于上自任平贼募市井庸保六万守河阳】
　　【桥大败禄山遂陷东京奔陜劝仙芝守潼关凡三表陈贼形势皆不达　与仙芝俱见杀】
　　【忠义】李憕【张说因相者言其贵妻以甥引置幕府　宇文括田表为御史分道捡覆　给事中力于治有任事称明簿防下无敢绐　林甫出之河南裁抑萧炅　不听道士孙甑生干政　守清河兴美政迁广陵民立祠　尹京国忠恶之使守东都禄山兵薄城官校皆去与卢奕相约死之　十余子】
　　【唯源彭得脱　源彭以父死于贼不仕不娶絶荤酒】
　　卢弈【持重寡欲　鄠令治最　自父懐慎兄奂三人皆居中丞官清节相似　留台东都城陷朝服坐台被执数禄山罪谕贼以逆顺临刑西向拜辞骂贼不空口贼党变色　子杞　杞子元辅端翰介正能绍其祖　少以清行闻　杭常绛三州皆防】
　　张介然【谨愿长计画　守河陇支郡　王忠嗣哥舒翰镇河陇皆署用之　以富贵不为乡人知求列防故里本乡得列防始此　禄山反使守陈留全郡未三日贼至城陷死之】
　　【卓行】元徳秀【负母入京举进士　以亲亡不娶曰兄有子兄子襁褓防亲贫无资得乳母自乳之苦贫求为鲁山令　纵系贼盗格虎　大酺召声乐独使乐工歌于蔿于帝叹贤人之言　俸衣食孤遗嵗满余一缣　爱陆浑山水定居　无仆妾嵗饥或日不防　嗜酒陶然以酒肴从者不问贤鄙　房琯叹紫芝眉宇　李华兄事徳秀而友萧颖士刘迅作三贤论　平生未尝识女色视锦绣茍辞佚色未尝有十畆之地十尺之舍十嵗之僮未尝完布帛而衣具五味而食　卒諡为文行先生】
　　权臯【禄山籍其名署幕府臯知其必反　喑直视而瞑使所亲唅敛之而宻逃　南奔度江永王举兵诡姓名免　病客洪州南昌令欲按中人过州未取臯泣曰今何由致天子使而遽欲治之　真卿表为司马召拜起居舍人固辞曰吾洁身乱世以全吾志欲持是受名耶　李季卿列其髙行以著作郎召不就　李华桞识韩洄王定皆仰其节与友善　韩泗等为制服　子徳舆】
　　甄济【居青岩山环山不敢渔畋　禄山强署之置羊血伪呕血归禄山封刀召之济引颈待　肃宗使污贼官罗拜　子逢读书自力不谒州县　嵗饥节用给亲里　出家赀周朋友缓急　欲请载父名国史袁滋表济行与臯同科元稹移书史馆韩愈愈谓逢与其父俱当得书】
　　【孝友】张琇【复雠　父审在隽州以被诬谋反见杀于御史杨汪琇年十一与兄瑝徙岭乆之　逃还祖杀
　　汪而以状系于斧　九龄以为宜贷耀卿等卒杀之】
　　陆南金【匿卢崇道自逃逃岭南侍御史王旭按之弟赵璧争匿崇道者我兄又言弟自诬元宗皆宥之】
　　【隠逸】王希夷【牧羊取佣葬父母　隠嵩山师黄頥学养生饵松柏　刺史问政曰己所不欲勿施于人　东封诏州县敦劝见行在年九十帝令张说访政宦官扶入宫与语甚恱　敕州县致酒肉帛】
　　卢鸿【愽学善书　庐嵩山　开元初再征不至　五年下诏至谒不拜曰礼者忠信所薄臣敢以忠信见　嵗给米百斛绢五十　归为营草堂　到山中广学庐聚徒五百】
　　吴筠【举进士不中居南阳　天寳召至愿道士籍入嵩山从潘师正　待诏翰林答帝深于道无如老子　答治链非人主所冝留意　开陈皆名教世务防言讽天子　沙门嫉之髙力士事佛共短之　求还嵩山诏立道馆　禄山乱入茅山又入剡　文章诋释氏　歌诗李白祖甲乙】
　　司马子防【事潘师正传道引辟谷术师正谓我得陶隠居正　法建而四世矣　徧游名山庐阜天台　武后召之即归　睿宗使其兄承伟召之问其术曰为道曰损损之又损以至于无问治国曰国犹身　开元召至王屋山置坛室以居三体书老子　玉贞公主光禄卿韦縚至所居按金箓设祠厚赐】
　　贺知章【陆象先谓季贞清谈风流一日不见鄙吝生擢道士超防羣类科　张说表撰六典等书累年无功　迁礼部侍郎兼集贤学士一日并谢源乾曜谓两命之荣　元宗自为赞赐之　申王薨选挽郎不平防子喧诉知章梯墙出首以决事　晩节尤诞放遨嬉里巷自号四明狂客秘书外监　草十数字世传为寳　醉属辞不停笔天寳初夣游帝居乃请为道士还乡　以宅为千秩观而居　求周宫湖为放生池赐镜湖剡川一曲　帝赐诗皇太子百官饯送】
　　【儒学】马懐素【昼樵夜燃以读　中文学优赡科　监察御史不为武后按崔慎贞反　劾宰相李逈秀借易之势敛贿　为十道使黜陟江西处决平恕考功覆取实才不阿权贵请谒　手未尝释卷元宗诏禇无量更日侍读帝日送迎以师臣礼诏举校袐书文籍　然不善著述无所叙别】
　　禇无量【龙出若不闻　尤精礼史记　争韦后不当预祭天解官　侍读东宫进翼善记　号诉犯墓柏鹿鹿为驯扰　以耆老许腰舆入殿　频上书陈得失　鄙姚崇太庙符坚故殿之言因上疏请出后宫举贤撙奢轻赋谨刑纳谏詧谀继絶幸东都请致祭古帝王贤臣序功臣絶世从之请检校求遗书四库完治　太子及四王未就学以孝经论语五通献帝于是各为选侍读　太】
　　【子齿胄于学诏无量升　上谓无量朕师后康子元侯行果亦践是选而礼遇衰】
　　康子元【防稽人　开元诏举治易老庄者　侯行果荐之张说遂侍读　东封説引子元行果徐坚韦縚商裁封禅仪　子元请先祭后燔行果赵冬曦谓祭已而燔则神无由降说称康子独出蒙轮当一队邪议】
　　侯行果【上谓更求善易者无贤行果】
　　殷践猷【通氏族歴数医方　善知章陆象先韦述知章号五总龟千年五聚问无不知　举文儒异宰　叔父防哀恸呕血卒　子寅举宏辞　杀侮慢吏贬　寅且死以母老不忍决子亮断指剪发置棺中誓事祖母祖母疾不脱衣者数年　白燕巢楣】
　　元行冲【名詹　少孤养于外祖韦机　博学尤通故训　仁杰谓吾药笼中物　魏典事详文约学者尚之　得铜器似琵琶知名阮咸　以书生非弹治才辟闗内按察　奏彭王子志谦株蔓狱不乐法家谢大理官　继懐素撰晋书　继无量校四库书　元宗注孝经诏为疏　帝因魏光】
　　【乗请命与诸儒疏魏征类礼列于经立之学张说以戴礼不可罢止之　行冲疑诸儒间已着释疑言小戴行于汉末其书纷杂魏氏正之】
　　陈贞节【议隠章懐懿徳节愍四太子陵庙礼不当与列帝侔裴子余驳之止减吏卒之半　议昭成皇后配睿宗肃明皇后不当并升　议奉中宗别庙升睿宗继髙宗为七室　伊缺男子孙平子上书非之援经辨数愽士不能屈然苏颋右前议卒不复中宗于庙　恶武后明堂瓌侈请以明堂复为乾元殿】
　　卢履【言古礼父在为母朞彻虚而心防武后始同父三年非是　又陈父在为立几筵者一朞心防者再朞父必三年而后娶以达子之志　行冲亦谓妻防杖朞者逺嫌疑尊乾道也请据古诏服纪一用古制自是或朞而禫禫释心防或朞而禫三年或齐衰三年】
　　施敬本【讲求封禅仪　旧制盥手洗爵侍中主之敬本谓大宗伯郁人掌祼事汉用侍中皆亵臣今侍中位宰相非郁人比　旧制祀天神太祀主之敬本谓古二君相见卿为賔况天人之际今太祝乃下士】
　　王仲邱【请合显庆贞观二礼大祀并用】
　　赵冬曦【中宗时请定科条直书其事以凖加减隋律曰律无正条自是憎爱为轻重　开元时集贤院修撰　与康子元议封禅仪】
　　尹愔【父思贞春秋擢髙第　释奠讲辨三教　撰诸经义枢续史记未就梦天官麟台交辟卒　愔博学尤通老子为道士　元宗尚元言召对甚喜　辞集贤兼脩国史诏以道士服视事】
　　郑钦说【解梁太常任昉所得钟山圹铭　李林甫恶之贬卒】
　　【文艺】李邕【父善淹贯不能属辞号书簏　注文选　诸生四逺至传其业号文选学　邕少为补益之附事见义两书并行　见李峤求假直秘书读书未几谢去奥篇隠轶了辨如响　峤与张廷珪荐文髙气方直才任谏诤拜拾遗　大言请聴宋璟劾昌宗奏　谏中宗用郑普思　僐张柬之贬　韦氏败拜侍御史弹劾任职　元宗时廷珪授为中丞姚崇疾其隂操黜之　东封召见献赋矜肆自谓且宰相　与张说相恶防坐赃孔璋上书请代得减死　从中人杨思勗讨岭南贼　起守括州喜兴利除害复坐诬得罪　入朝眉目瓌异阡陌聚观后生望风内谒门巷填隘　中人临问索所为文章　以防出守汲郡北海　林甫就郡杖杀之　长于碑颂　金帛请文者钜万　文名天下号李北海　卢藏用谓如干将莫邪但虞伤缺杜甫为作八哀诗　资豪不治细行在所贿谢畋游自肆以败】
　　吕向【一笔环冩百字若萦发号连锦书　卖药即市阅书　上美人赋讽花鸟使　诗讽校猎　帝自为文西岳诏向镌勒　东封諌以番酋入仗内朝回道见老人乃其父　以李善释文选繁醸与吕延济刘良张铣李周翰更为诂解时号五臣注】
　　王翰【豪徤恃才　张嘉贞伟其人张说礼之益加举起防羣类　声技视王侯　豪侠游畋伐鼓穷欢贬卒】
　　孙逖【崔日用令赋士火炉与定交年十五　举手笔俊防哲人竒士隠沦屠钓及文藻宏丽等科及贤良方正　考功取真卿李华颖士等　八十犹为令求降外官増父秩　开元间苏颋齐澣苏晋贾曽韩休许景先典诏诰为最而逖尤精宻　九龄视其草不能易一字　子成】
　　李白【宗室　梦长庚生　客隠岷山举有道不应苏颋谓天木英特少益以学可比相如　喜纵横　任侠轻财　与孔巢父韩凖裴政张叔明陶沔居徂徕山沈饮号竹溪六逸　贺知章见其文称谪仙言于元宗召见金銮论当世事奏颂　赐食亲调羮　沈香亭召之已醉于市以水颒面援笔成文　醉使髙力士脱靴故帝欲与官杨妃沮之　知不为亲近益骜放不自修　与知章李适之汝阳王璡崔宗之苏晋张旭焦遂饮中八仙求还山　浮游四方　禄山反徃宿松康庐间依永王璘　璘起兵逃彭泽　璘败郭子仪请解官以赎得流夜郎　归依当涂令李阳冰　代宗以拾遗召已卒恱姑孰谢家青山欲塟之　后裔惟二孙女为民妻告之范传正为改塟　二女有风范不肯改嫁】
　　张旭【吴人　大醉呼呌狂走乃下笔或以头濡墨张颠　尉常熟老人陈牒求判因见其所藏尽其法　始见公主担夫争道又闻鼓吹得笔法意观公孙舞劒器得其神　后人于欧虞禇陆书皆有异论至旭无非短者　惟顔真卿崔邈传其法文宗诏以白诗旭草裴旻劒舞为三絶】
　　裴旻【为奚所围舞刀立马上矢四集皆迎刀而断守北平日射虎三十一父老曰彪也遇真虎且败小虎出丛大吼弓矢皆堕自是不复射】
　　王维【九嵗属辞　弟缙齐名　孝友　九龄擢拾遗禄山获之以药下利阳瘖廹为给事中　贼合梨园乐作诗悼痛故得免罪　自表五短缙五长乞免右丞而使缙还京师时为蜀州　作书别缙及亲故停笔而化　草画名盛开元天寳间贵人虚左以迎　画思入神　别墅辋川图　观案乐图事沈存中辨其妄　兄弟奉佛不食荤衣防　代宗问维乐章缙上之】
　　郑防【或告其私撰国史苍黄焚之坐谪十年　元宗爱其才置左右以不事事为置广文馆而以为愽士防闻命不知广文曹司所在诉于宰相　壊廊不修寓治国子监馆遂废　善图山水　好书无纸取慈恩寺柿叶书　冩诗并画以献帝称郑防三絶　禄山刼之称病求摄市令潜以宻章达灵武　为崔图绘斋壁得免死　防长地理山川物产兵戍无不详　天寳军防录诸儒服其善著书　在官贫约　杜甫赠诗　郑相如预知天寳事戒无污伪官故不附贼】
　　萧颖士【四歳属文　十歳补大学　一览即诵　进士第一　父旻抵罪以有佳皃得宥　裴耀卿等先进与均礼故名播天下　奉使括遗书淹乆被劾　客濮阳授业号萧夫子　以父防不肯见林甫林甫怒不下已頴士作樱桃赋讥之　依春秋为编年书司马昭弑帝书陈霸先反　史官韦述荐自代不屈林甫免官　倭国愿得萧夫子为师　知禄山必反托疾荐大室山　禄山反见河南郭纳谋守御纳忽不用　见山南源洧諌毋退保江陵　不受永王召　请宰相崔圎扞江淮刘展果反　圆以为扬州功曹　后客死汝南逆旅　　　门人諡文元　乐闻人善　推引后进皆名士天下推知人　兄事元徳秀而友殷寅真卿等　与李华称萧李　与陆据李华读龙门路傍碑颖士即诵华再阅据三乃记　奴事之十年笞楚不去云爱其才　惟许子昻冨嘉谟卢蔵用之文董南事孔述眷之愽学】
　　李华【慕汲黯　劾国忠支娅州县肃然　禄山反上诛守防　辇母逃贼见获署伪官　自以隳节危亲肃宗召之不拜　客山阳勒子弟力农　晚事浮屠不甚著书惟家传墓版州县碑颂金帛强之乃应　大歴初卒　含元殿赋　吊古战文污为故书置梵书度頴士读之谓君加思虑便能至　宗子翰从子观见肃宗】
　　孟浩然【襄阳人　好节义　振人患难　九龄王维称道　维邀入内署元宗偶至问诗对不才明主弃　采访使韩朝宗约偕至京荐之防剧饮欢甚不赴　背疽卒　王维过郢州画像刺史亭名浩然亭郑减改孟亭】
　　王昌龄　崔颢【与浩然同名开元间皆位不显不顾细行　颢好饮愽娶美妻】
　　【方枝】张果【善息气能累日不食　自谓生尧丙子嵗位侍中　召问神仙事　未几卒】
　　姜抚【韦縚言其数百嵗召之　自言服春藤上采赐中朝老臣民间以酒渍饮多暴死乃止遂惭逃】
　　【外戚】王仁皎【元宗废后父　避职不事　委逺名誉】
　　杨国忠【太真从兄为相见前】
　　【宦官】握兵故祸惨始于明皇盛于肃代成于徳宗极于昭宗
　　杨思朂【姓苏　元宗讨四难为爪牙　开元初大败安南蛮　平五溪乱斩首三万　平邕州封陵僚梁大海　平龙州蛮坑其党六万　騺忍敢杀】
　　髙力士【冯盎曽孙　岭南李千里献二阉曰金刚力士　武后累逐之中人髙廷福养之　元宗在藩倾心附结　以诛萧岑等功为右监门卫将军知内侍省四方奏请先省后进小事传决　宇文融林甫国忠禄山仙芝等皆厚结之得将相牛仙童邉令诚等宠虽与力士等亦借力士左右肃宗在东宫以兄事它王公主呼翁戚里尊曰防　谏以天下事付林甫帝不恱由是还内宅不】
　　【复事　以隂巧得誉有素思艺者亦帝爱幸骄位见恶人士天寳初置力侍省与力士同爲之上幸蜀艺臣贼而力士从幸　在蜀谏何忧之语　从上皇西内十日李辅国诬流之　赦还见二帝遗诏恸哭呕血死　　　赞立肃宗为太子　言云南防师北兵强悍　因大雨言权假宰相所致天下事庸可复安　亲昵覆败不为救　宇文以来权利相贼阶天下之祸虽有补益弗相除云】
　　【酷吏】王旭【珪孙　斩易之兄昌仪　斩韦后党周仁轨卢崇道岭外逃归杀其三子凡海内名士皆絓染流徙　与李嵩李全严酷号三豹　制狱械纪希虬使奴事之得其罪数千上之遂贬死】
　　吉温【顼从子　薛嶷引见元宗上目之曰是一不良我不用罢之　京兆尹萧炅使为林甫讯李适之张垍伪选十六人日中狱具　自谓若遇知己白额虎不足缚　炅荐之林甫使除不附己者钱塘罗希奭为奔走椎鍜　杀栁绩积尸大理垣下并遣希奭杖杀李邕裴敦复及皇甫惟月韦坚杀杨慎矜连数十族　号罗绀吉网　媚国忠禄山　谓禄山曰君若荐我为宰相则右相可挤右相即林甫　禄山大恱镇河东表自副　国忠引为中丞朝廷动静不淹宿即报禄山　上欲使代希烈相国忠以附禄山用韦见素代之　禄山国忠争宠温昵禄山遂贬既而与希奭皆见杀　上闻其斥曰温本酷吏子朕过用之故屡搆大狱今斥公属安矣禄山反授其七嵗子河南参军以报之】
　　【奸臣】李林甫【见前相类】
　　安禄山【营州栁城胡　生有祥张仁愿搜其帐尽杀之匿而免　随母嫁虏将安延偃遂姓安张守珪使与史思明俱为捉至因为养子中丞张利贞采访河北禄山百计媚之入朝盛言其能天寳初为平卢节度　林甫请专用蕃将故帝宠益坚　帝使出入宫禁为贵妃养儿　起第京师服御拟乗舆　太子九龄言其反不信　天寳十三载反僣号燕　肃宗立其子庆绪使李猪儿杀之详见肃宗】
　　肃宗　顔真卿因蜡丸颁赦河南北江淮而诸道徇国之心始坚　郭子仪将兵五万至灵武而人始有兴复之望　张廵许逺死守睢阳以全江淮而东南赋入得济中兴之需　广平王俶【即代宗】与郭子仪复西京东京　史思明囚安庆绪使者降张镐请勿假以威权上不从而思明复陷东京其乱终帝之世【右复两京及再乱事】　请兵回纥　卖官济军兴　又专以官赏诸将大将军告身才易一醉而名器之滥极　子仪光弼讨安庆绪以宦官鱼朝恩为观军容使而忠臣义士自此不得尽其力　平卢节度王元忠死令察军中所欲者立之而节度使之废置自此一出军士王璵专依神求媚为中书侍郎　置道塲禁中李辅国专掌禁兵制敕必经辅国押署然后行　上皇居兴庆宫辅国矫上语迎居西内上欲诛之畏其握兵不敢　元载为租庸使按籍举八年租调逋负籍所有中分之甚或十取八九名白着　李辅国初与张后表里【专权迁上皇】后交恶后谋诛之谋泄见杀辅国继为盗所杀【右纪纲大壊矣】
　　郭子仪【守灵武以朔方军讨禄山收云中马邑开东陉　光弼已拔常山与合兵攻赵郡败思明于嘉山河北徃徃斩贼迎王师　与光弼率五万赴灵武国威大振　帝惟倚朔方军为根本　贼将诱河曲胡廹行在子仪以回纥平之　败崔干祐于潼闗闗陜始通　与元帅广平王俶复长安追败贼于潼闗克华隂宏农郡　追败庆绪复东都　进取河阳河内执安守忠　与九节度进】
　　【讨庆绪于相州而鱼朝恩监之王师无统以及于败　朝恩因谮罢之以光弼代领朔方兵　思明再窥河洛西戎逼扰以为鄜坊节度重京师　或言天下未平不宜置散地出镇邠州党项遁　以为诸道都统率兵趋范阳定河北朝恩沮之　光弼败邙山失河阳河中太原乱遂以为副元帅封汾阳王屯绛诛首恶诸镇皆奉法　代宗立为朝恩元振所谮遂表解元帅节度　与光弼齐名而寛厚得人过之　身为天下安危二十年　却回纥吐蕃事并详见代宗】
　　李光弼【王忠嗣遇之厚于诸将曰他日得我兵　禄山反子仪荐持节河东救常山获安思义不杀问计败思明于九门　又追败之赵郡防赵进围愽陵　又与子仪败之嘉山降河北十余郡欲竟趋范阳防潼闗失守乃赴灵武　入太原斩侍御史崔众威震三军兵不满万思明以十万攻之败走留蔡希徳攻之亦败走　九节度败庆绪邺西光弼请逼之鱼朝恩不许思明来援诸将惊溃独光弼整众还太原　代子仪为朔方无所更易号令之壁垒旗帜皆精明天下兵马副元帅　思明窥洛光弼驰入东都进军河阳大败贼于中泽再战就军中择郝廷玉论惟贞督战大败之禽周击等　安太清走据懐县进围之而留雍希颢守野水渡使勿战与贼将髙晖李日越同来　禽太清复懐州　又破思明于河阳　鱼朝恩言贼易灭诏促光弼战仆固懐恩隂佐朝恩违光弼命阵于原官军大败于邙山懐州复陷上召光弼入朝史朝义乗邙山之捷进略申光等十三州光弼舆疾破平之　朝恩征相州北邙之败忌之程元振亦忌之二人用事日谋中伤　吐蕃犯京师代宗诏入援遂畏祸不敢行　幸陜犹倚以为重卒不至　军中指顾诸将不敢仰视　李郭齐名而战功为中兴第一】
　　【相】常见素【详见元宗　与崔涣房琯奉册寳至灵武】
　　崔涣【喜其占奏即拜相　肃宗立与见素赴行在以选补不精出　简淡自处　慨论元载奸贬死】李麟【宗室　好学善文　河东有清政　禄山反以儒者非御侮材还为祭酒　为相以宗子独留继百司　苗晋卿崔圆等皆附辅国取安独守正不阿顺】
　　崔圆【锐功名　元宗西幸至河他供帐皆备盛陈蜀土丰稔及甲兵之盛即日相之　肃宗召赴行在为制遗爱碑于蜀　留守东都值相州之败委东都奔襄阳　守懐汾以治行称　镇淮南六年吏民乞留】
　　裴冕【明鋭　尝为王鉷判官鉷得罪辨其诬鉷死为敛塟　副肃宗为帅募骁勇十余万　与杜鸿渐劝进遂相　请卖官鬻僧道济军　子仪言其有社稷功为程元振所构代宗遂相之　入拜不能兴元载旧为其所甄引代之赞谢　忠勤自将而不知宰相大体　豪侈　仆射中　见俸簿月二千缗喜见顔色　李辅国讽使荐己为相】
　　房琯【父融相武后　作封禅书说张说得用　为县主徳化为治防　为华清宫　骊山疏岩剔薮幸蜀追及拜相　奉册至灵武肃宗以有重名倾意待之　参决机务　谏以第五琦为租庸使】
　　【是又一国忠上曰六军方急无财不能对　贺兰进明言琯大言无当因以永丰王统兵事离间之上疎之　自请平贼用春秋车战大败于陈涛斜顔真卿劾之　多言其请包文武可复用　上怒之出为邠州人以便安政声流闻　好老子浮屠髙谈有余　天下多故不以职事为意而欲从容镇静以辅治　又知人不明故功名隳损　史赞称唐名儒多言琯徳器有王佐才若承平不失为名宰】
　　苗晋卿【林甫委铨事　以中丞帐倚子奭为书判魁元宗覆实曵白　河北政化大行　望壶闗县门輙步　郡太守迎犒立饮白釂　以老辞致仕　肃宗自扶风召相　大渐摄冡宰代宗立固辞　老蹇甚间日入政事堂召对小延英对小延英始此　寛厚所至称惠化　再秉政出入七年小心谨畏不甚斥是非得失故保宠名而练达事体百官簿最一省无遗人比胡广　諌用李辅国为常侍　諌论陈希烈死　陆贽请进其子官因言其谦柔敦厚三朝所推　厚元载】
　　张镐【好王伯大略　嗜酒　国忠荐为已重　布衣二年至宰相　谏禁中道塲曰当修徳弥乱未闻饭僧可致太平　察思明以范阳献顺之伪及许叔冀狡狯必变　镐不结宦官皆盛言思明叔冀之忠遂罢相后果叛　后为抚州洪川平诸冦　廉简　在位虽浅天下推旧徳】
　　王璵【少为礼家　承元宗意专事祷祠　初效俚俗用纸钱　肃宗立亦以祷祠见宠为中书门下平章事中外大骇　左道纷进　分遣女巫祷天下山川至黄州刺史左震斩之　作天华上宫露台昭应令梁镇上书停之】
　　李岘【宗室　京兆尹幸温汤独无所献　出守零陵政得人心　京师謡曰欲粟贱追李岘　相肃宗经纶为己任事多独决上待之恩意亦厚　李辅国制敕不出中书岘极言其恶始停口敕处分各归有司　毛若虚希辅国防变乱谢夷甫狱岘谓示无御史台帝出岘　相代宗　事见后】
　　李揆【谏上皇翊圣号　取士陈书中庭约使尽言既相帝叹门第人物文学三絶　善奏对　决事明当　锐进近名　忌吕諲入相搆之　谓元载麞头鼠目流落十六年丐食取给　载死独用卢杞恶之为入蕃使　酋长问唐第一人李揆是公否　本传称格李辅国羽林骑激栯京师之议而辅国传谓当国以子姓事之号五父】
　　吕諲【勤谨　事哥舒翰诸僚出游独据案钩视簿最由中人进于肃宗所陈无不纳　为使按羣臣之污赃者人惮其持法　上忧九节度败相之释衰拜赐防　引妻父为卿妻舅为郎从中人请与人以官遂罢　镇荆州请置南都而改为江陵府　伏甲为长史斩陈希昻　暴李辅国所擢妖人申泰芝　威惠两行　李揆恐其以善治闻复用使人刺其失上逐揆　在朝不称职　荆州号令明赋役均治尚威信境无盗贼民歌咏之至徳以来方面数十人为最　荐杜鸿渐元载　严郢请諡二名独孤及议美恶不在多名】
　　第五琦【劝贺兰进明出贼不意收所陷郡　遣奏事肃宗陈令急在兵兵强弱在赋赋出江淮为渊请假臣一职悉东南寳赀飞饷函洛上恱拜江淮租庸使塩铁铸钱使　盐鐡名始此　当军兴随事趣办人不益赋而用饶　铸乾元钱以一代十　为相又铸重规一代五十　防物价腾踊饥馑相望议者非之贬忠州　或告其纳金曰位宰相可自持金耶有司以为具服流之　起为朗州有异政　复领盐鐡等使子峯妇郑皆以孝着表门　为度支患豪将求取无节始以左藏财赋进大盈库事见杨炎传】
　　萧华【谨重方雅　陷于禄山间道奉表欲以魏为内应　李辅国求宰相拒之辅国矫诏罢之】元载【辅国请罢华而相之　见代宗】
　　裴遵庆【外晦内明不干当世　役夫怨萧克济有丑言　有司论大逆争之全救数十族　吏事第一　知选强敏详视簿牒　萧华荐之相　代宗以忠厚大臣使宣慰懐恩　复以仆射知选事优其老听就第注官　性惇正老而弥谨　荐贤耻谢　谏从益畏　削藁　史称中人之贤　子向以学行特户门曽孙枢相昭宗】
　　【诸臣】顔真卿【字清臣　师古五世从孙　少孤母教　监察御史使河陇辨寃狱而雨号御史雨　使河东劾朔方令郑延祚三十年不葬母终身不齿殿中侍御史时吉温以私危宋浑曰奈何以一时忿危宋璟后　杨国忠出为平原守　知禄山反宻为偹而泛舟饮酒以纾其疑　禄山反河朔二十四郡惟真卿守　募兵大飨慷慨感厉十七郡同日自推为盟主兵二十万　清河太守使李蕚乞师从之斩贼万级　军费困竭防景城盐自助　思明尹子竒复陷河北惟平原愽平清江固守　度不可抗　赴行在拜御史大夫防治如平日百官肃然　纳京复告宗庙祝署嗣皇帝真卿曰上皇在蜀可乎乞筑坛东向哭　宰相出之唐旻诬之贬饶州　镇浙西以预备刘展为生事召为刑部侍郎　上皇迁西内率百官问起居李辅国贬之　代宗自陜还请先谒陵庙而即宫斥元载朝廷岂堪公再壊　载请羣臣奏事先白长官长官白宰相详可否遂疏极论载奸载贬之陜州　为抚湖刺史　载既诛杨绾荐之　卢杞陷之使谕希烈　希烈使李元平说斥之　朱滔等使者谓求相孰先太师又斥之　希烈屡胁之终不屈遂见害　逮事四朝　刚而有礼　天下称曰鲁公】
　　穆宁【以息属母弟从真卿于平原　劝真卿固守真卿亡过河见肃宗自言不用宁言至此　上欲以为谏议防真卿以直忤亦罢　光弼檄取粮不予曰命宁主粮者敕也　李忠臣与夹淮为治刼掠遂衰漕贾得通　或以和州天寳旧版校户劾之御史覆视则増数倍然不事权右毅然寡合执政恶之虽直亦置散位　从奉天回曰可行吾志矣即罢　宁之老四子赞为御史中丞质右补阙员侍御史赏监察御史皆守道以行谊显　家令训诸子　先是韩休家训子侄至严称家法者尚韩穆二门】
　　李嗣业【善陌刀　为髙仙芝陌刀将破吐蕃十万于娑勒　从平石国及突骑施跳荡先登号神通大将　仙芝败于石国嗣业救之得还　表镇疏勒筑城屡壊祷之白龙见城成　祷耿恭故井泉复出　足蹶葱岭大石元宗时　与诸将赴鳯翔割臂相盟所过州县秋毫不可犯　帝喜其至曰卿至贤于数万众　统前军复长安复东都战功居多　九节度围相州独披坚执锐为诸军冠中流矢病闻战大呼卒于军不及于溃　赏赐皆上于官助军】
　　【九节度者朔方郭子仪　淮西鲁炅　兴平李奂滑濮许叔冀　镇西北庭李嗣业　郑蔡李广琛河南崔光逺而河东李光弼泽路王思礼将所部助之】
　　王思礼【从哥舒翰　数劝翰诛国忠　从复东西京相州之败与光弼军独完　善守短攻拜司空不为宰相而拜三公始此】
　　鲁炅【顔真卿问哥舒翰得人乎翰指示之曰当为节度　镇山南贼围之南阳一年昼夜战力竭奔襄阳然贼欲侵江汉赖炅扼其冲南夏得全相州败中流矢奔　溃兵剽掠炅军尤甚】
　　辛云京【世将家　有胆决　禽生斩馘常冠军　思明屯相州以鋭兵四千追袭破之　太原军乱上以其性沈毅使尹太原赏罚丝毫不贷军中畏信　回纥入朝所在暴钞过太原以戎狄待之虏畏不敢惕息　太原大治　徳宗时第至徳以来将相云京为次】
　　马璘【读马援传马革褁尸慨然　挟册从安西府累立竒功　率补甲三千赴鳯翔初战卫南以百骑破贼五千　从光弼攻洛阳　邙山之战先率五百骑出入三反光弼谓未见以少击众雄捷如马将军者　破吐蕃　不赦元日犯盗之卒　彻士龙而雨　大歴间与珲咸破吐蕃　少学术武干絶伦　治第侈甚徳宗毁其中寝而禁第舍逾制者　亭馆入官为羣臣赐宴之地】
　　李光弼将荔非元礼【中潬破周挚　李嗣业卒于相州代之】
　　郝廷玉【善格鬬善布阵】
　　李国臣　栢良器【年二十四更六十四战伏弩解李希烈寜陵之围】
　　李抱玉【从光弼战河阳差功第一　详见代宗】
　　崔光逺【元宗西狩留为京兆尹　斩乗火乱入宫阙者　斩贼将　惧禄山奔灵武上使复为京兆　回至渭北斩贼二千自是贼常避其锋　镇魏州溃围走误斩良将李处崟　镇荆襄沈饮贼郭恒约党项入防　成都平李奂而不能禁士卒之剽掠】
　　李泌【见肃宗灵武议国事　辤官　劝幸彭原俟西北兵赋　諌与张良姊愽　谏赐张良姊七寳鞍　谏良姊正位中宫宜待上皇命　请迎上皇　相徳宗详见后】
　　杜鸿渐【肃宗按兵平凉未知所适为定计至灵武力劝即位　相代宗详见后】
　　李勉【灵武劾大将管崇嗣背阙坐笑帝叹有勉乃知朝廷之尊　谏杀闗东俘后归者自至　详见徳宗】
　　王栖曜【一矢殒禄山将邢超遂救曹州　见徳宗】
　　来瑱【尚名节　有大志　张镐荐能断大事有御侮才　守颍川破贼甚众人目为来嚼鐡　镇山南两破思明余党襄汉士宜其政　朝廷易镇讽众留已　裴荗表其恐难制代宗诏代镇而图之荗大败被禽　程元振谮之流死】
　　田神功【尝战不胜降思明　禽刘展　镇淄青　镇兖郓解宋围　镇河南　见光弼待官属均礼始折节谦损】
</div>
    <div class="pagination">
<a href="古今纪要_page24.html">上一页</a><span>...</span><a href="古今纪要_page20.html">20</a><a href="古今纪要_page21.html">21</a><a href="古今纪要_page22.html">22</a><a href="古今纪要_page23.html">23</a><a href="古今纪要_page24.html">24</a><span class="current-page">25</span><a href="古今纪要_page26.html">26</a><a href="古今纪要_page27.html">27</a><a href="古今纪要_page28.html">28</a><a href="古今纪要_page29.html">29</a><a href="古今纪要_page30.html">30</a><span>...</span><a href="古今纪要_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
