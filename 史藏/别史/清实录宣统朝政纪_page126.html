<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 126 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 126 页/共 148 页
  </h1>
  <div class="content">
   ○又谕、电寄张人骏等、顷据瑞澂电奏、兵匪句结为乱。武昌失守。长江一带。最关重要。现在人心浮动。伏莽甚多。又值连年荐饥。灾民彳滟扁野。殊属可虑。亟宜严防句结响应著张人骏、程德全、朱家宝、冯汝骙、加意防范。毋稍疏虞。海外革党。密布内地。到处煽惑潜谋不轨。并著各省督抚随时严密侦防。免生事端以顾大局而弭隐患。将此电谕各该督抚知之。　　

○又谕、电寄陈夔龙等、湖北兵匪句结为乱。省城失守。京汉铁路为转运机关。至为重要。著陈夔龙、宝棻、瑞澂、加派军队。认真保护。所有桥梁山洞。尤须加意防守。毋稍疏虞。其黄河铁桥。除已饬陆军部派兵一营保护外。著宝棻再专派得力兵队分驻两岸。昼夜梭巡。如该省兵队不敷分布。准其酌量添募。所需军械。或由北洋借拨。或向陆军部请领。该抚迅即妥筹办理。　　

○又谕、电寄赵尔丰、据电奏、近日官军击匪情形。并各处匪势蔓延。川北空虚堪虑。已电商鄂督将驻施南一标。酌量调拨。以期布置周密等语。顷据瑞澂电奏、现驻湖北工程营辎重营句结革党为乱。省城失守。鄂乱初起。施南一标。似难再行调拨。当此匪势鸱张。亟宜严防句结响应该署督务须出以镇静。壹意坚持。将现有兵队加意激励。妥为布置。稳慎进攻。俟黔湘军到。即分途剿办。早靖匪氛。　　

○又谕、电寄松寿、据电奏、闽省防地辽阔。兵力单薄。恳将防军豫算概免裁减等语。著照所请。　　

○又谕、电寄代理川滇边务大臣补用道传嵩炑、据电奏、川边邮电毁阻。文报不通。边地数千里。只有＜目辟＞行＜匧心＞口＜韦未＞＜夗贝＞队二百。防军二百余名。难资弹压。炉库重要。又须保护。且谣传川路让与外人。蛮民惊恐等语。边藏地广兵单。准其酌量添募营队。以资防护。并将此次铁路收为国有政策。系朝廷体恤民艰。并非将路让与外人。剀切明白宣示。早释君■羊疑。王人文一时未能到任。所有川边事宜。著就近会商联豫妥慎筹画。毋稍疏忽。　　

○以捐田赡族。赏给前云贵总督刘长佑等扁额。　　

○丙辰谕内阁、瑞澂两次电奏、兵匪构变始末情形各等语。张彪督练鄂军。已历多年。竟至兵匪句结。省城不守。可见其平日训练无方。而事前既毫无防范。临时复漫无节制。不能固结军心。竟敢仓皇弃营逃出。实属大干军纪罪无可逭。统制官提督张彪著即行革职。并著瑞澂责令迅速痛剿逆匪。克复省城。所有被胁兵士。如非甘心从逆。即行设法收抚。傥再畏葸观望。定当加等治罪。现在荫昌所带兵队。已于今日专车陆续进发。到鄂后即著瑞澂会同筹画。迅赴事机。所请饬部筹拨饷项一节。著度支部迅速筹拨。　　

○又谕、据贝勒载涛奏称、本年秋操所调各项军队之军镇协自行演习。业经办竣。现在抽调军队赴鄂。所有大操。可否停办等语。本年大操。著即停办　　

○又谕、电寄赵尔巽、两次电奏均悉。湖北省城失陷。昨已有旨派荫昌督带重兵。迅速前往剿办。并饬陈夔龙宝棻等、添派兵队。保护铁路至由奉赴川。道路修阻。缓不济急。赵尔丰所拟由奉调拨三营之处。著暂行缓议。秋操已饬令停办矣。奉省为根本重地。该督务当即速回奉。妥慎防维。毋稍疏忽。　　

○又谕、电寄张人骏、据电奏、鄂乱事起仓猝。江南地处下游。向多伏莽。窃发堪虞。皖章滟贡逼近鄂疆。兵备均甚空虚。非缓急有备。实难肆应。且饥民载道。更应速为抚遣。在在需款。亟宜设法宽筹。请准照前奏由甯先行息借洋款五百万两等语。著照所请。　　

○又谕、电寄宝棻、电奏悉。武昌失守。昨已有旨派陆军两镇赴鄂剿办。派荫昌督兵迅速前往。一面加派兵轮。饬萨镇冰督率前进。并饬程允和率长江水师赴援。长江一带严饬各该省督抚加意防范。并饬陆军部派兵一营。保护黄河铁桥。并著该抚专派得力兵队分驻两岸。昼夜梭巡。现在事机万紧。所派兵队。已由今日陆续专车前进。该抚即按照所陈办法。移缓就急。抽调大队。保护京汉铁路。暨入豫铁路首站。毋稍疏虞。河南尤须加意戒严。以防北窜。驻京汉铁道鄂军一营。已密饬荫昌节制调遣。　　

○又谕、电寄余诚格、据电奏、鄂督急电请援。已派巡防两队附轮前往。惟湘省亦须自顾。请添募营队。及暂设营务处等语。著准其添募营队。　　

○又谕、电寄沈瑜庆、据电奏、贵州山深路僻。地便藏奸。防营万难再裁。绿营只可分年递减等语。所有防营著暂缓裁减。其绿营官兵。应如何裁减之处。著陆军部议奏。　　

○又谕、电寄三多等、电奏请将前商卓特巴巴特玛多尔济赏补原缺。以重责成等语。著照所请。　　

○度支部奏、国家财政。有官业一门。东西各国。无不极意经营。臣等酌拟调查官有产业肬■闲章十条。第一条。官有财产之种类。一官地。指旗学屯＜目辟＞行＜匧心＞口＜韦未＞＜夗贝＞牧营地及荒地涨滩苇塘。二官房。指衙署局所及归官房屋。三存款。第二条。官业资本之种类。一、银行银钱号。二、造纸印刷局厂。三、矿垦务及山林。四、盐务官运。五、工业制造局厂试验场陈列所各资本。六、其他各项股本。第三条。调查之方法。一、官地坐落何处。亩数租课时价若干。官房坐落何处。闲数租金时价若干。并存款生息之存放何处。息金若干。二、官业资本数目。及领款年月。并如何筹还。已未筹还。实赢实亏。如另有公积金为公家所应得者。当一并开列。三、矿务垦务及山林等。除收资本开列外。应将矿务开采人数。机器用法垦务承领花户。应得租价。并山林买收增殖方法。一一开列。第四条。凡第一二条所列调查事件。除照表式填明外。如有应行变通之处。得由各该省自行填列。第五条。本章程自公布实行之日起。近省限四个月。远省六个月。一律查明编表送部。第六条。各省应行调查事件。自奉到部文日起。分别远近限期通饬各署局所。一律编齐。第七条各省应行调查事件。如于豫算册上未经开列者。概应据实查报。第八条。如豫算册上已分别国家地方开列者。应于表上逐项注明。第九条。各署局所官员。如有漏报。隐匿不实者。查出严究第十条。官地必须详细调查者。得声叙展限从之。　　

○御史陈善同奏、今者武昌失守臣思武昌居南北东西水陆之冲。为我国心腹要地而又内地精华之所聚也。设若为贼所据不独横断我军西进之路。即京汉粤汉交通亦将因而中梗。因循愈久。即蔓延愈多。此可虑者一。武汉有警。川中乱民。势必遥为声援。凶焰益张。各处匪徒。更难保不闻风响应。此可虑者二。入川鄂军。回顾身家。中途或哗归。其鄂中未叛各营。狐免同悲。亦不无反戈之惧。合以谋我。患更加烈。此可虑者三。陆军两镇。既调赴鄂。则驻扎之原处。武备亦形单弱。此可虑者四。各军训练。无论何若。但素无阅历。以御亡命之党。非必可恃。且素号精练之鄂军。固已如此。其他又岂尽可用。此可虑者五外人军舰。托名保商。游弋长江者。所在皆是。乘机攫利。自在意中。武汉为通商大埠。教堂林立。洋商鹿＜虘阝＞囷集保护稍有疏虞。即不免予外人以藉口之资。此可虑者六。以上六可虑。皆事前所应计画者。下军咨府陆军部知之。　　

○御史德寿奏、京师名臣祠宇。日见圮颓。而旌勇褒忠二祠尤甚。亟宜修葺保存。以励忠荩。下民政部知之。　　

○顺天府奏、请饬晋豫两省粮运弛禁。从之。　　

○丁巳。世宗宪皇帝忌辰。上诣寿皇殿行礼。　　

○遣官祭泰陵。　　

○谕内阁、湖广总督著袁世凯补授。并督办剿抚事宜。四川总督著岑春火滟宣补授。并督办剿抚事宜。均著迅速赴任。毋庸来京陛见。该督等世受国恩。当此事机紧迫。自当力顾大局。勉任其难。毋得固辞。以副委任。俟袁世凯。岑春火滟宣到任后。瑞澂、赵尔丰、再行交卸。　　

○又谕、袁世凯现肬■闲授湖广总督。所有该省军队。暨各路援军。均归该督节制调遣。荫昌、萨镇冰、所带水陆各军。并著袁世凯会同调遣。迅赴事机。以期早日戡定。　　

○又谕、岑春火滟宣现肬■闲授四川总督。所有该省军队。暨各路援军。均归该督节制调遣。　　

○又谕、现在派兵赴鄂。亟应编配成军。著将陆军第四镇。暨混成第三协混成第十一协。编为第一军。已派荫昌督率赴鄂。其陆军第五镇。暨混成第五协混成第三十九协。著编为第二军。派冯国璋督率迅速筹备。听候调遣。至京师地方重要。亟应认真弹压。著将禁＜目辟＞行＜匧心＞口＜韦未＞＜夗贝＞军。暨陆军第一镇。编为第三军。派贝勒载涛督率驻守近畿。专司巡护。该贝勒务当妥慎筹备。加意防维。毋稍疏虞。　　

○又谕、电寄陈夔龙、据电奏、派拨得力军队。将境内轨道铁桥山洞分段梭巡。并密饬各营统带及巡警道派员侦探。于保定天津车站设法侦察等语。著即督率文武各官严密防范。毋稍疏忽。又电奏、直境接连豫省。分守铁路桥梁轨道。及防＜目辟＞行＜匧心＞口＜韦未＞＜夗贝＞畿疆情形重要。请饬调奉驻扎淮军后路王怀庆所部各营。开拔回省等语。著赵尔巽迅饬王怀庆率带所部。刻日开拔回直。　　

○又谕、电寄张鸣岐、据电奏、鄂乱既成粤省必大受影响。现已密饬军警。加意防范。惟匪踪彳滟扁地。晶■宜次添募防营。均陆续派往各属。分投剿捕。省城现有兵力。仍属单薄。不敷分布。请再添募数营。并于应解京部各款。酌量截留等语。著准其再添数营。以资防守。至所请截留京饷一节。著度支部议奏。寻奏、京饷关系大局。所请酌量截留之处。碍难照准。从之。　　

○又谕、沈秉＜辶黎＞方■土电奏、桂省逼处边陲。防务紧要。军费碍难裁减。请将豫算防营经常临时等费。均照原列之数列册以资防＜目辟＞行＜匧心＞口＜韦未＞＜夗贝＞等语。著度支部知道。　　

○又谕、电寄余诚格、据电奏、请照部议。所有巡防各军。暂另设营务处等语。著照所请。又电奏、请在辰沅省会一带。添募巡防营四队。接应援军。补密边防。并请饬部立案等语。昨已有旨准其添募营队。　　

○又谕、电寄冯汝骙、据电奏、派兵赴鄂助援。暨江防布置情形等语。筹画尚属周妥。九江为章滟贡省门户。仍著该抚督饬实力弹压。侦察巡缉。各路石滟驳台。尤宜加意防范。毋稍疏忽。　　

○又谕、电寄外务部尚书梁敦彦、电奏奥王赠给头等铁冕宝星。可否收佩等语。著准其收佩。　　

○江苏巡抚程德全奏、苏省近年生计日艰。莠民所在多有。猝遇岁饥易被煽惑。亦闲有不肖绅董。积怨乡里。每因小故致起乱机。两月以来风潮晶■宜起。当时一面请帑施赈。一面请予格杀现饥民既就抚。莠民亦解散。当大举治河。以工代赈。惟工巨款绌。现拟于第二次恩帑银二十万两。商明两江督臣甯苏各半。其一半之十万两。除赶放急赈外。有余即为开治河道之用。一面再行筹捐。或分年带徵。如果不敷。察看情形。请旨办理。报闻。　　

○绥远城将军＜辶黎＞方■土岫奏、体察垦务情形。遵筹收束。查察哈尔左翼垦务。至光绪三十三年三月底办竣。因地隶直境。奏明将民户尾欠押荒。即饬张独多各厅经徵。解由直隶总督造销在案。至右翼垦地。系山西丰甯兴陶四厅管辖。迄今民欠押荒尚二十三万余两。今秋可望丰收。催收押荒。可期踊跃。惟西垦民贪地瘠。如伊克照盟七旗。准噶尔鄂托克札萨克郡王旗乌审等旗地。虽先后放竣。而升科岁租。均未造报杭锦旗尚有未放之地。非开通渠道。无人认领。奈公款支绌。且亟图收束。故历办垦务者。屡议改照旱地减价招放。期于竣事达拉特旗本系租地。与别旗报垦者不同。且地质胶泥。必赖渠水浸溉。在创办之初。后套全恃客民租种。视地质以定租价。故修渠悉归公家。岁需钜款。得不偿失。于是有改办永租之议。惟既核减租价。仅将枝子各渠归民户承修。干渠仍由官办。似非得计。臣查从前短租之弊。任民择地租种。一年一易。至渠道之淤塞。与地户无关。故地亩愈种愈少。渠道愈修愈艰。若改办永租。本为收东起见。必须通盘筹议。核计近年垦地收租。约二千顷左右。拟即按此数试办。分段选举地户。酌定年限。汇总认租。使民视为恒产。并拟将租价核减。干枝各渠。悉归地户修理。此后民办有效。垦局即可裁撤。由地方官收租。佃赋减轻。责令地户每年秋后计亩交租。是公家有常年进款。农民可乐业安心。他如乌兰察布六旗。乌拉中西两公及茂明安旗。均有放而未尽之地。今已饬局赶放。乌拉东公并达尔罕旗地虽放竣。尚未奏结。四子王旗地。夙称荒瘠。虽曰放竣。实则押荒全数暒滟它欠。地亩大半荒芜。兹查该处上年被旱成灾。不得不缓徵租赋。以顺舆情。报闻。　　

○戊午。谕内阁、王人文著撤去侍郎衔。开去川滇边务大臣。赵尔丰著仍充川滇边务大臣。四川总督岑春火滟宣未到任以前。所有川中剿抚事宜。仍著赵尔丰懔遵晶■宜次谕旨。督饬各军迅速办理。不得意存诿卸。致误事机。　　

○又谕、现在武昌不守。除瑞澂、张彪、业经降旨外。其余同城各官据瑞澂奏报布政使连甲提学使王寿彭、交涉使施炳燮巡警道王履康、均已微服出城。提法使马吉樟、劝业道高松如、盐法道黄祖徽、尚无的耗等语。所有湖北省城大小文武各官。是否全行出城。抑有他项情形。著袁世凯迅速分别确切查明。据实具奏。　　

○又谕、电寄赵尔巽、电奏悉。昨已有旨准将王怀庆调回直隶。兹据奏称、淮军驻扎奉江两省。防蝱滟戋辽阔紧要骤然调动。恐民闲惊扰。恳予缓调等语。著电商陈夔龙酌量缓急妥筹办理。　　

○又谕、电寄宝棻等、电奏悉。所陈保护铁路。并调营援鄂。及豫省现在筹防情形。尚属周妥。至需用枪械。请饬源源接济一节。著陆军部北洋大臣随时妥筹接济。　　

○又谕、宝棻电奏、湖北官钱局钞票。流行豫省。昨得武昌警报。商民纷纷取现。司库存款。军用甚急万无余力兼顾。请饬度支部邮传部暂令大清交通各分银行。将现在豫省行用湖北官钱局各钞票。设法担任兑汇等语。著度支部邮传部分别酌核办理。以维市面而安人心。　　

○又谕、电寄袁大化、据电奏、现在武昌失守。宜派近畿可靠军队。水陆南下。顺火车直抵汉口。先顾北路。乘轮船直入长江。分布要害等语。所筹甚是。现已有旨派陆军大臣荫。昌督兵南下。由海军部加派兵轮饬萨镇冰督率前进。并饬程允和率长江水师即日赴援矣。　　

○又谕、电寄孙宝琦、据电奏、东省幅员辽阔。防营零星散布。实属单薄莱阳逆首曲士文未获。句引胡匪。均属可虑请暂添巡。防马队一营步队三营。派扎各邑。第五镇军队在东。如遇紧急之事。必当立时调拨。以备不虞等语。著照所请。暂添巡防马队一营。步队三营。该抚即妥为布置。严密侦防。曲士文久经漏网。务饬早日缉获。免致句结为患。至驻东军队。暂归该抚节制。随时调拨一节著军咨府陆军部酌核办理。　　

○又谕、电寄署荆州将军连魁等、连魁、松鹤电奏悉。荆州一带。地方重要该署将军等务须督饬营队。加意严防。毋得藉口兵单。稍涉诿卸。　　

○停奉天本年例贡。　　

○己未。谕内阁、电寄新授四川总督岑春火滟宣、据电奏、由鄂抵沪。病益加剧。请另肬■闲贤员督师入川等语。现在鄂乱方急。川事更紧。该督秉性忠诚。威望素著。当此危急之时。尤当念朝廷倚任之殷。川人盼望之切。勉任其难。力顾大局。著即力疾束装就道。毋再固辞。前调粤兵两营。著仍督率入川。　　

○又谕、电寄瑞澂、闻匪党有攻打刘家庙江岸。使我兵车难于起卸之说著瑞澂会同萨镇冰速派水陆军队严为防堵。以便兵车到汉。起卸无碍。毋稍疏虞。　　

○又谕、电寄赵尔巽、电奏星驰到奉。军民安堵。仍加意防维等语。知道了。　　

○又谕、电寄陈夔龙、据电奏、适值鄂省兵事人心不靖。亟宜注重筹防。所有裁撤绿营之期。请展缓三个月。再行分别酌核办理等语。著照所请。又电奏、直境军队不敷分布。拟添募巡防队二十营。所有饷项。督饬司道先为设法腾挪。再行奏拨立案并请暂留新授甘肃提督张怀芝迅速召募统率训练等语。著照所请。　　

○又谕、电寄端方、据电奏、行抵重庆。据朱军徐军电报。与匪接仗各情形。黔军现已到叙。拟令朱军由犍规嘉。黔军由叙规犍。徐军复由泸顾叙。力争上游。以固下游门户。并设法保护犍为县属盐场等语。所筹甚属周密。现因武昌事起。川事益形吃紧。已有旨肬■闲授岑春火滟宣为四川总督。赵尔丰仍充川滇边务大臣岑春火滟宣未到任以前。所有剿抚事宜。仍责成该大臣会同赵尔丰认真筹办。督饬各路军队迅速进攻。克期扑灭。毋得稍有松懈。致误事机。　　

○又谕、电寄张人骏、据电奏、长江一带。伏莽素多。灾荒之后。饥民彳滟扁地。保护防剿。在在均需兵力。甯省巡防队。平时仅敷分防。有事实难调遣。拟请照从前湘军营制。每营五百人。添招十营。按月给饷。已会商苏抚设法共筹。先行挪拨等语。现在鄂乱方殷。江南为长江下游。地方尤关重要。准其添招巡防营十营。江南提督张勋现正会办江防。著该督即饬令该提督迅速召募成军。由该提督统带训练。扼要分布。以资镇慑。仍著该督相机调遣。加意防维。绥靖地方。　　

○又谕、电寄张人骏等、据电奏、派员驰往青岛。提解革道蔡乃煌。已先期逃遁。并钞案咨呈外。务部宣布各国等语。著张人骏、程德全、仍饬属严密查缉。　　

○又谕、电寄长庚、据电奏、甘省境域辽阔。种族繁多。匪警时闻。伏莽彳滟扁地。前已派总兵罗平安挑募马步三营。现拟再添练得力防军数营。遴将管带。藉资镇慑等语。著照所请。　　

○又谕、电寄增韫、据电奏、浙省地属海疆。土匪私枭。素称猖獗。今年水灾彳滟扁地匪徒不时蠢动。各路防营。分头拏办。实已不敷调遣。现在鄂变又起。沿江戒严。拟暂添募陆师巡防队以资镇慑等语。著照所请。
  </div>
  <div class="pagination">
   <a href="清实录宣统朝政纪_page125.html">
    上一页
   </a>
   <span>
    ...
   </span>
   <a href="清实录宣统朝政纪_page121.html">
    121
   </a>
   <a href="清实录宣统朝政纪_page122.html">
    122
   </a>
   <a href="清实录宣统朝政纪_page123.html">
    123
   </a>
   <a href="清实录宣统朝政纪_page124.html">
    124
   </a>
   <a href="清实录宣统朝政纪_page125.html">
    125
   </a>
   <span class="current-page">
    126
   </span>
   <a href="清实录宣统朝政纪_page127.html">
    127
   </a>
   <a href="清实录宣统朝政纪_page128.html">
    128
   </a>
   <a href="清实录宣统朝政纪_page129.html">
    129
   </a>
   <a href="清实录宣统朝政纪_page130.html">
    130
   </a>
   <a href="清实录宣统朝政纪_page131.html">
    131
   </a>
   <span>
    ...
   </span>
   <a href="清实录宣统朝政纪_page127.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
