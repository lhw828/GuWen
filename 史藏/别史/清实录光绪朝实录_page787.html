<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 787 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 787 页/共 1316 页</h1>
    <div class="content">○蠲缓广西崇善、养利、来宾、武宣、雒容、临桂、灵川、桂平、平南、贵、马平、十一州县本年应徵地丁兵米有差。　　

○戊寅。谕内阁、前据陶模等奏、遵保西甯出力文武员弁。恳恩奖励。开单呈览各摺片。当经降旨令该部议奏。兹据给事中吴光奎奏、西甯肃清保案。文武一千余人。俱列异常劳绩。恐涉冒滥。并将已革通判张心泰等十余名。率请开复。又另片奏、已革知县耿士伟、尚有未结之案。似此任意开列。难保无请托等弊。请饬部分别查核撤销各等语。朝廷论功行赏。所以激励人才。岂容稍涉冒滥。著该部将陶模等此次保案内所开已革人员。查明被倢■＜曰融＞■＜石木＞原案。核其情节轻重。分别准驳。不得以该革员等投效军营。概邀优奖。其余请奖各员弁。并著该部答严核议。以重名器。又片奏、嗣后降革人员。投效各路军营。及边防海防河工各处。请饬先将被倢■＜曰融＞■＜石木＞各案。咨部核准立案。方准留差等语。并著该部议奏。寻吏部奏、此次西甯保案。漫无限制。拟请先将全案驳回。饬令该督等切实删减。不得概以异常劳绩为词。笼统列保。又查此案保请开复各员。除耿士伟、何其坦、二员。获谴较重。照例不准留营。当经本部先后咨驳。其保案应请即行撤销。至张心泰等五员。是否确有劳绩。抑或应在删减之列。应与全案一并查明。俟覆奏后。再行办理。又兵部奏、查该给事中奏称、嗣后降革人员。投效当差。应先咨部核准立案等语。系为豫杜冒滥起见。请饬下各省督抚。及军营统兵各大臣。凡有留营效力人员。俱先将被倢■＜曰融＞

■＜石木＞原案。咨部核准立案。傥未经部核准。至保奖时。即当奏驳。以重名器。均从之。　　

○两广总督谭钟麟奏、清丈沙田。设局开办。下部知之。

随手

　　

○以遇事招摇。革＜目辟＞行＜匧心＞口＜韦未＞＜夗贝＞守备王康田职。随手　　

○己卯。蠲缓浙江仁和、海沙、鲍郎、芦沥、横浦、浦东、杜渎、钱清、西兴、长亭、十场未垦荡田暨被灾穴■士■黾地新旧课额有差。现月　　

○庚辰。谕内阁、依克唐阿等奏、恭勘福陵隆恩殿工程。情形较重。请派大臣勘估修理一摺。陵寝要工。关系重大。亟应择吉兴修。以昭慎重。著派依克唐阿、钟灵、敬谨勘估修理。现月　　

○谕军机大臣等、依楞额奏、凉州地方紧要。筹练洋操。请饬拨快枪一摺。览奏已悉。该副都统拟于凉庄两处。马甲步甲养育兵闲散内。挑练洋操。自系为整顿营务。镇慑地方起见。即著照所议办理。所请由北洋拨运快枪。著王文韶酌量拨给。派员运解。俾资应用。原摺著钞给王文韶阅看。将此各谕令知之。现月　　

○又谕、任道镕奏、查勘运河情形。并核减工需银两。酌数请拨一摺。据称督同道厅员弁。按照勘定工程。撙节估计。除冬挑岁修暂行停拨外。拟酌拨丁酉年另案工需银四万两。请饬山东巡抚照拨等语。此项银两。关系运河要工。著李秉衡转饬藩司。赶紧如数拨给。毋稍迟延。原摺著钞给李秉衡阅看。将此各谕令知之。现月　　

○又谕、电寄鹿传霖、据奏瞻对设官各节。此事关系川藏全局。是以晶■宜谕该督妥慎办理。今据所奏于川省藩篱。绸缪甚固。而于藏＜目辟＞行＜匧心＞口＜韦未＞＜夗贝＞情形。仍无把握。达赖尚无回信。又未撤兵。其包藏贰心。已可概见。设因一隅内属。而全藏摇动。得不偿失。该督岂未深思耶。著该督将瞻民愿仍归川。并朝廷垂念藏番。可以酌赏银两之意。明白宣示。派委干员乘传入藏。必得达赖的实声覆。且以觇其向背之机。俟有确情。再行定议。切勿孟浪从事。致误大局。电寄　　

○甯夏将军钟泰奏、甯夏防营。裁撤完竣。营哨等官。著有微劳。恳恩酌保。以昭激劝。得旨、所请酌保之处。著不准行。　　

○以詹事府詹事陆宝忠为内阁学士。兼礼部侍郎衔。外起居

注

　　

○以熟悉番情。明练耐劳。复已革四川雅州府知府嵇志文原官翎衔。摺包　　

○蠲缓直隶文安、霸、静海、大城、安、河闲、六州县被水地方粮赋有差。　　

○以民困未苏。展缓奉天各州县本年带徵二十一年以前钱粮。　　

○辛巳。谕内阁。桂斌奏、属员糊涂错谬。据实纠倢■＜曰融＞■＜石木＞一摺。恰克图司员珠尔罕布、业经桂斌将其撤任。著理藩院饬令该员来京。照桂斌倢■＜曰融＞■＜石木＞奏各节。讯明具奏。另片奏、赛尔乌苏管站司员。行文库伦。体制未协等语。著理藩院一拼查明具奏。外起居注　　

○又谕、桂斌奏、参赞久悬。请饬理藩院开单请肬■闲一摺。著理藩院查明具奏。至所奏车臣汗盟长呈称、已报未袭台吉有六百余员之多。并著该衙门迅速查核办理。不准积压。现

月　　

○派兵部尚书徐郙充八旗官学大臣。早事　　

○壬午。上诣醇贤亲王福晋园寓金棺前。行奉移礼。外起居注

　　

○蠲缓河南太康、武陟、商城、祥符、陈留、木滟巳、郑、荥泽、汜水、商邱、甯陵、永城、鹿邑、虞城、夏邑、睢、柘城、考城、安阳、汤阴、临漳、内黄、汲、新乡、辉、获嘉、淇、延津、滑、浚、封邱、河内、济源、修武、孟、温、原武、阳武、洛阳、偃师、孟津、宜阳、永甯、南阳、内乡、裕、叶、淮甯、项城、沈邱、扶沟、固始、尉氏、光山、中牟、五十五州县被灾各地新旧赋额有差。摺包　　

○癸未。谕内阁、孙家鼐等奏、特倢■＜曰融＞■＜石木＞庸劣各员等语。开缺另补知县陈寿椿、冒昧营求。罔知大体。著以府经历县丞降补。大城县知县李燕昌、措施失当。不洽舆情。著开缺另补。古北口巡检李梅修、嗜好颇深。擅离职守。平谷县典史孙志铭、托病迁延。久不赴任。均著即行革职。以示惩儆。现月　　

○赏科尔沁和硕达尔汗亲王那木济勒色、三眼花翎。茂明安多罗贝勒棍布、双眼花翎。喀尔喀辅国公罗布桑吹木伯勒、青海头等台吉诺尔布、花翎。命喀喇沁辅国公僧格札布、在乾清门行走。　　

○予故贵州署都匀府知府石均。于死事地方建立专祠从贵州巡抚嵩昆请也。　　

○加赏京师同仁粥厂仓米三百石。　　

○甲申上诣醇贤亲王福晋园寝。跪接金棺。外起居注　　

○署吉林将军延茂奏、吉林所属三姓等覹。旗民被灾较重。分别给赈。不敷银两。请饬部照数指拨。允之。　　

○蠲缓吉林马厂、三道喀萨哩、陈屯、玛延、甯古塔、珲春、阿勒楚喀、伯都讷、双城厅、双城堡、五常厅、三姓、永凝社、鄂勒国穆索、拉林马拉、各属被灾官庄旗地新旧钱粮仓谷有差。摺包　　

○乙酉。孝庄文皇后忌辰。遣官祭昭西陵。早事　　

○上诣醇贤亲王福晋园寝。亲视金棺奉安。奠酒行礼。外

起居注

　　

○谕内阁、魏光焘奏、特倢■＜曰融＞■＜石木＞庸劣不职各员一摺。陕西潼关厅同知王诹、气质粗率。声名平常。咸阳县知县涂传德、遇事偏执。心术近滑。安塞县知县包述信、嗜好甚深。公事废弛。候补知县曹鸿儒、气质粗浮。工于牟利。署甯陕厅巡检候补典史耿士侃、行为乖谬。擅离职守。署商南县典史候补巡检孙效谋、取于欺蒙。规避取巧。候补典史章德埙、品行不端。罔顾廉耻。均著即行革职。即肃官方。现月　　

○谕军机大臣等、电寄鹿传霖、朝廷慎重者。瞻对设官一节。至朱窝章迈及巴里塘布置。原与藏中无涉。然若因朱窝等先设流官。遽将瞻对一体改设。则前此肬■闲放番官之必须撤回。难保藏番不从此生衅。著遵前旨。迅速派干员前往宣示后。取有的实回信。再行电闻。此时有四营在瞻。必无他虑。

电寄档

　　

○豁免陕西榆林、绥德、米脂、清＜走毕＞滟闲、吴堡、五州县民欠仓借粮革。摺包　　

○丙戌。谕内阁、依克唐阿奏、请将经徵税务各员。量予奖励各摺片。奉天东边昌图等处税厘。经依克康阿派员整理。收数加增至数十万之多。在事各员。不无微劳足录。奉天候补道王颐勋、著交军机处记名。遇有缺出请旨肬■闲放。留奉补用通判德麟、著俟补缺后以同知在任候补。补用同知吉林候补知县查富玑、著俟归同知班后。赏加知府衔。奉天候补知县涂景涛、著俟补知后以同知在任候补。以上各员。业经照该将军所请。给予奖叙。毋庸再行送部引见。现月　　

○命镇国公衔头等台吉巴勒齐木班咱尔果察、在乾清门行走。明发　　

○以久旷差操。休致京口正蓝旗蒙古防御兴元。　　

○予故浙江提督张其光恤典。子世铭以同知用。祖耀以员外郎用。　　

○上以岁暮祫祭太庙。自是日始、斋戒三日。外起居注　　

○丁亥。谕内阁、翰林院侍讲学士瑞洵奏、大员子弟。失教妄为。请饬严加约束各摺片。宗室及中外满汉大员子弟。叨承禄荫。宜如何束身自爱。力图上进。以期无坠家声。若如所奏近来大员子弟。往往不循礼法。不务正业。种种妄为。实足败坏风气。嗣后中外满汉大员。于各该子弟等、务须随时教诫。严加约束。毋染浮华积习。傥或踰闲荡检。致蹈愆尤。该大员等亦不能辞咎。定当一体严惩。毋谓诰诫之不豫也。将此通谕知之。现月　　

○又谕、鹿传霖奏、川省科场。积弊太甚。请旨申饬等语。科场为抡才大典。宜如何整齐严肃。乃据称川省近科场规。异常宽滥。士子领卷后。出入无禁。竟有携卷出场。至启门时缴入者。其誊录弥封等所。亦皆有贿买句串等弊。实属不成事体。明年丁酉科乡试。著鹿传霖申明定例。认真整顿。并著先期出示晓谕。该士子等、傥再玩违。或有藉端挟制鬨闹者。即著严拏按律治罪。毋稍宽假。其内外帘官。著加意遴选。并饬令提调等官。严查书吏。务期积弊一清。用副朝廷拔取真才至意。现月　　

○谕军机大臣等、长萃等奏、履勘松虫实在情形一摺。各陵树株松虫。雪后冻毙者不过十之一二。其伏在树皮内者。虽冻仍能蠢动。该侍郎等拟自正月初六日起。仍有用兵丁捕拏。际此天气严寒。虫尚蛰伏。＜目辟＞暒穴＜曰融＞夕＜夗贝＞捕较易。务当督饬兵丁。实力捕拏。一面广为收买。以期早日净尽。所请添拨经费银五千两。本日已谕令户部如数拨给。即著派员赴部领取。另片奏、请饬直隶总督采买百部草等语。已谕知王文韶、饬属采办解用。惟百部草虽能杀虫。恐浇灌有碍树株。该侍郎等、尤当详加体察。总以保护树株为主。切勿轻率从事。将此谕令知之。现月　　

</div>
    <div class="pagination">
<a href="清实录光绪朝实录_page786.html">上一页</a><span>...</span><a href="清实录光绪朝实录_page782.html">782</a><a href="清实录光绪朝实录_page783.html">783</a><a href="清实录光绪朝实录_page784.html">784</a><a href="清实录光绪朝实录_page785.html">785</a><a href="清实录光绪朝实录_page786.html">786</a><span class="current-page">787</span><a href="清实录光绪朝实录_page788.html">788</a><a href="清实录光绪朝实录_page789.html">789</a><a href="清实录光绪朝实录_page790.html">790</a><a href="清实录光绪朝实录_page791.html">791</a><a href="清实录光绪朝实录_page792.html">792</a><span>...</span><a href="清实录光绪朝实录_page788.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
