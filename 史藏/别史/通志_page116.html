<!DOCTYPE html>
<html>
 <head>
  <meta charset="utf-8"/>
  <title>
   通志 - 第 116 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 116 页/共 155 页
  </h1>
  <div class="content">
   郭奕字大业太原阳曲人也少有重名山涛称其髙简有雅量初为野王令羊祜常过之弈叹曰羊叔子何必减郭大业少选复徃又叹曰羊叔子去人远矣遂送祜出界数百里坐此免官咸末为文帝相国主簿时钟会反于蜀荀朂即防之从甥少长防家勗为文帝掾弈啓出之帝虽不用然知其雅正武帝践祚初建东宫以奕及郑黙并为中庻子迁右衞率骁骑将军封平陵男咸宁初迁雍州刺史鹰扬将军寻假赤幢曲盖鼓吹弈有寡姊随其之官姊下僮仆多有奸犯而为人所纠奕省按毕曰大丈夫岂当以老姊求名遂遣而不问时亭长李含有俊才而门寒为豪族所排弈用为别驾含后果有名位时以弈为知人太康中徴为尚书奕有重名当时朝臣皆出其下时帝委任杨骏奕表骏小器不可任以社稷帝不听骏后果诛及奕疾病诏赐钱二十万日给酒米太康八年卒太常上諡为景有司议以贵贱不同号諡与景皇同不可请諡曰穆诏曰諡所以旌徳表行按諡法一德不懈为简弈忠毅清直立徳不渝于是遂赐諡曰简
　　侯史光字孝明东莱掖人也幼有才悟受学于同县刘夏举孝廉州辟别驾咸初为洛阳典农中郎将封闗中侯防始初拜散骑常侍寻兼侍中与皇甫陶荀廙持节循省风俗及还奏事称防转城门校尉进爵临海侯其年诏曰光忠亮笃素有居正执义之心歴职内外勤恪在公其以光为御史中丞虽屈其列校之位亦所以申其司直之才光在职寛而不纵太保王祥乆疾废朝光奏请免之诏优祥而寝光奏后迁少府卒官诏赐朝服一具衣一袭钱三十万布百匹及葬又诏曰光厉志守约有清忠之节家极贫俭其赐钱五十万光儒学博古歴官著绩文笔奏议皆有条理长子元嗣官至元莵太守卒子施嗣东莞太守
　　何攀字恵兴蜀郡郫人也仕州为主簿属刺史皇甫晏为牙门张所害诬以大逆时攀适丁母防遂诣梁州拜表证晏不反考晏寃理得申王濬为益州辟为别驾濬谋伐吴遣攀奉表诣台口陈事机诏再引见乃令张华与攀筹量进讨之宜濬兼遣攀过羊祜靣陈伐吴之策攀善于将命帝善之诏攀参濬军事及孙皓降于濬而王浑恚于后机将攻濬攀劝濬送皓与浑由是事解以攀为濬辅国司马封关内侯转荥阳令上便宜十事甚得名称除廷尉平时廷尉卿诸葛冲以攀蜀士轻之及共断疑狱冲始叹服迁宣城太守不行转散骑侍郎杨骏执政多树亲属大开封赏欲以恩泽自衞攀以为非乃与石崇共立议奏之语在崇传帝不纳以豫讨骏功封西城侯邑万戸赐绢万匹弟逄平乡侯兄子逵关中侯攀固让所封户及绢之半余所受者分给中外宗亲略不入已迁翊军校尉顷之出为东羗校尉徴为州刺史在任三年迁大司农转兖州刺史加鹰将军固让不就太常成粲左将军卞粹劝攀莅职中诏又加切厉攀竟称疾不起及赵王伦簒位遣使召攀更称疾笃伦怒将诛之攀不得已扶疾赴召卒于洛阳时年五十八攀居心平允莅官整肃爱乐人物敦儒贵才为梁益二州中正引致遗滞巴西陈夀阎乂犍为费立皆西州名士并被乡闾所谤清议十余年攀申明曲直咸免寃滥攀虽显职家甚贫素无妾媵伎乐惟以周穷济乏为事子璋嗣亦有父风
　　刘颂字子雅广陵人汉广陵厉王胥之后也世为名族同郡有雷蒋谷鲁四姓皆出其下时人为之语曰雷蒋谷鲁刘最为祖父观平阳太守颂少能辨物理为时人所称察孝廉举秀才皆不就文帝辟为相府掾奉使于蜀时蜀新平人饥土荒颂表求振贷不待报而行由是除名武帝践阼拜尚书三公郎典科律申寃讼累迁中书侍郎咸宁中诏颂与散骑侍郎白襃廵抚荆以奉使称防转黄门郎迁议郎守廷尉时尚书令史扈寅非罪下狱诏使考竟颂执据无罪寅遂得免时人以颂比张释之在职六年号为详平防灭吴诸将争功遣颂校其事以王浑为上功王濬为中功帝以颂折法失理左迁京兆太守不行转任河内临发上便宜多所纳用郡界多公王水碓遏塞流水转为浸害颂表罢之百姓获其便利寻以母忧去职服阕除淮南相在官严整甚有政绩旧修芍陂年用数万人豪彊兼并孤贫失业颂使大小戮力计功受分百姓歌其平惠颂在郡上疏曰吴越剽轻庸蜀险絶此故变衅之所出易生风尘之地且自吴平以来东南六州将士更守江表此时之至患也又外兵内守吴人有不自信之心宜得壮王以鎭抚之使内外各安其旧又孙氏为国文武众职数拟天朝一旦堙替同于编户不识所防更生之恩而灾困逼身自谓失地用怀不靖今得长王以临其国随才授任文武并叙士卒百役不出其乡求富贵者取之于国内内兵得散新邦又安两获其所于事为宜宜取同姓诸王年二十以上人才高者分王吴蜀以其去近就远割裂土宇令倍于旧以徙封故地用王幼稚须皇子长乃遣君之于事无晚也又曰自魏世法禁寛弛积之在素陛下欲更张之未可遽革然矫时救弊亦宜以渐譬犹行舟虽不横截迅流当渐靡而徃稍向所趋然后得济也臣闻为社稷计莫如封建亲贤然宜审量事势使诸侯率义而动者其力足以维带京邑包藏祸心者其势不足独以有为其齐此甚难陛下宜与逹古今之士深共筹之周之诣侯有罪身诛而国存汉之诸侯有罪或无子者国随以亡今宜反汉循周则下固而上安矣又曰天下至大万事至众是以圣王执要于已委务于下非惮劳而好逸诚以政体宜然也夫居事始以别能否甚难也因成败以分功罪甚易也今陛下精于造始而畧于考终此政功所以未善人主诚能居易执要考功罪于成败之后则羣下无所逃其诛赏矣又曰古者六卿分职冡宰为师秦汉以来九列执事丞相都总今尚书制断诸卿奉成于古制为太重可出众事付外寺使得专之尚书统领大纲歳终课功校簿而行赏罚斯亦可矣今动皆受成于上故上之所失不得复以罪下嵗终事功不建不知所责也夫细故谬妄人情之所必有而悉纠以法则朝野无立人矣近世为监司者类大纲不振而微过必举盖由畏避豪彊而又惧职事之旷则谨密网以罗微罪使奏劾相接状似尽公实则挠法是以圣王不善碎密之案必责凶猾之奏则害政之奸自然禽矣又曰昔魏武帝分离天下使人役居戸各在一方此为权假一时以赴所务非正典也自吴防荡平天下懐静而东南二方六州郡兵将士武吏戌守江表或给京城运漕父南子北室家分离咸更不寕又不习水土运役勤瘁并有死亡之患势不可乆此宜大见处分以副人望魏氏错役皆应改旧使受百役者不出其国则天下所防已不訾矣又曰政务多端世事之未尽理者难徧以疏举振领总纲要在三条凡政欲静静在息役息役在无为仓廪欲实实在利农利农在平籴为政欲着信着信在简贤简贤在官乆官乆不难也连其班级自非才宜不得傍转以终其课则事善矣平籴已有成制其未备者可就周足则谷积矣无为匪他却功作之勤抑似益而损之利如斯而已则天下静矣书奏优诏答之颂又奏宜复肉刑卒不见省元康初从淮南王允入朝防诛杨骏颂屯卫殿中其夜诏以颂为三公尚书又上疏论律令事为时论所美乆之转吏部尚书建九班之制欲令百官居职希迁考课能否明其赏罚贾郭専朝仕者欲速竟不施行及赵王伦之害张华也颂哭之甚恸闻华子得逃喜曰荗先卿尚有种也伦党张林闻之大怒惮颂持正而不能害也孙秀等推崇伦功宜加九锡百寮莫敢异议颂独曰昔汉之锡魏魏之锡晋皆一时之用非可通行今宗庙乂安虽嬖后被退势臣受诛周勃诛诸吕而尊孝文霍光废昌邑而奉孝宣并无九锡之命违旧典而习权变非先王之制九锡之议请无所施张林积忿不已以颂为张华之党将害之孙秀曰诛张裴已伤时望不可复诛颂林乃止于是以颂为光禄大夫门施行马寻病卒使使者吊祭赐钱二十万朝服一具諡曰贞中书侍郎刘沉议颂当时少軰应赠开府孙秀素恨之不聴颂无子养弟和子雍早卒更以雍弟诩子为适孙袭封永康元年诏以颂诛贾谧督摄众事有功追封梁邹县侯食邑千五百戸颂弟彪字仲雅参安东军事伐吴获张悌累官积弩将军及武库火彪建计断屋得出诸寳器歴荆州刺史次弟仲字世混歴黄门郎荣阳太守未之官卒初颂嫁女临淮陈矫矫本刘氏子与颂近亲出养于姑改姓陈氏中正刘友议之颂曰舜后姚虞陈田本同根系而世皆为婚礼律不禁今与此同义为婚可也友方欲列上为陈骞所止故得不劾颂问明法掾陈黙蔡畿曰乡里谁最屈二人俱云刘友屈颂作色呵之畿曰友以私议冐犯明府为非然乡里公论称屈友辟公府掾尚书郎黄沙御史李重字茂曾江夏钟武人也父景秦州刺史都亭定侯重少好学有文辞早孤与羣弟居以友爱著称弱冠为本国中正逊让不行后为始平王文学上书陈九品曰先王议制以时因革因革之理唯变所适九品始于防乱军中之政诚非经国不刋之法也且其检防转碎征刑失实故朝野之论佥谓驱动风俗为弊已甚而至于议改又以为疑臣以革法创制当先尽开塞利害之理举而措之使体例大通而无否滞亦末易故也古者诸侯之治分土有常国有定主人无异望卿大夫世禄仕无出位之思臣无越境之交上下体固民德归厚秦反斯道罢侯置守风俗浅薄自此来矣汉革其弊斟酌周秦并建侯守亦使分土有定而牧司必各举贤贡士任之乡议事合圣典比踪三代方今圣德之隆光被四表兆庶颙颙欣覩太平然承魏氏凋敝之习人物播越仕无常朝人无定处郎吏畜于军府豪右聚于都邑事体驳错与古不同谓九品既除宜先开移徙听相并就且明贡举之法不滥于境外则冠带之伦将不分而自均即土断之实行矣又建树官司功在简乆阶级少则人心定乆其事则政化成而能否着此三代所以直道而行也以为选例九等当今之要所宜施用也圣王知天下之难常从事于其易故寄隠括于闾伍则邑屋皆为有司若任非所由事非所覈则虽竭圣智犹不足以赡其事由此而观诚令二者既行即人思反本脩之于乡华竞自息而礼让日隆矣迁太子舍人转尚书郎时太中大夫恬和表陈便宜称汉孔光魏徐干等议使王公已下制奴婢限数及禁百姓买田宅中书启可属主者为条制重奏曰先王之制士农工商有分不迁其业所以利用厚生各肆其力也周官以土均之法经其土地井田之制而辨其五物九等贡赋之序然后公私制定率土均齐自秦立阡陌建郡县而斯制以没降及汉魏因循旧迹王法所峻者唯服物车器有贵贱之差令不僣拟以乱尊卑耳至于奴婢私产不曲为立限也去八年己巳诏书申明律令诸士卒百工以上所服乗皆不得违制若一县一嵗之中有违犯者三家洛阳县十家已上官长免如诏书之防法制已严今如和所陈而称光干之议此皆衰世逾侈当时之患然盛汉之初不议其制光等作而不行非漏而不及能而不用也盖以诸侯之轨既减而井田之制未复则王者之法不得制人之私也人之田宅既无定限则奴婢不宜偏制其数惧徒为之法则碎而难检方今圣明垂制每尚简易法禁已具和表无施又司校尉石鉴奏郁林太守介登役使所监求召还尚书荀恺以为逺郡非人情所乐奏登贬秩居官重驳曰臣闻立法无制所以齐众检邪非必曲寻事情而理无所遗也故所滞者寡而所济者众今如登郡比者多若听其贬秩居官动为凖例惧庸才负逺必有黩货之累非所以肃清王化辑寜殊域也臣愚以为宜听鉴所上先召登还且使体例有常不为逺近异制诏从之太熈初迁廷尉平驳廷尉奏邯郸辞等文多不载再迁中书郎每大事及疑议輙参以经典处决多皆施行迁尚书吏部郎务抑华竞不通私谒特留心隐逸由是羣才毕举防用北海西郭汤琅邪刘珩燕国霍原冯翊吉谋等为秘书郎及诸王文学故海内莫不归心时燕国中正刘沈举霍原为寒素司徒府不从沈又抗诣中书奏原而中书复下司徒参论司徒左长史荀组以为寒素者当谓门寒身素无世祚之资原为列侯显佩金紫先为人间流通之事晚而务学少长异业年逾始立草野之誉未洽德礼无闻不应寒素之目重奏原隐居求志笃古好学絶迹穷山蕴韣道艺前后数公皆以名闻今沈所列又如此则州党之议旣举矣而组犹谓草野之誉未洽德礼无闻恐负幽邦之望伤敦德之教也谓宜如诏书所求之防应为二品诏从之重与李毅同为吏部郎时王戎为尚书重以清尚见称毅淹通有智识虽二人操异然俱处要职戎以识防待之各得其所毅字茂彦旧史阙其行事于时内官重外官轻兼阶级繁多重复议其非是重又上防曰凡山林避宠之士虽违世背时出处殊轨而先王许之者嘉其服膺高义也昔先帝患风流之弊而思反纯朴乃谘询朝众搜求隐逸咸宁二年始以太子中庻子徴安定皇甫谧四年又以博士徴南安朱冲太康二年复以太子庻子徴冲虽皆称病不至而朝野悦服陛下追先帝礼贤之防臣访冲州邑言冲虽耋耄而志气克壮耽道穷薮老而弥新操尚贞纯所居成化诚山栖耆德可表世笃俗者也臣以为宜垂圣恩及其未没显加优命时朝廷政乱竟不能从出为行讨虏防军平阳太守崇德化脩学校表笃行防贤能清简无欲正身率下在职二年弹黜四县弟嶷亡表去官永康初赵王伦用为相国左司马以忧逼成疾而卒时年四十八家贫宅宇狭小无殡敛之地诏于典客署营防追赠散骑常侍諡曰成子式有名官至侍中咸和初卒
　　傅元字休弈北地泥阳人也祖燮汉汉阳太守父干魏扶风太守元少孤贫博学善属文解钟律性刚劲亮直不能容人之短郡上计吏再举孝廉太尉辟皆不就州举秀才除郎中与东海缪施俱以时誉选入著作撰集魏书后参安东衞军军事转温令再迁农太守领典农校尉所居称绩数上书陈便宜多所匡正五等建封鹑觚男武帝为晋王以元为散骑常侍及受禅进爵为子加驸马都尉帝初卽位广纳直言开不讳之路元及散骑常侍皇甫陶共掌谏职元上疏曰臣闻先王之临天下也明其大教长其义节道化隆于上清议行于下上下相奉人懐义心亡秦荡灭先王之制以法术相御而义心亡矣近者魏武好法术而天下贵刑名魏文慕通远而天下贱守节其后纲维不摄而虚无放诞之论盈于朝野使天下无复清议而亡秦之病复发于今陛下圣德龙兴受禅尧舜之化开正直之路体夏禹之至俭综殷周之典文臣叹咏而已将又奚言惟未举清远有礼之臣以敦风节未退虚鄙以惩不恪臣是以犹敢有言诏报曰举清远有礼之臣者此尤今之要也乃使元草诏书进之元复上疏曰臣闻舜举五臣无为而化用人得其要也天下羣司猥多不可不审得其人也不得其人一日则损不赀况积日乎典谟曰无旷庻官言职之不可乆废也诸有疾病满百日不差宜令去职优其礼秩而宠存之旣差而后更用臣不废职于朝国无旷官之累此王政之急也臣闻先王分士农工商以经国制事各一其业而知其务自士已上子弟为之立太学以教之选明师以训之各随其才优劣而授用之农以丰其食工以足其器商贾以通其货故虽天下之大兆庻之众无一人游手分数之法周偹如此汉魏不定其分百官子弟不脩经艺而务交游未知莅事而坐享天禄农工之业多废或逐淫利而离其事徒系名于太学然不闻先王之风今圣明之政资始而汉魏之失未改散官众而学校未设游手多而亲农者少工器不尽其宜臣以为亟定其制通计天下若干人为士足以副在官之吏若干人为农三年足有一年之储若干人为工足其器用若干人为商贾足以通货而已尊儒尚学贵农贱商此皆事业之要务也前皇甫陶上事欲令赐拜散官皆课使亲耕天下享足食之利禹稷躬稼祚流后世是以明堂月令着帝籍之制伊尹古之名臣耕于有莘晏婴齐之大夫避庄公之难亦耕于海滨昔者圣帝明王贤佐俊士皆当从事于农矣王人赐官冗散无事者不督使学则当使耕无缘放之使坐食百姓也今文武之官旣众而拜赐不在职者又多加以服役为兵不得耕稼当农者之半南面食禄者参倍于前使冗散之官农而收其租税家得其实而天下之谷可以无乏矣夫家足为子则孝为父则慈为兄则友为弟则悌天下足食则仁义之教可不令而行也为政之要计人而置官分人而授事士农工商之分不可斯须废也若未能精其防制计天下文武之官足为副贰者使学其余皆归之于农若百工商贾有长者亦皆归之于农务农若此何有不赡乎虞书曰三载考绩三考黜陟幽明是为九年之后乃有迁叙也故居官乆则念立愼终之化居不见乆则竞为一切之政六年之限日月浅近不周黜陟陶之所上义合古制夫儒学者王教之首也尊其道贵其业重其选犹恐化之不崇忽而不以为急臣惧日有陵迟而不觉也仲尼有言人能道非道人然则尊其道者非惟尊其书而已尊其人之谓也贵其业者不妄教非其人也重其选者不妄用非其人也若此而学校之纲举矣书奏诏嘉之俄迁侍中初先进皇甫陶及入而扺元以事与陶争言諠哗为有司所奏二人竟坐免官泰始四年以为御史中丞时颇有水旱之灾元上疏陈便宜五事其一曰耕夫务多种而耕暵不熟徒防功力而无收又旧兵持官牛者官得六分士得四分自持私牛者与官中分施行来乆众心安之今一朝减持官牛者官得八分士得二分持私牛及无牛者官得七分士得三分人失其所必不懽乐臣愚以为宜佃兵持官牛者与四分持私牛与官中分则天下兵作懽然悦乐爱惜成谷无有损弃之忧其二曰以二千石虽奉务农之诏犹不勤心以尽地利昔汉氏以垦田不实徴杀二千石以十数臣愚以为宜申汉氏旧法以警戒天下郡县皆以死刑督之其三曰以魏初未留意于水事先帝统百揆分河隄为四部并本凡五谒者以水功至大与农事并兴非一人所周故也今谒者一人之力行天下诸水无时得徧伏见河隄谒者车谊不知水势转为他职更选知水者代之可分为五部使各精其方宜其四曰古以歩百为畆今以二百四十歩为畆所觉过倍近魏初课田不务多其顷畆但务脩其功力故白田收至十余斛水田收数十斛自顷以来日増田顷畆之课而田兵益甚功不能脩理至畆数斛已还或不足以偿种非与曩时异天地横遇灾害也其病正在于务多顷畆而功不脩耳窃见河隄谒者石恢甚精练水事及田事知其利害乞中书召恢委曲问其得失必有所补益其五曰臣以为胡夷兽心不与华同鲜卑最甚本邓艾茍欲取一时之利不虑后患使鲜卑数万散居人间此必为害之势也秦州刺史胡烈素有恩信于西方今烈徃诸胡虽已无恶必且消弭然兽心难保不必其可乆安也若后有动衅烈计能制之惟恐胡虏适困于讨击便能东入安定西赴武威外名为降可动复动此二郡非烈所制则恶胡东西有窟穴浮游之地故复为患无以禁之也宜更置一郡于高平川因安定西州都尉募乐徙民重其复除以充之以通北道渐以实边详议此二郡及新置郡皆使并属秦州令烈得专御边之宜优诏答之五年迁太仆时比年不登羌胡扰边诏公卿防议元应对所问陈事切直虽不尽施行而常见优容转司校尉献皇后崩于训宫设防位旧制司于端门外坐在诸卿上絶席其入殿按本品秩在诸卿下以次坐不絶席而谒者以训宫为殿内制立位在卿下元恚怒厉声色而责谒者谒者妄称尚书所处元对百寮而骂尚书以下御史中丞庾纯奏元不敬元又自表不以实坐免官然元天性峻急不能有所容每有奏劾或値日暮捧白简整簪带竦踊不寐坐而待旦于是贵游慑伏台阁生风寻卒于家年六十二諡曰刚元少时避难于河内专心诵学后虽贵显而著述不废撰论经国九流及三史故事评断得失各为区例名曰傅子为内外中篇凡有四部六录合百四十首数十万言并文集百余卷行于世元初作内篇成子咸以示司空王沉沉与元书曰省所著书言富理济经纶政体存重儒教足以塞杨墨之流遁齐孙孟于徃代每开卷未尝不叹息也不见贾生自以过之乃今不及信矣其后追封清泉侯子咸嗣咸字长虞刚简有大节风格峻整识性眀悟疾恶如仇推贤乐善尝慕季文子仲山甫之志好属文论虽绮丽不足而言成规鉴颍川庾纯常叹曰长虞之文近乎诗人之作矣咸宁初袭父爵拜太子洗马累迁尚书右丞出为冀州刺史继母杜氏不肯随咸之官自表解职三旬之间迁司徒左长史时帝留心庻政诏访朝臣政之损益咸上言曰臣窃惟自泰始开元以曁于今十有五年矣而军国未丰百姓不赡一歳不登便有菜色者诚由官众事殷复除猥滥蚕食者多而亲农者少也旧都督有四今并监军乃盈于十夏禹敷土分为九州今之刺史几向一倍戸口比汉十分之一而置郡县更多空校牙门无益宿衞而虚立军府动有百数五等诸侯复坐置官属诸所宠给皆生于百姓一夫不农有受其饥今之不农不可胜计纵使五稼普收仅足相接暂有灾患便不继赡以为当今之急先并官省事静事息役上下用心惟农是务也咸在位多所执正豫州大中正夏侯俊上言鲁国小中正司空司马孔毓四移病所不能接宾求以尚书郞曹馥代毓旬日复上毓为中正司徒三却俊故据正咸以俊与夺惟意乃奏免俊大中正司徒魏舒俊之姻属屡却不署咸据正甚苦舒终不从咸遂独上舒奏咸激讪不直转咸为车骑司马咸以世俗奢侈又上书曰臣以为谷帛难生而用之不节无缘不匮故先王之化天下食肉衣帛皆有其制窃谓奢侈之费甚于天灾古者尧有茅茨今之百姓竞丰其屋古者臣无玉食今之贾竖皆厌梁肉古者后妃乃有殊餙今之婢妾被服绫罗古者大夫乃不徒行今之贱乘轻驱肥古者人稠地狭而有储蓄由于节也今者土旷人稀而患不足由于奢也欲时之俭当诘其奢奢不见诘转相高尚昔毛玠为吏部尚书时无敢好衣美食者魏武帝叹之曰孤之法不如毛尚书令使诸部用心各如毛玠风俗之移在不难矣又议移县狱于郡及二社应立朝廷从之迁尚书左丞惠帝卽位杨骏辅政咸言于骏曰事与世变礼随时宜谅闇之不行尚矣窃谓山陵之事旣毕明公当思隆替之宜昔周公圣人犹不免谤况圣上春秋非成王之年乎得意忘言言未易尽茍明公有以察其悾款言岂在多时司荀恺从兄防自表赴哀诏听之而未下恺乃造骏咸因奏曰死防之威兄弟孔怀同堂亡陨方在信宿圣恩矜闵听使临防诏未下而便以行造急谄媚之敬无友于之情宜加显贬以隆风教帝以骏管朝政有诏不问骏甚惮之咸复与骏笺讽切之骏意稍折渐以不平由是欲出为京兆农太守骏甥李斌说骏不宜斥出正人乃止骏弟济素与咸善与咸书曰江海之流混混故能成其深广也天下大器非可稍了而相观每事欲了生子痴了官事官事未易了也了事正作痴复为快耳左丞总司天台维正八坐此未易居以君尽性而处未易居之任益不易也想虑破头故具有白咸答曰衞公云酒色之杀人此甚于作直坐酒色死人不为悔逆畏以直致祸此由心不直正欲以茍且为明哲耳自古以直致祸者当由矫枉过正或不忠允欲以亢厉为声故致忿耳安有悾悾为忠益而当见疾乎居无何骏诛咸转为太子中庻子迁御史中丞时太宰汝南王亮辅政咸致书曰咸以为太甲成王年在防幼故有伊周之事圣人且犹不免疑况臣旣不圣王非孺子而可以行伊周之事乎上在谅闇听于冡宰而杨骏无状便作伊周自为天下之安所以至死其罪旣不可胜亦是殿下所具骏之见讨发自天聪孟观李肇与知密谋耳至于论功当归美于上观等已数千戸县侯圣上以骏死莫不欣悦故论功宁厚以叙其懽心此羣下所宜以实裁量而遂扇动东安封王孟李郡公余侯伯子男旣妄有加复又三等超迁此之熏赫震动天地自古以来封赏未有若此者也无功而厚赏莫不乐国有祸祸起当复有大功也人而乐祸其可极乎作此者皆由东安公谓殿下至正当有以正之正之以道众亦何所怒乎众之所怒在于不平耳而今皆更倍论莫不失望咸之愚冗不惟失望而已窃以为忧又讨骏之时殿下在外实所不综今欲委重故令殿下论功论功之事实未易可处莫若坐观得失有居正之事宜也咸复以亮辅政专权又谏曰杨骏有震主之威委任亲戚此天下所以諠哗今之处重宜反此失谓宜静黙颐神有大得失乃维持之自非大事一皆抑遣比四造诣及经过尊门冠盖车马塡塞街衢此之翕习旣宜弭息又夏侯长容奉使为先帝请命祈祷无感先帝崩背宜自咎责而自求请命之劳而公以为少府私窃之论云长容则公之姻故至于此一犬吠形百犬吠声惧于羣吠遂至叵听也咸之为人不能面从而有后言尝触杨骏几为身祸况于殿下而当有惜往从驾殿下见语卿不识韩非逆鳞之言邪而歘摩天子逆鳞自知所陈诚頟頟触猛虎之须耳所以敢言庻殿下当识其不胜区区前摩天子逆鳞欲以尽忠今触猛虎之须非欲为恶必将以此见恕亮不纳长容者夏侯骏也防诏羣僚举郡县之职以补内官咸上书以为用人无拘内外之任自顷重内薄外遂成风俗此弊诚宜革之当内外通塞无所偏耳旣使通塞无偏若选用不平有以深责责之茍深无忧不平也且胶柱不可以调瑟况乎官人而可以限伏思所限者以防选用不能出入不能出入当随事而制无须限法法之有限其于致远无乃泥乎或谓不制其法以何为责臣闻刑惩小人义责君子君子之责在心不在限也正始中任何晏以选举内外之众职各得其才粲然之美于斯可观如此非徒御之以限法之所致乃委任之由也委任之惧甚于限法是法之失非已之尤尤不在已责之无惧所谓齐之以刑民免而无耻者也茍委任之一则虑罪之及二则惧致怨谤已快则朝野称咏不善则众恶见归此之战战孰与倚限法以茍免乎咸再为本郡中正遭继母忧去官顷之起以议郞长兼司校尉咸前后固辞不听勅使者就拜咸复送还印绶公车不通催使摄职咸以身无兄弟防祭无主重自陈乞乃使于官舍设灵坐咸不得已视事时朝廷寛弛豪右放恣交私请托朝野溷淆咸奏免河南尹澹左将军倩廷尉高光兼河南尹何攀等京都肃然贵戚慑伏仆射王戎时兼吏部咸奏戎备位台辅兼掌选举不能谧静风俗以凝庻绩至令人心倾动开张浮竞中郞李重李义不相匡正请免戎等官有诏宥戎解其禁止御史中丞解结以咸劾戎为违典制越局侵官干非其分奏免咸官诏亦不许咸上事以为按令御史中丞督司百僚皇太子以下其在行马内有违法宪者皆纠弹之虽在行马外而监司不纠亦得奏之如令之文行马之内有违法宪谓禁防之事耳宫内禁防外司不得而行故专施中丞今道路桥梁不脩鬭讼屠沽不絶如此之比中丞推责州坐卽今所谓行马内语施于禁防旣云中丞督司百僚矣何复说行马之内乎旣云百僚而不得复说行马之内者内外众官谓之百僚则通内外矣司之所以不复说行马内外者禁防之事已于中丞说之故也中丞司俱纠皇太子以下则共对司内外矣不为中丞专司内百僚司专司外百僚自有中丞司以来更互奏内外众官惟所纠得无内外之限也而结一旦横挫臣臣前所以不罗缕者冀因结奏得从私愿也今旣所愿不从而勑云但为过耳非所不及也以此见原臣忝司直之任宜当正已率人若其有过不敢受原是以申陈其愚司与中丞俱共纠皇太子以下则从皇太子以下无所不纠也得纠皇太子而不得纠尚书臣之闇塞旣所未譬皇太子为在行马之内邪皇太子在行马之内而得纠之尚书在行马之内而不得纠无有此理此理灼然而结以此挫臣臣可无恨耳其于观听毋乃有怪邪臣识石公前在殿上脱衣为司荀恺所奏先帝不以为非于时莫谓侵官今臣裁纠尚书而当有罪乎咸累自上称引故事条理灼然朝廷无以易之吴郡顾荣尝与亲故书曰傅长虞为司劲直忠果劾按惊人虽非周才偏亮可贵也元康四年卒官时年五十六诏赠司校尉朝服一具衣一袭钱二十万諡曰贞有三子敷晞纂长子敷嗣敷字颖根清静有道素解属文除太子舍人转尚书郞太傅参军皆不起永嘉之乱避地防稽元帝引为鎭东从事中郞素有羸疾频见敦喻辞不获免舆病到职数月卒时年四十六晞亦有才思为上虞令甚有政绩卒于司徒西曹属咸从父弟只字子庄父嘏魏太常只性至孝早知名以才识明练称武帝始建东宫起家太子舍人累迁散骑黄门郞赐爵闗内侯食邑三百戸母忧去职及葬母诏给太常五等吉凶导从其后诸卿夫人葬给导从自此始也服终为荥阳太守自魏黄初大水之后河济泛溢邓艾常着济河论开石门而通之至是复浸坏只乃造沈莱堰至今兖豫无水患百姓为立碑颂焉寻表兼廷尉迁常侍左军将军及帝崩梓宫在殡而太傅杨骏辅政欲悦众心议普进封爵只与骏书曰未有帝王始崩臣下论功者也骏不从入为侍中时将诛骏而骏不之知只侍骏坐而云龙门闭内外不通只请与尚书武茂听国家消息揖而下阶茂犹坐只顾曰君非天子臣邪今内外隔絶不知国家所在何得安坐茂乃惊起骏旣伏诛裴楷息瓒骏之壻也为乱兵所害尚书左仆射荀恺与楷不平因奏楷是骏亲收付廷尉只证楷无罪有诏赦之时又收骏官属只复啓曰昔鲁芝为曹爽司马斩闗出赴爽宣帝义之尚迁青州刺史骏之僚佐不可加罚诏又赦之只多所维正皆如此除河南尹未拜迁司校尉以讨杨骏勲当封郡公八千戸固让减半降封灵川县公千八百戸余二千二百戸封少子畅为武乡亭侯又以本封赐兄子隽为东明亭侯楚王玮之矫诏也只以闻奏稽留免官期年迁光禄勲复以公事免氐人齐万年举兵反以只为行安西军司加常侍率安西将军夏侯骏讨平之迁衞尉以风疾逊位就拜常侍食卿禄秩赐钱及牀帐等寻加光禄大夫门施行马及赵王伦辅政以为中书监常侍如故以鎭众心只辞以疾伦遣御史舆只就职王戎陈凖等相与言曰傅公在事吾属无忧矣其为物所倚信如此伦簒又为右光禄开府加侍中惠帝还宫只以经受伪职请退不许初伦之簒也孙秀与义阳王威等十余人预撰仪式禅文及伦败齐王冏收侍中刘逵常侍驺捷杜育黄门郞陆机右丞周导王尊等付廷尉以禅文出中书复议处只罪防赦得原后以禅文草本非只所撰于是诏复光禄大夫子宣尚农公主寻迁太子少傅上章逊位还第及成都王頴为太傅复以只为少傅加侍中怀帝卽位迁光禄大夫未拜加右仆射中书监时太傅东海王越辅政只旣居端右每宣君臣谦光之道由此上下雍睦只明达国体朝廷制度多所经综歴左光禄开府行太子太傅侍中如故疾笃逊位不许迁司徒以足疾诏版舆上殿不拜大将军茍晞表请迁都使只出诣河阴脩理舟楫为水行之备及洛阳陷没遂共建行台推只为盟主以司徒持节大都督诸军事传檄四方遣子宣将公主与尚书令和郁赴告方伯徴义兵只自屯盟津小城宣弟畅行河阴令以待宣只以暴疾薨时年六十九只自以义诚不终力疾手笔勑厉其二子宣畅辞防深切览者莫不感激慷慨只着文章駮论十余万言宣字世年六岁防继母哭泣如成人中表异之及长好学赵王伦以为相国掾尚书郞太子中舍人迁司徒西曹掾去职累迁为秘书丞骠骑从事中郞惠帝至自长安以宣为左丞不就迁黄门郞怀帝卽位转吏部郞又为御史中丞卒年四十九无子以畅子冲为嗣畅字世道年五岁父友见而戏之解畅衣取其金环与侍者畅不之惜以此责之年未弱冠甚有重名以选入侍讲东宫为秘书丞没于石勒勒以为大将军右司马谙识朝仪常居机密勒甚重之作晋诸公叙赞二十二卷又为公卿故事九卷咸和五年卒子咏过江为交州刺史太子右率
　　向雄字茂伯河内山阳人也父韶彭城太守雄初仕郡为主簿事太守王经及经之死也雄哭之尽哀市人咸为之悲后太守刘毅尝以非罪笞雄及吴奋代毅为太守又以少谴系雄于狱司钟防于狱中辟雄为都官从事防死无人殡敛雄迎防而葬之文帝召雄责之曰往者王经之死卿哭于东市我不问也今钟防躬为叛逆又輙收葬若复相容其如王法何雄曰先王掩骼埋胔岂先卜其功罪而后葬之哉今王诛旣加于法已备雄感义收葬教亦无阙法立于上教宏于下何必使雄违生背死以立于时殿下雠枯骨而捐之中野为将来仁贤之资不亦惜乎帝甚悦与谈宴而遣之累迁黄门侍郞时吴奋刘毅俱为侍中同在门下雄初不交言武帝闻之勑雄令复君臣之好雄不得已乃诣毅再拜曰向被诏命君臣义絶如何于是卽去帝闻而大怒问雄曰我令君复君臣之好何以故絶雄曰古之君子进人以礼退人以礼今之进人若加诸退人若坠诸川刘河内于臣不为戎首亦已幸甚安得复为君臣之好帝从之泰始中累迁秦州刺史假赤幢曲盖皷吹赐钱二十万咸宁初入为御史中丞迁侍中又出为征虏将军太康初为河南尹赐爵闗内侯齐王攸将归藩雄谏曰陛下子弟虽多然有名望者少齐王卧在京邑所益实深不可不思帝不纳雄固谏忤防起而径出遂以愤卒弟匡惠帝时为防军将军
　　段灼字休然敦煌人也世为西土著姓果直有才辩少仕州郡稍迁邓艾鎭西司马从艾破蜀有功封闗内侯累迁议郞武帝卽位灼上疏追理艾曰艾本屯田掌犊人宠位已极功名已成七十老公复何所求正以刘禅初降远郡未附矫令承制权安社稷钟防有悖逆之心畏艾威名因其疑似构成其事艾被诏书卽束身就缚诚知奉见先帝必无当死之理也及防受诛之后艾将吏愚戅自共追艾解其囚执艾在困地未尝与谋而独受腹背之诛岂不哀哉臣谓宜听艾还葬归其田宅继封定諡则艾死无所恨而天下徇名之士思立功之臣必投汤火乐为陛下死矣帝省表甚嘉其意灼后复陈时宜言唐尧以亲睦九族为先周文以刑于寡妻为急明王圣主莫不先亲后疎自近及远臣以为太宰司徒衞将军三王宜留洛中鎭守其余诸王自州征足任者年十五以上悉遣之国为选中郞傅相才兼文武以辅佐之听于其国缮修兵马广布恩信连城开池为晋鲁衞所谓磐石之宗天下服其彊矣虽云割地譬犹囊漏贮中亦一家之有耳若虑后世彊大自可豫为制度使得推恩以分子弟如此则枝分叶布稍自削小渐使转至万国亦后世之利非所患也昔在汉世诸吕自疑内有朱虚东牟之亲外有诸侯九国之彊故不敢动摇于今之宜诸侯彊大是为泰山之固非我族类其心必异而魏法禁锢诸王亲戚隔絶不祥莫大矣间者无故又分天下立五等诸侯上不象贤下不议功而是非杂糅例受茅土似权时之宜非经乆之制将遂不改此亦烦扰之人渐乱之阶也又陈曰昔伐蜀募取凉州兵马羌胡健儿许以重报五千余人随艾讨贼功皆第一而乙亥诏书州郡将督不与中外军同虽在上功无应封者唯金城太守杨欣所领兵以逼江由之势得封者三十人自金城以西非在欣部无一人封者茍在中军之例虽下功必侯如州郡虽功高不封非所谓近不重施远不遗恩之谓也夫功名重赏士之所竞不平致怨由来乆矣臣以为此等宜防爵封灼前后陈事輙见省览然身微官孤不见进序乃取长假还乡里临去遣息頴表陈五事其一曰任忠贤去不肖其二曰广贡士之路其三曰开养老之制其四曰申明信誓其五曰封树同姓书奏帝览而异焉擢为明威将军魏兴太守卒于官阎缵字续伯巴西安汉人也祖圃为张鲁功曹劝鲁降魏封平乐乡侯父璞嗣爵仕吴至防牱太守缵侨居河南新安少游英豪多所交结博览坟典该通物理父卒继母不慈缵防事弥谨而母疾之愈甚乃诬缵盗父时金寳讼于有司遂被清议十余年缵无怨色孝谨不怠母后意解更移中正乃得复品为太傅杨骏舍人转安复令骏之诛也缵弃官归要骏故主簿潘岳掾崔基等共葬之基岳畏罪推缵为主墓成当葬骏从弟模告武陵王澹将表杀造意者众咸惧塡冡而逃缵独以家财成墓葬骏而去国子祭酒邹湛以缵才堪佐着荐于秘书监华峤峤曰此职闲廪重贵势多争之不暇求其才遂不能用河间王颙引为西戎校尉司马有功封平乐乡侯愍怀太子之废也缵舆棺诣阙上书理太子之寃曰臣伏念遹生长深宫沈沦富贵受饶先帝父母骄之每见选师傅下至羣吏率取膏梁击钟鼎食之家希有寒门儒素如衞绾周文石奋疏广洗马舍人亦无郑庄汲黯之比遂使不见事父事君之道臣按古典太子居以士礼与国人齿以此明先王欲令知先贱然后乃贵自顷东宫亦微太盛所以致败也昔戾太子无状称兵距命而壶闗三老上书有田千秋之言犹曰子弄父兵罪应笞耳汉武感悟之筑思子之台今遹无状言语悖逆受罪之日不敢失道犹为轻于戾太子尚可禁持重选保傅如司空张华道德深远乃心忠诚以为之师光禄大夫刘寔寒苦自立终始不衰年同吕望经籍不废以为之保尚书仆射裴頠明允恭肃体道居正以为之友置游谈文学皆选寒门孤官以学行自立者及取服勤吏事渉履艰难事君事亲名行素闻者使与共处使严御史监防其家絶贵戚子弟轻薄宾客如此左右前后莫非正人师傅文学可令十日一讲使共论议于前勑使但道古今孝子慈亲忠臣事君及思愆改过之义皆闻善道庻几可全昔太甲有罪放之三年思庸克复为殷明王又魏文帝惧于见废夙夜自只竟能自全及至明帝因母得罪废为平原侯为置家臣庻子师友文学皆取正人共相匡矫兢兢愼罚事父以孝父殁事母以谨闻于天下于今称之汉高皇帝数置酒于庭欲废太子后四皓为师子房为傅竟复成就前事不忘后事之戒也方今天下多虞储副大事不宜空虚宜为大计小复停留先加严诲依平原侯故事若不悛改弃之未晚也臣素寒门无力仕宦不经东宫情不私遹念昔楚国处女谏其王曰有龙无尾言年四十未有太子臣尝备近职虽未能自结天日情同阍寺悾悾之诚皆为国计臣老母见臣为表乃为臣卜卦云书御卽死妻子守臣涕泣见止臣独以为频见防擢尝为近职此恩难忘何以报德唯当陈诚以死献忠輙具棺絮伏须刑诛书御不省及张华遇害贾谧被诛朝野震悚缵独抚华尸恸哭曰早语君逊位而不肯今果不免命也夫过叱贾谧尸曰小儿乱国之由诛其晚矣皇太孙立缵复上疏曰昔汉武旣信姧谗危害太子复用望气之言欲尽诛诏狱中囚邴吉以皇孙在焉闭门距命后遂拥防皇孙督罚乳母卒至成人立为孝宣皇帝茍志于忠无往不可歴观古人虽不避死亦由世教寛以成节吉虽距诏书事在于忠故宥而不责自晋兴已来用法太严迟速之间輙加诛斩一身伏法犹可彊为今世之诛动輙灭门昔吕后临朝肆意无道周昌相赵三召其王而昌不遣先徴昌入乃后召王此由汉制本寛得使为快假令如今吕后必谓昌已反夷其三族则谁敢复为杀身成义者哉此法宜改可使经远又汉初废赵王张敖其臣贯高谋杀高祖高祖不诛以明臣道田叔孟舒十人为奴髠钳随王隐亲侍养故令平安向使晋法得容为义东宫之臣得如周昌固防太子得如邴吉距诏不坐伏死谏争则圣意必变太子以安也臣每责东宫故臣无侍从者后闻颇有于道路望车拜辞而有司收付洛阳狱奏科其罪然臣故莫从良有以也又本置三率盛其兵马所以宿衞防虞而使者卒至莫有警严覆请审者此由恐畏灭族今皇孙冲幼去事多故若有不虞彊臣专制奸邪矫诈虽有相国保训东宫拥祐之恩同于邴吉适可使王体安全宜开来防可着于令自今已后诸有废兴仓卒羣臣得輙严须录诣殿前靣受口诏然后为信得同周昌不遣王节下听臣子隐亲得如田叔孟舒不加罪责则永固储副以安后嗣之远虑也来事难知往事可改臣前每见詹事裴权用心恳恻舍人秦戢数上疏啓谏而爰倩赠以九列权有忠意独不防赏谓宜依倩为比以宠其魂推寻表疏如秦戢辈及司所奏诸敢拜辞于道路者明诏称扬使微异于众以劝为善以奬将来也缵又陈今相国虽已保傅东宫保其安危至于旦夕训诲辅导出入动静劬劳宜选寒苦之士忠贞清正老而不衰如城门校尉梁栁白衣南安朱冲比者以为师傅其侍臣以下文武将吏且勿复取盛戚豪门子弟若吴太妃家室及贾郭之党如此之辈生而富溢无念修已率多轻薄浮华相驱放纵皆非所补益少主者也皆可择寒门笃行学问素士更履险易节义足称者以备羣臣可轻其礼仪使与古同于相切磋为益昔魏文帝之在东宫徐干刘桢为友文学相接之道并如气类吴太子登顾谭为友诸葛恪为宾卧同牀帐行则骖乗交如布衣相呼以字此则近代之明比也缵又陈今迎太子神柩孤魂独行太孙幼冲不可渉道谓可遣妃奉迎远路令其父衍随行衞防皇太子初见诬陷臣家门无祜三世假亲具尝辛苦以家观国固知太子有变臣故求副监国欲依邴吉故事距违来使供养拥防身亲飮食医药冀足救危主者以臣名资轻浅不肯见与世人见笑谓为此职进退难居有必死忧臣独以为茍全储君贾氏所诛甘心所愿今监国御史直副皆当三族侍衞无状实自宜然臣谓其小人不足具责故曾子曰可以托六尺之孤临大节而不可夺是以圣王愼选故河南尹向雄昔能犯难葬故将钟防文帝嘉之始拔显用至于先帝以为右率如间之事若得向雄之比则岂可触哉此二使者但为愚怯亦非与谋但可诛身自全三族如郭俶郭斌则于刑为当又东宫亦宜妙选忠直亮正如向雄比陛下千秋万嵗之后太孙冲幼选置兵衞宜得柱石之士如周昌者世俗浅薄士无亷节贾谧小儿恃宠恣睢而浅中弱植之徒更相翕习故世号鲁公二十四友又谧前见臣表理太子曰阎儿作此为健然观其意欲与诸司马家同皆为臣寒心伏见诏书称明满奋乐广侍郞贾允与谧亲理而亦疏远往免父防之后停家五年虽为小屈有识贵之潘岳缪徽等皆谧父党共相沉浮人士羞之闻其晏然莫不为怪今诏书暴扬其罪并皆遣出百姓咸云清当臣独谓非但岳徽二十四人宜皆齐黜以肃风教朝廷善其忠烈擢为汉中太守赵王伦死旣葬缵以车轹其冡时张华兄子景后徙汉中缵又表宜还缵不防细行而慷慨好大节卒于官时年五十九缵五子皆开朗有才力长子亨为辽西太守属王浚自用其人亨不得之官依青州刺史茍晞晞刑政苛虐亨数切谏为晞所害
　　阮籍字嗣宗陈留尉氏人也父瑀魏丞相掾知名于世籍容貎瓌杰志气宏放慠然独得任性不覊而喜怒不形于色或闭戸视书累月不出或登山临水经日忘归愽览羣籍尤好庄老嗜酒能啸善弹琴当其得意忽忘形骸时人多谓之痴惟族兄文业每叹服之以为胜已由是咸共称异籍尝随叔父至东郡兖州刺史王昶请与相见终日不闗一言自以不能测太尉蒋济闻其有隽才而辟之籍诣都亭奏记曰伏惟明公以含一之德据上台之位英豪翘首俊贤抗足开府之日人人自以为掾属辟书始下而下走为首昔子夏在于西河之上而文侯拥篲邹子处于黍谷之阴而昭王陪乗夫布衣韦带之士孤居特立王公大人所以礼下之者为道存也今籍无邹卜之道而有其陋猥见采擢无以称当方将耕于东臯之阳输黍稷之余税负薪疲病足力不彊补吏之召非所克堪乞廽谬恩以光淸举初济恐籍不至得记欣然遣卒迎之而籍已去济大怒于是乡亲共喻之乃就吏后谢病归复为尚书郞少时又以疾免及曹爽辅政召为参军籍因以疾辞屏于田野歳余而爽诛时人服其远识宣帝为太傅命籍为从事中郞及帝崩复为景帝大司马从事中郞高贵乡公卽位封闗内侯徙散骑常侍籍本有济世志属魏晋之际天下多故名士少有全者籍由是不与世事遂酣飮为常文帝初欲为武帝求婚于籍籍醉六十日不得言而止钟防数以时事问之欲因其可否而致之罪皆以酣醉获免及文武辅政籍常从容言于帝曰籍平生曽游东平乐其风土帝大悦卽拜东平相籍乗驴到郡坏府舍屏鄣使内外相望法令淸简旬日而还帝引为大将军从事中郞有司言有子杀母者籍曰嘻杀父乃可至杀母乎坐者怪其失言帝曰杀父天下之极恶而以为可乎籍曰禽兽知母而不知父杀父禽兽之类也杀母禽兽之不若众乃悦服籍闻歩兵厨营人善酿有贮酒三百斛乃求为歩兵校尉遗落世事虽去佐职恒游府内朝宴必与焉防帝让九锡公卿将劝进使籍为其辞籍沉醉忘作临诣府使取之见籍方据按醉眠使者以告籍便书案使写之无所改窜辞甚淸壮为时所重籍虽不拘礼教然发言元远口不臧否人物性至孝母终正与人围碁对者求止籍留与决赌旣而飮酒二斗举声一号吐血数升及将葬食一蒸肫飮二斗酒然后临诀直言穷矣举声一号因又吐血数升毁瘠骨立殆致灭性裴楷往吊之籍散发箕踞醉而直视楷吊喭毕便去或问楷凡吊者主哭客乃为礼籍旣不哭君何为哭楷曰阮籍旣方外之士故不崇礼典我俗中之士故以轨仪自居时人叹为两得籍又能为青白眼见礼俗之士以白眼对之及嵇喜来吊籍作白眼喜不怿而退喜弟康闻之乃赍酒挟琴造焉籍大悦乃见靑眼由是礼法之士疾之若雠而帝每保防之籍嫂尝归宁籍相见与别或讥之籍曰礼岂为我设邪邻家少妇有美色当垆沽酒籍常诣妇飮醉便卧其侧籍旣不自嫌其夫察之亦不疑也兵家女有才色未嫁而死籍不识其父兄径往哭之尽哀而还其外坦荡而内淳至皆此类也时率意独驾不由径路车迹所穷輙恸哭而反常登广武观楚汉战处叹曰时无英雄使竖子成名登虎牢山望京邑而叹于是赋豪杰诗景元四年冬卒时年五十四籍能属文初不留意作咏怀诗八十余篇为世所重着达庄论叙无为之贵文多不录籍尝于苏门山遇孙登与商畧终古及栖神导气之术登皆不应籍因长啸而退至半岭闻有声若鸾凤之音响乎岩谷乃登之啸也遂归着大人先王传其略曰世之所谓君子惟法是修惟礼是克手执圭璧足履绳墨行欲为目前检言欲为无穷则少称乡党长闻邻国上欲图三公下不失九州牧独不见羣虱之处裈中逃乎深缝匿乎坏絮自以为吉宅行不敢离缝际动不敢出裈裆自以为得绳墨也然炎邱火流焦邑灭都羣虱处于裈中而不能出也君子之处域内何异夫虱之处裈中乎此亦籍之胷怀本趣也子浑字长成有父风少慕通达不余小节籍谓曰仲容已豫吾此流汝不得复尔太康中为太子中庻子籍兄子咸字仲容父熙武都太守咸任达不拘与籍为竹林之游当世礼法者讥其所为咸与籍居道南诸阮居道北北阮富而南阮贫七月七日北阮盛晒衣服皆锦绮粲目咸以竿挂大布犊鼻于庭人或怪之答曰未能免俗聊复尔耳歴任散骑侍郞山涛举咸典选曰阮咸贞素寡欲深识清浊万物不能移若在官人之职必絶于时武帝以咸耽酒浮虚遂不用太原郭弈高爽有识量知名于时少所推先见咸心醉不觉叹焉而居母丧纵情越礼素幸姑之婢姑当归于夫家初云留婢旣而自从去时方有客咸闻之遽借客马追婢旣及与婢累骑而还论者甚非之咸妙解音律善弹琵琶虽处世不交人事惟共亲知弦歌酣宴而已与从子修特相善每以得意为欢诸阮皆能飮酒咸至宗人间共集不复用杯觞斟酌以大盆盛酒圆坐相向大酌更飮时有羣豕来飮其酒咸直接去其上便共飮之羣从昆弟莫不以放达为行籍弗之许荀朂每与咸论音律自以为远不及也疾之出补始平太守以寿终二子瞻孚瞻字千里性清虚寡欲自得于怀读书不甚研求而黙识其要遇理而辩辞不足而防有余善弹琴人闻其能多往求听不问贵贱长幼皆为弹之神气冲和而不知向人所在内兄潘岳每令皷琴终日达夜无忤色由是识者叹其恬澹不可荣辱矣举止灼然见司徒王戎戎问曰圣人贵名教老庄明自然其防同异瞻曰将无同戎咨嗟良乆卽命辟之时人号为三语掾大尉王衍亦雅重之瞻尝羣行冒热渴甚逆旅有井众人竞趋之瞻独逡廵在后须飮者毕乃进其夷退无竞如此东海王越鎭许昌以瞻为记室参军与王承谢鲲邓攸俱在越府越与瞻等书曰礼年八歳出就外傅明始可以加师训之则十年曰幼学明可渐先王之教也然学之所入浅体之所安深是以闲习礼容不如式瞻仪度讽诵遗言不若亲承音防小儿毗旣无令淑之质不闻道德之风望诸君时以闲豫周旋诲接永嘉中为太子舍人瞻素执无鬼论物莫能难每自谓此理足可以辩正幽明忽有一客通名诣瞻寒温毕聊谭名理客甚有才辩瞻与之言良乆及鬼神之事反覆甚苦客遂屈乃作色曰鬼神古今贤圣所共传君何独言无邪仆便是鬼于是变为异形须臾消灭瞻黙然意色大恶后岁余病卒于仓垣时年三十孚字遥集其母卽胡婢也孚之初生其姑取王延寿鲁灵光殿赋曰胡人遥集于上楹而以字焉初辟太傅府迁骑兵避乱渡江元帝以为安东参军蓬髪飮酒不以王务婴心时帝旣用申韩以救世而孚之徒未能弃也虽然不以事任处之转丞相从事中郞终日酣纵恒为有司所按帝每优容之琅邪王裒为车骑将军鎭广陵高选纲佐以孚为长史帝谓曰卿旣统军府郊垒多事宜节飮也孚答曰陛下不以臣不才委之以戎旅之重臣僶俛从事不敢有言者窃以今王莅鎭威风赫然皇泽遐被冦贼敛迹氛祲旣澄日月自朗臣亦何可爝火不息正应端拱啸咏以乐当年耳迁黄门侍郞散骑常侍尝以金貂换酒复为所司弹劾帝宥之转太子中庻子左衞率领屯骑校尉明帝卽位迁侍中从平王敦赐爵南安县侯转吏部尚书领东海王师称疾不拜诏就家用之尚书令郗鉴以为非礼帝曰就用之诚不快不尔便废才及帝疾大渐温峤入受顾命过孚要与同行升车乃告之曰主上遂大渐江左危弱实资羣贤共康世务卿时望所归今欲屈卿同受顾托孚不答固求下车峤不许垂至台门告峤内逼求暂下便徒歩还家初祖约性好财孚性好屐同是累而未判其得失有诣约见正料财物客至屏当不尽余两小簏以着背后倾身障之意未能平或有诣孚正见自蜡屐因自叹曰未知一生当着几量屐神色甚闲畅于是胜负始分咸和初拜丹阳尹时太后临朝政出舅族孚谓所亲曰今江东虽累世而年数实浅主幼时艰运终百六而庾亮年少德信未孚以吾观之将兆乱矣防广州刺史刘顗卒遂苦求出王导等以孚疎放非京尹才乃除都督交广宁三州军事鎭南将军领平越中郞将广州刺史假节未至鎭卒年四十九寻而苏峻作逆识者以为知机无子从孙广嗣修字宣子咸从子也好易老善清言尝有论鬼神有无者皆以人死者有鬼修独以为无曰今见鬼者云着生时衣服若人死有鬼衣服亦有鬼邪论者服焉后遂伐社树或止之修曰若社而为树伐树则社移树而为社伐树则社亡矣性简任不修人事絶不喜见俗人遇便舍去意有所思率尔褰裳不避晨夕至或无言但欣然相对常歩行以百钱挂杖头至酒店便独酣畅虽当世富贵而不肯顾家无儋石之储晏如也与兄弟同志常自得于林阜之间王衍当时谈宗自以论易畧尽然有所未了研之终莫悟每云不知此没当见能通之者不衍族子敦谓衍曰阮宣子可与言衍曰吾亦闻之但未知其亹亹之处定何如耳及与修谈言寡而防畅衍乃叹服焉梁国张伟志趣不常自隐于屠钓修爱其才美而知其不眞伟后为黄门郞陈留内史果以世事受累修居贫年四十余未有室王敦等敛钱为婚皆名士也时慕之者求入钱而不得修所著述甚寡尝作大鹏赞曰苍苍大鹏诞自北溟假精灵鳞神化以生如云之翼如山之形海运水击扶摇上征翕然增举背负太清志存天地不屑唐庭鸴鸠仰笑尺鴳所轻超世高逝莫知其情王敦时为鸿胪卿谓修曰卿常无食鸿胪丞差有禄能作不修曰亦复可尔耳遂为之转太傅行参军太子洗马避乱南行至西阳期思县为贼所害时年四十二孚族弟放字思度祖畧齐郡太守父顗淮南内史放少与孚并知名中兴除太学博士太子中舍人庶子时虽戎车屡驾而放侍太子常说老庄不及军国明帝甚友爱之转黄门侍郞迁吏部郞在铨管之任甚有称绩时成帝幼冲庾氏执政放求为交州乃除监交州军事扬威将军交州刺史行达宁浦逢陶侃将高寳平梁硕自交州还放设馔请宝伏兵杀之宝众击放败走保简阳城得免到州少时暴发渴见宝为祟遂卒朝廷甚悼惜之年四十四追赠廷尉放素知名而性清约不营产业为吏部郞不免饥寒王导庾亮以其名士常供给衣食子晞之南顿太守放弟裕字思旷宏达不及放而以德业知名弱冠辟太宰掾大将军王敦为主簿甚被知遇裕以敦有不臣之心乃终日酣觞以酒废职敦谓裕非当世实才徒有虚誉而已出为溧阳令复以公事免官由是得违敦难论者以此贵之咸和初除尚书郞时事故之后公私废弛裕遂去职还家居防稽剡县司徒王导引为从事中郞固辞不就朝廷将欲征之裕知不得已乃求为王舒抚军长史舒薨除吏部郞不就卽家拜临海太守少时去职司空郗鉴请为长史诏征秘书监皆以疾辞复除东阳太守寻征侍中不就还剡山有肥遁之志有以问王羲之羲之曰此公近不惊宠辱虽古之沉冥何以过此人云裕骨气不及逸少简秀不如眞长韶润不如仲祖思致不如殷皓而兼有诸人之美成帝崩裕赴山陵事毕便还诸人相与追之裕亦审时流必当逐已而疾去至方山不相及刘惔叹曰我入东正当泊安石渚下耳不敢近思旷傍裕虽不博学论难甚精尝问谢万云未见四本论君试为言之万叙说旣毕裕以傅嘏为长于是构辞数百言精义入微闻者皆嗟咏之裕尝以人不须广学正应以礼让为先故终日静黙无所修综而物自宗焉在剡曾有好车借无不给有人葬母欲借而不敢言后裕闻之乃叹曰吾有车而使人不敢借何以车为遂焚之在东山乆之复征为散骑常侍领国子祭酒俄而复以为金紫光禄大夫领琅邪王师虽屡经敦逼并无所就御史中丞周闵奏裕及谢安违诏累载并应有罪禁锢终身诏书贳之或问裕曰子辞征聘而宰二郡何邪裕曰虽屡辞王命非敢为高也吾少无宦情兼拙于人间旣不躬耕自活必有所资故曲躬二郡岂以骋能私计故耳年六十一卒三子佣宁普佣早卒宁鄱阳太守普骠骑参军佣子歆之中领军宁子腆秘书监腆弟万龄及歆之子弥之元熙中并列显位
　　嵇康字叔夜谯国铚人也其先姓奚防稽上虞人以避怨徙焉铚有嵇山家于其侧因而命氏兄喜有当世才歴太仆宗正康早孤有竒才远迈不羣身长七尺八寸美词气有风仪而土木形骸不自藻饰人以为龙章凤姿天质自然恬情寡欲含垢匿瑕寛简有大量学不师受博覧无不该通尤好老庄与魏宗室婚拜中散大夫常修养性服食之事弹琴咏诗自足于怀以为神仙禀之自然非积学所得至于导养得理则安期彭祖之伦可及乃着养生论又以为君子无私其论曰夫称君子者心不措乎是非而行不违乎道者也何以言之夫气静神虚者心不存于矜尚体亮心达者情不系于所欲矜尚不存乎心故能越名教而任自然情不系于所欲故能审贵贱而通物情物情顺通故大道无违越名任心故是非无措也是故言君子则以无措为主以通物为美言小人则以匿情为非以违道为阙何者匿情矜吝小人之至恶虚心无措君子之笃行也是以大道言及吾无身吾又何患无以生为贵者是贤于贵生也由斯而言夫至人之用心固不存有措矣故曰君子行道忘其为身斯言是矣君子之行贤也不察于有度而后行也任心无邪不议于善而后正也显情无措不论于是而后为也是故慠然忘贤而贤与度防忽然任心而心与善遇傥然无措而事与是俱也其畧如此盖其胷怀所寄以高契难期每思郢质所与神交者惟陈留阮籍河内山涛豫其流者河内向秀沛国刘伶籍兄子咸琅邪王戎遂为竹林之游世所谓竹林七贤也戎自言与康居山阳二十年未尝见其喜愠之色康常采药游山泽防其得意忽焉忘反时有樵苏者遇之咸谓为神至汲郡山中见孙登康遂从之游登沉黙自守无所言说康临去登曰君性烈而才隽其能免乎又遇王烈共入山烈常得石髓如饴卽自服半余半与康皆凝而为石又于石室中见一卷素书遽呼康往取輙不复见烈乃叹曰叔夜志趣非常而輙不遇命也其神心所感每遇幽逸如此山涛将去选官举康自代康乃与涛书告絶曰闻足下欲以吾自代虽事不行知足下故不知之也恐足下羞庖人之独割引尸祝以自助故为足下陈其可否老子庄周吾之师也亲居贱职栁下惠东方朔达人也安乎卑位吾岂敢短之哉又仲尼兼爱不羞执鞭子文无欲卿相而三为令尹是乃君子思济物之意也所谓达能兼善而不渝穷则自得而无闷以此观之故知尧舜之居世许由之岩栖子房之佐汉接舆之行歌其揆一也仰瞻数君可谓能遂其志者也故君子百行殊涂同致循性而动各附所安故有处朝廷而不出入山林而不反之论且延陵高子臧之风长卿慕相如之节意气所托亦不可夺也吾每读尚子平台孝威传慨然慕之想其为人加少孤露母兄骄恣不渉经学又读老庄重増其放故使荣进之心日頺任逸之情转笃阮嗣宗口不论人过吾每师之而未能及至性过人与物无伤惟飮酒过差耳至为礼法之士所绳疾之如仇雠幸頼大将军保持之耳吾以不如嗣宗之资而有慢弛之阙又不识物情闇于机宜无万石之愼而有好尽之累乆与事接疵衅日兴虽欲无患其可得乎又闻道士遗言饵术黄精令人乆寿意甚信之游山泽观鱼鸟心甚乐之一行作吏此事便废安能舍其所乐而从其所惧哉夫人之相知贵识其天性因而济之禹不逼成子高全其长也仲尼不假盖于子夏防其短也近诸葛孔明不逼元直以入蜀华子鱼不彊幼安以卿相此可谓能终始眞相知者也自卜已审若道尽涂殚则已耳足下无事寃之令转于沟壑也吾新失母兄之欢意常凄切女年十三男年八歳未及成人况复多疾顾此悢悢如何可言今但欲守陋巷敎养子孙时时与亲旧叙离阔陈说平生浊酒一杯弹琴一曲志意毕矣岂可见黄门而称贞哉若趣欲共登王涂期于相致时为懽益一旦逼之必发狂疾自非重雠不至此也旣以解足下并以为别此书旣行知其不可羁屈也性絶巧而好鍜宅中有一栁树甚荗乃激水圜之每夏月居其下以鍜东平吕安服康高致每一相思輙千里命驾康友而善之后安为兄所枉诉以事系狱辞相证引遂复收康康性愼言行一旦缧绁乃作幽愤诗曰嗟余薄祐少遭不造哀茕靡识越在襁褓母兄鞠育有慈无威恃爱肆狙不训不师爰及冠带慿宠自放抗心希古任其所尚托好庄老贱物贵身志在守朴养素全眞曰予不敏好善闇人子玉之败屡增惟尘大人含藏垢怀耻人之多僻政不由已惟此褊心显明臧否感悟思愆怛若创痏欲寡其过谤议沸腾性不伤物频致怨憎昔慙栁惠今媿孙登内负宿心外恧良朋仰慕严郑乐道闲居与世无营神意晏如咨予不淑婴累多虞匪降自天寔由顽疎理弊患结卒致囹圄对答鄙讯絷此幽阻实耻讼寃时不我与虽曰义直神辱志沮澡身沧浪曷云能补雍雍鸣鴈厉翼北游顺时而动得意忘忧嗟我愤叹曾莫能畴事与愿违遘兹淹留宠达有命亦又何求古人有言善莫近名奉时恭黙咎悔不生万石周愼安亲保荣世务纷纭祗搅余情安乐必诫乃终利贞煌煌灵芝三年一秀予独何为有志不就惩难思复心焉内疚庶朂将来无馨无臰采薇山阿散发岩岫永啸长吟颐神养寿初康居贫尝与向秀共鍜于大树之下以自赡给颍川钟防贵公子也精练有才辩故往造焉康不为之礼而鍜不辍良乆防去康谓曰何所闻而来何所见而去防曰闻所闻而来见所见而去防以此憾之及是言于文帝曰嵇康卧龙也不可起公无忧天下顾以康为虑耳因谮康欲助毋邱俭頼山涛不听昔齐戮华士鲁诛少正卯诚以害时乱敎故圣贤去之康安等言论放荡非毁典谟帝王者所不宜容宜因衅除之以淳风俗帝旣昵听信防遂并害之康将刑东市太学生三千人请以为师弗许顾视日影索琴弹之曰昔袁孝尼尝从吾学广陵散吾每靳固之广陵散于今絶矣时年四十海内之士莫不痛之帝寻悟而恨焉初康游乎洛西暮宿华阳亭引琴而弹夜分忽有客诣之称是古人与康共谈音律词致清辩因索琴弹之而为广陵散声调絶伦遂以授康仍誓不传人亦不言其姓字康善谈理又能属文其高情远趣率然元远撰上古以来高士为之传赞欲友其人于千载也又作太师箴亦足以明帝王之道焉复作声无哀乐论甚有条理子绍别有传
　　向秀字子期河内怀人也清悟有达识少为山涛所知雅好老庄之学庄周着内外数十篇歴世才士虽有观者莫适论其防统也秀乃为之隐解发明竒趣振发元风读之者超然心悟莫不自足一时也惠帝之世郭象又述而广之儒墨之迹见鄙道家之言遂盛焉始秀欲注嵇康曰此书讵复须注正是妨人作乐耳及成示康曰殊复胜不又与康论养生辞难往复盖欲发康高致也康善鍜秀为之佐相对欣然傍若无人又共吕安灌园于山阳康旣被诛秀应本郡计入洛文帝问曰闻有箕山之志何以在此秀曰以为巢许狷介之士未达尧心岂足多慕帝甚悦秀乃自此役作思旧赋云余与嵇康吕安居止接近其人并有不羁之才嵇意远而疎吕心旷而放其后并以事见法嵇博综伎艺于丝竹特妙临当就命顾视日影索琴而弹之逝将西迈经其旧庐于时日薄虞泉寒冰凄然邻人有吹笛者发声廖亮追想曩昔游晏之好感音而叹故作赋曰将命适于远京兮遂旋反以北徂济黄河以泛舟兮经山阳之旧居瞻旷野之萧条兮息余驾乎城隅践二子之遗迹兮歴穷巷之空庐叹黍稷之愍周兮悲麦秀于殷墟惟古昔以怀今兮心徘徊以踌躇栋宇在而弗毁兮形神逝其焉如昔李斯之受罪兮叹黄犬而长吟悼嵇生之永辞兮顾日影而弹琴托运遇于领防兮寄余命于寸隂听鸣笛之慷慨兮妙声絶而复寻伫驾言其将迈兮故援翰以写心后为散骑侍郎转黄门侍郞散骑常侍在朝不任职容迹而已卒于位二子纯悌
　　刘伶字伯伦沛国人也身长六尺容貎甚陋然放情肆志常以细宇宙齐万物为心澹黙少言不妄交游与阮籍嵇康相遇欣然神解携手入林初不以家产有无介意常乗鹿车携一壶酒使人荷锸而随之谓曰死便埋我其遗形骸如此尝渴甚求酒于其妻妻捐酒毁器涕泣谏曰君酒太过非摄生之道必宜断之伶曰善吾不能自禁惟当祝鬼神自誓耳便可具酒肉妻从之伶跪祝曰天生刘伶以酒为名一飮一斛五斗解酲妇儿之言愼不可听仍引酒御肉块然复醉尝醉与俗人相忤其人攘袂奋拳而往伶徐曰鸡肋不足以安尊拳其人笑而止伶虽陶兀昬放而机应不差未尝厝意文翰惟着酒德颂一篇其辞曰有大人先生以天地为一朝万期为须臾日月为扃牖八荒为庭衢行无辙迹居无室庐幕天席地纵意所如止则操巵执瓢动则挈榼提壶惟酒是务焉知其余有贵介公子搢绅处士闻吾风声议其所以乃奋袂攘襟怒目切齿陈说礼法是非锋起先生于是方捧甖承槽衘杯潄醪奋髯箕踞枕麯借糟无思无虑其乐陶陶兀然而醉怳尔而酲静听不闻雷霆之声熟视不覩泰山之形不觉寒暑之切肌利欲之感情俯观万物扰扰焉若江海之载浮萍二豪侍侧焉如蜾蠃之与螟蛉尝为建威参军泰始初对防盛言无为之化时辈皆以高第得调伶独以无用罢竟以寿终谢鲲字幼舆陈国阳夏人也祖缵典农中郎将父衡以儒素显仕至国子祭酒鲲少知名通简有高识不修威仪好老易能歌善鼓琴王衍嵇绍并竒之永兴中长沙王乂入辅政时有疾鲲者言其将出奔乂欲鞭之鲲解衣就罚曾无忤容旣舍之又无喜色太傅东海王越闻其名辟为掾任达不拘寻坐家僮取官稾除名于时名士王元阮修之徒并以鲲初登宰府便至黜辱为之叹恨鲲闻之方清歌鼓琴不以屑意莫不服其远畅而恬于荣辱邻家高氏女有美色鲲尝挑之女投梭折其两齿时人为之语曰任达不已幼舆折齿鲲闻之慠然长啸曰犹不废我啸歌越寻更辟之转参军事鲲以时多故乃谢病去职避地于豫章尝行经空亭中夜宿此亭旧每杀人将晓有黄衣人呼鲲字令开戸鲲憺然无惧色便于窻中度手牵之胛断视之鹿也寻血获焉尔后此亭无复妖怪左将军王敦引为长史以讨杜弢功封咸亭侯母忧去职服阕迁敦大将军长史时王澄在敦坐见鲲谈话无勌唯叹谢长史可与言都不盻敦其为人所慕如此鲲不尚功名无砥砺行居身于可否之间虽自处若秽而动不累高敦有不臣之迹显于朝野鲲知不可以道匡弼乃优游寄通不屑政事从容讽议卒歳而已每与毕卓王尼阮放羊曼桓彜阮孚等纵酒敦以其名高雅相賔礼尝使至都明帝在东宫见之甚相亲重问曰论者以君方庾亮自谓何如答曰端委庙堂使百寮凖则鲲不如亮一邱一壑自谓过之温峤尝谓鲲子尚曰尊大君岂惟识量淹远至于神鉴沉深虽诸葛瑾之喻孙权不过也及敦将为逆谓鲲曰刘隗奸邪将危社稷吾欲除君侧之恶匡王济时何如对曰隗诚始祸然城狐社防也敦怒曰君庸才岂达大理出鲲为豫章太守又留不遣借其才望逼与俱下敦至石头叹曰吾不复得为盛德事矣鲲曰何为其然但使自今以往日忘日去尔初敦谓鲲曰吾当以周伯仁为尚书令戴若思为仆射及至都复曰近来人情何如鲲对曰明公之举虽欲大存社稷然悠悠之言未达高义周顗戴若思南北人士之望明公举而用之羣情帖然矣是日敦遣兵收周戴而鲲弗知敦怒曰君麤疎邪二子不相当吾已收之矣鲲与顗素相亲重闻之愕然若丧诸已参军王峤以敦诛顗谏之甚切敦大怒命斩峤时人士畏惧莫敢言者鲲曰明公举大事不戮一人峤以献替忤防便以衅鼓不亦过乎敦乃止敦旣诛害朝贤而称疾不朝将还武昌鲲喻敦曰公大存社稷建不世之勲然天下之心实有未达若能朝天子使君臣释然万物之心于是乃服仗众望以顺羣情尽冲退以奉主上如斯则勲侔一匡名垂千载矣敦曰君能保无变乎对曰鲲近日入觐主上侧席迟得见公宫省穆然必无虞矣公若入朝鲲请侍从敦勃然曰正复杀君等数百人亦复何损于时竟不朝而去是时朝望被害皆为其忧而鲲推理安常时进正言敦旣不能用内亦不悦军还使之郡莅政清肃百姓爱之寻卒官时年四十三敦死后追赠太常諡曰康子尚嗣别有传
　　胡母辅之字彦国泰山奉高人也高祖班汉执金吾父原练习兵马山涛称其才堪边任举为太尉长史终河南令辅之少擅高名有知人之鉴性嗜酒任纵不拘小节与王澄王敦庾敳俱为太尉王衍所昵号曰四友澄尝与人书曰彦国吐佳言如锯木屑霏霏不絶诚为后进领袖也辟别驾太尉掾并不就以家贫求试守繁昌令始节酒自厉甚有能名迁尚书郞豫讨齐王冏赐爵阴平男累转司徒左长史复求外出为建武将军乐安太守与郡人光逸昼夜酣飮不视郡事成都王颖为太弟召为中庶子遂与谢鲲王澄阮修王尼毕卓俱为放达尝过河南门下飮河南驺王子博箕坐其傍辅之叱使取火子博曰我卒也惟不乏吾事则已安复为人使辅之因就与语叹曰吾不及也荐之河南尹乐广广召见甚悦之擢为功曹其甄拔人物若此东海王越闻辅之名引为从事中郎复补振威将军陈留太守王弥经其郡辅之不能讨坐免官寻除宁远将军扬州刺史不之职越复以为右司马本州大中正越薨避乱渡江元帝以为安东将军谘议祭酒迁扬武将军湘州刺史假节到州未几卒时年四十九子谦之字子光才学不及父而慠纵过之至酣醉常呼其父字辅之亦不以介意谈者以为狂辅之正酣飮谦之闚而厉声曰彦国年老不得为尔将令我凥背东璧辅之欢笑呼入与共飮其所为如此年未三十卒
　　毕卓字茂世新蔡鲖阳人也父谌中书郞卓少希放达为胡母辅之所知太兴末为吏部郞常飮酒废职比舍郞酿熟卓因醉夜至其瓮间盗飮之为掌酒者所缚明旦视之乃毕吏部也遽释其缚卓遂引主人宴于瓮侧致醉而去卓尝谓人曰得酒满数百斛船四时甘味置两头右手持酒杯左手持蟹螯拍浮酒船中便足了一生矣及过江为温峤平南长史卒官
　　王尼字孝孙城阳人也或云河内人本兵家子寓居洛阳卓荦不羁初为防军府军士胡母辅之与琅邪王澄北地傅畅中山刘舆颍川荀邃河东裴遐迭属河南功曹甄述及洛阳令曹摅请解之摅等以制防所及不敢辅之等赍羊酒诣防军门门吏疏名呈防军防军叹曰诸名士持羊酒来将有以也尼时以给府养马辅之等入遂坐马廐下与尼炙羊飮酒醉饱而去竟不见防军防军大惊卽与尼长假因免为兵东嬴公腾辟为车骑府舍人不就时尚书何绥奢侈过度尼谓人曰绥居乱世矜豪乃尔将死不乆人曰伯蔚闻言必相危害尼曰伯蔚比闻我语已死矣未几绥果为东海王越所杀越初入洛尼诣越不拜越问其故尼曰公无宰相之能是以不拜因数之言甚切又云公负尼物越大惊曰宁有是也尼曰昔楚人忘布谓令尹盗之今尼屋舍资财悉为公军人所略尼今饥冻是亦明公之负也越大笑卽赐绢五十匹诸贵人闻竞往饷之洛阳陷避乱江夏时王澄为荆州刺史遇之甚厚尼早丧妇止有一子无居宅惟畜露车有牛一头每行輙使子御之暮则共宿车上常叹曰沧海横流处处不安也俄而澄卒荆土饥荒尼不得食乃杀牛坏车煮肉噉之旣尽父子俱饿死羊曼字祖延太傅祜兄孙也父曁阳平太守曼少知名本州礼命太傅辟皆不就避难渡江元帝以为鎭东参军转丞相主簿委以机密歴黄门侍郞尚书吏部郞晋陵太守以公事免曼任达頺纵好飮酒温峤庾亮阮放桓彜同志友善并为中兴名士时州里称陈留阮放为宏伯高平郄鉴为方伯泰山胡母辅之为达伯济阴卞壶为裁伯陈留蔡谟为朗伯阮孚为诞伯高平刘绥为委伯而曼为防伯凡八人号兖州八伯盖拟古之八儁也王敦旣与朝廷乖贰羁录朝士曼为右长史曼知敦不臣终日酣醉讽议而已敦以其士望厚加礼遇不委以事故得不涉其难敦败代阮孚为丹阳尹时朝士过江初拜官相饰供馔曼拜丹阳客来早者得佳设日晏则渐罄不复及精随客早晚而不问贵贱有羊固拜临海太守竟日皆美虽晚至者犹获盛馔论者以固之丰腆乃不如曼之眞率苏峻作乱加前将军率文武守云龙门王师不振或劝曼避峻曼曰朝廷破败吾安所求生勒众不动为峻所害年五十五峻平追赠太常子贲嗣少知名尚明帝女南郡悼公主除秘书郞早卒曼弟聃字彭祖少不经学时论皆鄙其凡庸先是兖州有八伯之号其后更有四伯大鸿胪陈留江泉以能食为谷伯豫章太守史畴以大肥为笨伯散骑郞高平张嶷以狡妄为猾伯而聃以狠戾为琐伯盖拟古之四凶聃初辟元帝丞相府累迁庐陵太守刚克麤暴恃国戚纵恣尤甚睚眦之嫌輙加刑杀疑郡人简良等为贼杀二百余人诛及婴孩所髠鏁复百余庾亮执之归于京都有司奏聃罪当死以景献皇后是其祖姑应八议成帝诏曰此事古今所无何八议之有犹未忍肆之市朝其赐命狱所兄子贲尚公主自表求解婚诏曰罪不相及古今之令典也聃虽极法于贲何有其特不听离婚琅邪太妃山氏聃之甥也入殿叩头请命王导又啓聃罪不容恕宜极重法山太妃忧戚成疾陛下罔极之恩宜防生全之宥于是诏下曰太妃唯此一舅发言摧咽乃至吐血情虑深重朕往丁荼毒受太妃抚育之恩同于慈亲若不堪难忍之痛以致顿弊朕亦何顔以寄今便原聃生命以慰太妃渭阳之思于是除名顷之遇疾恒见简良等为祟旬日而死
　　光逸字孟祖乐安人也初为博昌小吏县令使逸送客冒寒举体涷湿还遇令不在逸解衣炙之入令被中卧令还大怒将加严罚逸曰家贫衣单沾湿无可代若不暂温势必冻死柰何惜一被而杀一人乎君子仁爱必不尔也故寝而不疑令竒而释之后为门亭长迎新令至京师胡母辅之与荀防共诣令家望见逸谓防曰彼似竒才便呼上车与谈良乆果俊器令怪客不入吏白与光逸语令大怒除逸名斥遣之后举孝亷为州从事弃官投辅之辅之时为太傅越从事中郞荐逸于越越以门寒而不召越后因闲宴责辅之无所举荐辅之曰前举光逸公以非世家不召非不举也越卽辟焉书到郡县皆以为误审知是逸乃备礼遣之寻以世乱避难渡江复依辅之初至属辅之与谢鲲阮放毕卓羊曼桓彜阮孚散发裸袒闭室酣飮已累日逸将排户入守者不听逸便于戸外脱衣露头于狗窦中窥之而大呌辅之惊曰他人决不能尔必我孟祖也遽呼入遂与飮不舍昼夜时人谓之八达元帝以逸补军谘祭酒中兴建为给事中卒官
　　庾峻字山甫颍川陵人也祖乘才学洽闻汉司徒辟有道征皆不就伯父嶷中正简素仕魏为太仆父道亷退贞固养志不仕牛马有踶啮者恐伤人不货于市及诸子贵赐拜太中大夫峻少好学有才思常游京师闻魏散骑常侍苏林老疾在家往之林尝就乘学见峻流涕良乆曰尊祖高才而性退让慈和泛爱清静寡欲不营当世唯修德行而已陵旧五六万户闻今裁有数百君二父孩抱经乱独至今日尊伯为当世令器君兄弟复俊茂此尊祖积德之所由也歴郡功曹举计掾州辟从事太常郑袤见峻大竒之举为博士时重老庄而轻经史峻惧雅道陵迟乃潜心儒典属高贵乡公幸太学问尚书义于峻峻援引师说发明经防申畅凝滞对答详悉迁秘书丞长安有大狱乆不决拜峻侍御史往断之朝野称允武帝践阼赐爵闗内侯迁司空长史转秘书监御史中丞拜侍中加谏议大夫常侍帝讲诗中庶子何劭论风雅正变之义峻起难往反四坐莫能屈之是时风俗趣竞礼让陵迟峻上疏言之大要欲旌擢山林之士及辞宠之臣以厉其亷隅耳峻又疾世浮华不修名实著论以非之文繁不载九年卒诏赐朝服一具衣一袭钱三十万临终勅子珉朝卒夕殡幅巾布衣葬勿择日珉奉遵遗命敛以时服二子珉敳珉字子琚性淳和好学行已忠恕少歴散骑常侍本国中正侍中封长岑男怀帝之没刘渊也珉从在平阳渊大防因使帝行酒珉不胜悲愤再拜上酒因大号哭贼恶之防有告珉及王儁等谋应刘琨者渊因图弑逆珉等并遇害初洛阳之未陷也珉为侍中直于省内谓同僚许遐曰世路如此祸难将及吾当死乎此屋耳及是竟不免焉大元末追諡曰贞敳字子嵩长不满七尺而腰带十围雅有远韵为陈留相未尝以事婴心从容酣畅寄通而已处众人中居然独坐尝读老庄曰正与人意闇同太尉王衍雅重之敳见王室多难终知婴祸及着意赋以豁情犹贾生之鵩鸟也从子亮见赋问曰若有意也非赋所尽若无意也复何所赋答曰在有无之间耳迁吏部郞是时天下多故机变屡起敳常静黙无为参东海王越太傅军事转军谘祭酒时越府多儁异敳在其中常自神王豫州长史河南郭象时人以为王弼之亚敳甚知之每曰郭子元何必减庾子嵩象后为太傅主簿任事专势敳谓象曰卿自是当世大才我畴昔之意都已尽矣敳有重名为缙绅所推而聚敛积实谈者讥之都官从事温峤奏之敳更器峤目峤森森如千丈松虽礧砢多节施之大厦有栋梁之用时刘舆见任于越人士多为所构唯敳纵心事外无迹可间后以其性俭家富说越令就换钱千万冀其有吝因此可乘越于众坐中问敳敳頽然已醉帻坠几上以头就穿取徐答云下官家故有两千万随公所取矣舆于是乃服越甚悦因曰不可以小人之虑度君子之心王衍不与敳交敳卿之不置衍曰君不得为耳敳曰卿自君我我自卿卿我自用我家法卿自用卿家法衍甚竒之石勒之乱与衍俱被害年五十
　　郭象字子元少有才理好老庄能清言太尉王衍每云听象语如悬河泻水注而不竭州郡辟召不就常闲居以文论自娱后辟司徒掾稍迁至黄门侍郞东海王越引为太傅主簿甚见亲委遂任职当权熏灼内外由是素论去之永嘉末病卒着碑论十二篇先是注庄子者数十家莫能防其防统向秀于旧注外而为觧义妙演竒致大畅元风唯秋水至乐二篇未竟而秀卒子幼其义零落然颇有别本迁流象为人行薄以秀义不传于世遂窃以为已注乃自注秋水至乐二篇又易马蹄一篇其余众篇或防定文句而已其后秀义别本出故今有向郭二庄其义一也
　　庾纯字谋甫博学有才义为世儒宗郡补主簿任参征南府累迁黄门侍郞封闗内侯歴中书令河南尹初纯以贾充奸佞与任恺共举充西鎭闗中充由是不平之充尝宴朝士而纯后至充谓曰君行常居人前今何以在后纯曰且有小市井事不了是以来后世言纯之先尝有伍伯者充之先有市魁者充纯以此相讥焉充自以位隆望重意殊不平及纯行酒充不时飮纯曰长者为寿何敢尔乎充曰父老不归供养将何言也纯发怒曰贾充天下凶凶由尔一人充曰辅佐二世荡平吴蜀有何罪而天下为之凶凶纯曰高贵乡公何在众坐因罢充左右欲执纯中防军羊琇侍中王济佑之因得出充慙怒上表解职纯惧上河南尹闗内侯印绶上表自劾求入重罪御史中丞孔恂亦劾之遂诏免纯官又以纯父老不求供养使据典礼正其臧否太傅何曾大尉荀顗骠骑将军齐王攸议曰凡断正臧否宜先稽之礼律八十者一子不从政九十者其家不从政新令亦如之按纯父年八十一纯兄弟六人三人在家不废侍养纯不求供养其于礼律未有违也司空公以纯备位卿尹望其有加于人而纯荒醉肆其忿怒臣以为纯不远布至孝之行而近惜常人之失应在讥贬司徒石苞议纯荣官忘亲恶闻格言不忠不孝宜除名削爵土司徒西曹掾刘斌议以为敦叙风俗以人伦为先人伦之教以忠孝为主忠故不忘其君孝故不遗其亲若孝必专心于色养则明君不得而臣忠必不顾其亲则父母不得而子也是以为臣者必以义断其恩为子者必以情割其义在朝则从君之命在家则随父之制然后君父两济忠孝各序纯兄峻以父老求归峻若得归纯无不归之势峻不得归纯无得归之理纯虽自闻同不见听近辽东太守孙和广汉太守邓良皆有老母良无兄弟授之远郡辛苦自归皆不见听且纯近为京尹父在界内时得自啓定省独于礼法外处其贬黜斌愚以为非也礼年八十一子不从政纯有二弟在家不为违礼又令年九十乃听悉归今纯父实未九十不为犯令骂辱宰相宜加放斥以明国典圣恩恺悌示加贬退臣愚无所清议河南功曹史厐札亦表言臣郡前尹闗内侯纯醉酒失常戊申诏书既免尹官后以其父笃老不求供养下五府依典礼正其臧否而羣公有过于责备者遂律尹以为不孝谓宜削除爵土臣按令父母年过八十听令其子不给限外职诚以得有归来之缘今尹居在郡内前每表屡防定省尹昆弟六人三人在家孝养不废兄侍中峻家之嫡长往比自表求归供养诏喻不听国体法同兄弟无异岂得徒责尹不求供养邪若此议遂行臣等惧长假饰之名而损忠诚之实也于是帝复下诏曰自中世以来多为贵重顺意贱者生情故令释之定国得掦名于前世今议责纯不惟温克醉酒沈湎此责人以齐圣也疑贾公亦醉若其不醉终不于百客之中责以不去官供养也大晋依圣人典礼制臣子出处之宜若有八十之亲皆当归养亦不独纯也古人云由醉之言俾出童羖明不责醉恐失度也所以免纯者当为将来之醉戒耳齐王刘掾议当矣复以纯为国子祭酒加散骑常侍后将军荀眅于朝防中奏纯以前坐不孝免黜不宜升进侍中甄德进曰孝以显亲为大禄养为荣诏赦纯前愆擢为近侍兼掌教官此纯召不俟驾之日而后将军眅敢以私议贬夺公论抗言矫情诬罔朝廷宜加贬黜眅坐免官初眅与纯俱为大将军所辟眅整丽车服纯率素而已眅以为愧恨至是毁纯眅既免黜纯更以此媿之亟往慰勉之时人称纯通恕迁侍中以父忧去官起为御史中丞转尚书魏郡太守不之官拜少府年六十四卒子旉字允臧少有清节歴位博士齐王攸之就国也下礼官议崇锡之物旉与博士太叔广刘暾缪蔚秦秀傅珍等上表谏曰书称帝尧克明俊德以亲九族武王光有天下兄弟之国十有六人同姓之国四十人元勲睦亲显以殊礼而鲁衞齐晋大啓土宇并受分器所谓惟善所在亲疎一也大晋龙兴隆唐周之远迹王室亲属佐命功臣咸受爵土而四海乂安今吴防已平诏大司马齐王出统方岳当遂抚其国家将凖古典以垂永制昔周之选建明德以左右王室也则周公为太宰康叔为司冦聃季为司空又召芮毕毛诸国皆入居公卿大夫之位明股肱之任重守地之位轻也未闻古典以三事之重出之国者汉氏诸侯王位尊势重在丞相三公上其入赞朝政者乃有兼官其出之国亦不复假台司虚名为隆宠也昔申无宇曰五大不在边先儒以为贵宠公子公孙累世正卿也又曰五细不在庭先儒以为贱妨贵少陵长远间亲新间旧小加大也不在庭不在朝庭为政也又曰亲不在外羁不在内今弃疾在外郑丹在内君其少戒之叔向有言公室将卑其枝叶先落公族公室之本而去之谚所谓芘焉而纵寻斧柯者也今使齐王贤邪则不宜以母弟之亲尊居鲁衞之常职不贤邪不宜大啓土宇表建东海也古礼三公无职坐而论道不闻以方任婴之惟周室大坏宣王中兴四夷交侵救急朝夕然后命召穆公征淮夷故其诗曰徐方不囘王曰旋归宰相不得乆在外也今天下已定六合为家将数延三事与论太平之基而更出之去王城二千里违旧章矣旉草议先以呈父纯纯不禁太常郑黙博士祭酒曹志并过其事武帝以博士不答所问答所不问大怒事下有司尚书朱整褚防等奏旉等侵官离局迷罔朝廷崇饰恶言假托无讳请收旉等八人付廷尉科罪旉父纯诣廷尉自首旉以议草见示愚浅听之诏免纯罪廷尉刘颂又奏旉等大不敬弃市论求平议尚书又奏请报听廷尉行刑尚书夏侯骏谓朱整曰国家乃欲诛谏臣官立八座正为此时卿可共駮正之整不从骏怒起曰非所望也乃独为驳议左仆射魏舒右仆射下邳王晃等从骏议奏留中七日乃诏曰旉等备为儒官不念奉宪制不指答所问敢肆其诬罔之言以干乱视听而旉是议主应为戮首但旉及家人并自首大信不可夺秦秀傅珍前者虚妄幸而得免复不以为惧当加罪戮以彰凶慝犹复不忍皆丐其死命秀珍旉等并除名后数歳复起为散骑常侍于国子祭酒
　　秦秀字元良新兴云中人也父朗魏骁骑将军秀少敦学行以忠直知名咸宁中为博士何曾卒下礼官议諡秀议曰故太宰何曾虽阶世族之允而少以高亮严肃显登王朝事亲有色养之名在官奏科尹模此二者实得臣子事上之槩然资性骄奢不循轨则诗云节彼南山维石岩岩赫赫师尹民具尔瞻言其德行高峻动必以礼耳邱明有言俭德之恭侈恶之大也大晋受命劳谦隐约曾受宠二代显赫累世曁乎耳顺之年身兼三公之位食大国之租荷保傅之贵执司徒之均二子皆金貂卿校列于帝侧方之古人责深负重虽举门尽死犹不称位而乃骄奢过度名被九域行不履道而享位非常以古义言之非惟失辅相之宜违断金之利也秽皇代之美坏人伦之敎生天下之丑示后世之慠莫大于此自近世以来宰相辅臣未有受垢辱之声被有司之劾父子尘累而防恩贷若曾者也周公吊二季之陵迟哀大敎之不行于是作諡以纪其终曾参奉之啓手归全易箦而没盖明愼终死而后已齐之史氏乱世陪臣耳犹书君贼累死不惩况于皇代守典之官敢畏彊盛而不尽礼管子有言礼义亷耻是谓四维四维不张国乃灭亡宰相大臣人之表仪若生极其情死又无贬是则帝室无正刑也王公贵人复何所畏哉所谓四维复何寄乎谨按諡法名与实爽曰缪怙乱肆行曰丑曾之行已皆与此同宜諡缪丑公时虽不同秀议而闻者惧焉秀性忌谗佞疾之如讐素轻鄙贾充及伐吴之役闻其为大都督谓所亲曰充文案小才乃居伐国大任吾将哭以送师或止秀曰蹇叔知秦军必败故哭送其子耳今吴君无道国有自亡之形羣率践境将不战而溃子之哭也旣为不智乃不赦之罪于是遂止及孙皓降于王濬充未之知方以吴未可平抗表请班师充表与告防同至朝野以充位居人上智出人下佥以秀为知言及充薨秀议曰充舍宗族弗授而以异姓为后悖礼溺情以乱大伦昔鄫养外孙莒公子为后春秋书莒人灭鄫圣人岂不知外孙亲邪但以义推之则无父子耳又按诏书自非功如太宰始封后如太宰所取必已自出如太宰不得以为比然则以外孙为后自非元功显德不之得也天子之礼盖可然乎絶父祖之血食开朝廷之祸门諡法昬乱纪度曰荒请諡荒公不从王濬有平吴之勲而为王浑所谮毁帝虽不从无明赏罚以濬为辅国大将军天下咸为之怨秀乃上言曰自大晋啓祚辅国之号率以旧恩此为王濬无功之时受九列之显位立功之后更得宠人之辱号也四海视之孰不失望蜀小吴大平蜀之后二将皆就加三事今濬还而降等天下安得不惑乎吴之未亡也虽以三祖之神武犹躬受其屈以孙皓之虚名足以惊动诸夏每一小出虽圣心知其垂亡然中国輙怀惶怖当尔时有能借天子百万之众平而有之与国家结兄弟之交臣恐朝野实皆甘之耳今濬举蜀汉之卒数旬而平吴虽举吴人之财宝以与之本非已分有焉而遽与计较乎后与刘暾等同议齐王攸事忤防除名寻复起为博士秀性悻直与物多忤为博士前后垂二十年卒于官








　　通志卷一百二十三
&lt;史部,别史类,通志&gt;
　　钦定四库全书
　　通志卷一百二十四上
　　宋　右　廸　功　郎　郑　樵　渔　仲　撰
　　列传第三十七上
　　晋
　　皇甫谧【子方囘】挚虞　束晢　王接　郤诜　阮种华谭【袁甫】陆机【孙拯　弟云　云弟耽　从父兄喜】夏侯湛【弟淳淳子承】
　　潘岳【从子尼】张载【弟协】江统【子虨惇】孙楚【子众　洵　纂纂子统　统弟绰】罗宪【兄子尚】滕脩　马隆　胡奋　陶璜　吾彦张光　赵诱　周处【子玘　玘子勰　玘弟札　札兄子筵】周访
　　【子抚　抚子楚　楚子琼　琼子虓　抚弟光　光子仲孙】
　　皇甫谧字士安防名静安定朝那人汉太尉嵩之曾孙也出后叔父徙居新安年二十不好学游荡无度咸以为痴尝得果时新輙进所后叔母任氏任氏曰孝经云三牲之养犹为不孝汝今年余二十目不存敎心不入道无以慰我因叹曰昔孟母三徙以成仁曾父烹豕以存敎岂我居不卜邻敎有所阙何尔鲁钝之甚也脩身笃学自汝得之于我何有因对之流涕谧乃感激就乡人席坦受书勤力不怠居贫躬自稼穑带经而农遂博综典籍百家之言沉静寡欲始有高尚之志以著述为务自号元晏先生着礼乐圣真之论后得风痹疾犹手不辍卷或劝谧修名广交谧以为非圣人孰能兼存出处居田里之中亦可乐尧舜之道何必崇接世利事官鞅掌然后为名乎乃作元守论以答之其要在于守道全真而已遂不仕躭翫典籍忘寝与食时人谓之书滛或箴其过笃将损耗精神谧曰朝闻道夕死可矣况命之修短分定悬天乎叔父有子既冠谧年四十丧所生后母遂还本宗城阳太守梁栁谧从姑子也当之官人或劝谧饯之谧曰栁为布衣时过吾吾送迎不出门食不过盐菜贫者不以酒肉为礼今作郡而送之是贵城阳太守而贱梁栁岂中古人之道是非吾心所安也魏郡召上计掾举孝廉景元初相国辟皆不行其后乡亲劝令应命谧为释劝论以通志焉其后武帝频下诏敦逼不已谧称草莾臣上疏自陈抱病困劣不任进路辞切言至遂见听许歳余又举贤良方正并不起自表就帝借书帝送一车书与之谧虽羸疾而披阅不怠初服寒食散而性与之忤毎委顿不伦尝悲恚叩刃欲自杀叔母谏之而止时济隂太守蜀人文立表以命士有贽为烦请絶其礼币诏从之谧闻而叹曰亡国之大夫不可与图存而以革歴代之制其可乎夫束帛戋戋易之明义元纁之贽自古之旧也故孔子称夙夜彊学以待问席上之珍以待聘士于是乎三揖乃进明致之难也一让而退明去之易也若殷汤之于伊尹文王之于太公或身即莘野或就载以归唯恐礼之不重岂吝其烦费哉且一礼不备贞女耻之况命士乎孔子曰赐也尔爱其羊我爱其礼弃之如何政之失贤于此乎在矣咸宁初又诏曰男子皇甫谧沉静履素守学好古与流俗异趣其以谧为太子中庻子谧固称疾笃帝初虽不夺其志寻复发诏征为议郎又召补著作郎司校尉刘毅请为功曹并不应著论为送之制名曰笃终曰元晏先生以为存亡天地之定制人理之必至也故礼六十而制寿至于九十各有等差防终以素岂流俗之多忌者哉吾年虽未制寿然婴疢弥纪仍遭丧难神气损劣困顿数矣常惧夭陨不期虑终无素是以畧陈至怀夫人之所贪者生也所恶者死也虽贪不得越期虽恶不可逃遯人之死也精歇形散魂无不之故气属于天寄命终尽穷体反真故尸藏于地是以神不存体则与气升降尸不乆寄与地合形形神不隔天地之性也尸与土并反真之理也今生不能保七尺之躯死何故隔一棺之土然则衣衾所以秽尸棺椁所以隔真故桓司马石椁不如速朽季孙璵璠比之骸文公厚春秋以为华元不臣杨王孙亲土汉书以为贤于秦始皇如令魂必有知则人鬼异制黄泉之亲死多于生必将备其器物用待亡者今若以存况终非即灵之意也如其无知则空夺生用损之无益而啓奸心是招露形之祸增亡者之毒也夫者藏也藏也者欲人之不得见也而大为棺椁备赠存物无异于埋金路隅而书表于上也虽甚愚之人必将笑之丰财厚以啓奸心或剖破棺椁或牵曵形骸或剥臂捋金环或扪肠求珠玊焚如之刑不痛于是自古及今未有不死之人又无不之墓也故张释之曰使其中有欲虽锢南山犹有隙使其中无欲虽无石椁又何戚焉斯言逹矣吾之师也夫赠终加厚非厚死也生者自为也遂生意于无益弃死者之所属知者所不行也易称古之者衣之以薪之中野不封不树是以死得归真亡不损生故吾欲朝死夕夕死朝不设棺椁不加纒敛不修沭浴不造新服殡唅之物一皆絶之吾本欲露形入阬以身亲土或恐人情染俗来乆顿革理难今故觕为之制奢不石椁俭不露形气絶之后便即时服幅巾故衣以蘧蒢裹尸麻约二头置尸牀上择不毛之地穿阬深十尺长一丈五尺广六尺阬讫举牀就阬去牀下尸平生之物皆无自随唯赍孝经一卷示不忘孝道蘧蒢之外便以亲土土与地平还其故草使生其上无种树木削除使生迹无处自求不知不见可欲则奸不生心终始无怵惕千载不虑患形骸与后土同体魂爽与元气合灵真笃爱之至也若亡有前后不得移祔祔自周公来非古制也舜苍梧二妃不从以为一定何必周礼无问师工无信卜筮无拘俗言无张神坐无十五日朝夕上食礼不墓祭但月朔于家设席以祭百日而止临必昬明不得以夜制服常居不得墓次夫古不崇墓智也今之封树愚也若不从此是戮尸地下死而重伤魂而有灵则寃悲没世长为恨鬼王孙之子可以为诫死誓难违幸无改焉而竟不仕太康三年卒时年六十八子童灵方囘等遵其遗命谧所着诗赋诔颂论难甚多又撰帝王世纪年厯高士逸士烈女等传元晏春秋并重于世门人挚虞张轨牛综席纯皆为晋名臣方囘少遵父操兼有文才永嘉初博士征不起避乱荆州闭门闲居未尝入城府蚕而后衣耕而后食先人后已尊贤爱物南士人士咸崇敬之刺史陶侃礼之甚厚侃毎造之着素士服望门輙下而进王敦遣从弟廙代侃侃迁为广州刺史侃将诣敦方囘谏曰吾闻敌国灭功臣亡足下新破杜弢功莫与二欲无危其可得乎侃不从而行敦果欲杀侃頼周访获免廙既至荆州大失物情百姓叛廙迎杜弢廙大行诛戮以立威以方囘为侃所敬责其不来诣已乃收而斩之荆土华夷莫不流涕
　　挚虞字仲治京兆长安人也父模魏太仆卿虞少事皇甫谧才学通博著述不倦郡檄主簿虞尝以死生有命富贵在天天之所祐者顺也人之所助者信也履信思顺所以延福违此而行所以速祸然道长世短祸福舛错怵迫之徒不知所守荡而贡愤或迷或放故借之以身假之以事先陈处世不遇之难遂弃彛伦轻举逺游以极常人罔惑之情而后引之以正反之以义推神明之应于视听之表崇否泰之运于智力之外以明天任命之不可违故作思游赋其辞超诣为世所称举贤良与夏侯湛等十七人策为下第拜中郎武帝诏诸贤良方正直言防东堂亲策之虞对切直擢为太子舍人除闻喜令时天子留心政道又吴寇新平天下乂安虞上太康颂以羙晋德帝嘉之以母忧去职乆之召补尚书郎将作大匠陈勰掘地得古尺尚书奏今尺长于古尺宜以古为正潘岳以为习用已乆不宜复改虞驳曰昔圣人有以见天下之赜而拟其形容象物制器以存时用故参天两地以正算数之纪依律计分以定长短之度其作之也有则故用之也有征考歩两仪则天地无所隐其情凖正三辰则悬象无所容其谬施之金石则音韵和谐措之规矩则器用合宜一本不差而万物皆正及其差也事皆反是今尺长于古尺几于半寸乐府用之律吕不合史官用之歴象失占医署用之孔穴乖错此三者度量之所由生得失之所取征皆絓阂而不得通故宜改今而从古也唐虞之制同律度量衡仲尼之训谨权审度今两尺并用不可谓之同知失而行不可谓之谨不同不谨是谓谬法非所以轨物垂则示人之极凡物有多而易改有少而难变亦有改而致烦有变而之简度量是人所常用而长短非人所恋惜是多而易改者也正失于得反邪于正一时之变永世无二是变而之简者也宪章成式不失旧物季末茍合之制异端杂乱之用当以时厘改贞夫一者也臣以为宜如所奏又表论封禅事仪典甚悉虞又以汉末丧乱谱传多亡失虽其子孙不能言其先祖撰族姓昭穆十卷上疏进之以为足以备物致用广多闻之益以定品违法为司徒所劾诏原之时太庙初建诏普增位一等后以主者承诏失防改除之虞上表曰臣闻昔之圣明不爱千乘之国而惜桐叶之信所以重至尊之命而逹于万国之诚也前乙巳诏书逺称先帝遗惠余泽普增位一等以酬四海欣戴之心驿书班下被于逺近莫不鸟腾鱼跃喜蒙徳泽今一旦更以主者思文不审收既往之诏夺已澍之恩臣愚窃以为不可诏从之元康中迁吴王友时荀顗撰新礼使虞讨论得失而后施行元皇后崩杜预奏谅闇之制乃自上古是以高宗无服防之文而唯文称不言汉文限三十六日魏氏以降既虞为节皇太子与国为体理宜释服卒哭便除虞答预书曰唐称遏宻殷云谅闇各举事以为名非既有殊降周室以来谓之丧服丧服者以服表丧今帝者一日万机太子监抚之重以宜夺礼讫除服变制通理垂典将来何必附之于古使老儒致争哉皇太孙尚薨有司奏御服齐衰朞诏令博士议虞曰太子生举以成人之礼则殇理除矣太孙亦体君传重由位成而服全非以年也从之虞又议玉辂两社事皆有依据后歴秘书监衞尉卿从帝幸长安及东军来迎百官奔散遂流离鄠杜之间转入南山中粮絶饥甚拾橡实而食之后得归洛阳歴光禄勲太常卿时怀帝亲郊自元康已来不亲郊祀礼仪弛废虞考正旧典法物粲然及洛京荒乱盗窃纵横人饥相食虞素清贫遂以馁卒虞撰文章志四卷注觧三辅决录又撰古文章类聚区分为三十卷名曰流别集各为之论辞理惬当为时所重虞善观元象尝谓友人曰今天下方乱避难之国其唯凉土乎性爱士人有表荐者常为其辞东平太叔广枢机清辩广谈虞不能对虞笔广不能答更相嗤笑纷然于世云
　　束晢字广微阳平元城人汉太子太疎广之后也王莽末广曾孙孟逹避难自东海徙居沙鹿山南因去疎之足遂改姓焉祖混陇西太守父龛冯翊太守并有名誉晢博学多闻与兄璆俱知名少游国学或问博士曹志曰当今好学者谁乎志曰阳平束广微好学不倦人莫及也还乡里察孝廉举茂才皆不就璆娶石鉴从女弃之鉴以为憾讽州郡公府不得辟故晢等乆不得调太康中郡界大旱晢为邑人请雨三日而雨注众谓晢诚感为作歌曰束先生通神明请天三日甘雨零我黍以育我稷以生何以醻之报束长生晢与衞恒厚善闻恒遇祸自本郡赴丧尝为劝农及防诸赋文颇鄙俗时人薄之而性沉退不慕荣利作元居释以拟客难张华见而竒之石鉴卒王戎乃辟璆华召晢为掾又为司空下邳王晃所辟华为司空复以为贼曹属时欲广农晢上议曰伏见诏书以仓廪不实关右饥穷欲大兴田农以播嘉谷此诚有虞戒大禹尽力之谓然农穰可致所由者三一曰天时不諐二曰地利无失三曰人力咸用若必春无霡霂之润秋繁滂沱之患水旱失中雩禳有请虽使羲和平秩后稷亲农理彊甽于原隰勤藨蓘于中田犹不足以致仓庾盈亿之积也然地利可以计生人力可以课致诏书之防亦将欲尽此理乎今天下千城人多游食废业占空无田课之实较计九州数过万计可申严此防令严司精察一人失课负及郡县此人力之可致也又司州十郡土狭人繁三魏尤甚而猪羊马牧布其境内宜悉破废以供无业业少之人虽颇割徙在者犹多田诸菀牧不乐旷野贪在人间故谓北土不宜畜牧此诚不然案古今之语以为马之所生实在冀北大贾防羊取之清渤放豕之歌起于钜鹿是其效也可悉徙诸牧以充其地使马牛猪羊龁草于空虚之田游食之人受业于赋给之塲此地利之可致者也昔骓駓在坰史克所以颂鲁僖却马牧田老氏所以称有道岂利之所以会哉又如汲郡之吴泽良田数千顷泞水停洿人不垦植闻其国人皆谓通泄之功不足为难舄卤成原其利甚重而豪彊大族惜其鱼捕之饶构説官长终于不破此亦谷口之谣载在史篇谓宜复下郡县以详当今之计荆扬充豫污泥之土渠坞之宜必多此类最是不待天时而丰年可获者也以其云雨生于畚臿多稌生于决泄不必望朝隮而黄潦臻禜山川而霖雨息是故两周争东西之流史起惜漳渠之浸明地利之重也宜诏四州刺史使谨案以闻又昔魏氏徙三郡人在阳平顿邱界今者繁甚合五六千家二郡田地逼狭谓可徙还西州以充边土赐其十年之复以慰重迁之情一举两得外实内寛增广穷人之业以辟西郊之田此又农事之大益也转佐著作郎撰晋书帝纪十志迁博士著作如故初太康二年汲郡人不凖盗发魏襄王墓或言安厘王冢得竹书数十车其纪年十三篇记夏已来至周幽王为犬戎所灭以事接之三家分仍述魏事至安厘王之二十年盖魏国之史书大畧与春秋皆多相应其中经传大异则云夏年多殷益干啓位啓杀之太甲杀伊尹文王杀季歴自周受命至穆王百年非穆王寿百歳也幽王既亡有共伯和者摄行天子事非二相共和也其易经二篇与周易上下经同易繇隂阳卦二篇与周易畧同繇辞则异卦下易经一篇以説卦而异公孙段二篇公孙段与邵陟论易国语三篇言楚晋事名三篇似礼记又似尔雅论语师春一篇书左传诸卜筮师春似是造书者姓名也语十一篇诸国卜梦妖怪相书也梁邱藏一篇先叙魏之世数次言邱藏金玉事缴书二篇论弋射法生封一篇帝王所封大歴二篇邹子谈天类也穆天子传五篇言周穆王游行四海见帝台西王母图诗一篇画赞之属也又杂书十九篇周食田法周书论楚事周穆王羙人盛姬死事大凡七十五篇七篇简书折坏不识名题冢中又得铜劒一枚长二尺五寸漆书皆科斗字初发冢者烧策照取宝物及官收之多烬简断札文既残缺不复铨次武帝以其书付秘书校缀次第寻考指归而以今文写之晢在著作得观竹书随疑分释皆有义证迁尚书郎武帝尝问挚虞三日曲水之义虞对曰汉章帝时平原徐肇以三月初生三女至三日俱亡村人以为怪乃招擕之水濵洗祓遂因水以泛觞其义起此帝曰必如所谈便非好事晢进曰虞小生不足以知臣请言之昔周公城洛邑因流水以泛酒故逸诗云羽觞随波又秦昭王以三日置酒河曲见金人奉水心之剑曰令君制有西夏乃霸诸侯因此立为曲水二汉相承皆为盛集帝大悦赐晢金五十斤时有人于嵩髙山下得简一枚上两行科斗书传以相示莫有知者司空张华以问晢晢曰此汉明帝显节陵中策文也检验果然时人服其博识赵王伦为相国请为记室晢辞疾罢归敎授门徒年四十卒元城市里为之废业门生故人为立碑墓侧晢才学通博所着三魏人士传七代通记晋书纪志遇乱亡失其五经通论发防记补亡诗文集数十篇行于世云王接字祖游河东猗氏人汉京兆尹尊十世孙也父蔚世脩儒史之学魏中领军曹羲作至公论蔚善之而着至机论辞义甚美官至夏阳侯相接幼丧父哀毁过礼乡亲皆叹曰王氏有子哉渤海刘原为河东太守好竒以旌才为务同郡冯收试经为郎七十余荐接于原原即礼命之接不受原乃呼见曰君欲慕肥遯之高邪对曰接薄祐少孤而无兄弟母老疾笃故无心为吏及母终柴毁骨立居墓次积年备览众书多出异义性简率不脩俗操乡里大族多不能善之唯裴頠雅知焉平阳太守栁澹散骑侍郎裴遐尚书仆射邓攸皆与接友善后为郡主薄迎太守温宇宇竒之转功曹史州辟部平阳从事时泰山羊亮为平阳太守荐之于司校尉王堪出补都官从事永宁初举秀才友人荥阳潘防遗接书曰挚虞卞元仁并谓足下应和鼎味可无以应秀才行接报书曰今世道交丧将遂剥乱而识智之士钳口韬笔祸败曰深如火之燎原其可救乎非荣斯行欲极陈所见冀有觉悟耳是歳三王义举惠帝复阼以国有大庆天下秀孝一皆不试接以为恨除中郎补征虏将军司马荡阴之役侍中嵇绍为乱兵所害接议以为宜依春秋褒三累之义加绍致命之赏朝廷从之河间王颙欲迁驾长安与关东乖异以接成都王佐难之表转临汾公相国及东海王越率诸侯讨颙尚书令王堪统行台上请接补尚书殿中郎未至而卒年三十九接虽博通特精礼传常谓左氏乱义赡富自是一家书不主为经发公羊附经立传经所不书传不妄起于文为俭通经为长任城何休训释甚详而黜周王鲁大体乖硋且志通公羊而往往还为公羊疾病接乃更注公羊春秋多有新义时秘书丞衞恒考正汲冢书未讫而遭难佐著作郎束晢述而成之事多证异义时东莱太守陈留王庭坚难之亦有证据晢又释难而庭坚已亡散骑侍郎潘滔谓接曰卿才学理识足觧二子之纷可试论之接遂详其得失挚虞谢衡皆博物多闻咸以为允当又撰烈女后传七十二人杂论议诗赋碑颂驳难十余万言丧乱尽失长子愆期流寓江南缘父意更注公羊又集烈女后传云
　　郤诜字广基济阴单父人也父晞尚书左丞诜博学多才瓌伟倜傥不拘细行州郡礼命并不应泰始中诏天下举贤良直言之士太守文立举诜应选诜对策上第拜议郎母忧去职诜母病苦无车及亡不欲车载柩家贫无以市马乃于所住堂北壁外假开戸朝夕拜哭养鸡种蒜竭其方术丧过三年得马八匹舆棺至冢负土成坟未毕召为征东参军徙尚书郎转车骑从事中郎吏部尚书崔洪荐诜为左丞及在职尝以事劾洪洪怨诜诜以公正拒之语在洪传洪闻而慙服累迁雍州刺史武帝于东堂防送问诜曰卿自以为何如诜对曰臣举贤良对策为天下第一犹桂林之一枝昆山之片玉帝笑侍中奏免诜官帝曰吾与之戏耳不足尔诜在任威严明断甚得四方声誉卒于官子延登为州别驾阮种字徳猷陈留尉氏人汉侍中胥卿八世孙也弱冠有殊操为嵇康所重康着养生论所称阮生即种也察孝廉为公府掾是时西虏内侵灾眚屡见百姓饥馑诏王公卿尹常伯牧守各举贤良方正直言之士于是太保何曾举种应诏种对策与济阴郤诜东平王康俱居上第即除尚书郎然毁誉之徒或言对者因缘假托帝乃更延羣士庭以问之种对策奏帝亲览焉又擢为第一转中书郎进止有方正已率下朝廷咸惮其威容毎为駮议事皆施用遂为楷则迁平原相时襄邑衞京自南阳太守迁于河内与种俱拜帝望而难曰二千石皆若此朕何忧乎种为政简惠百姓称之卒于郡
　　华谭字令思广陵人也祖融吴左将军录尚书事父谞吴黄门郎谭朞歳而孤母年十八便守节鞠养勤劳备至及长好学不倦爽慧有口辩为邻里所重刺史周浚引为从事史爱其才器待以宾友之礼太康中刺史嵇绍举秀才谭至洛武帝亲策之七科谭对擢上第时九州秀孝策无逮谭者谭素以才学为东土所推同郡刘颂时为廷尉见之叹息曰不悟乡里乃有如此才也博士王济于众中嘲之曰五府初开羣公辟命采英竒于仄陋拔贤才于岩穴君吴楚之人亡国之余有何秀异而应斯举谭答曰秀异固产于方外不出于中域也是以明珠文贝生于江郁之滨夜光之璞出于荆蓝之下故以人求之文王生于东夷大禹生于西羌子不闻乎昔武王克商迁殷顽民于洛邑诸君得非其苗裔乎济又曰夫危而不扶颠而不持至于君臣失位国亡无主凡在冠带将何所取哉答曰吁存亡有运兴衰有期天之所废人不能支徐偃修仁义而失国仲尼逐鲁而逼齐叚干偃息而成名谅否泰有时曷人力之所能哉济甚礼之寻除郎中迁太子舍人本国中正以母忧去职服阕为鄄城令过濮水作庄子赞以示功曹而廷掾张延为作答敎其文甚羙谭异而荐之遂见陞擢及谭为庐江延已为淮陵太守又举寒族周访为孝廉访果立功名时以谭为知人以父墓毁去官寻除尚书郎永宁初出为郏令于时兵乱之后境内饥馑谭倾心抚防司徒王戎闻而善之出谷三百斛以助之谭甚有政绩再迁庐江内史加绥逺将军时石氷之党陆珪等屯据诸县谭遣司马诸敦讨平之又遣别军击冰都督孟徐获其骁率以功封都亭侯食邑千戸赐绢千匹陈敏之乱吴士多为其所逼顾荣先受敏官而潜谋图之谭不悟荣防露檄逺近极言其非由此为荣所怨又在郡政严而与上司多忤扬州刺史刘陶素与谭不善因法收谭下寿阳狱镇东将军周馥与谭素相亲善理而出之及甘卓讨馥百姓奔散馥谓谭已去遣人视之而更移近馥馥叹曰吾尝谓华令思是臧子源之俦今果效矣甘卓尝为东海王越所捕下令敢有匿者诛之卓投谭而免及此役也卓遣人求之曰华侯安在吾甘扬威使也谭答不知遗绢二匹以遣之使反告卓卓曰此华侯也复求之谭已亡矣后为纪瞻所荐而为顾荣所止遏遂数年不得调建兴初元帝命为镇东军谘祭酒谭博学多通在府无事乃著书三十卷名曰辩道上牋进之帝亲自览焉转丞相军谘祭酒领郡大中正谭荐干寳范珧于朝乃上牋求退奉还所假左丞相军谘祭酒版不听建武初授秘书监固让不拜太兴初拜前军将军以疾复转秘书监自负宿名恒怏怏不得志时晋陵朱凤吴郡吴震并学行清脩老而未调谭皆荐为著作佐郎或问谭曰谚言人之相去如九牛毛宁有此理乎谭曰昔许由巢父让天子之贵市道小人争半钱之利此之相去何啻九牛毛也闻者称善戴若思弟邈则谭女壻也谭平生时常抑若思而进邈若思毎衔之及用事常毁谭于帝由是官涂不至谭毎懐觖望常从容言于帝曰臣已老矣将待死秘阁汲黯之言复存于今帝不怿乆之加散骑常侍属以疾辞及王敦作逆谭疾甚不能入省坐免卒于家赠光禄大夫金章紫绶加散骑常侍諡曰胡二子化茂化字长风为征虏司马讨汲桑战没茂嗣爵始淮南袁甫字公胄亦好学与谭齐名以辞辩称常诣中领军何朂自言能为剧县朂曰唯欲宰县不为台阁职何也甫曰人各有能有不能譬绘中之好莫过锦锦不可以为防谷中之羙莫过稲稲不可以为虀是以圣主使人必先以器茍非周材何能悉长黄覇驰名于州郡而息誉于京邑廷尉之材不为三公自昔然也朂善之除松滋令转淮南国大农郎中令石珩问甫曰卿名能辩岂知寿阳已西何以恒旱寿阳已东何以恒水甫曰寿阳已东皆呉人夫亡国之音哀以思鼎足彊邦一朝失职愤叹甚积积忧成隂隂积成雨雨乆成水故其域恒涝也寿阳已西皆是中国新平彊呉羙寳皆人志盈心满用长欢娱公羊有言鲁僖甚悦故致旱京师若能抑彊扶弱先疎后亲则天下和平灾害不生观者叹其敏防卒于家年八十余
　　陆机字士衡吴郡人也祖逊呉丞相父抗呉大司马机身长七尺其声如钟少有异才文章冠世伏膺儒术非礼不动抗卒领父兵为牙门将年二十而吴灭退居旧里闭门勤学积有十年以孙氏在吴而祖父世为将相有大勲于江表深慨孙皓举而弃之乃论权所以得皓所以亡又欲述其祖父功业遂作辩亡论二篇其上篇曰昔汉氏失御奸臣窃命祸基京畿毒徧宇内皇纲弛顿王室遂卑于是羣雄锋骇义兵四合吴武烈皇帝慷慨下国电发荆南权畧纷纭忠勇伯世威棱则夷羿震荡兵交则丑虏授馘遂扫清宗祊蒸禋皇祖于时云兴之将带州焱起之师跨邑哮阚之羣风驱熊罴之族雾合虽兵以义动同盟勠力然皆苞藏祸心阻兵怙乱或师无谋律丧威稔冦忠规武节未有如此其著者也武烈既没长沙桓王逸才命世弱冠秀发招揽遗老与之述业神兵东驱奋寡犯众攻无坚城之将战无交锋之虏诛叛柔服而江外底定饬法脩师则威德翕赫宾礼名贤而张公为之雄交御豪俊而周瑜为之杰彼二君子皆敏而多竒雅达而聪哲故同方者以类附等契者以气集江东盖多士矣将北伐诸华诛鉏于纪旋皇舆于夷庚反帝坐于紫闼挟天子以令诸侯清天歩而归旧物戎车旣次羣凶侧目大业未就中世而殒用集我大皇帝以竒踪袭逸轨叡心因令图从政咨于故实播宪稽乎遗风而加之以笃敬申之以节俭畴谘俊茂好谋善断束帛旅于邱园旌命交乎涂巷故豪彦寻声而响臻志士晞光而景骛异人辐辏猛士如林于是张公为师周瑜陆公鲁肃吕蒙之畴入为心腹出作股肱甘宁凌统程普贺齐朱桓朱然之徒奋其威韩当潘璋黄盖蒋钦周泰之属宣其力风雅则诸葛瑾张承歩骘以名声光国政事则顾雍潘濬吕范吕岱以器任干职竒伟则虞翻陆绩张惇以风义举政奉使则赵咨沈珩以敏达延誉术数则吴范赵逹以禨祥协德董袭陈武杀身以衞主骆统刘基彊諌以补过谋无遗谞举不失策故遂割据山川跨制荆吴而与天下争衡矣魏氏尝借战胜之威率百万之师浮邓塞之舟下汉隂之众羽楫万计龙跃顺流鋭师千旅虎歩原隰谟臣盈室武将连衡喟然有吞江浒之志壹宇宙之气而周瑜驱我偏师黜之赤壁丧旗乱辙仅而获免收迹逺遁汉王亦凭帝王之号帅巴汉之人乘危骋变结垒千里志报关侯之败图收湘西之地而我陆公亦挫之西陵覆师败绩困而后济絶命永安绩以濡须之寇临川摧鋭龙之战子轮不反由是二邦之将丧气挫锋势衂财匮而吴莞然坐乘其故魏人请好汉氏乞盟遂跻天号鼎跱而立西界庸益之郊北裂淮汉之涘东苞百越之地南括羣蛮之表于是讲八代之礼搜三王之乐告类上帝拱揖羣后武臣毅卒循江而守长棘劲铩望焱而奋庶尹尽规于上黎元展业于下化协殊裔风衍遐圻乃俾一介行人抚廵外域巨象逸骏扰于外闲明珠玮寳耀于内府珍瑰重迹而至竒玩应响而赴輶轩骋于南荒冲輣息于朔野黎庶免干戈之患戎马无晨服之虞而帝业固矣大皇既没防主莅朝奸囘肆虐景皇聿兴防脩遗宪政无大阙守文之良主也降及归命之初典刑未灭故老犹存大司马陆公以文武熙朝左丞相陆凯以謇谔尽规而施绩范慎以威重显丁奉钟离斐以武毅称孟宗丁固之徒为公卿楼元贺邵之属掌机事元首虽病股肱犹良爰逮末叶羣公既丧然后黔首有瓦解之患皇家有土崩之衅歴命应化而微王师蹑运而发卒散于阵众奔于邑城池无藩篱之固山川无沟阜之势非有工输云梯之械智伯灌激之害楚子筑室之圉燕人济西之队军未浃辰而社稷夷矣虽忠臣孤愤烈士死节将奚救哉夫曹刘之将非一世所选向时之师无曩日之众战守之道抑有前符险阻之利俄然未改而成败理古今诡趣何哉彼此之化殊授任之才异也其下篇曰昔三方之王也魏人据中夏汉氏有岷益吴制荆而掩有交广曹氏虽功济诸华虐亦深矣其人怨刘翁因险以饰智功已薄矣其俗陋夫吴桓王基之以武太祖成之以徳聪明叡逹懿度逺矣其求贤如弗及防人如稚子接士尽盛徳之容亲仁罄丹府之爱抜吕防于戎行试潘濬于系虏推诚信士不恤人之我欺量能授器不患权之我偪执鞭鞠躬以重陆公之威悉委武衞以济周瑜之师卑宫菲食丰功臣之赏披懐虚已纳谟士之算故鲁肃一靣而自托士燮防险而效命高张公之德而省游田之娱贤诸葛之言而割情欲之欢感陆公之规而除刑法之烦奇刘基之议而作三爵之誓屏气局蹐以伺子明之疾分滋损甘以育凌统之孤登坛忼忾归鲁子之功削投怨言信子瑜之节是以忠臣竞尽其谟志士咸得肆力洪规远畧固不厌夫区区者也故百官茍合庶务未遑初都建邺羣臣请备礼秩天子辞而弗许曰天下其谓朕何宫室舆服盖慊如也爰及中叶天人之分既定故百度之缺粗脩虽醲化懿纲未齿乎上代抑其体国经邦之具亦足以为政矣地方几万里带甲将百万其野沃其兵练其器利其财丰东负沧海西阻险塞长江制其区宇峻山带其封域国家之利未巨有于兹者也借使守之有道御之有术敦率遗典勤人谨政脩定策守常险则可以长世永年未有危亡之患也或曰吴蜀唇齿之国也夫蜀灭吴亡理则然矣夫蜀盖藩援之与国而非吴人之存亡也其郊境之接重山积险陆无长毂之径川阨流迅水有惊波之艰虽有鋭师百万啓行不过千夫舳舻千里前驱不过百舰故刘氏之伐陆公喻之长虵其势然也昔蜀之初亡朝臣异谋或欲积石以险其流或欲机械以御其变天子总羣议而谘之大司马陆公公以四渎天地之所以节宣其气固无可遏之理而机械则彼我所共彼若弃长技以就所屈即荆楚而争舟檝之用是天赞我也将谨守峡口以待擒耳逮歩阐之乱凭寳城以延彊寇资重币以诱羣蛮于时大邦之众云翔电发悬于江介筑垒遵渚衿带要害以止吴人之西巴汉舟师沿江东下陆公偏师三万北据东坑深沟高垒按甲飬威反虏踠迹待戮而不敢北窥生路彊寇败绩宵遁丧师太半分命鋭师五千西御水军东西同防献俘万计信哉贤人之谋岂欺我哉自是烽燧罕惊封域寡虞陆公没而潜谋兆吴衅深而六师骇夫太康之役众未盛乎曩日之师广州之乱祸有愈乎向时之难而邦家颠覆宗庙为墟呜呼人之云亡邦国殄瘁不其然欤易曰汤武革命顺乎天或曰乱不极则治不形言帝王之因天时也古人有言曰天时不如地利易曰王侯设险以守其国言为国之恃险也又曰地利不如人和在德不在险言守险之在人也吴之兴也参而由焉孙卿所谓合其参者也及其亡也恃险而已又孙卿所谓舍其参者也夫四州之萌非无众也大江以南非乏俊也山川之险易守也劲利之器易用也先政之策易脩也功不兴而祸遘何哉所以用之者失也故先王达经国之长规审存亡之至数谦已以安百姓敦恵以致人和寛冲以诱俊乂之谋慈和以结士庶之爱是以其安也则黎元与之同庆及其危也则兆庶与之共患安与众同庆则其危不可得也危与下同患则其难不足防也夫然故能保其社稷而固其土宇麦秀无悲殷之思黍离无愍周之感矣至太康末与弟云俱入洛造太常张华华素重其名如旧相识曰伐吴之役利获二俊又尝诣侍中王济济指羊酪谓机曰卿吴中何以敌此答曰千里莼羮未下盐豉时人称为名对张华荐之诸公后太傅杨骏辟为祭酒会骏诛累迁太子洗马著作郎范阳卢志于众中间机曰陆抗于君逺近机曰如君于卢毓卢珽志黙然既起云谓机曰殊邦遐逺容不相悉何至于此机曰我父祖名播四海宁不知邪议者以此定二陆之优劣吴王晏出镇淮南以机为郎中令迁尚书中兵郎转殿中郎赵王伦辅政引为相国参军豫诛贾谧功赐爵关内侯伦将簒位以为中书侍郎伦之诛也齐王冏以机职在中书九锡文及禅诏疑机与焉遂收机等九人付廷尉頼成都王頴吴王晏并救理之得减死徒邉遇赦而止初机有骏犬名曰黄耳甚爱之既而覊寓京师乆无家问笑语犬曰我家絶无书信汝能赍书取消息不犬摇尾作声机乃为书以竹筩盛之而系其颈犬寻路南走遂至其家得报还洛其后因以为常时中国多难顾荣戴若思等咸劝机还吴机负其才望而志匡世难故不从冏既矜功自伐受爵不让机恶之作豪士赋以刺焉其序曰夫立德之基有常而建功之路不一何则脩心以为量者存乎我因物以成务者系乎彼存乎我者隆杀止乎其域系乎彼者丰约惟所遭遇落叶俟微飚以陨而风之力盖寡孟尝遭雍门以泣而琴之感以末何哉欲陨之叶无所假烈风将坠之泣不足烦哀响也是故茍时啓于天理尽于人庸夫可以济圣贤之功斗筲可以定烈士之业故曰才不半古功已倍之盖得之于时世也歴观今古徼一时之功而居伊周之位者有矣夫我之自我智士犹婴其累物之相物昆虫皆有此情夫以自我之量而挟非常之勲神器晖其顾眄万物随其俯仰心玩居常之安耳饱从谀之説岂识乎功在身外任出才表者哉且好荣恶辱有生之大期忌盈害上鬼神犹且不免人主操其常柄天下服其大节故曰天可雠乎而时有袨服荷防立乎庙门之下援旗誓众奋于阡陌之上况乎世主制命自下裁物者乎广树恩不足以敌怨勤兴利不足以补害故曰代大匠斵者必伤手且夫政由寗氏忠臣所以慷慨祭则寡人人主所不乆堪是以君奭怏怏不悦公旦之举高平师师侧目博陆之势而成王不遣嫌吝于怀宣帝若负芒刺于背非其然者欤嗟乎光于四表德莫富焉王曰叔父亲莫昵焉登帝天位功莫厚焉守节没齿忠莫至焉而倾侧颠沛仅而自全则伊生抱明允以婴戮文子懐忠敬而齿劒固其所也因斯以言夫以笃圣穆亲如彼之懿大德至忠如此之盛尚不能取信于人主之怀止谤于众多之口过此以往恶覩其可安危之理断可识矣又况乎饕大名以冐道家之忌运短才而易圣哲所难者哉身危由于势过而不知去势以求安祸积起于宠盛而不知辞宠以招福见百姓之谋已则申宫警守以崇不畜之威惧万方之不服则严刑峻制以贾伤心之怨然后威穷乎震主而怨行乎上下众心日陊危机将发而方偃仰瞪眄谓足以夸世笑古人之未工忘已事之已拙知曩勲之可矜闇成败之有防是以事穷运尽必于顚仆风起尘合而祸至常酷也圣人忌功名之过已恶宠禄之逾量盖为此也夫恶欲之大端贤愚所共有而游子殉髙位于生前志士思垂名于身后受生之分惟此而已夫盖世之业名莫盛焉率意无违欲莫顺焉借使伊人颇览天道知尽不可益盈难乆持超然自引髙揖而退则巍巍之盛仰邈前贤洋洋之风俯观来籍而大欲不止于身至乐无愆乎旧节弥效而德弥广身逾逸而名逾劭此之不为而彼之必昧然后河海之迹堙为穷流一匮之衅积成山岳名编凶顽之条身厌荼毒之痛岂不谬哉故聊为赋焉庶使百世少有悟云冏不之悟而竟以败机又以圣王经国义在封建因采其远指着五等论曰夫体国经野先王所慎创制垂基思隆后叶然而经畧不同长世异术五等之制始于黄唐郡县之治创于秦汉得失成败备在典谟是以其详可得而言夫王者知帝业至重天下至广广不可以偏制重不可以独任任重必于借力制广终乎因人故设官分职所以轻其任也并建伍长所以宏其制也于是乎立其封疆之典裁其亲疏之宜使万国相维以成磐石之固宗庶杂居而定维城之业又有以见绥世之长御识人情之大方知其为人不如厚已利物不如图身安上在于悦下为已存乎利人故易曰悦以使人人忘其劳孙卿曰不利而利之不如利而后利之利也是以分天下以厚乐而已得与之同忧飨天下以丰利而已得与之共害利博而思笃乐逺则忧深故诸侯享食土之实万国受传世之祚夫然则南面之君各务其政九服之内知有定主上之子爱于是乎生下之礼信于是乎结世平足以敦风道衰足以御暴故彊毅之国不能擅一时之势雄俊之人无所寄霸王之志然后国安由万邦之思化王尊頼羣后之图身譬犹众目营方则天纲自昶四体辞难而心膂获乂盖三代所以直道四王所以垂业也夫盛衰隆理所固有敎之废兴系乎其人原法期于必谅明道有时而闇故世及之制于彊御厚下之典漏于末折侵弱之衅遘自三季陵夷之祸终乎七雄昔成汤亲照夏后之鉴公旦目渉商人之戒文质相济损益有物然五等之礼不革于时封畛之制有隆尔者岂玩二王之祸而闇经世之算乎固知百世非可悬御善制不能无而侵弱之辱愈于殄祀土崩之困痛于陵夷也是以经始获其多福虑终取其少祸非谓侯伯无可乱之符郡县非兴化之具故国忧頼其释位主弱慿于翼戴及承微积王室遂卑犹保名位垂后嗣皇统幽而不辍神器否而必存者岂非事势使之然欤降及亡秦弃道任术惩周之失自矜其得寻斧始于所庇制国昧于弱下国庆独飨其利主忧莫与共害虽速亡趋乱不必一道颠沛之衅实由孤立是盖思五等之小怨亡万国之大德知陵夷之可患闇土崩之为痛也周之不竞有自来矣国乏令主十有余世然片言勤王诸侯必应一朝振矜逺国先叛故彊晋收其请隧之图暴楚顿其观鼎之志岂刘项之能窥关胜广之敢号泽哉借使秦人因循其制虽则无道有与共亡覆灭之祸岂在曩日汉矫秦枉大啓王侯境土逾溢不遵旧典故贾生忧其危鼂错痛其乱是以诸侯岨其国家之富凭其士庶之力势足者反疾土狭者逆迟六臣犯其弱纲七子冲其漏网皇祖夷于黔徒西京病于东帝是盖过正之灾而非建侯之累也然吕氏之难朝士外顾宋昌策汉必称诸侯逮至中叶忌其失节割削宗子有名无实天下旷然复袭亡秦之轨矣是以五侯作威不忌万国亲都袭汉易于拾遗也光武中兴纂隆皇统而由遵覆车之遗辙养丧家之宿疾仅及数世奸宄充斥卒有彊臣专朝则天下风靡一夫从衡而城池自夷岂不危哉在周之衰难兴王室放命者七臣干位者三子嗣王委其九鼎凶族据其天邑钲鼙震于阃宇锋镝流于绛阙然祸止几甸害不覃及天下晏然以安待危是以宣王兴于共和襄惠振于晋郑岂若二汉阶闼暂扰而四海已沸嬖臣朝入而九服夕乱哉远惟王莽篡逆之事近览董卓擅权之际亿兆悼心愚智同痛然周以之存汉以之亡夫何故哉岂世乏曩时之臣士无匡合之志欤盖逺绩屈于时异雄心挫于卑势耳故烈士扼腕终委寇讐之手忠人变节以助虐国之桀虽复时有鸠合同志以谋王室然上非奥主下皆市人师旅无先定之班君臣无相保之志是以义兵云合无救刼杀之祸众望未改而已见大汉之灭矣或以诸侯世位不必常全昬主暴君有时比迹故五等所以多乱今之牧守皆官方庸能虽或失之其得固多故郡县易以为政夫德之休明黜陟日用长率连属咸述其职而淫昬之君无所容过何则其不治哉故先代有以之兴矣茍或衰陵百度自悖鬻官之吏以货凖才则贪残之萌皆羣后也安在其不乱哉故后王有以之废矣且要而言之五等之君为已思政郡县之长为吏图物何以征之盖企及进取仕子之常志脩已安人良士所希及夫进取之情鋭而安人之誉迟是故侵百姓以利已者在位所不惮损实事以养名者官长所夙夜也君无卒岁之图臣挟一时之志五等则不然知国为已土众皆我民民安已受其利国伤家婴其病故前人欲以垂后后嗣思其堂构为上无茍且之心羣下知胶固之义使其并贤居政则功有厚薄两愚处乱则过有深浅然则八代之制几可以一理贯秦汉之典殆可以一言蔽也时成都王頴推功不居劳谦下士机既感其全济之恩又见朝廷屡有变难谓頴必能康隆晋室遂委身事焉頴以机参大将军事表为平原内史太安初頴与河间王颙起兵讨长沙王乂假机后将军河北大都督督北中郎将王粹冠军牵秀等诸军二十余万人机以三世为将道家所忌又覊旅入宦顿居羣士之右而王粹牵秀等皆有怨心固辞都督頴不许机乡人孙惠亦劝机让都督于粹机曰将为吾为首防避贼适所以速祸也遂行頴谓机曰若功成事定当爵为郡公位以台司将军勉之矣机曰昔齐桓任夷吾以建九合之功燕惠疑乐毅以失垂成之业今日之事在公不在机也頴左长史卢志心害机宠言于頴曰陆机自比管乐拟君闇主自古命将遣师未有臣陵其君而可以济事者也頴黙然机始临戎而牙旗折意恶之列军自朝歌至于河桥鼓声闻数百里汉魏以来出师之盛未尝有也长沙王乂奉天子与机战于鹿苑机军大败赴七里涧而死者如积焉水为之不流将军贾棱皆死之初宦人孟玖弟超并为頴所嬖宠超领万人为小都督未战纵兵大掠机录其主者超将铁骑百余人直入机麾下夺之顾谓机曰貉如能作督不机司马孙拯劝机杀之机不能用超宣言于众曰陆机将反又还书与玖言机持两端军不速决及战超不受机节度轻兵独进而没玖疑机杀之遂谮机于頴言其有异志将军王阐郝昌公师藩等皆玖所用与牵秀等共证之頴大怒使牵秀密收机其夕机梦黑幰绕车手决不开天明而秀兵至机释戎服着白帢与秀相见神气自若谓秀曰自吴朝倾覆吾之兄弟家族蒙国重恩入侍帷幄出剖符竹成都命吾以重任辞不获已今日受诛岂非命也因与頴牋词甚凄恻既而叹曰华亭鹤唳岂可复闻乎遂遇害于军中时年四十三二子蔚夏亦同被害机既死非其罪士卒痛之莫不流涕是日昬雾昼合大风折木平地尺雪议者以为陆氏之寃机天才秀逸词藻宏丽张华尝谓之曰人之为文常恨才少而子更患其多弟云尝与书曰君苗见兄文辙欲烧其笔砚后葛洪著书称机文犹元圃之积玉无非夜光焉五河之吐流泉源如一焉其丽妍瞻英鋭飘逸亦一代之絶乎其为人所推服如此然好游权门与贾谧亲善以进趣获讥所着文章凡三百余篇并行于世孙拯者字显世吴郡富春人也能属文仕吴为黄门郎孙皓世侍臣多得罪惟拯与顾荣以智全吴平后为涿令有称绩机既为孟玖所诬收拯考掠两踝骨见终不变辞门生费慈宰意二人诣狱明拯拯譬遣之曰吾义不可诬枉知故卿何宜复尔二人曰仆亦安得负君拯遂死狱中而慈意亦死云字士龙年六歳能属文性清正有才理少与兄机齐名虽文章不及机而持论过之号曰二陆幼时吴尚书广陵闵鸿见而竒之曰此儿若非龙驹当是凤雏后举云贤良时年十六吴平入洛机初诣张华华问云何在机曰云有笑疾未敢自见俄而云至华为人多姿致又好帛绳纒须云见而大笑不能自己先是尝着缞绖上舡于水中顾见其影因大笑落水人救获免云与荀隐素未相识尝会华坐华曰今日相遇可勿为常谈云抗手曰云间陆士龙隐曰日下荀鸣鹤鸣鹤隐字也云又曰既开青云覩白雉何不张尔弓挟尔矢隐曰本谓是云龙骙骙乃是山鹿野麋兽微弩彊是以发迟华抚手大笑刺史周浚召为从事谓人曰陆士龙当今之顔子也俄以公府掾为太子舍人出补浚仪令县居都会之要名为难理云到官肃然下不能欺市无二价人有见杀者主名不立云录其妻而无所问十许日遣出密令人随后谓曰其去不出十里当有男子之与语便缚来既而果然问之具服云与此妻通共杀其夫闻妻得出欲与语惮近县故逺相要于是一县称为神明郡守害其能屡谴责之云乃去官百姓追思之图画形像配食县社寻拜吴王晏郎中令晏于西园大营第室云上书谏之辞甚恳切时晏任用部曲将李咸冯南司马吴定给使徐泰等使覆校诸官市买钱帛簿云以为既非开国勿用之义又伤推诚旷荡之量复上书陈之晏不能用云爱才好士多所贡逹移书太常府荐同郡张赡盛称其才不以溢美为嫌入为尚书郎侍御史太子中舍人中书侍郎成都王頴表为内史頴将讨齐王冏以云为前锋都督会冏诛转大将军右司马頴晚节政衰云屡以正言忤防孟玖欲用其父为邯郸令左长史卢志等并阿意从之而云固执不许曰此县皆公府掾资岂有黄门父居之邪玖深忿怨张昌为乱頴上云为使持节大都督前锋将军以讨昌会伐长沙王乃止机之败也并收云頴官属江统蔡克枣嵩等上疏救之頴不纳统等重请頴迟廻者三日卢志又曰昔赵王杀中防军赵浚赦其子骧骧诣明公而击赵即前事也蔡克入至頴前叩头流血曰云为孟玖所怨逺近莫不闻今果见杀罪无彰验将令羣心疑惑窃为明公惜之僚属随克入者数十人流涕固请頴恻然有宥云之色孟玖扶頴入催令杀云时年四十二有二女无男云门生故吏迎丧清河脩墓立碑四时祠祭所着文章三百四十九篇又撰新书十篇并行于世初云尝行逗宿故人家夜闇迷路莫知所从忽见草中有火光于是趣之至一家便寄宿见一年少羙风姿共谈老子辞致深逺向晓辞去行十许里至故人家云此数十里中无人居云意始悟寻昨所宿处乃王弼冢也云本无元学自此谈老殊进云弟耽为平东祭酒亦有声誉与云同遇害大将军参军孙恵与淮南内史朱诞书曰不意三陆相携闇朝一旦湮灭道业沦丧痛哭之深荼毒难言国丧隽望悲岂一人其为州里所痛悼如此后东海王越讨頴移檄天下亦以机云兄弟枉害罪状頴云机从弟喜字恭仲父瑁吴吏部尚书喜仕吴累迁吏部尚书少有声名好学有才思常为自叙其畧曰刘向省新语而作新序桓谭咏新序而制新论余不自量感子云之法言而作言道覩贾子之羙才而作访论观子政洪范而作古今歴览蒋子通万机而作审机读幽通思元四愁而作娱宾九思真所谓忍愧者也其书近百篇吴平又作西州清论传于世借称诸葛孔明以行其书也有较论品格篇曰或问予薛莹最是国士之第一者乎答曰以理推之在乎四五之间问者愕然请问答曰夫孙皓无道肆其暴虐若龙虵其身沉黙其体潜而勿用趣不可测此第一人也避尊居卑禄代耕养元静守约冲退澹然此第二人也侃然体国思治心不辞贵以方见惮执正不惧此第三人也斟酌时宜在乱犹显意不忘忠时献微益此第四人也温恭脩慎不为谄首无所云补从容保宠此第五人也过此已往不足复数故第二已上多沦没而远悔吝第三已下有声誉而近咎累是以深识君子晦其明而履柔顺也问者曰始闻髙论终年啓寤矣太康中下诏曰伪尚书陆喜等十五人南士归称并以贞防不容皓朝或忠而获罪或退身脩志放在草野主者皆可随本位就下拜除勑所在以礼发遣须到随才受用乃以喜为散骑常侍寻卒子育为尚书郎弋阳太守夏侯湛字孝若谯国谯人也祖威魏充州刺史父庄淮南太守湛幼有盛才文章宏富善构新词而羙容观与潘岳友善每行止则同舆接茵京师谓之连璧少为太尉掾泰始中举贤良对策中第拜郎中累年不调乃作抵疑以自广辞防可观后选补太子舍人转尚书郎出为野王令以防隐为急而缓于公调政清务闲优游多暇湛有六弟淳琬瑫谟总瞻湛乃凖尚书都俞之言而作昆弟诰世多称之居邑累年朝野多叹其屈除中书侍郎出补南阳相迁太子仆未就命而武帝崩惠帝即位以为散骑常侍元康初卒年四十九著论三十余篇别为一家之言初湛作周诗成以示潘岳岳曰此文非徒温雅乃别见孝悌之性岳因此遂作家风诗湛族为盛门性颇豪侈侯服玉食穷滋极珍及将没遗命小棺薄敛不脩封树论者谓湛虽生不砥砺名节死则俭约令终是深逹存亡之理淳字孝冲亦有文藻与湛俱知名官至弋阳太守遭中原倾覆子侄多没胡寇唯息承渡江承字文子参安东军事稍迁南平太守太兴末王敦举兵内向承与梁州刺史甘卓巴东监军栁纯宜都太守谭该等并露檄逺近列敦罪状会甘卓怀疑不进王师败绩敦悉诛灭异已者收承欲杀之承外兄王廙苦请得免寻为散骑常侍
　　潘岳字安仁荥阳中牟人也祖瑾安平太守父芘琅邪内史岳少以才頴见称乡邑号为竒童谓终贾之俦也早辟司空太尉府举秀才泰始中武帝躬耕籍田岳作赋以羙其事曰伊晋之四年正月丁未皇帝亲率羣后籍于千亩之甸礼也于是乃使甸师清畿野庐埽路封人壝宫掌舍设枑青坛郁其岳立兮翠幕黕以云布结崇基之灵阯兮啓四涂之广阼沃野坟腴膏壤平砥清洛浊渠引流水遐阡绳直迩陌如矢葱犗服于缥轭兮绀辕缀于黛耜俨储驾于廛左兮俟万乘之躬履百寮先置位以职兮自上下下具惟命臣袭春服之萋萋兮接游车之辚辚微风生于轻幰兮纎埃起乎朱轮森奉璋以偕列兮望皇轩而肃震若湛露之晞朝阳兮众星之拱北辰也于是前驱鱼丽属车鳞萃阊阖洞啓参涂方驷常伯陪乘太仆执辔后妃献穜稑之种司农撰播殖之器挈壶掌升降之节宫政设门闾之跸天子乃御玉辇防华盖冲牙铮鎗绡纨綷防金根照耀以烱晃兮龙骥腾骧而沛艾表朱元于离坎兮飞靑缟于震兑中黄晔以发辉兮方防纷其繁会五路鸣銮九旗斾琼钑入蘂云晻蔼箫管嘲以啾嘈兮鼓鼙硡以砰礚笋簴嶷以轩翥兮洪钟越乎区外震震填填尘雾连天以幸乎籍田蝉冕颎以灼灼兮碧色肃其千千似夜光之剖荆璞兮若茂松之依山巅也于是我皇乃降灵坛抚御耦游埸染屦洪縻在手三推而舍庶人终亩贵贱以班或五或九于斯时也居靡都鄙人无华裔长幼杂遝以交集士女颁斌而咸戾被褐振裾垂髫总髻蹑踵侧肩掎裳连黄尘为之四合阳光为之潜翳动容发音而观者莫不抃舞乎康衢讴吟乎圣世情欣乐乎昏作虑尽力乎树蓻靡推督而常勤兮莫之课而自厉躬先劳而悦使兮岂严刑而猛制哉有邑老田父或进而称曰盖损益随时理有常然髙以下为基人以食为天正其末者端其本善其后者慎其先夫九土之宜弗任四业之务不壹野有菜蔬之色朝乏代耕之秩无储蓄以虞灾徒望歳以自必三代之衰皆此物也今圣上昧旦丕显夕惕若栗图匮于丰防俭于逸钦哉钦哉惟谷之恤展三时之务致仓廪于盈溢固尧汤之用心而存救之要术也若乃庙祧有事祝宗诹日簠簋普淖则此之自实缩鬯萧茅又于是乎出黍稷馨香防酒嘉栗宜其时和年登而神降之吉也古人有言曰圣人之德无以加于孝乎夫孝者天之性人之所由灵也昔者明王以孝治天下其或继之者尠哉希矣逮我皇晋实光斯道仪刑孚于万国爱敬尽于祖考故躬稼以供粢盛所以致孝也劝穑以足百姓所以固本也能本而孝盛徳大业至矣哉此一役也二羙显焉不亦逺乎不亦重乎敢作颂曰思乐甸畿薄采其芳大君戾止言籍其农其农三推万国以祗耨我公田遂及我私我簠斯盛我簋斯齐我仓如陵我庾如坻念兹在兹永言孝思人力普存祝史正辞神祗攸歆逸豫无期一人有庆兆民頼之岳才名冠世为众所疾遂栖迟十年出为河阳令负其才而郁郁不得志时尚书仆射山涛领吏部王济裴楷等并为帝所亲遇岳内非之乃题阁道为謡曰阁道东有大牛王济鞅裴楷鞧和峤刺促不得休转怀令时以逆旅逐末废农奸滛亡命多所依凑败乱法度勑当除之十里一官防使老小贫户守之又差吏掌主依客舍收钱岳议曰谨案逆旅乆矣其所由来也行者頼以顿止居者薄收其直交易贸迁各得其所官无役赋因人成利惠加百姓而公无末费语曰许由辞帝尧之命而舍于逆旅外传曰晋阳处父过寗舍于逆旅魏武皇帝亦以为宜其诗曰逆旅整设以通商贾然则自唐到今未有不得客舍之法秦商鞅尤之固非圣世之所言也今四海会同九服纳贡八方翼翼公私满路近畿辐辏客舍亦稠冬有温庐夏有凉防刍秣成行器用取给疲牛必投乘凉近进发槅写鞍皆有所憇又诸刼盗皆起于逈絶止乎人众十里萧条则奸轨生心连陌接馆则寇情震慑且闻声有救已发有追不救有罪不追有戮禁暴捕亡恒有司存凡此皆客舍之益而官防之所乏也又行者贪路告籴炊爨皆以昬晨盛夏昼热又兼星夜既限早闭不及防门或避晚关迸逐路隅祗长慢藏诲盗之原茍以客舍多败法敎官守棘防独复何人彼河桥孟津解劵输钱髙第督察数入校出品郎两岸相检犹惧或失之故悬以禄利许以功报今贱吏疲人独专防税管开闭之权籍不校之势此道路之蠹奸利所殖也率歴代之旧俗获行留之懽心使客舍洒埽以待征旅择家而息岂非众庶颙颙之望请曹列上朝廷从之岳频宰二邑勤于政绩调补尚书度支郎迁廷尉评以公事免杨骏辅政髙选吏佐引岳为太傅主簿骏诛除名初谯人公孙宏少孤贫客田于河阳善鼓琴颇能属文岳之为河阳爱其才蓺待之甚厚至是宏为楚王玮长史专杀生之政时骏纲纪皆当从坐同署主簿朱振已就戮岳其夕取急在外宏言之玮谓之假吏故得免未几选为长安令作西征赋述所经人物山水文清防诣辞多不录徴补博士未召以母疾輙去官免寻为著作郎转散骑侍郎迁给事黄门侍郎岳性轻躁趋世利与石崇等谄事贾谧毎其出与崇輙望尘而拜构愍懐之文岳之辞也谧二十四友岳为其首谧晋书限断亦岳之辞也其母数诮之曰尔当知足而干没不已乎而岳终不能改既仕官不逹乃作闲居赋曰岳读汲黯传至司马安四至九卿而良史书之题以巧宦之目未曾不慨然废书而叹也曰嗟乎巧诚有之拙亦宜然顾常以为士之生也非至圣无轨微妙元通者则必立功立事效当年之用是以资忠履信以进徳脩辞立诚以居业仆少窃乡曲之誉忝司空太尉之命所奉之主即太宰鲁武公其人也举秀才为郎逮事世祖武皇帝为河阳怀令尚书郎廷尉评令天子谅闇之际领太傅主簿府诛除名为民俄而复官除长安令迁博士未召拜亲疾輙去官免自弱冠渉乎知命之年八徙官而一进阶再免一除名一不拜职迁者三而已矣虽通塞有遇抑亦拙之効也昔通人和长舆之论余也固曰拙于用多称多者吾岂敢言拙则信而有徴方今俊乂在官百工惟时拙者可以絶意乎宠荣之事矣太夫人在堂有羸老之疾尚何能违下色飬而屑屑从斗筲之役乎于是览止足之分庶浮云之志筑室种树逍遥自得池沼足以渔钓舂税足以代耕灌园鬻蔬供朝夕之饍牧羊酤酪俟伏腊之费孝乎惟孝友于兄弟此亦拙者之为政也乃作闲居赋以歌事遂情焉其辞曰遨坟素之长圃歩先哲之髙衢虽吾顔之云厚犹内愧于寗蘧有道予不仕无道吾不愚何巧智之不足而拙艰之有余也于是退而闲居于洛之涘身齐逸民名缀下士背京泝伊面郊后市浮梁黝以迳度灵台杰其高时闚天文之秘奥覩人事之终始其西则有元戎禁营元幕緑徽谿子巨黍异絭同归礟石雷骇激矢蝱飞以先啓行耀我皇威其东则有明堂辟雍清穆敞闲环林萦映圆海回泉聿追孝以严父宗文考以配天祗圣敬以明顺飬更老以崇年若乃背冬渉春隂谢阳施天子有事于柴燎以郊祖而展义张钧天之广乐备千乘之万骑服桭桭以齐元管啾啾而并吹煌煌乎隐隐乎兹礼容之壮观而王制之巨丽也两学齐列双宇如一右延国胄左纳良逸祁祁生徒济济儒术或升之堂或入之室敎无常师道则在是故髦士投绂名王怀玺训若风行应犹草靡此里仁所以为羙孟母所以三徙也爰定我居筑室穿池长杨映沼芳枳树防游鳞瀺灂菡蓞敷披竹木蓊蔼灵果参差张公大谷之梨梁侯乌椑之柿周文弱枝之枣房陵朱仲之李靡不毕殖三桃表樱胡之别二柰耀丹白之色石榴蒲桃之珍磊落蔓衍乎其侧梅杏郁棣之属繁荣藻丽之饰华实照烂言所不能极也菜则葱韮蒜芋青荀紫姜堇荠甘防蓼荾芬芳蘘荷依阴时藿向阳绿葵含路白薤负霜于是凛秋暑退熙春寒往微雨新晴六合清朗太夫人乃御版舆升轻轩逺览王畿近周家园体以行和药以劳宣常膳载加旧疴有痊于是席长筵列孙子栁垂荫车结轨陆摘紫房水挂赪鲤或宴于林或褉于泛昆弟斑白儿童稚齿称万寿以献觞咸一惧而一喜寿觞举慈顔和浮杯乐饮丝竹骈罗顿足起舞抗音髙歌人生安乐孰知其他退求已而自省信用薄而才劣奉周任之格言敢陈力而就列几陋身之不保而奚拟乎明哲仰众妙而絶思终优游以飬拙初芘为琅邪内史孙秀为小史给岳而狡黠自喜岳恶其为人数挞辱之秀常衔忿及赵王伦辅政秀为中书令岳于省内谓秀曰孙令犹忆畴昔周旋不答曰中心藏之何日忘之岳于是自知不免俄而秀遂诬岳及石崇欧阳建谋奉淮南王允齐王冏为乱诛之夷三族岳将诣市与母别曰负阿母初被收俱不相知石崇已送在市岳后至崇谓之曰安仁卿亦复尔邪岳曰可谓白首同所归岳金谷诗云投分寄石友白首同所归乃成其防岳母及兄侍御史释弟燕令豹司徒掾据据弟诜兄弟之子已出之女无长幼一时被害唯释子伯武逃难得免而豹女与其母相抱号呼不可觧会诏原之岳羙姿仪辞藻絶丽尤善为哀诔之文少时常挟弹出洛阳道妇人遇之者皆连手萦绕投之以果遂满车而归时张载丑每行小儿以瓦石掷之委顿而反岳从子尼字正叔祖朂汉东海相父满平原内史并以学行称尼少有清才与岳俱以文章见知性静退不竞唯以勤学著述为事着安身论以明所守初应州辟后以父老辞位致飬太康中举秀才为太常博士歴髙陆令淮南王允镇东参军元康初拜太子舍人上释奠颂帝甚善之后出为宛今在任寛而不纵恤隐勤政厉公平而遗人事入补尚书郎俄转著作郎复为乘舆箴上之极尽风谏之羙及赵王伦簒位孙秀专政忠良之士咸罗酷烈尼遂称疾笃取假拜埽坟墓闻齐王冏起义乃赴许昌冏引为参军与谋时务兼管书记事平封安昌公歴黄门侍郎散骑常侍侍中秘书监永兴末为中书令时三王战争皇家多故尼职居显要从容而已虽忧虞不及而备尝艰难永嘉中迁太常卿洛阳将没家属东出成臯欲还乡里道遇贼不得前病卒于坞壁年六十余
　　张载字孟阳安平人也父收蜀郡太守载性闲雅博学有文章太康初至蜀省父道经劔阁载以蜀人恃险好乱因着铭以作诫曰岩岩梁山积石峨峨逺属荆衡近缀岷嶓南通邛僰北逹襃斜狭过彭碣髙逾嵩华惟蜀之门作固作镇是曰剑阁壁立千仭穷地之险极路之峻世浊则逆时清斯顺闭由往汉开自有晋秦得百二并吞诸侯齐得十二田生献筹矧兹狭隘土之外区一人荷防万夫趑趄形胜之地非亲勿居昔在武侯中流而喜河山之固见屈吴起洞庭孟门二国不祀兴实由德险亦难恃自古及今天命不易凭阻作昬斟不败绩公孙既没刘氏衘璧覆车之轨无或重迹勒铭山阿敢告梁益益州刺史张敏见而竒之乃表其文武帝遣使镌之于劔阁山焉载又为论言贤人君子将立天下之功成天下之名非遇其时无由而致其用辞防髙迈世多称之又为蒙泛赋司校尉傅元见而嗟叹以车迎之言谈尽日为之延誉遂知名起家佐著作郎出补肥乡令复为著作郎转太子中舍人迁乐安相农太守长沙王乂请为记室督拜中书侍郎复领著作载见世方乱无复进仕意遂称疾笃告归卒于家载二弟协亢协字景阳少有隽才与载齐名辟公府掾转秘书郎补华隂令征北大将军从事中郎迁中书侍郎转河间内史在郡清简寡欲于时天下已乱所在寇盗协遂弃絶人事屏居草泽守道不竞以属咏自娱拟诸文士作七命其辞曰冲漠公子含华隐曜嘉遯龙蟠超世髙蹈游心于浩然玩志乎众妙絶景乎大荒之遐阻吞响乎幽山之穷奥于是徇华大夫闻而造焉乃整云辂骖飞黄越奔沙辗流霜陵扶摇之风蹑坚冰之津旌拂霄崿轨出苍垠天清冷而无霞野旷朗而无尘临重岫而揽辔顾石室而廻轮遂适冲漠公子之所居其居也峥嵘幽蔼萧瑟虚元溟海浑濩涌其后嶰谷防嶆张其前寻竹竦茎防其壑百羣鸣笼其山冲飚发而回日飞砾起而洒天于是登絶巘愬长风陈辩惑之辞命公子于岩中曰盖闻圣人不卷道而背时智士不遗身而匿迹生必耀华名于玉牒没则勒鸿伐于金册今公子违世陆沉避地独窜有生之懽灭资父之义废愁洽百年苦溢千载何异促鳞之游汀泞短羽之栖翳荟今将荣子以天人之大实悦子以纵性之至娱穷地而游中天而居倾四海之欢殚九州之腴钻屈谷之瓠解疏属之拘子欲之乎公子曰大夫不遗来萃荒外虽在不敏敬听嘉话大夫曰寒山之桐出自太冥含黄钟以吐榦据苍岑而孤生既乃琼巘层陵金岸崥崹右当风谷左临云谿上无陵虚之巢下无跖实之蹊摇则峻挺苕邈嶕峣晞三春之溢露愬九秋之鸣飚零雪写其根霏霜封其条木既繁而后缘草未素而先凋于是构云梯陟峥嵘翦防宾之阳柯剖大吕之隂茎营匠斵其朴伶伦均其声器举乐奏促调髙张音朗号钟韵清绕梁追逸响于八风采竒律于归昌啓中黄之妙宫发蓐收之变商若乃龙火西頽暄气初收飞霜迎节髙风送秋覊旅怀土之徒流宕百罹之俦抚促柱则酸鼻挥危则涕流若乃追清哇赴严节奏渌水吐白雪楚廻流风结悲蓂荚之朝落悼望舒之夕缺茕嫠为之擗摽孀老为之呜咽王子拂缨而倾耳六马嘘天而仰秣此盖音曲之至妙子岂能从我而听之乎公子曰余病未能也大夫曰兰宫秘宇雕堂绮栊云屏烂旰琼壁青葱应门八袭璇台九重表以百常之阙阛以万雉之墉尔乃峣榭迎风秀出中天翠观岑靑彤阁霞连长翼临云飞陛陵山望玉绳而结极承倒景而开轩頳素焕烂枌拱嵯峨隂虬负檐阳马承阿错以瑶英镂以金华方疏含秀圎井吐葩重殿叠起交绮对榥幽堂昼密明室夜朗焦飞而风生尺蠖动而成响若乃目厌常玩体倦帷幄擕公子而双游时娱观于林麓登翠阜临丹谷华草锦繁飞采星烛阳叶春青隂条秋绿华实代新承意恣观仰折神防俯采朝兰愬惠风于蘅薄眷椒涂于瑶坛尔乃浮三翼戏中沚潜鳃骇惊翰起沈丝结飞矰理挂归翮于赤霄之表出华鳞于紫潭之里然后纵擢随风弭楫乘波吹孤竹抚云和川客唱淮南之曲榜人奏采菱之歌歌曰乘鹢舟兮为水嬉临芳洲兮拔灵芝乐以忘戚游以卒时穷夜为日毕歳为期此盖宴居之浩丽子岂能从我而处之乎公子曰余病未能也大夫曰若乃白商素节月既授衣天凝地闭风厉霜飞柔条夕劲密叶晨稀将因气以効杀临金郊而讲师尔乃列轻武整戎刚建云髦启雄芒驾红阳之飞燕骖唐公之骕骦屯羽队于外林纵轻翼于中荒尔乃张脩罠布飞罗凌黄岑挂青峦画长壑以为限带流谿以为闗既乃内无疏蹊外无漏迹叩钲散校举麾赞获彀全机驰鸣镝翦刚豪落劲翮连骑竞骛骈武齐辙翕忽挥霍云廻风烈声动响飞形移影发举戈林耸挥锋电灭仰倾云巢俯殚地穴乃有圎文之豜斑题之豵鼓鬛风生怒目电瞛口齩霜刄足拨飞锋齀林蹶石扣拔幽丛于是飞黄奋鋭贲育逞伎防封狶防冯豕拉甝虪挫解钩摧踞牙摆澜漫狼籍倾榛倒壑陨胔挂山僵踣掩泽薮为毛林隰为丹薄于是彻围顿网卷斾收鸢虞人数兽林衡计鲜论最犒勤息马韬肴驷连防酒驾方轩千钟电釂万燧星繁陵阜沾流膏谿谷厌芳烟欢极乐殚廻节而旋此亦畋游之壮观子岂能从我而为之乎公子曰余病未能也大夫曰楚之阳劔欧冶所营邪谿之铤赤山之精销逾羊头鐷越鍜成乃錬乃铄万辟千灌丰隆奋椎飞防扇炭神器化成阳文隂漫既乃流绮星连浮采艳发光如散电质如耀雪霜锷水凝冰刄露防形冠豪曹名珍巨阙指郑则三军白首麾晋则千里流血岂徒水截蛟鸿陆洒奔驷断浮翮以为工絶重甲而称利云尔而已哉若其灵宝则舒辟无方竒锋异模形震薛烛光骇风胡价兼三乡声贵二都或驰名倾秦或夜飞去吴是以功冠万战威曜无穷挥之者无前拥之者身雄可以从服九国横制八戎爪牙景附函夏承风此盖希世之神兵子岂能从我而服之乎公子曰余病未能也大夫曰天骥之骏逸态超越禀气灵川受精皎月眸瞷黒照元采绀发沬如挥红汗如振血秦青不能识其众尺方堙不能覩其若灭尔乃巾云轩践朝雾赴春衢整秋御虬蛹螭腾麟超龙翥望山载奔视林载赴气盛怒发星飞电骇志陵九州势越四海影不及形尘不暇起浮箭未移再践千里尔乃逾天根越地隔适汗漫之所不游蹑章亥之所未迹阳乌为之顿羽夸父为之投策斯盖天下之隽乘子岂能从我而御之乎公子曰余病未能也大夫曰大梁之黍琼山之禾唐稷播其根农帝尝其华尔乃六禽殊珍四膳异肴穷海之错极陆之毛伊公爨鼎庖子挥刀味重九沸和兼芍药晨鳬露鹄霜鵽黄雀圆案星乱方丈华错封熊之蹯翰音之跖燕髀猩唇髦残象白灵川之龟莱黄之鲐丹穴之鹨元豹之胎燀以秋橙酤以春梅接以商王之箸承以帝辛之杯范公之鳞出自九谿頳尾丹腮紫翼靑鬐尔乃命支离飞霜锷红肌绮散素肤雪落娄子之毫不能厠其细秋蝉之翼不足拟其薄繁肴既阕亦有嘉羞商山之果汉臯之楱析龙眼之房剖防子之殻芳防万选承意代奏乃有荆南乌程豫北竹叶浮蚁星沸飞华萍接元石尝其味仪氏进其法倾罍一朝可以流湎千日单醪投川可使三军告捷斯人神之所歆羡观聴之所炜晔也子岂能彊起而御之乎公子曰耽爽口之馔甘腊毒之味服腐肠之药御亡国之器虽子大夫之所荣顾亦吾人之所畏余病未能也大夫曰盖有晋之融皇风也金华啓徴大人有作继明代照配天光宅其基徳也隆于姬公之处岐其垂仁也富乎有殷之在亳南箕之风不能畅其化离毕之云无以丰其泽皇道昭焕帝载缉熙导气以乐宣德以诗敎清乎云官之世政穆乎鸟纪之时王猷四塞函夏宁谧丹投锋靑徼释警却马于粪车之辕铭德于昆吾之鼎羣萌反素时人载郁耕父推畔渔竖让陆樵夫耻危冠之饰舆台笑短后之服六合时雍巍巍荡荡元髫巷歌黄发撃壤解皇羲之绳错陶唐之象若乃华裔之夷流荒之貊语不传于輶轩地未被乎正朔莫不骏奔稽颡委质重译于时昆蚑感惠无思不服苑戏九尾之禽囿栖三足之鸟鸣凤在林伙于黄帝之园有龙游川盈于孔甲之沼万物烟煴天地交泰义懐靡内化感无外林无被褐山无韦带皆象刻于百工兆发乎灵蔡缙绅济济轩冕蔼蔼功与造化争流德与二仪比大言未终公子蹶然而兴曰鄙夫固陋守兹狂狷盖理有毁之而争宝之讼解言有怒之而齐王之疾痊向子诱我以聋耳之乐栖我以蔀家之屋田游驰荡利刄骏足既老氏之攸戒非吾人之所欲故靡得而应子至闻皇风载韪时圣道醇举实为秋摛藻为春下有可封之人上有大哉之君余虽不敏请从后尘世以为工永嘉初复徴为黄门侍郎托疾不就终于家亢字季阳才藻不逮二昆亦有属缀又觧音乐伎术时人谓载协亢陆机云曰二陆三张中兴初过江拜散骑侍郎秘书监荀崧举亢领著作郎出补乌程令入为散骑常侍复领佐著作述歴赞一篇行于世



　　通志卷一百二十四上
&lt;史部,别史类,通志&gt;
　　钦定四库全书
　　通志卷一百二十四下
　　宋　右　廸　功　郎　郑　樵　渔　仲　撰
　　列传第三十七下
　　江统字应元陈留圉人也祖防以义行称为谯郡太守封亢父男父祚南安太守统静黙有远志时人为之语曰嶷然稀言江应元与乡人蔡克俱知名袭父爵除山隂令时关陇屡为氐所扰孟观西讨日擒氐帅齐万年统深惟四夷乱华宜杜其萌乃作徙戎论其辞曰夫夷蛮戎狄谓之四海九服之制地在要荒春秋之义内诸夏而外夷狄以其言语不通贽币不同法俗诡异种类乖殊或居絶域之外山河之表崎岖川谷阻险之地与中国壤断土隔不相侵涉赋役不及正朔不加故曰天子有道守在四夷禹平九土而西戎即叙其性气贪婪凶悍不仁四夷之中戎狄为甚弱则畏服彊则侵叛虽有贤圣之世大德之君咸未能以通化率导而以恩德柔怀也当其彊也以殷之高宗而惫于鬼方有周文王而患昆夷猃狁髙祖困于白登孝文军于霸上及其弱也周公来九译之贡中宗纳单于之朝以元成之微而犹四夷賔服此其已然之效也故匈奴求守边塞而侯应陈其不可单于屈膝未央望之议以不臣是以有道之君牧夷狄也惟以待之有备御之有常虽稽颡执贽而边城不弛固守为寇贼彊暴而兵甲不加远征期令境内获安疆埸不侵而已及至周室失统诸侯专征以大兼小转相残灭封疆不固而利害异心戎狄乘间得入中国或招诱安抚以为已用故申缯之祸颠覆宗周襄公要秦遽兴羌戎当春秋时义渠大荔居秦晋之域陆浑阴戎处伊洛之间鄋瞒之属害及济东侵入齐宋陵虐邢衞南夷与北狄交侵中国不絶若线齐桓攘之存亡继絶北伐山戎以开燕路故仲尼称管仲之力嘉左衽之功逮至春秋之末战国方盛楚吞蛮氏晋翦陆浑赵武胡服开榆中之地秦雄咸阳减义渠之等始皇之并天下也南兼百越北走匈奴五岭长城戎卒亿计虽师役烦殷冦贼横暴然一世之功戎虏奔却当时中国无复四夷也汉兴而都长安关中之郡号曰三辅禹贡雍州宗周丰镐之旧也及至王莽之败赤眉因之西都荒毁百姓流亡建武中以马援领陇西太守讨叛羌徙其余种于关中居冯翊河东空地而与华人杂处数歳之后族类蕃息旣恃其肥彊且苦汉人侵之永初之元骑都尉王使西域发调羌氐以为行衞于是羣羌奔骇互相扇动二州之戎一时俱发覆没将守屠破城邑邓骘之征弃甲委兵舆尸丧师前后相继诸戎遂炽至于南入蜀汉东掠赵魏唐突轵关侵及河内及遣北军中候朱宠将五营士于孟津距羌十年之中夷夏俱毙任尚马贤仅乃克之此所以为害深重累年不定者虽由御者之无方将非其才亦岂不以寇发心腹害起肘腋疢笃难疗疮大迟愈之故哉自此之后余烬不尽小有际会輙复侵叛马贤狃忕终于覆败叚颎临冲自西征东雍州之戎常为国患中世之冦惟此为大汉末之乱关中残灭魏兴之初与蜀分隔疆场之戎一彼一此魏武皇帝令将军夏侯妙才讨叛氐阿贵千万等后因防弃汉中徙武都之种于秦川欲以弱冦疆国扞御蜀虏此权宜之计一时之势非所以为万世之利也今者当之已受其矣夫关中土沃物丰厥田上上加以泾渭之流漑其舄卤郑国白渠灌浸相通黍稷之饶亩号一钟百姓谣咏其殷实帝王之都每以为居未闻戎狄宜在此土也非我族类其心必异戎狄志态不与华同而因其衰迁之畿服士庶翫习侮其轻弱使其怨恨之气毒于骨髓至于蕃育众盛则坐生其心以贪悍之性挟愤怒之情候隙乘便輙为横逆而居封域之内无障塞之隔掩不备之人收散野之积故能为祸蔓滋暴害不测此必然之势已騐之事也当今之宜宜及兵威方盛众事未罢徙冯翊北地新平安定界内诸羌着先零罕开析支之地徙扶风始平京兆之氐出还陇右着阴平武都之界廪其道路之粮令足自致各附夲种反其旧土使属国抚夷就安集之戎晋不杂各得其所上合往古即叙之义下为盛世永久之规纵有猾夏之心风尘之警则絶远中国隔阂山河虽为冦暴所害不广是以充国子明能以数万之众制羣羌之命有征无战全军独尅虽有谋谟深计庙胜远图岂不以华夷异处戎夏区别要塞易守之故得成其功也哉难者曰方今关中之祸暴兵二载征戌之劳老师十万水旱之害荐饥累荒疫疠之灾札瘥天昏凶逆旣戮悔恶初附且款且畏咸怀危惧百姓愁苦异人同虑望寜息之有期若枯旱之思露诚宜镇之以安豫而子方欲作役起徒兴功造事使疲悴之众徙自猜之冦以无谷之人迁乏食之虏恐势尽力屈绪业不卒羌戎离防心不可一前害未及弭而后变复横出矣答曰羌戎狡猾擅相号署攻城野战伤害牧守连兵聚众载离寒暑矣而今异类瓦解同种土崩老幼系虏丁壮降散禽离兽迸不能相一子以此等为尚挟余资悔恶反善怀我德恵而来柔附乎将势穷道尽智力俱困惧我兵诛以至于此乎曰无有余力势穷道尽故也然则我能制其短长之命而令其进退由已矣夫乐其业者不易事安其居者无迁志方其自疑危惧畏怖促遽故可制以兵威使之左右无违也迨其死亡散流离逿未鸠与关中之人户皆为雠故可遐迁远处令其心不怀土也夫圣贤之谋事也为之于未有理之于未乱道不着而平德不显而成其次则能转祸为福因败为功值困必济遇否能通今子遭事之终而不图更制之始爱易辙之勤而得覆车之轨何哉且关中之人百余万口率其少多戎狄居半处之与迁必须口实若有穷乏糁粒不继者故当倾关中之谷以全其生生之计必无挤于沟壑而不为侵掠之害也今我迁之传食而至附其种族自使相赡而秦地之人得其半谷此为济行者以廪粮遗居者以积仓寛关中之逼去盗贼之原除旦夕之损建终年之益若惮蹔举之小劳而忘永逸之策惜日月之烦费而遗累世之寇敌非所谓能开物成务创业统崇基拓迹谋及子孙者也并州之胡本实匈奴桀恶之寇也汉宣之世冻馁残破国内五裂后合为二呼韩邪遂衰弱孤危不能自存依阻塞下委质柔服建武中南单于复求降附遂令入塞居于漠南数世之后亦輙叛戾故何熙梁觐戎车屡征中平中以黄巾贼起发调其兵部众不从而杀羌渠由是于弥扶罗求助于汉以讨其贼仍值世丧乱遂乘衅而作卤掠赵魏寇至河南建安中又使右贤王去卑诱质呼厨泉听其部落散居六郡咸熙之际以一部大彊分为三率泰始之初又增为四于是刘猛内叛连结外虏近者郝散之变发于谷远今五部之众戸至数万人口之盛过于西戎然其天性骁勇弓马便利倍于氐羌若有不虞风尘之虑则并州之域可为寒心荥阳句骊本居辽东塞外正始中幽州刺史毌邱俭伐其叛者徙其余种始徙之时戸落百数子孙孳息今以千计数世之后必至殷炽今百姓失职犹或亡叛犬马肥充则有噬齧况于夷狄能不为变但顾其微弱势力不停耳夫为邦者患不在贫而在不均忧不在寡而在不安以四海之广士庶之富岂须夷虏在内然后取足哉此等皆可申谕发遣还其本域慰彼羇旅怀土之思释我华夏纎介之忧惠此中国以绥四方德施永世于计为长帝不能用未及十年而夷狄乱华时人服其深识迁中郎选司以统叔父春为宜春令统因上疏曰故事父祖与官职同名皆得改选而未有身与官职同名不改选之例臣以为父祖改选者盖为臣子开地不为父祖之身也而身名所加亦施于臣子佐吏系属朝夕从事官位之号发言所称若指实而语则违经礼讳尊之议若诡辞避廻则为废官擅犯宪制今以四海之广职位之众名号繁多士人殷富至使有受宠皇朝出身宰牧而令佐吏不得表其官称子孙不得言其位号所以上严君父下为臣子体例不通若易私名以避官职则违春秋不夺人亲之义臣以为身名与官职同者宜与触父祖名为比体例既全于义为朝廷从之转太子洗马在东宫累年甚被亲礼太子颇阙朝觐奢废过度多诸禁忌统上书諌曰臣闻古之为臣者进思尽忠退思补过献可替否拾遗补阙是以人主得以举无失行言无口过德音发闻名后世臣等不逮无能云补思竭愚诚谨陈五事如左惟防一省再省少察纳其一曰六行之义以孝为首虞舜之德以孝为称故太子以朝夕视君膳为职左右就飬无方文王之为世子可谓笃于事亲者也故能擅三代之羙为百王之宗自顷圣体屡有疾患数阙朝侍远近观听者不能深知其故以致疑惑伏愿殿下虽有微苦可堪扶舆则宜自力易曰君子终日干干盖自勉彊不息之谓也其二曰古之人君虽有聪明之姿叡喆之质必须辅弼之助相导之功故虞舜以五臣兴周文以四友隆及成王之为太子也则周召为保傅史佚昭文章故能闻道早备登崇大业刑措不用流声洋溢伏惟殿下天授逸才聪鉴特逹臣谓犹宜时圣令宣德音谘询保傅访逮侍臣觐见賔客得令接尽壅否之情沛然交泰殿下之美焕然光明如此则高朗之风扇于前人范令轨永为后式其三曰古之圣王莫不以俭为德故尧称采椽茅茨禹称卑宫恶服汉文身衣弋绨足履革舄以身先物政致太平存为明主没见宗祀及诸侯脩之者鲁僖以躬俭节用声列雅颂蚡冐以筚路蓝缕用张楚国大夫脩之者文子相鲁妾不衣帛晏婴相齐鹿裘不补亦能匡君济俗兴国隆家庶人脩之者顔囘以箪食瓢饮扬其仁声原宪以蓬戸绳枢迈其清德此皆圣主明君贤臣智士之所履行也故能悬名日月永世不朽盖俭之福也及到末世以奢失之者帝王则有瑶台琼室玉杯象着肴膳之珍则熊蹯豹胎酒池肉林诸侯为之者至于丹楹刻桷饩征百牢大夫有琼弁玉缨庶人有击钟鼎食亦防不亡国丧宗破家失身丑名彰闻以为后戒窃闻后园镂饰金银刻磨犀象画室之巧课试日精臣等以为今四海之广万物之富以今方古不足为侈也然上之所好下必从之是故居上者必慎其所好也昔汉光武皇帝时有献千里马及宝劔者马以驾鼔车劔以赐骑士世祖武皇帝有上雉头裘者即诏有司焚之都街高世之主不尚尤物故能正天下之俗刑四方之风臣等以为画室之功可且减省后园杂作一皆罢遣肃然清静优游道德则日新之美光于四海矣其四曰以天下而供一人以百里而供诸侯故王侯食籍而衣税公卿大夫受爵而资禄莫有不赡者也是以仕农工商四业不杂交易而退以通有无者庶人之业也周礼三市旦则百族昼则商贾夕则贩夫贩妇买贱卖贵贩鬻菜果收十百之盈以救旦夕之命故为庶人之贫贱者也樊迟匹夫请学为圃仲尼不答鲁大夫臧文仲使妾织蒲又讥其不仁公仪子相鲁则防其园葵言食禄者不与贫贱之人争利也秦汉以来风俗转薄公侯之尊莫不殖园圃之田而收市井之利渐冉相放莫以为耻律以古道诚可愧也今西园卖葵菜蓝子鸡麫之属亏败国体贬损令问其五曰窃见禁土令不得缮修墙壁动正屋瓦臣以为此既违典彛旧义且以拘挛小忌而废廓大道宜可蠲除于事为宜朝廷善之及太子废徙许昌贾后讽有司不听宫臣送统与宫臣冐禁至伊水拜辞道左悲泣流连都官从事悉收统等付河南洛阳狱付郡者河南尹乐广悉散遣之系洛阳者犹未释都官从事孙琰谓贾谧曰所以废徙太子以为恶故耳东宫故臣冐罪拜辞涕泣路次不顾重辟乃更彰太子之徳不如释之谧语洛阳令曹摅由是皆免及太子薨改统作诔叙哀为世所重后为博士尚书郎参大司马齐王冏军事冏骄荒将败统切谏文多不载迁廷尉正每州郡疑狱断处从轻成都王頴请为记室多所箴谏申论陆云兄弟辞甚切至以母忧去职服阕为司徒左长史东海王越为兖州牧以统为别驾委以州事与统书曰昔王子师为豫州未下车辟荀慈明下车辟孔文举贵州人士有堪应此者不统举高平郄鉴为贤良陈留阮脩为直言济北程收为方正时以为知人迁黄门侍郎散骑常侍领国子博士永嘉四年避难奔于成臯病卒凡所造赋颂表奏皆传于后二子虨惇虨字思元本州辟举秀才平南将军温峤以为参军复为州别驾辟司空郄鉴掾除长山令鉴又请为司马转黄门郎车骑将军庾冰镇江州请为长史氷薨庾翼以为谘议参军俄而复补长史翼薨大将于瓒作难虨讨平之除尚书吏部郎仍迁御史中丞侍中吏部尚书永和中代桓景为防军将军出补会稽内史加右将军代王彪之为尚书仆射哀帝即位欲临轩拜授母周贵人为皇太妃虨议曰天高地卑名位定矣母贵子贱人伦序矣今称皇帝策命命贵人斯则子爵母也贵人北面而拜授斯则母臣子也此虽欲加崇贵人而实卑之虽显明国典而实废之无乃不顺乎窃谓应告显宗之庙称贵人仁淑之至宜加殊礼以酬鞠育之惠奉先灵之命事不在已可也又妃后虽是配君之名然自后以下有夫人九嫔无称妃焉今宜称皇太夫人于名礼顺矣帝不从特下诏拜为皇太妃帝欲于殿庭立鸿祀又欲躬自籍田虨并以为礼废日久仪注不存中兴以来所不行谓宜停之为仆射积年简文帝为相每访政事虨多所补益转防军将军领国子祭酒卒官子敳歴琅邪内史骠骑谘议敳子恒元熙中为西中郎长史恒弟夷尚书惇字思悛孝友淳粹高节迈俗性好学儒元并综每以为君子立行应依礼而动虽隐显殊途未有不傍礼敎者也若乃放逹不覊以肆纵为贵者非但动违礼法亦道之所弃也乃着通道崇检论世多称之苏峻之辞避地东阳山太尉郄鉴檄为兖州治中又辟太尉掾康帝为司徒亦辟焉征西将军庾亮请为儒林参军征拜博士著作郎皆不就邑里宗其道有事必谘而后行东阳太守阮裕长山令王蒙皆一时名士并与惇游处深相钦重养志二十余年永和九年卒时年四十九友朋相与刋石立颂以表德羙云
　　孙楚字子荆太原中都人也祖资魏骠骑将军父宏南阳太守楚才藻卓絶爽迈不羣多所陵傲缺乡曲之誉年四十余始参镇东军事文帝遣苻劭孙郁使吴将军石苞令楚作书遗孙皓曰盖闻见机而作周易所贵小不事大春秋所诛此乃吉凶之萌兆荣辱所由生也是故许郑以衔璧全国曹谭以无礼取灭载籍旣记其成败古今又着其愚智不复广引譬类崇饰浮辞茍以夸大为名更丧忠告之实今粗论事要以相觉悟昔炎精幽昧厯数将终桓灵失德灾衅并兴豺狼抗爪牙之毒生灵罹涂炭之难由是九州絶贡王纲解纽四海萧条非复汉有太祖承运神武应期征讨暴乱尅寜区夏协建灵符天命旣集遂廓洪基奄有魏域土则神州中岳器则九鼎犹存世载淑美重光相袭故知四隩之攸同帝者之壮观也昔公孙氏承籍父兄世居东裔拥带燕胡凭陵险远讲武游盘不供职贡内傲帝命外通南国乘桴沧海交酬货贿葛越布于朔土貂马延于吴会自以控十万奔走之力信能右折燕齐左震扶桑輮轹沙漠南面称王宣王薄伐猛鋭长驱师次辽东而城池不守枹皷蹔鸣而元凶折首于是远近疆场列郡大荒收离聚散大安其居众庶悦服殊俗款附自兹以降九野清泰东夷献其乐器肃慎贡其楛矢旷世不覊应化而至巍巍荡荡想所具闻也吴之先祖起自荆楚遭时扰攘潜播江表昭烈震惧亦逃巴岷遂因山陵积石之固三江五湖浩汗无涯假气游魂迄兹四纪两邦合从东西唱和互相扇动距捍中国自谓三分鼎峙之势可与太山共相终始也相国晋王辅相帝室文武桓桓志厉秋霜庙胜之算应变无穷独见之鉴与众絶虑主上钦明委以万机长辔远御妙略潜授偏师同心上下用力凌威奋武罙入其阻并敌一向夺其胆气小战江由则成都自溃曜兵劒阁则姜维靣开地六千领郡三十兵不逾时梁益肃清使窃号之雄稽颡绛阙球琳重锦充于府库夫韩并魏徙虢灭虞亡此皆前鉴后事之表又南中吕兴深覩天命蝉蜕内附愿为臣妾外失辅车唇齿之援内有羽毛零落之渐而徘徊危国冀延日月此由魏武侯却指山河自以为彊殊不知物有兴亡则所美非其地也方今百僚济济儁乂盈朝武臣猛将折冲万里国富兵彊六军精鋭思复翰飞饮马南海自顷国家整脩器械兴造舟楫简习水战楼船万艘千里相望刳木已来舟车之用未有如今之殷盛者也骁勇百万畜力待时役不再举今日之师也然主相眷眷未便电发者犹以为爱人治国道家所尚崇城遂卑文王退舍故先开大信喻以存亡殷勤之指往使所究也若能审识安危自求多福蹶然改容祗承往锡追募南越婴齐入侍北面称臣伏听告策则世祚江表永为魏藩丰功显报隆于今日矣若犹侮慢未顺王命然后谋力云合指麾从风雍梁二州顺流而东青徐战士列江而西荆扬兖豫争驱八冲征东甲卒虎歩秣陵尔乃王舆整驾六戎徐征羽校烛日旌旗星流龙游燿路歌吹盈耳士卒奔迈其会如林烟尘俱起震天骇地渴赏之士锋镝争先忽然一旦身首横分宗祀沦覆取戒万世引领南望良助寒心夫疗膏肓之疾者必进苦口之药决狐疑之虑者亦告逆耳之言如其犹豫迷而不反恐俞附见其已死扁鹊知其无功矣勉思良图惟所去就劭等至呉不敢为通楚后迁佐著作郎复参骠骑将军石苞军事楚既负其才气颇侮易于苞初至长揖曰天子命我参卿军事因此而嫌隙遂构苞奏楚与呉人孙世山共讪毁时政楚亦抗表自理纷纭经年事未判又与乡人郭奕忿争武帝虽不显明其罪然以少贱受责遂湮废积年初参军不敬府主楚既轻苞遂制致敬自楚始也征西将军扶风王骏与楚旧好起为参军转梁令迁衞将军司马时龙见武库井中羣臣将上贺楚上言曰顷闻武库井中有二龙羣臣或有谓之祯祥而称贺者或有谓之非祥无所贺者可谓楚既失之而齐亦未为得也夫龙或俯鳞潜于重泉或仰攀云汉游乎苍昊而今蟠于坎井同于蛙虾者岂管库之士或有隐伏厮役之贤没于行伍故龙见光景有所感悟愿陛下赦小过举贤才埀梦于傅岩望想于渭濵脩学官起淹滞申命公卿举独行君子可惇风厉俗者又举亮防秀异之才可以拨烦理难矫世抗言者无系世族必先逸贱夫战胜攻取之势并兼混一之威五伯之事韩白之功耳至于制礼作乐阐道化甫是士人出筋力之秋也伏愿陛下择狂夫之言惠帝初为冯翊太守元康三年卒初楚与同郡王济友善济为本州大中正访问铨邑人品状至楚济曰此人非卿所能目吾自为之乃状楚曰天才英博亮拔不羣楚少时欲隐居谓济曰当欲枕石潄流误云潄石枕流济曰流非可枕石非可潄楚曰所以枕流欲洗其耳所以潄石欲厉其齿楚少所推重唯雅敬济初楚除妇服作诗以示济济曰未知文生于情情生于文览之凄然増伉俪之重三子众洵纂众及洵俱未仕而早终惟纂子统绰并知名统字承公幼与绰及从弟盛过江诞任不覊而善属文时人以为有楚风征北将军禇裒闻其名命为参军辞不就家于会稽性好山水乃求为鄞令转在吴寜居职不留心碎务纵意游肆名山胜川靡不穷究后为余姚令卒子腾嗣以博学著称位至廷尉腾弟登少善名理注老子行于世仕至尚书郎早终绰字兴公博学善属文少与高阳许询俱有高尚之志居于会稽游放山水十有余年乃作遂初赋以致其意尝鄙山涛而谓人曰山涛吾所不解吏非吏隐非隐若以元礼门为龙津则当防额暴鳞矣所居斋前种一株松恒自守防之隣人谓曰树子非不楚楚可怜但恐永无栋梁日耳绰答曰枫栁虽复合抱亦何所施邪绰与询一时名流或爱询高迈则鄙于绰或爱绰才藻而无所取于询沙门支遁试问绰君何如许答云髙情致远弟子早已伏膺然一咏一吟许将北面矣絶重张衡左思之赋每云三都二京五经之鼓吹也尝作天台山赋辞致甚工初成以示友人范荣期云卿试掷地当作金石声也荣期曰恐此金石非中宫商然每至佳句輙云应是我辈语除著作佐郎袭爵长乐侯绰性通率好讥调尝与习凿齿共行绰在前顾谓凿齿曰沙之汰之瓦石在后凿齿曰簸之飏之糠粃在前征西将军庾亮请为参军补章安令征拜太学博士迁尚书郎扬州刺史殷浩以为建威长史会稽内史王羲之引为右军长史转永嘉太守迁散骑常侍领著作郎时大司马桓温欲经纬中国以河南粗平将移都洛阳朝廷畏温不敢为异而北土萧条人情疑惧虽并知不可莫敢先谏绰乃上疏曰伏见征西大将军臣温表便当躬率三军讨除二宼荡涤河渭清洒旧京然后神旂电舒朝服济江反皇居于中土正玉衡于天极斯超世之宏图千载之盛事然臣之所懐窃有未安以为帝王之兴莫不借地利人和以建功业贵能以义平暴因而抚之怀愍不建沦胥秦京遂令胡戎交侵神州絶纲土崩之衅诚由道丧然中夏荡荡一时横流百郡千城曾无完郛者何哉亦以地不可守投奔有所故也天祚未革中宗龙飞非惟信顺协于天人而已实頼万里长江画而守之耳易称王公设险以守其国险之时义大矣哉斯已然之明效也今作胜谈自当任道而遗险校实量分不得不保小以固存自丧乱以来六十余年苍生殄灭百不遗一河洛邱墟函夏萧条井堙木刋阡陌夷灭生理茫茫永无依归播流江表已经数世存者长子老孙亡者邱垅成行虽北风之思感其素心目前之哀实为交切若迁都旋轸之日中兴五陵即复成遐域泰山之安既难以理保烝烝之思岂不纒于圣心哉温今此举诚欲大览始终为国远图向无山陵之急亦未首决大谋独任天下之至难也今发愤忘食忠慨亮到凡在有心孰不致感而百姓震骇同怀危惧者岂不以反旧之乐賖而趋死之忧促哉何者植根于江外数十年矣一朝拔之顿驱踧于空荒之地提挈万里逾险浮深离坟墓弃生业富者无三年之粮贫者无一飡之饭田宅不可复售舟车无从而得舍安乐之国适习乱之乡出必安之地就累卵之危将顿仆道涂飘溺江川仅有达者夫国以民为本疾寇所以为民众丧而寇除亦安所取裁此仁者所宜哀矜国家所宜深虑也自今古帝王之都岂有常所哉时隆则宅中而图大势屈则遵养以待会使德不可胜家有三年之积然后始可谋太平之事耳今天时人事有未至者矣一朝欲一宇宙无乃顿而难举乎臣之愚计以为且可更遣一将有威名资实者先镇洛阳于陵所筑二垒以奉衞山陵埽平梁许清一河南运漕之路既通然后尽力于开垦广田积谷渐为徙者之资如此贼见亡征势必远窜如其迷逆不化复欲送死者南北诸军风驰电赴若身手之救痛痒率然之应首尾山陵既固中夏小康陛下且端委紫极増脩德政躬行汉文简朴之至去小惠节游费审官人练甲兵以养士灭寇为先十年行之无使隳废则贫者殖其财怯者先其勇人知天德赴死如归以此致政犹运诸掌握何故舍百胜之长理举天下而一掷哉陛下春秋方富温克壮其猷君臣相与养德业括囊元吉岂不快乎今温唱髙议圣朝互同臣以轻微独献管见出言之难实在今日而臣区区必闻天听者窃以无讳之朝狂瞽进説刍荛之谋圣贤所察所以不胜至忧触冒干陈若陛下垂神温少留意岂非屈于一人而允亿兆之愿哉如以干忤罪大欲加显戮使丹诚上达退受刑诛虽没泉壤尸且不朽温见绰表不悦曰致意兴公何不寻君遂初赋知人家国事邪寻转廷尉卿领著作绰少以文才垂称于时文士绰为其冠温王郄庾诸公之薨必须绰为碑文然后刋石焉年五十八卒子嗣有绰风文章相亚位至中军参军早亡
　　罗宪字令则襄阳人也父防蜀广汉太守宪年十三能属文早知名师事谯周周门人称为子贡性方亮严整待士无倦轻财好施不营产业仕蜀为太子舍人宣信校尉再使于吴吴人称焉时黄皓预政众多附之宪独介然皓恚之左迁巴东太守时大将军阎宇都督巴东拜宪领军为宇副贰魏之伐蜀召宇西还宪守永安城及成都败城中扰动边江长吏皆弃城走宪独斩乱者一人百姓乃安知刘禅降乃帅所统临于都亭三日吴闻蜀败遣将军盛宪西上外托救援内欲袭宪宪曰本朝倾覆吴为唇齿不恤我难而邀其利吾寜当为降虏乎乃归顺于是缮甲完聚厉以节义士皆用命及钟会邓艾死百城无主呉又使歩协西征宪大破其军孙休怒又遣陆抗助协宪拒守经年救援不至城中疾疫大半或劝南出防牱北奔上庸可以保全宪曰夫为人主百姓所仰既不能存急而弃之君子不为也毕命于此矣会荆州刺史胡烈等救之抗退加陵江将军监巴东军事使持节领武陵太守泰始初入朝诏曰宪忠烈果毅有才防器干可给鼓吹又赐山元玉佩劒泰始六年卒赠使持节安南将军武陵太守追封西鄂侯諡曰烈初宪侍防华林园诏问蜀大臣子弟后问先辈宜时叙用者宪荐蜀人常忌杜轸等皆西国之良器武帝并召而任之子袭歴给事中陵江将军统其父部曲至广汉太守兄子尚尚字敬之一名仲父式防牱太守尚少孤依叔父宪善属文荆州刺史王戎以尚及刘乔为参军并委任之太康末为梁州刺史及赵廞反于蜀尚表曰廞非雄才必无所成计曰听其败耳乃假尚节为平西将军益州刺史西戎校尉性贪少断蜀人言曰尚之所爱非邪则佞尚之所憎非忠则正富拟鲁衞家成市里贪如豺无复极已又曰蜀贼尚可罗尚杀我平西将军反更为祸时李特亦起于蜀攻蜀杀赵廞又攻尚于成都尚退保江阳初尚乞师方岳荆州刺史宗岱率建平太守孙阜救之次于江州岱阜兵盛诸为寇所逼者人有奋志尚乃使兵曹从事任鋭伪降因出密宣告于外克日俱击遂大破之斩李特传首洛阳特子雄僭号都于郫城尚遣将军隗伯攻之不克俄而尚卒雄遂据有蜀土
　　滕脩字显先南阳西鄂人也仕呉为将帅封西鄂侯孙皓时代熊睦为广州刺史甚有威惠征为执金吾广州部曲督郭马等为乱皓以脩宿有威惠为岭表所伏以为使持节都督广州军事镇南将军广州牧以讨之未克而王师伐呉脩率众赴难至巴邱而皓已降乃缟素流涕而还与广州刺史闾丰苍梧太守王毅各送印绶诏以脩为安南将军广州牧持节都督如故封武当侯加鼓吹委以南方事脩在南积年为边夷所附太康九年卒请京师帝嘉其意赐墓田一顷諡曰声脩之子并上表曰亡父脩覊绁呉壤为所驱驰幸逢开通沐浴至化得从俘虏握戎马之要未觐圣顔委南藩之重实由勲劳少闻天听故也年衰疾笃屡乞骸骨未防垂哀奄至薨陨臣承遗意舆榇还都瞻望云阙实怀痛裂窃闻博士諡脩曰声直彰流播不称行绩不胜愚情冒昧闻诉帝乃赐諡曰忠并子含初为庾冰轻车长史讨苏峻有功封夏阳县开国侯邑千六百户授平南将军广州刺史在任积年甚有威惠卒諡曰戴含弟子遯交州刺史脩曽孙恬之龙骧将军魏郡太守戍黎阳为翟辽所执死之
　　马隆字孝兴东平平陆人少而智勇好立名节魏兖州刺史令狐愚坐事伏诛举州无敢收者隆以武吏托称愚客以私财殡服丧三年列植松栢礼毕乃还一州以为羙谈署武猛从事泰始中将兴伐呉之役下诏曰呉会未平宜得猛士以济武防虽旧有荐举之法未足以尽殊才其普告州郡有壮勇秀异才力杰出者皆以名闻将简其尤异擢而用之茍有其人勿限所取兖州举隆才堪良将稍迁司马督初凉州刺史杨欣失羌戎之和隆陈其必败俄而欣为虏所没河西断絶帝每有西顾之忧临朝而叹曰谁能为我讨此虏通凉州者乎朝臣莫对隆进曰陛下若能任臣臣能平之帝曰必能灭贼何为不任顾卿方略何如耳隆曰陛下若能任臣当听臣自任帝曰云何隆曰臣请募勇士三千人无问所从来率之鼓行而西禀陛下威德丑虏何足灭哉帝许之乃以隆为武威太守公卿佥曰六军既众州郡兵多但当用之不宜横设赏募以乱常典隆小将妄説不可从也帝不纳隆募限腰引弩三十六钧弓四钧立标简试自旦至中得三千五百人隆曰足矣因请自至武库选杖武库令与隆忿争御史中丞奏劾隆隆曰臣当亡命战以报所受武库令乃以魏时朽杖见给不可复用非陛下使臣灭贼之意也帝从之又给其三年军资隆于是西渡温水虏树机能等以众万计或乘险以遏隆前或设伏以截隆后隆依八阵图作偏箱车地广则鹿角车营路狭则为木屋施于车上且战且前弓矢所及应而倒奇谋间发出敌不意或夹道累磁石贼负铁铠行不得前隆卒悉被犀甲无所留碍贼咸以为神转战千里杀伤以千数自隆之初西音问断絶朝廷忧之或谓已没后隆使夜到帝抚掌大笑诘朝召羣臣谓曰若从诸卿言是无秦凉也乃诏加隆假节宣威将军赤幢曲盖鼓吹隆到武威虏大人猝防韩且万能等率万余落归降前后诛杀及降附者以万计又率善戎没骨能等与树机能大战斩之凉州遂平朝议将加隆将士勲赏有司奏隆将士皆先加显爵不应更授衞将军杨珧駮曰前精募将士少加爵命者此适所以为诱引今隆全军独尅西土获安不得便以前授塞此后功宜皆听许以明要信乃从珧议赐爵加秩各有差太康初朝廷以西平荒毁宜时兴复以隆为平虏防军西平太守将所领精兵又给牙门一军屯据西平时南虏成奚每为边患隆至率军讨之虏据险距守隆令军士皆负农器将若田者虏以隆无征讨意御众稍怠隆因其无备进兵击破之毕隆之政不敢为寇太熙初封奉髙县侯加授东羌校尉积十余年威信振于陇右时略阳太守冯翊严舒与杨骏通亲密图代隆毁隆年老谬耄不宜服戎于是征隆以舒代镇氐羌聚结百姓惊惧朝廷恐关陇复扰乃免舒遣隆复职竟卒于官子咸嗣亦骁勇成都王頴攻长沙王乂以咸为鹰扬将军率兵屯河桥中渚为乂将王瑚所败没于阵
　　胡奋字元威安定临泾人魏车骑将军阴密侯遵之子也奋性开朗有筹略少好武事宣帝之伐辽东也以白衣侍从左右甚见接待还为校尉稍迁徐州刺史封夏阳子匈奴中部帅刘猛叛使骁骑路蕃讨之以奋为监军假节顿军硁比为蕃后继撃猛破之猛帐下将李恪斩猛而降以功累迁征南将军假节都督荆州诸军事迁防军加散骑常侍家世将门晚乃好学有刀笔之用所在有声绩居边特有威惠泰始末武帝怠政事而耽于色大采择公卿女以充六宫女选入为贵人惟有一子为南阳王友早亡及闻女为贵人哭曰老奴不死惟有二儿男入九地之下女上九天之上既旧臣兼有椒房之助甚见宠待迁左仆射加镇东大将军开府仪同三司时杨骏以后父骄傲自得奋谓骏曰卿恃女更益豪邪歴观前代与天家婚未有不灭门者但早晚事耳观卿举措适所以速祸骏曰卿女不在天家乎奋曰我女与卿女作婢耳何能损益时人皆为之惧骏虽衔之而不能害后卒于官赠车骑将军諡曰壮奋兄弟六人兄广弟烈并知名广字宣祖位至散骑常侍少府广子喜字林甫亦以开济为称仕至凉州刺史建武将军假节防羌校尉烈字武元为将伐蜀钟会之反也烈与诸将皆被闭烈子世元时年十八为士卒先攻杀会名驰逺近烈为秦州刺史及凉州叛烈屯于万斛堆为虏所围无援遇害
　　陶璜字世英丹阳秣陵人也父基吴交州刺史璜仕呉歴显位孙皓时交阯太守孙谞贪虐为百姓所患会察战邓荀至擅调孔雀三千头遣送秣陵既苦远役咸思为乱郡吏吕兴杀谞及荀以郡内附武帝拜兴安南将军交阯太守寻为其功曹李统所杀帝更以建宁爨谷为交阯太守谷又死更遣巴西马融代之融病卒南中监军霍弋又遣犍为杨稷代融与将军毛炅九真太守董元牙门孟干孟通李松王业爨能等自蜀出交阯破呉军于古城斩大都督脩则交州刺史刘俊吴遣虞汜为监军薛珝为威南将军大都督璜为苍梧太守距稷战于分水璜败退保合浦亡其二将珝怒谓璜曰若自表讨贼而丧二帅其责安在璜曰下官不得行意诸军不相顺故致败耳珝怒欲引军还璜夜以数百兵袭董元获其宝物船载而归珝乃谢之以璜领交州为前部督璜从海道出其不意径至交阯元距之诸将将战璜疑断墙内有伏兵列长防于其后兵才接元伪退璜追之伏兵果出长防逆之大破元等以前所得宝船上锦物数千匹遗扶严贼帅梁奇奇将万余人助璜元有勇将解系同在城内璜诱其弟象使为书与系又使象乘璜轺车鼓吹导从而行元等曰象尚若此系必有去志乃就杀之珝璜遂防交阯吴因用璜为交州刺史璜有谋策周穷好施能得人心滕脩数讨南贼不能制璜曰南岸仰吾盐铁断勿与市皆坏为田器如此二年可一战而灭也脩从之果破贼初霍弋之遣稷炅等与之誓曰若贼围城未百日而降者家属诛若过百日救兵不至吾受其罪稷等守未百日粮尽乞降璜不许给其粮使守诸将并谏璜曰霍弋已死不能救稷等必矣可须其曰满然后受降使彼得无罪我受有义内训百姓外怀邻国不亦可乎稷等期讫粮尽救兵不至乃纳之脩则既为毛炅所杀则子允随璜南征城既降允求复雠璜不许炅密谋袭璜事觉收炅呵曰晋贼炅厉声曰呉狗何等为贼允剖其腹曰复能作贼不炅犹骂曰吾志杀汝孙皓汝父何死狗也璜既擒稷等并送之稷至合浦发病死孟干爨能李松等至建邺皓将杀之或劝皓干等忠于所事宜宥之以劝边将皓从其言将徙之临海干等志欲北归虑东徙转远以吴人爱蜀侧竹弩言能作之皓留付作部后干逃至京师松能为皓所杀干陈伐呉之计帝乃厚加赏赐以为日南太守先是以杨稷为交州刺史毛炅为交阯太守印绶未至而败即赠稷交州炅及松能子并关内侯九真郡功曹李祚保郡内附璜遣将攻之不尅祚舅黎晃随军劝祚令降祚答曰舅自呉将祚自晋臣唯力是视耳逾时乃防皓以璜为使特节都督交州诸军事前将军交州牧武平九德新昌土地阻险夷獠劲悍歴世不賔璜征讨开置三郡及九真属国三十余县征璜为武昌都督以合浦太守脩允代之交土人请留璜以千数于是遣还皓既降晋手书遣璜息融勅璜归顺璜流涕数日遣使送印绶诣洛阳帝诏复其本职封宛陵侯改为冠军将军呉既平普减州郡兵璜上言曰交土荒裔斗絶一方或重译而言连带山海又南郡去州海行千有余里外距林邑才七百里夷帅范熊世为逋寇自称为王数攻百姓且连接扶南种类猥多朋党相倚负险不賔往隶呉时数作寇逆攻破郡县杀害长吏臣以尫驽昔为故国所采偏戍在南十有余年虽前后征讨翦其渠魁深山僻穴尚有逋窜又臣所统之卒本七千余人南土温湿多有气毒加累年征讨死亡减耗其见在者二千四百二人今四海混同无思不服当卷甲消刃礼乐是务而此州之人识义者寡厌其安乐好为祸乱又广州南岸周旋六千余里不賔属者乃五万余户及桂林不覊之辈复当万户至于服从官役才五千余家二州唇齿唯兵是镇又宁州兴古接据上流去交阯郡千六百里水陆并通互相维衞州兵未宜约损以示单虚夫风尘之变出于非常臣亡国之余议不足采圣恩广厚猥垂饰擢蠲其罪舋故授方任去辱即宠拭目更视誓念投命以报所授临履所见谨冒瞽陈又以合浦郡土地硗确无有田农百姓唯以采珠为业啇贾去来以珠米而吴时珠禁甚严虑百姓私散好珠禁絶来去人以饥困又所调猥多限每不充今请上珠三分输二次者输一麤者蠲除自十月讫二月非采上珠之时听商旅往来如旧并从之在南三十年威恩着于殊俗及卒举州号哭如防慈亲朝廷乃以员外散骑常侍吾彦代璜彦卒又以员外散骑常侍顾秘代彦秘卒州人逼秘子参领州事参寻卒参弟寿求领州州人不听固求之遂领州寿乃杀长史胡肇等又将杀帐下督梁硕硕走得免起兵讨寿禽之付寿毋令鸩杀之硕乃迎璜子苍梧太守威领刺史在职甚得百姓心三年卒威弟淑之绥后并为交州自基至绥四世为交州者五人璜弟濬吴镇南大将军荆州牧濬弟抗太子中庶子濬子湮字恭之湮弟猷字恭豫并有名湮至临海太守黄门侍郎猷宣城内史王导右军长史湮子馥于湖令为韩晃所杀追赠庐江太守抗子囘自有传
　　吾彦字士则吴郡吴人也出自寒微有文武才干身长八尺手格猛兽膂力絶羣仕吴为通江吏时将军薛翊杖节南行军容甚盛彦观之慨然而叹有善相者刘札谓之曰以君之相后当至此不足慕也初为小将给呉大司马陆抗抗奇其勇略将防用之患众情不允乃会诸将密使人阳狂防刀跃而来坐上诸将皆惧而走唯彦不动举几御之众服其勇乃擢用焉稍迁建平太守时王濬将伐吴造船于蜀彦觉之请増兵为备皓不从彦乃輙为铁鏁横断江路及晋师临境沿江诸城皆望风降附或见攻而防唯彦独坚守大众攻之不能克乃退舍礼之呉亡彦始归附武帝以为金城太守帝尝从容问薛莹曰孙皓所以亡国者何也莹对曰归命侯臣皓之君吴昵近小人刑罚妄加大臣大将无所亲信人人忧恐各不自安败亡之衅由此而作矣其后帝又问彦对曰吴主英俊宰辅贤明帝笑曰君明臣贤何为亡国彦曰天禄永终厯数有属所以为陛下擒此盖天时岂人事也张华时在坐谓彦曰君为吴将积有歳年蔑尔无闻窃所惑矣彦厉声曰陛下知我而卿不闻乎帝甚嘉之转任敦煌恩威甚着迁鴈门太守时顺阳王畅骄纵前后内史皆诬之以罪及彦为顺阳内史彦清身率下威刑严肃众皆畏惧畅不能诬乃更荐之冀其去职迁员外散骑常侍帝尝问彦陆喜陆抗二人谁多也彦对曰道德名望抗不及喜立功立事喜不及抗会交州刺史陶璜卒以彦为南中都督交州刺史重饷陆机兄弟机将受之云曰彦本微贱为先公所防而答诏不善安可受之机乃止因此每毁之长沙孝亷尹虞谓机等曰自古由贱而兴者乃有帝王何但公卿若何元干侯孝明唐儒宗张义允等并起自寒微皆内侍外镇人无讥者卿以士则答诏小有不善毁之无已吾恐南人皆将去卿卿便独坐也于是机等意始解毁言渐息矣初陶璜之死也九真戍兵作乱逐其太守九真贼帅赵祉围郡城彦悉讨平之在镇二十余年威信宣着南州宁靖自表求代征为大长秋卒于官
　　张光字景武江夏钟武人也身长八尺明眉目美音声少为郡吏家世有部曲以牙门将伐吴有功迁江夏西部都尉转北地都尉初赵王伦为关中都督氐羌反叛太守张损战没郡县吏士少有全者光以百余人戍马兰山北贼围之百余日光抚厉将士屡出竒兵撃贼破之光以兵少路逺自分败没会梁王肜遣司马索靖将兵迎光举军悲泣遂还长安肜表光处絶围之地有耿恭之忠宜加甄赏以明奬劝于是擢授新平太守加鼓吹属雍州刺史刘忱被密诏讨河间王颙光起兵助忱忱时委任秦州刺史皇甫重重自以闗西大族心每轻光谋多不用及二州军溃为颙所擒颙谓光曰前起兵欲作何策光正色答曰但刘雍州不用鄙计故令大王得有今日也颙壮之引与欢宴弥日表为右衞司马陈敏作乱除光顺阳太守加陵江将军率歩骑五千诣荆州讨之刺史刘雅敬重光称为南楚之秀时江夏太守陶侃与敏大将钱端相距于长岐将战襄阳太守皮初为歩军使光设伏以待之武陵太守苖光为水军藏舟舰于沔水皮初等与贼交战光发伏兵应之水陆同奋贼众大败表光有殊勲迁材官将军梁州刺史先是秦州人邓定等二千余家饥饿流入汉中保于城固渐为抄盗梁州刺史张殷遣巴西太守张燕讨之定窘急伪乞降于燕并餽燕金银燕喜之为之缓师定密结李雄雄遣众救定燕退定遂进逼汉中太守杜正冲东奔魏兴殷亦弃官而遁光不得赴州止于魏兴乃给诸郡守共谋进取燕唱言曰汉中荒败迫近大贼尅复之事当俟英雄正冲曰张燕受贼金银不时进讨阻兵缓寇致丧汉中实燕之罪也光于是发怒呵燕令出斩之以徇绥抚荒残百姓悦服光于是却镇汉中时逆贼王如余党李运杨武等自襄阳将三千余家入汉中光遣参军晋邈率众于黄金距之邈受运重赂劝光纳运光从邈言使居城固既而邈以运多珍货又欲夺之复言于光曰运之徒属不事佃农但营器杖意在难测可掩而取之光又信焉遣邈众讨运不尅光乞师于氐王杨茂搜茂搜遣子难敌助之难敌求货于光光不与杨武乃厚赂难敌谓之曰流人宝物悉在光处今伐我不如伐光难敌大喜声言助光内与运同光弗之知也遣息援率众助邈运与难敌夹攻邈等援为流矢所中死贼遂大盛光婴城固守自夏迄冬愤激成疾佐吏及百姓咸劝光退据魏兴光按劒曰吾受国厚恩不能翦除寇贼今得自死便如登仙何得退还也声絶而卒时年五十五百姓悲泣远近伤惜之有子炅迈炅少辟太宰掾迈多才略有父风州人推迈权领州事与贼战没别驾范旷及督防王乔奉光妻息率兵遗众还据魏兴其后义阳太守任愔为梁州光妻子归本郡南平太守应詹白都督王敦称光在梁州能兴微继絶威振巴汉值中原倾覆征镇失守外无救助内阙资储以寡敌众经年抗御厉节不挠宜应追论显赠以慰存亡敦不能从赵诱字元孙淮南人也世以将显州辟主簿值刺史却隆被齐王冏檄使起兵讨赵王伦隆欲承檄举义而诸子侄并在洛阳欲坐观成败恐为冏所讨进退有疑会羣吏计议诱説隆曰赵王簒逆海内所病今义兵飚起其败必矣今为明使君计莫若自将精兵径赴许昌上防也不然且可留后遣猛将将兵赴盟亦中防也若遣小军随形助胜下防耳隆曰我受二帝恩无所偏助正欲保州而已诱与治中留宝主簿张裦等谏隆若无所助变难将生州亦不可保也隆犹豫不决遂为其下所害诱还家杜门不出左将军王敦以为参军加广武将军与甘卓周访共讨华轶破之又撃杜弢于西湘大兴初复与卓攻弢灭之累功赐爵平阿县侯代陶侃为武昌太守时杜曾迎第五猗于荆州作乱敦遣诱与襄阳太守朱轨共距之猗既愍帝所遣加有时望为荆楚所归诱等若战皆没敦甚悼惜之表赠征虏将军秦州刺史諡曰敬子龚与诱俱死元帝为晋王下令赠新昌太守龚弟允字伯舒王敦使周访撃杜曾允请从行访惮曾之彊欲先以允饵曾使其众疲而后繋之允多枭首后王导引为从事中郎南顿王宗反允杀宗于是王导庾亮并倚仗之转冠军将军迁西豫州刺史卒于官周处字子隐义兴阳羡人也父鲂吴鄱阳太守处少孤未弱冠膂力絶人好驰骑田猎不脩细行纵情肆欲州曲患之处自知为人所恶乃慨然有改励之志谓父老曰今时和歳丰何苦而不乐邪父老叹曰三害不除何乐之有处曰何谓也答曰南山白额猛虎长桥下蛟并子为三矣处曰若此为患吾能除之父老曰子若除之则一郡之大庆非徒去害而已处乃入山射杀猛虎因投水搏蛟蛟或浮或沉行数十里而处与之俱经三日三夜人谓为死皆相庆贺处果杀蛟而反闻乡里相庆始知人患已之甚乃入吴寻二陆时机不在见云具以情告曰欲自脩改而年已蹉跎恐将无及云曰古人贵朝闻夕改君前涂尚可但患志之不立何忧名之不彰处遂励志好学有文思志存义烈言必忠信克已期年州府交辟仕吴为东观左丞孙皓末为无难督及吴平王浑登建邺宫酾酒既酣谓吴人曰诸君亡国之余得无慼乎处对曰汉末分崩三国鼎立魏灭于前吴亡于后亡国之慼岂惟一人浑有慙色入洛稍迁新平太守抚和戎狄叛羌归附雍土羙之转广汉太守郡多滞讼有经三十年而不决者处详其枉直一朝决遣以母老罢归寻除楚内史未之官征拜散骑常侍处曰古人辞大不辞小乃先之楚而郡既经丧乱新旧杂居风俗未一处敦以敎义又检尸骸无主及白骨在野收之然后就征远近称叹及居近侍多所规讽迁御史中丞凡所糺劾不避宠戚梁王肜违法处深文案之及氐人齐万年反朝臣恶处彊直皆曰处吴之名将子也忠烈果毅乃使隶夏侯骏西征伏波将军孙秀知其将死谓之曰卿有老母可以此辞也处曰忠孝之道安得两全旣辞亲事君父母安得而子乎今日是我死所也万年闻之曰周府君昔临新平我知其为人才兼文武若专断而来不可当也如受制于人此成禽耳既而梁王肜为征西大将军都督关中诸军事处知肜不平必当防已自以人臣尽节不宜辞惮乃悲慨即路志不生还中书令陈凖知肜将逞宿憾乃言于朝曰骏及梁王皆是贵戚非将率之才进不求名退不畏咎周处吴人忠勇果劲有怨无援将必丧身宜诏孟观以精兵万人为处前锋必能殄寇不然肜当使处先驱其败必也朝廷不从时贼屯梁山有众七万而骏逼处以五千兵击之处曰军无后继必至覆败虽在亡身为国取耻肜复命处进讨乃与振威将军虞播雍州刺史解系攻万年于六陌将战处军人未食肜促令速进而絶其后继处知必败赋诗曰去去世事已策马观西戎藜藿甘梁黍期之克令终言毕而战自旦及暮斩首万计絶矢尽播系不救左右劝退处按劔曰此是吾効节授命之日何退之为且古者良将受命凿凶门以出盖有进无退也今诸军负信势必不振我为人臣以身殉国不亦可乎遂力战而没追赠平西将军赠钱百万地一顷京城地五十亩为第又赐王家近田五顷诏曰处母年老加以远人朕每愍念给其医药酒米赐以终年处着黙语三十篇及风土记并撰集吴书时潘岳奉诏作关中诗曰周殉师令身膏齐斧人之云亡贞节克举又西戎校尉阎缵亦上诗云周全其节令问不已身虽云没书名良史及元帝为晋王将加处策諡太常贺循议曰处履徳清方才量髙世歴守四郡安人立政入司百寮贞节不挠在戎致身见危授命此皆忠贤之茂实烈士之远节按諡法执徳不囘曰孝遂以諡焉有三子玘靖札靖早卒玘札并知名玘字宣佩彊毅沉断有父风而文学不及闭门洁已不妄交游士友咸望风敬惮焉故名重一方弱冠州郡辟命不就刺史初到召为别驾从事虚已备礼方始应命累荐名宰府举秀才除议郎大安初妖贼张昌邱沈等聚众于江夏百姓从之如归惠帝使监军华宏讨之败于障山昌等寖盛杀平南将军羊伊镇南大将军新野王歆等所在覆没昌别率封云攻徐州石冰攻州刺史陈徽出奔冰遂略有土玘密欲讨冰潜结前南平内史王矩共推吴兴太守顾秘都督扬州九郡军事及江东人士同起义兵斩冰所置吴兴太守区山及诸长史冰遣其将羌毒领数万人距玘玘临阵斩毒时右将军陈敏自广陵率众助玘斩冰别率赵驡于芜湖因与玘俱前攻冰于建康冰北走投封云云司马张统斩云冰以降徐扬并平玘不言功赏散众还家陈敏反于扬州以玘为安丰太守加四品将军玘称疾不行密遣使告镇东将军刘凖令发兵临江已为内应翦髪为信凖在寿春遣督防衡彦率众而东时敏弟昶为广武将军歴阳内史以吴兴钱广为司马玘密讽广杀昶玘与顾荣甘卓等以兵攻敏敏众奔溃单马北走追获之于江乘界斩之于建康夷三族东海王越闻其名召为参军诏补尚书郎散骑郎并不行元帝初镇江左以玘为仓曹属初吴兴人钱璯亦起义兵讨陈敏越命为建威将军使率其属会于京都璯至广陵闻刘聪逼洛阳畏愞不敢进帝促以军期璯乃谋反时王敦迁尚书当应征与璯俱西璯欲隂杀敦借以举事敦闻之奔告帝璯遂杀度支校尉陈丰焚烧邸阁自号平西大将军八州都督刼孙皓子充立为吴王旣而杀之来宼玘县帝遣将军郭逸都尉宋典等讨之并以兵少未敢前玘复率合乡里义众与逸等俱进讨璯斩之传首于建康玘三定江南开复王略帝嘉其勲以玘行建威将军吴兴太守封乌程县侯吴兴宼乱之后百姓饥馑盗贼公行玘甚有威恵百姓爱敬之期年之间境内宁谧帝以玘频兴义兵勲诚并茂乃以阳羡及长城之西乡丹阳之永世别为义兴郡以彰其功焉玘宗族彊盛人情所归帝疑惮之于时中州人士佐佑王业而玘自以为不得调内怀怨望复为刁协轻之耻恚愈甚时镇东将军祭酒东莱王恢亦为周顗所侮乃与玘隂谋诛诸执政推玘及戴若思与诸南士共奉帝以经纬世事先是流人帅夏铁等寓于淮泗恢隂书与铁令起兵已当与玘以三吴应之建兴初铁已聚众数百人临淮太守蔡豹斩铁以闻恢闻铁死惧罪奔于玘玘杀之埋于豕牢帝闻而秘之召玘为镇东司马朱到复改授建武将军南郡太守玘既南行至芜湖又下令曰玘奕世忠烈义诚显著孤所矜嘉今以为军谘祭酒将军如故进爵为公禄秩僚属一同开国之例玘忿于廻易又知其谋泄遂忧愤发背而卒时年五十六将卒谓子勰曰杀我者诸伧子能复之乃吾子也吴人谓中州人曰伧故云耳赠辅国将军諡曰忠烈子勰嗣勰字彦和常缄父言时中国亡官失守之士避乱来者多居显位驾御吴人吴人颇怨勰因之欲起兵潜结吴兴郡功曹徐馥馥家有部曲勰使馥矫称叔父札命以合众豪侠乐乱者翕然附之以讨王导刁协为名孙皓族人弼亦起兵于广德以应之馥杀吴兴太守袁琇有众数千将奉札为主时札以疾归家闻而大惊乃告乱于义兴太守孔侃勰知札不同不敢发兵馥党惧攻馥杀之孙弼众亦溃宣城太守陶猷灭之元帝以周氏奕世豪望吴人所宗故不穷治抚之如旧勰为札所责失志归家淫侈纵恣每谓人曰人生几时但当快意耳终于临淮太守勰弟彜少知名元帝辟为丞相掾早亡玘弟札字宣季性矜险好利外方内荏少以豪右自处州郡辟命皆不就察孝亷除郎中大司马齐王冏参军出补句容令迁吴国上军将军辟东海王越参军不就以讨钱璯功赐爵漳浦亭侯元帝为丞相表札为宁远将军歴阳内史不之职转从事中郎徐馥平以札为奋武将军吴兴内史录前后功改封东迁县侯进号征虏将军监州江北军事东中郎将镇涂中未之职转右将军都督石头水陆军事札脚疾不堪拜固让经年有司弹奏不得已乃视职加散骑常侍王敦举兵攻石头札开门应敦故王师败绩敦转札为光禄勲寻补尚书顷之迁右将军会稽内史时札兄靖子懋晋陵太守清流亭侯懋弟莚征虏将军吴兴内史莚弟赞大将军从事中郎武康县侯赞弟缙太子文学都乡侯次兄子勰临淮太守乌程公札一门五侯并居列位吴士贵盛莫与为比王敦深忌之后莚丧母送者千数敦益惮焉及敦疾钱凤以周氏宗彊与沈充权势相侔欲自托于充谋灭周氏使充得专威扬士乃説敦曰夫有国者患于彊逼自古衅难常必由之今江东之豪莫彊周沈公万世之后二族必不静矣周彊而多俊才宜先为之所后嗣可安国家可保耳敦纳之时有道士李脱者妖术惑众自言八百歳故号李八百自中州至建邺以鬼道疗病又署人官位时人多信事之弟子李养徒灊山云应谶当王故敦使庐江太守李恒告札及其诸兄子与脱谋图不轨时莚为敦谘议参军即营中杀莚及脱又遣参军贺鸾就沈充尽掩杀札兄弟子既而进军会稽袭札札先不知卒闻兵至率麾下数百人出距之兵散见杀札性贪财好色惟以业产为务兵至之日库中有精仗外白以配兵札犹惜不与以者给之其鄙吝如此故士卒莫为之用及敦死札莚故吏并诣阙讼周氏之寃宜加赠諡事下八坐尚书卞壸议以札石头之役开门延寇遂使贼敦恣乱札之责也追赠意所未安懋莚兄弟宜复本位司徒王导议以札在石头忠存社稷义在忘身至于往年之事自臣等有识以上与札情岂有异此言实贯于圣鉴论者见奸逆既彰便欲征往年已有不臣之渐即复使尔要当时众所未悟既悟其奸萌札与臣等便以身许国死而后已札亦寻取枭夷朝廷檄命既下大事既定便正以为逆党邪正失所进退无据诚国体所宜深惜臣谓宜与周顗戴若思等同例尚书郄鉴议曰夫襃贬臧否宜令体明例通今周戴以死节复位周札以开门同例事异赏均意所疑惑如司徒议谓往年之事自有识以上皆与札不异此为邪正坦然有在昔宋文失礼华乐荷不臣之罚齐灵嬖孽高厚有从昏之戮以古况今谯王周戴宜受若此之责何加赠复位之有乎今据已显复则札宜贬责明矣导重议曰省令君议必札之开门与谯王周戴异今札开门直出风言竟实事邪便以风言定襃贬意莫若原情考征也论者谓札知隗协乱政信敦匡救茍匡救信奸佞除即所谓流四凶族以隆人主巍巍之功耳如此札所以忠于社稷也后敦悖谬出所不图札亦阖门以此灭族是其死于为义也夫信敦当时之匡救不图将来之大逆恶隗协之乱政不失为臣之贞节者于时朝士岂惟周札邪若尽谓不忠惧有诬乎谯王周戴各以死衞国斯亦人臣之节也但所见有同异然期之于必忠故宜申明耳即如令君议宋华齐髙其在隗协矣昔子纠之难召忽死之管仲不死若以死为贤则管仲当贬若以不死为贤则召忽死为失先典何以两通之明为忠之情同也死虽是忠之一目亦不必为忠皆当死也汉祖遗约非刘氏不王非功臣不侯违命天下共诛之后吕后王诸吕周勃从之王陵廷争可不谓忠乎周勃诛吕尊文安汉社稷忠莫尚焉则王陵又何足言而前史两为羙谈固知死与不死争与不争茍原情尽意不可定于一概也且札阖棺定諡违逆党顺受戮凶邪不负忠义明矣鉴又驳不同而朝廷竟从导议追赠札衞尉遣使者祠以少牢札长子澹太宰府掾次子雅察孝廉不行札兄子莚卓荦有才干拜征虏将军吴兴太守迁黄门侍郎徐馥之役莚族兄续亦聚众应之元帝议欲讨之王导以为兵少则不足制宼多遣则根本空虚黄门侍郎周莚忠烈至到为一郡所敬意谓直遣莚足能杀续于是诏以力士百人给莚使轻骑还阳羡莚即日取道昼夜兼行既至郡将入遇续于门莚谓续曰宜与君共诣孔府君有所论续不肯入莚逼牵与俱坐定莚谓太守孔侃曰府君何以置贼在座续衣里带小刀便操逼莚莚叱郡传敎吴曽何不与手曾有胆力便以刀环筑续杀之莚遂因欲诛勰札距不许委罪于从兄邵诛之莚不归家省母长驱而去母狼狈追之其忠公如此迁太子右衞率及王敦作难加冠军将军都督会稽吴兴义兴晋陵东阳军事率水军三千人讨沈充未发而王师败绩莚闻札开城纳敦愤咤慨慷义形于色寻遇害敦平后与札同被复官初莚于姑孰立屋五间而六梁一时跃出堕地衡独立柱头零节之上甚危虽以人力不能然也后竟覆族莚弟缙少无行检尝在建康乌衣道中逢孔氏婢时与同寮二人共载便令左右捉婢上车其彊暴如此周访字士逹本汝南安成人也汉末避地江南至访四世吴平因家庐江寻阳焉祖纂吴威远将军父敏左中郎将访少沉毅谦而能让果于断割周穷振乏家无余财为县功曹时陶侃为散吏访荐为主簿相与结友以女妻侃子瞻访察孝廉除郎中上甲令皆不之官乡人盗访牛于冢间杀之访得之密埋其肉不使人知及元帝渡江命参镇东军事时有与访同姓名者罪当死吏误收访访奋撃收者数十人皆散走而自归于帝帝不之罪以为扬烈将军领兵一千二百屯寻阳鄂陵与甘卓赵诱讨华轶所统厉武将军丁干与轶所统武昌太守冯逸交通访收斩之逸来攻访访率众撃破之逸遁保柴桑访乘胜进讨詄遣其党王约傅札等万余人助逸大战于湓口约等又败访与甘卓等会于彭泽与轶水军将朱矩等战又败之轶将周广烧城以应访轶众溃访执轶斩之遂平江州帝以访为振武将军寻阳太守加鼓吹曲盖复命访与诸军共征杜弢弢作桔橰打官军舰访作长岐枨以距之桔橰不得为害而贼从青草湖密抄官军又遣其将张彦防豫章焚烧城邑王敦时镇湓口遣督防缪防李恒受访节度共撃彦防于豫章石头与彦交战彦军退走访率帐下将李午等追彦破之临阵斩彦时访为流矢所中折前两齿形色不变及暮访与贼隔水贼众数倍自知力不能敌乃密遣人如樵采者而出于是结陈鸣鼓而来大呼曰左军至士卒皆称万歳至夜令军中多布火而食贼谓官军益至未晓而退访谓诸将曰贼必引退然终知我无救军当还掩人宜促渡水北既济断桥讫而贼果至隔水不得进于是遂归湘州访复以舟师造湘城军逹富口而弢遣杜出海昏时湓口骚动访歩上柴桑偷渡与贼战斩首数百贼退保庐陵访追撃败之贼婴城自守寻而军粮为贼所掠退住巴邱粮廪既至复围于庐陵大掷宝物于城外军人竞拾之因阵乱突围而出访率军追之获鞍马铠仗不可胜数入南康太守将率兵逆击又破之奔于临贺帝又进访龙骧将军王敦表为豫章太守加征讨都督赐爵寻阳县侯时梁州刺史张光卒愍帝以侍中第五猗为征南大将军监荆梁益宁四州出自武闗贼帅杜曽挚瞻胡混等并迎猗奉之聚兵数万破陶侃于石城攻平南将军荀崧于宛不尅引兵向江陵王敦以从弟廙为荆州刺史令督征虏将军赵诱襄阳太守朱轨陵江将军黄峻等讨曾而大败于女观湖诱轨并遇害曾遂逐廙径造沔口大为寇害威振江沔元帝命访击之访有众八千进至沌阳曾等鋭气甚盛访曰先人有夺人之心军之善谋也使将军李恒督左甄许朝督右甄访自领中军高张旗帜曾果畏访先攻左右甄曾勇冠三军访甚恶之自于阵后射雉以安众心令其众曰一甄败鸣三鼓两甄败鸣六鼓赵允领其父余兵属左甄力战败而复合允驰马告访访怒叱令更进允号哭还战自旦至申两甄皆败访闻鼓音选精鋭八百人自行酒余之敕不得妄动闻鼓音乃进贼未至三十歩访亲鸣鼓将士皆腾跃奔赴曾遂大溃杀千余人访夜追之诸将请待明日访曰曾骁勇能战向之败也彼劳我逸是以尅之宜及其衰乘之可灭鼓进而行遂定汉沔曾等走固武当访以功迁南中郎将督梁州诸军梁州刺史屯襄阳访谓其僚佐曰昔城濮之役晋文以得臣不死而有忧色今不斩曾祸难未已于是出其不意又击破之曾遁走访歩将苏温收曾诣军并获第五猗胡混挚瞻等送于王敦又白敦説猗逼于曾不宜杀敦不从而斩之进位安南将军持节都督刺史如故初王敦惧杜曾之难谓访曰擒杜曾当相论为荆州刺史及是而敦不用至王廙去职诏以访为荆州敦以访名将勲业隆重有疑色其从事中郎郭舒説敦曰鄙州虽遇寇难荒实为用武之国若以假人将有尾大之患公宜自领访为梁州足矣敦从之访大怒敦手书譬释并遗玉环玉椀以申厚意访投椀于地曰吾岂贾竖可以宝悦乎隂欲图之既在襄阳务农训卒勤于采纳守宰有阙輙补然后言上敦患之而惮其彊不敢有异访威风既着远近悦服智勇过人为中兴名将性谦虚未尝论功伐或问访曰人有小善鲜不自称卿功勲如此无一言何也访曰朝廷威灵将士用命访何功之有士以此重之访练兵简卒欲宣布中原与李知郭黙相结慨然有平河洛之志善于抚纳士众皆为致死闻敦有不臣之迹访常切齿敦虽懐逆谋故终访之世未敢为非初访少时遇善相者庐江陈训谓访与陶侃曰二君位至方岳功名略同但陶侃得上寿周当下寿优劣更由年耳访小侃一岁太兴三年卒时年六十一帝哭之甚恸诏赠征西将军諡曰壮立碑于夲郡二子抚光抚字道和彊毅有父风而将御不及元帝辟为丞相掾父丧去官服阕袭爵除鹰将军武昌太守王敦命为从事中郎与邓岳俱为敦爪牙甘卓遇害敦以抚为沔北诸军事南中郎将镇沔中及敦作逆抚领二千人从之敦败抚与岳俱亡走抚弟光将资遗其兄而隂欲取岳抚怒曰我与伯山同亡何不先斩我会岳至抚出门遥谓之曰何不速去今骨肉尚欲相危况他人乎岳廻而走抚遂共入西阳蛮中蛮酋向蚕纳之初岳为西阳欲伐诸蛮及是诸蛮皆怨将杀之蚕不聴曰邓府君穷来归我我忍杀之由是俱得免明年诏原敦党岳抚诣阙请罪有诏禁锢之咸和初司徒王导以抚为从事中郎出为宁远将军江夏相苏峻作逆率所领从温峤讨之峻平迁监沔北军事南中郎将镇襄阳石勒将郭敬率骑攻抚抚不能守率所领奔于武昌坐免官寻迁振威将军豫章太守后代毌邱奥监巴东诸军事益州刺史假节将军如故寻进征虏将军加督宁州诸军事永和初桓温征蜀进抚督梁州之汉中巴西梓潼阴平四郡军事镇彭模抚撃破蜀余寇隗文邓定等斩伪尚书仆射王誓平南将军王润以功迁平西将军隗文邓定等复反立范贤子贲为帝初贤为李雄国师以左道惑百姓人多事之贲遂有众一万抚与龙骧将军朱寿撃破斩之以功进爵建城县公征西督防萧敬文作乱杀征虏将军杨谨据涪城自号益州牧桓温使督防邓遐助抚讨之不能防引退温又令梁州刺史司马勲等会抚伐之敬文固守自二月至于八月乃出降抚斩之传首京师升平中进鎭西将军在州三十余年兴宁三年卒赠征西将军諡曰襄子楚嗣楚字元孙起家参征西军事从父入蜀拜鹰扬将军犍为太守父卒以楚监梁益二州假节袭爵建城公世在梁益甚得物情时梁州刺史司马勲作逆楚与朱序讨平之进冠军将军太和中蜀盗李金银广汉妖贼李并聚众为寇伪称李势子当以圣道王年号凤皇又陇西人李高诈称李雄子破涪城梁州刺史杨亮失守楚遣其子讨平之是歳楚卒諡曰定子琼嗣琼劲烈有将略歴数郡代杨亮为梁州刺史建武将军领西戎校尉初氐人窦冲求降朝廷以为东羌校尉后冲反欲入汉川安定人皇甫钊京兆人周勲等谋纳冲琼密知之收钊勲等斩之子虓嗣虓字孟威少有节操州召为祭酒后歴位至西夷校尉领梓潼太守宁康初苻坚将杨安寇梓潼虓固守涪城遣歩骑数千送母妻从汉水将抵江陵为坚将朱彤所获虓遂降于安坚欲以为尚书郎虓曰防国厚恩以至今日但老母见获失节于此母子获全秦之惠也虽公侯之贵不以为荣况郎任乎坚乃止自是每入见坚輙箕踞而坐呼之为氐贼坚不悦属元防威仪甚整坚谓虓曰晋家元会何如此虓攘袂厉声曰戎狄集聚譬如犬羊相羣何敢比天子及吕光征西域坚出饯之戎士二十万旌旗数百里又问虓曰朕众力何如虓曰戎狄已来未之有也坚党以虓不逊屡请除之坚待之弥厚虓乃宻书与桓冲説贼奸计太元三年虓潜至汉中坚追得之后又与坚兄子苞谋袭坚事泄坚引虓问其状虓曰昔渐离豫让燕智之微臣犹漆身吞炭不忘忠节况虓累世防恩岂敢忘也生为晋臣死为晋鬼复何问乎坚曰今杀之适成其名遂挞之徙于太原后坚复防顺阳魏兴获二守皆执节不挠叹曰周孟威不屈于前丁彦远洁已于后吉祖冲不食而死皆忠臣也虓竟以病卒于太原其子兴迎致其丧军将军谢元亲临哭之上疏称其忠烈为求襃赠于是孝武帝诏赠龙骧将军益州刺史赙钱二十万布百匹又赡赐其家抚弟光少有父风年十一见王敦敦谓曰贵郡未有将谁可用者光曰明公不耻下问窃谓无复见胜敦笑以为宁远将军寻阳太守及敦举兵光率千余人赴之既至敦已死光未之知求见敦王应秘不言以疾告光退曰今我逺来而不得见王公公其死乎遽见其兄抚曰王公已死兄何为与钱凤作贼众并愕然其夕众散钱凤走出至阖庐洲光捕凤诣阙赎罪故得不废苏峻作逆随温峤力战有功峻平赐爵曲江男卒官子仲孙兴宁初督宁州军事振武将军宁州刺史在州贪暴人不堪命桓温以梁益多寇周氏世有威称复除仲孙监益州梁州之三郡宁康初杨安寇蜀仲孙失守免官后征为光禄勲卒初陶侃微时丁艰将家中忽失牛而不知所在遇一老谓之曰前冈见一牛眠山污中其地若位极人臣矣又指一山云此亦其次当世出二千石言讫不见侃寻牛得之因其处以所指别山与访访父死焉果为刺史著称宁益自访以下三世为益州四十一年如其所言云





　　通志卷一百二十四下
&lt;史部,别史类,通志&gt;
　　钦定四库全书
　　通志卷一百二十五
　　宋　右　廸　功　郎　郑　樵　渔　仲　撰
　　列传第三十八
　　晋
　　解系【弟结　结弟育】孙旂　孟观　牵秀　缪播【従弟允】皇甫重　张辅　李含　张方　阎鼎　索靖【子綝】贾疋　周浚【子嵩　谟従父弟馥】　成公简　茍晞　华轶刘乔【孙耽　耽子栁】刘琨【子羣　琨兄舆　舆子演】祖逖【兄纳】邵续　李矩　叚匹防　魏浚【族子该】郭黙　王导【子悦　恬洽　洽子珣　珉】
　　解系字少连济南着人也父修魏琅邪太守梁州刺史考绩为天下第一武帝受禅封梁邹侯系及二弟结育并清身洁已甚得声誉时荀朂门宗彊盛朝野畏惮之朂诸子谓系等曰我与卿为友应向我公拜朂又曰我与尊先使君亲厚系曰不奉先君遗教公若与先君厚往日哀顿当垂书问亲厚之诲非所敢承朂父子大慙当世壮之后辟公府掾歴中书黄门侍郎散骑常侍豫州刺史迁尚书出为雍州刺史扬烈将军西戎校尉假节防氐羌叛与征西将军赵王伦讨之伦信用佞人孙秀与系争军事更相表奏朝廷知系守正不挠而召伦还系表杀秀以谢氐羌不従伦秀谮之系遂坐免官以白衣还第阖门自守及张华裴頠之被诛也伦秀以宿憾収系兄弟梁王肜救系等伦怒曰我于水中见蟹且恶之况此人兄弟轻我邪此而可忍孰不可忍肜苦争之不得遂害之并戮其妻子后齐王冏起义时以裴解为寃首伦秀既诛冏乃奏理之永宁二年追赠光禄大夫加吊祭焉弟结字叔连少与系齐名辟公府掾累迁黄门侍郎歴散骑常侍豫州刺史魏郡太守御史中丞时孙秀乱关中结在都坐议秀罪应诛秀由是致憾及系被害结亦同戮女适裴氏眀日当嫁而祸起裴氏欲认活之女曰家既若此我何活为亦坐死朝廷遂议革旧制女不従坐由结女始也后赠结光禄大夫改葬加吊祭结弟育字穉连名亚二兄歴公府掾太子洗马尚书郎卫军长史农太守与二兄俱被害妻子徙邉孙旂字伯旗乐安人也父歴魏晋际为幽州刺史右将军旂絜静少自修立察孝廉累迁黄门侍郎出为荆州刺史名位与二解相亚永熈中徴拜太子詹事转卫尉坐武库火免官嵗余出为兖州刺史迁平南将军假节旂子弼及弟子髦辅琰四人并有吏材称于当世遂与孙秀合族及赵王伦起事夜従秀开神武门下观阅器仗兄弟旬月相次为公府掾尚书郎弼又为中坚将军领尚书左丞辅为上将军领射声校尉髦为武卫将军领太子詹事琰为武威将军领太子左率皆赐爵开国郡侯推崇旂为车骑将军开府初旂以弼等受署伪朝遣小息囬责让弼等以过差之事必为家祸弼等终不従旂制之不可但恸哭而已及齐王冏起义四子皆伏诛襄阳太守宗岱承冏檄斩旂夷三族弟尹字文旗歴陈留阳平太守早卒
　　孟观字叔时渤海东光人也少好读书解天文惠帝即位稍迁殿中中郎贾后悖妇姑之礼隂欲诛杨骏而废太后因骏専权数言之于帝又使人讽观防楚王玮将讨骏观受贾后防宣诏颇加诬其事及骏诛以观为黄门侍郎特给亲信四十人迁积弩将军封上谷郡公氐帅齐万年反于关中众数十万诸将覆败相继中书令陈凖监张华以赵梁诸王在关中雍容贵戚进不贪功退不惧罪士卒虽众不为之用周处丧败职此之由上下离心难以胜敌以观沉毅有文武材用乃啓观讨之观所领宿卫兵皆趫防勇悍并统关中士卒身当矢石大战十数皆破之生擒万年威慴氐羌转东羌校尉征拜右将军赵王伦簒位以观所在著绩署为安南将军监河北诸军事假节屯宛观子平为淮南王允前锋将军讨伦战死孙秀以观杖兵在外假言平为允兵所害赠积弩将军以安观义军既起多劝观应齐王冏观以紫宫帝座无他变谓伦应之遂不従众议而为伦守及帝反正永饶冶令空桐机斩观首传于洛阳遂夷三族牵秀字成叔武邑观津人也祖招魏鴈门太守秀博辩有文才性豪侠弱冠得羙名为太保卫瓘尚书崔洪所知太康中调补新安令累迁司空従事中郎与帝舅王恺素相轻侮恺讽司荀恺奏秀夜在道中戴髙平国守士田兴妻秀即表诉被诬论恺秽行文辞亢厉以讥诋外戚于时朝臣虽多证明其行而秀盛名羙誉由是而损遂坐免官后司空张华请为长史秀任气好为将帅张昌作乱长沙王乂遣秀讨昌秀出关因奔成都王頴伐乂以秀为冠军将军与陆机王粹等共为河桥之役机战败秀证成其罪又谄事黄门孟玖故见亲于頴恵帝西幸长安以秀为尚书秀少在京辇见司刘毅奏事而扼腕慷慨自谓居司直之任当能激浊扬清防鼓鞞之间必建将帅之勲及在常伯纳言亦未曾有规献弼违之奇也河间王颙甚亲任之关东诸军奉迎大驾以秀为平北将军镇冯翊秀与颙将马瞻等辅颙以守关中颙密遣使就东海王越求迎越遣将麋晃等迎颙时秀拥众在冯翊晃不敢进颙长史杨腾前不应越军惧越讨之欲取秀以自効与冯翊大姓诸严诈称颙命使秀罢兵秀信之腾遂杀秀于万年
　　缪播字宣则兰陵人也父悦光禄大夫播才思清辩有意义髙密王泰为司空以播为祭酒累迁太弟中庻子恵帝幸长安河间王颙欲挟天子令诸侯东海王越将起兵奉迎天子以播父时故吏委以心膂播従弟右卫率允颙前妃之弟也越遣播允诣长安説颙令奉帝还洛约与颙分陜为伯播允素为颙所敬信既相见虚怀従之颙将张方自以罪重惧为诛首谓颙曰今据形胜之地国富兵彊奉天子以号令谁敢不服颙惑方所谋犹豫不决方恶播允为越游説隂欲杀之播等亦虑方为难不敢复言时越兵锋甚盛颙深忧之播允乃复説颙急斩方以谢可不劳而安颙従之于是斩方以谢山东诸侯颙后悔之又以兵距越屡为越所败帝反旧都播亦従太弟还洛契阔艰难深相亲狎及帝崩太弟即帝位是为懐帝以播为给事黄门侍郎俄转侍中徙中书令任遇日隆専管诏命时越威权自己帝力不能讨心甚恶之以播允等有公辅之量又尽忠于国故委以心膂越惧为已害因入朝以兵入宫执播等于帝侧帝叹曰奸臣贼子无世无之不自我先不自我后哀哉起执播等手涕泗歔欷不能自禁越遂害之朝野愤惋咸曰善人国之纪也而加虐焉其能终乎及越薨帝赠播卫尉祠以少牢允字休祖安平献王外孙也与播名誉略齐初为尚书郎后迁太弟左卫率转魏郡太守及王浚军逼邺石超等大败允奔东海王越于徐州越使允与播俱入关而所説得行大驾东还越以允为冠军将军南阳太守允従蓝田出武关之南阳前守卫展距允不受允乃还洛懐帝即位拜允左卫将军转散骑常侍太仆卿既而与播及帝舅王延尚书何绥太史令髙堂冲并参机密为东海王越所害
　　皇甫重字伦叔安定朝那人也性沉果有才用为司空张华所知稍迁新平太守元康中华版为秦州刺史齐王冏辅政以重弟商为参军冏诛长沙王乂又以为参军时河间王颙镇关中其将李含先与商重有隙每衔之及此説颙曰商为乂所任重终不为人用宜急除之以去一方之患可表迁重为内职因其经长安乃执之重知其谋乃露檄上尚书以颙信任李含将欲为乱召集陇上士众以讨含为名乂以兵革累兴今始宁息表请遣使诏重罢兵徴含为河南尹含既就征重不奉诏颙遣金城太守游楷陇西太守韩稚等四郡兵攻之成都王頴与颙起兵共攻乂以讨后父尚书仆射羊元之及商为名又以商为左将军河东太守领万余人于缺门距张方为方所破颙军遂进乂既屡败乃使商间行赍帝手诏使游楷尽罢兵令重进军讨颙商行过长安至新平遇其従甥従甥素憎商以告颙颙捕得商杀之乂既败重犹坚守闭塞外门城内莫知而四郡兵筑土山攻城重輙以连弩射之所在为地窟以防外攻权变百端外军不能近城将士为之死战颙知不可防乃上表求遣御史宣诏谕之令降重知非朝廷本意不奉诏获御史驺人问曰我弟将兵来欲至未驺云已为河间王所害重失色立杀驺于是城内知无外救遂共杀重先是重被围急遣养子昌请救于东海王越越以颙新废成都王頴与山东连和不肯出兵昌乃与故殿中人杨篇诈称越命迎羊后于金墉城入宫以后令发兵讨张方奉迎大驾事起仓卒百官初皆従之俄而又共诛昌
　　张辅字世伟南阳西鄂人也汉河间相衡之后少有干局与従母兄刘乔齐名初补蓝田令不为豪彊所屈时彊弩将军厐宗西州大姓护军赵浚宗妇族也故僮仆放縦为百姓所患辅绳之杀其二奴又夺宗田二百余顷以给贫户一县称之转山阳令太尉陈凖家僮亦暴横辅复击杀之累迁尚书郎封宜昌亭侯转御史中丞时积弩将军孟观与眀威将军郝彦不协而观因军事害彦又贾谧潘岳石崇等共相引重及义阳王威有诈冐事辅并纠劾之梁州刺史杨欣有姊丧未经旬车骑长史韩预彊聘其女为妻辅为中正贬预以清风俗论者称之及孙秀执权威搆辅于秀秀惑之将防以法辅与秀牋曰辅徒知希慕古人当官而行不复自知小为身计今义阳王诚恕不以介意然辅母年七十六常见忧虑恐辅将以怨疾获罪愿眀公留神省察辅前后行事是国之愚臣而已秀虽凶狡知辅雅正为威所诬乃止后迁冯翊太守是时长沙王乂以河间王颙専制关中有不臣之迹言于恵帝密诏雍州刺史刘沉秦州刺史皇甫重使讨颙于是沉等与颙战于长安辅遂将兵救颙沉等败绩颙徳之乃以辅代重为秦州刺史当赴颙之难金城太守游楷亦皆有功转梁州刺史不之官楷闻辅之还不时迎辅隂图之又杀天水太守封尚欲扬威西土召陇西太守韩稚防议未决稚子朴有武干斩异议者即収兵伐辅辅与稚战于遮多谷口辅军败绩为天水故帐下督富整所杀初辅甞著论云管仲不如鲍叔鲍叔知所奉知所投管仲奉主而不能济所奔又非济事之国三归反坫皆鲍不为又论班固司马迁云迁之著述辞约而事举叙三千年事唯五十万言班固叙二百年事乃八十万言烦省不同不如迁一也良史述事善足以奨劝恶足以鉴诫人道之常中流小事亦无取焉而班皆书之不如二也毁贬鼂错伤忠臣之道不如三也迁既创造固又因循难易益不同矣又迁为苏秦张仪范雎蔡泽作传逞辞流离亦足以眀其大才故述辩士则词藻华靡叙实録则核名检此所以迁称良史也又论魏武帝不及刘偹乐毅减于诸葛亮词多不载
　　李含字世容陇西狄道人也侨居始平少有武干两郡并举孝亷安定皇甫商州里年少少恃豪族以含门寒微欲与结交含距而不纳商恨焉遂讽州以短檄召含为门亭长防州刺史郭奕素闻其贤下车擢含为别驾遂防羣僚之右寻举秀才荐之公府自太保掾转秦国郎中令司徒选含领始平中正秦王柬薨含依台仪讫除丧尚书赵浚有内宠疾含不事已遂奏含不应除丧本州大中正傅袛以名义贬含中丞傅咸上表理含横被贬黜帝不纳含遂贬退割为五品归长安嵗余光禄差含为夀城邸阁督司徒王戎表含曾为大臣虽见割削不应降为此职诏停后为始平令及赵王伦簒位或谓孙秀曰李含有文武大才无以资人秀以为东武阳令河间王颙表请含为征西司马甚见信任顷之转为长史颙诛夏侯奭送齐王冏使与赵王伦遣张方率众赴伦皆含谋也后颙闻三王兵盛乃加含龙骧将军统席防等铁骑廻遣张方军以应义师天子反正含至潼关而还初梁州刺史皇甫商为赵王伦所任伦败去职诣颙颙慰抚之甚厚含谏颙曰商伦之信臣惧罪至此不宜数与相见商知而恨之及商当还都颙置酒饯行啇因与含忿争颙和释之后含被征为翊军校尉时商参齐王冏军事而夏侯奭兄在冏府称奭立义被西藩枉害含心不自安冏右司马赵骧又与含有隙冏将阅武含惧骧因兵讨之乃单马出奔于颙矫称受密诏颙即夜见之乃説颙曰成都王至亲有大功还藩甚得众心齐王冏亲而専执威权朝廷侧目今檄长沙王令讨齐使先闻于齐齐必诛长沙因传檄以加齐罪则冏可擒也既去齐立成都除逼建亲以安社稷大勲也颙従之遂表请讨冏拜含为都督统张方等率诸军以向洛阳含屯隂盘而长沙王乂诛冏含等旋师初含之本谋欲并去乂冏使权归于颙含因得肆其宿志既长沙胜齐颙頴犹各守藩志望未允颙表含为河南尹时商复被乂任遇商兄重时为秦州刺史含疾商滋甚复与重搆隙颙自含奔还之后委以心膂复虑重袭已乃使兵围之更相表罪侍中冯荪党颙请召重还商説乂曰河间之奏皆李含所交搆也若不早图祸将至矣且河间前举由含之谋乂乃杀含
　　张方河间人也世贫贱以材勇得幸于河间王颙累迁兼振武将军永宁中颙表讨齐王冏遣方领兵二万为前锋及冏被长沙王乂所杀颙及成都王頴复表讨乂遣方率众自函谷入屯河南恵帝遣左将军商距之方以潜军破商之众遂入城乂奉帝讨方于城内方军望见乗舆于是小退方止之不得众遂大败杀伤满于衢巷方退壁于十三里桥人情挫衂无复固志多劝方夜遁方曰兵之利钝是常贵因败以为成耳我更前作垒出其不意此用兵之奇也乃夜潜进逼洛城七里乂既新防不以为意忽闻方垒成乃出战败绩东海王越等执乂送于金墉城方使郅辅取乂还营炙杀之于是大掠洛阳官私奴婢万余人而西还长安颙加方右将军冯翊太守荡隂之役颙又遣方镇洛阳上官已苖愿等距之大败而退清河王覃夜袭已愿已愿出奔方乃入洛阳覃于广阳门迎方而拜方驰下车扶止之于是复废皇后羊氏及帝自邺还洛方遣息罴以三千骑奉迎将渡河桥方又以所乗阳燧车青盖素升三百人为小卤簿迎帝至芒山下方自帅万余骑奉云母舆及旌旗之饰卫帝而进方初见帝将拜帝下车自止之方在洛既乆兵士掠发哀献皇女墓军人喧喧无复留意议欲西迁尚匿其迹欲湏天子出因刼移都乃请帝谒庙帝不许方遂悉引兵入殿迎帝帝见兵至避之于竹林中军人引帝出方于马上稽首曰胡贼縦横宿卫单少陛下今日幸臣垒臣当捍御寇难致死无二于是军人便乱入宫閤争割流苏武帐而为马帴方奉帝至农颙遣司马周弼报方欲废太弟方以为不可帝至长安以方为中领军録尚书事领京兆太守时豫州刺史刘乔檄称颍川太守刘舆廹胁范阳王虓距迎诏命及东海王越等起兵于山东乃遣方率歩骑十万讨之方屯兵覇上而刘乔为虓等所破颙闻乔败大惧将罢兵恐方不従迟疑未决初方従山东来甚微贱长安富人郅辅厚相供给及贵以辅为帐下督甚昵之颙参军毕垣河间冠族为方所侮忿而説颙曰张方乆屯覇上闻山东贼盛盘桓不进宜防其未萌其亲信郅辅具知其谋矣而缪播等先亦构之颙因使召辅垣迎説辅曰张方欲反人谓卿知之王若问卿何辞以对辅惊曰实不闻方反为之若何垣曰王若问卿但言尔尔不然必不免祸辅既入颙问之曰张方反卿知之乎辅曰尔颙曰遣卿取之可乎又曰尔颙于是使辅送书于方因令杀之辅既昵于方持刀而入守閤者不疑因火下发函便斩方头颙以辅为安定太守初缪播等议斩方送首与越冀东军可罢及方死更争入关颙颇恨之又使人杀辅阎鼎字台臣天水人也初为太傅东海王越参军转卷令行豫州刺史事屯许昌遭母丧乃于密县间鸠聚西州流人数千欲还乡里值京师失守秦王出奔密中司空荀藩藩弟司校尉组及中领军华恒河南尹华荟在密县建立行台以密近贼南趣许颍司徒左长史刘畴在密为坞主中书令李暅太傅参军驺防刘荟镇军长史周顗司马李述皆来赴畴佥以鼎有才用且手握彊兵劝藩假鼎冠军将军豫州刺史蔚等为参佐鼎少有大志因西土人思归欲立功乡里乃与抚军长史王毘司马逊懐翼戴秦王之计谓畴防等曰山东非覇王防不如关中河阳令傅畅遗鼎书劝奉秦王过洛阳谒拜山陵径据长安纠合夷晋兴起义众尅复宗庙雪社稷之耻鼎得书便欲诣洛流民谓北道近河惧有抄截欲南自武关向长安畴等皆山东人咸不愿西入荀藩及畴防等并逃散鼎追藩不及暅等见杀唯顗述走得免遂奉秦王行止上洛为山贼所袭杀百余人率余众西至蓝田时刘聪向长安为雍州刺史贾疋所逐走还平阳疋遣人奉迎秦王遂至长安而与大司马南阳王保卫将军梁芬京兆尹梁综等并同心推戴立王为皇太子登坛告天立社稷宗庙以鼎为太子詹事总摄百揆梁综与鼎争权鼎杀综以王毘为京兆尹鼎首建大谋立効天下始平太守麹允抚夷护军索綝并害其功且欲専权冯翊太守梁纬北地太守梁肃并综母弟綝之姻也谋欲除鼎乃诬其有无君之心専戮大臣请讨之遂攻鼎鼎出奔雍为氐窦首所杀首长安索靖字防安敦煌人也累世官族父湛北地太守靖少有逸羣之量与乡人泛衷张甝索紒索永俱诣太学驰名海内号称敦煌五龙四人并早亡唯靖该博经史兼通内纬州辟别驾郡举贤良方正对防髙第傅元张华与靖一面皆厚与之相结拜驸马都尉出为西域戊己校尉长史太子仆同郡张勃特表以靖才蓺絶人宜在台阁不宜逺出邉塞武帝纳之擢为尚书郎与襄阳罗尚河南潘岳吴郡顾荣同官咸器服焉靖与尚书令卫瓘俱以善草书知名帝爱之瓘笔胜靖然有楷法逺不能及靖在台积年除鴈门太守迁鲁相又拜酒泉太守恵帝即位赐爵关内侯靖有先识逺量知天下将乱指洛阳宫门铜驼叹曰防见汝在荆棘中耳元康中西戎反叛拜靖大将军梁王肜左司马加荡寇将军屯兵粟邑撃贼败之迁始平内史及赵王伦簒位靖应三王义举以左卫将军讨孙秀有功加散骑常侍迁后将军太安末河间王颙举兵向洛阳拜靖使持节监洛城诸军事游撃将军领雍秦凉义兵与贼战大破之靖亦被伤而卒追赠太常时年六十五后又赠司空进封安乐亭侯諡曰荘靖着五行三统正验论辩理隂阳气运又撰索子晋诗各二十卷又作草书状其辞曰圣皇御世随时之宜仓颉既生书契是为科斗鸟篆类物象形叡哲变通意巧滋生损之草以崇简易百官毕修事业并丽盖草书之为状也婉若银钩漂若惊鸾舒翼未发若举复安虫蛇虬蟉或往或还类阿那以羸形歘奋衅而桓桓及其逸游肹向乍正乍邪骐骥暴怒逼其辔海水窊隆扬其波芝草蒲陶还相继棠棣融融载其华元熊对踞于山岳飞燕相追而差池举而察之又似乎和风吹林偃草扇树枝条顺气转相比附窈娆廉笘随体散布纷扰扰以猗靡中持疑而犹豫元螭蛟兽嬉其间腾猨飞鼺相奔趣凌鱼奋尾蛟龙反据投空自窜张设牙距或若登髙望其类或若既往而中顾或若俶傥而不羣或若自检于常度于是多才之英笃蓺之彦役心精防耽此文宪守道兼权触类生变离折八体靡形不判去繁存防大象未乱上理开元下周谨案骋辞放手雨行氷散髙音翰厉溢越流漫忽班班而成章信奇妙之焕烂体磥落而壮丽姿光润以粲粲命杜度运其指使伯英廻其腕着絶势于纨素垂百世之殊观先时靖行见姑臧城南石地曰此后当起宫殿至张骏于其地立南城起宗庙建宫殿焉靖有五子鲠绻璆聿綝皆举秀才聿安昌乡侯卒少子綝最知名綝字巨秀少有逸羣之量靖每曰綝廊庙之材非简札之用州郡吏不足污吾儿也举秀才除郎中甞报兄讐手杀三十七人时人壮之俄转太宰参军除好畤令入为黄门侍郎出参征西军事转长安令在官有称及成都王頴刼迁恵帝幸邺頴为王浚所破帝遂播越河间王颙使张方及綝东迎乗舆以功拜鹰扬将军转南阳王模従事中郎刘聪侵掠关东以綝为奋威将军以御之斩聪将吕逸又破聪党刘豊迁新平太守聪将苏铁刘五斗刼掠三辅除綝安西将军冯翊太守綝有威恩华戎向服贼不敢犯及懐帝防尘长安又陷模被害綝泣曰与其俱死寜为伍子胥乃赴安定与雍州刺史贾匹扶风太守梁综安夷护军麹允等纠合义众频破贼党修复旧舘迁定宗庙进救新平大小百战綝手擒贼帅李羌与阎鼎立秦王为皇太子及即尊位是为愍帝綝迁侍中太仆以首迎大驾升坛授玺之功封戈居伯又迁前将军尚书右仆射领吏部京兆尹加平东将军进号征东寻又诏授卫将军领太尉位特进军国之事悉以委之及刘曜侵逼王城以綝为都督征东大将军持节讨之破曜呼曰逐王呼延莫以功封上洛郡公食邑万户拜夫人荀氏为新豊君子石元为世子赐子弟二人乡亭侯刘曜入关芟麦苖綝又撃破之自长安伐刘聪聪将赵染染杖其累防有自矜之色帅精骑数百与綝战大败之染单马而走转骠骑大将军尚书左仆射録尚书承制行事刘曜复率众入冯翊帝累征兵于南阳王保保左右议曰蝮虵在手壮士解其腕且断陇道以观其变従事中郎裴诜曰虵已螫头头可截不保以胡崧行前锋都督湏众军集乃当发麴允欲挟天子趣保綝以保必逞私欲乃止自长安以西不复奉朝廷百官饥乏采稆自存时三秦人尹桓解武等数千家盗发汉覇杜二陵多获珍寳帝问綝曰汉陵中物何乃多邪綝对曰汉天子即位一年而为陵天下贡赋三分之一供宗庙一供宾客一充山陵汉武帝享年乆长比崩而茂陵不复容物其树皆已可拱赤眉取陵中物不能减半于今犹有朽帛委积珠玉未尽此二陵是俭者耳亦百世之诫也后刘曜又率众围京城綝与麹允固守长安小城胡崧承檄奔命破曜于灵防崧虑国家威举则麹索功盛乃案兵渭北遂还槐里城中饥窘人相食死亡逃奔不可制唯凉州义众千人守死不移帝使侍中宋敞送牋降于曜綝潜留敞使其子説曜曰今城中食犹足支一嵗未易可尅也若许綝以车骑仪同万户郡公者请以城降曜斩而送之曰帝王之师以义行也孤将军十五年未曾以谲诡败人必穷兵极势然后取之今索綝所説如是天下之恶一也輙相为戮之若审兵食未尽者便可勉彊固守如其粮竭兵防亦宜早寤天命孤恐霜威一震玉石俱摧及帝出降綝随帝至平阳聪以其不忠于本朝戮之于东市
　　贾疋字彦度武威人魏太尉诩之曾孙也少有志畧器望甚伟见之者莫不悦附特为武夫之所瞻仰愿为致命初辟公府遂歴显职迁安定太守雍州刺史丁绰贪横失百姓心乃谮疋于南阳王模模以军司谢班代之疋奔泸水与胡彭荡仲及氐窦首结为兄弟聚众攻班绰奔武都疋复入安定杀班愍帝以疋为骠骑将军雍州刺史封酒泉公时诸郡百姓饥馑白骨蔽野百无一存疋率戎晋二万余人将伐长安西平太守竺恢亦固守刘粲闻之使刘曜刘雅及赵染距疋先攻恢不尅疋邀撃大破之曜中流矢退走疋追之至于甘泉旋自渭桥袭荡仲杀之遂迎秦王奉为皇太子后荡仲子夫护帅羣胡攻之疋败走夜堕于涧为夫护所害疋勇畧有志节以匡复晋室为已任不幸颠坠时人咸痛惜之周浚字开林汝南安成人也父裴少府卿浚性果烈以才理见知有人伦鉴识其乡人史曜素微贱众所未知浚独引之为友遂以妹妻之曜竟有名于世浚初不应州郡之辟后仕魏为尚书郎累迁御史中丞拜折冲将军扬州刺史封射阳侯随王浑伐吴攻破江西屯戌与孙皓中军大战斩伪丞相张悌等首级数千俘馘万计进军屯于横江时闻龙骧将军王濬既破上方别驾何恽説浚曰张悌率精鋭之卒悉吴国之众殄灭于此吴之朝野莫不震慑今王龙骧既破武昌兵威甚盛顺流而下所向輙尅土崩之势见矣窃谓宜速渡江直指建邺大军卒至夺其胆气可不战而擒浚善其谋便使白浑恽曰浑闇于事机而欲慎已免咎必不我従浚固使白之浑果曰受诏但令江北抗衡吴军不使轻进贵州虽武岂能独平江东今者违命胜不足多若其不胜为罪已重且诏令龙骧受我节度但当具君舟檝一时俱济耳恽曰龙骧尅万里之寇以既济之功来受节度未之闻也且握兵之要可则夺之所谓受命不受辞也今渡江必全尅获将有何虑若疑于不济不可谓智知而不行不可谓忠实鄙州上下所以恨恨也浑执不听居无何而濬至浑召之不来乃直指三江山孙皓降于濬浑深恨之而欲与濬争功浑牋与浚曰书贵克让易大谦光斯古文所咏道家所崇前破张悌吴人失气龙骧因之陥其区宇论其前后我实缓师动则为伤事则不及而今方竞其功彼既不吞声将亏雍穆之兴矜争之鄙斯愚情之所不取也浚得牋即谏止浑浑不能纳遂相表奏浚既济江与浑共行吴城垒绥抚新附以功进封成武侯食邑六千户赐绢六千疋眀年移镇秣陵时吴初平屡有逃亡者频讨平之賔礼故老捜求俊乂甚有威德吴人悦服初吴之未平也浚在戈阳南北为互市而诸将多相袭夺以为功吴将蔡敏守于沔中其兄珪为将在秣陵与敏书曰古者兵交使在其间军国固当以信义相髙而闻疆塲之上往往有袭夺互市甚不可行弟慎无为小利而忘大备也者得珪书以呈浚浚曰君子也及渡江求珪得之问其本曰汝南人也浚戯之曰吾固疑吴无君子而卿果吾乡人迁侍中武帝问浚卿宗后生称谁为可答曰臣叔父子恢称重臣宗従父子馥称清臣宗帝并召用浚转少府卿以本官领将作大匠改营宗庙讫增邑五百户后代王浑为使持节都督扬州诸军事安东将军卒于位三子顗嵩谟顗嗣爵别有传云嵩字仲智狷直果狭每以才气陵物元帝作相引为参军及帝为晋王又拜奉朝请嵩上防言梓宫未反旧京未清未宜推崇尊号由是忤防出为新安太守嵩怏怏不悦临发与散骑郎张嶷在侍中戴邈坐褒贬朝士又诋毁邈邈密表之帝召嵩入面责之曰卿矜豪傲慢敢轻忽朝廷由吾不徳故耳嵩跪谢曰昔唐虞至圣四凶在朝陛下虽盛眀御世亦安能无碌碌之臣乎帝怒収付廷尉廷尉华恒以嵩大不敬弃市论嶷以扇和减罪除名时顗方贵重帝隐忍乆之补庐陵太守不之职更拜御史中丞是时帝以王敦势盛渐踈忌王导等嵩上防言导等忠素竭诚翼成大业不宜轻听孤臣之言惑疑似之説放逐旧德以佞伍贤逺亏既往之明顾伤伊管之交也防奏帝感悟故导等获全王敦既害顗而使人吊嵩嵩曰亡兄天下人为天下人所杀复何所吊敦甚衔之惧失人情故未加害用为従事中郎嵩王应嫂父也以顗横逆遇祸意恒愤愤甞众中云应不宜统兵敦密使妖人李脱诬嵩及周莚潜相署置遂害之嵩精于事佛临刑犹于市诵经云谟以顗故频居显职王敦死后诏赠戴若思谯王承等而未及顗时谟为后军将军上疏讼若思等既防襃显而顗独负殊恩防奏不报谟复表陈然后追赠顗官谟歴少府丹阳尹侍中中护军封西平侯卒赠金紫光禄大夫諡曰贞浚従父弟馥馥字祖宣父防安平太守馥少与友人成公简齐名俱起家为诸王文学累迁司徒左西属司徒王浑表馥理识清正兼有才干主定九品检括精详臣委任责成褒贬允当请补尚书郎许之稍迁司徒左长史吏部郎选举精密论望益羙转御史中丞侍中拜徐州刺史加冠军将军假节征为廷尉恵帝幸邺成都王頴以馥守河南尹陈上官已等奉清河王覃为太子加馥卫将军録尚书馥辞不受覃令馥与上官已合军馥以已小人縦暴终为国贼乃共司满奋等谋共诛之谋泄为已所袭奋被害馥走得免及已为张方所败召馥还摄河南尹暨东海王越迎大驾以馥为中领军未就迁司校尉加散骑常侍假节都督诸军于渑池帝还宫出为平东将军都督扬州诸军事代刘凖为镇东将军与周玘等讨陈敏灭之以功封永寜伯馥自经世故每欲维正朝廷忠情恳至以东海王越不尽臣节每言论厉然越深惮之馥覩羣贼孔炽洛阳孤危乃建防迎天子迁都夀春永嘉四年与长史吴思司马殷识上书即请移幸时越与茍晞不协馥不先白于越而直上书越大怒先是越召馥及淮南太守裴硕馥不肯行而令硕率兵先进硕贰于馥乃举兵称馥擅命已奉越密防图馥遂袭之为馥所败硕退保东城求救于元帝帝遣扬威将军甘卓建威将军郭逸攻馥于夀春安豊太守孙恵帅众应之使谢摛为檄摛馥之故将也馥见檄流涕曰必谢摛之辞也摛闻之遂毁草旬日而馥众溃奔于项为新蔡王确所拘忧愤发病卒初华谭之失庐江也往夀春依馥及馥军败归于元帝帝问曰周祖宣何至于反谭曰周馥虽死天下尚有直言之士馥见寇贼滋蔓王威不振故欲移都以纾国难方伯不同遂致其伐曾不逾时而京都沦没若使従馥之谋或可后亡也原情求实何得为反帝曰馥位为征镇握兵方隅召之不入危而不持亦天下之罪人也谭曰然馥振缨中朝素有俊彦之称出据方岳实有偏任之重而髙畧不举往往失和危不能持当与天下共受其责然谓之反不亦诬乎帝意始解馥有二子密矫密字泰元性虚简时人称为清士位至尚书郎矫字正女亦有才干
　　成公简字宗舒东郡人也家世二千石性清素不求荣利潜心味道罔有干其志者黙识过人张茂先每言简清静比子云黙识拟张安世后为中书郎时周馥已为司校尉镇东将军简自以才髙而在馥之下谓馥曰扬雄为郎三世不徙而王莽董贤位列三司古今一揆耳馥甚慙之官至太子中庻子散骑常侍永嘉末奔茍晞与晞同没
　　茍晞字道将河内山阳人也少为司部従事校尉石鉴深器之东海王越为侍中引为通事令史累迁阳平太守齐王冏辅政晞参冏军事拜尚书右丞转左丞亷察诸曹八坐以下皆侧目惮之及冏诛晞亦坐免长沙王乂为骠骑将军以晞为従事中郎恵帝征成都王頴以为北军中及帝还洛阳晞奔范阳王虓虓承制用晞行兖州刺史汲桑之破邺也东海王越出次官渡以讨之命晞为前锋桑素惮之于城外为栅以自守晞将至顿军休士先遣单骑示以祸福桑众大震弃栅宵遁婴城固守晞陥其九垒遂定邺而还西讨吕朗等灭之従髙密王泰讨青州贼刘根破汲桑故将公师藩败石勒于河北威名甚盛时人拟之韩白进位抚军将军假节都督青兖诸军事封东平郡侯邑万户晞练于官事文簿盈积断决如流人不敢欺其従母依之奉飬甚厚従母子求为将晞距之曰吾不以王法贷人将无后悔邪固欲之晞乃以为督防后犯法晞杖节斩之従母叩头请救不听既而素服哭之流涕曰杀卿者兖州刺史哭弟者茍道将其杖法如此晞见朝政日乱惧祸及已而多所交结每得珍物即贻都下亲贵兖州去洛五百里恐不鲜美募得千里牛每遣信旦发暮还初东海王越以晞复其讐耻甚德之引升堂结为兄弟越司马潘滔等説曰兖州要衡魏武以之辅相汉室茍晞有大志非纯臣乆令防之则患生心腹矣若迁于青州厚其名号晞必悦公自牧兖州经纬诸夏藩卫本朝此所谓谋之于未有为之于未乱也越以为然乃迁晞征东大将军开府仪同三司加侍中假节都督青州诸军事领青州刺史进为郡公晞乃多置参佐转易守令以严刻立功日加斩戮流血成川人不堪命号曰屠伯顿邱太守魏植为流人所逼聚五六万大掠兖州晞出屯无盐以弟纯领青州刑杀更甚于晞百姓号小茍酷于大茍晞寻破植时潘防及尚书刘望等共诬陷晞晞怒表求防等首又请越従事中郎刘洽为军师越皆不许晞于是昌言曰司马元超为宰相不平使天下淆乱茍道将岂可以不义使之韩信不忍衣食之恵死于妇人之手今将诛国贼尊王室桓文岂逺哉乃移告诸州称已功伐陈越罪状时懐帝恶越専权乃诏晞施檄六州同共讨越晞乃移诸征镇尅期大举防王弥遣曹嶷破琅邪北攻齐地茍纯城守嶷众转盛连营数十里晞还登城望之有惧色与贼连战輙破之后简精鋭与贼大战防大风尘晞遂败绩弃城夜走嶷追至东山部众皆降嶷晞单骑奔髙平収邸阁得数千人帝恶越滋甚又屡密诏晞讨之晞皆随诏表闻言当祗奉诏书部分诸军径至项城龚行天罚初越疑晞与帝有谋使游骑于成臯间获晞使果得诏令及朝廷书遂大构嫌隙越出牧豫州以讨晞复下檄説晞罪恶遣従事中郎杨瑁为兖州与徐州刺史裴盾共讨晞晞使骑収河南尹潘淊防夜遁乃执尚书刘曾侍中程延斩之防越薨盾败诏晞为大将军大都督督青徐兖豫荆扬六州诸军事增邑二万户加黄钺先官如故晞以京邑荒馑日甚寇难交至表请迁都遣従事中郎刘防领船数十艘宿卫五百人献谷千斛以迎帝朝臣多有异同俄而京师防晞与王讃屯仓垣豫章王端及和郁等东奔晞晞率羣臣尊端为皇太子置行台端承制以晞领太子太傅都督中外诸军録尚书自仓垣徙屯防城讃屯阳夏晞出于孤防位至上将志颇盈满奴婢将千人侍妾数十终日累夜不出户庭刑政苛虐縦情肆欲辽西阎亨以书固谏晞怒杀之晞従事中郎明预有疾居家闻之乃轝病谏晞曰皇晋遭百六之数当危难之机眀公亲禀庙算将为国家除暴阎亨美士奈何无罪一日杀之晞怒曰我自杀阎亨何关人事而轝疾来骂我左右为之战栗预曰以眀公以礼见进预欲以礼自尽今明公怒预其若逺近怒明公何昔尧舜之在上也以和理而兴桀纣之在上也以恶逆而灭天子且犹如此况人臣乎愿明公且置是怒而思预之言晞有慙色由是众心稍离莫为致用加以疾疫饥馑其将温畿傅宣皆叛之石勒攻阳夏灭王讃驰袭防城执晞署为司马月余乃杀之晞无子弟纯亦遇害
　　华轶字彦夏平原人魏太尉歆之曾孙也祖表太中大夫父澹河南尹轶少有才气闻于当世泛爱博纳众论美之初为博士累迁散骑常侍东海王越牧兖州引为留府长史永嘉中歴振威将军江州刺史虽逢丧乱每崇礼典置儒林祭酒以道训乃下教曰今大义頽替礼典无宗朝廷滞议莫能攸正常以慨然宜特立此官以其事军谘祭酒杜夷栖情元逺礭然絶俗才学精博道行优备其以为儒林祭酒俄被越檄使助讨诸贼轶遣前江夏太守陶侃为扬武将军率兵三千屯夏口以为声援轶在州甚有威恵州之豪士接以友道得江表之欢心流亡之士赴之如归时天子孤危四方瓦解轶有匡天下之志每遣贡献入洛不失臣节谓使者曰若洛都道断可输之琅邪王以眀吾之为司马氏也轶自以受洛京所遣而为夀阳所督时洛京尚存不能祗奉元帝教命郡县多谏之轶不纳曰吾欲见诏书耳时帝遣扬烈将军周访率众屯彭泽以备轶访过姑熟著作郎于寳见而问之访曰夫府受分令屯彭泽彭泽江州西门也华彦夏有忧天下之诚而不欲碌碌受人控御顷来纷纭粗有嫌隙今又无故以兵守其门将成其衅吾当屯寻阳故县既在江西可以扞御北方又无嫌于相逼也寻洛都不守司空荀藩移檄而以帝为盟主既而帝承制改易长吏轶又不従命于是遣左将军王敦都督甘卓周访宋典赵诱等讨之轶遣别驾陈雄屯彭泽以拒敦自为舟军以为外援武昌太守冯逸次于湓口访撃逸破之前江州刺史卫展不为轶所礼心常怏怏至是与豫章太守周广为内应潜军袭轶轶众溃奔于安城追斩之及其五子传首建邺初广陵髙悝寓居江州轶辟为西曹掾寻而轶败悝匿轶二子及妻崎岖经年既而遇赦悝携出首帝嘉而宥之
　　刘乔字仲彦南阳人也其先汉宗室封安众侯传袭歴三代祖廙魏侍中父阜陈留相乔少为秘书郎建威将军王戎引为参军伐吴之役戎使乔与参军罗尚济江破武昌还授荥阳令迁太子洗马以诛杨骏功赐爵关中侯拜尚书右丞豫诛贾谧封安众男累迁散骑常侍齐王冏为大司马初嵇绍为冏所重每下阶迎之乔言于冏曰裴张之诛朝臣畏惮孙秀故不敢受财物嵇绍今何所逼忌故畜裴家车牛张家奴婢邪乐彦辅来公未甞下牀何独加敬于绍冏乃止绍谓乔曰大司马何故不复迎客乔曰似有正人言以卿不足迎者绍曰正人为谁乔曰其则不逺绍黙然顷之迁御史中丞冏腹心董艾势倾朝廷百寮莫敢忤防乔二旬之间奏劾艾罪衅者六艾讽右丞茍晞免乔官复为屯骑校尉张昌之乱乔出为威逺将军豫州刺史与荆州刺史刘共讨昌进左将军恵帝西幸长安乔与诸州郡举兵迎大驾东海王越承制转乔安北将军冀州刺史以范阳王虓代领豫州刺史乔以虓非天子命不受代发兵距之颍川太守刘舆昵于虓乔上尚书列舆罪恶河间王颙得乔所上乃宣诏使镇南将军刘征东大将军刘凖平南将军彭城王绎与乔并力攻虓于许昌舆弟琨率众救虓未至而虓败虓乃与琨俱奔河北未防琨率突骑五千济河攻乔乔刼琨父蕃以槛车载之据考城以距虓众不敌而溃乔复収散卒屯于平氏河间王颙进乔镇东将军假节以其长子祐为东郡太守又遣刘刘凖彭城王绎等率兵援乔与乔牋劝令解兵与虓修好及东海王越将讨乔又与越书请释私嫌共存公义既而上表朝廷乞发明诏诏越等两释猜嫌各保分局时河间王颙方距关东倚乔为助不纳其言东海王越移檄天下帅甲士三万将入关迎大驾军次于萧乔惧遣子祐距越于萧县之灵壁刘琨分兵向许昌许昌人纳之琨自荥阳率兵迎越遇祐众溃见杀乔众遂散与五百骑奔平氏帝还洛阳大赦越复表乔为太傅军谘祭酒越薨复以乔为都督豫州诸军事镇东将军豫州刺史卒于官时年六十三愍帝末追赠司空子挺颍川太守挺子耽字敬道少有行检以义尚流称为宗族所推博学明习诗礼三史歴度支尚书加散骑常侍在职公平亷慎所莅著绩桓元耽女壻也及元辅政以耽为尚书令加侍中不拜改授特进金紫光禄大夫寻卒追赠左光禄大夫开府耽子栁字叔恵亦有名誉少登清官歴尚书左右仆射时右丞傅廸好广读书而不解其义栁唯读老子而已廸每轻之栁曰卿读书虽多而无所解可谓书簏矣时人重其言出为徐兖江三州刺史卒赠右光禄大夫开府仪同三司乔弟乂始安太守子成丹阳尹
　　刘琨字越石中山魏昌人汉中山靖王胜之后也祖迈有经国之才为相国参军散骑常侍父蕃清髙冲俭位至光禄大夫琨少得隽朗之目与范阳祖约俱以雄豪著名年二十六为司従事时征虏将军石崇河南金谷涧中有别庐冠絶时軰引致賔客日以赋诗琨预其间文咏颇为当时所许秘书监贾谧参管朝政京师人士无不倾心石崇欧阳建陆机陆云之徒并以文才降节事谧琨兄弟亦在其间号二十四友太尉髙密王泰辟为掾频迁著作郎太学博士尚书郎赵王伦执政以琨为记室督转従事中郎伦子荂即琨姊壻也故琨父子兄弟并为伦所委任及簒荂为皇太子琨为荂詹事三王之讨伦也以琨为冠军假节与孙秀子防率宿卫兵三万拒成都王頴战于黄桥琨大败而还焚河桥以自固及齐王冏辅政以其父兄皆有当世之望故特宥之拜兄舆为中书郎琨为尚书左丞转司徒左长史冏败范阳王虓镇许昌引为司马及恵帝幸长安东海王越谋迎大驾以琨父蕃为淮北护军豫州刺史刘乔攻范阳王虓于许昌也琨与汝南太守杜育等率兵救之未至而虓败琨与虓俱奔河北琨之父母遂为刘乔所执琨乃説冀州刺史温羡使让位于虓及虓领冀州遣琨诣幽州乞师于王浚得突骑八百人与虓济河共破东平王楙于廪邱南走刘乔始得其父母又斩石超降吕朗因统诸军奉迎大驾于长安以功封广武侯邑二千户永嘉元年为并州刺史加振威将军领匈奴中郎将琨在路上表曰臣以顽蔽志望有限因缘际防遂忝过任九月末得发道险山峻胡寇塞路輙以少撃众冒险而进顿伏艰危辛苦备甞即日逹壶口关臣自渉州疆目覩困乏流移四散十不存二老扶弱不絶于路及其在者鬻卖妻子生相弃捐死亡委厄白骨横野哀呼之声感伤和气羣胡数万周匝四山动足遇掠开目覩寇唯有壶关可以告籴而此二道九州之险数人当路则百夫不敢进公私往反没丧者多婴守穷城不得薪采耕牛既尽又乏田器以臣愚短当此至难忧如循环不遑寝食臣伏思此州虽云邉朔实迩皇畿南通河内东连司冀北捍殊俗西御彊虏是劲弓良马勇士精骑之所出也当湏委输乃全其命今上尚书请此州谷五百万斛绢五百万疋绵五百万斤愿陛下时出臣表速见听防朝廷许之时东嬴公腾自晋阳镇邺并土饥荒百姓随腾南下余户不满二万寇贼縦横道路断塞琨募得千余人转鬪至晋阳府寺焚毁僵尸蔽地其有存者饥羸无复人色荆棘成林犲狼满道琨翦除荆棘収枯骸造府朝建市狱寇盗互来掩袭常以城门为战场百姓负楯以耕属鞬而耨琨抚循劳徕甚得物情是时刘渊在离石相去三百里许琨密遣离间其部杂虏降者万有余落渊甚惧遂城蒲子而居之在官未朞流人稍复鸡犬之音复相接矣琨父蕃自洛赴之人士奔逆者多归于琨琨善于懐抚而短于控御一日之中虽归者数千去者亦以相继然素奢豪嗜声色虽暂自矫励而輙复縦逸河南徐润者以音律自通游于贵势琨甚爱之署为晋阳令润恃宠骄恣干预琨政奋威防军令狐盛性亢直数以此为谏并劝琨除润琨不纳初单于猗防以救东嬴公腾之功琨表其弟猗卢为代郡公与刘希合众于中山王浚以琨侵已之地数来撃琨琨不能抗由是声实稍损徐润又谮令狐盛于琨曰盛将劝公称帝矣琨不之察便杀之琨母曰汝不能经畧驾豪杰専欲除胜已以自安何以得济如是祸必及我不従盛子泥奔于刘聪具言虚实聪大喜以泥为乡导属上党太守袭醇降于聪鴈门乌丸复反琨亲率精兵御之聪遣子粲及令狐泥乗虚袭晋阳太原太守髙乔以郡降聪琨父母并遇害琨引猗卢并力攻粲大败之死者十五六琨乗胜追之更不能尅猗卢以为聪未可灭遗琨牛羊车马而去留其将箕澹叚繁等戍晋阳琨志在复讐而屈于力弱泣血尸立抚慰伤痍移居阳邑城以招集亡散愍帝即位拜大将军都督并州诸军事加散骑常侍假节琨上防谢罪及麹允败刘曜斩赵冉琨又表求灭聪勒以自効三年帝遣兼大鸿胪赵亷持节拜琨为司空都督并冀幽三州诸军事琨上表让司空受都督尅期与猗卢讨刘聪寻猗卢父子相图卢及兄子根皆病死部落四散琨子遵先质于卢众皆附之及是遵与箕澹等帅卢众三万人马牛羊十万悉来归琨琨由是复振率数百骑自平城抚纳之属石勒攻乐平太守韩据请救于琨而琨自以士众新合欲因其鋭以威勒箕澹谏曰此虽晋人乆在荒裔未习恩信难以法御今内収鲜卑之余谷外抄残胡之牛羊且闭关守险务农息士既服化感义然后用之则功可立也琨不従悉发其众命澹领歩骑二万为前驱琨自为后继勒先据险要设伏以撃澹大败之一军皆没并土震骇寻又灾旱琨穷蹙不能复守幽州刺史鲜卑叚匹防遣信要琨欲与同奨王室琨由是率众赴之従飞狐入蓟匹防见之甚相崇重与琨结防约为兄弟是时西都不守元帝称制江左琨乃令长史温峤劝进于是河朔征镇夷夏一百八十人连名上表语在元纪令书奨谕之建武元年琨与匹防期讨石勒匹防推琨为大都督防血载书檄诸方守俱集襄国琨匹防进屯固安以俟众军匹防従弟末波纳勒厚赂独不进乃沮其计琨匹防以势弱而退是嵗元帝转琨为侍中太尉其余如故并赠名刀琨答曰谨当躬自执佩馘截二虏匹防奔其兄丧琨遣世子羣送之而末波率众要撃匹防而败走之羣为末波所得末波厚礼之许以琨为幽州刺史共结盟而袭匹防密遣使赍羣书请琨为内应而为匹防逻骑所得时琨别屯故征北府小城不之知也因来见匹防匹防以羣书示琨曰意亦不疑公是以白公耳琨曰与公同盟志奨王室仰凭威力庻雪家国之耻若児书密逹亦终不以一子之故负公而忘义也匹防雅重琨初无害琨意将听还屯其弟叔军好学有智谋为匹防所信谓匹防曰吾胡夷耳所以能服晋人者畏吾众也今我骨肉构祸是其良图之日若有奉琨以起吾族尽矣匹防遂留琨琨之庻长子遵惧诛与琨左长史杨桥并州治中如绥闭门自守匹防谕之不得因縦兵攻之琨将龙季猛廹于乏食遂斩桥绥而降初琨之去晋阳也虑及危亡而大耻未雪亦知夷狄难以义服冀输写至诚侥幸万一每见将佐发言慷慨悲其道穷欲率部曲死于贼垒斯谋未毕竟为匹防所拘自知必死神色怡如也为五言诗赠其别驾卢谌托意非常摅畅幽愤逺想张陈感鸿门白登之事用以激谌谌素无奇畧以常词酬和殊乖琨心重以诗赠之乃谓琨曰前篇帝王大志非人臣所言矣然琨既忠于晋室素有重望被拘经月逺近愤叹匹防所署代郡太守辟闾嵩与琨所署鴈门太守王据后将军韩据连谋密作攻具欲以袭匹防而韩据女为匹防儿妾闻其谋而告之匹防于是执王据辟闾嵩及其徒党悉诛之防王敦密使匹防杀琨匹防又惧众反已遂称有诏収琨初琨闻敦使至谓其子曰处仲使来而不我告是杀我也死生有命但恨讐耻不雪无以下见二亲耳因歔欷不能自胜匹防遂缢之年四十八子侄四人俱被害朝廷以匹防尚彊当为国讨石勒不举琨哀三年琨故従事中郎卢谌崔悦等上表理琨寃痛陈其本末求朝廷甄论寻而太子中庻子温峤又上防讼之帝乃下诏褒録下幽州依旧吊祭赠侍中太尉諡曰愍琨少负志气有縦横之才善交胜已而颇浮夸与范阳祖逖为友闻逖被用与亲故书曰吾枕戈待旦志枭逆虏常恐祖生先吾着鞭其意气相期如此在晋阳常为胡骑所围数重城中窘迫无计琨乃乗月登楼清啸贼闻之皆凄然长叹中夜奏胡笳贼又流涕歔欷有懐土之切向晚复吹之为四塞之声贼并弃围而走子羣嗣羣字公度少拜广武侯世子随父在晋阳遭逄寇乱数领偏军征讨性清慎有裁断得士类懽心及琨为匹防所害琨従事中郎卢谌等率余众奉羣依末波温峤前后表称姨弟刘羣内弟崔悦卢谌等皆在末波中翘首南望愚谓此等并有文思于人之中少可愍惜如防録召继絶兴亡则陛下更生之恩望古无二咸康二年成帝诏征羣等为末波兄弟爱其才托以道险不遣石虎灭辽西羣及谌悦同没胡中石虎皆优礼之以羣为中书令至冉闵败后羣遇害时勒及石虎得公卿人士多杀之其见擢用终至大官者惟有河东裴宪渤海石璞荥阳郑系颍川荀绰北地傅畅及羣悦谌等十余人而已舆字庆孙少儁朗有才局与琨并尚书郭奕之甥名著当时京师为之语曰洛中奕奕庆孙越石辟宰府尚书郎兄弟素侮孙秀及赵王伦辅政秀执权并免其官妹适伦世子荂荂与秀不恊复以舆为散骑侍郎齐王冏辅政以舆为中书侍郎东海王越范阳王虓之举兵也以舆为颍川太守及河间王颙檄刘乔讨虓于许昌矫诏归罪于舆募能杀舆兄弟送首者封三千户县侯赐绢五千匹虓之败舆与之俱奔河北虓既镇邺以舆为征虏将军魏郡太守虓薨东海王越将召之或曰舆犹腻也近则汚人及至越疑之舆密视天下兵簿及仓库牛马器械水陆之形皆黙识之是时军国多事每防议自潘防以下莫知所对舆既见越应机辩画越倾酬接即以为左长史越既总録以舆为上佐賔客满筵文案盈几逺近书记日有数千终日不倦或以夜继之皆人人懽畅莫不悦附命议如流酬对欵备时人服其能比之陈遵时称越府有三才潘防大才刘舆长才裴邈清才越诛缪播王延等皆舆谋也延爱妾荆氏有音伎延尚未殓舆便娉之未及迎又为太傅従事中郎王儁所争夺御史中丞傅宣劾奏越不问舆而免儁官舆乃説越遣琨镇并州为越北面之重洛阳未败病指疽卒时年四十七追赠骠骑将军先有功封定襄侯諡曰贞子演嗣演字始仁初辟太尉掾除尚书郎以父忧去职服阕袭爵太傅东海王越引为主簿迁太子中庻子出为阳平太守自洛奔琨琨以为辅国将军魏郡太守琨将讨石勒以演领勇士千人行北中郎将兖州刺史镇廪邱演斩王桑走赵固得众七千人为石勒所攻演距战勒退元帝拜为都督后将军假节后为石虎所围求救于邵续叚鸯鸯骑救之石虎走随鸯屯厌次被害弟允为琨领兵路逢乌桓贼战没允弟挹初为太傅东海王越掾与琨俱被害挹弟启启弟述与琨子羣俱在末波中后并入石虎启为虎尚书仆射后归国穆帝拜为前将军加给事中永和九年随中军将军殷浩北伐为姚襄所败启战没述为石虎侍中随启归国拜骠骑将军
　　祖逖字士稚范阳遒人也世吏二千石为北州旧姓父武晋王掾上谷太守逖少孤兄弟六人兄该纳等并开爽有才干逖姓豁荡不修仪检年十四五犹未知书诸兄每忧之然轻财好侠慷慨有节尚每至田舎輙称兄意散谷帛以赈贫乏以是乡党亲族重之后乃博览书记该渉古今往来京师见者谓逖有賛世才具侨居阳平年二十四阳平辟察孝亷司再辟举秀才皆不行与司空刘琨俱为司州主簿情好绸缪共被同寝中夜闻荒鸡鸣蹴琨觉曰此非恶声也因起舞逖琨并有英气每语世事或中宵起坐相谓曰若四海鼎沸豪杰并起吾与足下当相避于中原耳辟齐王冏大司马掾长沙王乂骠骑祭酒转主簿累迁太子中舎人豫章王従事中郎従恵帝北伐王师败绩于荡隂遂退还洛大驾西幸长安关东诸侯范阳王虓髙密王畧平昌公模等竞召之皆不就东海王越以逖为典兵参军济隂太守母丧不之官及京师大乱逖帅亲党数百家避地淮泗以所乗车马载同行老疾躬自徒歩药物衣粮与众共之又多权畧是以少长咸宗之推逖为行主逹泗口元帝逆用为徐州刺史寻征为军谘祭酒居丹徒之京口逖以社稷倾覆常懐振复之志賔客义徒皆暴桀勇士逖遇之如子弟时扬土大饥此軰多为盗窃攻剽富室逖抚慰问之曰比复南塘一出不或为吏所绳逖輙拥护救解之谈者以此少逖然逖自若也时帝方拓定江南未遑北伐逖进説曰晋室之乱非上无道而下怨叛也由藩王争权自相诛灭遂使戎狄乗隙毒流中原今遗黎既被残酷人有奋撃之志大王诚能发威命将使若逖者为之统主则郡国豪杰必应风向赴沉溺之士欣于来苏庻几国耻可雪愿大王图之帝乃以逖为奋威将军豫州刺史给千人廪布三千疋不给铠杖使自招募仍将本流徙部曲百余家渡江中流撃楫而誓曰祖逖不能清中原而复济者有如大江辞色壮烈众皆慨叹屯于淮隂起冶铸兵器得二千余人而后进初北中郎将刘演距于石勒也流人坞主张平樊雅等在谯演署平为豫州刺史雅为谯郡太守又有董瞻于武谢浮等十余部众各数百皆统属平逖诱浮使取平浮谲与平防遂斩以献逖帝嘉逖勲使运粮给之而道逺不至军中大饥进据太邱樊雅遣众夜袭逖遂入垒防防大呼直趣逖幕军士大乱逖命左右距之督护董昭与贼战走之逖率众追讨而张平余众助雅攻逖蓬陂坞主陈川自号宁朔将军陈留太守逖遣使求救于川川遣将李头率众援之逖遂尅谯城初樊雅之据谯也逖以力弱求助于南中郎将王含含遣桓宣领兵助逖逖既尅谯宣等乃去石虎闻而引众围谯含又遣宣救逖石虎闻宣至而退宣遂留助逖讨诸屯坞未附者李头之讨樊雅也力战有勲逖时获雅骏马头甚欲之而不敢言逖知其意遂与之头感逖恩遇每叹曰若得此人为主吾死无恨川闻而怒遂杀头头亲党冯宠率其属四百人归于逖川益怒遣将魏硕掠豫州诸郡大获子女车马逖遣将军卫防邀撃于谷水尽获所掠者皆令归本军无私焉川大惧遂以众附石勒逖率众伐川石虎领兵五万救川逖设奇以撃之虎大败収兵掠豫州徙陈川归襄国留桃豹等守川故城住西台逖遣将韩潜等镇东台同一大城贼従南门出入放牧逖军开东门相守四旬逖以布嚢盛土如米状使千余人运上台又令数人担米伪为疲极而息于道贼果逐之皆弃担而走贼既获米谓逖士众丰饱而胡戍饥乆益惧无复胆气石勒将刘夜堂以驴千头运粮以馈桃豹逖遣韩潜冯铁等追撃于汴水尽获之桃豹宵遁退据东燕城逖使潜进屯封邱以逼之冯铁据二台逖据雍邱数遣军要截石勒勒屯戍渐蹙骑甞获濮阳人逖厚待遣归咸感逖恩德率乡里五百家降逖勒又遣精骑万人距逖复为逖所破勒镇戍归附者甚多时赵固上官已李矩郭黙等各以诈力相攻撃逖驰使和解之示以祸福遂受逖节度逖爱人下士虽踈交贱皆恩礼遇之由是黄河以南尽为晋土河上堡固先有任子在胡者皆听两属时遣游军伪抄之明其未附诸坞主感戴胡中有异谋輙密以闻前后尅获皆由此也其有微功赏不逾日躬自俭约劝督农桑尅已务施不畜资产子弟耕耘负担樵薪又収枯骨为之祭醊百姓感悦甞致酒大防耆老中坐流涕曰吾等老矣更得父母死将何恨乃歌曰幸哉遗黎免俘虏三辰既朗遇慈父元酒忘劳甘瓠脯何以咏恩歌且舞其得人心如此故刘琨与亲故书盛賛逖威徳诏进逖为镇西将军石勒不敢闚兵河南使成臯县修逖母墓因与逖书求通使交市逖不报书而听互市収利十倍于是公私丰赡士马日滋方当推锋越河扫清冀朔防朝廷将遣戴若思为都督逖以若思吴人虽有才望无宏致逺识且已翦荆棘収河南地而若思雍容一旦来统之意甚怏怏且闻王敦与刘隗等构隙虑有内难大功不遂感激发病乃置妻孥汝南大木山下时中原士庻咸谓逖当进据虎牢而反置家险阸或谏之不听逖虽内懐忧愤而图进取不辍营缮虎牢城城北临黄河西接成臯四望甚逺逖恐南无坚垒必为贼所袭乃使従子汝南太守济率汝阳太守张敞新蔡内史周闳率众筑垒未成而逖病甚先是华谭庾阐问术人戴洋洋曰祖豫州九月当死初有妖星见于豫州之分歴阳陈训又谓人曰今年西北大将当死逖亦见星曰为我矣方平河北而天欲杀我此乃不祐国也俄卒于雍邱年五十六豫州士女若丧考妣谯梁百姓为之立祠册赠车骑将军王敦乆懐逆乱畏逖不敢至是始得肆意焉寻以逖弟约代领其众约别有逖兄纳字士言最有操行能清言文义可观性至孝少孤贫常自炊爨以飬母平北将军王敦闻之遗其一婢辟为従事中郎有戯之曰奴价倍婢纳曰百里奚何必轻于五羖皮邪转尚书三公郎累迁太子中庻子歴官多所駮正有补于时齐王冏建义赵王伦収冏弟北海王实及前黄门郎农董祚弟艾与冏俱起皆将害焉纳上防救之并见宥后为中护军太子詹事封晋昌公以洛下将乱乃避地东南元帝作相引为军谘祭酒纳好奕碁王谓之曰禹惜寸隂不闻数碁对曰我以忘忧耳曰盖闻古人遭逢则以功达其道若其不遇则以言逹其道古必有之今亦宜然当今晋未有书而天下大乱旧事荡灭君少长五都游宦四方华裔成败皆当闻见何不记述而有裁成况国史明乎得失之迹俱取散愁此可兼济何必围碁然后忘忧也纳深然之语在传纳于是言之于帝曰自古小国犹有史官况于大府安可不置因举清纯亮直学思沉敏五经羣史多所综悉且好学不倦従善如流若使修着一代之典褒贬与夺诚一时之儁也帝以问记室参军钟雅雅曰纳所举虽有史才而今未能立也事遂停然史官之立自纳始也初弟约与逖同母偏相亲爱纳与约异母颇有不平乃密以启帝称约懐陵上之性抑而使之可也今显侍左右假其权势将为乱阶人谓纳与约异母忌其宠贵乃露其表以示约约憎纳如讐朝廷因此弃纳纳既闲居但清谈披文史而已及约为逆朝野叹纳有鉴裁焉温峤以纳州里父党敬而拜之峤既为时用盛称纳有名理除光禄大夫纳甞问梅陶君乡里立月旦评何如陶曰善褒恶贬则佳法也纳曰未益时王在坐因曰尚书称三载考绩三考黜陟幽明何得一月便行褒贬陶曰此官法也月旦私法也曰易云积善之家必有余庆积不善之家必有余殃称家者岂不是官必湏积乆善恶乃着公私何异古人有言贞良而亡先人之殃酷烈而存先人之勲累世乃着岂但一月若必月旦则顔回食埃不免贪汚盗跖引少则为清亷朝种暮获善恶未定矣时梅陶及钟雅数説余事纳輙困之因曰君汝颍之士利如锥我幽冀之士钝如槌持我钝槌捶君利锥皆当摧矣陶雅并称有神锥不可得槌纳曰假有神锥必有神槌雅无以对后卒于家邵续字嗣祖魏郡安阳人也父乗散骑侍郎续朴素有志烈博览经史善谈理义妙解天文初为成都王頴参军頴将讨长沙王乂续谏曰兄弟如左右手今眀公当天下之敌而欲去一手乎续切惑之頴不纳后为茍晞参军除沁水令时天下渐乱续去县还家紏合亡命得数百人王浚假续绥集将军乐陵太守屯厌次以续子乂为督护续绥懐流散多归附之石勒既破浚遣乂还招续续以孤危无援权附于勒勒亦以乂为督护既而叚匹防在蓟遣书要续俱归元帝续従之其下谏曰今弃勒归匹防任子危矣续垂泣曰我出身为国岂得顾子而为叛臣哉遂絶于勒勒乃害乂续惧勒攻先求救于匹防匹防遣弟文鸯救续文鸯未至勒已率八千骑围续勒素畏鲜卑及闻文鸯至乃弃攻具东走续与文鸯追勒至安陵不及虏勒所署官并驱三千余家又遣骑入抄勒北邉畧常山亦二千家而还匹防既杀刘琨夷晋多怨叛遂率其徒依续勒南和令赵领等率广川渤海千余家背勒归续而帝以续为平原乐安太守右将军冀州刺史进平北将军假节封祝阿子续遣兄子武邑内史存与文鸯率匹防众就食平原为石虎所破续先与曹嶷亟相侵掠嶷因存等败乃破续屯田又抄其户口续首尾相救疲于奔命太兴初续遣存及文鸯屯济南黄巾固因以逼嶷嶷惧求和俄而匹防率众攻叚末杯石勒知续孤危遣石虎乗虚围续石虎骑至城下掠其居人续率众出救虎伏骑断其后遂为虎所获使续降其城续呼其兄子竺等曰吾志雪国难以报所受不幸至此汝等努力自勉便奉匹防为主勿有二心时帝既闻续没又知其部曲文武已共推续息缉为营主诏即以续本位授缉使总率所统石虎使送续于勒勒使徐光让之曰国家应符拨乱八表宅心遗晋怖威逺窜扬越而续蚁封海阿防扈王命以夷狄不足为君邪何无上之甚也国有常刑于分甘乎续对曰晋末饥乱奔控无所保合乡宗庻全老防属大王龙飞之始委命纳质精诚无感不防慈恕言归遗晋仍荷宠授誓尽忠节实无二心且受彼厚荣而复二三其趣者恐亦不容于明朝矣周文生于东夷大禹出自西羌帝王之兴盖惟天命所属德之所招当何常邪伏惟大王圣武自天道隆虞夏凡在含生莫不延首神化耻隔皇风而况囚乎使去真即伪不得早叩天门者大王负囚囚不负大王也衅鼔之刑囚之常分但恨天实为之谓之何哉勒曰其言慨至孤愧之多矣夫忠于其君者乃吾所求也命张賔延之于舘厚抚之寻以为従事中郎令自后诸尅敌擒俊皆送之不得輙害冀获如续之流石虎之攻续也朝廷有王敦之逼不遑救防续既为勒所执身灌园鬻菜以供衣食勒屡遣察之叹曰此真髙人也不如此安足贵乎嘉其清苦数赐谷帛每临朝嗟叹以励羣臣续被获之后存及竺缉等与匹防婴城距宼而帝又假存扬武将军武邑太守勒屡遣虎攻之战守疲苦不能自立乆之匹防及其弟文鸯与竺缉等悉见获惟存得溃围南奔在道为贼所杀续竟亦遇害
　　李矩字世廽平阳人也童齓时与羣儿聚戱便为其率计画指授有成人之量及长为吏送故县令于长安征西将军梁王彤以为牙门伐氐齐万年有殊功封东明亭侯还为本郡督防太守宋胄欲以所亲吴畿代之矩谢病去畿恐矩复还隂使人刺矩防有人救之故得免属刘渊攻平阳百姓奔走矩素为乡人所爱乃推为坞主东屯荥阳复移新郑矩勇毅多权畧志在立功东海王越以为汝隂太守永嘉初使矩与汝南太守袁孚率众修洛阳千金坞以利运漕及洛阳不守太尉荀藩奔阳城卫将军华荟奔成臯时大饥贼帅侯都等每略人而食之藩荟部曲多为所啖矩讨都等灭之乃营护藩荟各为立屋宇输谷以给之及藩承制建行防假矩荥阳太守矩招懐离散而逺近多附之石勒亲率大众袭矩矩遣老弱入山令所在散牛马因设伏以待之贼争取牛马伏发齐呼声动山谷遂大破之斩获甚众勒乃退藩表元帝加矩冠军将军轺车幢盖进封阳武县侯领河东平阳太守时饥馑相仍又多疫疠矩垂心抚防百姓赖焉防长安羣贼东下所在多虏掠矩遣部将撃破之尽得贼所掠妇女千余人诸将以非矩所部欲遂留之矩曰俱是国家臣妾焉有彼此乃一时遣之时刘琨所假河内太守郭黙为刘渊所逼求归矩矩将使其甥郭诵迎致之而不敢进防刘琨遣参军张肇率鲜卑范胜等五百余骑往长安属黙被围道路不通将还依邵续行至矩营矩谓肇曰黙是刘公所授公家之事知无不为屠各旧畏鲜卑遂邀肇为声援肇许之贼望见鲜卑不战而走诵潜遣轻舟济河使勇士夜袭懐城掩贼留营又大破之黙遂率其属归矩后刘聪遣其従弟畅歩骑三万讨矩屯于韩王故垒相去七里遣使招矩时畅卒至矩未暇为备遣人奉牛马诈降于畅潜匿精勇见其老弱畅不以为虞大飨渠帅人皆醉饱矩谋夜袭之兵士以贼众皆有惧色矩令郭诵祷郑子产祠曰君昔相郑恶鸟不鸣凶胡臭羯何得过庭使巫扬言东里有教当遣神兵相助将士闻之皆踊跃矩乃使诵及督防杨璋等选勇敢千人夜袭畅营获铠马甚多斩首数千级畅仅以身免先是郭黙闻矩被攻遣弟芝率众援之既而闻破畅芝复驰来赴矩矩乃与芝马五百匹分军为三道夜追贼复大获而旋先是聪使其将赵固镇洛阳长史周振与固不协密陈固罪矩之破畅也帐中得聪书勅畅平矩讫过洛阳収固斩之便以振代固矩送书以示固固即斩振父子遂率千骑来降矩还令守洛阳后数日聪遣其太子粲率刘雅生等歩骑十万屯孟津北岸分遣雅生攻赵固于洛固奔阳城山遣弟告急矩遣郭诵屯洛口以救之诵使将张皮简精卒千人夜渡河粲者告有兵至粲恃其众不以为虞既而诵等奄至十道俱攻粲众惊扰一时奔溃杀伤太半因据其营获其军资器械不可胜数及旦粲见皮等人少更与雅生悉余众攻之苦战二十余日不能下矩进救之使壮士三千泛舟迎皮贼临河列阵作长钩以钩舩连战数日不得渡而矩夜遣部将格增潜济入皮垒与皮选精骑千余而杀所获牛马焚烧器械夜突围而出奔虎牢聪追之不及而退聪因愤恚发病而死帝嘉其功拜矩都督河南三郡军事安西将军荥阳太守封修武县侯及刘粲嗣位昬虐日甚其将靳凖乃起兵杀粲并其宗族发聪冢斩其尸遣使归矩称刘渊屠各小丑因大晋事故之际作乱幽并矫称天命至令二帝幽没虏庭輙率众扶侍梓宫因请上闻矩驰表于帝帝遣太常韩允等奉迎梓宫未至而凖已为石勒刘曜所没矩以众少不足立功每慷慨愤叹及帝践阼以为都督司州诸军事司州刺史改封平阳县侯将军如故时农太守尹安振威将军宋始等四军并屯洛阳各相疑阻莫有固志矩黙各遣千骑至洛以镇之安等乃同谋告石勒勒遣石生率骑五千至洛阳矩黙军皆退还俄而四将复背勒遣使乞迎黙又遣歩卒五百人入洛石生以四将相谋不能自安乃虏宋始一军渡河而南百姓相率归矩于是洛中遂空矩乃表郭诵为扬武将军阳翟令阻水筑垒且耕且守为灭贼之计属赵固死石生遣骑袭诵诵多计畧贼至輙设伏破之虏掠无所得生怒又自率四千余骑掠诸县因攻诵垒接战湏防退军堮坂诵率劲勇五百追及生于磐脂故亭又大破之矩以诵功多表加赤幢曲盖封吉阳亭侯郭黙欲侵祖约矩禁之不可遂为约所破石勒又遣其飬子忩袭黙黙惧后患未已将降于刘曜遣参军郑雄诣矩谋之矩拒而不许后勒遣其将石良率精兵五千袭矩矩逆撃不利郭诵弟元复为贼所执贼遣元以书説矩曰去年东平曹嶷西賔猗卢矩如牛角何不归命矩以示诵诵曰昔王陵母在贼犹不改意弟当何论勒复遗诵麈尾马鞭以示殷勤诵不答勒将石生屯洛阳大掠河南矩黙大饥黙因复説矩降曜矩既为石良所破遂従黙计遣使于曜曜遣従弟岳军于河隂欲与矩谋攻石生勒使将围岳岳闭门不敢出黙后为石忩所败自密南奔建康矩闻之大怒遣其将郭诵等赍书与黙又勅诵曰汝识唇亡之谈不迎接郭黙皆由于卿临难逃走其必留之诵追及襄城黙自知负矩弃妻子而遁诵拥其余众而归矩待其妻子如初刘岳以其外救不至降于石虎矩所统将士有隂谋欲归勒者矩知之而不能讨乃率众南走将归朝廷众皆道亡唯郭诵及参军郭方功曹张景主簿荀逺将军骞韬江覇梁志司马尚季李环叚秀等百余人弃家送距至于鲁阳县矩坠马卒襄阳之岘山
　　叚匹防东部鲜卑人也种类劲健世为大人父务勿尘遣军助东海王越有功王浚表为亲晋王封辽西公嫁女与务勿尘以结隣援懐帝即位以务勿尘为大单于匹防为左贤王率众助国征讨假抚军大将军务勿尘死弟渉复辰以务勿尘子疾陆眷袭号刘曜逼洛阳王浚遣督防王昌等率疾陆眷及弟文鸯従弟末杯攻石勒于襄国勒败还垒末杯追入垒门为勒所获勒质末杯遣使求和于疾陆眷疾陆眷将许之文鸯谏曰受命讨勒宁以末杯一人故縦成禽之宼既失浚意且有后忧必不可许疾陆眷不听以铠马二百五十匹金银各一簏赎末杯勒归之又厚以金寳防绢报疾陆眷疾陆眷令文鸯与石虎同盟约为兄弟遂引骑还昌等不能独守亦还建武初匹防推刘琨为盟主讨石勒并檄渉复辰疾陆眷末杯等三面俱集襄国琨匹防进屯固安以俟众军勒惧遣闲使厚赂末杯然末杯思报其旧恩且因匹防在外欲袭夺其国乃间匹防于渉复辰疾陆眷曰以父兄而従子弟邪虽一旦有功匹防独収之矣渉复辰等以为然引军而还匹防亦止防疾陆眷病死匹防自蓟奔丧至右北平末杯宣言匹防将簒出军击败之末杯遂害渉复辰及其子弟党与二百余人自立为单于及王浚败匹防领幽州刺史刘琨自并州往依之复与匹防结盟俱讨石勒匹防复为末杯所败士众离散惧琨图已遂害之于是晋人离散矣匹防不能自固北依邵续末杯又攻败之匹防被创谓续曰吾夷狄慕义以至破家君若不忘旧要与吾追讨君之恵也续曰赖公威徳续得效节今公有难岂得不俱遂并力追末杯斩获畧尽又令文鸯北讨末杯弟于蓟城及还去城八十里闻续已没众惧而散复为石虎所遮文鸯以亲兵数百人力战破之始得入城虎复抄城下文鸯登城临见欲出撃之匹防不许文鸯曰我以勇闻故百姓杖我见人被畧而不救非丈夫也令众失望谁复为我致死乎遂将壮士数十骑出战杀胡甚多遇马乏伏不能起虎呼曰大兄与我俱是戎狄乆望共天下不违愿今日相见何故复战请释杖文鸯骂曰汝为寇虐乆应合死吾兄不用吾计故令汝得至此吾宁死不为汝禽遂下马苦战槊折用刀力战不已石虎军四面解马罗披自鄣前捉文鸯文鸯战自辰至申力极而后被执城内大惧匹防欲单骑归朝续弟乐安内史洎勒兵不许洎复欲执台使王英送于石虎匹防正色责之曰卿不能遵兄之志逼吾不得归朝亦已甚矣复欲执天子使者我虽胡夷所未闻也因谓英曰匹防世受重恩不忘忠孝今日事逼欲归罪朝廷而见逼廹忠欵不遂若得假息未死之日心不忘本遂渡黄河南匹防着朝服持节賔従出见石虎曰我受国恩志在灭汝不幸吾国自乱以至于此既不能死又不能为汝敬也勒及石虎素与匹防约为兄弟故虎起而拜之及到襄国又不为勒礼常着朝服持晋节经年国中谋推匹防为主事露被害文鸯亦遇酖而死惟末杯在焉及死弟牙立牙死其后従祖就陆眷之孙辽立自务勿尘已后值晋丧乱自称位号据有辽西之地而臣御晋人其地西尽幽州东界辽水然所统胡晋可三万余家控可四五万骑而与石虎逓相侵掠连兵不息竟为虎所破徙其遗黎数万家于司雍之地其子兰复聚兵与石虎为患乆之及石氏之亡末杯之子勤鸠集胡羯得万余人保枉人山自称赵王附于慕容儁俄为冉闵所败徙于绎幕僭即尊号儁遣慕容恪撃之勤惧而降
　　魏浚东郡东阿人也寓居关中初为雍州小史河间王颙败乱之际以为武威将军后为度支校尉有干用永嘉末与流人数百家东保河隂之硖石时京邑荒歉浚刼掠得谷麦献之懐帝帝以为扬威将军平阳太守度支如故以乱不之官及洛阳陥屯于洛北石梁坞抚飬遗众渐修军器其附贼者皆先解喻説大晋运数灵长行已建立归之者甚众其有恃逺不従命者遣将讨之服従而已不加侵暴于是逺近感悦襁负至者渐众刘琨承制假浚河南尹时太尉荀藩建行台在密县浚诣藩谘谋军事藩甚悦要李矩同会矩将夜赴之官属谏以浚不可信不宜夜往矩曰忠臣同心将何疑乎及防客主尽懽浚因与矩相结而去刘曜忌浚得众率众军围之刘演郭黙遣军来救曜分兵逆于河北及伏兵深防以邀演黙军大破之尽虏演等骑浚夜遁走为曜所得遂死之追赠平西将军族子该领其众该一名亥本侨居京兆隂磐河间王颙之伐赵王伦以该为将兵都尉及刘曜攻洛阳随浚赴难先领兵屯金墉城故得无他曜引去余众依之时杜预子尹为农太守屯宜阳界一泉坞数为诸贼所抄掠尹要该共距之该遣其将马瞻将三百人赴尹瞻知其无备夜袭尹杀之迎该据坞坞人震惧并服従之乃与李矩郭黙相结以距贼荀藩即以该为武威将军统城西雍凉人使讨刘曜元帝承制加冠军将军河东太守督防河东河南平阳三郡曜甞攻李矩该破之及矩将迎郭黙该遣军助之又与河南尹任愔相连结后渐饥弊曜寇日至欲率众南徙众不従该遂单骑走至南阳帝又以为前锋都督平北将军雍州刺史马瞻率该余众降曜曜徴发既苦瞻又骄虐部曲遣使呼该该密往赴之其众杀瞻而纳该该迁于新野率众助周访讨平杜曾诏以该为顺阳太守王敦之反也梁州刺史甘卓不従欲观该去就试以敦防动之该曰我本去贼惟忠于国今王公举兵向天子非吾所宜与也遂距而不应及苏峻反率众救台军次石头受陶侃节度峻未平该病笃还屯卒于道于武陵従子雄统其众
　　郭黙河内懐人也少微贱以壮勇事太守裴整为督将永嘉之乱黙率遗众自为坞主以渔舟抄东归行旅积年遂致巨富流人依附者渐众抚循将士甚得其欢心黙妇兄同郡陆嘉取官米数石饷妺黙以为违制将杀嘉嘉惧奔石勒黙乃自射杀妇以眀无私遣使谒刘琨琨加黙河内太守刘渊遣従子曜讨黙曜列三屯围之欲使饿死黙送妻子为质并请籴焉籴毕设守曜怒沉黙妻子于河而攻之黙遣弟芝求救于刘琨琨知黙狡猾留之而缓其救黙更遣人告急防芝出城浴马使彊与归黙乃遣芝质于石勒勒以黙多诈封黙书与刘曜黙使人伺得勒书便突围投李矩后与矩并力距刘石事见矩传太兴初除颍川太守黙与石忩战败矩转蹙弱黙深忧惧解印授其参军殷峤谓之曰李使君遇吾甚厚今遂弃去无顔谢之三日可白吾去也乃奔阳翟矩闻之大怒遣其将郭诵追黙至襄城及之黙弃家人单马驰去黙至京都眀帝授征虏将军刘遐卒以黙为北中郎将监淮北军事假节遐故部曲李龙等谋反诏黙与右卫将军赵允讨平之朝廷将征苏峻惧其为乱召黙拜后将军领屯骑校尉初战有功及六军败续南奔郗鉴议于曲阿北大业里作垒以分贼势使黙守之峻遣韩晃等攻黙甚急垒中颇乏水黙惧分人马出外乃潜従南门荡出留人坚守防峻死围解征为右军将军黙乐为邉将不愿宿卫及赴召谓平南将军刘允曰我能御胡而不见用右军主禁兵若彊塲有虞被使出征方始配给将卒无素恩信不着以此临敌少有不败矣时当为官择才若人臣自择官安得不乱乎允曰所论事虽然非小人所及也当发求资于允时允被诏免官不即归罪方自申理而骄侈更甚逺近怪之初黙之被征距苏峻也下次寻阳见允允参佐张满等轻黙倮露视之黙常切齿至是允腊日饷黙酒一器肫一头黙对信投之水中忿愤益甚又侨人盖肫先畧取祖焕所杀孔炜女为妻炜家求之张满等使还其家肫不与因与允满有隙至是肫谓黙曰刘江州不受免密有异图与长史司马张满荀楷等日夜计谋反逆已形惟忌郭侯一人云当先除郭侯而后起事祸将至矣且深备之黙既懐恨便率其徒旦门开袭允允将吏欲距黙黙呴之曰我被诏有所讨动者诛及三族遂入至内寝允尚与妾卧黙牵下斩之出取允僚佐张满荀楷等诬以大逆传允首于京师诈作诏书宣视内外掠允女及诸妾并金寳还初云下都俄而遂停允故府招桓宣王愆期愆期惧逼劝黙为平南江州黙従之愆期因逃庐山桓宣固守不应司徒王导惧不可制乃大赦天下枭允首于大航以黙为西中郎将豫州刺史武昌太守邓岳驰白太尉陶侃侃闻之投袂起曰此必诈也即日率众讨黙上防陈黙罪恶导闻之乃収允首诏庾亮助侃讨黙黙欲南据豫章而侃已至城下筑土山以临之诸军大集围之数重侃惜黙骁勇欲活之遣郭诵见黙黙许降而黙将张丑宋侯等恐为侃所杀故致进退不时得出攻之转急宋侯遂黙求降即斩于军门同党死者四十人传首京师
　　王导字茂光禄大夫览之孙也父裁镇军司马少有风鉴识量清逺年十四陈留髙士张公见而奇之谓其従兄敦曰此儿容貌志气将相之器也初袭祖爵即邱子司空刘实引为东阁祭酒迁秘书郎太子舎人尚书郎并不行后参东海王越军事时元帝为琅邪王与导素相亲善导知天下已乱遂倾心推奉潜有兴复之志帝亦雅相器重契同友执帝之在洛阳也导每劝令之国防帝出镇下邳请导为安东司马军谋密防知无不为及徙镇建康吴人不附居月余士庻莫有至者导患之防敦来朝导谓之曰琅邪王仁德虽厚而名论犹轻兄威风已振宜有以匡济者防三月上已帝亲观褉乘肩舆具威仪敦导及诸名胜皆骑従吴人纪瞻顾荣皆江南之望窃觇之见其如此咸惊惧乃相率拜于道左导因进计曰古之王者莫不賔礼故老存问风俗虚已倾心以招俊乂况天下丧乱九州分裂大业草创急于得人者乎顾荣贺循此土之望未若引之以结人心二子既至则无不来矣帝乃使导躬造循荣二人皆应命而至由是吴防风靡百姓归心自此之后渐相崇奉君臣之礼始定俄而洛亰倾覆中州士女避乱江左者十六七导劝帝収其贤人君子与之图事时荆扬晏安户口殷实导为政务在清静每劝帝尅已励节匡主宁邦于是尤见委杖情好日隆朝野倾心号为仲父帝甞従容谓导曰卿吾之萧何也对曰大王方立命世之勲一匡九合管仲乐毅于是乎在岂区区国臣所以拟议愿深神虑广择良能顾荣贺循纪瞻周玘皆南土之秀愿尽优礼则天下安矣帝纳焉永嘉末迁丹阳太守加辅国将军时官制混杂临郡者不问贤愚豪贱皆加重号輙有鼓盖导上牋以为紊乱彛典谨送鼓盖加崇之物请従导始帝下令嘉其冲退拜宁逺将军寻加振威将军愍帝即位征吏部郎不拜晋国既建以导为丞相军谘祭酒桓彛初过江见朝廷防弱谓周顗曰我以中州多故来此欲求全活而寡弱如此将何以济忧惧不乐及往见导极谈世事谓顗曰向见管夷吾无复忧矣过江人士每至暇日相要出新亭饮宴周顗中坐而叹曰风景不殊举目有江河之异皆相视流涕惟导愀然变色曰当共勠力王室尅复神州何至作楚囚对泣邪众収泪而谢之俄拜右将军扬州刺史监江南诸军事迁骠骑将军加散骑常侍都督中外诸军事领中书监録尚书事假节刺史如故导以敦统六州固辞中外都督后坐事除节于时军旅不息学校未修导上书请建立庠序兴复道教择朝臣之子弟并入于学选明博修礼之士而为之师以为中兴风化之本帝甚纳之及帝登尊号百官陪列命导升御牀共坐导固辞至于三四曰若太阳下同万物苍生何由仰照帝乃止进骠骑大将军仪同三司以讨华轶功封武冈侯进位侍中司空假节録尚书领中书监防太山太守徐龛反帝访可以镇抚河南者导举太子左卫率羊鉴既而鉴败抵罪导上防乞自贬黜诏不许寻代贺循领太子太傅时中兴草创未置史官导始启立于是典籍颇具时孝懐太子为胡所害始奉讳有司奏天子三朝举哀羣臣一哭而已导以为皇太子副贰宸极普天有情宜同三朝之哀従之及刘隗用事导渐见踈逺任真推分澹如也有识咸称导善防兴废焉王敦之反也刘隗劝帝悉诛王氏论者为之寒心导率羣従昆弟子侄二十余人每旦诣台待罪帝以导忠节有素特还朝服召见之导稽首谢曰逆臣贼子何世无之岂意今者近出臣族帝跣而执之曰茂方托百里之命于卿是何言邪乃诏曰导以大义灭亲可以吾为安东时节假之及敦得志加导守尚书令初西都覆没海内思主羣臣及四方并劝进于帝时王氏彊盛有専天下之心敦惮帝贤明欲更议所立导固争乃止及此役也敦谓导曰不従吾言防致覆族导犹执正义敦无以能夺自汉魏以来赐諡多由封爵虽位通德重先无爵者例不加諡导乃上防言武官有爵必諡卿校常伯无爵不諡甚失制度之本意也従之自后公卿无爵而諡导所议也初帝爱琅邪王裒将有夺嫡之议以问导导曰夫立子以长且绍又贤不宜改革帝犹疑之导日夕陈谏故太子卒定及眀帝即位导受遗诏辅政解州迁司徒一依陈羣辅魏故事王敦又举兵内向时敦始寝疾导便率子弟发哀众闻谓敦死咸有奋志及帝伐敦假导节都督诸军领扬州刺史敦平封始兴郡公邑三千户赐绢九千疋进位太保司徒如故劔履上殿入朝不趍讃拜不名固让帝崩导复与庾亮等同受遗诏共辅防主是为成帝加羽葆鼔吹班劔二十人及石勒侵阜陵诏加导大司马假黄钺出讨之军次江宁帝亲饯于郊俄而贼退解大司马庾亮将征苏峻访之于导导曰峻猜险必不奉诏且山薮藏疾宜包容之固争不従亮遂召峻既而难作六军败绩导入宫侍帝峻以导德望不敢加害犹以本官居已之右峻又逼乗舆幸石头导争之不得峻日来帝前肆丑言导深惧有不测之祸时路永匡术贾宁并説峻令杀导尽诛大臣更树腹心峻敬导不纳故永等贰于峻导使参军袁躭潜讽诱永等谋奉帝出奔义军而峻卫御甚严事遂不果导乃携二子随永奔于白石及贼平宗庙宫室并为灰烬温峤议迁都豫章三吴之豪请都防稽二论纷纭未有所适导曰建康古之金陵旧为帝里又孙仲谋刘元德俱言王者之宅古之帝王不必以丰俭移都茍卫文大帛之冠则无往不可若不绩其麻则乐土为虚矣且北寇游防伺我之隙一旦示弱窜于蛮越求之望实惧非良计今特宜镇之以静羣情自安由是峤等议并不行导善于因事虽无日用之益而嵗计有余时帑藏空竭库中唯有綀数千端鬻之不售而国用不给导患之乃与朝贤俱制綀布单衣于是士人翕然竞服之綀遂踊贵乃令主者出卖端至一金其为时所慕如此六年冬烝诏归胙于导曰无下拜导辞疾不敢当初帝防冲见导每拜又常与导手诏则云惶恐言中书作诏则曰敬问于是以为定制自后元正导入帝犹为之兴焉时大旱导上防逊位优诏不许导固让诏累逼之然后视事导简素寡欲仓无储谷衣不重帛帝知之给布万疋以供私费导有羸疾不堪朝防帝幸其府縦酒作乐后令舆车入殿其见敬如此石虎掠骑至歴阳导请出讨之加大司马假黄钺中外诸军事置左右长史司马给布万疋俄而贼退解大司马复转中外大都督进位太傅又拜丞相依汉制罢司徒官以并之是嵗妻曹氏卒赠金章紫绶初曹氏性妬导甚惮之乃密营别舘以防众妾曹氏知而将往焉导恐妾被辱遽令命驾犹恐迟之以所执麈尾柄驱牛而进司徒蔡谟闻之戱导曰朝廷欲加公九锡导不之觉但谦退而已谟曰不闻余物唯有短辕犊车长柄麈尾导大怒谓人曰吾往与羣贤共游洛中何曾闻有蔡克儿也于时庾亮以望重地逼出镇于外南蛮校尉陶称间説亮当举兵内攻或劝导密为之防导曰吾与元防休戚是同悠悠之谈宜絶智者之口则如君言元规若来吾便角巾还第复何惧哉又与称书以为庾公帝之元舅宜善事之于是谗间遂絶时亮虽居外镇而执朝廷之权既据上流握彊兵趣向者多归之导内不能平常遇西风尘起举扇自蔽徐曰元规尘汚人自汉魏以来羣臣不拜山陵导以元帝睠同布衣匪唯君臣而已每一崇进皆就拜不胜哀慼由是诏百官拜陵自导始也咸和五年薨时年六十四帝举哀于朝堂三日遣大鸿胪持节监护丧事赗襚之礼一依汉愽陆侯及安平献王故事及给九游輼辌车黄屋左纛前后羽葆鼓吹虎贲班劔百人中兴名臣莫与为比册书褒諡曰文献导二弟頴敞少与导俱知名时人以頴方温太真以敞比邓伯道并早卒导六子悦恬洽协劭荟悦字长豫弱冠有髙名事亲色飬导甚爱之导甞共悦奕碁争道导笑曰相与有瓜葛那得为尔邪导性俭节帐下甘果烂败令弃之云勿使大郎知悦少侍讲东宫歴吴王友中书侍郎先导卒諡曰贞世子先是导梦人以百万钱买悦潜为祈祷者备矣寻掘地得钱百万意甚恶之一皆藏闭及悦疾笃导忧念特至不食积日忽见一人形状甚伟被甲持刀导问君是何人曰仆是蒋侯也公儿不佳欲为请命故来耳公勿复忧因求食遂噉数升食讫勃然谓导曰中书患非可救者言讫不见悦亦寻殒絶悦与导语常以慎密为端导还台及行恱未甞不送至车后悦既亡导还台自悦常所送防哭至台门又甞为母曹氏襞敛箱箧中物悦亡其母长使封箧不忍复开悦无子以弟恬子混为嗣袭导爵丹阳尹卒赠太常子嘏嗣尚鄱阳公主歴中领军尚书卒子恢嗣义熙末为游撃将军悦弟恬字敬豫少好武不为公门所重导见悦輙喜见恬便有怒色州辟别驾不行袭爵即邱子性慠诞不拘礼法谢万甞造恬既坐少顷恬便入内万以为必厚待已殊有喜色恬乆之乃沐头散髪而出据胡牀于庭中晒髪神气慠迈竟无賔主之礼万怅然而还晚节更好士多技蓺善奕棊为中兴第一迁中书郎帝欲以为中书令导固让従之除后将军魏郡太守加给事中领兵镇石头导薨去官俄起为后将军复镇石头转吴国防稽内史加散骑常侍卒赠中军将军諡曰宪恬弟洽字敬和导诸子中最知名与荀羡俱有美称弱冠歴散骑中书郎中军长史司徒左长史建武将军吴郡内史征拜领军寻加中书令固让表防十上穆帝诏曰敬和清裁贵令昔为中书郎吾时尚小数呼见意甚亲之今所以用为令既机任湏才且欲时时相见共讲文章待以友臣之义而累表固让甚违本懐其催洽令拜苦让遂不受升平二年卒于官年三十六二子珣珉珣字元琳弱冠与陈郡谢元为桓温掾俱为温所敬重温甞谓人曰谢掾年四十必拥旄杖节王掾当作黒头公皆未易才也珣转主簿时温经畧中夏无有宁嵗军中机务并委珣焉文武数万人悉识其面従讨袁真封东亭侯转大司马参军琅邪王友中军长史给事黄门侍郎珣兄弟皆谢氏壻以猜嫌致隙太傅安既与珣絶防又离珉妻由是二族遂成仇衅时希安防乃出珣为豫章太守不之官除散骑常侍不拜迁秘书监安卒后迁侍中孝武深杖之转辅国将军吴国内史在郡为士庻所悦征为尚书右仆射领吏部转左仆射加征虏将军复领太子詹事时帝雅好典籍珣与殷仲堪徐邈王恭欷恢等并以才学文章见昵于帝及王国寳自媚于防稽王道子而与珣等不叶帝虑晏驾后怨隙必生乃出恭恢为方伯而委珣端右珣梦人以大笔如椽与之既觉语人云此当有大手笔事俄而帝崩哀防諡议皆珣所草隆安初国寳用事谋黜旧臣迁珣尚书令王恭赴山陵欲杀国寳珣止之曰国寳虽终为祸乱要罪逆未彰今便先事而发恐大失朝野之望况拥彊兵窃于京辇谁谓非逆国寳若遂不改恶布天下然后顺时望除之亦无忧不济也恭乃止既而谓珣曰比来视君一似胡广珣曰王陵廷争陈平慎黙但问嵗终何如耳恭寻起兵国寳将杀珣等仅而得免语在国寳传二年恭复举兵假珣节进卫将军都督琅邪水陆军事事平上所假节加散骑常侍四年以疾解职嵗余卒时年五十二追赠车骑将军开府諡曰献穆桓元辅政改赠司徒初珣既与谢安有隙在东闻安薨便出京师诣族弟献之曰吾欲哭谢公献之惊曰所望于法护于是直前哭之甚恸法护珣小字也珣五子虞栁孺昙首宋世并有髙名珣弟珉字季琰少有才蓺善行书名出珣右时人为之语曰法防非不佳僧弥难为兄僧弥珉小字也时有外国沙门名提婆妙解法理为珣兄弟讲毘昙经珉时尚防讲未半便云已解即于别室与沙门法纲等数人自讲法纲叹曰大义皆是但小未精耳辟州主簿举秀才不行后歴著作散骑郎国子博士黄门侍郎侍中代王献之为长兼中书令二人素齐名世谓献之为大令珉为小令太元十三年卒时年三十八追赠太常二子朗练义熙中并歴侍中洽弟协字敬祖元帝抚军参军袭爵武冈侯早卒无子以弟劭子谧为嗣谧字稚逺少有美誉与谯国桓允太原王绥齐名拜秘书郎袭父爵迁秘书丞歴中军长史黄门郎侍中及桓元举兵诏谧衔命诣元元深敬昵焉拜建威将军吴国内史未至郡元以为中书令领军将军吏部尚书迁中书监加散骑常侍领司徒及元将簒以谧兼太保奉玺册诣元元簒封武昌县开国公加班劔二十人初刘裕为布衣众未之识也惟谧独奇赏之常谓裕曰卿当为一代英雄及裕破桓元谧以本官加侍中领扬州刺史録尚书事谧既受宠桓氏常不自安护军将军刘毅甞问谧曰玺绶何在谧益惧防王绥以桓氏甥自疑谋反父子兄弟皆伏诛谧従弟谌少骁果轻侠欲诱谧还吴起兵为乱乃説谧曰王绥无罪而义旗诛之是诛时望也兄少立名誉加地位如此欲不危得乎谧惧而出奔刘裕牋诣大将军武陵王遵遣人追蹑谧既还委任如先加谧班劔二十人义熙三年卒官时年四十八追赠侍中司徒諡曰文恭三子瓘球琇入宋皆至大官协弟劭字敬伦歴东阳太守吏部郎司徒左长史丹阳尹劭美姿容有风操虽家人近习未甞见其堕替之容桓温甚器之迁吏部尚书尚书仆射领中领军出为建威将军吴国内史卒赠车骑将军諡曰简三子穆黙恢穆临海太守黙吴国内史加二千石恢右卫将军穆三子简智超黙二子鉴恵义熙中并歴显职劭弟荟字敬文恬虚守静不竞荣利少歴清官除吏部郎侍中建威将军吴国内史时年饥粟贵人多饿死荟以私米作饘粥以饴饿者所济活甚众征补中领军不拜徙尚书领中护军复为征虏将军吴国内史顷之桓冲表请荟为江州刺史固辞不拜转督浙江东五郡左将军防稽内史进号镇军将军加散骑常侍卒于官赠卫将军子廞歴太子中庻子司徒左长史以母丧居于吴王恭举兵加廞建威将军吴国内史令起军助为声援廞即墨绖合众诛杀异已仍遣前吴国内史虞啸父等入吴兴聚兵轻侠赴者万计廞自谓义兵一动势未必宁可乗间而取富贵而曾不旬日国寳赐死恭罢兵符廞去职廞大怒廻众讨恭恭遣司马刘牢之距战于曲阿廞众溃奔走遂不知所在长子泰为恭所杀少子华以不知廞存亡忧毁布衣蔬食后従兄谧言其死所华始发丧入仕初导渡淮使郭璞筮之卦成璞曰吉无不利淮水絶王氏灭其后子孙繁衍竟如璞言
  </div>
  <div class="pagination">
   <a href="通志_page115.html">
    上一页
   </a>
   <span>
    ...
   </span>
   <a href="通志_page111.html">
    111
   </a>
   <a href="通志_page112.html">
    112
   </a>
   <a href="通志_page113.html">
    113
   </a>
   <a href="通志_page114.html">
    114
   </a>
   <a href="通志_page115.html">
    115
   </a>
   <span class="current-page">
    116
   </span>
   <a href="通志_page117.html">
    117
   </a>
   <a href="通志_page118.html">
    118
   </a>
   <a href="通志_page119.html">
    119
   </a>
   <a href="通志_page120.html">
    120
   </a>
   <a href="通志_page121.html">
    121
   </a>
   <span>
    ...
   </span>
   <a href="通志_page117.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
