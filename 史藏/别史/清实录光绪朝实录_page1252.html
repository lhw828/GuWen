<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1252 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1252 页/共 1316 页</h1>
    <div class="content">　　

○谕内阁、端方等会奏、特倢■＜曰融＞■＜石木＞办赈不力正佐各员一摺。安徽候补直隶州知州白曾焯、缉盗无能。漠视荒政。望江县知县查光华、捕务废弛。识闇才庸。凤阳县典史钱觐扬、作事巧滑。补用巡检郭长桢、藉赈索贿。试用典史梅登甲、行止不检。试用按司狱裘炳、需索供给。补用巡检沙熙寿、办事粗率。试用典史宇文丙、纠饮滋事。均著即行革职。另片奏倢■＜曰融＞■＜石木＞庸劣不职文武员弁。试用知县李树梓、巧于沽名。操守难信。补用知县蓝和光、官声平常。绅民交控。捐升知县试用巡检杨定远、凉薄暴戾。任性酿命。凤台县典史杜树兰、遇事干预。不知远嫌。寿州吏目周鸿年、代州勘验。藉案需索。试用典史邹洪训、获盗匿禀。＜目辟＞暒棅且＜夗贝＞自保释。均著即行革职。杨定远、情节尤重。并著永不叙用。递籍严加管束。候补直隶州知州李家澍　　

○信任丁勇。听断不明。杨沅宜、逞私妄陈。夙有物议。均著以府经历县丞降补。绩溪县知县邓士芬、心地长厚。吏治多疏。惟文理尚优。著以教职归部铨选。已革提督徐思忠、委带卓胜等营。废弛最甚。声名夙劣。著永不叙用。管带皖北巡防准补副将沈位勋、藉补索诈。扰害地方。著革职永不叙用。

现月

　　

○谕军机大臣等、电寄端方等、近来沿江一带。匪徒充斥。引诱句结。藉端生事。摇惑人心。亟应严密查缉。水师提督本有巡查长江之责。著端方会商沿江督抚。及该水师提督。妥议巡缉章程。详细具奏。并著程文炳、即行常川梭巡沿江各处。认真查缉。勿得拘守分阅上下游常例。总期有匪必获。不准稍涉疏懈。以专责成而弭隐患。电寄　　

○又谕、电寄张曾阳滟＜扌戋＞、电悉。著严拏首要。解散胁从。以消隐患而靖地方。电寄　　

○御史庆斌奏、察哈尔拉什普勒哲依兄弟争袭佐领世职。公行贿赂。涉讼经年。请饬查办。下陆军部查核办理。寻议、请饬察哈尔都统诚勋、一并彻查究办。寻奏、应以刚普尔布拟正。拉什普勒哲依拟陪。允之。随手　　

○山东巡抚杨士骧奏、东省二十九、三十、三十一等年、河工出力各员。未奉新章以前。恳照旧额请奖。并嗣后河工保案。请饬酌予变通。以资鼓励。下部议。摺包　　

○命闽浙总督松寿兼署福州将军。并接管船政。电寄　　

○添拨山东藩库银五万两。备河工经费。从巡抚杨士骧请也。摺包　　

○戊辰。上还宫。　　

○文宗显皇帝诞辰。上诣奉先殿寿皇殿行礼。仍幸颐和园驻跸。　　

○法部奏。请修订法律。下考察政治馆议。　　

○科布多帮办大臣锡恒奏。新疆阿尔泰接设驿站。新自乌纳木河、南抵绥来县城。计六百五十里。拟设七站。阿自乌纳木河、北至承化寺驻所。计八百九十里。拟设九站。所需经费。暂由部款拨用。如所请行。　　

○又奏、调用驼只。准咨派员候领。有违定章。请饬仍由乌城解送。以免窒碍。下该衙门速议。摺包　　

○己巳。谕军机大臣等、电寄端方等、据电奏、赴江西采买平粜米约运十万石。请免税厘等语。著照所请。电寄　　

○命署广东水陆提督秦炳直、迅赴署任。电寄　　

○庚午。谕军机大臣等、昨已有旨饬端方等、会商巡缉长江章程。现值人心不靖。隐患宜防。应如何布置。以期有备无患之处。著沿江沿海各督抚。体察情形。妥筹办理。现月　　

○安徽巡抚恩铭奏、筹办皖北赈务大略情形。现拟截止。仍接办各州县水利。借工代赈。以善其后。得旨、著冯煦妥筹办理。摺包　　

○辛未。法部奏、酌拟京外各级审判厅、暨各级检察厅、职掌事宜。从之。　　

○直隶总督袁世凯奏。专设审判。先由天津县试办数月。积牍一空。民闲称便。请饬立案。下部知之。　　

○又奏。筹办中立。出力人员请奖。得旨。准其择尤酌保。毋许冒滥。　　

○办理商约大臣吕海寰等奏。历年办理商约。出力人员、择尤请奖。得旨。著俟商约办竣后。再行请旨。　　

○又奏。上海创设红十字会。在事员绅。请立案奖叙。得旨。著徐世昌查明具奏。　　

○以直隶候补道姚锡光为陆军部左丞。内阁即补侍读朱彭寿为右丞。署正黄旗蒙古副都统冯国璋为军咨处正使。　　

○以侵挪局款。革山东直隶州知州任嘉栻职。并勒追。　　

○壬申。谕军机大臣等。东三省兴办一切要政。自应宽筹款项。以资整顿。惟息借洋款。至二三千万之多。关系极巨。必须豫筹该省所兴之利。确有把握。足以抵还。方免后患。该督等受恩深重。责任匪轻。务将兴办各要政。详慎妥筹。陆续议借。随时奏明办理。毋稍大意。现月　　

○又谕。前派镇国公溥植、前往白龙潭拈香。何以迟至四五日。尚未具摺请安。著宗人府查明具奏。寻奏。查明镇国公溥植。实因中途遇雨。回京延迟。报闻。现月　　

○宗人府奏。宗室司员。援案准其酌补各缺。并工部法部裁改员缺。拟定办法。从之。早事　　

○东三省总督徐世昌奏、遵旨酌核请补员缺。拟详加考验。再请实授。得旨、著照所拟办理。摺包　　

○以记名副都统都淩阿署正黄旗蒙古副都统。明发　　

○调浙江定海镇总兵吴元恺为江南狼山镇总兵官。江南狼山镇总兵邱开浩为浙江定海总兵官。现月　　

○以随使期满。赏江苏补用道欧阳庚三代一品封典。布政使经历衔李大森等五员、升叙有差。摺包　　

○旌表五世同堂寿妇河南陈州营都司孙之沅祖母刘氏。摺

包　　

○赏墨国任满使臣郦华宝星。摺包　　

○癸酉。谕军机大臣等、有人奏、汉口租界新约。尚须磋改一摺。著张之洞查明具奏。原摺钞给阅看。寻奏、此次日本展界合同。祇有三条。一展拓一百五十丈。二保护华商火柴公司照常开设。三悉照原订合同办理。皆力争十数次而得。另件议明年限收回日本借用之华界大版马头。尤辩驳数年始克就绪。至永租税捐及日本臣民字样。均遵条约成案。并无不合。下部知之。现月　　

○湖广总督张之洞奏、近日学堂怪风恶俗。不忍者滟见闻。为国家计。则必有乱臣贼子之祸。为世道计。尤不胜洪水猛兽之忧。谨于湖北省城设立存古学堂。以经史词章博览四门为主。而以普通科学辅之。庶经训不坠。以保国粹而息乱源。下部知之。　　

○又奏、新造省城模范监狱。详定章程。一地址。二建造。三设置。四移禁。五典狱。六守＜目辟＞行＜匧心＞口＜韦未＞＜夗贝＞。七习艺。八教养。九经费。十规则。俟开办以后。察看情形。随时修改。下所司知之。摺包　　

○河南巡抚张人骏奏、添设开封巡警总局。暨募练探访队。下部知之。摺包　　

○授协办大学士张之洞为大学士。仍留湖广总督任。命吏部尚书鹿传霖协办大学士。现月　　

○以侵吞公款。革陕西武功县在籍知县张济瀛职。　　

○予政绩卓著、故陕西潼关厅同知焦云龙、宣付史馆立传。　　

○甲戌、谕军机大臣等。有人奏。东三省办理交涉。不得勉强迁就等语。著徐世昌、唐绍仪、按照所陈各节、查明办理。原片著钞给阅看。　　

○都察院代奏、法部主事梁广照条陈、疆臣举借洋债。累深害巨。得旨。著考察政治馆王大臣会同度支部并入陈庆桂原奏一并妥议具奏。寻奏。借款利害。关系匪轻。自应慎之又慎。拟参酌原奏。令该督就拟办各种实业。豫算成本。分期筹备。咨部立案。商民有愿筹款兴办者。均另订详细切实章程。但期多筹一内地之款。即少借一外洋之债。从之。　　

○又代奏。贵州举人何庆崧条陈实行禁烟。下考察政治馆王大臣会议具奏。　　

○御史史履晋奏。时事孔亟。宜筹因应。下外务部知之。　　

○又奏。各省议购兵轮等件。勿任虚糜钜款。下考察政治馆陆军部知之。　　

○以深知愧奋。予撤倢■＜曰融＞■＜石木＞长江水师汉阳营守备易传荣。改以把总降补。　　

</div>
    <div class="pagination">
<a href="清实录光绪朝实录_page1251.html">上一页</a><span>...</span><a href="清实录光绪朝实录_page1247.html">1247</a><a href="清实录光绪朝实录_page1248.html">1248</a><a href="清实录光绪朝实录_page1249.html">1249</a><a href="清实录光绪朝实录_page1250.html">1250</a><a href="清实录光绪朝实录_page1251.html">1251</a><span class="current-page">1252</span><a href="清实录光绪朝实录_page1253.html">1253</a><a href="清实录光绪朝实录_page1254.html">1254</a><a href="清实录光绪朝实录_page1255.html">1255</a><a href="清实录光绪朝实录_page1256.html">1256</a><a href="清实录光绪朝实录_page1257.html">1257</a><span>...</span><a href="清实录光绪朝实录_page1253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
