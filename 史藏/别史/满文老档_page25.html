<!DOCTYPE html>
<html>
<head>
    <meta charset="UTF-8">
    <title>满文老档 - 第 25 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 25 页/共 213 页</h1>
    <div class="content">海州献碗碟二千三百五十具。
初十日，审理各案。李都司曾执郭游击部下千总用刑，杖其臂、夹其足，为人首告。众官会审拟罪，革李都司之职，以报汗，命留其都司之职，罚银二十两。
　　金、复二州刘副将管辖之永宁监地方，擒锋南面乘舟之敌五人，又擒获叛逃之长山岛田秀才，一并解送前来。汗遣人赍书携银往赐擒乘舟敌五人者五十两，擒获田秀才者五十两。并命金复二州副将爱塔曰：“戍守津口之官兵如有擒获，可按此论功行赏。”
　　十一日，销达尔汉侍卫之记功银一百两，康古里五十两、大额驸二十五两、音达乎齐三十两。销阿尔泰银十两、杜依齐巴银五两。
蒙古贝勒卓里克图属下二人来归。
十二日，汗谕曰：“如同修凿过之美石置之不取，反将圆秃之劣石运来，令勿用之。可先运汗家庭院内铺地石用之。若右埋於地下，可趁秋季地未结冻以前掘出，置之地表，四门派
我人看守。所用之石，劣者弃之，优者运之可也。”
十三日，盖州佟游击进官盐万斤。
金州、复州之刘副将爱塔擒获南面敌舟一只，执备御衔官员二人、军士三十七人解来。
　　传谕博尔晋侍卫、汤古岱阿哥曰：“著退驻於海州与牛庄之间，并令海州参将查明无主草料，取之秣我军马。将此草料，计量拨给我军，以资秣马。无主草料若不敷分，可用送与尔等之银购草喂之。我诸申兵勿来，蒙古兵务於本月二十日前来。途次必须善加管束，免宵小掳掠汉人财物而至犯罪。来时宜缓行，一日可行三日。”
　　十四日，致书曰：“爱塔副将，著尔将盖州、复州、金州地方於战中被杀官兵无主之户，以及无夫之女，作速查明，遣人携来，以分给来降之徐守备等四十人。”
　　汗曰：“该辽东城年代久远，业已老朽，且城垣广大。我若出征，必致守城人陷於危难矣。东有朝鲜，北有蒙古，此二国皆与我陌生。若舍此西征大明，则必有后顾之忧。需更筑坚城，酌留守兵，以解后患，即可安心南征。”诸贝勒大臣谏曰：“若弃所得之城郭所居之室庐，於新地筑城建房，恐力所不能，劳苦国人也！”汗曰：“我与大国构兵，岂能即图安逸乎？尔惟虑一时之小劳苦，而我所图者大也。若惜一时小劳，何能成将来之大业耶？可令汉人筑城，至於庐舍，可令各主营建，如此，其劳无几也！”自八月始，於太子河北岸山岗建城池。
　　十五日，致新城游击书曰：“沿边各地无主之粮，与其丢弃，不如令愿取者获之。即有不愿者亦无妨。可先与戍守之兵言明，以免收粮者惧怕戍守之兵。”
　　降谕佟家额驸曰：“著查明抚顺、清河等地原有可信之商人，令迁往南城设肆，贩卖酒及饽饽，肉等食物。所筑新城，亦建房设肆贸易。”
　　金州至黄骨岛之间，有五人乘一舟自南面驶来。该五人因舟破登岸，被金州、复州副将爱塔执之来献。
　　谕八游击、都司等大小各官曰：“尔等献与诸贝勒之鹰，若已给价则已，倘未给价，可令鹰主具文呈报，以便给价。嗣后，鹰或一切物件，既使上等贵重之特，本应出售者即售之矣。贫穷之人辛劳捕获之物，为取悦於上拿来献之，则尚有何趣捕捉耶？原应献之物，照例进献，不可遽止，尔等应纳之物，亦照例纳之。”
　　　　①原转抄本签注：谨查，执稿汉人即汉人书办。
第二十七册　天命六年九月至十月
　　十六日，佟驸马著尔传谕八游击，李都司，著速查无主粮草，运送前来，以供饲马。若不迅速办理，则为无主奴仆肆卖净尽也！再者，徵官粮时著连草料一并徵收。所徵粮草，皆以
轮换之筑城车运来。
　　授巴达为备御。来得及取者已取之，尚未取者，留之。
　　牛庄，海州以东，鞍山以西，分二百牛录为两半，每牛录以五十名甲兵驻之，每贝勒置庄屯三处。
　　命都司官员迅即查明无主之草料运来，以酌情喂养所拴之马各二十匹。俟收获时，每甲各拴马一匹，以徵收之草豆喂之。其馀马匹，送至我处。恐有不测，可遣兵护送。
　　命叶古德办理弓匠事宜。钉制牛录额真、备御之甲，给银二钱。钉制代子备御、千总之甲，给银一钱。钉制官甲十副，由贝勒给工银一两。制弓一张，给银一钱。修理折损之弓，付给银五分。
盖州佟游击送来棉花九百四十斤。
再次前往抢掳镇江逃民，俘获三千带来。自台州乘舟来投之一守备，赏人十对、马十匹及牛十头、驴十头，共计五十。一千总，赏人五对、马五匹、牛五头、驴五头，共计二十五
数。其馀三十七人，各赏牛一头、驴一头，每二人合给牛三头。其馀牛马，皆分给牛录暂时喂养。若有倒毙，着令赔偿。其驴骡，可给亏欠官债者喂养。
　　十七日，复州所属五十寨屯民执送乘一海舟之三十六人前来。遂遣人往金州刘副将处询问情由。
　　十八日，命将诸贝勒随身之匠役各二人，交由经理弓匠之额真督管。各旗匠役，交由管牛录甲之章京督管。遣往朝鲜之使者硕龙国还归。
　　执阿敦阿哥。其罪由乃因挑唆大贝勒、莽古尔泰贝勒与四贝勒不和、诋毁国政，并用谗挑唆其他小贝勒。经诸贝勒商议，奏闻於汗。汗面讯拟罪。诸贝勒及众执法大臣拟将阿敦阿哥交八旗仗毙。汗曰：“尔等所断甚当，我非怜惜此人，昔在萨尔浒时曾有言，凡有恶罪之人等，不得由我等亲杀之，当囚於木栅高墙之内。今若违前言而杀之，何以取信於国人？宜囚留之。”遂缚以铁索，囚禁於牢中。
　　十九日，降谕抚顺额驸、西乌里额驸曰：“著抚顺额驸执银五百两，西乌里额驸执银五百两，用之买金。以银五两或四两收买其金一两，给价不可多於此或少於此。有情愿者，即收买之，不情愿者，不得强买，将银携回。以金相送不取银两者，勿收其金。”
十九日辰时大雪。
二十日，大额驸、达尔汉副将、昂阿拉副将、哈哈纳副将前往戍守，替换杨古利总兵官及汤古岱总兵官，博尔晋副将。
升方吉纳为道员。
二十日巳时，汗赴千山汤泉。
往娘娘宫放牧之人获猪四百口带来，分赐都堂、总兵官以下备御以上各官。
二十一日，将八旗治罪案件，记录在案。
牛庄官员来告，河之彼岸见有船只。遂致书驻守之众之臣，命察实有无船只，即来报信息。
　　是日，审理各案。攻取辽阳时，永顺私匿财物，众官讯之曰：“汗举尔为臣，赐以参将之职，管理五牛录。尔乃管人者，倘窃匿财物等，尚能约束他人乎？遂拟以死罪。汗闻之，令赦永顺死罪，以其妻见夫行窃而不谏阻，乃杀其妻。”
二十三日，色本之子归。
二十四日，朝鲜王所遣使者厅判事官至。汗之三婿乌尔古岱额驸、抚顺额驸、西乌里额驸及总兵官巴都里、额尔德尼巴克什等五大臣出城外迎之。朝鲜王遣厅判事官入觐，献银百两、棉绸五十疋、纸五十刀、高丽夏布二十疋及布五十疋、刀五十把、油纸十刀。汗曰：“凡两国欲相和好，应当互相馈赠。今我若纳尔贡物，恐坏我名矣！”遂不纳，尽却之。
二十六日，获送斋赛贝勒之雅希禅布库归还。
二十七日，汗自汤泉还。
是日，蒙古哈木克之使者达尔汉巴图鲁贝埒英额至。
　　二十八日，降谕方吉纳曰：“乘舟来归之三十九人，寻以闲散之女妻之。其二官，以有家产之女妻之，日供食用费五分。其馀三十七人，日供食用费各三分，并各给棉衣一件。其二官，各给黄鼠皮袄一件，一人赐以猞猁皮**一人赐以狐皮**子。”
恩格德尔额驸之子囊努克台吉携马一匹，前来谒汗。
　　二十九日，胡希泰销银二十两，精古勒岱销银二十两，舒木路销银二十两，青斯海销银五两。
　　初一日，降谕汉人曰：“明年徵收军人食粮，饲马草料及耕种之田地。辽东五卫之民，可耕种无主田二十万垧，又从该无主田内拨出十万垧，给海州、盖州、复州、金州四卫之民耕种。”
　　初一日，汗之包衣伊拉钦，曾因勤善举为备御。今出外采蜜，因行猎而不勤加采蜜，无所收获，故革其备御之职。
　　初四日，致书爱塔副将曰：“今风大不可行舟，著将金、复二州之妇孺各自放还。”
　　是日，霍托因窃骡治罪，销记功银十五两之数。
　　拜楚喀之弟因射杀汉人，定拟死罪。拜楚喀复至四贝勒前申诉，遂治其罪，销其记功银十五两。
　　初六日，审定夸泰吉因纵容家人与汉人私行贸易，抗不纳税，违法行商，乃治其罪，革游击之职。
初十日，由镇江送朝鲜来使归国。
十二日，因斋赛贝勒所纳牲畜不敷，而羁留之塔布囊，今以送来牲畜业已了结而遣归。
　　巴班因盗骡，革其游击之职。并分其家财为三，籍没其一，其二归本主。
　　十八日，先是斋赛贝勒以其获释，遣子前来叩谢。至是遣归，并赏蟒缎一疋、绸缎四疋及银三十两、毛青布三十疋。
　　十九日，升参将额尔德尼为副将。蒙古巴岳特地方布塔齐贝勒属下塔布囊僧格，携妻子来归。
二十日，擢章佳、伊荪为参将。
二十五日，汗降书曰：“明万历帝政法不明，纵容太监，聚歛民财。群官效帝，歛财病民。又越界卫助边外异国，遂遭天责。而我政法明正，蒙天嘉祐，以明帝河东辽东地方畀於我。今诸申汉人统归一汗之国也！我迁户至此之旧诸申，不得视汉人为异国之民，毋夺其衣食和柴草，不可窃杀其豕鸡。倘尔等窃夺获罪，而我徇情宽恕尔等，岂不弃我上天眷命之公正之心乎？必依法论处，该杀者杀，应罪者罪也矣！若尔等作恶，一经伏法，则我旧诸申重受筑城、劳役之若，於国人面前岂不可怜乎？今尔等得盐而食，有棉可服。倘生计无涉於他事，如此之体面何处有之？”
第二十八册　天命六年十一月
　　十一月初一日，都堂达尔汉侍卫，在辽东向诸贝勒索取财物，且盗取缎疋、财帛，为其弟达尔泰首告之。遂将其自沈阳以来按职份所赏诸物及所窃之财货一并没收，一份赐首告者，
其二份赏给都堂、总兵官、副将、参将、游击以上各官。革其都堂之职，著为三等总兵官，免其参议。又斥行贿之济尔哈朗阿哥、斋桑古阿哥、岳托阿哥、硕托阿哥等四贝勒曰：“尔等行贿，或欲塞上面诸嫂【原档残缺】之口；或图勿使上面诸叔父兄长为汗，而自谋汗位而已。否则，尔等乃存妇人之心矣。遂治其罪，令披妇人短袍，系女人裙，划地为牢，监禁三日三夜。汗亲往禁三贝勒之处，痛斥诸子，唾其颜后，乃遣回家。”
　　初一日，牛庄之人来告：河彼岸见有敌兵丁．初二日，和硕贝勒阿敏率二千兵出行，给银三百两，令购粮食之。
初三日，赐盖州副将爱塔以汗所着之细線貂皮袄。
　  初四日，耨德依以打人及指使步兵打人，罚银二十五两；达尔汉额驸以未经商议私分果木，并命收养尚未安置之汉人，罚银三十两；乌纳格以擅自审案，罚银三十两。
　　海州人来告，辽河彼岸，寅时所过之兵至申时方断。
　　原曾免锡翰、萨满兄弟二十丁之赋，后彼等送来，汗命赐以备御之职。
　　汉人张三，以隐匿亲戚罪，没收汗所赏之银一百两，且治其罪，罚银九两。
　　初四日，汗降书曰：“著各旗之三游击，由一游击在旗备办大炮。一炮配马二匹，委人管理。其馀人中，选可佩弓之壮者，令其佩弓。其不能佩弓之人，悉令执三孔炮及铳枪。”
　　初五日，汗谕凤凰城李游击曰：“毛文龙在海岛，或在朝鲜城内？或不在城内而在野地？毛文龙是否已收纳渡河而去之镇江汉人？现在何处？著尔探取实消息，从速来告。”
新城赵游击献蜜七桶四百斤。
栋鄂额驸都堂及扬古利总兵官二大臣，以催办萨毕图之事迟误，各拟罚银五十两之罪。
　　初八日，凡以财货购买之草，其主已取则已，未取尚存者，皆裁之。其以购为辞而取去者，罪之。各庄屯所种粮草、豆秸、秫秸，由各主收之。田舍分给该地方之人。
　　初十日，汗降书曰：“向有群臣每晨服华丽衣冠，上汗衙门或诸贝勒衙门后，煮肉温酒，以赐饮茶汤之礼。该辽东乃富庶之地，此礼为何废之？著都堂、总兵官以下，游击、参将以上，赴各该贝勒衙门当班，并照旧例摆筵。牛录之人，每晨上牛录额真乃备御衙门，备御率之上参将、游击衙门，参将、游击率之上副将衙门，副将率之上都堂、总兵官衙门，都堂、总兵官率之於日出之时上各自和硕额真贝勒衙门。和硕贝勒即以该旗贝勒大臣皆已集齐而入告於汗。备御备衣靴帽三袭以上，参将游击备四袭以上，副将备五袭以上，都堂、总兵官备七袭以上。如此【原档残缺】使之穷困，落同僚后，未得汗赏，虽有所欲，何以得耶？得汉人者，倘不施以仁爱，清白相待，无视先人之
例，横徵暴歛之，则所得之人被没其自身亦降也。无职庶人，凡见官来，必由坐处起立，乘马者下马，让道避之。备御遇参将、游击，则命伞旗回避，只身相见。参将、游击遇副将，则命伞旗回避，只身相见。副将遇都堂、总兵官，则命伞旗回避，只身相见。无论外出居家均切勿违礼。”
　　初十日，巴拜以醉酒，而将在沈阳所给之一人，辽东所赐之缎三疋、银二十两、毛青布二十疋，尽行籍没。
一乘马汉人由辽河彼岸逃来。
十一日，莽古勒台吉属下一蒙古人，因以小刀杀人，故於八旗枭首示众，以未惩戒。
　　命阿敏贝勒、阿济格阿哥及后去之诸大臣还，同去之白巴牙喇军皆留之。著巴都里率兵三千驻海州，阿山率兵二千驻牛庄。命多积石块，整修器械诸物勿贪闻静。其先住之大臣，均
分驻於巴都里、阿三两地。
　　十二日，命将长甸、永甸、大甸、新甸、古河及沿江而居之各屯汉人，悉行移入就近各城堡。倘收之不完，彼处人来侵，此处人叛逃而去，至生事端，则以地方额真及守堡官问罪之，亦将罪及我戍守之大臣也！尔等若不全收，置之於外，与其被敌所掳，不如杀之。
　　蒙噶图、孟古、萨尔古里等道员前来丈量田亩，办理房舍，其奏书曰：各屯汉人乞请：既皆一汗之民，粮则共食，房则同住，何令我等迁移等语。闻此诚是，可准其取我地方粮谷司食之。
　　十二日，汗御衙门曰：“升龙什以备御之职衔降阿赖参将为备御；降蒙安参将为游击；降茂海参将为游击；降兴嘉游击为备御；升原额森特依游击为参将；降桑古里游击为代理备御职。”
　　十三日，恩格德尔额驸出行。镇江人来告称：朝鲜方面在放炮。
　　是日，大贝勒往银库长处，取银六万六千两，以赏诸申有职之官及散给军士之用。
　　是日，都堂栋鄂额驸，抚顺额驸总兵官班师归，并扬言：“率兵三千往征朝鲜。”即遣一朝鲜人同我四人赍书前往。书曰：“毛文龙、陈良策、赵成功、李应龙、赵俊等，驻尔朝鲜之弥
山，常犯河西。我若引兵往剿，又恐连累尔朝鲜，是以不往。若欲我两国真诚相好，则执毛文龙、陈良策归还。如此，可遣尔元帅归。我索毛文龙、陈良策，并非出於需要，尔索一元
帅，亦非尔之需要，皆为两国和好，共享太平。情愿则相互贸易，不愿则各居疆土，宁静无事端，以安生业也！若不归还毛文龙、阿良策，徒以口舌伪称通好何为也。愿则急如水火，速行议复。否则，毛文龙、陈良策等闻之，或服毒身死，或先期他窜。尔等即言通好，我亦不信也！昔大辽天祚汗纳我金汗所征之馀孽阿苏，索之不与，是以构兵，未能免其不幸。尔朝鲜
有赵惟忠者，以四十馀城叛投，我金汗不纳，故我两国和睦相处。今此毛文龙、陈良策居尔国内，侵扰我国，则尔亦必遭天之谴也！尔若思之，不辨自明。尔切勿轻慢我等，此非人愿，
乃天意也！”
　　十四日，海州之人已迁往耀州。其住房、食粮、草豆等，著爱塔尔察看海州、耀州、盖州以北地方，平均分派之。至於田亩由管田之大臣前往办理之。
　　遣图鲁什巴克什携毛青布十匹、银十两、蟒缎一疋往赐桑噶尔寨台吉之妻。
　　十四日，汗降书曰：“辽东，海州，每一牛录各养马四十匹。其馀马匹，皆行缴回。一牛录甲士百人，以十五人驻辽东，十五人驻海州，代理备御各一名，千总各一名，各率甲兵三十人，携喂养备用三匹马之非披甲人一名前往。其馀甲士，倘有事发，四十匹马四十名甲士乘之。无马之甲士，毋得因无马而留於屯中、乃宜各携盾车，随行於马兵之后。至於一牛录新穿甲之五十名甲士，亦同样分驻於辽东、海州。每牛录为其五十名新甲兵制纛二面。二处各委一章京为额真，将其所分新甲兵，造具名册在案。倘有事发，勿随出征军士，宜留驻於城内。”
是日，有七人乘马七匹由广宁逃来。
十六日，有蒙古人四人、汉人五人，共九人，由广宁乘马逃来。是日又有四蒙古人由广宁逃来。
十七日，有汉人七人自广宁徒步逃来。
十八日，和硕贝勒阿敏率兵五千前征镇江。其所赍书曰：“著险山、凤凰游击，率尔守堡收长甸、永甸、大甸、新甸等地离尔附近之堡屯庄民，带往应迁之地。著宽甸游击尔率守堡
著将尔所属之堡、屯庄民，带往应迁之地。其未收完而留后之人，我军士将杀之，并将被杀人所属之官员治以重罪。若皆迁入应迁之地，则尔等官员之功也。倘不如此迁移，则河东之敌兵来时，地方之人复如陈良策执人而不还矣。则故令迁之。”
　　是日，将博尔晋侍卫治罪。治罪缘由：先诸贝勒照达尔汉侍卫所请以财物行贿，汗闻之生怒，囚斋桑古阿哥、济尔哈朗阿哥、硕托阿哥於都司衙门，命着女衣女裙葛布短袍以辱之，
</div>
    <div class="pagination">
<a href="满文老档_page24.html">上一页</a><span>...</span><a href="满文老档_page20.html">20</a><a href="满文老档_page21.html">21</a><a href="满文老档_page22.html">22</a><a href="满文老档_page23.html">23</a><a href="满文老档_page24.html">24</a><span class="current-page">25</span><a href="满文老档_page26.html">26</a><a href="满文老档_page27.html">27</a><a href="满文老档_page28.html">28</a><a href="满文老档_page29.html">29</a><a href="满文老档_page30.html">30</a><span>...</span><a href="满文老档_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
