<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1114 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1114 页/共 1316 页</h1>
    <div class="content">○浙江巡抚聂缉规奏、查明两浙场穴■士■黾荡田。节被风雨潮虫。致成灾歉。本年仍难垦复。应徵穴

■士■黾课钱粮。请分别蠲缓。又奏、查明浙省各属荒废未种田地山塘荡溇。应徵本年地漕等项。恳恩蠲免。并新垦之产。分别徵蠲。得旨、均著遵前旨确查具奏。

摺包　　

○以镶白旗蒙古都统芬车署正蓝旗满洲都统。现月　　

○丁亥。谕军机大臣等、有人奏、闽省存储枪石滟驳。前后奏报悬殊。请饬确查等语。购储军械。关系紧要。岂容虚糜款项。著崇善、李兴锐、将所指各节情弊。会同认真详细查明。据实覆奏。毋稍回护。原摺著钞给阅看。将此谕令知之。寻奏、遵查枪石滟驳数目。并无悬殊。报闻。现月　　

○御史姚舒密奏、各省购储军械。请派员认真验收。下练兵处知之。现月　　

○又奏、请将局外中立章程。刊印颁行。下外务部知之。现月　　

○吉林将军长顺等奏、韩人蓄谋叵测。冀图侵占越垦。难保不恃有强援。益肆狂悖。目前时局。拒守两难。请迅示机宜。得旨、著外务部迅速查核办理。摺包　　

○蠲缓吉林延吉厅属和龙峪、崇化等社被兵地方新旧租钱。摺包　　

○戊子。享太庙。上亲诣行礼。外记注　　

○遣官祭太山■＜木学＞之神。黄绫本　　

○会办五城练勇局事宜商部左侍郎陈璧等奏、筹办五城防护事宜。请拨经费。添募练勇。以靖地方。从之。现月　　

○上以次辛祈谷于上帝。自是日始。斋戒三日。外记注　　

○己丑。谕内阁、魏光焘奏倢■＜曰融＞■＜石木＞统兵大员营务废弛。请旨革职一摺。统领南洋常备左军云南提督张春发、驻防清江。控扼冲要。应如何力图振作。加意操防。乃该提督玩视营务。所部马步各营。疲弱充数。经魏光焘派员点验。兵勇名册。大半不符。操演阵法。不成行列。似此营务废弛。丧心昧良。实堪痛恨。仅予革职。不足蔽辜。张春发著即行革职。发往军台效力赎罪。所有常备左军。前已有旨派令道员杜俞接统。著该督饬令认真训练。务当埽除积习。期成劲旅。另片奏倢■＜曰融＞■＜石木＞常备左军中营管带守备张高升、巧于钻营。诸事刻核。右营管带游击张奇能、包厘营私。克扣军饷。著一并革职永不叙用。现月　　

○又谕、魏光焘奏、特倢■＜曰融＞■＜石木＞不肖各员等语。除戴光、谭本藩、前经恩寿奏倢■＜曰融＞■＜石木＞。降旨分别革惩外。江苏署安东县知县六合县知县吴大照、貌似有才。操守难信。署江都县知县江甯县知县卢维雝、惟情浮夸。办事不实。宝山县县丞蔡镜莹、轻躁喜事。安东县教谕康锡晋、不知检束。候补道杨慕璇、行止贪鄙。不恤人言。候补知府陈琦、心地糊涂。妄希幸进。候补知县胡葆庆、志趣卑鄙。妄事营求。均著即行革职。奉贤县县丞徐耀赓、精力就衰。江阴县县丞刘葆懿、染有疯疾。靖江县教谕倪恩荣、年已衰迈。均著勒令休致。现月　　

○庚寅。孝全成皇后忌辰。遣官祭慕陵。　　

○谕军机大臣等、电寄李经义等、电悉。据称仁怀属地方。有妖匪聚血■乣起事等情。著该督抚严饬所派各军。赶紧分别剿办。并著锡良就近饬营越扎。以防窜扰。务将该匪徒迅速扑灭。并督饬认真保护各教堂。毋稍疏虞。电寄　　

○换铸两淮盐政印信。从两江总督魏光焘请也。随

手

　　

○上诣皇穹宇拈香。南郊斋宫斋宿。　　

○辛卯。祈谷于上帝。上亲诣行礼。　　

○诣正阳门关帝庙菩萨殿拈香。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至甲午皆如之。外记注　　

○御保和殿。赐蒙古王、贝勒、贝子、公、台吉等燕。赏赉有差。外记注　　

○谕内阁、周馥奏、考核属吏。分别举劾一摺。青州府知府曹允源、诸城县知县庄洪烈、曹县知县李光华、邹县知县宋朝桢、茬平县知县豫咸、蓬莱县知县李于锴、准补长山县知县余则达、署费县平邑集巡检试用典史梁鲲、均著传旨嘉奖。黄县知县康鸿逵、听断不明。捕务废弛。沾化县知县丁熙、庸懦无能。难膺民社。即墨县知县李恒諴、因循疲玩。操守平常。禹城县知县许源清、纵容书差。不恤民隐。临胊县知县恒豫、公事废弛。操守难信。前署昌邑县知县候补知县王家骧、相验草率。遇事敷衍。试用同知章荣实、招摇撞骗。来历不明。试用府经历王以济、藉端讹索。掖县县丞孔昭宸、贪猾狡诈。候补府经历张士清、暒滟它欠累民。抗传不到。青州府训导于莲、品学有亏。蓬莱县教谕田方峤、声名甚劣。即墨县栲栳岛巡检刘阔、行止不谨。前署滕县典史试用巡检倪镐、假公讹索。平阴县典史刘宝金滟黄、办事乖方。均著即行革职。安邱县知县柳思诚、登州府经历周廷勋、濮州州判疏暹、武定府教授刘锡策、临清州学正孙士林、费县教谕刘宝鼎、昌乐县教谕史延祜、莱阳县教谕赵思沅、单县训导郑振趾、招远县训导彭福源、滨州训导傅桂森、甯海州吏目于润、朝城县典史李培之、沾化县典史王宝仁、均属年力就衰。著勒令休致。登州府同知吉庆、才短识拘。难膺繁剧。汶上县知县锡元、始勤终怠。缉捕不力。博兴县知县梁锡祜、听断疏忽。驭下太宽。齐河县知县王敬勋、颇有才具。性近疏懒。阳信县知县谭士缓、捕务懈弛。人地不宜。均著开缺另补。现月　　

○命御前行走科尔沁多罗贝勒凯毕豫保长子头等台吉托特济、在乾清门行走。明发　　

○以山东登州镇总兵夏辛酉为云南提督。仍暂缓赴任。现月　　

○壬辰。上御乾清宫。赐近支亲藩等燕。外记注　　

○以大理寺少卿张亨嘉为光禄寺卿。　　

○调直隶通永镇总兵李安堂为山东登州镇总兵官。以记名总兵吴凤岭为直隶通永镇总兵官。现月　　

○癸巳。宣宗成皇帝忌辰。上诣奉先殿。寿皇殿行礼。遣官祭慕陵。黄绫本　　

○谕内阁、吉林将军长顺、忠勇朴诚。勋劳懋著。由侍＜目辟＞行＜匧心＞口＜韦未＞＜夗贝＞随同都兴阿、穆图善、转战陕西甘肃。克复金积堡等处。晶■宜著战功。历授乌里雅苏台参赞大臣。哈密办事大臣。乌里雅苏台将军。在乾清门行走。并管理神机营事务。两任吉林将军。治事抚民。办理交涉。诸臻妥善。前因患病赏假调理。旋以时事艰难。力疾销假。方冀医治就痊。长资倚田■廾。遽闻溘逝。轸惜殊深。长顺著追赠太子少保衔。赏给一等轻车都尉世职。加恩予谥。入祀京师贤良祠。照将军例赐恤。生平战功政绩。宣付史馆立传。任内一切处分。悉予开复。应得恤典。该衙门查例具奏。灵柩回旗时。沿途地方官妥为照料。赏银一千两。准其入城治丧。伊孙一品荫生荣源、著以郎中用。用示笃念荩臣至意。寻予祭葬。谥忠顺。　　

○御史溥琦奏、闻直隶常备各军。先后开赴山海关张家口一带。保护边界。乃各军闻调。相率逃溃。请派大员密查。得旨、著练兵处查明具奏。寻奏、此次调防各营。自开拔以及到防。并无一名逃亡。所倢■＜曰融＞■＜石木＞各节。查无实据。请毋庸议。报闻。

摺包　　

○以三姓副都统富顺署吉林将军。现月　　

○予故御前行走科尔沁札萨克多罗宾图郡王敏噜布札布祭葬。赏银五百两治丧。明发　　

○甲午。上诣大高殿寿皇殿行礼。外注　　

○遣官祭奉先殿后殿。早事　　

○御太和殿。颁诏受朝。外注　　

○御保和殿。赐蒙古王、贝勒、贝子、公、暨王以下文武大臣等燕。并赏赉有差。外注　　

○奉慈禧端佑康颐昭豫庄诚寿恭钦献崇熙皇太后幸西苑驻跸。外注　　

○甘肃新疆巡抚潘效苏奏、请将添改蒲＜覀之＞

■牛、皮山、伽师、洛浦、温宿、输台、婼羌、沙雅、鄯善、孚远、十厅县。照例各额设文庙。武庙。文昌庙。社稷坛。神祇坛。先农坛。龙神祠一所。列入祀典。春秋致祭。下部知之。谕摺汇存　　

○陕甘总督崧蕃等奏、抚标所属精河参将。拟请改隶伊＜覀之＞■牛镇就近管辖。以裨地方。又奏、请将巴里坤属木垒河守备。就近改隶巴里坤镇标左营游击。作为该游击中旗守备。又前调扎吐鲁番托克逊地方之塔城右旗马队。改隶吐鲁番游击。就近统驭。作为吐鲁番左旗守备。又哈协属塔尔讷沁屯田守备。改隶吐鲁番游击。作为吐鲁番右旗守备。移驻鄯善。均下部知之。汇存　　

○乙未。上诣颐年殿。问慈禧端佑康颐昭豫庄诚寿恭钦献崇熙皇太后安。至己酉皆如之。　　

○御乾清宫。赐廷臣大学士等燕。外注　　

○谕军机大臣等、电寄桂霖、电悉。所请著毋庸议。藏事紧要。该帮办大臣惟当迅速启程。会商有泰妥为筹办。毋得藉词迁延。电寄　　

○丙申。谕内阁、丁振铎奏、潘司意见偏执。声名平常。据实密陈一摺。云南布政使李绍芬、纵容丁役。需索门包。于各属领解款项。加添火耗。克扣入己。上年周云祥窜扰临安一案。该藩司横生异议。几至偾事。似此贪婪执拗。殊属辜恩溺职。李绍芬著即行革职。以示惩儆。现月　　

○又谕、林绍年奏、分别举劾属员一摺。云南丽江府知府李盛卿、署思茅同知试用知府谢宇俊、署永北同知缅甯通判江蕴琛、署个旧同知试用知县雷元澍、署昆明县知县顺甯县知县桂福、均著传旨嘉奖。广通县知县孙延吉、押毙多命。民怨日滋。试用知县梁正麟、貌似有才。巧于渔利。试用知县沈承铨、藉端婪索。罔恤民艰。候补知县蔡桐珍、狡猾任性。声名平常。罗平州学正朱章、品欠纯正。会泽县训导宋培厚、物议沸腾。署普淜州判崔绍望、藉团苛派。广西州吏目陶荣森、声名恶劣。施甸巡检刘济清、贪鄙不堪。分缺先典史周凤荪、不顾行检。均著即行革职。宜良县知县徐樾、才具过庸。事权旁落。南甯县知县魏鸿焘、报验捏饰。甚欠振作。均著以府经历县丞降补。署南安州知州邓川州知州张杰、精神委靡。信用官亲。易门县知县郭显球、才识短浅。吏胥揽权。署呈贡县知县禄劝县知县李绍闵、过于宽厚。听断欠长。惟文理尚优。均著以教职归部选用。署剑川州学正金楚琛、双目失明。著以原品休致。

</div>
    <div class="pagination">
<a href="清实录光绪朝实录_page1113.html">上一页</a><span>...</span><a href="清实录光绪朝实录_page1109.html">1109</a><a href="清实录光绪朝实录_page1110.html">1110</a><a href="清实录光绪朝实录_page1111.html">1111</a><a href="清实录光绪朝实录_page1112.html">1112</a><a href="清实录光绪朝实录_page1113.html">1113</a><span class="current-page">1114</span><a href="清实录光绪朝实录_page1115.html">1115</a><a href="清实录光绪朝实录_page1116.html">1116</a><a href="清实录光绪朝实录_page1117.html">1117</a><a href="清实录光绪朝实录_page1118.html">1118</a><a href="清实录光绪朝实录_page1119.html">1119</a><span>...</span><a href="清实录光绪朝实录_page1115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
