<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 196 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 196 页/共 1316 页</h1>
    <div class="content">○予阵亡湖北六品军功沈鸿钧优恤。摺包随手　　

○旌表节烈捐躯浙江于潜县拔贡黄瑶墀继妻蔡氏。及其媳生员黄兆麟妻朱氏。摺包随手　　

○乙亥。福州将军穆图善奏、六成洋税。入不敷出。乌鲁木齐饷银。遽难照拨。报闻。随手　　

○哈密办事大臣明春奏、遵照部议。声覆裁军用款。仍请饬拨库款。以资汰遣。下户部知之。随手　　

○以守城殉难。予安徽游击穆克登阿恤典。如阵亡例。外纪　　

○旌表节孝湖南永桂通判汪沛之生母张氏。摺包　　

○丙子。谕内阁。涂宗瀛奏特□□□尔□庸劣不职各员等语。河南前署西平县知县候补知州查以钧。利心太重。声明狼藉。候补通判陈学灏。任性妄为。办事乖谬。候补知县王俊。行为卑鄙。声名甚劣。阌乡县县丞于大猷。性情粗暴。不谙政体。均著即行革职。前署汜水县知县候补知县王榗。年力就衰。难期振作。著勒令休致。前署巩县知县候补知州蒋如淦。识见卑浅。难膺民社。著以府经历县丞降补。以肃官方。现月　　

○谕军机大臣等。岐元等奏请饬催各省欠饷。开单呈览一摺。据称奉天本年的饷。前经户部议拨山东地丁银八万两。河南地丁银六万两。驿站存賸银一万六百余两。两淮盐厘银八万两。淮安关常税银二万两。江苏厘金银一万两。迄今仅据两淮报解银一万两。淮安关报解银一万两。其余均未报解。至各省欠解历年专饷银九十万七百余两。亦未清解。请旨严催等语。奉天需饷甚殷。亟应迅速筹拨。以资接济。著各该督抚监督等。即将奉省本年的饷。于六月内批解一半。十月内埽数解清。并将欠解历年专饷。分年搭解。毋再延缓。致误要需。原单均著钞给阅看。将此由四百里谕知李鸿章、吴元炳、周恒祺、涂宗瀛、并传谕谭钧培广英知之。现月　　

○引见新科进士。得旨。黄思永、曹诒孙、谭鑫振、业经授职外。戴彬元、庞鸿书、吕佩芬、张星炳、刘沛然、黄绍箕、朱福诜、彭士芳、吴维藩、郭曾炘、陈夔麟、杨澍先、丁立钧、吴保龄、崔永安、王懿荣、盛炳纬、志锐、陈与冏、叶大遒、崇宽、蒋艮、汪概、刘焕、安维峻、吴树棻、梁鼎芬、汤绳和、郭赓平、王乘燮、强鹏飞、李经世、溥良、沈士鑅、陈鼎、胡连、王丕厘、李士鉁、吴国镇、杨崇伊、蔡世佐、柏锦林、左绍佐、于式枚、顾莲、汪致炳、福楙、陆善格、吴成熙、黄俊熙、王兰、冯应荣、徐琪、梁锦奎、高淩霄、杜庆元、王濂、褚成博、谢隽杭、姜自驹、胡锡祜、王颂蔚、裴维侒、何乃莹、刘名誉、赵曾重、陈景鎏、丁象震、柳芳、林元菼、李佩铭、萨廉、钟灵、范德镕、刘桂文、吴同甲、张世英、周遂良、余熙春、袁鹏图、段树藩、余文蔚、石鸿韶、汪受礽、连培基、杨福臻、陈应禧、毛澂、陈光明、俱著改为翰林院庶吉士。潘作霖、冯锡仁、彭履德、李德炳、王咏霓、纪夔、谢树熿、郭翊、张叔煐、张嘉浢□寸、溥山

□兑、林承泽、戴辅衟、张正堉、谢启华、汪文炳、朱炳熊、涂国盛、葛咏裳、陈其宽、文焕、李作桢、钱锡晋、陈宗妫、熊尔梅、崔汝立、裔步鸾、张焯奎、金文同、姚延祺、曾炳麟、鹿学良、黄英采、徐鉴铭、夏庚复、熊润南、宋淑信、蔡揆忠、董翊清、宋秉谦、廖骧、夏震川、陈庆桂、宋荫培、唐骅路、杜炳珩、李沛深、吴国霖、李光宇、陈文锐、谢文翘、孙橘堂、张士彬、杨滨、冯桂芳、陈秉崧、仇汝显、王邦鼎、傅嘉年、王者馨、俞廷熙、乔保安、聂济时、洪勋、叶题雁、俞炳辉、任塍、朱方辉、王熙鋆、廖国琛、万立钧、贺颀、何汝翰、郑贞本、黄轩龄、王毓芝、沈曾植、范广衡、查毓琛、范金镛、齐普松武、程维孝、郑杲、程禄、俱著分部学习。李威、封祝唐、崔其濂、张士鏸、炳麟、俞冠群、连文冲、孙福申、王宝钿、陈彬、程兰阶、夏衔、俱著以内阁中书用。王寯颐。韩仲荆、赵文伟、邱晋昕、胡文渊、李和卿、杨依斗、马存朴、孙浤泽、熊尔卓、卢煦春、何荣楠、张是彝、卜文焕、黄绪祖、吴士俊、吴兆基、周国琛、谌增模、张豫泰、丁寿泉、王策范、刘奎辰、吴树德、彭修、张贤符、汪宗沂、王芝兰、杨溶、陈子骥、林士菁、冯仲侯、祁徵祥、潘炳辰、夏联钰、陈为燠、陈文锦、黄嘉尔、刘汝霖、汪宝树、黄禧祖、董敬安、王恩光、曹作舟、莫燮乾、徐寿基、王家宾、魏廷梁、陈泽春、玉启、卢庆云、张守训、赵炳荣、顾绍成、张铭和、杨维培、郑言绍、张觐光、鲍翰卿、李和燮、郑振声、朱兆鸿、韩受卿、何永卓、张士锃、孙殿甲、查荫元、金鸿霄、黄成采、景天相、文郁、杨耀林、赵永清、胡昌祖、赵敏熙、赵受璋、金毓麟、丁振德、孙之鸿、刘玉成、戴锡麟、杨淑修、傅为霖、王清江、李肇庚、朱承烈、吕元恩、唐步云、乔保印、阚絅、伦肇纪、武颂杨、曾云章、高积健、徐京、赵永昌、程仁均、余效衡、赵文源、王化光、田广恩、方儒棠、胡政举、沈锡周、施朝铨、党步衢、邱兆荣、杨清魁、王清绶、胡郁、丁若、何镕、儒芳、廖镜伊、陈汝钦、邹用中、俱著交吏部掣签分发各省以知县即用。户部候补郎中李慈铭。工部候补郎中蔡敉功。均著以郎中即用。吏部候补主事王傚。兵部候补主事孙汝梅。均著以主事即用。刑部尽先题补主事徐宝谦。著仍归原班补用。内阁中书薛浚。著仍以内阁中书用。分部学习员外郎何晋德、著俟分部学习报满。作为候补员外郎后、以该部员外郎即补。分发省分尽先补用知府邓嘉纯。分发省分补用同知直隶州知州谢廷泽。知县俞麟振。均著各以原班用。余著归部铨选。现月　　

○河南巡抚涂宗瀛奏洛阳等处被雹情形。得旨。据奏洛阳等县猝被冰雹。人畜田禾受伤。殊堪悯恻。著该抚饬令地方官认真查勘。妥为抚恤。毋令失所。随手　　

○丁丑。以甘澍优沾。上诣大高殿报谢行礼。遣惇亲王奕誴诣时应宫、恭亲王奕诣昭显庙、惠郡王奕详诣宣仁庙、贝勒载澂诣凝和庙拈香。内起

居现月

　　

○谕内阁。御史邓承修奏□□□尔□广东学政吴宝恕考试草率各节。当经谕令刘坤一裕宽确查具奏。兹据裕宽奏称、查明该前学政被□□□尔□考试草率。倍索供应棚规、暨关节贿赂勒罚银两等款。或无其事。或系传闻之误。均毋庸议。惟于嘉应州民闲私建祠宇。供设已故地方官牌位。兴甯县案首范彬等捐银修理。该前学政既知其父吴斯树牌位添祀祠内。不行阻止。辄复前往行礼。殊属不合。吴宝恕著交部议处。前署嘉应州知州候补知府严家畴。奉查事件。并不明白禀覆。虽非有心隐饰。究属疏忽。著一并交部议处。寻议上。得旨。翰林院侍读学士前广东学政吴宝恕、著照部议降三级调用。候补知府前署嘉应州知州严家畴、著降一级留任。均不准其抵销。现月　　

○又谕、裕宽奏特□□□尔□庸劣不职各员一摺。广东赤溪同知冯向华、才具平庸。办事轻率。著以府经历县丞降补。归部铨选。阳江同知余祚馨。控案甚多。措置失宜。博罗县知县德克津额。才欠开展。办事因循。仁化县知县陈鸿。体弱多病。治理竭蹷。均著勒令休致。长甯县知县蓝瑾章。赋性迂拘。难期振作。著以教职选用。封川县知县罗德綍。听断不明。办事谬妄。署长乐县十二都司巡检试用从九品胡玉成。居心贪诈。藉端扰民。均著即行革职。以示惩儆。现月　　

○河南巡抚涂宗瀛奏库款短绌、奉拨专协各饷。势难兼顾。下部议。随

手　　

○江苏巡抚吴元炳奏、筹拨京饷及海防经费、势难兼筹。下部议。随手　　

○以私存军火、革云南副将林贤俊职。随手　　

○以延解征款、革广东知县吴应廉莫东奎王鸿治文炳星廖鸿词职。摺包　　

○予前任陕甘总督正白旗汉军副都统布彦泰恤典。如都统例。子候选主事松岫。著俟孝满带领引见。现月　　

○准殉难丰县知县张志周建立专祠。训导冯调鼎。典史施积福。志周子施儆。家丁苏福、徐景、李晏、于福、署役陈学、一并附祀。摺包　　

○戊寅。谕军机大臣等。丁宝桢奏、匪徒藉端滋事、严拏讯办等语。四川营山等县匪徒。纠众拒捕。伤毙团民。意欲抢掠。兼复私仇。实属愍不畏法。业据各该地方官将首匪拏获多名。即著丁宝桢督饬严讯。按律惩治、以昭炯戒。并随时严饬各属加意防范。访拏游匪。毋贻隐患。将此谕令知之。

现月

　　

○直隶总督李鸿章奏、京商销滞累深、原停引目、尚难复额、请再展五年。下部议。摺包随手　　

○上以夏至。祭地于方泽。自是日始。斋戒三日。　　

○己卯。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。总理各国事务衙门所奏各摺片、及詹事府少詹事宝廷黄体芳所奏各一摺。著王公大学士六部九卿翰詹科道会同妥议具奏。醇亲王著一并议奏。

洋务

　　

○御史王炳奏归班进士分发人员补缺迟滞、请饬酌量疏通。下吏部议。又奏、科场重地。请饬添派弁兵弹压。下礼部议。现月　　

○庚辰。遣官祭关帝庙。　　

○钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。总理各国事务衙门所奏各摺片、及詹事府少詹事宝廷黄体芳所奏各一摺。著御前大臣一并会议具奏。现月　　

○又奉懿旨。总理各国事务衙门所奏各摺片、及詹事府少詹事宝廷黄体芳所奏各一摺。著翰林院侍读张之洞、于会议日前往、以备咨商。洋务　　

○谕军机大臣等。刘锦棠奏覆陈新疆西路各城边防情形一摺。所陈进兵道路。及侦探敌情各节。尚为详悉。该京卿所部。现在防守玛喇尔巴什以至和阗各城。地段辽阔。务当就现有兵力。严密布置。以期有备无患。喀什噶尔等城。边境多与俄境毗连。尤宜不动声色。勤加侦探。随时咨商左宗棠相机防范。毋稍疎虞。将此由五百里谕令知之。洋务　　

○赏已革云贵总督张凯嵩、以五品京堂候补。现月　　

○辛巳。夏至。祭地于方泽。遣豫亲王本格恭代行礼。　　

○署两江总督吴元炳等奏、查明嘉定宝山二县漕粮银米。合计科则较重。请本折并算。酌减额米。下户部议。癸未。谕军机大臣等。铭安奏副都统人地不宜请旨调补一摺。本日已明降谕旨。将德平阿调补甯古塔副都统。双福调补伯都讷副都统矣。伯都讷地方。亦关紧要。副都统有管理旗务缉捕贼匪之责。双福能否胜任。著铭安悉心察看。据实具奏。毋稍迁就将此谕令知之。现月　　

○直隶总督李鸿章奏、前署贵州提督刘士奇服阕请留直差遣。允之。随

手摺包

　　

○先是公德鉴、报效独石口外马厂地亩、事阅多年。勘丈未清。德鉴先请招商承垦。旋招旋革。彼此互控。致酿事端。户部奏饬直隶总督查办。至是李鸿章奏查明马厂地亩、共计已垦地六百余顷。酌拟章程。饬属次第举办。下部知之。随手　　

○调甯古塔副都统双福为伯都讷副都统。伯都讷副都统德平阿为甯古塔副都统。明发　　

○甲申。以神灵显应、颁甘肃甯夏满城关帝庙扁额曰仁鬯惠渥。现月随

手

　　

○谕军机大臣等。前经曾国荃先后奏明买补仓谷、并归并豁免丁粮各节。当照所请。谕令核实办理。现有人奏山西筹备仓储。清查户口。州县仍多因循。著曾国荃查明饬令认真经理。毋任懈怠。另片奏平定州孔广培。有侵吞仓谷情弊。又平定盂县乐平县等处。皆有积压誊黄之事。高平县陈令审案诬枉、请饬严查等语。著曾国荃一并查明具奏。原摺片著钞给阅看。将此谕令知之。现月　　

○以地震遇难、予甘肃阶州学正鲁遵孔、训导栗遇寅恤典。随手　　

○予甘肃殉难员弁兵团绅耆妇女一万五千二十四员名口。分别旌恤如例。随手摺包　　

</div>
    <div class="pagination">
<a href="清实录光绪朝实录_page195.html">上一页</a><span>...</span><a href="清实录光绪朝实录_page191.html">191</a><a href="清实录光绪朝实录_page192.html">192</a><a href="清实录光绪朝实录_page193.html">193</a><a href="清实录光绪朝实录_page194.html">194</a><a href="清实录光绪朝实录_page195.html">195</a><span class="current-page">196</span><a href="清实录光绪朝实录_page197.html">197</a><a href="清实录光绪朝实录_page198.html">198</a><a href="清实录光绪朝实录_page199.html">199</a><a href="清实录光绪朝实录_page200.html">200</a><a href="清实录光绪朝实录_page201.html">201</a><span>...</span><a href="清实录光绪朝实录_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
