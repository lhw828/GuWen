<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 523 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 523 页/共 681 页</h1>
    <div class="content">○辛酉上幸畅春园。诣皇太后宫、问安。　　

○壬戌。理藩院题请差大臣往内地五十扎萨克并八旗察哈尔、喀尔喀左翼车臣汗等十七旗会盟。得上□日、今年惟内地会盟。著巴浑德、安布禄伊道、拉都浑去。其喀尔喀会盟、著停止　　

○大学士等会同户部议覆、据直隶巡抚赵宏燮天津总兵官蓝理奏称若将直隶所属荒田、及下洼地、开垦为水田、实万世无穷之利。请以江南等省军徒人犯、安插天津。照丁给田、令其开垦。应交与该抚等、将直隶可以垦作水田之地、一概查明、令其开垦。江南等省军徒人犯无多应不分旗民南北之人、有情愿开垦者亦令照丁给与如有用官员捐助牛种耕种者。三年后升科。如自备牛种耕种者、六年后升科其田给与开垦之人为业该抚等将每年所垦田数查核奏闻上曰此事著暂存贮可令蓝理于天津试开水田俟冬后再以此事奏闻上又曰、此处水田不比江南与宁夏、泽州等处相似大都恃开沟以引河水今直隶河道、处处俱通。若开通三河县河、亦可直抵蓟州。今朕欲挑浚清河此河一开、于右翼人众、亦大有利益也。　　

○甲子。九卿遵谕议覆、皇上宵衣旰食、加惠黎元。历年蠲除租赋每□山戊不□宽宥重刑大纲小纪无法不修畿甸遐荒无微不照兹因近畿一带冬月少雪入春无雨又地偶微震特命臣等会同研求政事应行更改者议奏臣等再三商确、一切政务、皆经圣心裁酌次第举行至详至当实无应行更改之事。且目前节候方届春深。圣怀如此殷切、自当上召天和、大获甘澍。独是臣等奉职无状、愆过甚多。自今惟有交相警戒、精白此心、以仰副皇上谆谆训迪之至意而已。疏入、奉上谕朕总理几务甚久。兹年

□山戊不□日益、夙夜乾惕、与日俱增。自去冬无雪、及今春深尚未得雨地气汉燥不和、又云色多细缕状。朕知之既晰、岂可不降谕上□日。此非仅无雨、且恐别有灾异与其有灾异而后讲求不如君臣于未事之先、将政事得失任为已责竭诚摅忠详加计议之为当也。但数语颂扬虚辞省改未可即以塞责夫民为邦本食为民命朕自东作以至收获廑念靡宁迨秋成以后丰歉既定然后此心少释别为计画。尔等俱系大臣或司言职事有缺失、各宜直陈。这所议未详尽著再行确议　　

○丙寅。上诣皇太后宫、问安　　

○九卿等复遵上□日回奏、今春稍愆雨泽。上廑宸衷深加警虑。皆由臣工奉职无状、致阳春气候失调。惟有自今以后、涤虑洗心、交相砥砺。为大臣者、果见部院事例、或有未当、毋得因循惮改、务竭公忠体国之诚居言路者、果见吏治民生、或有未宜、毋得缄默苟容、务尽嘉谟献纳之实倘有营私玷职、尸位素餐、即立赐处分、以为旷官之戒。得上□日、所奏已悉　　

○上谕大学士等曰、朕观前史、如汉朝有灾异见、即重处一宰相。此大谬矣夫宰相者、佐君理事之人。倘有失误、君臣共之。竟诿之宰相可乎。或有为君者、凡事俱付托宰相。此乃其君之过。不得独咎宰相也。康熙十八年地震、魏象枢云有密本、因独留面奏、言此非常之变、惟重处索额图、明珠、可以弭此灾矣。朕谓此皆朕身之过、与伊等何预。朕断不以已之过、移之他人也。魏象枢惶遽不能对。当吴三桂叛时索额图奏云、始言迁徙吴三桂之人、可斩也朕谓欲迁徙者朕之意也。与他人何涉索额图悚惧不能对。朕之生平岂有一事推诿臣下者乎至于巴图鲁公鳌拜遏必隆为圈地事杀尚书苏纳海总督朱昌祚巡抚王登联。冤抑殊甚此等事皆朕所不忍行者朱昌祚等不但不当杀、并不当治罪也。朕览世祖皇帝实录、陈名夏、刘正宗、魏裔介等、辗转参劾。此皆明代之流习互相攻讦。此等恶风、不可长也。　　

○九卿议云南、贵州、广西、四川、四省员缺、若本省无应委署之员、则委邻省附近官、暂令署事。俟部选官到日、仍回原任。上曰、如此议则官员到任仍至迟延。令邻省官署事、则邻省官少。又至悬缺。当照年满千总、分发各省候缺。著将此四省现出知府。以下员缺俱行察明、单月掣签补用。至候缺官员、论省之大小缺之多少一省或十五人、或二三十人、均匀配算、亦归单月、一年一次、掣签分遣。俟有缺出、著该督抚指名挨次补授。一面报部。如未有缺出、暂给俸候缺。如此、则员缺不至久悬、而于事有济矣　　

○丁卯。上自畅春园回宫。　　

○升太仆寺卿郭瑮、为都察院左副都御史。顺天府府尹祖允图、为宗人府府丞　　

○戊辰。上因无雨斋戒三日。命礼部祷雨。　　

○升大理寺少卿鹿祐、为太仆寺卿　　

○归化城都统扎喇克图、以老病乞休允之。　　

○己巳。以工部尚书温达、兵部左侍郎满辟充经筵讲官翰林院编修励廷仪、充日讲起居注官　　

○予故副都统散秩大臣布喇祭葬如例。加赐银一百两。　　

○礼部题据宗人府咨称觉罗刘礼霸妻瓜尔佳氏完贞守节应照例旌表从之。　　

○庚午雨谕大学士九卿等曰、云南巡抚佟毓秀先任布政使时尚优简授巡抚以来、居官不善著调回京听用。上问户部侍郎巴锡曰、尔向不曾荐佟毓秀、为贤耶。巴锡奏曰、臣昔在云南、与佟毓秀同事七阅月。见其办事甚勤、是以臣奏称其效力。上曰、朕凡有所问、必当诸臣之前。尔在众人前、称奏佟毓秀之贤。今但言曾奏其效力。待君之体可如是乎。岂效力不谓之贤。将不效力者谓之为贤乎。　　

○辛未。上幸畅春园。诣皇太后宫、问安。　　

○升通政使席尔图、为盛京工部侍郎。　　

○壬申。雨　　

○以原任太仆寺卿施世纶、顺天府府尹。　　

○乙亥。谕礼部尚书席尔达等、今年因旱祈雨。虽已得雨、尚未沾足。自十八日起、斋戒三日、再行祈请。　　

○丙子。万寿节。停止行礼筵宴。　　

○遣官祭福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭真武、东岳城隍之神。　　

○上诣皇太后宫、问安。　　

○戊寅。策试天下贡士尚居易等于太和殿前。制曰、朕抚御寰区、孳孳图治、期臻久道化成之效。所以澄叙官方、渐摩民俗勤求康阜、荡涤烦苛者、无不单心区画。而犹虑吏治之纯杂不齐、习俗之浇朴不一、民生难尽厎于盈宁、庶狱难尽归于平允、四十余年以来、宵衣旰食、未尝一日释诸怀也。夫作吏之道、在洁己爱民操履不饬、则行检俱隳、其或市名立异、自以综核为能、则民益滋累。兹欲使大吏以及有司、咸清白持身、和平御下、俾小民安食息之常、而无狱市之扰、宜何道之从欤。沃土民逸、瘠土民劳、闾阎之恒情也。为长吏者非时申教诫、则无以警偷惰而息奢靡。今欲转移习俗、效豳风之勤而各修其业、法唐风之俭而克终于礼。将何以倡率之。积贮者、天下之大命。古者三年耕、必有一年之积。故虽水旱偶侵、其民恒足自给。今者蠲赈屡颁、而民间委积或寡。岂其习于华侈、而不知撙节欤。抑有司视为具文、而不知所以劝导之也。兹欲比屋蓄储、而丰歉有备何施而可。至于刑以弼教、古圣王不得已而用之者也。朕于小大之狱、必平必慎。每念民命至重、务委曲以求其生乃四方奏谳、或未协中。而听狱之吏、至有恣用酷刑、滥伤民命者。何其惨而不德。也斥残刻而进慈良、俾狱无冤民、而治几刑措必有道以处此。大抵吏尚廉平、则刑无憯虐。民知勤俭、则家有盖藏。表帅董劝、责在司牧。尔多士讲明于吏治民生者素矣。其悉意以对。朕将亲览焉。　　

○己卯。雨。　　

○上诣皇太后宫、问安。　　

○庚辰。雨。　　

○上自畅春园回宫。　　

○上御乾清宫西暖阁读卷官等以殿试卷进呈。上谕读卷官等曰、朕考试八旗举人骑射、仅八十余人。即取中进士十余人未免太过汉人举人数千人、仅取中一二百名进士凡事当以均平为善。而条陈者、但言增额、不言减额。尔等定议具奏。又谕曰、朕往江南阅河、择彼处生监善书者令随至京师赴乡试。而主考汪霦有心将此辈试卷、另设一处。既不阅文而屡请展期。此即存私也凡试官当论文之优劣。遑计其他耶。又谕曰数科以来状元俱不甚佳。韩菼学问虽优而不自检饬颇好饮酒为礼部尚书时司官笔帖式俱藐视之王式丹亦不检饬而且懒惰但所学尚优耳。上亲定一甲三名又阅不合式十一卷文理言□剪劣陶仁明马芝秀两卷谕曰陶仁明著黜革马芝秀仍留举人其十一人令再三年殿试著大学士等会同都察院并工部尚书温达取陶仁明等朱墨卷校对并传试官来问又谕曰此外尚有不堪者、尔等再行察出诸臣随又察出张勿我郭璜、二卷进呈。命皆黜革。　　

○辛巳。上御太和殿传胪。赐殿试贡士施。云锦等二百八十九人进士及第出身有差。上幸畅春园　　

○免湖南华容安乡二县康熙四十四年分水灾额赋有差　　

○壬午上诣皇太后宫、问安　　

○升贵州黔西副将王凤为大定总兵官　　

○甲申升云南按察使刘荫枢为广东布政使司布政使。　　

○丙戌升左通政张格为通政使司通政使。　　

○都察院左都御史兼管翰林院掌院学士事吴涵、以病乞休。允之。　　

○左副都御史周清原、奏请直隶各省、建立育婴堂以广皇仁。从之。　　

○丁亥。盛京户部侍郎董国礼、工部侍郎席尔图陛辞。上谕曰、前因盛京衙门事务每至迟误是以朕自京选择大臣补授今闻官员办事不勤尔等可往严察使朝参习射诸凡公事、及围猎不得有误倘或不严朕有所闻尔等亦不能免罪　　

○先是礼科给事中张大有、条奏科场事宜上命场后如有情弊指出参奏。张大有于场后并无陈奏。至是上命大学士等诘问之张大有入奏曰、现今试卷俱在礼部、不得目见。故未知其有情弊与否。闻今科考试、亦小心谨慎。无庸臣条陈。臣前所奏。愚昧无知。亦有何辩。上曰、尔非愚昧无知也。尔果实心为科场事、理当预先早奏。直至临场具疏、不过意图纷更耳。此尚可谓之愚昧无知乎。且使尔试言之。尔所条奏、有一事。当理否。果有一事当理。则尔所条奏即是矣。尔自言不得阅卷是以未有所见。以朕揆之、尔即阅卷未必能分别也。著交吏部议处。寻部议、张大有应降二级调用。从之。　　

○大学士、都察院及工部尚书温达等、遵上□日察议会试主考官李录予、彭会淇、同考官李绅文、谢藩阎中宽等、以陶仁明等四人、不堪试卷、取中进士、不可谓之无弊。拟李录予等离任。李绅文等革职。会同刑部严审。上谕曰、朕观会试正主考系北人、则必取北人为首。系南人、则必取南人为首。可谓之无私乎。今年科场行贿者、想亦无有。但中所不当中故人心不服。陈廷敬奏曰、阅会元文章首篇一千二百余字。文亦不佳。向来作文、不得过六百五十字。所作违例、岂可取中乎。不善衡文、是以致此。会元尚居易。亦应黜革。上曰、尔等察议甚当。如所议行　　

○偏沅巡抚赵申乔疏言、布政使董昭祚、按察使郎廷栋、俱于湖广兵丁鼓噪案革职。但伊等居官勤慎廉洁、恳请留任、俾图后效。得上□日、董昭祚、郎廷栋、俱革职从宽留任　　

○上谕大学士等曰、近览科臣郑际泰条奏、不谙事务。其言八旗兵丁、盻望赏赉、宜加恩赐。前朕大赉兵丁、乃赦诏覃恩也。今无故而屡加赏赉、则兵丁必骄矣。因兵丁冀望、而即行赏赉。若屡有冀望即屡加赏赉乎。郑际泰又言、当设饭厂、赈济贫民夫设立饭厂赈济、在冬月则可。若春间农务方兴、贫民俱至饭厂就食、则无租田耕种之人。岂不误农事乎。况聚集数千贫民、在一处赈济。万一劫夺骤起、何以止之。朕是以前遣官数百员。往山东分行赈济。方能裨益。赈济之事、可轻言乎　　

○予故原任盛京户部侍郎法特哈、祭一次　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十四



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十五　　

</div>
    <div class="pagination">
<a href="清实录康熙朝实录_page522.html">上一页</a><span>...</span><a href="清实录康熙朝实录_page518.html">518</a><a href="清实录康熙朝实录_page519.html">519</a><a href="清实录康熙朝实录_page520.html">520</a><a href="清实录康熙朝实录_page521.html">521</a><a href="清实录康熙朝实录_page522.html">522</a><span class="current-page">523</span><a href="清实录康熙朝实录_page524.html">524</a><a href="清实录康熙朝实录_page525.html">525</a><a href="清实录康熙朝实录_page526.html">526</a><a href="清实录康熙朝实录_page527.html">527</a><a href="清实录康熙朝实录_page528.html">528</a><span>...</span><a href="清实录康熙朝实录_page524.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
