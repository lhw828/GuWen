<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 345 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 345 页/共 518 页</h1>
    <div class="content">　　○戊午衍圣公孔闻诏率三氏子孙祭酒林文俊率学官诸生等上表谢恩  上御奉天殿受朝阳闻诏以下衣带文俊以下袭衣宝钞有差是日赐分献官羊酒宝钞赐祭酒司业及衍圣公三氏子孙宴于礼部命尚书夏言待故事表谢宴赉在幸学次日以十四日为  毅皇帝忌辰故易期云
　　○己未祭酒司业率学官诸生谢恩  上赐之敕曰朕惟人君御世抚民教化为先朕即位之初尝亲临太学祗谒先师讲论治道以劝厉诸生兹以祀典厘正载诣孔庙恭行释奠之礼具进尔诸生讲角□羊经义尔等尚懋乃敩学率厉作兴务在惇本尚实用赞我国家文明之化顾不为欤于戏孔氏之教正名是先大学之道修己为要尔师生其敬勉之明日文俊等复谢恩
　　○荫秩满南京兵部尚书王廷相子徵逸为国子生
　　○致仕少傅兼太子太傅吏部尚书华盖殿大学士张孚敬趋命就道先上＜锍-釒＞谢  上曰令吏部趣之
　　○庚申侍读学士廖道南献  圣主临雍崇教颂优诏褒答之
　　○辛酉狭西如来等寺番僧锁南板丹等贡马驼诸物四川长宁安抚司番僧寨首方保等贡马各赏赉如例
　　○壬戌吏部会同都察院考察在京五品以下官年老兵马司吏目戴鉴等有疾司务张仲良等贪兵马副指挥牛进德等罢软兵马副指挥陈谦等素行不谨署郎中丁守中等浮躁浅露郎中徐元祉才力不及署员外李乔等共百有九人诏降黜如例
　　○乙丑羽林卫左所百户钟元祥习为伪印凡武职犯革袭例者私窜文移因之冒袭甚众为缉事官校所获  上命锦衣卫执付法司拷讯
　　○丙寅升福建左布政使宋冕为都察院右副都御史提督抚治郧阳地方
　　○大学士李时方献夫翟銮等以考察各＜锍-釒＞陈乞罢免  上俱优诏褒答不允
　　○丁卯升狭西布政使司右参政陆杰为江西按察使
　　○太子太保礼部尚书兼翰林院学士夏言户部尚书许瓒兵部尚书王宪各＜锍-釒＞陈不职乞罢  上俱慰留之
　　○初湖广总兵官以前巡抚凌相巡按刘濂建议裁革至是抚按官汪珊余鍧言湖广地里险远夷苗杂处  先朝设总兵镇守为虑深远今以承平久顿革之一且地方卒有不虞万里请命势何能及宜复之使章下兵部议总兵诚不可阙但先年所用俱勋爵类纨裤子不角□羊事大为地方害改议革之今宜选用谋勇不必拘定勋臣得旨总兵官如故用侯伯自今各镇守不许妄议裁革责凌相刘濂今对状
　　○戊辰晋王知烊薨遣武靖伯赵世爵致祭
　　○己巳  皇后行亲蚕礼于内苑
　　○掌专事府事吏部左侍郎顾鼎臣户部左侍郎张云右侍郎张瓒礼部左侍郎湛若水右侍郎席春兵部左侍郎钱如京黎奭刑部左侍郎闻渊工部左侍郎林廷＜木昂＞通政使陈经大理寺卿史道翰翰林院侍读学士吴惠侍讲学士廖道南蔡昂国子监祭酒林文俊等各＜锍-釒＞陈乞罢不允
　　○夺湖广道御史王衮云南道御史朱观俸各三月先是二十一日早朝衮等面紏失仪者寻补＜锍-釒＞与前紏语微异  上诘其不敬罚之
　　○庚午巡抚应天都御史陈轼得白兔于无锡县以献  上曰白鹊鹿兔屡行献贺自后有叠出重至日不必举献贺之礼礼部宜明示天下果非正端者勿来献于畏尚书汪鋐作诗三章美  上谦冲之德  上褒答焉
　　○辛未南京户部右侍郎顾珀引年乞休不允  命温处守备指挥使杨表掌福建行都司事
　　大明世宗肃皇帝实录卷一百四十八
大明世宗肃皇帝实录卷一百四十九
　　嘉靖十二年四月癸酉朔时享  太庙  世庙
　　○吏科都给事中李凤来等御史朱孔阳等以拾遗例会劾兵部左侍郎黎奭巡抚大同左佥都御史何栋南京刑部右侍郎胡琏南京鸿胪寺卿张楠太仆寺少卿戴金南京太仆寺少卿邓尚义南京国子监祭酒陈寰尚宝司司丞裴骞顺天府治中杨承祺刑部郎中李瑜礼部郎中洪伊等俱宜罢黜总督南京粮储右副都御史盛弓□耑明巡抚顺天右佥都御史戴时宗巡抚应天右副都御史陈祥顺天府府丞王浚鸿胪寺卿王道中吏部员外郎谢九成等俱宜降调得旨琏奭端明祥时宗寰尚义九成伊令致仕瑜承祺冠带闲住浚栋楠金骞各降一级调外任道中仍旧视事  命给事中王□□正督催浙江及苏松常镇四府积员织造叚疋
　　○甲戌改都察院左都御史聂贤为刑部尚书贤自六年致政回籍去岁秋起工部尚书寻改左都御史未赴台至是复有是命仍诏吏部趣之已而贤＜锍-釒＞辞不允
　　○升山东按察使屠侨为广东右布政政使
　　○乙亥工部尚书秦金乞休  上慰留之
　　○刑部右侍郎刘节自陈乞罢不允
　　○致仕少傅兼太子太师吏部尚书华盖殿大学士张孚敬赴台至京是免朝  上传赐酒饮复降敕谕孚敬曰朕闻卿至甚喜但二日未视事见卿盖以文华致赍恐寒故厚衣不意伤热遂病目湏三四日可愈卿其先诣阁视事仍以其谕示同官知孚敬随赴阁办事具＜锍-釒＞以谢  上悦之谕以益殚心任事以副倚望之重
○丙子巡按御史孙锦条陈畿辅事宜一议上供  仁寿  清宁二宫庄田俱九河洼地岁被河灾请以勋戚入官备边善地易之庶徵收易完上供无缺一改徵角□羊永平等府州县岁设台基厂库子一名应役每为包揽者勒害请改徵银角□羊部雇募一定钱法直隶奸民巧为薄小铅烂等钱立为道三道五折六折七等名致钱法不通请专行古铸铜钱及宣德弘治嘉靖等钱一应低恶伪钱严行禁革一广储畜畿辅多灾赈救无备至发内帑请严查有司纸价罪赎等银入库以备市籴户部覆请从之  诏锦衣卫选差百户一员巡视  显陵纯德山如  天寿山例三岁一更
○提督东官厅总兵官张輗上言臣顷奉敕统兵赴蓟镇剿寇见得蓟州一镇分为四路虽俱根本藩屏而密云一路切近黄花镇渤海所  天寿诸陵外薄虏巢距京师一日而近实为要害而本路关口数多地广兵少不敷战守其潮河川古北口乃残元归路广可千骑方行尤当加备近三日卫乘隙窃发道路益关万一勾煽北虏拥众深入即徵调人马策应恐缓不及事臣亲历其地实所寒心愿及今无事时预饬防御计谨条上便宜六事一辅阙伍一选丁壮一增墩台一严哨探一并村落一穵窖坑兵部覆其言可行惟召补一事宜下守臣议奏从之
　　○戊寅升吏部文选司郎中张庭为云南布政使司右参政
　　○令原任巡按直隶监察御史魏有本复职仍夺俸半年如有本＜锍-釒＞举蓟州府同知徐州才识可用时巡抚都御史陈祥劾州贪污状  上以抚按举劾互异令各回籍听勘至是吏部言近例御史滥举一人者罪止罚俸故有是命
　　○己卯  上谕吏部曰院部考察京官及科道拾遗事既竣独科道互相紏劾业有成命今数日未见题请显有畏附之松姑置不究宜遵例令两京六科十三道从实互举以听去留于是吏部尚书汪鋐等上章引罪因劾该司郎中余＜彻-攵乚＞绪隐匿成命蒙蔽堂官宜重治得旨宥堂上官罢＜彻-攵乚＞绪为民余该司官各夺俸一年
　　○庚辰命团营中军官指挥佥事高永掌山西都司事
　　○壬午总制宣大等处都御史刘源清自陈乞罢不允
　　○大学士张孚敬以前生员秦＜王堂＞论其议礼舛误具＜锍-釒＞自白淂旨秦＜王堂＞讪君詈主有自来者朕已悉其奸恶卿不过奉行君命纵有一二建议行否俱由朕＜王堂＞不独陷卿其实毁朕乡第毋畏小人自易初志
　　○癸未升四川左布政使侯位为南京光禄寺卿  赐吏部尚书汪鋐礼部尚书夏言讲官顾鼎臣等川扇有差
　　○甲申复赐大学士张孚敬绳愆弼违忠良贞一银纪二颗
　　○乙酉查失误朝参文武官定国公徐延德而下四百余人三次者法司提问二次夺俸禄二月一次一月
　　○科道官奉旨互相紏劾科臣劾御史张相郑渃书汪似李循义苏信台臣劾给事中张润身饶秀商大节曹汴徐俊民戴儒等各不职得旨科道官系朝廷耳目顷大臣多畏避奸邪以致考查宽纵不公兹互举亦不过苟且塞贵为首者姑宥不治相洛书似秀儒俱令冠带闲住信大信汴各降一级调外任循义顺身俊民留用尚有奸恶显用容隐未紏者吏部再从公严加考察以清言路
　　○丙戌命安远侯柳文男珣袭爵
　　○升河南左布政使于湛为右副都御史整饬蓟州边备兼巡抚顺天地方辽东苑马寺卿潘仿为右佥都御史巡抚大同地方
　　○移贵州清平卫中左所千香炉山山险要为一方最下有田有耕频年多为盗据至是抚按官请因人情之便设险屯守兵部覆议从之  命署都指挥佥事孙仁掌湖广行都司事
　　○丁亥升江西右布政使潘鉴为四川左布政使
　　○巡按宣府右佥都御史韩邦奇自陈乞罢不允
削赵府临漳王府辅国将军祜掠爵降为庶人迁发高墙禁住革汤阴王府辅国将军祐祸禄米三之一祐掠性素贪残状集市井恶少百十辈私刻关防置牢狱于太行尖站口创立山寨诏纳四方命又于磁州高臾琉璃各马头水陆所辏私立榷场岁攘利不赀久之益无忌惮纵横榶朴小民遭之无不倾家荡业免死为幸尝怒民殷祥登时掠死纵奴断其首残其面目肢体弃之大为一坊害有司者稍稍诘及群小掠即愤怒侵轹屡入京讦奏诬蔑风宪祐祸强执孀嫂留奸府中而又攘夺其财私用炮炙之刑致人堕指祐椋亦复挟取其资祸连亲党皆致颠沛事闻屡下抚按逮其党鞠治掠又輙夺去至是巡抚都御史吴山巡按御史王仪备＜锍-釒＞其罪状以闻且言祐掠之恶屡徵不悛夺禄不足以示警请加革削祐祸事虽有间而民怨亦深请加罚治其煽诱党与己各按罪如律辅导等官亦宜正其失职之罪都察院覆从其请遂削夺之
　　○戊子改南京兵部尚书王廷相为都察院左都御史
　　○升河南左布政使胡铎为顺天府府尹
　　○升吏部稽勋司署郎中高叔嗣为山西布政使司左参政
　　○庚寅升云南右布政使范嵩为本司左福政使福建兴化府知府叶观为湖广按察司副使  诏天下博士求曾子嫡裔承袭五经博士如颜孟二氏例从学士顾鼎臣请也
　　○户部尚书刘玑卒赐祭葬如例玑狭西咸宁人成化年丑进士授山西曲沃知县升户部主事员外郎时诏大臣举堪治郡者户部左侍郎许进荐玑升江西瑞州知府郡有盗玑单骑入寨召渠魁谕以祸福众罗拜泣留其营中信宿饮食寝处示以不疑盗遂悔过角□羊散正德初刘瑾用事多引用卿人恐众谕不服以玑人望欲引以为重从知府擢太仆寺少卿不三岁至户部尚书玑累＜锍-釒＞辞不允自以为瑾所引居常郁郁不自得乃日饮酒自废瑾欲与之言輙醉不对瑾诛上章自劾去既归里环堵萧然不蔽风雨緼袍脱粟以耕读自乐每出入乘羸驹一仆自随乡人慕之多图绘其像云
　　○壬辰升河南按察司副使传钥为山西按察使广西平乐知府龙大有为广西按察司副使
　　○工部都水司管河署郎中刘守良参奏临清兵备副使王舜渔故执窑户王匠絷狱欲误郊砖烧造又不时捕逮本署人役肆行挫辱且讦其残贼民命科罚民财狥私纳贿诸不法事法司议覆下抚按官从公勘奏令守良舜渔各还籍听勘
　　○癸巳吏部覆考都给事中魏良弼御史叚汝砺陈亶唐愈贤俱素行不谨都给事中李仁给事中郭应奎秦鳌刘望之叶供御史王重贤余鍧邵幽吴麟王朝用刘濂俱浮躁浅露给事中李鹤鸣傅学礼御史施山张澍许廷桂周宠徐淮王桥万夔詹宽蒋瑜俱才力不及诏敕调如例时给事中饶秀为台臣所紏乃劾御史王重贤叚汝砺施山郑落书周宠徐淮许廷桂万夔张澍各贪污阘茸且言诸臣积毙贿赂公行又劾通政司右参议兼给事中李凤来都给事中魏良弼奸贪员国均宜罢斥又言给事中李凤来招引考功司郎中余＜彳胤-丿＞绪每夜会饮谈省署得失随令御史浦鋐叚汝砺亦拉＜彳胤-丿＞绪于御史张禄家以为私会非人臣无同之义都给事中戴儒亦为台臣紏举因讦御史周宠吴麟朱孔阳不法事且自陈劳绩各奏入命吏部从公拟闻部言考察既明见有异同难擅定具浦鋐等私会止因考察询访非有他故  上罪吏部畏避命再拟于是凤来鋐录俱罢职闲住  命左军都督府佥书伏羌伯毛江佩平蛮将军印充总兵官镇守湖广地方诚意伯刘瑜佥事中军都督府事
　　○甲午提督抚治郧阳右佥都御史胡东皋自陈乞罢不允
　　○发太仓银十万两淮浙长芦山东等盐十七万引分给宣大二镇
　　○乙未  上谕辅臣曰朕自昨月斋居感热内作烦燥今不服药祗欲静以颐之耳日久不接卿等恐思我故特示以悉宜播之百官使之数日免朝之故且令卿言知之于是百官各具＜锍-釒＞起居
　　○丙申增设广西南宁府隆安县
　　○丁酉吏部奏请南北直隶十三省布政司清军刷卷二御史宜并行巡按御史兼理不必专差  上从之仍令吏部访巡按尽心兼理卓有声绪者不次擢用不则严加考察黜著为令
　　○戊戌提督鴈门等关兼巡抚山西右佥都御史陈达自陈乞罢不允
　　○庚子  上遣中宫传谕礼部曰朕唯时雨未降麦稿矣已敕顺天府官率属祈请久未感通自二十九日为始致斋三日其遣尚书言祭北极祐圣之神侍郎若水祭东岳泰山之神侍郎春祭城隍之神卿道瀛祭汉寿亭侯之神务秉洁诚以迓神贶以来月三日行事
　　大明世宗肃皇帝实录卷一百四十九
大明世宗肃皇帝实录卷一百五十
　　嘉靖十二年五月癸卯朔
　　○丙午南京吏部尚书刘龙户部尚书许诰礼部尚书严嵩兵部尚书王廷相刑部尚书周伦工部尚书何诏都察院右都御史王轨吏部右侍郎潘旦户部右侍郎顾王□自礼部右侍郎黄绾兵部右侍郎潘珍工部右侍郎张羽都察院右副都御史张衍庆陈轼高公韶通政使司右通政王激大理寺卿洗光各自陈乞罢得旨伦公韶致仕余俱不允
　　○时西夷入贡土鲁番天方国等称王号者百余人礼臣言其非宜请敕内阁议所答大学士张孚敬等言西域诸国公号疑出本国封受或伊部落自相称谓且先土夷使至者称王亦有三四十人当时并缘所称答之今遽裁革恐夷情不协乞更敕礼兵二部详议于是礼部尚书夏言兵部尚书王宪等议覆中国之于裔夷固不拒其来而亦限以制其或名号僣差语言侮嫚则必正以大义责其无礼乃国家大体所在不可忽略今土鲁番天方使夷多冒王称谓其本国封受则旧文无之谓其部落相呼则不当间之阙下若遂据来文并从优答臣恐渐启戎心西国自此多事将致贡使日增供费赉予日烦竭府库以厌溪壑非计之得也臣等请查照成化弘治间例回赐敕书止本国王一人余止照各地面名直书给敕一道且于本国王敕内申重  天语少加诘责令知国无二王大义仍定以贡期限以人数不许其来朝无时庶几正名定分谨始妨微不失中国制御外夷之义  上从部议
　　○海西野而定河等卫女直都督羊卜鲁额真哥等朝贡援建州等卫女直都督锁鲁塔等例愿折银赏赉礼部覆请从之
　　○管司苑局太监麦福奏御苑墙垣水口为积雨所坏请急修理以固围收寻得旨会官勘度工部议言频年工作浩繁财力俱诎令即勘估办料雇匠以约银三万有奇而具夫役及各廪饩犹未悉计旧例惟属海户看守葺治顷缘有司重困以民差故不能专事本役宜仍复其家令起倩丁夫本部助以囚徒并措处木石等料先理其稍急者其余俱俟年丰财裕举行诏从部议
　　○丁未升山西按察司佥事周允中为布政使司右参议礼部署外郎朱子和刑部署员外郎诸偁毛衢刑科右给事中雒昂礼科左给事中王崇湖广德安府同知康天爵等俱按察司佥事子浙和江偁福建衢昂俱四川崇广东天爵山东
　　○升浙江处州府知府吴仲为湖广布政使司左参政吏部追叙其开通惠河功也
　　○升江西布政使司左参议谷高为山东按察司副使贵州思南府知府葛鴊为本省按察司副使
　　○时廷臣集于东阙推官太子太保兵部尚书王宪户部尚书许瓒刑部尚书聂贤右侍郎刘节都察院右副都御史毛伯温通政使陈经太理寺卿史道等皆后主为吏部尚书汪鋐所劾得旨令各对状于是诸臣各上＜锍-釒＞待罪  上责其不恪失大臣事君之义宪赞贤姑不究夺节伯温经各俸一月道＜锍-釒＞少服罪语未复不书名令吏部参看降为山西布政司右参议寻令闲住
　　○太原府祈县天鼓鸣大流坠地为石
　　○己酉  孝宗敬皇帝忌辰  奉先殿行祭礼遣建昌侯张龄祭泰陵
　　○南京吏部都察院考察庶官贪员外郎陈珖等素行不谨给事中蒋胃等罢软主事方云鹤才力不及主事刘宪等浮躁浅露郎中杨言等年老员外黄春等
　　○有疾司务陈梅等老疾赞礼郎沈端裕等共九十二人诏黜降如例
　　○庚戌行取服阕詹事府詹事兼翰林院学士霍韬复任视事
　　○辛亥复除服阕翰林院学士张璧于原职经筵日讲如故
　　○壬子  太祖高皇帝忌辰  奉先殿行祭礼
　　○癸丑升餋病左春坊左谕德王道为南京国子监祭酒催儧粮储户部主事方鹏奏漕舟抵南旺阻浅由管泉工部主事徐存义迁延不脩闸坝顾私放客船致误官运且于公费多所侵克宜别遣官更代仍正其慢事之罪部覆鹏与存义共事言或过激宜下所司验状诏总理河道都御史从公核实以闻鹏存义俱回籍听勘  命五军营坐营镇远侯顾寰佥书左军都督府事
　　○甲寅  仁宗昭皇帝忌辰  奉先殿行祭礼遣定国公徐延德祭  献陵
　　○兵部覆三边总制尚书唐龙奏西宁守备官自令俱用都指挥推任令得与兵备会同行事不必更以庄浪参将辖之径属甘肃镇巡官节制诏可
　　○丙辰礼部尚书夏言等言按古者大雩之祀命乐正习盛乐舞皇舞盖假声容之和以宣畅阴阳之气雨必阴阳和而始降者也然上世之礼无考而后代之制不同臣等参酌古今为之会通一切奠献乐歌具如常仪唯盛乐皇舞之说宜稍依古礼定为圣制三献礼成之后九奏乐止之时燎扬将举赞者宜赞乐奏云门之舞学举乃赞礼毕仍命儒臣檃括云汉诗辞别制云门一曲使文武舞士并舞而合歌之云门者乃帝尧之乐周官大司乐以祀天神之舞取其云出天气两出地气也仍于神乐观增设鼓吹数番选教舞童百人青衣执羽绕坛周旋歌云门之曲而舞曲凡九成其舞节乐数宜下太常会本部议奏因上其仪一大雩乃祀  天祷雨之祭如遇一岁天气亢暵财于季春之末礼部具奏请行一前期五日太常寺奏请钦命文武大臣每日视牲一次日太常寺奏祭祀如常仪一前期三日告请  太祖配神于  太庙行一献礼前期二日太常卿同光禄卿面奏省牲如常仪一正祭前期太常寺陈设如仪是日早免朝锦衣卫备法驾设板与于奉天门正中  上常服乘舆至  南郊由西天门历昭亨门降舆过门升舆至崇雩坛之门西降舆礼部太常官导  上由东左门入正南灵星左门入坛由中升左升至坛恭视  神位毕出至神库笾豆神厨视牲毕导驾官导上至幕次具祭服出导驾官导  上由左门入内壝灵星门入坛典仪唱乐舞生就位执事官各司其事内赞奏就位  上就御拜位典仪唱迎神奏乐乐止内赞奏四拜  上四拜平身传赞百官同典仪唱奠玉帛奏乐内赞奏升坛  上升至  上帝前奏跪搢圭  上跪搢圭司香官捧香跪进于  上左奏上香  上三上香讫捧玉帛官以玉帛跪进于  上右  上受玉帛奠讫奏出圭导至  太祖前仪同进香并帛俱右奏复位乐止典仪唱进俎奏乐斋郎舁馔至内赞奏升坛  上升至  上帝前奏搢圭进俎出圭导至  太祖前仪同奏复位乐止典仪唱行初献礼奏乐内赞奏升坛  上升至  上帝前奏搢圭捧爵官以爵跪进于  上右  上受爵奏献爵  上献讫奏出圭奏诣读祝位奏跪  上至读祝位跪传赞百官皆跪乐暂止内赞赞读祝读祝官跪读讫乐复作内赞奏俯伏兴平身传赞百官同导至  太祖前仪同前奏复位乐止典仪唱行亚献礼奏乐仪同初献惟不读祝乐止典仪唱行终献礼奏乐仪同亚献乐止太常卿进立于坛前东向立唱赐福胙内赞奏诣饮福立  上升至饮福位奏跪奏搢圭光禄卿捧福酒跪于  上左内赞奏饮福酒  上饮讫光禄官捧福胙跪于  上左内赞奏受胙  上受讫奏出圭俯伏兴平身奏复位  上复位内赞奏四拜  上四拜平身传赞百官同典仪唱＜彳胤-丿＞馔奏乐执事官＜彻-攵乚＞馔讫乐止典仪唱送  神奏乐内赞奏四拜  上四拜平身传赞百官同乐止典仪唱读祝官捧祝进帛官捧帛掌祭官捧馔各诣燎位  上退拜位之东立典仪唱望燎奏乐乐奏云门之曲内赞奏礼毕导驾官导  上至幕次易祭服毕遣宫坛上由奏乐舞九成乃止＜锍-釒＞上得旨行礼用仲夏之吉钦天监先期择日以请余俱如拟
　　○升刑部员外郎潘恩为广东按察司佥事提调学校
　　○户部奏宣大偏关等镇自去年十月以来请发银盐计六十八万七千五百余两召买钱粮及支放数目未经造报请行督抚核实以
　　○以便调度盈缩  上然之趣令总制巡抚并郎中等官作速查明奏报
　　○四川黑虎五寨番贼反攻围长安堡急巡按御史朱廷立以闻  上命松潘副总兵何卿统兵驻威茂讨之令廷立督三司官协剿时巡抚宋沧以病予告命部吏亟推抚臣往代之
　　○戊午升云南按察司副使杨最为辽东苑马寺卿  命山西道御史闻人诠提调南直隶学校
　　○己未以将大祀地于  方泽命武定侯郭勋代告祭  太祖配神于  太庙成国公朱凤视牲
　　○刑部左侍郎闻渊九年考满升南京刑部尚书改南京吏部尚书刘龙为南京兵部尚书参赞机务
　　○改服阕刑部右侍郎寇天叙为兵部右侍郎
　　○庚申南京太常寺卿穆孔晖少卿胡森太仆寺卿王崇献少卿张珩应天府府尹边宪府丞柴奇各自陈乞罢吏部覆孔晖等留用宪降调从之已降宪为河南布政司右参政
　　○壬戌  大祀地于  方泽命武定侯郭勋代行礼
　　○癸亥升江西左布政使王綖山东左布政使杨守礼俱都察院右副都御史綖巡抚江西守礼巡抚四川
　　○丙寅升南京太仆寺少卿张珩为大理寺少卿
　　○提督两广兼理巡抚兵部左侍郎陶谐奏两广郡县先奉钦限改正各儒学圣像而广州等六府州番禺等十九县俱不行改正提学副使王世芳亦不行催督宜下巡按御史逮治  上怒命巡按御史逮各府州县掌印官并世芳俱从重问拟以闻
　　○丁卯赐故户部右侍郎杨果母封太淑人周氏祭葬如例
　　○戊辰赐武进伯朱江祭葬如例
　　○己巳升巡抚应天都察院右副都御史陈轼为太理寺卿起餋病大理寺卿陈璋为刑部右侍郎
　　○庚午升云南布政使司右参政祝寿为河南右布政使
</div>
    <div class="pagination">
<a href="明实录世宗实录_page344.html">上一页</a><span>...</span><a href="明实录世宗实录_page340.html">340</a><a href="明实录世宗实录_page341.html">341</a><a href="明实录世宗实录_page342.html">342</a><a href="明实录世宗实录_page343.html">343</a><a href="明实录世宗实录_page344.html">344</a><span class="current-page">345</span><a href="明实录世宗实录_page346.html">346</a><a href="明实录世宗实录_page347.html">347</a><a href="明实录世宗实录_page348.html">348</a><a href="明实录世宗实录_page349.html">349</a><a href="明实录世宗实录_page350.html">350</a><span>...</span><a href="明实录世宗实录_page346.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
