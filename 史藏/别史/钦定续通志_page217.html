<!DOCTYPE html>
<html>
<head>
    <meta charset="UTF-8">
    <title>钦定续通志 - 第 217 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 217 页/共 284 页</h1>
    <div class="content">　　江万里字子远都昌人少神隽有锋颍连举于乡入太学有文声理宗在潜邸尝书其姓名几研间以舍选出身厯池州教授沿江制置司准备差遣两浙安抚司干办公事召试馆职累迁著作佐郎权尚左郎官知吉州创白鹭洲书院兼提举江西常平茶盐召为屯田郎官未行迁直秘阁江西转运判官兼权知隆兴府创宗濓书院迁考功郎官命旋寝久之以驾部郎中召迁尚右兼侍讲史嵩之罢相拜监察御史仍兼侍讲未几迁右正言殿中侍御史又迁侍御史未及拜万里器望清峻论议风采倾动一时帝眷注尤厚尝匈祠省母疾不许属弟万顷奉母归南康旋以母病闻万里不俟报驰归至祁门得讣而议者谓万里母死秘不奔丧反挟妾媵自随于是侧目万里者相与腾谤万里无以自解坐是闲废者十有二年后陆德舆尝辨其非辜于帝前贾似道宣抚两浙辟叅谋官及似道同知枢密院为京湖宣抚大使以万里带行寳章阁待制为参谋官元兵围鄂似道以右丞兼枢密使移军汉阳万里迁刑部侍郎似道入相万里迁权吏部尚书又拜端明殿学士同签书枢密院事随以言者去官后以原职知建宁府兼权福建转运使已而加资政殿学士依旧职知福州兼福建安抚使度宗即位召同知枢密院事又兼权参知政事万里始虽俛仰容黙为似道用然性峭直临事不能无言似道常恶其轻发故每入不能久在位似道以去要君帝初即位呼为师相至涕泣拜留之万里以身掖帝云自古无此君臣礼陛下不可拜似道不可复言去似道不知所为下殿举笏谢万里曰微公似道几为千古罪人然以此益忌之帝在讲筵每问经史疑义及古人姓名似道不能对万里常从旁代对时王夫人颇知书帝语夫人以为笑似道闻之积慙怒谋逐之万里四匄祠不报出闗加资政殿大学士知庆元府兼沿海制置使不报予祠后二年知太平州兼提领江淮茶盐兼江东转运使召拜参知政事进封南康郡公既至拜左丞相兼枢密使匈祠加观文殿大学士知福州辞依旧职提举洞霄宫又授知潭州湖南安抚大使加特进寻予祠时咸淳九年万里年七十有六矣明年元兵渡江万里隠草野间为游骑所执大诟欲自戕既而脱归先是万里闻襄樊失守凿池芝山后圃扁其亭曰止水人莫谕其意及闻警执门人陈伟器手曰大势不可支余虽不在位当与国为存亡及饶州城破军士执万顷索金银不得支解之万里竟赴止水死左右及子镐相继投沼中积尸如叠翼日万里尸独浮出水上从者草敛之万里无子以蜀人王橚子为后即镐也事闻赠太傅益国公后加赠太师諡文忠万顷厯守大郡为提举江西常平茶盐官至正郎城破时郴州守赵崇榞寓居城中亦死之
　　王爚字仲潜一字伯晦绍兴新昌人登嘉定十三年进士第知常熟县绍定四年江淮制置司辟通判泰州五年差知滁州端平元年知瑞州嘉熙元年提辖左藏东西库兼提辖封椿下库二年迁籍田令兼督视干办公事淳祐二年改监三省枢密院门乞免所居官诏从之四年再任五年迁太府寺丞秘书丞户部郎官淮西总领主管右曹六年为尚书左司员外郎赐对乞祠不许七年迁秘书少监以侍御史周坦言罢为福建提防刑狱差知温州十年差知宁国府迁太府卿寳祐元年兼权兵部侍郎试司农卿疏奏愿诏大臣相与忧乱而思治惧危而图安哀恫警省修德行政摧抑羣阴之气焰保防微阳之根本使内治明如天日外治劲如风霆则精神运动阳彚昭苏世道昌明物情熙洽上以迓续天命于谴告之余下以固结人心于解纽之际其孰能御之以右文殿修撰提举太平兴国宫五年京湖宣抚大使赵葵辟为判官开庆元年召赴行在授集英殿修撰枢密都承防权吏部侍郎景定元年为真侍郎兼太子左庶子极言正论太子听而说之帝闻之甚喜二年迁礼部尚书权吏部尚书加龙图阁学士知平江府淮浙运使五年召赴行在进端明殿学士提举佑神观兼侍读召赴行在咸淳元年拜签书枢密院事同知枢密院事兼权参知政事二年以疾乞祠不许帝遣尚医视之复两乞归皆不许拜参知政事三年知枢密院事兼参知政事立皇太子加食邑三辞免官不许乞祠禄乃授资政事学士知庆元府兼沿海制置使八年加观文殿学士提举万夀宫兼侍读诏遣刑部郎官董朴起之四上疏辞免始从之十年以爚为左丞相章鉴为右丞相并兼枢密使寻授爚特进加食邑乞致仕两乞辞免皆不许德祐元年两乞改命经筵又再乞以旧职奉京祠侍读皆不许右丞相章鉴参知政事陈宜中奏谕留爚以镇人心以康世道从之爚两请毋署省院公椟不许又奏乞将臣先赐罢斥臣本志誓死报国愿假臣以宣抚招讨等职臣当招募忠义共图兴复鉴宜中又奏爚单车絶江已至萧山乞遣中使趣还治事乃授观文殿大学士浙西江东路宣抚招讨大使置司在京以备咨访乞解大使职名不许进少保左丞相兼枢密使寻加都督诸路军马累辞皆不许奏言今天下所以大坏至此者正以一私蟠塞赏罚无章故也救之之策在反其所以坏之之由大明赏罚动合乎天庶几人心兴起天下事尚可为也因言贾似道误国丧师之罪于是始降诏切责似道不忠不孝六月庚子朔日食爚奏日食不尽仅一分白昼晦防者数刻阴盛阳微灾异未有大于此者臣待罪首相上佐天子理阴阳下遂万物外镇诸侯皆其职也氛祲充塞而未能消生民涂炭而未能拯反覆思之咎实在臣乞罢黜以答天谴答诏不许第降授金紫光禄大夫而已辞降官乞罢斥又不许寻进平章军国重事辞不许或请出宜中或梦炎出督呉门否则臣虽老无能为若效死封疆亦不敢辞诏三省集议乞罢平章事不许京学生上书诋宜中宜中亦上疏乞骸骨初宜中在相位政事多不闗白爚或谓京学之论实爚嗾之诏爚与宜中必难共处兼爚近奏乞免平章侍经筵辞气不平遂罢爚平章依前少保特授观文殿大学士充醴泉观使爚为人清修刚劲似道归天台葬母过新昌爚独不见之后以元老入相位值国势危亡之际天下所属望也而卒与宜中不协而去云章鉴字公秉分宁人以别院省试及第累官中书舍人侍左郎官崇政殿说书进签书枢密院事兼权参知政事迁同知枢密院事咸淳十年王爚拜左丞相鉴拜右丞相并兼枢密使明年元兵逼临安鉴托故径去遣使亟召还朝既至罢相予祠殿帅韩震之死鉴与曾渊子明震无他至是御史王应麟缴其録黄谓震有逆谋鉴与渊子曲芘之坐是削一官放归田里后有告鉴家匿寳玺者霜晨鉴方拥败衾卧兵士至大索其室惟敝箧贮一玉杯余无一物人颇叹其清约鉴在朝日号寛厚然与人多许可士大夫目为满朝欢云
　　陈宜中字与权永嘉人也少甚贫而性特俊防有贾人推其生时以为当大贵以女妻之既入太学有文誉寳祐中丁大全以戚里婢壻事权幸卢允升董宋臣因得宠于理宗擢为殿中侍御史在台横甚宜中与黄镛刘黻林则祖陈宗曾唯六人上书攻之大全怒使监察御史呉衍劾宜中削其籍拘管他州司业率十二斋生冠带送之桥门之外由是士论翕然称之号为六君子【按癸辛杂识载宜中等六人以甲辰嵗史嵩之起复上书时人号为六君子与宋史本传异附识】宜中谪建昌军大全既窜丞相呉潜奏还之贾似道入相复为之请有诏六人皆免省试令赴景定三年廷试而宜中中第二人六人中宜中尤达时务由绍兴府推官数年迁监察御史程元凤再相似道恐其侵权欲去之宜中首劾元凤纵丁大全肆恶基宗社之祸命格除太府卿宜中亦自请外为江东提举茶盐常平公事咸淳四年改浙西提刑五年召为崇政殿说书累迁礼部侍郎兼中书舍人七年闽阙帅以华文阁待制知福州在官得民心岁余入为刑部尚书十年拜签书枢密院事兼权参知政事德祐元年升同知枢密院事二月似道丧师芜湖乃以宜中知枢密院兼参知政事已而翁应龙自军中归宜中问似道所在应龙以不知对宜中以为似道已死即上疏乞正似道误国之罪似道行时以所亲信韩震总禁兵人有言震欲以兵刼迁者宜中召震计事伏壮士防铁椎击杀之以示不党于似道【按癸辛杂识载德祐元年正月似道出师临行与殿帅韩震京尹曾渊子约曰或江上师有蹉跌即邀车驾航海且留二子于震家及师溃鲁巷口似道以蜡书趣韩宜中本为似道所引至是一反贾政召震防议差天府増级顾信等数人拟之及至击杀之后北军入宜中乃挟二王航海去附识】时右丞相章鉴宵遁曾渊子等请命宜中摄丞相事诏以王爚为左丞相拜宜中特进右丞相四月爚还朝论事即与宜中不合台臣孙嵘叟请窜籍潜说友呉益李珏宜中以为簿録非盛世事祖宗忠厚未尝轻用之珏方召入朝遽加重刑恐后无以示信爚力争以为当如嵘叟议防留梦炎自湖南入朝爚与宜中俱乞罢政请以梦炎为相太皇太后乃以宜中为左丞相梦炎为右丞相爚进平章军国重事爚拜命即日僦民居以丞相府让宜中宜中上疏以为一辞一受何以解天下之讥亦去遣使数辈遮留之始至时命张世杰等四道进师二丞相都督军马而不出督爚请以一丞相建阃呉门以防诸将不然则已请行宜中媿始与梦炎上疏乞行边事下公卿议不决七月世杰等兵果败于焦山爚奏言事无重于兵今二相并建都督庙算指授臣不得而知比者六月出师诸将无统臣岂不知呉门距京不远而必为此请者盖大敌在境非陛下自将则大臣开督今世杰以诸将心力不一而败不知国家尚堪几败邪臣既不得其职又不得其言乞罢免不允爚子乃嗾京学生伏阙上书数宜中过失数十事其畧以为赵溍赵与鉴皆弃城遁宜中乃借使过之说以报私恩令狐槩潜説友皆以城降乃受其包苴而为之羽翼文天祥率兵勤王信谗而沮挠之似道丧师误国阳请致罚而阴祐之敌兵薄国门勤王师乃留之京城而不遣宰相当出督而畏缩犹豫第令集议而不行吕师防狼子野心而使之通好乞盟张世杰歩兵而用之于水刘师勇水兵而用之于歩指授失宜因以败事臣恐误国将不止于一似道也书上宜中竟去遣使召之不至其后罢爚命临安府捕逮京学生召之亦不至太皇太后自为书遗其母杨使勉谕之宜中始乞以祠官入侍乃拜醴泉观使十月壬寅始造朝寻为右丞相然事已去矣宜中仓皇发京城民为兵民年十五以上者皆籍之人皆以为笑十一月遣张全合尹玉麻士龙兵援常州玉与士龙皆战死全不发一矢奔还文天祥请诛全宜中释不问已而常州破兵薄独松闗邻邑望风皆遁宜中遣使如军中请和不得即率羣臣入宫请迁都太皇太后不可宜中痛哭请之太皇太后乃命装俟升车给百官路费银及暮宜中不入太皇太后怒曰吾初不欲迁而大臣数以为请顾欺我邪脱簪珥掷之地遂闭閤羣臣求内引皆不纳盖宜中实以明日迁仓卒奏陈失审耳宜中初与元丞相巴延期防军中既而悔之不果往巴延将兵至皋亭山宜中宵遁陆秀夫奉二王入温州遗人召宜中宜中至温州而其母死张世杰舁其棺舟中遂与俱入闽中益王立复以为左丞相井澳之败宜中欲奉王走占城乃先如占城谕意度事不可为遂不反二王累使召之终不至至元十九年元军伐占城宜中走暹后没于暹宜中为人多术数少为县学生其父为吏受赃当黥宜中上书温守魏克愚请贷之克愚以为黠吏卒寘之法其后宜中为浙西提刑克愚郊迎宜中报礼不书衔亦云部下民陈某克愚皇恐不敢受袖而谢之宜中阳礼之而阴摭其过无所得其后克愚发贾徳生冒借官木事忤似道废罢家居宜中入乃极言克愚居乡不法事似道令章鉴劾之贬严州克愚之死宜中挤之为多
　　文天祥字宋瑞又字履善吉之吉水人也体貎丰伟美皙如玉秀眉而长目顾盼炯然自为童子时见学宫所祠乡先生欧阳修杨邦乂胡铨像皆諡忠即欣然慕之曰没不爼豆其间非夫也年二十举进士对策集英殿时理宗在位久政理寖怠天祥以法天不息为对其言万余不为藁一挥而成帝亲防为第一考官王应麟奏曰是卷古谊若龟鉴忠肝如铁石臣敢为得人贺寻丁父忧归开庆初元兵伐宋宦官董宋臣说帝迁都人莫敢议非者天祥时入为宁海军节度判官上书乞斩宋臣以一人心【伏读通鉴辑览】
　　【御批南渡僻处临安形势已失四明尤濒海小郡高宗播迁至此几不能以自存前车可鉴开庆疆圉日蹙国事更非理宗秖应】【博访盈庭息浮议以励战守乃董宋臣忽倡退避之谋何子举复主固守之策此南宋安危之闗键而议迁议阻皆出自寺人之口可见举朝皆庸闇懦怯之流无一人实心为国者然宋室时势至此已无可为亦不系都之迁与不迁矣】不报即自免归后稍迁至刑部郎官宋臣复入为都知天祥又上书极言其罪亦不报出守瑞州改江西提刑迁尚书左司郎官累为台臣论罢除军器监兼权直学士院贾似道称病乞致仕以要君有诏不允天祥当制语皆讽似道时内制相承皆呈藁天祥不呈藁似道不乐使台臣张志立劾罢之天祥既数斥援钱若水例致仕时年三十七咸淳九年起为湖南提刑因见故相江万里万里素竒天祥志节语及国事愀然曰吾老矣观天时人事当有变吾阅人多矣世道之责其在君乎君其勉之十年改知贑州德祐初江上报急诏天下勤王天祥捧诏涕泣使陈继周郡中豪杰并结溪峒蛮使方兴召吉州兵诸豪杰皆应有众万人事闻以江西提刑安抚使召入卫其友止之曰今敌兵三道鼓行破郊畿薄内地君以乌合万余赴之是何异驱羣羊而猛虎天祥曰吾
　　亦知其然也第国家养育臣庶三百余年一旦有急徴天下兵无一人一骑入闗者吾深恨于此故不自量力而以身徇之庶天下忠臣义士将有闻风而起者义胜者谋立人众者功济如此则社稷犹可保也天祥性豪华平生自奉甚厚至是尽以家赀为军费每与賔佐语及时事辄流涕抚几言曰乐人之乐者忧人之忧食人之食者死人之事八月天祥提兵至临安除知平江府时以丞相陈宜中未还朝不遣十月宜中至始遣之朝议方擢吕师孟为兵部尚书封吕文德和义郡王【伏读通鉴辑览御批吕文焕丧师负国反面事敌不加以门诛已属寛典况危急】
　　【之际怀去就者正多尤当明诛赏以就激励乃于叛臣族属不惟不申刑宪转重予褒崇将何以惊乱贼之心而作忠义之气且文焕既已降元不复萦情故国又岂区区王爵足以动其心者宋廷举措若此所见何异孩稚】欲頼以求好师孟益偃蹇自肆天祥陛辞上疏言朝廷姑息牵制之意多奋发刚断之义少乞斩师孟衅鼓以作将士之气且言宋惩五季之乱削藩镇建郡邑一时虽足以矫尾大之弊然国亦以寖弱故敌至一州则破一州至一县则
　　破一县中原陆沈痛悔何及今宜分天下为四镇建都督统御于其中以广西益湖南而建阃于长沙以广东益江西而建阃于隆兴以福建益江东而建阃于番阳以淮西益淮东而建阃于州责长沙取鄂隆兴取蕲黄番阳取江东州取两淮使其地大力众足以抗敌约日齐奋有进无退日夜以图之彼备多力分疲于奔命而吾民之豪杰者又伺间出于其中如此则敌不难却也时议以天祥论濶逺书奏不报十月天祥入平江元兵已发金陵入常州矣天祥遣其将朱华尹玉麻士龙与张全援常至虞桥士龙战死朱华以广军战五牧败绩玉军亦败争渡水挽全军舟全军断其指皆溺死玉以残兵五百人夜战比旦皆没全不发一矢走归元兵破常州入独松闗宜中梦炎召天祥弃平江守余杭明年正月除知临安府未几宋降宜中世杰皆去仍除天祥枢密使寻除右丞相兼枢密使如军中请和与大元丞相巴陵抗论臯亭山丞相怒拘之偕左丞相呉坚右丞相贾余庆知枢密院事谢堂签书枢密院事家鋐翁同枢密院事刘北至镇江天祥与其客杜浒十二人夜亡入真州苖再成出迎喜且泣曰两淮兵足以兴复特二阃小隙不能合从耳天祥问计将安出再成曰今先约淮西兵趋建康彼必悉力以扞吾西兵指挥东诸将以通泰兵攻湾头以高邮寳应淮安兵攻杨子桥以扬兵攻歩吾以舟师直镇江同日大举湾头杨子桥皆沿江脆兵且日夜望吾师之至攻之即下合攻歩之三面吾自江中一面薄之虽有智者不能为之谋矣歩既举以东兵入京口西兵入金陵要浙归路其大帅可坐致也天祥大称善即以书遗二制置遣使四出约结天祥未至时扬有脱归兵言密遣一丞相入真州说降矣庭芝信之以为天祥来说降也使再成亟杀之再成不忍绐天祥出相城垒以制司文示之闭之门外久之复遣二路分觇天祥果说降者即杀之二路分与天祥语见其忠义亦不忍杀以兵二十人道之四鼔抵城下闻候门者谈制置司下令备文丞相甚急众相顾吐舌乃东入海道遇兵伏环堵中得免然亦饥莫能起从樵者乞得余糁羮行入板桥兵又至众走伏丛篠中兵入索之执杜浒金应而去虞张庆矢中目身被二创天祥偶不见获浒应解所怀金与卒获免募二樵者以篑荷天祥至髙邮泛海至温州闻益王未立乃上表劝进以观文殿学士侍读召至福拜右丞相寻与宜中等议不合七月乃以同都督出江西遂行收兵入汀州十月遣参谋赵时赏谘议赵孟濚将一军取宁都参赞呉浚将一军取雩都刘洙萧明哲陈子敬皆自江西起兵来会邹防以招谕副使聚兵宁都元兵攻之防兵败同起事者刘钦鞠华叔顔斯立顔起岩皆死武冈教授罗开礼起兵复永丰县已而兵败被执死于狱天祥闻开礼死制服哭之哀至元十四年正月元兵入汀州天祥遂移漳州乞入卫时赏孟濚亦提兵归独浚兵不至未几浚降来说天祥天祥缚浚缢杀之四月入梅州都统王福钱汉英防扈斩以徇五月出江西入会昌六月入兴国县七月遣参谋张汴监军赵时赏赵孟濚等盛兵薄贑城邹防以贑诸县兵永丰其副黎贵达以吉诸县兵攻泰和吉八县复其半惟贑不下临洪诸郡皆送款潭赵璠张虎张唐熊桂刘斗元呉希奭陈子全王梦应起兵邵永间复数县抚州何时等皆起兵应天祥分宁武宁建昌三县豪杰皆遣人如军中受约束元江西宣慰使李恒遣兵援贑州而自将兵攻天祥于兴国天祥不意恒兵猝至乃引兵走即邹防于永丰防兵先溃恒穷追天祥方石岭巩信拒战箭被体死之至空坑军士皆溃天祥妻妾子女皆见孰时赏坐肩舆后兵问谓谁时赏曰我姓文众以为天祥禽之而归天祥以此得逸去孙彭震龙张汴死于兵缪朝宗自缢死呉文焕林栋刘洙皆被执归隆兴时赏奋骂不屈有系累至者辄麾去云小小签防官耳执此何为由是得脱者甚众临刑洙颇自辩时赏叱曰死耳何必然于是栋文炳萧敬夫萧焘夫皆不免天祥收残兵奔循州驻南岭黎贵达濳谋降执而杀之至元十五年三月进屯丽江浦六月入船澳益王殂卫王继立天祥上表自劾乞入朝不许八月加天祥少保信国公军中疫且起兵士死者数百人天祥惟一子与其母皆死十一月进屯潮阳县潮州盗陈懿刘兴数叛附为潮人害天祥攻走懿执兴诛之十二月趋南岭邹防刘子俊又自江西起兵来再攻懿党懿乃潜遁元帅张范兵济潮阳天祥方饭五坡岭张范兵突至众不及战皆顿首伏草莾天祥仓皇出走千戸王惟义前执之天祥吞脑子不死邹防自刭众扶入南岭死官属士卒得脱空坑者至是刘子俊陈龙复萧明哲萧资皆死杜浒被执以忧死惟赵孟濚遁张唐熊桂呉希奭陈子全兵败被执俱死焉唐广汉张栻后也天祥至潮阳见范左右命之拜不拜范遂以客礼见之与俱入厓山使为书招张世杰天祥曰吾不能扞父母乃教人叛父母可乎索之固乃书所过零丁洋诗与之其末有云人生自古谁无死留取丹心照汗青范笑而置之厓山破军中置酒大会范曰国亡丞相忠孝尽矣能改心以事宋者事皇上将不失为宰相也天祥然出涕曰国亡不能救为人臣者死有余罪况敢逃其死而二其心乎范义之遣使防送天祥至京师天祥在道不食八日不死即复食至燕馆人供张甚盛天祥不寝处坐达旦遂移兵马司设卒以守之时元世祖多求才南官王绩翁言南人无如天祥者遂遣绩翁谕防天祥曰国亡吾分一死耳傥缘寛假得以黄冠归故乡他日以方外备顾问可也若遽官之非直亡国之大夫不可与图存举其平生而尽弃之将焉用我绩翁欲合宋官谢昌元等十人请释天祥为道士留梦炎不可曰天祥出复号召江南置吾十人于何地事遂已天祥在燕凡三年世祖知天祥终不屈与宰相议释之有以天祥起兵江西事为言者不果释至元十九年有闽僧言土星犯帝坐疑有变未几中山有狂人自称宋主有兵千人欲取文丞相京城亦有匿名书言其日烧蓑城苇率两翼兵为文丞相可无忧者时盗新杀左丞相阿哈玛特命撤城苇迁瀛国公及宋宗室开平疑丞相者天祥也召入谕之曰汝何愿天祥对曰天祥受宋恩为宰相安事二姓愿赐之一死足矣然犹不忍遽麾之退言者力赞从天祥之请从之俄有诏使止之天祥死矣天祥临刑殊从容谓吏卒曰吾事毕矣南乡拜而死数日其妻欧阳氏收其尸靣如生年四十七其衣带中有赞曰孔曰成仁孟曰取义惟其义尽所以仁至读圣贤书所学何事而今而后庶几无媿




　　钦定续通志卷四百九
　　钦定四库全书
　　钦定续通志卷四百十
　　列
　　宋【一百十四】
　　宣缯　　　　薛极　　　　陈贵谊
　　曽从龙　　　郑性之　　　余天锡
　　许应龙　　　林略　　　　徐荣叟
　　刘伯正　　　李性　　　陈韡【崔福】
　　宣缯庆元府人嘉泰三年太学两优释褐厯官以太学博士召试为秘书省校书郎升著作佐郎兼权考功郎官知吉州福建提刑狱迁考功员外郎又迁秘书少监守起居舍人为起居郎编孝宗寳训试吏部侍郎权兵部尚书嘉定十四年同知枢密院事兼防知政事明年拜防知政事以资政殿学士奉祠端平三年召赴阙升大学士提举洞霄宫以观文殿大学士致仕卒赠少师诏缯尝预定防以王尧臣故事赠太师諡忠靖薛极字曽之常州武进人以父任调上元主簿中词科为大理评事通判温州知广徳军以防知政事楼钥荐迁大理正刑部郎官司封郎中权右司郎中迁右司郎中拜司农卿兼权兵部侍郎寻为真嘉定八年疏奏愿陛下深思顾諟之难益怀竞业之念勿谓帝徳罔愆而怠于进修勿以天灾代有而应不以实政纲虽举必求益其所未至徳泽虽布必思及其所未周誓以今日遇灾警惧之心永为异时暇逸之戒迁权刑部尚书寻试户部尚书兼权吏部尚书遂为真十五年特赐同进士出身拜端明殿学士签书枢密院事绍定元年拜防知政事兼同知枢密院事寻知枢密院事兼防知政事封毗陵郡公以观文殿大学士知绍兴府【按宋史宰辅表理宗绍定元年六月戊申薛极自防知政事除同知枢密院事十二月辛亥薛极进知枢密院事兼防知政事六年十月丁亥薛极自金紫光禄大夫知枢密院事进枢密使十二月庚辰薛极以观文殿大学士知绍兴府本于极进枢密使不载】兼浙东安抚使端平元年加少保和国公致仕卒陈贵谊字正甫福州福清人庆元五年进士授瑞州观察推官中博学宏词科授江南东路安抚司机宜文字迁太社令再迁太学博士时议更楮币法贵谊转对言人主令行禁止者以同民之所好恶楮劵之令反使奸恶获逞道路咨怨非所以祈天永命固结人心因援熙宁新法为辞又言明鋭果敢之才足以集事而失于剽轻老成寛博之士足以厚俗而失于循理孰若举之以众取之以公主更币之法者乃摘新法等语激怒时相且谓贵谊引类植党人为危之迁太常博士以兄贵谦兼礼部郎官引嫌迁将作监丞兼魏恵宪王府小学教授转对谓言路虽开触犯忌讳者指为好名切劘时政者指为玩令利害闗于天下是非公于人心一人言之未已或至累十数人言之则又指为朋党是非易位忠佞不分史弥逺益不乐迁秘书郎出知江隂军提举江西常平召赴行在未至授礼部郎官属金人加兵淮蜀贵谊言人才所以立国今旁蹊曲径幸门四辟言路所以通下情今媕阿循黙嚢括不言民力已竭而科敛之外餽遗以谋进者未已军中耻言败北阵亡者不恤耻言弃溃逃窜者复招又言婉顺巽从者是灾疢也非爱我也宜屏之外之矫拂救正者是药石也爱我也宜用之聴之弥逺滋不乐讽言者论罢主管崇禧观起知徽州召授司封郎官兼翰林权直兼玉牒所检讨防有事明堂章首引包拯皇祐中乞因肆赦除聚敛掊克之当察州县府库致羡之由仿成周邦飨必及死王事者之子与汉置羽林孤儿専取从军死事之后教以五兵理宗即位以为宗正少卿兼侍讲兼权直学士院寻迁起居舍人寳庆初诏举贤能才识之士贵谊乃言曰世以容嘿滞固为贤以苛刻生事为能以褊狭趣办为才以轻疏尝试为识及兹初政当求忠实正直奉公爱民知礼义亷耻而不越防范者以充中外之选又言成王之初元臣故老警以无逸者欲其克夀勉以敬徳者欲其永命期以岂弟者欲其受命之长则可谓爱君切而虑患深矣迁中书舍人升兼直学士院内侍滥受恩赏辄封还诏书将郊贵谊以民生实艰吏员尚众征敛几于夺取公费掩为私藏宜大明黜陟庶有以见帝于郊迁礼部侍郎仍兼中书舍人权刑部尚书升修玉牒官兼侍读为礼部尚书兼给事中端明殿学士签书枢密院事绍定六年冬帝始亲政进防知政事帝面谕之曰顷闻忧国之言朕所不忘兼同知枢密院事出师汴洛时贵谊已移疾犹上疏力争五上章乞归转四官加邑封致仕卒赠少保资政殿大学士
　　曽从龙字君锡左仆射公亮四世从孙初名一龙庆元五年擢进士第一始赐今名授签书奉国军节度判官防公事迁兵部员外郎左司郎中起居舍人兼太子右谕徳使金还转官疏言州郡累月阙守而以次官权摄者彼惟其摄事也自知非乆何暇尽心于民事狱讼淹延政令玩弛举一郡之事付之胥吏幸而除授一人民望其至如渇望饮足未及境而复以他故罢去矣且毎易一守供张借请少不下万緍郡帑所入嵗有常数而频年将迎所费不可胜计然则轻于易置公私俱受其病欲望明诏二三大臣郡守有阙即时进拟其有求避惮行者悉杜絶其请其缴劾弹拄者疾速行之葢郡计寛则民力裕利害常相闗故也开禧间匄外知信州戍卒行掠境内从龙置于法索得妇人衣命枭于市召权礼部侍郎兼中书舍人兼太子左谕徳缴还张镃复官词头以镃抑令侄女竭资财结姻苏师旦之子故也为吏部侍郎仍兼职权刑部尚书嘉定六年秋隂雨乞放系囚进对言修徳政蓄人材饬边备帝善其言七年知贡举疏奏国家以科目网罗天下之英隽义以观其通经赋以观其博古论以观其识防以观其才异时谋王断国皆繇此其选比来循习成风文气不振学不务根柢辞不尚体要涉猎未精议论疏陋缀缉虽繁气象萎籋愿下臣此章风厉中外澄源正本莫甚于斯诏从之进端明殿学士签书枢密院太子賔客改防知政事疾胡榘憸壬排沮正论陈其奸罪榘嗾言者劾罢以前职提举洞霄宫起知建宁府丁内艰服除为湖南安抚使抚安峒獠威恵并行兴学养士湘人纪之石改知隆兴府复提举洞霄宫改万夀观兼侍读奉朝请端平元年授资政殿大学士沿江制置使兼知建康府兼行宫留守拜防知政事兼同知枢密院事时有三京之役极论南兵轻进易退未几言騐进知枢密院事兼防知政事以枢密院使督视江淮荆襄军马疏言边面辽逺声援不接请并建二阃诏许之専畀江淮以荆襄属魏了翁朝论边用不给诏从龙了翁并领督府及从龙卒赠少师弟用虎天麟治凤皆厯显任
　　郑性之字信之初名自诚福州人嘉定四年进士第一厯官知贑州改知隆兴府后以寳章阁待制提举玉隆万夀宫进华文阁待制提举上清太平宫进敷文阁待制知建宁府端平元年召为吏部侍郎入对言陛下大开言路以通壅蔽心茍爱君谁不欲言言不切直何能感动譬如积水乆壅一决其势必盛其声必激故言者多则易于取厌言之激则难于乐受若少有厌倦动于词色则谗谄乗间或不自知矣又言愿陛下明诏百辟涤去旧汚一以清白相师权之所在势所必趋恐惧戒谨尤防以防以保终誉毋招谤议则朝纲肃而国体尊矣又曰为君者不以尧舜自期则无善治告君者不陈尧舜之道则无逺猷擢左谏议大夫言台臣交章互诋愿陛下监古今天下安危之变君子小人消长之机公以处之廼得其当况夫聴言之道宜以事观若言果有闗国体有补治道有益主徳则言之过激夫亦何伤彼虽采名我实有益惟虚心纳善若决江河则激者自平矣拜端明殿学士签书枢密院事进同知枢密院事兼权防知政事寻拜防知政事兼同知枢密院事寻知枢密院事兼防知政事加观文殿学士致仕寳祐二年卒【按宋史此下有李鸣复邹应龙二无事迹足録今从删】
　　余天锡宇纯父庆元府昌国人丞相史弥逺延为弟子师性谨愿絶不预外事弥逺器重之是时弥逺在相位乆皇子竑深恶之念欲有废置防沂王宫无后丞相欲借是隂立为后备天锡秋告归试于乡弥逺曰今沂王无后宗子贤厚者幸具以来天锡渡江与越僧同舟舟抵西门天大雨僧言门左有全保长者可避雨如其言过之保长知为丞相馆客具鸡黍甚肃须防有二子侍立全曰此吾外孙也日者尝言二儿后极贵问其姓长曰赵与莒次曰与芮天锡忆弥逺所属其行亦良是告于弥逺命二子来保长大喜鬻田治衣冠心以为沂邸后可冀也集婣党且诧其遇以行天锡引见弥逺善相大竒之计事泄不便遽复使归保长大惭其乡人亦窃笑之逾年弥逺忽谓天锡曰二子可复来乎保长谢不遣弥逺密谕曰二子长最贵宜抚于父家遂载与归天锡母朱为沐浴教字礼度益闲习未几召入嗣沂王迄即帝位是为理宗天锡嘉定十六年举进士厯监慈利县税籍田令超授起居舍人迁权吏部侍郎兼玉牒所检讨官兼崇政殿说书迁戸部侍郎兼知临安府浙西安抚使试戸部侍郎权戸部尚书皆兼知临安府升兼详定勅令官以寳文阁学士知婺州仍旧职奉祠起知宁国府进华文阁学士知福州召为吏部尚书兼给事中兼侍读疏奏臣荷国恩起家分阃旋防趣觐躐玷迩聨时权礼部侍郎曹豳实在谏省葢尝抗疏谓用臣大骤臣与豳交最乆相知最深今观其所论于君父有陈善之敬友朋有责善之道而豳遂迁官臣竟污要路豳以不得其言累疏匄去夫亟用旧人而遂退亡庄士则将谓之何哉豳老成之望直谅多益置之近班可以正乃辟可以仪有位欲望委曲留行使之释然无疑安于就职则陛下既昭好贤之美而防臣亦免妨贤之媿帝从之嘉熙二年拜端明殿学士同签书枢密院事寻拜防知政事兼同知枢密院事封奉化郡公授资政殿学士知绍兴府浙东安抚使以观文殿学士致仕朱氏亦封周楚国夫人夀过九十将以生日拜天锡为相而天锡卒赠少师寻加太师諡忠恵弟天任为兵部尚书兄弟友爱方贫时率更衣以出终嵗同衾从子晦厯官尚书出帅全蜀常置义庄以曕宗族然在蜀以违言论知阆州王惟忠死士论少之
　　许应龙字恭甫福州闽县人五嵗通经防坐客曰小儿气食牛应龙应声丈夫才吐凤为对四坐嘉叹入太学嘉定元年举进士调汀州教授差浙东宣抚司掾差戸部架阁迁籍田令太学博士时李全时青辈归附应龙入对有防蜂是惩养虎贻患之説后皆如所言迁国子博士国子丞宗学博士理宗即位应龙首陈正心为治国平天下之纲领迁秘书郎兼权尚左郎官迁著作郎匄外知潮州盗陈三枪起贑州出没江闽广间势炽甚而盗钟全相挺为乱枢密陈韡帅江西任招捕三路调军分道追勦盗逼境上应龙亟调水军禁卒土兵弓级分扼要害明间牒守闗隘断桥开堑斩木塞涂防集民兵激劝隅总谕以保乡井守室庐全妻子搜补亲兵日加训阅既而横冈桂屿相继以防闻招捕司遣统领官齐敏率师由漳趋潮截贑冦余党应龙谕敏曰兵法攻瑕今钟冦将穷陈冦猖獗若先破钟则陈不战禽矣敏惟命于是诸冦皆平方未解严时有行旅数人隅总搜其槖中金银指为贼党应龙辨其非盗释之皆罗拜感泣始人疑应龙儒者不闲戎事及见其区画事宜分别齐民静练雍容莫不叹服僚属请上功应龙曰守职捍城保民何功之云距州六七十里曰山斜峒獠所聚匄耕土田不输赋禁兵与閧应龙平决之其首感悦率父老鸣缶击筒踊跃诣郡谢去之日阖郡遮道攀送端平初召为礼部郎官入对帝谓应龙曰卿治潮有声与李宗勉治台齐名应龙顿首曰民无不可化顾牧民者如何耳臣治州幸免旷皆陛下徳化所暨臣非曰能之兼荣文恭王府教授力辞迁国子司业祭酒徐侨议学校差职欲先誉望应龙以为不若差以资格资格一定则侥幸之门杜而造请之风息侨以为然时有慿势干职者力却之迁国子祭酒摄侍右侍郎兼学士院权直是日罢郑清之乔行简制应龙所草也翼日文徳殿宣布毕帝遣中使召应龙谕之曰草制甚善应龙复谢曰臣闻昔人有言进人若将加诸膝退人若将坠诸渊今二相乞罢机政与陛下体貌大臣之意两尽其美可也帝善之就令草勅书戒谕诸阃权吏部侍郎兼侍讲兼权直学士院试吏部侍郎升侍读权兵部尚书时楮币亏甚行简主行称提之説州县希防奉承贫富猜惧应龙奏从民便节用二説行简然之兼吏部尚书迁兵部兼中书舍人三上章匄外不允兼给事中兼吏部尚书请外诏免兼中书拜端明殿学士签书枢密院事累辞防正言郭磊卿有论疏以端明殿学士提举洞霄宫卒年八十有一赠资政殿学士银青光禄大夫应龙不躁不竞不激不随不妄荐士而亦无伤人害物之事潮州之治最可纪也
　　林略宇孔英温州永嘉人庆元五年举进士厯饶州大宁监教授辟干办四川茶马司公事崔与之帅蜀目之曰此台阁之端也荐之迁武学博士国子监丞太常寺丞奉祠拜宗正少卿兼崇政殿説书迁右司谏寻迁左司谏兼侍讲告于帝曰虚心以为从谏之本从谏以为永治之本拜殿中侍御史升侍御史试右谏议大夫嘉熙三年以端明殿学士同签书枢密院事以言罢提举洞霄宫以资政殿学士致仕淳祐三年卒特赠宣奉大夫
　　徐荣叟字茂翁焕章阁学士应龙之子嘉定七年举进士厯官通判临安府迁太学博士兼崇政殿説书迁秘书郎升著作佐郎兼侍左郎官出为江东提刑狱直秘阁知婺州迁著作郎兼礼部郎官以集英殿修撰知静江府兼广西经略安抚使召为行在司谏复兼説书兼侍讲嘉熙四年拜右谏议大夫入对言自楮币不通物价倍长而民始怨自米运多阻粒食孔艰而民益怨此见之京师者然也外而郡邑苛政横敛无所不有严刑峻罚靡所不施和籴则科抑以取赢军需则并縁而规利逃亡强令代纳蠲放忍至重催犯私贩者不问多寡防遭黥徒逋官课者不恤有无动辄监系囹圄充斥率是千连词讼追呼莫非枝蔓如此则民安得而不怨甚者富家巨室武断乡闾贵族豪宗侵牟民庶茹寃者不敢告负抑者不得伸怨气薫蒸天示之应此亢阳之所以为沴也迁权礼部尚书兼权吏部尚书拜端明殿学士签书枢密院事淳祐二年乞归田里以资政殿大学士提举洞霄宫六年转一官致仕卒【按宋史此下有别之杰无事迹足録今从删】
　　刘伯正字直卿饶州余千人父简为丞相赵汝愚客伯正以开禧元年举进士调太平主簿通判枣阳军辟荆湖制置司机宜两浙转运司主管公事厯军器将作太府三监主簿枢密院编修官兵部郎官监察御史有事于明堂雷电忽至执事者鲜不离次伯正立殿下伸笏俨然声色不动帝遂以大任期之迁左司谏疏言兵籍寖广粮饷益艰请预备军食又言铨选财计刑狱之积乞以愿治之心而急董正治官之图以勤政之思而申严察计吏之法又言所忧非一而急务之当虑者有三曰申饬边备区处流民隄防奸盗帝皆善其言升右正言以华文阁待制知广州兼广东经略安抚使改转运使以寳章阁直学士知太平州召为礼部侍郎兼中书舍人迁吏部侍郎权刑部尚书淳祐四年拜端明殿学士签书枢密院事兼权防知政事真拜防知政事以监察御史孙起予言罢授资政殿学士提举洞霄宫监察御史蔡次言之降一官寻复旧官致仕卒赠正奉大夫加少保时论谓伯正立朝以静重镇浮不求名誉善藏其用云【按宋史此下有金渊无事迹足録今从删】
　　李性字成之宗正寺主簿舜臣之子也嘉定四年举进士厯干办行在诸军审计事进对有崇尚道学之名未遇其实帝曰实者何在性对曰在陛下格物致知以为出治之本迁武学博士寻为太常博士升太常寺丞兼权工部郎中兼权都官郎官迁起居舍人疏言东周以后诸侯卿大夫皆以既而除服秦汉之际尤为浅促孝文定为三十六日之制则视孝恵以前已有加矣东汉以后又损之为二十七日谓之以日易月则薄之至也千数百年惟晋武帝魏孝文为能复古之制而羣臣沮格未克尽行惟孝宗通丧三年近古所独陛下继之至性克尽前烈有光乞以此疏付之史官庶几四海闻风民徳归厚迁起居郎权刑部侍郎进礼部侍郎以臣僚言罢寻以寳章阁待制知饶州改知宁国府再知饶州复以言罢召为兵部侍郎权兵部尚书吏部尚书臣僚论舜臣立庙封爵事落职提举太平兴国宫淳祐四年权礼部尚书五年拜端明殿学士签书枢密院事兼权防知政事寻同知枢密院事未几落职于郡十二年以资政殿大学士提举洞霄宫寳祐二年依旧职提举万夀观以观文殿学士致仕卒特赠少保
　　陈韡字子华福州侯官人父孔硕为朱熹吕祖谦门人韡让父郊恩与弟韔登开禧元年进士第从叶适学嘉定十四年贾涉开淮阃辟京东河北干官韡谓山东河北遗民宜使归耕其土给耕牛农具分配以内郡之贷死者然后三分齐地张林李全各处其一其一以待有功者河南首领以三两州来归者与节度使一州者守其土忠义人尽还北然后括淮甸闲田仿韩琦河北义勇法募民为兵给田而薄征之择土豪统率盐丁又别廪为一军此第二重藩篱也十五年淮西告防韡防金人必専向安丰而分兵缀诸郡使下整张恵李汝舟范成进各以其兵屯庐州以待之金将卢鼔捶新胜于潼闗乗鋭急战当持乆困之不过十日必遁设伏邀击必可胜又使时青夏全金人深入以轻兵其巢穴第一防也其后金人果侵安丰韡如盱眙犒师改淮东制置司干办公事再如盱眙见刘琸调卞整张恵范成进夏全诸军应援虚皆行韡防遂有堂门之防俘其四驸马者迁将作监丞又迁太府寺丞差知真州淮东提防刑狱加直寳章阁依旧提防刑狱兼知寳应州迁宗正寺丞权工部郎中改仓部员外郎入对言臣所陈夏周汉唐数君之事如布徳兆谋任贤使能信赏必罚区处藩镇不事姑息规摹莫大于此又言人主所以御天下者赏罚而已绍定二年冬盗起闽中帅王居安属韡提举四隅保甲韡有亲丧辞之转运使陈汶提举常平史弥忠告急于朝谓非韡莫可平明年以寳章阁直学士起复知南剑州提举汀州邵武军兵甲公事福建路兵马钤辖同共措置招捕盗贼兼福建路招捕使未几加提刑狱韡籍土民丁壮为一军沙县紫云基告急沙县破贼由间道趋城忠勇军破之于高桥贼乃趋邵武势益炽时有议当招不当捕者韡言始者贼仅百计招而不捕养之至千又养之至万今复养之将至于无算求淮西兵五千人可图万全诏韡兼福建路招捕使贼急攻汀州淮西帅曽式中调精兵三千五百人由泉漳间道入汀击贼于顺昌胜之六月兵大合加福建提防刑狱七月韡亲提兵至沙县顺昌将乐清流宣化督捕所至克防九月分兵进讨十月进攻五贼营砦平之十一月破潭瓦磜贼起之地夷其巢穴十二月诛汀州叛卒谕降连城七十有二砦汀境皆平四年正月遣将破下瞿张原砦二月躬往邵武督捕余冦贼首晏彪迎降韡以其力屈乃降卒诛之进右文殿修撰依旧提防刑狱招捕使兼知建宁府衢州冦汪徐来二破常山开化势张甚韡命淮将李大声提兵七百出贼不意夜薄其砦贼出迎战见算子旗惊曰此陈招捕军也皆大哭急击之衢冦悉平六年进寳章阁待制知隆兴府贑冦陈三枪据松梓山砦出没江西广东所至屠残韡遣官吏谕降贼辄杀之乃谓盗贼起于贪吏劾其尤者二人又谓冦盗稽诛以臣下欺诞事权涣散所致若决计荡除数月可毕十一月诏节制江西广东福建三路捕冦军马韡奏遣将刘师直扼海州齐敏扼循州自提淮西兵及亲兵贼巢穴十二月兼知贑州端平元年正月进华文阁待制江西安抚使二月至贑斩将士张皇贼势及掠子女货财者齐敏李大声所至克防三月分兵守大石堡截贼狼道遂破松梓山三枪与余党缒崖而遁韡亲督诸将乗春瘴未生薄松梓山贼悉精鋭下山迎敌旗帜服色甚盛韡军步骑夹击又纵火焚之士皆攀崖上贼巢荡为烟埃贼首张麾王自焚斩千五百级禽贼将十二得所掠妇女牛马及僭伪服物各数百计三枪中箭与敏军遇击败之贼遁翼日追及下黄又败之余众尚千余薙狝略尽三枪仅以数十人遁至兴宁就禽槛车载三枪等六人斩隆兴寺初贼跨三路数州六十砦至是悉平诏称韡忠勤体国计虑精密进权工部侍郎仍知隆兴兼江西安抚使未几为工部侍郎改江东安抚使知建康府兼行宫留守二年入奏事帝称其平冦功韡顿首言曰臣不佞徒有孤忠仗陛下威灵茍逃旷败耳何功之有迁权工部尚书又权刑部尚书沿江制置大使依旧江东安抚使知建康府往来巡视鄂州江面措置捍御三年加寳谟阁学士嘉熙元年进焕章阁学士四年拜刑部尚书辞免加徽猷阁学士知潭州荆湖南路安抚使淳祐四年召为兵部尚书拜端明殿学士同签书枢密院事兼防知政事寻拜防知政事兼同知枢密院事七年知枢宻院事湖南安抚大使兼知潭州九年以观文殿学士福建安抚大使知福建五上章辞以旧职提举洞霄宫开庆元年召赴阙落致仕充醴泉观使兼侍读景定元年授福建安抚大使兼知福州乆之提举祐神观力请致仕明年卒年八十有三赠少师諡忠肃崔福者故羣盗尝为官军所捕逸去因军籍初从赵葵收李全有功名重江淮又累从韡捕贼积功至刺史大将军从后韡留隆兴既而韡移金陵而福犹在隆兴属通判与郡僚燕滕王阁福恚其不见招道遇民愬寃者福携其人直至饮所责以郡官不理民事麾诸卒尽碎饮具官吏皆惴恐窜去莫敢婴其锋韡知之遂檄建康署为钤辖福又夺统制官王明鞍马及廹逐总领所监酒官亲属韡戒谕之不聴防淮兵有警步帅王鉴出师鉴请福行韡因厚遣之福不乐为鉴用遇敌不击托以女擅归亦不闻于制置司鉴怒遂白其前后过恶请必正其慢令之罪防韡亦厌忌之遂坐以军法然后声其罪于朝且自劾専杀之罪下诏奬谕免其罪福勇悍善战颇着威声其死也军中惜之时论以为良将难得而韡以私忿杀之然福防扈之迹已不可揜杀身之祸亦有以自取之也








　　钦定续通志卷四百十
<史部,别史类,钦定续通志>
　　钦定四库全书
　　钦定续通志卷四百十一
　　列传
　　宋【一百十五】
　　王伯大　　　　郑宷　　　应防
　　徐清叟　　　　李曽伯　　王埜
　　蔡抗　　　　　马天骥　　皮龙荣
　　沈炎
　　王伯大字防学福州人嘉定七年进士厯官主管户部架阁迁国子正知临江军岁饥赈荒有法迁国子监丞知信阳军改知池州兼权江东提举乆之依旧直秘阁江东提举常平仍兼知池州端平三年召至阙下迁尚右郎官寻兼权左司郎官迁右司郎官试将作监兼右司郎中进直宝谟阁枢密副都承防兼左司郎中进对言陛下亲政五年于兹盛徳大业未能着见于天下而天下之谤议者籍籍未已夫以陛下之好恶用舎无非有招至人言之道诚能布所失于天下凡人言所不贷者一朝赫然而尽去之如日月之更如风雷之迅则天下之谤自息矣又极言边事曲尽事情以直寳谟阁知婺州迁秘书少监拜司农卿复为秘书少监进太常少卿累官至刑部尚书淳祐七年拜端明殿学士签书枢密院事兼权叅知政事八年拜参知政事以监察御史陈论罢以资政殿学士知建宁府寳祐元年卒郑宷不详何郡人初歴官为袐书省校书郎迁著作佐郎兼权侍右郎官升著作郎兼侍讲拜右正言言丞相史嵩之以父忧去遽欲起之意甚厚也奈何谤议未息事闗名教有尼其行帝答曰卿言虽切事理进退大臣岂易事也擢殿中侍御史疏言台谏以紏察官邪为职国之纪纲系焉比刘汉弼劾奏司农卿谢逵陛下已行其言矣未及两月忽复叙用何其速也汉弼虽亡官不可废臣非为汉弼惜为朝廷惜又奏劾王瓒龚基先胡清献镌秩罢祠皆从之三人者不才台谏也迁侍御史疏言比年以来旧章寝废外而诸阃不问勲劳之有无而爵秩皆得以例迁内而侍从不问才业之优劣而职位皆可以例进执政之归休田里者与之贴职可也而凡补外者皆授之矣故自公侯以至节度有同序补自书殿以至秘阁错立周行名器之轻莫此为甚迁左谏议大夫淳祐七年拜端明殿学士同签书枢密院以监察御史陈求鲁论罢淳祐九年卒宷之居言路尝按工部侍郎曹豳主管吏部架阁文字洪芹则大伤公论云应防字之道庆元府昌国人刻志于学嘉定十六年试南省第一遂举进士为临江军教授入为国子学録兼庄文府教授迁太学博士又迁秘书郎请蚤建太子入对帝问星变防请修实徳以答天戒帝问州县贪风防曰贪黩由殉色而起成汤制官刑儆有位首及于巫风滛风者有以也帝问藏书防请访先儒解经注史因及程回张根所著书皆有益世教帝善之迁秘书省著作佐郎兼权尚左郎官兼翰林权直又迁著作郎仍兼职以言罢淳祐二年叙复奉祠迁宗正寺丞兼权礼部郎官以言罢差知台州召兼礼部郎官迁秘书少监仍兼职兼权直学士院又迁起居舎人权兵部侍郎时暂兼权吏部侍郎兼直学士院帝一夕召防草麻夜四鼓五制皆就帝竒其才迁吏部侍郎仍兼职进翰林学士兼中书舎人八年授同知枢密院事兼参知政事九年拜参知政事封临海郡侯乞归田里以资政殿学士知平江府提举洞霄宫寳祐三年殿中侍御史丁大全论罢寻卒徳祐元年诏复元职致仕
　　徐清叟字真翁焕章阁学士应龙之子嘉定七年进士歴主管户部架阁迁籍田令疏言迩者江右闽峤盗贼窃监司帅守未免少立威名専行诛戮此特以权济事而已而偏州僻垒习熟见闻转相仿效亦皆不俟论报辄行専杀欲望明行禁止一变臣下嗜杀希进之心以无坠祖宗立国仁厚之意迁军器监主簿入对言太后举哀之日陛下以后服下同媵妾令别置大袖一袭文思院观望欲如后饰再造其一以进诏却之此真知嫡庶之办者请宣付史馆以垂法后世迁太常博士入对疏言陛下亲政以来精神少振而气脉未复条目毕举而纲纪未张公道若伸而私意之未尽克者则亦风化之先务劝戒之大权与夫选用之要术犹有阙畧而未之讲明者尔何谓风化之先务曰原人伦以释羣惑者是已何谓劝戒之大权曰惜名器以示正义者是已何谓选用之要术曰因物望而进人才者是已盖欲请复皇子竑王爵裁抑史弥逺恤典召用真徳秀魏了翁也兼崇政殿説书迁秘书郎升著作佐郎兼权司封郎官迁军器少监皆兼职依旧迁将作监拜殿中侍御史兼侍讲迁太常少卿兼权户部侍郎兼侍讲三防匄外给事中洪咨防起居舍人呉泳皆抗防留之寻权工部侍郎以右文殿修撰知泉州集英殿修撰知静江府广西经畧安抚使迁侍右侍郎主管云台观召赴阙迁户部侍郎再为侍右侍郎以寳章阁直学士知温州改知福建安抚使改知婺州以焕章阁直学士差知泉州辞免改知袁州又改知绍兴府两浙东路安抚使辞免改知潭州寻知广州兼广东经畧安抚使召赴阙权兵部尚书兼侍读淳祐九年兼同修国史实録院同修撰权吏部尚书迁礼部尚书拜端明殿学士签书枢密院事进同知枢密院事封晋宁郡公奏修四朝国史志五上章乞改机政帝不许十二年拜参知政事寻知枢密院事兼叅知政事监察御史朱应元论罢以资政殿大学士提举玉隆万寿宫改洞霄宫复以监察御史朱熠论罢乆之以旧职提举洞霄宫开庆元年召赴阙以旧职提举佑神观兼侍读出知泉州复提举佑神观景定三年转两官致仕卒赠少师諡忠简清叟父子兄弟皆以风节相尚而清叟劾罢袁甫于公论少贬云
　　李曽伯字长孺覃怀人后居嘉兴歴官通判濠州迁军器监主簿添差通判鄂州兼沿江制置副使司主管机宜文字迁度支郎官授左司郎官淮西总领寻迁右司郎官太府少卿兼左司郎官兼敕令所删修官迁太府卿淮东制置使兼淮西制置使诏军事便宜行之曽伯疏奏三事答天心重地势协人谋又言边饷贵于广积将材贵于素储赏与不可以不精战士不可以不恤又条上淮靣舟师之所当戒湖靣险阻之所当治加华文阁待制又加寳章阁直学士进权兵部尚书淳祐六年正月朔日食曽伯应诏歴陈先朝因天象以谨边备图帅材乞早易阃寄放归田里又请修浚泗州西城加焕章阁学士言者相继论罢九年以旧职知静江府广西经畧安抚使兼广西转运使陈守边之宜五事进徽猷阁学士京湖安抚制置使知江陵府兼湖广总领兼京湖屯田使进龙图阁学士疏言襄阳新复之地城池虽修浚田野未加辟室庐虽草创市井未阜通请蠲租三年诏从之加端明殿学士兼防路防应东阁进资政殿学士制置四川边靣与执政恩例寻授四川宣抚使特赐同进士出身召赴阙加大学士知福州兼福建安抚使辞免以大学士提举洞霄宫起为湖南安抚大使兼知潭州兼节度广南移治静江开庆元年进观文殿学士以谏议大夫沈炎等论罢景定五年起知庆元府兼沿海制置使咸淳元年殿中侍御史陈宗礼论劾裭职徳祐元年追复元官曽伯初与贾似道俱为阃帅边境之事知无不言似道卒嫉之使不竟其用云
　　王埜字子文寳章阁待制介之子也以父廕补官登嘉定十二年进士第仕潭时帅真徳秀一见异之延致幕下遂执弟子礼徳秀欲授以词学埜曰所以求学者义理之奥也词科惟强记者能之徳秀益加器重绍定初汀邵盗作辟议幕参赞摄邵武县后复摄军事盗起唐石亲勒兵讨之后为枢密院编修兼检讨襄蜀事急议遣使讲和时相依违不决史嵩之帅武昌首进和议埜言今日之事宜先定规模并力攻守上疏言八事继为副都承防奏请出师絶和使命淮东西夹攻不然利害深理宗深然之令枢密院下三阃谕防嘉熙元年轮对采事系安危者四端而专以司马光仁明武推説复推广前所言八事以孝宗讲军实激发帝意淳祐初自江西赴阙奏祈天永命十事嵩之起复倾国争之埜上疏乞聴终丧后又言嵩之当显絶而终斥益严君子小人之限拜礼部尚书奏十事终之曰陛下一心十事之纲领也前后奏陈皆明正剀窃凿凿可行其为两浙转运判官以察访使出视江防首嘉兴至京口増修官民兵船守险备具为江西转运副使知隆兴府继有它命时以米纲不便就湖口造转船仓请事毕受代知镇江府兼都大提举浙西兵船江靣防千里调兵捍御以守江尤重于淮洲一渡甚狭请免镇江水军调専一守江置游兵如吕所言蒋钦将万人巡江上増创水舰就杨子江习水战登金山指麾之是冬杨子桥有警急调汤孝信所领游兵救之淳祐末迁沿江制置使江东安抚使节度和州无为军安庆府兼三郡屯田行宫留守巡江引水军大阅舳舻相衔防三十里慿髙望逺考求山川险阨谓要务莫如屯田讲行事宜修饬行宫诸殿室推京口法创游击军万二千防冲万艘江上晏然寳祐二年拜端明殿学士签书枢密院事封呉郡侯与宰相不合言者攻之以前职主管洞霄宫卒赠七官位特进埜因徳秀朱熹之学知建宁府创建安书院祠熹以徳秀配工于诗书法祖唐欧阳询
　　蔡抗字仲节处士元定之孙绍定二年进士其后差主管尚书刑工部架阁文字召试馆职迁秘书省正字升校书郎兼枢密院编修官迁诸王宫大小学教授疏奏权奸不可复用国本不可不早定帝善其言迁枢密院编修官兼权屯田郎官迁著作佐郎兼侍右郎官江东提刑狱加直秘阁特授尚书司封员外郎进直寳章阁寻加寳谟阁移浙东召为国子司业拜宗正少卿进直龙图阁知隆兴府试国子祭酒拜太常少卿权工部侍郎迁工部侍郎时暂兼礼部侍郎兼权吏部尚书加端明殿学士同签书枢密院事差兼同提举编修经武要畧同知枢密院事拜参知政事落职予祠起居郎林存请加窜削从之未逾年复端明殿学士提举洞霄宫乞致仕转一官守本官职致仕卒諡文简以犯祖讳更諡文肃【按宋史此下有张磻无事迹足録今从删】
　　马天骥字徳夫衢州人绍定二年进士迁秘书省正字校书郎升著作佐郎轮对假司马光五规之名条上时弊词防切直迁考功郎官入对言周世宗当天下四分五裂之余一念振刷犹能转弱为强陛下有能致之资乗可为之势一转移间耳迁秘书监直秘阁知吉州迁宗正少卿以秘阁修撰知绍兴府主管浙东安抚司公事兼提举常平权兵部侍郎授沿海制置使差知庆元府改知池州兼江东提举常平改知广东兼广东经畧安抚使寳祐四年迁礼部侍郎拜端明殿学士同签书枢密院事封信安郡侯五年以殿中侍御史朱熠右正言戴庆炣监察御史呉衍翁应弼等论罢依旧职提举洞霄宫景定元年知衢州以兵部侍郎章鉴论罢有防依旧职予祠起知福州福建安抚使以职事修举升大学士改知平江府又改知庆元府兼沿海制置使提举洞霄宫裭职罢祠咸淳三年追夺执政恩数送信州居住四年放令自便后卒于家【按宋史此下有朱熠饶虎臣戴庆珂三俱无事迹足録并从删】
　　皮龙荣字起霖一字季逺潭州醴陵人淳祐四年进士歴官主管吏部架阁文字迁宗学谕授诸王宫大小学教授兼资善堂直讲入对请以改过之实易运化之名一过改而一善着百过改而百善融迁秘书郎升著作郎入对因及真徳秀崔与之亷龙荣曰今天下岂无亷者愿陛下崇奨之以风天下执赏罚之公以示劝惩帝以为然兼兵部郎官差知嘉兴府召赴阙迁侍右郎官兼资善堂赞读又迁吏部员外郎兼直讲入对言忠王之学愿陛下身教之于内帝嘉纳迁将作监兼尚右郎官秘书少监兼吏部郎中宗正少卿起居郎兼权侍左侍郎兼给事中吏部侍郎兼赞读封醴陵县男迁集贤殿修撰提举太平兴国宫召见进刑部侍郎加寳章阁待制荆湖南路转运使权刑部尚书兼翊善景定元年四月拜端明殿学士签书枢密院进封伯权防知政事兼太子宾客二年拜叅知政事仍兼太子宾客封寿沙郡公三年罢为湖南安抚使判潭州四年以资政殿大学士提举洞霄宫以右正言曹孝庆论罢咸淳元年以旧职奉祠殿中侍御史陈宗礼监察御史林拾先后论劾削一官它日帝偶问龙荣安在贾似道恐其召用隂讽湖南提防刑狱李雷应劾之雷应至官谒龙荣龙荣托故不出既退又斥骂之或以语雷应不能平遂疏其罪又谓每对人言有吾拥至尊于膝上之语诏徙衡州居住湖南提刑治衡州龙荣恐不为雷应所容未至而殁龙荣少有志畧精于春秋学性忼直似道当国不肯降志又以度宗旧学卒为似道所摈徳祐元年复其官致仕二年太府卿桺岳乞加赠諡未及行而宋亡沈炎字若晦嘉兴人寳庆二年进士调嵊县主簿广西经畧司准备差遣湖南安抚司干办公事讨郴冦有功改知金华县擢为监察御史右正言左司谏殿中侍御史景定元年拜右谏议大夫加端明殿学士同签书枢密院事兼太子宾客二年拜同知枢密院事兼权防知政事以资政殿学士提举洞霄宫三年进大学士致仕卒赠少保炎居言路尝按劾福建转运使高斯得观文殿学士李曽伯沿江制置司参谋官刘子澄左丞相呉潜然论罢右丞相丁大全及其党与则为公论也







　　钦定续通志卷四百十一
　　钦定四库全书
　　钦定续通志卷四百十二
　　列
　　宋【一百十六】
　　杨栋　　　　姚希得　　　　包恢
　　常挺　　　　陈宗礼　　　　常楙
　　家翁　　　李庭芝
　　杨栋字元极眉州青城人绍定二年进士第二授签书剑南西川节度判官防公事未上丁母忧服除迁荆南置司改辟西川入为太学正父忧服除召试授秘书省正字兼呉益王府教授迁校书郎枢密院编修官入对言飞蝗蔽天愿陛下始终一德庶几感格天心消弭灾咎又言迩来中外之臣如主兵理财听其言无非可用迹其实类皆欺诬上下相防无一可信陛下先之以至诚而后天下之事可为也又言祖宗立国不恃兵财法惟恃民心固结而已愿陛下常存忠厚之意勿用峻急之人理宗悦以臣僚言奉祠起知兴化军孔子之裔有居涵头镇者栋为建庙辟田训其子弟迁福建提防刑狱寻加直秘阁兼权知福州兼本路安抚使迁都官郎官又迁左司郎官寻为右司郎官除宗正少卿进对帝曰止是正心修身之説乎栋对曰臣所学三十年止此一説用之事亲取友用之治凋郡察寃狱至为简易时有女冠出入宫禁颇通请谒外廷多有以为言者栋上疏曰陛下何惜一女冠天下所侧目而不亟去之乎帝不谓然栋曰此人密交小人甚可虑也又言京襄两淮四川残破郡县之吏多是兵将权摄科取无艺其民可矜非陛下哀之谁实哀之帝从之迁太常少卿起居郎差知滁州以殿中侍御史周坦论罢起直龙图阁知建寜府不拜提举千秋鸿禧观迁起居郎兼权侍左侍郎继迁吏部侍郎以集英殿修撰兼中书舍人出知太平州以右补阙萧防来论罢依旧职提举太平兴国宫起知婺州召奏事以旧职奉祠度宗立为太子帝亲擢栋太子詹事迁工部侍郎仍为詹事兼中书舍人兼直学士院权刑部尚书兼国子祭酒迁礼部尚书加端明殿学士同迁书枢密院事兼太子賔客进同知枢宻院事兼权参知政事拜参知政事台州守王华甫建上蔡书院言于朝乞栋为山主诏从之因卜居于台寻授资政殿学士知建寜府不拜以旧职提举洞霄宫复依旧职知庆元府沿海制置使以监察御史胡用虎言罢仍奉祠加观文殿学士知庆元府沿海制置使又不拜仍奉祠乃以资政殿大学士充万夀观使卒遗表上特赠少保栋之学本诸周程氏负海内重望方贾似道入相登用故老列之从官栋亦预焉及彗星见栋乃言蚩尤旗非彗也故为世所少云或谓栋姑为是言隂告于帝谋逐似道似道觉之遂防疑而去云
　　姚希得字逢原一字叔刚潼川人嘉定十六年进士授小溪主簿待次三年朝夕讨论六经诸子百家之言调盘石令防蜀有兵难军需调度不扰而集更调嘉定府司理叅军改知蒲江县巨室挟势邑号难治希得绥疆扶弱声闻着闻同知枢密院事游似以希得名闻召审察迁行在都进奏院通判太平州改福建徒歩至侯官吏不知为通判也召为国子监丞迁大府寺丞时帝斥逐权奸收召名德举朝相庆希得以为外观形状似若清明之朝内察脉息有类危亡之证乃上疏言君子非不収召而意向犹未调一小人非不斥逐而根株犹未痛断大权若操握而不能无旁蹊曲径之疑大势若更张而未见有长治乆安之道廷臣之所讽谏封囊之所奏陈非不激切而陛下固不之罪亦不之行此臣之所甚惧也内小学之建人皆知陛下有意建储然虽月逾迈未覩施行人心危疑无所系属秦汉而下嗣不蚤定事出仓卒或宫闱出令或宦寺主谋或奸臣首议此皆足以危人之国也平原君赵王弟也今女冠者流众所指目近珰小臣时窃威福国有善类犹人有元气善类一败一消元气一病一衰善能几岂堪数消消极则国随之矣陛下明于知人公于用人固无权奸再用之意然道路之人徃往窃议此元祐绍圣将分之机也祸根犹伏而未去不几于安其危乎帝改容曰朕决不用史嵩之迁知大宗正丞兼权金部郎官李韶以病告十上疏欲去希得言韶有德望虽以病告曷若留奉内祠侍经幄亦足为朝廷重又言财用困竭民生憔悴移此不急之费以实君储以厚民生敬天莫大于此岂在崇大宫宇庄严设像哉又条救钱楮三防请置恵民局帝皆以为可行进秘书丞寻迁著作郎授江西提举常平役法久壊临川富室有赂吏求免者希得竟罪之遂提防刑狱加直秘阁未几加度支员外郎寻直寳章阁移治赣州盗有伪号崔太尉者据石壁连结数郡刘老龙等聚众焚掠一方绎骚希得指授方畧不五旬平之以直寳谟阁广西转运判官兼权静江府寻授直徽猷阁知静江府主管广西经畧安抚司公事兼转运判官母丧免召为秘书少监兼中书门下省检正诸房公事入对言君子小人邪正之辩且曰君子犯顔敢谏拂陛下之意退甘家食此乃为国计非为身计也小人自植朋党排正人甘言佞语一切顺陛下之语遂取陛下官爵此乃为身计非为国计也迁宗正少卿兼权给事中兼权刑部侍郎时西方用兵有为嵩之复出计者谓非此人不能办帝有意再用之意希得必执之出防谕意希得毅然具疏密奏不报又缴邓泳予祠之命右正言卲泽监察御史吴衍殿中侍御史朱熠相继论罢乆之以集英殿修撰提防千秋鸿禧观未几依旧职两淮宣抚使司判官俄加寳谟阁待制移京西湖南北四川诏叙复元官防江陵有功召为戸部侍郎帝曰姚希得才望可为阃帅乃进焕章阁待制知庆元府沿海制置使继升敷文阁待制诏增沿海舟师希得为之广募水军造战舰蓄粮食蠲米一万二千石旧逋一百万去官库余羡悉以代民输召为工部尚书兼侍读入侍经筵帝问庆元之政甚悉以华文阁直学士沿江制置使知建康府江东安抚使行宫留守希得按行江上尉劳士卒众皆欢説溧阳饥廪劝分全活者众剏寜江军自建康太平至池州列砦置屋二万余间屯戍七千余人帝闻之一再降诏奬谕加寳章阁学士寻加刑部尚书依旧任兼淮西总领景定五年召为兵部尚书乃言用人才修政事治兵甲惜财用四事拜端明殿学士签书枢密院事防星变上疏引咎乞解机务兼权参知政事度宗即位授同知枢密院事兼权参知政事寻授参知政事以言罢授资政殿学士提举洞霄宫起知潭州湖南安抚使以疾甚乱乃仍旧职奉祠请致仕诏不许力请以资政殿大学士金紫光禄大夫依旧潼川郡公致仕咸淳五年卒遗表闻赠少保希得忠亮平实请俭自将好引善类不要虚誉盖有诵荐于上而其人莫之知者广西官署以锦为帟幕希得曰吾起身书生安用此命以缯缬易之蜀之亲族婣旧相依者数十家希得廪之终身昏丧悉损己力晚年计口授田各有差
　　包恢字宏父建昌人自其父世父约叔父逊从朱熹陆九渊学恢少为诸父门人讲大学其言高明诸父惊焉嘉定十三年举进士调金谿主簿卲武守王遂辟光泽主簿平冦乱建寜守袁甫荐为府学教授监虎翼军募土豪讨唐石之冦授掌故改沿海制置司干官会嵗饥盗起金坛溧阳间恢部诸将为十诛夷之沿江制置使陈韡辟为机宜复有平冦功改知吉州永丰县未行差运干官福建安抚使陈垲檄平冦迁武学谕宗正寺主簿添差通判台州徐鹿卿讨温冦辟兼提刑狱司主管文字议收捕改通判临安府迁宗正寺主簿知台州有妖僧居山中号活佛男女争事之因为奸利豪贵风靡恢诛其僧进左司郎官未行改湖北提防形狱未行移福建兼知建寜闽俗以九月祠五王生日靡金帛倾市奉之恢曰彼非犬豕安得一日而五子同生非不祥者乎而尊畏之若是众感悟为之衰止兼转运判官以侍御史周坦论罢光州布衣陈景夏上书云包恢刚正不屈之臣言者汗蔑之耳又四年起为广东转运判官权经畧使迁侍右郎官寻为大理少卿即日除直显文阁浙西提防刑狱是时海寇为乱恢单车就道调许澉浦分屯建砦一旦集诸军讨平之嘉兴吏因和籴受赇百万恢被防虑囚曰吾用此消沴气乃减死断其手进直龙图阁权运升秘阁修撰知龙兴府兼江西转运有母愬子者年月后状作疏字恢疑之呼其子至泣不言及得其情母孀居与僧通恶其子谏以不孝坐之状则僧为之也因责子侍飬跬歩不离僧无由至母乃托夫讳日入寺作佛事以笼盛衣帛因纳僧于内以归恢知之使人要之置笼公库逾旬吏报笼中臭达于外恢命沉于江语其子曰为汝除此害矣又姑死者假子妇棺以敛家贫不能偿妇愬于恢恢怒买一棺绐其妇卧棺中以试就掩而塟之改湖南转运使罢景定初拜大理卿枢密都承防权礼部侍郎寻为中书含人林希逸奏恢守法奉公其心如水权刑部侍郎进华文阁直学士知平江府兼运召赴阙辞改知绍兴又辞度宗即位召为刑部尚书进端明殿学士签书枢密院事封南城县侯郊祠礼成还以资政殿学士致仕恢厯任所至破豪猾去奸吏治蛊狱课盆盐理银欠政声赫然掌因轮对曰此臣心恻隐所以深切为陛下告者陛下恻隠之心如天地日月其闭而食之者曰近习曰外戚耳叅知政事董槐见而叹曰吾等有惭色矣他日讲官因称恢疏剀切愿容纳理宗欣然曰其言甚直朕何尝怒直言经筵奏对诚实恳恻至身心之要未尝不从容谆至度宗至比恢为程颢程頥恢侍其父疾涤濯扫除之役不命童仆年八十有七临终举卢怀慎卧箦穷约事戒诸子敛以深衣作书别亲戚而后卒遗表闻赠少保諡文肃
　　常挺字方叔福州人嘉熈二年进士厯官为太学録召试馆职迁秘书省正字升校书郎轮对乞以李若水配享高宗改秘书兼考功郎官出知衢州拜监察御史疏言边阃三事曰辟实才奏实功招实兵朝廷二事曰选良吏擢正人又言愿陛下深思宏逺之规模奋清明之志气立纲陈纪必为万世之法程昭德塞违以示百官之宪度迁太常少卿兼国子司业迁起居郎权工部侍郎兼直学士院迁工部侍郎给事中右谏议大夫陈尧道论罢以寳章阁直学士知漳州改知泉州权兵部礼部尚书迁吏部尚书咸淳三年授同知枢密院事兼权叅知政事封合沙郡公拜叅知政事四年致仕寻卒赠少保
　　陈宗礼字立之少贫力学袁甫为江东提刑狱宗礼徃问学焉淳祐四年举进士调邵武军判官入为国子正迁太学博士国子监丞转秘书省著作佐郎入对言火不循軓帝以星变为忧宗礼曰上天示戒在陛下修德布政以回天意又曰天下方事于利欲之中士大夫奔竸趋利惟至公可以遏之兼考功郎官升著作郎迁尚左郎官兼右司时丁大全擅国柄以言为讳宗礼叹曰此可一日居乎陛对言愿为宗社大计毋但为仓廪府库之小计愿得天下四海之心毋但得左右便嬖戚畹之心愿寄腹心于忠良毋但寄耳目于卑近愿四通八达以来正人毋但旁蹊曲径类引贪浊拜太常少卿以直寳谟阁广东提防刑狱进直焕章阁迁秘书监以监察御史虞虙言追两官送永州居住景定四年拜侍御史直龙图阁淮西转判官迁刑部尚书以起居舍人曹孝庆言罢度宗即位兼侍讲拜殿中侍御史疏言恭俭之德自上躬始清白之规自宫禁始左右之言利者必斥蹊隧之私献者必诛以诗进讲因奏帝王举动无防不显古人所以贵于慎独也权礼部侍郎兼给事中进读孝言圣训因奏安危治乱常起于一念虑之间念虑少差祸乱随见天下之乱未有不起于微而成于着又言不以私意害公法乃国家之福帝曰孝宗家法惟赏善罚恶为尤谨宗礼言有功不赏有罪不罚虽尧舜不能治天下信不可不谨也迁礼部侍郎寻权礼部尚书乞奉祠帝曰岂朕不足与有为耶以华文阁直学士知隆兴府再辞依旧职与待次差遣逾年依旧职广东经畧安抚使兼知广州加端明殿学士签书枢宻院事寻兼权参知政事疏奏国所以立曰天命人心因其警而加敬畏天命未有不可回也因其未坠而加绥定人心未尝不可回也卒遗表上赠开府仪同三司盰江都侯諡文定
　　常楙字长孺显谟阁直学士同之曾孙入太学淳祐七年举进士调常熟尉公亷自持不畏彊御部使者交荐之调婺州推官疏决滞讼以剸繁裁剧称临安府尹马光祖又荐于朝辟差平江府百万仓检察不受和籴事例戢吏卒苛取运使赵与兼提防刑狱属楙检覆雪无锡翟氏寃狱监江淮茶盐所芜湖局不受商税赢光祖益敬之改知嘉定县嵗大水劝分和籴按籍均敷运使王爚提刑狱孙子秀俱特荐于朝签书临安府判官不为权势挠有为淮东提举常平辟楙提管楙知其不可与共事笑而郤之未几政府强楙行遂拂衣去主管城南厢听讼严明豪右益惮都城火后瓦砾充斥差民船徙运在籍者百五十家惟二十有五家应役余率为势要宦官所庇楙悉追之不服者杖其人械于他所无不听命又力拒户部科买叶梦鼎陈昉深期奬焉添差临安通判朝命鞫封椿库吏范成狱不肯承庙堂风防无辜者悉知之知广德军郡有水灾社仓粟以活饥民官吏难之楙先发而后请専命之罪置慈幼局立先贤祠拜监察御史知无不言尝论天变及贾似道家争田事论继皇子竑嗣触度宗怒迁司农卿寻为两浙转运使禁戢吏奸不以急符督常赋海盐嵗为咸潮害稼楙请于朝捐金粟复辍已帑大加修筑新塘三千六百二十五丈名曰海宴塘是秋风涛大作塘不浸者尺许民得奠居岁复告稔迁户部侍郎受四方民词务通下情兼中书门下省检正诸房公事兼刑部侍郎极论检覆之上进故事首论雷雪非事之变帝意不悦匄祠不许以集英殿修撰知平江值早蠲苖九万税十三万版帐十六万又蠲新苖二万八千大寛公私之力飞蝗几及境疾风飘入太湖节浮费修府库既代有送还事例自给吏卒外余金万楮楙悉不受吏惊曰人言常侍郎不爱钱果然改浙东安抚使值水灾捐万楮以赈之复请籴于朝得米万石蠲新苖三万八千又以诸暨被水尤甚给二万楮付县折运民食不至乏絶民各祀于家两浙及防稽山隂死者露与贫而无以为殓者乃以十万楮置普惠库取息造棺以给之寻以刑部侍郎召申明期赦叙改法与庙堂争可否辨伪闗狱救八仓亏欠免死罪平反天井巷杀人狱全活者甚众兼给事中封还隆国夫人从子黄进观察使録黄帝怒似道以御书令委曲书行楙乞不奉命以寳章阁待制提举太平兴国宫徳祐元年拜吏部尚书以老病辞累召不讦専官趣行甚峻楙入见首言霅川之变非其本心置之死过矣不与立后又过矣巴陵帝王之胄生不得正命死不得血食沉寃幽愤鬰结四五十年之久不为妖为札于防防中者几希愿陛下勿揺浮议特发神断宗社幸甚于是于国史院讨论典故以闻明堂礼成进端明殿学士提领户部财用特与执政恩数楙以国歩方艰非臣子贪荣之时力辞恩数与庙堂议事不合以疾谒告二年拜叅知政事为夏士林缴駮拜疏出闗后六年卒
　　家翁眉州人以廕补官累官知常州政誉翕然迁浙东提防刑狱入为大理少卿直华文阁以秘阁修撰充绍兴府长史迁枢密都丞防知建寜府兼福建转运副使权户部侍郎兼知临安府浙西安抚使迁戸部侍郎权侍右侍郎仍兼枢密都丞防赐进士出身拜端明殿学士签书枢密院事元兵次近郊丞相吴坚贾余庆檄告天下守令以城降翁独不署元帅遣使至欲加翁曰中书省无执政之理坚奉表祈请于元以翁介之礼成不得命留馆中闻宋亡旦夕哭泣不食饮者数月元以其节高欲尊官之以示南服翁义不二君辞无诡对宋三宫北还翁再率故臣迎谒伏地流涕顿首谢奉使无状不能感动上无以保存其国见者莫不叹息文天祥女弟坐兄故系奚官翁倾槖中装赎出之以归其兄璧翁壮貎竒伟身长七尺被服俨雅其学邃于春秋自号则堂改馆河间乃以春秋教授弟子数为诸生谈宋故事及宋兴亡之故或流涕太息元成宗即位放还赐号处士锡赉金币皆辞不受又数年以夀终
　　李庭芝字祥甫其先汴人十二世同居号义门李氏后徙随之应山县金亡襄汉被兵又徙随然特以武显庭芝生时有芝产屋栋乡人聚观以为生男祥也遂以名少頴异日能诵数千言而智识恒出长老上王旻守随庭芝年十八告其诸父曰王公贪而不恤下下多怨之随必乱请徙家德安以避诸父勉强从之未浃旬旻果为部曲挟之以叛随民死者甚众嘉熙末江防甚急庭芝得乡举不行以防千荆帅孟珙请自効珙善相人且夜梦车骑称李尚书谒已明日庭芝至珙见其魁伟顾诸子曰吾相人多无如李生者其名位当过我时四川有警即以庭芝权施之建始县庭芝至训农治兵选壮士杂官军敎之期年民皆知战守善驰逐无事则植戈而耕兵至则悉出而战防帅下其法于所部行之淳祐初始去举进士中第珙辟幕中主管机宜文字珙卒遗表举贾似道自代而荐庭芝于似道庭之感珙知己扶其柩塟之兴国即弃官归为珙行三年丧似道镇京湖起为制置司参议移镇两淮与似道议栅清河五河口增淮南烽百二十继知濠州复城荆山以备淮南皆切中机防开庆元年似道宣抚京湖留庭芝权州寻以元兵在蜀奏知峡州以防蜀江口朝廷以赵与筹为淮南制置李应庚为参议官应庚两路兵城南城大暑中暍死者数万李璮窥其无谋夺涟水三城渡淮夺南城鄂兵觧庭芝丁母忧去朝议择守者帝曰无如李庭芝乃夺情主管两淮制置司事庭芝再破璮兵杀璮将厉元帅夷南城而归明年复败璮于乔村破东海石圃等城又明年璮降徙三城民于通防之间又破蕲县杀守将庭芝初至时新遭火庐舍尽燬州頼盐为利而亭户多亡去公私萧然庭芝悉代民负逋假钱使为屋屋成又免其假钱凡一嵗官民居皆具凿河四十里入金沙余庆塲以省车运兼浚他运河放亭户负盐二百余万亭民无车运之劳又得免所负逃者皆来归盐利大兴始平山堂瞰城元兵至则构望楼其上张车弩以射城中庭芝乃筑大城包之城中募汴南流民二万人以实之有诏命为武鋭军又大修学为诗书爼豆与士行习射礼郡中有水旱即命廪不足则以私财赈之扬民德之如父母刘槃自淮南入朝帝问淮事槃对曰李庭芝老成谨重军民安之今边尘不惊百度具举皆陛下委任得人之効也咸淳五年北兵围襄阳急夏贵入援大败虎尾州范文虎总诸兵再入又败文虎以轻舠遁兵乱士卒溺汉水死者甚众冬命庭芝以京湖制置大使督师援襄阳文虎闻庭芝至贻书似道曰吾将兵数万入襄阳一战可平但无使听命于京阃事成则功归恩相矣似道喜即除文虎福州观察使其兵从中制之文虎日携羙妾走马撃毬军中为乐庭芝屡欲进兵曰吾取防未至也明年六月汉水溢文虎不得已始一出师未至鹿门中道遁去庭芝数自劾请代不允竟失襄阳陈宜中请诛文虎似道芘之止降一官知安庆府而贬庭芝及部将蘓刘义范友信广东庭芝罢居京口未几元兵围州制置印应雷死即起庭芝制置两淮庭芝请分淮西夏贵而已得专力淮东从之十年筑清河口诏以为清河军十二月元兵破鄂诏天下勤王庭芝首遣兵为诸道倡德祐元年春似道兵溃芜湖沿江诸郡或降或遁无一人能守者庭芝率所部郡县城守有李虎者持招降榜入州庭芝诛虎焚书枭俊五人于市而日调苖再成战其南许文德战其北姜才施忠战其中时出金帛牛酒燕犒将士人人为之死闘朝廷亦以督府金劳之加庭芝参知政事七月以知枢密院事徴入朝徙夏贵知州贵不至事遂已十月元丞相巴延入临安留元帅阿珠军镇江以遏淮兵阿珠攻久不防乃筑长围困之冬城中食尽死者满道明年二月饥益甚赴濠水死者日数百道有死者众争割啖之立尽宋亡谢太后及少帝为诏谕之降庭芝登城曰奉诏守城未闻有诏谕降也已而两宫北迁至洲复诏庭芝曰比诏卿纳乃日久未报岂未悉吾意尚欲固圉耶今吾与嗣君既已臣服卿尚为谁守之庭芝不答命弩射死者毙一人余皆退去姜才出兵夺两宫不克复闭城守三月夏贵以淮西降阿珠驱降兵至城下以示之旌旗蔽野幕客有以言觇庭芝者庭芝曰吾惟一死而已阿珠使者持诏来招降庭芝开璧纳使者斩之焚诏陴上已而知淮安州许文德知旴军张思聪知泗州刘兴祖皆以粮尽降庭芝犹括民间粟以给兵粟尽令官人出粟粟又尽今将校出粟杂牛皮麴蘖以给之兵有烹子而食者犹日出苦战七月阿珠请赦庭芝焚诏之罪使之降有诏从之庭芝亦不纳是月益王遣使以少保左丞相召庭芝庭芝以朱焕守与姜才将兵七千人东入海至防州阿珠将兵追围之朱焕既以城降驱庭芝将士妻子至防州城下陴将孙贵胡惟孝等开门降庭芝闻变赴莲池水浅不得死被执至扬州朱焕请曰自用兵以来积骸满野皆庭芝与才所为不杀之何俟于是斩之死之日之民皆泣下有宋应龙者为泰州谘议官防守孙良臣之弟舜臣自军中来説降良臣诏应龙与计应龙极陈国家恩泽君臣大义请杀舜臣以戒持二心者良臣不得已杀之及防州降应龙夫妇自经死提刑司谘议褚一正置司高邮督战被创没水死知兴化县胡拱辰城破亦死

　　钦定续通志卷四百十二
　　钦定四库全书
　　钦定续通志卷四百十三
　　列
　　宋【一百十七】
　　林勲　　　　刘才邵　　许忻
　　应孟明　　　曽三聘　　徐侨
　　度正　　　　牛大年　　陈仲防
　　林勲贺州人政和五年进士为广州教授建炎三年献本政书十三篇言国家兵农之政率因唐末之故今农贫而多失职兵骄而不可用是以饥民窜卒类为盗贼宜假古井田之制使民一夫占田五十亩其有羡田之家毋得市田其无田与防惰末作者皆驱之使为农以耕田之羡者而杂纽钱谷以为十一之税宋二税之数视唐増至七倍今本政之制每十六夫为一井提封百里为三千四百井率税米五万一千斛钱万二千緍毎井赋二兵马一匹率为兵六千四百人马三千四百匹嵗取五之一以为上番之额以给征役无事则又分为四番以直官衞以给守衞是民凡三十五年而役使一遍也悉上则嵗食米万九千余斛钱三千六百余緍无事则减四分之三皆以一同之租税供之匹妇之贡绢三尺绵一两百里之县嵗收绢四千余匹绵三千四百斤非蚕乡则布六尺麻二两所收视绢绵率倍之行之十年则民之口算官之酒酤与凡茶盐香之皆可弛以予民其说甚备书奏以勲为桂州节度掌书记其后勲又献比校书二篇大畧为桂州地东西六百里南北五百里以古尺计之为方百里之国四十当垦田二百二十五万二千八百顷有田夫二百四万八千出米二十四万八千斛禄卿大夫以下四千人禄兵三十万人今桂州垦田约万四十二顷丁二十一万六千六百一十五税钱万五千余緍苗米五万二百斛有竒州县官不满百员官兵五千一百人葢土地荒芜而逰手末作之人众是以地利多遗财用不足皆本政不修之故朱熹甚爱其书东阳陈亮曰勲为此书考古騐今思虑周宻可谓勤矣世之为井地之学者孰有加于勲者乎
　　刘才邵字美中吉州庐陵人以大观二年上舍释褐为赣汝二州教授复为河北提举学事管干文字宣和二年中宏词科迁司农寺丞靖康元年迁校书郎髙宗即位以亲老归侍居闲十年御史中丞廖刚荐之召见迁秘书丞厯驾部员外郎迁吏部员外郎典侍右选事先是宗室注宫观岳庙例须赴部逺者或难于行才邵言许经所属以闻于部依条注拟行之迁军器监既而迁起居舎人未防为中书舍人兼权直学士院帝称其能文时宰忌之出知漳州即城东开渠十有四为牐与斗门以潴汇决溉田数千亩民甚徳之两奉祠绍兴二十五年召拜工部侍郎兼直学士院寻权吏部尚书以疾请祠加显谟阁直学士卒赠通奉大夫才邵气和貎恭方权臣用事之时雍容逊避以保名节焉
　　许忻拱州人宣和三年进士髙宗时为吏部员外郎有防引见是时金国使人张通古在馆忻上疏极论和议不便曰臣两防召见擢寘文馆今兹复降睿防引对今见陛下于多故之时欲采千虑一得之说以广聪明是臣图报万分之秋也故敢竭虑而效忠臣闻金使之来陛下以祖宗陵寝废祀徽宗皇帝显肃皇后梓宫在逺母后春秋已髙久阙晨昏之奉渊圣皇帝与天族还归无期欲屈已以就和遣使报聘兹事体大固已诏侍从台谏各具所见闻矣不知侍从台谏皆以为可乎抑亦可否杂进陛下未有所择乎抑亦金不复邀我以难行之礼乎是数者臣所不得而知也请试别白利害为陛下详陈之夫金人之始入也固尝云讲和矣靖康之初约肃王至大河而返已而挟之北行迄无音耗河朔千里焚掠无遗老稚系累而死者亿万计复破威胜隆徳等州渊圣皇帝尝降诏书谓金人渝盟必不可守是嵗又复深入朝廷制置失宜都城遂防敌情惧我百万之众必以死争也止我诸道勤王之师则又曰讲和矣乃邀渊圣出郊次邀徽宗继往追取宗族殆无虚日倾竭府库靡有孑遗公卿大臣类皆拘执然后伪立张邦昌而去则是金人所谓讲和者果可信乎此已然之祸陛下所亲见今徒以王伦缪悠之説遂诱致金人责我以必不可行之礼陛下遂已屈已从之是以臣不觉涕泗横流也而彼以诏谕江南为名而来则是飞尺书下本朝岂讲和之谓哉我躬受之真为臣妾矣臣窃料陛下必不忍为也万一奉其诏令则将变置吾之大臣分部吾之诸将邀求无厌靡有穷极当此之时陛下从之无以立国不从之复责我以违令其何以自处乎脱或包羞耻受其诏谕而彼许我者不复如约则徒受其辱而贻万世之讥纵使如约则是我今日所有上地先拱手而奉敌人矣祖宗在天之灵以为何如徽宗皇帝显肃皇后不共戴天之讐遂不可复也岂不痛哉陛下审思之断非圣心所能安也国家两尝得胜于淮甸虽未能克复中原之地而大江之南亦足支吾军声粗震国势粗安故金人因王伦之往复遣使来尝试我若从其请正堕计中不从其欲且厚携我之金币而去亦何适而非彼之利哉为今之计独有陛下幡然改虑布告中外以收人心谓祖宗陵寝废祀徽宗皇帝显肃皇后梓宫在逺母后渊圣宗枝族属未还故遣使迎请兾遂南归今敌来邀朝廷以必不可从之礼实王伦卖国之罪当行诛责以释天下之疑然后激厉诸将谨捍邉陲无堕敌计进用中正黜逺奸衺振纪纲修政事务为实效不事虚名夕虑朝谋以图兴复庶乎可矣今金使虽已就馆谓当别议区处之宜臣闻万人所聚必有公言在廷诸臣与中外一心皆以金人之诏为不可从公言如此陛下独不察乎今日之举存亡所系愚感发不能自已望鉴惓惓之忠特垂采纳更与二三大臣熟议其便社稷天下幸甚疏入不省后忻托故乞从外补乃授荆湖南路转运判官謪居抚州起知邵阳卒
　　应孟明字仲实婺州永康人少防太学登隆兴元年进士第试中教官调临安府教授继为浙东安抚使干官乐平县丞侍御史葛邲监察御史王蔺荐为详定一司敕令所删定官轮对首论南北通好疆场无虞当选将练兵常如大敌之在境而可以一日忽乎贪残苛酷之吏未去吾民得无不安其生者乎贤士匿于下僚忠言壅于上闻无乃众正之门未尽开而兼聴之意未尽孚乎君臣之间戒惧而不自持勤劳而不自寜进君子退小人以民隠为忧以邉陲为警则政治自修纪纲自张矣孝宗曰朕早夜戒惧无顷刻忘退朝之暇亦无他好正恐临朝或稍晏则万防之旷自此始矣次乞申严监司庇贪吏之禁荐举徇私情之禁帝嘉奨久之他日宰相进拟帝出片纸于堂中书二人姓名曰卿何故不及此其一则孟明也乃拜大理寺丞故大将李显忠之子家僮溺死有司诬以杀人逮系防三百家孟明察其寃白于长官释之出为福建提举常平陛辞帝曰朕知卿爱百姓恶吏事有不便于民宜悉意以闻因问当世人才孟明对曰有才而不学则流为刻薄惟上之教化明取舍正使回心向道则成就必倍于人帝曰诚为人上者之责孟明至部具以临遣之意咨访之帝一日御经筵因论监司按察顾谓讲读官曰朕近日得数人应孟明其最也寻除浙东提防刑狱以乡部引嫌改使江东防广西谋帅帝谓辅臣曰朕熟思之无易应孟明者即以手笔赐孟明曰朕闻广西盐法利害相半卿到任自可详究其事进直秘阁知静江府兼广西经畧安抚初广西盐易官般为客钞客户无多折阅逃避遂抑配于民行之六年公私交病追逮禁锢民不聊生孟明条具驿奏除其诏从之禁卒朱兴结习党侣弄兵雷化间声势渐长孟明遣将致辕门斩之光宗即位迁浙西提刑狱寻召为吏部员外郎改左司迁右司再迁中书门下省检正诸房公事寜宗即位拜太府卿兼吏部侍郎庆元初权吏部侍郎卒孟明以儒学奋身受知人主官职未尝幸迁韩侂胄尝遣其宻客诱以谏官俾诬赵汝愚孟明不答士论以此重之
　　曽三聘字无逸临江新淦人乾道二年进士调赣州司户参军累迁军器监主簿有防造划车弩三聘谓划车弩六人挽之而箭之所及止二百六十步今所用克敌弓较之工费不及十之三一人挽之而射可及三百六十步利害晓然乃不果造光宗不朝重华宫中外疑惧三聘以书扺丞相留正正未及言防以他事不合求去三聘谓丞相今泯然而退耶亦将取今日所难言者别白言之而后退凡今阙庭之内闺门袵席之间父子夫妇之际羣臣莫敢深言者避嫌逺罪耳丞相身退计决言之何嫌乎迁秘书郎帝欲幸玊津园三聘上疏言今人心既离大乱将作小大之臣震怖请命而陛下安意肆志而弗闻知万一敌人谍知驰一介之使问安北宫不知何以答之奸宄窥间一纸之檄指斥乗舆不知何以御之望亟备法驾朝谒不然臣实未知死所也孝宗病革复上疏言道路流言汹汹日甚臣恐不幸而有狂夫奸人托忠愤以行诈假曲直以动众至此而后悔之则恐无及矣帝意为动及孝宗崩帝疾不能执丧朝论益震汹三聘谓今日事势莫若建储或戒之曰前日台谏诸公谓汝夺其职今复有疏耶三聘曰此何时而可避烦言也寜宗立兼考功郎后知郢州防韩侂胄为相指三聘为故相赵汝愚腹心坐追两官久之复元官与祠差知郴州改提防广西湖北刑狱皆辞不赴侂胄诛诸贤遭窜斥者相继召用三聘禄不及终不自言嘉熙间三聘已卒有防特赠三官直龙图阁赐諡忠节徐侨字崇甫婺州义乌人早从学于吕祖谦门人叶邽淳熙十四年举进士调上饶主簿始登朱熹之门熹称其明白刚直命以毅名斋入为秘书省正字校书郎兼吴益王府教授直寳谟阁江东提防刑狱以忤丞相史弥逺劾罢寳庆初葛洪侨行简代为请祠迄不受禄绍定中告老得请端平初与诸贤俱被召迁秘书少监太常少卿趣入觐手疏数千言皆感愤剀切上劘主阙下逮羣臣分别黒白无所回隠帝数慰谕之顾见其衣履垢敝愀然谓曰卿可谓清贫侨对曰臣不贫陛下乃贫耳帝曰朕何为贫侨曰陛下国本未建疆宇日蹙权幸用事将帅非材旱蝗相仍盗贼并起经用无艺帑蔵空虚民困于横敛军怨于掊克羣臣养交而天子孤立国势阽危而陛下不悟臣不贫陛下乃贫耳又言今女谒阉宦相为囊槖诞为二防以处国膏肓而执政大臣又无和缓之术陛下此之不虑而耽乐是从世有扁鹊将望见而却走矣时贵妃阎氏方有宠而内侍董宋臣表里用事故侨论及之帝为之感动改容咨嗟太息明日手诏罢邉帅之尤无状者申儆羣臣以朋党为之戒命有司裁节中外浮费而赐侨金帛甚厚侨固辞不受侍讲开陈友爱大义用是复王子竑爵请崇祀周惇颐程颢程颐张载朱熹以赵汝愚侑食寜宗帝皆如其请金使至侨以无国书宜馆之于外如叔向辞郑故事忤丞相意力匄休致帝谕留甚勤迁工部侍郎辞益坚遂命以内祠侍读不得已就职遇事尽言以疾申前请乃以寳谟阁待制奉祠卒諡文清侨学一以真践实履为尚奏对之言剖析理欲因致劝惩若其守官居家清苦刻厉之操人所难能也
　　度正字周卿合州人绍熙元年进士歴官为国子监丞时士大夫无贤愚皆防李全必反而不敢言正独上疏极言之且献毙全之防有三其言鲠亮激切迁军器少监轮对言陛下推行圣学当自正家始进太常少卿适太庙灾为二说以献其一则用朱熹之议其一则因宋朝庙制而参以熹之议自西徂东为一列毎室之后为一室以蔵祧庙之主如僖祖庙以次祧主则蔵之昭居左穆居右后世穆之祧主蔵太祖庙昭之祧主蔵太宗庙仁宗为百世不迁之宗后世昭之祧主则蔵之髙宗为百世不迁之宗后世穆之祧主则蔵之室之前为两室三年祫享则帷帐幕之通为一室尽出诸庙主及祧庙主并为一列合食其上往者此庙为一室凡遇祫享合祭于室名为合享而实未尝合享合增此三室后有蔵祧主之所前有祖宗合食之地于本庙之制初无更革而颇已得三年大祫之义迁权礼部侍兼右侍郎官兼同修国史实録院同修撰迁礼部侍郎转一官守礼部侍郎致仕卒赠四官【按宋史此下有程珌珌列爵为侯无善迹足録尝同宰相史弥逺入禁中草矫诏史论谓其窃取富贵今从删】
　　牛大年字隆叟州人庆元二年进士厯官将作监主簿入对言人主居富贵崇髙之位重而承宗社之托尊而为羣辟之戴天心靡常则可畏也又言士气有扶持作兴之意而后搢绅无贪名嗜利之习无贪名嗜利之习而后有持正秉义之操陛下为之振起机栝一运天下转移而风俗易矣迁军器监主簿大宗正丞四川提举茶马兼权总领知黎州节制黎雅州屯戍军马加直寳章阁为工部郎官入对请惩贪吏迁侍左郎中进直华文阁浙东提刑狱迁守秘书少监宗正少卿升秘书监迁起居舍人升起居郎兼崇政殿说书以寳章阁待制提举太平兴国宫卒特赠四官大年清操凛然所至以亷洁自将
　　陈仲微字致广瑞州髙安人其先居江州旌表义门嘉泰二年举进士调莆田尉防守令阙通判又罢輭不任台阃委以县事时嵗凶部卒并饥民作乱仲防立召首乱者戮之籍闭粜抑强籴一境以肃囊山浮屠与郡学争水利久不决仲微按法曰曲在浮屠他日沿檄过寺其徒久揭其事钟上以为寃旦暮祝诅然莫省为仲防也仲防见之曰吾何心哉吾何心哉质明首僧无疾而死寓公有诵仲防于当路而宻授以荐牍者仲防受而蔵之逾年其家负县租竟逮其奴寓公有怨言仲防还其牍缄封如故其人惭谢终其仕不敢挠以私迁海盐丞邻邑有疑狱十年郡命仲防按之一问立决改知崇阳县寝食公署旁日与父老樵竖相尔汝下情毕达吏无所措手通判黄州职兼饷馈以身律下随事检柅军兴頼以不乏制置使上其最辞曰职分也何最之有复通判江州迁干办诸司审计事知赣州江西提防刑狱忤丞相贾似道监察御史舒有开言罢久之起知恵州迁太府寺丞兼权侍右官轮对言禄饵可以钓天下之中材而不可以啖尝天下之豪杰名航可以载天下之猥士而不可以陆沉天下之英雄似道怒又讽言者罢夺其官久之叙复时国势危甚仲防上封事其畧曰误襄者老将也夫襄之罪不専在于庸阃疲将孩兵也君相当分受其责以谢先皇帝在天之灵天子若曰罪在朕躬大臣宜言咎在臣等宣布十年养安之往缪深惩六年玩宼之昨非救过未形固已无极追悔既往尚愈于迷惟君相幡然改悟天下尚可为也乃出仲防于江东提防刑狱徳祐元年迁秘书监寻拜右正言左司諌殿中侍御史益王即位海上拜吏部尚书给事中厓山兵败走安南越四年卒年七十有二仲防天禀笃实虽生长富贵而恶衣菲食自同窭人故能涵饫六经精研理致于诸子百家天文地理医药卜筮释老之学靡不搜猎云【按宋史此下有梁成大李知孝二成大知孝皆变诈倾险残害正人为史弥逺鹰犬无一善迹可録并从删】




</div>
    <div class="pagination">
<a href="钦定续通志_page216.html">上一页</a><span>...</span><a href="钦定续通志_page212.html">212</a><a href="钦定续通志_page213.html">213</a><a href="钦定续通志_page214.html">214</a><a href="钦定续通志_page215.html">215</a><a href="钦定续通志_page216.html">216</a><span class="current-page">217</span><a href="钦定续通志_page218.html">218</a><a href="钦定续通志_page219.html">219</a><a href="钦定续通志_page220.html">220</a><a href="钦定续通志_page221.html">221</a><a href="钦定续通志_page222.html">222</a><span>...</span><a href="钦定续通志_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
