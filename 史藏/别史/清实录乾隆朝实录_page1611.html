<!DOCTYPE html>
<html>
<head>
    <meta charset="UTF-8">
    <title>清实录乾隆朝实录 - 第 1611 页/共 1860 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录乾隆朝实录 - 第 1611 页/共 1860 页</h1>
    <div class="content">
○又谕、据舒常奏、驰抵济宁。查讯佛喜保在京呈诉各款。其于士祥案内、济宁州书吏徐汉光等、得受贿银之处。讯系虚诬。守备白兴贵、出具巡漕并未受贿等结。亦无情弊。即济宁州王道亨、送给佛喜保规礼银三百两。亦讯系佛喜保向其告借。以为幕宾束修。家人赏赐之用。其银旋于应领禀给银内扣还。而伊家人广州、在京供出佛喜保、得受知州规礼。显系诬陷。现已飞咨江苏。查拏幕宾潘日藻到案。并请将知州王道亨解任。与案内人证。一并解京候质等语。此事系佛喜保多疑。屡次哓哓呈辩。今据命常查明呈内各款。俱属子虚。而知州王道亨送银三百两。系佛喜保向其告备。旋于庐给银内扣还。是佛喜保原非收受贿赂。而王道亨亦未馈送巡漕。即幕宾潘日藻、所得银一百两。亦系应行致送之束修。此事业经查讯清楚。并无尚须与佛喜保质对之件。著传谕舒常、即押解富勒浑案犯进京。前来行在复命。知州王道亨、并案内人证。俱无庸解京。亦不必解任。其幕宾藩日藻。亦著舒常即速札知江省。停其起解。至佛喜保家人广州、所供佛喜保得受知州规礼一节。系挟嫌诬陷。自有应得之罪。著传谕绵恩、即提佛喜保、及家人广州、派员解赴行在。交军机大臣质讯定案。　　

○又谕、本日姜晟、前来行在复命。召见、询及沿途雨水情形。据称、经过直隶任邱、鄚州、一带。大路被水淹浸。坐船行走者。约有二十里。闻系淀汀开有决口。以致漫水下注。淹没官路等语。本年夏秋以来。雨水较多。该处既有漫溢之水。田禾庐舍。自必有被淹处所。何以刘峨未经奏及。著传谕该督、查明附近淀河各地方。被水情形。是否成灾。于民生有无妨碍之处。迅速据实覆奏。以慰廑念。毋得稍存讳饰。寻奏、本年立秋后。因滹沱、潴龙、等河盛涨。民埝间有漫溢。业据委员勘报、被灾村庄。止四五分不等。除酌量借助外。余各丰收。毋庸议赈。至赵北口至鄚州一带。地本低洼。官路被淹。即系潴龙河漫水下注。非淀河另有决口。报闻。　　

○庚子。谕军机大臣等、本日又据窦光鼐覆奏、黄梅在任。匿丧三日。假称庆祝。以便追粮。该员在任八年。亏空累累。知府方林。于四十九年五月。曾经揭□□□□尔□离任。后任金仁、接署曾不逾月复委汪諴若接署。而黄梅旋于十一月内。复回原任。总因空仓空库。各员不敢接收。黄梅遂抗不弥补。以为自固之计巡抚福崧、并无沾染。是其所优。而姑容劣员。似失之懦弱姑息、等语。朕反覆阅看。黄梅劣款。看来竟系属实。并非窦光鼐架词处捏。而前此之再三奏辩。不得谓之风闻诬陷矣。如黄梅各款、全系子虚。则朕日窦光鼐随摺进呈之田单领借等纸。尚可云出自窦光鼐捏造。然捏造字迹。容或有之至于印信图书。岂能捏造。即或描画一二纸。亦断不能造至二千余张之多。且字帖内俱有业户花名排号。窦光鼐岂能逐户问之。而伪为填写。又岂招告勒供之所能捏造乎。此事除是田单粮票借约。皆为窦光鼐假捏。方可信其为否。否则印据确凿。黄梅将何从抵赖。此事理之显然者也。朕于窦光鼐。因其偏执己私。哓哓渎奏。而于阿桂等查办亏空后。复亲赴平阳。招告滋事。并据伊龄阿两次□□□□尔□奏。是以将伊革职。解部治罪。今既据查出田单领借等纸二千余张。则是证据确凿。朕从不回护。虽欲不查办而不能。看来竟大有关系。朕不为已甚。亦不肯听其已甚。常论之语。阿桂自知也。即如所奏黄梅匿丧三日。假称庆祝三日。以便追粮。其事出乎情理之外。由今观之。贪夫之心。欲壑无厌。昧尽天良。未必非实在情形矣。朕于此事。毫无成见。惟以查办得实为主。阿桂、闵鹗元、到彼时。惟当共体朕心。秉公严审。且据窦光鼐奏、黄梅任内。亏空累累。经该府方林揭□□□□尔□。后任署知县金仁、汪諴若等、未肯接收。黄梅旋复回任等语。州县离任接任。俱有月日可查。而金仁、汪諴若、俱在浙省。更不难就近质对。阿桂等、即当提讯严质。则黄梅之始而亏空。既而勒派勒捐。捐派之后。仍不弥补。种种劣迹。自可水落石出矣。该员任八年。借弥补之名。以服私橐。甚至母死匿丧。借称庆祝。以便催粮。即此二款属实。黄梅已罪不容诛。而该省上司。竟同聋瞽。一任劣员如此败检贪婪。此而不严行惩办。何以为亏帑殃民者戒。且窦光鼐摺内称、福崧操守。是其所优。而姑容黄梅。是其所短。亦见其持论之公。如伊偏执己私。即当将福崧牵连□□□□尔□奏。今伊所奏如此。即不得谓之欲实前奏。架词诬陷也。著传谕阿桂、于遇见窦光鼐时。即传朕旨。将伊除去刑具。免其拏问。著即带往浙省。随同查办此案。并将此旨。给其阅看。至黄梅在任。既有赃款。则伊任所私蓄必多。除传谕孙士毅等、将伊原籍家产查封外。著阿桂等、即黄梅任所赀财。一并查封。若其家赀丰厚。则即借弥补为名。摊派肥橐之实据也。并查伊长子究系何名。逃往何处。即行缉拏提审。至黄梅任内。有无别项劣迹。亦著一并严审具奏。再伊龄阿两次□□□□尔□奏窦光鼐。未必不受属员怂恿。此案伊可无庸会办。以免回护。又谕、据明兴奏、拏获直隶杀官抢库劫狱案内人犯王七等八名。讯取确供具奏一摺。阅该犯所供、俱称段文经为教主。首先起意。纠众杀官。竟欲图占城池。谋为不轨。实属首恶罪魁。而徐克展四处纠人。至许三家聚会。分给器械号帽。亦属同恶相济。必须将此二犯速行拏获。以正刑诛。方足以快人心而伸国法。昨据刘峨奏、已访有该二犯数处下落。差弁跟踪躧缉。现在曾否就获至现获各犯。俱系随同进署。动手杀人之犯。并非贼首。亦无可待讯之处。著传谕刘峨、明兴、于审明后。先行正法。不必久留羁禁。或又致有抢劫偷放脱逃之事。亦不可听其辗转扳引。希图苟延残喘。至刘洪一犯。虽据东省各犯供称、并无欲救单县刘洪之语。明系段文经借为煽惑同教之计。但该犯素称教主。且在单县监禁时。尚有余党暗行资助。私送银两。其党必多。若往返解送。又恐中途滋生事端。著明兴于刘洪解到时。讯明平日是否知情同谋。严究党与。并询伊弟二洪、现逃往何处。得有确供后。即先将该犯正法。再此案张均德、王成功、动手杀官。亦属要犯。前据刘峨、单开张均德、已赴河南汝阳县东西韩洞集村赵姓家藏匿。曾谕毕沅、饬属严拏。此时曾否就获。并著传谕毕沅、如拏获此案要犯及余犯。审讯后。即在河南正法。再前据刘峨奏、大名、元城、二县。拏获许三、据供徐克展等、纠集多人。在该犯家空房内聚集等语。徐克展等、既在该犯家会聚。其平时纠众商谋。及杀官后逃逸踪迹。许三必知其详。刘峨应向该犯逐细根究。讯明后。即行正法。此皆要处。何以刘峨未奏一言耶。此等匪犯。何必久留羁禁。致稽显戮。至段文经、系大名道皂头。徐克展、系元城县快头。俱系在官人犯。该犯等私习邪都。纠众多人。图谋叛逆。且有刀枪器械。暗行运送。地方官平时漫无觉察。所司何事。其豢贼养痈。废弛已极。并著刘峨、于定案后。严行查□□□□尔□。以示惩儆。　　

○又谕、据李世杰等奏、碧霞宫、慈云寺、斗姥宫、等处。因清江漫水。俱被淹浸一摺。现在该处漫口。已渐次堵筑。而积水尚未全涸。亟应设法疎消。速行宣洩。使户民俱得安居。方为妥善。其碧霞宫、慈云寺、斗姥宫等处。均被淹浸。积水日久。无不坍塌。亦应一律修理。以安神佑。至碧霞宫各庙宇。朕南巡时。俱亲诣拈香。所有悬挂佛像。御笔扁额。是否完好。著传谕李世杰等、查明覆奏。寻奏、清江积水。现于南堤安设水车。雇夫车戽。不日涸出。俾户民早得安居。至碧霞宫各庙。御笔扁对。俱高悬完好。报闻。　　

○是月。河南巡抚仍管布政使江兰奏、开归各属。生有蚂蚱。地方官未能豫防。蒙宽既往之愆。策以后效。现饬督率乡保。搜挖蝻子。按旬报验。以所获多寡。定各员勤惰。另委干员查勘。如搜捕未尽。即行□□□□尔□奏。得旨、是。实力为之。　　

○山东巡抚明兴奏、东省四月以后。晴雨应时。秋禾杂粮。十分畅茂。现据各属报通省秋收。合计九分有余。得旨、欣慰览之歉□山戊不□后、幸遇丰年。毋使暴殄。盖藏为要。至于催科。更不必急。全民之力可也。　　

○又奏。东省上年被旱。今□山戊不□春杪夏初。雨未沾足。蒙恩令将奉天豫备粮石。由海道运东备赈。现大田丰稔。即从前短雨各属。亦因秋成在即。领借无多。此项粮石。请分拨附近州县存贮。以备明□山戊不□青黄不接时粜借。得旨嘉奖。　　

○署河东河道总督兰第锡奏、查济宁迤北蜀山湖。现收水一丈三寸。迤南独山湖。收水四尺三寸。惟微山湖。本月初、止续长水二寸。共深五尺七寸。今将昭阳、微山、两湖水浅处。及两岸通湖各引渠。饬道厅竭力疏浚深通。俟重运一完。即拆除东岸独山湖之十八水口。启放西岸昭阳湖之十四单闸。俾上游各湖河水。灌输于微山湖。可期不误储备。得旨。览奏俱悉。又批、此甚要务。莫误明春济运也。　　

○广东巡抚图萨布奏、番禺县属沙湾茭塘。向为盗薮。臣莅任后。亲往巡视。沿途传集乡保衿耆。诫以守分安居。材中如有盗匪。不自行举首者。一经捕获。乡保等必加倍治罪。并饬文武员弁。实力稽查。得旨、览奏俱悉。为之以实。要之以久可也。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百六十一



大清高宗法天隆运至诚先觉体元立极敷文奋武孝慈神圣纯皇帝实录卷之一千二百六十二　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世

袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆五十一年。丙午。八月。辛丑朔。谕、据塔琦等奏、拏获行窃回人。交该管伯克审讯。因盗犯抗横不承。责打殒命。请将承审之帕察沙布伯克沙密尔、革职等语。回人行窃。经该管伯克审问时。仍敢抗横。即责打殒命。亦无甚罪。乃塔琦比照内地之例。办理外夷案件。殊属拘执。塔琦。著传旨申饬。其沙密尔职衔。即行开复。并谕新疆大臣。一体遵办。　　

○谕军机大臣等、前因窦光鼐、于黄梅丁忧演戏、弥补亏空等款。执辩哓哓。再三渎奏。且亲赴平阳招告。聚集生监。千百成群。经伊龄阿两次□□□□尔□奏摺到。朕原憎其煽惑人心。有类风狂。是以节次降旨。将伊革职拏问。是窦光鼐在浙省、咆哮多事。不特阿桂、伊龄阿等、憎其为人。即朕亦厌其举动乖张。污人名节。及伊前昨两日回奏摺到。将黄梅任内劣迹。逐款罗列。并于生监平民等、呈出捐派领借等印信图书字帖二千余张。内每样进呈一纸。朕详加阅看。并命军机大臣查对。俱系黄梅劣迹之确凿可据者。则窦光鼐之奏。并非捕风捉影。摭拾诬陷。已可概见。伊系硁硁自守之书生。若谓于此事意图捏造。以实其言。则二千余张之印信图书字帖。必俱系窦光鼐凭空造作。想窦光鼐未必有此伎俩。朕于窦光鼐。始则憎之。而此时则觉其言之确凿。惟欲将黄梅劣迹。彻底查办。以正其罪。所谓无固无我。不存成见。前之憎窦光鼐。乃憎其所可憎。今之信窦光鼐。亦信其所可信也。阿桂等前在浙省查办时。目睹窦光鼐多事咆哮。性情执□□幻。自为心怀厌恶。今复令其前往查办。断不可仍执前见。稍涉私嫌。惟当以朕之心为心。逐款秉公研讯。俾贪员劣迹。一一审出。寘之重典。所谓惩一可以儆百。政体国法。必当如此。阿桂想必与朕同心也。至窦光鼐在平阳招告。聚集生监。千百成群。且平日固执性成。阖省官吏。自必皆与伊不睦。伊龄阿据其禀揭。即行□□□

□尔□奏。在伊龄阿亦不无憎恶窦光鼐之心。至阿桂受恩深重。为国重臣。必能通晓大义。非伊龄阿之新进者可比。阿桂当效朕大公无私之心。前往查办时。毫无芥蒂。一秉至公。此案自不难水落石出矣。阿桂于途次遇见窦光鼐时。即遵昨旨。宽其拏问。解去刑具。告以朕意。带往浙省。随同查办。并著阿桂接奉此旨。即速兼程行走。朕惟计日以待也。将此传谕阿桂、并谕闵鹗元、知之。闵鹗元亦当善体朕意也。　　

○又谕、前据留京王大臣奏、查讯刘省过之第四子刘永庆、据供伊兄二洪早故之语。当即降旨询问刘峨等、兹据刘峨奏称、刘二洪即刘齐年、于乾隆三十六年定案时。即称在逃。并未拏获。伊弟刘永庆、何以知其早故等语。刘二洪既在逃未获。何以伊弟刘永庆供称早故。既知其已故。则何人给伊送信。必有下落。该犯等现在刑部监禁。著传谕留京办事王大臣。会同刑部堂官。监提刘永庆。向其严切根究。伊兄究系何时身故。伊从何得知。抑系捏饰在逃情形。现逃往何处。实在下落。并伊到京后。有无伊父同教之人。来往私通信息、各情节。务得确供。由本报之便覆奏。　　

○又谕、据刘峨奏、现于二十六七等日。续获原单有名之杨进、并原单无名之史明等十一名。统计直隶拏获共三十八名。内已据供认同夥入署抢劫者、二十六名。其虽未入署。而窝留主谋。法难宽贷者、二名。再行究质明确。即一面办理、一面奏闻等语。该督前后获犯。虽有三十余名。皆系此案余犯。其首先起意。纠众杀官之段文经、徐克展、及往来通信之郝润成、动手杀官之张均德、王成功、各要犯。尚无一名就获。于事何益。不可谓严缉能事。现在明兴、携带兵役。在冠县截拏。毕沅亦委臬司穆克登、至彰卫一带搜缉。著传谕刘峨、毕沅、明兴、严饬所属。上紧跟踪躧缉。务将首要各犯。按名拏获。审讯明确。速正刑诛。以彰国宪。倘缉捕稍懈。该犯等得以远扬漏网。尚复成何事体。况段文经、徐克展、以衙役而谋杀本官。尤为可恶。总之首犯一日不获。此案一日不能完结也。再昨据明兴奏、拏获徐克展之妻妾子女五名口、监禁。俟将来定案时。照例办理等语。段文经岂无家属。何以本日刘峨奏到已获各犯单内。止有段文经之弟段文周一名。未将该犯妻子。一并拏讯。追究段文经下落。著刘峨查明。即行覆奏。至现获余犯多名。并非贼首。亦无可待讯之处。不可听其辗转扳引远处之人。希冀查拏往返。延挨时日。又致有抢劫偷放脱逃等情事。著传谕刘峨、毕沅、明兴、获犯审明后。即于各该处正法。不必久留羁禁。致稽显戮。至段文经、系大名道皂头。徐克展、系元城县快头。该犯等私习邪教。纠合多人。图谋不轨。私制刀枪器械。用秫秸包扎。运送至许三家。克期起事。其图谋必非一日。而该道熊恩绂、竟如聋瞽。漫无觉察。废弛已极。现新调道员龙舜琴、平日尚能办事。著刘峨严饬该道。实力整顿地方。严拏邪教余孽。毋再如熊恩绂之因循玩愒。自贻伊戚。　　

○又谕、据伊龄阿奏、题销范公塘迤西石坝四座。沿塘堆垒竹篓石块工程一摺。内称前抚臣福崧。于四十九年五月沙水情形摺内。仅称堆垒竹篓石块。以护塘根。而丈尺未经声叙等语。海塘工程。例应将工段丈尺。及估需银数。先行奏明。以便工竣后、报部核销。福崧在任时。何以不详细专摺具奏。又伊龄阿摺内称、石块塘五百三十五丈内。另有柴塘三百一丈。系四十六、八、两年。潮水归塘。土堤冲失。要工迫不及待。经历任抚臣、督令司道。筹项赶筑。以资保护。亦未具奏等语。此项柴工。虽未动项修筑报销。但当时如何筹办。经费若干。该抚何以亦未奏明。著传谕福崧、令据实明白回奏。　　

○壬寅。上御卷阿胜境。赐扈从王公大臣、蒙古王公台吉等食。翼日如之。　　

○秋分。夕月于西郊。遣克勤郡王雅朗阿行礼。　　

○署湖广总督李侍尧奏、湖南临武营把总李光斗、赴省领饷。途次被窃。请将佥差不慎各员。分别治罪。谕、各省营员领解兵饷。理宜佥派都司、守备等员。赴省关领。方为慎重。乃湖南临武营、请领本年夏秋二季饷银。仅派把总关领。把总系微末之弁。以致中途失去饷桶。实属疏玩。嗣后各省营员领饷。应如何按照银数。佥派大员之处。著该部一并议奏。　　

○谕军机大臣等。据李侍尧等□□□□尔□奏。汉阳县知县胡金门。宋维翰。于县民刘相臣。□□客伤余方得身死。续经翻供。验明余方得、实系自缢。并不即时审结。犯证久禁拖累。又湖南临武营佥派把总李光斗、赴省领饷。中途失去饷桶。代办临武营中军守备事李廷璧等、佥派不慎。致有疏虞等语。此二案。俱系特成额任内之事。特成额在任有年。于属员承审案件。任其阘冗玩延。并不即时□□□□尔□奏。以致案犯羁系拖累。至营员领饷。自宜小心防护。乃临武营佥派把总微弁。赴省关领。以致中途饷桶被窃。可见特成额在任。并不实力整饬。一味玩延。遂致文武废弛。朕若早知其如此。断不将伊调云贵边疆要地矣。著将李侍尧摺。钞寄特成额阅看。令其将因何如此诸事废弛之处。明白回奏。并著自行议罪。　　

○又谕、据明兴奏、研讯吕栋、供认同入八卦教。本年四月。段文经曾有逆词寄到。令其转递刘洪。伊不敢递给。转膀秦法祥阅看。秦法祥即将字烧毁。闰七月十五日。李得禄、张理、至伊家传言。段文经定于八月十五日起事。令其豫先纠人。将刘洪劫去。送至大名。该犯因手下无人。尚未纠约。不知段文经等、因何即行动手等语。首犯段文经等、竟敢编造逆词。谋占城池。图为不轨。纠聚当夥。克期起事。实属罪大恶极。幸而该犯等先期动手。杀官劫狱后。闻兵役擒拏者渐多。即畏惧逃散。陆续就获。倘待单县纠约。同时起事。虽系么麻□骨小丑。易于扑灭。然搜拏擒捕。究不免稍觉费手也。阅吕栋所供、将段文经逆词。送给秦法祥阅看。秦法祥即将字纸烧毁。是该犯尚知畏法。著明兴再提秦法祥、严讯开导。究明烧毁逆词。系何主意。如秦法祥审非入署杀官正犯。将来定案时。尚可不至立决。至直隶、山东、二省。获犯虽多。皆系此案余犯。首犯段文经、徐克展、至今未获。实属缉捕不力。现据李得禄供称、段文经、徐克展、曾向河南虞城县麻孟村李老五、学习拳棒。或逃至伊家等语。著传谕毕沅、速委干员。跟踪躧缉李老五等一干人犯。毋任远扬。或江兰亲往查办。更觉有力。并著刘峨、明兴、督饬所属。分投搜捕。务将首犯段文经等、拏获正法。方能完结此案。　　

○又谕、大名匪犯段文经、充大名道皂头。徐克展、充元城县快头。该犯等私习邪教。煽惑乡愚。其造谋起意。必非一日。伊同班衙役。朝夕相聚。岂无一二知其逆谋。此皆紧要关键。刘峨何不向该两处皂役快班中。严切究讯。或可得其实在下落。并起事根由。再吕栋供称、闰七月十五日。李得禄、张理、至伊家传言段文经等、定于八月十五日起事。令其豫先纠人。何以闰七月十四日。即行纠众动手。其中必有迫不及待别情。著传谕刘峨、再向已获各犯。严行审讯。务得确供。迅速覆奏。总之此二犯一日不获。此案一日不能完结。朕时廑于怀。刘峨独不能仰体朕意。上紧缉捕耶。况首犯段文经、若跟缉稍迟。或潜窜他处。别生事端。尤不可不虑。著传谕刘峨、务督率各员。实力缉获首犯。审明正法。以彰宪典。　　

○又谕、本日又据明兴奏、拏获吕栋、究讯刘二洪下落。据供、伊于四十五年。曾同阎得山至京。在西城帅府胡衕鄂家。见过刘洪之母李氏。闻刘二洪已改方姓。在前门外小椿树胡衕。开古董铺。现是否尚在该处。问东直门内南小街开家伙铺刘宾便知等语。吕栋与刘二洪、既系同乡。且于四十五年。曾经见过刘洪之母。并知刘二洪、改姓开铺等情。是刘二洪脱逃后。实有与伊母及伊弟刘永庆、潜行往来之事。则该犯并未身死可知。何以刘永庆在京供称、伊兄已经早故。显系捏饰。著传谕留京王大臣。会同刑部堂官。监提刘永庆严讯。究出刘二洪实在下落。并吕栋、阎得山、曾否来京几次。有无通信纠约各等情。毋任狡饰。再刘永庆、既分给果昇阿家为奴。伊主曾否配与妻室。生有子女。留京王大臣。即交该旗、严密一体查明。拏交刑部收禁。勿令余孽漏网。至明兴奏、刘二洪已改方姓。在前门外开古董铺。而刘永庆捏称已故。或暗中给伊兄信息。令其潜逃。亦未可定。至刘宾既系知情。自是同教。此二犯亦关紧要。著交绵恩、即遴委员役。严密查拏务获。毋任闻风远扬。并搜查该二犯铺内。有无彼此通信字札。一并迅速录供具奏。　　

○癸卯。遣官祭贤良祠。　　

○谕军机大臣等、据阿桂覆奏、接奉谕旨。即于山东平原途次。回程前赴浙江。查办黄梅贪黩各款一摺。所奏俱与朕相合。朕因此事。数日以来。廑怀不置。阿桂等到彼时。惟当化去成见。秉公查审。无难得其实在底里。现在窦光鼐查出之印信图记字帖。即系黄梅捐派确凿证据。若云皆系窦光鼐捏造。则又大奇。想窦光鼐未必有此伎俩也。从前阿桂等、在杭州查办亏空。窦光鼐咆哮多事。举动乖张。且其平日性情固执。合省官员。必怀憎厌。及其亲赴平阳招告。伊龄阿两次将伊□□□□尔□奏。未必不受属员之怂恿。然是非黑白。必令较然分明。朕于窦光鼐毫无爱憎成心。惟欲此事之查办清楚。阿桂自能仰体朕心。断不肯蹈回护偏袒之习。至海成前往平阳查访。在县堂放告三日。并无首告之人。海成系钦差带往司员。其势自孤。外省官官相护。通同一气。牢不可破。欺海成一人甚易也。知府范思敬、姑容属员勒捐勒派。婪赃至二十余万两。即平时与黄梅、并无交结贿赂之事。而一经发觉。知府岂能脱然事外。则其于海成招告时。必有拦阻情弊。而海成即为其所欺。外省恶习。其伎俩大约不出乎此。今既据窦光鼐查出印信图书字帖二千余张。阿桂等到彼。即就此严切审究。其虚实真、赝。无难立辨。将来定案时、不但黄梅应寘之重典。知府范思敬之罪。亦复不轻。历任上司。亦不得无过也。惟在阿桂等虚公研鞫耳。阿桂必能以朕之心为心。闵鹗元亦当深体朕意。著于抵浙时。将此案迅速查讯大概情形。先行具奏。以慰廑怀。　　

○又谕、大名匪犯段文经等、纠众杀官一案。已节次降旨。令该督抚等、严加查拏究办矣。该犯等所习八卦会邪教。流传年久。且以八卦为名。各分支派。愚民谓可以念经消灾。受其煽惑者必多。此时若欲究办根株。任该犯等辗转扳引。势必蔓延数省。不但遍处搜拏。人心惶惧。且此案无时可以完结。而要犯转得延挨时日。殊非安辑闾阎。惩治邪教之道。著传谕刘峨、毕沅、明兴、现在止就杀官劫狱一案有名人犯究办。如审明实系随同进署、动手杀官。及平日与段文经等、往来谋逆者。自当按名拏获。严切审讯。速正典刑。以惩凶顽。不可任听该犯等扳扯株连。查拏追究。致滋扰累。俟此案办完时。或于今冬明春。再密令各该地方官。不动声色。密查究办。以净邪教根株。亦不为迟。至段文经、徐克展。身为官役。敢谋为不轨。克期起事。图占城池。实为罪大恶极。不可不搜缉务获。以正显戮。前据刘峨奏、已访有段文经等数处下落。差弁跟踪躧缉。何以尚未见具奏拏获。恐此时已逃往豫东二省藏匿。亦未可定。著再传谕刘峨、毕沅、明兴、务须彼此协同上紧。实力严缉。将段文经、徐克展、勒限务获。不可稍懈。以致远扬漏网。再此案余犯拏获后。即可讯明。于各该处正法。至段文经、徐克展、为首恶罪魁。必须解至行在。严行究讯。尽法处治。方足以快人心而彰国宪。但此等首逆。其党与必多。恐中途有劫夺窜逸等事。著传谕刘峨、毕沅、明兴、不拘何处拏获该二犯。即将足筋剔去。以防窜逸。讯后、即派委妥干员弁。多带兵役。解送行在。沿途小心防范。毋致稍有疎虞。　　

○甲辰。土尔扈特贝子恭坦等入觐。上御卷阿胜境。召见赐食。并赐扈从王公大臣、蒙古王公台吉等食。至丁未皆如之。　　

○遣官祭黑龙潭昭灵沛泽龙王之神。玉泉山惠济滋佑龙王之神。　　

○谕军机大臣等、前因常青奏摺内衔名。书写奴才。业经降旨申饬。本日又据常青奏到各摺。仍称奴才。而摺内与徐嗣曾会衔处。则又称抚臣。一摺之内。书写互异。殊与体制不合。向来旗员任用督抚。凡遇奏摺。除请安谢恩外。俱一体称臣。今常青现在署理督篆。于此等奏摺。自应照例书写臣字。即伊本任将军。职分亦大。独不可称臣耶。著再传谕该署督、嗣后除请安谢恩外。凡遇地方事件。俱照向例称臣。以符体制。　　

○又谕、据刘峨奏、审明夥同入署杀官之凶犯王治忠等十四名。先请王命正法。尚有情罪较重之许三、邢士花等十四名。俟再行究质明晰。另行办理具奏等语。此等凶恶匪犯。既经审讯明确。自应即行正法。至暂留质讯之许三等十四名。羁禁囹圄。该犯等愍不畏死。狡恶性成。恐又有抢劫脱逃情事。不可不严加防范。或将该犯等足筋剔去。牢加金

□靠炼。此等凶徒。原不妨令其多受刑苦。以示惩儆也。至段文经、徐克展、以在官人役。竟敢于光天化日之下。借邪教为名。纠众多人。阴图叛逆。许封官职。谋占城池。实属罪大恶极。覆载难容。务须搜拏全获。前据刘峨奏。已访有段文经等数处下落。差弁跟踪躧缉。何以至今尚未就获。本日据毕沅、穆克登、各将分投查缉情形具奏。亦俱系空言。未能拏获一二要犯。于事何益。段文经等俱系衙役。缉捕之法。自所素知。且其人必狡诈凶顽。断不肯潜藏本境。此时自必窜入豫东二省。或竟改装由运河潜逸。逃入江南淮徐一带。亦未可定。阿桂现已行抵江境。沿途可告知地方官。留心查察。并传谕李世杰、严饬所属。一体实力搜缉。至刘峨、毕沅、明兴、尤应彼此咨会。上紧追拏。设法购线。务将段文经、徐克展、及各要犯。按名弋获。解送行在。毋致远扬漏网。再阅该犯等供内、有已将元城县内外监门砍开。刑房杀死。各犯锁金□靠砍断。犯人都不肯走等语。是监犯尚知守法。不肯随贼同行。甚属可嘉。著传谕刘峨、查明元城县监禁各犯。原案事由。分晰开单进呈。其原犯死罪者。即减等改为杖流。原犯军流等活罪者。即加恩释放。并著先行晓谕元城县监犯。俾知感激欢忭。俟奏到奉有谕旨后。再行分别减等释放。至大名县监。既因该异史把守未动。该监人犯。自不在此例。前因大名、元城、二县典史。奋力保护监狱。曾谕令该督、俟定案后。将该二员送部引见。今详阅该犯各供、大名县仅将监门术开。典史王学书。抵拒受伤。内监未动。是该典史尚能奋勉出力。至元城县已砍入内监。幸而各犯畏惧未动。是该典史有过无功。无庸送部引见。且尔时该典史究竟在何处。并著刘峨、于定案后。照例□□□

□尔□处。　　

○又谕、据毕沅奏、续获伊阳县害官案内要犯张肃彦等三名。审明正法一摺。内称、逸犯秦国栋等七名。尚未弋获等语。秦国栋起意害官。伊弟秦国仕、同恶相济。均为此案正犯。前据该督奏称、跟缉秦国栋等踪迹。已窜入伏牛山。现饬文武员弁。上紧追捕。迄今又阅半月。何以仍未见奏报拏获。该犯等一日不获。此案一日不能完结。若地方官侦缉

少弛。该犯等得以远扬漏网。更属不成事体。著传谕毕沅、即严饬各属。四路截拏。务期按名速获。急正刑诛。以彰国典。　　

○乙巳。遣官祭关帝庙。　　

○谕曰、奎林等、接奉赏恤伊犁地震之旨、覆奏一摺。第称兵丁感恩。而于该处人心安静与否。竟未提及。朕于中外民生。无不廑念。伊岂不知。何愦愦至此。奎林、著传旨申饬。嗣后一切事务。宜留心学习。仍著将地震后、人心安静与否之处。遇便奏闻。　　

○谕军机大臣等、据留京王大臣等奏、将邪教案内刘省过在逃次子刘二洪、改为方姓、即方孝。拏访审讯一摺。该犯在逃多年。改姓隐匿。伊弟刘永庆到案后。又捏称病故。希冀漏网。绵恩接准东省来咨。选派番役。即行拏获。不致闻风脱逃。所办甚好。该犯系例应缘坐斩决之犯。辄敢于犯事时。负罪远扬。复敢潜逃来京。诡充方姓子嗣。与伊母伊弟。往来通信。实属狡恶。若久留羁禁。又恐别生事端。著传谕留京王大臣等。将刘二洪、刘永庆、审讯明确后。若无应行待质之处。即先行正法。其刘宾。及刘二洪之妾。并所生子女。仍照例办理。　　

○又谕、前据留京王大臣等查奏。从前八卦会邪教案内。刘省过之三子刘把、即刘三洪。分给鄂岳家为奴。鄂岳、现任福州副都统。刘三洪现在鄂岳任所。已经刑部行文提拏解京。归案办理等语。刘三洪、系刘省过三子。本系逆案应行缘坐人犯。从前未经正法。今此案余孽。复行滋事。所有刘三洪一犯。若提拏解京。恐路途遥远。复有疎虞。著传谕常青、将刘三洪审讯明确。一面具奏。一面即在该省正法。不必解京。致有疎脱。　　

○又谕、前据陈步瀛奏、查明凤泗等属。及凤璧等州县。俱被水灾。请分别赏借口粮一摺。已降谕旨。将被灾较重之定远等九州县。赏两月口粮。其灵璧等四州县。赏给一月口粮。并谕知该抚遵办矣。本日又据李世杰等奏、凤泗等属。被淹抚恤缘由。分别办理一摺。想此时该督等、尚未接奉前旨。著传谕李世杰等、务督同藩司。实力妥办。俾灾黎均沾实惠。毋任胥役从中侵渔滋扰。方为妥善。至该抚夹片内称、安徽通省秋成。可期一律有收。览奏稍为欣慰。但去年上下两江。俱被旱灾。今□山戊不□黄运二河。皆有漫溢。不免被淹。民力恐更拮据。著传谕该督等、将上下江秋成。通省合计。究有几分之处。查明迅速覆奏。以慰廑注。　　

○又谕、据伊龄阿覆奏、传询窦光鼐自平阳带回省城之丁忧典史李大璋、供出窦光鼐前后诱令写供。及变脸发怒各情节等语。典史李大璋、于黄梅勒派勒捐、匿丧演戏等款。或竟有见闻。向窦光鼐说出。及伊龄阿传至署内面讯。伊系微末之员。如何敢于巡抚前翻案。是以止将窦光鼐逼供发怒情形。顺巡抚之意。搪塞支饰。而于黄梅贪黩款迹。概不吐露。其所供未可为凭。此事业经窦光鼐查出印记图书等字帖。若竟系窦光鼐全行捏造。则将来审明时。其罪更大。然字迹或可捏造。而印信图书。断不能描摹假捏、至二千余张之多。由此观之。此案竟有变局。今日伊龄阿之奏。仅据李大璋一面之词。且受通省属员怂恿。仍有憎恶窦光鼐、更不免回护前奏之意。阿桂、闵鹗元、前往查办时。务遵照节次谕旨。将现在查出之印信图书字帖。确切根究。则黄梅在任贪婪各款。无难水落石出。朕于此案。毫无成见。惟欲查讯得实。阿桂等自当仰体朕心。秉公办理也。伊龄阿摺。著钞寄阅看。　　

○又谕、据永保奏、接奉严拏秦国栋谕旨。复添派兵役。在于通达豫省关津隘口查缉。尚未报有获犯等语。缉拏邻省要犯。自宜上紧设法。立即躧获。方为认真。何以该抚摺内。惟叙查缉情形。空言敷奏。况毕沅查明该犯已逃往伏牛山。与陕省商州毗连。果能于通达关隘。及林箐偏僻处所。严密搜捕。安有不即行拏获之理。现在大名又有杀官劫狱之案。其首犯段文经、徐克展、亦尚未就获。或由河南陕州一带。窜入陕西。亦未可定。著传谕永保、一体留心。严饬各属。购线访拏务获。切弗视为海捕具文。仅以一奏塞责。空言无补也。　　

○丙午。遣官祭昭忠祠。　　

○谕军机大臣等、据刘峨、明兴奏、审明无须留质各犯。先请王命正法、二摺。此等匪犯。既经审讯明确。并无应行特质之处。自应照例先行办理。但俱系案内余犯。首犯段文经、徐克展、迄今尚未就获。伊等所办何事。据奏、讯出各犯供称、该二犯有逃往河南虞城县麻孟村李五家之语。前曾传谕毕沅、饬属严拏。且有穆克登在交界处所。堵截查缉。何以不能克期弋获。实属缉捕不力。该二犯曾充衙役。躧缉之法。是所素知。且狡诈凶顽。此时或竟改装由运河南下。抑或往北逃出口外。均未可定。再朕细思该犯等、于大名滋事之夜。在马号窃马七匹。分骑逃窜。续经跑回四匹。春三匹终无下落。自即系段文经等盗骑窜逸。但彼时兵役四路截拏。谅该犯等必不敢公然骑马远逸。或逆料兵役。必向远处追拏。转在直隶附近同教人家。潜行藏匿。亦未可定。著传谕刘峨、毕沅、明兴、务即多方购线。设法躧缉。将二犯悬赏勒限拏获。解送行在。尽法处治。方能完结此案。再阅明兴奏到拏获各犯姓名单内。有徐克展之子徐文仲一名。年止九□山戊不□。此等犯属。年未及□山戊不□。向例止发功臣家为奴。但该二犯以邪教为名。辗转纠约。竟欲谋为不轨。占踞大名。又许封伪职。诱人入夥。实属罪大恶极。非寻常叛逆可比。著传谕刘峨、明兴、将来定案时。所有段文经、徐克展、应行缘坐子孙。即年未及□山戊不□。亦应一并正法。以净根株。毋致复留余孽。至署副将舒通额、曾经督率兵弁。拏获匪犯多名。且贼匪滋事之夜。闻兵丁放枪擒捕。始行逃散。跑至四门。砍伤门兵逃逸。亦有兵丁追赶枪伤者。是该管营兵。尚知奋勉。而逆犯潜谋为叛。自必形踪诡秘。无从觉察。舒通额署任时。尚无废弛怠玩之罪。著刘峨、照大名元城两县之例。将舒通额、加恩改为革职。仍留□□□□尔□将之任。　　

○军机大臣等议覆、湖南巡抚浦霖奏称、湖南界连黔粤。民杂苗猺。地邻江湖。易藏奸匪。除赏沣等属。或附近标营。或腹地民俗淳良者。仍令民壮专习弓箭刀矛等技。余请依川省例。拣派十分之六。演习鸟枪。查州县城守墩汛以兵。演习鸟枪火药。俱系按名支给。平时存贮各营。以杜民间私买私借。至额设民壮。原以防护仓库监狱。身虽充役。实则齐民。令习鸟枪。保无辗转借租。及私卖火药等弊。请将该抚所议、分别地方改习之处。及从前部准川督所奏。一并停止。行咨各省遵照。从之。　　

○顺天乡试。以府尹吴省钦、为监临官。礼部尚书彭元瑞。为正考官。内阁学士阿肃。胡高望。为副考官。　　
</div>
    <div class="pagination">
<a href="清实录乾隆朝实录_page1610.html">上一页</a><span>...</span><a href="清实录乾隆朝实录_page1606.html">1606</a><a href="清实录乾隆朝实录_page1607.html">1607</a><a href="清实录乾隆朝实录_page1608.html">1608</a><a href="清实录乾隆朝实录_page1609.html">1609</a><a href="清实录乾隆朝实录_page1610.html">1610</a><span class="current-page">1611</span><a href="清实录乾隆朝实录_page1612.html">1612</a><a href="清实录乾隆朝实录_page1613.html">1613</a><a href="清实录乾隆朝实录_page1614.html">1614</a><a href="清实录乾隆朝实录_page1615.html">1615</a><a href="清实录乾隆朝实录_page1616.html">1616</a><span>...</span><a href="清实录乾隆朝实录_page1612.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
