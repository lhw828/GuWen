<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 44 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 44 页/共 681 页</h1>
    <div class="content">○戊午。户部议、山东济南、兖州、东昌、青州、四府旱灾十分。应照例蠲额赋十之三。登州、莱州、二府旱灾七八分。应照例蠲十之二。得上□日、山东济南等六府所属地方、既已被灾。将康熙四年分应徵钱粮、俱著蠲免。张榜通行晓谕众民　　

○又议覆礼科给事中黏本盛、条奏山东赈荒事宜。一、临德二仓附近州县、发米赈给。其离仓远者、用库银赈给。一、酌定生监准贡条例、令生员俊秀富民等、捐米备赈。一、州县禁籴、以致衙役土棍、借端诈害。请敕地方官、通籴便民。严禁蠹棍诈害。俱应如所请。得上□日、生员等捐助银米、著停止。余依议　　

○己未。改辽东将军衔、为镇守奉天等处将军　　

○庚申。升河南南汝道刘景荣、为江南按察使司按察使　　

○壬戌。吏部议覆、福建总督李率泰疏言、漳汀地方辽阔、请以守漳道、仍驻漳州。巡建道、仍兼辖延平。守建道、自建宁府改驻汀州、兼辖邵武。应如所请。从之　　

○户部议覆、浙江总督赵廷臣疏言、革职解任各官、本身见在者、应照例催回原籍。其官员已故、子孙或愿留住任所、及士民迁移他处、丁口田土、已附入他处版图者、悉听自便。应如所请。得上□日、汉军著速催回旗。余依议　　

○乙丑。免湖广西山军前运饷人夫死亡者、同居父兄子弟、一年丁差　　

○丁卯。以伪永历下伪荆国公王光兴、自湖广施州卫、率领伪都督等官四百六十五员、兵七千余名、家属一万余人、倾心投诚。授左都督、加太子太保。赏赉有差　　

○戊辰。免水西宣慰司额徵、米二千石、俟设流府后、招垦成熟起科　　

○以兵部郎中土赖、为镶蓝旗蒙古副都统　　

○己巳。吏部遵上□日议覆、广东广西总督、应驻劄肇庆府。江南江西总督、应驻劄江宁府。直隶山东河南三省总督、应驻劄大名府。山西狭西总督、应驻劄西安府。其云南贵州总督驻劄之处、令平西王确议适中之地、具题到部再议。从之　　

○平西王吴三桂疏言、云南省城迤东土酋王耀祖等、窥臣远征水西。本年三月、窃据新兴、僭号大庆、谋犯省城、分遣贼党王义、齐正、陷易门。攻昆阳、河西。宁州土酋禄昌贤、陷宁州。攻江川、通海、宜良、窥澂江府。?峨县土酋禄益、陷?峨。伪开国公赵印选、攻弥勒。龙韬等、攻石屏、谋犯广西。王朔、李世藩等、攻临安府城。滇南震动。总督卞三元、巡抚袁懋功、提督张国柱等、调兵分路剿捕、所至克捷。臣闻警回滇。四月初七日、擒王耀祖于新兴、破其巢大营城、进援易门、复其城、尽俘其党王义等。分遣左都督何进忠等、败贼于宜良县之竹子山、复宁州。禄昌贤、已先遁。总兵官王辅臣等、援弥勒、破贼木城九座、于弥勒城下擒赵印选。副都统高拱宸、复?峨、救出知县孙衍庆等。总兵官赵得胜等、解石屏围、龙韬败去。总兵官严镇、援临安、土司李阿侧、遣兵助战、大败王朔、李世藩、临安围解。其余州县城池、俱获保全。得上□日嘉奖、有功人员、及土司李阿侧、下部一并察叙　　

○丁丑。户部议覆、广东总督卢崇峻疏言、异端僧道、惑世耗民。请敕地方官、勒令还俗、使其开垦新荒。可以增朝廷粟米之供。昭户口生聚之盛。况去此蛊惑小民之术、则金钱不致耗散。查各省僧道等、既经给与度牒、应姑存留。此后应照前额定之数、府四十人、州三十人、县二十人。其无度牒僧道、令各该府州县官严查、照前定例治罪。至男女聚会、应通行严禁。得上

□日无度牒为僧道、及男女聚会者、著该地方官、严行察拏。若仍前怠玩不拏、或科道纠参、或旁人出首、将该地方官、一并从重治罪。余依议　　

○庚辰。谕户部、前因山西大同、太原、及山东济南等府地方、旱灾民饥。特将康熙四年应徵钱粮、尽行蠲免。今思有司或以已徵在官者、乘机肥己、使小民不沾实惠、亦未可知。著该督抚即严行各地方官、将康熙四年已徵在官钱粮、按册逐名尽行给还。其给还花名银数、明白造册具奏。不得分厘侵扣。如有侵扣肥己情弊、督抚即行察参。督抚不行严察、或科道纠参、或地方民人首告、大小各官、定行从重治罪、决不饶恕。其有已经解部者。或即抵来年钱粮。或动何项钱粮补给。尔部议奏。仍著地方官、速刊告示、通行晓谕　　

○辛巳。户部遵上□日议覆、山西、山东、蠲免钱粮内、有已徵在官、或已解部者、若仍给还原户、恐有奸胥侵扣之弊。应令该督抚详查州县粮册、开明粮户姓名银数具题。仍出示晓谕、准抵康熙五年钱粮。从之　　

○予故奉国将军恩格、祭葬如例　　

○兵部议、直隶、山东、河南、山西、江西总督、已经裁并。省城要地、不可无重兵弹压。此五省提督驻劄地方、应请更定。直隶提督、原驻大名府、今改驻河间府。山东提督、原驻青州府、今改驻济南府。河南提督、原驻河南府、今改驻开封府。山西提督、原驻平阳府、今改驻太原府。江西提督、原驻建昌府、今改驻南昌府。其贵州提督应驻之处、行令平西王确议。广东、广西、省城虽无总督、广州府有平南王兵、桂林府有征剿将军线国安兵、无庸更议。从之　　

○兵部又议、前江南、江西、广东、广西、云南、贵州、设总督时、标兵各三千名。今江南江西总督、广东广西总督、云南贵州总督、应各仍旧标兵三千名、分立三营。狭西总督标兵、原设五千名、分立五营。后裁去前后二营兵二千名、止设三营。今狭西总督、兼管山西、地方辽阔。其标下应添兵为四千名、仍立五营。直隶、山东、河南、三省总督标下、亦应设兵四千名、分立五营。其江西、山西、山东、河南、广西、贵州、六省督标下副参游守等员缺、俱应裁去。所裁官弁、令该督遇相当之缺题补。所裁兵丁、亦令该督于紧要地方选用。从之　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之十五



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之十六　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙四年。乙巳。秋。七月。乙酉朔。享太庙。遣都统喇哈达行礼　　

○丙戌。以科尔沁故和硕达尔汉巴图尔亲王满珠习礼子和拖、袭爵　　

○丁亥。贵州道御史田六善疏言、铨部条例太繁。有同一事而处分各异者。请敕吏部厘定画一成规、以杜吏胥之弊。得上□日、是例繁则事繁、例简则事简。应作何简明之法。吏部确议以闻。寻议、臣部条例繁多、请逐一确定、造册进呈。从之　　

○予故延绥总兵官陈奇策、祭葬如例　　

○戊子。予故多罗贝勒昌阿岱、祭葬、谥怀愍　　

○调京口左路水师总兵官石国玺、为浙江温州总兵官　　

○辛卯。聘皇后何舍里氏、行纳采礼　　

○镶黄旗汉军都统刘之源、以年老乞休。得上□日、刘之源自太宗时、委任勤劳年久、著以原衔加太子太保、致仕　　

○壬辰。贵州巡抚罗绘锦疏报、康熙三年分贵州各府卫、开垦田一万二千九百余亩、照例起科。下部知之　　

○癸巳。礼部题、钦天监衙门历法通书十三本、丹书三本、易见通书六本、并杨光先易见通书六本、内有洪范颠倒五行之书。应行查毁。从之　　

○甲午。以崇文门税务、归顺天府治中兼理。天津钞关税务、归天津道兼理。通州税务、归通蓟道兼理。居庸关税务、归昌密道兼理　　

○乙未。贵州总督杨茂勋疏言、贵州一省、在万山之中。苗蛮穴处、言语不通、不知理义。以睚眦为喜怒、以讐杀为寻常。治之之道、不得不与中土异。凡有啸聚劫杀、侵犯地方者、自当发兵剿除。其余苗蛮在山箐之中、自相讐杀、未尝侵犯地方、止须照旧例、令该管头目、讲明曲直。或愿抵命、或愿赔偿牛羊人口、处置输服、申报存案。盖苗蛮重视货物。轻视性命。只此分断、已足创惩、而渐摩日久、曲直分明、苗蛮亦必悔悟自新、不复争杀。此兵不劳而坐安边境之道也。下部议　　

○丙申。予故刑部尚书都统太子太保二等阿思哈尼哈番蓝拜、祭葬如例　　

○丁酉。禁止民人私采人参　　

○湖广巡抚刘兆麒疏报、康熙元年分、湖广各府、开垦田地四千七百三十九顷、照例起科。下部知之　　

○正黄旗精奇尼哈番郑世袭疏言、微臣悔罪归诚、乞赐母子完聚。得上□日、郑芝龙罪大正法、因将伊妻收养。郑世袭知伊父之罪、既经投诚、其母颜氏、著给伊完聚　　

○己亥。中元节。遣官祭永陵、福陵、昭陵、孝陵　　

○平南王尚可喜疏言、广东饶平总兵官吴六奇、老疾不能供职。上念吴六奇有投诚防汛功。命其子吴启丰、以副将管广东饶平总兵官事　　

○庚子。谕兵部、近来地方失事、盗贼遁逸、不能即获。皆各地方防汛官兵、不急追捕之故。以后盗贼事情、地方官兵、一面速行追捕、一面驰报、于盗贼所到地方、该地方官兵、亦即行追捕、接续前报、务穷追盗贼踪迹、期于必获。如以非其汛地、不行追捕。或稽误不行接续前报。及失事地方官、迟延隐匿不报者、俱应分别处分。作何定例。尔部严议具奏　　

○辛丑。以原任广东肇庆总兵官侯袭爵、为江南京口左路水师总兵官　　

○壬寅。广西总督屈尽美疏报、官兵剿平富、恭、修、荔、四县猺贼。下部知之　　

○以潮州、琼州、广州、海安等处水师、归广东提督统辖　　

○吏部议覆、贵州道御史田六善疏言、铨法因缺少人多、守候甚苦。应令截留人员回籍、俟有缺出、照数选补。应如所请。得上□日、初授各官、将年分在前者、减半截留、以次挨选。侯补官员、赴部投文改补者、亦如之。如单月缺出、无候补之官、即补大选官员、余员俱令回籍。如出缺多、所留之人不足、即预行奏明、将应选年分在前者、行文赴部候选。或所取人员未到、悬缺无人可补、应将何项官员补授、著明白定议具奏。其丁忧事故、患病亡故者、令先期取结报部、仍将应选各官年分名字、明白刊示、预行晓谕。若告示内有将在前者遗漏、将在后之人选授、许其控告。此内或有未妥、及壅滞之处。尔部仍明白具奏　　

○癸卯。予故三等阿思哈尼哈番席喇布、祭葬如例　　

○甲辰。兵部议覆、三省总督朱昌祚疏言、直隶督提二标、经制额兵各二千名。督标兵旧驻河间府、提标兵旧驻大名府、今三省总督、驻扎大名。提督改驻河间。若令标兵彼此更调移驻、恐携带家口、扰累民间。请免调两标兵丁、止换统辖之员。应如所请。从之　　

</div>
    <div class="pagination">
<a href="清实录康熙朝实录_page43.html">上一页</a><span>...</span><a href="清实录康熙朝实录_page39.html">39</a><a href="清实录康熙朝实录_page40.html">40</a><a href="清实录康熙朝实录_page41.html">41</a><a href="清实录康熙朝实录_page42.html">42</a><a href="清实录康熙朝实录_page43.html">43</a><span class="current-page">44</span><a href="清实录康熙朝实录_page45.html">45</a><a href="清实录康熙朝实录_page46.html">46</a><a href="清实录康熙朝实录_page47.html">47</a><a href="清实录康熙朝实录_page48.html">48</a><a href="清实录康熙朝实录_page49.html">49</a><span>...</span><a href="清实录康熙朝实录_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
