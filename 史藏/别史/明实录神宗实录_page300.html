<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 300 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 300 页/共 367 页</h1>
    <div class="content">　　孝肃皇帝忌辰遣官祭  裕陵
　　○日讲官吏部右侍郎兼翰林院侍读学士掌院事王图以考满被言＜锍-釒＞请罢斥不允
　　○湖广等道御史金忠士＜锍-釒＞言今日行政虽有机务多端疏壅导流总在章奏一发盖引其脉则血气自行振其纲则规条自举特取年来大小诸臣所舌敝唇焦见为套论  皇上习闻熟见目为常谈者列为七款一曰储教一疏宜下二曰枚卜之＜锍-釒＞宜下三曰补大僚之疏宜下四白催考选之疏宜下五曰起废官之疏宜下六曰释累臣之疏宜下不报
　　○光禄寺卿赵健等请裁两殿书尽医局等官赏卓谓额派钱粮每年二十四万一千二百余两而费至二十九万九百余两已苦出踰所入而诸官于常俸供给之外一日常卓每月至以八九百计尢属不经亟宜裁革
　　○壬寅  皇太子第五子四月初五日百日命名仪注如第四子仪
　　○宴乌思藏阐教辅教等八员入贡国师番徒蓄行坚参等四十五名
　　○癸卯辅臣李廷机乞去力疾赴文华门上＜锍-釒＞仍诣思善门叩头
　　○署刑部事工部右侍郎刘元霖奏秋审决囚黔省路远不能如期且今岁奉旨停刑宜于明年另请定夺诏可
　　○以朱纯臣承袭成国公祖爵　　○兵部覆御史杨一桂查勘延镇万历二十七年失事总兵赵梦麟追赃永成李茂先勘明另议游击王学诗遣戍其未经查勘二次功级俱悉免叙诏如拟
　　○乙巳辅臣叶向高催发军政考选疏不报
　　○丙午河南道掌道御史汤兆京陈送单始末参狭西道御史金明时
　　○戊申吏部尚书孙丕扬奏参御史金明时倡言要挟吓逃考察  上令会同都察院从公议处明时亦有两＜锍-釒＞其一谓诸欲甘心于臣者造出要挟两字挑激曹于汴汤宾尹而曹汤二臣转耸太宰坐臣死地总之臣去年十二月一＜锍-釒＞自树敌国酿此羗夷接轸之祸一日不去一日干戈不息恳乞速赐罢斥以谢诸臣其一谓道臣汤兆京参臣十二月一＜锍-釒＞为要挟夫太宰谓二月二十七日之后上＜锍-釒＞乃是要挟逃察臣＜锍-釒＞在三月以前其非要挟可知且＜锍-釒＞中论列者即势焰灼天皆非主察之人又于何处要挟自拜＜锍-釒＞以来四面受敌垂绝于雷霆万均之下惟愿蚤赐遣黜其词甚直俱奉严旨议处
　　○考选浙江道御史杨鹤＜锍-釒＞请释放原任咸宁知县满朝荐不报
　　○己酉吏部尚书孙丕扬以年老＜锍-釒＞辞温旨慰留
　　○庚戌辅臣叶高奏言天下知事弊而穷穷而至于极危极急无所覆之今毋论讲读补官起废诸紧要事一切停阁即兵部军政吏部考察已经发拟者亦复留中尚书不安其位杜门求去更有朝端事体千古未见者如阁臣覊栖于荒庙已及三年部卿候命于近郊亦经数月公车不报之疏积于丘山言路无职之官多至百十又有病苦如臣者踽踽独行奄奄待毙  皇上可不为一动念乎伏赐即赐罢斥别选贤良以效赞襄是今日通变第一策也
　　○壬子天鼓鸣
　　○是夜三更东方有流星大如碗赤色照地
　　○礼部题谥典会议自万历三十七年冬奉旨准予者二十九人迄今未蒙点定乞将阁臣所拟速赐点发以完盛典其原任礼部尚书冯琦之谥即以下部合照前例会议题覆
　　○癸丑浙江巡盐御史张惟任＜锍-釒＞论盐政五事一曰派定边中以符岁额二曰禁绝淮侵以＜锍-釒＞浙引三曰盐令惟严法网宜恕四曰私煎日盛改选宜亟五曰酌议余盐以定京课
　　○甲寅  武宗毅皇帝忌辰遣官祭　　康陵
　　○大学士李廷机叶向高题纂修万历二十七年以后  玉牒并题供事官张大续等一十五员
　　○刑部山西司主事秦聚奎奏言大臣结党欺  君假公害政去年十二月内台臣金明时疏论翰林王图点缀胪列图若良心不泯正宜闭阁思过彼且挟恨无一日而忘明时也其依附图以冀后来富贵者亦无一日不为图报复计于考察之先一日吏部尚书孙丕扬参论明时要挟吓逃而卒之明时挠察之＜锍-釒＞杳无闻乎次日又见汤兆京之揭曰单出我手俟察典竣然后敢具＜锍-釒＞明言挟吓之故而卒之指明时十二月之疏为挟吓也呜呼长安万耳万目此可谓挟吓乎总之今天下大势惟有秦人而已更无
　　皇上也今天下群情惟有趋附秦人而已不知有  皇上也  祖宗二百年来考察之大典本凭以斥幽也而秦人假借之以发舒私愤  皇上五十余年培植之太宰本托以程材也而秦党倚之以压服人言以故群小布置于左右蜚语荧惑乎髦夫顺情者虽不肖而安知山阜忤秦者虽贤良而批以引绳盖今之丕扬非复昔日之丕扬矣听德失聦故众正无繇以借箸精神渐溃故群邪乘间以铄金呜呼吏部统百官均四海者也今大僚惟有秦人充斥耳不知所云均者何居日者接汤京兆之帖慷慨上＜锍-釒＞惟欲置明时于死而已乃移书之有无胡不见丕扬一言相证耶独惜明时无凭无据而坐以挟吓之议此一见王图之睚眦必讎一见奏党之螫虿甚毒伏乞亟下考察之疏以定众志严究挟吓之谎以杜奸欺仍大奋雷霆速散阴邪之党以培众正世道幸甚　　○乙卯巡抚福建右都御史陈子贞患病乞归不允  工部右侍郎署刑部事刘元霖题浙江巡按御史郑继芳参犯官杨廷策豪横不法宜褫斥戍遣其傅时并伊子调元允元等投托织监侵盗帑金且冒頴国傅友德后裔袭锦衣百户调元改名道胤希图世荫宜下本处巡按将廷策照拟发落傅时等驳勘具奏从之
　　○丙辰大学士叶向高以南京刑部尚书李桢去繇真病似难过责因言十余年来大臣得请者百无一二至如辅臣李廷机部臣赵世卿皆羁留四载＜锍-釒＞至百余且廷机又屡次叩阍未蒙允放今尚书孙丕扬李化龙又以考察军政不下相率求去若复踵桢所为成何纪纲故欲禁诸臣之善去必先体诸臣之至情可留则留且行其言以安其身不可留则听其去明白裁断毋事虚拘则臣子之进退得全而朝廷之体统不失矣
　　○吏科都给事中曹于汴河南道御史汤兆京江西道御史乔允升俱以挠乱察典参秦聚奎  是日以吏部尚书孙丕扬参刑部主事秦聚奎＜锍-釒＞及聚奎原＜锍-釒＞汤宾尹等七人访单发内阁看议叶向高言汤宾尹等既列访单自宜一处况七人中如王绍徽乔应甲岳和声皆转方面其所劣处不过三四人即有功过相准不妨再为叙迁煌煌察典二百余年无一人干犯至于宾尹等列名计典亦足示惩若复下所司穷治则茫无了期似宜只照考察处分惟亟下考察及年例推升各＜锍-釒＞庶人心定而大典光矣
　　○丁巳  上俞礼部请谕以王锡爵位居首辅功懋赞襄照例与祭仍加祭四坛妻合葬予谥文肃锡爵太仓州人中壬戌会试第一廷对第二才学为词林冠冕江陵谋夺情赵用贤吴中行＜锍-釒＞劾之忧祸不测锡爵为力角□羊已江陵予假归佞者＜锍-釒＞请即召不肯署名未几江陵败则寓书朝贡为之持平其入阁也以朝廷裁恩泽士大夫重廉耻为第一义两召辅政最为国本调护功迨辛丑冬册立礼成  上遣官存问曰册立朕志久定但因激阻故从延缓知卿忠言至计尚郁于怀今已册立冠婚并举念卿家居系心良切特谕知之闻者乃知其补牍造膝夙孚  圣明云生平诚忠直谅所敷皆天下大计当机立断独持不挠丁未复召辅政遣行人敦趣入朝而病不起矣年七十七子衡亦举辛丑廷对第二人　　○巡按四川御史米万春会同御史乔璧星题将土官陇鹤书承袭镇雄府知府祖职以明世守陇阿固照夷俗充掌衙管事章下兵部
　　○戊午辅臣李廷机叶向高请传谕讲臣进
　　宝训讲章盖五经俱已讲过见今春秋讲章将及进完也  都察院左副都御史许弘纲以秦聚奎妄挠察典大非法纪催发考察原＜锍-釒＞及诸臣章＜锍-釒＞一并裁决其实察典不公正人被察典者甚多弘纲心知其罪而争之不得也
　　○己未刑科给事中彭惟成奏称原任刑部右侍郎吴悌清洁节概功业学术请照例赠官不报
　　○庚申予原任巡抚顺天兵部尚书兼都察院右副都御史刘四科祭葬赠太子少保荫一子入监读书四科剔历内外峻节直言时称其有大臣风节
　　○诏金明时以不谨例冠带闲住其干事情仍着该部院议罪吏部尚书孙丕扬＜锍-釒＞论其喧哗犯例也
　　○辛丑巡抚甘肃右副都御史周盘题称肃州境外贼虏鸱张官兵一鼓出塞贼势披靡章下兵部
　　○癸亥礼部覆称韩藩遭家多难宗室繁衍国统无主禄米住支已经五载所遗四世宫眷禄米不敷乞将曾世孙亶山□＜脊-月目＞比照庆王帅锌袭封事例蚤赐承袭从之
　　○大学士李廷机三次叩阍乞去辞极哀恳不报　　○乙丑敕南刑部尚书李桢冠带闲住以后不得推用
　　○大学士叶向高题速发军政考察＜锍-釒＞使部臣李化龙孙丕扬得安其位章不下
　　○戊辰工科给事中归子顾＜锍-釒＞言东南赋役莫苦于北运其受累之甚一曰水脚之侵牟二曰沿途之需诈三曰交纳之留难而其迟延更不堪者则漕舡虐阻之也夫军与民均为王臣一铢一粒皆  皇上所颁赐而飨之者也独奈何公私视之何不严为令申虽五府之中俾得随到随行州县自为群而不必候各府可乎或一州一县之中俾得先行而不必候各邑可乎漕卒未启行何妨船户之先行也漕艘未过闸何妨民艘之先过也或先或后听其自便要以不违限为主如此则五六月风波之险既不能及而十一二月守冻之费亦可少省庶乎有司宽一分小民受一分之惠而三吴沐浩荡之恩于无穷矣
　　○己巳兵部尚书李化龙以军政＜锍-釒＞留中不下具＜锍-釒＞不乞休  上温旨慰留并许简发
大明神宗显皇帝实录卷之四百八十一
大明神宗显皇帝实录卷之四百八十二
　　万历三十九年四月庚午朔孟夏时享
　　太庙遣公张惟贤恭代
　　○铸给兖州府管理泇河滕峄马捕关防
　　○壬申大学士李廷机求去不报
　　○兵部尚书李化龙上滇南善后事宜陇川南甸千崖三宣抚并峙为我腾永藩篱寔西南一隩区也宣抚多安民背汉投缅罪不容诛天厌元凶一朝授首多安靖安民弟也顾恋豢餋大义灭亲遵令所部同心讨贼功有足录以其父祖之故地而畀之无疑矣但年幼势孤地诸臣有多思谭协立之议多思谭者其族属也世授陇川土同知住居遮放兵力颇强人心附焉说者遂欲立之恐启他日凭陵之渐惟定立安靖给与冠带管宣抚事而思谭仍以土同知协理则名分定而夷情亦安惟思谭人众土狭而江外旷土如湾腰树诸处量给之比于芒布放应职抚放廷臣事例待安靖长成限年退还如有功即割予之似不为滥而又责成南甸千崖保任俾思谭无狡焉之患其宣抚印信暂贮腾越州听候  明旨颁给或有司道所议待安靖能自立始予之庶可杜觊觎而消衅檗至于衎忠寓居蛮西有年盖为思线恃缅占据蛮莫之故彼力不足以支思线而我兵仅守汛地又无深入防护之理则权宜安插于猛卯城外屯营之所任其垦闲田纳屯种又以其兵慑多太多安邦诸夷于守城亦有裨俟其力足以当蛮莫然后徐图恢复况每岁省饷数百金而镇远营兵可渐撤矣腾营防川之兵瘴疠难以久处且夷汉襍居不无骚动杉木陇据险少瘴宜以本戍兵移建营房于此内固驣永之藩蓠外为陇川之策应且足杜骚扰而惬夷情亦计之得者夫三宣僻在一隅盘据数千里部落数万众岂势力所能服哉惟驭之得其道耳参将守备衙门譬之郡守县令也多安民惧而逃逃而开此大衅烦我师旅非守备一人激之乎死有余辜可为殷鉴抚臣欲依九边秋防阅视例于腾永一路道将官分别功罪黜陟之亦励人心奠边境之要务也从之
　　○工部侍郎刘元霖覆御史苏惟霖言泇河之在直隶者有猫窝一浅为沂下流河广沙深不可以闸最为泇患人观河沙水门口西上箭许掘一月河洄流即清宜于此下二里许仍西掘一月河以通沂口之月河凡水挟沙来沙性直走有月河以分之则洄洑之处沙所必储就此二里时加捞刷比岁修十五丈之河难亦较然而泇患可减矣又邳宿同知所管左黄右泇岁费三万两贮邳久之弊滋移贮淮库而关支往返耗费误公议将此顷径解总河收发附近藏积每季河官先期赴领便宜给发季有报岁有稽则费不虚而工蚤集矣依拟行
　　○甲申  皇第五孙命名敕礼部登识
　　○起刑部尚书赵焕以衰病三＜锍-釒＞控辞巡抚福建右佥都御史陈子贞乞骸俱不允
　　○日讲官吏部右侍郎王图屡章求去诏留之
　　○乙亥狭西好地坪等番郝卜等进献方物马匹赏给伴送如例　　○简讨彭凌霄患病回籍
　　○提督操江右佥都御史丁宾再＜锍-釒＞乞罢免
　　○山西副使曹尔祯乞终餋乞归许之
　　○丙子日讲官吏部右侍郎萧云举四疏求乞去慰以六年考满着出复职
　　○丁丑署刑部事侍郎刘元霖奏假厂役劫财竺有思等遣戍觐官刘民爱李先春无辜覆职
　　○乙卯内阁题日讲春秋讲章进完拟以  二祖宝训撰述进呈未蒙俞发今与二讲臣议暂将通鉴分撰仍候裁示
　　○庚辰吏部尚书孙丕扬言今年京察自三月初二日举事至今未奉纶允臣进奉御览访单未见发处臣窃仰窥岂以主事秦聚奎之烦言或有感于  圣心乎方部院考察时应处者即日具闻人名固在御前聚奎何从知有七臣之处访单在各臣之家聚奎何以知七臣之事此其丑正党邪不知作何穿窬岂光明正大之君子哉比访聚奎官箴在绩溪则贪酷御史李云鹄孙居相几经拟劾赖同年张推官救解调吴江则剥削民冤无告沈主事上书可澄尤假钱神方叨部转既得漏网更敢反噬若不赐处则大政为邪人揶揄坏矣  上曰秦聚奎妄行讦奏褫职闲住汤宾尹等照考察及推升＜锍-釒＞处分察＜锍-釒＞乞简发礼部侍郎翁正春题先是蓟辽宣大各督抚奏称年来抚赏镪缯失实夷人怨望
　　○户工二部叚绢折银惟三卫建夷凿封给散故不无低昂宜依往议工部较准法马印封付臣部司官临颁抽兑衣服成造既就亦须司官用铜尺抽量经手工役边镇委领人员四目合验然后给发往闻赐予建夷验不合式再行缝制稽时覆费所宜申饬金叚出自内藏间有短少纰涴亦同验明更换至于朝鲜最为恭顺而宴犒供亿尤多不堪闻彼使臣每有后言非所以示远人有旨申饬仍严示侵欺冒破之罪
　　○夺御史金明时职先示京察屇期掌河南御史汤兆京以明时要挟经吏部＜锍-釒＞参明时自辩误犯御名一字下部院拟罪以冠带闲住覆请有示旨云
　　○辛巳大学士叶向高言同官李廷机求去已百十余疏候命三年移寓荒庙凄凉苦楚臣不得已敢代为言乞将廷机辞＜锍-釒＞亟赐批发廷机又自疏求放俱不报
　　○予后军都督府前带俸定西侯蒋建元祭葬　　○命成国公朱纯臣袭祖爵
　　○壬午  孝懿庄皇后忌辰  奉先殿行祭礼遣官祭  昭陵
　　○翰林院简讨陈五昌患病回籍
　　○癸未都察院许弘纲言臣感激恩遇勉效驱驰伏念党恶将作窃欲明目张胆庶几挽回而或以为纵或以为偏夫国家有公典有公评相依而立者也法比于情则国是明而体自肃情胜于法则国体亵而国是亦淆惟善用法者能开布以通天下之情善用情者能需忍以伸天下之法当考察会议时臣所以苦心苦口为外论异同诸人也者何党何私正虑耳有今日乃不平之鸣直欲于旦晚间遽番前案盍思二百年来何尝以一察锢人圣世而累朝名公钜卿亦何尝不从困苦屈抑中增出一番德业也臣执法言法欲不防挠辩而杜滥觞不可得矣况举大典于目前定公评于日后臣诸＜锍-釒＞蔽此两言窃自信自持而必不可夺也伏乞  皇上垂神省鉴速发察疏以支离留中
　　○巡抚广西右副都御史蔡应科男拱明准荫为国子生以三品考满恩例也
　　○乙酉内阁催请以魏微授简讨广微以庶吉士服阕赴任俟命日久也
　　○准抚治郧阳都御史黄纪贤回籍纪贤屡以病求罢且京察拾遗也
　　○廷试天下岁贡生员
　　○予巡抚浙江右佥都御史甘士价祭葬士价江西信丰人万历五年进士授黟县知县擢御史历大理寺丞少卿升佥都御史巡抚凤阳以艰归起补浙抚升大理卿候代卒于官　　○降夷部中牛生一犊人头羊耳又一羊羔人面羊身
　　○丙戌旱诏所司虔祷
　　○大学士叶向高奏朝端空虚已极政本独任更难九卿中尚书孙丕扬李化龙侍郎萧云举副都御史许弘纲通政司张养志皆杜门不出见供事者只都御史孙玮侍郎翁正春刘元霖三人而阁中供事只臣一人又三年又余矣假使士大夫和辑恤公犹可少延今门户愈分烦嚣愈甚即考察一事费许言词尚未结局且人才有限长养甚难摧折甚易议论烦多吹求甚易昭雪甚难近年士大夫能而全其身名者少矣而词林尤甚浸淫不止更将何人以应登庸之典乞敕该部即行会推以待简用九卿诸臣应补者补应出者出诸以职事请者皆速赐简发庶庙堂有人人情亦慰矣  铸益府永宁王麒麟钮镀金银印　　○尚书孙丕扬以移病积日选事丛脞乞委别衙堂上官暂代  上曰教职急选暂着司官代摄大选还勉出以称朕优礼委寄至意萧云举病可并着即出供职
　　○孙丕扬奏先是计典分别处分未尽者量从例转如汤宾尹张嘉言徐大化原拟不谨刘国缙拟浮躁王绍徽拟升山东右佥议乔应甲升狭西副使岳和声升广西庆远府知府遵奉  明旨照原疏处无容再议所有全＜锍-釒＞及南北拾遗诸疏乞赐简发以昭平明之治报闻
　　○户部会计内库供用库岁用嘉靖初每年止派黄蜡五千斤白蜡四千斤后缘该库题称不敷陆续增至本折黄蜡共二十万斤白蜡共一十六万一千六百二十八斤内该送库本色黄蜡一十六万白蜡六万五千八百有奇斤折银四钱白粳八万二千四百五十二石盐二十四万一千六百一奇茶豆芝麻蒲杖榖草照额上供
　　○戊子命陇鹤书承袭镇雄府土知府爵鹤书原名阿卜陇氏始祖陇飞沙献土归顺授世职知府沙子惟革惟革子阿梯阿梯子雄毕毕二子长蜜对次鲁卜别居果利地密对子富富二子长慰袭职次禄姑别居夷良七火头地慰子受受二子长胜次泰胜死无子泰妻其嫂生子青青子来凤故绝十有余年陇氏之正祀斩矣黔酋安尧氏赘禄欲奄有之久之始有驱安立陇之议奉旨查立陇后女官者氏以阿固应阿固者鲁卜之六世孙而易名陇正名也众夷目复欲立普德普德者阿女遗妻白则赘安糯索所生利其幼且异姓也于是主立阿固而先立其父阿章阿章寻病死而阿固益不为夷众所服往复查勘乃从者氏请及四十八目十五火头九扯九纵诸党共推阿卜阿卜者禄姑之五世孙咸以为长而且贤而者氏且以印献遂定立阿卜而以阿固充掌衙慕魁管事从抚按乔璧星议也
　　○怡神殿灾
　　○册封韩府韩王亶□山火日□西德王郎□金□山□长乐王璋漳益府嘉善王由木改封世子并妃黄氏永宁王由□木□心□淳河王由栻妃江氏峡江王常湡妃伍氏安义王常漴妃周氏新建王常泫妃詹氏罗川王由木□玄妃鲁氏楚府汉阳王蕴鑨妃景氏阳和王戴坒太和王翊釨并妃安氏荣阳王常浵妃姚氏德府临清王常沥并妃方氏纪城王由棌妃刘氏蜀府石泉王宣堄并继妃刘氏周府仪封王恭枥妃王氏京山王肃沛继妃张氏唐府宝庆王器增妃李氏　　○壬辰改萧云举吏部左侍郎兼翰院侍读学士掌詹事府印信
　　○己丑南京署户部事吏部右侍郎史继偕奏前管北新关主事俞价王洪灏簠簋不饬经抚按论列欲惩前毖后议令部官止掌批单税银令商自赴杭州府库交纳命户部看议
　　○庚寅蓟辽总督兵部左侍郎王象乾乞骸慰留之
　　○广东副使甘来四川副使柯维蓁乞致仕俱允之
　　○癸巳兵科给事中朱一桂上特反大乱将作之＜锍-釒＞三十七年十一月内御史史记事言大乱将作直发群奸逆谋其中插入沉思孝欲逐孙丕扬谋夺太宰洩谋于金吾等语乃今繇前徵后始知记事理根于前岁而发祸于今日先是南科臣叚然等参论顾天竣李腾芳谓其希图大拜芟除词林几二十余人顾李资浅所拥戴者实王图也王图以元翰为主以顾李为用迨其计就又虑顾李逼已令元翰致书南都使参顾李此张耳所以杀陈余也不意顾李去而王元翰之参亦至矣于时有郑继芳等之参则有史记事等之救欲翻前局不得不借力于太宰知太宰之负气易动惟可以恩怨激心也故入沉思孝为话柄以思孝常不惬于太宰太宰深信之然后得以牢笼而为所欲为一试以胡嘉栋之例推以报王淑抃访单之讎也屡试不差调弄已熟思惟京察可张一网太宰老悖非地位之近难以密调间恃一王图于太宰之侧而线索外操中旨扃秘非奥援之籍难以应手特持一赵纲于司礼之侧而机关内应总为京察不知费多许计算总为王图枚卜不知费多少经营若使王图相而若辈辅其恶又不在严嵩赵文华等下其玩弄太宰于掌股有以顺而用之如假沉思孝以激太宰凡所欲挤必指为思孝之党鉏其所忌有以逆而用之如借李三才以压太宰故反间以处三才之人释其所疑有以正而用之如假托名流端士之书相讽而以是为非以非为是有以谲而用之如贿买门客家仆之力为助而或为冷语谮语偷单插单是也金明时之参王图原为假书之故假书不问而反坐要挟之诛秦聚奎之论察事亦有直言之律直言未得而先得阻挠之罪明时之疏不下而参明时者随奏随发聚奎之疏不下而参聚奎者欲处便处一明时也削籍已耳偏讳何嫌何以遂干圣怒一聚奎也褫职已耳摘参何例以频激宸严势焰日张鹰犬争效若丁元荐者可羞亦可恨也史记事谓王绍徽以秦攻秦绍徽特不依乎秦焰耳今元荐以浙攻浙其攻浙也乃所以附秦之烈焰元荐＜锍-釒＞意首引沈一贯为发端终借建言诸臣为结局一贯之灰久冷何必再用藉口而邹赵朱逯宋陈诸人牵附何为惟是东林一脉人言颇多不满或谓其把持有司其遥执朝政旧岁顾宪成贻铨阁二书强为李三才洗清致淆国是今岁吴正志一书请处者七人止漏一徐兆魁彼自愧刘季陵之高风强与人事而人安得不责备之此足定东林与参东林之断案矣近时公车之牍无不将起废为第一议曾见蒙推者几人独今日一东林明日一东林长安无林不开榜之谣即此可知近日机局矣又何怪丁元荐争出死力为异日地哉恳乞敕下九卿诸臣虚心评议
　　○乙未旌山西宗藩输栗助赈者阳曲王府辅国中尉新堤榖八百石银六十两隰川王府奉国中尉廷圭榖八百石俱建坊庆成王敏□□泥永和王敏洼中尉廷崖充营庶宗鼎汜俱旌其门鼎汜比义民给冠带从抚臣魏养蒙请也
　　○前大学士张四维嫡孙＜兟鬲＞前吏部尚书蔡国祯长孙三才俱准承荫入监读书
　　○丙申诏狭西富平县直隶西安府一切文书不必再繇耀州转理其协济本州柴马夫役等银六百九十一两岁角□羊如故以从民便
　　○巡按辽东御史熊廷弼上设长平仓括锾籴榖备边之数  上曰常平有禆边镇以后接管官着照例奏报仍载入考成
　　○大学士叶向高题今日最急正务一考察疏停留已将两月满朝素服待命夏至在迩甚不雅观且被察一二百人不得出都日逐生事烦言四起尚书孙丕扬侍郎萧云举御史许弘纲坐此求去成何纪纲一军政疏停留已半年应黜者不得离任应补者不得管事奸毙丛生各军嗟怨其害不小一各处巡按已积至二三十差无可题代在京御史只三四人缺乏已极考选科道官候命日久深为不便一阁中只臣一人独身供事已三年余从无此事体又兼朝政壅塞天下人皆以为臣罪臣罪苦难支屡请会推情非得已伏望简发
　　○丁酉以左春坊右谕德兼翰林院侍读郭淐左春坊左中允兼翰林院编修朱延禧翰林简讨盛以弘管理诰敕命翰林院编修汪煇简讨钱象坤徐光启来宗道张鼐李标俱内府司礼监书堂教书
　　○浙江巡按监察御史郑继芳上言今岁京察于权相之渠魁奸党之元恶并物议夙腾久应黜逐者俱一旦去之不可谓不公公道所不平者止三四人而或出于私讎或出于谋逆实皆大有关于邪正治乱之数先是王元翰以贪被论攻者十一救者十九同谋力救之人为解脱诬陷之计太宰亦谓同乡一二少年尚欲庇护指胡忻史记事言也太宰密发访单四款内一款访王元翰之党忻与记等计无所之乃益为合谋安排布置蜚语妖言乘考选植私交如徐缙芳等皆得入幕王图等亲造臣之家报以中臣与科臣王绍徽台臣刘国缙等其辩疏凿凿可据故科道传有公单云五鬼倾陷阴贼造捏妖书五鬼者徐缙芳李炳恭徐良彦李邦华周起元也诸奸见阴谋毕露值有金明时论王图等之疏于是变谮润为肤愬动以秦脉为言挑激太宰借公典以行报复考察之日不论生平廉贪惟曰今日之邪类且恐指邪无据又曰奸人余党巧以浮操脱元翰之贪因以去邪脱元翰之党凡事外事内与计佐计之人靡不秉公争辩观许弘纲之疏其词最婉其心亦最苦矣两京一体也服南察者皆曰至公至明极严极当而于北顾未之与非为被察诸臣惜不过为此三四无罪之臣惜并为世道惜也公愤者亦为被察诸臣争不过为三四无罪之臣争并为世道争也奸人坏异已之功名小坏老臣之德业大坏老臣之德业小坏  祖宗之典章大惟  皇上一切置之不理奸人得以窃大权太宰前欲去之奸竟未去得一人而被者反是元翰等所欲中之人是太宰本无私而图等以其私成太宰之私太宰原不党而图等以党成太宰之党此中隐祸宁不为世道寒心哉是假书不可不问其从来要挟不可不究其实迹而一切私单必不可不讯其来历则借公行私以阴坏大典显树私交者可不为国家一明正其罪也
　　○巡抚四川乔璧星奏建南自土官安世隆被剌后其妻禄氏以争继为名阴纵部夷所在蠭起去岁禄氏又故其党仍以拥立禄祈为名各寨结夷乘机倡乱甚至劫掠职官戕伤吏卒而披猖极矣合将四川总兵官移驻越巂会同该道便宜相机擒剿清复村屯葺理关堡务期敉宁其行都司屯局佥书改为建南游击将军即以威茂参将陈策调补操捕佥书张洪烈革任回卫永不叙用即以屯局佥书庄安世改补仍兼屯局员缺免铨其遵义威茂参将俱听兵补除补募兵粮饷如别议抽角□羊庶法纪严而人心奋遐荒赖之矣兵部覆请从之
　　大明神宗显皇帝实录卷之四百八十二
　大明神宗显皇帝实录卷之四百八十三
　　万历三十九年五月庚子朔大学士叶向高言昨该臣具揭以大臣去留请
　　上裁断今日蒙发下尚书孙丕扬本令臣拟票或留或放未知圣意所存丕扬为被察诸人所怨攻击不休方欲丕扬速去臣若拟留必复致恨于臣惟是国体所在不敢拟为拟放  上曰孙丕扬公忠直介着出温旨勉留供职大臣分义体国奉公何为自便相率求去萧云举许弘纲都着即出以后各官不得立党狥私纷纭攻讦贻祸国家违者重究
　　○礼部题据兵部员外范守已疏称去岁十一月朔日食时刻有差治历明时国家要务万历元年至今日食凡十余次其差或一刻或二刻多至四刻而止即交食有差恐推算未的宜讲求者一也前代每若干年修改一次汉凡修改五次魏至隋凡修改十三次唐至五代周凡修改十六次宋凡修十八次金至元末凡修改三次本朝二百余年未经修改岂能必无差讹宜讲求二也原任按察使刑云鹭有古今律历考一书综采详密且家在安肃密迩京师可令与守已并钦天监官互相参订有词林儒臣旁通律历之学者亦可时与折衷又钦监官正周子愚言大西洋归化庞迪峨熊三拔等携有彼国历法参互考证固有典籍所已载者也亦有典籍所未备者当悉译以资采用乞照洪武十五年命翰林李翀吴伯宗及本监灵台郎海达儿兀丁回回大师马黑亦沙马哈麻等译修西域历法例取知历儒臣率同监官将诸书尽译以补典籍之阙天下之大岂无一二知历之人伏在岩穴容臣等行文采访果有专门之学不妨取来共相考订庶历法精详有光前代非熙朝盛事哉
　　○总督仓场孙玮覆御史苏惟霖条陈朝政一曰钞关剥舡日久弊生宜责成该关司属预为点闸总甲料理舟楫剥船起粮多用木斛卸粮又用铁斛木斛小铁斛大剥户旗军借为窃盗口实议每船一只动支本户抵船银两置袋二条将本船原米封识其内仍置铁斛一只起卸俱用奸毙可厘二项严劄该关及通粮厅司官着实举行一曰免尖及轻赍一分官银宜议免尖一节先经本部覆有成案无容再议轻赍银两准备运船沿途盘剥之支费每年类解漕司分为三七三分给本帮运官余呈验通州坐粮郎中查算支扣后欲杜运官侵欺之弊总贮库济库正汹溜之际无银可用坐延时日及关领之时穷旗俱散徒饱运官两失之矣议三分之中将一分照帮次给各总分角□羊遇有＜亶＞缆人夫起剥之费当即呈明漕储道支用事竣册报通厅并呈本部核实准销庶运官不致侵费而旗军亦免守候之艰矣一曰挂欠赔补宜确某旗挂欠即追本甲直至产绝后已等而百户千户以至指挥把总责有专否罪宜分别固未可专责随帮而通领运开领运以谢过之路也查议单随帮自千户百户以下漕司特精于考选而佥补旗甲尤严老幼不堪及买富差贫之禁宜行各该衙门将运粮等官责令掌印官从公遴选后有不效定行反坐佥补军旗亦仿此法一体申饬庶人无侥幸之心而运绝猫鼠之弊矣依议行
　　○辛丑大祭  地于  方泽遣公张惟贤恭代  祭  太岁月将之神遣本寺堂上官行礼
　　○酉时大雨雷震正阳门楼旗杆毁
　　○先是刑部主事秦聚奎上言计典不公尚书孙丕扬言臣谨奉命于三月初二日考察京官焚香誓天期于至公至当既竣事谓可不负付托十三日忽有秦聚奎暗受群奸唆使救被察者七人初臣受事即对众言人情险诈不必管门户分合只照六年官评定其去留偕同事诸臣照单程量分别轻重毫无枉滥谨将聚奎所救七人原收访单随本呈御览
　　上曰考察大典自辩代辩明禁甚严秦聚奎汤宾尹等照前旨处分其单开事迹姑免深究金明时候覆疏另处卿秉公持正朕所鉴知遵屡旨即出不必固辞
　　○狭西庆阳府岁贡刘凤德候选判官籍假推官名色借用勘合驰驿用轿摃夫至二百六十九名随从人骑驿马一百四十匹旗帜各项称是巡按御史毕＜棥心＞康以闻命吏部重处以后各衙门题差不许狥情滥及其假借名色勘合一概严禁违的参奏处治
　　○兵部奏南京卫官梁心恒蔡万春借差遣牌骚扰驿递为浙江抚按参奏命着南京法司提问
　　○吏部尚书孙丕扬以衰老鳏旷七＜锍-釒＞求罢
　　上曰大臣报国当以纪纲为重如何近来都欲径去冢卿首先倡率大义谓何着该部司官传谕勉留供职
</div>
    <div class="pagination">
<a href="明实录神宗实录_page299.html">上一页</a><span>...</span><a href="明实录神宗实录_page295.html">295</a><a href="明实录神宗实录_page296.html">296</a><a href="明实录神宗实录_page297.html">297</a><a href="明实录神宗实录_page298.html">298</a><a href="明实录神宗实录_page299.html">299</a><span class="current-page">300</span><a href="明实录神宗实录_page301.html">301</a><a href="明实录神宗实录_page302.html">302</a><a href="明实录神宗实录_page303.html">303</a><a href="明实录神宗实录_page304.html">304</a><a href="明实录神宗实录_page305.html">305</a><span>...</span><a href="明实录神宗实录_page301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
