<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 349 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 349 页/共 523 页
  </h1>
  <div class="content">
   ○庚寅。驻跸要亭行宫。　　

○辛卯。谕军机大臣等、百龄奏查明海口实在通畅各缘由一摺。览奏欣慰之至。其另摺覆奏治河机宜。尤为至当不易。黄河之性。总在去路通畅。则其流猛迅。大溜直走中泓。河身刷涤日深。使水势不至擡高。自无旁趋漫溢之患。所谓束水攻沙。其效莫捷于此。现据百龄查奏、河水自云梯关至八滩而下。直至海口南尖。俱系二三四丈、至五丈余尺不等。而瞭望海中。黄流亘起。直由南北尖之外。冲入海中。约有四五十里。此即黄流迅注尾闾明效大验。百龄现复拟将马港口对岸之拦黄坝、拆去一半。并将河中拆除未尽之民堰、全行起除。使滩面展宽。俾资消纳。所办俱妥。目下秋汛方长。临淮两岸堤埽。尤当严督各厅汛加意防护。不可稍存大意。是为至要。至全淮汇入洪湖。以清刷黄。尤为治河良药。惟清水非豫为潴蓄。则力弱不足以敌黄。而蓄清之道。全在保护高堰。欲保护商堰。则必须修复五坝。使宣洩得宜。操纵在我。方能收湖水之益。而不使为害。今五坝已坏其四。惟余智字一坝。而礼坝跌穿之后。洩水过多。下游高宝一带。已受其患。现在该督拟将礼坝速行堵闭。收蓄清水。所见甚是。昨已有上□日谕令该督等修复五坝。即使工费浩繁。不能同时并举。本年当先择何坝最要。先行修整完固。其余再以次递修。务令全复前人旧规。然后治河关键。得有把握。清水治而黄水益治。实系全河至要机宜也。至引黄入运。无利有害。从前皇考高宗纯皇帝圣训。至明至当。永远遵奉。近日河工各员。仍以借黄济运为辞。此等劣员。并非关心河务漕运。其意总欲使黄河为患。则大工屡兴。伊等不但可以侵帑肥橐。并可以为升迁捷径。其从前获咎之员。亦藉以开复。而国计民生之贻误。概置不顾。即百龄摺内、所谓以苟安便己之私心。为败坏事机之大敝□大。嗣后若再有倡为此论者。即应拏问治罪。方足以息妄言。该督现在筹办各事宜。俱有条理。谓当尽人事以俟天时。尤为确论。该督等惟力持定见。勿惑浮言。竭力尽心。敬慎不怠。人事克尽。则天佑必加。从此全河顺轨。永庆安澜。勉之望之。将此谕令知之。　　

○赏热河接驾兵丁、及看守避暑山庄弁兵、一月钱粮。看守口内口外各行宫弁兵、半月钱粮。　　

○是日。驻跸两闲房行宫。　　

○壬辰。谕内阁、本日据庆桂等奏、查议穆腾额等请减稻田厂租银等款、请将穆腾额交部严议等因一摺。穆腾额自授为总管内务府大臣管理奉宸苑以来。有意取巧见长。屡议更张。其请减稻田厂南花园额费等事。皆曾于召对时奏及。朕当即斥言其非。以稻田年岁丰俭不齐。若将银数裁减。该佃人等必至用度不敷。其南花园支应花卉。若移至城外运送亦多不便。乃穆腾额巧为之辞。总称该佃户等情愿请减。与阿明阿合词具奏。惟禧恩以意见不合。另摺请上□日。彼时朕若不派员查办。无以服伊等之心。兹庆桂等查明稻田厂各佃户。本无愿减租银呈词。系物腾额派出库掌广宁代写呈稿。勒令画押。是穆腾额前此面奏之言。全属欺诈。且伊管理三山。曾请将静明园西门内涵漪斋、大加兴修。而以妙喜寺之群楼、拆移添造。其余不急工程、怂恿修办者。尚不一而足。计其所费。不下十余万。俱经朕面加斥驳。伊计无复之。仍欲于此等纤细处所。设法裁减。以见其工于节省。若误信其言。派办前项工程。伊即得藉肆侵渔。所省不过数百金。所费转需十余万。小处取信。大处牟利。其居心殊不可问。穆腾额无庸再交部议。著革去内务府大臣。赏给内务府主事职衔。即日前往盛京。交与和宁、富俊、驱使。令其在原办工程处效力。不准前来热河。俟工竣后。由和宁等奏明。再令回京。在内务府当差。至阿明阿于裁减租银一事。既与禧恩传集各佃户面询。明知众情不愿。若与禧恩联衔具奏。伊毫无不合。乃心知其非。仍扶同穆腾额具奏。不过以穆腾额系管理大员。附会迎合。阿明阿人本无能。识见复如此卑陋。著革去奉宸苑卿。赏给员外郎。在工部行走。库掌广宁、抑勒佃户。代填五成数目。一味逢迎上官。著降为内务府八品催长。其联名具禀之员外郎永庆、常兴、二员。俱著交部议处。　　

○刑部议驳、四川总督常明疏报、民人周位学戳伊妻张氏一案。得上□日、此案四川民人周位学、与谢学祥之女谢一秀通奸情密。谋娶为妾。已向谢学祥商允。给予财礼钱一千文。因余钱九千文无措。向伊妻卧房楼上窃取伊父钱文。伊妻张氏于黑暗中惊醒。声喊拏贼。该犯与张氏谊属夫妇。何难直言向告。嘱为隐瞒。乃用刀狠戳致命重伤。张氏于越日殒命。是该犯蓄意谋娶谢氏。临时顿起杀机。立毙妻命。情节显然。该省原题称杀非有心。仍照夫殴妻致死律科断。殊未允协。刑部议驳甚是。周位学著改照故杀妻绞律绞监候。入于本年秋审情实。毋庸再交该省覆讯。　　

○以署京官右翼总兵英和、为总管内务府大臣。　　

○是日。驻跸常山峪行宫。　　

○癸巳。驻跸喀喇河屯行宫。　　

○甲午。上至热河。诣文庙瞻礼。关帝庙城隍庙拈香。　　

○诣永佑寺行礼。　　

○赏热河绿营兵丁一月钱粮。　　

○是日。驻跸避暑山庄。至八月乙卯皆如之。　　

○乙未。谕内阁、国家谳狱用刑。自有常法。即使狱囚狡不吐实。不得不加以刑讯。如轻则施以棰楚。重则威以三木。皆系古有其制。至今颁为令典。若擅用非刑。则具供成招。实难保无畏刑诬伏之事。前经屡次降上□日饬谕。而外省酷暴之习。仍未尽除。如现在直隶、又有汪应钤擅用木架熬审毙命之案。不可不再行申禁。嗣后著各督抚严查所属、如有私造非刑问狱者。即指名参处。虽用以成招定谳。案非诬罔。除将本案拟结外。其承审官滥刑之罪。仍一并附参示惩。将此通谕知之。　　

○命户部左侍郎景安、刑部右侍郎章煦、驰往直隶保定府审案。　　

○丁酉。谕内阁、和宁贵庆奏、审办宗室色布桑阿觉罗巴彦等、聚赌一案、例得罪名、应如何折罚圈责之处、请敕交宗人府议覆遵行等语。此案各罪名。著交宗人府刑部会同核议具奏。至盛京居住宗室觉罗人数不少。遇有过犯。若必由京定议。岂不住返需时。著宗人府查明从前曾否将宗室觉罗犯罪则例颁发盛京。如曾经颁发。该将军等不行援引。即将和宁等参奏。若向未颁发。著补颁一分。交盛京将军衙门存贮。嗣后该处宗室觉罗有犯罪者。即由盛京刑部侍郎会同将军援例定拟。奏到时、再交在京衙门核议。　　

○云南开化府土经历周绍宗缘事革退。以其弟绍曾、袭职。　　

○戊戌。谕内阁、荣麟等奏、查验南粮三进。浙江台州前等帮灰嫩米石。为数甚多。难以久贮。请另廒收存。与十六年存贮之米。掉换先放。又验明尚可食用米石。实系七成。请将不敷成色。令粮道等分赔等语。所奏殊未明晰。此项灰嫩之米。共有八万数千余石之多。该仓场侍郎既称实系七成。究竟如何分别成色。是否重加筛扬。或如何分贮廒内。将来开放时。又如何作为七成。荣麟等摺内、均未逐一声叙。著该仓场侍郎明白回奏。其霉黯不堪收受之米。共一万六千六百余石。著照议驳回。勒限一年分赔完交。至江淮头帮补交之米一千八百八十余石。验系乾洁。著即起运交仓。其江淮四帮买赔米九百六十石。仍系搀杂。著即行驳回。饬令下年照例赔补搭解。　　

○赏热河及额鲁特兵丁一月钱粮。　　

○庚子。予陕西阵亡马兵朱现章、赏恤加等。江南遭风淹毙试用从九品任起璠、福建出洋淹毙外委王国材、祭葬恤荫。兵丁张士达等一百二十六名、赏恤如例。　　

○旌表守正被戕河南舞阳县民女王氏。安徽广德州民赵加畛妻戴氏。守正捐躯广西马平县民妇计氏。　　

○是月。闽浙总督汪志伊奏报、舟师在洋节次歼获匪盗。得上□日、粤洋安静。闽洋又炽。若不速除。将来又成蔡朱之续矣。水师固宜奋勇。陆地仍须严拏接济为本。不可舍本逐末。勉之。　　

○湖广总督马慧裕奏报、兼署抚篆。得上□日、诸事认真。勿纵劣员。汝之病在于宽缓。若济之以严厉。亦可与百龄并驾齐驱矣。勉之。　　

○山东巡抚同兴奏谢降级留任。得上□日、既往不咎。现在山东亦有匪徒。较之直隶更加强横。宜留心察访。勿愦愦从事。勉之。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百六十　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十七年。壬申。八月。辛丑朔。　　

○癸卯。旌表守正捐躯山西夏县民武振仓妻裴氏。　　

○甲辰。上御如意洲。赐扈从王、公、大臣、蒙古王、贝勒、贝子、公、额驸、台吉等食。并赏赉有差。　　

○遣官祭黑龙潭昭灵沛泽龙王之神。玉泉山惠济兹佑灵洪龙王之神。昆明湖安佑普济沛泽广生龙王之神。　　

○缓徵福建闽、侯官、连江、三县、被水灾民本年额赋。　　

○乙巳。遣官祭文昌帝居庙。　　

○谕军机大臣等、据蒋修铦等奏、拏获积匪恳恩鼓励各员。均照所请施恩矣。该督等督饬所属。将夥劫匪党。分路缉拏。其著名盗首。均已就获严徵。俾地方日臻宁辑。自应量予施恩。第恐该省员弁。或因此次获盗蒙赏。不免意存邀功。甚至滥拏无辜。亦不可不防其渐。嗣后该督等于所获盗犯解到时、务须逐一研讯。详核定谳。果系真盗。虽千百名亦无可宽宥。若无辜平民。即一人亦不可滥及。傥获解案犯内、察有妄拏邀功者。即应将该员弁指名参处。以昭平允。总之该督等绥靖封圻。既不可姑息以长乱萌。亦必当详慎以重民命。毋枉毋纵。乃为政之要道也。将此谕令知之。　　

○两广总督蒋攸铦等奏拏获陆路积匪出力员弁。赏候补游击张仁、花翎。余升叙有差。　　

○丙午。遣官祭关帝庙。　　

○谕内阁、斌静以接奉颁赐墨刻诗句用汉字摺谢恩、朕颁赏南苑大阅诗、原期各将军大臣等留心武备。训练士卒。自应用清字摺谢恩。斌静身系宗室。且任黑龙江将军。尤当勤习技艺清语。其摺内铺叙四六。甚属非是。朕阅此摺。即料系刘凤诰代拟。斌静倩刘凤诰代拟奏摺。已属错谬。刘凤诰亦有不合。斌静著申饬。嗣后此等谢恩。俱著用清字摺。不得再以汉字摺具奏。　　

○丁未。祭先师孔子。遣大学士勒保行礼。　　

○谕军机大臣等、本日御史李仲昭奏、奸商贿增法马、侵欺国课一摺。据称长芦现用法马、斤两增重、以致额引之外、多有侵欺、皆缘总商江公源即查有圻、为通商造谋之首、请上□日严究等语。现在降上□日交留京王大臣等审办。著祥绍将钦差侍郎景禄此对多出斤两封请究办之法马。迅速派委妥员解京查验。并将该御史所参之查有圻内司冯昶、外司樊宗鉴、及任秉衡等各纲总。一并押解赴部。以冯讯办。设此时解部法马。有被人偷换情敝□大。将来验明并非原法。则该盐政获罪甚重。不能宽贷。再查有圻现在天津充当盐商。所有该处赀产。并著该盐政派人密行看守。毋任隐匿寄顿。如审出该商实有营私舞敝□大等情。再行降上□日查抄。将此传谕知之。　　

○戊申。祭大社大稷。遣仪亲王永璇恭代行礼。　　

○己酉。太宗文皇帝忌辰。遣官祭昭陵。　　

○辛亥。太祖高皇帝忌辰。遣官祭福陵。　　

○以故敖汉扎萨克郡王德济特弟达尔玛济尔迪、袭爵。　　

○壬子。谕内阁、据百龄奏、陈凤翔于礼坝要工、自四月开放后、并未亲往查看、迨至六月、水已冲动坝下土舌桩木、道厅节次禀报、始往察看、行至高堰、仍不亲身筹办、仅委游击陈岱堵筑、陈凤翔复藉查陈家浦埽工、远赴海口、至八月初二日始行赴坝、并查河库所发堵筑礼坝工银、已至二十七万七千余两之多、仍未竣工、清水大洩、下河州县被水成灾、据实奏闻等语。陈凤翔在河督任内。上年王营减坝、及李家楼各工漫口。皆其贻误所致。嗣经＜闲＞用百龄。督率办理。将各漫口次第堵合。朕念陈凤翔亦随同帮办。加恩赏给三品顶带。以观后效。乃陈凤翔于礼坝要工。仍不及早亲往筹办。因循玩误。糜帑殃民。此而不加惩创。尚复何所儆惧。陈凤翔著革职留于河工。交百龄等差委。令当劳苦差使。其礼坝工程所用银二十七万余两。本应令伊一人赔出。但为数过多。即责令赔缴。亦未必能如数全完。陈凤翔著罚赔银十万两。其余十七万七千余两。交该督等照例核办。所有江南河道总督员缺。著黎世序以三品顶带署理。俟三年后如果实能称职。再行降上□日补授。　　

○又谕、百龄奏参卫守备章琳然、任性乖谬。请上□日革职一摺。办理未免过当。章琳然因伊妻韩氏、付给伊子章镛银两。未经查实。误信韩氏捏抵之词。辄以忤逆重情移文隔省详办。固属率意妄行。但究系家事。于该员职任无关。如果伊办理公务。亦有似此乖谬之处。自当据实参办。今以家事。逆亿其误公。亦非平允之论。且伊查知伊子。并无忤逆。即追悔移请免究。其过亦止于误听。章琳然、著免其革职。改为交部议处。　　

○谕军机大臣等、松筠等奏、会勘大凌河牧厂余地、并柳河沟一带、均可陆续移驻旗人恳种缘由一摺。朕因八旗生龄日繁。在京养赡不敷。生计日形竭厥。欲规图久远之计。前经降上□日、令赛冲阿等在吉林等处、筹度旷闲地亩。欲令酌量移居。并派松筠前往盛京地方。会同和宁等相度地势。此事计关久远。必须筹度周备。或十年、或五年、移驻一次。从容调剂。逐渐疏通。方为有益。且移往耕屯之处。亦必须附近将军副都统等驻劄之所十数里内、就近管辖稽查。勿任游荡滋事。则教养兼资。经久无敝□大。今松筠等所勘大凌河柳河沟一带之地。距盛京省城、皆远在数百里之外。四面辽阔。并无官员驻劄。设旗人移往居住。凭何约束。和宁、富俊、皆曾任京城都统副都统。松筠更系现任都统。岂不思在京旗人。移驻外省。断无将平素安分有志上进者、先行挑往之理。若择素不安分者。聚集多户。移之无人管辖之所。岂能日久相安。即使该将军派委旗员、前往稽查。而相距遥远。终有鞭长莫及之势。至摺内所叙东厂南北东西、周围不下百余里、皆有积水、须自边墙相地开河、使入大川归海、方可涸出沃壤、又东柳河沟一带、积水荡漾、须自北山、东由拒马流河、西至鹞鹰河、横开大渠、束水入海、方可辟垦耕屯等语。开渠引水。必须察勘地势高下。方不至受水之患。十年前诣盛京。马上遥见海水混茫。海舶来往。高仰之势显然。即使地势合宜。而兴举钜工。事岂易言。现在帑项不能宽裕。伊等岂不熟知。即使储蓄充盈。朕亦不肯徒劳罔功。为此无益之事。松筠等所议俱不可行。亦无庸绘图呈览。既据伊等奏称大淩河一带地方。多有闲旷地亩。向被游民私垦。著即严行示禁。将闲旷之地。造册存记。或日久另有需用之处。以备查考。至凤凰城一带。松筠、富俊、已往查勘。即使勘有可垦之地。亦无庸办理。松筠前派往查盛京各工。并会筹宗室移居盛京之事。著即将各工敬谨查勘收验。其筹办宗室房屋分拨地亩一节。亦须先行筹度。将所需经费若干。详悉估计。分别具奏。俟奏到酌量经费所出。再行降上□日办理。松筠于此二事办毕后。即回京供职可也。将此谕令知之。　　

○又谕、百龄等奏、通筹南河善后工需一摺。内称核计江南江北地亩、若按照靳辅旧议、每田一亩出银一钱、计算可得银三百一二十万两等语。朕惠爱黎元。与民休息。从不肯议及加赋。今令按亩出银。非加赋而何。现既据该督等核计善后各工。不过需银三百万两。所有前议。著即停止。无庸筹办。其另摺奏淮商捐输银四百万两、并另片请将此项银两、除撙节办工之外、尚余银一百万两、解交内务府备赏等语。南河善后工需。淮商既恳请捐输。通盘估计。三百万两已可集事。商捐亦系民力。但取足敷工用而止。其额外多余之数。另解内务府。殊可不必。现在外省支拨款项。部库不敷。每年尚由内务府拨给数十万两。朕躬行节俭。从无滥费。内务府亦无需如许赏项。已降上□日将淮商捐银。祇赏收三百万两。其余一百万两。仍给还该商等以示体恤。将此各谕令知之。　　

○以江南狼山镇总兵官刘芬、为鸟噜木齐提督。服阕总兵官尚维侗、为狼山镇总兵官。　　

○除河南陕、温、孟、三州县、河占沙压地四百九十八顷八十一亩有奇额赋。
  </div>
  <div class="pagination">
   <a href="清实录嘉庆朝实录_page348.html">
    上一页
   </a>
   <span>
    ...
   </span>
   <a href="清实录嘉庆朝实录_page344.html">
    344
   </a>
   <a href="清实录嘉庆朝实录_page345.html">
    345
   </a>
   <a href="清实录嘉庆朝实录_page346.html">
    346
   </a>
   <a href="清实录嘉庆朝实录_page347.html">
    347
   </a>
   <a href="清实录嘉庆朝实录_page348.html">
    348
   </a>
   <span class="current-page">
    349
   </span>
   <a href="清实录嘉庆朝实录_page350.html">
    350
   </a>
   <a href="清实录嘉庆朝实录_page351.html">
    351
   </a>
   <a href="清实录嘉庆朝实录_page352.html">
    352
   </a>
   <a href="清实录嘉庆朝实录_page353.html">
    353
   </a>
   <a href="清实录嘉庆朝实录_page354.html">
    354
   </a>
   <span>
    ...
   </span>
   <a href="清实录嘉庆朝实录_page350.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
