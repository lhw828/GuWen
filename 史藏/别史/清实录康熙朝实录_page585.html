<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 585 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 585 页/共 681 页</h1>
    <div class="content">○丙子。上驻跸巴颜和洛。　　

○丁丑。喀尔喀辅国公根敦、来朝。　　

○戊寅。谕礼部、朝鲜国王李焞奏、前往伊国境内海洋捕鱼船只、请再行严禁。现今内地海洋小寇、虽饬地方官、严行查拏。但海面辽阔、时或有之。迩来浙省海洋贼寇、潜行劫夺。官兵追捕、游击一员、被伤身亡。曩者附近朝鲜海洋、潜行捕鱼船只、曾经申饬盛京将军、及沿海地方官员、严加巡察缉拏。而今尚有八九船只、违禁潜出外洋、竟至朝鲜边界捕鱼。是即贼寇也。嗣后如有此等捕鱼船只、潜至朝鲜海面者、许本国即行巢□刀缉。如有生擒、作速解送。毋因内地之人、致有迟疑。特谕。　　

○谕领侍卫内大臣等、连日雨雪交下、诸臣必以不得行猎之故、未惬于心。不知此番雨雪、于秋麦大有裨益直隶各处、亦皆如此、则更佳矣。可传谕扈从诸臣知悉。　　

○庚辰。上驻跸五虎尔岱地方。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百五十



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百五十一　　

康熙五十一年。壬辰。九月辛巳朔。上驻跸鄂尔楚克哈达地方。　　

○以先贤言偃七十三世孙生员言德坚、世袭五经博士。　　

○予故翰林院侍讲加礼部侍郎衔徐倬、祭葬如例。　　

○壬午。上驻跸得尔吉惠汉地方。　　

○科尔沁多罗贝勒阿必达、来朝。　　

○癸未。上驻跸克尔木台地方。　　

○甲申。上驻跸永安拜昂阿地方。　　

○乙酉。上驻跸齐老图地方。　　

○丙戌。上驻跸乌阑哈尔哈地方。　　

○喀尔喀多罗郡王多尔济喇布坦镇国公颜中多尔济、扎鲁特多罗贝勒阿谛沙等、来朝。　　

○丁亥。上驻跸巴颜拖罗海地方。　　

○戊子。上驻跸朱尔哈代硕伦地方。　　

○己丑。上驻跸郭里营。　　

○庚寅上驻跸纳木生札色地方。　　

○赐来朝科尔沁乌朱穆秦喀尔喀厄鲁特、鄂尔多斯、阿霸垓、阿禄科尔沁、苏尼特、扎鲁特、土默特、敖汉、喀喇沁、翁牛特、巴林、青海、哈密、蒿齐忒、王、贝勒、贝子、额驸、公、台吉等、鞍马缎疋银两有差。　　

○赐随围蒙古官兵、银两布疋有差。　　

○辛卯。上驻跸博洛和屯。　　

○壬辰。上驻跸中关。　　

○癸巳。上驻跸热河行宫。　　

○以内阁学士凌绍雯、为武会试正考官。翰林院侍读学士汪漋为副考官。　　

○丙申。遣官祭历代帝王。　　

○遣官祭城隍之神。　　

○丁酉。调广东提督施世骠、为福建水师提督。　　

○礼部题、镶红旗闲散瓦色之女、许字正红旗护军陆格。缘陆格未婚病故、女至夫家、剪发守孝、奉姑三年。服满缢死。与寻常守节不同。应请旌表。从之。　　

○庚子。先是、原任陕西宁州知州大计参革姚弘烈妻孙氏叩阍、控告原任甘肃布政、使觉罗伍实、庆阳府知府陈弘道等、勒索银两一案。又原任庆阳府知府陈弘道妻王氏叩阍、控告四川陕西总督殷泰等、徇庇知州姚弘烈、将氏夫严刑拷讯一案。命都察院左都御史赵申乔、户部侍郎噶敏图、赴陕一并察审。寻赵申乔等审毕覆奏。事下刑部、会同宗人府吏部核拟。至是、刑部等衙门会议、左都御史赵申乔等、所审姚弘烈陈弘道、互讦两案。除知州姚弘烈、照律定罪、应于亏空钱粮案内、从重归结、知府陈弘道、虽有听许财物情弊、然无贪婪实迹、应照律革职杖流、准其折赎外。其原任刑部尚书齐世武、于甘肃巡抚任内、受布政使觉罗伍实火耗银三千六百余两。原任甘肃巡抚鄂奇、于署布政使任内、得火耗银三千三百余两丁忧布政使阿米达、于任内得火耗银六千七百余两。原任布政使觉罗伍实、于任内得火耗银六千七百余两俱实。查齐世武、已于包揽湖滩河朔事例受贿案内拟绞、应无庸议鄂奇阿米达觉罗伍实俱系旗人。应照律革职枷责。准其折赎。至现任总督殷泰、系封疆大臣。不能除弊、反出示令州县徵收钱粮、每两加一火耗。殊属溺职。现任甘肃巡抚乐拜、与觉罗伍实同城居住、失于觉察。均应照律革职。得上□日、殷泰、乐拜、居官之优、陕西通省无不尽知。俱从宽免革职。余依议。　　

○湖广总督鄂海题报、镇筸边外红苗、除前招抚三千余名外。臣复差土百户红苗头目、深入大山、再宣皇上威德。将盘塘窝等八十三寨生苗、尽行招抚。共计男妇大小二千一百八十余名。苗目龙天保等前赴武昌投诚得上□日红苗等居深山之中、自古以来并未向化鄂海等宣示朝廷德泽、尽行招抚。殊属可嘉今红苗等已去。邪输诚削发投顺。地方文武官员、务仰体朕无分内外、俾尽享昇平、无不乐业之至意、将红苗等安插得所、从容化导、教之礼义。倘有不肖官员、将红苗视为度外、侵蚀扰害者、该督抚即行指名题参。　　

○予。故广西提督加赠太子少保张旺、祭葬如例。　　

○壬寅。上奉皇太后自热河回銮驻跸喀喇和屯。　　

○癸卯。上驻跸王家营。　　

○甲辰。上驻跸鞍子岭。　　

○乙巳。上驻跸两间房。　　

○丙午。上驻跸巴克什营　　

○升詹事府少詹事沉涵、为内阁学士兼礼部侍郎。　　

○喀尔喀车臣汗滚臣遣使进九白年贡。宴赉如例。　　

○兵部议覆、镇海将军侯马三奇疏言、浙江提督吴郡等、咨称拒杀官兵、焚毁战船之黄岩海寇、今已擒获取供。夥党俱住闽广、现在会同江南督抚提镇、出洋搜缉。自党缉获无遗。但臣曾任湖镇浙提、颇知海上情形。洋面丛杂、故飘突贼寇、知有官兵会捕、即移彼匿此、遽难踪迹。每于春夏、则乘东南风势、来至浙江、邀劫商船。秋冬则乘西北风势、携带赃物、还归本籍。今际秋冬之候、正贼徒还归闽广之时况数省兵船搜捕洋面。彼未有不弃船登陆或径回原籍或潜匿邻近地方。应严饬沿海管辖大吏、并文武各官于沿海口隘、及内地所属、稽查访缉、则贼在外洋、可以俘获。贼归内地、可尽根株矣。应如所题。从之。　　

○丁未。孝慈高皇后忌辰。遣官祭福陵。　　

○上驻跸遥亭。　　

○戊申。上驻跸密云县。　　

○工部议覆、河道总督赵世显疏言黄林庄至猫儿窝一带、山水喷沙、流入运河。今夏山水暴涨、遂成淤浅急宜筑坝挑浚。又清河县南岸清口西坝、秋汛水长势甚危险。必于本坝上流、加筑雁翅堤一道、以挑黄溜。又清邑中河盐河石闸、年久裂损、必须拆造、以资启闭又高邮以下露筋闸、至三沟闸等处、河身湾曲、舟行维艰。亦宜取直应如所请。得上□日、依议速行。　　

○己酉。上驻跸南石槽。　　

○庚戌。上奉皇太后、回驻畅春园。　　

○谕诸皇子等皇太子允礽、自复立以来、狂疾未除。大失人心。祖宗弘业、断不可托付此人。朕已奏闻皇太后。著将允礽拘执看守。朕明日再颁谕上□日、示诸王大臣。　　

</div>
    <div class="pagination">
<a href="清实录康熙朝实录_page584.html">上一页</a><span>...</span><a href="清实录康熙朝实录_page580.html">580</a><a href="清实录康熙朝实录_page581.html">581</a><a href="清实录康熙朝实录_page582.html">582</a><a href="清实录康熙朝实录_page583.html">583</a><a href="清实录康熙朝实录_page584.html">584</a><span class="current-page">585</span><a href="清实录康熙朝实录_page586.html">586</a><a href="清实录康熙朝实录_page587.html">587</a><a href="清实录康熙朝实录_page588.html">588</a><a href="清实录康熙朝实录_page589.html">589</a><a href="清实录康熙朝实录_page590.html">590</a><span>...</span><a href="清实录康熙朝实录_page586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
