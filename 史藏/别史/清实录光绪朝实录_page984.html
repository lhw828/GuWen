<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 984 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 984 页/共 1316 页
  </h1>
  <div class="content">
   ○追予江西玉山县属阵亡。拔补外委钱熙元等二十七员名议恤。摺包　　

○壬申。谕内阁、上年山西陕西被灾甚重。适值驻跸。差务较繁。河南亦有偏灾。且系运道所经。均不免藉资民力。业经该抚等奏请蠲缓钱粮。小民谅可不至失所。惟念今春青黄不接之时。民情恐形困苦。著锡良、岑春火滟宣、于荫霖、即饬各该藩司迅速查勘。应如何酌量抚恤之处。分晰具奏。候旨施恩。用副朝廷阳和布闿、嘉惠黎元之至意。现月　　

○癸酉。谕内阁、此案首祸诸臣。昨已降旨分别严行惩办。兹据奕劻李鸿章电奏、按照各国全权大臣照会。尚须加重。恳请酌夺等语。除载勋已赐令自尽。毓贤已饬即行正法。均各派员前往监视外。载漪、载澜、均定为斩监候罪名。惟念谊属懿亲。特予加恩。发往极边新疆永远监禁。即日派员押解启程。刚毅情罪较重。应定为斩立决。业经病故。免其置议。英年、赵舒翘、昨已定为斩监候。著即赐令自尽。派陕西巡抚岑春火滟宣、前往监视。启秀、徐承煜、各国指称力庇拳匪。专与洋人为难。昨已革职。著奕劻、李鸿章、照会各国交回。即行正法。派刑部堂官监视。徐桐轻信拳匪。贻误大局。李秉衡好为高论。固执酿祸。均应定为斩监候。惟念临难自尽。业经革职。撤销恤典。应免再议。至首祸诸人。所犯罪状。已于前旨内逐一明白声叙矣。　　

○又谕、袁世凯奏、敬举贤能。吁恳擢用一摺。山东诸城县知县庄洪烈、东阿县知县李光华、兰山县知县叶大可、乐陵县知县何业健、蓬莱县知县李于锴、据该抚声称才猷迈血■乣。政绩卓著。最为出色之员。均著交军机处存记。另片奏、商河县知县李兆兰、郓城县知县许叶珍、馆陶县知县郑德立、均著有政声。堪备循良之选等语。李兆兰等著一并传旨嘉奖。以资鼓励。现月　　

○谕军机大臣等、电寄奕劻等、豪电悉。广昌华军。有函致驻保德提督。与战书无异。似意在阻挠和局等语。已电饬锡良、升允、将防营撤回晋疆。定明界限。各不相犯。免滋事端。同日接锡良歌电。据称去腊初闲。洋兵退出浮图峪。仍不时往来。德国副帅函致防军各营云。祇看长城。不到广昌。嗣途中相遇。亦接以礼。并无决裂痕奣＜虘阝＞亦。忽于初二早洋兵突分三路。来扑广昌。万本华婉为劝阻。彼竟枪石滟驳齐施。伤我弁兵数百人。不得已退守艾河。初三日洋兵又扑安子岭。士卒民团。死伤大半。龙泉关守将秀昆等、退至长城岭各等语。似系有意寻衅。所称致书德提督。究竟有无其事。现在首祸一条。已照惩办。原期早定和局。细议各条。今又藉口进兵。设我兵撤回山西界内。防守。险要全失。洋兵仍复西进不已。大局何堪设想。著该亲王等迅与各使婉商。务令洋兵撤回。勿再四出滋扰。以保和局。电档　　

○又谕、电寄奕劻等、豪电悉。俄约已允将满洲全行交还中国。吏治照旧。第七款内将金州自治之权废除。显系据我土地。与全行交还之约相背。八款内连界各处。如满蒙及新疆之塔尔巴哈台、伊＜覀之＞■牛、喀什噶尔、叶尔羌、和阗、于阗等处矿路。及他项利益。非俄允许。不得让他国。或他国人。非俄允许。中国不得自行造路。除牛庄外。不准将地租与他人。尤侵我自主之权。顷据刘坤一电称日英两国之意。以中国此时。与某一国定立条约。不可允其独享利益。以及壤土之权。必须与各国商办。方能保全等语。李鸿章从前曾与俄订密约。中俄交际情形。最为熟悉。近日该国复到国书。情词肫恳。声明不侵我主权。现在事机万紧。朝廷惟该大学士是赖。杨儒虽派全权。其约内极有关系之处。仍须先与俄使切实磋磨。一面将刘坤一电称各节。悉心体察。设专顾俄约。而英德日各国。援以相争。是以一俄而掣动各国。后患将不可胜言。著奕劻、李鸿章、设法统筹兼顾。能将俄与各国各不相下之处。销融无奣＜虘阝＞亦。斯为至善。将此谕令知之。电寄　　

○又谕、电寄锡良、据歌电初二初三洋兵分扑广昌、及安子岭。我军民团伤亡甚多等语。又据奕劻等电奏、广昌华军有致驻保德提督函。如德兵到彼。特与接仗。此言与战书无异。升允现驻广昌。所部先与法人互斗＜虘阝＞斲。伤彼数人。法兵报复。击毙我军二三十人。正饬排解。乃又与德人挑衅。意在阻挠和局等语。实堪诧异。现在和局渐将就绪。岂可再启衅端。致误大局。著锡良即饬广昌防兵。退扎晋疆。择要严密防守。一面照会洋员。定明界限。各不相犯。并查明何人函致德提督有接仗之语。抑系汉奸伪造挑衅。务得确情。分别严倢

■＜曰融＞■＜石木＞。总期严固防守。勿使藉口进兵。力保和局为要。本日已电谕奕劻、李鸿章、切商阻止洋兵矣。

电寄

　　

○又谕、电寄宋庆等、顷据锡良电奏、初二初三两日。洋兵分扑广昌、安子岭。我军力御不支。退扎艾河长城岭等语。现在和局渐将就绪。洋人忽又藉口进兵。其心叵测。已饬锡良将防兵退扎晋境。扼要防守。一面照会洋员。定明界限。各不相犯。诚恐有意寻衅。仍复西进。著宋庆、马玉昆、会商锡良、同心合力。逐细妥筹。严防固守。勿稍推诿疏虞。以固大局。并电谕奕劻、李鸿章、商阻洋兵矣。电寄　　

○又谕、电寄何福＜辶黎＞方■土、上年十二月二十五日。有旨。已革巡抚毓贤、行抵甘肃。传旨即行正法。并派何福＜辶黎＞方■土监视行刑。著迅即遵办。刻日电奏。电寄　　

○以湖北武功全军统领方友升为浙江衢州镇总兵官。现月　　

○甲戌。谕内阁、徐会沣等奏、特保贤员。恳恩奖励一摺。顺天府西路厅同知林绍清、署昌平州知州房山县知县许元震、署密云县知县大城县知县徐国桢、署宝坻县知县赖汝显、通州知州孙寿臣、据徐会沣等声称贤能卓著。兼有应变之才。均著传旨嘉奖。现月　　

○谕军机大臣等、载澜前已有旨发往新疆。永远监禁。著岑春火滟宣派员押解启程。毋稍迟延。载漪无论行抵何处。著饬令该委员。传谕原解委员。一同前往新疆。现月　　

○又谕、电寄奕劻等、鱼电悉。据刘坤一张之洞电称各国之意。均以东三省之约为不然。此事关系重大。非杨儒所能了结。朝廷深思熟计。急遽固非所宜。延缓亦恐误事。著奕劻、李鸿章、统筹全局。悉心擘画。或婉商英德日美奥义各公使。通筹一妥善办法。或面商俄使。别图补救。总之既不可激俄廷之怒。亦不可动各国之愤。李鸿章熟悉俄情。此中因应机宜。尤在该大学士之善为操纵耳。本日据锡良等电奏、洋兵西进不止。我军已退至晋界。如再前驱。势难坐待。著奕劻、李鸿章、迅速切商阻止。即日电复。升允已撤换矣。电寄　　

○又谕、电寄锡良等、鱼电悉。德兵已过广昌。防务愈形吃紧。即著锡良、宋庆、马玉昆、懔遵昨日谕旨。同心合力。督饬各营严扼晋境。妥筹防守。仍照会洋员。婉切商阻。勿任过界。傥彼兵仍复进犯。惟当设法竭力阻御。节节布置。不可使彼有所藉口。仍将洋兵情形。随时电奏。至芦台溃勇。著准其暂编三营。认真挑选成军。以备缓急。升允因应未能得宜。著锡良迅将该藩司撤回。其所统各营。即会商宋庆、马玉昆、另拣稳干大员。接统扼扎。勿任轻肇衅端。电寄　　

○又谕。电寄锡良。豪电悉。郑文钦著即行正法。电复。漕运总督张人骏奏、防务紧要。存兵不多。应整饬原有队伍。严禁缺额。得旨、著将治河转漕。练兵筹防各事宜。悉心经理。毋负委任。摺包　　

○派醇亲王载沣、顺承郡王讷勒赫、贝子溥伦、为阅兵大臣。睿亲王魁斌、镶红旗汉军都统载卓、为十五善射大臣。　　

○调盛京将军崇善为绥远城将军。未到任前。以绥远城副都统奎诚署理。现月　　

○以剿办土匪。出力。予福建总办营务盐法道杨文鼎等、升叙加衔有差。摺包　　

○乙亥。谕军机大臣等、电寄奕劻等、据盛宣怀电称衢州教案。英使欲归全权在京议办。在沪无从与商。惟英驻京公使欲骈诛镇道府营及绅士。并欲将前抚刘树棠前臬荣铨革戍查抄。实属过甚。著奕劻、李鸿章、将盛宣怀送到全案。细核确情。与英使切实磋磨。至所拟抚臬等罪名。尤属臆断。务须极力驳正。前西安县知县吴德潚、因极力保护教堂。致为乱民戕杀。可见地方官并非防范不力。更无指使之理。务向英使剖明。将此案从速了结。毋致另生枝节。电寄　　

○又谕、电寄奕劻等、据锡良初七两电。称升允禀、腊初德副帅致书陕军管带官云。来看长城。不到广昌。该管带答以各守各界。共维和局。实无德兵到彼。特与接仗之言。恐系汉奸伪造挑衅。刻正严密根究。务得确情。现德兵已由倒马关、五回岭、分道退去等语。又去腊风闻法将巴摇到获鹿。深责殴贝不宜挑衅。当将前捉我军士二人放回。并云前事彼此不究。我军亦将所捉奸细二人释归。固关营务处赵尔丰、复属井陉知县。致书获鹿。转达和好之意。乃有匪徒散布谣言。谓我军欲袭获鹿。殴贝又暗觅教民。伪造新闻报。激怒瓦帅。以实前言。而谋西犯。赵尔丰闻之。速函属井获两县。代为表白。惟恐瓦帅未悉真情。务须告明。免再生事等语。可见两处皆由误听匪言所致。今德兵已退。即著奕劻、李鸿章、将详细实情。转告知瓦提督。转饬德法两路兵官。以后勿再轻信谣言。进兵西犯。总期早定和局为要。电寄　　

○又谕、电寄锡良等、据奕劻、等电称德使称闻惩办祸首。已经定案。德兵即不前进。以后不再派兵深入等语。广昌防营。既已退守本界。著锡良等严饬各营择要扼扎。严防固守。随时侦探。以防匪徒造言生事。其新留溃勇三营。著即妥为遣散。以节帑项。或汰弱留强。于各营中分别撤换更补。总期悉成劲旅。饷不虚糜。电寄　　

○甘肃新疆巡抚饶应祺奏、新疆库储支绌。请饬催各省接济协饷。得旨、著户部分别严催各省。将协解新饷迅速源源报解。以重边防。摺包　　

○丙子。谕军机大臣等、电寄奕劻等、阳电悉。俄使以此事与各国无涉。中国当置之不理。其势固做不到。若竟将俄约延宕不办。则三省必不愿交还。各国将相率效尤。大局不堪设想。朝廷体察情形。若能乘机借力各国。以图牵制。将必不可允者。除来电所指各款外。如第七条内、将金州自治之权废除一款。一并力与辩论。但能做到勿占据我土地。勿垄断我利权。俾各国不致藉口。或亦权宜结束之一法。著奕劻、李鸿章、详加参酌。妥慎办理。一面婉商各使。开诚布公。协力劝俄相让。勿徒与我暗中为难。方臻妥善。仍转电杨儒酌办。电

寄

　　

○又谕、电寄刘坤一等、交还东三省条约十二款。各国皆不以为然。而俄以为此事与各国无涉。中国应置之不理。词意甚坚。若竟罢议。俄必不允交还。各国从此效尤。大局何堪设想。除电奕劻、李鸿章、杨儒、设法辩驳。务臻妥协外。因思各国既纷纷电告刘坤一、张之洞、即著该督等、乘机劝令各国帮助辩阻。将中国独力。势难坚持向争。电告各外部。协力向俄说项。务得妥善办法。勿徒令我阻难。致使进退维谷。总期保全大局为要。电寄　　

○河南巡抚于荫霖奏、藩司繁要。请俟新任到后交卸。得旨、俟端方到任后。延祉再行交卸来陕。摺包　　

○命贝子毓山滟昆在乾清门行走。现月　　

○丁丑。谕军机大臣等、电寄吕海寰等、俄允交还东三省。所拟条约十二款。朝廷已饬令全权磋磨删减。期保自主之权。各国亦均以为不可许。惟就中国现在情形而论。各国代谋之意。固属可感。而势难独力坚持。激怒于俄。因念此中利害。不惟中国当熟筹妥计。期出万全。即各国亦须互相维持。以免环球偏重之势。著吕海寰、李盛铎、罗丰禄、伍廷芳、密商各外部。恳其联约向俄廷善为排解。俾此事得以和平了结。庶于中外大局。实有裨益。电寄　　

○予安徽剿匪出力参将徐印川、贵州剿匪出力参将张紫云等、塔尔巴哈台剿匪出力都司赵文斌等、热河剿匪出力佐领富龄等、新疆剿匪出力守备海占龙等、升叙加衔有差。摺包　　

○戊寅。谕军机大臣等、前已有旨将载漪革去爵职。发往新疆永远监禁。即著陕甘总督、甯夏将军、新疆巡抚、及阿拉善王、查明载漪现在行至何处。迅即奏闻。一面派妥员押解该革王。前往戍所。毋任逗遛。将此由六百里各谕令知之。电寄　　

○又谕、前饬令溥僎、随侍载漪。闻已行抵阿拉善。即著阿拉善王多罗特色楞。转行传谕溥僎。务将载漪迅速寻觅。傥寻觅不获。不准溥僎回陕。将此由六百里谕令知之。电寄　　

○又谕、电寄奕劻等、蒸电佳电均悉。据日使所言。电致出使各国大臣各节。昨已有旨分电各使。转向各外部婉向俄廷。曲为商减。与该亲王等办法大致相同。惟交还条款。俄催速定。固难延缓。致激俄怒。然各国既啧有烦言。若竟不理。亦恐藉口君■羊起为难。此中关系甚重。该亲王等务当筹计万全。总期定约以后。各国不致另生枝节。方为妥善。至条款内。仍有应力与磋磨者。如阳电所指第六、第八、第十二各款。必商改。铁路直达长城向京一节。尤关紧要。又第四款路工未竣。不设兵队。应专指铁路边旁而言。军火禁入满洲。应与公约同时起止。不得永禁。第七款将金州自治之权废除。亦知孤城留之无益。特恐各国即指为割地实据。藉口效尤耳。第八款路矿各利益。非俄允不让他国。宜声明中国自办。不在此例。或中国借款。先尽俄国。第十一款上项赔款。可将全数。或分出若干。以他项利益作抵。恐系注意陆路关税。及山海关铁路等事。必与言明。须与此次公约。各国利益相埒。该亲王等当妥细统筹。务与俄使逐款分晰剖辩。力图挽救。并一面电知杨儒、按照此电所拟。婉切商改。毋误事机。电寄　　

○浙江巡抚恽祖翼奏、督饬＜目辟＞暒穴＜曰融＞夕＜夗贝＞捕大岚山盗匪。期获首要。得旨、仍著督饬将匪首老龙麻等、一并严拏。务获惩办。以绝根株。摺包　　

○调镶黄旗汉军副都统崇勋、为镶白旗满洲副都统。以固山贝子毓橚、为镶黄旗汉军副都统。世袭伯黄永安、为镶红旗蒙古副都统。现月　　

○以剿匪出力。予浙江候补道李鹤皋等升叙加衔有差。摺

包　　

○予殉难国子监祭酒熙元之子承祎以主事用。现月　　

○予故镶红旗蒙古副都统容斌恤银。现月　　

○予续查京师殉难官民妇女、佐领兼三等侍＜目辟＞行＜匧心＞口＜韦未＞＜夗贝＞文炘等、二百三十八员名口。旌恤有差。现月　　

○己卯。谕军机大臣等、载勋业经赐令自尽。著锡良迅饬蒲州府知府。传谕载勋之子溥钢、应即扶柩回京。毋稍逗遛。

现月

　　

○又谕、电寄奕劻等、真电悉。上年十二月二十五日。开复徐用仪等原官。谕旨内剿抚两难。系专指办理拳匪而言。与攻击使馆无涉。徐用仪等五员。亦并无力驳攻使馆之奏。何从发钞。近来各处报。往往捏造蜚语。耸人听闻。各国难保非见报馆所私造。以致生疑。私刻之与官报。不难一望而知。至惩办此五员。实因当时首祸诸臣。乘机诬陷。现既加恩开复。已足昭雪。该亲王等、务与各使分晰剖明。勿再异议。电寄　　

○予续查京师殉难官民妇女、江西道监察御史宗室德藩等、一百七十员名口。旌恤有差。现月　　

○庚辰。谕军机大臣等、恽祖翼奏、浙省防营痼习太深。请饬严加整顿一摺。据称浙江防营。请托苞苴。习以为常。其尤甚者莫如缺额一事。统领营哨。早筹及点名抽查。暗于各勇中区分等第。巧立名目。为鲸吞饷项地步等语。当此时局艰难。营务最关紧要。各省封疆大吏。宜如何督饬统兵各员。痛除积习。认真整顿。以期缓急足恃。若如所奏种种弊端。实堪痛恨。著许应骙、余联沅、按照所奏各节。确切查明。如统带营哨各官。有习气太重。缺额尤著者。即行奏请立予正法。以昭炯戒。余联沅甫经到浙。无所用其回护。务须实力整顿。以副委任。原摺均著钞给阅看。将此由五百里各谕令知之。电寄　　

○兼署两广总督广东巡抚德寿奏、遵保才猷卓越人员。得旨、龚心湛、朱士林、均著送部引见。摺包
  </div>
  <div class="pagination">
   <a href="清实录光绪朝实录_page983.html">
    上一页
   </a>
   <span>
    ...
   </span>
   <a href="清实录光绪朝实录_page979.html">
    979
   </a>
   <a href="清实录光绪朝实录_page980.html">
    980
   </a>
   <a href="清实录光绪朝实录_page981.html">
    981
   </a>
   <a href="清实录光绪朝实录_page982.html">
    982
   </a>
   <a href="清实录光绪朝实录_page983.html">
    983
   </a>
   <span class="current-page">
    984
   </span>
   <a href="清实录光绪朝实录_page985.html">
    985
   </a>
   <a href="清实录光绪朝实录_page986.html">
    986
   </a>
   <a href="清实录光绪朝实录_page987.html">
    987
   </a>
   <a href="清实录光绪朝实录_page988.html">
    988
   </a>
   <a href="清实录光绪朝实录_page989.html">
    989
   </a>
   <span>
    ...
   </span>
   <a href="清实录光绪朝实录_page985.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
