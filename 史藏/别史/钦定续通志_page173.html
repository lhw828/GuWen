<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 173 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 173 页/共 284 页
  </h1>
  <div class="content">
   徐岱【旧书在儒学传】字处仁苏州嘉兴人世农家子于学无所不通辨论明鋭座人常屈大厯中刘晏表为校书郎观察使李栖筠署岱所居为复礼乡荐为偃师尉礼仪使蒋镇荐为太常博士专掌礼事从徳宗幸奉天以膳部员外郎兼博士贞元初为太子诸王侍读迁给事中兼史馆修撰帝以诞日嵗诏佛老者大论麟徳殿并召岱及赵需许孟容韦渠牟讲説始三家若矛楯然卒而同归于善帝大悦赉予有差两宫恩遇无比性笃慎未尝泄禁中语亦不谈人短宗族遗孤皆为婚嫁惟吝啬持家管钥为世所讥云卒年五十上赙以帛绢皇太子遗绢百匹赠礼部尚书
　　王仲舒【旧书在文苑传】字宏中并州祁人少孤贫事母孝嗜学工文不就乡举所友皆知名士与梁肃杨凭友善贞元十年贤良方正高第拜左拾遗徳宗欲相裴延龄与阳城交章言不可元和五年自职方郎中知制诰仲舒文思温雅制诰出人皆传写杨凭得罪斥去无敢过其家仲舒屡存问将直凭寃贬峡州刺史除母丧为婺州刺史先是州疫旱人徙死防空居五年里闾増完加金紫徙苏州隄松江为路变屋瓦絶火灾赋调与民期不扰自办穆宗立思其文宜为诰召为中书舍人既至视同列率新进少年居不乐曰岂可复治笔研于其间哉吾久弃外周知俗病利得治之不自愧宰相闻除江西观察使江西酒利多他州十之八民私酿嵗抵死不絶仲舒罢酤钱九十万吏坐失官息钱五十万悉产不能偿仲舒焚簿书脱械不问水旱民赋不入出钱二千万代之有为佛老法兴祠屋者皆驱出境长庆三年冬卒年六十二赠左散骑常侍谥曰成仲舒尚义概所居急民废置自为科条始若烦密久皆称其便
　　冯伉【旧书在儒学传】本魏州元城人父玠家京兆大厯初登五经秀才科建中四年登博学三史科三迁膳部员外郎充睦王等侍读李抱真卒伉持节临吊归之帛不受徳宗以此擢为醴泉令县百姓多猾着谕防书十四篇劝之务农进学而教以忠孝毎乡给一卷居七年韦渠牟荐为给事中皇太子诸王侍读对殿中赐金紫进兵部侍郎出为同州刺史以散骑常侍召领国子祭酒者再元和四年卒年六十六赠礼部尚书着三传异同三卷子药擢进士第又登制科仕尚书郎
　　卢景亮字长晦幽州范阳人少孤学无不览第进士宏辞授秘书郎张延赏节度荆南表为枝江尉掌书记入迁右补阙景亮志义崒然多激与穆质同在谏争地书数上鲠毅无所回帝怒贬为朗州司马质亦斥去废抑二十年至宪宗时由和州别驾召还再迁中书舍人景亮善属文根于忠仁有经国志尝谓人君足食足兵而又得士天下可为也乃起轩顼以来至唐剟治道之要著书上下篇号三足记又作答问言挽运大较及陈西戎利害元和初卒赠礼部侍郎宪宗时以直谏知名者又有王源中
　　王源中字正防擢进士宏辞累迁左补阙是时中官领禁兵数乱法捕台府吏属系军中源中上言台宪者纪纲地府县责成之所设吏有罪宜归有司无令北军乱南衙麾下重于仗内帝纳之累转户部郎中侍郎擢翰林学士进承防学士以疾出为山南西道节度使入拜刑部侍郎未防领天平节度使开成三年卒赠尚书右仆射
　　薛苹河中寳鼎人父顺为奉天尉与杨国忠有旧及用事将引之辄谢絶苹以吏最拜长安令歴虢州刺史宪宗时奏最擢湖南观察使徙浙东以治行迁浙西加御史大夫累封河东郡公所居守法度务在安人居三镇声乐不闻于家所得禄即分散亲属故人而无余藏除左散骑常侍年七十致仕卒赠工部尚书谥曰宣子膺太和初为右补阙内供奉其弟齐佐兴元李绛幕府绛遇害齐死于难膺闻不及请驰赴之哀甚闻者垂泣后歴工部员外郎
　　衞次公字从周河中河东人举进士第调渭南尉严震在兴元辟佐其府累迁殿中侍御史贞元中擢左补阙翰林学士徳宗崩与郑絪皆召至金銮殿时皇太子久疾禁中或传更议所立众失色次公曰太子虽久疾冡嫡也内外系心久矣必不得已宜立广陵王絪随賛之议乃定顺宗立王叔文等用事次公与絪多所持正知礼部贡举斥华取实不为权力侵挠由中书舍人充史馆修撰改兵部侍郎絪以宰相罢坐与善下除太子賔客久乃为陜虢州观察使蠲横租钱嵗三百万复入为兵部侍郎进尚书左丞时方讨蔡数建请罢兵帝将相之制槀具而蔡捷书至乃追止以检校工部尚书为淮南节度使久之召还道病卒年六十六赠太子少傅谥曰敬次公本善琴未显时京兆尹李齐运使子请授之次公拒絶因终身不复鼓
　　子洙举进士尚临真公主检校秘书少监驸马都尉文宗曰洙起名家以文进宜諌官宠之乃为左拾遗歴义成节度使咸通中卒
　　薛戎字元夫河中寳鼎人客毗陵阳羡山年四十余不仕江西观察使李衡辟署幕府三返乃应故宰相齐映代衡奏留之府罢复归阳羡福建观察使桞冕辟佐其府先是马总佐郑滑府监军宦人诬劾之贬泉州别驾冕欲除总以附幸家即使戎摄刺史按置其罪戎不肯从还白其状冕怒囚之它馆环兵胁辱之累月戎终不为屈淮南节度使杜佑闻之书责冕防冕亦病死得解自放江湖间复为藩府交奏稍迁河南令吐突承璀讨镇州所过吏治道前驱惟戎境内按故无所治迓留府卒犯令防置狱留守怒遣将略出之不与累迁浙东观察使所部州触酒禁者罪当死橘未贡先鬻者死戎弛其禁卒年七十五赠左散骑常侍
　　弟放端厚寡言第进士擢累兵部郎中穆宗为太子拜侍读及即位参賛机命进工部侍郎集贤学士改刑部侍郎终江西观察使谥曰简
　　胡证字启中河东人举进士第浑瑊美其才又以乡府奏寘幕下繇殿中侍御史为韶州刺史以母老辞为太子舎人更从襄阳于頔署掌书记入为户部郎中田正以魏博内属请自副诏兼御史中丞为副使入迁谏议大夫元和九年拜振武军节度使居四年召任金吾大将军又充京西京北巡边使太和公主降回鹘以检校工部尚书为和亲使旧制行人有私觌礼县官不能具召富人子纳赀于使而命之官证请俭受省费以絶其滥还拜工部侍郎改京兆尹左散骑常侍寳厯初以户部尚书判度支固辞拜岭南节度使卒年七十一赠尚书右仆射【按旧书赠左仆射】广有舶贝竒寳证厚殖财号京师髙訾素与贾餗善李训败衞军利其财声言餗匿其家争入剽劫执其子溵内左军至斩以徇
　　崔礼字从周系出博陵北齐左仆射怀逺六世孙【旧书作怀逺七世孙按世系表博陵第二房昂字懐逺北齐祠部尚书生液液生洽洽生治治生预预生育育生孚孚生礼自昂至礼凡七世旧书是也又按崔昂在北齐为右仆射坐事除名后终祠部尚书新书以为左仆射亦误】磊磊有大志通兵略及进士第平判异等灵武李栾表为判官以亲老不应更署东都留守吕元膺参谋时天子讨蔡李师道谋袭洛胁沮朝廷以释蔡危礼为箝揣贼情部分设张东都卒无患迁留守判官擢忻汾二州刺史田正请朝表礼徙衞州兼魏博节度副使伐李师道正多所咨逮又表为相州刺史长庆初张靖镇幽州诏礼往副未及行军乱改绛州刺史李防反于汴诏徙河南尹迁河阳节度使治河内秦渠溉田千顷嵗收八万斛徙华州刺史改天平节度使李同捷叛与李聴合师讨之击贼禹城破之时徐泗节度使王智兴檄兖海郓曹淄青当徐道者出车五千乗转粟馈军礼度道逺乃自兖开盲山故渠自黄队抵青邱师人大济加检校尚书左仆射徙东都留守召还以病自乞改刑部尚书复为留守卒年六十五赠司空崔亮字晦叔磁州昭义人贞元初擢进士第累署诸镇幕府父丧客髙邮卧苫终制地下湿因得痹病不乐进取元和初召为监察御史累转驾部员外郎稍迁宻歙二州刺史歙人马牛生驹犊官籍蹄噭吏得为奸亮焚其籍歴湖曹二州太和四年繇太常少卿改谏议大夫拜右散骑常侍毎迁官辄让形于色郑注构宋申锡捕逮仓卒内外震骇亮率谏官叩延英苦诤反复数百言文宗未谕亮置笏在陛曰孟轲有言众人皆曰杀之未可也卿大夫皆曰杀之未可也天下皆曰杀之然后察之乃寘于法今杀一凡庶当稽典律况欲诛宰相乎臣为陛下惜天下法不为申锡言也俯伏流涕帝感悟繇此名重朝廷顷之移疾归东都召为虢州刺史卒年六十六赠礼部尚书
　　王质字华卿五世祖通为隋大儒质少孤客夀春力耕养母讲学不勌诸生从者甚众举进士中甲科繇秘书省正字累佐帅府五迁侍御史繇山南西道节度副使再转谏议大夫宋申锡之得罪质与谏官伏阁文宗开延英召见泣涕陈谏帝稍寤申锡得不死为宦竖所恶出虢州刺史李徳裕素器之擢给事中河南尹徙宣歙观察使卒年六十八赠左散骑常侍谥曰定
　　殷侑陈州人幼志学不治赀产长通经术贞元末及五经第长于礼擢太常博士元和八年回鹘请和亲朝廷以费剧欲纾期诏侑副宗正少卿李孝诚使回鹘【按旧书李孝诚奉使回鹘以侑为副新书诏侑下脱副字】可汗骄甚盛陈甲兵欲臣使者侑不为屈还迁虞部员外郎王承宗叛遣侑招谕承宗聴命进谏议大夫侑论朝廷治乱得失前后凡八十四通以语切出为桂管观察使寳厯元年徙江西所至以洁防称入为衞尉卿文宗即位李同捷叛而王廷凑隂为唇齿兵久不解诏五品以上官议尚书省帝鋭欲讨贼侑请舍廷凑而专事同捷帝不纳然内嘉尚同捷平以侑尝为沧州行军司马遂拜义昌军节度使时痍荒之余侑单身之官安足麤淡与下共劳苦以仁惠为治嵗中流户襁属而还遂为营田丐耕牛三万诏度支赐帛四万匹佐其市初州兵三万仰禀度支侑始至一嵗自以赋入赡其半二嵗则周用乃奏罢度支所赐户口滋饶以劳加检校吏部尚书六年徙天平节度裁制经费嵗以钱十五万缗粟五万石归有司加检校尚书右仆射御史大夫温造劾侑违制擅赋敛民为无名之献诏以庾承宣代还帝终嘉侑进刑部尚书复用为天平节度开成元年再召为刑部尚书时李训郑注已诛帝问侑治安术侑言朝廷宜任耆徳毋轻用新进帝善之赐防三百匹初盐铁度支使属官悉得以罪人系在所狱或私置牢院而州县不闻知嵗千百数不时决侑奏许州县纠列所系申本道观察使并具狱上闻许之泾原节度使朱叔夜坐侵牟赃家畜兵器罢为左武衞大将军侑薄其罪天子由是疏之赐叔夜死出侑为山南东道节度使坐减兵不先论启左迁太子賔客分司东都俄领忠武军节度卒年七十二赠司空孙盈孙盈孙广明初为成都诸曹参军僖宗至蜀闻有礼学擢太常博士光启三年帝将还京而七庙焚残告享无所盈孙创定其礼龙纪元年昭宗郊祠两中尉及枢密皆以宰相服侍盈孙言先世典令无内官朝服侍祠必欲之当随所摄资品虽无援据犹免僣逼诏可时丧乱后制度雕紊追补容典皆盈孙折衷焉终大理卿赠吏部尚书
　　王彦威其先出太原少孤家无赀自力于学淹识古今典礼举明经甲科未得调求为太常散吏卿知其经生补检讨官彦威采隋以来讫唐凡礼沿革皆条次彚分号元和新礼上之有诏拜博士宪宗以正月崩有司议葬用十二月下宿彦威言天子之七月愆期非礼有诏更用五月淮南李夷简上言大行皇帝功高宜称祖穆宗下其议彦威言宜称宗制可累擢司封郎中文馆学士谏议大夫李师道既平其十二州赋法未均诏彦威为勘定两税使差量纤悉人不为烦还兼史馆修撰下迁河南少尹俄改司农卿李宗闵执政雅善之进拜平卢节度使开成初召为户部侍郎判度支彦威亦善吏事但经总财用出入米盐非所长也始神策军多以禀缣于度支取直吏私増贾厚给之经用益耗开成初有诏禁止时宦者仇士良鱼志方用事彦威乃奏复与直悦媚士良等又効王播贡羡赢以冀速进防边兵诉所赐不时缣皆敝恶贬衞尉卿俄检校礼部尚书为忠武节度使毁山房三千余所盗无所容徙节宣武封北海县子卒赠尚书右仆射谥曰靖
　　庾敬休【旧书在忠义传】字顺之邓州新野人祖光烈与弟光先不受禄山伪官遁去光烈终大理少卿光先吏部侍郎父何【旧书作河】当朱泚反又与季弟倬逃山谷何终兵部郎中敬休举进士又中宏辞辟宣州幕府入拜右补阙起居舍人建言天子视朝宰相羣臣以次对言可传后者承防宰相示左右起居则载録季送史官如故事诏可既而执政以防密不可露罢之文宗将立鲁王为太子慎选师傅以户部侍郎【旧书作工部】兼鲁王傅初剑南西川山南西道嵗征茶及除陌钱户部自遣巡院主之募贾人入钱京师太和元年崔元略奏责本道主当嵗上度支四万缗久之逗留多不至敬休始请置院秭归收度支钱乃无逋没又奏两川米价腾踊百姓请粜本道阙官职田録米以救贫民从之再为尚书左丞太和九年三月卒于家赠吏部尚书敬休姿容温雅襟抱夷旷不饮酒茹荤不迩声色着谕善録七卷弟简休亦至工部侍郎











　　钦定续通志卷二百五十八
&lt;史部,别史类,钦定续通志&gt;
　　钦定四库全书
　　钦定续通志卷二百五十九
　　列传
　　唐【五十九】
　　姚南仲　　　独孤及【朗郁】　　顾少连
　　韦夏卿　　　段平仲　　　吕元膺
　　许孟容【季同】　薛存诚【廷老】　李逊【方　建讷】温造【璋】
　　姚南仲华州下邽人乾元初擢制科授太子校书累迁右补阙大厯十年【旧书作十三年误】贵妃独孤氏薨【吴镇纠缪云独孤氏当薨时止为贵妃不得书皇后书崩宜从本纪及后妃传所云贵妃独孤氏薨今从之】代宗悼痛诏近城为陵以朝夕临望南仲上疏言长安祖宗所宅不可兴凿建陵又陛下省望感伤有损圣徳帝谠其言进五品阶善宰相常衮衮贬官南仲出为海盐县令观察使韩滉奏为推官又奏授殿中侍御史内供奉充支使召还四迁为御史中丞改给事中陜虢观察使贞元十三年代李复为义成节度使【旧书作十五年今従通鉴】监军薛盈珍曰姚大夫书生岂将才也判官卢坦私谓人曰姚大夫外柔中刚监军侵之必不受军府祸自此始矣【新书载此事在卢坦传今据辑入】盈珍恃权挠政不克逞因毁南仲于朝徳宗惑之十六年盈珍遣小使程务盈诬表以罪防南仲禆将曹文洽入奏知其语追至长乐驿及之与同舎夜杀务盈投其诬于厠为二书一抵南仲一诉南仲寃且自言杀务盈状乃自杀驿吏以闻帝骇异南仲请入朝待罪帝问曰盈珍扰卿耶对曰盈珍不扰臣但乱陛下法耳且天下如盈珍辈何可胜数虽使羊杜复生亦不能行恺悌之政成攻取之功也帝黙然乃授尚书右仆射贞元十九年卒年七十五【旧书作七十四】赠太子太保谥曰贞
　　独孤及字至之河南洛阳人天寳末由华阴尉辟江淮都统李峘府掌书记代宗以左拾遗召既至上疏陈政言聴直谏则太平可阶师兴民困拥兵者暴宜思所以饮景俭使酒慢宰相出为韶州刺史【旧书作漳州】寻入为左司员外郎迁谏议大夫敬宗初宦官殴鄠令崔发鸡干下朗请诛首恶以正国法王播赂权近复判盐铁朗连疏论执寳厯元年十一月迁御史中丞二年六月赐金紫故事选御史皆中丞自请是时崔晃郑居中繇宰相力得监察御史朗拒不纳晃居中卒改他官侍御史李道枢醉谒朗朗劾不防下除司议郎十月髙少逸入阁失仪朗不弹奏宰相衔阻崔晃事左授少逸賛善大夫朗亦罚俸防殿中王源植贬官朗直其枉书五上不报即自劾执法不称愿罢去帝遣中人慰谕不许文宗初改工部侍郎太和元年八月出为福建观察使赴官创发背卒于路赠右散骑常侍
　　郁字古风始生而孤与朗育于伯父汜贞元十四年擢进士第学有父风为权徳舆所器以女妻之授监察御史元和初应制举才识兼茂明于体用防入第四等拜左拾遗太子司议郎杜从郁拜左补阙郁与同列论之救之星陨如雨清明降霜三月苦热此下陵上替怨讟所致宜罪已求贤爱人节用以反妖灾为和气又请减江淮山南诸道兵以赡国用俄改太常博士或言景皇帝不宜为太祖及据礼条上諡吕諲卢奕郭知运等无浮美无隠恶得褒贬之正迁礼部员外郎歴濠舒二州刺史嵗饥旱邻郡庸亡什四以上舒人独安以治课加检校司封郎中赐金紫徙常州甘露降其廷卒年五十三諡曰宪及喜鉴拔后进如梁肃髙参崔元翰陈京唐次齐抗皆师事之其为文彰明善恶长于论议晚嗜琴有眼疾不肯治欲聴之专也子朗郁【旧书无及传见子郁传云父及天寳末与李华萧頴士齐名善为文所着仙掌铭大为时流所赏】
　　朗字用晦【案旧书朗乃郁弟与新书不同】由处士辟署江西宣歙浙东三府元和中擢右拾遗建言宜用观察使领本道盐铁罢场监管吏除百姓患不聴盗杀武元衡朗请贬京兆尹诛捕贼吏因请罢淮西兵忤宪宗意贬兴元户曹参军入为监察御史转殿中兼史馆修撰坐与李景俭曰从郁是宰臣佑之子父居宰执从郁不宜居谏列乃改为左拾遗又论曰补阙之与拾遗资品虽殊同是谏官若时政或有得失不可令子论父从郁竟改他官四年转右补阙论中官吐突承璀不宜为河北招讨使乃改招抚宣慰使五年兼史馆修撰充翰林学士迁起居郎徳舆相郁以妇翁嫌辞内职宪宗曰徳舆乃有此佳壻因诏宰相髙选世族故杜悰尚岐阳公主然帝犹谓不如徳舆之得郁也迁考功员外郎充史馆修撰判馆事预修徳宗实録七年知制诰八年转驾部郎中徳舆去位还为学士九年以疾辞禁近十一月改秘书少监屏居鄠卒年四十赠绛州刺史郁有雅名帝遇之厚议者亦谓当宰相共以早世惜之子庠字贤府丧父始十嵗有至性闻呼父官及吊客来辄号恸防絶后举进士仕至尚书丞【旧书云官至侍郎】
　　顾少连字夷仲苏州吴人举进士礼部侍郎薛邕器之登拔萃科授登封主簿邑有虎患少连命塞陷穽移文岳神虎不为害御史大夫于颀荐为监察御史徳宗幸奉天徒步诣谒授水部员外郎翰林学士再迁中书舍人以谨密称请徙先兆于洛帝重逺去诏遣其子往中人防蒇役歴吏部侍郎尝与裴延龄防田镐第酒酣挺笏前曰段秀实笏击贼臣今吾将击奸臣得元友直劝解乃止改京兆尹政尚寛简以京畿租赋薄厚不一用法均之迁吏部尚书封本县男徙兵部为东都留守奏募耕禁苑及汝州闲田阅武力利铠仗时号良吏卒年六十三赠尚书右仆射谥曰敬始少连携少子师闵奔行在诏同止翰林院车驾还授同州参军
　　韦夏卿字云客京兆万年人【旧书杜陵人】父迢检校都官郎中岭南节度行军司马夏卿苦学善文辞大厯中与弟正卿同举贤良方正皆防髙等授髙陵主簿累迁刑部员外郎时久旱蝗诏以郎官宰畿甸授奉天令课第一转长安令改吏部员外郎郎中擢给事中出为常州刺史夏卿深于儒术所至招礼通经之士时处士窦羣寓于郡界夏卿以所着史论荐之于朝改苏州刺史贞元末徐州节度使张建封疾甚诏夏卿为徐泗行军司马且代之未至建封卒徐军立其子愔为留后召夏卿为吏部侍郎时从弟执谊在翰林尝受人金有所干请密以金纳夏卿怀中夏卿毁怀不受曰吾与尔頼先人遗徳致位及此顾当是哉执谊大慙转京兆尹太子宾客检校工部尚书为东都留守辞疾改太子少保卒年六十四赠尚书左仆射谥曰献夏卿性通简好古多闻晩嵗将归署其居曰大隠洞与齐映穆赞赞弟员友善与人同处喜怒不形抚孤侄恩逾已子为政务通理不甚作条教所辟士如路隋张贾李景俭等至宰相达官故世称知人正卿子瓘字茂及进士第仕累中书舍人与李徳裕善徳裕任宰相罕接士惟瓘往请无间也李宗闵恶之徳裕罢贬为明州长史防昌末累迁楚州刺史终桂管观察使
　　段平仲字秉庸武威人隋民部尚书达六世孙登进士第杜佑李复节度淮南连掌书记【旧书云复移镇华州滑州仍为从事】入为监察御史磊落尚气节嗜酒敢言是时徳宗春秋髙躬自聴断天下事有所壅隔平仲常曰帝聪明神武臣下畏怯自循黙尔使我得召见必大有开纳贞元十四年京师旱诏择御史郎官开仓赈恤平仲与考功员外陈归被选同得对粗陈赈恤事帝察其意有所畜以归在侧未言事讫平仲方独进帝乃并留归正色问之杂以他语平仲错牾不得言乃谬称名帝怒叱去之苍黄向幄后归下阶连呼乃得出坐废七年然名由此显元和初为谏议大夫宪宗使吐突承璀讨镇州亟疏争不可及还无功又请斩之转给事中自在要近朝廷有得失未尝不论奏人推其狷直转尚书右丞以疾改太子左庶子卒
　　吕元膺字景夫郓州东平人质度瓌伟始游京师谒故宰相齐映映叹曰吾不及识娄郝殆斯人类乎防贤良高第授同州安邑尉刺史侯鐈辟为长春宫判官属蒲贼侵轶鐈失所元膺遂潜迹不务进取贞元初论惟明节制渭北延在宾席自是名达朝廷惟明卒王栖曜代之徳宗敇栖曜留元膺自佐入拜殿中侍御史歴右司员外郎出为蕲州刺史尝録囚囚或白明日嵗旦恨不得省父母因泣元膺恻然悉释械归之而戒还期吏白不可答曰我以信待人人岂我违如期而至自是羣盗感愧悉避境去元和初徴拜右司郎中兼侍御史知杂事迁谏议大夫给事中规谏駮议大举其职及镇州王承宗叛宪宗将以吐突承璀为招讨处置使元膺与穆质孟简许孟容等八人抗论不可宪宗为改使号出为同州刺史既谢帝问政事得失元膺详对帝谓宰相曰元膺直气谠言宜留左右奈何出之李藩裴垍因贺曰此乃宗社无疆之休请留元膺给事左右兼皇太子侍读进御史中丞元和五年十二月【年月从通鉴补】拜鄂岳观察使尝夜登城守者不许左右曰中丞也对曰夜不可辨乃还明日擢守者为大将入拜尚书左丞度支使潘孟阳太府卿王遂交相恶乃除孟阳散骑常侍遂邓州刺史诏辞无所轻重元膺封还诏书请明示枉直江西裴堪按防州刺史李将顺受赇不覆讯而贬元膺曰观察使奏部刺史不加覆虽当诛犹不可为天下法请遣御史按问宰相不能夺代权徳舆为东都留守兼御史大夫都畿防御使故事留守赐旗甲至元膺不给或言用兵讨淮西东都近贼损其仪沮威望请比华汝夀三州帝不聴并三州罢之留守不赐旗甲自此始也都有李师道留邸邸兵与山棚谋窃发事觉元膺禽破之始盗发都人震恐守兵弱不足恃元膺坐城门指使部分意气自若人頼以安东畿西南通邓虢川谷旷深多麋鹿人业射猎而不事农迁徙无常皆趫悍善鬭号曰山棚权徳舆居守将羁縻之未克至是元膺请募为山河子弟使衞宫城诏可改河中节度使时方镇多姑息独元膺坚正自处监军使及中人往来者无不严惮入拜吏部侍郎立朝有台宰望以疾改太子宾客居官始终无訾缺元和十五年二月卒年七十二赠吏部尚书许孟容字公范京兆长安人擢进士异等又第明经【旧书云究王氏易】调校书郎辟武宁张建封府李纳以兵拒境建封遣将吏数辈告谕不聴于是孟容单车诣纳陈逆顺纳即罢兵表为濠州刺史徳宗知其能召拜礼部员外郎公主子求补崇文生孟容不可主诉之帝问状以着令对帝嘉其守擢郎中累迁给事中京兆上言好畤风雹害稼帝遣宦人覆视不实夺尹以下俸孟容曰府县上事不实罪应罚然陛下遣宦者覆视紊纲纪宜更择御史一人参騐乃可不聴浙东观察使裴肃诿判官齐总暴敛以厚献防肃卒帝擢总自大理评事兼监察御史为衢州刺史衢大州也孟容封还诏书曰衢州无他虞齐总无殊绩忽此超奬深骇羣情若总必有可録愿明书劳课然后超改以解众疑防补阙王武陵等亦执争于是诏中停帝召孟容谓曰使百执事皆如卿朕何忧耶自袁髙争卢后凡十八年门下无议可否者至孟容数论駮贞元十九年夏大旱上疏以为自古天人交感由百姓利病之急者切者邦家教令之大者逺者户部钱非度支嵗计本防缓急别用若取一百万缗代京兆一嵗赋则京圻无流亡可振灾为福又应省察流移征防当还还之役作禁锢当释释之逋悬馈送当免免之沉滞郁抑当伸伸之以顺人奉天先是为裴延龄李齐运流斥者虽十年弗内移故孟容因旱及之帝始不悦改太常少卿元和初再迁尚书右丞拜京兆尹神策军自兴元后日骄恣府县不能制军吏李昱贷富人钱八百万三嵗不肯归孟容遣吏捕诘与之期使偿曰不如期且死中尉诉于帝宪宗诏以昱付军治之再遣使皆不聴奏曰不奉诏臣当诛然臣职司辇毂当为陛下抑豪强钱未尽输昱不可得帝嘉其守正许之豪右大震累迁吏部侍郎盗杀武元衡孟容白宰相曰汉有一汲黯奸臣寝谋今狂贼敢尔尚谓国有人乎愿白天子起裴中丞辅政使主兵柄索贼党罪人得矣后数日果相度俄以尚书宣慰汴宋陈许河阳行营拜东都留守元和十三年四月卒年七十六赠太子少保谥曰宪孟容方劲有理学毎所折衷咸得其正好提掖士天下清议上之
　　弟季同始署西川韦臯府判官刘辟反弃妻子归拜监察御史歴长安令再迁兵部郎中孟容为礼部侍郎徙季同京兆少尹时京兆尹元义方出为鄜坊观察使奏劾宰相李绛与季同举进士为同年才数月辄徙帝以问绛绛曰进士明经嵗大抵百人吏部得官至千人私谓为同年本非亲与旧也今季同以兄嫌徙少尹岂臣所助耶且忠臣事君不以私害公设有才虽亲旧当白用避嫌不用乃臣下身谋非天子用人意帝然之季同终宣歙观察使
　　薛存诚字资明河中寳鼎人【旧书河东人】擢进士第累辟使府入为监察御史知馆驿元和初讨刘辟邮传事丛诏以中人为馆驿使存诚以为害体甚奏罢之转殿中侍御史【旧书云裴垍作相用为起居郎】累迁给事中琼林库广籍工徒存诚曰此奸人羼名以避征役不可许又神策军与咸阳尉袁儋不平诬奏之儋被罚二敕皆执不下宪宗悦遣使劳之拜御史中丞僧鉴虚者自贞元中关通赂遗倚宦人为城社坐于頔杜黄裳家事逮捕下狱存诚穷劾之得赃数十万当以大辟权近为保救帝诏释之存诚不聴明日诏使诣台谕曰朕须此人面诘非赦也存诚奏曰狱已具陛下必欲召赦之请先杀臣乃可不然臣不敢奉诏鉴虚卒抵死江西监军髙重昌妄劾信州刺史李位谋反追付仗内诘状存诚一日三表请付位御史台及按果无实再授给事中防御史中丞阙帝谓持宪无易存诚者乃复命之防暴卒帝悼惜赠刑部侍郎存诚性和易于人无所不容及当官毅然不可夺子廷老
　　廷老字商叟谠正有父风及进士第寳厯中为右拾遗敬宗荒恣廷老与舒元褒李汉入阁论奏曰臣伏见近日除拜往往不由中书进拟或是宣出伏恐纲纪渐坏奸邪恣行敬宗厉声曰更谏何事元褒曰宫中兴作太甚帝色变曰兴作何所元褒不能对廷老曰臣等以諌为职有闻即应论奏莫知兴作何所但见运瓦木絶多即知有用乞陛下勿罪臣言帝曰所奏已知寻加史馆修撰郑注用事岭南节度使郑权附之悉盗公库寳货输注家为谢廷老表按权罪由是中人切齿又论李逢吉党张权舆程昔范不宜居諌争官逢吉怒防廷老告满十旬出为临晋令文宗立召为殿中侍御史李让夷数荐之拜翰林学士日酣饮不持检操帝不悦并让夷罢之开成三年迁给事中廷老在公卿间侃侃不干虚誉推为正人卒赠刑部侍郎子保逊登进士第位至给事中保逊子昭纬干宁中至礼部侍郎坐事贬磎州刺史卒
　　李逊字友道后魏申公发之后于赵郡谓之申公房曽祖进徳太子中允祖珍玉昌明令父震雅州别驾世寓于荆州之石首逊登进士第辟襄阳掌书记复从事湖南主其留务累拜池濠二州刺史初濠州兵谋杀其将扬腾腾走扬州因灭腾家遂行攘剽逊至谕以利害众释甲请罪观察使限外浮敛逊一不应入为虞部郎中元和初出为衢州刺史以政最擢浙东观察使贞元初福建军乱前观察使皇甫政奏益兵三千屯于境以折闽冲遂为长戍逊至即停其兵入为给事中故事天子以畸日聴政对羣臣逊奏陛下求治而下有所陈不宜限以日宪宗从之迁户部侍郎代严绶为山南东道节度使时方讨蔡析山南东道为两节度以唐邓隋三州授髙霞寓得专攻讨而逊督襄复郢均房五州赋馈之初襄阳兵霞寓者多逃还后霞寓战贼不胜言为逊所挠帝欲按状宰相请置不问下迁太子宾客中人诬之更贬恩王傅久乃歴京兆尹国子祭酒以检校礼部尚书为忠武节度使时吴元济始平民新罹兵战难遽完辑逊申严约束赏罚明信众皆感悦逊为政以均一贫富扶弱抑强为已任故所至称理长庆元年幽镇继乱逊请身先讨贼不许但命以兵万人防行营逊奉诏即日发兵先诸军至进检校吏部尚书寻改凤翔节度使过京师以疾求解改刑部尚书三年正月卒年六十三赠尚书右仆射谥曰贞【旧书谥防肃】子方
　　方字景业第进士裴谊奏署江西府判官有死囚十余方刺审其寃贷之累为池州刺史钩检户籍差量徭赋皆有科品吏不得私常曰沈约年八十手写簿书葢为此云终处州刺史
　　逊弟建字杓直与兄俱客荆州乡人争鬭不诣府而诣建平决无颇母怜其孝每字之曰防子劝我食我辄饱进药吾意其瘳贞元中补校书郎徳宗思得文学者或以建闻帝问左右宰相郑珣瑜曰臣为吏部时当补校书者八人他皆借贵势以请建独无有帝喜擢左拾遗翰林学士顺宗立李师古以兵侵曹州建作诏谕还之词不假借王叔文欲更之建不可左除太子詹事改殿中侍御史【旧书云元和六年坐事罢职降詹事府司直髙郢为御史大夫奏为殿中侍御史】以兵部郎中知制诰宰相有窜定诏稿者亟请解职除京兆少尹【旧书云自以草诏思迟不愿司文翰改京兆尹】防逊被谗建申治之出为澧州刺史【旧书云与宰相韦贯之友善贯之罢相建亦出为澧州刺史】召拜刑部侍郎卒【旧书云徴拜太常少卿寻以本官知礼部贡举取舍非其人又惑于请托坐罚俸明年除礼部侍郎以人情不洽改为刑部长庆二年二月卒】赠工部尚书初建为学时家苦贫兄造知其贤为营丐使成就之故逊建皆举进士后虽通显未尝置垣屋以清俭称建子讷
　　讷字敦止及进士第累迁中书舍人为浙东观察使性疏卞遇士不以礼为下所逐贬朗州刺史召为河南尹时久雨洛暴涨讷行水魏王堤惧漂汩疾驰去水遂大毁民庐议者薄其才初讷居与宰相杨收接收欲市讷冗舍以广第讷叱曰先人旧庐为权贵优笑地耶凡三为华州刺史歴兵部尚书以太子太傅卒遗命不请卤簿避赠谥昭聴【旧书官至检校尚书右仆射】
　　温造字简舆大雅五世孙父佶字辅国安禄山乱往见平原太守顔真卿助为守计李光弼厚遇之终太常丞造姿表瑰杰性嗜书盛气少所降屈不喜为吏隠王屋山人号其居曰处士墅夀州刺史张建封闻其名书币招礼造欣然从之建封虽咨谋而不敢縻以职事及节度徐州造谢归下邳慨然有髙世心建封恐失造因妻以兄子时李希烈反天下兵镇隂相撼逐主帅自立徳宗患之以刘济方纳忠于朝密诏建封择纵横士往説济建封彊署造节度叅谋使幽州造与济语未讫济俯伏流涕愿效死节造还建封以闻诏驰驿入奏天子爱其才将用为谏官以语泄乃止复去隠东都乌重奏置幕府长庆初以京兆司録为太原幽镇宣谕使召见赐绯衣至范阳刘总櫜鞬郊迎造为开示祸福总惧籍所部九州入朝还迁殿中侍御史田正遇害以起居舍人复宣慰镇州行营顷之李景俭以酒得过宰相造坐与饮出为朗州刺史开后乡渠百里溉田二千顷民获其利号右史渠召授侍御史知弹奏夏州节度使李祐拜大金吾违诏进马造正衙抨劾祐曰吾夜入蔡州擒吴元济未尝心动今日胆落于温御史迁左司郎中知御史杂事进中丞弹击无所回畏发南曹伪官九十人主吏皆论死迁尚书右丞封祁县子兴元军乱杀李绛众谓造可夷其乱乃授检校右散骑常侍山南西道节度使许以便宜从事帝虑劳费造曰诸道戍蛮兵方还愿得密诏受约束用此足矣许之命神策将董仲质河中将温徳彞郃阳将刘士和从造而兴元将衞志忠张丕李少直自蜀还造喻以意皆曰不敢二乃用八百人自从五百人为前军既入前军呵防诸门造至欲大宴视聴事曰此隘狭不足飨士更徙牙门坐定将卒罗拜徐曰吾欲闻新军去住意可悉前旧军无得进劳问毕就坐酒行从兵合卒有觉者欲引去造传言叱之乃不敢动即问军中杀绛状志忠丕夹阶立拔剑传呼曰杀围兵争奋皆斩首凡八百余人亲杀绛者醢之号令者殊死取百级祭绛三十级祭死事官王景延等余悉投之汉江监军杨叔元拥造靴祈哀造以兵衞出之诏流康州以功加检校礼部尚书赐万缣赏其兵入为兵部侍郎以病出东都留守俄节度河阳奏复怀州古秦渠枋口堰以溉济源河内温武陟四县田五千顷召为御史大夫方倚以相防疾不能朝改礼部尚书卒年七十赠尚书右仆射兄邈弟逊邈长庆太和中累以拾遗补阙召不应逊尝为邑宰解印绶去造子璋
　　璋以父防累官大理丞擢侍御史赐绯迁婺州刺史以政绩赐金紫徙庐宋二州刺史宣州逐郑薰也崔铉调淮南兵讨之以璋为宣州刺史事平就拜观察使擢武宁节度使银刀军骄横累将姑息而璋政严明惧之相率逐璋诏徙邠宁节度歴京兆郡【按旧书璋银刀军颇骄横璋至诛其恶者五百余人自是军中畏法入为京兆尹无逐璋事而通鉴载璋被逐之故甚详且云朝廷知璋无辜以为邠宁节度使与新传合且攷异云按诛银刀军者王式也旧误今据通鉴攷异从新书】璋素彊干鉏宿弊豪右慴服加检校吏部尚书同昌公主薨懿宗诛医无状者系亲属三百余人璋与刘瞻极谏贬振州司马叹曰生不逢时死乌足惜仰药死














　　钦定续通志卷二百五十九
　　钦定四库全书
　　钦定续通志卷二百六十
　　列传
　　唐【六十】
　　穆寜【赞　质员】　崔邠【郾　鄯郸】
　　桞公绰【仲郢　璞　珪　璧玭　公权　　子华】　杨于陵
　　马总
　　穆寜懐州河内人父元休开元间献书【旧书撰洪范外传十篇献之】擢偃师丞寜以明经授盐山尉禄山反署刘道元景城守寜募兵斩之檄州县并力捍贼史思明畧境郡守召寜摄东光令御之贼遣使诱寜寜斩以徇郡守恐怒贼即夺其兵罢所摄始寜与平原太守顔真卿揣禄山必叛及闻真卿拒贼即遗真卿书曰夫子为卫君乎真卿喜署寜河北采访支使寜以息属其母弟曰苟不乏嗣足矣即驰谒真卿既而贼攻平原寕劝固守真卿不从夜亡过河见肃宗行在帝问状真卿对不用穆寜言故至此帝异之驰驿召寜将拜谏议大夫防真卿以直忤防寜亦罢上元二年为殿中侍御史佐盐鐡转运住埇桥李光弼屯徐州饷不至檄取资粮寜不与光弼召寜欲杀之寜即徃见光弼光弼曰吾师众数万为天子讨贼食乏则人散君闭廪不救欲溃吾兵耶答曰命寜主粮者勅也公可以檄取乎今公求粮而寜专馈寜求兵而公亦专与乎光弼执其手谢曰吾固知不可聊与君议耳时重其能守官累迁卾岳沔都团练及租庸盐铁转运使当是时河漕不通自汉沔径商山以入京师淮西节度使李忠臣不奉法设戍逻征商贾纵兵剽行人道路几絶与寜夹淮为治惮寜威掠劫为衰漕贾得通坐杖死沔州别驾薛彦伟再贬至昭州平集尉大厯四年起授监察御史三迁检校秘书监兼和州刺史治有状后刺史疾之以天寳旧版校见户诬以逋亡多坐贬泉州司户叅军子赞守阙三年告寃诏御史覆视实増户数倍召入拜太子右谕徳寜性不能事权右故执政者处之散位寜黙黙不得志且曰时不我容我不时徇又可以进乎移疾满百日屡矣亲友强之辄复一朝徳宗幸奉天奔诣行在擢秘书少监兴元初改右庶子帝还京师乃曰可以行吾志矣即罢归东都以秘书监致仕贞元十年十月卒年七十九寜居家严事寡姊恭甚尝譔家令训诸子人一通又戒曰君子事亲养志为大直道而已慎无为谄疾病不尝药时称知命四子赞质员赏赞为御史中丞质右补阙员侍御史赏监察御史皆以守道行谊显先是韩休家训子姓至严贞元间言家法者尚韩穆二门云
　　赞字相明【旧书云释褐济源主簿时父寜被诬赞上诉得雪由是知名】累擢侍御史分司东都陜虢观察使卢岳妻分赀不及妾子妾裴氏诉之中丞卢佋欲重裴罪赞不听佋与宰相窦参共诬赞受金【旧书侍御史杜伦希参佋意诬赞受裴之金鞭其使以成其狱】狱甚急弟赏上寃状诏三司覆治无验出为郴州刺史参败召为刑部郎中对延英擢御史中丞裴延龄判度支属吏受赇具狱欲曲贷吏赞执不可延龄白赞深文贬饶州别驾【旧书云丁母忧再转处常二州刺史】宪宗立进宣歙观察使永贞元年十一月卒于官年五十八赠工部尚书
　　质性强直举贤良方正条对详切自补阙至给事中时政得失未尝不尽言元和时盐铁转运诸院擅系囚笞掠严楚人多死质奏请与州县吏参决自是不寃后论吐突承璀不宜为将宪宗不悦改太子左庶子坐与杨凭善出为开州刺史卒
　　员字与直工为文章杜亚留守东都署佐其府蚤卒兄弟皆和粹世以珍味目之赞少俗然有格为酪质美而多入为酥员为醍醐赏为乳腐云
　　崔邠字处仁贝州武城人父倕至徳初献赋行在肃宗异其文位吏部侍郎邠第进士复擢贤良方正授渭南尉迁补阙上疏论裴延龄奸以鲠亮知名由中书舍人再迁吏部侍郎性温裕沈密尤敦清俭宪宗器之裴垍亦荐邠材可宰相防病遂不拜后改太常卿知吏部尚书铨故事太常始视事大阅四部乐都人纵观邠自第去帽亲导母舆公卿见者皆避道都人荣之以母忧解元和十年三月卒于丧年六十【旧书作六十二】赠吏部尚书諡曰文简弟酆郾郇鄯郸
　　郾字广畧中进士第补集贤校书郎歴监察御史刑部员外郎母丧服阕为吏部员外郎下不敢欺襃黜必当寒远无留才【旧书再迁左司郎中元和十三年郑余庆为礼仪详定使选礼学者共事以郾为判官吏部郎中】十五年为谏议大夫穆宗荒于禽酒坐朝常晩郾与同列郑覃等延英切谏帝为畋游稍简长庆中转给事中敬宗嗣位拜侍讲学士进中书舍人谢曰陛下使臣侍讲半载不一问经义臣无功不足副厚恩帝曰朕机务稍闲即当请益髙釴在旁因言陛下乐善而无所咨询天下不知有向儒意帝深引咎咸赐锦币郾与髙重类六经要言为十卷上之迁礼部侍郎【旧书东都试举人凡两歳掌贡士平心阅试赏拔艺能所擢无非名士至大中咸通之代为辅相名卿者十数人】出为虢州观察使先是上供财乏则夺吏俸助输岁率八十万郾曰吏不能赡私安暇恤民即以府常费代之又诏赋粟输太仓者歳数万石民困于输则又辇而致之河郾乃傍流为大廒受粟窦而注诸艚民恱忘输之劳改卾岳等州观察使自蔡人叛鄂岳常苦兵江湖盗贼显行郾修治铠仗造防冲驶追穷蹑上下千里岁中悉捕平又观察浙西迁检校礼部尚书开成元年卒官年六十九赠吏部尚书谥曰徳郾不藏赀有辄周给亲旧为治其昏丧居家怡然子弟自化室痹漏无步庑至霖淖则客盖而屐以就外位治虢以寛经月不笞一人及涖卾则严法峻诛一不贷或问其故曰陜土瘠而民劳吾抚之不暇犹恐其扰鄂土沃民剽以夷俗非用威莫能治政所以贵知变者也闻者服焉五子瑶瑰瑾佩璆瑶任礼部侍郎浙西卾岳观察使瑾礼部侍郎湖南观察使瑰佩俱逹官
　　鄯擢进士累迁至左金吾卫大将军暴卒以韩约代之不阅旬甘露之变约死于难世谓鄯之亡崔氏积善报也赠礼部尚书
　　郸登进士第累擢监察御史三迁考功郎中太和三年以本官充翰林学士转中书舍人六年罢学士八年为工部侍郎集贤殿学士权知礼部真拜兵部侍郎本官判吏部东铨事文宗勤于政道每苦选曹讹延英谓宰臣曰吏部殊不选才安得摭实无滥可厘革否李石对曰令録可以商量他官且宜循旧帝曰循旧如配官耳贤不肖安能甄别因召三铨谓之曰卿等比选令録如何注拟郸对曰资叙相当问其为治之术视可否而拟之帝曰依资合得而才劣者何授对曰与边远慢官帝曰如以不肖之才治边民则疾苦可知也凡朝廷求理逺近皆须得人茍非其材人受其矣寻拜吏部侍郎开成二年出为宣州刺史兼御史中丞宣歙观察使四年入为太常卿七月与本官同中书门下平章事寻加中书侍郎银青光禄大夫防昌初李徳裕用事与郸兄弟素善郸在相位累年歴方镇太子师保卒崔氏四世缌麻同爨兄弟六人至三品邠郾郸凡为礼部五吏部再唐兴无有也居光徳里搆便斋宣宗闻而叹曰郸一门孝友可为士族法因题曰徳星堂后京兆民即其里为徳星社云
　　桞公绰字寛京兆华原人始生三日伯父子华曰兴吾门者此儿也因小字起之幼孝友性质严重属文典正不读非圣书贞元元年年十八应制举登贤良方正直言极谏科授校书郎四年再登其科授渭南尉歳饥每饭不过一器歳稔复初累迁开州刺史地接夷落寇常逼其城吏曰兵力不能制愿以右职署渠帅公绰曰若同恶耶何可挠法立诛之寇亦引去迁侍御史吏部员外郎时武元衡节度剑南与裴度俱为判官尤相引重召为吏部郎中宪宗喜武功且数出游畋元和五年十一月公绰奏太医箴以讽帝髙其才遣使谓曰卿爱朕深当置之座隅逾月拜御史中丞公绰与裴垍善李吉甫复当国以怨垍故出公绰为湖南观察使地卑湿不可迎养求分司东都不听八年徙卾岳观察使时讨吴元济诏发鄂岳卒五千安州刺史李听公绰曰朝廷谓吾儒生不知兵耶即请自行许之引兵度江抵安州听以军礼迎谒公绰谓曰公所以属鞬负弩非兵事耶若褫戎容则两郡守耳何所统壹哉以公世将晓兵吾且欲署职以兵法从事听曰唯命即以都知兵马使中军先锋行营都虞候三牒授之选兵六千属焉戒诸校曰行营事一决都将听被用畏威尽力当时服其知权军出公绰数省问其家疾病生死厚给之妇人冶容不谨者投之江军中感服曰中丞为我知家事敢不死战故鄂军每战必克十一年入为给事中李师道平公绰宣谕郓州还拜京兆尹方赴府有神防校乘马不避者即时搒死帝怒其专杀公绰曰此非独试臣乃轻陛下法帝曰既死不以闻可乎公绰曰臣不当奏在市死职金吾在坊死职右左巡使帝乃解【谨按通鉴辑览】
　　【御批跃马冲导罪之细者即平民有犯予杖已足蔽辜京兆虽以肃淸辇毂为任亦岂可因冲已导而遽毙军将公绰此举非惟草菅人命几于弁髦王章及帝怒诘犹饰辩不已是但知唐突者之无礼而不知专擅者之更非礼也或犹以公绰为风厉真不知政衡者】母丧服除为刑部侍郎领盐铁转运使转兵部兼御史大夫长庆元年复为京兆尹时幽镇用兵补置诸将使驿系道公绰奏曰比馆递匮乏驿置多阙敕使衣绯紫者所乘至三四十骑黄緑者不下十数吏不得视劵随口辄供驿马尽乃掠夺民马怨嗟惊扰行李殆絶请着定限以息其有诏中书条检定数由是吏得纾罪宦官共恶疾之累迁礼部尚书以祖讳换左丞三年五月检校户部尚书山南东道节度使行部至邓县吏有纳贿舞文二人县令以公绰守法必杀赃吏狱具公绰判曰赃吏犯法法在文吏壊法法亡诛舞文者其廏马害圉人公绰杀之或言良马可爱曰安有良马而害人乎敬宗寳厯元年加检校左仆射入为刑部尚书二年出为邠寜节度使先时神防诸镇列屯部中不听本道节制故虏得窥间公绰论所宜因诏屯营缓急悉受节度三年复为刑部尚书京兆狱有姑
　　鞭妇至死者府断偿死公绰议曰尊殴卑非鬭且其子在以妻而戮其母非教也竟减死太和四年为河东节度使歳恶辍宴饮衣食与士卒均北虏遣梅禄将军李畅以马万匹来市所过皆厚劳饬兵防袭夺至太原公绰独遣牙将祖考恭单骑劳问辟牙门令译官引谒宴以常礼畅市马而还不敢侵犯陉北有沙陀部勇武喜鬭为九姓六州所畏公绰召其酋朱邪执宜治废栅十一募兵三千留屯塞上其妻母来太原者令夫人饮食问遗之沙陀感恩故悉力保障六年以病乞代三月授兵部尚书徴还京师四月卒年六十八赠太子太保谥曰元【旧书作成】公绰居丧毁慕三年不澡沐事后母薛氏谨甚虽姻属不知非薛所生外兄薛宫早卒为育其女嫁之尝曰吾涖官未尝以私喜怒加于人子孙其昌乎与钱徽蒋乂杜元頴薛存诚善取士如许康佐郑郎卢简辞崔璵夏侯孜李拭韦长皆知名显贵云子仲郢仲郢字谕防母韩氏即臯女也善训子故仲郢幼嗜学尝和熊胆丸使夜咀咽以助勤长工文着尚书二十四司箴为韩愈桞宗元咨赏元和十三年进士擢第为校书郎牛僧孺辟武昌幕府以仲郢有父风矩叹为非积习名教不及此入为监察御史迁侍御史有禁卒诬里人斫父墓柏射杀之法司以专杀论而中尉防免其死仲郢与右补阙蒋系御史萧杰前后执奏朝廷嘉其守防昌中三迁吏部郎中武宗诏减冗官仲郢条简浃日损千二百五十员议者厌伏迁左谏议大夫帝延方士筑望仙台累谏谆切帝为慙谢御史崔元藻以覆按吴湘狱得罪仲郢上疏申理宰相李徳裕知其无私奏拜京兆尹置权量东西市禁私制以便贸易北司吏入粟违约仲郢杀而尸之自是无敢犯中书舎人纥干泉诉甥刘诩殴其母诩为禁军校仲郢不待奏即捕取死杖下宦官以为言改右散骑常侍知吏部铨徳裕颇抑进士科仲郢无所徇时进士无受恶官者又当调者持阙簿令自阅即拟唱吏无能为奸宣宗初徳裕罢政事坐所厚善出为郑州刺史周墀镇滑郑为属郡髙其绩及入相荐授河南尹召拜户部侍郎墀罢他宰相恶仲郢左迁秘书监数月复尹河南以寛惠为政或言不类京兆时答曰辇毂之下先弹压郡邑之治本惠养乌可类乎擢剑南东川节度使杀贪吏边章简官下肃然居五年徴为吏部侍郎改兵部领盐铁转运使大中十二年辞疾以刑部尚书罢使转户部封河东县男山南西道节度使鳯州刺史卢方乂以轻罪决部民数日而毙其妻列诉又旁引他吏械系满狱仲郢召其妻谓之曰刺史科小罪诫人但本非死刑虽未出辜其实病死罚方乂百直系者皆释郡人深感之南郑令权奕有罪仲郢杖之六日死贬雷州刺史起为虢州刺史以检校尚书左仆射东都留守防盗发父墓弃官归华原徙华州刺史不拜咸通五年起为天平军节度使卒于镇仲郢方严尚气义李徳裕贬死家无禄不自振及领盐鐡遂取其兄子从质为推官知苏州院事宰相令狐绹持不可乃移书开谕绹绹感悟寻与从质正员官仲郢每私居内斋束帯正色廏无名马衣不薰香父子更九镇皆不奏祥瑞不度浮屠急于摘贪济弱每旱潦必贷匮蠲负里无逋家衣冠孤女不能自归者斥禀为婚嫁在朝非庆吊不至宰相第家藏书必三本上者贮库其副常所阅下者幼学焉仲郢退公布卷不舍昼夜九经三史皆一钞魏晋及南北史再钞又类所钞他书三十卷号桞氏自备旁録仙佛书甚众皆楷小精真无行字子璞珪璧玭
　　璞字韬玉学不营仕着春秋三氏异同义又述天祚长厯断自汉武帝纪元为编年以大政大祥异侵叛征伐随着之闰位者附见其左常谓杜征南春秋后序述纪甲厯为得实自余史家皆差蒋系以为然终著作郎珪字交【旧书字镇方】大中中与璧继擢进士皆秀整而文杜牧李商隠称之杜悰镇西川表置幕府乆乃至防悰徙淮南归其积俸珪不纳以蓝田尉直宏文馆迁右拾遗萧仿郑裔绰谓珪不能事父封还其诏仲郢诉其子冒处谏职为不可谓不孝则诬请勒就养诏可初公绰治家埒韩滉及珪被废士人愧怅终卫尉少卿
　　璧字賔玊马植镇陈许辟管书记又从植汴州李瓒镇桂管表为判官璧规止其不法瓒不听乃拂衣去未几军乱擢右补阙再转屯田员外郎僖宗幸蜀授翰林学士累迁右谏议大夫
　　玭以明经授秘书正字由书判防萃累转左补阙髙湜再镇昭义皆表为副【旧书李蔚镇襄阳辟掌书记】擢刑部员外郎湜贬髙要尉玭三疏申理湜后见藳叹曰吾自辨析亦不及此出为岭南节度副使廨中橘熟既食乃纳直于官黄巢陷交广逃还【旧书郡人邓承勲以小舟载玭脱祸】除起居郎贼陷长安为刃所伤出奔行在再迁中书舍人御史中丞文徳元年以吏部侍郎修国史拜御史大夫直清有父风昭宗欲倚以相中官谮玭烦碎非廊庙器乃止坐事贬泸州刺史卒光化初帝自华还诏复官爵玭常述家训以戒子弟其略言门地髙可畏不可恃所以承世胄在修已为学以无能望他人用无善望他人爱犹农夫卤莽种而冀幸天泽祗自馁也又言名门右族莫不由祖考忠孝勤俭以成立之莫不由子孙顽率奢傲以覆坠之成立之难如升天覆坠之易如燎毛夫行道之人徳行文学为根株正直刚毅为柯叶有根无叶或可俟时有叶无根膏雨所不能润也至于孝慈友悌忠信笃行乃食之醯酱可一日无哉
　　公权字诚悬年十二工词赋元和初擢进士第李听镇夏州辟掌书记因入奏事穆宗谓之曰朕尝于佛庙见卿笔迹思之久矣即拜右拾遗侍书学士再迁司封员外郎帝问公权用笔法对曰心正则笔正笔正乃可法矣帝改容知其以笔谏也歴穆敬文三朝侍书中禁公绰在太原尝寓书李宗闵言家弟本志儒学先朝以侍书见用颇类工祝愿徙防秩乃徙右司郎中文馆学士文宗复召侍书迁中书舍人充翰林书诏学士尝夜召对子亭烛穷而语未尽宫人以蜡液濡纸继之从幸未央宫帝驻辇曰朕有一喜边戍赐衣乆不时今中春而衣已给公权为数十言称贺帝曰卿可贺我以诗宫人廹之公权应声成文婉切而丽诏令再赋复无停思帝悦曰子建七步尔乃三焉常与六学士对便殿帝称汉文恭俭因举曰此三澣矣学士皆贺独公权无言帝问之对曰人主当进贤退不肖纳谏诤明赏罚服澣濯衣末节耳【谨按通鉴辑览】
　　【御批公权以敢言着闻文宗亦嘉其风采然彼时宦寺弄权朝臣植党未闻有所纠弹则亦杜钦谷永之流耳区区不防澣衣托词笔谏亦所云末节而已】异日与周墀同对论事不阿墀为惴恐公权益不夺帝徐曰卿有诤臣风可屈居谏议大夫乃自舍人下迁仍为学士知制诰开成三年转工部侍郎名问得失因言郭旼领邠寜而议者颇有臧否帝曰旼尚父从子太皇太后季父官无玷邮自大金吾位方镇何所更议答曰旼诚勲旧然人谓献二女乃有是除信乎帝曰女自参太后非献也公权曰李之嫌何以户晓
　　因引王珪諌庐江王妃事帝即令南内使张日华送二女还旼家其忠益多类此迁学士承防武宗立罢为右防骑常侍宰相崔珙引为集贤学士知院事李徳裕不恱左授太子詹事改宾客累封河东郡开国公复为常侍进至太子少师咸通初以太子太保致仕六年卒年八十八赠太子太师公权博贯经术于诗书左氏春秋国语庄周书尤邃每解一义必数十百言通音律而不喜奏乐曰闻之令人骄怠其书法结体劲媚自目一家文宗尝召与聨句帝曰人皆苦炎热我爱夏日长公权属曰薫风自南来殿阁生防凉他学士亦属继帝独讽公权者以为词清意足不可多得乃令公权题于殿壁字方圆五寸帝叹曰钟王无以尚也当时大臣家碑志非其笔人以子孙为不孝外夷入贡者皆别署货贝曰此购栁书尝书上都西明寺金刚经有钟王欧虞禇陆诸家法最为得意凡公卿以书贶遗盖钜万而主藏奴或盗用惟研笔图籍自鐍秘之
　　子华永防初辟严武剑南府累迁池州刺史代宗将幸华清宫先命完葺欲以子华为京兆少尹尹恶其刚方沮解之遂为昭应令【旧书云知府东十三县捕贼】检校金部郎中修宫使设棘围于市徇邑中曰民有得华清宫瓦石材用投围中三日不还者死不终日已山积矣营办畧足宰相元载有别墅以奴主务自称郎将怙势纵租赋未尝入官子华因奴入谒收付狱劾发宿罪杖杀之一邑震伏载不敢怨遣吏厚谢子华预知其终自为墓铭子公器公度公度善摄生年八十余有彊力自云吾不以元气佐喜怒气海常温耳位光禄少卿公器生遵遵生璨别有传
　　杨于陵字逹夫汉太尉震之裔父太清【旧书宋州单父尉】倦宦客河朔死安禄山之乱于陵始六嵗间闗至江左逮长好学有竒志年十八擢进士释句容主簿韩滉刚严少许可独竒于陵以女妻之辟卾岳江西使府滉居宰相权震中外于陵避亲不肯调退庐建昌以文书自娱滉卒贞元八年入为膳部员外郎以吏部判南曹时选者与宰相亲文书不如式于陵駮其违宰相怒以南曹郎出使吊宣武军迁右司郎中换吏部出为绛州刺史徳宗雅闻名留拜中书舍人京兆尹李实恃恩横于陵与许孟容不附为所谮短徙秘书少监帝崩宣遗诏于太原幽州节府献遗无所纳拜华州刺史迁浙东观察使越人饥请出米三十万石抍赡贫民政声流闻入为京兆尹先是编氓多窜北军籍中倚以横闾里于陵请限丁制减三丁者不得着籍奸人无所影赖京师豪右大震迁户部侍郎元和初牛僧孺等以贤良方正对防于陵被诏程其文居第一执政怒出为岭南节度使辟韦词李翺等在幕府咨访得失教民陶瓦易蒲屋以絶火患监军许遂振悍戾肆贪惮于陵不敢挠以私则为飞语闻京师有诏罢归遂振领留事笞吏剔决其赃吏呼曰杨公尚拒他方赂遗肯私官钱耶宰相裴垍亦为帝别白言之乃授吏部侍郎而遂振终得罪初吏部程判别诏官叅考齐抗当国罢之至是尚书郑余庆移疾乃循旧制【旧书以兵部员外郎韦顗屯田员外郎张仲素太学博士陆亘等为之】于陵建言他官但第判能否不知限员有司计员为留遣之格事不相谋莫如勿置因诏三考官止较科目选至常调悉还吏部又请修甲厯南曹置别簿相检实吏不能为奸始奏选者纳直给符告居四年凡调三千员时称平允九年妖人扬叔髙自广州来干于陵请为已辅于陵执奏杀之改兵部兼御史大夫判度支王师讨淮西于陵用所亲为供军使主唐邓而髙霞寓腾牒度支以饷道乏及战败诏责之指以为言帝怒贬于陵郴州刺史徙原王傅复以吏部侍郎知吏部选李师道平分其地为三镇以于陵兼御史大夫充淄青十二州宣慰使还奏合防穆宗即位迁户部尚书长庆初拜太常卿充东都留守数上疏乞身不许寳厯二年授太子少傅【旧书作太傅】封农郡公俄以尚书左仆射致仕诏给实俸让不受于陵器量方峻进止有常度节操坚明始终不失其正太和四年十月卒年七十八册赠司空諡曰贞孝四子景复仕至同州刺史绍复中书舍人师复大理卿中子嗣复位宰相自有传
　　马总字防元扶风人少孤窭不妄交游贞元中姚南仲辟署滑州幕府监军薛盈珍诬南仲不法总坐贬泉州别驾盈珍入用事福建观察使桞冕希防欲诛之防刺史穆赞保防乃免徙恩王傅元和中以防州刺史迁安南都防亷清不挠用儒术教其俗政事嘉美獠夷安之建二铜柱汉故处劖着唐徳以继伏波之迹徙桂管经畧观察使入为刑部侍郎十二年兼御史大夫副裴度宣慰淮西吴元济禽为彰义节度留后蔡人习伪恶相掉讦犷戾有夷貊风总为设教令明赏罚磨治洗汰其俗一变始奏改彰义为淮西寻擢拜淮西节度使徙忠武改华州防御镇国军使李师道平析郓曹濮等为一道除总节度赐号天平军长庆初刘总上幽镇地诏刘总徙天平召总还将大用之防刘总卒穆宗以郓人附赖总复诏还镇二年检校尚书左仆射入为户部尚书三年卒赠右仆射諡曰懿
  </div>
  <div class="pagination">
   <a href="钦定续通志_page172.html">
    上一页
   </a>
   <span>
    ...
   </span>
   <a href="钦定续通志_page168.html">
    168
   </a>
   <a href="钦定续通志_page169.html">
    169
   </a>
   <a href="钦定续通志_page170.html">
    170
   </a>
   <a href="钦定续通志_page171.html">
    171
   </a>
   <a href="钦定续通志_page172.html">
    172
   </a>
   <span class="current-page">
    173
   </span>
   <a href="钦定续通志_page174.html">
    174
   </a>
   <a href="钦定续通志_page175.html">
    175
   </a>
   <a href="钦定续通志_page176.html">
    176
   </a>
   <a href="钦定续通志_page177.html">
    177
   </a>
   <a href="钦定续通志_page178.html">
    178
   </a>
   <span>
    ...
   </span>
   <a href="钦定续通志_page174.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
