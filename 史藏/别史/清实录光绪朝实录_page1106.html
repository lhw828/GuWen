<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1106 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1106 页/共 1316 页</h1>
    <div class="content">
○遣官祭庄顺皇贵妃园寝。端慧皇太子园寝。醇贤亲王园寝。照录　　

○谕军机大臣等、御史高熙＜辶黎＞吉奏、请将山东股票永广学额一摺。著该部议奏。　　

○署四川总督锡良奏、川饷缺额过钜。请将甘肃协饷。暂缓筹解。下部议驳。摺包　　

○丙戌。庄顺皇贵女滟巳忌辰。遣官祭园寝。　　

○谕军机大臣等、现在国步艰虞。百废待举。而库储一空如洗无米何能为炊。如不设法经营。将大局日危。上下交困。后患何堪。查近年来银价低落。各省不甚悬殊。其向以制钱折徵丁漕。各州县浮收甚多。而应徵房田契税。报解者什不及一。各州县身拥厚赀。坐视国家独为其难。稍具天良。当必有惄然不安者。在各督抚每以保全优缺优差。留为调剂地步不肯实力清厘。而不知国势阽危。大小臣工。奚能常享安乐。该督抚等受恩深重。又何忍因见好属吏。致负朝廷。著自光绪三十年始。责成各督抚将所属优缺优差浮收款目。彻底确查。酌提归公。并将房田税契。切实整顿。岁增之款。各按省分派定额数。源源报解。除新疆甘肃贵州及东三省地方瘠苦。免其筹解外。江苏广东两省。每年应各派三十五万两。直隶四川两省。每年各三十万两。山东省每年二十五万两。河南江西浙江湖北湖南各省。每年各二十万两。安徽省每年十五万两。山西陕西广西云南福建各省。每年各十万两。以上计十六省。通共每年派定三百二十万两。如该省地方情形。实有为难。准其在本省各项原有中饱陋规内。酌量筹补。必须筹足定额为度。不得稍有短欠。至各州县无名之费。不肖者相率逢迎馈送。贤者亦不免酬应办差。斗＜虘阝＞斲靡夸奢。泰侈无度。不但虚耗物力。抑且败坏官箴当此创钜痛深之时。宜励尝胆卧薪之志。该督抚等务当整躬率属。痛予禁除。其所节省。当亦不少。如此认真厘剔。何患钜款难筹。傥仍玩愒因循。习常蹈故。致指定额款。解不足数。定惟该督抚等是问。将此通谕知之。现月　　

○又谕、百度之兴。端资经费。现值帑藏大绌。理财筹款尤为救时急务。前经户部通行各省。整顿烟酒税。以济要需。乃报解之无多。实由稽徵之不力。据直隶总督袁世凯奏称、直隶抽收烟酒两税。计岁入银八十余万两。以直隶雕敝之区。犹能集此钜款。足见该督公忠体国。实心任事。殊堪嘉尚。即著钞录直隶现办章程。咨送各省。责成该将军督抚等一体仿行。并量其省分之繁肬■闲。派定税额之多寡。直隶一省。应仍照现收之数。每年仍派八十万两。奉天省每年应派八十万两。江苏广东四川各省。每年应派五十万两。山西省每年应派四十万两。山东江西湖北浙江福建各省。每年应各派三十万两。河南安徽湖南陕西吉林各省。每年应各派二十万两。甘肃新疆广西云南各省。每年应各派十万两。贵州省每年应派六万两。通计以上二十一行省。每年派定税额共六百四十六万两。殊于国计有裨。仍于民生无损。良以烟酒两项。徒供嗜好之用。并非生计所必需。虽多取之而不为虐。且可以寓禁于徵。东西洋各国于此两项。皆榷税特重。意亦为此。经此次派定税额之后。各该将军督抚务即遴选妥实明干委员。实力奉行。认真稽徵。并明定赏罚。如有收数及额或逾额者。准其将尤为出力人员。量予优奖。以资激劝。傥收不足额。亦分别究惩。督徵出力之员。即著该督择尤请奖。以示朝廷有劳必录之至意。各该将军督抚等。毋得视为具文也。除奉天吉林广西暂行缓办外。将此通谕知之。　　

○又谕、奕劻等奏。徵收熟膏税为筹款大宗。请招致南洋华商。订章试办等语。著袁世凯妥筹办理。将此谕令知之。　　

○又谕、奕劻等奏。筹款练兵各摺片内、指拨加税及举办印花税两条。著户部妥议具奏。　　

○又谕、给事中熙麟奏。请将营勇出扎东西长安门外。或比照八旗官兵、轮班入直、又弁勇所住朝房、设法归并。将六科官署。尽数腾出各一片。著姜桂题妥酌办理。　　

○又谕、电寄柯逢时、电悉。军事吏治、原系相辅而行。督抚责有攸归。均无旁贷。岑春火滟宣、柯逢时、果能和衷共济。同心戮力。则一切应办事宜。令无歧出。相得益彰。何难日有起色。乃徒各持意见。纷纷哓渎。成何事体。朝廷宵旰焦劳。该督抚等抚衷自问。于心安乎。柯逢时所请以岑春火滟宣兼署广西巡抚。殊属冒昧。著即懔遵前旨。如有贻误。均不能当此重咎也。　　

○又谕。电寄岑春火滟宣、广西军务紧要。前已谕令岑春火滟宣总统各军。著即迅速前往。督饬认真剿办。务俾地方一律肃清。电寄　　

○召见分省补用道刘玉麟。得旨著发往直隶以道员补用。并交军机处存记。　　

○练兵处奏。遵拟办事肬■闲章并分设司科章程。从之。摺

包

　　

○给事中熙麟奏、请疏通繙译翰林学士升阶。下部议。　　

○又奏、请将詹事府议复。下政务处会议。寻议、以詹事府系沿前明旧制。名实本不相符。业经奉旨裁并。但詹事各缺既裁。则翰林迁转。自编检至阁学。中闲遂缺三品六品两阶。拟请于翰林院补设三品官满汉各一缺。升侍读学士为正四品。升侍读为正五品。增设侍读侍讲满汉各一缺。补设六品满汉各二缺。如蒙俞允。补设正三品官。拟定名为翰林院学士。正六品官。拟定名为翰林院撰文。至祭酒向系从四品。升为正三品。既补设正三品之学士。则祭酒仍应复为从四品。如此则品秩粲然。迁转无虞窒碍。该给事中所请复詹事府各官之处。应毋庸议。依议行。　　

○旌表夫亡殉节。山西沁州知州王旭东之妾陈氏。　　

○丁亥。谕内阁。近来督抚、动辄奏调人员。并有此省方调。彼省复以奏调者。其中难保无请托询私情弊。且各该省候补人员甚多。何至乏人任使。嗣后非军务省分。不得纷纷奏调。以杜幸进。　　

○谕军机大臣等、有人奏、疆臣私售矿产。请饬确查一摺。据称前安徽巡抚聂规。以安徽十五州县矿产。与英国及巴西定约开采。皆系武备学堂提调谭姓代订。并无界限。现在甫经立约。犹可挽回等语。著诚勋确查情形。据实覆奏。原摺著钞给阅看。将此通谕知之。寻奏、前抚臣聂缉规与洋商所订矿务草约。仅允勘验。并未准令开采。且系遵照章酌定。原倢■＜曰融＞■＜石木＞所指谭姓。即安徽知县谭学衡。该员谙习西文。遇有交涉文件。祗令繙译。并无参预合同约据之事。均请免其置议。现准部咨。嗣后无论华洋商人请办矿务。先将合同咨部覆定。自应遵照办理。下部知之。　　

○召见遇缺先选用道于振江。得旨。著以道员交军机处存记。　　

○以司铎称职。予江西候选知县南昌府教授李明镛等四员奖叙。其颓老之瑞州府学教授刘文藻勒休。　　

○戊子召见直隶候补知府寿勋。得旨著仍留原省以知府补用。并交军机处存记。现月　　

○署江西巡抚夏屮■一■日奏、赈捐展限将满。不敷归垫。请再展办一年。下部议行。现月　　

○准在籍翰林院编修黄大埙、礼部主事刘景熙、会办江西农工商矿事宜。从署江西巡抚夏屮■一■日请也。摺包　　

○己丑。谕内阁、国家论功行赏。原以鼓舞人才。应如何登明选公。格外慎重。乃近来内外臣工保奏之案。层见晶■宜出。甚至以寻常劳绩。动辄优保多员。又或指请送部引见。希图特旨。相沿成习。难免冒滥。嗣后非事关重要。实系异常出力者。不准滥行优保。如有才识出血■乣。各实相副之员。著各省将军督抚将其办事实迹。胪陈具奏。候旨施恩。不得指请破格录用。及送部引见。庶于奖励之中。严杜幸进。内外诸臣。各当破除情面。遇有保案。务宜详慎酌核。用副朝廷延揽真才。实事求是之至意。现月　　

○谕军机大臣等、电寄岑春火滟宣、电悉。该督病尚未痊。即著安心调理。暂缓西行。仍随时督饬各军。赶紧剿办。一俟病体稍愈。即行驰往察视一切。以资整顿。时事多艰。责无旁贷。所请开去两广总督署缺。著毋庸议。电寄　　

○召见山西候补知府何宗逊。得旨著仍以知府交军机处存记。现月　　

○陕西学政沈＜目辟＞行＜匧心＞口＜韦未＞＜夗贝＞奏、办理学堂。易滋流弊。请速编课本严定学律。以端趋向而辑浮嚣。下管学大臣知之。摺包　　

○命商部左丞徐世昌开缺。以内阁学士候补。充练兵处提调。直隶即补道刘永庆充军政司正使。直隶补用道段祺瑞充军令司正使。候选道王士珍充军学司正使。均赏给副都统衔。现月　　

○以品学兼优。予陕西在籍州判张遇一等奖叙。摺包　　

○庚寅。谕军机大臣等、有人奏、河南武安县知县周光昌、浮收钱粮。贿卖词讼。种种贪劣。请饬严查等语。著陈夔龙按照所倢■＜曰融＞■＜石木＞各节。确查具奏。毋稍徇隐。原摺著钞给阅看。将此谕令知之。寻奏、该员被倢■＜曰融＞■＜石木＞各节。除浮收钱粮勒索当规二事。查系传闻失实。应毋庸议。其余虽无赃证实据。惟于幕友家丁不能约束。听断词讼。竟至含糊了结玩视人命。实非寻常疏纵可比应请将前署武安县知县周光昌革职永不叙用。以示惩儆如所请行。　　

○召见安徽候补直隶州知州程德全。得旨著发往吉林以道员即补。并交军机处存记现月　　

○陕甘总督崧蕃奏、镇安县属灾疫过重请将前借银粮豁免允之。摺包　　

○以捐帮滟刃善举。予江苏在籍知府李耀煃故母邹氏、中书刘屺望进士钱禄泰等建坊。摺包　　

○辛卯。谕军机大臣等、袁世凯奏、差务太繁。请酌量开去各项。兼差一摺。前因庶务殷繁。以该督向来办事认真。特加倚任。先后派充商务铁路电政大臣。并会订商约商律各事宜。及督修正阳门工程。兹据奏称、兼差太繁。力难兼顾。自属实情。除商约尚须续议。铁路时有交涉事件。均关系重要。著毋庸开去。电政甫归官办。一切正资整顿。仍著该督督办。至商务商。律现已设有商部。即著责成该部详议妥订。正阳门工程。著陈璧就近督修。俾该督于应办各事惠心经理以示体恤。将此谕令知之。现

月

　　

○呼兰副都统丰升阿奏、办理蒙地交涉重案措置得宜请将出力员弁。并案给奖。得旨、著照寻常劳绩酌保毋许冒滥。摺包　　

○转商部右丞唐文治为左丞左参议绍英为右丞。现月　　

○赏吉林即补道程德全副都统衔。署齐齐哈尔副都统。现月　　

○赏蒙古札萨克图山贝子蝱滟朋楚克车林紫缰。摺包　　

○壬辰。谕内阁、理藩院奏、遵议琐图重案。办理完结出力之察木多锡瓦拉呼图克图阿旺济克美青饶丹增称勒等奖叙请旨一摺。察木多锡瓦拉呼图克图阿旺济克美青饶丹增称勒等。于办理琐图重案。均资得力。加恩锡瓦拉呼图克图阿旺济克美青饶丹增称勒、赏给通诚禅师名号。甲拉克呼图克图阿旺丹卑俊乃称勒曲结坚参赏给博善禅师名号。乍了诺们罕罗布藏土丹济克美嘉木磋、赏给普济禅师名号。以示奖励。明发　　

○谕军机大臣等、有人奏、知县纵役殃民。请饬查办各摺片。据称顺天府房山县知县高跃、及前任该县知县赵元墫、信任蠹役。致酿多案。东安县知县常觐芬捕务废弛。纵盗扰民等款。著顺天府按照所倢■＜曰融＞■＜石木＞各节。确切查明。据实具奏。毋稍徇隐。原摺片均著钞给阅看。将此谕令知之。寻奏、署房山县知县高钺、原倢■＜曰融＞■＜石木＞误为高跃。东安县知县常瑾芬、原倢■＜曰融＞■＜石木＞误为常觐芬。暨前署房山县知县赵元墫、被倢■＜曰融＞■＜石木＞各款。或事出有因。或查无实据。应请毋庸置议。报闻。现月　　

○癸巳。圣祖仁皇帝忌辰。上诣寿皇。殿行礼。遣官祭景陵。　　

○外务部奏、请加奥义比三国使臣经费。从之。摺包　　

○御史徐堉奏、机器制造军械。亟宜招商设局。认真兴办。下部知之。摺包　　

○命察哈尔都统奎顺、暒滟台入正蓝旗满洲旗分。　　

○以出洋期满。予繙译官候补郎中李德顺等奖叙。　　

○以办理黑龙江教案出力。复已革呼兰同知铭琦职。余分别升叙有差。赏法国主教蓝禄业等宝星。摺包　　
</div>
    <div class="pagination">
<a href="清实录光绪朝实录_page1105.html">上一页</a><span>...</span><a href="清实录光绪朝实录_page1101.html">1101</a><a href="清实录光绪朝实录_page1102.html">1102</a><a href="清实录光绪朝实录_page1103.html">1103</a><a href="清实录光绪朝实录_page1104.html">1104</a><a href="清实录光绪朝实录_page1105.html">1105</a><span class="current-page">1106</span><a href="清实录光绪朝实录_page1107.html">1107</a><a href="清实录光绪朝实录_page1108.html">1108</a><a href="清实录光绪朝实录_page1109.html">1109</a><a href="清实录光绪朝实录_page1110.html">1110</a><a href="清实录光绪朝实录_page1111.html">1111</a><span>...</span><a href="清实录光绪朝实录_page1107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
