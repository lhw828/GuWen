<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 376 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 376 页/共 523 页</h1>
    <div class="content">


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百七十六　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年。癸酉。冬。十月。甲午朔。享太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○颁嘉庆十九年时宪书。　　

○谕内阁、据高杞奏、兰阳县知县童泰初禀报该县北岸村庄、有匪徒焚掠、难民男妇二千余名、逃至渡口、该县全行渡至南岸、恐有匪徒溷迹在内、严行申饬等语。难民被贼奔逃。如果查验确实。自应抚恤。今黄河北岸正在巢□刀贼紧要之时。童泰初不辨虚实。率将二千余人渡赴南岸。实属冒昧。童泰初著革职枷号河干示儆。并著高杞通饬濒河州县、实力盘查。勿稍疏懈。　　

○谕军机大臣等、睢汛漫口工程。自应克期堵合。但兴举大工。必须鸠集人夫。目下河北贼匪滋事地方。距工次不远。难保无窜逸零匪溷迹其中。现在该处购料维艰。工次料垛最关紧要。该匪狡计多端。设潜往焚毁。或乘势掳掠。所关匪细。著戴均元抵任后、与广厚会同筹酌。现在先将漫口裹头做好。从容购料。工次人夫无须太多。择附近村庄朴实可信者、量为雇募。勿堕贼计为要。　　

○又谕、现在未获各逆李文成、刘帼明、徐安帼、于克敬、王学礼、冯克善、六犯。俱系震卦教大头目。又前次突入禁门逆犯内祝现、刘第五、系林清手下大徒弟。现在查拏尚无下落。必应严拏尽法处治。此内李文成、徐安帼、自系在滑县长垣起事匪徒股内。或潜赴直省勾结。亦未可定。其祝现、刘第五、二犯。于滋事后。或逃往直隶一带投归夥党。著章煦饬知地方文武员弁、严密查拏。勿任漏网。　　

○署河南巡抚热河都统高杞奏、巢□刀杀浚县贼匪得胜情形。得上□日嘉奖。赏参将张拱辰、巴图鲁名号。知县梁直方等、升擢有差。　　

○命服阕总兵官徐锟、赴军营效力。　　

○赈直隶钜鹿县、被旱灾民。并给顺德、广平、赵、三府州属、贫民两月口粮。　　

○乙未。谕内阁、现因河南滑、浚、及山东曹州、有逆匪滋事。特派庆祥等分带火器健锐二营官兵。自京起程。赴温承惠军营协同巢□刀捕。原以除莠安良。俾得早靖贼氛。抚绥黎庶。该官兵沿途行走。务当恪遵军纪。秋毫无犯。领兵大员、尤当约束严明。傥兵丁有不遵纪律、侵夺市贩、及互相争斗情事。查明责革插箭示惩。如竟有抢掠奸淫重情。立即正法儆众。若该管官约束不严。或纵容徇庇。别经奏闻。必将带兵之员。从重治罪。不稍宽贷。　　

○谕军机大臣等、此次东省官兵。甫经与贼接仗。将定陶县附近匪徒、歼毙三百余名。生擒八十余名。事机尚为顺利。惟官兵歼擒之贼。若果系凶狡逆犯。自足以挫贼锋。如祇系裹胁老弱。或将被难良民妄杀充数。则是驱良为盗。坚其从贼之心。于全局大有关系。该抚当严切晓谕带兵将领、认真巢□刀贼。勿蹈妄杀邀功之习。自取罪戾。将此传谕知之。　　

○又谕、现在匪徒滋事。屯聚于豫省浚滑二县、及山东定陶曹单一带。温承惠带领大兵。已抵开州。同兴在曹州防堵。豫省现有高杞带兵。方受畴此时毋庸前赴河北军营。河南省城紧要。该抚即驰赴省垣镇静弹压。料理地方事宜。督率沿河文武官弁。扼要设卡。实力巡防。无令贼匪偷渡。现已降上□日将睢汛漫口暂行停工。谕令藩司台斐音回省。该抚督率该藩司等、将粮饷煇火及抚恤灾黎等事。悉心妥办。其带兵巢□刀捕之事。著专责成高杞办理。将此谕令知之。　　

○又谕、温承惠等调集直隶河南山东三省大兵。分投巢□刀办。其江南陕甘各路官兵。亦皆次第调发。近日复又由京＜闲＞派庆祥等、带同巴图鲁侍卫多人。统率火器健锐两营官兵前往进巢□刀。尚有吉林黑龙江劲兵启程在途。即日数万王师星驰云集。谅此乌合之众。何难一鼓歼除。此内为首逆犯、以及党恶抗拒之徒。覆载不容。自当一概诛夷。不使一名漏网。惟念真正贼匪本属无多。其裹胁良民、被其逼迫。勉强随行。若不为区别全罹锋刃。大兵所到。玉石俱焚。于朕心实有不忍。今朕特施宽大之恩。凡有被贼裹胁入夥者。如果悔罪投诚。或闻官军将至、各自散归。或临阵不敢抗拒、自行投出者。其从前陷贼之罪。概置勿问。官军等不得妄戮一人。地方官亦不得妄拏追问。若伊等能杀贼自效。将首逆及著名贼目、或生擒来献。或割取首级投赴大营。一经验明属实。则不但赦其已往之罪。并当奏闻加以恩赏。伊等具有天良。转祸为福。惟其自择。切勿迷而不悟。久陷贼巢。此朕保全良善之苦心。若闻此谆谆诰诫。犹不知改悔。则是冥顽不灵。自取诛夷。罪在不赦。以上谕上□日。著温承惠高杞同兴等、均即速誊黄、于所在地方遍为张挂晓示。官军接仗之时。亦明白宣谕。使贼党闻风解散。彼此离心。而真正贼目。亦必自相猜疑。其势日孤。巢□刀捕更易为力。　　

○又谕、前经有上□日令贡楚克扎布、在该处牧群内挑马三四千匹。豫备吉林、黑龙江、马队官兵到京更换。著再传谕该都统、此项马匹。不必全行解京。即先挑选膘壮堪胜驰骤者二千匹。烙具火印。委员解赴保定。交章煦收备吉林黑龙江官兵过直更换。　　

○命嗣后王公等之首领太监。无许与宫中太监交接往来。著内务府大臣留心查察。如有阳奉阴违者。严参治罪。　　

○以候补太常寺赞礼郎哈宁阿、为太常寺卿。　　

○丙申。颁朱笔报天恩肃吏治修武备谕。曰。天佑我国家。迅雷除贼。大逆立擒。枪毙踰垣之盗。雨熄举火之谋。余党全诛。无一幸免。朕遭非常之大变。受非常之天恩。惊惧之余。益深乾惕。敬同内外诸臣、洗心涤虑。尽心尽职。仰答昊慈。以迓承平之福。念兹毋忽。予之至愿也。奸民以教诱人。邪说充塞。积有年矣。直隶、山东、河南、自督抚至州县。岂尽聋瞽乎。缘私心太重。以致吏治不肃也。大吏待属员。明以奔竞为才能。暗以苞苴定高下。遇一公务。彼此推诿。各顾处分。上下回护。所办无实政。所议皆游辞。良知泯而利心深。恋人爵而轻天爵。小事吹毛以求疵。大事养痈而贻患。丛脞疲玩。怠惰因循。吏治之坏。至今极矣。逆贼窃视官庸吏玩。至于如此。有何畏惮顾忌乎。始则敛钱聚众。官吏不办。终则揭竿肆逆。官吏不知。若非天佑。尚可言哉。朕无知人之明。乏驭世之才。屡申劝诫。徒费苦心。依违迁就。习与性成。事前则漫无觉察。临事则张皇失措。事后仍漠不关心。皆朕不德之所致也。诸臣各勉致君泽民。扬名后世。切勿视此朱谕。又不领会。相率颂扬。具摺了事。真不知朕之苦心矣。九重皋应。何等尊严。八旗守卫。何等雄壮。岂有数十逆贼哄然直进。官兵空手遮拦。立被杀害。皆由经年累月。不修军器。弓无弦。矢无镞。刀枪钝敝。火药潮湿。日前击贼。皆用瓦砾。言之可羞。军威不振。毫无纪律。此皆管兵大臣之咎。亦朕误用之过也。逆贼盘踞京畿。伏藏禁闼。官吏废弛。兵丁怠惰。军器无用。皆见惯之事。是以大逆林清、自六月至九月。毫无顾虑。公然布置勾结为奸。竟无一人举发。诚怪诞之极矣。近日言事诸臣可采用者。立见施行。留中不报者。实不可行者也。若显斥其非。又以朕为拒谏。为君难。至朕尤难。为臣不易。诸臣未必能留意体会。亦太觉容易矣。惟祈上天启迪渺躬。用股肱心膂之臣。同心协力。挽回污俗。庶几补救于万一耳。特谕。　　

○谕内阁、现在办理军需。著传谕工部。除应办坛庙紧要工程外。其余内外大小一切工程。俱著饬令停止。　　

○刑部尚书祖之望、以疾解任。以广东巡抚韩崶、为刑部尚书。调陕西巡抚董教增、为广东巡抚。以陕西布政使朱勋、为巡抚。湖南按察使庆炆、为陕西布政使。　　

○以翰林院侍讲那清安、充日讲起居注官。编修史致俨、朱珔、修撰彭浚、署日讲起居注官。　　

○缓徵黑龙江墨尔根、贫民旧借口粮。　　

○丁酉。谕内阁、国家修明武备。禁暴戢奸。必平日纪律严明。严械坚利。方足称干城之用。近因承平日久。渐就废弛。卒伍既多怯懦。军器敝坏相仍。一有缓急。备御全不足恃。即如前月十五日。贼匪突入禁门者。仅止数十人。各处守门官兵。不能立时擒捕。甚至各门所备弓箭刀矛。全系饰观。不堪应用。尤为可诧。夫慎＜闲＞军实。器械为先。全在锋铦坚利。方能杀敌致果。即壮勇兵丁。亦不能以徒手捕贼。况恇怯之人。加以朽败之器。何怪其临事仓皇乎。军政若此。不可不亟加整饬。著两翼前锋统领、八旗护军统领将紫禁城内例设各项军器。逐一查点可用者若干。应行修理补造者若干。其各城门及各堆拨例设军器、并各营应用军器。交八旗都统、副都统、步军统领、及管理圆明园暨火器健锐营大臣等、一体确查据实具奏。至属在本月二十日之外。若迟延推诿。耽搁不办。自行摘去翎顶议罪具奏。朕另＜闲＞贤臣办理。不患无人也。并著武备院、先查明该院现存各项军器共有若干。开单具奏。所有各处军器残缺不全者。先将该院现存军器拨补。再有不敷。动项制造。各该管大臣、不得以筹款为词。迁延时日。俟汇齐交工部等衙门确核需项若干奏上。朕发帑饬修。勒限报完。另派大员前往查验。如有制造不精、通融短缺等敝□大。必将该管大臣从重治罪。各禁门经朕常时出入。或间一抽验。察有敝□大端。该管之员难逃重谴。军械既全。管理营务各大臣、以时认真训练。务令步伐整严。将士相习。庶军政修明。克副有备无患之意。　　

○谕军机大臣等、运日据各处奏报贼匪、尚屯聚浚滑地方。现在各路官兵渐次逼近。恐贼匪被巢□刀情急。向太行山一带奔窜。若窜入山内。则搜捕又需时日。已降上□日令大同镇总兵张绩、带兵在泽潞山外堵截。那彦成由潼关一路进发。途次探有贼匪西窜之信。即迎头巢□刀击。毋任蔓延。其富僧德所带西安官兵。亦著饬令迅速驰赴河北。扬言大兵西来。使贼不敢西窜。将此谕令知之。　　

○以礼部尚书胡长龄、署工部尚书。　　

○命国子监祭酒姚文田、在南书房行走。　　

○以湖南粮道恒敏、为按察使。　　

○赏顺天乡试年老诸生周尚淳等八十一名、举人副榜有差。　　

○越南国王阮福映、遣使表贡方物。赏赉筵宴如例。　　

○己亥。万寿节。遣官祭太庙后殿。　　

○遣官祭福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭显佑宫。东岳庙。城隍庙。　　

○上诣奉先殿行礼。　　

○御乾清宫。皇子、皇孙、及王以下文武大臣官员、蒙古王、公、外藩使臣等、行庆贺礼。　　

○御宁寿宫。赐皇子、皇孙、及王以下文武大臣、蒙古王、公、外藩使臣等食。　　

○山东巡抚同兴奏、歼戮定陶贼匪情形。得上□日嘉奖。与运司刘清、参将马建纪、均下部议叙。　　

○庚子。谕内阁、近日查缉禁城滋事匪犯。业已捕获殆尽。闲有一二逸犯。祇须购线查拏。所有紫禁城内外及九门暂设官兵。应如何酌彻之处。著军机大臣、会同内务府大臣、步军统领、管理火器营大臣、速议具奏。寻议、禁城新设护军。请暂留守卫。九门暂设官兵。减半酌彻。从之。　　

○命兵部左侍郎吴烜、教习庶吉士。　　

○命候补总兵官刘荣庆、驰赴军营。　　

○辛丑。谕内阁、现在天气渐寒。所有查缉禁城滋事匪犯。业已捕获殆尽。其紫禁城内外原留内火器营兵一千名。著暂留四百名。在午门、东华门、西华门、神武门、四处。帮同该班护军等防守稽查。每门内外各派五十名轮班宿卫。其余六百名。俱著彻归原营。　　

○又谕、仪亲王奏驳、御史恒麟条奏八旗满洲蒙古骁骑营兼习鸟枪一摺。所奏尚是。武备所需各项军器。皆堪利用。鸟枪特其一端。我朝开国之初。以弧矢威天下。迨后战胜攻取。明之将帅来归。始以汉军营练习火器。以备戎制。此次贼匪突入禁门。因二阿哥用枪毙贼。并火器营官兵歼贼多名。于是言者交章请习鸟枪。不言弓矢。殊不知临阵以弓矢为先。装枪之时。即可连发数矢。修明武备。各营将士、于弓矢刀矛。皆应按照成规。勤加训练。不可重此轻彼。致有偏废。且火器已设有专营。进步联环。以时教演。足称劲旅。其八旗满洲蒙古骁骑营、及护军营、实无庸再增此名目。纷改旧章。所有御史恒麟奏请兼习鸟枪之处。实属无益。著无庸议。　　

○谕军机大臣等、那彦成兼程行走。刻下自已驰抵卫辉。温承惠带兵前赴浚滑。计日内即可会面。此次由京拣发健锐火器两营官兵。带兵之人。多系满洲大员。及吉林黑龙江侍卫章京等。不谙汉话。温承惠系直隶总督。恐调遣约束。不能得力。那彦成现赏加都统衔。本属京职。且系满洲大员。谙习清语。著接受钦差大臣关防。总统军务。温承惠、马瑜、杨遇春、会同商办军务。俱职同参赞。奏报之摺。一同列衔。温承惠等及高杞、同兴、并受那彦成节制。现在大兵云集。贼势穷蹙。若贼匪亡命奔逃。那彦成等即率兵穷其所向。温承惠著于富兰等员内酌带一人。并带领直隶兵一二千名。专在开州一带严防后路。就近搜捕零匪。并督办军火粮饷、及抚恤难民事宜。那彦成等督兵。亦可无后顾之患。将此传谕知之。　　

○以通政使司副使彭希濂、为光禄寺卿。　　
</div>
    <div class="pagination">
<a href="清实录嘉庆朝实录_page375.html">上一页</a><span>...</span><a href="清实录嘉庆朝实录_page371.html">371</a><a href="清实录嘉庆朝实录_page372.html">372</a><a href="清实录嘉庆朝实录_page373.html">373</a><a href="清实录嘉庆朝实录_page374.html">374</a><a href="清实录嘉庆朝实录_page375.html">375</a><span class="current-page">376</span><a href="清实录嘉庆朝实录_page377.html">377</a><a href="清实录嘉庆朝实录_page378.html">378</a><a href="清实录嘉庆朝实录_page379.html">379</a><a href="清实录嘉庆朝实录_page380.html">380</a><a href="清实录嘉庆朝实录_page381.html">381</a><span>...</span><a href="清实录嘉庆朝实录_page377.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
