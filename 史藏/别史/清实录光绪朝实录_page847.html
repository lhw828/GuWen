<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 847 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 847 页/共 1316 页</h1>
    <div class="content">
○谕军机大臣等、电寄张之洞等、前经降旨。电催黄遵宪来京。现在计已启程。无论行抵何处。著张之洞、陈宝箴、催令趱程迅速来见。电寄　　

○盛京将军崇善奏、大淩河牧君■羊额外昬＜虘阝＞马马。暂缓变价。留君■羊牧养。下所司议。摺包　　

○河南巡抚刘树堂奏、遵查豫省抽收厘税。留外办公各款。分别裁减。实在用款。请仍照案支销。下部知之。摺包　　

○命湖南长宝盐法道黄遵宪开缺以三品京堂候补。充出使日本国大臣。赏翰林院编修张亨嘉四衔。充驻扎朝鲜国四等公使。洋务　　

○丁未。谕军机大臣等、电寄谭钟麟、电悉。法占石滟驳台。借石滟驳位。固属无理取闹。已由总署电庆常诘法外部。惟村民血■乣多。恐启衅端。该督务当谆饬地方官。加意安抚。勿令生事。电寄　　

○戊申。万寿节前期。上诣宁寿宫慈禧端佑康颐昭豫庄诚寿恭钦献崇熙皇太后前行礼。　　

○御乾清宫受贺。　　

○奉慈禧端佑康颐昭豫庄诚寿恭钦献崇熙皇太后幸颐年殿侍晚膳。至庚戌皆如之。记注　　

○谕军机大臣等、昨派张亨嘉充朝鲜公使。兹据奏称、亲老丁单。势难远役。历陈下悃。尚属人子至情。张亨嘉应准毋庸前往。安徽按察使徐寿朋、著开缺以三品京堂候补。派充驻扎朝鲜国钦差大臣。洋务　　

○己酉。谕军机大臣等、理藩院奏、删订则例。酌派司员办理一摺。著依议行。即由该堂官督饬所派司员。迅速认真删订。务须肬■闲明赅括。卷帙无取繁多。总期尽人易晓。吏胥无从高下其手。始为尽善。现月　　

○又谕、翰林院侍读学士徐致靖奏、请开编书局一摺。著孙家鼐酌核具奏。寻奏、特开编书局。尚非今日急务。应毋庸议。从之。　　

○又谕、电寄黄槐森、电悉。博白一带剿匪情形。尚属得手。惟附近郁林各匪巢。未尽埽除。著黄槐森督催各军。分路进攻。务期迅克坚巢。毋任负嵎久踞。侍＜目辟＞行＜匧心＞口＜韦未＞＜夗贝＞秦永年、胆敢招匪攻城。谋为不轨。著即斥革拏获到案。讯有确情。即行就地正法。以昭炯戒。电寄　　

○又谕、电寄徐寿朋、现已肬■闲派出使朝鲜。著即迅速来京请训。电寄　　

○以广东惠潮嘉道联元为安徽按察使。　　

○上以孟秋享太庙。自是日始、斋戒三日。　　

○庚戌。万寿节上诣大高殿寿皇殿行礼。　　

○遣官祭太庙后殿。奉先殿。　　

○辛亥。上诣瀛秀园门外跪送慈禧端佑康颐昭豫庄诚寿恭钦献崇熙皇太后幸颐和园驻跸。　　

○谕内阁、孙家鼐奏、举人梁启超恭拟译书局章程。并沥陈开办情形。据呈代奏一摺。译书局事务。前经派令梁启超办理。现在京师设立大学堂。为各国观瞻所系。应需功课书籍。尤应速行编译。以便肄习。该举人所拟章程十条。均尚切实。即著依议行。此事创办伊始。应先为经久之计。必须宽筹经费。方不至草率迁就。致隘规模。现在购置机器。及中外书籍。所费不赀。所请开办经费银一万两。尚恐不足以资恢扩。著再加给银一万两。俾得措置裕如。其常年用项。亦应宽为核计。著于原定每月经费一千两外。再行增给每月二千两。以备博选通才。益宏搜讨。以上各款。均由户部即行筹拨。以后自七月初一日起。每月应领经费。并著豫先拨给。毋稍迟延。其大学堂、及时务官报局。亟应迅速开办。所需经费。如有不敷。准由孙家鼐一并随时具奏。至大学堂借拨公所。晶■宜经谕令内务府克日修葺移交。即著赶紧督催。先将办理情形。即日覆奏。国家昌明政教。不惜多发帑金。该大臣等、务当督催在事人员。认真筹办。务令经费绰有余裕。庶几茂矩闳规。推之弥广。用副朝廷实事求是至意。现月　　

○纂修官王大钧恭纂　　

总纂官钱骏祥恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅九月初七日

　　

陈恭阅三签十月初六日　　

熙月日　　

郭恭阅一签十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十三　　

光绪二十四年。戊戌。秋七月。壬子朔。享太庙。上亲诣行礼。　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至甲寅皆如之。　　

○谕军机大臣等、电寄张汝梅、德使称济甯有匪徒。将聚血■乣生事。教堂甚虑攻击。已由署电该抚保护。著即严饬地方官认真防范。勿稍疏懈。致滋事端。电寄　　

○癸丑。谕军机大臣等、电寄各省督抚、日本政府。允将该国大学堂中学堂章程。酌行变通。俾中国学生易于附学。一切从优相待。以期造就。著各省督抚就学堂中挑选聪颖学生。有志上进。略谙东文英文者。酌定人数。克日电咨总署核办。

电寄

　　

○甲寅。上还宫。　　

○谕内阁、现在变通科举。业经准如张之洞、陈宝箴所奏。更定新章。并据礼部详议条目颁行。各项考试。改试策论。一洗从前空疏浮靡之习。殿试一场。为通籍之始。典礼至重。朕临轩发策。虚衷采纳。自必遴取明体达用之才。嗣后一经殿试。即可据为授职之等差。其朝考一场。著即停止。朝廷造就人才。惟务振兴实学。一切考试诗赋。概行停罢。亦不凭楷法取士。俾天下翕然向风。讲求经济。用备国家任使。朕实有厚望焉。现月　　

○谕军机大臣等、翰林院奏、编修罗长祐条陈时务。据呈代奏一摺。著军机大臣会同总理各国事务王大臣切实妥议具奏。现月　　

○又谕、电寄各省督抚、前于五月十十二日。降旨谕令各省开办学堂。限两个月覆奏。现在限期将届。各省筹办情形若何。著各督抚迅即电奏。电寄　　

○又谕、电寄陈宝箴、湖南在籍庶吉士熊希龄、著陈宝箴传知该员。迅即来京。豫备召见。电寄　　

○乙卯。谕内阁、都察院奏、湖南举人何镇圭条陈武试团练并行章程。据呈代奏一摺。著兵部归入变通武科事宜内。一并妥议具奏。现月　　

○谕军机大臣等、都察院奏、据四川举人刘宣等呈诉、奸商请开川矿。有碍大局。又据四川京官骆成骧等亦以四川矿务。关系大局情形。合词具呈代奏一摺。著总理各国事务衙门查核具奏。现月　　

○又谕都察院奏、云南举人李效培条陈时事一摺。李效培著交总理各国事务衙门察看其人。逐条考核办理。寻奏、遵查该举人所称奇门遁甲之术。语多支离。并非正办。其勤操练掘地营各条。无甚精义。应毋庸议。惟办巴矿练民团各节。尚有可采。应分咨川滇督臣酌核办理。报闻。　　

○又谕、刑部奏、郎中杜庆元条陈时务。据呈代奏一摺。著军机大臣会同总理各国事务王大臣归入编修罗长■滟奇条陈内一并切实妥议具奏。现月　　

○又谕、电寄廖寿丰、据奏、知县汤寿潜请暂缓送部引见等语。汤寿潜著仍遵前旨。迅即来京。由部带领引见。电寄　　

○盛京将军依克唐阿奏、剿办马贼情形。责成统带乌勒兴额等严拏首要李＜走毕＞滟隆非等以杜后患。所有被贼蹂躏地方。已饬海龙、通化、各厅县。妥为抚恤。得旨、李＜走毕＞滟隆非等仍著迅速擒拏。毋任漏网。摺包　　

○丙辰。谕内阁、总理各国事务衙门代奏、工部主事康有为条陈。请兴农殖民以富国本一摺。训农通商。为立国大商。前经晶■宜谕各省整顿农务工务商务。以冀开辟利源。各处办理如何。现尚未据奏报。万宝之原。皆出于地。地利日辟。则物产日阜。即商务亦可日渐扩充。是训农又为通商惠工之本。中国向本重农。惟尚无专董其事者以为倡导。不足以鼓舞振兴。著即于京师设立农工商总局。派直隶霸昌道端方、直隶候补道徐建寅、吴懋鼎、为暂理。端方著开去霸昌道缺。同徐建寅、吴懋鼎、赏给三品卿衔。一切事件。准其随时具奏。其各省府州县。皆立农务学堂。广开农会。刊农报。购农器。由绅富之有田业者试办。以为之率。其工学商学各事宜。亦著一体认真举办。统归督办农工商总局大臣随时考察。各直省即由该督抚设立分局。遴派通达时务。公正廉明之绅士二三员。总司其事。所有各局开办日期。及派出办理之员。并著先行电奏。此事创办之始。必须官民一气。实力实心。方可渐收成效。端方等及各该督抚等。务当仰体朝廷率作兴事之至意。考求新法。精益求精。庶几农业兴而生殖日蕃。商业盛而流通益广。于以植富强之基。朕有厚望焉。现月　　

○又谕、总理各国事务衙门奏、遵议廖寿丰奏、请饬出使各国大臣、督同领事、各就寓洋华人。一体建立学堂一摺。英美日本各埠。侨寓华民血■乣多。君■羊居错处。不乏可造之材。亟应创立学堂。兼肄中西文字。以广教育。著该大臣等体察情形。妥筹劝办。议定章程。详晰核奏。另片奏、请由使馆繙译外洋书籍等语。繙译西书。藉以考证政治得失。亦为目前要图。罗丰禄、庆常、伍廷芳、熟于英法文字。就近购译。尤为便捷。著即选择善本。详加润色。务令中西文义贯通。陆续编译成书。汇送由总理衙门呈览。洋务　　

</div>
    <div class="pagination">
<a href="清实录光绪朝实录_page846.html">上一页</a><span>...</span><a href="清实录光绪朝实录_page842.html">842</a><a href="清实录光绪朝实录_page843.html">843</a><a href="清实录光绪朝实录_page844.html">844</a><a href="清实录光绪朝实录_page845.html">845</a><a href="清实录光绪朝实录_page846.html">846</a><span class="current-page">847</span><a href="清实录光绪朝实录_page848.html">848</a><a href="清实录光绪朝实录_page849.html">849</a><a href="清实录光绪朝实录_page850.html">850</a><a href="清实录光绪朝实录_page851.html">851</a><a href="清实录光绪朝实录_page852.html">852</a><span>...</span><a href="清实录光绪朝实录_page848.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
