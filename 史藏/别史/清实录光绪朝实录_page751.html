<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 751 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 751 页/共 1316 页</h1>
    <div class="content">
○署两江总督张之洞奏、江南息借洋款一百万镑。统筹归还之法。拟由厘局分筹。并遵部议。减拨淮饷。并请饬江西安徽两省协济。以期集成的款。下部知之。　　

○又奏、洋操新军的饷统筹办法。以裁兵所节之饷。与芜湖苏沪米厘当之。足供支用。又奏、金陵上海铁路。筹议官商合办。并下所司知之。　　

○又奏、请添派前湖南巡抚吴大澂、与前国子监祭酒陆润庠、会办苏沪铁路事宜。得旨、吴大澂不必添派。　　

○以剿匪防边。勋绩卓著。予故云南巡抚谭钧培政迹宣付史馆立传。从云贵总督崧蕃请也。　　

○壬戌。谕内阁、理藩院奏、当宝桑齐德瓦呼图克图济克谟特图布丹呢吗、闻皇太后六旬万寿大庆。恳请来京呈进贡物。补行祝嘏。并请圣安一摺。所奏具见悃诚。当宝桑斋德瓦呼图克图济克谟特图布丹呢吗、著加恩赏乘绿围车。并赏用紫缰。　　

○癸亥。上还宫。　　

○甲子。孝仪纯皇后忌辰。遣官祭裕陵。外记注　　

○谕内阁、孙家鼐等奏、察看属员分别举劾各摺片。署顺天府治中候补知州林绍清、勤求民事。兼通算学。前署通州知州大挑知县吴兆熊、尽心赈务。舆情爱戴。署三河县知县候补知县吴大照、才能干事。有志向上。署固安县知县候补知县赵元墫、勤于缉捕。地方安谧。保定县知县刘俊升、书生本色。不染浮嚣。以上各员。既据孙家鼎等声称、均为顺属难得之选。即著传旨嘉奖。仍饬令该员等益加奋勉。用副朝廷勤求吏治至意。昌平州知州张兆珏、捕盗不力。复有控案。著开缺察看。大兴县黄村巡检孙镐廷、多事扰民。擅受有案。前署东安县典史候补巡检傅秉钧、不安本分。声名平常。均著即行革职。以肃官方。现月　　

○谕军机大臣等、正蓝旗满洲奏、假冒递摺之人。设法访查。现尚未得确证。请饬缉拏等事。仍著该都统等认真访查。并著步军统领衙门饬派明干精细员弁。设法访查。务获究办。正蓝旗满洲摺。著钞给步军统领衙门阅看。将此各谕令知之。

现月

　　

○甘肃新疆巡抚陶模奏、甘回不靖。抽调马步进关扼扎。并调马队分驻安西一带。以防西窜。下部知之。　　

○署甘肃新疆巡抚布政使饶应祺奏、遵筹防务。据实覆陈。得旨、著即认真整顿。以重防务。摺包　　

○以记名提督林耀先为浙江处州镇总兵官。现月　　

○乙丑。世祖章皇帝诞辰。遣官祭奉先殿。　　

○谕内阁、谭钟麟奏、特倢■＜曰融＞■＜石木＞庸劣不职各员一摺。广东嘉应州知州沈麟书、遇事取巧。工于弥缝。著以州判降补。署长乐县知县杜鹿鸣、才具平庸。难膺民社。河源县知县沈士菁、遇事颟顸。贻误事机。该二员文理尚优。均著以教职归部选用。候补知县黄思尧、王庆勋、诡充关吏。罔知廉耻。候补盐大使贾润沛、宄法营私。恃符狡辩。海康县教谕云茂翥、惟利是图。形同市侩。署万州龙滚司巡检龙泽霖、擅离职守。捏词反噬。均著即行革职。以肃官方。现月　　

○又谕、谭钟麟奏、甄别武职劣弁一摺。广西郁林营参将侯勉忠、年力就衰。已成残废。广东龙门右营都司王龙章、年力就衰。不堪任事。饶平营守备白玉、精力衰迈。营务不整。潮州右营守备谭广泽、年老多病。办事竭蹶。均著勒令休致。署广西郁林营参将林有成、取巧钻营。擅离职守。浔州协右营千总骆玉得、营务废弛。难期振作。署督标水师营守备黄保、纵兵滋事。酿成重案。署广东高州镇左营守备毛焕彩、性情粗率。操守不谨。吴川营守备李炳超、精力衰颓。诸事废弛。署高州镇右营千总张甲第、心地糊涂。操守难信。著即行革职。广东肇庆协副将忠正、所辖营兵。滋事为匪。毫无觉察。著降为游击。仍留广东补用。以肃戎行。现月　　

○谕、军机大臣等、自上年与日本订约以来。内外臣工。条陈时务摺内。多以广开矿产为方今济急要图。当通谕各直省将军督抚。体察各省情形。酌度办法具奏。嗣据陆续覆奏。安徽太湖之大石等各保庄煤矿。业已准商试办。江西袁州、吉安、广信、饶州、等处均有煤矿。萍乡谋质尤佳。亦已集款劝办。湖南永顺、永州、二府属矿苗甚旺。新疆和阗旧有金矿。均已派员往勘。至四川雅州各属矿产。晶■宜据给事中吴光奎奏请招商开采。业经谕令鹿传霖设法举办。山东甯海矿务。亦经谕令李秉衡未可停止。即派道员李兴锐择要兴办。以上各该省有矿处。均系确凿可指。即著责成各该督抚认真督办。务臻实效。毋得辄行中止。他若云南向产五金。贵州矿苗素旺。山西所出之铁。夙称精良。现虽未据覆奏。均宜及时攻采。以期逐渐推广。吉林黑龙江江苏现亦未据奏到。著即将筹办情形。据实迅速覆奏。此外各省覆奏摺件。谓矿不宜开。固属拘泥之见。谓矿无可开。亦属臆断之词。又或谓先宜讲求矿学。慎择矿师。及悉听民闲自采。招商承办。恐无成效等词。一奏塞责。并未将该省如何拟办情形。详细声叙。甚非朝廷实事求是之意。将此由四百里各谕令知之。　　

○河南巡抚刘树堂奏、臣工条陈河工交抚臣兼办。可期省费省事。拟试办一年。察看再行具奏。得旨、所请著毋庸议。

现月

　　

○以兵轮驾驶不慎。撞沈外国商船。革管带县丞容尚谦职。摺包　　

○上以祭社稷坛。自是日始、斋戒三日协修官李湛田恭纂　　

总纂官钱骏祥恭辑监修总裁世恭阅五签三月十九日正总裁那月日专司蒿■禾本陆恭覆阅癸丑十一月初五日　　

徐月日　　

荣月日副总裁唐月日　　

宗室宝恭阅七月初十日　　

陈恭阅四签六月初四日　　

熙月日　　

郭恭阅八月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百八十五　　

光绪二十二年。丙申。二月丙寅朔。谕军机大臣等、电寄董福祥。新军既在北大通失利。魏军又正攻打多巴。现在北大通一路。全恃该提督妥筹援剿。究竟贼势如何。张成基等兵力是否敷用。该提督现驻河州距前敌较远。著酌量进止。毋误戎机。所需月饷著先行电达。电寄　　

○又谕、电寄魏光焘、数日未得电。多巴一处。何以尚未攻克。顷董福祥电奏、据陶模电、新军于北大通失利。彼处情形较重。著该抚严督诸军攻拔多巴。即会合董军力攻北大通。务期一鼓埽除。毋任旁窜。电寄　　

○总理各国事务衙门奏、订借英德商款。草立合同。请旨遵行。允之。摺包　　

○直隶总督王文韶奏、覆陈筹饷各条、分别遵办情形。下部知之。摺包　　

○署两江总督张之洞奏、苏州开埠通商。所有筹办缫丝纺纱各厂、及内河行驶小轮各事宜。除江甯、苏州、上海各设商务总局。派员督饬办理外。并照会在籍绅士分别经理。报闻。

摺包

　　

○又奏、时局需才求效难缓拟选派已通西文之学生。分入外洋各国学堂肄业。并筹备经费。下所司知之。摺包　　

○以捐廉济赈。赏福建按察使张曾阳滟＜扌戋＞二品顶戴。摺包　　

○以交代未清。革直隶前署唐山县知县钱庆培职。并勒追。摺包　　

○以徵收厘金舞弊。革广西补用知县李恒、试用知县黄岱钟职。摺包　　

○丁卯。祭先师孔子。遣协办大学士徐桐行礼。早事外居注　　

○谕军机大臣等、有人奏监司大员贪婪不职。请饬查办一摺。据称直隶清河道潘骏德、办理河工。与委员姚恩绶等、朋比分肥。又纵容其侄、勒索州县银两。前年署藩臬时。有要缺索费、改铸库银、收受陋规节礼情事。著王文韶按照所倢■＜曰融＞■＜石木＞各款。确切查明。据实具奏。另片奏、署任邱县知县毛隆光、藉堤防以图利。沿堤设局三处科敛罚民。请饬查禁等语。著该督一并查明具奏。毋稍徇隐。原摺片均著钞给阅看。将此谕令知之。现月　　

○署两江总督张之洞奏、南漕改折。有利无弊。遵筹办法。下部议。摺包　　

○办理江南防务云南提督冯子材奏、遵旨撤防回粤。报闻。摺包　　

○以遵命助赈。予山东利津县知县朱庆元为其故父母建坊。摺包　　

○戊辰。祭大社大稷。上亲诣行礼。早事外起居注　　

</div>
    <div class="pagination">
<a href="清实录光绪朝实录_page750.html">上一页</a><span>...</span><a href="清实录光绪朝实录_page746.html">746</a><a href="清实录光绪朝实录_page747.html">747</a><a href="清实录光绪朝实录_page748.html">748</a><a href="清实录光绪朝实录_page749.html">749</a><a href="清实录光绪朝实录_page750.html">750</a><span class="current-page">751</span><a href="清实录光绪朝实录_page752.html">752</a><a href="清实录光绪朝实录_page753.html">753</a><a href="清实录光绪朝实录_page754.html">754</a><a href="清实录光绪朝实录_page755.html">755</a><a href="清实录光绪朝实录_page756.html">756</a><span>...</span><a href="清实录光绪朝实录_page752.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
