<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 789 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 789 页/共 1316 页</h1>
    <div class="content">○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。郡王衔多罗贝勒载滢之子溥儒、著加恩赏给头品顶戴。现月　　

○又奉懿旨。固伦额驸品级一等诚嘉毅勇公麟光、著加恩赏用紫缰。外记　　

○又奉懿旨。多罗贝勒溥伟、著加恩在内廷行走。外记　　

○缓徵山东济甯、历城、邹平、长山、新城、齐东、东平、东阿、青城、阳信、乐陵、蒲台、邹、阳谷、寿张、菏泽、曹、郓城、濮、堂邑、恩、博兴、高苑、寿光、昌邑、潍、临清、临邑、济阳、禹城、长清、德、感化、平阴、惠民、海丰、商河、利津、沾化、范、朝城、聊城、馆陶、临淄、乐安、掖、滨、肥城、齐河、平度、鱼台、五十一州县。暨德州、临清、二＜目辟＞行＜匧心＞口＜韦未＞＜夗贝＞被灾地方钱粮杂课有差。现月　　

○乙未。上御紫光阁。赐外藩王公等燕。　　

○丙申。云贵总督崧蕃等奏、土匪拦入镇康土属。焚掠村寨。派兵次第歼除。地方安定。查明在事出力员弁。吁恳奖叙。得旨、胡绪昌等均著照所请奖励。摺包　　

○予积劳病故。云南永昌府知府汤子坤优恤。摺包　　

○上以孟春享太庙。自日始。斋戒三日。　　

○丁酉。世祖章皇帝忌辰。遣官祭孝陵。　　

○豁免山东省光绪五年以前缓徵民欠粮赋。摺包　　

○戊戌。上以次辛祈谷于上帝。自是日始。斋戒三日。外记　　

○己亥。享太庙。上亲诣行礼。外记　　

○遣官祭太岁之神。外记　　

○谕内阁、谭钟麟等奏、特倢■＜曰融＞■＜石木＞庸劣各员一摺。广东开平县知县刘盛堂、听断糊涂。几酿冤狱。该员系科甲出身。操守尚严。著以教职归部选用。英德县知县朱治和、性极优柔。不自振作。西甯县知县清安、性情迂缓。办事竭蹶。均著开缺另补。候补按察司经历秦焕章、委办厘卡。纳贿纵私。县丞张焕斗、购买料木。任意浮冒。从九品成宗藩、行同市侩。卑鄙无耻。合浦县珠场司巡检张麟、办事粗率。操守平常。均著即行革职。以肃官方。现月　　

○谕军机大臣等、此次谭钟麟奏到年终密考摺单。于广东广西学政应行出考之处。并未陈明。又司道府单内。广东督粮道亦未列考。著该督据实覆奏。单内丁忧人员。仅止注写丁字。亦属违式。著传旨申饬。将此谕令知之。现月　　

○庚子。上诣皇穹宇拈香。南郊斋宫斋宿。　　

○辛丑。祈谷于上帝。上亲诣行礼。　　

○诣正阳门关帝庙菩萨殿拈香。　　

○孝全成皇后忌辰。上诣建福宫圣容前行礼。遣官祭慕陵。　　

○驻跸南海。诣仪鸾殿问慈禧端佑康颐昭豫庄诚寿恭钦献崇熙皇太后安。至己未皆如之。　　

○两江总督刘坤一奏、剿获徐州府属幅匪余党。在事出力员弁。请予奖励。得旨、著准其酌保。毋许冒滥。摺包　　

○以劝办筹饷捐输出力。予江南盐巡道胡家桢等优叙。摺包

　　

○壬寅。总理各国事务衙门奏、山东胶州海口。形势紧要。拟建设船历滟乌。屯扎兵轮。以资扼守。而杜觊觎。从之。摺包　　

○两江总督刘坤一奏、记名提督闽粤南澳镇总兵万国本、奉旨开缺候肬■闲。查该提督年力正强。前在江南管带防营。深资得力。请留于两江差遣委用。得旨、仍著该督随时察看。毋稍回护。摺包　　

○甘肃新疆巡抚饶应祺奏、疏附县地震。缠民布回。猝被灾伤。饬该管州道详加覆查。妥筹抚恤。报闻。摺包　　

○癸卯。伊＜覀之＞■牛将军长庚奏、俄属哈萨克私越边界。潜占水草。牧放牲畜。请将容留之防御庆寿等、分别降革。如所请行。摺包　　

○安徽巡抚邓华熙奏、安徽省光绪二十一年荒灾歉收。缓徵光绪二十二年各营兵米。请动款拨补支放。允之。摺包　　

○两江总督刘坤一等奏、拨款筹办江北运道。下部知之。

摺包

　　

○以老病昏聩。休致伊＜覀之＞■牛索伦营总管讷钦泰。摺包　　

○甲辰。宣宗成皇帝忌辰。上诣奉先殿寿皇殿行礼。遣官祭慕陵。　　

○谕内阁。步军统领衙门奏。拏获伪造诰敕人犯。请交部审办一摺。所有拏获王三即王培之、杨英明、苏志杰、张殿彬、董景新等五名。著交刑部严行审讯。按律惩办。未获之张春等犯。仍著严缉务获究办。毋任漏网。现月　　

○又谕。步军统领衙门奏。缉获交拏人犯。请交部审办一摺。所有拏获之李二狗儿即瞎李五儿、杨钮子升儿、杨酉儿、钟文、小谢即谢二、大彭即彭如培、马成儿、金四即金六等九名。著交刑部严行审讯。按律惩办。未获之小黄等犯。仍著严缉务获。毋任漏网。　　

○以理藩院尚书启秀、署正黄旗蒙古都统。外记　　

○命湖北巡抚谭继洵、来京陛见。以湖广总督张之洞、兼署湖北巡抚。电寄　　

○乙巳。上诣大高殿拈香。寿皇殿行礼。外记　　

○御保和殿。赐蒙古王贝勒贝子公额驸台吉等燕。外记　　

○以记名总兵武朝聘为河南南阳镇总兵官。现月　　

○以亏短交代银两。革已故湖北黄陂县知县唐步云、襄阳＜目辟＞行＜匧心＞口＜韦未＞＜夗贝＞守备段必魁职。提属勒追。摺包　　

○丙子。予劳伤病故甘肃新疆补用副将白占春、照军营立功后病故例优恤。摺包　　

○戊申。缓徵湖南安乡、醴陵、武陵、沅江、龙阳、澧、华容、巴陵、临湘、湘阴、十州县被水地方钱粮有差。现月　　

○己酉。上御紫光阅。赐蒙古王贝勒贝子公额驸台吉等茶果。外记　　

○谕内阁、陈宝箴奏、特倢■＜曰融＞■＜石木＞不职各员一摺。湖南永定县知县知县秦尔坦、心地糊涂。举动荒谬。湘潭县丞代理黄茅巡检谢发荣、不知检束。物议沸腾。郴州良田巡检戴树滋、任性轻率。声名平常。均著即行革职。通道县知县单家荣、才质衰庸。难期振作。著勒令休致。沅江县知县郭鹏荣、才具庸懦。不洽舆情。惟系正途出身。文理尚优。著以教职归部选用。善化县知县顾玉成、懈怠疏率。不胜繁要。著开缺另补。以示惩儆。现月　　

○谕军机大臣等、苏元春奏、请饬拨无烟洋枪以备边防等语。著刘坤一酌量拨给二三千枝。派员解交该提督防营。俾资应用。原片著钞给刘坤一阅看。将此各谕令知之。现月　　

○又谕、苏元春奏、广西边防修筑石滟驳台工竣一摺。据称广西边防各石滟驳台。于十八年四月兴工。二十二年三月工竣。请派员验收等语。此项石滟驳台。是否核实。著谭钟麟拣派熟悉工程大员。迅速驰往广西龙州一带地方。详细履勘。据实覆奏。以重要工。而严边备。另摺奏、边防四营。骤难裁减等语。著谭钟麟体察情形。一并查奏。原摺二件单三件。均著钞给阅看。将此谕令知之。现月　　

○福州将军裕禄奏、现修元凯轮船。拟改照练船规制修配。俾次学生习练。报闻。摺包　　

○广西提督苏元春奏、沿边关隘。修筑石滟驳台。请将在事出力员弁。附入五年边防例保案内。从优保奖。得旨、准其酌保。毋许冒滥。摺包　　

○以舞弊勒索。革湖南厘局委员试用通判王庆章职。永不叙用。摺包　　

</div>
    <div class="pagination">
<a href="清实录光绪朝实录_page788.html">上一页</a><span>...</span><a href="清实录光绪朝实录_page784.html">784</a><a href="清实录光绪朝实录_page785.html">785</a><a href="清实录光绪朝实录_page786.html">786</a><a href="清实录光绪朝实录_page787.html">787</a><a href="清实录光绪朝实录_page788.html">788</a><span class="current-page">789</span><a href="清实录光绪朝实录_page790.html">790</a><a href="清实录光绪朝实录_page791.html">791</a><a href="清实录光绪朝实录_page792.html">792</a><a href="清实录光绪朝实录_page793.html">793</a><a href="清实录光绪朝实录_page794.html">794</a><span>...</span><a href="清实录光绪朝实录_page790.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
