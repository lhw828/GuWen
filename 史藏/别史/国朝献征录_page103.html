<!DOCTYPE html>
<html>
<head>
    <meta charset="UTF-8">
    <title>国朝献征录 - 第 103 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 103 页/共 245 页</h1>
    <div class="content">
　　○都察院副都御史冯公俊传（郭棐） 

　　郭棐 
　　冯俊字士彦宜山人天顺庚辰进士初授刑部主事历员外郎中折狱以仁恕闻成化己未擢福建按察司副使建宁卫指挥杨晔者席势赀以私憾杀数十人有惧其棰楚诈死入棺以苟活一时者晔即举火焚之闽之上官以晔东阳学士孙多庇之民冤者十余年俊至廉其实具疏上其事　宪宗震怒刑晔籍没其家闽人称快以外艰去服阕任湖广辰沅兵备凿沅溪以通运道累迁副都御史巡抚四川提督松潘诸军事镇守总兵恃势肆害劾罢之马湖士官知府安鳌残忍不道捕之寘于法更立流官数十年夷风虐政一旦洗濯蜀人颂之有一知州故人子也尝献徽黑数笏俊怪重厚试之乃墨涂黄金也即掷还几中其面斥出之毋容再见所至风采俨肃以疾卒于官行李萧然箧中止俸银数十两金带三腰而巳讣闻　孝庙嗟悼遣官谕祭令有司营葬焉 

　　○都察院右副都御史孙仁传（实录） 

　　实录 
　　都察院右副都御史孙仁字伟德江西新淦县人成化五年进士授刑部主事历员外郎郎中直隶常州府知府浙江右参政陜西右布政使河南左布政使都察院右副都御史巡抚宁夏甫三载引疾归弘治十二年五月卒讣闻赐祭葬如例仁在刑部听断明决才誉甚着审录湖广狱囚多所平反常州旧守多以赃败者仁自治素严豪强敛戢近幸有索图籍于江南者□求横甚郡邑吏率望尘迎奉仁独不狥其人归谮之　上被逮至中道适都御史王恕疏其事赖以得释其后更历三藩巡抚宁夏边境不扰仁之人严厉任法遇事略不少贷故属吏奉令唯谨然颇乏宽厚容忍之意时论亦以此少之 

　　○都察院右副都御史土公嵩传（朱睦木挈） 

　　朱睦木挈 
　　王嵩字邦镇波县人也成化十一年进士明年授太湖知县丁母忧服除再授青城未几拜监察御史嵩耻苛察崇忠厚务持大体初按辽左辽之将领弊端百出嵩悉裁正其开原铁岭诸卫前按辽者多不至其地嵩尽历之一时边备之肃清继按江右会巨盗杨九龙者聚啸山林千数吉安迤南俱骚动嵩处方略不踰时而盗就擒　上闻降玺书文绮旌之盗平又会时饥人多展转死嵩曰救饥恤困势不可缓若待取勘事无及矣乃令郡县长吏即发廪赈之所活甚众弘治四年嵩迁大理右寺丞进左右少卿指挥某母再不孝告法凡再告者不复□其犯称冤不巳嵩疑其母与人通而疾其子又据律有父母诬告之疑遂驳之诸刑曹皆笑以再告无驳者及复讯其母于囚棚下产一女翌旦举朝闻之咸叹服以不可无大理云内府匠申能格杀人法当扺命匠乃夤缘权贵得　上旨与之辨勘者欲希顺　上意嵩独不然乃言曰生杀予夺君上之权也奉公执法臣下之职也匠凶杀人甚惨若生者得以幸免死者何辜覆以不可　上从之由是嵩名益着十一年擢都察院右副都御史巡抚延绥其地武备久废具兼镇守贪暴嵩至顿革其弊而边务始□后坐西虏来犯谪参议政仕正德中逆瑾擅政求赂于嵩嵩弗从遂证嵩在延绥时侵克官银矫诏下狱籍其家而偿仍戍于邺嵩虽瑾所诬而怡然自处不以夷俭易节后四年事白瑾弃市复嵩爵而所没之产仍命有司给焉年八十四卒嵩生平重孝弟故凡祀先之礼靡不诚慎兄三人嵩事之甚恭所得祖产悉让之 
　　论曰余尝览张释之对文帝马惊乘舆盗窃玉环事未尝不掩卷而叹何也夫法者如衡之平不可以人主意向而之重轻今观邦镇公廷尉时平反执奏与释之所对奚异使用法者皆若是则天下焉有冤民哉 

　　○都察院右副都御史张公诰神道碑铭（顾清） 

　　顾清 
　　张在宋汴人南渡时始迁于杭再徙华亭华□□张故着姓公之族家寉城书院西时呼鹤□□云高祖元亨曾祖天□祖仲清并有令名□□□□考逊字时敏读书善吟与□梦庵润玉王雪航公□等诗社十友着在郡牒妣畲氏有贤行实生公讳诰字汝钦幼而简重不与羣儿伍少长锐志于学文章操笔辄成见者叹异以府学生领天顺己卯乡荐登成化丙戌进士改翰林庶吉士受业刘文安公定之公所器许戊子拜监察御史巡视长芦盐场平时豪猾倚权势作奸罔利者悉裁以法诸场清甲午按湖广吏有望风自引退者监乡试选举得人所□文至今以式诸生坐岁考弗称有停廪踰年者公谓不称当黜不当停其廪移文所司以非　朝廷制所司惧即改止其移文诸司亦板行之丁酉升广东按察副使巡督海道乡人有附番商越境牟利者公授之禁其弊遂绝丁内外艰服阕改四川升按察使弘治初蜀土连饥公请于朝停荆襄岳武等卫运得米二十余万石又发广济库银易米数十万石随所在贮之委廉能吏计口支给又□□□公及朱子法十步一灶糜粥以食老穉之□□□食者所全沾不胜计蜀人德之升贵州左布政□□帑藏得羡银数万两有以利动公者公正色曰□□之脂膏可以自私邪命吏着之籍赈济备言□□服升都察院右副都御史巡抚云南云南去阙庭远积有疑狱至十余年不决公原其情剖析言于　上悉见宥免竹子诸山箐夷罗构乱刧掠民害或请以兵五路进剿者公止之曰彼盗岂本心迫饥寒耳村寨固有良民今加兵玉石俱碎非抚绥意乃自文选吏夷民信服者分持往谕之降者相属前后以千数余党各散去竟不烦兵而罢木邦孟密相雠杀谕之弗听听辄复反公曰此非可以口舌胜也檄诸道各练兵积粟必讨计二虏始惧而自戢朝廷嘉公功有彩币银牌之赐葢公之临事伸缩卷舒文武并用有如此者以年及思休累上乞骸之疏戊午冬得请来归监军总兵而下盛供帐饯于数十里外且出白金赆公皆不受咸叹息而返闲居十三年治丘垄葺庐舍教子侄读书身后计亲戚之贫者衣食之故旧之失所者拯济之乡邻有疾病□丧而不给者周恤之葢其不尽施而及于□梓者又如此生宣德癸丑卒正德辛未年七十有九 

　　焦大史编辑国朝献征录卷之六十终 

　　●焦太史编辑国朝献征录卷之六十一 

　　都察院八（廵抚二） 

　　◆廵抚二 

　　都察院右副都御史韩文传（实录） 
　　都察院右副都御史王沂传（实录） 
　　通议大夫都察院右副都御史徐公源墓志铭（王鏊） 
　　廵抚湖广都察院右副都御史韩镐传（实录） 
　　通议大夫都察院右副都御史林公普长墓志铭（王鏊） 
　　右副都御史张廉传（实录） 
　　云洪都御史汉传（李开先） 
　　右副都御史王公珣传（子崇仁崇文崇献崇俭附　郡志） 
　　右副都御史艾公璞传（杨一清） 
　　都察院右副都御史周季麟传（实录） 
　　巡抚大□地方右□□御史欧信传（实录） 
　　□议大夫都察院右副都御史西野曹公凤墓志铭（韩邦奇） 
　　都察院右副都御史杜公忠墓志铭（王鸿儒） 
　　都察院右副都御史徐节传（实录） 
　　都察院右副都御史冒政传（实录） 
　　都察院右副都御史曲锐传（实录） 
　　都察院右副都御史朱钦传（实录） 
　　都察院右副都御史安惟学传（实录） 
　　抚都御史黄宝传（廖道南） 
　　都察院右副都御史陈公镐传（京学志） 
　　都察院右副都御史李进传（实录） 
　　都察院右副都御史姜洪传（实录） 
　　都察院右副都御史贾公锭墓志铭 
　　都察院右副都御史张淳传（实录） 
　　右副都御史张公淳传（郡志） 
　　都察院右副都御史陈公璧传（实录） 
　　通议大夫都察院右副都御史高公琬墓志铭（严嵩） 
　　通议大夫都察院右副都御史进阶正奉大夫陈公璘墓志铭（韩邦奇） 
　　都察院右副都御史恭惠范公镛传略（郡志） 
　　嘉议大夫都察院右副都御史廵抚山东沈公林墓志铭（王鏊） 
　　嘉议大夫都察院右副都御史孚斋伍公符墓志铭（张时彻） 
　　都御史孙忠烈公燧传（王维桢） 
　　孙忠烈纪遗（林大春） 
　　嘉议大夫都察院右副都御史毛公珵行状（文征明） 
　　□□□□□御史唐泽传（实录） 
　　副都御史陈九畴传（郡志） 
　　都察院右副都御史赠通议大夫兵部左侍郎江公潮墓志铭（吴国伦） 
　　通议大夫都察院右副都御史凌公相墓志铭（崔桐） 
　　都察院右副都御史钱公宏神道碑（童承叙） 
　　都察院右副都御史陈公祥墓志铭（吕柟） 
　　都察院右副都御史宋公冕墓志铭（唐冑） 
　　□□院右副都御史戴公书传（胡直） 
　　正议大夫资治尹都察院右副都御史省斋陈公克宅墓志铭（吕本） 
　　右副都御史宋公沧传（郡志） 
　　通议大夫都察院右副都御史可泉胡公缵□墓志铭 
　　都察院右副都御史瓶山胡公宗明墓志铭（张时彻） 
　　通议大夫都察院右副都御史张公文魁墓□铭（韩邦奇） 
　　通议大夫大理寺卿前廵抚江西都察院右副都御史浦南胡公岳墓志铭（徐阶） 

　　○都察院右副都御史韩文传（实录） 

　　实录 
　　都察院右副都御史韩文字贯道直隶新城县人天顺元年进士授行人司行人成化五年使琉球国归以所馈仪物献之朝历升户部员外郎郎中陜西右参议右参政左右布政使至都察院右副都御史廵抚宁夏尤留心边事有司方奉令捕豹上疏请止之巳而乞休致命给驿归弘治十一年七月卒赐祭葬如例文器宇宏阔以平易政未尝肆苛猛立声誉但晚年以私憾发御史李兴不法事几陷兴于死地君子不能无议焉 

　　○都察院右副都御史王沂传（实录） 

　　实录 
　　王沂字希曾直隶武进县人南京吏部尚书与之子成化十一年进士授礼部主事历升员外郎郎中山束右参政湖广右布政丁父忧服阕转山东左布政使弘治十四年升右副都御史廵抚定等府兼提督紫荆三关累疏乞休不允以十七年十一月卒于官年六十二讣闻赐葬祭给驿归其丧沂严毅谨恪天性孝友在礼部时有外国以狮子来贡希重赏又有贡刀剑数至三万者沂言夷人贪诈无厌量损其赐直且定数着例　宪庙上宾凡山陵庙祧迁祔之议仪文草创多所考据及廵抚时赋役繁重力裁省滹沱河溢坏民田庐奏请筑堤捍之功成赐绮币奖劳自处俭约家虽富无贵侈态居官二十余年始终一致人以有父风云 

　　○通议大夫都察院右副都御史徐公源墓志铭（王鏊） 

　　王鏊 
　　正德乙亥正月二十九日都察院右副都御史徐公卒于家讣闻　上命有司治葬事公讳源字仲山世家吴长洲尹山之泾祖孝质赠通议大夫都察院右副都御史考谅初封工部都水主事赠武选郎中加赠通议大夫都察院右副都御史公少好学工文有名成化乙酉占南畿乡荐乙未登进士第授工部都水主事理徂徕等处泉源改兵部武库司主事历职方员外郎武选郎中广东布政司左参政浙江右布政湖广左布政都察院右副都御史廵抚山东武选最号剧司公至洗心自誓一意奉公权贵请嘱戒门者一切勿通而籍其姓名若将行罚者嘱贿遂绝时天下武功爵几二十万坐耗天下绝嗣者以疏远袭公奏宗派许袭傍支者一切罢之大革冗滥旧例以罪亡者落职公谓罪有轻重以笞杖而革其职不巳甚乎人又乐其宽大司马马公甚委重之广东剿云桂猺獞公督粮水陆并进触瘴疠深入师以克济山东岁饥公与刑部何侍郎分行赈济割临清仓米八万有奇以补岁漕之数明年征偿公奏民赖拯□稍苏而又遽征之何殊弗给诏免与民泾王就封于沂以水涸将由陆之国民骚动公檄所司姑缓之亟发卒浚河水旋至坦然之国公私无扰公凡三莅场屋浙藩折卷多儒士御史意欲有所前却公曰科场所取者文即通榜儒士何伤山东敛银将于鹿鸣宴赆士公曰方筮仕而示以利非政之体乃巳尝代祀岳镇东海斋之夕应时澍雨阙里文庙成有白金文绮之赐累疏乞致仕诏驰驿以归公温粹宽仁人称长者而临事执守坚定虽当官莅政未尝一日去书不观文章博雅尤喜诗力去近世尖新之习书有水家父子风 

　　○廵抚湖广都察院右副都御史韩镐传（实录） 

　　实录 
　　韩镐字民瞻河南卢氏县人成化十四年进士授给事中升浙江右参议属浙大旱金衢甚有饥民夺富家食以自救奸盗乘之劫掠乡村往来东阳义乌山中镐闻之即抵金华将赴义乌县官谓不宜轻犯镐曰吾计之熟矣彼倡饥民犹欲缓死若来犯我死无疑矣遂行夜遣人谕之曰汝饥民欲自救耳亦何罪吾来将赈之宜各散去否则剿杀之固不分饥民与盗也闻者相顾愕然比明悉遁去即命各县发粟赈济且令乡村严立保伍以相救护纠察由是数郡肃然不复有警弘治八年升本司左参政宁绍温台四郡滨海岁输粟数百石于沿海各仓而鄞县粮长相党奸诈称出洋遇风沉溺复议重征积弊者累年镐至复有诈者镐曰海神乏食耳何见夺之数邪因廉得其实众皆惊服十二年升本司右布政使海盐滨海塘山崩塌数千丈众议塞之计费不赀以民贫无所于办镐曰此事属某当不烦官民而可成葢塘虽决旧石皆在又今年海盐粮长当追余价数千两行令每银若干两修塘一丈当冲之田亦令若干顷修塘一丈粮长惮于出银诚得修筑则米□□货皆可雇役况旧石之外增添不多半岁可塞也乃以属镐不三月而塘成十四年升湖广左布政使中使往来者多以私盐鬻于府县索厚价铺行率以破家镐和买之民赖以不扰十五年迁右副都御史廵抚其地赞坤军务命下□七日讣闻遣官赐祭 

　　○通议大夫都察院右副都御史林公普长墓志铭（王鏊） 
</div>
    <div class="pagination">
<a href="国朝献征录_page102.html">上一页</a><span>...</span><a href="国朝献征录_page98.html">98</a><a href="国朝献征录_page99.html">99</a><a href="国朝献征录_page100.html">100</a><a href="国朝献征录_page101.html">101</a><a href="国朝献征录_page102.html">102</a><span class="current-page">103</span><a href="国朝献征录_page104.html">104</a><a href="国朝献征录_page105.html">105</a><a href="国朝献征录_page106.html">106</a><a href="国朝献征录_page107.html">107</a><a href="国朝献征录_page108.html">108</a><span>...</span><a href="国朝献征录_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
