<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 131 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 131 页/共 148 页</h1>
    <div class="content">
○甘肃新疆巡抚袁大化奏、审度近日边情。英文不可不讲。拟于中俄学堂内添聘英文教习。即以俄文学生兼习。期于数年学成。足供英俄两种翻译。似属一举两得。下部知之。　　

○命邮传大臣唐绍怡克日来京。　　

○命前休致民政部侍郎赵秉钧。即日来京豫备召见。　　

○癸酉。谕内阁、朕缵承大统。于今三载。兢兢业业。期与士庶同登上理。而用人无方。施治寡术。政地多用亲贵。则显戾宪章。路事蒙于佥壬。则动违舆论。促行新治。而官绅或藉为网利之图。更改旧制。而权豪或祗为自便之计。民财之取已多而未办一利民之事司法之诏屡下。而实无一守法之人。驯致怨积于下而朕不知。祸迫于前而朕不觉川乱首发。鄂乱继之。今则陕湘警报晶■宜闻广赣变端又见。区夏腾沸人心动摇九庙神灵。不安歆飨无限蒸庶涂炭可虞此皆朕一人之咎也。兹特布告天下誓与我国军民维新更始。实行宪政。凡法制之损益。利病之兴革。皆博采舆论。定其从违。以前旧制旧法。有不合于宪法者。悉皆除罢。化除旗汉。屡奉先朝谕旨。务即实行。鄂湘乱事。虽涉军队。实由瑞澂等乖于抚驭。激变弃军。与无端构乱者不同朕维自咎用瑞澂之不宜。军民何罪。果能翻然归正。决不追究既往朕以眇眇之躬。立于臣民之上祸变至此。几使列圣之伟烈贻谋。颠坠于地悼心失图。悔其何及。尚赖国民扶持。军人翼戴。期纳我亿兆生灵之幸福而巩我万世一系之皇基使宪政成立。因乱而图存转危而为安。端恃全国军民之忠诚。朕实嘉赖于无穷。此时财政外交困难已极。我君民同心一德。犹惧颠危。傥我人民不顾大局。轻听匪徒煽惑。致酿滔天之祸。我中国前途。更复何堪设想朕深忧极虑夙夜旁皇。惟望天下臣民。共喻此意。将此通谕知之。　　

○又谕、资政院奏、请颁布明诏。将宪法交院协赞一摺。我朝列圣相承。深仁厚泽垂三百年。我孝钦显皇后德宗景皇帝俯念时艰。深维治本。晶■宜降明诏。确定为君主立宪政体。并颁布筹备立宪事宜清单。按年进行朕以冲龄入承大统。亦惟兢兢业业。用迪前光上年十月该院奏请速开国会。当经明降谕旨。定于宣统五年召集议院。并特派溥伦等迅速纂拟宪法。候朕钦定兹据该院奏称宪法为君民共守之信条。宜于规定之始诏进臣民商搉。又称协赞在纂拟之后。钦定之前于先朝圣训钦定之义。毫无所妨各等语。著溥伦等敬遵钦定宪法大纲。迅将宪法条文拟齐。交资政院详慎审议。候朕钦定颁布用示朝廷开。诚布公与民更始之至意。　　

○又谕、资政院奏、内阁应负责任。国务大臣不任懿亲一摺。懿亲执政。与立宪各国通例不符。我朝定制。不令亲贵干预朝政。祖训著有明文实深合立宪国家精义。同治以来。国难未纾。始设议政王以资夹辅相沿至今本年设立内阁。仍令王公等充国务大臣。原属一时权宜之计。朝廷本无所容心兹据该院奏称皇族内阁与立宪政体不能相容。请取销内阁暂行章程实行内阁完全制度不以亲贵充当国务大臣等语。以陈系为尊皇室而固国基起见朕心实深嘉纳一俟事机稍定。肬■闲贤得人即令组织完全内阁不再以亲贵充国务大臣。并将内阁办事暂行章程撤销。以符宪政而立国本。　　

○又谕、资政院奏请速开党禁以示宽大而固人心一摺。党禁之祸。自古垂为炯戒。不独戕贼人才。抑且消沮士气。＜圭黾＞滟兄时事日有变迁。政治随之递嬗往往所持政见。在昔日为罪言。而在今日则为谠论者。虽或逋亡海外。放言肆论不无微瑕。究因热心政治。以致逾越范围。其情不无可原。兹特明白宣示特沛恩纶与民更始所有戊戌以来。因政变获咎。与先后因犯政治革命嫌疑。惧罪逃匿以及此次乱事被胁自拔来归者。悉皆赦其既往。俾龄齐民嗣后大清帝国臣民。苟不越法律范围。均享国家保护之权利。非据法律不得擅以嫌疑逮捕至此次被赦人等。尤当深自袚濯。抒发忠爱同观宪政之成。以示朝廷咸与维新之至意。　　

○又谕、前闻长沙有变。电报不通。朕心实深廑系。兹据朱家宝转递余诚格电奏、本月初一日湖南陆军石滟驳营叛变。攻入小吴门。陆军标营同叛。攻入北门。城内巡防队亦叛。戕统领黄忠浩、直攻抚署。匪党遂踞省城。诚格暂避入水师营。不意水师亦悬白旗。遂登湘帆小轮。候调省外各队。力图克复。恳请肬■闲员统队来湘剿办。并自请严惩等语。长沙为省城重地余诚格虽系甫经到任。所调将领未到。添募未齐。究属措置乖方以致仓卒生变。罪无可辞。湖南巡抚余诚格著即革职戴罪图功。并著暂管湖南巡抚印信。责成该革抚迅调省外兵队即将省城克期克复。毋稍延玩傥不奋力自效。定将该革抚从重治罪。其黄忠浩被戕情形。速即查明电奏。　　

○又谕顺天府奏请拨钜款。采买米粮运京减价平粜一摺。著度支部知道。　　

○又谕、御史史履晋奏京师市面空虚。拟劝办商团以靖地方一摺。著民政部酌核办理。　　

○又谕、御史史履晋奏、敬陈管见摺内汉冶萍总公司。请饬部妥拟接收另行组织一条。著农工商部议奏。　　

○又谕、御史温肃片奏、请饬民政部严饬巡警总厅添派得力巡长分布各区弹压地面。并饬度支部顺天府等衙门分设官钱局平粜局以平市价等语。著该衙门知道。　　

○又谕昨日统制张绍曾等电奏具陈管见一摺。其闲颇有可采择之条。已归入本日谕旨一并宣示矣。又谕、电寄袁世凯、据电奏顷接荫昌电称攻入汉口兵力已疲。亟盼添兵接应请饬陆军部。东三省总督山东巡抚迅令第五第二两混成协。及第五镇全镇赶紧开赴信阳以资调遣等语。著军咨府陆军部知道　　

○又谕、电寄袁世凯、据电奏授为钦差大臣感激陈谢等语。览奏甚慰。著即妥筹布置。迅赴事机。　　

○又谕、电寄外务大臣梁敦彦著即日回京供职。并将起程日期先行电奏。　　

○又谕电寄荫昌据电奏、官军在滠口地方。连日与匪相接时有斩获。初六日向前进攻。行抵洋油厂西方遇匪约千数百人。官军协力猛攻萨镇冰所统兵舰。并在附近援助逐节进占。匪仍力行抗拒。嗣因我石滟驳力剧烈匪遂向大智门纷纷溃散。官军乘胜追击。至跑马厂。匪凭据坚垒。极难摧陷初七日早官军用山石滟驳侧攻互击。匪势不支。相继溃退官军追踪埽荡。直至汉口街口因兵力过劳。稍事休养即进夺汉阳迅图扑灭等语。此次进攻汉口毙匪千数百人。夺获山石滟驳三十六尊。军械多件。当匪石滟驳猛击之时艰险异常该将士等奋不顾身。争先用命。实属忠勇可嘉。该大臣督率有方。尤堪嘉尚。仍攻该大臣督饬将士。一鼓作气收复武汉。俟袁世凯到后。再行回京供职。　　

○又谕、电寄张人骏、据电奏、甯沪市面恐慌。前经奏准。由甯省造币分厂赶铸龙圆。交大清分行。及裕甯总局周转。复准币制局电知新币照旧有龙圆价值。行用渐广。纸币已觉流通。并将银币由官局陆续发行。俾银根稍纾等语。办理尚属周妥仍著会商度支部。妥慎维持以安市面而定人心。　　

○又谕、电寄张鸣岐、据电奏粤省防务万分吃紧。兵力固单饷械尤绌新军管退快石滟驳。业经分配各营无从分拨顷接军咨府陆军部阳电。我军在滠口已获大胜前敌军情当可稍松请免其饬拨。或另饬他省筹拨以免牵动粤防等语。粤防吃紧自属实情。著该督电商袁世凯酌量办理。　　

○又谕、电寄松寿、据电奏、闽省地广兵单。饷项支绌。祗得移缓就急。亟力筹防提督孙道仁、现兼陆军统制。自应留驻省垣。便于调度等语。著照所请该衙门知道又谕、电寄岑春火滟宣、电奏悉各省兵队。不敷分布。饷械无可匀拨以至该督筹画。均不得手。自系实情此中为难之处。朝廷无不深悉惟现在鄂匪。蔓延数省。川省乱事。专恃该督前往剿办所有应需饷项。著度支部迅速筹拨。军械亦需用甚急。著军咨府陆军部设法匀拨。以应要需。并准其自行购买所需款项。著度支部另行筹给。该督务即力疾就道就近在山东河南地方。迅速召募兵队值此大局艰危该督世受国恩。毋得固辞。　　

○又谕电寄德济等、据电奏、据浙绅徐定超等、呈请奏派汤寿潜总办全省团练。设立总局。官督绅办。保＜目辟＞行＜匧心＞口＜韦未＞＜夗贝＞治安等语。著照所请。该部知道。　　

○海军部奏据闽浙总督电称、传闻革党在新加坡制舰。又闻革舰已抵澳门。请速派兵舰驻泊福州厦门。以备不虞。亦系要著。惟现在各兵舰俱已派赴长江各省。一时无可抽拨。其开赴闽省日期。似应视长江军情之缓急以为断。报闻。　　

○顺天府奏顺天驻防各军撤退地面空虚请续募军队以资巡防。报闻。　　

○资政院总裁大学士世续因病乞休。允之。　　

○以学部右侍郎李家驹充资政院总裁。理藩部左侍郎达寿。充资政院副总裁　　

○命署民政大臣桂春回仓场侍郎本任。以休致民政部右侍郎赵秉钧署民政大臣。　　

○甲戌。谕内阁、内阁会奏拟订义务教育暨补助实业教育费各章程。缮单呈览。请交资政院照章会议一摺。著依议。　　

○又谕。内阁会奏、核订民事诉讼律告竣。缮单呈览。请交资政院照章会议一摺。著依议。　　

○又谕、度支部奏、续借洋款以济要需一摺。著依议。又谕电寄袁世凯、据电奏、河南市面钱荒。前敌军饷。无可兑换。请准河南铜圆局自行开铸铜圆。以济鄂豫军需。一俟军务大定。即当停止等语。著暂准该省自行开铸当十铜圆以应急需。　　

○又谕、电寄陈夔龙据电奏、天津为北洋门户。自当力筹防范。保定省城。已饬藩司淩福彭法司翁斌孙加意严防。现调王怀庆所部马队。以一营驻扎保定。并因山西警报。以一营驻防石家庄藉资策应等语。布置尚属周妥著即严饬所属慎固防守。毋稍疏虞　　

○又谕、电寄陈夔龙、据电奏直省筹防兵力本单。添练各营成立尚须时日。忽闻山西告警。直晋毗连防务吃紧。请将驻保第二镇陆军四营。留于直境。归该督节制调遣等语。著照所请将第二镇陆军四营暂归陈夔龙节制调遣。　　

○又谕、电寄张人骏、据电奏、湘鄂辅车相依。今武昌未复湘垣复陷。恐占地既广。匪族愈张湘中夙多游勇会匪。日久招来。益难收拾应赶速招集湘军既散之旧部。特举素有夙望之大绅旧将统之。一面扼守衡永宝附近。一面进攻长沙等语。著余诚格按照所陈各节赶速筹办。以期早日规复。　　

○又谕、电寄张鸣岐、据电奏粤省有人开会。倡议树独立旗。城外西关一带。商民放石滟驳附和等语。该督迅即遵照昨日明发谕旨。剀切晓谕解散。毋致自相纷扰。　　

○又谕、电寄宝棻电奏悉、据称前因军用浩繁。奏准由部设法接济。昨委员回豫。仅据交到银十五万两。并以北军业经拨款无需由豫接应此项专作本省防费。属令撙节动支。但豫中正在纷乱。大军日需粮食等项。为数甚钜。至今未见发还分文。岂能以部中业经拨款。稍存膜视。且事前之筹备。兵士之恩赏又岂能斤斤计较。至于练兵筹防。均非空言所能济事。部拨之数。不出数日。行将告罄哗溃堪虞。请饬度支大臣无论何款。再行接济四五十万两等语。著度支部速议具奏。至前敌所需白麦＜虘阝＞丏。著孙宝琦迅即购妥。派员解运。如不敷用。即由宝棻电商邻近省分酌核办理。寻度支部议应俟息借洋款交到后。再由臣部酌量匀拨。以资接济从之。　　

○又谕、电寄冯汝骙据电奏张检庄守忠。面禀浔城失守。并庄守忠孤军无援。暂退回省情形。九江为赣省门户上规武汉。下保甯皖尤为往来枢要湖口马当石滟驳台。急应增兵已电饬湖口镇杨福田派水师驻守。并请饬袁世凯统大军溯江西上等语。袁世凯现赴前敌督师所有该省防守事宜仍著冯汝骙迅即妥为布置。早图恢复。所请饬海军部特派兵舰多艘援护之处。著海军部迅速酌拨。　　

○又谕、电寄朱家宝、据电奏、皖省居长江中权。饷绌兵单。较他省为尤甚前请添募五营。因无的饷。迄未开招。而邻氛日逼英山霍山一带界连蕲黄岌岌可危。原驻防营万难抽调。酌派六十一标第三营。先赴英山扼要驻扎并饬各州县举办乡团。自九江失守。匪势愈逼愈近安庆仅泊一兵轮。虽准调用因未指定舰号不免随意开去。难以挽留熟筹形势。必多派兵轮指定舰号。归皖调度而后可固江防目前饷需罗掘已穷。赤手饥军危迫万状。准部覆商借运库十万。现尚未到。到亦不济事恳恩俯念防务万紧。关系下湤数省安危。仍如前请截留各项解款。并饬部迅拨现银五十万两等语。所筹布置尚合机宜。各项解款。业由度支部奏明。准其暂行挪用。所请饬部迅速筹现银五十万。汇皖救急。著度支部速议具奏。并著海军部速再添兵轮以备防务。寻度支部议。应俟息借洋款交到后。再由臣部酌量匀拨。以资接济。从之　　

○又谕、电寄查赈大臣冯煦、据电奏、查明十二属新灾情形。且鄂乱以来。人心皇皇。非急筹赈抚并赶办民团商团。不但递绝生机且恐别滋变故并请仿红十字会办法。派员携款赴武汉拯救难民等语。宿徐各属灾情甚重。亟须妥筹赈抚仍著冯煦设法迅速办理急赈。其民团商团事宜著就近妥商张人骏、程德全、朱家宝体察情形酌核办理。至请派员携款赴武汉拯救难民一节前已有旨设立慈善救济会派吕海寰妥速筹办矣　　

○山东巡抚孙宝琦奏现在防务吃紧。业已添招巡防队二十营。酌量分配。中路添募步队二营。左路之莱州烟台各添募步队一营。填扎寿张阳谷一带。沂州与淮徐接壤。巡防最关紧要酌添步队五营另于中路编石滟驳队一营。以壮声威。下部知之。纂修

官金兆丰恭纂　　

总纂官钱骏祥恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初四日　　

徐月日　　

荣月日副总裁唐月日　　

宗室宝恭阅一签九月初四日　　

陈恭阅十一签二月廿七日　　

大清宣统政纪卷之六十三　　

宣统三年。辛亥。九月。乙亥以东明黄河安澜获庆。发下大藏香十枝交直隶总督陈夔龙祗领。派员虔诣河神庙祀谢　　

○谕内阁、庆亲王奕劻等奏奉职无状。请立予罢斥。载泽等奏、国务重要。请另肬■闲贤能以符宪政而资治理。邹嘉来等奏时局艰危政务重要。请准辞职以定国是而正人心各一摺。所奏甚是。均著照所请。庆亲王奕劻开去内阁总理大臣。大学士那桐、徐世昌、开去协理大臣。镇国公载泽、邹嘉来等、均各开去国务大臣。袁世凯著授为内阁总理大臣。该大臣现已前赴湖北督师。著将应办各事。略为布置。即行来京组织完全内阁。迅即筹画改良政治一切事宜。袁世凯未到京以前。此数日闲仍著庆亲王奕劻等照旧任事。内阁组织未成以前。并仍著载泽等邹嘉来等、照常办事均不得少有诿卸。　　

○又谕、袁世凯现授为内阁总理大臣。所有派赴湖北陆海各军及长江水师。仍归袁世凯节制调遣　　

○又谕、农工商部奏、商务总会总理赵玉田。暨当业钱业各董事等、以京师市面日见恐慌。请令京城地方衙门出示晓谕。安慰居民。据情代奏一摺。著民政部亟行出示剀切晓谕。以安人心。　　

○又谕、电寄赵尔巽、据电奏、本省添练巡防九营。粗足自固。吉江两省情形。与奉相同。均应分别添募营队。以靖地方而杜觊觎。吉林拟添募巡防队马步六营。应需饷费。暂就陆军开办经费余款项下动支。黑龙江添练马队五营。拟将陆军步第二营现有之兵。悉令分补马步石滟驳各营之空额。腾出该营全饷。以充新兵饷费。不敷之处。设法腾挪济用等语。著照所请该衙门知道。　　

○又谕、电寄长庚、据电奏、甘省地瘠民贫。财力奇绌现值川鄂不靖。陕西又遭兵变筹防宜急筹款维艰各省协饷本年解到者仅及四成山西河东两处欠解尚多。请饬令催令速解以顾急需现在东道不通。应设法改运。所有解甘协饷。拟暂解至归绥道库代存。并于归化包头两处筹设转运局。即可节节转运。按站酌设马拨递送公文摺报等语。甘省地瘠民贫。财力奇绌全赖各省协济。著度支部分别催解。以顾边局余著照所拟办理。　　
</div>
    <div class="pagination">
<a href="清实录宣统朝政纪_page130.html">上一页</a><span>...</span><a href="清实录宣统朝政纪_page126.html">126</a><a href="清实录宣统朝政纪_page127.html">127</a><a href="清实录宣统朝政纪_page128.html">128</a><a href="清实录宣统朝政纪_page129.html">129</a><a href="清实录宣统朝政纪_page130.html">130</a><span class="current-page">131</span><a href="清实录宣统朝政纪_page132.html">132</a><a href="清实录宣统朝政纪_page133.html">133</a><a href="清实录宣统朝政纪_page134.html">134</a><a href="清实录宣统朝政纪_page135.html">135</a><a href="清实录宣统朝政纪_page136.html">136</a><span>...</span><a href="清实录宣统朝政纪_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
