<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 15 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 15 页/共 148 页</h1>
    <div class="content">○谕军机大臣等、都察院代递吏部员外郎黄允中条陈。新设游观。有伤风俗。著民政部严行查禁。现月　　

○江苏巡抚陈启泰奏、苏省太湖水师。原有五营一哨。师船一百二十号。现编为第一二三四五五营。营各三哨。师船二十三号。已于光绪三十四年十一月二十六日。一律改编成军。仍照常巡缉。兼护厘卡。下部知之。摺包　　

○山东巡抚袁树勋奏、东省创设图书馆。储藏四库善本。兼收列国宝书。并附设金石保存所。凡本省新出土之品。与旧搨精本。一律收存。下部知之。摺包　　

○以巧饰戒烟。革江苏候补通判李昌洸职。　　

○甲寅。遣官祭先医之神。　　

○谕内阁、张鸣岐奏、举劾属员一摺。广西调署怀集县事富川县知县金开祥。署左州事兴业县知县陈善浚、卸署灌阳县知县捐升知府翁绶琪、既据该抚胪陈政绩。均著传旨嘉奖。准补象州知州赵宗海、学务废弛。尚明例案。桂平县知县曾广致、缉捕下力。才尚可造。均著留省察看。开缺另补。武缘县知县倪育万、巧滑性成。前在容县署任。讳匿盗案多起。陆川县知县梁祖训、工于钻营。前在试署任内。议罚违章。用人不当。试用知县刘祖恩、前署平南县任内。学务甚为废弛。捕务亦极玩视。向武士州州判鲁厚＜辶黎＞方■土、条理不清。办事竭蹶。前在代理天保县任内。并有违章加收税契之事。试用知州方中。胸少条理。办事因循。委充土思州弹压委员。并有玩视要案之事。试用通判黄荫福、貌似有才。心术险诈。试用通判易祥麟、在署来宾县任内。苛罚婪赃。查明实据。周罗司巡检赵志远、违例擅受。被控有案。署下雷土州吏目候选巡检戴式潜、把持公款。藉学渔利。署五山司巡检试用典史袁文焕、沾濡嗜好。不堪造就。藤县典史陶寿熊、巧饰戒烟。诸多不谨均著即行革职。灌阳县知县魏志良、试用道陈鸣惠、补用直隶州知州汪文畬、即用知县李肇律、候补知县周翰、试用知县谢国南、谢宝森、区应庚、沈秉惠、补用知县何宝符、另补知县续曾、熊光瓒、匀属才具平庸。难资造就。魏志良著开缺。同陈鸣惠等十一员。一并咨送回籍。现月　　

○乙卯。谕军机大臣等、民政部右丞刘彭年奏、学堂办理不善流弊滋多亟宜整顿变通一摺。著学部议奏。现月　　

○又谕、现在停止受贺。溥金滟闰奏接奉恩诏摺内。有叩贺鸿禧字样。殊属不合。著传旨申饬。现月　　

○又谕、现在停止受贺。提督王士珍率行呈递贺摺。殊属冒昧。著传旨申饬。现月　　

○予故江苏道员淩荫廷优恤。如军营立功后积劳病故例。并附祀大学士曾国藩等专祠。摺包　　

○丙辰。谕军机大臣等、载洵等奏、请先拨经费一摺内。将崇陵暨行宫工程经费。并未分别声叙。殊欠明晰。所请一百万两。应专归崇陵工程之用。其行宫工程。应用经费数目。著即核实奏明请旨。以昭慎重。现月　　

○又谕、贝勒载洵等片奏、赴陵查勘工程。应知照邮传部豫备专车。并分别给与凭照等语。著依议。现月　　

○丁巳。祭先师孔子。遣庄亲王载功恭代行礼。早事　　

○孝淑睿皇后忌辰。遣官祭昌陵。早事　　

○谕军机大臣等、有人奏、中国船政极有关系请彻底查明一摺。著度支部邮傅部知道。现月　　

○又谕、御史张世培奏、京师警厅裁并宜核实办理一摺。著民政部按照该部原奏办法。核实整顿具奏。该御史原摺。著民政部知道。现月　　

○又谕、御史叶芾棠奏、举劾失实拟请明定处分一摺。著会议政务处吏部议奏。现月　　

○蠲缓广西临桂、阳朔、平乐、昭平、贺、富川、恭城、苍梧、来宾、崇善、养利、岑溪、横、桂平、武宣、雒容、迁江、灵川、藤、平南、宣化、宜山、二十二州县被灾地方新旧地丁兵米有差。摺包　　

○戊午。祭大社。大稷。监国摄政王代诣行礼。早事　　

○颁赏孝钦显皇后德宗景皇帝遗念服物。　　

○谕军机大臣等、邮传部内务府。会奏、皇太后前诣西陵请豫定登车尖站处所一摺。著于三月十三日卯初。在西直门外车站豫备。以高碑店为尖站。现月　　

○又谕、邮传部内务府会片奏、恭备皇太后御车应用物件。及平治轨道修整桥梁经费。请由各路行车项下核实支发等语。著依议。现月　　

○又谕、邮传部奏、遵照奏案察看员司核减津贴一摺。又片奏、请将汪嘉棠等、督办上海电政局各差撤销。并酌留一员。名为总办。汪嘉棠应令销差回省候补等语。均知道了。现月　　

○邮传部奏、遵查川汉路蝱滟戋资本。四川认造自成都至宜昌。约长二千三百余里。中分宜万。万重。重成三段。工程造端。自以宜万一段为入手。约计需银三千余万。岁入之款。除历年动用外。共存银八百八十一万二百余两。又常年有租股等项二百余万。陆续建筑。陆续通车。养路之费。不患无著。其自宜昌至应山县。奏归鄂省认造。即所谓湖北川汉也。查鄂境川汉铁路。估资约费三千万两左右。其现收款项。共六十五万六千九百余圆。除开支外。实存四十四万一百余圆。均存放官钱局生息。报闻。摺包　　

○农工商部奏、和兰将订新律。拟收华侨入籍。请速定国籍法。以资抵制。得旨。修订法律大臣会同外务部迅速妥议。摺包　　

○己未。谕军机大臣等、现在停止受贺。长庚等呈递贺摺。殊属冒昧。著传旨申饬。现月　　

○又谕、翰林院侍读荣光奏、喇嘛横行凶恶藐法妄为请饬查办一摺。著理藩部会同杨士骧按照所奏各节。查明具奏。原摺著钞给阅看。寻直隶总督端方会理藩部覆奏、请革札萨克达喇嘛翰珠瓦尔诺汗之职。善因寺达喇嘛巴色尔、会宗寺副达喇嘛巴音济勒噶尔、均饬令回庙当差。所遗掌印札萨克达喇嘛差缺。恭候命下。再由理藩部照例办理。从之。现月　　

○又谕、理藩部奏、酌拟肬■闲放副将军章程请旨遵行一摺。著依议。现月　　

○贝勒载洵等奏、崇陵工程。遵吉动土。敬取吉土尊藏。报闻。现月　　

○两江总督端方奏、长江水师提督程文炳、因安庆兵变后。沿江一带。人心动摇。亲乘轮赴长江上下游。督饬各该处将弁。认真巡防。得旨、程文炳仍当不时巡缉。以靖地方。摺包　　

○又奏、徐州府所属。界连东皖。伏莽素多。近因山东曹州等处。办理清乡。该盗匪等遂以徐属为逋逃薮。并闻该地不少窝匪之家。亟宜赶办清乡。现经设立总分各局。饬督办等选派得力员绅先从铜山、沛县、清查入手。递推丰、砀、萧、邳、宿、睢六属。次第切实办理。得旨、该督即严饬所属各官。妥速筹办。摺包　　

○派协办大学士鹿传霖、查勘修理实录红本大库工程。现月　　

○庚申。谕军机大臣等、上驷院奏、恭备西陵差务调用马匹驼只一摺。著依议。现月　　

○以政绩官声卓有表见。开复故前两淮盐运使洪汝奎原官。摺包　　

○予故提督万国本优恤。如军营立功后积劳病故例。摺包　　

○以遗爱在民。予故陕西河州镇总兵王得胜。于江苏海州建立专祠。并列入祀典。摺包　　

○辛酉。孝康章皇后忌辰。遣官祭孝陵。早事　　

○谕军机大臣等、御史徐定超奏、重整海军首在得人请饬设机器学堂精求制造一摺。著筹办海军王大臣知道。　　

○又谕、御史徐定超奏、请减运煤车费一片。著邮传部知道。寻奏、业将各路运价。切实核减售与铁路煤价。并不强令按照唐山临城办理。以恤商艰。允之现月　　

○又谕、御史徐定超奏、保荐人才。三期以后。报到人数无多。请加体恤等语。著吏部查明嗣后如有二三人到京。即时请派考验大臣。现月　　

○又谕、副都御史陈名侃奏、顺直赈捐收数。久不达部报销。永平七属盐务入款。并未归公等语。著度支部查明具奏。现月　　

○又谕、副都御史陈名侃奏、外交重要亟宜整顿使事一摺。著外务部知道。现月　　

○又谕、电寄驻藏大臣联豫。电奏悉。该大臣驻藏日久。情形熟悉。办理尚称妥协。现在藏务重要。亟宜及时筹画。以维大局。遇有紧要事件。尽可随时奏明请旨。所请来京之处。著毋庸议。电寄　　

○调巴里坤镇总兵马安良为甘肃甯夏镇总兵官。以记名总兵马福祥为巴里坤镇总兵官。摺包　　

○蠲免浙江仁和、海沙、鲍郎、芦沥、横浦、浦东、等阳穴■士■黾课钱粮。摺包　　

○壬戌。谕军机大臣等、吏部奏、酌拟考核调用人员切实办法开单呈览一摺。著依议。现月　　

○又谕、吏部奏、请推广部属签分办法以疏通壅滞广励材能画一体制稍杜奔竞一摺。著依议。现月　　

○内阁侍读学士甘大璋奏、恭绎宣布立宪豫备。以修明礼教。移风易俗。为礼部责任。又以刑律之源。根乎礼教。修订宗旨。必本此意。良以礼教为中国数千年立国之本。将欲规定宪法。必先修明礼教。始能据礼以为宪法之范围。此鴽政立宪与民政立宪之分途。即中国宪法与外国宪法之异点。礼为根本法。宪为循用法。律为防禁法。现闻礼学馆但主纂书。不明修礼。宪政馆但知步趋日本。不识中国数千年相承伦教之重。哲学之微与国故民风之关系。法律馆专赖所聘洋员。录其国已成之法律。与我国伦教官制礼俗民情。动多凿枘。该三馆为议法之权衡。即为立政之基础。岂可听其草率从事。又听其各不相谋。致修礼成无用之册。订律有非礼之条。即编成宪法。势必视为不能实行之具文。拟饬三馆会议。提出礼教与宪政法律互有关系。互有出入。及所有妨碍。所当损益各条。别为议案。各据所学。引抉经心。参酌宪章。勘合律意。统归划一。始行决定。以礼为规定宪法之根据。即以律为维持礼教之大防。庶三馆会通。而立法乃并行不悖。得旨、著礼部法部会同集议后。咨商宪政编查馆再行覆核。现

月

　　

</div>
    <div class="pagination">
<a href="清实录宣统朝政纪_page14.html">上一页</a><span>...</span><a href="清实录宣统朝政纪_page10.html">10</a><a href="清实录宣统朝政纪_page11.html">11</a><a href="清实录宣统朝政纪_page12.html">12</a><a href="清实录宣统朝政纪_page13.html">13</a><a href="清实录宣统朝政纪_page14.html">14</a><span class="current-page">15</span><a href="清实录宣统朝政纪_page16.html">16</a><a href="清实录宣统朝政纪_page17.html">17</a><a href="清实录宣统朝政纪_page18.html">18</a><a href="清实录宣统朝政纪_page19.html">19</a><a href="清实录宣统朝政纪_page20.html">20</a><span>...</span><a href="清实录宣统朝政纪_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
