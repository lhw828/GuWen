<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 365 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 365 页/共 367 页</h1>
    <div class="content">　　$$$$-11322-&&&&
　　兵部尚书黄嘉善以辽阳危急各省镇调募援兵乞敕专官选发俱限二月内出关抵辽不许延迁误事  上曰调募各兵著督抚道镇官加意精选勒令依限赴辽有迟误的尔部指名参处
　　○升贵州按察使杨松年为广东右布政四川夔州知府朱邦桢为广东副使
　　○丁未以补造金牌遣尚书周嘉谟行祭告礼
　　○命神枢六营右副将江应诏以原官挂印充总兵官镇守宣府处地方神机一营左副将杨肇基以原官挂印充总兵官镇守大同等处地方
　　○升原任大同云石堡守备王时真为大同东路参将入卫游击吴重阳为宣府标下左掖营游击
　　○戊申辽东巡抚周永春＜锍-釒＞请裁减辽东巡抚并求移驻宁前近关处所以便延医调病先是计部疑广宁留用新饷糜费太多上＜锍-釒＞令查明报部仍将各城堡兵饷实数俱听经略核实付饷司
　　$$$$-11323-&&&&
　　报部不关巡抚且议各省调兵出关赴辽阳者听永平饷司算给行粮至广宁免给至是永春以兵马钱粮不属其职掌故有是请  上曰巡抚统辖一方兵马钱粮乃其专责辽左军兴诸务繁冗全赖抚臣经营岂有议裁之理周永春著照旧供职毋得称病杜门致误边事
　　○朵颜等卫夷人差头目哈哈赤等来朝进贡宴赏如例
　　○户部覆湖广巡抚徐兆魁＜锍-釒＞言湖广连年荒旱如四卫五寨黎靖一带所藉以御诸苗卫全楚者尤宜体恤议将该府州县义社等仓积谷一半粜卖济饷其存剩一半及藩司有可那动银两听抚臣便宜酌处以分赈饥民从之
　　明神宗显皇帝实录卷之五百九十
大明神宗显皇帝实录卷之五百九十一
　　万历四十八年二月己酉朔大学士方从哲奏请  皇太子讲学去岁八月间奉有  明旨著明春择吉行今择得二月十一日十七日两日皆吉伏望  皇上钦定一日命出阁讲学其应补讲读等官谨另疏列名上请不报
　　○兵部疏奏已题未发援辽将兵蓟镇一千六百余名保定六百名宁夏一千名祁鲁二家各一千名起升见任及废将焦垣韩完卜达奇策李愈茂鲁应熊各招家丁五百名俱经奉旨移文催发蓟保宣大限二月宁甘二镇限三月依期出关祁鲁二家督抚应给钱粮即于新饷内动支责令各家招选惯战家丁千名星弛赴辽到京验实即从优议加职衔以励忠勇有功破格升叙  上命各镇未发兵将都著严催依限出关毋得争执取罪祁鲁二家兵也著精选速发余依议
　　○兵部又奏辽势日危蓟镇之精锐强半东发臣部调西镇入卫官兵分防蓟密要害兹经臣以镇江宽奠诸堡缺兵督责甚急抚臣以广宁一带缺兵屡疏恳请惟宁夏甘固三镇入卫官兵共五千四百员名可暂调出关月饷安家俱从优厚其宁固二镇官兵赴经略处甘镇官兵赴抚臣处各听分拨俟六月换班之期各省镇接班兵到随发出关更代发回本镇不致淹留在辽左暂应一时之急在班军止戍入卫之期似为两便至于见到毛兵并后调募南北土汉各兵经过蓟密责成督臣勒限速发出关点验实数报部查考如领兵各官有逗遛时刻致误辽事者容臣部拏问重究从之
　　○升山西参政梁应泽为云南按察使贵州副使朱芹为本省参政
　　○庚戌兵部覆经略熊廷弼奏先是臣部与经略有添兵镇江夹鸭绿而守之议兹者贼谋逾偪非屯重兵于宽奠镇江必不可朝鲜自义州以上咸镜六镇犹足自卫而我自清叆以达岫岩迤逦而南四卫则辽阳屏蔽在焉贼窥朝鲜取道牛毛东葛等岭趋宽奠径度昌城则一江隔阻声援不及而朝鲜危不然而由宽境直入鸦鹘关逾凤凰城蹂躏金盖以西则辽之局背与胸腹俱寒而辽阳亦危又不然由清叆两路奔岫岩南犯绕凤凰城而攻镇江则辽之八站与江东城俱为孤注而辽阳朝鲜又两危由斯以谈镇江横据东南之势重而扼门户以牵制其左右之冲突则宽奠尤重添设宽镇兵将已不烦再计矣而经臣苦言无兵今见报出关山西边兵一千九百余名湖广已到关土司兵二千五百余名河南见在昌津毛兵二千八百六十余名西镇入卫蓟兵除甘肃一千八百名留驻广宁仍有三千六百名共一万八百余名俱刻期可到堪分防宽镇二处又淮扬水兵一千名已报十一月由海过辽及蓟镇已题未发兵一千六百名保定已题未发兵六百名俱差官守催尽赴辽东听经略调拨领兵驻防将官听经略于见在援辽各官内选委  上以宽奠镇江添设兵将乃防援要著依议将各兵速催赴辽听经略调拨
　　○巡抚保定等处右佥都御史韩浚以病乞休不允
　　○巡抚山西右副都御史陈所学连＜锍-釒＞乞休辞免总督粮储新命仍乞点用部推抚臣以便交代  上谕新推抚臣俟即点用陈所学俟交代后速赴新任不准辞□湖广沔阳等州京山等县地震
　　○辛亥改授考选进士倪启祚丁进施兆昂姚明恭侯恪张翀吴士元杨梦衮鲁时昇杨世芳顾锡畴刘宇亮金秉乾未继祚何吾驺姚希孟许可徵姜曰广杨维新陈万言丁乾学雷跃龙胡尚英为庶吉士与同一甲进士孔贞运等送翰林院进学
　　○工部题辽镇急需大炮合行各厂局及戎政府凑发二千位至驮运脚价则本部无此项银两  上曰大炮准给发脚价著作速区处毋得迟缓误事
　　○升贵州新添参将龙万化为副总兵管湖广黎平参将事南赣参将崔天赐为广东惠州陆路参将福建游击吴江龙为广西浔梧参将
　　○癸丑大学士方从哲言提学御史李徵仪吏科给事中张延登俱以求去不得先后出城沿途候旨臣不胜惊异夫二臣以枚卜之故与诸臣彼此互争＜锍-釒＞揭纷然其势不得不去然  明旨未下自宜杜门静听况一司文衡一掌吏垣责任何等重大而可径情若此  皇上若听其自去不行裁断将来效尤何所底止谓宜敕下该部处分又今日朝端不静只因枚卜之旨日久不下以致人情观望议论横生国体滋伤时事大坏乞并将会推阁臣之本立刻批发庶爰立既定群疑自消不报
　　○是日午时日生交晕如连环下生背气一道黄白色左右生戟气青赤色白虹弥天各鲜明良久散
　　○升刑部郎中曾道唯为湖广右参政四川参政闵梦得为狭西按察使广东琼州知府欧阳灿为山东盐运司副使
　　○甲寅祭  三皇于  景惠殿遣礼部右侍郎孙如游行礼
　　○乙卯兵部尚书黄嘉善覆奏经略熊廷弼巡按陈王庭交章谓辽人不足恃援兵不当缓是已夫各边健儿岂其借材于异域辽于九边处一焉其不可为兵然乎否乎且强弱何常之有忘战则弱习战则强西北警报不时故衽革枕戈人有斗志辽之被祸三年于兹矣目惨心伤谁无丘陇室庐交刃死拱手死死一也同有血气共此心知其终不可为兵然乎否乎由先时教练无方临时联属无术统兵官熊锦等不得辞责则将领可议也赞画列衔部司顾名责实原以佐帷幄之筹耳号召之初激以义气一呼云集然地方未任之责事权不在其握其来之未谓非赞画之功去之未可径谓赞画之罪设法还伍道臣在焉则责成当慎也海盖金复岫岩三岔河一带地既需守兵难卒调募本处之民团练本地当无所逃况就彼团练可以护粮可以转饷可以省费则更调宜讲也若曰逃去之数皆为虚数另调边兵以充之臣部即甘受其考成而敢予各边以口实哉  上谕这所奏招集逃兵及议将领等事俱依拟
　　○丙辰  上遣文书官以  圣体自入春以来动火眩晕及目疾脾胃诸证宣示辅臣谕以所奏各项章＜锍-釒＞见今查简俟即详览发行辅臣方从哲奏并以珍摄  圣躬简发章奏为请
　　○丁巳  考定皇后忌辰遣武清侯李诚铭祭  昭陵
　　○致祭  先师孔子遣礼部右侍郎韩爌行礼
　　○大学士方从哲言奴氛益炽我兵屡逃此时鼓军心以作锐气惟经略一人是赖非藉  天语慰劳廷弼亦何所藉以施其招徕驾驭之术乞将臣原拟敕稿发誊并钦定银两数目使两部凑处作速赍解是拯救危辽之急著也若少詹事徐光启既付以练军之任乃敕书未发受事无期今山狭民兵已到者见在通州昌平等处不惟虚糜粮饷而约束无人不免散处为地方扰未得其力先受其害岂计之得者乞速给光启敕书俾训练新兵以资防御亦固本销萌之要务也不报
　　○戊午  孝贞纯皇后忌辰遣豊润伯曹以忠祭  茂陵
　　○祭  太社  太稷遣驸马万炜行礼　　○大学士方从哲奏昨初五日日生交晕背气戟气一时并见占者以为背叛乖离戈戟相伤之象人心皇皇皆以东事为忧  皇上于此宜何如恐惧修省乃屡蒙传示皆云  圣躬不安见在调摄若惟恐臣下有所祈请故先为是以阻止之不思臣下之奏请即可少缓而朝廷之机务岂容久停边方之警报岂容暂止万一辽左有事虏骑长驱奄至阙下彼时亦将称疾以拒之乎惟望择日御文华殿召见文武群臣令各摅所见详陈御虏方略简发吏部推官各本大僚巡抚科道各官及都察院题差尽赐允用庶几人心可慰天变可回修内治以御外侮或者犹可补救于万一不报
　　○己未工部奏专督粮饷侍郎李长庚咨造船银一十三万五千两出之工部又山东巡抚王在晋巡按陈王庭议山东买豆三十万用船六千只责工部造办本司一岁入不足供出两处造船料价约一百余万计惟有催并南直节年逋负料价或可少济万一顾有司于考成之外视为泛常若不差官守督终为画饼议差员外郎程嘉宾请敕前往督催将南直逋银自三十五年起至四十七年止逐一清查数目移咨该省抚院及咨都察院转行各该巡按御史备行所属道府州县除一切题留蠲免外其余照数勒限严催解部济用从之
　　○升大同副总兵周有道为神机营左副将狼山副总兵杨应春为神枢营右副将大同中路参将许世臣为宣府副总兵宣府南山参将刘国镛为甘肃西宁副总兵原任湖广都司佥书顾景元为倒马关参将蓟镇松棚路游击孙祖寿为燕河路参将宁夏中军苟伏威为甘肃庄浪参将济宁游击蔡光崇为福建水标游击湖广中军江之清为四川建武游击
　　○辛酉大小九卿各官诣文华门同上公＜锍-釒＞请临朝用人二事随诣思善门候旨
　　○大学士方从哲奏自有辽难以来在廷诸臣请视朝者屡矣而  皇上卒靳于一出以致人心怠玩边患日深匪藉  圣天子威灵赫然奋发必无以鼓积衰之气耸中外之心则临朝召对使诸臣面陈方略以制胜于庙堂今日最不容缓者国家多难所恃以分猷宣力者惟是股肱耳目之臣今大小九卿或止七八人或止十数人六科五六人御史除奉差外不过十人而考选散馆见在候命者又未得一时并用猝有缓急所为备任使资折冲者谁乎嘉靖庚戌虏薄都城遣大臣坐门防守台臣分布巡察今寥寥几人可备此数否乎则亟点大僚科道及各处巡抚又今日最不容缓者诸臣目击时事忧切于中不得已为叩阍之请伏望  皇上察其爱君忧国之诚俯垂听纳将吏部开具职名本发臣票拟立赐允用更望择日出御文华殿以慰臣民仰望之心  宗社幸甚  上遣内使传旨览卿等所请诸事具见忠爱朕前因中暑伤脾又患目疾足痛昨入春以来又发眩晕其各项文书繁多日每查简俟简出何项文书即发何项文书卿且回内阁候旨仍传与大小九卿各官俱著回原衙门办事毋得再有渎扰
　　○壬戌升万全都司薛来胤为宣府龙门参将
　　○癸亥大学士方从哲奏先是礼部印信该臣拟右侍郎孙如游署掌屡经催请未蒙批发今如游有请告一＜锍-釒＞盖亦不得其志则去之意乞将此本发票令其署掌管事庶代摄有人典礼不废不报
　　○甲子遣顺天府官祭  先农之神
　　○大学士方从哲奏昨百官同具公＜锍-釒＞蒙  圣谕止许查简文书而吏部所具职名本未蒙发票相约于文华门恭候俞旨  上仍以疾传谕辅臣令各官俱回衙门办事不得屡进叩阍渎扰有失国体
　　○乙丑工部奏差管厂主事一员演放两厂大炮试过堪用者解发辽东报可
　　○刑科给事中曾汝召言辽阳十八万军士竭粟刍以饷之复派牛骡以运之与其劳劳道路及关而返孰若出关而留以为耕获之用辽民虽残辽土如故则令十八万之众捍牧圉于外而驱诸孱弱与逃伍之兵授已赋之牛只分无主之土地而课之耕用以饱十八万之军士当无不赡者辽阳之米粟既登则四海之输挽可省守备诚设烽燧诚严道将吏士之意气诚如臂指之相联奴必敢窥吾圉而所虞狼奔豕突之扰吾耕守者亦无患也然则今日留已发之牛骡耕素膏之田里诚为便计＜锍-釒＞留中
　　○丙寅大学士方从哲复以  皇太子开讲之期为请不报
　　○丁卯  恭仁康定景皇帝忌辰遣武靖伯朱自洪祭  陵寝
　　○春分祭  大明于  朝日坛遣泰宁侯陈良弼行礼
　　○夜五更月犯房宿北第二星月在上
　　○戊辰升苑马寺卿倪朝宾为狭西参政　　○己巳遣广东道御史毛一鹭提督苏松等处学政
　　○遣行人司行人邢绍德往嘉祥王府梁廷翰往翼城王府王心一往稷山王府王逢元往沁水王府李时馨往富川王府倪文焕往长沙王府苏兆先往肃宁王府各掌行丧礼
　　○命神枢营左副将达奇勋以原官充总兵官镇守居庸昌平等处地方
　　○辛未大学士方从哲以抱病沉笃具＜锍-釒＞乞罢并请速下新臣之命以续政本不报
　　○给少詹事兼管理练军事务徐光启敕书
　　○升昌镇黄花路参将杨镇为副总兵管大同中路参将事大同新平堡参将姚世卿为副总兵管威远城参将事密云右营游击徐永胤为宣府南路参将延绥柏油堡守备贺永宁为高家营参将宣府靖胡堡守备贾秉廉为振武车营游击大同灭胡堡守备朱世宠为遵化辎重营游击宣府葛峪堡守备苑攀龙为天津防海右营游击甘肃三岔口守备王承恩为延绥左营游击
　　○泰宁等卫夷人差头目咬歹等福余等卫夷人差头目那安台等各以补贺来朝贡马宴赉如例
　　○壬申经略辽东熊廷弼奏顷臣以部调纸上有兵出关无兵责成兵部部臣黄嘉善揭辩又科臣官应震＜锍-釒＞言部臣明是谓臣欠此收拾人心联属将士八字一味严核是以招怨致乱将来忘辽非兵力不足之故臣于今日行事过严实有不能自讳者辽东向来文骄恣而武贪懦下懒傲而上纵狥全被一宽字所坏一事不作冀人悦己安静一法不行冀人感已仁慈一人不处冀人诵已宽大本市德避怨而藉口收拾皆庇贪容懦而托辞联属大家做情了套谁肯认真上紧为地方干事而苟有其人者出又从而忌之诋之弄肘足以排之布蜚语以败之致事事坏而处处坏将一完全辽东失陷半个而今尚可不认真不上紧再将此半失陷为  皇上忧乎缺兵将催兵部徵调而慢不为意乏粮催户部处办而慢不为意兵弱马羸催各省镇拣发精壮而慢不为意犹谓地远情疏乃地方官亦然贼方收粮运窖开局治械穵壕树栅秣马励兵我惟悠悠怡处事事让贼人人怕贼每一事公移私劄千言万语不得不厉此其严在急公有募兵倚庇部道而违将官约束者有采草砍木抗令擅回者有捉马成群逃脱者有棍弁浊乱营伍者有衙蠹索钱沉压合营马匹至两月不与草料者以至剥军倒马玩法坏事之类不可胜数臣知之安得不问处之安得不重此其严在执法即地方官嗔其太逼怨其无情觖望抵牾臣不顾也即另立议论沮惑众心臣不顾也对面弗言而私禀各院地方弗言而布散长安以伸已说彰臣谬亦弗顾也恃  皇上独知于其上阁部诸臣协助于其下也乃部臣亦为此说以佐之臣复何恃哉臣于部道镇将固欢然相得操急纵舍颠倒互用实非专主于严也今坐定一严字以生见在者之心且使四方调补者皆疑畏不敢进臣即欲尽变其急公执法之念以收拾联属之亦何可得去秋辽阳朝不保夕臣为  皇上竭力死守今已半年无事臣虽不敢言劳然亦未尝有罪今臣急公而人以私抗执法而人以情挠言虏难支而人云无妨言兵要多而人云将足言兵将难用而人云兵好将好总谓臣不能宽容而善用之使恶严乐宽者皆喜其说而丛怨于臣之一身不但他日贼来臣之法令决不能行于诸将而中间借事摇动时相鼓煽且更有不忍言者乞  皇上罢臣别选贤能早来收拾联属毋徒以臣实部臣之言而重残辽之后祸  上曰辽事败坏皆地方官玩愒所致熊廷弼一意振刷恢复封疆朕深切倚赖今夷情甚急岂经略释肩之时自弃前功著益弹忠任事与诸臣协心共济毋为人言所阻
　　○癸酉兵部覆狭西巡抚李起元奏领兵把总吕秉忠张道行单餋心张＜棥心＞赏王应武所过残害乞将各原统民兵归并委官王翰等管领吕秉忠等五员扭锁递解前来听查照抄单究问如律仍乞严谕中外俾知警惕得旨吕秉忠等著解回究问以后领兵官有违禁骚扰的都著严挐治罪
　　○升户部郎中李乃兰为辽东东宁道兵备参议常德府知府张师绎为浙江副使
　　○甲戌遣总督仓场尚书张问达祭京都  太仓之神
　　○遣顺天府官祭宋丞相文天祥
　　○升文选司主事田仰为四川佥事工科给事中祝耀祖为山西佥事云南道御史俞诲为湖广参政福建道御史杨州鹤为山西参政
　　○耿马安抚司土官罕们金差官吴金印等来朝贡方物宴赏如例
　　○丙子大学士方从哲奏礼部印信自何宗彦去后无人署掌今四个月矣百事废弛其大者如各王府名封请婚见在候题将三千位节孝候题者百四十人此皆  皇上展亲之典不容一日少迟者此外若朝鲜请历陪臣以候咨之故留滞半年各处进贡夷人皆不得如期打发外夷观望所系尤为不轻诸如此类尚难枚举侍郎孙如游自以职业旷废不安于心请告＜锍-釒＞已至再闻其候旨不得亦欲冒罪出城若是则损国体而烦  圣心又不止于今日矣伏望将本官辞本发臣票拟令其即出署印管事不报
　　○工部奏经略熊廷弼＜锍-釒＞讨大炮随行兵仗局查发大炮二千位正在装载发解间复准经略咨称铜炮率多崩炸今次请发必须尽拣铁炮不炸不坐不倒者速解来辽臣等复简出盔甲王恭两厂涌珠铁炮二千位连珠铁炮五百位一一演放甚皆堪用但盔甲厂藏炮以备不虞一发尽空殊非良计则兵仗局运出铜炮即贮该厂以备缓急至经臣所讨建铁四十万斤及牛皮等项臣部具分投承办陆续运发若夫召买脚价之需前后共三万七千余金除冏寺巡青银开报外悉属衡司正项料银那此凑彼臣部积储已竭将来究竟无期臣不得不预鸣而仰吁  圣明之裁定也  上是之
　　○升太常寺少卿徐绍吉为都察院右佥都御史提督鴈门等关兼巡抚山西地方密云兵备按察使喻安性为都察院右佥都御史整饬蓟州等处边备兼巡抚顺天等处地方
　　○遣司经局洗马黄士俊往肃府致祭
　　○遣御史彭际遇王尊德彭鲲化杨春茂薛敷政往各省巡按际遇狭西遵德广东鲲化浙江春茂云南敷政四川
　　○丁丑祭  历代帝王遣恭顺侯吴汝胤行礼
　　○升礼部右侍郎兼翰林院侍读学士协理詹事府事韩爌为本部左侍郎詹事府詹事兼翰林院侍读学士掌院事刘一燝为礼部右侍郎同教习庶吉士
明神宗显皇帝实录卷之五百九十一
明神宗显皇帝实录卷之五百九十二
　　万历四十八年三月己卯朔  孝肃皇后忌辰遣成安伯郭邦栋祭  裕陵
　　○遣泰宁侯陈良弼祭神旗
　　○礼部右侍郎孙如游引疾乞休＜锍-釒＞凡三上皆不报
　　○庚辰大学士方从哲复以病愦求罢不报
　　○辛巳先是崇王由樻于万历四十五年十月内奏请选婚得旨已于四十六年十二月内选汝宁府息县民女黄氏于四十七年二月内奏请册命冠服奉旨下部时河南按臣未入境受事尚稽巡奏至是复＜锍-釒＞陈孤苦之状求先成婚礼得旨姑准先行婚礼仍候巡奏册封又先于万历四十六年五月内由樻奏臣遵例具奏选婚已奉旨下部该司过于详慎查  玉牒册开臣为庶第四子臣弟由材为庶第五子及臣袭爵时奏开臣为庶第四子位次参差一并行勘切思臣父昭王常□□水聿□嫡母妃钟氏生第一子夭遗腹五妾除马氏生一女外二子由樽未封卒三子未名夭四子即臣由樻五子即臣弟由材原应统嫡庶而列行不宜分嫡庶而另列行也因臣弟由材请封写本书办纪宗坤误将臣弟由材分嫡庶而列行写作庶第四子但写本虽系宗坤而查对简阅实臣之责难逃疏略之罪伏望怜臣童穉照例原宥敕下该部免候勘回至于臣弟由材业蒙巡按御史移文本省会集多官严勘将黑白自明苐恐不能旦夕回文刻期成案业经两载封婚愆期乞敕该部行文抚按速催回文以完臣弟由材之封婚得旨姑免候勘准与选婚由材事著速催勘完具奏礼部总前后＜锍-釒＞词一并覆奏崇府之啧有烦言也非一日之故矣崇世子生前无一弱息乃弥留之年骤得此五遗腹已属大异且其殁在三十年间闰二月二十二日由材以十二月二十二日生律以胎息之常岂死之日正其生子之日乎异之异矣  玉牒册开由樻庶四子由材庶五子及请封具奏则由樻称庶四子由材亦称庶四子岂仓皇急遽之谋不及致详日月先后之期原无定准天网之不漏显留此一隙乎说者谓其得力处全在遗腹有五盖其巧于为谋也故欲以多而示信而其拙于为算也正因以多而甚疑故臣部之并查由樻者正为种种可疑合诸道路之口不得不为慎重也乃选婚不俟臣部之题而竟徼中旨成婚又不俟巡奏之至臣部之题复徼中旨是巡奏可废部覆可废  祖宗之成例可废即有牛马嬴吕之奸当置之不问矣纵通神有灵宁遂视  祖宗法度玩之掌股一至是哉伏乞收回成命敕令俟勘明至日定夺果其中无别故则巡臣自当奏请臣部自为题覆亦不必如此之急倘其不然则不得不需以俟议论之定臣部职掌所关义当执奏  上从部议命俟勘明至日定夺
　　○壬午清明节遣武定侯郭应麒怀宁侯孙承荫抚宁侯朱国弼武进伯朱自洪兴安伯徐汝孝广宁伯刘嗣爵靖远伯王永恩永年伯王明辅武清侯李诚铭祭  长陵  献陵  景陵  裕陵  茂陵  泰陵  康陵  永陵  昭陵
　　○豊城侯李承祚祭  景皇帝陵寝
　　○都督佥事郑餋性祭  哀冲  庄敬二太子陵园
　　○癸未赐辅臣扇
　　○工部覆巡漕御史毛一鹭所陈漕河三事一泇河之完工当议谓漕运河道前此为治黄为急自泇河开而粮艘避险即安真永赖之利也惟是初浚尚多潦略河身不无浅狭至于崖岸冲缺牵挽难前则＜锍-釒＞浚补葺之功皆不可已泇河三百里内属夏镇者有闸九座属中河者止藉草坝逐年费且不赀而分司官亦有于直口等处建闸之议又经漕臣参酌以为当及时修举须移咨总河臣及劄行管河司官并前浅狭去处委官覆勘估费若干动支何项钱粮酌议详妥至如落马湖之修砌堤岸在漕臣亦以为功颇浩烦似当从纵酌议一水柜之清查当议谓漕渠若济宁等处去岁遇旱阻浅运舟稽迟盖以一衣带水涸可立待耳光朝尚书宋礼曾于汶上东平济宁沛县有湖处所设立水柜可蓄可洩可涨可洩则水势可杀河涸而放则涓流可济诚便计也乃岁月既久沧桑已变豪右既擅为耕艺之常官司复利其租税之入遂至不可问亦不肯问矣漕臣建议欲得任怨任劳之人担当清查循故道而复旧规于以济漕河之穷诚为有见应敕总河臣严督各司道并力查复勿阻于雌黄之浮言务求臻黑白之实效效则破格优处不则无功议罚一卫河之＜锍-釒＞浚当议谓卫河乃小滩运道益以漳流始大自漳河北徙遂多壅遏之患曾经道臣翟师雍查勘欲于临漳淤口起至小滩镇止约长二百余里大加挑浚于近口处所筑一横堤以障北流使归故道然费至万金工亦匪易且大名临清亦有受漳流之患者似难轻易惟小丹河自清化镇起至合河镇止泉流可以济运议欲挑浚深阔费仅千金较之障漳北流为力甚易为费甚省宜敕总河臣行委山东河南两道臣会议举行而处办钱粮则听总河主待  上命俱依议行
　　○升广东都司佥书方仪凤为广西掌印都司神枢十营佐击林兆鼎为四川掌印都司扬州守备高应登为中都留守佥书鄱阳守备孟应聘为广东都司佥书大同浑源城守备翟从义为万全都司佥书
　　○甲申署刑部事户部尚书张问达等奏先该经略熊廷弼题为申明守备不设律例奉旨该部会议具奏看得守巡官以兵备为名则敉宁疆圉岂异人任若平日不能选将练兵临变不能督战尽力城寨陷没犹卸担将帅以自宽则敕书责成谓何若仅仅以一为民了事则全躯保妻子之臣安往而不规避哉今查照得嘉靖二十九年旧刻续题条例守巡兵备官驻劄该城致有失陷者照旧例充军原无定驻至是遥制失陷者照旧例为民其被贼侵入境内掳掠人民不致失陷即系驻劄处所降三级调用至于条例一定法在必行凡有边方失事应遣戍者必遣戍应为民者必为民应降级者必降级朝无错贷之法自人有效死之忠肃军令而伸国威所系非渺小矣  上曰这律例既会议归一著著为令永远遵行
　　○调大同西路参将赵世相为神枢二营练勇参将　　○丙戌兵部左侍郎杨应聘卒应聘字行可直隶怀远县人登万历癸未科进士初任浙江乌程令擢补兵部车驾司主事历武库职方郎中会哱倭播相继就平以叙功三膺钦赏寻升光禄卿再晋太仆卿奉命升都察院右佥都御史巡抚宁夏秩满晋右副都巡抚如故遂升兵部左侍郎总督狭西三边时套酋吉能银歹等部落数为边患前后抚按官叙其制胜斩获功无虑十余＜锍-釒＞值东事孔棘命以兵部左侍郎回理部事莅任六阅月竟卒京邸时三品俸已逾期未及考绩兵部以恤典为请诏赠兵部尚书给诰命荫子照例予祭一坛全葬仍加祭一坛复遣官治窀穸盖异数也　　○戊子大学士方从哲奏目前时政惟用人为第一义而吏部尚书则用人之人也往时有缺即补不令人代署今则并代署之人亦无有矣李汝华已封印恳辞而所推尚书周嘉谟黄克缵俱见在班行但一点用便可朝受命而夕任事况辽东三道并缺需补甚急则点冢卿以主推补诚今日不容缓者不报
　　○兵部尚书黄嘉善言辽自三路败创开铁继陷文武将吏陨命者不下三四百员军丁亦不下四五万人昨年本部与礼部各具题咨行彼中查勘至今未报顾死等耳有阵前立有奇功后死者有擒斩贼级为首死者有止冲锋未有奇功死者有不系冲锋临难死耳有当阵带重伤回营死者所据彼中＜锍-釒＞报仓卒未详各妻子兄弟控陈互异臣部不凭经督抚按之勘实则赠荫难议礼部不凭赠荫等级则祭葬谥祠难议至阵亡军丁臣部比因姓名未确题行各省镇仍概给赡家俟勘明优恤日停止亦应一并速勘蚤结前局伏乞敕下臣部再移咨彼处各衙门将三路及开原铁岭阵亡官军并清河一案作速查勘明白具奏请旨下部以凭覆议慰忠魂而振士气在此举矣  上以阵亡官军久未恤录何以慰彼忠魂著再行各衙门作速查勘具奏
　　○己丑兵部奏该山西巡抚陈所学题称自援辽以来七次调募除民兵三千四百外去过边兵八千三百余名买解过马一万九百余匹又奉旨再募马兵四千名驼马四千八百匹乞念荒塞凋疲照大同四千例酌减二千臣部查大同宣府原未题减事临危急万难再计合仍行山西抚臣先募二千改限四月内出关嗣募二千随后督发务在济事从之
　　○巡抚延绥董国光奏延镇兵马虚负劲名臣承乏以来核军数马查点甲仗件件废弛况前后徵调已空今该部不允请减又责调边兵五千臣智尽能索终难仰副况建夷固云炽张套虏亦非弱缓选一材官健丁调去得一壮马器械又调去万一套虏有变如何截堵防御岂可更以绥为辽之绩乎至是臣安能以援辽自解乞将臣罢斥另选贤能以代兹任  上命董国光照旧供职所调边兵著该部酌议具奏
　　○庚寅以军兴诸费不足命各省直田地每亩再加派二厘以敷兵工二部之用从户部等衙门议也
　　○户科给事中官应震上言科额原该半百科臣见仅五人在治古之世师□目穴八夕□蒙瞽得献忠益言无专官岂其今日乃并言官而空之迩来日生珥月犯房神口吐火狂风晦昼所宜下明诏求直言者不知何如急切乃不惟不求言而并废言之官非所以警天戒杜灾祲也人臣展采错事精专则勤敏而有功驰鹜则庞襍而寡效今六垣中往往一人而兼数事方员并画顾此失彼非所以程劳勚集事功也况臣等久任者望云于舍空怀菽水之恩未任者索米长安谁问桂珠之苦非所以恤下私联众志也自行取改而拟部拟部改而题留已极为变局乃浸寻而至于借差取旨又变之变也纵诸臣被荣命而反觉风霆欠励雨露无恩非所以揽  乾纲普德意也奴计叵测时刻当防顾外之防御在边臣而内之佐未议者在廷臣乃多一人则多一人之智识采菲择蒭岂异人任今寥落乃尔非所以周庙筭济时艰也目前若考选候补并散馆诸臣急宜任用至癸丑咨之以剪桐行丙辰咨之以予假去者并敕还朝惟  圣明省览施行言路幸甚＜锍-釒＞留中
　　○壬辰  武宗毅皇帝忌辰遣阳武侯薛濂祭  康陵
　　○经略熊廷弼以粮草罄竭＜锍-釒＞请催发接济  上曰该镇粮草罄尽军马饿损何以御贼前有屡旨著设法儧运各官全不经心以致缺乏罪将谁诿海运粮石著督饷官多方儧运务期早到已过海的著该督抚严督道府官星夜搬运接济务期足用不许仍前怠缓致误军机违者从重参处　　○升神枢三营参将王光有为署都督佥事充神枢十营佐击调五军四营游击郭威振以原官管神枢三营参将事神枢四营游击沈勋以原官管神枢七营练军参将事
　　○是日京师大风霾
　　○癸巳总督蓟辽文球言满酋叩关乞款悔罪认罚合将满旦母子历年停住额贡二赏除罚革外俱准开复又其夫阿晕古北旧赏先因助逆暂停未几悔罪已经前督抚准复在卷亦应并开量增赏物事下兵部覆奏从之
　　○明智草场火  上治防范不严之罪监督郎中韩廷干著罚俸一个月场内员役黄文振等法司提问
　　○给故巡抚延绥金忠士全祭葬妻孺人张氏准祔葬忠士故四品未经考满狭西督臣抚臣叙其兵备榆林及巡抚延绥累有运筹剿虏功且以死勤事殁于官故特给之
　　○甲午大学士方从哲复以病甚乞休  上温旨慰留遣太医院官诊视且谕以阁员俟朕躬少安即简发行
　　○是日文书官再口传  圣体自入春以来动火眩晕神思恍惚又目疾足痛又泻见今服药调摄其各项文书日每查简原＜锍-釒＞补阁臣点大僚管官俟简出即发行
　　○乙未大学士方从哲暨文武各衙门以  圣躬未安俱上＜锍-釒＞  起居
　　○丙申鼓楼失滴漏铜壸  上坐典守者之罪钦天监官叶常生等各罚俸有差
　　○丁酉兵部覆巡抚狭西李起元奏延镇款虏互市报竣即与叙升向因各酋犯顺是以督臣稽候今据称卜失免阿不害等酋各服款则以前稽停之升赏应为补给合如所请将虏男撤汉台吉舍答太台吉各准给冠带量升试百户职衔以坚其恭顺之心从之
</div>
    <div class="pagination">
<a href="明实录神宗实录_page364.html">上一页</a><span>...</span><a href="明实录神宗实录_page360.html">360</a><a href="明实录神宗实录_page361.html">361</a><a href="明实录神宗实录_page362.html">362</a><a href="明实录神宗实录_page363.html">363</a><a href="明实录神宗实录_page364.html">364</a><span class="current-page">365</span><a href="明实录神宗实录_page366.html">366</a><a href="明实录神宗实录_page367.html">367</a><a href="明实录神宗实录_page366.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
