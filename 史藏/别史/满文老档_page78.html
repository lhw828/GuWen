<!DOCTYPE html>
<html>
<head>
    <meta charset="UTF-8">
    <title>满文老档 - 第 78 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 78 页/共 213 页</h1>
    <div class="content">十三日，驻永平诸贝勒，并随诸贝勒还沈阳之■军厮役，带驼而至。是日，命有职大臣等，各具战功上奏。汗与诸贝勒，驻跸三日，出征将士，论功升职。赏立功宜擢升者擢升之，虽然有功而不宜授职者，未予授职，亦与授职官员同赏赍之。其临阵溃缩之官员等，皆革职夺赏。
十四日，致书於喀喇沁部曰：“汗致书於卓里克图、岱达尔汉、西兰图、沙木巴等人：嗣後，尔等须严加约速部众，不得侵扰薙髮归降之民。若杀降民，必杀其杀人者以抵命；抢掠者则应按律惩办。其一汉人，固不足惜，然杀掠降民，必致他处来降之民，将不复想念我也。尔若违悖我言，不严加约束部众，杀掠降民，惜哉！我眷爱尔等之心亦徒然耳！”
汗谕驻永平、遵化等地诸贝勒大臣曰：“明帝之人民，天若赐我，则其民即我民也。以我之民，而我加以侵暴，则已服之国，将非我有之他国人民，亦无复来归者矣。守城诸贝勒大
臣等，宜严饬我军士。嗣後，若有杀害薙髮归降之民，则鞭一百，刺耳，并罚取安葬银，给与被杀之人。行窃者，勒令赔偿所窃之物，并鞭八十二，刺耳。抢掠者，亦按盗窃论罪。牛录
额真、章京若有不知者，照失查之例，治以应得之罪。若知情不举，则与首犯同罪。”
驻跸滦河，四日，诸事办妥，遂於十五日起行往渖阳，营於边内。
十六日，驻遵化，永平、滦州诸贝勒大臣还。是日，出董家口，至十五里外。是日，赐额驸扬古利蟒缎长袍一袭。赐舅阿什达尔汉金黄缎袍。
十七日，汗将旋跸，闻喇嘛满珠习礼来朝见。汗遂於驻地候之。赐大贝勒琥珀念珠四挂，大贝勒叩受之。汗乘马往迎喇嘛，握手相见，入黄幄与汗并坐，饮茶食肉。因喇嘛求将阵获
之丁副将，给之。汗谕曰：“布尔噶都擒获送来之丁副将，尚在遵化，命遣人取至潘家口，交与喇嘛满珠习礼之手。”其间恐有失，故作书给与喇嘛。是日，营於阿儿达吉地方。
十八日，驻跸古琴地方。
十九日，驻跸森金之河。
二十日，起行前来时，苏布迪杜棱迎於敖木伦河岸，杀牛十、羊二十进宴。是日，驻跸布拉克地方。
二十一日，驻跸博拉噶图城东敖木伦河南岸。是日，有四人自渖阳来报信。
二十二日，汗起行前来时，前哨克宜福，在途遇明兵，斩二人，获马一匹送来，并报前有敌兵。汗遂止行，遣谭泰、伊尔登乌赖率每旗■军五十人往。尚未到彼，左翼正蓝旗贝勒及台吉阿济格先至围山，尽斩其六十人，获马八匹。驻跸喀喇渡口。
二十三日，途遇宝吉、苏达赖、吉逊领每贝勒下属二人，来送衣服食物。是日，驻跸两巴喇拖地方。
二十四日，遣吉逊领八人，往告家人来迎驾。是日，驻跸土尔根河。
二十五日，台吉萨哈廉率兵尚南海岸寻觅高侍郎，并掠未降地方。
二十五日，驻跸吉儿哈纳河。
二十六日，分别疲惫马骡驴，遣阿山、叶臣率每旗小旗额真一员，路经赵庄送往。是日，即驻跸郭儿博地方。
二十七日，释放陈户部之妻子及家奴一对，马二、驴四，令乘骑之。其所服之衣，尽给还之，并给盘缠银二十两，任其所往。临行时谕之曰：“汗克城後，待以不死而生养之，闻尔系
为地人，尔之父母兄弟皆在内地，今纵尔去，莫忘汗眷养之恩。故时以礼遣尔还，然尔不去矣。故仍授户部职养之。其後，尔密令子先遁，复遣家奴携银潜行，为守门人俘获。满、汉官员■认，论斩，入奏，汗曰：既养之人，杀之何为？纵还原籍等语。”遂纵之还。家中所馀诸物，交与知府官。
二十七日，驻跸苏儿寨地方。
二十八日，驻跸察干诺尔塔地方。
二十九日，遣参将图鲁什率三旗三名官员邦素、西久、爱通阿，甲兵六十人两贝勒之护军二十八人；共计八十人。遣入瞻河，获马骡二十八、驴四十来献。
是日，驻跸养息牧地方。
三十日，渡辽河驻营。










第二十五册　天聪四年三月
三月初一日，留守京城贝勒阿敏、台吉德格类先还。台吉托、台吉豪格率满汉、蒙古诸大臣及朝鲜使臣阿鲁部来朝蒙古，至边外辽河岸，宰牛羊八，设黄幄迎汗。汗入幄升座，令来迎诸贝勒大臣皆跪，贝勒阿敏进至汗前跪拜，汗自座起立答拜，行抱见礼，次与大贝勒及莽古尔泰贝勒互拜，行抱见礼。见毕，退至众人下跪处跪下。台吉德格类，向汗及大贝勒、莽古尔泰贝勒跪拜毕，行抱见礼。出征台吉阿济格、墨尔根戴青、额尔克楚虎尔多铎台吉，向贝勒阿敏叩拜，行抱见礼。次与台吉德格类，行抱见礼。次阵获之麻总兵官，黑总兵叩昆。西鸟里额驸、汤古岱阿哥、阿拜阿哥跪拜毕，抱汗膝而见。朝鲜使臣拜见，行五跪五叩礼。次阿鲁部蒙古使臣拜见。贝勒阿敏令孟
阿图问曰：“仰承天恩，汗及诸贝勒往征大明国，往来安宁无恙耶？”国舅阿什达尔汉答曰：“仰荷天佑，及汗鸿庥，往还悉行平安。”於是，留守京城诸臣俱见毕，命贝勒阿敏，与大贝勒同
坐，设案进肉，请汗先食。贝勒阿敏自座起立，即以金■酌酒，跪献汗，汗跪受之。命大贝勒及莽古尔泰先饮，汗始饮。宴毕起行，进边，驻跸蒲河岸。
三月初一日，出略台吉萨哈廉还。所有掠获牲畜，皆集於永平府西河岸尽处。台吉阿巴泰、萨哈廉亲赏同阿山、叶臣攻取永平城之二十六巴图鲁各驼一、马十、牛十、缎二十、毛
青布二百。阿山、叶臣各有随从三人，均照与萨木哈尔第四登城人之例赏之。因拉泰、阿赖及辛达里阵亡於伦布山、追授为备御职。又以拉泰、阿赖系诸贝勒之亲族，各多赐驼一。拉泰子额色图、阿赖子苏兰、均授以备御职。所有升官之人，均照升官之例追赏。其受赏者，均在二十六名巴图鲁中擢升为官之人，至额色图、苏兰，不在此例。嗣後，视其建功赏之。至於总兵官、副将、参将、游击升级者，均未赏赍。
孔问、邦素、洛比奏书请功，因无肤公，不宜升官，然在各地行走劳苦，各赏马一、牛一及缎衣一袭。豁济格尔、李思忠、李朝凤、朱山、岱都等奏书请功。汗曰：“无应升之肤公，
然身为汉人，勤敏效力，实属可嘉。”因赏豁济格尔缎三、马一、牛一，并纪录一次。李思忠及李朝凤、朱山、岱都各赏缎二、马一。因马匹不敷行赏，各赐牛二代之。
初二日之已刻，至渖阳未入城，谒堂子毕，乃入城东门。汗之众姑娘、格格等，跪迎於殿墀，行抱见礼。入宫、众福晋、诸子之妻等拜见。
初六日，赐马副将兄弟等札付云：“金国汗谕马光先：我承天命与师，每战必胜。尔弟马光远，顺应天时，率众来归，尔复为寻弟，携家眷由北京逃来，洵属诚信。今擢尔为参将。
尔须尽心效力，勿负我意。”
金国汗谕马光辉：“我承天命与师，每战必胜。尔兄马光远，顺应天时，率众来归，复为寻兄，携带家眷由北京逃来，洵属诚信，今擢尔为游击。尔须尽心效力，勿负我意。”
金国汗谕王登甲：“我承天命与师，每战必胜。马光先顺应天时，率领众来归矣。尔与彼有新为寻彼，由北京逃来，亦甚诚信。今升尔为备御，尔须尽心效力，勿负我意。”
　　闻通往遵化之途有敌兵，总兵官和硕图、喀克都里，率每旗大臣一员、每牛录甲兵三人前往。
　　三月初八日，全国汗致书为三、刘四、刘五等曰Ｌ：“前传尔兄已死，为我心恻。闻尚存，即遣人往，尔等皆知矣。前日，闻尔兄在太平寨，遂遣台吉阿巴泰、台吉济尔哈朗赍御书往命库尔禅转与尔兄。两台吉到达之前，尔兄已为先遣哨卒所害，仅获刘六而归。尔等之所以往，乃为尔兄已去坐立不安，遂只身前往耳！
并非与我有怨。尔等或有所思，即我等叶帝逃来，所倚之兄又死，虽往恐不得其养。我思招尔等来归，从优养育。则天下之人皆谓我不念蕉恶，至公养人。皆为我名望及所创基业所感动，必相继来归。我欲以仁义布告天下，岂能独欺尔等三人乎？尔等倘以我言为是，只身来归我。在彼为官者，仍为官；为　庶人者，仍为庶人。
并与母、妻完聚，从优养赡。若率彼处诸申、汉人来归，则将所携诸申汉人，尽归尔等专主矣，任尔等择地居住。我之此言，乃尔等再生之天意也；如此言之，复不来归，则将尔等之母及妻、子、弟，不留一人，尽行诛之。其杀者并非我也，我总欲豢养，然尔等不从，是尔等自相残害也。尔等若不我信，可先遣亲信来我处，我当面以信言论而遣之；若以我言为信，则速潜行来归。尔等切勿执迷不悟，复念明帝乃明国行将灭亡矣。因为我等已攻入北京城周围，其全军被戮，外城尽被攻克。我军已驻扎遵化、永平、滦州、迁安四城，内地人民，岂能安意耕耨？民若不得耕种，国将何以为存？所谓灭亡者，乃此也！尔等宜熟计之。失此良机则将追悔莫及也！尔等来归，不复与大贝勒收养，我留而养之。”
初十日，贝勒阿敏、台吉硕托及留守诸臣率每牛录甲兵二十，往代驻守永平、滦州、迁安，遵化等处诸贝勒大臣及军士等。已亥，汗以遣师礼谒堂子，行三跪九叩礼。於是送诸贝勒至十里外御马馆，谕而遣之。先往军士所获财帛人畜，均未搜查，皆尽数驮回。此次出行军士见之。俱争相前往，跪告於汗，遂命除二十甲兵外，可遣步兵往，未遣护军。
十四日，前往遵化之大臣等还。去时遇敌，其敌先败走，杀敌不多，仅斩二十余人。
　　明榆林驿地方王副将自京城孑身来归，住於遵化。至是取之来永平府。
　　十六日，命建昌白游击之子，袭其父功，给札付云：“金国汗谕曰：建昌游击白占清之子，其尔父原系建昌中军，不存疑心，投诚於我，遂擢为游击。建昌叛时，尔父未叛，为国捐躯乃殊属可怜，理当记功，故命尔承袭尔父游击职。尔亦勤笃忠孝，以图後功。”
　　十六日，五哥遣四人至，以打听其弟六哥被擒之说实与否。
　　十八日，遣四人还，其为首者一人，赏银二两，其余三人，各赏银一两。并赍书谕五哥等来投。
天聪四年三月二十日，汗率诸贝勒偕阿鲁四部落贝勒使者升殿，以议和好，奠酒盟诸天地毕，宰八羊举宴。时令我国力士与何鲁部力士赛力。
二十日，赐蒋唯山以札副云，金国汗谕曰：“蒋唯山原为白身，因举发滦州、蓟州逃人，擢为吏目。尔宜尽心竭力，勿负我意。”并赏银十两，及衣、靴等。
是日，赏赍归降及阵获官员。赏王副将缎衣十、缎十六、被二、毛青布二十、毡一，丁副将缎六、缎衣六、毛青布十、被一、毡一。守备三员，各赏缎四、缎衣四、毛青布八、毡
相公三人，各赏缎三、缎衣二、毛青布六疋。
二十一日，出使朝鲜之雅呼老人祖参将遣一人来报：“本欲渡江，因明兵堵截，不得渡，弃同往朝鲜官员而还。”等语。是日，命每旗护军五人，乘诸贝勒之马匹，以英古尔贷为帅前
往。
二十三日，前往朝鲜行商之董纳密至。
二十四日，命巴克什希福率每旗兵十五人，出使阿鲁部，偕阿鲁部来使前往。
二十四日，驻守永平台吉阿巴泰、台吉济尔哈朗、台吉萨哈廉得知贝勒阿敏、台吉硕托率留守兵前来，业已进边，遂至距城五里外迎见。见毕，进城，在衙门杀牛六、羊十五宴之。
此项牛羊，皆驻永平之三贝勒私有者也。




第二十六册　　天聪四年三月至四月
二十六日，颁书云：“金国二贝勒示谕众降民。我兵永驻此处，意在养民，以成大业。尔等不知此意，意谓我将返，且问有不薙发投诚者。今尔等宜各坚意薙发，有不薙者，知辄杀之也。於各处归附村落，岂无绅衿贤能之人？若输诚来谒，自当叙录，日後国归太平，即皆立功也。”
三月二十七日，八门之主八老人，各赏缎看守银库之十六老人，各赏毛青布六尺。
二十八日，备御鸟巴海、代子宁古塔、哨长宁古里往略焚鹿岛一带地方，获二十一人解至。八人分给八家，发往尚阳堡屯，其余十三人，给与俘获之人，妥加恤养。
是日，遣人谕法笃曰：“由西步行来归人消息，若不能速至，令尔城人递送。若有使臣及骑马逃人至，当令哨率从速送来。至於步行逃人消息，亦令哨卒作速递送。”
二十八日，遣祖总兵官族叔赍书於祖曰：“金国二贝勒致书明国祖将军。我汗前两次致书於将军，可曾阅乎？如已见之，将军意下如何？其书中之言，若与尔意不附，不好以所欲言遣
人告知於我。恐前书未达，故致此书。将军莫以为我将弃此地而归。天异之地，岂有弃之而去之理耶？宜熟计之。此书与汗未去之前所缮之书，一并遣送。”
二十九日，贝勒阿敏、台吉济尔哈朗、台吉硕托率众兵西掠。自所往之地致书明帝曰：“金国二贝勒上书於大明国皇帝。昔我欲议和，实出诚心。先时兴师，我未随征。今我之来，亦为和好。尔等勿疑我有诈，若口是心非，则不畏天乎？人固可欺，天亦可欺乎？我等闻得尔国诸臣奏书，不允议和，云昔金时议和，後用计欺谎，兴兵征讨等语。其臣非谋国为民之臣也。若欲修好，则速议之为善也。若不速议，俟我汗携家眷至，彼时尔等欲议和亦难，我等欲议亦不便也。我既遣书往，皇帝亦三思之。皇帝之意，得无谓我既遣书议和，又为何征讨耶？诚欲修好，则盟诸天地，自盟誓之日息兵矣。”曾遣喀喇沁部乌巴西阵获之蒙古人赍书往丰润。丰润总兵官，亦曾遣其守备二员、土人一名持书同喀喇沁部乌巴西所获蒙古人至，谓尔等退还，尔等赍来文书，将奏报於上等语。是日，我遣人致答书云：“我军退驻永平，尔帝信使若来，可遣往永平。”该书曾致开平一封。开平道员致答书云：“尔等所致之书，我今即奏於上，尔等退还，勿令尔兵逼近城，我有大炮千尊倘若被创伤，非美事也。”乃答之曰：“大事不言乃何言小事？今我来此，岂不知尔有炮耶？尔
胜杀我，我胜杀尔，孰能御之？若为议和事遣信使来，进往永平即可。”行掠八日，稍有俘获，其招降榛子镇，以民半数编户，半数为俘，毁其城，四月初七日至永平。
是日，自遵化来报败敌消息。先是往於樵采处，我兵设伏，诱其樵采人至，击败之。获马二百三十匹，我军死一人，伤四十人。而我後兵至，克大安口，命喀喇沁部沙木巴驻之。沙木巴移营边外後，大安口汉人，往报无兵。明遣骑兵四千、步兵三千来，城内汉人，开城门纳之，骑兵屯外断後。驻守遵化总兵官、乌纳格、参将察哈喇闻之，率兵往击明兵，败之。斩杀甚众，获马三百，余马多为喀喇沁部人所获。是役也，我军阵亡十三人，被伤二百四十五人。
二十九日，守陵老人十一人各赏缎一、其次者五人，各赏毛青布六尺。
四月初五日，自渖阳遣叶努往喀喇沁部谕曰：“蒙古人沿边而居，甚恐尔等沉湎於酒，止凭巡察之人，所居之城为明人所夺取。”问及家信，答言所有牧放马匹已渡辽河；阿哥兆塔、
豪格，至朱尔呼柱协渡之；汗将於十日出行；将往宁远一带促生等语。
被杀千总遣留整疋罗一、缎　纱衣二十、毛青布衣二十、被一、银十二两。此物给其主洪山口参将葵通乎？抑给首告者潘家口金游击乎？此事尚未办，候贝勒之言。再有庶民擒获奸细二人，尚未赏赐。
沈阳城北面未曾修筑，仍系明人所筑者。其余三面，早已修筑。天聪四年四月初六日之【原档残缺】始行修筑。
初八日，颁谕曰：驻守甲士，每牛录留二十人。每牛录所留二十甲士，务须足数，庸劣者勿留。後来之人若精壮，则留先来这精壮之人。人虽精壮，然系无兄弟奴仆、孤独贫穷者，不得留之。若留此等人，田野之不得耕种之，日後生计穷苦，则罪其固山额真、甲喇额真及牛录额真。至驻遵化甲兵，每二甲兵，宜令更换。但彼处甲兵，若多於此处二十甲兵，可照原议更换。甲士若不足，可将原驻二人留驻不换。原驻每二甲兵中，若有无兄弟奴仆、孤独贫穷者，务须更换之。还渖阳之军，将於十二日起行。
是日，赐滦州官员以敕书云：金国汗谕之曰：杨奇，尔原系明国生员，後进为贡生，我克永平後，广招人才。时从官皆言尔贤哲。因滦州知州及州同二官皆无人，举尔为州同。兼官
知州事务。勿达我谕。
初八日，驻甜水站之真珠肯、图尔格依牛录下哨长苏巴里，钦奉汗命，往焚伊兰博里库一带，获汉人四名，解矣，以三人赏与俘获者，其中一人，发往叶赫一带屯落。
初九日，颁谕曰：“贝勒曰：凡永平府所属各色匠役、闲民，不得携归渖阳。即诸贝勒大臣等，若有潜行携归者，准赴贝勒府第控告，贝勒之门已设专司之人，收受诉状。若不容陈告，强行携归者，许赴渖阳汗前控告。以永平为永住之地，尔民毋轻信狂言，随之而去。”
初十日，汗率两大贝勒及从台吉等出边牧马以青草，沿辽河岸驻跸，於河西岸之野驻跸二日。
初十日，谕汉文开各官曰：“贝勒谕管理永平府文武各官曰：我闻尔等畏惧诸申大臣及辽不旧流官，馈以财物等语。我国惯例，不纳贿赂，廉者举之为臣，受贿之官，降之不用也。
主上既录用不贪财正直之人，其在下之人，又何惧乎？尔若有罪，虽给金千两，亦无益也；若无罪，虽众贝勒，又何惧焉？倘有诬诈者，察审明白，治以重罪。嗣後，凡有恐吓惑从之言，尔等勿得惊惧可来上前控告。凡上所委之事，惟听该管官之言，勿信他人之言。”
十二日，台吉阿巴泰、台吉济尔哈朗、台吉萨哈廉，率众兵携俘获还渖阳。出边後，先遣人奏书云：“去时在途宿二日，计行十五日方至。入边时，欲沿汗所行之道而行，因马残疾，
而不能抵达，便由建昌所属冷口而入。时边门不纳，故破台而入，至永平驻营五日。二十九日，往略迤西地方。至榛子镇招降之，俘获人畜解至，交付雅拜。并毁其城。由此前进，行丰润、玉田之间，向海搜掠，稍有俘获。第八日，即四月初七日，至永平。往略时，因巴克什乌讷格兵及蒙古兵马匹俱瘦，再城中需防，故令之还。巴克什乌讷格将至永平，有明骑兵四千、步兵三千，来攻大安口。巴克什乌讷格及察哈喇率众击败，尽歼之。获马三百，馀马皆为喀喇沁所取。我等未到之前，巴克什乌讷格、察哈喇兵又於樵采处设伏，诱歼敌兵，获马二百三十。再迤西地方并无消息。闻祖仍驻山海关一带，祖之亲属，概行羁留，即合彼持书往探之，不见其归。前次所遣者，亦未返回矣。侦探环城消息，闻其兵略有增加等语。凯旋诸贝勒，已於十二日起行。”
是日，颁谕曰：诸贝勒曰：看放马匹时，率每牛录章京一员，甲喇额真一员往守。倘有侵掠降民诸物，践踏田禾，以麦秣马者，任意乱行等情，则其为首甲喇额真及章京俱治罪。再诸申人及汉人，各已分街以居。汉人之街，勿令诸申人往，倘若有往者，见辄执之。固山额真等，向所管本旗人众，朝暮严饬，达者治罪。若明白晓谕其何罪之有？尔等军士，戌驻於敌之境，因违法治罪，罹於弄戮；善乎？”
十三日，遣■军五人，往谕诸贝勒曰：“喀喇沁部乌巴西所擒蒙古人至。彼等告称：我方之书，业已送达。明京城诸臣得书，遣人来云：派遣丰润总兵官还我处，土地从何处给之，和则如何和等情，询问切实，回奏明帝等语。丰润总兵官，领我二人往开平，与道员商议，欲遣先来之守备二人来，然由上来书止之。其书云：据密云军门奏书云：议和有诈。丰润、开
</div>
    <div class="pagination">
<a href="满文老档_page77.html">上一页</a><span>...</span><a href="满文老档_page73.html">73</a><a href="满文老档_page74.html">74</a><a href="满文老档_page75.html">75</a><a href="满文老档_page76.html">76</a><a href="满文老档_page77.html">77</a><span class="current-page">78</span><a href="满文老档_page79.html">79</a><a href="满文老档_page80.html">80</a><a href="满文老档_page81.html">81</a><a href="满文老档_page82.html">82</a><a href="满文老档_page83.html">83</a><span>...</span><a href="满文老档_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
