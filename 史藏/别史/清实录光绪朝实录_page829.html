<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 829 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 829 页/共 1316 页</h1>
    <div class="content">包

　　

○又奏、滇省武职拥挤恳续展借补限期。以资推广如所请行。摺包　　

○以记名提督夏青云为直隶正定镇总兵官。现月　　

○以独力捐修信阳州明港驿石桥。予河南前密县训导吴斗南建坊。摺包　　

○壬午。春分。朝日于东郊。上亲诣行礼。起居注　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。翌日如之。　　

○谕内阁、此次覆试顺天及各直省乡试举人。列入一等之雷以成等六十六名。列入二等之卢兆蓉等二百三十名。列入三等之卢光垕等三百名。俱著准其一体会试。现月　　

○御史陈其璋奏、举人覆试路阻逾期。请饬援案办理得旨、著礼部查照成案办理。　　

○福州将军兼船政大臣裕禄奏船厂制造鱼雷快艇。现已开办。工需紧要。恳匀款接济下户部议。早事　　

○以办事实心。予张家口左翼满洲协领玉璞仍交军机处存记。摺包　　

○豁免云南石屏昆明两州县被灾田粮。随手　　

○癸未。上还宫。　　

○察哈尔都统祥麟等奏、军台废员已革御史安维峻三年期满台费交清。可否释回。得旨、著再留三年。摺包　　

○以礼部尚书怀塔布署正红旗蒙古都统。明发　　

○以士林观法。学行俱优予广东肇庆府教授陈木滟撆等四员。博罗县学优廪生张隽等三名奖叙。协修官吴德镇恭纂　　

帮总纂官程栻林恭辑监修总裁世恭阅十七签三月二十日正总裁那月日专司蒿■禾本陆恭覆阅癸丑十一月十二日　　

徐月日　　

荣月日副总裁唐月日　　

宗室宝恭阅二签九月初三日　　

陈恭阅二十四签十月初三日　　

熙月日　　

郭恭阅五签十月初八日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百十六　　

光绪二十四年。戊戌。三月甲申朔。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。翌日如之。外

记

　　

○谕内阁、御史文悌奏、各部院保送宗室满洲蒙古御史。请先尽当差得力。可保列一等人员保送。并宗室满蒙编检。照汉员例。一体保送御史等语。著吏部议奏。寻奏、遵议满蒙御史、请尽当差得力人员保送至满蒙编检保送御史。应毋庸议从之。现月早事　　

○吏部奏、翰林院保送御史人员。应否考试得旨著毋庸考试。　　

○以捞救遭风商船难民出力。予福建县丞彭文桂奖叙。早

事

　　

○乙酉上还宫。　　

○命贝勒载润带领侍＜目辟＞行＜匧心＞口＜韦未＞＜夗贝＞十员。往奠故肃亲王隆勤茶酒。赏给陀罗经被。加恩赏银三千两治丧。恤典如例。予谥曰良。早事　　

○准前任云南巡抚贾洪诏、重与恩荣筵燕。赏头品顶戴。

现月

　　

○以亏款延缴。革已故前任湖北云梦县知县汪齐辉职。提属勒追。　　

○丙戌。谕内阁、此次覆试各省驻防繙译乡试举人。考列一等之崔宝埙等二名。二等之松恒等七名。三等之招起升等九名。均著准其一体会试。　　

○总理各国事务衙门奏、请于湖南岳州府、及福建福甯府、所属之三都澳两处。添开通商口岸。以兴商务。而扩利源。又奏、通商省分。请无论华洋商均准于内河行驶小轮船。已饬税务司妥议徵税防弊专章九条。又奏、英国条约四届十年期满。因时制宜。亟宜修改。税则受亏。尤须及早议增。中国商务。英居十分之八。先与商定。各国自易允从。均依议行。　　

○军机大臣刚毅奏、出使经费。请明定章程。奏明立案。得旨、著该衙门切实核减。寻总理各国事务衙门奏、遵饬出使各国大臣。将岁支经费。切实核减。报明备案。从之。　　

○贵州巡抚王毓藻奏、遵旨保＜目辟＞行＜匧心＞口＜韦未＞＜夗贝＞教堂。谨防教案。为国弭患得旨、该省教堂林立。著饬地方各官。切实保护。摺包　　

○添铸河南开封府郑中厅通判关防。从河东河道总督任道镕请也。早事　　

○以镇国公载泽署镶红旗满洲副都统。外记　　

○以刑部左侍郎阿克丹署镶红旗护军统领。外记　　

○以办理税务出力。赏粤海关洋员杜德维二品顶戴。　　

○丁亥。谕内阁、刚毅奏、各省常平社仓。久同虚设。民闲义仓必应劝办。每处每年积数千石。三年数逾万石。虽遇奇荒。小民不至失所等语。各省积谷。为备荒要政。既据该尚书详陈办法。必应实力举行。著各督抚严饬所属劝谕绅民。广为劝办。不得以一奏塞责。现月　　

○又谕、刚毅奏、请饬各省举行保甲。严裁空粮等语。各省保甲。原为弭盗而设。特奉行日久。不免虚应故事。至营勇空粮。实为近来恶习。既据该尚书历陈弊窦。更应实力稽查。严行整顿。著各督抚一面饬属严办保甲。联络渔团。一面将各营勇数。认真整顿不得视为具文。现月　　

</div>
    <div class="pagination">
<a href="清实录光绪朝实录_page828.html">上一页</a><span>...</span><a href="清实录光绪朝实录_page824.html">824</a><a href="清实录光绪朝实录_page825.html">825</a><a href="清实录光绪朝实录_page826.html">826</a><a href="清实录光绪朝实录_page827.html">827</a><a href="清实录光绪朝实录_page828.html">828</a><span class="current-page">829</span><a href="清实录光绪朝实录_page830.html">830</a><a href="清实录光绪朝实录_page831.html">831</a><a href="清实录光绪朝实录_page832.html">832</a><a href="清实录光绪朝实录_page833.html">833</a><a href="清实录光绪朝实录_page834.html">834</a><span>...</span><a href="清实录光绪朝实录_page830.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
