<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 53 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 53 页/共 284 页
  </h1>
  <div class="content">
   六书畧【一】
　　【臣】等谨案郑樵作六书畧推本于经术之明皆由小学其义诚当已惟是专以隶书论六书而不求诸籕篆是以错误间生盖自史籕作大篆之后小篆与隶书相继递兴凡将元尚等篇皆古法所留遗而后世或传或不传即其传者若史防急就章雄方言等书亦非尽古人之旧惟许慎説文解字一书虽一淆于唐之李阳氷又参错于南唐之徐独其偏旁防画未改旧观于小篆之法厘然具备则六书之义犹得有所依据故言六书者惟説文最为近古若隶法即今之楷书【梁庾肩吾云隶书今之正书唐张怀瓘云隶书者程邈造字皆真正亦曰真书宋赵明诚云隶者今之稭书亦曰真书王应麟云自唐以前皆谓楷字为隶】虽从篆出而已离其初意故林罕字源偏旁小説序谓隶书有不抛篆者有全违篆者有减篆者有添篆者有篆隶同文者非究于篆无由晓隶盖文字之譌实由隶书始郑氏仅从隶法以求六书则沿其流而不究其源如以星字作○【星字古文作□篆文作□】而释之云古文星小则为星大则为槃释酉【古文作丣】字云酉即卣也卣即尊也释真【古文作□】字云从匕从具变化之具等未免于古人之旨稍有乖牾若其分别部居罗列文字于象形则有十形六象及兼声兼意于指事则兼声形意三体于防意则合同意二母转注之则有四谐声之则有六假借之则有十二固极该洽矣逮乎元明以来诸家发明六书之义更互演説例滋多至如魏校王应电吴元满之属揣测形声依文立范人自为説家自为疏一防画之防一横直之式必推衍其体象以致傅防穿凿之皆颇不免焉推其发原则郑樵之志别太多未必不为后人所借口也攷许慎説文始一终亥中间初未区别六书例而六书之例自条贯于其中元明以来述者虽多就其中差可据者若元戴侗之六书故止及其五而不及于假借杨桓之六书统不及其五而止及于谐声其他若张有复古编不区分六者而义已可以兼通周伯琦赵古则诸书分晰六者而义转待于互见何者防意之法有近于指事指事之变有于转注转注之体有涉于象形今必欲取九千之籕文字字分肌析理各指一例已有所不能矣况于楷书数万之字而能一一分其例乎且字者孶也所以究天地之精华通百昌之蕃彚而文明日啓训诂相宣事以适用为先礼以时宜为大贵沿波而讨源无举本而遗末今续修郑志依条次谨择诸书所载可以上下通贯而无执于一时一家之论者自象形以下虽仿郑例而字必确徴不敢稍有臆附其诸家之説可以资考据者略附于后若郑志于六书之后兼载古今殊文一代殊文诸国殊文而并及梵书之制今以辽金元字各縁起畧可考者附缀卷末以备六书之制又郑志所列上古殊文约举数条祗存大槩而鼎彛刀布流传后世其中可以徴信者正复不少今亦畧加辑述于后以申郑志所未备云
　　象形一
　　【臣】等谨案六书之次序郑康成周官保氏注引郑司农説一象形二防意三转注四处事五假借六谐声贾公彦周礼疏因之班固汉书艺文志一象形二象事三象意四象声五转注六假借顔师古汉书注因之许慎説文解字一指事二象形三形声四防意五转注六假借卫恒书势因之徐锴之説文繋传周伯琦之説文字源皆一象形二指事三防意四谐声五转注六假借其叙次与汉书艺文志同张有之复古编赵古则之六书本义吴元满之六书正义一象形二指事三会意四谐声俱同惟以假借居转注之前叙次防异杨桓之六书溯源王应电之同文备考一象形二防意与周礼注同而杨氏则三指事四转注五谐声六假借王氏则三指事四谐声五转注六假借又自各异戴侗之六书故一指事二象形与説文同而三防意四转注五谐声六假借复互异焉郑志则以象形居一指事居二防意居三转注居四谐声居五假借居六今谨依郑志原例编次又按宋元以后言六书者同异滋多难以尽据惟元黄公绍古今韵防所分注象形会意各条悉依説文系传原本无失许慎之旧故兹以韵防核校系传所列者为主而参以戴侗六书故周伯琦六书正譌包希鲁六书补义其余诸家所引绪棼而防岐者槩不敢取又郑志原图每条下又分正生侧生兼生续生各目虽字以孳生为义原其条晰无所不该然必指目造耑一一分属亦恐转有牵合泥滞之弊故但以六书分列而郑之细目不复重加件繋云
　　八【八别也象分别相背之形徐锴曰数之八两两相背是别也　按郑志所列诸字并无一定之部分次第今续编诸字依説文系传所载者居多是以悉据説文部分叙之又按説文系传第一条解字之文皆依许慎之旧今每条所引説文之语不复明出説文字以省繁赘又郑志所列诸字之下有以篆书注其形者有以楷书释其体者今惟其字必须篆始明者谨用篆书别之若其笔画篆与楷皆可显著者即用楷书作注以昭省便】齿【口龂骨也象口齿之形】牙【□牡齿也象上下相错形徐锴曰比于齿为牡】只【语已词也从口象气下引之形】鸟【□长尾禽总名鸟之足似□故从□今文作鸟】胃【本作□□□府也从□从□象形隶作胃　按説文及系传古作某象形与今楷书絶异者今槩不载若其与楷书尚相近而形声体用未改其旧者则仍载之】刀【徐锴曰象刀背与刄也】刄【徐锴曰若今刀刄皆别铸刚鐡故从□】竹【□象箬下垂形】豆【从口象形　按口象器腹之形与口耳之口不同】爵【□礼器也本作□象爵之形中有鬯酒□持之也徐锴曰□象爵头廿其盛酒处其尾柄也】弋【□□也象析木鋭衺者形□象物挂之也本作弋今作杙】朶【徐锴曰□象其垂形　按□亦象形非乃字亦非几字】巢【鸟在木上也徐锴曰□三鸟也□巢形也】囘【回转也从囗中象囘转之形】贝【□海介虫徐锴曰下象其垂足尾也】鼎【鼎三足两耳象析木以炊】克【□肩也象屋下刻木之形徐锴曰肩任也任者又负荷之名也与肩膊义通故此享下亦微象肩字之上也能胜此物谓之克也本作□　今作克】秀【徐锴曰禾实也有实之象下垂也　按□即下垂象形与乃字不同】米【穬实也象禾黍之形徐锴曰穬颗粒也十其粰彚开而米见也□□米之形也　按□□皆象形与七八之八不同】气【本作□象云气之形徐锴曰象云起貌也今作气】臼【中象米也】瓜【徐锴曰□实也外爪蔓也】巵【□圜器也所以节饮食象人卪在其下徐锴曰厂象人卪节也一专言也】　广【因广为屋象对刺高屋之形徐锴曰因广□屋故但一边下】石【山石也在厂之下口象形　按口亦象形则与□音□者不同徐锴曰□音围误也】冉【□本作冄徐锴曰冄弱也象毛细而下垂今作冉】象【南越大兽长鼻牙象耳牙四足之形】马【象马头髦尾四足之形】犬【□狗之有悬蹏者也徐锴曰蹏足址高象犬之长体垂耳也】鼠【徐锴曰上象齿下象腹爪尾鼠好齧伤故象齿】囟【头防□葢也】心【□人心在身之中】鱼【徐锴曰下火象尾而已非水火之火】户【半门为户】门【从二户】耳【□主听也】手【拳也□象五指之形】刈【本作乂芟草也从□□相交徐锴曰象刈草之刀形后人加刂作刈】曲【本作□象气曲受物之形】蟊【□食草根者本作□从虫吊象　　形徐锴曰惟此一□象虫形不从矛】勺【挹取也象中有实形】几【几踞几也徐锴曰人所凭坐也】四【四阴数也象四分之形毛晃曰从口从儿口象四方八者别也】宁【□辨积物也徐锴曰象上隆四周之形】缀【聨也本作□徐锴曰象交络互□之形】九【□阳之变也象其屈曲究尽之形】禽【走兽总名从□凶象头形】离【□山神兽也从禽头从□从□徐等曰从□义无所取疑象形也】甲【□位东方之孟阳气萌动从木戴孚甲之象一曰甲象人头也】丁【个夏时万物皆丁壮成实丁承丙象人心也徐锴曰物挺然成立之貌万物盛于丙成于丁其形正中故象心】子【徐锴曰十一月夜半阳气所起人承阳故以为穪李阳氷曰子在襁褓中足并也古文作□从□象发也】了【□尦也从子无臂徐锴曰尦音鸟旁无辅了尦然也】巳【四月阳气已出隂气已藏万物见成文章故已为蛇徐锴曰已主蛇象蛇之变化有文章也】亥【□荄也十月防阳起接盛隂从二二古文上字一人男一人女也从乙象懐子咳咳之形徐锴曰象人懐姙也春秋传曰亥有二首六身又古文亥作□与豕同亥而生子复从一起也】
　　【臣】等谨按回字郑志已入天物形广石字郑志已入山川形凡若此义有重申而形事益显者概不复引原文以省诂释之烦后数门并此
　　汉许慎曰象形者画成其物随体诘诎日【古文作□亦作□篆文作□説文曰实也象太阳之精不亏】月【古文作□亦作□篆文作□説文曰阙也象太隂之精】是也晋卫恒曰象形日月是也曰满月亏效其形也
　　唐贾公彦曰象形者日月之是也象日月形体而为之
　　南唐徐锴曰象形第一古者文字少而民务寡是以文字多象形假借后世事繁字转滋益形声实众则不能纪逺故也始于八卦瞻天拟地日【见前】盈月【见前】亏山【古文作□亦作□篆之作□説文曰象有石而高】拔水【古文作□亦作□篆文作□説文曰象众水并流中有防阳之气】曲金【古文作□亦作□篆作□説文曰象金在土中今声】散土重【土二象地之下地中物出形也】木【篆文作□説文曰冒也从□下象其根】挺而上草【篆文作艸説文曰百卉也从二□】聚而下皆象形也
　　宋张有曰象形者象其物形随体诘屈而画其迹者也如云囘山川之
　　元戴侗曰何谓象形象物之形以立文日月山川之是也
　　杨桓曰凡有形而可以象之者摹仿其形之大体使人见之而自识故谓之象形
　　又曰象形者象其可见之形也以上下分之则有在天成象在地成形之异总其可见者言之虽在天之象亦形也六书之象形总上下而言之也而象形之分有十一曰天文二曰地理三曰人品四曰宫室五曰衣服六曰器用七曰鸟兽八曰虫鱼九曰艸木十曰怪异明赵古则曰圣人之造书肇于象形故象形为文字之本而指事会意谐声皆由是而出象形者象其物形随体诘诎而画其迹者其别有正生十曰数位之形则一囗【围同】之是也曰天文之形则云回之是也曰地理之形则水【岸同】之是也曰人物之形则子吕之是也曰艸木之形则禾尗【菽同】之是也曰虫兽之形则虫牛之是也曰饮食之形则酒肉之是也曰服饰之形则衣巾之是也曰宫室之形则□【壶同】□【郭同】之是也曰器用之形则弓矢之是也此十直象其形故谓之正生又有芜生二曰形兼意则日月之是也曰形兼声则曐【星同】箕之是也以其兼乎他故谓之兼生以是推之可触而通若防之首似臼【下一画连音旧】巢之腹似臼【下二画开音匊】耑之足似而毛反手月形近肉茍泥而不通则于象形之义狭矣
　　【臣】等谨按杨桓所分象形十中曰天文者即郑志之天物曰地理者即郑志之山川曰人品者即郑志之人物曰宫室者即郑志之井邑曰衣服者即郑志之服饰曰怪异者即郑志之物其余若器用鸟兽虫鱼艸木四俱与郑志大畧相埒赵古则之説亦与郑志大同小异其余诸家所列或分或合由此可以推故不备载
　　王应电曰三才万物靡不有形肖其形而识之故曰象形此字学之本也
　　赵宧光曰象形者粗迹也绘画形似而使君子小人可并通也象形有独体如水木人女之有多体如艸竹虫龙之有合体如茻【音莽】林从龖【音杳】之有聚体如苗蓏乐巢之有变体如尸儿【即人字】之有离合体如□【即折字】刍【即癸字】□【即涩字】之有加体如□【即之字】出未束之有省体如【音彻】□【音泼】□【即才字】片之若诸体之可以意求不可以象显者皆指事防意二者之分取成文合变为防意取散笔合变为指事一义明而三体别矣【臣】等谨按赵宧光之説以指事居先象形居后谓象显易见不必深求故以为粗迹然古圣人仰观俯察莫不出于形象其义甚广若但以粗迹视之恐非六书之本防也赵氏之意在于遵用説文先事后形之序自以为能守汉义故谓唐贾公彦始改形一事二非古人之本位然考郑康成之周礼注班固之艺文志六书皆始于象形是汉儒已以象形为首并非始于贾公彦也且即説文之言曰仓颉初作书依象形故谓之文其后形声相益谓之字着于竹帛谓之书是在许慎亦未尝不以象形为六书之最初矣
　　又曰形者肖物貌也仰观俯察继事而起稍涉麤迹绘事之权舆欤
　　【臣】等谨按象形为文字之最初凡指事防意皆从之出説文列于第二未免失当应从郑志列之第一者为是诸家所论象形之説皆不越郑志所列正生十形及兼生二形所谓形兼声形兼意之内惟郑志所载侧生六象中所谓象属者仍是象形所谓象数中一二之象位中上下之旧説皆以之当指事所谓象气中□【音呵】□【音既】之象声中【音灵】砳【音虩】之近于防意所谓象貌中如□丰之乃是象形如八丨之则近于指事如叕串之又近于防意矣
　　指事二
　　上【丄髙也篆作□徐锴曰篆文屈曲象阳气也今省作上】折【食列切□断也从斤断草篆丈从手今作折】牟【□牛鸣象其声气从口出也】牵【引前也从牛□象引牛之縻也】牢【篆作□从牛□省取其四周匝也隶作牢】义【篆作□手指相错】反【□覆也从□厂徐锴曰□手也厂象物之反覆】彗【□埽竹也从□持□】画【□界也徐锴曰若笔画之也□其界也本作画隶省作画】寸【十分也人手郤一寸动□谓之寸口□从□一徐锴曰一者记手腕下一寸】兆【□灼龟坼也从卜兆徐锴曰□兆有如此者　按□字説文以为象形系传以为指事而系传中仍载説文象形之语葢所谓指事者亦即其所象之形而指之故六书之体用有兼该者有互见者有单形者不能执一而论即如象形之字往往有通于指事者自许慎以逮郑樵所有分互见之字甚多今不具载】奞【鸟张毛羽自奋从大隹徐锴曰大张大貌也】争【□引也从□□徐锴曰□所争也篇曰□□二手也□曵也二手而曵之争之道也】腊【本作□干肉也从残肉日以晞之】乎【语之余也上句之余声□余气上出而尽也本作□】平【□语平舒也从□从八八分也】朱【篆作□赤心木一在其中一者记其心也乐书云一在木下为本在木上为末在木中为朱则木之为物含阳于内南方之火所自藏也】□【槎识也夏书曰随山□木徐锴曰谓随所行林木斫其枝为道记识也□葢其斫木□折状篆作□亦指事】犮【□犬走貌从犬而□之曵其足则刺犮也祓茇防字从此】谷【□泉出通川为谷从水半见出于口】毋【篆作□止之也从女有奸之者徐锴曰能有守也】氐【篆作□本也至也以氏下着一一地也】俎【俎礼俎也从半肉在且上　按且子余切从几足有二横一其下地也仌象半肉与仌冻之欠笔陵切者不同】防【□两刄臿也説文曰以木象形徐锴曰臿即锹锸字也两刀形不成字此字难以象形又近于指事　按此字説文已明言象形而徐锴作繋传又云难以象形近于指事即此一条足见古人制字初未尝画定六者之门迳有可以的指为某象形某防意者亦有不可的指而聴学人参证者后儒纷纭辨论皆不深考六书之本而徒执其末是以彼此互执一説其例日以滋多而于六书本义反滋牵合附防之是以臣等谨就前人所列某为象形某为指事择其义明显而篆隶楷法皆可通著者敬録原书出处略述于编其有但言古体而不可宜于今亦或但执一説而不能通于众者虽有所本亦不敢载是以每门之字所载无多谨因徐锴此条录防字干指事之末而附缀其义如此】
　　汉许慎曰指事者视而可识察而见意【今本説文作察而可见顔师古汉书注引之作察而见意考説文于每二句各有用韵应从见意】上【古文作丄】下【古文作丅】是也晋卫恒曰指事上下是也在上为上在下为下
　　唐贾公彦曰处事者上下之是也人在一上为上人在一下为下各有其处事得其宜故名处事也
　　【臣】等谨按上下字古文本作□□或作二　又变而作丄丅故説文于丨【音衮】字训上下通也至篆文始变为□□贾公彦就篆文之形似以为人在一上人在一下其説恐非
　　南唐徐锴曰指事第二无形可载有势可见则为指事上下之别起于互对有下而上上名所以立有上而下下名所以生无定物也故立一而上下引之以见指归宋张有曰事犹物也指事者加物于象形之文直着其事指而可识者也如本末叉防【古爪字】之
　　【臣】等谨按张有之説以加物于象形之文为指事如木字象形也加画于下为本加画于上为末又【篆文作□説文曰手也象形三指亦通作左右之右】字象形也加于上为叉加防于上下为防葢从説文上下之説而小变之所谓指事者即于象形相为比附此乃指事之一端而非其全体以下刘泰赵古则诸家之説皆与张氏同
　　元戴侗曰何谓指事指事之实以立文一二上下之是也
　　杨桓曰指事者何谓或形或意随体随用逺有所主之事或特设一画二画三画直指其事之所在或立形立意未明复以其属指之或偶同他形他意复以体各别而指之或形意互相指或以注指或以声指事明而止使人观之而自趋其事之所在故谓之指事
　　又曰指事者指其象形防意所主之事也文字之始先象其形象形不足而为防意防意者文之变事之别也象形会意俱不足而为指事指事则上承乎象形防意而下生乎转注形声文之末字之首也其体有九一曰直指其事谓象形防意之文其上下左右各有所主之事但以一画或二画三画指其事之所在事明而止也二曰以形指形既立一形恐其未明复以形之属指之也三曰以意指意既立一意恐其未明复以意之属指之也四曰以意指形谓形与意相涉既立其形恐其未明复以意指之也五曰以形指意谓意与形相涉既立其意恐其未明复以形指之也六曰以注指形既立其形一文不能指其事必以两文或三文指之始得明其事之义也七曰以注指意义与以注指形同而转注之体于是乎基焉八曰以声指形既立其形恐其未明复以声指之也九曰以声指意义与以声指形同而形声之体于是乎基焉
　　【臣】等谨按杨桓之説以指事居象形防意之后谓形意俱不足而为指事故其所论指事即承象形防义而言以下刘泰王应电之説皆与杨氏同然説文明以上下之为指事武信之为防意指事者文也防意者字也文在先而字在后故谓指事在象形之后则可谓指事在防意之后则不可也至其所分指事九体中所谓直指其事者即张有以加体为指事之説所谓以形指形以意指意以意指形以形指意以注指形以注指意多与防意相混所谓以声指形以声指意又与谐声相混未为尽合
　　刘泰曰指事者文既成于象形防意而理不能该者则事生焉事虽有似乎人为其实亦莫不因其自然之理也如本末之指其木之下者为本指其木之上者为末也
　　周伯琦曰形不可象则指其事上下是也
　　明赵古则曰事犹物也圣人造书形不可象则属诸事是以其文继象形而出象形文也指事亦文也象形文之纯指事文之加也故曰正生附本葢造指事之本附于象形如本末朱禾未束之是也夫木象形文也加一于下则指为本加一于上则指为末加一于中则指为朱【篆文作□从木而一在其中与末字作□未字作□形俱别】以其首曲而加则指为禾【音笄木之曲头也与禾黍之禾别禾字　篆文作□上右曲禾字篆文作□上左曲】以其枝叶之繁而加则指为未以其条干有物而加则指为束其字既不可谓之象形又不可谓之防意故谓之指事指事之别有十如象形之所陈者兹不复述此外又有兼谐声而生之一曰事兼声齿金之是也【臣】等谨按赵古则所举齿金二字郑志入之象形内谓之形兼声考齿字象人口齿形而由止得声金字象金在土中形而由今得声当从象形为是
　　王应电曰以形以意合数文而为经纶之象从又【手也】持肉于为祭事从又持弓矢为射【古文作□亦作□右从又或作□右从矢篆文作□右亦从矢亦作□右从寸説文曰弓弩发于身而中于逺也】事从哭亡为丧【篆文作□】事从目加木为相度之事故曰处事谓以人处事又曰指事谓指人之事即古语象事之谓也
　　【臣】等谨按王应电所举祭射丧相等字郑志皆入之防意内
　　朱谋防曰指事史【古文作□亦作□篆文作□説文曰记事者也从又持巾中正也】夬【篆文作□亦作□古文作□説文曰分决也从又□象决形考史夬二字皆从又取义又即手也】尊【古文作□亦作□篆文作□説文曰酒器也从酉廾以奉之或从寸】奉【古文作□篆文作□説文曰承也】□【音撰篆文作□説文曰二卪也巽从此□卪字即符节之节】巽【古文作□篆文作□亦作□説文曰具也从丌□声庻物皆具丌以蔫之】射【见前】矦【古文作□篆作□説文曰从人从厂象张布矢在其下】之
　　【臣】等谨按朱谋防所举指事诸字惟史字郑志入于指事内夬字亦当从史字之例其余如尊奉□巽射矦皆当为防意字
　　张位曰指事谓直着其事而可知也如人目为见鼻臭为齅两户相向为门两手齐下为拜之是也
　　【臣】等谨按见齅拜为防意字门为象形字与指事未合
　　呉元满曰圣人造书形不可象则属诸事始以象形易位为增减次以象形变体为差别三以象形加物为指事其文有加既不可谓为象形而所加之画又不成字亦不可谓之防意居文字之间故曰指事或转体以别意或变形以别象或加画于形体之上以成文或省形体之半以取义其正生者三种一曰转体指事二曰变体指事三曰加体指事其变生者一种曰省体指事其兼生者一种曰事兼防意以是五推之而指事之义尽矣
　　【臣】等谨按呉元满所谓加体指事即张有之説其所谓转体变体及省体亦皆承象形而言所谓事兼会意则即郑志之事兼意也
　　赵宧光曰指事者指而可识也上古心目并用故书画未分中古始判而为二河图洛书以文成图象形古文以图成文文滋而为书图蔓而为画画犹字也画则形也后世顚倒其説以形先事者如一二三之彼将曰象其数形独不知数可心通未可目取事也非物也非物乌得有形物形实事形虚实不先虚明甚曲説有谓以他文加画变曲直损短长如古则诸人所引此固未可尽非但是书家第二翻造立当在后例所谓变体者皆六书之外非正法也变体指事如子去二臂为孑□了木加一笔为本末朱设子木未立事将何附故曰第二翻造立也
　　【臣】等谨按赵宧光以指事居象形之前故其所论多尊事而贱形固未尽可据至其论指事象形分界之处颇为明析郑志所列象形诸虽详而以説文指事之皆入之象形未免泛滥矣
　　又曰指事有二一独体指事谓一二三十之一附体指事谓上下本末之
　　【臣】等谨按赵宧光所谓独体指事即许慎卫恒贾公彦徐锴戴侗周伯琦诸家之説是也所谓附体指事即张有刘泰赵古则诸家之説是也
　　又曰事者指其事也结绳之变中古之作以墨代绳易辨难穷其文简其字寡法之初也
　　臣等谨按有形者谓之形无形者谓之事故郑志以指事居象形之下郑志谓指事乎象形指事事也象形形也指事乎防意指事文也防意字也其所列指事有事兼声事兼形事兼意之分颇为周匝然其中如背厶【古私字】为公【上从八字八象分别相背之形故有背义】卜中为用【右文作□篆文作□古中字本作□故加卜为用】反予为幻【篆文阼□】止舟为前【篆文作□人在舟上不行而进为之前故上从止】之各有意义存焉似皆当为防意中字也至于説文以指事上下之而郑志入之象形然上下皆有位而无形以例推之则称指事者为合所谓丨在上为上丨在下为下口在丨间为中者皆是也其他如卄卅卌等别为一为防意字又不得以指事例之矣







　　钦定续通志卷八十九
　　钦定四库全书
　　钦定续通志巻九十
　　六书畧【二】
　　防意三
　　【臣】等谨按宋元以来诸书言防意者大略不甚相逺然形声皆有实证而防意多渉虚摹故凡诸家引义连比例相求辄有委曲牵引近于附防者今槩不収又有近于指事邻于假借而强为防意者今亦不载
　　元【从一兀徐锴曰元者善之长故从一兀高也与尧同义】中【和也从口丨上下通也徐锴曰口以出令也丨所以记其中也】命【使也从口令】走【趋也本作从夭止夭者屈也走则足屈省作走】弄【玩也从収玉】戒【篆作□警也从□戈持以戒不虞】兵【篆作□械也以□持斤并力之貌本作□省作兵】卑【□贱也执事者从左甲徐锴曰右重而左卑左在甲之下卑也】史【篆作□记事者也从□持中中正也徐锴曰记事当主于中正也】眇【一目小也从目少】美【甘也从羊大徐锴曰羊取大者羊美物也】瞿【鹰隼之视也以防朋亦声徐锴曰惊视貎】靃【飞声也雨而双飞者其声靃然徐锴曰其飞忽靃疾也】双【从佳二枚从又又即手字手持二佳也】【从歺戋声戋从二戈徐锴曰兵多则也】猒【饱也足也从甘□徐锴曰□音然犬肉也甘口含一也】舍【篆作□市居曰舍从亼屮象屋也口象筑也徐锴曰亼众集也屮立柱栭棁之形口音圉　按舍字徐云防意然亼屮口皆由象形而得是防意亦从象形出也即此一字可以徴六书相通之大凡矣】内【入也从冂入自外而入也徐锴曰冂音坰】市【篆作□买卖所之也市有垣从□□象物相及也□古文及字屮之省声】杲【明也从曰在木上徐锴按淮南子曰拂于扶桑是谓晨明故东字日在木中登于扶桑是谓朏明故杲字日在木上日晡则反景上照于桑榆故杳字日在木下】枭【不孝鸟日至捕磔枭之从鸟首在木上】闲【止也从木门徐锴曰闰犹闲也从木距门】负【恃也从人守贝有所恃也】外【卜尚平旦夕卜于事外矣】兼【□并也从□手也□二禾也兼持二禾也徐锴曰秉持一禾兼持二禾可兼持者莫若禾也】香【本作□从黍从甘徐锴按尚书稼穑作甘黍甘为香省作香】察【覆审也从宀从祭徐锴曰宀覆也徐曰祭祀必质明明察也故从祭】窜【匿也从鼠在穴】疢【热病从火从疒】两【再也从冂从□徐锴曰□二入也积双两而成一故从一】表【篆作□上衣也从衣毛徐锴曰古者以皮为裘毛皆在外故衣毛为□作表】□【从亼卩徐锴曰亼集也可号亼者也亼而为之节制】色【顔气也从人从卪徐锴曰顔色人之仪节也】廛【一亩半一家之居也从广里八土徐锴曰古者百歩为亩三亩为里一亩半半里也故从里八土八半也分也】仄【侧倾也从人在下徐锴曰人在厓石之下不得安处也】猋【犬走貎从三犬】赤【篆作南方色也从大从火作赤徐锴曰南方之星其中一者最赤名大火】赫【火赤貌从二赤】乔【髙而曲也从夭从髙省徐按尔雅木上句曰乔上曲也】渊【回水也左右岸也中象水也】泮【诸候飨射之宫也水周其半故从水半】戍【守边也从人持戈】域【邦也或字以口戈以守其一一地也徐锴曰口音围或从土作域】劣【弱也从力少】衔【马勒口中从金行衔者行马者也徐锴曰马衔所以制马之行也】轰【群车声从三车】成【就也从戊丁徐锴曰戊中宫成于中也丁成也】辛【秋时金刚味辛辛痛泣出从一防防也辛承庚象人股徐锴曰言万物方盛初见断制故辛痛也辛亦渐揫敛故象人股渐焦杀也】辩【治也从言在辡之间辡音辨徐锴曰察言以治之也】孕【篆作□裹子也从子□徐锴曰□音殊草木之实垂亦取象于□朶字是也人褢姙似之】防【生子免身也从子免】
　　汉许慎曰防意者比合谊以见指防武信是也晋卫恒曰防意武信是也止戈为武人言为信
　　唐贾公彦曰防意者武信之是也人言为信止戈为武防合人意故云防意也
　　南唐徐锴曰防意第三防意者人事也无形无势取义垂训故作防意载戢干戈杀以止杀故止戈为武君子先行其言而后从之去食存信故人言为信
　　宋张有曰防意者或合其体而兼乎义或反其文而取乎意拟之而后言议之而后动者也如休信鬻明之【臣】等谨按张有所举休信鬻朙四字信字即説文防意之本义如人依木为休羔在防为鬻月在囧为朙【説文谓古文明字从月以日】皆从説文推广之此尚多今不悉载
　　元戴侗曰何谓会意合文以见意两人为从三人为乑【古众字】两火为炎三火为焱之是也
　　【臣】等谨按戴侗之説但以同体之字为会意葢从説文武信之説而小变之亦防意之一端而非其全体以下刘防之説与戴氏同
　　杨桓曰会意者何形者体也常也而其用也其动也其变也各有意主焉故必假其形之用之动之变以示其意使人观之而自悟故谓之会意
　　又曰会意者写天地万物变动之意使人观之而自晓自会也然意因形而生故意不能独见必假其形之变而意见焉葢形体也意用也形意相从体用一致先明其形则意无不了然而自会矣其体十有六一曰天运之意二曰地体之意三曰人体之意四曰人伦之意五曰人伦事意六曰人品之意七曰人品事意八曰数目之意九曰彩色之意十曰宫室之意十一曰衣服之意十二曰饮食之意十三曰噐用之意十四曰飞走之意十五曰虫鱼之意十六曰生植之意
　　【臣】等谨按杨桓之説以防意居象形之后指事之前故其所论防意即承象形而言以下刘泰王应电之説皆与杨氏同至杨氏所分会意十六体中又多与指事相混未可尽泥
　　刘泰曰防意者天地万物之形既异其文又不一而足故摹庶物变动之意以成文如从比之取义两人相从为从两人相比为比也
　　周伯琦曰事不可该则防诸意信义是也
　　【臣】等谨按周伯琦所举信字即説文防意之本义至于义字古音俄从我羊徐谓与善同意故从羊周氏据断以为防意然义既从我得声又当为谐声字则又未可尽以防意概之矣
　　张位曰防意谓合文以成其义也如止戈为武力田为男女帚为妇人言为信人为为伪吏于人为使之是也
　　呉元满曰事不能该则属诸意会合象形指事之文以成字拟议以成其变化故曰会意或会本文以成字或合向背以成字或会二文三文以成字或省繁文以凑字其正生者四种一曰本体会意二曰合体防意三曰二体会意四曰三体会意其变生者一种曰省体会意其兼生者一种曰意兼谐声以是六求之而防意之义得矣
　　赵宧光曰会意者事形不足合文为之二合以至多合有同体合如从乑林森之有异体合如休相意义之有省体合如几【古人字】亣【古大字】之有让体合如詹父【古父字本作□】之有破体合如爰杂之有变体合如忧盰之其变而侧倒反化者如尸匕【篆文作□古化字】比勺诸文后人杂入形事逺矣
　　【臣】等谨按赵宧光所谓异体合即许慎卫恒贾公彦徐锴张有周伯琦诸家之説是也所谓同体合即戴侗刘防诸家之説是也所谓省体合让体合破体合变体合又因而广之尔
　　又曰意者会意义也即义去声渐斥其本本斥昜淆得亚声教
　　【臣】等谨按郑志谓象形指事文也会意字也又谓一子一母为谐声二母合为会意谐声者一体主义一体主声会意者二体俱主义合而成字其论最为明确葢谐声字多防意字少谐声可兼防意会意不兼谐声也郑志所列有同母会意异母会意又有三体会意已为详备然其所收诸字中有以相并取意者如并木为林并生为甡之郑志入之会意者也然并玉为珏并山为屾【音莘】之则又入之象形矣有以相重取意者如重夕为多重戈为戋之郑志入之会意者也然重火为炎重田为畕【音疆】之又入之象形矣有以三合取意者如三耳为聂三马为骉【音彪】之郑志入之会意者也然三车为轰三隹为雥【音杂】之又入之象形矣有以四合取意者如四鱼为防【音业】四工为防【音展】之郑志入之防意者也然四屮为茻【音莽】四口为防【音给】之又入之象形矣有以相向取意者如邑向为【音卷】郑志入之防意者也然向为【音遂】又入之象形矣有以相背取意者如臣背为臦【音诳】郑志入之防意者也然人背为北【篆文作□故人背为北】乂入之象形矣有以相反取意者如印反为□【古抑字】郑志入之防意者也然止反为□【音挞】又入之象形矣凡此皆郑志未能画一者而亦可以见象形与防意本有相通之义矣至于郑志之论防意但及于三体之合若兼呉元满赵宧光軰之説观之又有省体让体破体变体诸例皆从武信之义推广之皆可与郑志相发明者也
　　转注四
　　【臣】等谨按转注之义诸家之説不同惟许慎説文为足据南唐徐锴作説文繋引而申之其义晰矣即毛晃亦误沿老下从匕考下从丂之説正为锴之所紏其余他家之説偏执一端益难以一是至明杨慎作转注古音略一书専就异音之字分属之叶韵而证以经史诸书以为此即古之所谓转注者葢误执毛晃之説而不知研究説文之本指是以有明诸家言转注者益紏纷而无所适从今惟以许慎徐锴之説为主而略采戴侗周伯琦诸书以补郑志之所未及而余説槩不敢载是以所列之字视诸为尤少云
　　止之转注□【他逹切蹈也从反止】正之转注□【符法切】丏【弥沇切戴侗曰反正为乏乏藏矢之具也从反正正受矢而乏藏之或曰反正为丏丏蔽矢短墙也正受矢而丏蔽之説文丏不见也象壅蔽之形但反正当为丏譌为乏尔按侗説非也春秋曰故文反正为乏周伯琦曰□藏矢之其正之转注借为匮乏字耳包希鲁六书补义曰正之转为丏凡物之正者人见之必当审也使其偏斜反侧则观视者又安能得其实哉故反正则为乏转正则为丏惟其不见是以不正尔此条足该转注之义】収之转注【□篆作□竦手也居竦切从丩从又亦作茻从两手也普班切反手有所攀援也别作□樊声加手又作□再加手者非汉书凡攀字皆止作】　父之转注尹【父矩也家长率教者从□举杖尹治也从□□握事者也包希鲁补义曰父尹二字相缘而生但家难而天下易家必恩义兼尽尹正百官主于义也故父之所持者在□之前尹之所持者□之中中者严急所以昜也前者思义兼尽在适时宜所以难也】可之转注叵【叵普火切不可之疾言为叵从反可】□之转注□【□陟侈切象人两胫后有推而致之者□苦瓦切跨歩也从反□字从此】防之转注帀【帀作答切艸根也艸未出地根延蔓周帀故以倒防为义俗作匝】人之转注□【説文曰□相与比叙也从反人孙氏云卑履切戴侗曰□与□不同□人旋反也从人转注其文立匕柶也象□之形其文仰　按説文繋□相与比叙也从反人卑履切匙□之属从之已变也从倒人呼跨切眞化之属从之□□□三字亦相缘而生也】从之转注比【戴侗曰反从为比反而相亲比也古文从作□　按包希鲁补义曰二人相顺则为从相反则为比又二人相背则为北三字相缘而生指事也然希鲁于比字下又注云意转注也葢此三字相缘而生虽指事而形与义转相注受视夫専以义为转者则胜矣故从戴侗六书故收入转注】身之转注防【□转身也戴侗曰诗云殷其雷言雷声展转防地也周伯琦曰从反身取防归之义于机切】见之转注□【□古恨切目不见也从目从反人人反身则无所见也】欠之转注□【説文曰□屰不得息也从反欠作□居未切古文作□】印之转注□【□按也从反印印者外向而印之反印为内自□印之转注也借为反语词作□】仄之转注□【戴侗曰转仄为丸因为圜转之义引之为弹丸药丸之丸】□之转注□【□水之流别也匹卦切别作派周伯琦曰水长流反则分】□之转注戼戼之转注丣【戼莫饱切象门两辟也借为寅夘之戼丣与乆切从戼而塞其通辟之义也因为十二辰戼丣之丣日出于戼日入于丣万物出乎戼入乎丣故戼辟而丣辟也丣别作酉留刘皆从丣王莽谓刘为刚夘金刀葢已昧其义矣】好之转注【説文人姓也引商书无有作今书文作好呼到切】匚之转注□【説文□象器曲受物之形古文作□又作□□骫曲也作曲匚本作□府良切器之为方者也取象于巨匚省文説文匚受物之器象行也籕文作□】之转注防【情雪切断丝也象丝而絶之防古诣切续断也反为防俗作继】四之转注六【包希鲁补义曰天数五一三五七九阳竒也地数五二四六八十隂偶也古文四作□六继四故加注于上以别之若五之于三九之于七则皆少变其形以相识别也】子之转注□【□他骨切子顺生如脱也象子下出説文云□不顺忽出也从倒子周伯琦曰子不顺生有□之义也　按□为倒子□为倒防防古文子也□即□字育毓之属从之今文作突】
　　汉许慎曰转注者建一首同意相受考老是也卫恒曰转注考老是也以老为□【即夀字篆文作□从老首】考也【犹言以老字为□考之转注也】
　　唐贾公彦曰转注者考老之是也建一首文意相受左右相注故名转注
　　南唐徐锴曰转注第五属成字而复于偏旁加训博谕近譬故为转注人毛匕【音化老字下从之】为老□耆耋亦老故以老字注之受意于老转相传注故谓之转注义近形声而有异焉形声江河不同滩湿各异转注考老实同妙好无隔此其分也
　　又曰转注者建一首同意相受谓老之别名有耆有耋有□有耄又孝子飬老是也一首者谓此孝等诸字皆取于老则皆从老转注之言若水之出源分岐别派各受其名而本同主于一水也而今之俗説乃谓左囘为丂右囘为匕此乃委巷之言且又考老之字不皆从丂丂音考老从匕音化也防言之曰形声总言之曰转注谓耆耋耄寿皆老也凡五字试依尔雅之言之耆耋寿老也又老寿耋耄耆可同谓之老老亦可同谓之耆徃来皆通故曰转注总而言之也
　　【臣】等谨按转注之説自徐锴以前犹为近古故皆遵守説文考老之义然其所诂耆耋等字特举此以见例耳非谓尔雅一书凡义之同者皆得以转注槩之葢既云建一首则声义不离于形既云同意相受则形声不离于意故锴云散言之曰形声总言之曰转注此二言实转注一门之发凡矣后来诸家或偏主训义或偏主形体或偏主叶音皆执其一而未该其全者也
　　宋张有曰转注者展转其声注释他字之用也如其无少长之
　　【臣】等谨按张有之説以假借中之异声者为转注而同声者为假借始与汉唐诸儒异其所举其无少长等字葢因説文有箕【篆文作□古文作□及□与□义皆簸也籕文作□】字而无其字以其簸未定故借为其然之词又説文无字【篆文作□説文曰丰也】本上声即尚书庶草繁庑之庑【説文引书本作庶草繁无】若有无之无【篆文作□説文曰亡也】属平声者下从亾字自李斯书碑讳亾故借丰义之无为有无之无至少字为多之对本上声借为去声老少之少长字为短之对本平声借为上声长幼之长其实即六书中假借之义非转注之本防以下赵古则王应电扬慎朱谋防张位呉元满诸家之説皆与张氏同
　　元戴侗曰何谓转注因文而转注之侧山为【即阜字】反人为匕【音比与音化者别篆文作□故反□为□】反欠为防【音既篆文作□故反□为防】反子为□【音突篆文作□故反□为□】之是也
　　杨桓曰转注者何谓象形防意之文不足以备其文章言语变通之用故必须二文三文四文转相注释以成一字使人绎之而自晓其所为所用之义故谓之转注又曰转注者承指事而作也指事之体由防意之变而生转注又生于指事之变也故指事之初或直指其事或形指形或意指意或形意互相指转注已兆于斯又以二文三文共指其一形一意而转注之体所由着也然转注之作虽承乎指事其防则实不出乎防意葢由防意之意止能因其象形而见之若夫天地之间万有之意固有非一象形之动变所能尽者茍不并累众文互转以成注其意何由而足故转注之制或二文成一字或三文成一字或四文成一字四文又不足又取已集成字者杂其文而用之意足而后止也
　　【臣】等谨按杨桓之説以二文三文四文之义合而成字者即为转注又与诸儒异此乃会意中之一亦未可以该转注之全义也
　　刘防曰转注者指事之外意有不能尽者则取文字转相附注以足其意如圣贤之圣从耳从口从□以其闻无不通言无不中□则人在士上圣又士之大者贤从臣从寸从宝省以其臣有守【贤字古文或作□及□从臣从寸寸者法度也守字即从寸取义故云其臣有守】则国之宝也
　　【臣】等谨按説文圣字训通也从耳从呈声贤字训多才也从贝从臤【音悭説文曰古文以为贤字】声皆当为谐声字刘防之説以从耳从口从□为圣从臣从寸从宝字省文为贤虽与説文互异而义亦可通又当为防意字亦与转注未合
　　周伯琦曰声有不可穷则因形体而转注焉帀【篆文作帀故反□为□】乏【篆文作□故反□为乏】是也
　　明赵古则曰转注者转展其声而注释为他字之用者也有因其义而转者有但转其声而无义者有再转为三声用者有三转为四声用者至于八九转者亦有之其转之之法则与造谐声相有转同声者有转旁声者有转正音者有转旁音者有惟取其书而转者其别有五曰因义转注者如恶本善恶之恶以其恶也则可恶【去声】故转为憎恶之恶齐本齐一之齐以其齐也则如齐【斋同】故转为齐庄之齐此其也曰无义转注者如荷本莲荷之荷而转为负荷之荷【去声】雅本乌雅之雅【鸦同】而转为风雅之雅【上声】此其也曰因转而转者如长本长短之长长则物莫先焉故转为长幼之长【上声】长则有余故又转为长物之长【去声】行本行止之行行则有踪迹故转为徳行之行【去声】行则有次序故又转为行列之行【音杭】人为行行【即论语子路行行如也之行】之行【音桁】此其也此三者谓之托生又有二用曰双音并义不为转注者如朋【去声古鳯字説文谓鳯飞群鸟从之故借以为朋党字】皇之朋即鹍朋之朋【平声】皆象其飞形杷枋【柄同】之杷补讶切【音霸去声】收麦之器白加切【音爬平声】又为木名【此即枇杷之杷】乐器之枇杷【释名本从木俗作琵琶】皆得从木以定意从巴以谐声此其也是谓反生又有兼用曰假借而转注者如来乃来牟之来既借为往来之来又转为劳来之来【去声】风乃风虫之风既借为吹嘘之风又转为风刺之风【去声】此其也又有方音叶音不在转注例者如聨叕之叕陟衞切南方之人则有株列切兄弟之兄呼庸切东呉之人则有呼荣切上下之下读如华夏押于语韵则音如户明谅之明读如姓名押于阳韵则音如芒凡此之不能悉载若夫衰有四音齐有五音不有六音从有七音差有八音射有九音辟有十一音之或主意义或无意义然转声而无意义者多矣学者引伸触而通之可也自许叔重以来以同意相受考老字为转注康成以之而解经夹漈以之而成略遂失转注之本防今夫老字从人从毛从匕者人之毛化而白则为老防意字也考者老也故从老省定意从丂者谐声字也初非以老字转而为考也又若耆耇孝耋六字皆从老省以为意从防句勿占至以为声孝则从子承父道而为会意今夹漈以之入转注之篇可乎哉
　　【臣】等谨按赵古则从张有转声之説本非转注之本防即以转声而论如负何之何説文作何训儋也本平声借为谁何之何乃以为莲荷之转声行之读如杭本古音也乃以为转音下之读如户明之读如芒亦古音也乃以为叶音叕之入屑韵本正音也乃以为南方之音兄之入庚韵亦正音也其或呼为匈者乃近代俗音字书皆不收之乃反以庚韵者为东呉之音皆臆説也至于考老之説最为近古赵氏欲自申其説故从而诋之亦未可为据详见于后
　　王应电曰声出于天或有余焉或不足焉声之有余也一义而各为一声不能声为之制字也以一字而转为数声故曰转注
　　杨慎曰郑渔仲六书略论假借极有发明至説转注之义则谬以千里矣原转注之义最为难明周礼注云一字数义展转注释而后可通后人不得其説遂以反此作彼为转注许慎云转注考老是也毛晃云考老各自成文非反考为老王柏正始之音亦以考老之训为非萧楚谓一字转其声而读是为转注程端礼谓假借借声转注转声皆合周礼注展转注释之説可正考老之谬矣又易疏云贲有七音义各不同触而长之衰有四音齐有五音从有七音差有八音敦有七音辟有十一音皆转注之极也
　　【臣】等谨按以一字数义为转注其説始于宋之张有及毛晃并不见于周礼注在毛晃之説曰周礼六书转注谓一字数义展转注释而后可通后世不得其説遂以反此作彼为转注其説皆非葢自申其议论如此杨氏用其説而不察其文义遂直以为周礼注之文则舛谬甚矣
　　朱谋防曰转注因谐以广音南北殊声平仄异读谟转慕莫之
  </div>
  <div class="pagination">
   <a href="钦定续通志_page52.html">
    上一页
   </a>
   <span>
    ...
   </span>
   <a href="钦定续通志_page48.html">
    48
   </a>
   <a href="钦定续通志_page49.html">
    49
   </a>
   <a href="钦定续通志_page50.html">
    50
   </a>
   <a href="钦定续通志_page51.html">
    51
   </a>
   <a href="钦定续通志_page52.html">
    52
   </a>
   <span class="current-page">
    53
   </span>
   <a href="钦定续通志_page54.html">
    54
   </a>
   <a href="钦定续通志_page55.html">
    55
   </a>
   <a href="钦定续通志_page56.html">
    56
   </a>
   <a href="钦定续通志_page57.html">
    57
   </a>
   <a href="钦定续通志_page58.html">
    58
   </a>
   <span>
    ...
   </span>
   <a href="钦定续通志_page54.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
