<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 928 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 928 页/共 1316 页</h1>
    <div class="content">○以教习期满。赏江南水师学堂暨寰泰练船教员。英人彭耐尔迪兑宝星。摺包　　

○减缓直隶霸、静海、二州县被灾淀泊地亩租银。现月　　

○戊戌。孝庄文皇后忌辰。遣官祭昭西陵。早事　　

○谕内阁。钦奉慈禧端佑康颐昭豫庄诚寿恭钦献崇熙皇太后懿旨、贝勒衔固山贝子溥伦之子毓山滟康、加恩著赏给头品顶戴。现月　　

○署山东巡抚袁世凯奏、登莱青沂四府属。本年秋禾被旱被虫。筹款抚恤共发银三万两。下部知之。　　

○以内阁学士崇宽为盛京礼部侍郎。现月　　

○调阿拉楚喀副都统凤翔为黑龙江副都统。以镶黄旗护军统领钮楞额为阿拉楚喀副都统。　　

○命管理礼部事务崇绮在西苑门内乘坐二人肩舆。现月　　

○以报效钜款。蒙古图什业图亲王色旺诺尔布桑保、赏穿黄马褂。长史福勒洪阿、加二品衔。现月　　

○以总理武＜目辟＞行＜匧心＞口＜韦未＞＜夗贝＞后军督操事务出力。复已革两江补用副将陈宗蕃原官。摺

包　　

○以任性妄为。革蒙古那尔班禅呼图克图名号。摺包　　

○予故浙江处州镇总兵刘培元谥壮＜目辟＞士冗殳心＜夗贝＞。湖南镇筸镇总兵唐瑞廷谥勇恪。早事　　

○己亥。谕内阁。钦奉慈禧端佑康颐昭豫庄诚寿恭钦献崇熙皇太后懿旨、礼部奏、元旦令节行礼仪各摺片。明年元旦。皇帝在寍寿宫行礼后。予仍御皇极殿。受贺。大阿哥溥■滟隽、及王贝勒等、在皇极门内行礼。二品以上文武大员。在皇极门外行礼。现月　　

○谕军机大臣等、裕钢奏西藏需饷孔殷。请饬四川省仍前接济一摺。据称靖西关安设文武。创立防营。应支员弁兵丁饷需杂费等项。曾经由川省按年拨解。嗣经户部奏、准由重庆关洋税项下余款拨给。如有不敷。即照前次奏案。仍由四川藩司筹解。俟靖西关收有税项。再令拨还。现在该关尚未开徵。经费无著。请仍由川省拨解等语。靖西边务关系匪轻。所需饷项。即著奎俊饬令藩司。于五年限满后。仍按年接济银三万两。以应要需。俟靖西关徵收有项。再行停解。原摺著钞给奎俊阅看。将此各谕令知之。现月　　

○直隶总督裕禄奏、遵裁敺■儿员。查候补官册。府厅州县佐贰杂职。统计一千四百余员。兹将久假不归。潜行离省。及服满未来。病故未报之员。咨部注销。共除名三百八十员。下部知之。现月　　

○以礼部右侍郎溥顾为镶蓝旗汉军副都统。　　

○调正蓝旗护军统领载瀛为镶黄旗护军统领。以正蓝旗满洲副都统秀吉为正蓝旗护军统领。　　

○予海防积劳病故。北洋记名总兵李道祥等三十员优恤。

摺包　　

○上以岁暮祫祭太庙。自是日始。斋戒三日。早事　　

○庚子。谕内阁、奕劻等奏、循案酌保在营人员。择优请奖开单呈览一摺。所有此次神机营出力各员均著照所请奖叙。另片奏、翼长明惠等、请酌给奖叙等语。调任凉州副都统明惠、著交部议叙。刑部右侍郎＜辶黎＞方■土岫、著赏还花翎。镶白旗汉军副都统苏噜岱、庆恒、正黄旗汉军副都统永隆、均著赏加都统衔。现月　　

○又谕、吏部奏、请旨更正一摺。已革江西余干县知县何其坦、前经盛宣怀、以派办库伦电蝱滟戋工程出力。奏请开复兹据吏部查明。该革员被倢■＜曰融＞■＜石木＞原案。情节较重。奏请更正。将前准开复之案撤销。著依议行。向来获咎人员。投效各处。应先行咨部立案。如获咎原案。情罪较重。仍不得率准差委。著该部申明成例。通行各省遵照办理。

现月

　　

○领侍＜目辟＞行＜匧心＞口＜韦未＞＜夗贝＞内大臣奏。请定期班坐次。得旨。荣禄在昆冈之前。载瀛在载澜之次。溥良在色楞额之次。秀吉在溥良之次。　　

○云贵总督崧蕃等奏。中法会勘铁路。修费。法国筹办地段。中国筹办。购置一切。需费孔钜。请饬筹拨的款一百万两。解滇备用。俾免贻误。下所司议。摺包　　

○又奏、腾越开关在即。暂以该厅同知为监督。俟商务畅旺再设关道。下所司知之。摺包　　

○又奏、滇省饷源日绌。拟再裁战兵两营。以资挹注下部知之。　　

○直隶总督裕禄奏、天津海口。查无机器磨麦＜虘阝＞丏。及麦石转贩旅顺。偷运出洋。得旨、仍随时严密稽查。毋任稍有偷漏。　　

○以订造铁舰。押送回华出力。予福建水师补用游击吕文经等六员奖叙。摺包　　

○以政绩彰著。功德在民。予故云南巡抚谭钧培、在云南省城建立专祠。从云贵总督崧蕃等请也。摺包　　

○以监造鱼雷猎艇出力。赏德员普特法希等五员宝星。摺

包

　　

○蠲缓浙江嘉兴、甯波、台州、暨江苏松江等府属。节被风雨江潮盐场穴■士■黾荡。应徵粮课。其杭州、嘉兴、松江、所属荒芜未垦穴■士■黾地额课。并豁免。现月　　

○蠲缓吉林官庄。暨甯古塔三姓等处被灾地亩。应徵银谷租赋。现月　　

○辛丑。谕内阁。钦奉慈禧端佑康颐昭豫庄诚寿恭钦献崇熙皇太后懿旨、明年皇帝三旬寿辰。应行典礼。著各该衙门查例具奏。　　

○又奉懿旨、明年皇帝三旬寿辰。所有应行典礼。著查照咸丰十年成案办理。　　

○谕军机大臣等、甘肃提督董福祥、现在丁忧。著赏给百日穿孝。毋庸回籍。其提督一缺。著改为署任。　　

○河南巡抚裕长奏、豫省并无关税盐课。可提公项。拟扣缴各官津贴办公经费。并核减外销各款以归公用。得旨、前谕厘剔弊端。并非竭泽而渔。此项既非中饱陋规。即著毋庸提扣。俾办公不致掣肘。以示体恤。摺包　　

○又奏、遵覆镇平令徐寿兹条陈河南水利。查汴省宜稻地亩。不及二十分之一。现饬牧令劝兴水利。除旧有沟渠不计。如鲁山、洛阳、宜阳、新安、永甯、渑池等县。新凿水渠有一县增至二十余道者。其修武、新乡等县。不便开渠。均令相地掘井。每县至二十余口之多。总期泽无屯膏。地无遗利。得旨、仍著督饬各属。察看地方情形。随时设法疏导。以兴地利而厚民生。　　

○壬寅。祫祭太庙。遣庄亲王载勋恭代行礼。早事　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。黄绫本　　

○遣官祭太岁之神。早事　　

○谕内阁、明年朕三旬寿辰。著毋庸举行告祭礼。所有升殿礼仪。著停止。现月　　

○又谕、明年朕三旬寿辰。允宜特开庆榜。嘉惠士林。著以明年庚子科为恩科乡试。次年辛丑科为恩科会试其正科乡会试。著递推于辛丑壬寅年举行。用示笃庆作人。有加无已至意。现月　　

○又谕、明年朕三旬寿辰。各省督抚。及将军提镇等、俱不准奏请来京祝嘏。现月　　

○热河都统色楞额奏、整饬热河各属煤矿。徵收课款。岁得库平银一万二千四百余两。较往前几增百倍下所司知之。　　

</div>
    <div class="pagination">
<a href="清实录光绪朝实录_page927.html">上一页</a><span>...</span><a href="清实录光绪朝实录_page923.html">923</a><a href="清实录光绪朝实录_page924.html">924</a><a href="清实录光绪朝实录_page925.html">925</a><a href="清实录光绪朝实录_page926.html">926</a><a href="清实录光绪朝实录_page927.html">927</a><span class="current-page">928</span><a href="清实录光绪朝实录_page929.html">929</a><a href="清实录光绪朝实录_page930.html">930</a><a href="清实录光绪朝实录_page931.html">931</a><a href="清实录光绪朝实录_page932.html">932</a><a href="清实录光绪朝实录_page933.html">933</a><span>...</span><a href="清实录光绪朝实录_page929.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
