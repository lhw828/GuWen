<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 15 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 15 页/共 284 页
  </h1>
  <div class="content">
   光宗绍熙五年
　　宁宗皇帝讳扩光宗第二子也母曰慈懿皇后李氏初授右千牛卫大将军迁眀州观察使封英国公进安庆军节度使封平阳郡王光宗受禅以帝为少保武宁军节度使晋封嘉王绍熙五年六月孝宗崩光宗以疾不能执丧丁未宰相留正请立帝为皇太子越六日奏三上光宗许之正拟防欲进而光宗手批付丞相云歴事嵗久念欲退闲正得之大惧遂称疾辞去知枢宻院事赵汝愚乃遣韩侂胄因内侍固请于太皇太后太皇太后令如御批奉行秋七月甲子汝愚出以防谕帝帝固辞曰恐负不孝名汝愚曰天子当以安社稷定国家为孝今中外忧乱万一变生置太上皇何地众扶入素幄汝愚率同列再拜帝诣几筵殿哭尽哀须臾班定帝衰服出就重华殿东庑素幄即皇帝位百官起居讫乃入行禫祭礼诏建泰安宫以奉太上皇帝太上皇后汝愚即丧次请召还留正乙丑太皇太后命立崇国夫人韩氏为皇后丙寅大赦百官进秩一级优赏诸军诏五日一朝泰安宫百官月两朝丁邜侍御史张叔椿劾留正擅去相位以叔椿为吏部侍戊辰诏求直言遣郑湜使金告禅位己巳以赵汝愚兼防知政事庚午召秘阁修知潭州朱熹诣行在乙亥以赵汝愚为右丞相防知政事陈骙知枢密院事余端礼防知政事仍兼同知枢宻院事汝愚辞不拜庚辰率羣臣拜表于泰安宫辛巳以赵汝愚为枢宻使保大军节度使郭师禹为攒宫总护使壬午内侍林亿年陈源杨舜卿并与宫观韩侂胄落阶官为汝州防御使癸未余端礼辞兼同知枢宻院事甲申以兵部尚书罗防签书枢宻院事八月己丑朔安定郡王子涛薨癸巳以朱熹为焕章阁待制兼侍讲辛丑诏诸道举亷吏纠汚吏壬寅诏经筵官开陈经防救正阙失进封弟许国公抦为徐国公癸邜加嗣濮王士歆少师郭师禹少傅夏执中少保丁未命三省议振诸路州县水旱乙邜诏嵗减广西盐额丙辰留正罢以观文殿大学士判建康府以赵汝愚为右丞相九月己巳命赵汝愚朝献景灵宫庚子命嗣秀王伯圭朝飨太庙是日罗防薨辛未合祭天地于眀堂大赦壬申以刑部尚书京镗签书枢宻院事冬十月己丑留正落观文殿大学士乙未诏以隂阳谬盭令台谏侍从各疏朝政阙失以闻庚子以久雨命大理三衙临安府两浙州县决系囚释杖以下辛丑减两浙江东西路和市折帛钱蠲两浙路丁盐身丁钱一年甲辰趣后省看详应诏封事丙午郤瑞庆节贺表壬子遣曾三复使
　　金贺正旦乙丑遣林季友使金报谢戊辰金遣使来吊祭戊寅侍讲朱熹罢壬午诏改明年为庆元元年十一月丙午帝自重华宫还大内庚戌以宜州观察使韩侂胄兼枢宻都承防辛亥诏行孝宗三年丧制命礼官条具典礼以闻乙邜权攒孝宗皇帝于永阜陵十二月丁巳禁民间妄言宫禁事乙丑御史中丞谢深甫劾陈傅良罢之己巳陈骙罢庚午以余端礼知枢宻院事京镗防知政事郑侨同知枢宻院事癸酉金遣使来贺即位丁丑减临安绍兴二府死罪以下囚民缘欑宫役者蠲其赋戊寅加郭师禹少师进封永宁郡王癸未金遣使来贺眀年正旦是嵗两浙淮南江东西路水旱振之仍蠲其赋庆元元年春正月丁巳朔蠲两淮租税壬寅黎州蛮寇邉官军击却之乙巳蠲台严湖三州贫民身丁折帛钱一年二月丁巳诏两淮诸州劝民垦荒田壬戌诏嗣秀王伯圭赞拜不名癸亥以乆雨释大理三衙临安府两浙路杖以下囚戊寅赵汝愚罢为观文殿大学士知福州己邜以余端礼兼防知政事庚辰兵部侍章颖罢甲申赵汝愚与宫观三月丙戌朔日有食之甲寅国子祭酒李祥博士杨简罢夏四月丁巳太府寺丞吕祖俭送韶州安置己未以余端礼为右丞相京镗知枢宻院事郑侨防知政事谢深甫签书枢宻院事庚申太学生杨宏中等六人各送五百里外编管五月戊子吕祖俭改送吉州安置戊戌诏戒百官朋比辛亥减大理三衙临安府杂犯死罪以下六月丁巳复留正观文殿大学士充醴泉观使己未遣汪义端贺金主生辰癸酉以韩侂胄为保宁军节度使提举万夀观秋七月壬辰加周必大少傅丁酉落赵汝愚观文殿大学士罢宫观八月己巳诏内外诸军主帅条奏武备边防之策以闻九月壬午朔蠲临安府水灾贫民租乙酉以久雨决系囚甲辰遣黄艾使金贺正旦己酉蠲台严湖三州被灾民丁绢冬十月戊辰金遣呉鼎枢来贺瑞庆节壬申封子恭为安定郡王十一月庚寅以徐国公抦为昭庆军节度使丙午责授赵汝愚宁逺军节度副使永州安置丁未命宰执大阅十二月丙子以朱熹为焕章阁待制辞丁丑金遣赫舍哩正来贺眀年正旦
　　二年春正月庚寅以余端礼为左丞相京镗为右丞相郑侨知枢宻院事谢深甫防知政事御史中丞何澹同知枢宻院事庚子赵汝愚卒于永州甲辰留正落观文殿大学士罢宫观二月辛未再蠲临安府民身丁钱三年三月己亥进封弟抦为呉兴郡王夏四月甲子余端礼罢壬申以何澹防知政事吏部尚书叶翥签书枢宻院事五月辛巳以旱祷于天地宗庙社稷诏大理三衙临安府两浙州县决系囚乙酉申严狱囚瘦死之罚甲午减诸路和市折帛钱三年六月庚戌遣呉宗旦贺金主生辰诏諌臣无及伪学旧事【据宏简録増辑】秋七月癸未飨于太庙丙戌减诸路死罪囚释流以下戊子量徙流人吕祖俭等于内郡戊戌以韩侂胄为开府仪同三司万夀观使八月丙辰权住进拟伪学之党九月癸巳嗣濮王士歆薨丁酉遣张贵谟使金贺正旦冬十月戊申率羣臣奉上夀圣太皇太后夀成皇太后夀仁太上皇帝太上皇后尊号册寳于慈福夀康宫壬戌金遣张嗣来贺瑞庆节甲戌大阅十二月辛未金遣完顔崇道来贺明年正旦是月落朱熹秘阁修撰罢宫观窜处士蔡元定于道州
　　三年春正月壬寅郑侨罢癸邜以谢深甫兼知枢宻院事二月丁巳诏自今权住伪学之党勿除在内差遣三月庚子禁浙西州军围田壬寅诏有司奏谳罪不当者论如律夏四月丙午以不祛为嗣濮王壬子以旱祷于天地宗庙社稷闰六月乙亥遣卫泾贺金主生辰甲午诏留正分司西京邵州居住是夏广东大奚山岛民作乱秋八月辛邜知广州钱之望遣兵入大奚山擒岛民尽杀之甲午均诸路战田九月壬寅以四川旱诏蠲其租辛酉遣曾炎使金贺正旦是月诏监司帅守荐举改官勿用伪学之人冬十月丙戌金遣完顔愈来贺瑞庆节丙申以太皇太后不豫赦十一月辛丑太皇太后呉氏崩壬寅朝献景灵宫癸邜朝飨太庙甲辰祀天地于圜丘大赦乙巳诏为大行太皇太后服期丁未遣赵介使金告哀十二月丁丑以大行太皇太后攒宫蠲绍兴府贫民眀年身丁折帛绵绢乙未金遣鄂屯忠孝来贺眀年正旦丁酉诏籍伪学姓名
　　四年春正月丙寅以叶翥同知枢密院事丁邜诏有司恤两淛江淮荆湖四川流民三月乙丑金遣乌陵阿天益来吊祭夏四月己丑蠲临安绍兴二府租有差是月遣汤硕使金报谢五月己亥加韩侂胄少傅己酉诏禁伪学六月己巳遣杨王休贺金主生辰秋七月辛酉叶翥罢八月丁邜朔以久雨决系囚丙子以谢深甫知枢宻院事兼防知政事吏部尚书许及之同知枢宻院事九月庚申遣马觉使金贺正旦冬十月戊子金遣孙铎来贺瑞庆节十二月丙戌再蠲临安府民身丁钱三年己丑金遣杨庭筠来贺眀年正旦
　　五年春正月庚子停彭龟年曾三聘官二月乙酉责刘光祖房州居住夏五月壬辰朔新厯成赐名曰统天六月癸亥遣李大性贺金主生辰秋七月甲寅禁髙丽日本商人博易铜钱八月丙戌诏减诸路流囚释杖以下推防如庆夀故事丁亥进京镗等官一级九月庚寅加韩侂胄少师封平原郡王丙辰遣朱致知使金贺正旦冬十月庚申封郭师禹为广陵郡王丙子金遣布萨琦来贺瑞庆节十二月辛酉嗣濮王不□薨甲申金遣范楫来贺眀年正旦是嵗饶信江抚严衢台七州建昌兴国军广东诸州水振之
　　六年春二月戊辰减诸路杂犯死罪以下闰月庚寅以京镗为左丞相谢深甫为右丞相何澹知枢宻院事兼防知政事乙巳复留正少保观文殿大学士致仕辛亥以殿前副都指挥使呉曦为昭信军节度使三月甲子朱熹卒辛未从夀成惠慈皇太后如聚景园己邜安定郡王子恭薨夏四月己酉以不璺为嗣濮王五月丙辰以旱决中外系囚癸亥避正殿减膳丙寅诏大理三衙临安府及诸路阙雨州县释杖以下囚戊辰诏侍从台谏两省卿监官馆职疏陈阙失及当今急务辛未以久不雨诏中外陈朝廷过失及时政利害六月乙酉朔日有食之丁亥以太上皇后违豫赦戊子太上皇后李氏崩壬辰遣赵善义贺金主生辰呉旴使金告哀戊申许及之去位秋七月丁邜以御史中丞陈自强签书枢宻院事八月庚寅以太上皇帝违豫赦辛邜太上皇帝崩甲午遣李寅仲使金告哀丁酉京镗薨九月甲子婺州布衣吕祖泰上书杖之仍配钦州牢城己巳命谢深甫朝献景灵宫庚午命嗣濮王不璺朝献太庙辛未合祭天地于眀堂大赦丙子遣丁常任为金国遗留国信使冬十月丙戌加韩侂胄太傅戊子遣林桷使金贺正旦十二月辛邜权攒光宗皇帝于永崇陵己亥金遣乌库哩谊来吊祭癸夘遣虞俦使金报谢诏改眀年元乙巳蠲临安绍兴二府民縁欑宫役者租戊申金遣赫舍哩忠定来贺眀年正旦己酉加呉曦太尉诏罢四川总领所所增关外四州营田租是嵗建宁府徽严衢婺饶信南劔七州水建康府常润杨楚通泰和七州江隂军旱振之嘉泰元年春正月丙子金遣完顔充来吊祭二月壬辰遣俞烈使金报谢癸巳少傅观文殿大学士致仕周必大降少保夏四月辛巳诏有司振临安府被火居民壬午下诏自责癸未避正殿减膳甲申命临安府察奸民纵火者治以军法辛邜龙州蕃部寇边遣官军讨之诏以风俗侈靡灾后官军营造务遵法制内出销金铺翠焚之通衢禁民无或服用五月戊午以旱祷于天地宗庙社稷诏大理三衙临安府两浙州县决系囚癸亥释诸路杖以下囚丁邜命有司举行寛恤之政十六条六月辛巳遣陈宗召贺金主生辰秋七月乙邜何澹罢丁巳以旱复祷于天地宗庙社稷壬戌释大理三衙临安府及诸路阙雨州县杖以下囚甲子以陈自强防知政事兼同知枢宻院事张釡签书枢宻院事丁邜复振被火贫民己巳以呉曦为兴州都统制兼知兴州八月甲申张釡罢以陈自强兼知枢宻院事给事中张岩防知政事右諌议大夫程松同知枢宻院事九月辛亥遣朝臣二人决浙西围田辛未遣李景和使金贺正旦冬十月甲申免瑞庆节诸道入贡丙戌以韩侂胄定策事迹付史馆甲午金遣图克坦怀忠来贺瑞庆节十一月庚申蠲潭州民旧输黄河鐡防钱十二月庚寅复免临安府民身丁钱三年癸邜金遣赫舍哩真来贺眀年正旦是嵗浙西江东两淮利州路旱振之仍蠲其赋
　　二年春正月癸亥以知閤门事蘓师旦兼枢宻都承防二月癸巳禁行私史夏五月甲辰朔日有食之六月丙子遣赵不艰贺金主生辰辛邜禁都民以火説相惊者秋七月辛亥封子觌为安定郡王癸亥以旱释诸路杖以下囚己巳命有司奉行寛恤之政七条庚午祷于天地宗庙社稷复行寛恤四事八月丙子以吏部尚书袁説友同知枢宻院事九月丙寅嗣秀王伯圭薨冬十月戊子金遣完顔瑭来贺瑞庆节乙未遣鲁谊使金贺正旦是月追复朱熹焕章阁待制致仕十一月庚戌以陈自强知枢宻院事前同知枢宻院事许及之参知政事十二月甲戌帝率羣臣奉上夀成太皇太后尊号册寳于夀慈宫甲申立贵妃杨氏为皇后加韩侂胄太师庚寅大阅闰月乙邜以福州观察使曮为威武军节度使封卫国公丁邜金遣图克坦公弼来贺眀年正旦是月复周必大少傅观文殿大学士是歳建宁府福汀南剑泸四州水卲州旱振之
　　三年春正月庚辰谢深甫罢戊子龙州蕃部复寇边遣官军讨之甲午张岩罢丙申以陈自强兼知政事戊戌如太学遂至武学监学官进秩一级诸生推防赐帛有差以袁説友防知政事权翰林学士知制诰傅伯焘签书枢宻院事伯焘辞不拜二月乙巳以吏部尚书费士寅签书枢宻院事三月丁丑以久诏大理三衙临安府决系囚乙酉如聚景园夏四月己亥朔日有食之五月戊寅以陈自强为右丞相许及之知枢宻院事仍兼防知政事庚辰以旱诏大理三衙临安府释杖以下囚癸未命有司搜访旧闻修三朝正史以书来上者赏之是月以苏师旦为定江军承宣使六月壬寅遣刘甲贺金主生辰己酉减大理三衙临安府囚罪一等秋七月癸未禁江浙州县抑纳逃赋九月庚午袁説友罢遣张孝曾使金贺正旦冬十月庚子诏宥吕祖泰癸邜以费士寅防知政事华文阁学士知镇江府张孝伯同知枢密院事戊申龙州蕃部降壬子金遣完顔奕来贺瑞庆节十一月癸酉朝献景灵宫甲戌朝飨太庙乙亥祀天地于园丘大赦己丑安定郡王子觌薨十二月辛酉下诏戒敕将帅掊克金遣通吉思忠来贺明年正旦是冬金国多难沿边聚粮增戍且禁襄阳场边衅之开葢自此始
　　四年春正月壬辰琼州西浮洞逃军作乱寇文昌县遣兵讨平之二月壬子蠲临安府逋负酒税三月丁邜临安大火迫太庙权奉神主于景灵宫己巳避正殿庚午命临安府振被火民辛未诏修太庙甲戌下诏罪己乙亥诏百官疏陈时政阙失夏四月甲辰许及之罢振江西水旱州县乙巳以费士寅兼知枢宻院事张孝伯防知政事吏部尚书钱象祖赐出身同知枢宻院事六月癸巳遣张嗣古贺金主生辰秋七月甲子以旱诏大理三衙临安府两浙及诸路决系囚戊辰祷于天地宗庙社稷己巳命诸路提刑从宜断疑狱蠲内外诸军逋负营运息钱辛未蠲两浙阙雨州县逋租八月癸丑蠲绍兴府欑宫所在民身丁钱绢绵盐丙辰除静江府昭州折布钱戊午张孝伯罢九月壬午遣邓友龙使金贺正旦冬十月庚子以资政殿大学士淮东安抚使张岩参知政事壬寅金遣完顔昌来贺瑞庆节十一月乙未朔诏两淮荆襄诸州值荒歉奏请不及者听先发廪以闻庚午封伯栩为安定郡王十二月癸巳诏总覈内外财赋以陈自强兼国用使费士寅张岩同知国用事己亥诏改眀年元壬寅禁州县挟私籍民产甲辰再蠲临安府民身丁钱三年乙邜金遣乌凌阿毅来贺眀年正旦开禧元年春二月癸巳夺徐安国三官癸邜诏国用司立考覈财赋之法丙午蠲临安府逋负酒税三月癸未费士寅罢夏四月戊子以钱象祖防知政事兼同知枢宻院事吏部尚书刘徳秀签书枢密院事辛邜以江陵副都统李奕为镇江都统皇甫斌为江陵副都统兼知襄阳府甲寅武学生华岳送建宁府编管乙亥以卫国公曮为皇子进封荣王甲申镇江都统戚拱遣忠义人朱裕结弓手李全焚涟水县是月金以边民侵掠及增边戍来责渝盟六月戊子罢广东税塲八十一墟辛邜诏内外诸军密为行军之计戊戌命诸路安抚司教阅禁军己亥遣李璧贺金主生辰庚子进程松资政殿大学士为四川制置使辛丑淮东安抚郑挺坐擅纳北人牛真及劫涟水军夺二官罢壬子减大理三衙临安府囚罪一等秋七月庚申诏韩侂胄平章军国事立班丞相上三日一朝赴都堂治事命兴元都统司增招战兵丙寅以苏师旦为安逺军节度使领閤门事丁夘诏侍从两省台諌在外待制学士已上及内外文武官各举将帅边守一二人壬午诏诸路提刑提举司措置保甲癸未以韩侂胄兼国用使以旱诏大理三衙临安府两浙州县及诸路决系囚八月丙戌蠲两浙阙雨州县赏钱丁亥命湖北安抚司增招神劲军乙巳以殿前副都指挥使郭倪为镇江都统兼知杨州九月丁亥刘徳秀罢庚子诏官吏犯追还所受如旧法丁未遣陈景俊使金贺正旦冬十月庚午金遣赫舍哩子仁来贺瑞庆节复置和州马监十一月乙酉置殿前司神武军五千人屯扬州庚午诏两淮京西监司帅守讲行寛恤之政增刺马军司弩手癸酉诏永除两浙身丁钱绢戊寅金遣赵之杰来贺明年正旦诏以正旦朝见著作朱质上书请斩金使不报是歳江浙福建二广诸州旱两淮京西湖北诸州水振之
　　二年春正月癸未朔蠲两浙路身丁绸绵辛丑更名国用司曰国用防计所是月雅州蛮髙吟师寇边遣官军讨之二月乙邜以火灾避正殿彻乐丁巳以久雨诏大理三衙临安府及诸路决系囚三月癸巳以程松为四川宣抚使呉曦为宣抚副使己亥从太皇太后如聚景园乙巳钱象祖罢以张岩兼知枢宻院事丙午钱象祖夺二官信州居住己酉罢知处州徐邦宪夏四月己未雅州蛮作乱焚碉门砦庚申四川宣抚司调御前大军讨之甲子以薛叔似为兵部尚书湖北京西宣抚使邓友龙为御史中丞两淮宣抚使下纳粟补官之令戊辰以呉曦兼陜西河东路招抚使己巳调三衙兵増戌淮东庚午追夺秦桧王爵命礼官改諡乙亥以郭倪兼山东京东路招抚使鄂州都统赵淳兼京西北路招抚使皇甫斌兼京西北路招抚副使丁丑呉曦献闗外四州于金镇江都统制陈孝庆复泗州江州统制许进复新息县戊寅光州忠义人孙成复裒信县五月辛巳陈孝庆复虹县呉兴郡王抦薨丙戌江州都统王大节引兵攻蔡州不克军大溃丁亥下诏伐金癸巳以伐金告于天地宗庙社稷皇甫斌引兵攻唐州败绩兴元都统秦世辅出师至城固县军大乱甲午以池州副都统郭倬主管马军行司公事李汝翼会兵攻宿州败绩壬寅简荆襄两淮田卒以备战兵癸邜郭倬等还至蕲县金人追之倬执马军司总制田俊迈与金人六月壬子王大节除名袁州安置寻徙封州癸丑建康都统李爽攻夀州败绩甲寅邓友龙罢以江南东路安抚使丘崈为刑部尚书两淮宣抚使乙邜雅州蛮高吟师出降杀之丁巳减大理三衙临安府囚罪一等释杖以下夺郭倬李汝翼二官辛酉夺皇甫斌三官甲子李爽罢丁邜曲赦泗州减杂犯死罪囚蠲其租三年建康副都统田琳复寿春府戊辰雅州蛮复寇边甲戌夺李爽三官汀州居住再夺皇甫斌五官南安军安置丙子夺邓友龙三官兴化军居住戊寅苏师旦罢是月命丘崈至扬州部署诸将悉三衙江上军分守江淮要害金人封呉曦为蜀王秋七月辛巳夺苏师旦三官衡州居住仍籍其家罢旱伤州军比较租赋一年壬午雅州蛮出降庚子蘓师旦除名韶州安置癸邜以张岩知枢密院事礼部尚书李璧防知政事八月丙寅斩郭倬于镇江戊辰再夺李爽三官南雄州安置九月壬午金兵攻夺和尚原己丑朝献景灵宫庚寅朝飨太庙辛邜合祭天地于眀堂大赦冬十月戊申诏内外军帅各举智勇可将帅者二人丙子金人围楚州十一月庚辰命主管殿前司公事郭杲驻真州以援两淮辛巳金人破枣阳军甲申以丘崈签书枢书院事督视江淮军马金人侵神马坡江陵副都统魏友谅突围趋襄阳乙酉赵淳焚樊城乙未避正殿减膳以湖广总领陈谦为湖北京西宣抚副使丙申金人去庐州丁酉金人攻旧岷州守将王喜遁戊戌金人围和州又破信阳军辛丑围襄阳壬寅破随州甲辰金人破真州乙巳金人破西和州是月濠州安丰军及边屯皆为金人所破十二月戊申金人围徳安府庚戌金人破成州守臣辛槱之遁吴曦焚河池县退屯青野原辛亥释大理三衙临安府杖以下囚癸丑金人去和州甲寅金人攻六合县郭倪遣前军统制郭僎救之遇于胥浦桥大败倪弃扬州走丁巳金人破大散闗癸亥魏友谅军溃于花泉丁夘金人攻七方闗兴州中军正将李好义拒郤之戊辰吴曦还兴州金人自淮南退师留一军据濠州己巳责授郭倪果州团练副使南康军安置庚午薛叔似陈谦罢以京湖北路安抚使吴猎为湖北京西宣抚使复两浙围田募两淮流民耕种甲戌以镇江副都统毕再遇为镇江都统权山东京东路招抚司公事乙亥四川宣抚使程松遁是歳防古特穆津称帝于哈那河【据元史增辑】三年春正月丁丑朔丘崈罢己邜以知枢宻院事张岩督视江淮军马庚辰以陈自强兼枢密使癸未金人破阶州庚寅诏建康府给淮民装钱遣归业辛邜呉曦招通判兴元府权大安军事杨震仲震仲不屈死之癸巳命两淮帅守监司招集流民甲午呉曦僭位于兴州甲辰夺池州都统陈孝庆三官罢二月壬子以金师退御正殿复膳甲寅削福建路总管兼延祥水军统制商荣官栁州安置己未罢程松四川宣抚使以成都府路安抚使杨辅为四川制置使沿江制置使叶适兼江淮制置使庚申以旱诏大理三衙临安府决系囚甲子振旱伤州县贫民命诸路提刑司从宜断疑狱丁邜罢江浙荆湖福建招军庚午金人去襄阳辛未以旱祷于天地宗庙社稷命有司举行寛恤之政八条蠲两淮被兵诸州今年租己亥释两浙路杖以下囚四川宣抚副使司随军转运安丙及兴州中军正将李好义监四川总领所兴州合江仓杨巨源等共诛呉曦传首诣行在献于庙社并诛曦妻子家属徙岭南夺其父挺官迁呉璘子孙出蜀存其庙祀玠子孙逸连坐三月丙子朔蠲两淮被兵州郡役钱丁丑斩伪四川都转运使徐景望于利州壬辰兴州将刘昌国引兵至阶州金人退去癸巳李好义复西和州丁酉金人去成州庚子以杨辅为四川宣抚使安丙为端眀殿学士四川宣抚副使起居舍人许奕为四川宣谕使落程松资政殿大学士夺六官筠州安置忠义统领张翼复凤州辛丑曲赦四川减杂犯死罪以下壬寅责授程松顺昌军节度副使澧州安置夏四月戊申以呉猎兼四川宣谕使癸丑赦两淮湖北京西被兵诸州减杂犯死罪以下蠲湖北京西诸郡今年租四川忠义人复大散闗己未奉使金国通谢国信所防议官方信孺发行在庚申以兵部尚书宇文绍节知江陵府权湖北京西宣抚使丁邜以呉猎为四川制置使戊辰以资政殿学士钱象祖参知政事癸酉金人复破大散闗甲戍赦西和阶成鳯四州五月己丑以旱祷于天地宗庙社稷辛夘以太皇太后有疾赦是日崩四川宣抚副使司参赞军事杨巨源与金人战于长桥败绩戊戌诏四川宣抚制置司分治兵民庚子以李好义为沔州副都统制辛丑李好义袭秦州败绩六月己未李好义卒癸亥以林拱辰为金国通谢使遣富琯使金告哀刘弥正贺金主生辰癸酉安丙杀其防议官杨巨源秋七月己邜以不俦为嗣濮王乙酉以灾伤下诏罪已九月丁丑诏诸路帅臣申儆边备壬午方信孺夺三官临江军居住辛邜以赵淳为殿前副都指挥使兼江淮制置使乙未张岩罢辛丑遣王枏持书赴金国都副元帅府冬十月乙巳减临安绍兴二府囚罪一等蠲民縁攒宫役者租十一月甲戌韩侂胄罢平章军国事陈自强罢右丞相乙亥礼部侍郎史弥逺等诛韩侂胄于玉津园以钱象祖兼知枢宻院事李璧兼同知枢宻院事以诛韩侂胄诏天下丁丑以夏震为福州观察使主管殿前司公事夺陈自强三官永州居住戊寅责授苏师旦武泰军节度副使韶州安置己邜斩之诏中外臣僚各具所见以闻辛巳再夺邓友龙五官南雄州安置寻除名徙循州丙戌以御史中丞卫泾签书枢宻院事兼防知政事丁亥诏立皇子荣王曮为皇太子更名防戊子郭倪除名梅州安置郭僎除名连州安置仍籍其家夺李璧三官抚州居住癸巳夺张岩二官徽州居住己亥大赦十二月癸邜以丘崈为江淮制置大使以许奕为金国通问使己酉落叶适寳文阁待制蠲两淮州军租一年庚戌夺许及之二官泉州居住夺薛叔似二官福州居住再夺皇甫斌五官英徳府安置癸丑金人复破随州辛酉以钱象祖为右丞相兼枢宻使卫泾及给事中雷孝友并防知政事吏部尚书林大中签书枢宻院事乙丑以礼部尚书史弥逺同知枢宻院事丁邜诏改眀年元
　　嘉定元年春正月辛巳下诏求言壬午王枏还自河南持金人牒求韩侂胄首戊子安定郡王伯栩薨壬辰以史弥逺知枢宻院事以许奕为金国通谢使二月戊申追复赵汝愚观文殿大学士诏史官改绍熙以来韩侂胄事迹壬子诏临安府振流民戊午责授程松果州团练副使賔州安置是月郴州黒风峒冦罗世传作乱招降之三月戊子下诏戒饬内外复秦桧王爵赠諡己丑王枏自军前再还行在辛邜枭韩侂胄首于两淮夏四月戊午再责授陈自强复州团练副使雷州安置仍籍其家闰月癸未诏大理三衙临安府及诸路阙州县决系囚释杖以下甲申诏自今视事令皇太子侍立辛邜以旱祷于天地宗庙社稷癸巳减膳乙未蠲两浙阙雨州县贫民逋租命大理三衙临安府两浙州县决系囚丙申如太乙宫明庆寺祷雨丁酉以旱诏求言五月乙丑以飞蝗为灾减膳丁邜诏侍从台谏疏奏阙政监司守令条上民间利害六月庚午金人归大防阙辛未金人归濠州乙亥卫泾罢丙子遣邹应龙贺金主生辰甲申林大中薨乙酉以蝗祷于天地社稷丙戌诏侍从两省台諌举沿边守臣辛邜以史弥逺兼防知政事秋七月癸丑以丘崈同知枢宻院事八月戊辰朔振贫民辛未丘崈卒辛巳以礼部尚书娄机同知枢宻院事吏部尚书楼钥签书枢宻院事甲午发米振江淮流民九月辛丑金使完顔侃乔宇入见壬子出安边所钱命江淮制置大使司籴米振饥民己未以和议成谕天下甲子遣曾从龙使金贺正旦乙丑赦沿边诸州冬十月丙子以钱象祖为左丞相史弥逺为右丞相雷孝友知枢宻院事仍兼防知政事娄机防知政事楼钥同知枢宻院事庚辰封伯柷为安定郡王辛巳蔡琏除名配赣州牢城癸未金遣使来贺瑞庆节十一月丙辰金主璟殂戊午史弥逺去位十二月戊辰钱象祖罢戊寅改命曾从龙使金吊祭己邜黎州蛮畜卜冠边己丑遣宇文绍彭使金贺即位辛邜蠲两淮州军二税一年
　　二年春正月辛丑金遣费摩正来告哀丁巳以楼钥防知政事御史中丞章良能同知枢宻院事吏部尚书宇文绍节签书枢宻院事庚申金遣富察知刚来献遗留物二月己巳金遣使来告即位庚午黎州蛮冦边三月戊午禁两淮官吏私买民田辛酉罢漳泉福三州兴化军卖废寺田壬戌出内库钱为临安贫民棺槥费夏四月乙丑诏诸路监司督州县捕蝗戊辰江淮制置司言放庐濠二州忠义军归农五月丙申史弥逺起复丁酉以旱诏诸路监司决系囚劾守令之贪残者戊戌借补武训罗日愿谋变伏诛辛丑申命州县捕蝗癸邜诏两淮荆襄守令以户口多寡为殿最乙邜释大理三衙临安府两浙州县杖以下囚除茶盐赏钱己未以旱诏羣臣上封事庚申祷于天地宗庙社稷六月癸亥命浙西诸州谕民种麻豆毋督其租诏台省及诸路监司决滞狱己巳遣俞应符贺金主生辰乙酉复祷于天地宗庙社稷己丑命江西福建二广丰稔诸州籴运以给临安仍偿其费辛邜京湖制置司言放诸州新军及忠义人归农七月癸巳命有司举行寛恤之政五条乙未诏荒歉州县七嵗以下男女聴异姓收养着为令己亥蠲信阳荆门汉阳军民赋壬寅命两淮转运司给诸州民麦种癸邜募民以振饥免役八月乙丑以安丙为四川制置大使己邜黎州蛮复冦边丙戌发米振两淮饥民九月己亥朝献景灵宫庚子朝享太庙辛丑合祭天地于眀堂大赦己未遣费培使金贺正旦冬十月丁丑金主遣使来贺瑞庆节己丑命两淮转运司给诸路民稲种减公私房廊白地钱什之三十一月辛邜沔州统制张林等谋作乱事觉贷死除名广南羁管甲午诏浙西监司募饥民修水利是月郴州黑风峒李元砺作乱连破吉郴诸县遣荆鄂江池四州军讨之十二月甲子四川制置大使司调官军讨黎州蛮败绩己巳赐朱熹諡曰文乙亥诏诸州毋籴职田租丙戌金遣使来贺眀年正旦是歳杨楚衡郴吉五州南安军盗起
　　二年春正月甲辰下诏招谕羣盗二月辛酉黎州蛮复冠边壬午以工部侍郎王居安知隆兴府督捕峒冦三月丁酉蠲都城及荒歉诸州民逋负己亥以湖南转运判官曹彦约知潭州督捕峒寇甲寅诛楚州渠贼胡海丙辰以久雨释两浙州县系囚夏四月癸亥李元砺犯南雄州官军大败乙丑决临安系囚释杖以下戊辰出内库钱赐临安军民五月乙未淮东贼悉平诏寛恤残破州县乙已命沿海诸州督捕海冦癸丑以久发米振贫民六月丁巳朔日有食之壬戌命有司举行寛恤之政十有九条癸亥遣黄中贺金主生辰是月池州副都统许俊江州副都统刘元鼎与李元砺战于江西屡败知潭州曹彦约又与贼战亦为所败秋七月辛邜申严围田增广之禁九月癸丑遣钱仲彪使金贺正旦冬十月壬申金遣使来贺瑞庆节十一月李元砺迫赣州南安军诏以重赏募人讨之十二月戊午娄机罢丙寅湖南贼罗世传缚李元砺以降峒防悉平辛巳金遣使来贺眀年正旦黎州蛮请降是嵗临安绍兴二府严衢二州大水振之仍蠲其赋
　　四年春正月己丑叙州蛮攻嘉定府利店砦陷之甲辰以四川盐檐钱对减激赏绢一年二月乙邜李元砺伏诛壬戌罗世传复叛辛巳罢广西诸州牛税闰月辛亥诏诸路帅臣监司守令格朝廷振恤之令及盗发不即捕者重罪之三月丙子沔州将刘世雄等谋据仙人原作乱伏诛夏四月己丑以呉曦没官田租代除闗外四州旱伤秋税六月丁亥遣余嵘贺金主生辰会金国有难不至而还减京畿囚罪一等释杖以下秋七月丙寅诏四川官吏尝受伪命者自今毋得叙用丁丑诏军兴以来爵赏冒滥者聴自陈除其罪九月辛酉叙州蛮冦边乙亥罗世传为其党所杀丁丑遣程卓使金贺正旦诏附会开边得罪之人自今毋得叙用冬十月甲辰以金有难命江淮京湖四川制置司谨边备十一月乙酉朔日有食之十二月辛巳奉议张镃除名象州羁管乙巳金遣使来贺眀年正旦是嵗金有难贺生辰使不至
　　五年春正月己巳诏诸路通行两浙倍役法着为令三月庚戌四川制置司遣兵分道讨叙州蛮其酋米在请降戊辰以久雨诏大理三衙临安府两浙州县决繋囚夏五月癸酉安南国王李龙翰卒以其子昊旵为安南国王诏州县见役人毋纳免役钱役满复输六月癸未遣傅诚贺金主生辰秋七月戊辰以雷雨毁太庙屋避正殿减膳九月辛未遣应武使金贺正旦冬十月辛巳诏诸路总领官歳举堪将帅者二三人安抚提刑举可备将材者各二人戊子金遣使来贺瑞庆节十一月庚申朝献景灵宫辛酉朝享太庙壬戌祀天地于圜丘大赦十二月丁丑再蠲濠州租税一年壬午诏蠲州县横增税额己亥金遣使来贺明年正旦
　　六年春正月庚申宇文绍节卒二月乙未诏宗室毋与胥吏通姻着为令三月癸亥楼钥罢夏四月丙子以章良能防知政事五月丁邜以旱命大理三衙临安府决繋囚六月丁丑遣董居义贺金主生辰未至而还秋八月庚午知思州田宗范谋作乱防州路安抚司遣兵讨平之是月金人弑其主允济立升王珣九月甲辰蠲京湖诸州逋负闰月丙戌以金主新立命四川谨边备己丑诏湖北监司守令振旱伤丙申以雷发非时下罪已诏冬十月戊申遣真徳秀贺金主即位不至而还庚戌遣李使全贺正旦亦不至而还甲子金遣使来告即位十一月癸未虚恨蛮冦嘉定府之中镇砦十二月壬寅蠲琼州丁盐钱癸亥金遣使来贺明年正旦是歳两浙诸州大水振之
　　七年春正月丁邜四川制置司遣提举皂郊博马务何九龄及金人战于秦州败绩丁丑章良能薨壬午沔州都统王大才斩何九龄三月丁邜以安丙同知枢宻院事成都府路安抚使董居为四川制置使庚辰金来督二年歳币戊子金人来止贺正旦使夏四月癸邜蠲福建沿海诸州贫民纳盐六月辛丑以旱命诸路州军祷甲辰诏诸路监司守臣速决滞讼丙午蠲两浙路诸州赃赏钱壬子释大理三衙及两浙路杖以下囚秋七月甲子以左諌议大夫郑昭先签书枢密院事兼权防知政事乙亥金人来告迁于南京庚寅罢输金歳币是月夏人以书抵四川议夹攻金人不报八月癸巳罢闗外四州所增方田税癸邜金使者复来督嵗币戊申以安丙为观文殿学士知潭州九月壬戌朔日有食之丙戌以久雨释大理三衙临安府杖以下囚庚寅释两浙路杖以下囚除茶盐赏钱冬十月壬辰出内帑钱振临安府贫民十一月辛丑遣聂子述使金贺正旦丙戌命浙东监司发常平米振灾伤州县十二月丁巳金遣使来贺眀年正旦是歳黎州蛮畜卜始降
　　八年春正月辛未命师禹嗣秀王己邜遣丁焴贺金主生辰二月丙午雷孝友罢壬子蠲平江等五郡逋负米释其系囚三月丙子蠲临安府茶盐赏钱释两浙诸州繋囚癸未安定郡王伯柷薨丙戌释江淮阙雨州县杖以下囚夏四月乙未如太一宫眀庆寺祷雨辛丑避正殿减膳壬寅祷雨于天地宗庙社稷癸邜诏中外臣民直言时政得失乙巳减临安及诸路杂犯死罪以下囚五月甲申诏吏毋得减年参选着为令乙酉振临安府贫民是月防古破金燕京【据金史增辑】六月丙辰诏两浙江淮路民杂种粟麦麻豆有司毋收其赋田主毋责其租秋七月辛酉以郑昭先参知政事礼部尚书曾从龙签书枢宻院事戊辰蠲两淮诸州今年秋税并极边五州明年夏税癸酉蠲临安绍兴二府贫民夏税丙子发米振江东饥民庚辰诏弟搢更名思正侄均更名贵和八月兰州盗程彦晖求内附四川制置使董居谊却之九月己巳朝献景灵宫庚午朝飨太庙辛未合祭天地于眀堂大赦乙亥申严两浙围田之禁冬十月乙未命六部各赦书寛恤事下诸路监司推行壬寅金遣使来贺瑞庆节十一月丙辰封伯泽为安定郡王癸亥遣施累使金贺正旦十二月辛亥金遣使来贺眀年正旦时防古南侵及淮汉真徳秀上备边五事
　　九年春正月乙亥遣留筠贺金主生辰二月甲申朔日有食之夏四月戊戌秦州人唐进与其徒何进等引众来归四川制置使董居谊却之六月戊申振浙西被水州县寛其租秋九月甲申诏两浙江东监司覈州县被水最甚者蠲其租冬十月丙寅金遣使来贺瑞庆节十一月庚寅遣陈伯震使金贺正旦癸夘程彦晖攻巩州命利州副都统刘昌祖移驻西和州以备之十二月乙亥金遣使来贺明年正旦
　　十年春正月庚子遣钱抚贺金主生辰夏四月丁未金人侵光州中渡镇执塲官盛允升杀之遂分兵攻樊城戊申鄂州江陵府副都统王守中拒之金人分兵围枣阳光化军丙辰诏江淮制置使李珏京湖制置使赵方措置调遣仍听便宜行事丁巳命四川制置使董居谊酌量缓急便宜行事辛酉庐州钤辖王辛击金人于光山县之安昌砦五月辛巳以久雨释大理三衙临安府杖以下囚蠲茶盐赏钱癸邜赵方请下诏伐金遂檄招谕中原官吏军民六月戊午诏厉将士募京西忠义人进讨秋七月丙子朔日有食之戊午以旱释诸路杖以下囚甲申雅州蛮防边焚碉门砦遣兵讨之丁亥嗣濮王不俦薨冬十月乙巳以久雨释大理三衙临安府及两浙诸州杖以下囚癸酉蠲三衙江上诸军公私逋负钱十一月甲申诏浙东提举司发米振给贫民十二月戊申以军兴募民纳粟补官癸亥金鳯翔副都统军完顔赟以歩骑入四川戊辰迫湫池堡己巳破天水军又破白环堡庚午迫黄牛堡统制刘雄弃大散闗遁金人据之
　　十一年春正月壬午京东路忠义李全率众来归以全为京东路总管戊子金人围皂郊堡壬辰利州将麻仲焚秦州永宁砦金人攻隔芽闗兴元都统李贵遁官军大溃二月甲辰金人焚大散关而去丙午金人破皂郊堡丁未破湫池堡戊申金人围随州枣阳军防骑至汉上均州守臣应谦之弃城走三月丁丑金人焚湫池堡而去戊子利州统制王逸等率忠义人复皂郊堡辛邜忠义人攻秦州官军继进至赤谷口军大溃癸巳金人复攻皂郊堡遂趋西和州是日镇江忠义统制彭惟诚等败于泗州丙申沔州都统刘昌祖焚西和州遁守臣杨克家弃城去戊戌金人入西和州夏四月甲辰刘昌祖焚成州遁守臣罗仲甲及阶州守臣侯颐弃城去戊午金人复攻大防闗执将王立遁己未金人攻黄牛堡兴元都统呉政拒之癸亥政至大防闗执王立斩之五月丁亥诏侍从台諌两省官集议平戎御戎和戎三策六月辛酉诏湖州振恤被水贫民秋七月辛邜蠲四川闗外诸州税役甲午蠲光州战死兵民家税役九月己邜朝献景灵宫庚辰朝享太庙辛巳合祭天地于眀堂大赦辛邜安定郡王伯浑薨丙申兴元都统呉政利州副都统张威各进三官刘昌祖夺五官韶州安置冬十月丙午罗仲甲杨克家侯颐并夺三官仲甲常徳府克家道州颐抚州居住十一月壬申金人攻安丰军之黄口滩是月陜西人张羽来归
　　十二年春正月戊辰以新利州路安抚使聂子述为四川制置使庚辰金人政湫池堡甲申攻白环堡戊子金人攻成州沔州都统张威自西和州退守仙人原庚寅金人攻随州阳军又破信阳军之二砦辛邜金人攻西和州又攻安丰军金人焚成州及河池守将张斌遁去癸巳金人围安丰军及光州攻光化军破郧山县进逼均州甲午破凤州守臣雷云弃城去乙未兴元都统呉政及金人战于黄牛堡死之金人乘胜攻武休闗二月戊戌金人破光山县壬寅围枣阳军京湖制置使赵方遣统制扈再兴救之不克进而还癸邜金人破武休闗兴元都统李贵遁还利州路提刑权兴元府事赵希皆弃城去丁未金人破兴元府戊申金人攻枣阳军己酉遣殿前司军防捍江靣庚戌以曾从龙同知枢宻院事兼江淮宣抚使权吏部尚书任希夷签书枢宻院事辛亥金人破大安军遂破洋州壬子四川制置使董居谊自利州遁沔州都统张威遣统制石宣等邀击金人于大安军金人遂去兴元府丙辰金人去洋州丁巳京湖制置使赵方遣统制扈再兴等攻唐邓二州随州忠义统领刘世兴等攻唐州甲子金人去枣阳军乙丑夏人复以书抵四川议夹攻金人利州路安抚丁焴许之三月己巳以郑昭先知枢宻院事曾从龙防知政事癸酉金人复入洋州乙亥兴元军士权兴等作乱犯巴州守臣秦季槱弃城去鄂州统制刘世荣会兵攻唐州丁亥权兴降甲午金人自盱眙退师闰月壬戌诏抚谕四川官军忠义人癸亥兴元军士张福莫简等作乱以红巾为号是春金人围安丰军滁濠光三州江淮制置使李珏命池州都统武师道忠义军统制陈孝忠救之皆不克进金人遂分兵自光州侵黄州之麻城自濠州侵和州之石碛自盱眙军侵滁州之全椒来安及扬州之天长真州之六合防骑至东采石杨林渡京东总管李全自楚州忠义总辖李先自涟水军来援金人乃解去夏四月庚午张福入利州四川制置使聂子述遁杀总领财赋杨九鼎丁丑张福掠阆州丁亥掠果州癸巳曾从龙罢以郑昭先兼防知政事崇信军节度使开府仪同三司万夀观使安丙为四川宣抚使董居谊落职夺三官五月乙未张福逼遂宁府潼川府路转运判官权府事程遇孙弃城遁丁酉减两淮荆襄湖北利州路沿边诸州杂犯死罪以下仍蠲今年租己亥太学生何处恬等伏阙上书请诛工部尚书胡榘张福入遂宁府焚其城戊午入普州守臣张已之弃城遁沔州都统张威引兵讨福癸未福请降丁亥嗣濮王不嫖薨癸巳丁焴复以书约夏国共攻金秋七月丙申张福伏诛庚子张威捕贼余众诛之癸亥李全引兵至齐州知州王赟以城降九月丙午以寳文阁待制李大东为沿江制置使淮南转运判官赵善湘为主管淮西制置司公事淮东提刑贾涉为主管淮东制置司公事兼节制京东河北路军马十二月壬申京东节制司言复京东河北二府九州四十县丁丑雅州蛮入卢山县己邜四川宣抚司遣兵取洮州召诸将议出师招谕中原豪杰辛巳蛮焚碉门砦乙酉金人侵凤州之长桥丁亥四川宜抚司命罢洮州之师己丑京湖制置司遣统制扈再兴等分道出境
　　十三年春正月丁酉扈再兴引兵攻邓州鄂州都统许国攻唐州不克而还金人攻樊城赵方督诸将拒退之己亥雅州蛮复掠卢山县己酉命不凌为嗣濮王戊午夏人复以书来议夹攻金三月丁巳黎州土丁叛遣兵讨之夏四月庚申朔淮东制置贾涉招谕山东两河豪杰五月庚寅雅州蛮降六月加安丙少保丙子以李全为左武卫大将军秋七月戊戌以京东河北诸州守臣空名官告付京东河北节制司以待豪杰之来归者丙午以任希夷兼防知政事丙辰四川宣抚司招黎人土丁降之八月壬申安丙遗夏人书定议夹攻金癸未四川宣抚司命利州统制王仕信引兵赴熙巩州会夏人遂传檄招谕陜西五路官吏军民甲申复海州九月辛邜夏人引兵围巩州且来趋师甲午王仕信引兵发宕昌乙未四川宣抚司统制质俊李实发下城戊戌四川宣抚司命诸将分道进兵沔州都统张威出天水利州副都统程信出长道兴元副都统陈立出大防闗兴元统制田胃为宜抚司帐前都统出子午谷金州副都统陈昱出上津庚子质俊等克来逺镇辛丑王仕信克盐川镇壬寅质俊等进攻定边城乙巳程信王仕信与夏人合攻巩州不克庚戌金人攻皂郊堡沔州统制董炤等与战大败壬子程信及夏人攻巩州不克信引兵趋秦州丙辰夏人自安逺砦退师冬十月丁巳程信邀夏人共攻秦州夏人不从信遂自伏羌城引还诸将皆罢兵戊寅程信以四川宣抚司之命斩王仕信于西和州四川宣抚司以张威不进兵罢其军职十二月壬申涟水忠义军统辖石珪叛
　　十四年春正月丙戌朔释大理三衙临安两浙诸州杖以下囚二月戊辰金人围光州己巳攻五闗壬申金人治舟于团风弗克济遂围黄州分兵破诸县又遣别将侵汉阳军丁丑李全弃泗州遁还甲申诏淮东京湖诸路应援淮西沿江制置司防守江靣权殿前司职事冯榯将兵驻鄂州京东忠义都统李全将兵救蕲黄榯不果行三月丙戌鄂州副都统扈再兴引兵攻唐州丁亥金人破黄州淮西提刑知州事何大节走死庚寅李全自楚州引兵援淮西癸巳扈再兴引所部趋蕲州己亥金人破蕲州知州事李诚之死之癸丑金人退师扈再兴邀击之于天长镇夏四月戊辰金人渡淮而北李全追击之五月甲申朔日有食之六月以侄福州观察使贵和为皇子更名竑封祁国公乙亥以太祖十世孙与莒补秉义丙子减京畿囚罪一等秋七月辛丑以赵方为京湖制置大使贾涉为淮东制置使兼京东河北路节制使八月乙邜赐史弥逺家庙任希夷罢壬戍以兵部尚书宣缯同知枢宻院事给事中俞应符签书枢宻院事甲子以秉义郎与莒为右监门卫大将军赐名贵诚戊寅以侄右监门卫大将军贵诚为果州团练使九月癸未立贵诚为沂靖惠王后己丑朝献景灵宫庚寅朝飨太庙辛夘合祭天地于眀堂大赦冬十月癸丑京东河北节制司言复沧州诏以赵泽为河北东路钤辖知州事甲寅复以齐州为济南府兖州为龚庆府丙寅夏人复以书来四川趣会兵十一月己亥安丙薨是月京东安抚张林叛十二月庚申郑昭先罢闰月辛巳朔以宣缯兼参知政事俞应符兼权防知政事戊申以殿前司同正将华岳等谋为变杀之是歳浙东江西福建诸路旱沔成阶利四州水振之
　　十五年春正月庚戌朔御大庆殿受恭膺天命之寳己未以受寳大赦文武官各进秩一级大犒诸军三月丁巳诏江西提举司振恤旱伤州县夏四月壬午蠲蕲州今年租五月甲寅诏监司虑囚州县匿囚者劾之丁巳进封祁国公竑为济国公壬戌知济南府种赟等攻张林于青州林遁去六月辛夘俞应符薨秋七月甲子诏江淮荆襄四川制置监司条画营田来上八月己邜命户部详议义役九月辛亥以宣缯防知政事给事中程卓同知枢宻院事吏部尚书薛极赐出身签书枢宻院事冬十一月戊午赦京东河北路十二月乙亥振临安府贫民丙子以雪寒释京畿及两浙诸州杖以下囚丁亥以李全为保宁军节度使右金吾卫上将军京东路镇抚副使
　　十六年春正月戊申诏命官犯毋免约法辛酉命淮东制置司振山东流民二月己丑嗣秀王师禹薨三月戊申张林所部邢徳来归以为京东东路副总管丁邜振道州饥民夏六月丁酉程卓薨秋八月辛巳诏州县经界毋增绍兴税额九月庚子朔日有食之乙巳诏江淮诸司振被水贫民冬十一月辛亥以太平州大水振之十二月辛巳命淮东西总领及沿江被水州募江西湖南民入米补官癸未嗣濮王不凌薨
　　十七年春正月戊戌朔诏补先圣裔孔元用为通直郎録程颐后癸亥命淮东西湖北路转运司提督营屯田二月癸巳蠲台州逋赋甲午振临安府贫民三月金人迫西和州寻引还夏四月辛邜振庐州饥民乙未赐李全彭义斌钱为犒赏战士费五月戊戌诏覈实两淮京湖四川江上诸军之数六月壬辰大名府苏椿等举城来归诏悉补官即以其州授之秋七月丁酉朔命福建路监司振被水贫民辛亥命师嵒嗣秀王八月丙戌帝不豫闰月乙未申严两浙诸州输苖过取之禁丁酉皇帝崩于福宁殿年五十七諡曰仁文哲武恭孝皇帝加諡法天备道纯徳茂功仁文哲武圣睿恭孝皇帝庙号宁宗欑于永茂陵
　　宁宗庆元六年嘉泰四年开禧三年嘉定十七年凡三十年


　　钦定续通志卷三十七
&lt;史部,别史类,钦定续通志&gt;
　　钦定四库全书
　　钦定续通志卷三十八
　　宋纪【十四】
　　理宗
　　理宗皇帝讳昀太祖十世孙也父荣王希瓐初宁宗弟沂王无嗣以宗室子贵和为沂王后及景献太子薨宁宗立贵和为皇子改名竑而以帝嗣沂王赐名贵诚授邵州防御使嘉定十七年八月壬辰宁宗疾甚丞相史弥逺称诏以贵诚为皇子改名昀授武泰军节度使封成国公【宁宗纪及杨后传理宗立为皇子俱在宁宗崩之后】閠月丁酉宁宗崩弥逺白杨皇后称遗防以子竑为开府仪同三司封济阳郡王判宁国府而以帝嗣皇帝位大赦尊皇后曰皇太后同听政进封竑为济王以醴泉观使就第癸亥诏宫中自服三年丧九月乙亥诏以傅伯成杨简柴中行并提举主管南京鸿庆宫己夘以先圣裔孔行可为迪功郎程珌朱着真徳秀并兼侍读葛洪等兼侍讲辛夘祀于明堂大赦冬十月己亥嗣秀王师嵒薨十一月丁亥诏改明年为寳庆元年戊子以葛洪为端明殿学士同签书枢宻院事十二月甲午免京城官私房赁地门税等钱是嵗防古将史天倪败大名总制彭义斌于思州【据元史增辑】
　　寳庆元年春正月壬戌朔诏举贤良庚午湖州盗潘壬等谋立济王竑拥至州治竑密遣人告于朝而率州兵诛贼史弥逺矫防赐竑死寻贬为巴陵郡公丙戌济王竑讣闻特辍视朝甲午李全反焚楚州二月丙申以师弥为检校少师嗣秀王三月癸酉葬宁宗皇帝于永茂陵夏四月丁酉皇太后手书多病自今免埀听政辛亥振在京细民五月甲子诏内外文武大小之臣于国政有所见闻封章来上毋或有隐丙寅以不熄为保康军承宣使嗣濮王六月丁未以史弥逺为太师依前右丞相兼枢密使进封魏国公弥逺辞免太师是月彭义斌及蒙古战于賛皇死之秋七月丁丑振滁州水灾八月甲寅以程颐四世孙源为籍田令【谨按通鉴辑览】
　　【御批理宗在位甚乆政无足纪后人或许其能推崇理学尔时内外政纪要于此者多矣乃无一整饬徒慕虚名毫无实济则亦乌足称道况祗褒赠己往之程朱而不用现在之真魏即所谓推崇理学又与叶公之好龙何以异哉】冬十月甲寅诏会稽攅宫所在税赋尽免折科山阴县权免三年十一月癸亥以宣缯兼同知枢密院事薛极参知政事葛洪签书枢密院事甲申魏了翁落职夺三秩靖州居住真徳秀落职罢祠
　　二年春正月癸酉召布衣李心传赴阙三月癸酉以乆
　　雨诏大理寺三衙两浙运司临安府诸属县榷酒所凡赃赏等钱罪已决者一切勿征夏六月壬寅以孔子五十二代孙万春袭封衍圣公秋八月乙巳追降济王竑为巴陵县公辛亥卫泾薨
　　三年春正月辛亥朔上寿明皇太后尊号册寳于慈明殿壬子史弥逺追二秩己巳赠朱熹太师追封信国公夏五月壬子以岳珂为户部侍郎依前淮东总领兼制置使蒙古灭夏以其主睍归六月戊申朔日有食之秋七
　　月丁酉诏振被水郡县其竹木等税勿复丙午史弥逺乞归田里不允冬十月甲子右监门卫大将军与奭授宜州观察使继沂王后仍改名贵谦甲戌以赵范为江东提刑兼知池州节制防江水步军池州都统司军马十一月辛巳有事于南郊大赦诏改明年元十二月壬申发廪振京城细民蒙古兵破闗外诸隘四川制置郑损弃三闗是嵗蒙古主特穆津殂少子图监国绍定元年春正月丙子朔上皇太后尊号夏六月壬寅朔日有食之冬十二月辛亥以薛极知枢密院事兼参知政事葛洪参知政事袁诏同知枢密院事郑清之端明殿学士签书枢密院事
　　二年春二月庚戌诏嵗举防吏或犯奸保任同坐三月辛夘诏郡县系囚多瘦死具狱官姓名以闻黜之夏五月诏振成都潼川路旱灾秋八月蒙古主乌达噶立冬十月壬戍振台州水灾除其租及茶盐酒酤诸杂税是嵗蒙古遣使来议夹攻金
　　三年春正月壬辰知枣阳军史嵩之以剏置屯田进秩二月戊戌诏汀赣吉建昌蛮獠所扰郡县复赋税一年庚戍诏赵范起复依前知镇江府节制防江水步并本州在砦军马赵葵起复依前知滁州节制本州屯戍军马閠月癸酉逃卒穆椿作乱捕得伏诛夏四月己夘漳州连城盗起五月甲寅检校少保李全授彰化保康军节度使开府仪同三司京东镇抚使依旧旧京东忠义诸军都统制秋七月丁酉以汀州宁化县曾氏妇御漳冦有功诏封恭人官其子九月辛丑祀明堂大赦冬十二月庚申李全攻淮东淮东将王青力战死之乙丑以郑清之参知政事兼签书枢密院事乔行简端明殿学士同签书枢密院事诏史弥逺十日一赴都堂治事丁夘册贵妃谢氏为皇后己夘慈明殿出缗钱犒诸军及振在京细民癸未上皇太后尊号册寳
　　四年春正月戊子皇太后年七十帝率羣臣行庆寿礼【宋纪作年七十有五兹据杨后传】大赦史弥逺以下进秩有差壬寅赵范赵葵等诛李全于新塘全妻杨氏率其子松寿奔金二月丙子起复孟珙从义郎京西路分枣阳军驻劄夏四月丁丑以郑清之兼同知枢密院事乔行简签书枢密院事赵善湘兵部尚书江淮制置大使知建康府依旧安抚使赵范权兵部侍郎淮东安抚副使知扬州兼江淮制司叅谋官赵葵换福州观察使右骁骑卫大将军淮东提刑知滁州兼大使司参议官六月己未魏了翁真徳秀尤焴尤爚并叙复元官秋八月己未蒙古兵破武休入兴元攻仙人闗遂入大散闗破凤洋沔诸州畧地至西水破城砦百四十【据元史增辑】九月丙戌夜临安火延及太庙帝素服眡朝减膳彻乐冬十月戊午太常少卿度正国史院编修官李心傅言宗庙之制未合于古兹縁灾异宜更正之诏集议以闻甲子以余天锡为户部侍郎兼知临安府浙西安抚使癸酉蒙古破蜀口诸郡戊寅以李为焕章阁直学士四川制置使知成都府赵彦呐直龙图阁四川安抚制置副使知兴元府利路安抚使十二月乙亥以史嵩之为大理少卿兼京湖制置副使是月金遣使来乞师且求粟制置使陈防不许【据宏简録增辑】
　　五年春正月己丑以孟珙为京西路兵马钤辖枣阳军驻劄壬辰史嵩之进大理卿权刑部侍郎京湖安抚制置使知襄阳府壬寅新作太庙成三月乙酉诏京城内外免征商三月夏□丁夘起魏了翁以集英殿修撰知遂宁府五月戊戌诏齐民有罪监司守臣毋辄籍没其家秋七月丁酉以吴潜为太府少卿总领淮西财赋陈贵谊端明殿学士同签书枢密院事八月乙夘起真徳秀为徽猷阁待制知泉州丁巳泗州路分刘虎副都统董琳焚断旴泗桥以遏金兵己未魏了翁以寳章阁待制潼川安抚使知泸州冬十月戊子以星变大赦金将以盱眙军来降十二月辛巳皇太后不豫壬午大赦皇太后崩癸夘诏宫中自服三年丧是时与蒙古合兵围汴京金主奔归徳府寻奔蔡州蒙古再遣使议攻金史嵩之以邹伸之报谢六年春正月己酉以少傅保宁军节度使嗣秀王师弥判大宗正事赵善湘光禄大夫江淮制置犬使兼知建康府行宫防守夏五月庚戌孟珙破金武仙于顺阳邓州伊喇以城来降六月丁酉以史嵩之为刑部侍郎兼京湖安抚制置使兼知襄阳府秋七月孟珙复败武仙于马蹬山【马蹬山宋纪作浙江当是浙川之悮兹据孟珙辑】八月拔唐州九月壬寅朔日有食之辛亥祀于明堂大赦冬十月孟珙统襄阳之军合蒙古兵围金主于蔡州丙戌史弥逺进太师左丞相兼枢密使鲁国公郑清之光禄大夫右丞相兼枢密使并加食邑丁亥以史弥逺为保宁昭信军节度使充醴泉观使进封会稽郡王以薛极为枢密使乔行简参知政事兼同知枢密院事陈贵谊参知政事兼签书枢密院事庚寅以显谟阁待制知福州真徳秀兼福建安抚使乙未史弥逺薨十一月丙午诏改明年元己未以魏了翁为华文阁待制知泸州潼川安抚使癸亥进赵葵兵部侍郎淮东制置使兼知扬州金使完顔岱来乞粮旦求约和不许十二月庚辰以许极为观文殿大学士知绍兴府兼浙东安抚使甲申以吴潜为太府卿仍淮西总领财赋暂兼沿江制置知建康府端平元年春正月庚子朔诏求直言辛丑赵范依前沿江制置副使权移司知黄州史嵩之权京湖安抚制置使兼知防阳府陈韡华文阁待制仍知隆兴府江西安抚使丙午以赵范兼淮西制置副使任责防御戊申金主完顔守绪传位于宗室承麟己酉汴京破守绪自经死承麟为乱兵所杀金亡二月壬申以赵彦呐为四川安抚制置使兼知兴元府三月己酉以贾涉子似道为籍田令辛酉遣太常寺主簿朱杨祖等诣洛阳省谒八陵夏四月辛未遣朱复之诣八陵相度修奉丙戍以灭金告太庙丁酉吴渊落右文殿修撰吴潜落秘阁修撰并放罢五月丙辰以赵范为两淮制置使节制军马兼沿江制置副使壬戌以崔与之为端明殿学士提举西京嵩山崇福宫陈韡权工部尚书知隆兴府江西安抚使建阳县盗起焚劫邵武麻沙长平六月壬申蠲汴泉兴化三州丁米钱戊寅以乔行简知枢密院事曾从龙参知政事郑性之签书枢密院事陈贵谊兼同知枢密院事己夘诏复故巴陵县公竑本身官爵诏殿司选精鋭千人命统制娄拱统领杨辛讨建阳县盗秋八月癸酉诏河南新复郡县乆废播种发米麦往济归附军民仍牓谕开封应天河南三京乙亥以赵范为京河闗陜宣抚使知开封府东京留守赵葵京湖制置使知应天府南京留守全子才关陜制置使知河南府西
　　京留守蒙古攻洛阳监军徐敏子不能守而走
　　赵葵全子才皆引师南还九月庚子赵范依旧
　　京西湖北安抚制置大使知襄阳府壬寅削赵
　　葵全子才各一秩冬十月己夘真徳秀进大学
　　衍义辛夘陈贵谊薨十二月己夘蒙古使王檝
　　来责败盟辛夘以邹伸之李复礼乔仕安刘溥
　　往报谢
　　二年春正月甲寅诏议胡瑗孙明复邵雍欧阳修周敦颐司马光苏轼张载程颢程颐等十人从祀孔子庙庭升孔伋十哲丙辰诏主管侍卫马军孟珙黄州驻劄措置边防辛酉以御前宁淮军统制程芾为蒙古通好使从义郎王全副之寻以武功郎杜显为添差通好副使一月甲子朔日当食不亏三月乙巳以曾从龙兼同知枢密院事真徳秀叅知政事兼给事中兼侍读陈卓同签书枢密院事是春蒙古来侵夏四月戊子大阅五月甲辰真徳秀薨庚戌以乔行简兼参知政事六月戊寅以郑清之为特进左丞相乔行简为右丞相并兼枢密使壬午以曾从龙知枢密院事兼参知政事崔与之参知政事郑性之同知枢密院事陈卓签书枢密院事秋七月庚申礼部尚书魏了翁上十事不报閠月丁亥全子才刘子澄并削二秩子才衡州子澄瑞州居住九月蒙古围防阳徇防邓诸州军冬十一月乙丑以曾从龙为枢密使督视江淮军马魏了翁同签书枢密院事督视京湖军马郑性之兼权参知政事十二月庚寅曾从龙辞枢密使以魏了翁兼督视江淮军马癸巳四川制置使遣将斩叛军贼首蒲世兴于万州甲辰曾从龙薨以余嵘同签书枢密院事
　　三年春正月己未朔以星行失度雷发非时罢天基节宴诏劝农桑壬申蒙古攻洪山张顺翁大成等击却之二月甲午攻江陵统制李复明与战死之壬寅诏侍从台谏给舍条具边防事宜甲辰魏了翁依旧端明殿学士签书枢密院事以史嵩之为淮西制置使兼副使三月襄阳军将王旻李伯渊叛降于蒙古制置使赵范削官三秩落龙图阁学士姑仍制置职任阶岷叠宕十八族降夏四月己酉魏了翁以资政殿学士知潭州癸丑下诏责已释京湖兴沔州军见系囚情理轻者五月甲申以赵葵为华文阁直学士淮东安抚制置使兼知扬州蒙古取随郢荆门军秋七月丁巳权徐州国安用战殁赠顺昌军节度使仍官其子丁夘以郑性之参知政事李鸣复签书枢密院事八月丙戌赵范更削两秩谪居建寕府令捍御自效九月辛未祀明堂大赦乙亥左丞相兼枢密使郑清之罢为观文殿大学士醴泉观使兼侍读右丞相兼枢密使乔行简罢为观文殿大学士醴泉观使兼侍读以崔与之为右丞相兼枢密使壬午骁卫大将军利州驻劄御前诸军统制曹友闻与蒙古大战于大安军阳平闗败绩死之冬十月壬寅蒙古破固始县淮西将吕文信杜林率溃兵以叛六安霍丘皆为所据丙午蒙古破文州守臣刘锐通叛赵汝向死之蒙古遂入成都秦巩二十余州皆降十一月丙寅以乔行简为特进左丞相兼枢密使封肃国公蒙古围光州复犯江陵又侵真州知州邵岳击败之戊寅复成都府十二月戊戌以吴渊为户部侍郎淮东总领财赋兼知镇江府壬寅诏改明年元癸夘郑清之依旧观文殿大学士提举洞霄宫丁未宣缯薨
　　嘉熙元年春正月乙夘以魏了翁知福州兼福建安抚使辛酉以李同知枢密院事四川宣抚使甲子诏两淮荆襄之民避地江阴镇江建宁太平池江兴国鄂岳江陵境内计口给米期十日竣事二月癸未以郑性之知枢密院事兼参知政事邹应龙端明殿学士签书枢密院事李宗勉同签书枢宻院事李鸣复罢以资政殿学士知绍兴府乙酉葛洪薨癸夘诏以朱熹通鉴纲目下国子监并进经筵三月乙亥魏了翁薨以孟珙为忠州团练使知江陵府京西湖北安抚副使别之杰寳章阁待制知太平州夏四月壬午以李同知枢密院事四川宣抚使知成都府丙申诏两淮策应军阵亡将校李仙王海李雄廖雷各赠官有差丙午诏防路钤辖知恩州田兴隆独御蒙古兵于潼川特与官一转五月丙辰袁韶薨蒙古防光州蕲州随州略地至黄州孟珙撃败之六月癸巳以邹应龙为资政殿学士知庆元府沿海制置使丙午以吴潜为工部侍郎知庆元府兼沿海制置使知黄州兼淮西安抚使本路提刑李寿朋削三秩送建昌军居住秋七月己未枢密院言蒙古兵自光州信阳抵合淝制司参议官李曾伯庐州守臣赵胜都统王福俱有劳效诏曾伯等各转官是月蒙古侵安丰军知军杜杲与吕文徳击走之八月癸巳以李鸣复参知政事李宗勉签书枢密院事甲辰蜀鸡冠隘都统王宣与蒙古战死之其总管吴桂弃所守走削三官勒停冬十二月戊寅朔日有食之是冬蒙古师还【据元史增辑】二年春正月辛酉史嵩之进端明殿学士视执政恩数赵葵刑部尚书制置并如旧余玠知招信军兼淮东制置司参议官孟珙宁逺军承宣使依旧带御噐械史嵩之端明殿学士依旧京湖安抚制置使兼沿江制置副使兼知鄂州召赴阙二月庚寅诏史嵩之以参知政事督视京西荆湖南北路江西军马置司鄂州戊戍蒙古使来癸夘以孟珙为京湖安抚制置副使置司松滋县三月己丑以将作监周次说为蒙古通好使庚申以史嵩之兼督视光蕲黄防施州军马乙亥释四川被兵州军并转输劳役之所见禁囚情理轻者诏四川帅臣招集流民复业给与牛种夏四月癸未以李同签书枢密院事督视江淮京湖军马五月癸未以李鸣复知枢密院事李宗勉参知政事余天锡签书枢密院事丙戌诏崔与之提举洞霄宫任便居住李鸣复复参知政事六月丙寅李薨秋七月壬午以霖雨烈风诏避殿减膳彻乐令中外言阙失冬十月辛未复光州十二月丙午光州守臣董垚臣伏诛乙夘诏四川诸州县盐酒榷额自明年始更减免三年
　　三年春正月癸酉以乔行简为少傅平章军国重事封益国公李宗勉为左丞相兼枢密使史嵩之右丞相兼枢宻使督视两淮四川京湖军马余天锡参知政事游佀同签书枢密院事二月丙午诏史嵩之依旧兼都督江西湖南军马丁夘又命嵩之都督江淮京湖四川军马三月辛未以吴潜为敷文阁直学士沿海制置使兼知庆元府甲戌以别之杰权兵部尚书依旧沿江制置安抚使兼都督行府参賛军事李曾伯兼都督行府参议官孟珙兼都督行府参谋官孟珙复信阳光化军夏四月辛丑蒙古复取成都遂取汉卭简眉阆蓬文诸州及遂宁重庆顺庆三府癸卯以吴渊权工部尚书沿江制置副使知江州五月戊寅以吴潜为兵部尚书浙西制置使知镇江府秋七月庚午以董槐知江州兼都督行府参议官甲申以吴渊兼都督行府参賛军事八月戊戌朔以浙江潮患告天地宗庙社稷以防佀参知政事许应龙签书枢密院事林略同签书枢密院事九月辛巳祀于明堂大赦冬十月己未出祠牒百振处州民十一月丙子以范钟签书枢院事十二月己未崔与之薨甲子孟珙复防州
　　四年春正月蒙古将张柔统兵南下庚辰以星变下诏罪已二月癸丑以孟珙为四川宣抚使兼知防州节制归峡鼎澧州军马夏四月乙巳史嵩之进三秩依前右丞相兼枢密使彻都督局秋七月乙丑诏中外直言阙失九月乙丑余玠以舟师克敌功进三秩直华文阁淮东提刑节制招信军屯戍军马冬十月癸巳诏改明年元丁巳以余玠兼节制应天府泗宿永海邳徐涟水屯戌军马十一月癸酉荆鄂都统制张顺以援安庆池州功与官两转十二月己未诏求直言閠月丙寅李宗勉薨以游佀知枢密院事兼参知政事范钟参知政事徐荣叟签书枢密院事庚午诏系囚情理轻者释之戊寅以吴潜为福建安抚使史宅之为浙东安抚使
　　淳祐元年春正月庚寅朔诏举文武才甲辰诏朕惟孔子之道自孟轲后不得其至我朝周敦颐张载程颢程颐真见实践深探圣域千载絶学始有指归中兴以来又得朱熹精思明辨表里浑融使大学论孟中庸之书本末洞彻孔子之道益以大明于世其列诸从祀以示崇奬之意寻以王安石为万世罪人不宜从祀孔子庙庭黜之戊申如太学谒孔子遂御崇化堂命祭酒曹觱讲礼记大学篇赐监学官秩诸生推思锡帛有差制道统十三賛就赐国子监宣示诸生二月壬午乔行简薨夏四月丁丑以与芮为开府仪同三司万寿观使嗣荣王贵谦开府仪同三司嗣沂王辛巳以贾似道为太府少卿湖广总领财赋五月庚寅以少师保宁军节度使判大宗正事嗣秀王师弥为太子少保奉国军节度使充万寿观使师贡为少师己亥诏沿江淮西制置使别之杰任责边防冬十月蒙古主乌达噶殂后鼐玛锦称制十一月己亥淮东提刑余玠以舟师解安丰之围十二月丁夘余天锡薨蒙古使者裕勒曼济等至淮守将囚之
　　二年春二月甲戌以防佀知绍兴府浙东安抚使提举洞霄宫范钟知枢密院事兼参知政事徐荣叟参知政事赵葵同知枢密院事别之杰签书枢密院事三月戊子诏和州无为军安庆府并聴沿江制置司节制诏今后州县官有罪诸帅司毋辄加杖责夏五月戊申知建宁府吴潜夺职罢新任己酉以赵葵为湖南安抚使知潭州六月丁巳以余玠为四川宣谕使事干机速许同制臣共议措置先行后奏仍给金字符黄榜以备招抚丙寅以别之杰同知枢密院事兼权参知政事髙定子签书枢密院事杜范同签书枢密院事秋八月丁夘蒙古攻真州淮东将邓淳李海等与战于扬州挞扒店败之九月庚辰朔日有食之辛夘祀于明堂大赦癸巳蒙古攻滁州及和州统领王温等与战于天长县死之冬十月甲寅史嵩之进封永国公乙丑蒙古兵大入通州屠其城而去十一月己亥日南至雷电交作诏避殿减膳求直言癸夘决中外系囚十二月癸夘蒙古攻叙州帐前都统杨大全等与战败绩死之丙寅以孟珙为检校少保依旧寜武军节度使京湖安抚制置大使防路防应大使余玠权资政殿学士湖南安抚大使兼知潭州赵葵资政殿大学士福建安抚使知福州
　　三年春正月戊寅以髙定子兼参知政事乙未以李曾伯为华文阁待制依旧淮东西制置使知扬州杜杲敷文阁学士依旧沿江制置使知建康府董槐秘阁修撰依旧沿江制置副使知江州主管江西安抚司事二月乙丑以吕文徳为福州观察使侍卫马军副都指挥使总统两淮出战军马捍御边陲庚午以郢州推官黄从龙死节赠通直郎三月丁丑朔日有食之夏四月癸丑左武卫中郎将濠州措置捍御王烈閤门宣賛淮西路钤王杰閤门祗候江东路钤李季实奉使遇蒙古兵战死乙夘嘉定守臣程立之以固守功转一官丙辰安丰军统领陈友直以王家堈战功与官两转秋七月丁亥赠海州屯驻借补保义郎申政官壬辰蒙古破大安军忠义副总管杨世威拒却之诏就知大安军闰八月丁丑四川总领余玠言知巴州向佺钤辖谭渊白土坪等战有功诏佺等十八人各官三转余转官有差九月壬申蠲髙邮民耕荒田租
　　四年春正月壬寅朔诏边将毋擅兴暴掠虐杀无辜以慰中原遗黎之望以李鸣复参知政事杜范同知枢密院事刘伯正签书枢密院事余玠华文阁待制依旧四川安抚制置使知重庆府兼四川总领财赋李曾伯寳章阁直学士依旧淮东安抚制置使知扬州兼淮西制置使庚申以余玠兼四川屯田使二月癸酉出封桩库缗钱命两淮京湖四川制司收瘗频年交兵遗骸戊午蒙古围寿春府节制水陆诸军吕文徳及守阙进勇副尉桂虎等力御之围始解乙丑前签书枢密院事邹应龙薨淮西提刑徐敏子削二秩江州居住夏六月庚午吕文徳依旧侍卫马军副都指挥使兼淮西招抚使知濠州秋七月辛酉盗发永州东安县飞虎军正将吴龙统制郑存等讨捕之九月癸夘右丞相史嵩之以父病谒告诏范钟刘伯正暂领相事甲辰史弥忠卒诏史嵩之起复右丞相兼枢密使甲寅京湖制司言诸将李福等复申州蔡州西平县城壁及马家等砦己未将作监徐元杰上防论史嵩之宜令其终丧举执政自代冬十月甲戌诏敦谕史嵩之赴阙嵩之辞不许十二月庚午以范钟为左丞相兼枢密使杜范为右丞相兼枢宻使游佀知枢宻院事刘伯正参知政事兼签书枢宻院事诏许史嵩之终丧甲戌以赵葵同知枢宻院事乙亥郑清之授少保依旧观文殿大学士醴泉观使兼侍读仍奉朝请进封卫国公五年春正月丁酉朔诏更新庶政绥抚中原遗民乙夘以李性传签书枢密院事兼权参知政事二月甲戍吕文徳复五河三月庚子诏严赃吏法夏四月丙戍杜范薨戊子蒙古攻江陵孟珙击败之权巴州何震之城守死于兵诏赠官三秩钤辖王云等袭邓川镇平县灵山与蒙古战于顺阳云及王寛王立田秀董亮董玉死之五月丁酉吕文福夏贵上战功诏贵官两转文福带行阁职六月丙戍工部侍郎徐元杰暴卒置诏狱秋七月癸巳朔日有食之辛丑诏监司守臣及沿江诸郡安集流民丁巳蒙古入裕州总制亢国用与战于墨山及大神山皆败之吕文徳与蒙古战于五河隘口又战于濠州败之九月甲辰京湖将刘整等破镇平县路将武胜等四人死之整等略广阳焚列屯砦栅庐舍凡二十余所辛亥祀于明堂大赦是月蒙古破寿州冬十一月壬子蒙古兵分道入蜀权成都府冯有硕权汉州王骧权成都县杨兑权资州刘永权潼川府魏霭死之癸丑将领闗贵统制白傅才复洋州还遇蒙古兵与战死之十二月己夘以游佀为右丞相兼枢密使郑清之为少师奉国军节度使依前醴泉观使兼侍读仍奉朝请以赵葵知枢密院事兼参知政事李性传同知枢密院事陈韡兼参知政事壬午太史奏来嵗正旦日当食诏以是月二十一日避殿减膳
　　六年春正月辛夘朔日有食之置国用所二月戊辰范钟罢庚午以刘雄飞知寿春府节制屯田军马是春蒙古攻两淮统制汪懐忠击败之夏四月甲戌以丘岳兼两淮屯田副使贾似道兼蕲黄屯田副使閠月辛夘李曾伯落职予祠寻罢祠禄五月庚申诏贾似道措置淮西山砦城筑己夘诏诸镇募兵造舟置马帅臣务奬激将士以严边防六月壬子以陈韡参知政事兼同知枢密院事秋七月蒙古围寿春总管孙吕文信夏贵等与战于龙堽败之九月戊辰以贾似道为敷文阁直学士京湖制置使知江陵府兼防路策应使癸酉孟珙薨冬十二月乙未史嵩之以观文殿大学士永国公致仕是嵗蒙古固玉克立政仍出鼐玛锦氏【据元史増辑】
　　七年春二月庚寅淮安主簿周子镕自蒙古归擢授朝奉郎己亥贵妃贾氏薨三月庚午蒙古攻泗州吕文徳击败之夏四月庚子以王伯大签书枢密院事吴潜同签书枢密院事辛丑以郑清之为太傅右丞相兼枢密院使封越国公游佀罢为观文殿大学士醴泉观使兼侍读赵葵为枢密使兼参知政事督视江淮京西湖北军马陈韡知枢密院事湖南安抚大使知潭州甲辰赵葵兼知建康府行宫留守江东安抚使应军行调度并聴便宜行事赵希塈礼部尚书督视行府参賛军事五月甲寅宁淮军统制张忠戍浮山手搏蒙古将溺水死壬申以吴濳兼权参知政事乙亥以旱求直言六月丙申避正殿减膳诏中外臣民直陈过失秋七月乙丑吴濳罢丁夘以别之杰参知政事郑宷同签书枢密院事己夘吴濳依旧端明殿学士知福州福建安抚使八月甲申郑宷罢壬寅诏议荒政甲辰髙定子薨冬十二月辛巳李鸣复卒
　　八年春二月辛丑赵葵表去年泗州之役将士用命撃退北兵陈奕谭涓玉王成等又战涡河山俱有劳效诏推赏之甲戍诏先锋军统制田智润泗州潮河埧之战父子俱死特与赠官三月蒙古固玉克殂卫拉海密什称制夏六月戊戌以徐鹿卿为枢密使兼参知政事兼侍讲秋七月辛亥以王伯大参知政事应防同知枢密院事谢方叔签书枢密院事史宅之同签书枢密院事赵与筹资政殿学士依旧知临安府浙西安抚使癸酉王伯大罢为资政殿学士知建宁府九月辛酉祀于明堂大赦冬十月甲戌别之杰以资政殿大学士知绍兴府乙亥应防谢方叔并兼参知政事
　　九年春正月庚申以周世宗八世孙柴彦頴补承务郎袭封崇义公辛酉诏两淮京湖沿江旷土军民从便耕种丁夘许应龙薨己巳范钟薨辛未以官田给表忠观旌钱氏功徳仍禁樵采閠二月甲辰以郑清之为太师左丞相兼枢密使进封魏国公赵葵为右丞相兼枢密使应防谢方叔并参知政事史宅之同知枢密院事郑清之辞太师三月癸未以贾似道为寳文阁学士京湖安抚制置大使乙酉以程元凤为江淮等路都大提防坑冶铸钱公事兼知饶州丁亥诏以四月朔日食自二十日避殿减膳彻乐夏四月壬寅朔日有食之五月甲午郑宷薨六月丙寅诏边郡各立庙一赐额曰襃忠凡没于王事忠节显著者并祠焉秋八月己酉以吴濳为资政殿学士知绍兴府浙东安抚使冬十月癸未应防以资政殿学士知平江府十二月己亥以董槐兼侍读乙巳以吴濳同知枢密院事兼参知政事徐清叟签书枢密院事戊午史宅之薨
　　十年春三月癸未赵葵以观文殿大学士醴泉观使兼侍读奉朝请庚寅以贾似道为端明殿学士两淮制置大使淮东安抚使知扬州余玠龙图阁学士职任依旧李曾伯徽猷阁学士京湖安抚制置使知江陵府夏五月丙寅以福州观察使善为保康军节度使嗣濮王加吴渊资政殿学士依旧职任与执政恩数秋九月甲子以贾似道兼淮西安抚使戊寅以严州水蠲其租冬十月丁酉诏郡邑间有水患随处发义仓振之是月余玠出师至兴元无功而还十一月壬申赵葵授特进依旧观文殿大学士判潭州湖南安抚大使癸未以雷震非时自二十四日避正殿减膳
　　十一年春正月丁夘进封孟啓为建安郡王仍改名孜己丑诏沿海沿江州郡申严水军之制二月庚子游佀罢三月丁夘少保保宁军节度使嗣濮王不擅薨戊寅以谢方叔知枢密院参知政事吴濳参知政事徐清叟同知枢密院事夏六月丙申以髙达带遥郡刺史权知襄阳府管内安抚节制屯戍军马乙巳诏求遗书并山林之士有著述者许上进秋七月庚辰前签书枢宻院事陈卓薨八月丁未命吕文福庐州驻劄御前诸军都统制九月辛未祀于明堂大赦冬十一月丙申京湖制司表都统髙达等复襄樊甲辰郑清之以太傅保宁军节度使克醴泉观使封齐国公仍奉朝请庚戍清之薨甲寅以谢方叔为左丞相吴濳为右丞相乙邜以徐清叟参知政事兼同知枢密院事董槐端明殿学士签书枢密院事十二月己夘游佀薨是嵗蒙古主孟克立以其弟呼必哩总治汉南【据元史增辑】
　　十二年春正月癸巳武功大夫王坚以复兴元功转遥郡团练使癸丑诏宰执议立方田开沟浍自近圻始创置逰击军水步各半二月乙夘朔日有食之壬午复襄郢新复州县赋税三年蒙古攻随郢安复等州京西马步军副总管马荣与战于严窦山癸未再战铜冶坪三月丁亥又战于子陵大脊山屡败之丁未守三汊口诸将焚蒙古兵屯蓄防其浮梁夏四月戊辰诏襄郢新复州郡耕屯为急命京阃措给牛种五月乙巳盗起信州玉山县罢诸郡经界六月癸亥振衢信饥玉山防平丙寅以严衢婺台处上饶建宁南劒邵武大水遣使分行振恤仍除今年租秋八月己巳振在京军民丁丑诏行会天厯辛巳诏改明年元九月丁亥少师保康军节度使嗣沂王贵谦薨冬十月癸丑以徐清叟参知政事董槐同知枢密院事嗣濮王善薨戊午濮安懿王长孙善奂授福州观察使嗣濮王壬申诏襄樊已复其务措置屯田修渠堰十一月庚寅吴濳罢戊戍以火灾避正殿减膳壬寅诏求直言
　　寳祐元年春正月庚寅朔以建安郡王孜为皇子改赐名禥授崇庆军节度使进封永嘉郡王癸夘蒙古兵渡汉水屯万州入西栁闗髙达与战于河闗大败之追至鳖坑石碑港而还二月己酉朔日有食之三月丙申别之杰薨夏五月甲午诏余玠赴阙乙未诏侍从台练给舍制司各举帅才二人六月庚戍四川制司言余玠疾革以玠为资政殿学士与执政恩数辛亥以贾似道为资政殿大学士李曾伯端明殿学士职任依旧庚申以余晦为司农卿四川宣谕使秋七月壬午王伯大薨庚寅振温台处三郡水灾癸巳诏余玠以兴元归附之兵分本路都统务抚存之甲午余玠卒庚子以董槐兼参知政事癸夘诏抚谕四川官吏军民八月丙辰以余晦权刑部侍郎四川安抚制置大使知重庆府兼四川总领财赋冬十月丙午振京城军民十一月丙子诏奬谕襄阳守臣髙达己丑贾似道献所获良马赐诏襃嘉十二月庚申刘伯正薨
　　二年春正月乙亥蒙古城利州阆州利州统制吕达与战死之二月甲辰诏太常厘正秦桧諡己酉以余晦兼四川屯田使三月壬午王善使蒙古防七年来归戊子蠲江淮今年二税甲午城东海贾似道以图来上夏四月辛亥给边兵耕种闲田乙丑以徐清叟知枢密院兼参知政事董槐参知政事六月壬寅罢临安府临平镇税场甲辰蒙古入合州广安军王坚曹世雄等击却之甲寅録余玠家财以李曾伯为资政殿学士依旧节制四川丙辰王伯大罢丁巳以贾似道同知枢密院事职任依旧庚午诏余晦赴阙闰月壬申以蒲择之暂权四川制置司事蒙古围嘉定府甲戍帅守俞兴元用等力战却之以包恢提浙西刑狱招捕荻浦盐防壬午以李曾伯为四川宣抚使兼京湖制置大使进司防路戊戌蒙古兵去扬州秋七月以前蜀帅余玠家财犒蜀军民蠲并边诸郡租三年诏贾似道开阃以枢密行府为名壬戍复安西堡己巳荻浦海防平八月己亥以前知阆州兼利西安抚王惟忠付大理狱九月辛亥祀于明堂大赦丙寅以山阴萧山诸暨会稽四县水蠲其租冬十月癸酉子禥进封忠王甲午斩王惟忠于都市十二月庚午排保甲行自实法
　　三年春正月己未巴州捷至庚申起居郎牟子才请罢元夜张灯帝纳之二月己夘复广陵堡城贾似道以图来上三月己酉诏沿邉耕屯课入登羡管屯田官推赏荆襄两淮及山砦如之庚戍邵武防平癸丑诏自实法宜寛期限监司守臣其严戢吏奸毋烦扰民以吴渊为观文殿学士京湖制置使知江陵府夏四月乙酉以江万里知福州福建安抚使六月丙戍李全子松寿葺旧海城窥海道贾似道击败之戊子洪天锡劾内官卢允叔董宋臣疏不报秋七月癸丑以吕文徳知鄂州节制鼎澧辰沅靖五州丙辰谢方叔徐清叟罢八月乙丑以董槐为右丞相兼枢密使程元凤签书枢密院事权参知政事蔡抗为端明殿学士同答书枢密院事徐清叟资政殿学士提举玉隆万寿宫任便居住己巳以马光祖兼节制和州无为安庆三郡屯田使丙子郑性之薨庚寅福建安抚江万里罢新命提举武夷山冲佑观辛夘应防薨冬十二月乙丑嗣濮王善奂薨
　　四年春正月乙未谢方叔夺职罢祠辛亥以吴渊为京湖制置使兼防路策应使军马急切便宜行事庚申蜀阃奏捷三月壬寅以少师嗣荣王与芮为太傅夏四月癸未以程元凤参知政事蔡抗同知枢密院事贾似道参知政事职任依旧李曾伯资政殿大学士福建安抚使吴潜沿海制置使判庆元府五月甲辰罗氏国遣使来言蒙古兵今屯大理国将大入邉诏以银万两约罗为援丁未诏申严老防隘防戍防樊阃臣奏捷甲寅赐礼部进士文天祥以下六百一人及第出身有差六月甲戌朱禩孙以太府寺簿知泸州兼潼川路安抚任责泸叙长宁邉防癸未董槐以观文殿大学士提举临安府洞霄宫诏程元凤蔡抗轮日判事军国重务取防秋七月甲寅知叙州史俊调舟师与蒙古战凡十三合屡败之乙夘以程元凤为右丞相兼枢密使蔡抗参知政事张磻端明殿学士签书枢密院事九月壬辰西南蕃吕告蛮目宁名天等与乌苏蛮合力为国御难诏各补承信郎冬十一月戊子荆防阃臣以功状来上戊戌京湖继上战功癸丑以张磻同知枢密院事丁大全端明殿学士签书枢密院事马天骥端明殿学士同签书枢密院事参知政事蔡抗擅去国诏授职予祠寻寝其命十二月庚申蒙古城枣阳乙丑以张磻兼参知政事
　　五年春正月丁亥以赵葵为少保宁逺军节度使京湖宣抚使判江陵府兼防路策应大使进封卫国公贾似道进知枢密院事职任依旧吴渊参知政事李曾伯荆湖南路安抚使兼知潭州辛亥吴渊薨二月戊午四川嘉定上战功以贾似道为两淮安抚使辛酉命赵葵兼湖广总领财赋余晦淮西总领财赋夏四月丁夘蒙古攻襄阳安抚髙达破之于白河己夘蒙古攻苦竹隘诏京湖调兵应援【元史载在宪宗八年十月则应在宋寳祐六年与此异】闰月甲午蒙古兵趋安南诏徐敏子严防邕宜己酉以吕文徳知靖州职任依旧五月戊寅诏京湖沿江海道严备舟师防遏辛巳复劒门垒壬午夏贵正任吉州刺史带御器械镇江驻劄都统制知懐逺军六月丁酉马天骥罢为端明殿学士提举临安洞霄宫秋八月丙戍光化军奏捷庚子以张磻参知政事丁大全同知枢密院事兼权参知政事己酉史嵩之薨九月辛酉祀于明堂大赦冬十月庚寅张磻薨丁酉以林存签书枢密院事十一月丙辰李曾伯兼节制广南任责边防十二月壬午李曾伯依旧资政殿学士湖南安抚使兼广南制置使移司静江府
　　六年春正月辛亥以丁大全参知政事兼同知枢密院事林存兼权参知政事甲子蒙古主自将南侵由陇州入散闗遣将分徇米仓沔州海州【据元史增辑】癸酉罢李曾伯广西经畧以广南制置大使兼知静江府甲戌诏枢密院编修官吕逢年诣蜀趣办缓急事宜二月辛巳以马光祖为端明殿学士京湖制置使知江陵府兼防路防应湖广总领财赋并屯田事三月戊辰以马光祖兼荆湖北路安抚使夏四月庚辰朔以不雨避正殿减膳己亥禠沿江制置副使吕好问职乙巳程元凤以观文殿学士判福州寻提举洞霄宫丙午蒙古围襄樊髙达击却之丁未以丁大全为右丞相兼枢密使林存同知枢密院事兼权参知政事朱熠端明殿学士签书枢密院事五月癸丑懐逺涟水相继奏捷丁巳蠲广西耕荒田者租三年后两年减其租之半丁夘嗣秀王师弥薨秋七月戊辰蜀郡刘整奏捷乙亥吕文徳入播州八月蒙古主次剑门戊戍诏上流锁江防御癸夘诏申倭船入界之禁九月壬子诏蜀广海道申严防遏戊辰安丰上战功冬十月蒙古主渡嘉陵江至涪州造浮梁济师丁丑以俞兴为四川制置副使知嘉定府兼成都安抚副使戊子蒙古攻通泰州制置使张实死之庚寅广南刘雄飞奏横山之功辛夘诏常州江阴镇江发米振淮上民十一月己酉林存罢以资政殿学士知建宁府癸丑颍州上战功诏追复余玠官蒙古攻鹅顶堡知军王仲出降王佐死焉壬子以朱熠同知枢密院事兼权参知政事饶虎臣端明殿学士同签书枢密院事贾似道枢密使两淮宣抚使丁夘东海失守诏贾似道以功自赎十二月戊寅诏改来年元庚辰蒙古兵渡马湖入蜀诏马光祖暂移司峡州六郡镇抚向士璧移司绍庆府以便策应癸未蒙古攻房州光祖士璧击败之是月蒙古下简隆雅诸州
　　开庆元年春正月己酉蒙古兵攻忠涪二州进迫防州诏蒲择之马光祖战守调遣便宜行事丁夘贾似道以枢密使为京西湖南北四川宣抚大使都大提举两淮兵甲湖广总领知江陵府蒲择之攻成都不克蒙古攻渠州巴川又入賔象州又攻横州合州破利州隆庆顺庆诸郡阆蓬广安守将相继纳降又造浮梁于涪州戊辰以李庭芝权知扬州二月庚辰以赵与筹为观文殿学士两淮安抚制置使兼知扬州乙酉出内库钱助边用丙戌以马光祖为资政殿学士沿江制置使江东安抚知建康府行宫留守己丑蠲建康太平宁国池州广徳等处沙田租壬辰蠲涟水军制司所收屯田租乙未发平粜仓米减直振在京民辛丑涪州报蒙古师还三月丁巳以吕文徳为保康军节度使四川制置副使兼知重庆府夏四月丁丑以向士璧为湖北安抚副使知峡州兼归峡施珍南平军绍庆府镇抚使甲申诏守合州王坚婴城固守为蜀列城之冠特与厚赏丙申以吕文徳兼四川总领财赋五月乙夘吕文徳募人防涪州浮梁丁巳诏湖北诸郡去年旱潦饥疫令江陵常澧岳寿诸州发米振粜婺州大水发义仓米振之六月甲戌吕文徳与蒙古将史天泽战于嘉陵江败绩辛巳以朱熠参知政事饶虎臣同知枢密院事戊戌诏申严海道防御己诏奬谕贾似道壬寅以李庭芝直寳谟阁湖北安抚副使兼知峡州秋七月癸亥蔡抗薨蒙古主孟克殂于军八月甲申以濠州綂制张斌柘塘之战殁于王事赠官三转防古将自黄州渡江侵临江军知军陈元桂死之戊子吴潜以观文殿大学士判宁国府特进崇国公辛夘命吕文徳兼湖北安抚使九月蒙古将围鄂州都统张胜死之又围潭州向士璧击却之己未嗣濮王善腾薨庚申以吴潜兼侍读奉朝请戴庆炣为端明殿学士签书枢密院事以北兵渡江下诏责已勉谕诸阃进兵壬戌出内府钱帛犒师赵葵进观文殿大学士封卫国公判庆元府沿海制置使命侍御史沈炎往沿江制置副司趣兵援鄂渚再出内库钱帛给备军赏己巳诏贾似道兼节制江西二广人马应援上流庚午合州围解以王坚为宁逺军节度使依前左领军卫上将军兴元府驻劄御前诸军都统制兼知合州节制军马冬十月辛未丁大全罢以观文殿大学士判镇江府壬申以吴潜为左丞相兼枢密使进封相国公贾似道为右丞相兼枢密使进封茂国公宣抚大使等如旧癸酉命赵葵为江东宣抚使马光祖移司江州应援鄂州史岩沿江制置副使移司寿昌军应援鄂州丁丑给还浙西提举常平司嵗收上亭户沙地永勿复征庚辰诏避正殿减膳彻乐又诏比者蜀道稍宁然干戈之余疮痍未复流离荡析其被兵无以自存者亟振之癸未丁大全落职罢新任丙戌以赵葵为沿江江东宣抚使置司建康任责捍御癸巳向士璧权兵部侍郎湖南安抚使兼知潭州任责广西邉防十一月壬寅以朱熠权知枢宻院事饶虎臣戴庆炣并权参知政事癸夘吕文福带遥郡防御使河南招抚使知淮安军戊申求直言乙夘赵葵授少保观文殿大学士江东西宣抚使进封益国公其饶信袁临抚吉隆兴官民兵并听节制调遣便宜行事闰月甲戌出内帑钱犒内外诸军丁丑以向士璧为湖南制置副使余职仍旧甲申吕文徳检校少保京西湖北安抚使兼制置使知鄂州兼侍卫马军都指挥使十二月己亥贾似道言鄂州围解诏论功行赏辛亥诏改明年元壬子改封吴潜为许国公贾似道为肃国公
　　景定元年春正月丙子诏奬贾似道功二月丙午诏贾似道以缗钱三千万犒鄂州守城将士己酉进髙达为宁江军承宣使右金吾卫上将军吕文徳赏赉有差髙达迁湖北安抚副使知江陵府兼防路策使辛酉蒙古兵自大理由广南抵衡州向士璧刘雄飞逆战于道败之丙寅蒙古侵分宁武寕二县河湖砦都监权巡检张兴宗死之三月戊辰朔日有食之庚午夏贵兼黄寿策应使总舟师乙亥蠲全岳永衡栁象瑞兴国南康隆兴江州临江潭州诸被兵县开庆元年以前二税癸未贾似道奏蘱草坪大捷进军黄州乙酉鄂州统制张胜与蒙古战于汉阳死之丙戌贾似道言自鄂趋黄与蒙古囘军相遇屡有克捷诏孙虎臣范文虎张世杰以下各赐金帛夏四月戊戌侍御史沈炎劾吴潜奸谋叵测请速召贾似道正位鼎轴朱熠戴庆炣轮日判事大政则共议以闻己亥贾似道表言夏贵等战新生州进至白鹿矶皆身自督战有功诏赴阙庚子以王坚为侍卫步军司都指挥使戊申以刘整知泸州兼潼川安抚副使己酉吴潜以观文殿大学士提举临安府洞霄宫癸丑进贾似道少师进封卫国公朱熠知枢密院事兼参知政事饶虎臣参知政事戴庆炣同知枢密院事兼参知政事皮龙荣端明殿学士签书枢宻院事己未以夏贵为保康军承宣使知淮安州兼淮东安抚副使京东招抚使癸亥以吕文徳兼防路策应使丙寅命马光祖兼淮西总领财赋是月蒙古主呼必哩立命翰林郝经来告即位五月戊辰诏赵葵依旧少保两淮宣抚使判扬州进封鲁国公徐清叟观文殿大学士知建宁府饶虎臣罢甲戍以吕文信白鹿矶死事赠宁逺军承宣使庚辰戴庆炣卒癸未以皮龙荣兼权参知政事沈炎端明殿学士同签书枢密院事马堃鄂州都统制驻劄江陵府壬辰以姚希得为敷文阁待制知庆元府兼沿海制置使乙未李庭芝起复秘阁修撰主管两淮安抚制置司公事兼知扬州六月丁酉夏贵奏淮安战功庚子窜丁大全于南康军壬寅立子忠王禥为皇太子戊申王埜卒秋七月乙丑侍御史何梦然劾丁大全吴濳欺君无君之罪辛夘诏丁大全削三秩谪居南安军吴濳夺观文殿大学士罢祠削二秩谪居建昌军八月壬寅以程元凤为淮浙发运使判平江府九月癸酉守泸州刘整上战功辛巳祀于明堂大赦戊子李璮犯淮安【李璮即李松寿时已改名】冬十月乙未诏申严边防戊申李璮修南域诏淮阃调兵毁之壬子破李璮兵于涟水城下十二月甲寅吕文徳上防路战功
　　二年春正月癸亥诏监司具劾赃吏率以半嵗视多寡为殿最守臣助监司所不及以一嵗为殿最本路无所劾而台谏论列者监司守臣皆以殿定罚有治状亷声者摭实以闻丁丑命皇太子谒拜孔子于太学乙夘福建安抚使陈韡以观文殿学士致仕以董槐判福州福建安抚使乙酉诏封张栻为华阳伯吕祖谦开封伯从祀孔子庙庭是月蒙古将阿珠出师二月丙申孙虎臣与蒙古战于邳州败之三月壬戌朔日有食之夏四月乙未以皮龙荣参知政事沈炎同知枢密院事兼权参知政事何梦然签书枢密院事俞兴保康军承宣使四川安抚制置使丙申吕文徳超授太尉京湖安抚制置屯田使夔路策应使兼知鄂州己亥诏申严江防壬寅以吕文徳兼湖广总领财赋乙巳马天骥以资政殿学士知福州福建安抚使乙夘窜吴潜于循州丙辰窜丁大全于贵州五月癸亥贾似道请祠禄不允庚午谢方叔叙复观文殿大学士致仕戊寅以刘雄飞知防州防路安抚使乙酉王坚迁左金吾卫上将军湖北安抚使兼知江陵府六月乙未诏霖雨为沴避正殿减膳彻乐辛亥以范文虎为左领军卫大将军主管侍卫步军司兼马军司秋七月甲子守泸州刘整叛降于蒙古参谋许彪孙死之辛未制置使蒲择之坐通叛贼罗显窜万安军乙亥以厉文翁为资政殿学士沿海制置使知庆元府戊寅王惟忠家讼寃诏夺谢方叔合得恩数丁大全责授新州团练使贵州安置壬午陈韡卒丙戌吴潜授化州团练使循州安置八月壬辰命韩宣兼常徳辰沅澧靖五郡镇抚使吕文徳兼四川宣抚使丁酉夺向士璧从官恩数穷其侵盗之罪乙巳以江万里为端明殿学士同签书枢密院事依执政恩数九月辛酉以湖秀二州水灾诏申严荒政乙亥李庭芝言李璮已遁蒙古使郝经乆留真州帝趣与之锡赉冬十月癸巳吕文徳言已复泸州外堡拟即对江垒石为城以示持乆之计从之甲申诏申奬贾似道鄂州之功丙午以何梦然同知枢密院事兼参知政事十一月己未以刘雄飞为和州防御使枢密副都承防四川安抚制置副使兼知重庆府四川总领防路转运使丁丑以马光祖提领户部财用兼知临安府浙西安抚使十二月庚寅改窜蒲择之于南康军甲午以皮龙荣兼权知枢密院事何梦然参知政事兼太子賔客马光祖同知枢密院事兼太子賔客知临安府
　　三年春正月戊午朔【宋史作戊子朔误盖前年十一月己未朔是年二月丁亥朔则此合是戊午朔也今改辑】诏百官尽言丁大全吴潜党人并永不録用丁夘以善谘嗣濮王庚午赐贾似道第宅于集芳园给缗钱建家庙甲戌贾似道以书诱蒙古总管张元李璮获书献之【据元史增辑】二月丁亥振临安安吉嘉兴水灾以皮龙荣为资政殿大学士知潭州湖南安抚使庚戌李璮以涟海三城来归并献山东郡县授璮保信宁武军节度使督视京东河北等路军马封齐郡王复其父李全官爵三月乙丑以孙附鳯为端明殿学士签书枢密院事兼太子賔客庚辰吕文福依旧职差知濠州兼淮西招抚使是月夏贵攻符离夏五月辛未以马光祖知福州兼福建安抚使夏贵攻亳州又攻邳州庚辰夏贵上蕲县战功六月戊子遣青阳梦炎率师援李璮庚寅以孙附凤兼权参知政事杨栋端明殿学士同签书枢密院事兼太子賔客壬辰吴潜没于循州己亥董槐以特进致仕癸丑诏应谪臣僚终于贬所者许令归葬是月夏贵与蒙古战于濵州败绩秋七月壬戍董槐薨癸未诏申诸路苛取苖米之禁八月蒙古侵虎脑山戊戍李璮败死诏诸郡严邉防汪立信升直敷文阁主管沿江制置司公事知江州主管江西安抚司公事冬十月乙夘蠲四川制总州县盐酒榷额甲子以杨栋签书枢密院事兼权参知政事兼太子賔客叶梦鼎端明殿学士同签书枢密院事兼太子賔客甲戍归化州岑从毅纳土输赋献丁壮为王臣十一月壬辰夺丁大全贵州团练使移置新州丙申徐清叟薨丁酉资阳砦主万户小格及其子重嘉努来降戊戌以夏贵知庐州淮西安抚副使
　　四年春正月贾似道遣杨琳诱蒙古山主杨大渊南归琳被执为所害【据元史増辑】二月甲寅蒙古攻嘉定府马堃与战败之丁巳置官田所以刘良贵为提领陈訔为检阅戊寅蒙古遣使来问稽留郝经之故三月丁亥以吕文徳为寜武保康军节度使职任依旧刘雄飞枢密都承防四川安抚制置使兼知重庆府四川总领财赋防路转运使丁酉以王坚知和州兼管内安抚使吕思望知濠州兼淮西招抚使庚子以何梦然兼权知枢密院事夏四月丙寅官田所言知嘉兴县段浚知宜兴县叶哲佐买公田不遵元制罢之六月庚申诏平江江阴安吉嘉兴常州镇江六郡已买公田三百五十余万亩今秋成在迩其荆湖江西诸道仍旧和籴丙寅诏公田竣事转刘良贵两官陈訔廖邦杰洎六郡官进秩有差秋七月吕文徳于樊城置榷场【据宏简録増辑】九月辛夘祀于明堂大赦甲午以何梦然知枢密院事兼参知政事杨栋同知枢密院事兼权参知政事叶梦鼎签书枢密院事冬十月己未诏发缗钱于浙西六郡置公田庄甲子命张珏兴元府驻劄御前诸军都统制兼知合州
　　五年春正月丁丑朔诏崇经术考徳行三月辛巳王坚卒马光祖依旧观文殿学士沿江制置使知建康府江东安抚使行宫留守夏四月丁未以夏贵为枢宻都承防四川安抚制置使兼知重庆府四川总领防路转运使辛亥诏郡邑行乡饮酒礼乙丑何梦然马天骥罢己巳江万里以资政殿学士知建宁府李曾伯以观文殿学士知庆元府沿海制置使五月庚辰何梦然以资政殿大学士知建宁府辛夘以杨栋参知政事叶梦鼎同知枢密院事兼权参知政事姚希得端明殿学士同签书枢密院事马天骥提举洞霄宫六月丁未饶虎臣叙复资政殿学士依前通奉大夫差遣如故甲寅加授李庭芝寳章阁直学士依旧任朱禩孙右文殿修撰知静江府广西经略使汪立信秘阁修撰枢密副都承防沿江制置副使兼知江州江西安抚使秋七月丁丑以星变避正殿减膳诏中外直言阙失乙未马天骥夺职罢祠九月乙未建宁府教授谢枋得窜兴国军冬十月乙丑帝不豫丙寅大赦丁夘皇帝崩年六十一諡曰建道备徳大功复兴烈文仁武圣明安孝皇帝庙号理宗攅于永穆陵
　　理宗寳庆三年绍定六年端平三年嘉熙四年淳祐十二年寳祐六年开庆一年景定五年凡四十年












　　钦定续通志卷三十八
　　钦定四库全书
　　钦定续通志卷三十九
  </div>
  <div class="pagination">
   <a href="钦定续通志_page14.html">
    上一页
   </a>
   <span>
    ...
   </span>
   <a href="钦定续通志_page10.html">
    10
   </a>
   <a href="钦定续通志_page11.html">
    11
   </a>
   <a href="钦定续通志_page12.html">
    12
   </a>
   <a href="钦定续通志_page13.html">
    13
   </a>
   <a href="钦定续通志_page14.html">
    14
   </a>
   <span class="current-page">
    15
   </span>
   <a href="钦定续通志_page16.html">
    16
   </a>
   <a href="钦定续通志_page17.html">
    17
   </a>
   <a href="钦定续通志_page18.html">
    18
   </a>
   <a href="钦定续通志_page19.html">
    19
   </a>
   <a href="钦定续通志_page20.html">
    20
   </a>
   <span>
    ...
   </span>
   <a href="钦定续通志_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
