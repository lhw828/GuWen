<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 9 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 9 页/共 148 页</h1>
    <div class="content">○辛未。谕内阁、前据宪政编查馆奏议覆度支部奏清理财政章程。当以财政关系重大。不厌求详。仍饬度支部妥酌具奏。兹据度支部奏称该馆核覆章程。增益条文益加周密。妥善可行等语。方今财政艰难。内外交困。必以廓清积弊。确定豫算为先。全赖部臣疆臣和衷共济。各饬所属。共矢公忠。按照所拟章程。实力奉行。认真办理。用副朝廷慎重度支之至意。现月　　

○附录妥酌清理财政章程清单第一章总纲。第一条。清理财政。以截清旧案。编订新章。调查出入确数。为全国豫算决算之豫备。第二章清理财政之职任。第二条。臣部设立清理财政处。各省设立清理财政局。专办清理财政事宜。第三条。臣部清理财政处。由臣部选派司

员分科办理。其职任如左。一开列各省出入各项条款。发交各省清理财政局分别调查。一综核京外光绪三十四年分出入款项。详细报告册。并宣统元年以后各季报告册。一摘录各项说明书。分门别类。编成总册。一会同各司稽檄京外各处豫算报告册。决算报告册。一汇录京外各处豫算报告册。决算报告册。编成总册。一核定各项清理财政章程。第四条。各省清理财政局。设总办一员。以藩司或度支司充之。会办无定员。以运司关盐粮等道。及现办财政局所之候补道员充之。设监理官二员。由臣部派员充之。其职任如左。一造送该省光绪三十四年分出入款项详细报告册。及宣统元年以后各季报告册。一造送该省各年豫算报告册。决算报告册。一调查该省财政沿革利弊分门别类。编成详细说明书。送部查核。一拟订该省各项收支章程。及各项票式簿式送部。第三章划分新旧案之界限。第五条。各出入款项。截至光绪三十三年年底止。概作为旧案。各省旧案历年未经报部者。分年开列清单并案销结。第六条。各省出入款项自宣统三年起作为新案前项新案。遵照本章程第十四条第二十三条办理。第七条。各省出入款项自光绪三十四年至宣统二年年底止。作为现行案。前项现行案除由清理财政局将光绪三十四年分调查报告。宣统元年分按季报告外。仍由该管司道。详请督抚。将全年出入款项。分别造册报销。宪政编查馆增订第四章调查财政之方法。

第八条。各省入款。如田赋漕粮盐课。茶课。关税。杂税厘捐。受协等项。出款如廉俸。军饷制造工程教育。巡警。京饷。各款洋款。杂支等项统由臣部撮举纲要。开列条款。发交各省清理财政局。将光绪三十四年分各项收支存储银粮确数。按款调查。编造详细报告册。并赢亏比较表。限至宣统元年底。呈由督抚陆续。咨送到部。第九条。各省清理财政局。如有应行调到事件。得派局员至各衙门局所调查出入各款。及一切规费。遇有抗延欺饰者。经该员呈报到局。由局查实。禀请督抚倢■＜曰融＞■＜石木＞处。并报臣部查核。如所派之员有需索。或扶同弊混情事。由该局禀请督抚倢■＜曰融＞■＜石木＞处。第十条。清理财政局。应将该省财政。利如何兴。弊如何除。何项向为正款。何项向为杂款。何项向系报部。何项向未报部。将来划分税项时。何项应属国家税。何项应属地方税。分别性质。酌拟办法。编订详细说明书。送部候核。前项说明书限至宣统二年六月底。陆续咨送到部。第十一条。自宣统元年起。各省文武大小衙门局所。应将出入各款。按月编订报告册送清理财政局。由局汇编全省报告总册。按季呈由督抚咨部。上季报告册。限于下季到部其清理财政局未成立以前。出入各款。一律造册补报。第十二条。在京各衙门所管出入各款。属于光绪三十四年者。应编造详细报告册。并附说明书。限至宣统元年年底。陆续咨送到部。第十三条。在京各衙门所管出入各款。属于宣统元年二年者。应按季编订报告册咨送到部。第五章豫备全国豫算之事。第十四条。各省文武大小衙门局所。自宣统二年起。豫算次年出入款项。编造清册。于二月内送清理财政局。由局汇编全省豫算报告册。呈由督抚于五月内咨送到部。各省豫算报告册内。应将出款何项应属国家行政经费。何项应属地方行政经费。划分为二。候部核定。前项之国家行政经费。系指廉俸军饷解京各款。以及洋款协饷等项。地方行政经费。系指教育警察实业等项。第十五条。各省岁入。当国家税地方税未分以前。咨议局不得议减现行税率。其于地方行政经费范围内。视为应增新税时。得呈请督抚核定。奏咨办理。第十六条。各省款项出入比较。若有赢余。概列入次年入款之豫算报告册。第十七条。各省款项。若有不足。于每年编订豫算报告册时。由各该督抚商同臣部设法筹措。第十八条。在京各衙门。自宣统二年起。应将该衙门次年出入各款。编订豫算报告册。于五月内送部。第十九条。臣部直接所管之出入款项。应自宣统二年起编定次年豫算册。奏明办理。第二十条。臣部自宣统二年起。逐年将京外各处送到豫算报告册。详细核定。奏请施行。前项豫算报告册。限于文册到部两个月内。核定各省豫算报告册内款项。属于地方行政经费者。由臣部奏交督抚。送咨议局议决。并将豫算全册送供参考。第二十一条。京外各署出入各款。自宣统三年正月初一日起。一律遵照豫算册办理。凡属出款项下不得于定额外。开支别项经费。亦不得彼此挪用。第二十二条。遇有临时特别重要支款。未经列入豫算册。或已列豫算册而收不足数。不敷所出者。由该省督抚会商臣部。随时奏明酌量筹拨。第六章豫备全国决算之事。第二十三条各省文武大小衙门局所。自宣统四年起。查明上年出入款项。编造清册。于三月内送清理财政局。由局汇编全省决算报告册。呈由督抚于六月内咨送到部。各省决算报告册内。应将出款项下。国家行政经费。地方行政经费。分别编列。第二十四条。在京各衙门。自宣统四年起。应将该衙门上年出入各款编订决算报告册。于六月内送部。第二十五条。臣部直接所管之出入款项。应自宣统四年起。编定上年决算册。奏明销结。第二十六条。臣部自宣统四年起。逐年将京外各处送到决算报告册。核定奏销。前项决算报告册。限于文册到部两个月内核定。凡向由京师主管各衙门核销之款由各省另造专册。送各该衙门查核。该衙门于文册收到一个月内。核定知照臣部。汇总奏销。各省决算报告册。属于地方行政经费者。由臣部奏交督抚。送咨议局议决。并将决算全册。送供参考。第七章酌定外官公费。第二十七条。在官俸章程未经奏定之先除督抚公费。业由会议政务处议筹外。其余文武大小各署及局所等处应由清理财政局调查各处情形。一面禀承督抚及臣部酌定公费。一面提出各款项规费。除津贴各署公费外。概归入该省正项收款。第八章附则第二十八条。全国财政。自宣统元年起。至宣统五年全国豫算案成立日止。一律照本章程办理。第二十九条。本章程各项报告册。应分门别类。每类细别为款。每款细别为项。每项细别为目。不得笼统含混。第三十条。本章程所定造报到部期限。如有任意逾限。以致豫算决算。无从豫备贻误宪政者。该管藩司或度支使。由度支部据实奏倢■＜曰融＞■＜石木＞。请旨办理。本章程所定造报到局期限。如有任意逾限者。由清理财政局禀请督抚。将该管官员分别撤去差使。宪政编查馆增订第三十一条。云南贵州广西四川甘肃新疆六省。每年豫算报告册。得展限至六月十五日以前到部。决算报告册得展限至七月十五日以前到部。第三十二条。热河、察哈尔、绥远城、归化城、各处都统将军副都统所管收支各款。应编光绪三十四年详细报告册。并赢亏比较表。及自宣统元年起。各季报告册又自宣统二年起。应编次年之豫算报告册。自四年起。应编上年之决算报告册。均由该处自行办理。按照各省定限咨送到部。第三十三条。乌里雅苏台、科布多、阿尔泰、伊＜覀之＞■牛、塔尔巴哈台、西甯、西藏、库伦、各处将军大臣所管收支各款。应编光绪三十四年分详细报告册。并赢亏比较表。限于宣统元年年底咨送到部。又自宣统二年起。应编次年之豫算报告册。自四年起应编上年之决算报告册。均由该处自行办理。按照甘肃新疆等省展缓限期。一律咨送到部。其自宣统元年起每季应编报告册。仍行按季照限报部。第三十四条。臣部清理财政处。各省清理财政局。所有办事章程。另行详订。第三十五条。本章程如有应行变通之处。由臣部临时奏明办理。谕军机大臣等、有人奏、前调署河南邓州知州原武县知县温绍梁办理操切等语。著吴重喜■心按照所倢■＜曰融＞■＜石木＞各节确切查明。据实具奏。毋稍徇隐。原片著钞给阅看。寻奏、温绍梁办事热心。尚无浮滑恶习。第勇锐有余。周详未足。请由臣随时察看。允之。现

月

　　

○又谕、御史王履康奏振兴丝业。请先于上海地方创设生丝检察所一摺。著农工商部议奏。寻奏、拟劄饬上海商会。传知该公所。邀集丝商。举商董若干员。报部遴委。所有一切事宜。责成该商董等筹拟章程。报部核夺。从之。现月　　

○又谕、凤山奏请速行普通教育。酌拟大略办法各摺片。均著学部议奏。现月　　

○以长江水师提标副将张有亮。为湖北汉阳镇总兵官。现月　　

○壬申。监国摄政王代诣大行皇帝几筵前行月祭礼。　　

○谕内阁、菩陀峪定东陵应修神路营房工程。著派绍英耆龄敬谨估修。现月　　

○又谕、明年三月十二日。兼祧皇考德宗景皇帝梓宫。奉移山陵暂安。所有应行典礼。并一切事宜。著各该衙门及直隶总督敬谨豫备。现月　　

○谕军机大臣等宝熙等奏、雍和宫大和斋工程。应否缓修。抑仍及时兴办一摺。著展缓数年。再行修理。现月　　

○又谕、理藩部奏、年例十二月二十三日、赏蒙古王公及喇嘛等瓷器等物。并带领外边行走蒙古王公等引见一摺。著于二十三日在养心殿带领引见。停止筵燕照例颁赏。现月　　

○又谕、御史俾寿奏请严禁各省督抚滥保附保积弊一摺。著会议政务处知道。现月　　

○又谕、御史俾寿奏、局卡抽收税厘请饬详刊告示及罚款章程等语。著度支部税务大臣知道。现月　　

○又谕、御史俾寿奏、外销款项。请归度支部核办。并酌量加增督抚将军津贴等语。著度支部知道。现月东三省总督徐世昌奏、奉省匪徒敛奣＜虘阝＞亦。地方安谧。本省防军及新调陆军。足敷防剿。应令甘肃提督张勋所部淮军。调回北洋防次。得旨、张勋所部淮军。仍著暂留东省。办理剿抚事宜。摺包　　

○又奏、洮南一府。为哲里木之奥区。亦三省之冲要。自该府至辽源州中闲二百余里。均系达尔汗旗管界。荒漠无垠。行旅困难。加以蒙丁蒙会。以主陵客。商货往来。转资盗贼。目前筹办蒙务。亟应及早开通。以资整顿。查辽源州以北。经卧虎屯至边服止。凡为达尔汗旗管界。应请一律开辟官道。置设驿站。支配弁兵。假以警务治理之权。俾得实力巡护。其沿路两旁。各划十里从事垦牧。以资生聚。庶洮辽联络一气。于行政实有裨益。下部议。摺包　　

○又奏、海龙总管员缺。职务太肬■闲。自应裁归地方官办理。以袪积弊。并酌拟裁撤各官员兵丁办法。下部议。摺包　　

○以剿捕奉天马贼阵亡。予奉军帮带官府经历李会卿等赏恤加等。摺包　　

○蠲缓江西新建、进贤、新淦、峡江、莲花、吉水、永丰、泰和、安福、永新、德化、德安、南昌、丰城、清江、庐陵、万安、鄱阳、余干、德兴、万年、星子、建昌、安义瑞昌、湖口、彭泽、二十七厅县、暨南九二＜目辟＞行＜匧心＞口＜韦未＞＜夗贝＞、被灾村庄新旧钱粮。现月　　

○蠲缓甘肃皋兰、狄道、靖远、洮州、碾伯、平番、平罗、七厅县被灾地亩粮租。摺包　　

○癸酉。监国摄政王代诣大行太皇太后几筵前行月祭礼。　　

○谕军机大臣等、义国南境地震。灾情甚重。朝廷深为悯恻。著颁发帑银五万两。由外务部交义国驻京使臣。迅速汇寄灾区。以资拯济而笃邦交。现月　　

○内务府奏恭制监国摄政王金册。应用若千页数。得旨、著用六页。现月　　

○邮传部奏、遵设统计处拟订办事肬■闲章。遴选提调纂协修各员。分司其事将臣部四政应有之范围。分门别类。各系以表。开办迄今。列撰表式。计成二百五十余种。作为暂行试办。一俟宪政编查馆核定表式。再行遵照办理。以期尽善。除将现在之表。咨明宪政编查馆查核。一面刊发表式。发交臣部所辖四政各局所。按表照填。并饬司员。就部中现有卷帙报告。一律先行填注。以期参观互勘。早日成书。再行续咨宪政编查馆。以备统计年鉴之用。应缮具办事章程十二条。并拟刊刻木质关防一颗。发给统计处。以昭信守。从之。现月官报　　

○以创办汉口水电公司。成效昭著。予职商宋炜臣奖励。为邮传部三等顾问官。现月　　

○以年满回国。赏法国使臣巴思德宝星。摺包　　

○甲戌。谕内阁、明年九月二十七日。皇祖妣孝钦显皇后梓宫奉移。十月初四日。永远奉安。所有应行典礼。并一切事宜。各该衙门及直隶总督敬谨豫备。现月　　

○又谕、岁暮元旦。大行太皇太后。大行皇帝几筵前行礼。监国摄政王及赏穿百日孝之王公百官。著仍服缟素。现月　　

○谕军机大臣等、电寄锡良。据电奏、镇南州土匪滋事等语。该督务饬所属。迅将股匪严行＜目辟＞暒穴＜曰融＞夕＜夗贝＞剿。尽法惩治。毋留余孽。以靖地方。该州知州黄希尚、著即行革职。电寄　　

○又谕、有人奏大臣虚糜国帑。徇私纳贿一摺。著派大学士孙家鼐那桐秉公查办。毋稍徇隐。据实具奏。原摺著钞给阅看。

现月

　　

○御史谢远涵奏吏治窳败。请严饬实行整顿。一荐擢太滥。一升迁太速。一更调太繁。一兼差太多。应请循名核实。严定考成。下会议政务处。会同吏部议奏。寻会奏、遵查原奏有业经施行者。有尚待变通者。要之杜弊必原其始。行法尤视其人。冒滥在所必除。澄叙贵于以渐。庶官常吏治。日形整肃矣。允之。摺包　　

○宪政编查馆奏、京旗初选复选事宜。拟请归并顺天府属办理。以期画一。查选举章程复选区域。府以知府、直隶厅州以该同知通判知州为复选监督等语。顺天府特设府尹。职分较崇。惟其管辖地方。则仍自为一府。是顺天复选事宜。即应责成府尹方为妥惬。盖首善之地。体制本宜崇隆。＜圭黾＞滟兄益以八旗选举。事务繁重。应有大员为之综理。故复选区域允宜定在京师。复选监督。亦应使府尹身任其职。以昭优异。应请将顺天府属各州县选举事宜。以顺天府为复选区域。顺天府府尹为复选监督。京城内及城外京营地面人民。应遵章由大兴宛平两县办理初选。其京旗专额议员。按照原定选举章程。应附于相近之投票所开票所举行。自可即以大宛两县。为京旗初选监督。顺天府府尹为京旗复选监督。惟京旗各事。向有该管衙门主持。一旦选举事宜。骤以府尹与大宛两县充为监督。其中情形不无隔阂。应由京旗咨议局筹办处王大臣。于京旗投票开票管理员外。在八旗左右翼内。每翼各遴派一员。充为总管理员于。于初选复选时。分别会同大宛两县。及顺天府府尹办理。至各省驻防。亦可仿办。但事务较肬■闲。由该将军都统城守尉。就驻防旗员中。酌派管理一员。仍会同该管地方办理。事关京旗选举及顺属复选区域自应奏明请旨遵行。俾昭审慎。其直年旗商请自行派员监督之处。应请毋庸置议。从之。摺包　　

○山西巡抚宝棻奏、晋省巡防队。遵照新章。分别改编。兹就旧有营队。区分三路。大同巡防队为中路。太原巡防队为前路。口外巡防队为后路。各路统领均仍其旧。刊刻中前后各路统领关防。分别给领。以资信守。并将大同汛内马步七队。编为中路巡防马步各队。归中路统领节制。太原汛内马步七队。编为前路巡防马步各队。归前路统领节制。口外马步八队。编为后路巡防马步各队。归后路统领节制。其官弁兵夫名额马匹。均照部章改编。现新军编练混成协。已编成马步石滟驳军乐各队。尚须添练工程辎重各一队。拟将裁减旧军节省之款拨充。俾得及时增募。早报成军。下部知之。摺包　　

○派理藩部侍郎达寿充宪政编查馆提调。随手　　

○以筹办廉钦匪乱肃清出力。予广东布政使胡湘林优叙。广肇罗道蒋式芬等升叙加衔有差。摺包　　

○乙亥。谕内阁、给事中朱显廷奏、清厘蠲缓积弊。申明例章。以广皇仁一摺。我朝家法。以爱民为本。遇有灾歉。立沛恩施。岂容不肖官吏。任意舞弊。若如该给事中所奏。张贴誊黄。迟早无定。缓徵递缓。轇轕不清。种种弊端。殊负朝廷体恤民艰之意。凡遇有蠲缓恩旨。著各督抚速饬藩司电知各州县。迅贴誊黄。毋任延搁。其蠲缓及带徵分数。均于串票内注明。并年年刊板。不得任意蒙混。其已输在官。准流抵次年正赋。傥该州县次年依旧催徵。立予究办。以期痛除积弊。实惠及民。现月　　

○谕军机大臣等、有人奏广东水师副将杨洪标贪婪党恶一摺。著张人骏按照所倢■＜曰融＞■＜石木＞各节确切查明。据实具奏。毋稍徇隐。原摺著钞给阅看。现月　　

○又谕、有人奏、颍上县知县宋毓衡等、与劣绅河南候补同知许秉彝。及府县幕友丁役。句串用事。济恶行私等语。著朱家宝按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。现月　　

○又谕、有人奏、皖省积荒待辟。亟宜筹设公司。推广开垦以兴农业一摺。著朱家宝按照所陈各节。体察情形。酌量办理。原摺著钞给阅看。现月　　

○又谕、御史常徽奏、整顿宗室旗产以固根本摺。该衙门知道。现月　　

○又谕、常徽片奏、前法部奏、改良监狱。经费不敷。请将哈萨克应领银四万两。悉数拨用。应请饬科布多参赞大臣。询问哈民。是否果愿报效等语。法部知道。现月　　

○掌京畿道监察御史赵炳麟奏、近见明谕。整顿两翼牧君■羊。北方马政。可望重兴。臣闻法驻兵越南。在河内高平谅山北甯等处。设立马厂。自欢洲输来种马骒马。配以越马。以图蕃息而资利用。我西南马政。全未讲求。以陆军三十六镇核算。每镇需马千三百余匹。就广东两镇。广西贵州湖南各一镇计之。需马六七千匹。贵州虽云产马。而地窄不能多出。且黔马躯干小弱。以负新式七生平之过山石滟驳。断难胜任。西南无产马之区。故马匹多购诸外洋。及北省。而水土异宜。不能耐久。平日固多耗费。战时尤误戎机。是今日就西南辟大牧场。讲求马政。实为要图。臣籍隶广西。深知该省自马平以西。至庆远所属。荒土涏涏。水草丰美。可兴牧政。拟请饬令该省督抚。派员勘查荒地。有可辟为牧场之处。务将界址开清。绘图贴说。奏明办理。傥可兴马政。即请饬令陆军部覆勘。筹款兴办。豫备西南各省陆军之用。于戎政大有裨益。下陆军部议。现月摺包　　

○又奏、满汉服制。请饬催议覆。下礼部议。现月　　

○监察御史叶芾棠奏、禁烟宜绝根株。恳请将土药禁种。洋药禁贩。于宣统元年冬切实施行。并饬外务部及禁烟大臣。责成派赴万国禁烟会委员。于开会时与各国乘机磋商。下外务部等知之。现月摺包　　

○丙子。孝庄文皇后忌辰。遣官祭昭西陵。　　

○谕内阁、载洵等奏请定崇陵规制一摺。著恭照惠陵规制敬谨兴修。现月　　

</div>
    <div class="pagination">
<a href="清实录宣统朝政纪_page8.html">上一页</a><span>...</span><a href="清实录宣统朝政纪_page4.html">4</a><a href="清实录宣统朝政纪_page5.html">5</a><a href="清实录宣统朝政纪_page6.html">6</a><a href="清实录宣统朝政纪_page7.html">7</a><a href="清实录宣统朝政纪_page8.html">8</a><span class="current-page">9</span><a href="清实录宣统朝政纪_page10.html">10</a><a href="清实录宣统朝政纪_page11.html">11</a><a href="清实录宣统朝政纪_page12.html">12</a><a href="清实录宣统朝政纪_page13.html">13</a><a href="清实录宣统朝政纪_page14.html">14</a><span>...</span><a href="清实录宣统朝政纪_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
