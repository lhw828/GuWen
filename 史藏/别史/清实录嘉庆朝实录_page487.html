<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 487 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 487 页/共 523 页
  </h1>
  <div class="content">
   ○又谕、连日各王公等、会同兵部带领护卫引见。询问该部。祇据王公等咨送、缮写绿头签、会同带领。并不加以查验。定例在京各旗营拣选升补人员。必先咨兵部查核。直省升调各项人员。兵部亦必先行考验。始行引见。何以王公护卫。独无此例。殊非核实之道。嗣后王公等拣选护卫。著先咨兵部查核。并传到考验。庶会同带领引见。不同具文。用昭慎重名器之义。　　

○壬子。谕内阁朕每日召见军机大臣。所咨议者朝廷政治。及各省奏牍应行训示谕。上□日召见各部院旗营大臣。所延访者即系本部院旗营之事。都俞吁咈。惟日孜孜。从未有舍政务而泛谈琐事者。各大臣俱宜仰体朕意。殚心公事。方为无忝厥职。乃近日风气。惟军机大臣承上□日书谕、及应办事件。均系公同筹酌。章京等不过随同缮写。该大臣仍详加核正。不敢辞劳。即内务府大臣、遇事亦系公同办理。该司员等奔走奉行。不能操其长短。至各部院事件。则无论巨细均先由书吏拟藁、呈送司员阅看然后司员呈送堂官画诺具奏。是大权移于在下。岂非冠履倒置乎。著通谕各衙门堂官。身居高位。凡事皆当尽心竭力。自出权衡。不得诿卸属员。身耽暇逸。其有特交会议事件。凡与议之王大臣、俱限于一二日内齐集公所。当面公同商办。不准令司员章京往来传禀。互相推卸。朕实代为抱愧。嗣后如有不到者。即著到班之王大臣指名参奏。毋稍徇隐。到班后在官言官。毋许口若悬河。泛论别事。　　

○又谕、御史吴杰奏题调缺出、毋得将违例之员、往返奏请徒令署员久占实缺一摺。各省州县题调缺出。该督抚自应迅速拣选合例人员。奏请升调。如所奏之员、经部议驳。该督抚另行拣员奏请。其未经奉上□日允准之前。亦未便于数月之内、再易生手徒增辗转交代之烦。上年江苏元和县出缺。该抚以李景峄奏调。奉上□日斥驳后又经两次拣员奏调。始行议准。是李景峄署任日久。系因续调之员、又经议驳之故。委署权在上官。安能以此责李景峄以久占署缺之非该御史所奏。著毋庸议。　　

○癸丑。谕内阁、御史蒋云宽奏、榆林府知府沈相彬、前因拏获师来明、以同知奉上□日记名、嗣经讯明师来明并无习教从逆情事、免其置议、与从前徐锟原奏拏获僧人广安之把总郑克俭等、先经奉上□日升补、审虚彻销之案相同、请饬更正等语。沈相彬所缉之师来明。因直隶获犯张洛焦供指系入教从逆之犯。降上□日令朱勋饬缉。旋据朱勋奏委员沈相彬立将师来明缉获。朕因其办理迅速。尚属能事。是以交军机处记名。并非沈相彬自行妄拏邀功亦非朱勋保荐。乃系朕之特恩任用。续经审虚。与奉委承缉之员无涉。较之广安之案情节不同。况黜陟权衡言官岂可操纵。该御史所奏著毋庸议。　　

○又谕、松筠平日好为违道干誉之事。今于察哈尔都统将次卸任。复将不合例人员、违例奏请调补。欲留为去后之思。实属本性难移。著照部议降二级留任。不准抵销。瑞龄＜闲＞任察哈尔副都统。原令其随事匡正。乃一味随同附和。不能胜任。著革去副都统。回京在散秩大臣上行走。仍带降二级留任。不准抵销　　

○以前任古城领队大臣额特布、为太仆寺卿。　　

○以热河协领海昇、为察哈尔副都统。　　

○甲寅。谕内阁天坛望灯杆木中有虫蛀处所。形迹显露一望可见。该奉祀官王显俊自应遵照定例于两月前呈报。乃具报迟延。非寻常疏忽可比。吏部议以降三级留任。尚属轻纵。王显俊著降三级调用。不准抵销。如无级可降。即行革职。穆克登额、哈宁阿、明志俱著降二级留任。韩鼎晋、善禄、俱著销去纪录八次。免其降级。其从前罚俸一个月三个月之处。各注于纪录抵销。桂龄、著销去纪录四次。仍降一级留任。其从前罚俸三个月之处。注于纪录抵销。　　

○都察院奏、河南民孙为先呈控父冤一案。得上□日、此案孙世修前以派折殃民等情在步军统领衙门具控。降上□日交陈若霖亲提审讯。陈若霖即与钦差无异。自当遵上□日亲审。乃转委殷知府代讯。以致孙世修心怀不服。遣子来京复控。该抚系刑部司员出身。非不能讯案之人。乃养尊处优。遇事委之属员。陈若霖著交部议处。该抚即将此案人证亲提覆讯。秉公定拟具奏若再委员代办。定将该抚治罪陈预即前车之鉴也。慎之。　　

○步军统领衙门奏、拏获僧人广修收藏军器一案。得上□日、此案僧人广修于京城庙宇内收藏器械多件。本年四月以后。又携带器械出入城门数次。该管地面及城门官、因循怠玩漫无觉察。著英和等查明参奏。加重惩治。其拏获广修起出器械之步军校等、著英和酌量奖赏。英和、那彦宝、穆彰阿虽有失察之咎。但此案系该衙门自行拏获。功过尚足相抵俱著加恩免其议处。　　

○乙卯。谕内阁朕恭阅皇考高宗纯皇帝实录。内载乾隆六年十月钦奉谕上□日近来臣工办事。率狃于观望迎合之陋习。朕于事之应宽者宽一二事。而诸臣遂相率而争趋于宽。朕于事之应严者严一二事。而诸臣遂相率而争趋于严。自外观之。似有君令臣共风行草偃之象。而究竟诸臣之趋承惟谨者。多出于自私自利之念。不识大体妄为揣度。此乃为功名爵禄得失趋避之计耳。其于朕大公至正因物付物之心。何曾符合耶。九卿督抚、皆朕股肱大臣国计民生。均有攸赖。宜深体朕怀。各自省察警惕。以襄治理等因钦此仰见我皇考垂训深切著明。朕今默观内外臣工。其蹈此陋习者。仍复不异夫天下事有万殊。而以理裁决一事自有一事之权衡。故其事应宽。则因而宽之。其事应严则因而严之。在朕本无成见。即一日之内。此事从严彼事从宽。亦以事理为准。并非以一日之喜怒。有畸轻畸重于其闲也。诸臣乃欲就一事之宽严。揣朕意之所向。相率迎合不亦左乎。大臣膺朝廷重寄。果能心存至公。为国为民。即是非意见。与朕不相符合。守官执法。中立不倚。朕亦必能鉴其悃忱。若揣测朕意。以取容悦是皆希恩固宠。为身家利禄之计。将匡弼奚赖乎。兹特通谕内外臣工、办理一切公事。宽严轻重。惟当以斟酌情理为去就。不可以揣摩意上□日为从违。庶事得其平。亮工熙绩用副朕执中图治之至意。　　

○又谕、本日礼部奏、钱樾应否准其入祀乡贤请上□日一摺。大属非是。直省题请入祀名宦乡贤。昨经降上□日饬令核实办理。万承风奏准入祀乡贤。在降上□日以前。自毋庸追论。钱樾题请入祀乡贤。该部核议在奉上□日之后。应准应驳。即当遵照谕上□日核实定议。乃该堂官不置可否。辄以奏请钦定为词。实属取巧推诿若应议事件率皆纷纷请上□日。亦安用该部为耶。钱樾系原任之员。尚不肯定其臧否。若现任者更随同附和矣。天下不治皆由于此可胜浩叹。礼部堂官、俱著交部察议。所有钱樾人品政绩。应否入祀乡贤。仍著该部核议具奏。　　

○谕军机大臣等、和舜武保奏、候补知府戴嘉谷循声卓著、有守有为、堪胜首府繁缺之任等语。山东济南府知府、系例应拣员调补之缺。原以政务殷繁。非初任人员所能胜任若谓东省现任各府内。竟无堪调首府之员则该员等平日俱才不胜职。该抚早应奏明罢斥。何得日久姑容。今率请以候补知府即补首府。实属违例所奏不准行。戴嘉谷如果办事勤慎。该抚遇有相当知府缺出。尽先奏补可也将此谕令知之。　　

○又谕、朕近日召见出差及来京陛见官员。询及山东道路情形。均奏称该省近日沿途塘汛。俱有兵役轮直。护送行人。昼夜巡缉严肃。宵小敛戢。和舜武办理甚为认真。惟逆犯日久迄无一获。祝现等六逆踪迹。言者皆以为必在东省。而东省中又以为必在省西三府。该抚当设法访查。务期必获。不得于每次陈奏缉捕情形。仅以空言塞责。东省道途宁谧。该抚督率有方。本欲加以奖励。因逆犯未获。再观后效若能将六逆内缉获一二名。必当施以重恩。该抚不可不勉之又勉也。　　

○丙辰。谕军机大臣等、前据成格奏、大青山一带地方。系绥远城将军归化城副都统所辖。前因屡有抢劫之案。奏明添派官兵会哨巡缉。近日仍复盗劫频闻。缉捕废弛已极。已咨明果勒丰阿等、将派出之骁骑校等严参。请饬副都统额尔起、督饬官兵亲往巡查。嗣复具奏自八月至今劫案已有十六起之多。当降上□日将果勒丰阿等交部议处。议上时、将果勒丰阿革职。额尔起降补骁骑校。兹据果勒丰阿等奏、成格咨开十四案、该将军等已获犯十一名、审出四案、其王师印在买岱尔村被抢马匹、石黄在巧尔报村被剥衣服、该二村坐落山前、设有厅营塘汛事隶山西抚臣、孟学邻在高窰亥地方被抢马匹银两系茂明安界内、应该旗承缉之案、冯陇伸在什八尔台村被抢驼只一案、已饬官兵严拏、其余六案俱系满兵未赴该处以前之案等语。所奏与成格原参互异。著松筠由察哈尔驰往绥远城署理将军事务。将王师印等被抢各案月日、及村庄界址查明。如果勒丰阿等被参后、捏词支饰。即据实参奏。傥买岱尔等村、实设有厅营塘汛。应归地方承缉。成格据属员禀报、即冒昧参奏。亦即将成格指参。至果勒丰阿等所获贼犯十一名。是否在成格十月二十日发摺之前拏获。抑系被参后所获。并著查明具奏。松筠务须一秉大公。据实确查。不可稍有偏徇。其现获贼犯十一名。并著覆加审讯。定拟具奏　　

○上以冬至祀天于圜丘。自是日始斋戒三日。　　

○丁巳。谕内阁前据孙玉庭等奏、睢南厅属峰山闸外河近溜涌。请就峰泰两山之闲。添凿减水滚坝。以护闸座。当交戴均元、吴璥会议具奏。兹据奏应照所请办理。峰泰两山之闲。凿建滚水石坝分减盛涨。可免夺溜之虞。著即照议赶紧兴修。于来年大汛前蒇工。以备宣洩。其临黄坝两面包砌碎石一节。著照戴均元等所议、于临黄一面镶筑护埽。用碎石包砌。足资抵御。其南面平水无溜处所。无庸包砌。以归撙节。该督等即核实办理。无任浮冒。工竣报部核销。　　

○又谕、额驸扬古利、乃开国勋臣。故其世世子孙之中。均赏一领侍卫内大臣。福克津承袭公爵。经朕加恩赏给散秩大臣。年来察看福克津人尚淳朴。当差亦勤。著加恩将绵志所出正白旗领侍卫内大臣员缺。即著福克津补授。以示朕眷念勋旧后嗣至意。　　

○谕军机大臣等、朕风闻广西荔浦县知县杨如松、于委署县事后。有前任差役抢谷酿命一案。先仅拏获人犯二名。该令续获正凶。并将一干犯证。拏获三十四名。其时富纶护理巡抚。派委杨景泰、赵瞻云、二员到县提审。该委员等挑斥需索。将所获人犯。冒为己功。富纶偏听一面之词。率以徇庇同官、讳匿重案、参奏革职。及知错误。欲图代伊开复。该令竟以气忿含冤。不食而死其大门张贴对联。有薄宦含冤归地府。全家流恨在天涯之语。又富纶护抚篆后。有桂平县生员十二名。富纶忽委员擅动营兵。乘夜锁拏解省。及提到亲讯。旋即释放。富纶又令州县每月各解会盗人犯三十名。递省亲审如不及十名者。即行参革。又劄饬各州县。无论有罪、即无罪者。亦令解省。以致各州县纷纷解犯。桁杨载道。殆无虚日。拖累不少。以上各情、著交文孚、阮元于到粤西后确加访查。杨如松被参。是否屈抑。桂平县生员十二人。系何姓名。因何拏解到省。又因何释放。至会盗人犯、各州县不必尽有。岂能每处俱限以定数。令州县每月各解三十人。不及十名者即行参革。此一节尤为乖谬。富纶既经饬行各属。自有文劄可凭。其解省各案。有无拖累无辜、及解不足额之州县、经富纶劾参之事。富纶业经革职。文孚等秉公确查。如实有其事。即传上□日将富纶拏问审讯、定拟具奏。　　

○戊午。上诣南郊斋宫斋宿。　　

○己未。冬至祀天于圜丘。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵　　

○遣官祭孝淑皇后陵寝。　　

○遣官祭端慧皇太子园寝。　　

○停次日朝贺　　

○谕内阁、坛庙祭祀大典。朕每训谕执事人员、务于数日前洁斋致谨。方可冀免愆尤。哈宁阿屡因典礼错误获咎。朕时加教诫。令其恪恭将事。本日恭遇南郊大祀。哈宁阿将进胙误赞进爵。非寻常疏忽可比。伊自请革职治罪。本属咎所应得。姑念伊平日礼仪尚为娴熟。著革去礼部侍郎、护军统领、副都统、及一应差使。仍格外施恩。赏给六品赞礼郎。照常充当赞引。该员务倍加敬慎。勉赎前愆。若再有错误。不能再邀录用矣。　　

○又谕、赛冲阿奏、盛京请添设总管、及增给佐领图记一摺。所奏非是。盛京宫殿一应事宜向系将军兼管内务府大臣总司其事。自国初以来。相沿已久赛冲阿率请照热河之例。添设总管一员。热河系属园亭。与盛京宫殿规制不同。该将军此奏、明系意存推诿。所请俱不准行。惟既据该将军奏盛京宫殿事务繁多。著添派明兴阿、协同管理。以昭慎重。　　

○调盛京刑部侍郎恩宁、为礼部左侍郎。以奉天府府尹瑞麟、为盛京刑部侍郎。太仆寺卿额特布、为奉天府府尹。　　

○以杭州副都统萨炳阿、为将军。调正黄旗蒙古副都统松龄、为杭州副都统。镶白旗汉军副都统文孚、为正黄旗满洲副都统。以礼部左侍郎恩宁、兼正黄旗蒙古副都统。内阁学士明叙、兼镶白旗汉军副都统。正黄旗汉军副都统富僧德、为镶蓝旗护军统领。　　

○庚申。上诣寿康宫行礼。　　

○谕内阁、御史李远烈奏、敬陈管见一摺。直省州县、遇有公事下乡。原应择清静庙宇在彼暂寓不得借居富家别业。彼此结纳。致启夤缘请托等敝□大。其书役滥充保家。唆讼串供。从中渔利。实为地方之害。至于相验人命。多带书役需索酒食。吓诈银钱。均属大干法纪。著通谕各督抚严行饬禁。如所属州县中。有与富家子弟。结拜师生。及认为义子。请托公事。并纵令书役把持词讼。与夫相验人命。不轻骑减从、骚扰闾阎者。一经查出。即严参惩办。勿稍姑息。以肃纲纪。　　

○又谕、巡视南城御史清安等奏、马甲穆隆阿控告宗室黄六、带同伊子永二、永三在广渠门外石香炉地方、租住民房永二酒醉寻闹、出言污辱妇女等语。朕屡经降上□日、宗室不许自称姓赵姓黄。此案被控宗室永二之父。乃仍有黄六之称。实属荒谬。管理宗人府王公、总不肯实心教训。诸事怠玩。朕实抱愧。八旗人等、例不准移居城外。宗室更不应出城居住。广渠门外石香炉地方。永二家并无坟墓在彼。乃租住民房寻殴滋讼。著交宗人府会同刑部、秉公审讯。按律定拟具奏并著宗人府将失察之族长、总族长迅速查明参奏。其永二一家。即责令该族长、总族长于城内觅定房屋。勒令即日搬移。并查明凡在城外居住之宗室。一体勒令移居入城。以符定制。　　

○军机大臣等奏、遵上□日审拟已革西宁道陈启文固执妄揭一案。得上□日陈启文于委审东科尔寺被抢一案。因怀疑辗转渎辩。迨该督审定奏结。复屡次具禀纳尔松阿代为渎奏。实属任性偏执。著改发乌噜木齐效力赎罪。俟李于沆一案质讯明确后。再行发遣。　　

○命翰林院侍读学士朱士彦、在上书房行走。　　

○辛酉。谕内阁、阮元等奏、请仍以分发知县王道行、署理归善县知县、将该员参罚单、送部查核一摺。督抚奏升奏调州县。向例均将该员参罚案由单随摺呈览。朕核其案数多寡分别准驳。兹阮元等请仍以王道行署理归善县知县、摺尾声明将该员参罚案件另册送部。朕未经阅看。何凭核定。若一经降上□日允准。即与例不符。吏部亦以系奉上□日准行之事。不行奏驳。此奏殊属取巧。著吏部将王道行参罚案件。详加查核。如与例相符。即奏明议准。傥案数过多。与例不符。除将王道行议驳外。仍将阮元、李鸿宾、附参。　　

○赏八旗兵丁一月钱粮。　　

○缓徵湖北天门、沔阳、二州县、及屯坐各卫、水灾节年旧欠额赋。　　

○壬戌。谕内阁、吏部奏行查各省事件逾限未覆、请上□日饬催一摺。近来各督抚因循成习。于各部院咨查事件。任意迁延。不行咨覆。每年各部院纷纷请上□日饬催。不独吏部为然。实属疲玩。所有此次吏部单开行催未覆十一案以上之直隶、山东、江苏、安徽、广东、福建、湖北、闽浙、各督抚著该部即查取职名。核其本任迟延案数。照例议处。嗣后各部院咨查直省事件。如有行催未覆、逾十案以上至十一案者。即将该督抚奏请交部议处。以儆玩延。　　

○又谕、绵课等奏、年满觉罗学副管麟格、请予议叙一摺。已依议行矣。绵课虽管理宗人府。但此事系由伊所管正蓝旗觉罗学内呈出。伊自应于摺内声明回避。今竟列衔具奏。殊属非是。此皆因该管宗人府之王公等、平素将缮摺一事。竟委之司员。并不留心阅看所致。该王贝子公等、俱著申饬。嗣后诸事务当留心办理。断不可竟委司员。亦毋庸因此事专摺请罪。　　

○旌表守正捐躯湖北孝感县民张理妻胡氏。　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百五十一　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十三年。戊寅。十二月。甲子朔。谕内阁、伯麟等奏、土司积欠米谷、请分摊赔补一摺。龙陵腾越二厅州所属土司、存留备贮米谷。亏缺岁久。现在该处土司大半贫乏。难以著追。加恩著照所请、将龙陵厅属芒市遮放二土司共欠米九千七百三十六石零。谷一万一千六百六十六石零。腾越州属南甸干崖盏达陇川四土司共欠米一万七千七百五十一石零。谷一千五百三十一石零。俱免其追赔。其历任不随时查办之该厅州。姑念事越数十年。亦著加恩免其参处。所有该土司等亏欠米谷。即著落历任该厅州摊赔。均以乾隆三十五年缅甸军需凯旋后起。龙陵厅至嘉庆二十年十月二十八日查报之日止。腾越州至嘉庆二十一年三月十六日查报之日止。除查出详报之厅州、及在任不及三月各员免赔外。其余历任正署厅州、各按在任月日。将所属土司积欠米谷。照米每石银一两、谷每石银五钱例价。分摊赔补。现任滇省者。由该督抚勒限催追。升任他省、及已回旗籍者、即由该督抚咨行现任省分、及旗籍著追。嗣后该厅州采办兵粮。即照现议章程。令该厅州亲赴土司地方公平采买。严禁短价浮收。并责成该管知府、严查虚报情敝□大。以实边储。　　

○免云南铜厂民欠工本银。　　

○乙丑。以翰林院侍讲隆文、充日讲起居注官。　　

○丁卯。上命皇次子智亲王旻宁诣大高殿祈雪。　　

○谕内阁、御史盛惇大奏、请严查养济院积敝□大一摺。各府州县设立养济院。原以收养孤贫惠及鳏寡。近日该管官视为具文。不认真经理。如该御史所奏、于口粮内扣给胥役使费、及捏名冒领等敝□大。恐所不免。著通谕顺天府、暨各督抚、严饬所属。确查养济院收养孤贫人数。随时亲往验放口粮。出示晓谕。俾穷黎均沾实惠。勿以朝廷矜恤茕独善政。中饱奸胥欲壑。如查有侵扣捏冒情敝□大。从重惩办。毋稍姑息。
  </div>
  <div class="pagination">
   <a href="清实录嘉庆朝实录_page486.html">
    上一页
   </a>
   <span>
    ...
   </span>
   <a href="清实录嘉庆朝实录_page482.html">
    482
   </a>
   <a href="清实录嘉庆朝实录_page483.html">
    483
   </a>
   <a href="清实录嘉庆朝实录_page484.html">
    484
   </a>
   <a href="清实录嘉庆朝实录_page485.html">
    485
   </a>
   <a href="清实录嘉庆朝实录_page486.html">
    486
   </a>
   <span class="current-page">
    487
   </span>
   <a href="清实录嘉庆朝实录_page488.html">
    488
   </a>
   <a href="清实录嘉庆朝实录_page489.html">
    489
   </a>
   <a href="清实录嘉庆朝实录_page490.html">
    490
   </a>
   <a href="清实录嘉庆朝实录_page491.html">
    491
   </a>
   <a href="清实录嘉庆朝实录_page492.html">
    492
   </a>
   <span>
    ...
   </span>
   <a href="清实录嘉庆朝实录_page488.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
