<!DOCTYPE html>
<html>
<head>
    <meta charset="UTF-8">
    <title>国朝献征录 - 第 216 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 216 页/共 245 页</h1>
    <div class="content">
　　王材 
　　程氏系着徽鄂其称于旴江自元楚国文宪公巨夫号雪楼先生楚国生著作郎大本着作生集贤□撰世京公修撰四世孙也讳火节字文纯童穉敏颖长益勤学里人异之曰是将复见雪楼邪公因自号南楼以见志举江西乡试再上春官未第以母老就官授河间景州学正褆身范士务先名节次及其文艺当涂引重命主瀛州书院遴十八庠弟子员隽者入讲下浙江行省聘乡试考官所录称得人尚书郑公晓其首选也母忧去职服阕补曹州敷教如景转松江府学教授松俗烦靡公力镇浮诞崇廉质士或诡谀者辄堂斥之正名宦乡贤之祀严乡饮之礼士习大化擢盐城知县盐城海邑民灶赋徭奸避互午公一核而正之岁旱蝗民饥公多方以济有冤狱论死者十有九人公力申雪活之筑堤捍决河创水次仓便转运凡与民兴利去害竭诚悉智惟恐后转上元知县县在留辇下俗杂政殷勋阉□骜台省牵贯公壹意利民不趋避心诚孚感舆诵翕然一时位望若甘泉湛公渭霍公奖掖之尤至内珰以事过金陵者先涂饕虐惟意公夫廪外无备也珰辄欲□公公因陈说民艰珰每改容民居近　孝陵者时以诬误入死狱莫敢直公白司寇身任得从未减凡听讼善得情即诸司成狱有弗平者必辩覆至再三无所狥诸司疑狱顾辄下上元诸散荒钱平市值酌公费后政咸守以灋擢南京刑部湖广司主事历员外郎郎中擢知贵州镇远府夷方狙犷公勤恤其隐无鄙薄心兴崇教学防遏乱略遴苗屡叛弗克入境在郡九年鞭朴鲜施兵民化服岁满　进阶中宪大夫转陕西苑马寺少卿马政弊久公劬力振厘至不下堂五日夜因中风瘫矣少间治事如初稽侵地复牧军簿核丁马一一阅之以次待补奸不得作宿垢以清以劳故疾再作乃致其事公入官四十年廉勤端惠所至如一尤雅志树风教在曹白建节妇坊孝子祠盐城　奏旌烈妇立陆秀夫祠上元建何尚宝廉直祠镇远建武侯东山紫阳诸祠松江毁诸妖庙上元毁刘庙以其址葬野死者镇远毁黑神祠而崇饰儒庙增学田修祭器所历必加意其析狱不务拷讯要以理屈其心或书联语韵语于牍嚚讼者辄自愧退或相视泣解所去必有遗颂勒思于碑或尸祝于家或祀于名宦历官荐剡无虑数十初终一德誉闻四流可谓矫然笃励君子矣归休抱疾犹倡建族祠定祭仪增墓田修谱乘诸先产尽让其伯氏自奉俭节家无赢赀年七十有六以嘉靖甲子季冬四日卒于正寝即其生辰也平生好挥染多所纂述是日犹作含弘堂记云 

　　◆盐运司 

　　运使 
　　同知 
　　副使 
　　运判 

　　○运使 

　　长芦盐运使邓公仑墓铭（刘俨） 
　　两浙都转运盐使司运使李公庆墓志铭（何乔新） 
　　长芦盐运使李公玙传（李濂） 
　　福建都转运盐使司运使李公纪墓志铭（何景明） 
　　河东陜西都转运使张君咨墓碑（李东阳） 
　　长芦都转运盐使司运使刘公绎墓表（韩邦奇） 
　　运使张公恺墓碑铭（唐顺之） 
　　山东都转运盐使司运使郑君瓛墓志铭（刘龙） 
　　长芦都转运盐使司运使渭川东公汉状（王维桢） 
　　运使赵公可与神道碑（李本） 
　　长芦运使许公词墓表 

　　△长芦盐运使邓公仑墓铭（刘俨） 

　　刘俨 
　　俨尝上春官中乙榜时同予负奇气辞不就者十八人其一武陵邓公惟玉　朝野士比之登瀛州葢以其数与其志而言也由是各自奋励争先登之快越三年永乐甲辰邓公登进士上第拜刑科给事中寻丁内艰服除转兵科正统改元奉　敕廵察大同宣府边境二年使湖广咸有声四年升长芦盐运使于是十八人中后虽有达官者然求其蚤跻显融则莫踰于公也公长身玉立材志有而又遇可之时居得之位故给事有军妇翁诬以不孝当弃市公察情疏其冤妇得不死又条陈军务等十余事皆切时政及廵边则奏边境利病使湖广过南京则奏南京利病皆尽言无隐且极剀切咸见嘉纳至转运长芦凡盐法之宜奸蠧之弊悉条奏兴革之公私赖焉是足以见公之忠直无往而不效也在长芦八年闻父丧归守制长芦人不忍其去至今思之公居丧炉墓三年哀毁骨立以是得风疾景泰改元舆疾起复至　京即上疏乞归　诏许之未行疾复作卒时二年正月三日享年五十有七公讳仑字惟王澹庵其别号也世蜀人曾祖和海元常德路儒学教授因家武陵祖孟升有隐德父仲恕自工部主事升顺德湖州守有惠于民两府之人至今思之 

　　△两浙都转运盐使司运使李公庆墓志铭（何乔新） 

　　何乔新 
　　公讳庆字积善家世沔阳之景陵曾祖讳诚祖讳文旻皆隐居不仕而以长厚称考讳旺以公贵赠奉政大夫南京礼部仪制司郎中妣杨氏赠宜人公明允渊塞得诸天赋弱冠补邑庠弟子员读书缀文竟日不越户限同舍生或舞智欺之公一应以诚若不悟其欺者久之自愧服繇是长者爱少者敬皆曰李生君子也以久次升南痈其持巳接物如在邑庠时六馆之士皆重之正统九年夏六月擢建昌府同知公在官视其民犹子治官政犹已私事同官督民赋者虑愆期巳累每岁十月辄督之期会严急民以病公叹曰十月江南获时也奈何遽责其输赋邪乃下令曰赋当输京者期腊月毕当留县者期正月毕民闻令大喜输者糜至罔敢后丁父忧去民挽留不得追送出境而后返服阕改南京户部浙江司郎中南都粮饷自两浙输者十之六同官以浙多巨室凡朱墨楮笔裀褥之属皆责输者供之公既视事一切罢之输者欢呼寻丁继母忧去服阕改南京礼部仪制司郎中南畿诸郡岁进表笺例送礼部转以　上闻奸吏需求百端或指擿点画之讹以求赂公悉禁绝吏缩手不敢动升浙江都转运盐使司运使两浙盐利它运司甲巨商豪贾投券者踵相躧于庭前此运使者交通商贾富及仆隶公至官严簿书时出纳绝请谒有持券请盐者按岁月先后给之权贵请托皆谢绝不顾在官二年岁课三倍它使天顺七年春公以老乞致仕归至姑苏疾作卒于舟公与人交久而益笃闻其丧则位哭之其居官廉俸禄所入多以赒宗族故旧之贫者日用不给则贳贷以继之其运使布衣蔬食处之澹然或讥其处脂膏中不能自润公自若也历官几二十年所居第宅茅屋数椽田园不增尺寸殁之日妻子无以丧呜呼贤哉 

　　△长芦盐运使李公玙传（李濂） 

　　李濂 
　　李公玙字廷瑞祥符人家于汴城东四十里曰埽头曾大父肃恭元枢密都事父节永乐甲午举人州判官操持清苦坐污蔑免官公刻骨恸伤之益底励志节景泰庚午以春秋领乡荐甲戌登进士授户部广西司主事　敕榷济宁舟课甫期积额外羡余数万两尽输之官不以一毫私巳由是廉声峻着擢四川司员外郎复奉　命稽察畿内诸郡县府藏所至先封其仓库按藉核之典守者弗得弥缝旋补尽得其侵渔虚耗之状参劾罢出者若干人未几擢浙江司郎中阶奉直大夫受　诰命居无何公坠马伤足囏于步履朝参弗便时卢氏耿文恪公谷少宰与公同年进士雅重公且念其守官苦节家业未立乃以其故言于部宰遂擢公长芦盐运使寔欲其循常例自腴计公闻之笑曰非吾志也既抵任严立条格分毫无所取其应得俸金恒寄予宗族婚丧费又周济闾里亲故之贫乏者及致仕还箧笥无长物惟故人某赠赤壁图一副公既归仍居埽头田庐弗增益尺寸贫不能糊口乃以训课里中童蒙业宜人王氏昼夜绩纺不辍终身无怨言公林居二十年贫益甚每出行徒步不能具巾车时有米知县者知公贤数有金鬼遗公不却亦不致谢藩臬诸公按部属邑由城东宫道者辄枉驾数十里造公公亦弗能备醪馔款留坐久惟再茗而巳汴父老曰李运使简静朴直甘澹泊耻于谒岁惟春冬乡饮入城赴宴宴毕即出城返村舍未尝轻身一见官长然官长顾有转加敬者亦或恶其太简伉云 
　　论曰余闻　国朝廉吏出自吾郡者有鹿邑轩公輗太康顾公佐二公之后乃有祥符李公玙云李公历官三十年皆典财赋其归也贫窭特甚乃训蒙材墟以自给其死也弗能具棺殓当时藩臬诸君子合银十两以赙始克襄厝呜呼清修苦节非人情所甘也李公秉介贞固终始靡变而绝口不自言其廉庶几清畏人知者哉惜乎子孙衰微无业儒者故其事实亡可考近属门人李生华鲁访求之仅得其平生之槩如此噫使及今不之传后世岂复有知李运使乎 

　　△福建都转运盐使司运使李公纪墓志铭（何景明） 

　　何景明 
　　公讳纪字朝振潞州人也中成化乙酉山西省试授故城知县迁锦衣卫经历临洮府知府累迁至福建运使曾大父本大父日初皆长者不仕公贵赠锦衣经历母宋氏赠孺人公魁山甚庄望之若神徤辩说声如鼓锺人咸尊惮敬听之少好读书苦刻父母虑而禁之莫从也自言曰苟弗欲事往古名天下焉巳矣苟欲事焉弗读无能也记善无遗忘一目过者老尚能口诵也以故□古言当世皆秩秩有理叙可施弗直如虚诙巳也故城县俗昏议财多财礼少财耻贫家男女或壮老无一匹也公至尽召诸里耆曰夫昏也尔卖尔女邪俾尔女有家邪即卖女有大贾无用议二姓礼若俾女有家而俾多出财贫室女何以能家也即人家终窘无财尔能俾尔女终无家邪自今昏有议财者有法法弗有贷于是县中贫而匹者千人县故有官地占于豪官莫能夺公按文责地豪即出之还官乃岁以地出给贫民缓其征是时河间郡县最称故城县治乃擢故城令锦衣卫经历六年擢临洮府知府临洮杂番桀难治公曰不□法示毒人无以□恶也乃治其豪侮法慢令者治益尚严明吏氏人人无不惴恐无敢冒文者共后人人乃得自缓不至陷害郡则太治守日与寮张宴坐花行酒吹笙竽时与卫宫拥旌旄伐金鼓出城行射较猎然人人亦喜观曰太守甚乐孔武弗扰也洮水将坏城汹汹不可渡守登城指某山石可堤某山木可梁乃筑石堤水水去城三里伐木八舟梁之在郡刚方自持不能恭事上官上官多畏害之都御史有亲故过府贩绵葛求守令于民倍利焉守曰此何以令民吾民守终不能都御史亲故贩而董利渔民将执之其人惧而遁谮于都御史都御史弹守降长芦运司同知或劝公曰运司财利府也人无有望身名陟者公又贫独不自计邪弗听益峻自洁尝赴京诸大商贾人张具于路遮马留食公策马超过之叱曰吾食汝邪于是御史嘉之上其名曰居可贫弗污者今见有李同知尔公尝曰宁死不折宁贫不贪观此公之言施矣然公举人时巳能却金不人干请葢其方廉志性不移如此由长芦濯福建运使一年乞致仕归曰吾何以弗巳邪世之见用者予知之矣不附势率通滑尔方者贬廉者塞吾无用矣吾何以弗巳邪别号默庵晚又号漳东主人好吟咏着有默庵集既疾会其亲族子弟曰吾年止今日吾平生俭人以啬吾无人以有夫谁知予者遂出箧笥开使共视之惟图书衣帻而巳景明从先君驿丞时公使与子汝佐同学朝夕惠教即父师矣尝谓毛夫人曰汝视景明母可以异汝佐乎然毛夫人视景明不啻不异汝佐也先君致仕贫甚公馈之车焉其归也集卫官送之郊亭上扬爵酌先君曰吾老友酌景明曰吾小友也夫予侍公三年也凡公所鉴识望励予者皆德义风慕无穷之事岂有世俗庸浅之见者哉其所自负与文甚宏远□□□□有将相器业而卒郁抑不究其用何哉岂古所谓贤人困厄廉士无名者邪予识公之言行甚众不悉志志其大章章者 

　　△河东陜西都转运使张君咨墓碑（李东阳） 

　　李东阳 
　　商河张氏故宦族五世荣仕元散骑常侍避乱商河因家焉考讳绅以明经举累官知均州进阶朝列大夫致仕赠中宪大夫母王氏封大恭人君讳咨字廷臣少时日记数千言天顺己卯举山东乡贡成化辛卯知光州光人故有知商河者闻君至出迓百里外君素悉其人一见后不复与通分廵某佥事嘱故人营私第君曰伤民财力而以媚人吾弗忍也或匿人器物所讼官捕之急乃扑杀其妻以诬捕者君给其继母曰何杀汝妇其母惶骇吐实其它随事剖决庭无留案丁外艰丙申服癸改涿州抑强植弱躬审户籍徭役用平岁发官库货民薄其息以助逋赋汪太监直以大军出供亿繁重民恃以不扰梁太监芳奉　旨往建东岳庙欲得君董役因以役州人君却以正义梁怒而去人皆危君竟亦无所害有霸州人商于涿被诬盗君辩释之其人画像祝于家甲辰擢知卫辉府连岁大侵人相食君百计赈恤又粥以食流民所活甚众后道保定有数十人罗拜马首问之乃前年食粥者曰我辈非公死久矣□□行□里□□不忍释弘治戊申大疫死者相□君度城东隙地义瘗之城西北濒卫水恒苦河患君于城南凿支河水势始杀寻丁内艰癸丑改九江会藩王之国所过设行幄皆被锦绮君止用竹箪缯布省费十六七己未迁河东都转运使解池盐遇□辄坏君先期给食贫者俾以时应役得盐数倍尽□逋□□以羡余市马数千匹以给边卒人称其才壬戌上疏乞致仕以去葢自筮仕至是三十年凡五命皆专官独任故志得意遂所至着声绩部使所旌获锡诰命又以子贵进阶中大夫显于厥世其居家孝谨在光时尝迎父养与兄顺德府同知□弟曲阳县知县吉从弟阶州同知奇相友爱且教二弟于成公暇亦集诸生讲解经义尤严家训诸子未仕戒不服罗绮及其身贵时亦未见其华侈踰度也生正统丙辰卒正德辛未寿七十六 

　　△长芦都转运盐使司运使刘公绎墓表（韩邦奇） 

　　韩邦奇 
　　正德初闻代之阳有刘铁汉者公也秉猷持宪直公逆时获罪权奸滨死无悔幸而人谋効义天神协灵得再生焉当是时也羣宦擅权瑾尤肆虐颐指皇制声动即天章喜愠回生死呼吸撼乾坤拂心忤意则污渚宫墙希旨承颜则金紫嗣世迫胁海内熏煽朝廷文章之士牙签锦轴颂德者盈几介冑之夫首功汗级呈勋者填门比当大贺之时适瑾有私家之庆公卿百执事嵩呼舞蹈于当阶者十惟八九而稽首□角于瑾前者则济济罔缺焉时何时也公何人也而与之抗昔东汉党锢之祸如炉如镬孔褒以投主争死皇甫规以无名耻生千载壮之皆成仁取义之志公无愧焉呜呼可以表其墓矣丙寅公总理辽东粮储兼屯种瑾初擅权正急于贪或告瑾曰文官富有惟边郎耳瑾明言指意而公弗从瑾怒械至京师枷号示众时枷重法严昼夜监守虽亲友莫敢近他枷者多十日余即死独公枷月余不死时公同郡王庵者以死侍侧旦夕不离公曰我死其职分也如君何王终不去方枷时有黄冠者至公邸遗家人药一丸曰日剥一分服之尽则难脱是日公梦仙人自霄而下以一丸药纳之口觉而口尚有药香监守者俱言见老人送药忽不见于是喧闻丸市上达朝堂而西麓张太宰乘此异言之瑾得释民后太宰又云宜起用以示公道遂授监察御史未几而瑾败朝野称铁汉云若夫公幼而悟长而文持巳之行正家之教范乡之义莅官之政所当书者不具书而独取公处死生大节彰彰于时者世楷法云公讳绎字以成号斗山姓刘氏山西太原府代州西关人也登成化丁未费宏榜进士初授户部主事历郎中改监察御史升河南卫辉府知府升长庐都转运盐使司运使进阶嘉议大夫云 

　　△运使张公恺墓碑铭（唐顺之） 

　　唐顺之 
　　张公讳恺字符之号企斋后更以其所居号曰东洛先世居江阴至公父始徙无锡今无锡人公以成化甲辰中进士遭父丧服除授兵部职方司主事守山海关任满改刑部主事落职顺德府管马通判历东平州知州黎平府知府又落职家居□言官荐起知太原府未任转福建都转运盐使司运使致仕归凡若干年而卒年八十有六人狷介自植于不洁一无所屑其居官所至公廉执法不肯小有所诎其志其在山海关关故藉钱于旅人以给官用公即移檄永平府使量出关帑代其费至今便之历顺德黎平东平三州郡皆有惠利在民务先礼教而后诛罚其自东平徙黎平也东平人至涕泣遮道不忍其去公平生既不受人一介人亦不敢轻以一介溷公自进士服除赴选邑令赆之二十金公谢却之其后运使罢归诸贾人力请致羡余九百金于公公拒弗内也独在东平时受一带于郡人太守张鄜鄜重义人也年九十余矣未尝谒于有司公去东平独率子弟出饯且请赠公两带公辞不获而受其一惟公能致鄜之出惟鄜能致公之受葢两相□□其在黎平黎平所治苗獠兽伏溪峝间顽犷不可□□而府治寓湖广五开卫城诸苗入办税钱率□取不敢入以是多逋课又旧设抚苗官苞苴黩货大诸苗害公力请罢之且移文湖广诸司戢官□出是诸苗始出入城郭无所苦而税钱得完诸苗有仇杀积十余年不解者公与刻日盟遂解去自是贤声着蛮中在运司公清如州郡时钤束贵势人不得占盐公虽以廉干强直上下所快亦以此取嫉于人故屡奋而屡蹶其自刑曹而出顺德也坐中官罗织诸曹或谓公居曹未久可自白公曰诸曹皆无辜我何用独免在黎平上官以不时谒咎然竟不往因龃龉力请谢病值阉瑾怒罚米夺官则又蹶在运司忌者所论则又蹶硁硁不肯少贬而世遂亦不能容公然其忠信着乎其官靖节孚乎其乡则虽嫉公者固亦不得掩也公壮岁严毅晚更益以宽和绝声色绮丽博奕之好罢归三十余年未尝一诣公府里人高其义有曲直多就公决公死时箧中无一金之积尝有盗夜突入其室发箧空无所得怏怏去公诗识之曰平生不受一文贿垂老犹疑千镪藏所著有诗文若干卷及备遗录补赞四臣事评螾□余音诸书共若干卷藏于家 

　　△山东都转运盐使司运使郑君瓛墓志铭（刘龙） 

　　刘龙 
　　山东都转运使郑君信卿至自京师仅数日以疾卒于家君讳瓛字信卿思斋其别号也其先河南固始人五季时有讳瓘者评事徙浙之平阳代着姓国初有讳政者始从戎南京骁骑右卫因家焉大父讳贵父讳让俱隐德弗辉生三子君长□年天资颕异从长史王君廷表治尚书见者奇之称远器弱冠游应天乡校力学不怠期振门户以成先志弘治乙卯荐于乡己未登进士第授新喻令下车即课农桑均徭役平狱讼民赖以安乃葺修庙学作兴士类文化蔚然以治行被旌召刑部主事疏乞养母改南京刑部迁郎中赠父让如其官母魏封太安人持廉秉公狱无冤滞声称籍甚大司寇戈公礼遇特优擢知高州府寻以才堪治繁调南昌府始至适宸濠谋逆缔结权奸气焰熏灼莫敢谁何豪杰之流亦往往被其笼络君仗忠义奋不顾身岁时宴遗一无所与其羣小不法辄问以编成凡百需索峻拒绝意在剪其爪牙潜消逆萌绩恨既深遂以诬奏下狱煅炼屡濒于死及变作犹械系于舟欲胁以从君乘其怠得脱而登岸鼓舞义士且战且行以所获逆徒与马若干奔献军门都御史阳明王公知府松月伍公相与慰劳委以原职守城因备陈贼情并荡平方畧多见采纳卒得罪人君复搜剔余党抚辑居民以俟其定君子谓是役也君实与有力焉顾以介直忤当事者竟不蒙录物论称屈屡经勘核久之不报君乃自陈始末事下吏部移兵部取质遂白以闻擢河东都转运使值太安人寿八十驰归寿乃不及见君哀毁几不欲生家居读礼余不暇及起复改山东运使放舟南还未至疾巳作遂不可疗卒嘉靖己丑四月距生成化辛卯六月寿五十有九子男三守矩仕令 

　　△长芦都转运盐使司运使渭川东公汉状（王维桢） 

　　王维桢 
　　公讳汉字希节别号渭川成化乙未五月二十四日生嘉靖辛丑十二月二十四日卒得年六十有七岁东氏之先葢巩昌人有韩良惠者仕元商州总管值红巾乱城陷死之于公高祖事定高祖之配邓携其子骥走居华州不去遂世华州人骥子升博学有文以贡商河县丞骥公曾祖升公祖也升有子四人举进士者三人长思忠四川按察兵备副使次思诚吏部考功员外郎次思恭兵科给事中而渭川公者按察公第三子也按察公配薛恭人而生公公生之夕恭人梦乐声洋洋自空中下导一绿衣妇盘捧婴儿降恭人寝所谓恭人曰此与若子公生而天性孝友灵颕非常年十一按察公卒于官公扶柩悲号自蜀及家间关数千里不替比长穷览坟典刻厉有志尝曰夫余冠簪之冑而书史之业也先大夫没垂空槖以归乃余兄弟不自图振兴令延累老母其何颜见先大父于地下乎弘治癸丑车驾君谒试礼部公从之至京因受无锡秦公之学无锡之学主理公既依秦乃遂即其京之庆寿寺侨寓卒业□夜不就榻昼自炊食恶衣蔬飰意□性恬若不自知贵家公子如今之藉梁肉纵厌饫者久之学大益曰吾可归矣归学官弟子遂有名会邃庵杨公者校士华州览公文诧曰何物英俊而究理若是乃优之首拔置正学书院书院萃三秦之才乃三秦之才亦靡不推毂东氏矣戊午果中乡试高等当是时人谓公进士可一捷而公亦以探囊视进士乃五试有司竟不合岂非命哉正德辛未渭川公始就选吏部授直隶池州府同知语人曰吾母老矣竢必第能养吾惧薤露之先晞也皋夔稷咸焯焯若是从何第出哉夫贵自树立耳至池州会池州造黄册立法祛弊招亡附籍九百一十八户男妇二万三千二百二十二口大称增益剧贼刘七起攻陷劫掠流薄江湖吴楚间势如烈炽莫有敢御同知曰鬬士死战义夫死守乃点选民兵得壮丁数千人各阵于永豊镇鬬垄口鸡垄山等处昼操夜守断绝贼路贼以是不犯又石埭章仁者起兵谋叛患且不测赖同知计乃止歼渠魁余党悉降无虞又胡天龙者连结王浩八聚众行劫冲突无前同知分兵于大洪岭庄岭赤岭羊栈岭并通黟祁等处下令曰贼来直前力战有后者论死贼凡数十遇辄败衂遁三月贼遂平此即介冑之勇卫之略不能踰矣人常言书生书生岂谓池州公哉而又有粮长柯瑞者匿金于盒□□□其上称献葡萄而中实金公觉之发其事而坐以罪民于是有水清之谣又有程文宝者劫杀人而匿胡三隆所捕者至文宝买捕者顾诬指三隆劫缚于官文宝获赏公察三隆有冤色而文宝即应口吐实三隆得释人服其神由是三吴数郡之政咸称池州而池州之声葢累累腾荐牒矣甲戌改镇江府同知同知治镇江一如治池镇江之人戴同知一如池或勒像于石祠之家同知之政大抵察民隐剔政蠧戢豪右斥奸究故所至咸戴云丙子升南京户部云南司员外郎庚辰升本部河南司郎中员外郎故有廉声宁藩之变部议赍金募兵诸当行者辄辞不往独员外请行巳又返其羡金太司马乔公闻之叹曰毅哉东员外不可能也乃疏荐之　武庙南狩天兵百万员外以输饷不乏钦赏白金二十两彩币二表里一时称焉既郎中奉檄清查江西钱粮得五百万石宿弊一洗劳费心神遂以疾乞归而侍太恭人养于家归三年而嘉靖甲申遂即其家升江西九江知府九江三年有修文庙之功辨海贼之诬毁淫祠以正俗殄渠寇以靖难等事丁□改南昌南昌视九江倍剧知府优优理之一如无事时有镇守黎大监者恬势张威诛索无忌独不能干知府知府见之傲不礼遂拂衣出会锦衣使者至意将干知府大监闻之锦衣言曰固且止东太守人刚直犯之不可屹屹如此岁大饥出粟救饿他郡悉来就食不禁曰均吾民也奈何分彼此邪活者数万人于是廵抚陈公廵按徐公秦公咸荐知府九江兵备副使会当涂弗悦不报戊子升长芦盐运使运使一年厘弊通商人人戴之勒石颂德庚寅上疏乞致仕侍亲路曰臣母八十有五岁矣而又丧明艰能就养臣日夜思之缘厚籍国恩未忍言去即使母寿及百年计得侍才十五岁耳矧人生骤骥飘风也臣愿得归愿　陛下恤臣私　上许之归一年而太恭人卒哀哭骨立卧土草于柩侧大冬严雪未尝之避嗟乎孝哉运使归时诸兄弟独御史公在御史公有同乐园在城南华山之隈公亦治圃西溪建四望楼构淡然亭筑友华台凿爱莲池景色灵胜并称两绝二公者时命车载酒放歌交欢乡人传羡嗟慕比之二疏二疏者辞荣知止克□余龄者也御史病卒运使痛悼于邑竟致疾至此悲哉 

　　△运使赵公可与神道碑（李本） 

　　李本 
　　予举子时青石赵公三衢守公奖掖后进兴起斯文于是创书院简属邑弟子数十员羣其中聘予诲之予时贱贫而公深器重辄枉推毂解衣授餐葢平生相知无如公巳公既殁题公墓者匪予其谁哉按状公讳可与字令中别号青石吉郡安成人系出宋宗室公在襁褓乳媪不戒忽失手坠江中顷之□水出不死闻者叹异甫九龄即善属四六阁老彭文思公亟称许之长乃从尚书赵庄靖公游得三传宗旨正德癸酉领乡书再上春官不第授莲莱教谕蓬莱海上邑无逢迎而山海奥奇公益肆力问学勤饬教事揽结之暇发文章闳肆渊愽方伯姚公镆见而伟之辟修齐鲁通志巳复被聘校文关中简擢皆名士故事校官历六年得复会试公自谓及期取上第无难矣乃当路交荐之居四年以经明行修征擢兵部主事历员外郎郎中甚尚书逊庵李公幸庵彭公所重诸大章疏多出公手既而擢守三衢衢人多鲁士先向学公每行学令诸生横经质难条析疑义人人解颐巳复选五邑之□就于师资而躬自课督今都御史毛君恺宋君淳大理少卿赵君镗布政司徐君霈给事中徐君公遴吏部郎徐君文沔暨科甲士十数人斌斌在列公所造也在郡时多异政语在生祠记中予不复详后以书最行疏复赵姓寻转福建都运时御史某见公伉厉守高不屈甚衔之诬公阴事事白当复任而公遂悬车矣公以文章政事知名当世在林下垂三十年生于成化二十一年□于嘉靖四十年寿七十有七岁所著孤树裒谈青石遗稿巳行于世由此言之岂在通显哉 

　　△长芦运使许公词墓表 

　　许氏灵宝着姓其世系甚远唐宋及胜国代有显者乃今益盛先襄毅翁位宰阶正治上卿太子太保卒赠光禄大夫如今太宰阶实生子八人皆贤而先户部尚书谥康敏公洎今太宰尤炜绰显大公则襄毅第六子也讳词字廷章号柳溪以襄毅恩授南京都督经历改中军都督府经历明年擢守贵州思南府以母忧未任服阕补湖广郧阳府改四川保宁府寻擢今官未几以疾卒公少而隽敏孝友笃至襄毅公卒奉母夫人能色养承欢疾则躬侍汤药衣不解带事兄如严师钦钦佩服训言无怠以故德器夙成既入仕益自树立才识恢谷官辙所至动有成绩其知郧阳也值岁侵公告籴旁郡赈给有法全活不可胜纪故有冤狱久不决公辨出之保康郧阳属邑先是邑有不车丸者事涉于学讨逆后学遂废久莫克举公申上官奏白得　旨则卜地创构黉宫置弟子员悉如故　六龙南狩檄务旁午供亿百出有司往往逃避公独挺身任事综理周密构宣城行宫二百楹不终日而事集　显陵之役征郧七邑烧造砖埴里甲科敛纷然公力请当道听市薪开窑于承天近地量发民夫给役费乃大省保宁往岁曾议封寿王于其境府既构而辍居遗宇故存虽经奏毁而莫敢任其责者风雨摧剥行道嗟公率属经理其事易赀得巨万实公帑以余材缮葺学舍洎诸廨宇即废址列市肆区画井井六十年榛莽之地倐一都会蜀人歌羙之公既以才敏达于政名日益起抚按臣交章荐之藩臬率署上考至上被　天子奖誉在郧时以平贼功洎迎　驾劳勚两拜大红表里之赐其改保宁也特旨若曰知府许词殚勤任事加于诸臣之上其调繁剧以尽厥才缙绅传以荣保宁任未几即超今官葢骎骎向用而惜也公死矣初公居常思当世大务言漕事当预拟常变欲江舟达淮淮达汴至开封府陆运至卫辉入河若河涩则悉从陆别设官招募不过百八十里可达京师庶缓急得济疏拟上未果人皆以未尽公才惜 

　　○同知 

　　两淮盐运司同知苏公璟行状（林则明） 
　　长芦都转运盐使司同知杨公槮墓志铭（许宗鲁） 
　　河东陜西都转运盐使司同知侯君荩墓□□（吴宽撰） 
　　福建都转运盐使司同知林先生烈墓表（叶春及） 

　　△两淮盐运司同知苏公璟行状（林则明） 

　　林则明 
　　公讳璟字士英先世居东昌临清大父文德避元乱徙汴遂祥符人父子成以公贵赠奉直大夫恊政庶尹直隶徐州知州公幼有大志器局阔达类老成人父异之曰它日亢吾宗者其此子乎领永乐癸卯乡荐宣德元年丙午鸿胪寺序班员阙敕铨部择仪表魁硕音吐洪亮者充之公被首选满九载称职正统元年丙辰推举州县正官刑部尚书魏公源以公荐擢陜西干州知州初下车以作兴学校巳任暇则课诸生而劝惩之干州土瘠民贪恒废耕作公以时督其树艺贫者给以种每祈祷雨旸辄应百姓爱戴之公创集场以通贸易立官房以居流亡凡可以利民者无不不数载户口增倍屣正统丙寅满九载父殁守制归服阕改徐州知州徐州南北要冲奔走供亿民甚苦之公编定次第月用三日余得尽力农亩有飞蝗入境公祷于城隍之神设坑坎以待蝗悉投入若有驱之者人皆异之正统己巳考绩书上最赐诰命封其父如巳官母妻皆宜人云是岁秋北虏入寇诏选练达才望者任监察御史公与焉蒙锡燕赉敕往永平府简练兵民保障畿辅冬十月虏逼京城公引兵入援戮力战守虏退论者谓公功居多朝议赏功之典公当迁方岳久无阙景泰辛未擢两淮都转运盐使司同知癸酉公年六十五矣乃恳乞致仕天顺甲申蒙　恩诏进阶中顺大夫成化庚寅六月公卒寿八十有二正统己巳北虏犯顺朝廷既巳命将出师剿平于外尚虑边境辽邈关隘阙防特选宪臣十有五人分镇畿之内外要地简练军民中外应援时风宪臣内中选者仅三人翰苑黄门地官秋官各举三人改监察御史以便行事而鼎以编修预焉受　敕将行内留三人别用复推铨部候选者补之亦改御史而祥符苏公以知州考满在京中选敕守永平明年北虏复修敬顺边事宁妥守镇之官各还其旧职云 
【 户部尚书关西杨鼎撰墓碑铭】 

　　△长芦都转运盐使司同知杨公槮墓志铭（许宗鲁） 

　　许宗鲁 
　　予幼执经父执闻转运公谈论多大抵具言以忠孝廉节本其学以修巳治人任当其据事发论侃侃亹亹乃其体貌岩岸见者罔不推服予心师宗之嗣予御史廵按江南道出杞国见杞之治迹异于旁他邑坐父老树下问之父老曰是我先杨侯治也予详其由父老曰杞滨于河岁罹凶灾公府民居草莽沮泽田野疆里漫漶污潴国赋家藏逋负困竭巨盗流刼井邑焚荡中珰诛求丝栗靡遗杞民相视转于沟壑矣我侯适至勤心经理宫饰野辟赋充藏富盗不入境横敛迸避杞民乃生今侯守汝矣遗风自若也予叹曰嘻良哉令哉比予视学入楚取道于汝见汝之民上下长少揖逊有礼耕读有业恬恬熙熙若古之遗予问之其民曰此吾前守杨侯之政教也曰吾汝之俗朴而野民惰于业而闇于礼杨侯至止课氏之业以耕以读教民以则而纳之礼政乃大成侯去汝治固自若也予叹曰嘻□哉牧哉今观其状载公治杞治汝事迹班班与予所见合其在杞则御流赋止诛求二者尤事之难而金帛之锡葢亦殊宠也乃其在汝之政建明道之祠表三苏之墓其所以风汝者先故杞人颂其政汝人服其化若其同知大名革小滩对运之例银同知松江辞茭草之金去织造之獘息坍江之争却考绩之赠皆播之声诗传诸远迩揆之杞汝凿凿可信云状称杨氏华阴之裔后徙登城至国初处士仲微始编籍临憧仲微生和和生让让生智配尚氏继魏氏寔生转运公公名槮字子乔号石川初从李父怀仁授尚书后又从临潼周先生景咸宁高先生冲授毛诗垂髫□有奇气提学浮梁戴公石淙杨公皆赏其文称曰佳士弘治乙卯举乡试第二人五试礼部不第铨授河南杞县知县用荐升汝州知州寻升直隶大名府同知丁外艰服阕复除直隶松江府同知居松七年升长芦都转运盐使司同知乞休　上嘉其廉退予致仕故称转运公云许宗鲁曰予志转运公文有详畧者葢重予所见以例其余也大都于人见者确闻者半之若转运公家食之行宦游之迹予益见之十六七矣夫志以传信详予之见正以信于人人也状载公令杞日尝书忠孝歌以狥民民各自厉盗不入境夷考公奉公守法不畏权势严亲惇族终始不渝葢身体力行者乃其进礼退义履满知止尤足以廉贪立懦得圣贤之训焉至其退处于乡谢迹城府相羊丘壑寿考康宁以终天年古称达人公其类欤 

　　△河东陜西都转运盐使司同知侯君荩墓□□（吴宽撰） 

</div>
    <div class="pagination">
<a href="国朝献征录_page215.html">上一页</a><span>...</span><a href="国朝献征录_page211.html">211</a><a href="国朝献征录_page212.html">212</a><a href="国朝献征录_page213.html">213</a><a href="国朝献征录_page214.html">214</a><a href="国朝献征录_page215.html">215</a><span class="current-page">216</span><a href="国朝献征录_page217.html">217</a><a href="国朝献征录_page218.html">218</a><a href="国朝献征录_page219.html">219</a><a href="国朝献征录_page220.html">220</a><a href="国朝献征录_page221.html">221</a><span>...</span><a href="国朝献征录_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
