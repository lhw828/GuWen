<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 518 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 518 页/共 523 页
  </h1>
  <div class="content">
   ○幸圆明园。　　

○辛亥。谕内阁、兵部遗失行印一案。三月初八日兵部于汤山具奏。其时朕即以行印专为随营携带钤用而设。必系上年秋围。途闲遗失。或被盗窃。当即传上□日令将行在上年曾经随围之兵部书役、莫即戈他库尔什等押解回京。交留京王大臣、会同刑部审讯。绵课等查讯月余总称行印确于上年九月初三日验明贮库。其遗失系在入库以后。因而忽指为偷窃舞敝□大。忽指为藏匿陷害。疑窦百端供词日变愈远愈幻。舍正文而旁求实可谓多才多艺矣。迄未究出实情。经朕严上□日绵课等及派审司员、分别降革顶带饬令昼夜推鞫。始据讯明行印。确于上年八月二十八日在巴克什营地方遗失。看印之捷报处书吏。于失印后用备匣加封顶充。并贿嘱兵部堂书鲍干、含混接收。当月之司官并未开匣验视。入库后、鲍干复装点在库被窃情形以图抵卸。众供吻合。历历如绘。现据绵课等呈递各供。先请将松筠、裕恩、及兵部堂官分别严议议处察议。司员分别革职议处。此案兵部当月司员何炳彝庆禄二人。于行印交到时。并未开看。乃初次到案。即合词坚执开匣点验。并捏称庆禄以手弹印。铮铮有声何炳彝戏言并非石头何须弹试。以实其辞且庆禄于讯供时。复称如果收时。匣中无印愿以头颅作抵。抗言申辩。在伊二人祇图规避未经点验处分。造作谎言。以致承审之王大臣等、俱信以为实。专在入库以后追寻被窃情由。而于收印以前形迹。转以为无须再问是此案拖延日久。全为伊二人所误。其情甚为可恶。何炳彝、庆禄、俱著革职。何炳彝发往吉林。庆禄发往乌噜木齐。效力赎罪。庆禄又有愿以头颅作抵之言。直同光棍讹赖。尤为可恶。著先行枷号一月。满日即行起解。以示惩儆。捷报处郎中五福喜、轮直晚班典守行印。乃假手书吏。致有疏虞。并于书吏抵充舞敝□大。毫无闻见。送印之笔帖式中敏、并不点验交代。致被欺朦。均著照所议革职。其轮应早班之郎中恒泰、在围失察遗失印信。著交部议处。至各部院行在印信。向系管带印钥之堂官。自行存贮。此次松筠率委之捷报处司员。而该司员又委之书吏。以致遗失。松筠之咎甚重。松筠著革去山海关副都统。以该旗公中佐领用。有缺补授。无缺在旗候补裕恩上年署理行在兵部侍郎。咎亦难辞。著退出乾清门。革去侍郎、前锋统领、副都统。仍留镇国将军。随旗上朝。和世泰、戴联奎、常福、曹师曾、常英、前已分别降调。此次著免其议处。普恭亦著免其察议。其交审此案之绵课等、现已审出实情。绵课、英和、俱著赏还花翎。和宁、韩崶、著赏还顶带花翎。曹振镛、恩宁、王鼎、海龄、俱著开复原品顶带。刑部及各衙门派审司员。俱著给还顶带。兵部行在印信。著交礼部即行补铸。将印文印式。较旧印量为改易以示区别。应用银两及铸造工费。著松筠、裕恩、二人赔缴。所有案内舞敝□大捏供之书吏人等、仍交绵课等、会同刑部按律分别定拟具奏。寻议上。得上□日、此案书吏俞辉庭、因在帐房睡熟。以致行印被窃。若彼时即行禀报。其罪本不甚重。乃辄以备匣加封抵充复贿嘱堂书鲍干朦混接收。实属狡诈。鲍干受贿扶同隐饰。又装点在库被窃情形。诡谲多端。尤为可恶。俞辉庭著加枷号一月。满日发往伊犁、给种地兵丁为奴。鲍干著加枷号两月。满日改发黑龙江、给兵丁为奴。余俱照拟完结。书吏王振纲首先供明行印另有备匣一分。从此究出实情。著审案之王大臣等公赏给银十两。并交兵部存记。俟王振纲役满之日。咨送吏部。以应得之职。尽先

□辶弓弓一八□用。　　

○以内阁学士那彦宝为理藩院右侍郎。兼镶蓝旗蒙古副都统。　　

○以喀喇沁贝勒托恩多、为右翼前锋统领。内阁学士舒宁、兼镶黄旗蒙古副都统。调镶蓝旗蒙古副都统穆通阿、为正黄旗满洲副都统。镶黄旗蒙古副都统富桑阿、为山海关副都统。　　

○壬子。谕内阁、朕每届巡幸启跸。内阁学士请宝。著总管太监先将宝匣。当同该学士启视。再行扃封。交令祗领。回銮时亦著该学士将宝匣当同总管太监启视扃封。再行交进。以昭慎重。　　

○又谕兵部行印。审明系上年八月二十八日在巴克什营遗失。维时松筠管带行在兵部印钥其行印本应收存松筠帐房。用印时令司员等赴帐房请用。乃松筠率委司员收管。司员又委之书吏以致遗失敝□大混。事阅半年。懵无知觉。是此案实因松筠耋而智昏。怠气所招。其咎最重。故罚亦如之。裕恩署理行在兵部侍郎。失察在途失印。罚应次之。至和世泰、戴联奎、普恭常福、曹师曾、常英、失印一事。均与之无涉。其咎在失察当月司员。不行开验印匣半年以来。毫无知觉。又失察周恩绶私换劄付。黄裕昆私启署墙。合衙中相率聚赌。其咎亦重。但较失印为轻。其罚自应宽减。各衙门颁给印信。典守綦重。部院堂官。初到任时。例应瞻拜。闻有兼拜行印者。有不拜行印者。向不画一。嗣后凡设有行印衙门。每遇堂官到任。皆令将行印与堂印一并捧至大堂启椟陈设于上。一同瞻拜。其行印回署时。并令该衙门堂官一人验收。以昭信守。　　

○癸丑。上幸静明园诣龙神庙拈香。　　

○谕内阁、孙玉庭参奏玩纵私枭之将弁、请上□日革职一摺。此案千总赵起凤、武举沉定元、奉派带兵一百六十名、截拏私枭船只。乃于枭船驶过时。推令商人督丁往捕、转自退入河湾。实属畏葸。著俱斥革。交该督提同目兵县快。严行审讯。审明照临阵退缩例。定拟具奏。参将那朗阿、派委无能员弁。纵放私枭。并不亲身督捕。著即革职。仍责令缉捕自效以示惩儆。　　

○谕军机大臣等、本日据松筠奏、遵上□日前往老边柳河沟一带、查勘积水、酌派委员设法疏通办理等语。盛京为陪都重地。国初即设有叠道。近因老边柳河沟一带。地势低洼。山水汇注。道路冲刷残缺。一遇霖潦。甚至车马难通。文报阻滞。上年特降上□日令松筠于今春前往相度筹办。今松筠业已降调松宁到任后。著即亲往履勘。督率各委员相度形势。应如何开浚沟渠。疏消积水并修垫道路。复还康庄旧观。俾行旅往来。不受沮洳之患此事务期一劳永逸。不可草率从事。筹议妥协。即奏明兴办可也。将此谕令知之。　　

○以候补从三品京堂戴联奎、为太常寺卿。　　

○甲寅。谕军机大臣等据御史刘斯嵋奏、上年豫省马营坝未经漫口之前、南岸兰阳地方、先有漫溢处所、其时署开归道之下南河同知王仲溎、系专辖之员、应有疏防处分该省巡抚、及钦差大臣、并未附参、本年大工合龙、又复保奏出力、赏戴花翎、现在仪封漫口、开归道谢学崇业已议处、王仲溎与谢学崇事同一律、何以前此不行参处、请饬河臣核实确查、又据奏河防堤岸有工处所、定限保固、责成较重、至无工处所、例无议处明文、防守之员、往往顾此舍彼、于经修要地、惧干吏议、稍加抢护、至无工处所、则漫不经心、一遇黄流冲突、辄以该处并无堤埝、人力难施、巧为脱卸规避、并请严定章程等语。河道经理堤防。责无旁贷。王仲溎、前署开归道。上年兰阳先有漫口。是其专辖何以未经参处。本年北岸合龙。即使著有微劳。亦不应再行保奏。著姚祖同于到任后。即秉公确查。如果王仲溎疏防在先。吴璥等不将该员参处。转于北岸合龙时。滥行保奏。即将王仲溎据实严参。并将吴璥等一并参奏。不可稍涉瞻徇。如该员不应参处。亦必将如何、例应免议之处。详晰覆奏。毋许含混。至河防堤岸。有工处所失事。罪名綦重。无工处所。处分较轻。近来遇有漫口。总称系在无工之处。以图避重就轻。或以冲决为漫溢。冀免罪名。此事务须核实办理。令各河员共知儆惕。如查有以有工作无工。以决口作漫溢巧为脱卸者。定行加重治罪。不稍宽贷。将此谕令知之。　　

○乙卯。谕军机大臣等、据钱臻奏报接印任事日期摺内声明遵上□日不敢奏请陛见、吁求训诲、俾识遵循等语。山东毗连畿辅。为京师门户。政务殷繁。现在运河通畅。湖水充盈。漕粮铜铅船只。行走顺利。该抚不过饬属催趱。即可无误。惟吏治废弛。民情刁健。近年以来。积敝□大已深。亟须大加整顿。力挽颓风。朕闻东省官场。全不以公务为重。专以赌博饮宴为事。因循玩愒。不畏上官。其民风之刁健。甚至有当堂鞫讯之时。辄敢挺身起立。声言此处不能审理、另赴他处控告者。地方官畏其凶横。不敢拏究。因而相率效尤。京控上控。案益增多。钱臻任事后。惟当于此二事。加意振作。如属官有敢于玩误公事、不听约束者。立即严参惩办。其地方讼棍。通饬严拏。如有藐抗官长、当堂无状者。立即拏回。先行责惩。再行审讯。总之吏治民风。不可稍有偏纵。不可使官不爱民。贻害闾里。亦不可使民不畏官。益长刁风。至省西一带。向为邪教流染之区。近虽敛戢。仍当随时查察。有犯必惩。勿稍疏懈。以上各款。朕择要指示。该抚务殚心竭力。遵循妥办。以副委任。将此谕令知之。　　

○命工部左侍郎穆彰阿、右侍郎陆以庄、教习庶吉士。　　

○授一甲一名进士陈继昌、为翰林院修□□弓弓一八□。二名进士许乃普、三名进士陈銮、为翰林院编修。　　

○是月。署河东河道总督张文浩、奏报接任日期。得上□日、实心实力克勤克俭详慎为先。切戒怠玩问刑之员不慎不过一二人被屈。司河之员若忽千万良民受害。思及此。岂容少懈乎特谕　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百七十　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十五年。庚辰。五月。丙辰朔。谕内阁、兵部行印上年在途被窃。其时看守不慎之书吏俞辉庭。若即据实禀报。其罪本不甚重。乃因规避罪名。辄以备匣装钱充抵。复贿嘱堂书鲍干、扶同敝□大混。装点在库被窃情形。为鬼为蜮。以致日久未能究出实情。其当月司员庆禄等、亦因回护收印时不行点验处分。到案坚不吐实。诡言抗辩。承审之王大臣等、俱信为贮库以后被窃。遂不复向途闲追问实情。及审讯得实。俞辉庭、鲍干、俱加重治罪。而庆禄、何炳彝、亦分别枷号发遣。是此案各犯。舍小过而就重罚。实皆其所自取。因思辇毂之下。尚有如此情敝

□大。其直省地方官回护规避。久成结习。牢不可破。如盗案则匿不申详。邪教则巧为消弭。视己之功名过重。以致颠倒朝廷之政事。良心何在。迨至酿成巨案。其罪又岂止于降黜。岂非避重就轻。必致避轻就重乎。嗣后内外大小官员。务各痛改回护过失、规避处分积习。遇有失误。属员即时据实禀报。大吏即时据实奏陈。凡系无心之过。朕无不量从宽宥者。若安心掩饰。则是以无心之失。转为有意之欺。一经发觉。执法严惩。断难宽贷。过以公私而判。故罚有轻重之殊。不可不辨之于早也。将此通谕知之。　　

○又谕、御史李肄颂奏、请饬定监印章程一摺。各衙门颁给印信。钤盖本章案牍。原应慎重典守。严密关防。旧例当月之员。轮流管理。有加派监印者有设簿稽察者。各部院事有繁＜闲＞。官有多寡。办理不能画一。著各堂官自行酌议。将一切请收启闭、及监看钤用。定立章程。传知所属一体遵循。务使＜闲＞而易守。以肃防检而专责成。　　

○谕军机大臣等、据御史蒋云宽奏、马营坝于三月初五日开放引河、至十二日黄水始入江境、如此流行迟缓、其为挑浚不深、已可概见、且挑挖之土、即倾积两旁河滩、迨开放后、淌入河内、依然淤塞、是以北岸虽经合龙、南岸随即漫溢、今将堵筑南岸、引河抽沟工程、不可不豫为计虑等语。所奏甚是。此次马营坝漫口堵合。旋有仪封漫溢之事。自系引河流水不畅所致。事属既往。姑不深究。即日堵筑南岸仪封漫口。所有引河工程。必须挑挖深通。使溜势建瓴而下。别无旁出之虞。方为尽善。其挑出河身之土。亦必离河边四五丈外卸弃。庶不致复行淌入河内。又形淤塞。南岸土性坚实。北岸土性沙松。人所共知。此次堵合北岸之后。因引河不畅。尚且将南岸坚实之处、掣通漫溢。将来南岸堵合。北岸沙松之处、更为可虑。著吴璥等先事豫筹。并谆切告知张文浩等、将估挑引河工段。并出土丈尺。计议周妥。务使万全无敝□大。一劳永逸。是为至要。将此谕令知之。　　

○礼部奏、补铸兵部行在印信。请于清汉篆文正中、添清字楷书兵部行在之印。以示区别。从之。　　

○命镶黄旗领侍卫内大臣索特纳木多布斋、为御前大臣。正黄旗领侍卫内大臣晋昌、在御前大臣上学习行走。　　

○丁巳。刑部奏、审明贼犯孙升行强殴伤事主一案。得上□日、此案贼犯孙升独窃十案。此次因事主周氏拉衣喊捕。辄敢攥伤周氏手腕。并以如敢喊嚷、用刀杀死之言。吓禁图脱。核其情节。虽不至与临时行强拒捕刃伤者同罪。而吓禁事主。攥伤手腕。已有护赃格斗之情。且近在辇毂之下。刑部原拟。未免轻纵。著另行详查例案。核拟具奏。寻议。发往黑龙江、给索伦达呼尔为奴。再加枷号三个月。满日发遣。从之。　　

○戊午。孝诚仁皇后忌辰。遣官祭景陵。　　

○谕内阁、朕风闻每次行营请宝之内阁学士、将宝请出。或前或后。并不随行。殊属非是。嗣后请宝之内阁学士等、著由启营处、将宝自行请出。沿途亲随行走。直至驻营。明白交进。若仍不亲随行走。著总理行营王大臣等、指名严参治罪。　　

○又谕、每遇朕行营派出稽查尖营之王大臣等、并不先往查看。随朕行走。迨相距尖营一二里始行前往。及朕至尖营。带刀站立。并不进黄城查看。亦非慎重之道。嗣后稽查尖营之王大臣。务须先至该处、将蒙古包帐房。逐一详细查看。再于门外豫备差事。至稽查陈设之王大臣等、嗣后亦当逐件查察。每站俟朕启行后、将陈设交明该地方官。傥有缺少。据实具奏。　　

○己未。引见新科进士。得上□日、一甲三名陈继昌、许乃普、陈銮、业经授职外。龚文煇、何桂馨、王德宽、周作楫、田嵩年、罗士菁、贾克慎、刘俊德、许应藻、吴式敏、金光杰、吴其泰、徐广缙、金更生、许有韬、张星焕、张日章、梁萼涵、唐惇培、陆炯、赵光、吴家懋、刘师陆、冯登府、陆沅、侯桐、俞焜、邵曰诚、章沅、万辕、吴庆祺、徐汝銮、韦德成、张扩廷、吴继昌、龚昌龄、陈辉甲、陈增印、陈荣燮、费开绶、朱一贯、鄂木顺额、冯赞勋、金石声、莫树椿、程焕采、周景、胡鉴、张曾、刘耀椿、邢福山、李泰交、潘文辂、明训、周兆锦、宫思晋、朱材哲、葛天柱、来学醇、张兆衡、刘之蔼、张万年、刘荫棠、马疏、李重轮、周锜、文蔚、刘万程、袁文祥、戴谦、李嵀、宗室桂森、陈锟、尚连城、张德凤、许汝恪、俱著改为翰林院庶吉士。詹汝谐、方用仪、陈启伯、胡希周、何文绮、熊佩之、朱燮鼎、李璋煜、蔡子璧、周学光、侯亲贤、孔传钺、许融、戴咸宁、杨际春、周涛、钱相、方涛、于灿文、宗室瑞麟保、宗室成朗、刘谊、侯承诰、李本芳、郭文汇、赵光烈、陈震东、鲍崇兰、张森、何其兴、卢毓嵩、陈修鼎、张秉德、吕溶、寇宁、重谦、任树森、范承祖、董瀛山、恒春、陈允泽、德喜、英魁、林士俊、程仪凤、宗室庆全、俱著分部学习。卢树、张祥河、夏勋、保善、图经阿、刘恩庆、吴光镐、俱著以内阁中书用。谢玉珩、杜绍祁、杨延亮、程式金、陈之玙、沈道宽、宋应文、梁昌和、黄昆、马维璜、李增福、劳逢源、刘本夔、区拔熙、董应魁、孔昭佶、邓梦舟、丁文钊、汪百禄、阎炘、徐宗干、褚裕仁、毛有猷、方功钺、董长荣、冯文灿、龙鲤门、杨国翰、郭象升、赵亨钤、赵瑭、黄金声、陈人采、韩凤修、韦天宝、胡钧、何萼联、李霖泽、谢长年、王＜闲＞、黎靖、金澂、朱华、罗宜诰、陈汝衡、吕延庆、杨振纲、保淳、庆辰、淡春台、张健翮、俱著交吏部掣签、分发各省以知县即用。候补主事杨簧、著以六部主事即行选用。余著归班铨选。　　

○实授罗凤山为闽粤南澳镇总兵官。　　

○庚申。除奉天岫岩厅、水冲沙压地一顷五十九亩有奇额赋。　　

○辛酉。上幸万寿山。　　

○谕内阁、京师为辇毂重地。内外城缉捕官弁兵役。视外省府州县为密。乃盗窃之案转多。且有在他处犯案、潜来京师避匿者。盖缘都城五方云集。户密人稠。易于遁迹。又王公百官来往街衢。朝暮络绎。小民习惯见闻。其畏惧之心渐弛。转不如一郡一邑。＜闲＞而易制。则因地制宜。欲使奸宄敛戢。不能不量从重典。如外省漳泉械斗、四川啯匪、河南捻匪、从严惩办。皆设有专条。载在刑律。嗣后京城盗窃之案。除常犯仍照旧问拟外。其有拒捕吓禁。图脱伤人。及叠窃多次。情节较异者。著刑部俱加重问拟。用以诘奸禁暴。绥靖京畿。　　

○户部议准、署陕甘总督朱勋疏报、靖远、中卫、二县、开垦田四顷二十六亩有奇。照例升科。从之。　　

○壬戌。谕军机大臣等、本日福珠隆阿等奏、巴里坤书识丁蔚文、赴哈密呈控该营克扣兵饷等款。已明降谕上□日。交贡楚克扎布审办矣。据控范建志在任之日。动用库贮驼价等项银一万有零。营中亦亏八九千金之数。荣玉材接署总兵印务。中军游击王道梅、恳请同至乌噜木齐。面求庆祥、刘芬、允于提属镇属官员俸银。帮垫银八千两。其不敷之数。令王道梅赔补。王道梅不自行赔交。又于兵丁饷银内克扣。以致各兵丁家属老幼妇女。将中营衙门围绕。该游击转将各兵丁责打除名等情。巴里坤为新疆重地。该镇营通同贪劣。糜费公帑。罔恤兵艰。实属大干法纪。著贡楚克扎布。彻底严究。将历年废弛营务。苦累兵丁之处。据实查办。署总兵荣玉材。不行揭参。转为面求庆祥等消弭。庆祥等亦即通融徇隐。除刘芬业经身故外。该都统讯得确情。将王道梅等、按律定拟。并著将庆祥附摺参奏。不可因新授将军。稍有瞻徇。朕用人授职。是是非非。从不回护。汝岂不知。其亏项仍著落王道梅、及范建志家属、分别赔缴。将此谕令知之。　　

○调广西按察使张志绪、为四川按察使。四川按察使章凯、为广西按察使。　　

○调贵州提督蔡鼎、为乌噜木齐提督。以广东南韶连镇总兵官多隆武、为贵州提督。　　

○癸亥。上诣火神庙拈香。　　

○还宫。　　

○谕内阁、李尧栋奏、审拟贩私聚众、拒捕殴伤官役各犯一摺。此案张百桂等、各自贩私。经委员带领商役捕拏。起获盐篓。张百桂辄敢起意纠约侯细俫等多人。持械赴店抢取。迨经追捕。复敢拒捕殴伤官役五人。实属目无法纪。该抚将起意为首之张百桂、拟以斩决。听纠同往拒伤商役之侯细俫、拟以斩候。本属照例办理。但罪应斩决之张百桂、业经在监病毙。幸逃显戮。其为从拒捕、罪应斩候之侯细俫一犯。将来秋审时亦必予勾。侯细俫著即行正法。以昭炯戒。余俱照所拟分别完结。并著刑部存记。嗣后。凡遇盐枭拒捕、及强盗夥劫之案。其罪应斩决之首犯已故。从犯内有罪应斩候者。仍照本律问拟。择其情重者一名。请上□日即行正法。若本案仍有斩决之犯。不在此例。　　

○以广西镇安协副将傅廷标、为广东南韶连镇总兵官。　　

○旌表守正捐躯安徽五河县民陈俊妻刘氏。　　

○以夏至祭地于方泽。自是日始。斋戒三日。　　

○甲子。谕内阁、御史杨腾达奏、请禁州县滥行采买、及民闲私用小钱一摺。直省州县仓储谷石。如因赈恤散放缺额。准其详明买补。以足原数。乃地方官往往藉买补为名。派买折价。朘削民膏。以肥己橐。大为闾阎之害。著各督抚严行查察。如有不行详明、私自采买、及详少买多、擅在本境勒派折收者。立即严参究办。以儆贪墨。至民闲行使小钱。湖广江浙等省为甚。其敝

□大由于铜船沿途盗卖铜斤。且山水奥区。易藏私铸。并著各该省督抚实力稽查。遇有铜船过境。派员催令趱行。无使逗遛。致有私售之暇。其有具报沉溺者。并确加查核。是否实系遭风失事。有无以少报多情敝□大。傥查有捏饰。立将运员严参惩办。并于各州县隐僻地方。严查私铸局场。一经拏获。按律重惩。则其源既绝。自其流渐息矣。　　

○谕军机大臣等、御史刘斯嵋奏、上年三月内、护山东巡抚广庆、参奏城武县书吏侵蚀钱粮一案、奉上□日将运河道洪范解任、降调知府吴阶扣留、交该抚审办、又七月内孙玉庭、参奏署盐道洪暻、审讯讼案、刑责生员一案、奉上□日将洪暻解任、交该督审办、此二案延搁至今、未见该督抚审明奏结等语。直省案件。至将道府解任候讯。实则即应参奏开缺。虚亦即应奏令回任。该督抚等、奉上□日交审。必当迅速办理。乃山东江南两案。延搁日久。累月经年。尚未奏结。实属因循懈弛。孙玉庭系原交审办之员。钱臻系接任巡抚。著各将前案上紧研讯明确。分别定拟具奏。毋得再有玩延。将此各谕令知之。　　

○乙丑。谕内阁、前经降上□日。将兵部当月司员。查明自上年九月初三日起、至本年三月初七日止。曾经轮直者。俱著永远停升。并将记名应升、及加级纪录议叙之处、一并彻销。其时遗失行印一案。尚未究出在途被窃实情。嗣经讯明该部行印。系于上年八月在巴克什营帐房被窃。随围之郎中五福喜、恒泰、笔帖式中敏、责有攸归。业经分别降革。接收行印之当月司员何炳彝、庆禄、未经开匣点验。转造作谎供。几致案情舛误。特加枷号发遣。以严其罚。至其余在部当月司员。于失印一事。俱无干涉。惟沿习懈怠。不在署直宿。于阖署吏役聚赌、及皂役私开垣门。茫无觉察。是其咎愆。然亦尚不至永远停升。除各该员记名应升、及加级纪录议叙、仍俱彻销外。其实缺人员。著加恩改为停升半年。候补人员。俱著全行开复。照常补用。
  </div>
  <div class="pagination">
   <a href="清实录嘉庆朝实录_page517.html">
    上一页
   </a>
   <span>
    ...
   </span>
   <a href="清实录嘉庆朝实录_page513.html">
    513
   </a>
   <a href="清实录嘉庆朝实录_page514.html">
    514
   </a>
   <a href="清实录嘉庆朝实录_page515.html">
    515
   </a>
   <a href="清实录嘉庆朝实录_page516.html">
    516
   </a>
   <a href="清实录嘉庆朝实录_page517.html">
    517
   </a>
   <span class="current-page">
    518
   </span>
   <a href="清实录嘉庆朝实录_page519.html">
    519
   </a>
   <a href="清实录嘉庆朝实录_page520.html">
    520
   </a>
   <a href="清实录嘉庆朝实录_page521.html">
    521
   </a>
   <a href="清实录嘉庆朝实录_page522.html">
    522
   </a>
   <a href="清实录嘉庆朝实录_page523.html">
    523
   </a>
   <a href="清实录嘉庆朝实录_page519.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
