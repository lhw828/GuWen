<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 768 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 768 页/共 1316 页</h1>
    <div class="content">
○调山西布政使员凤林为直隶布政使。以湖南按察使俞廉三为山西布政使。调广西按察使桂中行为湖南按察使。以广西太平归顺道蔡希邠为广西按察使。现月　　

○以黄河两届安澜。予出力武弁署祥河都司朱彦等、奖叙有差。现月　　

○准前四川候补道夏屮■一■日开复原官翎枝。发往四川补用。　　

○以亏短公款。革山东已故青城县知县韩光斗等职。并勒追。摺包　　

○戊辰。谕军机大臣等、电寄冯子材。冯子材病痊销假。著即赴云南提督本任。毋庸留办钦廉防务。电寄　　

○伊＜覀之＞■牛将军长庚奏、整顿沿边卡伦。添派防兵。又奏、防练勇丁实难裁减。下部知之。摺包　　

○索伦领队大臣德恩因病乞休。允之。　　

○以故土尔扈特贝子普尔布噶丹孙德恩齐喀拉什袭爵。并为副盟长。现月　　

○豁免浙江光绪十三年以前各厅州县场积欠缓带及未完水乡穴■士■黾课各款正耗钱粮。其光绪九年以前民穴■士■黾欠完盐课钱粮。一并豁免。摺包　　

○庚午。上诣醇紧亲王府。醇贤亲王福晋金棺前、奠祭行礼。起居注　　

○谕军机大臣等、鹿传霖奏、瞻对番官。现复带兵出巢。越界侵优。不服开导。及拟办情形一摺。瞻对番官。上年与明正土司越界构兵。经鹿传霖等、将驻瞻僧俗番官。先后撤倢■＜曰融＞■＜石木＞。均经降旨允准。乃该革番官并不遵照撤换。近复带兵越界滋事。干预章谷土司案件。勒令书立投瞻字暒滟羕。迨经委员前往切实开导。仍敢玩不遵从。添兵抗拒。藐玩梗顽。形同叛逆。自应慑以兵威。著鹿传霖即饬罗以礼、出关再行开导。晓以利害。一面咨明讷钦、转饬商上。如其稍知悔祸。领兵回巢。准从宽免其剿办。傥仍执迷不悟。即著厚集兵力。妥筹进剿。惟打箭炉与滇边相通。该处教民杂处。尤恐句结为患。该督务当稳慎以图。不可任其越界侵扰。亦不可因此激成边衅。是为至要。另摺奏委员李毓森、俟抵印度时密为侦探等语。与前寄电谕适相＜目辟＞＜譼-言瓦＞勿口＜夗贝＞合。即著照所议办理。将此由四百里谕令知之。现月　　

○又谕、电寄李鸿章。该大学士周历各邦。辛劳可念。自宜稍加憩息。其加税一事。著于所到之国。随宜商酌。电寄　　

○浙江巡抚廖寿丰奏报德清县属风灾。得旨、该县猝遭风灾。情形甚重。著该抚饬属妥为抚恤。毋任灾民失所。摺包　　

○科布多参赞大臣魁福因病乞休。允之。现月　　

○辛未。上奉慈禧端佑康颐昭豫庄诚寿恭钦献崇熙皇太后幸醇贤亲王府。上更服摘缨。诣醇贤亲王福晋金棺前行迁奠礼。起居注　　

○乌里雅苏台将军崇欢等奏、蒙古参赞大臣摊派一款。可否于恰克图税关酌提津贴。得旨、著咨行桂斌妥筹具奏。寻奏、恰克图提款。不足以示大公。应请如该将军所奏。准于向摊车盟陋规项下。自光绪二十二年为始。每年筹给一半银二千两。由该盟长按季摊齐。如数批解。以资办公。其余未付各款。以及供给陋规。一概裁撤。其他盟距乌较近者。仍不得援以为例。如所请行。摺包　　

○湖广总督张之洞奏、请招商承办铁厂。下部速议。　　

○又奏、新设洋操。酌仿武毅军饷章程。下督办军务王大臣议行。摺包　　

○赏前金州副都统连顺副都统衔。为科布多参赞大臣。明

发

　　

○赏四等侍＜目辟＞行＜匧心＞口＜韦未＞＜夗贝＞倭恒额三等侍＜目辟＞行＜匧心＞口＜韦未＞＜夗贝＞。为伊＜覀之＞■牛索伦领队大臣。明发　　

○以贪劣不职。革陕西定边协副将刘连升职。撤销勇号。

现月　　

○以骚扰良回。甘肃副将马彦春以都司守备降补。摺包　　

○缓徵甘肃甯灵固原等厅州被灾各地方银米。摺包　　

○壬申。上奉慈禧端佑康颐昭豫庄诚寿恭钦献崇熙皇太后幸醇贤亲王府。上更服摘缨。诣醇贤亲王福晋金棺前。行奉移礼。复诣倚虹堂跪送。起居注　　

○以贪劣不职。革甘肃古浪县知县黄炳辰职。永不叙用。

现月　　

○癸酉。文宗显皇帝诞辰。上诣奉先殿寿皇殿行礼。起居注　　

○谕内阁、史念祖奏、剿除积年巨匪。请将知府奖励一摺。广西泗城府西隆州属有积匪徐三、负固恃险。为患多年。经泗城府知府王方田、会督兵练。捣其巢穴。将徐三并其子徐麻六、其孙徐小洋等、轰毙。并生擒匪党多名。夺获石滟驳械甚多。王方田督率营属。旬日之闲。渠魁授首。办理尚为妥速。泗城府知府王方田、著准其酌量请奖。以示鼓励。现月　　

○谕军机大臣等、文海奏、到川日期。并筹商藏事情形一摺。据称藏番现在情形。非慑以兵威。于事无济。拟召勇五百名。带领进藏。以壮声威。著照所请行。并著迅速前往。毋稍迟延。所需饷银。每月二千两。即著鹿传霖按月筹给。本日又据给事中吴光奎奏、藏事孔棘。宜筹备御一摺。里塘巴塘一带。为四川入藏门户。该给事中请于该处设立汉官。假以事权。招来川省商民。前往垦荒。并采办矿产各节。系为豫杜窥伺起见。著鹿传霖确查里塘巴塘一带情形。如能招来商民。垦荒开矿。洵于时局有益。并著文海、讷钦、会商妥办。另片奏开办藏务。请于边防经费等项内。每年划银二三十万应用等语。各项协饷均关紧要。川省有无另款可拨。著鹿传霖妥为筹议。至所称调安定勇五营移驻雪山一带。是否可行。并著该督等酌夺办理。吴光奎原摺片。均著钞给阅看。将此由五百里各谕令知之。现月　　

○以违误公事。革广西桂林城营守备祥麟职。摺包　　

○以讳盗殃民。革广西奉议州知州顾景璐职。摺包　　

○予捕盗被戕广西把总林文达议恤。摺包　　

○甲戌。上奉慈禧端佑康颐昭豫庄诚寿恭钦献崇熙皇太后幸醇贤亲王福晋园寓。上素服。诣金棺前行礼。起居注　　

○谕军机大臣等、电寄董福祥、奎顺电悉、卡尔冈十庄俱克。曲麻陇逆首就擒。此见余孽无多。著迅即埽靖。其邓增一军。进驻肃州。能否将野牛沟窜匪剿灭。该军是否得力。并著查探具奏。电寄　　

○乙亥。谕内阁、御史潘庆澜奏、甲班主事中书呈改知县分发人员。请附于各科即用后。一体酌补等语。下部议驳。现

月

　　

○又谕依克唐阿等奏、宗室官员。疏防圈禁人犯。请旨倢

■＜曰融＞■＜石木＞处一摺。前因案移居奉天之宗室如山、屡次脱逃。既经奏明解回圈禁。该看管等官。应如何严加防范。乃甫经到配。又复潜逃。殊属疏忽。看管官宗室营主事春熙、专管官记名副族长学长德琛、著交宗人府分别议处。仍饬令严拏逸犯如山、务获牢固圈禁。嗣后该管各官。于发遣宗室人犯。务当加意严防。傥再仍前疏忽。即著从严倢■＜曰融＞■＜石木＞办。现月　　

○谕军机大臣等、刘坤一奏、遵查道员刘麒祥办理上海制造局。并无亏短情事一摺。上海制造局为自强要图。刘麒祥经理多年。既据该督派员将物料款目详细确查。尚无亏短情事。即著毋庸置议。惟该局事关重大。每年拨款较钜。刘坤一务须督饬该道细心规画。实力整顿。毋得稍有虚糜。并著该督随时稽核。总期著有成效。逐渐扩充。用副朝廷实事求是至意。将此谕令知之。现月　　

○漕运总督松椿奏、请酌保获匪出力员弁。得旨、准其酌保数员。毋许冒滥。摺包　　

○以捐资助赈。予大理寺丞孙锡三为其母杜氏建坊。摺包　　

○丙子。谕军机大臣等、仓场衙门奏、匪徒搅扰仓储。请饬拏办。开单呈览一摺。所有结党持械讹诈丰益仓之毒龙夏十爸、夏开亮、夏开生、夏麻子、夏元、夏小五儿、安大丑儿、军师小英等八名。著步军统领衙门。按名缉拏。送交刑部严行审讯。照例惩办。以儆凶顽。原摺单著钞给阅看。将此谕令知之。现月　　

○以欠缴正供。革贵州已故长寨州判周嵩涛职提属勤追。

摺包

　　

○以战功伟著。予故江西布政使陈湜优恤。并宣付史馆立传。现月　　
</div>
    <div class="pagination">
<a href="清实录光绪朝实录_page767.html">上一页</a><span>...</span><a href="清实录光绪朝实录_page763.html">763</a><a href="清实录光绪朝实录_page764.html">764</a><a href="清实录光绪朝实录_page765.html">765</a><a href="清实录光绪朝实录_page766.html">766</a><a href="清实录光绪朝实录_page767.html">767</a><span class="current-page">768</span><a href="清实录光绪朝实录_page769.html">769</a><a href="清实录光绪朝实录_page770.html">770</a><a href="清实录光绪朝实录_page771.html">771</a><a href="清实录光绪朝实录_page772.html">772</a><a href="清实录光绪朝实录_page773.html">773</a><span>...</span><a href="清实录光绪朝实录_page769.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
