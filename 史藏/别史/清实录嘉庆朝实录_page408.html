<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 408 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 408 页/共 523 页</h1>
    <div class="content">○又谕、御史贾声槐奏、东省交审实件、办理迟延、请敕令速行审结一摺。已革章邱县知县崔起龙、杖毙九命一案。本年七月初旬、降上□日令章煦提审。并将该管道府查参。迄今已逾三月。尚未奏结。该省吏治因循疲玩。几成锢习。无怪缉捕要犯。日久无一报获也。章煦著传上□日申饬。此案著陈预即亲提严审迅速定拟具奏。该省未结案件尚多。前饬巡抚两司分审各案。务须上紧赶办。依限报完。勿致前案未结。后案又增。益形积压。其逆案内最要次要各犯。并严饬地方文武员弁赶紧缉拏。期于速获。毋再延玩干咎。　　

○谕军机大臣等、方受畴奏审办逆犯王学道一摺。所办轻纵已极。王学道一犯、习教传徒。助逆劫狱。曾经得受巽宫伯伪封。并为贼画策。自称习知兵法不可据城、若据住县城、必被官兵围巢□刀等语。幸贼众不听其言。据守滑城。得以迅就歼洗。设或听其诡计。纷纷铤走。岂不滋蔓难图。该犯脱逃后。复敢编造书词。逞其狂悖。不法已极。必应凌迟处死。以申国法。乃该抚于审明后、仅恭请王命处斩。并未枭示。何不知轻重若此。方受畴、著传上□日严行申饬。该抚接奉此上□日。著将王学道尸身、仍凌迟枭示。家属缘坐。　　

○庚寅。上诣雍和宫行礼。宣仁庙凝和庙火神庙拈香。　　

○谕内阁、御史黄中杰奏敬陈管见以端习尚一摺。前因京都外城开设戏园、有演唱淫词艳曲、及好勇斗限之戏者、降上□日饬令巡城御史等出示严禁。该御史等业经遵照办理。如果近日大臣官员中、有令戏班违禁演唱者、该御史确有见闻。自当指名参处。若如所奏、令管班下贱优伶、首告点戏职官。实无此政体。至饬令直省教官稽察戏文稿本。并将京城查禁戏目、汇册饬行直省。事太烦琐。可笑可鄙。该御史所奏、迂阔不可行。嗣后各巡城御史。惟当遵照前降谕上□日。将邪淫斗很戏文、随时查禁。勿令日久生玩。则习尚自可以渐转移矣。　　

○又谕、衡龄奏拏获邻境罪应斩决逃犯一摺。殴毙胞兄之犯。律应斩决。该犯田幅、于殴死胞田银后脱逃。已越十四年。久稽显戮。该抚既于拏获后、审讯明确。即应一面奏闻。一面恭请王命。将该犯正法。乃仍照寻常斩犯。将招册咨候部覆。殊属拘泥。衡龄著传上□日申饬。田幅一犯。著即处斩。署灵邱县候补知州张锦荣、能将邻境在逃年久重犯拏获。缉捕尚属认真。著照所请。张锦荣准其遇有本班应得之缺、尽先补用。　　

○辛卯。谕内阁、御史孙汶参奏、私挪库项为子捐官之原任山东济宁州知州王旭昇、请上□日查办一摺。王旭昇在山东州县任内。亏空最多。前经章煦等查参。有上□日将该员革职拏问。查抄备低。今据该御史奏、伊子王康乂、先于本年王月闲报捐道员。其捐项如系盗用库银。则是以侵盗为捐纳。如云出自私囊。则岂有家拥余赀。不先补完官帑之理。著户部查明王康乂捐项、如业经上库。即行文山东、将所捐之银、照数在王旭昇亏款内扣抵。将捐照追还注销。如未经上库。即勒令王康乂将捐银照数解东、为伊父抵补亏空。并著户部查明凡遵新例报捐者。除京官及直省士民外。其外官凡有仓库之责者。或本身捐升。或为子弟报捐。均于收呈后、先行文该省。责令本管上司查明该员经手仓库。如实无亏短。由该管上司出结咨部。准其报捐。设查有亏挪。即据实报明。除不准报捐外。仍照亏空例治罪。该管上司徇私捏混。查出一并严惩。　　

○又谕、那彦成奏、云南运员叶立笙领解京铜船只、行至山东临清地方、因河水浅涩移会直隶吴桥县备船候剥、迨铜船行抵吴桥县境、查问该运员、业已先行、船内只有伊弟并家丁朱姓二人、将铜斤推放河干亦即他往、杳无音信、现经该县派役、将铜船护解前进等语。运员叶立笙领解铜斤、理应亲身在船督押。乃与伊弟及家人等先后他往无踪。恐有亏缺官铜、畏罪潜逃情事。著那彦成派员查拏叶立笙、并伊弟及家人朱姓二人、迅速缉获。解交刑部严行审讯。至此项铜船。业经护解前进。抵通之日。著仓场侍郎派员、先将铜斤逐细盘查有无亏短。据实具奏。　　

○谕军机大臣等、松筠奏、接奉除莠安良诏、敬陈惶悚下忱一摺。上年逆首林清滋事时。勾结匪徒多系直隶河南山东乱民。山西虽属近省。严查并无逆犯。是以事后搜捕逆党、总于此三省中严密踹缉。今为期已逾一载。各要犯仍稽诛未获。计该犯等日久远扬。足迹无不可至。新疆地方、发遣匪徒甚多。从前王子重在喀什噶尔。即有匪党前往潜通音信。是其明证。此次逆案缘坐发遣人犯。更复不少。所有在逃各犯。非其亲故。即其同教夥党。现因查拏紧急。内地无可容身。或竟假装商贩潜窜口外。隐匿窝藏。亦未可定。著松筠密行饬知南北两路各大臣、照前次发去各逆犯年貌清单一体留心访缉。此等发遣新疆之犯。本系大逆缘坐。从宽免其一死。傥复不知悛改。私匿逃人。或传徒惑众。一经查出。即行正法。不可稍存姑息。如缉获逆犯。讯明迅速驰奏。其最要六犯。各省一有续获者。亦必于报便谕知松筠、令其停缉也。将此谕令知之。　　

○户部议准、调任浙江巡抚陈预疏报、富阳、安吉、奉化、象山、新昌、定海、东阳、六县、开垦沙地二百八十顷三十二亩有奇。照例升科。从之。　　

○壬辰。上御乾清门听政。　　

○谕内阁、昨召见徵瑞、据奏称圆明园西北面围墙现已高、其四百旧有围墙、应一体用石片加高五尺等语。上年逆案内匪徒、有阑入禁门之事。圆明园附近地方。甚为安静。本年正月内、朕临莅御园驻跸十月之久。诸事吉祥。其西北一带、前因地势较旷、加砌围墙。墙外堆拨官兵。并已酌量增添。稽查周密。此时若又将四面旧有围墙一律加高。义何所取。近来朕因经费不充。停减一切工程。徵瑞岂不闻知。此项围墙。若如所奏办理。所费甚钜。自系不肖败类司员中、又觊觎承办工程、从中沾润者、创为此议。可恨已极。徵瑞受其怂恿。率行入奏。实属老迈糊涂。昏迷颠倒。本应革职。念其行走多年。暂宽时日。所有工部左侍郎、正黄旗蒙古副都统、总管内务府大臣、俱著开缺。亦无庸管理茶膳房圆明园事务。并革去紫禁城内骑马。拔去花翎。加恩赏给总管内务府大臣衔。管理雍和宫造办处三山事务。　　

○引见翰林院保送御史人员。得上□日、王耀辰、罗家彦、盛唐、于德培、卿祖培、冯清聘、谭瑞东、李广滋、俱著记名以御史用。　　

○转工部右侍郎穆克登额、为左侍郎。调盛京户部侍郎润祥、为工部右侍郎。以刑部员外郎德文、为盛京户部侍郎。　　

○以太常寺卿永祚、为通政使司通政使。　　

○以头等侍卫载铨、为正黄旗蒙古副都统。　　

○以广西梧州协副将王应凤、为福建建宁镇总兵官。　　

○旌恤河南滑县遇贼捐躯巡检刘斌妻韩氏、子嘉善、树善、达善、典史陈宝勋母徐氏、子玉振、玉龙、教谕吕秉钧妻唐氏、孙梦熊、梦彪、把总戚名彰子蕙、幕友候选未入流李槐荫、生员张炎、诸自涵、民人吕惠亭、仆祁升等五十九名口如例。　　

○旌表守正捐躯陕西麟游县民杨思敏妻白氏。　　

○甲午。遣官祭先医之神。　　

○谕军机大臣等、李鸿宾奏、东省疏出新泉、查验水源旺盛、实能经久者十八处、饬令各州县取名勒石、移交抚臣汇册咨部等语。东省各州县陆续报出新泉共九十八处。七月闲覆查可存者。尚有三十二处。兹据奏称、复加履勘、泉源经冬畅出、可以经久者。仅止泗水等州县十八处。其余八十处。何至俱不堪挹注。所勘恐仍有遗漏。东省州县官每因境内报有泉源。惧日久湮塞。致干疏浚不力处分。遂先以水源微弱不能畅出为词。著李鸿宾再派委妥员、将前此查出各新泉水势旺弱情形。详加履勘。凡可以疏瀹者。即设法利导。不得任听地方官借词掩饰。能共得新泉数十处。责成该州县随时疏浚。于湖潴河道、自更有裨益也。将此谕令知之。　　

○乙未。谕内阁、前据高杞奏、甘省嘉庆二十年应支兵粮估拨不敷、请拨银五十五万七千余两、照数采买。当交户部核议。兹据户部查明、该省仓贮数目、足敷支放情形、详悉具奏。甘省河东河西实存各色仓粮、据该省十七年奏销册造计有六百余万石。加以两年新收粮石。积渐加多。所有每年需用兵粮。足敷支放。其河东各营分、核计各州县存贮粮石。亦均可就近供支。又何得以远道拨运、糜费脚价为词。今舍现存之粮石不用。任其红朽。转请动项采买。竟似从前按例冒赈。甚属可恶。即经费充足。亦不应办。况经费支绌之时。岂能增此妄费。该藩司率行详请。该署督不行查明。遽以入奏。殊属仓混。原奏之署陕甘总督高杞、原详之藩司盛惇崇、均著交部议处。所有该省嘉庆二十年估拨兵粮。著该督即转饬各属就近动支。毋许贻误。并照户部所议、嗣后遇有采买兵粮。著将该处存贮粮石实数、造具＜闲＞明清册。随案报部。以备稽核。　　

○以礼部右侍郎穆彰阿、署工部右侍郎。　　

○上以冬至祀天于圜丘。自是日始。斋戒三日。　　

○丁酉。上诣南郊斋宫斋宿。　　

○戊戌。冬至。祀天于圜丘。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○停次日朝贺。　　

○庚子。圣祖仁皇帝忌辰。遣官祭景陵。上诣寿皇殿行礼。　　

○谕内阁、昨据顺天府奏、拏获逆犯陈爽之子陈五儿、陈显之子陈四儿两犯、当交刑部审讯。并监提董帼太、刘辈儿、质认属实。讯据该二犯佥供、自上年九月伊父等犯事以后。俱经逃往他处藏躲。近日始回桑垡家中看视。即被拏获等语。陈五儿年仅八岁。陈四儿年仅十岁。乡村童穉。易于溷迹。乃一经自外回归。旋就捕获。可见清查保甲。奸宄自无容足之地。该一带编查门牌户口。尚为认真。近日风闻圆明园附近一带、于编查保甲一事。春夏之闲。尚为整肃。秋冬来日就废弛。不但稽查不力。并门牌亦多遗失。如此任意懈弛。不惟逆犯潜踪。难期捕护。即寻常宵小。亦将无所忌惮。现在御园工作。俱经降上□日停止。夫役等不下千余人。同时歇业。当此隆冬冱寒。尤应加意查察。岂可转形疏玩。所有巡视北城御史。著传上□日严行申饬。勒限一个月。责令将该一带保甲事宜认真整顿。一月后、朕派员往查。傥办理不能严整。必当重治其罪。并著传谕步军统领顺天府五城、现在陈四儿陈五儿两犯、即系仍在本村捕获。所有未获各逆犯。难保其不日久思乡。潜回探视。伊等不可舍近求远。务各于该管地方、督率所属。将保甲户口。认真稽查。如能弋获要犯。渥邀恩赏。毋得日久生懈。玩泄干咎。将此通谕知之。　　

○缓徵湖北黄陂、孝感、安陆、应城、随、应山、云梦、江夏、武昌、嘉鱼、兴国、汉阳、十二州县、及武昌、武左、德安、三卫、旱灾本年额赋漕粮、并旧欠银米耔种有差。　　

○壬寅。河南巡抚方受畴奏、团练乡勇出力绅士。赏知府衔赵曰瑞等、加级职衔有差。　　

○又奏、续查滑浚二县逆产三十余顷。请拨给增设都司营、及书院、义学、留养局等处徵租。从之。　　

○调工部右侍郎润祥、为仓场侍郎。仓场侍郎普恭、为工部右侍郎。　　

○癸卯。月食。　　

○谕内阁、上年逆案内、尚有最要次要等犯六十余名。日久未获。各逆犯或仍在本境潜匿。或早已出境远扬。苟尚视息人闲。要不出寰区之内。直省大吏。若果实心为国。实力抒猷。未有不获之理。奈因循陋习。总不能除。怠玩疲癃。日甚一日。朕实寒心切齿。上年降上□日、令直省编查保甲。由一甲一里一州一县、推而至于天下。如果烛照数计。岂有不能缉获者。推原其故。总由各州县贤否一不。其勤能真悫之员。于办理保甲事宜必能详慎精密。洞察无遗。其昏庸者或具文以塞责。虚矫者、或饰词以见长。编查不实。则发奸摘伏。即不能收实效。各逆匪、奸狡性生。其窝藏之家。亦各具有耳目。闻知某州县官吏贤明。政令严肃。恐不能逃其照察。其邻近某州县、怠玩废弛形同聋瞆。自必欺其可欺。以其境为逋逃之薮。著申谕顺天府五城、及各直省督抚、各于所属编查保甲一事、认真考核。其办理井井有条、始终不懈者。加以奖励。懈弛虚饰者。立予劾参。将昏庸者尽易为贤能。则棋布星罗。宇内自无藏奸之所。况保甲为治民良法。现已办有成规。即将来各逆犯全行弋获之后。仍当奉行无替。使守土之吏。于四境之内。靡不周知。即寻常盗窃案件。亦无难有犯即破。庶宵小咸知儆惧。邪慝不敢妄行。闾阎可长臻宁谧也。将此通谕知之。　　

○赏八旗兵丁一月钱粮。　　

○甲辰。上幸瀛台。阅冰技。　　

○以四川按察使陈若霖、为布政使。建昌道曹六兴、为按察使。　　

○以头等侍卫佛安、为库尔喀喇乌苏领队大臣。　　

○乙巳。谕内阁、户部奏请饬催陕西等省军需、驳查未结各案、并直隶等省军需报销逾限各一摺。军需为帑项攸关。自应随时报销。以杜延混浮冒之敝□大。乃陕西一省军需用过银两。在嘉庆三年以前及四年以后。驳查各案、尚有银五百九万五千余两。事阅十有余年。未经销结。又删减随征兵丁加增盐菜银十八万九千余两。亦未题报。其湖北、四川、及协济军需之直隶、甘肃、云南、贵州、广东、福建、山东、山西、湖南、江西、安徽等省、共未经销结银二百五十二万五千余两。似此多年积压。自久愈滋轇轕。又上年直隶等省办理邪匪军需所用银两。降上□日饬令赶紧报销。今已逾限。除河南一省、现据陆续题报外。其直隶、山东、陕西、甘肃、山西、安徽、江苏等省、均尚未据报部查核。又云南巢□刀办缅宁边外逆目张辅国官兵支用银米等项。尚未题报。亦属迟缓。各该督抚等、俱著传严行申饬。务即各现良心。督饬所属。将驳查各案、赶紧清厘查报。其上年军营内所用银两。亦即迅速造册、报部核销。毋再延宕干咎。　　

○以故察哈尔和硕特辅国公达什喇布坦子桑噜布多尔济、袭爵。　　

○以翰林院侍读宝瑛、充日讲起居注官。　　

○丁未。谕内阁、托津等会议江省亏空追补章程一摺。已依议行矣。此事初彭龄、及百龄、张师诚、皆以江苏各州县库项亏缺过多。亟思追补之法。虽两议具奏。其意未尝不同。惟初彭龄所拟各条。过于欲速。即如将原亏之项、责成现任州县赔缴一条。分别一万两以上限六个月。五万两以上限一年。届期不完。即革职监追。再各展六月一年之限。不完治罪。江省现任州县。大半非原亏之人。欲于一二年之闲、责令补完数百万帑金。其势有所不能。且操之过蹙。不肖之员。仍不免朘削民膏。必至纷纷讦控。讼狱繁滋。甚或恣意敲扑。激生他故。所关尤钜。从来有治人。无治法。江省自清查亏空以来。已十有余年。无岁不以弥补为事。而现在实查亏数。仍有三百余万。该省河工赈恤。悉皆发帑办理。又未举行南巡之典。各州县何所藉口。总缘大臣不法。小臣不廉。以致亏缺累累。其所谓弥补者。无非托之空言。全无实效。自此次降上□日以后。该督抚藩司等、务当行之以实。视国事如家事。并饬该管道府州逐层查察。先须杜绝新亏。将州县中贪酷著名、历任侵帑入橐、抗不完解者。查出一二员奏明。立寘重典。以为续亏者戒。其现任各官内有私挪库项自行捐升、及代子弟捐官者。查出除不准报捐外。仍严参治罪。所有旧亏银数。即照此次所定各款、按限实交。勿许藉词延宕。每岁江宁江苏两藩司所属、各追补若干。尚余亏数若干。该督抚按款查实。于年终分析具奏一次。其仓谷一项。亦上紧确查筹办。期于数年之闲、使库禀充实。积敝□大全清。吏治民生。均日有起色。该督抚责有攸归。善副委任。勉之毋怠。　　

○又谕、御史石承藻奏、钦派大臣随带司员、应回避本旗本籍、以杜瞻徇一摺。直省遇有参控重案、及密查事件。特派大臣前往查办。其案情之虚实。罪名之轻重。惟在该大臣秉公核办。所带司员。不过随同讯供查卷。安能操其短长。若如该御史所奏、凡随带司员、有与原参原告、被参被告、及案内有关涉之人、同旗同籍者、悉令回避不准带往。无论拘于员数。必致遴选不得其人。且钦差大臣出京之后、每有续交审办案件。设案内人证。适与带往司员同旗同籍。岂令将带往之员。立即彻回。及另派司员驰驿前往更换耶。各大臣由朕＜闲＞派。果其人公正可信。自能严明率属。不至曲法徇情。如其人不可信。即非同旗同籍。亦难保其不滋敝□大窦。朝廷择人任使。若必多设科条。曲加防范。以致窒碍难行。实无此政体也。该御史所奏不可行。著无庸议。　　

○大学士伊犁将军松筠奏、捕盗出力官员。赏伊犁领队大臣富永、副都统衔。阿哈拉克齐哈布萨朗蓝翎。余升用有差。　　

○命大学士托津、户部尚书景安、驰往江苏。会同初彭龄、百龄、张师诚、查办事件。　　

○命吏部尚书英和、暂在军机大臣上行走。兼署户部尚书。　　

○以工部右侍郎普恭、兼镶红旗汉军副都统。　　

</div>
    <div class="pagination">
<a href="清实录嘉庆朝实录_page407.html">上一页</a><span>...</span><a href="清实录嘉庆朝实录_page403.html">403</a><a href="清实录嘉庆朝实录_page404.html">404</a><a href="清实录嘉庆朝实录_page405.html">405</a><a href="清实录嘉庆朝实录_page406.html">406</a><a href="清实录嘉庆朝实录_page407.html">407</a><span class="current-page">408</span><a href="清实录嘉庆朝实录_page409.html">409</a><a href="清实录嘉庆朝实录_page410.html">410</a><a href="清实录嘉庆朝实录_page411.html">411</a><a href="清实录嘉庆朝实录_page412.html">412</a><a href="清实录嘉庆朝实录_page413.html">413</a><span>...</span><a href="清实录嘉庆朝实录_page409.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
