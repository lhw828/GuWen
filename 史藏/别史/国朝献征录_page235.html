<!DOCTYPE html>
<html>
 <head>
  <meta charset="utf-8"/>
  <title>
   国朝献征录 - 第 235 页/共 245 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   国朝献征录 - 第 235 页/共 245 页
  </h1>
  <div class="content">
   ○张孝廉基先生（附问汝宗） 

　　张敬塘先生基字德载吴县人庚子举应天荐荐而例得坊金百一日散之亲族略尽当会试有显者与先生善欲地道先生咄曰立身一败尚欲何哉竟弗应归属疾久困医药间怳然若有惩者遂究心巳之学病亦自愈属当试有善相人者谓而骨法当上第而色有阻者何也先生念妇没大母且耄遂逡巡其行亡何大母死巳而其父亦死先生乃叹曰母老矣谁与朝夕耶自是步武不忍离屏去冠服野人装治一室甚洁扁曰爱日以居母手择果实浣蔬茹尝而荐之汤粥滫瀡非亲调不进也于书无所不窥而尤邃于经术多所笺篹晚而稔之身心融融如矣顾其持敬日益甚自检日益微密奉母外足不踰户妇亡不更娶旁无姬侍食不荤寝怕不胁席也岁大祲有米数百斛悉以赈饥者而属军兴族皆役先生叹曰吾何忍独以例免而烦族之老弱请于官毁家以纾之自是产若削矣先生攻内学体气益充忽一日顾其子曰何日当出行吾且行遂日期之子大骇而至期一夕候母安者十余昧爽趺坐频诵一念不生顷而目微上指瞑矣几上手书数行则皆身后奉养事也年五十有九先生尝铭坐右曰勿展无益身心之书勿吐无异身心之语勿近无益身心之人勿涉无益身心之境罗文恭公四勿翼云论曰此孝廉也哉虽天性纯粹乃其得于学植者深矣先生之学葢自主敬入也敬则静而虚明湛然至德凝矣后先生六十年而举于乡者周汝宗氏汝宗名胤昌本施姓其人笃实有隐操能无惭孝廉名也踰壮而死惜乎其未究于学也然犹足以襟领人伦矣 

　　○潘子嘉传 

　　潘子嘉字汝享六安州人御史镗之子也幼承家学颕异老成闻甘泉湛先生开观光馆于南雍负笈往从问学甘泉子曰在闻道问闻道曰在立志曰必知而后志立志也者其圣学之基乎问道曰道天理也心之本体也子能知本体之自然则知道矣问自然曰心之本体不假人力故知勿忘勿助之间无所用力者斯得之矣问忘助曰忘助皆私心也滞于物胜于事皆忘也矜持欲速皆助也问勿忘勿助之间曰无在无不在也中正而不息易所谓存乎子嘉闻之顿然有悟乃与蒋道林沈艾陵诸公日夕研究归闻当道有恶人讲学者遂谢去饩廪读书山中越六年闻人督学廉其恬退命有司以礼致之强之复学以岁荐贡之南宫未几归以疾卒予嘉居家孝友事继母不违颜色待异母弟推让财产壮年失偶不再娶讣闻京师蒋道林诸公胥哭缄辞以奠见道林奠文中有惺庵文集藏于家 

　　○两峯刘先生文敏墓志铭（王时槐） 

　　王时槐 
　　先生讳文敏字宜克姓刘氏吉之安福三舍人三舍之刘在邑巨姓所居东南有两山屹立并峙学者既瞻望先生素养之高不可及以两山之秀而特起也足以配先生之德遂称之曰两峯先生云先生自幼凝重端确不妄言笑饮食出入必禀命于父母比就塾竟日劬书无少嬉惰既长不治家人生事矜庄坚励实天植之岁壬午先生年二十有三则与其族弟师泉先生共学思所以自立于天地者或至夜分不能即枕一夕语思泉先生曰学苟小成犹不学也盍亟省之巳而读阳明王公传习禄所论格物致知之旨与宋儒异展转研思恍若有悟遂决信不疑躬践默证久之惟觉动静未能融贯乃叹曰非亲承师授不可则买舟趋越中见王公执侍门墙往复三历寒暑归而与狮泉先生砥切于家其学一以致知宗而殚精毕志操存克治一瞬一息不少懈逸语默作止事无巨细必蹈准绳深以末学驰骛空谈遗忽实行痛戒每与学者言知体虚明皎如赤日但依此知自照自察以袪习气涤凡情纤瑕勿留意念感应生生化化务协天则云销日朗垢尽鉴明天全面性复矣其教人大□如此不涉多岐词简而义切貌肃而□恳及门之士敬畏诚服巳在未言之先葢其贞毅直方可□金石仪刑之矩素定而潜孚之机有在也同郡东廓邹公双江聂公念庵罗公时时聚处共证所学双江公独揭未发之中与海内同志往复辨诘而于先生最所钦伏间举主寂相质先生曰发与未发非判然二也能致其知则寂在其中矣尝七宿松原与念庵公极论尽泄底里公初觉未一巳乃倾信既别公贻以诗曰叹息卓尔域千载能几谐目击中有存意会言无乖岁壬申五月当诞辰诸子姓上寿毕先生退居一室称微疾一日忽语其孙弘杰曰吾了当而归矣遂明日逝先生早游邑庠已擅文章之誉廪食需贡有期矣一闻正学即弃去不复应试布袍蔬食韬光晦景没齿不求人知滁阳朱逊泉先生教宁州乃具荐于学宪存斋徐公曰刘某养深学粹见大志远孝友刑家身任斯道安于躬耕无慕世用乞赐录拔必有补于当时徐公嘉之然公檄聘巳先下且欲召之贡先生竟辞焉先生虽投迹林壑遯世不悔而实修弥着抚院学台郡侯邑长往往引重知其不可招致则降牒□缄问老褒贤以寓其□企之诚葢数数然也卒之踰月郡侯欲吾雷公□□知也犹移文称刘某禔躬幅行敦尚古谊下邑延访巳而郡邑诸士合词请祀先生于贤祠公嗟□许之未及行而学宪桢陬郡公下郡曰刘某力探圣域倡明正学令所司具粟帛羊豕往佐其丧诸博士弟子其议所以应祀典者列状以上吾将俎豆之以风未进嗟夫先生学不求知而声光自溢所谓诚不可掩省非欤时槐与庐陵陈子嘉谟弱冠时师事先生获执洒扫之役者迄今二十有□年而贺子泾□子者仁巳筮仕并委贽受学葢尝窃窥先生其峻特而不可正视也有嵩华壁立之气其敦朴而不□绚□也有大羹不和之味其光明莹洁则日星烱烱之昭垂其精进勇诣则江河浩浩之排决其教旨直截则驾安驱良而振辔于如砥之周行也其推诚无隐则启扄授钥而洞辟乎九陛之堂奥也其言纳行庸则□粟布帛之无以异于人而屋漏不愧□□皆孚则水寒火燥之必信于世也先生之学晰□□益于天人死生之理如指诸掌乃其教人惓□焉一循其本然之知以省克于念虑而实践于伦物不□辟险旷之语岁己巳先生年八十犹陟三峯之岭□□□余日巳而语时槐曰夫道本自不离非力挽之使不离也先生未卒之先春且暮时槐方自关西谢病归先生命舟来神冈西原之间时槐偕贺子陈子侍左右者旬日别之夕先生曰知体本虚虚乃生生虚者天地万物之广也吾道以□宗汝曹念哉与后学言即涂辙不一慎勿违吾宗可耳夫先生岂预知其永诀乃吃紧见嘱俾二三子不终坠其绪耶呜呼悲夫 

　　○胡行恭传（王时槐） 

　　王时槐 
　　胡行恭字民敬泰和人幼孤颕敏强记家贫童子师取资供母晨起栉沐伺寝门问所宜苦以常母既没家无余资或竟日绝炊手一卷坐中庭旷然若不意性好读书贫不能购则时时从人乞假手录至数十部殚思天人之际究极物理之原每有意会辄笺疏其义故善里中刑部郎周尚化周砥节刚廉乃独推重行恭一日贻书议及诏旨裁抑生员可否行恭报书至再极陈其不可状且曰裁抑之说起于青衿之子请谒公事假私蹊以备员此固流獘之甚仆则以周士之贵秦士之贱皆有繇来非可以一一罪士也夫欲导射示人操矢欲导御示人执辔今尽以科举而督实行是犹诲射而示辔诲御而示矢也岂可值乎故科举之外必行荐举则笃行之风倡必坐举主则凭私之路塞就有憸邪之人怀无状之心者不得剌其间矣乃欲定额以抑之不亦后乎周得书叹服且曰使荐举法行则首诣公交车舍行恭其谁耶行恭虽伏蓬虆不忘当时其诲子以实行学而戒务名富贵利达一不置诸口子天凤能遵其教尝从雩都何公秦黄公弘纲闻阳明先生之学初疑信半久之中夜体认瞿然有悟曰是有本之学也乃着自信篇文以理非在外特着理论以正后儒之误云云 

　　○木静张先生棨行状 

　　先生姓张氏讳棨字士仪别号本静宁国府泾县人曹祖能祖旭父霈皆不仕幼聪颕异常五岁口授诸书义即了了常闻鸡声忽呼其母曰小学云事父母鸡初鸣咸盥潄今鸡鸣矣何不起母笑曰汝纔读书便晓其义耶应曰我愿此岂徒晓而已闻者知其非凡儿八岁就外傅能属文十一遍治诸经有声乡邑十三遭父丧朝夕哀悼不离丧次执礼如巨人十五学益弘博文切理不拘时格十七当甲午会北江闻人公校士宛陵阅其文叹曰何物英俊而究理若是首拔应试补邑廪员自是誉日隆隆起先生究心时务慨然有经济志观书独得大旨尝语人曰吾辈诵法孔曾岂琐琐章句哉尤精于易中丞泽江欧阳公抚江南延塾师与论易大奇之曰仕仪论易即田何复生无以过也越二岁欧阳文庄公南祭酒倡道金陵讲明阳明先生之学因往从之文庄公与之语即言下领悟自是服习其教累年不归称高弟继从东廓邹公绪山钱公龙溪王公游锐意研求谓圣人可学而至归筑室聚徒日夕会文讲道其问每论经传发挥入微谈世务切中肯綮亹亹若悬河指点人病痛辄中□言闻者多所兴起或至泣下以故无论远迩悉造其家学焉南都江浙吴楚之间所至名公巨卿咸折节加礼贵者忘势长者忘年有古王通氏风先后督学如午山冯公裁庵杨公象岗胡公翠崖黄公每试辄居首极加敬信先生守巳严介毫无私请从者亦莫敢干以私广德张守聚徒百余敦请主教未数旬多士翕然兴起临行以百金赠之先生辞曰吾得英才而教育之足矣坚却一无所受产不及中人或劝子孙计笑曰终日营营儿女谋吾实耻之事母董氏至孝每夜必聚兄弟子侄侍坐母侧病则亲供汤药污必躬涤不遗诸婢每事务得欢心母尝语人曰某儿在家即病可勿药愈也事二兄若父弟棣尤母所钟爱先生孳孳教之补邑痒生寻欲就例即捐巳产助之岁辛亥母董氏病笃夜跪吁天愿以身代及卒哀痛踰常三年戚容不改筑永思山房守墓不离尤敦睦宗党着张氏家规遇不给者随其所有助之岁值荒歉百计赈贷族有子弟之才者多方诱引自是张氏内无讼外无侮文学之士日彬彬出焉与朋友处每以名节道义相劝勉事有不直辄极口直言至于利害以身任之一时□□士气咸知振作倡义捐赀建水西精舍迎绪山□公龙溪王公岁临主会与贡受轩周讷溪沈古林余碧溪丁海旸俞寒泉翟震川王敬亭诸公合并论学泾之人士津津日有兴者由是水西之会名天下先生之功居多先生之学以孝弟本以名节重以敛精神切要以对景磨莹实功以万物一体志愿以继往开来准的性资英迈精神爽朗即意气眉睫之间能转移人心有囊括宇宙睥睨千古之意一时见者倾心闻者景仰豪杰士也虽微有英锐之气而世扶名教之心识者恒谅之矣使假之以年湔消鍜炼当不可量而赍志以没痛哉惜哉 

　　○夏叟廷美传（耿恭简集） 

　　耿恭简集 
　　夏叟繁昌人下里田夫也性孝友忱恂里人敬信之吾友张甑山以司徒左迁主繁昌教物色之招与讲学一日甑山号于会众曰夫学学人也人湏求人母假人叟怃然内省曰吾平日所修持人者得母未耶时时循省求所者隆庆庚午偕数友访余天窝山中与处踰时一日忽对镜谂其貌肖兄感念泪数行下辞归跪而请益余曰白下有无子弱侯者往与资切之可既归从焦子游因渐知向里久之自信得自然旨趣以书抵焦子商正焦子报书曰要自然便不自然可将汝自然抛去他方世界也叟闻而有省谓其时胸中砉然如洗云叟故未事诗事至是始请于焦子读何书焦子曰读四书可乃日取学庸论孟次第咏诵时以巳意诠解万历戊子叟曳杖来访余于留台曰比以焦先生教读四书阅诸注释中更不了了侬第以正文反身寻绎觉□会处敢以质焉中庸曰思知人不可不知天窃谓□者人也人原是天人不知天便不是人如何能事亲称孝子又论语所谓异端云者谓其端异也吾人须是研究自巳学初念其发端果是何乃正学今人读孔孟书若祗荣肥计便是大异端如何又辟异端又曰吾人须是自心作得主宰凡事只依本心而行便是大丈夫若世味牵引依违从物即名学道者不能自信本心剿袭纸上陈言挨傍别人口吻此皆孟子所云妾妇道也又一日侍忽喟然问曰天理人欲不知谁氏作此分别侬反身细求理欲似难分别止在迷悟间悟则人欲即天理迷则天理亦人欲也余闻之大叹赏曰嘻叟能及此耶难言之矣叟又尝谓焦子曰吾读论孟窃思孔孟之学同其道同乃孔子至圣孟子何未能与拟葢尝疑之近日反复诵思如论语篇中孔子自谓未能者七谓何有于我者七乃孟子七篇更未见有此类语意毋乃孔孟之所以别乎非与叟诸诠解多类此傥所谓以我观书非以书博我者哉又一日白下同志会有友询良知指意一友曰良知非究竟宗指更有向上一着在无声无臭是也叟起立抗声曰良知曾有声臭耶余闻之大鬯叹曰近学之蔽于虚无见也陷而离矣叟乃见及此哉因迹之以谂同志惟昔茂叔之李初平近代文成之于王心斋董从吾皆以隤然野老坐进此道而英敏才□博闻强识者反逊焉彼皆空空故也吾□可省巳□ 

　　○明贞士鹤洲先生黄公行状（刘宪宠） 

　　刘宪宠 
　　先生姓黄氏名裳字子重先世越人洪武初有福寿公者以艺事隶将作徙家钱唐之左家桥里再传而承事公承事公之子曰质庵公信质庵公之子曰逸山公荣即先生考也逸山公凡举六丈夫子最后乃生先生黄氏自承事公以来代有隐操而逸山公稍稍以积着起家赀甲里中晚乃旁落诸子咸即市操三五以赡而独长公与先生诸生然先生年十二三时文弱无以给业几废书从贾矣顾适市而心贱之喟然太息曰丈夫竟贾入游乎则益市书穷曰夜读不休然益窘则引锥自誓无悔二十三试有司辄高等学使者芹山陈先生试补邑博士弟子员陈先生校艺名知人所奖拔士咸名辈简诸生博通它经者俾授室独器重先生及东昌司理汪存吾公此两人乃竞起名高而里中惠副宪公闻先生名延至家其子师于是诸弟子从先生游羔鴈成行咸称鹤洲先生门人云先生性孝友既用文学时所推重束脯所入益市甘毳以奉逸山公及妣沈孺人两尊人亦心乐之忘其匮也诸兄弟贾者顾业益衰先生引致与居处衣食共之妇翁古塘君死怜其赍□□殁配李又无子也迎归养之终身沈孺人疾□医药必亲尝乃进祷祀吁天丏以身代不得则柴毁骨立所治棺敛饭含丧祭之具不以贫故有缺□然不以烦诸昆也居丧痛哀三年如一日顾愳伤逸山公心朝夕率女员子上食问寝兴居七年而逸山公亦殁先生葬之如丧沈孺人时属岁俭资用不给先生拮据营厝必如礼乃止先生笃于亲其待内外姻戚咸有恩纪伯氏殁不嗣丘嫂又盲也先生奉事之尽礼从子汝滈贫无所托先生教之巳又资给之之娶妇嘉靖中有岛夷之难郭门之外毁焉先生家亦□先生仓皇□身□护二三伯仲及李孺人奔城中所与□□□□□必均谊亡仗身独温饱生平所□□而振恤者不可指数诸子咸父事先生遇纷难先生出片□解之无不人人厌意以去敦信蜀犬行里中化之其有了轨于行者咸闭匿自讼不欲闻于先生人乃知先生下彦方司马德操之流也先生负绝世才于六□□史无所不窥其文务沃实造植疾世之浮艳者□子质虎班友所取衷哉屡举不见□益□故□□□与诸士讲论摩切几一奋□□□□□□□□□□□□先生之灵成甲第司民社者后先六七辈不可谓不施矣先生廓达无涉世情即家无儋石凝尘满座而先生焚香宴坐潇然自乐平居无喜愠之色比丙戌岁王夫人卒而先生意思乃忽忽稍知愁顾时稍蒙叟何人哉辛卯贞父举于乡宾友咸走贺先生先生不色喜谓贞甫曰吾家世寒素而世积德必有以文学显者然吾困诸生以老而起自孺子孺子勉之哉母秽我即鲜衣怒马轩车高葢而以夸闾里吾不忍视突梯滑稽缓颊巧资而以苟富贵吾不忍视吾屡跂汝而乃晚成虽然阅历多矣今而后而不以吾忧者吾子也嗟夫贤父哉先生生正德丁丑二月二日殁万历甲午二月十二日得年七十八岁配王夫人古塘公女生二子长汝高邑学生早死无嗣次汝亨即贞甫以进士江西督学使者孙男二茂梧茂榛先生温然长者无城府然嗜义若渴少时与汪司理友善司理死东昌先生素车千里与其子扶丧归于杭贞甫以意气多海内交其人以通家子见先生咸谬敬先生倒屣下之王夫人亦剉荐佐欢退而语汝亨某也贤宜终身交之如某某者终非汝友也巳而皆验其妙于鉴赏如此生乎不以贫贱有所屈志博士黄君怜先生议请公粟助之先生咈然曰死易耳黔娄于陵吾师也吾不以身市身教授王夫人织纴佐之郡中举高行欲致先生于宾筵先生谢不可卒避之而性喜清言扬确古先生之风与人交澹而不渝若刘道光虞文成吴厚甫惠子德杨思震其人咸庄事先生时时奉杖几徜徉湖山间先生不善饮诗歌自娱每会微先生辄废匕箸晚乃一切谢人事降心佛理有所鉴云 

　　○杨道南希淳传 

　　杨希淳字道南母未诞之夕梦笙籁满耳闾里走□须臾有羽葢霓幢拥一仙官入室遂生焉幼岐嶷励志读书日诵千百言古文辞下笔立就弱冠补诸生试辄高等声名籍甚闻荆川先生名往从之游先生大奇异之由是名益起三吴豪儁皆倒屣愿交焉归而弟子从之者众与同郡利瓦伊明辈相切劘动以圣贤自期待不肯苟同于俗累试于有司不第天台耿先生督学南来闻其名首试以学莫先于立志论大加称赏因相与讲明圣学由阳明先生上遡孔氏一日忽大悟曰道在是矣由是与人论学圆明透彻直指□要人无不得其解者故以方严称至是益和粹人以方程伯淳云居久之以补贡至京师时方题覆贡不得补少宗伯万履庵雅重之叹曰余忝贰春卿当国求贤今贤者巳至吾前而不能用负媿多矣于是礼部移文定明年贡焉归踰年忽病自知逝期书别知交谈笑而卒年仅四十二尝自墓志谓人死当从人乞铭我固无求者死后乃有求邪其旷达如此平生涉世无迹处事如庖丁解牛批郄道窽而不经肯綮与人交从容欵洽玄言眇论终日不尽时出□语□水有味令人心醉意消而返诗□□出人意表晚年发挥理道精深透露皆儒先所□□□□终尽□□稿少司冠吴自新搜其遗者仅皆□首刻而传之 

　　○王少湖先生敬臣传（冯时可） 

　　冯时可 
　　野史氏曰夫学者博观玄览犹必考信于躬行孔子曰文莫吾犹人也躬行君子则吾未之有得然则学在躬行若斯之切也而世儒纷纷务张皇以立门户奇说渺论出苍天而入九渊综厥行事曾不异于涂之人此何以贵焉余雅多王先生行谊因载其事以励学者先生名敬臣阳湖王公庭子也始孩而倍母畜继母郁安人所以饵代乳故体甚羸稍长就外傅诵书辄了了读诗至野有死麕章废卷曰孔子放郑声而是诗胡存哉必汉儒误拾其巳删者宋儒承陋而不能辨耳阳湖公不能难也年十龄值清明节书几云天何以清人何以浊天何以明人何以昏见者惊其早惠阳湖转国子博士先生年十四随侍长安诵四箴注悟孔子求仁之旨而叹曰学在是矣心者动之主心无妄念则非礼之动安从生大天下之事未有不摄于此心至其体习而心忘则至精所感荡而神理之曲中如轮扁之斵规规矩矩其糟粕也由是居处必以礼自准虽燕□必正襟危坐无惰容踰数年父命先生应举泣不忍离再被命始行阳湖虽久宦家无资斧先生归而庐居甚隘则寄寓天王寺中鬻书易粟有馈餐者却之不巳则书壁云不食嗟来食宁沟壑夫其人乃止馈年十九藉博士弟子员执贽谒庄渠魏公而考道焉时学者皆力奇杰文自振而先生独默坐澄心曰学不圣贤虽虚词凌厉君子不贵也年二十一婚卢氏女相见如宾朝夕共省郁安人而郁安人性卞急臧获稍拂意即洸溃至毁器击床先生宛解之者万方不听则跽而进汤安人掷之地因入寝室先生蒲伏待命未得久之天旦矣阳湖观察建宁先生从游居二年阳湖请终养归而先生当户晨昏伏腊奉盥请袵觞豆饎爨无不躬亲有招先生饮者以妓佐欢先生见曰吾何以衣冠坐涂炭邪称疾而返自是遂绝燕会祖母俞得老疾先生进匕剂逾月不解带既没标踊号泣如孺子慕至见阳湖则拭泪不敢毁容阳湖□阕参藩江右而先生奉郁安人于家视涤随惟谨先后嫁妹者三皆倾槖以助衿褵愈于巳女治阃内外井井不施挞而舍中儿无敢通饮食狭游者阳湖致其仕归则先生每击鲜邀文太史王吏部陆尚宝过亲娱不令知所繇置阳湖出饮无论寒暑必逢衣大冠送于中堂戒侍者曰若任也乃公或饮逾量须若节之迨归虽夜分必拥篲迎于户或风雨则逆诸□己酉岁得寒疾剧甚见所倚箦微倾曰此非得正而毙也侍者整之将死叹曰长者在堂而身先蒿里哉死逾时复苏经旬而愈则以湖阳命养痾别墅次年始归子舍而配卢氏失郁安人驩先生曰身不行道不行于妻子闭户省愆不御内者十有三年阳湖疽发于背先生亲自吮呧卧床下者收月阳湖慰令少休无苦也卒不敢宁戊午岁郁安人终哀如丧祖母三年未尝见齿人不知继母也既而长子卒阳湖置二媵人先生雅不欲也阳湖曰若虞燕女溺志而不虞我一线息哉先生乃勉从数岁不乳竟谢遣之甲子督学耿公闻其行超格贡焉强之赴京以亲老力辞郡邑或交以篚谢不纳而惟以坊金惠三族曰此国恩也愿共沾之阳湖老而足不良于行先生复绝内移床傍亲所卧如是者三年久之阳湖病转剧一夕十数便先生卧不交睫微闻謦欬则跃然起立代鸠杖未几阳湖捐馆则哀如丧郁安人者□田数百亩以其半赡三族曰此父遗命也宗人莫不感泣相率而丧阳湖缌者如功功者如朞至宾客□义而赙赗者亦视丧郁安人什倍矣先生鲜兄弟□爱诸从痾痒如其身诸表侄率子视焉辟馆舍励之学婚嫁必任不以岁诎辞至其自奉则一食脱粟终岁单绞葢五十年如一日也尝命仆以银器质子钱家逾年赎之而子钱家误与金器促仆还之子钱家劳仆以布仆不受也曰主行德而我顾利乎阳湖尝谒客归途遇他家仆倚醉踞而詈舆人辟之其人逾益诟詈直至厅事呼姓名撞击户扉诸苍头忿欲复之先生曰是人不逞异常当暴死若无庸轻六尺以与较婉言谢之其人归不数日死里中服其早见先生尝谓议论不如著述著述不如躬行故遇人多杜口不谈自见耿公公勖之曰于须以言论槖钥后人圣贤无独成之学俗虽敝不可诿也由是多所劝谕五十以后弟子来从游者四百余人咸刻厉相责课一意事圣贤学不两端自解诸宾客听讲者户外趾常猎猎诸生以二六日会禅兴寺辨论锋起先生徐以约言定之莫不涣然释尝云学者不可标立门户门户若立增长言诠弊滋大吾道至公至大惟不见乎道则有是非有彼我苟见乎道则方寸大观物无不可万派千枝不离于一又何是非彼我哉先生于学无所不窥而犹以慎独标的曰圣贤论学总先于慎独身体之自可见慎独之要曰研几也审则也尽之矣几善恶也研之而后知否则或混于恶矣则帝衷也审之而始得否则虽善而不精非天命人心之本体矣又曰亲长之际袵席之间慎独之基本乎薄其基何以成九仞之山也戕其本何以发千霄之木也又曰学者眼界不高则不足以达神化胸襟不大则不足以侔天地骨格不坚则不足以负荷无穷听其言者兴起甚众吴俗慕魏晋放逸恣睢仪检先生壹绳以法冠婚丧祭仪节品式准于家礼远迩相效隽者不敢蹈厉而拙者有所遵循自是风俗一变先生检柙若处子而奋迅行义则如壮夫慈爱若桑门而谆切诲人则若严师其与门弟子所称述皆庸言庸行无有惊世骇俗之论至于优而柔之曲而畅之使人日改月化而不自知则有出于言语动作之外矣余自黔归与先生谈搉学问甚洽也曾与予论文曰弇州四部吾惧其启学者以靡鬬也徐迪功着撰甚富而行者三四卷吾贵其能舍矣彼不能舍者有三多欲也好胜也自是而不知也有是三者斯贼道哉又曰六经文之本也今之文者舍六经而效子史本之则无□之□恶池以□可□配林以岱何当耶诸生有专事静坐者有泛览子□者先生曰静坐则系心博观则夺志岂所谓主一无适而通达万变者哉自是诸生学之有鹄矣先生不尚言而言自蔼然听之有味不工文而文自斐然玩之无穷所著有妇训家礼篹游武夷记行于世冯子曰天下之言学术者众矣守虚灵者以溟涬宅执象器者以筌蹄奥猖狂呌呶诡僻固陋而不自知其非至其下者则占毕学齿颊师卑卑焉以逐时好取世资而巳矣彝常践履视赘行若夫严于屋漏以对越上帝人域是域以上达天德独先生有焉昔蔡中郎作碑惟郭有道无媿余之传先生也亦然 

　　○潜谷邓先生元锡行略（黄浑） 

　　黄浑 
　　万历癸巳七月十有四日先师邓子卒于南城之仙山先师讳元锡字汝极别号潜谷南山公子也高祖栢崖公以进士起家故自新城枧源墟迁有津之南以御史事　仁　宣□英皇帝以慈惠恭肃享有令闻御史公生毖庵公国学生毖庵公生莹庵公莹庵生南山公年四十有四未有嗣先是南山公筑层楼自隐曰南山楼先一夕南山公梦一白鹤自天而下至其楼南山公之持与刘孺人是夕遂生师时嘉靖己丑二月二十八日生而颕特南山公每奇之甫五龄就塾师黄君学试以骈偶云步武有人当道可飜桓典马随应云惜阴自我及时须着祖生鞭一夕梦一人儒衣与之曰言清风洒岩洞是我再来时黄君大惊之与南山公曰是儿非我所能师也盍请明师教之年十一事在川黄司训年十三时师志广莫羁经典坟史咸喜博观人曰无巳荒乎黄师曰譬之豢龙随其所嗜岂必膏梁耶时师气勃莫遏心所欲果锐必达人曰母巳戾乎黄师曰譬之养虎随其所如岂可拘系耶时诸人同学于黄师者俱听讲于师黄师惟默听其启口质直无文饰直发明书□黄师最钦服之年十四与观泉朱公曰君子儒巳又曰君子下学学而反诸身潜诸心闇然于幽独之地日用见在实落用功由是而身端心诚神通应达今之学者经史师友指示昭著目前而无益于得者学不巳故也某于今诚患之朱公时大愧服其志年十五南山公有疾抚师曰吾将逝矣儿幼志未定予兹复以家累儿儿学业其弗克终哉师澘然泪下跪前复曰敬成父志儿矢毕力于学以绍先人光南山公曰而若是吾目瞑矣既逝师哀毁如不欲生水浆不入口时张孺人刘孺人爱独至而师日夕侍养虽时讲业于外旦暮归必鞠躬侍侧师王母或询所事或问所业必委婉应对者久之乃退待家人凛然严肃毫不敢犯弟得瞽疾时虑家计旁落遂作弟训俾母谑浪母纵恣母苛童仆母刻农民以母佚先人之遗训既弟以疾终遗幼孤抚育教训之若子年十六作先世事传谱至南山公乃废笔叹曰先君孝友刑家廉清范俗抱仁饬礼以载厥世孤愚鲜识诗曰明发不寐有怀二人又曰夙兴夜寐无忝尔所生今孤罪诚莫逭矣遂书遗行日置座右以自省悔求无忝焉年十七伤富家苛刻农民慕古社仓法乃立□仓不问丰歉岁有常数薄其息以资耗而乡民之耄者若妇之节者寡者咸听其贷而不取息其人死并以所贷即葬资每岁腊春耕即发社以常无问寒暑必亲履其地给之年十九游县庠时近溪罗先生倡阳明先生之学于邑仙居师聆讲者数时随即锐然弃举子业问学年二十一往吉州遏诸老先生求明此学师王母忧之以弃举子业不事而事游谭乎师恐违其志复毕志举子业年二十四遂买舟谒唐荆川公舟入湖口直风涛舟几覆同舟者皆战□独师危坐默然曰生寄也死也归无所逃待之可也乃爇香祷风风稍息逐返舟归惟日夕深造诗自魏汉而下并近体均删订俱有评选文则祖三代而宗秦汉年二十五观泉朱公有疾师蚤夜供汤药及疾革视含敛经纪其丧服葬祭朱无子立嗣其妻孀居岁时问馈年二十六闻诸大老讲学于上清偕师友往问学时同事者数百人诸老独于师谆谆留意焉往来书简相与神交乙卯秋将应试闻朱氏计诎即挥路费以助之始登舟泊都会惟遍走诸名公论学馆舍弗之计随领江西乡荐第三举主大参白野殷公得师卷大惊曰是明天道而□民故者使宋儒可作亦自神孚比归师念张孺人年高而孤身远游万里外如承欢何惟日杜门潜修因示人曰老母颓龄爰欲笃漆开之志修菽水之欢巳辍北上之辙诸非以文学论议相切磋者不敢与闻亦不敢请见邑侯高公素推毂师具路费劝驾竟谢郄不受戊午秋张孺人欲成其名力促之行因具装复走吉州就学与东廓邹公三五刘公剖决印证邹公手书发育峻极皆从二千三百充拓三千三百皆从戒惧心体流出语以遗之甫越月闻闽寇侵新色遂驰归侍养自是与二三友时刻煅炼研晰于本心天人之辨危微精一之旨时门徒日盛而司空心吾张尚宝司丞谦川冯皆当时受切磋砥砺者也巳黄师卒营葬养其于辅之成人子殇立嗣黄孺人终身馈养事之若母辛酉冬师王母复强应试始游京师与高安愚斋传公陜西秦关王公切劘此学既愚斋公蚤世师雪往赙之戊辰试归受徒讲业于天峯日督同志者相与作兴此学时心宗盛行谓学唯无觉一觉无余蕴九思九容四教六艺桎梏也师此惧谓九容不修是无身也九思不慎是无心也自辰起羣诸友静坐□摄放心至食辰次第□当下心体语毕各因所至觉悟之时在□□彬彬各有造辛未作函史下编撤所居室先视规制以御史公始迁南津之祖居祠中室奥西最一室居上代御史公而下祖居四夹毖庵公而下左立在昭位右立右穆位以系族人之心而族之贵者贤者谷立一主以示劝设族厉之位以祀族之无后者至高祖外氏则扶植御史公以有成者以东最一室祀焉春秋率族众诣祠举礼恭敬严肃每事必亲问之礼毕尊卑长幼集于一堂开示以孝友恭俭勤恕之道凡有曲直就质平焉出一语立断善者奖劝不善者惩戒贫者寡者咸竭力周给之修家祠上则天地君亲师左则祖右则社日有参朔望有祭忌者飨于时复修义田义田者其先所供祭田也因水冲裂师独捐已田三百余秤浚成深川以杀水势□义田渐复壬申丁曾王母强孺人忧擗踊哭泣水浆不入口者三日居丧一守言礼不事浮屠居垔室既葬就墓侧结庐居三年啜粥饮水旦暮悲号癸酉作三礼编注绎及函史上编甲戌复有刘孺人之丧□丧礼一如张孺人丁丑尚书毛诗绎春秋通成稿□成稚川王□见之作而叹曰至哉渊乎博乎闳乎□乎天人古□之□而一以贯之矣遂书其首简斥百金锓行名其书曰潜学稿戊寅绎易于廪山王公见之作诗曰探测羲文图外意发挥河洛画前机巳师喟然叹曰尼父五十以学易几无大过文中子曰没身已焉呜呼即没身岂有竟哉又曰易理玄微即程夫子易传稿尚出于易箦之后矧固陋如锡耶以故易绎凡改窜者巳更四订犹未就摹己卯五经绎及函史下编成敬庵许公时旴郡守莅任三年具知其实遗书昭之巳命五邑士就学复请至旴与论学甚契至以程伊川先生目之先是都察院敬吾魏公奏请行师乡社保甲法直指使者韩公行部访隐逸遗贤时邑侯以大夫士庶交荐师遂以实迹上许公复以上直指使者题请于朝自是许公迁秩入京师与同舟谈学者四十日而别已酉秦关王公斗津章公不远千里而别相与切磋者踰月及别又念王公年衰远游命子抑君从以供扬药辅以底家戊子南昌郡守范晞阳列师及南昌章潢安福刘元卿同荐于朝已而南京祭酒定宇赵公复请征师如崇仁新会例疏中云如邓元锡饬躬励行志希圣贤少举乡试养母于家俛意仕进杜门著述十五六年矣其方严介洁行既不诡随其潜心绩学才实堪于经济臣□读其所著五经绎函史诸书精深闳博皆能发载籍之微义他若三礼编潜学稿等书皆极渊邃成一家言及访之乡评暨仕宦之在江右者又言其亲终庐墓能立义仓以赡一邑之人诸设施亦犁然精密葢严毅似胡居仁而博雅过之高卓似陈献章而洒落不及其称之士人如此诚古之逸民圣世之遗贤也臣以如元锡者宜处之禁近可备采择即用之郡县当循良旨下吏部移文布政司起送部试有司登门劝驾者再矣师乞养病未赴己丑贵州侍御王少拙公复请征师疏云臣闻帝王之治惟以亲贤急务而其立贤则无方是故有弓旌招贤之典焉有乡举里选之法焉而又辟召征聘以起岩穴之士焉若尧之举舜汤之聘伊尹皆自岩穴而登之廊庙者也中云如邓元锡欲其起送部试此进贤致慎于其始甚远虑也但臣闻孟轲有云大有之君必有不召之臣彼侯国之君尚尔况　天王之明圣乎又云至如邓元锡刘元卿未可以爵禄常例引致者也臣愚以　皇上当取法　祖宗成宪征聘隐逸二臣至则召入便殿而亲试之或质之经术以观其学或探之匡济以观其才或察之动静语默以观其操□果有可用则用之以备顾问可也用之以辅导元子可也旨下吏部移文布政司问病痊令起送赴部师复具旧患日深新恙复作乞恩在田调治以终成全词上之有司三复劝驾师又具患病委笃乞恩在田调治词上之时年踰六旬矣至壬辰直指秦公行部又复题请疏云邓元锡襟期孤介思纬淹通数十年杜门著述羽翼圣环百里惠德善良维持风教相应破格录用旨下吏部吏部覆本疏中云以臣等所闻邓元锡学行纯备人无间言而跨俗守贞不希荣进其逸轨自可作人是宜受王明之及未可隐于山林令圣世有遗贤之惜也　上遂以翰林待诏征之天曹咨内台内台下按君按君下县有司亲致按君陈公移文云看得本宦德性醇朴问学渊宏羽翼圣宏编备天地人物之纪维持风教清修居贤良方正之科宗匠士林蓍龟后学博采舆论佥曰儒幸际清时讵遗名硕此仰府行县掌印官即将发下文凭亲造其庐敦趣就道仰答国恩勿虚盛举师时年六旬有五矣至是函史上编成师以礼　君命召不俟驾今贞疾不赴召者再矣今　上以官召敢复坐辞当扶病走中途具疏以请且以成威昔扁舟五岳志也始太参川楼吴公昭阳郡守欲延师上宾师以张孺人年高辞之至是复遗书问之书云门下负王佐之才不用于一世而用于千百世著书种种儒术经制备焉足以兴礼乐至治安而名理词章皆虚文也每一驰情辄复长叹非徒感别实有所槩于中比见　天子思贤禁林虚席诏下之日莫不门下扬眉门下将登安车就道乎将鲁两生乎然以愚意计之则一官不足门下重门下当吾道重也又诗二首云自罢金门谒深山日著书神游千古上心苦廿年余述作承先哲行藏委太虚清明开虎观诏下遣安车叔世无岩穴惟君隐独形求知帝赉聘至即天民石峡藏书旧彤闱载笔新旋看起居注清切动枫宸巳凭至拜命不得巳即理行装辞亲友长别计朋友年高者师俱厚遗以助之始行黎明密掉小舟而往以避饯客时癸巳七月二日也先期一日空中忽飞素帛一条于邑学圣殿一条于演武厅旗竿即与师里近师于时底仙山辞太母刘孺人墓即日与厚山丘公及诸友论学竟日夜巳作书及格物说复敬庵许公疾作惺然兀坐烱□自觉焰然无复余羑明日遂草年力衰惫扶病赴阙长途不能前进乞恩放令归田以终残喘辞疏并答路公书时孙思恭与南城吴念慈诸君在侧更无他语惟恬然而逝乃癸巳七月十四日没之日郡主路公躬往仙山吊见其容含笑若生涕下阖郡大夫士凡素受业于门及相识者俱走哭失声凡见者村夫田妇儿童老叟莫不悲号市井里巷罔不伤叹四方学者私谥文统先生 

　　○贞静先生冯子咸行状（冯琦） 

　　冯琦 
　　余叔贞静先生本轩公卒于冶水再逾月而葬谨纪其行略俟大君子哀而铭之叔讳子咸字受甫别号望山巳复更曰本轩葢其志也父冶泉翁母李夫人少失怙李夫人慈母也而严父既长娶冀端恪公女丙寅郡诸生癸酉举于乡一再与计偕退而隐于冶水之上以绍明道统巳任读书力耕以没其年初从端恪公闻濂洛之学断以圣贤必可以庄敬自持一切积习力祛之世俗所共趋力矫之曰勿目广大开阔勿目放恣洒落尺尺寸寸而巳世以拘吾无恤焉丁亥读书于宋庄时时静坐久之自得曰道在是乎吾向不识虚露之体而从事于庄敬若徽纆然者故去道远夫学须静信矣其大旨务在识心体而涵养之以推及于禔身应务皆设诚而致行焉少不及事冶泉翁事母甚孝母病食不知味寝不解带逾年卒哀毁骨立泣尽继以血余息仅属舅氏贫不能自存公薄田数十亩常减口食以奉之事之如诸父礼居常叹俗失世败始于礼亡欲酌古□篹礼书推行宜自宗族始修家庙定祭仪立族约设好会名曰敦睦曰凡我兄弟无相远也以传之□孙世世春秋伏腊无使有废祀母敢不躬诣母敢怠不如礼事兄长甚恭抚子侄欵欵笃至必教之以正晚举二子曰琬曰琰甫释怀抱即口授句读栱揖端立皆如成人治家宗颜氏家训常以义胜躬秉耒耜佐以陶冶自食其力人馈之无所受曰恐吾无以报之恤困穷视义所安无敢过曰恐吾无以继之公居冾水贫民环而依之者百余家癸巳岁大侵公身倡宗族兄弟与其乡大姓皆出粟贷贫民亲剂量其多寡贫者遂予之分而有地可耕者予之而□偿于丰年明年稍丰乡人争还粟裒而聚之设义仓以备荒死丧者亦得取给焉与父老约各以礼义酬其子弟无敢干有司法乡人率其教多善良与人处初落落不可合久乃益亲客至不张具班荆而语刈蔬而食之与士言士与农言农无余言有一善亟称诩之有过婉词正之告之以过未尝不受也曰责我者是以全人望我也不然则视我庸人也我亦不敢待人以庸人凡公所称诩与所责让者退而皆洎喜也其生平最驩无如司寇朱公其次唐茂才在家庭爱某犹子也训诲之如严师于乡人好马君马君卒哭之恸徒行风雪数十里送葬公自是始病矣病剧朱公及余皆薄游京师独茂才旦夕视公病百余□至废业乡人义之公既卒耕者陶者负担者皆掩□即四方之士不识面者闻之亦咨嗟太息云所著书如日进札记自警私录耕余笔谈读礼抄往往有深识精诣然不欲以著述名或谓公何以不就省试曰礼异翘弓情非□檄何仆仆公交车自炫鬻然则谒选乎曰古道之亡也久矣不量凿而正枘祗取辱焉或问学曰须刚须□不刚不决不恒不久问敬曰惺惺之谓敬检束非敬也问廉曰静则廉问应事曰凡事归之当然欲高人则害本体问处人曰和气诚心不可出理之外问立身曰有志士不忘在沟壑之意则能立矣事无与人相干涉则洒然矣乡人皆好之如何曰狥俗者无志问处小人曰不恶而严能自守也自守可以化小人不然即所化矣平居议论类如此大略行谊似曹月川涵养似胡敬斋平居论学以程朱归见近时喜谈佛老虽举一世从之意不谓是而其所宗以是者虽百折不易也□友锺淑濂称之曰贞不绝俗隐不肆志孔门四科虞廷九德其人乎识者以知言学者称贞静先生享年四十有九 

　　○刘孝廉约堂先生淛行状（罗大纮） 

　　罗大纮 
　　隐君刘孝廉者泰和城西人父太仆公浙东慈溪令生君故名淛字君东约我其所自号也晚年人称约堂先生其先世居邑之龛溪自龛溪遡泮塘至长沙定王皆可谱高祖父仕升曾祖父汪俱有至行祖父坦溪翁端祥以子太仆贵赠儒林郎光禄寺寺丞父策斋翁逢恺嘉靖辛丑进士释褐慈溪庐江两县令历官南太仆少卿母周氏封安人太仆令慈溪政行俱励一夕梦神人抱童子授之曰佳儿也慈人报德遂生君东君东生有异质五岁能受西铭九岁问天地穷际日月往来之故太仆公奇之稍长有丈夫志目光若曙吐辞音韵洪畅矫矫以气节自任年十二读书驾部斋阁时椒山杨公以直谏得罪　诏戮于西市君东遶屋空行至夜半闻巳死慷慨叹曰杨公千载有余烈矣始冠着尚志论又无愁子隐逸先生明空道人传无愁子酒也隐逸先生菊也明空道人灯笼也论操尚不羣语更藻拔三传兴致散朗翩翩然有尘外之思识者称达器太仆致政君东随归补诸生高等明年丁卯隆庆改元举江西乡试君东向学方锐不欲赴公交车太仆勉之曰欲天下士岂可不友天下士入燕尽友诸名士如太仆教亡何太仆卒明年闻讣奔归朝夕依灵席足不及内亲友相对未尝破颜君东负才名高议古人士友咸器重之同郡邹佥事汝海曾大理于徤公交车往还共谈名理大宗伯尹洞山公中丞曾鲁原公大相期许而观察胡庐山公属望尤深贻书告诫必大人言行君东颇自刻厉期有所到他如益都朱司寇南都焦太史兰溪胡元瑞新建丁右武临汝汤义仍诸海内名士初试南宫皆在燕社中谈萟赋诗相得甚驩最后稍豪于酒久之乃作曲生戒以自儆君东虽好结客然律巳甚严试南宫下第大学士李公得其遗卷心奇之欲致一见君东不可曰落第书生岂可自呈身相门耶后江陵张公欲致之东阁亦拒不相见然四方同辈文学行谊有闻或工词赋工书法必多方访求尽其能家藏书无算尤喜名人草书如宋仲温解大绅帖更所珍爱每出视友人辄咨嗟叹赏举醇酒酹之快葢乐善好友重交谊矜然诺其天性也荆王太傅李九标孝廉时相善李无子有一女杯酒修好未聘亡何李死女之母亦死人皆谓李氏一门衰落两家子女尚幼且无媒妁解盟不待寒矣君东折柬告亲友曰使李君未尝见吾穉子而许□吾犹当抚其孤女也矧言犹在耳渝之不义遂迎□女归至长乃婚其子及李氏争产起讼太守汪公□李无子唯一女当分其赀产半予女余以分同祖亲君东辞不受曰吾成盟义也若分其产岂不反吾初心乎太守义之不强也癸未下第有故人司选者劝就京秩君东咲曰士能大用不能小用吾不敢当然能可用不能枉用君亦信我乎司选曰刘君志自匏落耳君东历试南宫不遂欲悬车终养太夫人不可亡何太夫人卒君东哀毁叹曰吾巳矣夫二亲不存吾年近艾复逐逐何遂投牒不仕明年有司致公交车常费辞不受构终慕堂志孝思也又叹曰士不得志庙廊则游园亭适志耳遂筑园以自怡名之司空曾公投诗赠曰园自拟陶征士作赋人称汉子虚而君东自序之曰吾从先君宦辙二十年半在长安举于乡八上礼闱友四方名士忆在先人膝下挺秀发奇披翰振藻自谓生而吉州男子纵不能杖马棰驱驰万里外系单于颈亦自当策天人陈礼乐立名清时或犯颜极谏以报　天子岂意至今日哉己丑丁先恭人艰仅存余息庐次沾湿两足几成支离年与疾俱至日月云迈志业竟虚□□得时则驾不得时则蓬累而巳先人之敝庐旁有隙地古树数株方池半亩因结茅园藏先人遣书万卷及古今金石篆隶之文宝墨名画数十家□竹万竿种柏千行古梅蟠松绯桃藂桂莲瓮兰缶名花间错布满庭砌题曰□□园取陶隐君语也予往还燕都历名山大川探奇选胜独徘徊匡庐觉有神会磊石象之南楼数十尺杰出城头可揽贡江予所独契固在于斯夫大人达观任化昏晓时申则纡其文采运屈则敛其风藻故驰驷喻蜀登封作颂巳非吾分卧箕山固首阳又非其时扣角悟主输边要誉亦义之所不敢出也想苏门之逸响参濠濮之玄韵哦诗松下诵古林间时展草隶品其精劣研锺史之遗刻摹觧宋之鲜墨神与情会悠然自得盘踞匡庐恍凌三迭对五老云生几席泉响屿岛采其玉芝藉以瑶草寓目南楼清气袭衿岭水东注风恬波澄时一命酌高唱朗唫澹泊虚洞精莹爽灵忆子真于盘□招东方之岁星斯亦刘生之一时也若夫良朋通剌守令枉驾穿曲巷遶锦屏瀹茗竹槛浮白花前啸□□日客不以傲主人亦不厌也任性而动随意所□一琴一咏无丧无得雄心顿尽解吾弢结人境□□远侔先哲客有问予曰君在园中何事应之曰禹稷经纶孔颜行藏尽在于是后游士过君东园者篇什英多编怡园雅集太守黄梅汪公武林张公司李慈溪刘公长吏张公徐公万安陆公皆式其庐辛丑　建太子覃恩　诏天下举人不仕者授都察院都事予冠带友人劝就之君东曰吾者巳弁髦之假者何又感时事欲入燕上书过少宰邓公劝沮之归构焉文馆见志直指桐城方公闻君东高尚无书不读欲表其闾且疏荐于　朝君东托友人辞之虽杜门却客而宗族闾里孝义甚笃念龛溪祖祠祭薄送田数十亩丰其牲腯岁饥承太恭人命发廪赈之邑有度田核口昼佐有司之阙太仆公令慈溪庐江有惠政并爼豆学宫而慈人复以修剏杨慈湖先生祠倡明学脉奉主配享慈湖书院吉水少保曾公亦以太供有乡行言于学使者入郡县乡贤君东遣子廷曾至慈告庙自送郡县主皆涕泣尽哀纂崇德录昭德懿德录阐二亲之志太宰罗文庄公学宗程朱西昌理学宗自世讲良知而文庄之学堙君东曰程朱一脉岂可遂废校编文庄集梓行于世学□耳目之一新少宰刘槎翁诗刻久败君东曰　国朝诗以唐音鸣者人但知起自北地不知吾槎翁巳是滥觞辄订梓并修快阁志以槎翁有快阁诗君东少承胡庐山先生引接同辈诸贤者皆相与讲学而君东志在进取后稍任达至末年矍然曰此岂足毕吾生耶遂罢招纳谢交游废登临壹意默坐读先儒书会其大旨尤尊信王文成具见焦太史区侍御曾太仆往返衵中其答区书略曰不佞弟于阳明先生推尊太过或亦不无缘弟童而习之终其身若临我父母师保不似世人仅口耳而良知之也夫生知者岂必尧舜文孔哉孔子且犹逊其生知自谓好古敏求而巳然好古敏求众人不知孔子独知之即生知也文成间关鸟道龙场苦心始悟大学一关举世习训诂而文成独反求诸心以其苦心得悟诚困知然举世安于所习不知困而文成独困则吾知困者亦生知也他书不具载载其所独契者遣子廷曾受业邹尔瞻氏曰汝当以贤者师母效阿父甲寅年七十一修中元祠祀戒子侄曰吾期将至矣□月遣廷曾征邹尔瞻手书太仆公墓碑曰勿急吾十六七犹能待汝于是乘肩舆历园亭命孙与犹子□茗行酒尽日而休曰从此逝矣后宁复有主人翁□声耶廷曾还数日辄病友人王养初京兆周章南驾部盛服造县令闻君东病且革不觧带趋视君东使人谢二君而卒卒之日母问知不知皆叹息流涕吊者千七八百人文祭者数十家吉州人士唯西昌风流儒雅差别各邑而君东产于浙受鉴湖剡溪之气以故踔绝大非凡流少居燕邸着三传殊平生之谶其轩豁通朗类明空道人对客豪饮于无愁子得趣最深然终于隐逸晚节更胜也予尝谓君东生于洙泗当与琴张曾晳相亚在晋人葢阮步兵王右军之徒哉予与同年邹尔瞻居田间久知君东其子廷曾将乞铭于尔瞻而属予状故次第其生平以俟作者 

　　○孝廉约堂刘公墓志铭（邹元标） 

　　邹元标 
　　予以癸酉举于乡时吾师大司寇朱鉴塘先生李古州数向予语诸孝廉至约堂刘公大击节而最后予丁丑成进士浮沉南北大理曾于徤水部萧希之太史焦弱侯予言公从诸君子明月论心深悔从事斯学之晚是时予心仪公矣顷予倦游棹舟过白下数从公别业杯茗谭心知公爽达豁落葢轩然土盍□外人耻与世俗儒同伍非世眼所能测也公既昵就予遣其子宗鲁来从游乃公下世宗鲁过而泣曰家大人抱才不偶所知者二三君子石上之铭惟吾师是托予不敢辞按状公讳淛字君东别号匡南晚号约堂先世出长沙定王后凡数十传而坦溪公赠光禄寺寺丞是公祖太仆少卿策斋公公父也公少颕敏少卿公绝爱之以弱冠登丁卯乡试人谓公一第转瞚间乃连蹇不第人公扼腕公慷慨自喜凡四方能文者善词赋者善书者咸与游诸能文者曰君东才十倍稍出绪余便可蹴蹋吾党而君不屑曰吾里自有正学诸先辈谓雕虫小技壮夫不吾不得比壮夫乎凡乡里先正长者术王新建学必尊信其说曰吾家大人得诸先生长者不敢忘也诸旧游者间调笑曰君东何苦此君谢不顾杜门不上公交车者几二十年一日予过而讽公仕公曰刘生傲骨即仕又陶柴桑矣予咲曰柴桑官三月后赋归来辞脍炙人口子一口不仕何归乎公咲曰辞中有既往不可谏亦悔其仕而非与其觉迷涂而返吾宁不失足迷涂之愈予曰若然又加柴桑一等矣咲而别一日公复过予论易予曰易之道在复吾辈推扰扰名场欲场中情识炽如是非毁誉纷如无了期未有不至频复迷复而顶者迷复之凶反君道也吾辈心君君主则百体从令故曰首出庶物万国咸宁即不远之复公起而言曰雷阳物也复之象曰雷在地中先王以至日闭关盖敛其强阳归于无有故曰刚反则亨予拜公曰公之廿年捷关独处其有得于复之义耶公起拜曰不佞敢云不远之复惟复以自知而巳不佞敬服公之造常语友人曰君东先生非削迹高者盖有见于其大者然也公家有藏书名贤墨迹数千卷名园花卉奇石半类三吴风致然公暂娱其中曰它日听儿町疃场亦可吾何与焉其达如此性最孝祠祀家政极其修举每念太仆公精心服官人齮龁泣数行下及祀瞽宗名宦配祀慈湖则忻然喜曰差足慰先大人地下矣训宗鲁一以澹薄恭让语故宗鲁世公之训如公生之日人人以公有贤子公可瞑矣铭曰抱璞不售而归于椟虽则蕴椟其光可烛西昌仕国亦多伟人公其杰特晚韬而纯浓而能澹剥而能复既明且哲先民芳躅目如电光舌如悬河匪截横流孰能不波有子能文公实不死揭兹□行以竢惇史 

　　○范处士瓘传（张元忭） 

　　张元忭 
　　先生生而颕异读书不务记诵能寻究大旨弱冠□举子业卓然以古圣贤自期当是时士徒以章句相驰骛不知有道德之师久矣先生首师王司舆许半圭两先生两先生者并以道德重于时者也既又师阳明先生所造益深然先生性狷介议论时相左既而博考羣经仰读俯思乃恍然有悟以孔孟的传惟周程得之朱陆而下皆弗及也家分无旦夕储啸咏自若人莫能测尝谓忭曰天下有至宝得而玩之可以忘贫作古诗二十章历叙道统及太极之说其奥义未易测也幼而孤事母尽孝授业于外给甘毳每御一时品则愀然曰吾母安得尝此辄投筯不食既殁执丧如古制至病瘠骨立医者劝之茹荤先生泣曰死生命耳何可一日忘吾母母嗜芋终身不忍食芋二兄皆早丧极力殓之抚其侄如巳子积塾资婚娶侄又早丧其妇将改适所得聘金悉以授之族人窃议其迂先生叹曰吾恨贫不能止其它适也而又可利其入乎晚岁名益着士大夫成敬信之然或以粟帛周坚却弗受也先后守令屡表其□辟乡宾社长辄以疾辞隆庆戊辰先生年八十偶□且革呼其子语曰我卒不讳宁薄殓母妄受人赙□污我与其邪而有余宁正而不足独不能效黔娄氏之妻乎寻获愈一二助殓者悉反之其平生廉洁类如此忭尝屈致家塾数年虽盛暑冠服俨然道古今□□不倦与人煦煦无倨容而步趋不越尺寸里中人无老幼皆以范圣人呼之其孳孳问学老而不衰每诵卫武公之言语人曰母以耄而弃我庚午秋病卧数日忽起沐振衣危坐三拱手而逝先生会稽人范氏名瓘廷润其字别号栗斋葢温润而栗然可想见其人云 

　　焦太史编辑国朝献征录卷之一百十四终 

　　●焦太史编辑国朝献征录卷之一百十五 

　　艺苑 

　　◆艺苑 

　　诗人徐方舟舫墓志（宋濂） 
　　孙仲衍传 
　　陈亮传 
　　滕先生克恭传（李濂） 
　　顾仲英瑛传 
　　陶宗仪传 
　　杨廉夫维祯墓志铭（宋濂） 
　　铁笛道人杨维祯自传 
　　高季廸传 
　　钱更生苏传 
　　秫坡黎贞传（黄佐） 
　　处士云林先生倪瓒墓志铭（周南老） 
　　南宫生宋克传（高启） 
　　宋仲温传 
　　王古直佐传（李东阳） 
　　野全谢先生璇墓志铭（顾璘） 
　　隐君徐子仁霖墓志铭（顾璘） 
　　朱性南先生存理墓志铭（文征明） 
　　金元玉琮传（陈镐） 
　　浦小痴泽传（朱察卿） 
　　王翁良传（黄绾） 
　　吴次翁伟传 
　　太白山人孙一元传（李梦阳） 
　　孙□元传（殷云霄） 
　　唐子畏寅墓志铭（祝允明） 
　　张灵传（阎秀卿）
  </div>
  <div class="pagination">
   <a href="国朝献征录_page234.html">
    上一页
   </a>
   <span>
    ...
   </span>
   <a href="国朝献征录_page230.html">
    230
   </a>
   <a href="国朝献征录_page231.html">
    231
   </a>
   <a href="国朝献征录_page232.html">
    232
   </a>
   <a href="国朝献征录_page233.html">
    233
   </a>
   <a href="国朝献征录_page234.html">
    234
   </a>
   <span class="current-page">
    235
   </span>
   <a href="国朝献征录_page236.html">
    236
   </a>
   <a href="国朝献征录_page237.html">
    237
   </a>
   <a href="国朝献征录_page238.html">
    238
   </a>
   <a href="国朝献征录_page239.html">
    239
   </a>
   <a href="国朝献征录_page240.html">
    240
   </a>
   <span>
    ...
   </span>
   <a href="国朝献征录_page236.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
