<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 252 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 252 页/共 1316 页</h1>
    <div class="content">○庚子。广西巡抚庆裕奏。派军出关剿捕游匪陆之平等情形。报闻摺包

　　

○以修筑黄河堤工动用经费核对数目相符。开复山东布政使李元华原官。早事　　

○以解清丁折税契银两。开复广西知州前署昭平县知县吴国梁原官摺

包

　　

○以解清正。杂附储等项银两。开复安徽署甯国县知县吴以敬原官。摺包　　

○旌表孝女安徽全椒县张菊如。　　

○辛丑。祈谷于上帝。遣肃亲王隆勤恭代行礼。　　

○宣宗成皇帝忌辰。上诣奉先殿寿皇殿行礼。遣官祭慕陵。内记　　

○予安徽剿贼阵亡监生王纯臣职员武达卿改恤。并由各家属捐资建祠。从巡抚裕禄请也。摺包　　

○阿嘉呼图克图之呼毕勒罕喇嘛在神武门外瞻觐。内记　　

○壬寅。上诣大高殿拈香。寿皇殿行礼。内记　　

○谕内阁。刘长佑等奏甄别庸劣不职各员一摺。云南补用同知李畅治。纵容子弟猥鄙不堪。缅甯通判首成台。性情贪诈。有玷官箴。彝良州同杨凤书废弛捕务。不洽舆情补用府经历许祖培。操守不谨。公事弊混。元江州吏目鲁启文。行止卑鄙。难厕冠裳。母享巡检王叙庭。人极衰庸。难期振作。龙陵巡检刘金坤。才具平常。办事疏懒。补用巡检陈芳荣。贪鄙嗜利。不堪造就。永善县教谕张学潜。操守平常。士林訾议。顺甯府训导唐德昕。人品卑污。声名甚劣。均著即行革职。以肃官方。现月　　

○以疏玩重案。革云南云龙州知州董良弼职。摺包　　

○癸卯。谕内阁。御史邓承脩奏。请饬查关税侵蚀以裕国用一摺。前据户部奏各省关税有余之处。除徵解足额外。应令各就徵收实在情形按年溢解当谕令该督抚监督等核实办理。兹据该御史奏称。关税侵蚀之弊。日增月益。不可数计。甚至胥吏仆役中饱巨万。殊属不成事体。现在时事。艰难饷需支绌亟应事事力求核实。以裨国计。著管理关务之该督抚监督等。各就徵收实在情形。和盘托出遵照部章。于正额赢余外。按年溢解朝廷意存宽大。亦不追其既往。经此次严谕饬查后。如再有掩饰回护情弊。别经发觉。惟该督抚监督等是问。懔之。现月　　

○谕军机大臣等。李鸿章奏。请派大员与巴西国互换条约一摺。巴西国通商条约上年经李鸿章与该国使臣会议增改。公同画押。该国亦经照准。使臣喀拉多现在上海。著派谭钧培将上年所订条约。与该使臣互换。仍著李鸿章将应办一切事宜。随时筹画。以期悉臻妥协。并由总理各国事务衙门。迅将条约原本。发交谭钧培祗领遵办。本日谕旨一道。一并发往如该使臣索看凭据。著谭钧培另行恭录。给与阅看。俟换约事毕。此旨仍缴还军机处备查。将此谕知李鸿章。并传谕谭钧培知之。洋务　　

○旌表绝粒殉夫湖南龙阳县烈妇曾朱氏。摺包甲辰。以京师得雪。上诣大高殿报谢行礼。　　

○派礼亲王世铎恭祀天神坛。肃亲王隆勤恭祀地祇坛。惠郡王奕详恭祀太□山戊不□坛。惇亲王奕誴。诣时应宫。恭亲王奕。诣昭显庙。镇国公奕谟。诣宣仁庙。贝勒载滢。诣凝和庙、拈香。内记现月　　

○乙巳。谕内阁。奕絪奏□□□尔□委散秩大臣接班到迟。请旨交部议处一摺。紫禁城内直班。例应辰刻入直。本月十七日。委散秩大臣盛启。午刻始行接班。殊属不合。盛启著交部议处。嗣后各处直班王大臣。务当遵照定章。按时入直。毋得稍涉旷误。致干咎戾。现月　　

○又谕。巡视东城御史阿彦泰等奏。请严惩仓匪以重仓务一摺。上年海运仓开放俸米。有需索抑勒扣留等弊。花户赵永泉、暨刘二、著刑部严讯确情。按律惩办。并著步军统领衙门、顺天府、五城一体查拏张六即张凤仪、解交刑部归案审办现月　　

○出使俄国大臣曾纪泽奏。首逆白彦虎窜入俄境。现接俄外部覆文。允为严加禁锢。不至再为边患下总理各国事务衙门知之。摺包　　

○出使德义荷奥国大臣李凤苞奏。前赴义国递送国书日期。并派江苏候补知县钱德培、充三等参赞官。调候选盐知事沈鼎钟充二等繙译官报闻　　

○丙午。湖南巡抚李明墀奏。筹备荒歉。请饬新任抚臣采买仓谷。得旨。著涂宗瀛饬属就款。采买以实仓储。其各属新旧积谷并严饬地方官随时认真经理。毋任稍有侵亏。摺包丁未。谕军机大臣等。金顺奏沥陈下情一摺。前据锡纶奏请饬金顺进驻伊犁时。严束部伍原恐交收之际。汉回不免疑畏。系思患豫防之意。兹览金顺所奏。该将军平日严饬将士。申明纪律。并无兵勇滋扰之事。此后仍当加意慎重。将交收伊犁事宜。妥为办理以副委任。毋稍大意并与锡纶等、遇事和衷集思广益。不得稍存意见。以顾大局。将此谕令知之。洋务　　

○四川总督丁宝桢奏绅民津。贴捐输银两。请加广文武乡试中额。下部议摺包　　

○湖南提督鲍超奏。霆军遣撤完竣。报闻。摺包　　

○戊申孝穆成皇后忌辰。遣官祭慕陵。照例　　

○以神灵显应。颁福建宜兰县城隍庙扁额。曰膏泽优渥。现月随手　　

○谕内阁。丁宝桢奏。特□□□尔□庸劣各员等语。四川天全州知州胡圻。藉端苛歛。声名甚劣。候补知县王基寅心地不清。公事含混。龚鼎寿、性情浮滑。不堪造就。候补同知熊锡恩、居心贪利不守官箴均著即行革职。乐至县知县胡书云年力就衰未能振作。著勒令休致。以肃官方。现月　　

○两江总督左宗棠等奏。苏省冬漕。酌定海运章程十二条下部知之。摺包　　

○福建巡抚岑毓英奏。赈济台湾饥民。报闻摺包四川总督丁宝桢奏。拟纂辑四川盐法志。报闻。摺包　　

○又奏。遵议川省盗犯仍请就地正法。下部知之。摺包　　

○以缴完捐款。开复福建已故闽县知县程鹏原官摺包　　

○以亏短钱粮。提福建已故清流县知县玉梁家属勒追。摺包　　

○旌表烈妇浙江萧山县云骑尉沈凤池妻徐氏。摺包　　

○旌表节妇福建宜兰县林庄氏。烈妇杨张氏。孝女陈天心女陈氏、等十六口。摺包己酉。宗人府进星源集庆。早事　　

○谕内阁。刘长佑等奏。请留道员暂缓引见。并调员差委等语云南补用道沈寿榕准其暂缓引见。坐补迤西道陈席珍。前任大理府知府李衍绶著吏部查明。饬令该员等前赴云南交刘长佑杜瑞联差委。李衍绶并准其留于云南补用。该部知道现月　　

○谕军机大臣等。金顺升泰奏。勘画边界。吁恳添派大臣一摺。据称分界事宜。自塔尔巴哈台至喀什噶尔。延袤数千里。升泰独任其事。诚恐赶办不及。亦属实在情形即著金顺、升泰会同商酌。于就近各城大员中。遴选明白晓事堪以胜任者。保荐二员奏请派往分段查勘。以期妥协将此由五百里各谕令知之。洋务　　

○云贵总督刘长佑等奏。遵旨细审法人在越南情状。豫为防制。并请召集公使领事。辨其曲直。下该衙门议。摺包　　

○赏一等威勇公成端委散秩大臣。外起居注明发　　

○以私自回籍。革江西候补知县秦恩延职。摺包　　

○庚戌。孝圣宪皇后忌辰。遣官祭泰东陵。照例　　

○直隶总督李鸿章奏加修蠡县博野任邱雄县一带堤工报闻摺包　　

○又奏。筹办滹沱新河并子牙河堤工程得旨。著即督饬各员。认真经理。以期保卫地方。所有出力官绅著准其于工竣后择尤酌保。摺包　　

○又奏。东淀河道。年久淤垫勘筹开穵。下部知之。摺包　　

○予故顺天府府尹李朝仪于固安县建立专祠。从直隶总督李鸿章请也摺包旌表节妇顺天宛平县陶周氏。贞妇直隶大城县马高氏。摺包　　

○抚恤琉球国遭风难民如例。摺包　　

○辛亥谕内阁朕奉慈禧端佑康颐昭豫庄诚皇太后懿旨。三载考绩。为国家激扬大典。中外满汉诸臣有能恪共职守。劳勚最著者。允宜特加甄叙。其有平庸衰老者。亦难曲予优容。兹当京察届期。吏部开单题请。详加披阅。恭亲王首赞枢廷。殚心辅弼。机宜悉协懋著勋劳。著交宗人府从优议叙大学士宝鋆。协办大学士兵部尚书调任吏部尚书李鸿藻。户部尚书景廉。署户部尚书左侍郎王文韶。同心赞画。克慎克勤均著交部议叙。大学士直隶总督李鸿章。任事实心。才猷闳远。大学士两江总督左宗棠。勋绩夙著。劳瘁不辞。前兵部右侍郎彭玉麟。巡阅长江水师。宣力有年任劳任怨。均著交部从优议叙。吏部尚书万青藜。屡被□□□尔□奏。众望未孚。户部尚书董恂。年力就衰均著开缺。都察院左都御史童华在上书房行走有年。精力未衰。惟办事不无疏懈。著开缺以侍郎候补。仍在上书房行走。兵部右侍郎恩麟。理藩院右侍郎铁祺。才具平庸。均著以原品休致。余著照旧供职。现月　　

○又谕。御史邵积诚奏。请饬禁止投递匿名书信等语。匿名揭帖例禁綦严若如所奏。近来投递匿名书信不一而足甚至刊刻成书。以绝无根据之词肆口诬蔑颠倒是非淆乱观听。于朝政大有关系。著五城御史出示严禁。嗣后如有向京员私宅投递匿名书信者即将来人送交刑部严行究办。以儆刁风现月谕军机大臣等。有人奏广东藩司姚觐元于厘捐积弊。并不整顿。倚任姚颐寿、姚晋、蕃粤人目为三姚。候补知县周福昌。由户部司员改捐。该藩司屡令来京。打点报销等语。所奏是否属实。著张树声确切查明。据实具奏。毋稍瞻徇。原片著摘钞给与阅看。将此谕令知之。现月　　

○又谕有人奏山西藩司绍諴。嗜好甚重。该省广种罂粟吸烟者多。惟在长吏整躬率下。以挽颓风。该藩司治晋。人地尤为不合等语。所奏是否属实著张之洞察看。据实覆奏将此谕令知之寻张之洞奏。绍諴嗜好甚重。得旨。来京另候简用。现月又谕。有人奏。直隶钜鹿县知县赵映辰。藉差苛派该县典史王兰芳。索贿不遂。辄听从教谕董希孟串唆赵映辰以生员张书田等抗差聚众。捏禀解府收狱众情不服。几酿巨案请饬查究等语所奏如果属实。亟应严□□□尔□惩办著李鸿章按照所□□□尔

</div>
    <div class="pagination">
<a href="清实录光绪朝实录_page251.html">上一页</a><span>...</span><a href="清实录光绪朝实录_page247.html">247</a><a href="清实录光绪朝实录_page248.html">248</a><a href="清实录光绪朝实录_page249.html">249</a><a href="清实录光绪朝实录_page250.html">250</a><a href="清实录光绪朝实录_page251.html">251</a><span class="current-page">252</span><a href="清实录光绪朝实录_page253.html">253</a><a href="清实录光绪朝实录_page254.html">254</a><a href="清实录光绪朝实录_page255.html">255</a><a href="清实录光绪朝实录_page256.html">256</a><a href="清实录光绪朝实录_page257.html">257</a><span>...</span><a href="清实录光绪朝实录_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
