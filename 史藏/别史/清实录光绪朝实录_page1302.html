<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1302 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1302 页/共 1316 页</h1>
    <div class="content">○又奏、浏阳醴陵等县。拏获匪犯瞿光文等一百余名。审讯惩办。下法部知之。摺包　　

○以历任交代无亏。予河南固始县知县杨溶升叙。摺包　　

○以捐助湘赈。予分部员外郎李文钟为其故祖父母、江苏补用道徐棠为其故父、分部郎中顾溶为其故母、浙江归安县举人王树荣、平湖县同知职衔张肇源、为其父母。江苏无锡县文童荣复祖兄弟、安徽试用州同严国＜目辟＞行＜匧心＞口＜韦未＞＜夗贝＞兄弟、为其故父母、浙江候补知府吴士恺、与其继妻冯氏、建坊。摺包　　

○己亥。谕内阁。国家根本。惟在民生。而养民教民之官。以州县为最亲。其责任最为重要。凡抚字催科听断缉捕。悉萃于牧令之身。一邑数十万生灵。于斯托命。加以各项新政待举。备极繁难。非才力优长。素经历练。不足以副是任。吏部职司铨选。自例章繁密。仅以班次资格为定衡。大失量能授官之本意。迩来保举捐纳。敺■几滥甚多。治理民情。多未明达。检查法律。亦不能通解。即系正途出身。于吏治亦尚乏体验。岂能措置裕如。此等人员。专凭年资入选。一旦任事。大率听命幕友。纵容丁胥。百弊丛生。小民深受其害。闻各省选缺州县。骤膺外任。不谙吏事者十居七八。该管督抚。格于部章。日久不能不使之到任。及到官偾事。虽加撤倢■＜曰融＞■＜石木＞。地方元气已伤。其为害于国计民生者甚钜。嗣后州县两途。著将部选旧例。限三个月后即行停止。所有各班候选州县。由吏部分别查明。会同军机大臣。迅速妥拟章程具奏。请旨颁行。其应选州县。依次分发各省。作为改选班。外省原有各项候补班次轮次。亦应酌量删减归并。凡改选人员到省后。督抚率同三司。量其才性。试以吏事。或派入法政学堂分门肄业。并须勤加考察。除有差人员随时接见外。其余各员。每两个月必须传见一次。三司按月传见一次。详细考询其才识学业。能否造就。有无进益。如有糊涂谬劣。或不通文理。或沾染嗜好。或年力就衰等情。均即咨回原籍。扣除本班。其应补人员。该各督抚务须一秉至公。认真甄核。不得瞻徇偏执。敷衍迁就。总期亲民之官。历经试验。娴习治理。一洗阘茸幸滥之习。用副朝廷察吏安民之至意。寻奏、遵议改选章程。缮单呈览。从之。　　

○又谕、荫昌杨土骧奏、遵旨校阅陆军第四镇一摺。据陈此次校阅各项情形。颇属精娴。成效渐著。深堪嘉许。仍著杨士骧、督饬认真训练。力求精进。月异日新。逐渐扩充。悉成劲旅。用副朝廷修明武备振厉戎行之至意。现月　　

○谕军机大臣等、都察院奏、湖南商民代表前浙江巡抚聂缉规等呈称、萍潭铁路展筑洙昭妨害湘路。请饬部停止以顺商情据情代奏一摺。萍洙路现已改归邮传部接收管理。洙昭一路。经部奏准展筑。该绅等率请停止。殊属不合。惟究竟与湘路有无妨害。著邮传部会同湖广总督、湖南巡抚、体察情形。妥议具奏。现月　　

○河南巡抚林绍年奏、整顿吏治。拟请议免回避原籍。下吏部议。摺包　　

○以事关赃私。正佐互揭革前河南浚县知县葛凤翔、典史陈国庆职。并讯办。摺包　　

○以遵命捐助蚕桑学费。予河南邓州五六品职衔鲁大瑜为其母建坊。摺包纂修官吴德镇恭纂　　

帮总纂官程棫林恭辑监修总裁世恭阅二签八月十七日正总裁那月日专司蒿■木本陆恭覆阅癸丑十二月十八日　　

徐月日　　

荣月日副总裁唐月日　　

宗室宝恭阅十一月十八日

　　

陈恭阅二签正月二十四日　　

熙月日　　

郭恭阅一签十月初三日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百九十二　　

光绪三十四年。戊申。五月。庚子。谕军机大臣等、升允奏、山西藩司玩视协饷。请饬部严议一摺。甘新协饷。关系边防要需。何得任意推诿。著宝棻严饬藩司丁宝铨、竭力筹解。以济边饷。傥意存推延。贻误军需。定行照例议处。升允指名请对调藩司。亦属不合。应毋庸议。原摺著钞给宝棻阅看。现

月

　　

○又谕、交委散秩大臣珠尔杭阿、弹劾官吏。朝廷设有专官。该大臣本无纠察之责。乃举地方案件。率行奏陈。殊属冒昧。且外官贤否。又岂该大臣所能深悉。其为受人嗾使。形奣＜虘阝＞亦显然。著传旨申饬。原摺掷还。现月　　

○陕甘总督升允奏、酌加茶票三百六十张。以裕课厘。下度支部知之。摺包　　

○以亏款延缴。已革署甘肃武威县知县赵鋐、籍产备抵。

摺包　　

○予故都司胡连福等议恤。摺包　　

○辛丑。御史赵炳麟奏、我朝财政之散。实由于财权之纷。各部经费。各部自筹。各省经费。各省自筹。度支部臣罔知其数。至州县进款出款。本省督抚亦难详稽。无异数千小国。各自为计。蒙蔽侵耗。大抵皆是。请统一财权。整理国政。下会议政务处议。寻奏、所奏深合立宪国通例。自应酌量筹办。拟请饬下各该督抚。先行查明出入各款。并将国税地方税。分别核定。咨明度支部会同臣处、汇拟切实可行章程。请旨颁行各省。分期照办。至限年设立主计官一节。暂可毋庸置议。从之。　　

○以故一等男爵萧孚泗之孙萧年玉袭爵。　　

○以广西股匪肃清。予补用副将戴庆有以总兵记名肬■闲放。赏补用游击董超振勇巴图鲁名号。摺包　　

○壬寅。浙江巡抚冯汝骙奏、浙省划分警区。改订局制饷章。筹设＜目辟＞行＜匧心＞口＜韦未＞＜夗贝＞生科清道处施医院各事宜。下民政部知之。摺包　　

○蠲免云南鲁甸、禄劝、两厅县被水田亩条粮。摺包　　

○癸卯。御史史履晋奏、礼学馆宜专派大臣管理。与法律馆汇同商订。以维礼教而正人心。下政务处议。寻奏、古人制治。以礼为本。以刑法为末。其范围不同。其条目亦异。所请会同法律大臣商订一节。似多窒碍。惟有责成礼部博访通儒。妥慎修订。毋庸另派大臣管理。从之。　　

○农工商部会奏、请变通新定矿章。及筹议畿辅农田水利办法。均依议行。摺包　　

○邮传部奏、筹画扩充电政。费增利减。商力不支。拟归官办以恤商艰。报闻。摺包　　

○山西巡抚宝棻电奏、拟举刘绍邺来京。恭候传诊。得旨、著毋庸前来。电寄　　

○湖广总督陈夔龙奏、襄河水涨。飓风两次为灾。沈失货物淹毙人口甚夥。船只房舍。损失不可胜计。派员会同商董查勘抚恤。得旨、著督饬官绅。将善后事宜。详细考察。妥慎筹办。摺包　　

○又奏、请将宜昌府通判。移驻东湖县属之鸦雀岭。以资控驭。下吏部议。摺包　　

○以亏款延缴。革已故署广西宾州知州白玉书职。与已革署龙胜通判高藩、分别提属勒追。摺包　　

○予因公殒命。前署广西明江同知游和绘、署宜山县理苗县丞黄鋆、照军营积劳病故例优恤。摺包　　

○以遵命捐办女学。予前广西太平思顺道庄蕴宽为其故母建坊。摺包　　

○豁免云南沾益、镇南、师宗、三州县被旱被水被雹田亩条粮。摺包　　

○豁除练兵处操场、借用昌平州属仰山洼地方田亩额徵钱粮。摺包　　

○甲辰。谕军机大臣等、电寄陈夔龙。电悉。著该督传知江西护抚。饬吕用宾迅即来京。由内务府大臣请旨候传。电寄　　

○考察宪法大臣于式枚奏、宪法自在中国。不须求之外洋。中法皆定自上而下奉行。西法则定自下而上遵守。尝取各国条文。逐处参校。有其法为中国所已有而不须申明者。有其事为中国所本无而不必仿造者。有鄙陋可笑者。有悖诞可骇者。有此国所拒而彼国所许者。有前日所是而后日所非者。固缘时势为迁移。亦因政教之歧异。夫国之所以立者曰政。政之所以行者曰权。权之所归。即利之所在。定于一则无非分之想。散于血■乣则有竞进之心。其名至为公平。其势最为危险。行之而善。则为日本之维新。行之不善。则为法国之革命。是故立宪必先正名。名正然后分定。于西法不必刻画求似。但期于中正无弊。切实可行。如此乃可以释君■羊疑而弭后患矣。下宪政编查馆知之。摺包　　

○东三省总督徐世昌等奏、江省幅员辽阔。亟应添设民官。以资治理。酌拟增改道府厅县办法。缮单具陈。下会议政务处议。寻议添设黑龙江爱珲呼伦贝尔道员二缺。黑河胪滨佛山嫩江知府四缺。爱珲呼玛漠河呼伦宝韦萝北武兴讷河布西甘南直隶同知十缺。舒都乌云车陆春源直隶厅通判四缺。诺敏鹤冈林甸通北铁骊知县五缺。改黑水海伦直隶厅同知、设龙江海伦知府二缺。并裁撤墨尔根呼伦贝尔爱珲副都统三缺。加爱珲呼伦贝尔道员参领衔。从之。　　

○以武科乡举重逢。赏前甘肃肃州镇总兵田在田太子少保衔。　　

○以衰病乞退。予正黄旗防御正鸿润、原品休致。赏食全俸。　　

○再拨仓米二万石、交顺天府续办平粜。　　

○乙巳。谕军机大臣等、有人奏、山东栖霞县知县谢宗夏、罔利虐民。人言啧啧等语。著袁树勋按照所倢■＜曰融＞■＜石木＞各节。秉公确查。据实具奏。原片著钞给阅看。寻奏、遵查谢宗夏操履廉洁。办事认真。确无罔利虐民之事。惟人地不甚相宜。应请开缺另补。以重地方。如所请行。　　
</div>
    <div class="pagination">
<a href="清实录光绪朝实录_page1301.html">上一页</a><span>...</span><a href="清实录光绪朝实录_page1297.html">1297</a><a href="清实录光绪朝实录_page1298.html">1298</a><a href="清实录光绪朝实录_page1299.html">1299</a><a href="清实录光绪朝实录_page1300.html">1300</a><a href="清实录光绪朝实录_page1301.html">1301</a><span class="current-page">1302</span><a href="清实录光绪朝实录_page1303.html">1303</a><a href="清实录光绪朝实录_page1304.html">1304</a><a href="清实录光绪朝实录_page1305.html">1305</a><a href="清实录光绪朝实录_page1306.html">1306</a><a href="清实录光绪朝实录_page1307.html">1307</a><span>...</span><a href="清实录光绪朝实录_page1303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
