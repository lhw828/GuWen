<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 999 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 999 页/共 1316 页</h1>
    <div class="content">○署黑龙江将军萨保奏、江省外六城。均被俄人焚毁劫杀。筹办安抚情形。得旨、仍著妥为抚恤。毋任失所。摺包　　

○又奏、都鲁河金厂被劫。厂员无可赔还。恳恩免追。允之。摺包　　

○以严束兵丁。重惩扰累。赏驻黑龙江俄官聂格来索甫宝星。　　

○癸丑。谕内阁、李鸿章奏、知县殉节。恳恩优恤一摺。直隶灵寿县知县成肇鹿■各恪守官箴。夙怀忠愤。本年二月闲。见大局阽危。地方蹂躏。深维守土效忠之义。势处万难。誓以一死报国。洵属从容就义。大节懔然。深堪＜目辟＞衣檾矛＜夗贝＞尚。著照知府例从优赐恤。并加恩予谥。准于死事地方建立专祠。宣付国史馆立传。以彰忠节。寻予谥恭恪。现月　　

○谕军机大臣等、电寄奕劻等、据奏、会试难在京城举行等语。会试为抡才大典。各直省士子齐集应试。碍难易地举行。前据该王大臣与各使业经商允。自可仍践前言。著奕劻、李鸿章再与各使切实磋商。务期议明仍在京办理会试为要。将此谕令知之。电寄　　

○庆亲王奕劻等奏、商定各国使臣觐见礼节。设法磋磨。将其甚者酌议改易。以严天泽堂廉之辨。时历数月。始克就范。依议行。摺包　　

○护理山东巡抚布政使胡廷干奏、厘定东省地丁。剔除中饱。酌提赢余。岁可集款五十万两上下。如所请行。摺包　　

○以协领双福为布特哈副都统。现月　　

○以劝集川捐。予指分浙江补用道陈时济等奖叙。　　

○以捐助顺直赈需钜万。予候选道刘盛芸送部引见。　　

○以抵拦德兵遇害。予直隶沿河营都司朱其辰、把总冯殿一优恤。　　

○豁免直隶静海县被兵地亩上年应徵淀泊租银。摺包　　

○甲寅。以亏款延缴。革已故前署山东蒲台县知县康宗万职。与已革阳信县知县王德本、高苑县知县张之仁同勒追。摺

包

　　

○乙卯。谕军机大臣等、电寄刘坤一、洽电悉。自强军调扎山东。原因该军向习洋操。就近归袁世凯训练。以期一律精熟。该督既称江防单薄。不敷分布。著即将张春发所部各营。调扎江阴。其自强一军。仍遵前旨调赴山东。电寄　　

○江西巡抚李兴锐奏、江西教案一律完结。所有赔款。计修教堂者六十万两有奇。恤教民者二十万两有奇。拟先就库款挪移凑拨。设法归还。允之。摺包　　

○护理山东巡抚布政使胡廷干奏、栖霞县属后徐村火灾。拨款抚恤。东昌府属灾歉。拨放籽种。下部知之。　　

○命出使德国大臣荫昌兼充出使和国大臣。电寄　　

○以遵命捐助棉衣。予江苏苏州府学廪生丁怀棨为其母建坊。　　

○丙辰。河南巡抚松寿奏、信阳州拏获会匪。分别惩办。请奖出力员弁。得旨、准其酌保数员。毋许冒滥。摺包　　

○以亏款延缴。革已故前署河南裕州知州林亮基职。与已革陕州直隶州知州黄璟同勒追。　　

○丁巳。以神灵显应颁山西忻州龙王圣母杨后扁额。曰神慈优渥。并赐藏香。现月　　

○谕军机大臣等、内阁蒙古侍读学士文年奏、请立蒙文学校一摺。著准于八旗官学内添立蒙古学斋。现月　　

○甘肃新疆巡抚饶应祺奏、新疆饷项支绌。拟照光绪十一十三等年复办华商货税。其俄商进口货物。并请饬所司照约议立税则。一律徵收。以资补救。下部议　　

○戊午。换铸外务部印信。从庆亲王奕劻等请也。　　

○以三年期满。予总理衙门东文繙译官候补知县唐家桢奖叙。摺包　　

○己未。谕内阁、奎俊奏、荐举文武人员以备任使一摺。河南候补道许星翼、浙江候补道许贞干、留川补用道李寿田、安徽补用道卞绪昌、四川候补道曹穗、在任候补道四川成都府知府阿麟、记名提督丁鸿臣、并另片奏保之江苏候补道朱之榛、均著交军机处存记。　　

○谕军机大臣等、电寄奕劻等、哿电悉。吴淞口天津海河。系天然拦沙。并非淤浅。此事本不在原约之内。自应另与磋商。不得混入此次约内。且查萨使前遣杰弥逊赴江鄂时。据刘坤一来电、言杰曾面称如能将吴淞淤沙许彼开通。即加税值百抽十二五。亦未尝不可商办等语。是开沙于彼大有利益。于我有无窒碍。更应细酌办理。著奕劻、李鸿章即据此向商。妥筹另议为要。电寄　　

○庆亲王奕劻等奏、本届江浙漕粮。拟改由火车径运京仓。允之。摺包　　

○以通政使司副使李荫銮为太仆寺卿。现月　　

○以遵命捐赈。并晶■宜助善举。予前甘肃提督董福祥为其故父母建坊。　　

○庚申。万寿节。前期上诣慈禧端佑康颐昭豫庄诚寿恭钦献崇熙皇太后前行礼毕。御便殿受贺。　　

○辛酉。召见广西补用道吴庚辛。得旨。著以道员发往江苏、遇缺即补。仍交军机处存记。　　

○壬戌。召见候选道定成。得旨、著留外务部当差。并交军机处存记。　　

○癸亥召见补用道陕西兴安府知府张筠。得旨、著以道员在任遇缺即补。并交军机处存记。　　

○礼部尚书管理太常寺事务世续等奏、太庙陈设祭器。暨紧要工程。亟宜制补兴修。得旨。太庙祭器。应即择要制补。余均暂缓估修。　　

○留京办事大臣大学士昆冈等奏。云南京官、以故吏部候补主事钟杰、殉难恤典互揭。事关旌扬大典。请交刑部审断。折衷一是。依议行。纂修官郑家溉恭纂　　

总纂官熊方燧恭辑监修总裁世恭阅三签四月二十五日正总裁那月日专司蒿■禾本陆恭覆阅癸丑十一月二十六日　　

徐月日　　

荣月日副总裁唐月日　　

宗室宝恭阅六签又五月二日

　　

陈恭阅十一签二月初九日　　

熙月日　　

郭恭阅一签九月初八日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百八十五　　

光绪二十七年。辛丑秋七月。甲子朔。上诣慈禧端佑康颐昭豫庄诚寿恭钦献崇熙皇太后前请安。至癸巳皆如之。照例　　

○谕内阁、钦奉皇太后懿旨自上年驻跸西安。倏将阅岁该省民风质朴。荒旱以后灾困未苏。晶■宜经颁发钜帑。源源赈济。现虽普得透雨。可庆有秋。惟目前生计尚属艰难。深宫实殷廑念。兹值回銮伊迩。再行特沛恩施。著颁给内帑银十万两交升允酌量散放。俾沾实惠以恤穷黎。现月　　

</div>
    <div class="pagination">
<a href="清实录光绪朝实录_page998.html">上一页</a><span>...</span><a href="清实录光绪朝实录_page994.html">994</a><a href="清实录光绪朝实录_page995.html">995</a><a href="清实录光绪朝实录_page996.html">996</a><a href="清实录光绪朝实录_page997.html">997</a><a href="清实录光绪朝实录_page998.html">998</a><span class="current-page">999</span><a href="清实录光绪朝实录_page1000.html">1000</a><a href="清实录光绪朝实录_page1001.html">1001</a><a href="清实录光绪朝实录_page1002.html">1002</a><a href="清实录光绪朝实录_page1003.html">1003</a><a href="清实录光绪朝实录_page1004.html">1004</a><span>...</span><a href="清实录光绪朝实录_page1000.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
