<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 48 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 48 页/共 148 页
  </h1>
  <div class="content">
   ○又奏、请由部派员随时前往各路察看。从之。　　

○署马兰镇总兵贝勒载瀛奏、向章沿途行宫照料。皆有定期。此次内廷主位欠安。暂住白＜走毕＞滟闲。行期难以豫定。奴才所管承办衙门。均系陵寝祀典。至为重要。傥有贻误。关系匪轻。拟请由京内务府大臣内派员迅速接管。以专责成。得旨、仍著载瀛妥为照料。　　

○安徽巡抚朱家宝奏、皖省财政竭蹶。罗掘无从。请将认解北洋练兵经费。东三省俸饷。河南协饷。云南铜本四款。共计银二十四万两。一律停解数年。以轻担负。并将拨解江甯司织二仓荒缓屯匠米折。采办京棕二款。一并停免。此外不敷各款。尚在百万以外。应再力筹开源节流致策。庶开辟一分利源。即弥补一分亏欠。得旨、度支部妥议具奏。　　

○又奏、加收出口米捐。下部知之。　　

○河南巡抚吴重喜■心奏、豫省栽种土药。经限本年内一律禁绝。惟邻省烟土。尚复贩运如常。自应严杜运销。使新土不生。存土日少。吸烟者将不禁而自绝。应请由臣分咨各省。谕令商民自奉准之日起。不得再将烟土销售豫境。并责成沿边各州县实力稽查。以遏来源而收实效。下所司知之。　　

○贵州巡抚庞鸿书奏、贡州禁种烟土。晶■宜经通饬各属改种杂粮。惟利之所在。终难尽绝根株。并以厘税照常徵收。民闲误会公家藉此筹款。相率观望。前准度支部咨催徵收吸户牌照捐款。而乡农均系自种自吸。购买既属无多。牌照几同虚设。＜圭黾＞滟兄徵收厘税。民闲尚多怀疑。若再加捐。益将启其口实。为今之计。惟有拔本塞源。毫无瞻顾。将土厘一项先行停止。使民闲晓然于禁令之必行。而后能收其效。现拟仿照云南办法。截至本年年底止。即将土药厘税停收。所有存土。限期出境。过期由厘卡＜目辟＞暒穴＜曰融＞夕＜夗贝＞获。即报明总局全行焚毁。一面将办法通饬府厅州县及各厘局、剀切出示晓谕。庶几种烟吸烟贩烟之人。无可希冀。及早改图。数十年沉痼自不难一旦廓清。下部议。　　

○又奏、遵义等属股匪拒毙巡防队第三营管带张功成。并弁兵五人。旋派队缉捕。获匪熊吉安等。尽法惩办。报闻。　　

○署贵州提学使陈骧奏谢宽免处分恩。得旨、知道了。嗣后凡关于学务。当加矜慎。不准再涉疏忽。　　

○己亥。谕军机大臣等、电寄李经羲电奏、请严催前奏调之夏文炳、张继良赴滇差委等语。云南边防紧要。将材乏人。著袁树勋、赵尔巽转饬该员等迅速起程。毋任迟延。　　

○命河南归德镇总兵官玉寿来京陛见。　　

○以营私舞弊。革福建云骑尉世职陈承恩、补用守备游恒胜职。归案审办。　　

○以战功卓著。遗爱在民。予故安徽记名总兵李经纶照军营立功后积劳病故例议恤。并附祀大学士李鸿章原籍专祠。从巡抚朱家宝请也。　　

○予安徽兵变案内阵亡排长周天章照副军校阵亡例议恤。　　

○赏福建高等巡警学堂教习日本人佐仓孙三宝星。　　

○庚子。以东明黄河秋汛安澜。发大藏香十枝。交大顺广道文冲祗领。虔诣河神庙祀谢。　　

○谕内阁、监国摄政王面奉隆裕皇太后懿旨、现据内务府大臣奏称慈宁宫工程为期较近。修理不及等语。十一月初三日崇上徽号。王大臣均著在养性殿行礼。三品以下文武官员仍在午门外行礼。　　

○谕军机大臣等、电寄赵尔巽、电奏悉。张继良著俟川藏军事稍松后。仍饬赴滇差委。　　

○东三省总督锡良奏、奉省东南边境近接韩国。从前奉吉省界。以临江为限。奉省与韩分界者。尚祗鸭绿一江。自新设长白府治。分划吉省西南以隶奉天。于是奉省边境。西尽鸭绿。东尽图们。中抱松花江。处处与韩毗连。策边事者遂以长白为重要地域。查长白一府总控三江。长白山脉由西南直趋东北。横亘其中。山之西北。名曰冈后。松花江源出焉。山之西南。名曰冈前。鸭绿江源出焉。府治据鸭绿上游。背负长白山。居中控制。颇占胜势。然而松江既隔冈后。图们又偏绝东北。三江相距各数百里。其闲林峦错杂。万壑奔赴。危崖峭壁。交通未便。实有鞭长莫及之势。前督臣徐世昌曾派员分赴松花图们两江上源。确查详报。臣等一再考核。审知鸭图两江之闲。水蝱滟戋中断。国界混淆。即由于此。现界务虽已解决。而日韩对岸开埠驻兵。经营一切。兼以韩人越垦盗木。易启争端。拟即于图们江上源。自红旗以西。北循省界。南至石乙水。中包布尔湖里圣朝发祥之地。设一县缺。名曰安图县。建治于红旗河西南岸。近接韩境。以树国界之大防。又冈后之地。深林丛薄。素为盗贼出没渊薮。府治冈前。防遏韩边。已虞不给。势难兼顾冈后。拟即于松花江上源。循下两江以东。上两江以南。尽紧江漫江流域。设一县缺。名曰抚松县。建治于下两江东岸之双甸子。与吉林之蒙江县隔江相望。俾靖省界之匪类。以上两县员缺。统归长白府管辖。一以防边。一以靖内。各就天然流域划疆分治。以与长白府相掎角。形势便利。无逾于此。下会议政务处议。　　

○四川总督赵尔巽奏、筹议川省盐务废票复引。改行官运办法。第一清查厂岸。其目四曰严限井穴■士■黾。编联团图。改徵锅课。查勘运道。第二权衡销产。其日四。曰统计产额销数。通摊水陆引羡。酌计运本杂款。融消两局积引。第三推行宫运。其目七。曰划路分厂、逐段推办。回配富盐。腾出引地。分立厂局、酌增验卡。分岸招商、先课后盐。报贩归店、领运给力。试办三月、续报成立。随同销册、造报盐本。第四统一盐法。其目五。曰裁并局所、统归盐道。设立公所、分科治事。添设盐官、专管井穴■士■黾。原额陆引通改水引。提前发引、豫运到岸。下部议。　　

○又奏、四川计岸官运戊申纲销册。拟请援照滇黔边计官运成案。隔纲造报。免紊盐纲。下部议。　　

○又奏、加给里巴两台经费。以资办公。下部知之。　　

○督办川滇边务大臣赵尔丰奏、德格土舍多格生吉呈称愿将全境人民土地纳还朝廷。涕泣求请。至于再三。其部血■乣头人亦屡以设官为请。初犹疑其各有私心。乃详加体察。始知该土舍素不以恩信结左右之心。且惟恃掊克为制驭之术。血■乣叛亲离。已成独夫之势。若令仍行袭职。诚如该土舍所言将有性命不保之虞。且查德格地方。自该土司家庭变故以来。多格生吉与昂逆互争雄长。干戈相见。十余年来流血满地。小民迄无安居之日。其且富者转而为贫。贫者流离至死。百姓诉其冤苦。令人耳不忍闻。且其地近接察台。幅员辽阔。形势险要。土脉膏腴。若能擘画经营。使成重镇。实可内屏川边。外控藏＜目辟＞行＜匧心＞口＜韦未＞＜夗贝＞。舍此不图。后患尤大。应准俯如怕请。将德格全境收回。设官分治。并拟请赏给该土舍都司实职。准其世袭。每年由德格徵粮项下拨银二三千两。以资用度。德格土司原有二品顶戴花翎。并准照旧戴用。以安蛮心而＜目辟＞行＜匧心＞口＜韦未＞＜夗贝＞边境。至德格应设流官。应俟体察情形。另行具奏。得旨、会议政务处妥速议奏。　　

○又奏、旧疾复发。精力难支。恳请开去差使。以免贻误。得旨、边务紧要。该大臣办理深合机宜。朝廷正资倚任。未便遽易生手。著仍力疾任事。勉为其难。以竟全功。一俟边务稍松。再候降旨。　　

○以候补知府夏文炳署云南开化镇总兵官。　　

○命奉天度支使张锡銮开缺。赏副都统衔。充奉淮各军翼长。　　

○以驱剿四川德格土司逆匪。全境肃清。予广西候补知府石德芬以道员留川补用。加二品顶戴。赏都司程凤翔等花翎。五品军功陈桂亭等蓝翎。余升叙加衔开复有差。　　

○以东明黄河获庆安澜。予大顺广道文冲存记。总兵韩凤易等分别升叙有差。　　

○以循声卓著。开复前四川越嶲厅同知孙锵职。　　

○辛丑。太宗文皇帝诞辰。遣官祭奉先殿。　　

○翰林院侍读景润奏、请饬京外各衙门一律设立宪政筹备处。划分界限。标明职掌。专派熟悉宪政人员分担责任。如此豫备。约有数利。向来各署办事。彼此不相闻问。今同堂共处。可以联络声气。和衷共济。利一。此项要政。既有专责。易奏功效。庶免互相推诿。利二。职司繁肬■闲。任事勤惰。一望而知。无从欺饰。利三。分任专司。比较办公。精神易振。进步必速。利四。应议要件。随时集议。免致迟延。有误要公。利五。办理各件。列单咨明宪政馆。藉资鼓励。利六。既同处办事。胜任与否。无所假借。宪政人才易于培植。利七。办公不取秘密。成绩自易显著。宪政编查馆便于稽核。利八。有此八利。故敢冒昧渎请。尤愿皇上将此次谕旨。令各衙门刊刻扁额。恭悬该处。俾筹备宪政诸臣触目儆心。知所戒惧。或不至再劳圣训殷殷诰诫。下宪政编查馆知之。　　

○出使大臣钱恂奏、西教流入中国。始于唐代。有碑可证。前明正德以后。教分新旧。鬨争百年。酿成三十年大战。至顺治初年始定。当鬨争剧烈时。旧派有会名耶苏乙脱者。自揣西方势力不振。改辙而东。而中国西教由此遂盛。明臣徐光启、即此会中人也。乾隆以后。新派接踵而来。就今日统计上言之。犹新少而旧多。中国俗称天主教者。即旧教。俗称耶苏教者。即新教也。传旧教者重礼节。重皈依。传新教者重演说。重周济。其用不同。其体则一。旧教奉教王为进退。故昔盛而今衰。新教恃国力以蔓延。故今强而昔弱。东方旧教自救王力微以后。颇为法国政府所主持。光绪三十三年法国裁抑旧教。没其产。逐其人。事极严厉。教主不悦。彼此撤使。法国遂不问东方旧教事。而德以尊崇新教、素排旧教之国。起而揽任东方旧教事。用意至为深挚。中国失此机会。未将旧教事权主张担任。致柄仍外操。诚为可惜。今犹幸旧教之徒。未尽倾心于新教之国。补牢未晚。查旧教之在东亚者。以香港为总汇之地。划中国版图为五部。第一部乃直隶全省。满蒙全境。及河南＜目辟＞行＜匧心＞口＜韦未＞＜夗贝＞辉一府。第二部乃山东山西甘肃陕西及新疆。第三部乃浙江江南江西湖南湖北河南。第四部乃云南贵州四川及二藏。第五部乃福建广东广西也。此五部中又各分为十区、十二区、六区、四区不等。都凡四十二区。区各有长。掌区之行教。即如直隶省分为四区。区长一驻顺天。二驻永平。三驻河闲。四驻正定。在顺天永平正定者为拉萨里派。在河闲者即耶苏乙脱派也。华民受其学校教育、及蒙其慈善恩惠者。人数之多。阅之增骇。谨将光绪三十三年统计数开列清单。恭呈御览。此不过就臣在洋所调查者而言。恐未尽确。且不过就直隶一省而言。他省尚不在内。他区更不可胜计。约略言之。中国全境信旧教者当不下百一十万人。臣又见教王文库藏有福建人控诉案牍多件。夫以中国食毛践土之人。而远越数万里控诉于教王。则中国主权安在。将欲收拾此辈人心。自非洞悉其教业之盛衰。与教政之施行不可。而欲悉教业教政。又非确查其教地所驻在。与教派所区分不可。教派在中国。曰拉萨里者六区。曰耶苏乙脱者二区。曰米兰者三区。曰巴黎者十区。曰兴脱者六区。曰佛朗昔斯者九区。曰罗马者。曰司堆尔其者。曰巴尔母者。曰奥古士丁者各一区。曰多迷尼加者二区。虽同奉天主。而宗旨既微有不同。事业亦各随而异。方今豫备立宪。则教民统计。应所必详。有统计乃可以施抚驭之策。旧教无国力以为之助。收拾较易著手。果先将旧教抚驭得法。不使龃龉。更推而收拾新教。亦未始竟不可成之事。臣于光绪二十四年仰蒙德宗景皇帝特旨召见时。垂询教务甚详。追忆圣训教案我最担心一语。臣久欲于教务上谋所裨益。以上慰先帝在天之灵。奉使义邦。又旧教根本之地。虽为时仅及一岁。敢不竭诚谋和民教方法。臣愚以为宜先于畿辅调查入手。作一模范。然后推行于各直省。选择明于教学。明于外交之官员。与各区教长联络往来。务尽悉其情状。以闻于朝。以布于世。俾外人知我中国既非排斥教人。亦非藐视教务。庶几民教意见消融较易。而不至因教案酿成国际交涉。实中国莫大之幸。如蒙采择。请先饬直省详细调查。以为外省先导。下部知之。　　

○又奏、旧教奉教王为进退。新教恃国力以蔓延。臣于正摺内业经声叙。所谓国力者。有补助之财。以供其挥霍。有武力之援。以恣其要求。故办理新教。动关国际。一涉国际。辄形棘手。然新教教派。持论每平易近人。且多通晓普通科学。乐于亲近中国文人。果有明于教学者不为忤教昧教之谈。以与晋接。亦可藉通民教隔阂之气。查有路德派者。德意志瑞典等国人为多。新教本宗也。有喀尔维派者。和兰等国人为多。有英吉利派者。英国国教也。有梅秃特派者。英教之别宗也。有长老派者。美国人为多。中国新教以此派为最盛。有浸礼派者。以浸为洗之派。有萨拔脱派者。以通行礼拜日之上一天行礼拜者也。以上八派。皆新教之行于中国者。派不同者事亦不同。然大旨无殊。亦体察教务者所不可不分别研究。即遇有国际交涉。亦当随之而异其操纵者也。得旨、览。　　

○壬寅。护理直隶总督崔永安奏、京商销滞累深。原停引目仍难复额。请再展限五年。以恤商艰而保课运。下部知之。　　

○署两广总督袁树勋奏、查明粤路弊混确据。该路接收已逾三年。总理已历两任。用款至七百四十余万圆。成路祗一百二十八里。尚有合兴公司原筑三十里在内。种种败坏。不可枚举。请饬部整顿推持。以裨路政。得旨、著邮传部切实查办。　　

○湖南巡抚岑春蓂奏、省城巡警教练所业经遵章改办。惟各厅州县地方冲僻。固不相同。经费盈绌。尤难一致。不得不量予变通。拟暂定分等教练之法。一等额定百名以上。二等七十名。三等五十名。四等三十名。每属各设一所。一面认真教练。一面实力推广。务期名额程级悉能遵合定章。下部知之。　　

○实授溥善为内阁学士兼礼部侍郎衔。　　

○以押解赈款。感疾身殒。予湖南试用知县饶广裕照积劳病故例优恤。　　

○癸卯。谕军机大臣等、有人奏、山东办理禁烟。事多蒙混。请饬查办一摺。著孙宝琦按照所陈各节。严密确查。据实具奏。毋稍徇隐。原摺著钞给阅看。寻奏、盐运使张莲芬前曾因病吸烟。现已戒断。知县许业珍。盛津颐均系确无嗜好。请一并免其置议。至禁烟为目前要政。仍当随时派员密勋。期绝根株。不敢稍涉松懈。得旨、著即认真办理。毋稍疏懈。　　

○又谕、有人奏、山东阳谷县境内垦务委员杜秉寅等妄指民田作为官荒等语。著孙宝琦按照所倢■＜曰融＞■＜石木＞各节。确切查明。据实具奏。毋稍回护。原片著钞给阅看。　　

○翰林院侍读吴士鉴奏、详绎咨议局章程第二十二以下各条。督抚于咨议局议案。有宪法上所谓附再议权。而并无裁可权。查附再议权。惟民主立宪之法兰西。美利坚两国有之。君主立宪国则仅有裁可权而已。曰裁可者。即含有不裁可之义在其中。中国系君主立宪之国。似不应于各省咨议局反采用民主国再议制度。论者每虑各省督抚有蔑视咨议局之心。故缩小裁夺范围。然独不虑咨议局以万不可行之议。强迫督抚施行乎。万一事事送资政院核议。资政院能胜其繁扰乎。此种办法。东西各国皆无先例。现在官制未定。财政未理。咨议局所议事件。既无一定之准则。安能尽见诸施行。＜圭黾＞滟兄仓卒期闲所选之议员。贤者固不乏人。然亦岂能一律。骤假以民主国议院之特权。现在尚无对待之上议院以酌剂之。其弊患何可胜道。臣愚一得之见。莫如以各省行政官之会议厅。与咨议局作为对立。遇咨议局有不应议决之议案。呈请督抚施行。即由督抚发交会议厅公同审查。说明原委理由。行局知照。不交覆议。其应付覆议者。仍照章办理。如是两得其平。督抚不能徇一己之私。议员亦可免越权之害。又奏、各省议员宜限制兼差。以防流弊。又奏、各省行政司法官吏。宜慎择其人。由宪政馆覆核奏派。得旨、均著宪政编查馆议奏。　　

○给事中联魁奏、保举太滥。请将已保实官升阶人员。分别开去底缺。归入所保官阶候补。下部议。寻奏、嗣后除仍申明定制。无论何项劳绩。不得再保京堂并丞参等官外。其已保之各司员。应酌照例载各案。量予变通。以杜取巧。果系越次保升。应开底缺者。不当派司员各项乌布。从之。　　

○署两广总督袁树勋奏臣下车伊始。即闻广东有缉匪花红一事。既而详询僚属。证之案卷。乃知花红者。即缉匪之赏格。他省多取之官。而广东独取之民。恭读光绪八年三月闲谕旨、有人奏、广东潮州镇总兵方耀创立花红名目。勒捐富户。半归私橐等因。是广东花红之稗政。早在先朝睿虑之中。又前督臣陶模檄饬所属。亦云广东各处往往以匪已在逃。勒缴花红了事。始仅责成匪之父兄。继遂推至匪之亲属。甚且及于疏族祖祠。直匪饱劫掠之资。平民受追呼之惨。言亦绝痛。然以臣所闻。其流毒尚更有可悲可骇者。吾国户籍法未完。父子兄弟一家之财产。皆公共之财产也。一家之中有一人为匪。即籍没其一家之财产。于是其父兄子弟知无可幸免。亦胥迫而为匪。是以一匪之牵连。而驱多数人于为匪之路也。可悲骇者一。其或父兄子弟财产之不足。则更粥及匪之妻子。夫匪诚不义。其妻岂尽不贞。匪诚不慈。其子岂尽不孝。徒以追缴花红之故。而至于鬻妻卖子。且非特匪之妻子也。并有累及亲属疏族。而亦鬻妻卖子。以偿花红之费者矣。可悲骇者二。祠产亦一族公共物也。祖宗虽贤。亦不能禁子孙无一人之不肖。以缉匪之故。而脔割其祠产。以为花红。生者无以存。死者亦将馁矣。前明九族连坐之惨。尚不至此。可悲骇者三。如果有花红而竟能缉匪。或匪风因之稍戢。犹可说也。十余年来。广东之盗风如故。广东之花红亦仍如故。积而久之。缉匪者之心中目中。祗知有花红而不知有匪。是花红之无益于缉匪。适以懈缉匪者之责。而长地方豢匪之风。且使无所控告之民。强者散四方。弱者转沟壑。立法之不慎。上背朝廷罚锾之意。下益乡里鱼肉之资。此弊不除。非特不可维新。抑亦不能守旧。可长太息也。欲正本清源。非一律永远革除不可。臣节与水师提臣晤商。如从前悬有花红。俟缉获正匪。仍按格给赏。其匪名赏格。豫为宣布。通饬榜示周知。届时缉获。咨会给领外。其余不得分文勒派匪之亲属。以绝祸累。并由官家切实撙节。另储常年款项。专为缉匪给赏之用。总不得逾万两之数。其著匪悬赏较巨者。则另行筹拨。此次后文武衙门如再有私收匪族花红者。即以赃论。严加治罪。如所请行。　　

○又奏、钦廉防务。理应钦遵谕旨遴员接办。惟实无熟悉边务之人。恳暂饬奏调知府夏文炳前往布置。俟接替得人。再行赴滇差委。得旨、夏文炳已有旨署理云南开化镇总兵。著迅即饬赴滇任。所请留办钦廉防务。著毋庸议。　　

○以因公擅杀。革广西安化同知蒋航职讯办。　　

○以恃符滋事。革甘肃在籍守备李淩云职究办。　　

○以查验禁烟。未具保结。革防御敬福职。永不叙用。　　

○开复故已革礼部尚书李端棻原官。　　

○以遗爱在民。予故陕西兴安府知府童兆蓉宣付史馆立传。　　

○以战功卓著。予故广西左江镇总兵官黄忠立照军营立功后积劳病故例优恤。并宣付史馆立传。　　

○甲辰。谕内阁、毛庆蕃奏、考核吏治。据实举劾一摺。甘肃署皋兰县事议叙通判赖恩培、署河州事丹噶尔同知张庭武。署狄道州事甯州知州陈必淮、既据该护督胪陈政绩。均著传旨嘉奖。前署甯州知州候补知县惠占鳌妄报开垦。荒谬糊涂。前办新固渠工即用知县薛位执拗性成。类有心疾。西大通县丞马朝襄浮躁喜事。妄改渠章。前办法政学堂收支委员试用典史周锦章无帐可稽。有意侵蚀。均著即行革职。前署甯州事补用知县陈文明貌似有才。办事草率。著以府经历县丞降补。开缺循化厅同知王开斌年老多病。从用门丁。著勒令休致。署华亭县事张掖县知县汪宗瀚才识庸闇。年力就衰。惟文理尚优。著以教职归部铨选。
  </div>
  <div class="pagination">
   <a href="清实录宣统朝政纪_page47.html">
    上一页
   </a>
   <span>
    ...
   </span>
   <a href="清实录宣统朝政纪_page43.html">
    43
   </a>
   <a href="清实录宣统朝政纪_page44.html">
    44
   </a>
   <a href="清实录宣统朝政纪_page45.html">
    45
   </a>
   <a href="清实录宣统朝政纪_page46.html">
    46
   </a>
   <a href="清实录宣统朝政纪_page47.html">
    47
   </a>
   <span class="current-page">
    48
   </span>
   <a href="清实录宣统朝政纪_page49.html">
    49
   </a>
   <a href="清实录宣统朝政纪_page50.html">
    50
   </a>
   <a href="清实录宣统朝政纪_page51.html">
    51
   </a>
   <a href="清实录宣统朝政纪_page52.html">
    52
   </a>
   <a href="清实录宣统朝政纪_page53.html">
    53
   </a>
   <span>
    ...
   </span>
   <a href="清实录宣统朝政纪_page49.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
