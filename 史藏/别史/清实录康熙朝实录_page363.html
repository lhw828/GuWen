<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 363 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 363 页/共 681 页</h1>
    <div class="content">
○己亥上诣皇太后宫问安　　

○上御经筵讲毕赐大学士九卿詹事、及讲官等宴。　　

○庚子上奉皇太后幸畅春园　　

○调户部尚书库勒纳、为吏部尚书转理藩院右侍郎文达、为左侍郎。升内阁学士满丕、为理藩院右侍郎。　　

○辛丑上诣皇太后宫、问安　　

○壬寅。以故二等阿思哈尼哈番色黑子色克图、袭职　　

○癸卯升光禄寺卿罗秉伦为通政使司通政使　　

○调甘肃巡抚布喀为狭西巡抚升甘肃布政使吴赫、为甘肃巡抚　　

○升参领许廷臣为镶黄旗汉军副都统　　

○甲辰予故吏部尚书苏赫、祭葬如例　　

○乙巳调兵部尚书马齐为户部尚书工部尚书索诺和、为兵部尚书升吏部左侍郎管右侍郎事沙穆哈为工部尚书、内阁侍读学士温保、为内阁学士兼礼部侍郎。　　

○丙午。孝昭皇后忌辰。遣官祭陵　　

○上诣皇太后宫、问安　　

○戊申。予福建阵亡驻防杭州骁骑校刘养元致祭银两　　

○予雅克萨城阵亡协领牛莫舜、祭葬如例　　

○旌表浙江节妇、沈氏、梁氏、沈氏、吕氏等、各给银建坊如例　　

○己酉直隶巡抚郭世隆疏言、永平所属、及丰润、玉田等处、去□山戊示□薄收、米价腾贵。奉天地方屡登大有、颇称丰盈。请敕山海关监督、许令肩挑畜＜马犬＞者、进关转粜。上谕大学士等曰、郭世隆所请之处、著速议行。朕亦闻永平、玉田等处、米价腾贵、作何裨益于民、不可不详为计画。各皇庄。及王等之。庄屯、所积米谷必多。如无伊主之言、则庄头等、何敢转粜。通州以东、以至山海关、此间所有皇庄、及王等之庄屯米谷数目、尔等与户部、会同内务府总管并办理王府事务官员等、公同查明、照时价转粜此米布散、则青黄不接之际、于生民必大有裨益　　

○升刑科给事中严泰为甘肃布政使司布政使　　

三月庚戌朔吏部题、二等阿思哈尼哈番噶纳海故应与其子噶锡泰承袭。得上□日、此世职原系伊祖德尔格尔、戚畹加恩并非效力行间所给之官。伊族兄吴丹、亦系可袭之人。且军中效力捐躯。此职、著令吴丹之子佐领兼拖沙喇哈番八什、承袭　　

○辛亥。上幸玉泉山　　

○壬子。调刑部左侍郎傅腊塔、为吏部左侍郎、管右侍郎事　　

○癸丑。喀尔喀多罗郡王噶尔亶多罗贝勒卓特巴、扎鲁特镇国公毛奇塔特故。各遣官致祭　　

○乙卯。上回驻畅春园　　

○通政使司通政使罗秉伦、丁母忧。命回籍守制　　

○丙辰。内大臣阿尔迪、理藩院尚书班迪等、奉差往边外蒙古地方、五路设立驿站请训上□日。上曰、凡遇边外事务、皆用蒙古马匹、不但甚累蒙古、且恐事亦有误。今设立驿站、虽费用国帑、日后于蒙古、裨益良多。亦不致迟延误事。最为紧要。特遣尔等料理、务加详慎必将确然不易、可垂永久之策、筹画而行　　

○转刑部右侍郎迈涂为左侍郎。升左副都御史尹泰、为刑部右侍郎　　

○戊午上诣皇太后宫、问安　　

○辛酉。湖广总督丁思孔疏言请将武昌等营水师船、于洞庭湖操演。上谕大学士等曰、武昌营沙船甚少、非全部之兵不必于洞庭操演。朕观京口船只、最为紧要、有事可以调发肆应当不时操演且舟战甚难、彼此乘船对敌、固难、倘对敌之际、倏尔登岸交锋、更难且险。即如澎湖大败水贼、克取台湾、事后人皆视以为易。当未得之先、朕岂遽以为易且举一事与尔等言之。当吴逆变乱、闻在岳州湖中、官兵与贼交战、扎喇克图、查库等、九船官员、齐于将军鄂内前、言我等九船、进则齐进同心破贼、断不相离。不谙者闻其语、遂以为诚能奋勇效力。若仿此而行、未有不误事者。战阵之道、彼此争先、方为有益。若互相观望、特为各保躯命而已此九船前进、并未擒获贼船一只。则其观望可知矣。此事止可欺鄂内辈、其可以欺朕乎。朕曾以扎喇克图等齐进之事诘问、鄂内等俯首不能答一言。朕洞悉扎喇克图之为人。解其前锋统领、令随征厄鲁特、又不冒死克敌、以赎前愆、反弃众先奔。立心奋勇之人、岂如是乎。　　

○升前锋参领索柱巴图鲁、为镶黄旗汉军副都统　　

○壬戌。上诣皇太后宫、问安　　

○乙丑。上谕大学士等、河工关系运道民生、非经历谙练之人、难以责成。靳辅赴任之前、朕召入内廷、与之久语、观其奏对情状大非昔比。则其衰病可知。著顺天府府丞徐廷玺、前往协理先是、上谕大学士等、顷有喀尔喀杜楞逃来、言彼向在巴图尔额尔克济农之弟博跻所、博跻经我兵掩杀、徒步逃去、至伊巴赖之地、遇巴图尔额尔克济农属下祁齐克台吉等、博跻取彼马匹、及粮糗、往觅其兄、食尽困极、自相窃夺、见在额济内地方。额济内之地、距嘉峪关四日程。目下西安大兵、正往戍宁夏。可令侍卫阿南达、携杜楞至宁夏、会同将军马喇、提督孙思克、及总兵官等、详议、确探声息。如巴图尔额尔克济农所居果近嘉峪关、二郎保、格什、见在彼地、可即遣伊等前往招抚。如抗拒不降、即选发满洲绿旗兵巢□刀除之。至是、阿南达等疏报、巴图尔额尔克济农降。上谕议政大臣等曰、览侍卫阿南达等奏报、巴图尔额尔克济农已降、将遣其子来朝。但其人、未可深信。或时序不宜、马匹羸瘦、不得已而降、令其子来朝往返之际、马匹休息、又复逋逃、亦未可定。将军马喇、提督孙思克、既身与相近、目击情形宜乘此机会、共商徙入内地之策、断不可纵使复逸。寻马喇等疏至、言巴图尔额尔克济农属下人、共二千二百余口、绝粮穷困已极、揆其情形、必不复逃。上命理藩院遣官一员、至宁夏、令巴图尔额尔克济农、少携仆从、乘驿而来。沿途酌拨绿旗兵递送。俟朝见后遣归后巴图尔额尔克济农率其子云木春台吉来朝优赉遣之　　

○谕大学士等、甘肃提督孙思克、久历边地、劳绩素著。著加太子。少保。给一拜他喇布勒哈番。　　

○以正白旗满洲都统郎谈、为领侍卫内大臣。调正白旗蒙古都统伯阿席坦、为满洲都统　　

○丙寅。上诣皇太后宫、问安　　

○丁卯。万寿节停止朝贺筵宴　　

○遣官祭福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭真武、东岳、城隍之神　　

○辛未。上诣皇太后宫、问安　　

○壬申理藩院题、喀尔喀多罗郡王古禄西希旗分、无牲畜之人众、请给与米粮得上□日贫穷蒙古给与米粮。特为施恩赡养。闻奉差放米官员、往往诱买转卖。惟思利己、不论蒙古之果能度日与否、而称为穷苦者甚多。嗣后朕若察得其实、必将该管堂官、一并置之重典　　

○谕大学士等、宁夏米谷、运至西安、路途遥远、其于供应军需、赈济饥民、恐有迟误。宁夏米谷、由黄河运至归化城甚易、地亦甚近、朕意自归化城、由保德州、府谷县一路、可至潼关、则为益甚速。领侍卫内大臣郎谈、前锋统领硕鼐等、曾令阅视黄河、著硕鼐带护军参领布代、及户部司官一员、将河之宽窄、水之平迅、从某处至某处、可以行舟或不可行舟、及盘剥程途、明白阅视。尔等启奏时、可传郎谈、硕鼐、偕来。　　

○以正红旗都统公彭春、庸劣懒惰、解都统任随旗行走。　　

○癸酉大学士等、偕领侍卫内大臣郎谈、前锋统领硕鼐、入见。上问郎谈等、自归化城、至保德州、府谷县、水路程次毕。谕硕鼐曰、自归化城、由水路过保德州、府谷县、至潼关、一直河道、尔宜详阅、如可输运、大有益于饥民。此河道、前令司官马柰往视、虚诳不实。尔须将可运水道、并盘剥路程、细心详察。勿于前人阅视之处、有所瞻顾。　　

○宴衍圣公孔毓圻等于礼部　　

○升安庆副将郭文魁、为河南南汝总兵官　　

○甲戌。予故原任太子太傅文华殿大学士兼刑部尚书冯溥祭葬。谥文敏　　

○贵州威宁总兵官王朝恩、丁父忧。命回籍守制　　

○乙亥。上诣皇太后宫、问安。　　

○丁丑。先是、上谕直隶巡抚郭世隆、浑河堤岸、久未修筑、各处冲决、河道渐次北移、永清、霸州、固安、文安、等处、时被水灾、为民生之忧。可详加察勘、估计工程、动正项钱粮修筑不但民生永远有益、贫民藉此工值亦足以赡养家口至是、郭世隆疏言固安永清之北系浑河故道、向有旧堤长七十二里今河虽移徙、而米各庄以北、每至冲决、固安永清所属田地常罹水患此堤不可不修。但此处地势、北高南下、若旧堤一修、北水无归、则堤北居民、仍受其患查永清东北、向有旧河一道、长五十四里。因年久淤塞亟宜深浚、使其顺流归淀。至固安西北、及沙垡等处、今为浑河正流、绵亘四十余里、滨河悉属沙砾、即使成堤、难免冲溃令地方官饬附近居民、不时疏浚。部覆如所请从之　　

○戊寅。上诣皇太后宫、问安　　

○谕大学士等、国家设立科道、本欲令其陈奏得失。近日不见一人条奏。尔等可将科道等官传集晓谕、俾各抒所见陈奏、勿隐。　　
</div>
    <div class="pagination">
<a href="清实录康熙朝实录_page362.html">上一页</a><span>...</span><a href="清实录康熙朝实录_page358.html">358</a><a href="清实录康熙朝实录_page359.html">359</a><a href="清实录康熙朝实录_page360.html">360</a><a href="清实录康熙朝实录_page361.html">361</a><a href="清实录康熙朝实录_page362.html">362</a><span class="current-page">363</span><a href="清实录康熙朝实录_page364.html">364</a><a href="清实录康熙朝实录_page365.html">365</a><a href="清实录康熙朝实录_page366.html">366</a><a href="清实录康熙朝实录_page367.html">367</a><a href="清实录康熙朝实录_page368.html">368</a><span>...</span><a href="清实录康熙朝实录_page364.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
