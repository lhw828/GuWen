<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 287 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 287 页/共 523 页</h1>
    <div class="content">
○癸丑。上诣永佑寺行礼。　　

○甲寅。上自避暑山庄回銮。　　

○诣城隍庙拈香。　　

○谕内阁、户部钱法堂衙门参奏委员转运铜斤违误限期一摺。铜斤为鼓铸所需。自应赶紧解运。今滇员刘廷让、李蔼、两起铜斤。均于六月二十二、二十六日、先后抵通。迄今两月。为时已久。除刘廷让一运、现经该衙门派员陆续催到外。其李蔼一运、尚未运局。该二员因保在通日久耽搁。有无别项情敝□大。著戴均元传提该二员亲加询问。如有沿途盗卖。冀图设法弥补。日久不能足数。以致迁延逾限。即据实严参办理。傥并无别情。即饬令坐粮厅督催该员即日趱运。毋再贻误。　　

○又谕、戴均元奏、查验二进尾帮杭严三军船、不堪收受之灰暗米三千五百余石、请著落赔补作为挂欠一摺。上年浙江杭嘉湖三府。曾经奏明夏闲雨水过多。所收米质稍次。而沿途起剥。经历长夏霉湿。其颗粒不纯者。恐不止此数。若概令驳回更换好米。不特该省一时难以赔补。且恐入仓之米过少。自以多收一石得一石之用为正办。著该麉郎逐细查验。择其霉变尤甚不堪入仓者。责令变价赔补。或散交本帮作为食米。准其挂欠。于来年搭运归款。其米质虽属灰暗难以久贮。而尚堪食用者。著先行开放及尽先搭放。　　

○又谕、百龄奏、遵旨查明吴熊光任内未经奏明办结之盗案二十二起、现在严催提省督同臬司讯办、并分析开单呈览一摺。各属报获盗案。系总督臬司专办之事。果能随时上紧催提。审明具奏。何致延搁经年。案悬未结。且据称先后具报监毙之犯共有十二名。其中法无可贷者。幸逃显戮。情有可原者。转瘐毙囹圄。是吴熊光与历任臬司、相率因循。实均有应得之咎。吴熊光前已另案褫职遣戍、前署臬司蔡共武业经病故、及兼署臬司之藩司衡龄任内未结盗案仅止一名、俱无庸议外。所有查明任内未结案犯四十名之降调臬司吴俊、著交部严加议处。任内未结案犯二十名之候补道员署臬司杨炜、著交部议处。　　

○予福建出洋捕盗被戕守备涂钟玺、祭葬世职如都司例。　　

○是日。驻跸喀喇河屯行宫。　　

○乙卯。谕军机大臣等、前据百龄奏到、越南国王阮福映表奏、现将南掌国王召温猛、并乾隆六十年颁给该国王敕印、送至谅山关一摺。当经降旨谕将敕印速行送京。仍著越南国王将召温猛等暂留该国候旨。并令军机大臣详查档案。南掌国自乾隆六十年、至嘉庆十年、召温猛所进蒲叶表文。向不钤盖印信。复降旨令云贵总督伯麟、将该国咨呈督抚印文。查明印送。以便与礼部印模核对。兹据伯麟奏、南掌国是否被召蛇荣占据、伪托召温猛进贡、抑系召温猛潜赴越南阮福映处冀得印信之处、于沿途各土司、与南掌接壤地方、详细察访、得有确情、再行驰奏、并将六十年该国王召温猛咨呈督抚用印公文二件呈览等语。召温猛于乾隆六十年锡封后。年稚无援。既经播迁在外十有余载。则嘉庆五年十年两次遣使进贡。究属何人伪托。昨越南国王表文内开现在之召温猛、是其的身。自不难向其根究。著百龄知照越南国王、将召温猛等送至关外。即派明干大员、出关面询、召温猛于何年接奉敕印何年出奔。何以未能归国。伊国中何人占据。令其逐一登答。俟奏到时再降谕旨。将此谕令知之。　　

○是日。驻跸常山峪行宫。　　

○丙辰。谕军机大臣等、先福奏、确查漕运积敝□大设法剔除一摺。先福所称各州县原收米色。本非一律乾洁。及运米到次。途中船户偷盗灌水。并旗丁盗卖亏短各敝□大。言之凿凿。但知之非艰。行之维艰。且现在江西省城内。即闻有开设米局之事。恐各州县仍不免折收米价就近买交情敝□大。该抚既确有闻见。自当实力整饬。清厘漕储。该省现当办理新漕之时。先福业经起程来京祝嘏。著即饬交护抚袁秉直、将各项敝□大端认真查禁。至各州县由水次运至省城、该抚酌拟或十船或二十船联为一帮、责成丁役管押、一帮上竣、即押令先行开驾等款。均著依议行。但须为之以实。不可徒托空言也。将此谕令知之。　　

○是日。驻跸两闲房行宫。　　

○丁巳。遣官祭贤良祠。　　

○谕内阁、朕体恤民艰。痌瘝在抱。地方偶遇水旱偏灾。发帑拯济。从不丝毫靳惜。原欲使颠沛穷黎咸登衽席。在职司民牧者。即照定例分别极贫次贫户口。实心抚恤。犹恐僻壤穷乡、未能周历巡查。致有遗漏。乃不肖州县。非惟不认真经理。且竟从中侵蚀。私肥囊橐。官吏多一分侵蚀。穷黎即多几许饿莩。是直向垂毙饥民。夺其口食。岂复尚有人心。行为竟同盗贼。向来疆吏。因办赈地方国帑攸关。未尝不特派多员。会同查办。俾互相稽核。以杜敝□大源。而委员中存心公正者甚难其人。扶同一气者正复不少。欲杜敝□大而转多舞敝□大之人。欲节用而更增分银之吏。现在留京王大臣会同刑部审拟山阳冒赈一案。讯据王伸汉冒赈银二万三千余两其入己银数至一万三千余两之多。已属法无可贷。且因此谋毒李毓昌毙命。贪黩残忍。莫此为甚。王伸汉著即处斩。王毂身任方面。于属员冒赈谋命重情。一经觉察。即应据实揭参。乃因王伸汉向其恳求保全。转代为容隐。于相验李毓昌尸身时。任听仵作喝报。不过掩人耳目。且事后又复得银二千两。知情受贿。同恶相济。正不必计其赃数。而罪已无可逭。留京王大臣等拟以斩候。请入于本年朝审情重办理。届期亦断难宽宥。又何必稽延时日。但竟予以斩决。与王伸汉又无区别。王毂著改为绞立决。派刑部侍郎秦瀛监视行刑。于九月初四日覆旨。所有查赈委员。虽讯无事前商同情节。而所分银两。岂有不知系王伸汉冒赈所得。且此内林永升系总查之员。又得银一千两。为数独多。拟以杖流。尚觉过轻。林永升著改发乌噜木齐效力赎罪。其余各委员罪名。俱著照拟分别杖流。从前李毓昌秉公确查。不肯浮开。且欲将王伸汉侵冒情事禀揭。以致受其谋害。昨已屡降恩谕。用慰忠魂。今查明委员内有教谕章家麟、同时查办。不特未经得银。亦且核对所开户口。毫无浮冒。于公事尚为认真。自应量予恩施。章家麟著送部引见。以知县即用。　　

○谕军机大臣等、本日御史李鸿宾奏、匪徒结党扰害、请饬严拏究办一摺。据称上年典试、路过河南汝宁府属之西平确山信阳等州县、闻有匪徒结党、携带顺刀、肆行扰害、俗谓之红胡子、为害已久、现在即风闻罗山县有匪党数百人殴伤差役之案等语。此等结党匪徒。扰害地方。朕早有所闻。曾经饬谕各督抚一体严拏。兹据该御史奏称、罗山县现有此项夥党滋事。中州近省。为要路冲途。该匪等敢于纠集多人。于地方大有关系。且汝宁一带。毗连湖北省之孝感麻城等县。民气率多强悍。素习刀棒。为害商民。不可不严密查缉。务净根株。恩长曾经奏恳来京陛见。该省罗山县现既有滋事匪徒。著恩长即速密查。设法严缉。将首夥一并拏获严办。俟办结此案后再行来京。若查明尚无纠众肆扰情事。即著交钱楷、饬属严缉妥办。所有河南湖北交界毗连一带州县。著该督抚严饬各该州县营汛、无分畛域。一体协力严缉。以靖地方。　　

○缓徵浙江乌程、归安、德清、三县、上年水灾、未完漕粮。　　

○是日。驻跸要亭行宫。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十四年。己巳。九月。戊午朔。驻跸密云县行宫。　　

○己未。谕内阁、阿林保等奏运河西岸废涵洞陡塌、赶紧堵筑一摺。山阳县境状元墩地方堤身。于八月二十一日戊刻陡然坐蛰。该处并未先有渗漏处所是夜又无风雨。何以遂致抢救不及。情节可疑恐昏黑之际。或竟有奸人乘闲作敝□大。著该督等密加查访。如得其人即严办示惩。傥系堤下旧设涵洞、因年岁久远。旧洞淘空。忽然塌陷虽属事之所有。亦当确切查明。访可凭信现在口门业已过水。正河又复浅涸。所有渡黄进口帮船。俱于淮城停泊。在后者亦跟接前来。若不即日堵竣。空船未能迅速行走。必致有误归次定期。所关匪细。著吴璥等督率工员赶紧办理、克期蒇事为要。其下游附近地亩、稻禾虽已刈获。惟系积歉之区。并著查明应否蠲缓。据实具奏。至吴璥、徐端、职司河务。未能早为查察。俱著交部议处。阿林保甫经到任。免其察议。该管同知张文浩、守备刘俊于所属汛地。致有疏防。咎实难辞。现经吴璥等、将该员弁摘去顶带外。并著交部严加议处。　　

○谕军机大臣等、阮元奏、舟师剿捕蔡逆得有胜仗、该逆向南窜逸、现在飞咨紧追一摺。据称接据提督邱良功函称、侦知蔡逆在旗头一带游奕、折戗前进、童镇升追见盗船、即向前挥令各船进剿、署守备武定太首先跃过带同弁兵拏获盗匪王鸟等五十一名、该匪船即窜往东南外洋、现已飞咨邱良功等紧蹑剿捕等语。蔡逆匪船奔窜靡常踪迹向无一定。此次追剿之匪船究有若干。蔡逆是否在内。现既据拏获盗匪王鸟等五十余名。即可确切讯究。得其实据。著传谕蒋攸铦、即将所获盗匪王鸟等严行审讯。一面飞咨该提镇专注蔡逆。乘胜进剿。一经歼擒。即遵前降谕旨速行驰奏。　　

○以湖北提督庆成、为福州将军。　　

○以四川川北镇总兵官骆朝贵、为湖北提督。四川夔州协副将桂涵、为川北镇总兵官。　　

○是日。驻跸南石槽行宫。　　

○庚申。上还圆明园。　　

○诣安佑宫行礼。　　

○壬戌。谕内阁、现在翰林院应行保送御史。该衙门多系新科人员。其历俸三年以上合例应保者。人数无多。著将从前曾经保送未经记名各员。照京察一等续行引见之例、带领引见。　　

○又谕、刘凤诰于代办监临时入场舞敝□大一案。前已降旨将伊革职拏问解京矣。监临入场。专司查察敝□大窦。如果士子有串通吏胥联号等敝□大方当按律严惩。以肃场规今刘凤诰听受人情。转为应试生员徐步鏊印用联号。是以防敝□大之人。首先作敝□大。实属事所罕见。伊蒙皇考高宗纯皇帝赏拔深恩。由编修超擢学士。朕复加恩洊擢侍郎。并特加宫保衔。乃不知谨慎饬躬。力图报效。竟敢玩法舞敝□大。其罪甚重。托津等于按律拟流之外。请发伊犁。所拟尚轻。刘凤诰俟拏解到京时。著交大学士尚书会同刑部、再行审讯定拟具奏。至阮元亦由编修、于乾隆年闲、蒙皇考高宗纯皇帝知遇厚恩。超列卿贰。朕亲政后。复擢用巡抚畀以封疆重任。前后十年。渥荷恩施。上年伊因巡查海口。不能兼办科场。所有监临事宜。即应照例奏交藩司代办。伊宁不知乡试士子。系由学政录送入闱。刘凤诰本当避嫌。何以辄将监临之事交伊代办。此一节阮元已属非是。至伊与刘凤诰本属同年。如果刘凤诰在场舞敝□大。阮元实在不知。则其咎原不过失察。即或伊知之而不肯举发。一经朕询问及之。尚能直陈无隐。是虽有瞻徇之情。尚不至蹈欺饰重咎。乃朕于御史未经参奏之前。先有所闻。即特降朱笔谕旨。向其密加询问。而阮元覆奏之摺。亦系亲自缮写。乃并无一语确实。转称刘凤诰代办监临时场规从严。一切风厉。致招浮怨。竟似伊于刘凤诰之作敝□大妄为、实在毫无闻见者。迨托津等到彼审实之后。复向阮元询及。阮元始称去年闱后、即闻有监临打监军对联、未经奏闻等语。是直佯为不知。有心徇隐。不但不参奏于先。而于降旨密询之时。犹欲摭拾浮词。巧为搪塞。明系袒庇同年。阮元止知友谊。罔顾君恩。轻重倒置。不可不严行惩处。即著照部议革职。其充当提调监试、于监临舞敝□大不能觉察举发之道员舒庆云、知府任泽和、均照部议降二级调用。不准抵销。　　

○旌表守正被戕河南上蔡县民张有妻范氏。四川叙永厅民吴光祖妻廖氏。名山县民辛万品妻李氏。　　

○癸亥。上御勤政殿听政。　　

○谕内阁、张师诚奏、洋盗悔罪投诚一摺。盗匪王谅率同夥匪将所用船只炮械。一并呈缴。其投诚之意。较为真切。自应准其投首。所有王谅等一起人犯、均加恩免其治罪。即照从前张治投首之案。分别办理。其随同出洋缉捕之精壮盗夥同王谅三十名、如果捕盗出力。另行酌量鼓励。若有玩违。即行严办。其余并递籍安插。毋任出外滋事。　　

○谕军机大臣等、张师诚奏、途次接到台湾镇续禀并各处探报台地情形一摺。此事张师诚奏报三次。皆凭武隆阿张志绪禀报。而该镇道迄无奏报之摺。殊为可诧。台湾镇道均有奏事之责。寻常遇有命盗重案缉获洋匪。以及年岁收成光景。皆经具摺奏闻。况如此械斗钜案。又有匪徒纠众焚抢。前后已数月之久。其关系地方者甚重何以转不奏报且伊等既向内地请兵宁不知督抚必据以入奏。乃竟不自行奏明尤非情理著该督抚将武隆阿张志绪传旨申饬。并著详悉查明是否该镇道节次奏报之摺。另由别船放洋。途闲有遗失等事。若系该镇道竟不发摺。即行据实查参速奏至本日张师诚摺内所叙。自嘉义下笳冬以南至郡城一带地方。均已宁静。惟东螺等处尚有械斗、及匪徒等在彼出没。而许文谟等兵船业已配渡前往。看来情形较前稍定。方维甸到厦门后。一切惟当察看机宜妥为办理并随时迅速具奏。将此谕令知之。　　

○以国子监祭酒佛住、为詹事府詹事。翰林院侍读学士周系英、为太常寺卿。李宗瀚、为太仆寺卿。仍留湖南学政任。　　

○以陕西陕安道何铣、为江西按察使。　　

○乙丑。上幸静明园诣龙神庙拈香。　　

○幸静宜园。　　

○调吉林副都统禄成仍为熊岳副都统。新授熊岳副都统图瓦尚阿、为吉林副都统。　　

○是日。驻跸静宜园。至丁卯皆如之。　　

○丙寅。赏湖南等省戊辰科乡试年老诸生刘嵩年等三十七名、举人、副榜有差。　　

○命五城于冬春二季、设厂煮赈。　　

○丁卯。谕内阁、单幅昌依拟应斩。著监候归入本年情重办理。其已革知县顾淮、因与单幅昌世好。借银五百两。并非因单幅昌侵冒赈银。知情索借。且其还银在本案未经发觉之先。自无通同侵冒情敝□大。著加恩开复原官。免其查抄家产。惟该员究不应于监赈之时。向单幅昌私情挪借。仍交部照例议处。至获鹿县知县彭嘉恕、于押解赈银到时。单幅昌曾送银一百两。该员能坚辞不受。其余各委员。单幅昌亦因此均不馈送。彭嘉恕尚为廉谨。著加恩以应升之缺升用。以示奖励。　　

○刑部奏、浙江乡试舞敝□大之徐步鏊等、先行分别定拟一摺。得旨、此案刘凤诰身为监临。联号舞敝□大虽讯无受贿得赃情事。但严廷燮为徐步鏊关说时、曾有事后报恩之语。如果儌幸中式。自必尽情酬谢。则刘凤诰等获罪尤重。此案总由徐步鏊起意舞敝□大严廷燮玩法请托所致。该部将伊二人议以近边充军。尚不足以示儆。徐步鏊、严廷燮、均著改为边远充军。余依议。　　

○戊辰。上诣大高殿行礼。　　

○还宫。　　

○己巳。谕内阁、张鹏展奏、民风士习吏治、相为表里、其要在首正人心、并请令翰林科道日进经义奏议一摺。所奏固系经生家言。惟意欲务实而转无实际。又据所引董仲舒之语、正朝廷以正百官。正百官以正万民。是欲厚风俗。饬官方端自上始。朕每日恭阅先朝实录。诚以列圣修齐治平之道。无不备载。典型仪式。夙夜寅承。即万几之暇。披览者亦皆经史诸书。鉴观得失。以期有裨治化。近日御制尚书五十八篇诗章。用阐帝王危微精一之奥。古来心法治法。孰有过于此者。若使翰林科道日进讲义。其所撰述。不过摭拾陈言。敷衍入告。无论二典三谟。莫能窥其涯涘。即贾董诸儒论说。亦万不能跂及。设敷奏可观。而能言者又未必能行。况所敷陈。又未必尽出己手。若就此奖其学识。加以甄拔。恐亦未能遽得真材。行之日久。又生敝□大端。仍复视为具文。于事毫无裨益。又岂务实之道乎。总之一切政务。要在实心经理。赏罚劝惩。悉衷至当。非仅语言文字所能训化。即如本年王伸汉冒赈谋毒一案。于吏治人心大有关系。即当彻底根究。据实严惩。俾天下臣民共知儆惕。至于士习文风。屡经饬谕崇实黜华。以明经为务以敦行为本。有衡文课士之责者。果能凛遵勿懈。整饬有方。自可渐次转移。蒸蒸日上。不料又有刘凤诰之案。朕深愧不知人耳。其各省民风。尤在封疆大吏、督率地方官、随时随事。旌善瘅恶。去伪还淳。庶无负朕端本善则至意。若惟朕日矢敬勤。而内外臣工不能实力奉行。即使翰詹科道日进经义。连篇累牍。究属纸上空谈。亦岂能遂臻上理乎。张鹏展所言近于迂拘。于政体未能通达。特将朕敦崇实政。不尚虚文之处、通谕知之。　　

○又谕、松筠参奏、冒领缺旷草乾银两营员一摺。据称前护甘州提属参将杨殿弼、于该营缺旷应行扣存草乾银两。竟敢捏情冒领。自应彻底严究。杨殿弼即著革职拏问。提督百祥、藩司蔡廷衡、均著一并解任。交松筠提集案内应讯人证、严审定拟具奏。所有甘州提督事务。著照所请、即以特依顺保署理。甘肃藩司印务。即以臬司陈祁署理。臬司印务。即以西宁道庆炆署理。暂缓来京引见。　　

○又谕、张师诚等奏、歼除海洋积年首逆蔡牵将逆船二百余犯、全数击沉落海、并生擒助恶各夥党一摺。览奏欣慰之至。洋盗蔡牵一犯、原系闽省平民。在洋面肆逆十有余年。往来闽浙粤三省。扰害商旅。抗拒官兵。甚至谋占台湾。率众攻城。伪称王号。不特商民受其荼毒。官兵多被伤亡。并戕及提镇大员。实属非大恶极。该逆一日不除。海洋一日不靖。节经降旨、谕令该督等严禁接济。鼓励舟师。速擒巨憝。兹据张师诚奏称、王得禄接到咨会。南洋尚有蔡牵匪船。王得禄即与邱良功连船南下。于十七日黎明驶至鱼山外洋。见蔡逆匪船十余只在彼超驶。当即督催闽浙两省舟师。专注蔡逆本船并力攻击。该逆复敢用大碇扎住邱良功之船。□□弃命抗拒。邱良功被贼枪戮伤。其时王得禄紧拢盗船奋击。该匪因不得铅丸接济。用番银作为炮子点放。王得禄身被炮伤。仍喝令千总吴兴邦等连抛火斗火礶。烧坏逆船舵边尾楼。王得禄复用本身坐船、将该逆船后舵冲断。该逆同伊妻并船内夥众、登时落海沉没。提讯捞获匪犯十九名、并难民六名、均供称蔡逆手足俱被火药烧伤。落海淹毙。是蔡逆受伤落海。已据所获贼夥难民供指确凿。毫无疑义。王得禄、邱良功、协力奋追。歼除首恶。均属可嘉。而王得禄额角手腕各受重伤。仍复奋不顾身。赶拢贼船追剿。致该逆登时落海。厥功尤伟。王得禄著加恩晋封子爵。并赏给双眼花翎。邱良功左腿受伤。本船被贼艘碰坏。不能前进。劳绩稍逊。邱良功著加恩晋封男爵。至该逆用番银作为炮子。可见铅丸已属罄尽。总由阿林保、张师诚、年来于各海口巡防严密。使一切火药米石。概行杜绝。不得稍有透漏。该逆乃日益穷蹙。立行歼灭。办理实属认真。总督阿林保、巡抚张师诚、均著交部从优议叙。以示嘉奖。至数年以来、修铸船只炮械、筹备口粮、并防守口岸、杜绝接济之大小文武各员弁。著交新任总督方维甸、会同张师诚、秉公确查。分别具奏。候朕施恩。其蔡牵义子小仁、与逆夥矮牛、并著严拏务获。以净根株。将此通谕中外知之。　　

○谕军机大臣等、据张师诚奏、歼除蔡逆一摺。已明降谕旨、将该督抚提镇等分别优叙矣。至另片奏朱渥帮船、窜往台湾大鸡笼外洋、现饬许松年等就近相机剿办等语。朱渥匪船。总在外洋游奕。其无意投首。已属显然。祖之望来京祝嘏。经朕召见。询以朱渥近日情形。据奏、闻得朱渥意在投诚、但欲先行奏明赏给翎顶、仍率领夥众帮船在外洋驾驶、惟不敢抗拒官兵等语。是朱渥居心叵测。尤为狂谬可恶。试思缉盗原以安民。今该逆党夥既不肯全行解散。停泊外洋。又将何以谋食。其势仍不能不劫掳商贾船只。此时为暂缓官兵之计。况欲藉此妄邀翎顶。尤无是理。从前该督抚等、何以未将此等情节。据实具奏。刻下蔡逆业已殄除。该匪闻风丧胆。正当乘此机会。勉励将士。上紧剿捕。不难一鼓歼擒。方维甸、张师诚万勿再为簧惑也。将此谕令知之。　　

○以歼除洋匪蔡牵出力赏还参将衔护理总兵官孙大刚、总兵衔。并赏花翎。赏通判查廷华、游击陈宝贵、守备杨康宁、李增阶、花翎。余升擢有差。并赏闽省兵丁一月钱粮。浙省兵丁半月钱粮。　　
</div>
    <div class="pagination">
<a href="清实录嘉庆朝实录_page286.html">上一页</a><span>...</span><a href="清实录嘉庆朝实录_page282.html">282</a><a href="清实录嘉庆朝实录_page283.html">283</a><a href="清实录嘉庆朝实录_page284.html">284</a><a href="清实录嘉庆朝实录_page285.html">285</a><a href="清实录嘉庆朝实录_page286.html">286</a><span class="current-page">287</span><a href="清实录嘉庆朝实录_page288.html">288</a><a href="清实录嘉庆朝实录_page289.html">289</a><a href="清实录嘉庆朝实录_page290.html">290</a><a href="清实录嘉庆朝实录_page291.html">291</a><a href="清实录嘉庆朝实录_page292.html">292</a><span>...</span><a href="清实录嘉庆朝实录_page288.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
