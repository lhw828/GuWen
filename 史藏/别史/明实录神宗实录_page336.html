<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 336 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 336 页/共 367 页</h1>
    <div class="content">　　○礼科给事中余懋孳＜锍-釒＞称貌泽水也言扬火也顷诏令不通章奏不发重阳续讲之旨不信  皇长孙就傅之典不行  王婚之并选辍停起废之慈恩寝阁其失皆在于言乞体箕畴之意修政乂之德＜锍-釒＞留中
　　○丙戌大学士方从哲吴道南请以二月初四初六为皇太子讲读之期不报
　　○署吏科事左给事中徐绍吉＜锍-釒＞请速发京察日期不报
　　○户部尚书李汝华覆蓟辽总督薛三才巡抚郭光复查核原额兵饷条议七款一修屯田之政以抵年例一举盐法之实以济边饷一严逋欠之罚以足边储一清虚冒之饷以塞滥费一杜增饷之端以苏太仓一核外府之入以佐军需一信必行之法以重考成得旨令行督抚镇道等官着实修举务臻成效其增饷一款令该道悉心查明具奏
　　○顺天府府尹乔允升言顺天所属各州县税银过路者一万九千余两落地者七千余两此两项俱出新增今畿辅被灾独重乞将此二税再免一年＜锍-釒＞留中
　　○戊子大学士吴道南以京察期届预＜锍-釒＞乞休不允
　　○兵科给事中吴亮嗣奏废弛诸状如大僚不补小吏弗叙用永锢以塞升除之路设长流以待异等之臣则吏部之职旷借钱请帑左支右吾若百责之在门负与求以莫应则户部之职旷  郊祀久摄  庙祭不亲  二王宜婚而不婚福藩不宜请而请则旷在礼部抚剿二字为游移活套战款两策为粉餙文移则旷在兵部幽刘光复于犴狴编王昺为氓隶三殿之毁徒为聚货之囤琐屑之工反资貂珰之利则旷在刑与工以至首辅呼天补牍计尽言穷次辅入朝无望还山无期此端揆不得其所国史放逸于百年储讲止行于一日此词臣不得其所面折无繇谏章不省候命者一官难俟巡方者覊旅半年此言官不得其所又言  皇太子宜讲学  皇长孙宜就傅＜锍-釒＞留中
　　○己丑大学士方从哲三年考满加太子太保文渊阁大学士荫一子中书舍人
　　○庚寅兵部奏套虏乞款事宜先是酋首吉能因封宣大王遽补五年市赏遂生觊觎欲求王封金印并龙虎将军监市名色及欠八年市赏连年投降人口等十事屡讨不遂乃假铁雷出疮病故借口甎井堡领食宴赏毒死遂紏阖套部落分道入犯东路大柏油西路定边等处掳去副将孙弘谟等一百六十六员名马骡六百余于是延缓总兵官秉忠宁夏总兵杜文焕分兵堵截原任辽东总兵杜松直捣火酋营帐秉忠斩获虏首七十余颗文焕斩获二百余颗杜松斩获二百一十余颗各酋遁去然尚临边住牧乘便窃掠四十四年二月内杜文焕调任延缓正值各酋入犯一战于安边墙下再捣于保宁长乐共斩获虏首三百余颗于是西路酋首火落赤卜言太台吉等惧相率乞款惟吉能及东路沙计明爱等犹恃地险虏强于四月内哨聚高家柏林边外仍挟讨王印等十事杜文焕复集大兵捣其营斩获虏首二百五十余颗各酋披靡而西路乞盟益急随令游击孙启祥王学诗等宣布恩威再三讲折各酋输成献罚九九钻刀歃血说誓九九者驼马牛羊之数也既而沙计等酋复于七月内夜犯高家等堡诱杀都司王国安等又犯波罗被社文焕堵截斩获虏首四十余颗于是吉能等惧又知西酋已和其势益孤乃相戒窃掠先令东酋明爱台吉歹宾娘子等具禀乞和且送还原掠汉人道将李栖凤孙栋及游击高从龙等往与讲折各酋亦献罚九九者二于是阖套虏首吉能切尽歹成炒忽儿沙计等遣马大古什等并托已款西虏及宁夏喇麻僧波提萨哆等至边外哀恳深悔前过且献罚九九道将等因议各酋市赏除四十三年阖套犯顺一概停革外三十六年以后恭顺年分仍应公给每岁给赏一年带赏一年在阖套四年之内渐补八年之赏在七酋专为首祸酌减其半先给四年如四年内无哗一体补给然后贡马一年市赏一年复议以沙计为监市令禁戢诸夷时督臣刘敏宽抚臣金忠士等以闻章下所司科臣以为诸虏戕我路将掠我人民如此大逆何论小恭况未杀将士之前八年未补一年之市既杀将士之后一年顿开两年之赏恐要挟得计虏气益骄传之四夷胡可为训假令虏不求款我不主战耶且一年两市计费八万七年之间几六十万矣取此六十万金钱每岁以二十万饩我军士则士饱马腾即长驱虏廷可也何至恣犬羊之求示中国之弱至此部臣随查二十九年套虏乞盟故事奉有明旨市赏已革者并无补给续款以来必两年方与一次盖为市赏未能猝办亦因有隔年之说故每遇虏来求市多以市赏未备应之而诸虏枝部赴厂迟速亦不能齐必至两年报完故积有八年未给之赏原非为一枝犯顺而概停诸部也今延镇议补则宁虏势必比例欲蔪而成说难携欲与而钱粮安给虽宣大曾补五年市赏亦以一年一市宣大旧例也时因虏王未封故暂停止及其既封自应补给与延宁事体不同是宜斟酌东西虏情之强弱豫计两镇市本之盈虚可也事下督抚会议因称八年市赏未互原非阖套大变亦未奉旨裁革旧例一年一赏部案可查如酌虏情强弱则东虏乃吉能之大部兼沙计等之狡黠必难革其应补之赏西虏火酋等势弱且属吉能钤束似未敢违其意而擅自坏款如计市本虚盈则八年赏物俱在镇库不烦内帑亦无那借傥反覆更端持疑不决是中国反信于犬羊欲犬羊之信中国得乎章复下部臣议咨督抚等官遣才办知体者再与讲折令止许挨年一市毋狥其两开之讲其七台吉累年犯顺既许半赏不必复许全给  上是之
　　○辛卯  孝静皇后忌辰遣官祭  康陵　　○大学士方从哲吴道南复请速发京察日期不报
　　○壬辰吏部尚书郑继之刑部尚书署都察院事李鋕并＜锍-釒＞自陈不允
　　○乙未朝鲜国王李珲差陪臣李廷龟等四十二员进献方物马匹奏请已逝生母金氏冠服宴赏如例冠服事下部议
　　○起升原任巡抚广西右佥都御史吴中明为南京户部右侍郎兼南京都察院右佥都御史
　　○山东乡官原任南赣巡抚孟一脉暨生员刘运开义民王昌期等各输粟赈济巡抚李长庚以闻部覆各旌表
　　明神宗显皇帝实录卷之五百五十三
明神宗显皇帝实录卷之五百五十四
　　万历四十五年二月丙申朔大学士方从哲上＜锍-釒＞自陈  上慰留不允辞
　　○丁酉祭  先师孔子遣詹事刘一燝行礼
　　○差行人崔呈秀往德府旌表藩王捐禄
　　○初大学士方从哲吴道南俱循例自陈独道南＜锍-釒＞未下至是从哲以为请不报
　　○是日大学士方从哲吴道南复请批发  皇太子开讲日期不报
　　○戊戌祭  太社  太稷遣官恭代
　　○户部尚书李汝华礼部署部事左侍郎兼翰林院侍读学士何宗彦右侍郎兼翰林院侍读学士孙如游兵部左侍郎魏养蒙左侍郎管右侍郎事崔景荣刑部左侍郎张问达工部右侍郎林如楚詹事府詹事兼翰林院侍读学士掌院事刘一燝通政司通政使林梓俱自陈乞休  上俱命供职不允辞
　　○掌翰林院侍读学士刘一燝奏乞允阁臣所请  皇太子出讲吉期不报
　　○己亥以祈祷雨泽祭告  南郊  北郊  社稷  山川风云雷雨坛  护国济民神应龙王之神颁赐二辅臣收回祭品三卓
　　○大学士方从哲请以妻恩移封前母张氏杨氏并简举初封之误
　　○庚子火星逆行入星度
　　○祭  三皇之神遣礼部侍郎何宗彦行礼
　　○詹事府少詹事兼翰林院侍读学士韩爌国子监祭酒盛以弘顺天府府尹乔允升并＜锍-釒＞自陈  上并命如旧供职
　　○升翰林院编修骆从宇汪煇左春坊左中允简讨丘士毅徐光启周炳谟黄立极俱左赞善编修黄儒炳右春坊右中允简讨来宗道韩文焕魏广微彭凌霄俱右赞善
　　○辛丑大学士方从哲吴道南言二月初九日为  圣母孝定皇太后三周之期  皇上亲诣  慈宁宫修荐行礼自古帝王纯孝至德无以复加矣宜于此时修临御之常仪举呼嵩之旷典以顺人心承天意慰  祖宗列圣在天之灵不报
　　○礼部言  皇上孝事  圣母生而尊餋兼隆殁而哀慕笃至今兹仲春为三年满足之期正万福攸同之始伏乞涣发纶音容臣等行钦天监择吉上请视朝俾百官万民虎拜嵩呼共瞻  穆穆皇皇之晬容则解泽旁流人心欢悦矣
　　○礼科给事中等官余懋孳等合＜锍-釒＞请临轩举贺留中
　　○补原任四川副使李仙品为本省参政原任河南右布政徐尧莘降补本省参政
　　○壬寅河南按察使葛锡蕃＜锍-釒＞请终养允之
　　○御史王象恒等＜锍-釒＞请特允礼臣之请于初九日袭吉之后即御文华殿视朝受贺不报
　　○癸卯原任总督三边军务太子太保改兵部尚书黄嘉善总督蓟辽军务右都御史兼兵部右侍郎薛三才总督两广军务兼巡抚广东地方右都御史兼兵部右侍郎周嘉谟大理寺卿管少卿事何熊祥巡抚应天右副都御史王应麟巡抚山东右副都御史李长庚巡抚福建右副都御史黄承玄南京通政使司通政使吴华俱自陈乞休
　　○甲辰  孝定皇后忌辰遣东宁伯焦梦熊祭  昭陵
　　○原任南京吏部右侍郎史继偕原任詹事府掌府事吏部右侍郎兼翰林院侍读学士给假省亲萧云举巡抚甘肃右副都御史祁伯裕巡抚狭西右副都御史李起元巡抚四川右副都御史饶景晖巡抚广西右副都御史林欲厦巡抚宁夏右副都御史杨应聘原任太仆寺少卿徐兆魁各＜锍-釒＞自陈  上命未任者赴任见任者供职如故不允辞
　　○大学士吴道南复引例求去章乃下所辞不允并趣令即出
　　○乙巳  孝贞纯皇后忌辰遣官祭  茂陵
　　○福建副使袁业泗乞休许之
　　○大学士方从哲吴道南请蠲顺天永平二府过路落地二税一年不报
　　○巡抚大同右副都御史王士琦巡抚宣府兵部右侍郎兼右佥都御史汪道亨并＜锍-釒＞自陈
　　○上命巡抚如故
　　○刑部尚书李鋕以广西巡司失印事覆拟巡简翁元斗指挥杜应勋千户转澄等徒杖有差从之
　　○直隶巡按熊化奏都督同知杜允祥一世祖杜继宗系  孝恪皇太后亲侄  穆宗庄皇帝登宝进封庆都伯隆庆二年钦赐地七百顷二世父惟忠袭都督同知减去地三分之一留地四百六十顷六十亩六分六厘皇亲应袭郑养性父郑国泰系  皇贵妃亲弟于万历十二年八月内蒙恩赐庄田三百顷二十九年升授左军都督府左都督伊男餋性未袭杜允祥系在三世之例分为二次应减去地二百三十顷三十亩三分三厘郑养性亦系三世之例应分二次议减但二世国泰应减三分之一而奉旨姑留既徼  皇上特恩止就见在地土减去一百五十顷俱自四十五年为始改为备边杜允祥准留地二百三十三顷三十亩三分三厘郑养性准留地一百五十顷各给赡养＜锍-釒＞上不报
　　○丙午时驸马侯拱宸为其子昌国乞恩欲比  先朝驸马蔡震李知子孙及见任都指挥使李承恩例  上许之章下大学士方从哲以承恩初授指挥使后升都指挥使因照两例拟两票以进  上随命照例做都指挥使
　　○大学士方从哲吴道南以京察已踰尚期请于本月二十五日大选后酌定一日不报
　　○丁未大学士方从哲吴道南复请  皇太子讲读之期改择本月十八二十两日不报
　　○降补原任山东按察使黄□光□吊□为狭西参议云南副使冉德升为本省佥事
　　○升宣府副总兵马天柱为五军六营右副将宣府四海冶堡守备侯一品为神机九营佐击真定东营游击高国祯为黄甫川参将甘肃河西备御都司沈勋为玉泉游击甘肃南川堡守备罗一贵为镇海游击
　　○戊申大学士方从哲吴道南因前题詹事府少詹事等官韩爌张邦纪黄国鼎郑以伟等升改礼部右侍郎等职及掌詹事府等衙门印信未得俞旨复＜锍-釒＞申请并乞允刘楚先回籍不报
　　○礼科等科给事中余懋孳等以东宫日讲及  长孙豫教为请＜锍-釒＞留中
　　○己酉  上谕阁臣曰朕览卿等所奏去岁禫除大礼告成朕感念  圣母在御慈恩哀慕不已无繇报答今恭遇  圣母祥日修建三周答报之制以少伸人子至情卿等会议请朕临御视朝但朕自因先年  孝安圣母上升惊吓恭趋奔赴行礼劳烦动火服清眩之药过多致痰流注于右足彼时若亲诣朝谒  圣母见朕动履艰难起拜不便后每岁过  圣母万寿节及冬年朕寿节合行诸典礼  圣母差本宫管事人员先行传免朕遵  慈谕自行家礼  圣母差人搀扶行礼今遇  圣母三周大礼朕仰思哀慕以致动火今足疾未愈其一应恭行礼仪仍遵例扶掖行礼况昨有旨文华殿窄小朕临御视朝不便待三殿工完先行升殿称贺礼后出视朝卿等传示该部遵旨行不必再来渎扰故谕
　　○山东大盗张计绪张文朗周尧德等乘岁荒倡乱紏聚亡命各立头目于泰山历城章丘莱芜等处出没行劫共称周尧德为红竿大王复改称平师王所致焚毁掳掠支角□羊失主截杀官兵一时人情汹汹抚按李长庚等遣兵将先后剿捕擒斩余党溃散抚按具＜锍-釒＞将首恶照例枭示骈斩未获者严缉有功员役都司顾尚文典史王文豸等纪录奖赏有差仍留本州团兵及选壮丁作锋营拨给之数复拣世职与三科武举中有谋勇者一人予以把总名色时为操练以为善后之计兵部覆俱如议
　　○庚戌封  福王常洵庶一子由崧为德昌王
　　○差太常寺少卿丁启浚往鲁府旌奖藩王捐禄
　　○升福建参政毕懋良为按察使
　　○大学士方从哲吴道南以京察日期益迫复拟二月二十八日以请不报
　　○总督狭西三边兵部左侍郎兼右佥都御史刘敏宽巡抚保定右副都御史王纪总督宣大山西等处兵部右侍郎兼都察院右佥都御史吴崇礼巡抚江西右副都御史王佐俱自陈乞休  上命督抚如故
　　○辛亥春分祭  朝日坛遣公张惟贤行礼
　　○准武清伯李诚铭加侯爵从其母吴氏请也
　　○壬子大学士方从哲吴道南言连日窃见  皇上仰体  慈怀推恩戚里允武清伯李诚铭之请而加以侯爵允驸马都尉侯拱宸之请而官其子以都指挥使允万炜之请而赐以肩舆至哉  圣孝所为宏锡类之仁以慰  圣母展亲之念者无所不用其极矣惟是驸马王昺禠其衣冠发回原籍已踰二年矣御史刘光复被系艰苦备尝矣谅亦  圣母在天之灵所未安者乞将王昺召回还其故职并将刘光复释放于以上慰  慈灵俯从舆望不报
　　○赐已故左都督郑国泰祭九坛并予造葬　　○准武定侯郭应麒袭祖爵
　　○癸丑南京兵部尚书黄克缵右侍郎卫一凤刑部右侍郎宋仕太仆寺卿刘汝康俱引例自陈  上并命供职
　　○甲寅祭  历代帝王遣官行礼分献  景皇帝忌辰遣官祭  陵寝
　　○赐已故赠安远侯柳嗣忠及妻封太夫人徐氏已故安远侯柳懋勋及妻夫人李氏各祭二坛并予造葬初嗣忠未袭病故其子懋勋袭之被劾闲住时已故请恤如例予之
　　○贵州巡按杨鹤奏请申饬用人之法大约谓黔中八番之地犬牙相错夷汉相参四方亡命实繁有徒且一切粮差驿站供亿之烦皆出于卫军卫之所官十羊九牧日削月割以致于尽历稽讼牒其间苗仲出劫未有一事无从人引脚者欲化夷先从汉始欲化汉从选用良吏始其一重郡守弹压之权其一重州县有司之选其一重司道方面之任又言黔中无处非夷人今人动言大创不知内帑之金钱不继川湖之额饷不来纵有韩白其何能为目前之计急在治标大创是也长久之计急在治本用人是也请兵请饷尚费庙堂处置用人之法不过吏部一转间耳＜锍-釒＞上不报
　　○乙卯大学士方从哲吴道南以前拟二十八日京察之期尚未奉旨请即刻批发又题补编纂章奏官翰林院修撰周延儒编修马之骐简讨韩日缵王祚远冯铨五员俱不报
　　○赐已故南京刑部尚书张鸣冈妻照例祔葬
　　○兵科署科事给事中赵兴邦以开原失事请行巡按御史提问将官董用贤等并严谕抚镇道臣李维翰等先是宰赛等营达贼于正月十五日夜入犯镇夷堡并开原城比地方佥书董用贤及千总王仲贤岳宗泰游击李向日等率兵追之遇子镇夷堡南止李向日斩获首级一颗达马数匹随查开原等营阵亡军丁带伤被掳三十人杀掳屯民男妇八十三人掳去伤死官马及屯民马牛驴称是烧毁草房十七所时维翰为巡抚镇则张承胤道则冯瑗也故兴邦请提问将官外仍严谕之＜锍-釒＞留中
　　○丙辰大学士方从哲吴道南复请  皇太子开讲  皇长孙就傅  上指所御素袍示之不报
　　○丁巳宴朵颜等卫进贡夷人哈哈赤等三百一十九名
　　○戊午时三冬无雪入春不雨人咸以农事为忧  上允礼臣之请亲于宫中露祷遣官祭告  郊坛且敕群臣实心修省共图感格至二十一日自旦至晚雨雪交作大学士方从哲吴道南因言  皇上之尊犹天也臣等之有所恳祈颙望于  皇上犹之祈天也其为斋心而祝披悃而陈闵闵焉盱目而望者视三农之望雨不啻过之而心力徒勤挽回莫效甚至疾呼痛哭而  皇上若不闻累牍连章而  皇上若不见是常人之所可取必于天者而臣等不能得之于  皇上岂天可问而  九重之内不可问乎人之精神可通于于昭之表而独不可彻于  穆清之上耶谨择其最要切者先行一二如补都察院堂官以重风纪之任允考选侯补散馆诸臣以济言路之穷点按察以靖地方宥累臣以开一面其余诸事统俟次第简发不报
　　○礼科给事中余懋孳请速允储讲之期＜锍-釒＞留中
　　○巡按辽东监察御史王雅量＜锍-釒＞参开原失事将官言董用贤虏入不知虏出不知虏今岁再入又不知李向日原以戴罪姑责赎罪未赎罪而益以新罪除向日径自提问乞将用贤革任并守堡白其策俱行提问章下所司
　　○差南京给事中晏文辉巡视京营黄建中管银库
　　○庚申兵科给事中赵兴邦言驸马都尉侯拱宸援李承恩事例为其子昌国求赐职衔以奉寿阳公主庙祀  皇上准照例与做都指挥使臣等查承恩初授职衔不过指挥使耳后因乞恩并弟之官始加以都指挥使在承恩乞之原非有例之事在  皇上予之已为破格之恩是承恩之例不可照也明矣况承恩无弟并弟之官而后得此如昌国有弟  皇上复予之官乎不予之官乎即昌国无弟亦必待其陈乞并官斯予之今初请而遽予以都指挥使是承恩之例乎非承恩之例乎至承恩者公主所出而昌国者非公主所出也其中应否微有差别又与承恩之例不尽合矣乞斟酌往例不失亲亲之仁毋坏  祖宗之制＜锍-釒＞留中
　　○添设湖广学臣升九江府知府邹志隆为湖广副使提督荆岳长宝衡永常郴靖八郡二州学政
　　○辛酉升北楼口参将王师吉为山西副总兵大宁都司姚世卿为大同新平参将宣府团练坐营董继舒为蓟镇游击蓟镇守备萧应兆为镇定游击宣府张家口守备孟兆为遵化游击南京大教场坐营戴时聘为南直游击辽东都司佥书管中古所游击事胡咸宁为清河游击沈阳中屯卫指挥佥事卢国忠为浮图峪守备神枢七营参将包良栻为京城巡捕参将  天寿山守备朱国彦为神机八营佐击南京新江口坐营戴文明为南京坐营佐击神机营备兵坐营刘光化为南京神机九营佐击
　　○壬戌江西副使吴文企贵州副使留敬臣各因病乞休从之
　　○癸亥升永平府知府刘泽深为永平道兵备参议
　　○甲子大学士方从哲吴道南以改择  皇太子开讲皇长孙就傅之期未蒙批发复上章恳请再择三月初四初八两日以进随得旨以今岁春寒命另择之　　○南京礼部侍郎沈＜氵隺＞大理寺卿李炳光禄寺卿许汝魁应天府府尹姚思仁太常寺少卿桂有根鸿胪寺卿余起化应天府府丞严一鹏各＜锍-釒＞自陈  上命供职如故
　　○乙丑南京吏部尚书沈应文吏部右侍郎蒋孟育各＜锍-釒＞自陈  上命供职如故
　　○新升镇海游击柳汝植延绥古营游击包天吉互相更调许之
　　明神宗显皇帝实录卷之五百五十四
　明神宗显皇帝实录卷之五百五十五
　　万历四十五年三月丙寅朔  孝肃皇后忌辰遣官祭  裕陵
　　○己巳颁赐二辅臣各银彩扇六把银钉铰扇十把砗磲扇二十把
　　○南京工部尚书丁宾总督漕运巡抚凤阳等处户部尚书兼右副都御史陈荐工部右侍郎仍提督操江兼署南京都察院事罗朝国各＜锍-釒＞自陈  上俱命如旧供职
　　○刑部覆灵宝县乡官焦衍丰占地洒粮致激民变拟发配追夺其党从焦邦等拟遣杖徒有差
　　○庚午清明节遣怀宁侯孙承荫灵璧侯汤国祚阳武侯薛濂靖远伯王永恩武进伯朱自洪永年伯王明辅广宁伯刘嗣爵彭城伯张嘉猷武清侯李诚铭分祭  九陵惠安伯张庆臻祭  景皇帝陵寝都指挥同知王天瑞祭  哀冲  庄敬二太子坟
　　○河南灵宝县贼高二与同党赵应令等紏结矿徒倡乱知县石应嵩捕平之抚按以闻部覆贼首已擒余党悉散石应嵩纪录从之
　　○将军石关提调王臣私令开关樵采伤尖夜二十五名部覆以臣嗜利祸众监候审决余如拟
　　○辛未大学士方从哲吴道南言臣今早入朝有百余人群聚长安门外环跪号诉问之知为镇抚司监犯家属也言本司理刑缺官无人问断以致无辜之众监禁日久死亡相继欲臣代为催请臣闻之不觉怆然今奉旨送问之犯日多而遵旨打问之官乌有有罪者既不得速正其法无罪者又不得早雪其冤圜土累累日登鬼录幽魂怨气上干天和迩岁之雨雪不时风霾恒作未必不繇于此伏望  皇上念昭狱所关甚重无辜久系堪怜将部推二臣速点一员令刻期任事见在问犯应打问者打问应释放者释放重人命以召天和恒必繇之矣不报
　　○是日复以  皇太子讲学之期所拟初四已过初八止隔一日未奉俞旨更请于数日中另定一日  上仍以今岁春寒令再择
　　○礼科给事中余懋孳言三春将迈储讲无期非所以明谕教信诏令也＜锍-釒＞入不省
　　○乙亥大学士方从哲吴道南复改择本月十七二十两日为  皇太子讲学之期  上以两日俱无入学且祈祷斋素礼仪不便命于四月内择之
　　○以江西水灾准留二监额税银二万两赈济从巡按御史陈于庭请也
</div>
    <div class="pagination">
<a href="明实录神宗实录_page335.html">上一页</a><span>...</span><a href="明实录神宗实录_page331.html">331</a><a href="明实录神宗实录_page332.html">332</a><a href="明实录神宗实录_page333.html">333</a><a href="明实录神宗实录_page334.html">334</a><a href="明实录神宗实录_page335.html">335</a><span class="current-page">336</span><a href="明实录神宗实录_page337.html">337</a><a href="明实录神宗实录_page338.html">338</a><a href="明实录神宗实录_page339.html">339</a><a href="明实录神宗实录_page340.html">340</a><a href="明实录神宗实录_page341.html">341</a><span>...</span><a href="明实录神宗实录_page337.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
