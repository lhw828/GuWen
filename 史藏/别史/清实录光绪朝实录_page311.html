<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 311 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 311 页/共 1316 页</h1>
    <div class="content">
○又谕。现在阜康商号闭歇。亏欠公项。及各处存款为数甚钜。该号商江西候补道胡光墉。著先行革职。即著左宗棠饬提该员严行追究。勒令将亏欠各处公私等款。赶紧逐一清理。傥敢延不完缴。即行从重治罪。并闻胡光墉有典当二十余处。分设各省。买丝若干包。值银数百万两。存置浙省著该督咨行。各该省督抚。查明办理。将此谕令知之。现月　　

○又谕。御史光熙奏。原任浙江提督邓绍良。前在甯国府剿贼阵亡。奉旨准于死事地方。建立专祠。现在该处祠宇。建造已成。请饬列入祀典。官为春秋致祭等语。著礼部咨行安徽巡抚。查明办理。现月　　

○又谕。给事中周鹤奏。钱店关闭。句通贿赂。纵令店主先逃。请饬严惩等语。著步军统领衙门。顺天府。五城御史一体详查。嗣后钱店关闭。即将店主严拏惩办。该管地方各官。如有徇隐贿纵情弊。并著从严□□□尔□处。现月　　

○又谕。前经叠次谕令岑毓英统兵出关。业据该督奏报。派拨各营。先期次第出省。该督克日起程。驰赴防所。昨闻法兵攻破越南山西省城。复谕令该督严密扼扎。毋稍松懈。现在事机紧急边境安危关系甚重。该督行抵何处。著即迅速前进。将关外一切防务。严密布置。妥筹备御。并著体察越南现在情形。应如何相机办理之处。迅速覆奏。以慰廑系。将此由六百里密谕知之。现月　　

○又谕。倪文蔚奏。王德榜勇营饷项。请饬妥筹并请拨军火各等语。据称王德榜召募八营。现已成军。该营饷需。左宗棠拟饬康国器于两广地方。筹捐接济。惟查该两省情形艰窘。事属难行。亦非咄嗟可办。且楚军口粮。与关外悬殊。若取给广西。不但无此力量。亦恐相形之下。有怠戎心。所奏各节。自系实情。即著左宗棠将王德榜营勇口粮。妥筹解济。毋令缺乏。王德榜一军。前已谕左宗棠饬催迅速赴防。并多带外洋军火以资利用。现在边防紧要。所需军火待用尤殷并著左宗棠由金陵上海两局。酌拨后膛枪两千杆。十二三磅后膛开花等炮数十尊。派委妥员。迅速解赴关外军营。以应急需。其购自外洋者。价值若干。并咨明广西。由该省拨款归还。原片二件。著钞给阅看。将此由五百里密谕知之。洋务　　

○科布多参赞大臣清安等奏。塔城北段牌博建立完竣。与俄互换条约。下总理各国事务衙门知之。摺包　　

○以四川布政使张凯嵩、为贵州巡抚。现月　　

○赏头等侍卫春满副都统衔为伊黎索伦领队大臣。明发　　

○以捐田赡族、赏刑部右侍郎许庚身扁额。曰谊笃宗亲。随手协修官

汪昇远恭纂　　

帮总纂官程棫林恭辑监修总裁世恭阅四月十八日正总裁那恭阅八月十九日专司藳本陆恭覆阅壬子十二月初七日

　　

徐恭阅十一月十八日　　

荣月日副总裁唐月日　　

宗室宝恭阅一签六月三十日　　

陈恭阅四签十一月十一日　　

熙月日　　

郭恭阅八月二十日　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百七十五　　

光绪九年。癸未。十二月丁未。朔上诣长春宫问慈禧端佑康颐昭豫庄诚皇太后安。至丙子皆如之。起居注　　

○谕军机大臣等。李鸿章奏、遵筹边计并酌拨军火各摺片。近因电报法人攻破越之山西。诚恐关外各军。不无松懈。业经谕令岑毓英迅速前进。与徐延旭相机调度。严密扼扎并令张树声选派劲旅以实后路。朝廷正在严饬诸军。坚定持久。力保完善徐图进取原无撤兵之议。李鸿章所奏与敌久持。以待机会。亦与现在办法吻合至内地防务。以天津为最要。该督既称临敌因应不以法船到津挟和为虑。自必确有把握。惟当慎益加慎。妥筹布置。以纾宵旰之忧前有议及防务者。谓宜坚壁清野。办理团练。是否可行。著该督仍遵前旨酌议具奏。关外需用军火。业经李鸿章匀拨运往。本日并已谕令左宗棠、张树声、分别协济矣。将此由五百里密谕知之。洋务　　

○又谕、李鸿章奏。请饬协济边军器械军火等语。广西关外各军。需用军火紧要。业经李鸿章匀拨枪炮等件。陆续运由广东递至关外。仍恐不敷应用。著左宗棠协济后膛枪炮子药若干。迅解边军。嗣后前敌滇桂各营军械并著张树声实力经理。转运分拨毋任缺乏将此由五百里各谕令知之。洋务　　

○又谕、户部奏新疆南北两路。急需大兴屯田开单呈览。暨开办屯务必须得人各摺片著户部咨行新疆各路统兵大臣。酌议办理。现月　　

○调山西布政使易佩绅为四川布政使。以山西按察使奎斌为山西布政使。河东兵备道高崇基为山西按察使。现月调广西按察使国英为浙江按察使。浙江按察使李秉衡为广西按察使。现月　　

○戊申。以雪泽未降上诣大高殿祈祷行礼。遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载澂诣凝和庙拈香。现月　　

○达赖喇嘛使臣堪布协饶丹于神武门外瞻觐。起居注　　

○己酉。谕军机大臣等、都察院奏、直隶民人耿学卜等呈控拦河筑坝。伤毙多命一案。前有人奏、献县堤上伏尸甚多。系清河道派来炮船所致。当谕令李鸿章查奏。兹据民人等所控各情。事关挑河筑坝。委员办理不善。以致村庄被淹。复妄听禀报枪毙多命。虚实均应彻底根究。即著李鸿章严行查办据实具奏。毋稍徇隐。现月　　

○庚戌。谕内阁、给事中孔宪珏奏□□□尔□顺天府府尹周家楣徇私妄为各款一摺。著派额勒和布、张之万、查明具奏。现月　　

○谕军机大臣等、锡珍、游百川奏、江浙二省来年冬漕。请饬提前赶办一摺。据称向例验收漕粮。统限五月内埽数全完。苏省奏定章程每届头批漕船于二月望前即可陆续进口。近来南漕到通较迟甚至七月下旬起运卸坝。以致遭雨损坏。所有光绪九年分江浙二省。应运漕粮请饬提前赶办等语。漕粮为天庾正供。关系紧要。必应及早抵通交纳。以重仓储。著左宗棠、杨昌浚、卫荣光、刘秉璋督饬藩司粮道。将来年应运新漕查照奏限迅速催办。需用沙甯等船及添用轮船分运务须从早豫备。该二省粮道。即于开春赶赴天津设局办理。不得稍涉迟延将此各谕令知之现

月

　　

○又谕武英殿奏、补刊书籍请领银两一摺。现在库款支绌。所有补刊书籍著暂行停办另片奏续纂外藩蒙古回部王公表传。存款不敷请领银两等语。著由广储司发银二千两以资应用。现月　　

○又谕、现据李鸿章、张树声电报法兵攻破山西进攻北甯。并闻将犯琼州欲据以为质图索兵费等语。越南山西失守。彼族势甚狓猖边事益棘难保无伺隙滋扰。藉此索费之事。琼州孤悬海外。备御空虚。甚为可虑。现在省城防务张树声自已布置妥协。彭玉麟所部湘楚各营即可专顾琼州一路。著该尚书择地驻扎妥筹调度迅饬各营。驰赴琼州会合吴全美师船。扼要严守。郑绍忠于该处情形较熟。著张树声饬令带兵前往合力防守各营所需饷项军火张树声务当随时接济。毋任缺乏。刻下东省防务紧要。王孝祺一军。即毋庸调派赴关。法人声东击西亦未可定。张树声仍当力顾省防。以杜窥伺。彭玉麟威望素著。务当相机调度。不必亲赴琼州以期慎重。毋得稍涉疏虞。至各国商船。照常贸易。自应格外保护并著严饬水陆各营。毋得别滋事端。致生枝节。将此由六百里各密谕知之。洋务　　

○又谕、现在海防紧要。前陕甘总督杨岳斌夙娴兵事。前因养亲回籍际兹时事艰难自当以国事为重。力图报称著潘鼎新传知杨岳斌即行驰往福建。会同何璟等将海防事宜认真筹办并将起程日期。迅速奏闻。以慰廑系将此由六百里谕令知之。洋务　　

○广西巡抚徐延旭奏、出关暂驻谅山。并越勇获胜。请拨船严扼海口。得旨该抚务当督饬各军力保北甯。毋任深入以固边疆门户随手旌表贞女湖北鹤峰州徐五姐。摺包　　

○旌表捐躯守节江苏宜兴县候补巡检史同文妻马氏。及其继妻陈氏。摺包　　

○辛亥。穆宗毅皇帝忌辰上诣奉先殿寿皇殿行礼。遣官祭惠陵。起居

注　　

○以神灵显应。颁广西马平县雷神庙龙雷二神扁额。曰开荣洒泽。现月广西巡抚徐延旭奏。筹办边防拟借购枪炮得旨王德榜所带军械。前已准倪文蔚所请。提拨应用并谕令左宗棠将王德榜一军所需军火。迅速接济矣摺包以操守难信。解河南卫辉府知府李德均职。以同知降选。摺包　　

○以任性妄为。革河南固始县知县周应麟职并讯办摺包予河南历年阵亡官绅等旌恤如例。随手壬子。孝惠章皇后忌辰。遣官祭孝东陵。　　

○谕内阁、刑部奏、现审官犯暂行看管。俟病痊收禁严审一摺。黑龙江佃民敛钱贿通言官一案。休致御史英俊已据供认得受银两所称事后受财。难保非避重就轻。意图狡卸。著俟该官犯病势稍愈。即行收禁。从严审办。毋任捏病耽延。现月　　

○又谕。崇绮、松林奏甄别州县各官一摺。奉天署军粮同知辽阳州知州徐仲三。志力日颓。难期振作著即勒令休致撤任海城县知县徐廷兰。才识疏浅。繁剧难胜著开缺留省另补。现月　　

○谕军机大臣等。有人奏、献县地方上年水灾甚钜。放赈两次嗣闻又发赈银二千两绅民合词具呈。向该县知县王福谦请领据云此次赈银被清河道史克宽扣留。作为明春穵河治水之用。现已经年尚无消息其为有意牵混藉肥私橐。情弊显然。请饬查□□□尔□等语著李鸿章确切查明。从严□□□尔□办。毋稍徇隐。现月　　

○又谕、御史刘恩溥奏海淀树村首饰店及安河桥麻铺均被贼劫。该处守备申姓不令禀报香河县城内并有被劫赈银一案。请饬□□□尔□办等语。近畿地方竟有盗贼肆行抢劫。捕务实属废弛著步军统领衙门。顺天府。五城御史。分别查明勒限严拏务获究办。并将该地方官据实严□□□尔□。毋任讳匿。现月又谕、御史刘恩溥奏、上月有安徽妇人赴步军统领衙门。递呈未收旋经倒毙身有伤痕。显系谋害。该地面官等捏报病故。闻有更换呈词情事请饬讯究等语。人命重案。岂容官役人等捏报舞弊。著步军统领衙门。查拏人犯。送交刑部。严行审讯。务期水落石出。不准稍涉含混。现月又谕、国子监司业潘衍桐奏、出使大臣李凤苞误公侵职。据实纠弹一摺。著该衙门查明具奏寻奏该员办理交涉事件。尚称熟悉。惟识力未定不免轻率任意。是其所短。现在出使任期将满。经办各船。亦数月可成。应俟其如限验收。再行饬令交卸回华。依议行。现月摺包

　　

○理藩院奏、车林多尔济请开去图什业图汗盟长。应否开去参赞大臣。得旨。仍留乌里雅苏台参赞大臣任随手　　

○以鄂特萨尔巴咱尔。署图什业图汗盟长。随手　　

○赏喀尔喀札萨克和硕亲王那彦图三眼花翎。在御前行走。满明发　　
</div>
    <div class="pagination">
<a href="清实录光绪朝实录_page310.html">上一页</a><span>...</span><a href="清实录光绪朝实录_page306.html">306</a><a href="清实录光绪朝实录_page307.html">307</a><a href="清实录光绪朝实录_page308.html">308</a><a href="清实录光绪朝实录_page309.html">309</a><a href="清实录光绪朝实录_page310.html">310</a><span class="current-page">311</span><a href="清实录光绪朝实录_page312.html">312</a><a href="清实录光绪朝实录_page313.html">313</a><a href="清实录光绪朝实录_page314.html">314</a><a href="清实录光绪朝实录_page315.html">315</a><a href="清实录光绪朝实录_page316.html">316</a><span>...</span><a href="清实录光绪朝实录_page312.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
