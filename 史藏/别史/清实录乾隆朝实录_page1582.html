<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 1582 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 1582 页/共 1860 页
  </h1>
  <div class="content">
   ○护理广西巡抚布政使奇丰额疎报。镇安府属小镇安厅、天保、归顺、奉议、四厅州县。乾隆四十九年分。开垦老荒水旱田一十六顷九十亩有奇。　　

○癸酉。谕军机大臣等、据毓奇奏、现在二三进帮船。踊跃趱行。争先赶紧抵坝。倘至杨村时。剥船不敷应用。恐误回空。请饬下直隶总督、派员于天津以至临清卫河一带。添雇剥船七八百只。挽赴杨村备用等语。所奏固为速漕济运起见。但直隶地方。向用车驮。非江浙之利用舟楫者可比。现在已有剥船八百余只。自系竭力雇备。著传谕刘峨、严饬所属。再行设法。多为雇觅。如能添雇船只。俾帮船随到随剥。固属妥善。如实在无船只可雇。即于山东、直隶、交界之泊头。安陵。等处。酌量截留起卸。令地方官妥协堆贮。再行陆续剥运抵通。以便漕船遄回水次。此亦迅令回空之一法。著传谕刘峨、酌量妥办。迅速具奏。并谕毓奇、明兴知之。　　

○又谕。据明兴奏。委派专员。驻劄大泛口等处。一遇水长沙喷。即雇夫立时捞挖。不使河有停沙。以利遄行。此时二进首帮。已入直境。随后各帮。俱上紧跟接北上。三进之浙江、湖广、各帮。亦俱已入东境。惟江西帮船。此时尚无入东确信等语。明兴于催趱漕船一事。先期派员于大泛口等处。捞挖停沙。以利遄行。所办颇好。今□山戊不□漕艘迟滞之过。本与明兴无涉。惟当益加勉力。上紧催趱。俾衔尾前进。至三进浙江、湖广、帮船。核算日期。总可赶至津关。惟江西漕船十帮有零。因渡黄迟滞。此时尚无入东信息。前已有旨、谕令萨载等、酌量情形。其实在不能到通。并虞阻冻者。莫若于江南水次各州县。即行截留起卸。俾得及早回空。以省其长途往返之劳。著将明兴摺、钞寄萨载、毓奇阅看。令其遵照前旨。妥协办理。迅速奏闻。以慰廑注。将此谕令知之。仍著迅速覆奏。　　

○又谕。据德文奏、色黑斯乌察克地方。拿获崔学莫一名。讯系皋兰县人。在口外佣工。上年五月回家。路遇凉州人王发、告知沙州有金厂两座。嘱其前往帮同偷采。后闻和阗所产金沙较好。欲往和阗被获。并据崔学莫供、止到过沙州小金厂。见厂内有二百人。闻大厂内有三百人。现将该犯解送陕甘总督查办等语。内地民人私往口外。聚集多人。偷采金沙。久经查禁。乃沙州地方。崔学莫供有偷采金厂两座。是否竟系奸民私开金厂。抑或本系官厂。该犯等潜赴偷采。均须逐一查明。该处系肃州与镇迪道所属交界地方。本应陕甘总督、会同乌噜木齐都统。彼此设法稽查。方不至复有透漏。但奎林现赴伊犁。永铎甫经前往署事。恐其办理未能妥协。或致滋扰。镇迪所属地方亦系总督管辖。呼应较灵。此事著交福康安督饬该处员弁。严密访缉。如果有聚稷偷采情事即行查拏惩治。勿任滋生事端。所有崔学莫一犯。并著严切审明。定拟具奏。或有当与永铎同办之处。亦可咨会办理。　　

○御史胡翘元奏、外城街道。向委厅员、及五城坊官、设立铺头坊役。督催铺户雇夫平治。日久因循。又因地势高下不齐。低洼水集。遇大雨时行。路心低陷。两旁官沟渗洩不及。致众车轚互。易启忿争。请饬整理。得旨、知道了。至情民于土道低洼处所。暗掘坑坎。致车行陷入泥淖。及令帮同挽曳。复从中索钱渔利。殊属可恶。著将原摺、交留京王大臣。会同步军统领、都察院、详晰妥议具奏。　　

○甲戌。谕、据福康安奏、巴里坤总兵佛喜、因亏短屯粮。那借公项赔补。殊负专阃之任。请将佛喜革职等语。此事佛喜那借公项。系因买粮交官。并无侵蚀情弊。其过止于冒昧见长。以致办理错误。尚不至遽予斥革。所有巴里坤总兵员缺。著和伦补授。其所遗大通协副将员缺。即著佛喜补授。　　

○直隶总督刘峨奏。钜鹿一县。与被灾较重之广宗接壤。雨水缺少。秋收必减。请添借贫民一月口粮。得旨允行。　　

○乙亥。谕曰、蕴端多尔济等奏、据赛因诺颜部落之璘齐尔玛卡台吉三都布报称、亲王齐巴克多尔济旗下图鲁蒙额等三人。出卡打牲。窃俄罗斯马匹。经台吉三都布、佐领沙拉布。寻踪拏获。嗣俄罗斯密萨尔、遣人诘问。三都布并未提及偷盗。将马匹给还。以示体面。办理错谬请将三都布、革去台吉。齐巴克多尔济、交部严加议处等语。所奏殊属过当。宵小乘间窃发。不能保其必无。该亲王旗下所属甚多。能遍行稽察耶。齐巴克多尔济、毋庸交部议处。台吉三都布、佐领沙拉布、于该犯行窃。即能迅速弋获。又将马匹给还。颇为得体。著蕴端多尔济、量加奖赏。　　

○又谕。据永铎奏。伊勒图于本月初十日病故等语。伊勒图久任伊犁将军。办理蒙古、厄鲁特、各处事宜。极为镇静。众部落亦甚输服。朕前闻伊患病。即命侍卫丰绅济伦、持朕御用荷包等物。前往赏给。并令伊弟萨哈苏、带领御医驰往诊视。乃丰绅济伦未到之先。遽已溘逝。朕心轸恻。著由彼处库内。赏银一千两。料理丧事。即著丰绅济伦、驰往奠醊。伊勒图本袭有云骑尉。著加恩晋一等伯甚爵。令伊子哲臣泰承袭。所有应得恤典。照公爵例给予。以示朕轸念勋臣至意。　　

○以乌噜木齐都统奎林、为伊犁将军。伊犁□□□□尔

□赞大臣永铎、为乌噜木齐都统。正蓝旗汉军都统阿克栋阿、为正白旗领侍卫内大臣。　　

○丙子。谕军机大臣等、据毕沅奏。五月分粮价单。朕详加披阅。内开封、卫辉、彰德、等府属黑豆谷子俱较上月稍减。惟汝宁、陈州、光州、三属。粮价俱较上月稍增。本年豫省被旱。卫辉、彰德、积歉之区。即粮价稍增。尚为事理所有。乃竟稍减。至南、汝、光、三属。雨水调匀。陈州府属亦未缺雨。何以粮价转较上月稍增。此自系小民因收成稍稔。附近灾区。商贩前往籴卖者多。遂尔囤积居奇。以致粮价昂贵。毕沅当饬令地方官设法劝化。谕以该数属幸而未经被旱。粮石充余。若因邻近州县收成歉薄。因而遏籴居奇。是幸灾昧良。岂能仰邀嘉佑。独享盈宁。如此剀切晓示。小民具有天良。自不敢复萌故智。倘愍不畏法。亦当惩治一二。著毕沅即行遵照办理。仍将现在粮价情形。据实覆奏。　　

○又谕、据德成奏。金简条陈酌减浮费摺内。陈设坛庙器皿、以及抅抿粘补油饰等项工程。嗣后制造库食钱粮匠役办理一款。经军机处查交工部。金简一人酌定咨覆。殊于体制未合。且金简覆片内、酌添锯瓦、石三项匠役九名。多寡悬殊。势所难行等语。此事如系军机处止交金简查覆。自应金简一人酌定登答。今既交查工部。则不但德成理当□□□

□尔□酌咨覆。即各堂官亦应与闻。公同熟商。乃金简竟自酌定。独行咨覆。原属不合。德成固好与人争执。而此事尚为得理。至此条业经据军机大臣等、议令将营缮司琉璃等匠内、裁去九名。抵补添设锯、瓦、等匠役之数。已依议行。谅德成尚未接阅。而该侍郎又称、所添锯、石、瓦、匠役九名。常年有空旷缺之处。多寡悬殊。势所难行等语。此事朕亦难以悬定。著将原摺发交留京王大臣、传集金简、德成、令其质对是非。并各抒所见。秉公酌议。据实具奏。　　

○又谕、留京王大臣等奏、审拟宗室庆爱、串通族兄珠丰阿等、捏造假契、诓骗银两一案。细阅所拟罪名。殊属失之宽纵。殊丰阿身系宗室。乃不知安分自爱。辄与伊族弟庆爱、捏契诓借。致骗至回子等钱文。如此败类。岂容其仍列近支。即舒永阿等均系宗室。永清等俱属旗人。既已知情分用银两。何得止照例圈禁折枷。现已令军机大臣。逐一分别拟加。发交留京王大臣、遵照改拟具奏外。留京王大臣等。承办此案。瞻徇情面。定拟宽纵。殊属非是。著传旨申饬。　　

○丁丑。谕、据舒常奏、审拟因奸毒死亲姑之陈桂氏、凌迟处死。奸夫赖耀衿。拟斩。请即行正法一摺。已批交行在法司核拟速奏矣。定律因奸谋死亲夫。由奸妇起意者。将奸夫问拟斩候。此案桂氏与赖耀衿通奸。系桂氏起意。将伊姑杨氏毒死。赖耀衿止于代买毒药。律应斩候。即因其助逆情节较重。亦不过赶入本年秋审情实办理。已足蔽辜。舒常遽请即行正法。殊属错误。至桂氏系蔑伦重犯。淫恶已极。与谋杀父母者无异。审明后理应恭请王命。即行凌迟处死。何必复行请旨。致往返需时。有稽显戮。舒常于例应斩候之犯。遽请立决。而于决不待时之犯。转迟自延待旨。殊不知例案轻重。著交部察议。　　

○又谕、朕长辈内、惟二十三贝勒独存。前闻患病。当遣皇八子、带领御医。前往诊视。冀其速痊。兹据弘＜曰融＞等奏、已于二十七日薨逝。闻之深为悯恻。仍派皇八子往奠茶酒。应得恤典。照郡王例办给。　　

○是日予告大学士蔡新奏、起程回籍日期。得旨、好。一路平安。俟再来相见也。

　　

○直隶总督刘峨奏。派委镇道等官。分段催趱漕船。得旨、迟滞之过。不在直隶。尽力催解而已。迩来雨水略勤。幸而即晴。田禾无碍否。速奏来。　　

○漕运总督毓奇奏、本年二进尾后镇海等十七帮。及浙江十帮。湖广六帮。虽止渡黄起剥。而邳宿运河。顶阻久候。及水长倍加挽纤。请每船赏银三两。其自头进淮安头帮起。至二进宁太帮。共二十八帮。自渡淮至猫儿窝、黄林庄、等处。节节起剥。劳费较重。每船加赏银六两。得旨允行。　　

○署河东河道总督兰第锡奏、运河厅属南旺迤北袁口闸。每当汶河发水。首受其冲。因修建年久。金门闸墙等工。诸多损裂。亟应拆建。得旨允行。　　

○四川总督李世杰奏、请嗣后枪兵止令专习乌枪。至三缺后。轮应拔补马粮、及千把外委时。即阅看鸟枪之精熟。比较拔补。无庸兼试弓箭。如拔至千把。即令教演鸟枪兵。于训练更为得力。得旨、以实为之。毋为空言。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百三十五

大清高宗法天隆运至诚先觉体元立极敷文奋武孝慈神圣纯皇帝实录卷之一千二百三十六　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世

袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆五十年。乙巳。八月。戊寅朔。祭大社。大稷。遣怡亲王永琅、恭代行礼。　　

○谕、据萨载等奏、淮安、江宁、常州、镇江、扬州、五府属。本年被旱。收成不无歉薄。粮价渐昂。请于现在截留黄河以南江西漕米二十八万余石内。酌拨十万石。分给淮安等五府属平粜。接济民食。所有粜价。提贮司库。俟来□山戊不□秋收丰稔。照数买补。带运扺通交纳等语。著照所请。即于截留米石内、酌拨十万石。交与该督抚等、分给淮安等五府属。以备平粜之用。俾民食得资接济。该部即遵谕行。　　

○己卯。遣官祭关帝庙。　　

○上御卷阿胜境。赐扈从王公大臣、蒙古王公台吉等食。至辛巳皆如之。　　

○谕、古乐以宫商角徵羽为五音。合诸变宫变徵。则为七音。今之乐犹古之乐。何以乐部所奏乐章。仅以五六工尺上等字为音。而问之以宫商角徵羽。则茫然不知为何事近偶阅张照所奏论乐劄子。辨析颇详。其所谓五六工尺上。即宫商角徵羽。甚合古意。因复取律吕正义。再加□□□□尔□核本属相合。因思今之五六工尺上。与古之宫商角徵羽。名虽异而实则同。声音之道。原欲避俗趋雅。今反援雅而归俗。甚非道也。况郊庙乐章。格天歆祖。正朝御殿敷政临民。钟虡元音。自应用古制为节奏。今乐部所定乐章。俱取便注工尺。揆诸名义。殊乖庄雅。但相涢已久。若猝令乐工等、改习宫商角徵羽。则心手俱所未娴。其势亦有所难。朕意俗用工尺。既与宫商角徵羽相同。嗣后虽令乐工等。取用工尺等字。而于乐章每章每字下。则兼注官商角徵羽变宫变徵字样。皆令兼知。则不但用诸郊庙朝廷。倍彰庄雅。而以此潜移默化。渐复古音。未始非返朴还淳之一道。再古乐中琴瑟与金石并重。近来乐部奏乐。琴或间能操缦。而瑟则竟属虚陈。即业儒之人。虽偶有学琴者。已非古道。至于瑟则未有能鼓者。是瑟之为道。久已失传。夫八音迭奏。琴瑟相宣。岂容偏废。向来乐部奏乐。俱因笙笛声壮。琴瑟声细。为其悊掩。县不如竹。古已有其语。是以乐工等罕有娴习者。殊非八音咸备之意。从前励宗万。为太常寺少卿时。寺丞张乐盛、编辑坛庙乐章。励宗万为之作序。维时已有律吕正义一书。而张乐盛所编书内乐章。并不仿照兼宫商。辄专注工尺。励宗万又不为之定正。所谓不学无术。不可与言乐。亦安能窥律吕正义之博洽赅备耶。然律吕正义一书。卷帙既繁。剖析又极精微。乐工未易领会。德保系礼部尚书。太常寺。乐部。皆所综理。庄存与则礼部侍郎。而兼管乐部。著德保。庄存与。向武英殿咨取律吕正义刻本一部。将律吕正义书内。每字下骈注宫商角徵羽、及五六工尺上字样者摘出。令乐工按书演习精熟。并著将琴瑟二乐。饬令乐舞生一体用心娴习。盖黄钟为万事根本。五音十二律还相为宫。而所谓三分损一、隔八相生之说。其义原可贯乎今之工尺。盖黄钟生大吕。至半太吕而又生黄钟。夫黄钟。宫也。以宫商角徵羽变宫变徵之位言之。则为七。以其相生之数言之。则为九。此隔八之说。所由来也。如□山戊不□时之有八节。递嬗而□山戊不□时成矣。今之五六工尺上四合。合字。音之终也。而即以生五。生生不穷。自为循环。所谓贞下起元。声音之道与政通也。著德保、庄存与悉心讲求检阅。于律吕正义一书。取要节繁辑为简要一编会同军机大臣、酌定缮写。进呈刊发。再律吕正义中。原有御制补笙诗六首。骈注工尺宫商字样。著一并入编。颁发学宫肄习。以示作乐崇德。协律同和之至意。　　

○又谕。据留京王大臣等奏。审拟宗室珠丰阿等。捏造假契、诓骗银两一案。已依议行矣。珠丰阿等、身列宗支。不思安分知耻。辄敢假捏印契。图骗银钱。寡廉辱宗。莫此为甚。此而不严行治罪。则将何以示惩。夫国家优崇宗室。原以属在本支。皆当顾名思义。谨饬神躬。不屑与齐民为伍。若如珠丰阿等所为。虽齐民之稍知自爱者。尚不肯为。而珠丰阿等。乃相率为之。所诓银钱。盈千累百。且至骗及回子钱文。似此败类。实为玷辱宗潢。除将伊等削去宗室。降为红带子。仍各加重治罪外。嗣后宗室觉罗等、各宜爱惜颜面。益加谨身寡过。以副朕谆切训勉之至意。将此交宗人府。通饬宗室觉罗知之。　　

○又谕、前据何裕城奏、请将丁忧知县王垂纪、留办西安城工一摺。已批所奏不可行。并谕该抚、即饬该员回籍守制。昨又据富纲奏、请以丁忧云州知州宋昌琤、接办宁台厂务。亦批不必。令另选合例之员具奏矣。夺情起复。非所以教孝敦伦。古人惟于军旅之事。偶一行之。若地方遇有不靖。如撒拉尔逆回等事。军务紧要。其承办军需之各州县。设遇丁忧。该督抚自不妨奏请。权令在任守制。至城工厂铜。非军务各比。有何必须一人始终经理。而为此破例之举。设遇其人病故。又将如何。岂必待起死回生。而后可不致乏员办事耶。大抵该督抚之为此奏。非徇情市恩。即系该员干求请托。并非专为地方政务起见。徒令此等在任守制之员。坐拥廉俸。恋职忘亲。转藉王事羁留。不得稍尽人子之礼。资为口实。于官方政化。俱有关系。著通饬各省督抚、嗣后非遇军务。不得以丁忧人员奏请留任。著为令。　　

○军机大臣等议准、陕甘总督福康安奏称、前经宁夏将军莽古赉奏准凉州、庄浪、二处。添设驻防兵。请派宁夏当差之拜唐阿闲散五百名。移驻凉州。另于满洲、蒙古、八旗拨兵三百名。遣往庄浪。所有派往佐领等官。请由京补放遣往。从之。　　

○庚辰。遣官祭黑龙潭昭灵沛泽龙王之神。玉泉山惠济慈佑龙王之神。　　

○谕。国家宗支繁衍。瓜瓞绵延。皆我太祖太宗派系流传。谱列银潢。名登玉牒。朕念本支。加恩宗室。其闲散年已及□山戊不□者。近皆给予四品顶戴。俾天家子姓。俱得邀章服之荣。凡身列宗潢者。自当顾名思义。谨饬禔躬。不屑与齐民为伍。乃珠丰阿。庆爱等、竟至假捏印契。诓骗银钱。盈千累百。且骗及回子钱文。似此辱宗寡廉。踰闲荡检。几同穿窬。不意宗室中竟有此等败类。朕深为愤懑。是以将伊等削去宗室。降为红带子。发遣黑龙江。以示严惩。但珠丰阿、庆爱、削去宗室。及通义、富贵等、削去旗档。止罪及本身。而珠丰阿等子孙。仍得名收谱牒。通义等子孙。尚在旗籍。此朕格外施恩。于按律惩治之中。仍寓加惠推恩之意。伊等当如何感激愧励耶。著将此旨、令宗人府交宗室各族长、钞录一分。谆切劝勉。嗣后当以珠丰阿等为戒。各宜安分知耻。爱惜颜面。敬念太祖太宗支派流传。益加谨身寡过。永沐恩荣。以副朕训诲成全。睦族展亲之至意。　　

○谕军机大臣等。据明兴奏、陆燿于山东臬司任内。曾刻有甘薯录一编。颇为明切易晓。现饬多为刊刻。颁行各府州县。分发传钞。使皆知种薯之利。多为栽种等语。所办甚好。河南频□山戊不□不登。小民艰食。前已谕令毕沅、转饬各府州县。仿照怀庆府属广种薯蓣。即直省迤南各府。今年亦因雨泽愆期。收成歉薄。番薯既可充食。兼能耐旱。且东省各府。既间有种植。自不难于就近购采。朕阅陆燿所著甘薯录。颇为详晰。著即钞录寄交刘峨、毕沅、令其照明兴所办。多为刊布传钞。使民间共知其利。广为栽种。接济民食。亦属备荒之一法。将此传谕知之。　　

○又谕、据明兴奏。拏获聚众拒捕。殴官要犯南玉、张第四、二犯。现在派员押解赴部。归案审办等语。南玉、系此案首犯。既据山东拏获。其守备马麟、自早经解到。无难彻底根究。逐一严讯。著传谕刑部堂官。俟该犯解到时。即迅速审明定拟具奏。其未获之张四秃子、吴池等、并著传谕明兴、通饬各属。于沿河一带。仍上紧严缉务获。毋使一名漏网。　　

○辛巳。土尔扈特郡王色楞等三人、阿尔台乌梁海散秩大臣乌尔图那逊等二人、入觐。上御卷阿胜境召见赐食。　　

○谕军机大臣等、据毓奇等奏、分派截留漕船事宜一摺。所办甚是。著即照所请。分拨截留。俾漕艘及早归次受兑。以免长途牵挽之劳。至摺内称、浅滞在清口之饶州、永建、等帮船。现在圈埝戽水。设法推拉。拟将船米全数起空。俟推活得水。再将米石复载原船。挽回三闸。守候齐帮南下等语。看来现在清口粮艘浅搁。来往俱不能行动。殊属不成事体。清口阻滞。淮水微弱。停沙淤浅。乃偶然之事。自六月二十八九。至今已逾一月。何以尚形浅滞。况前据萨载等奏报、七月初十以后。黄水盛涨。淮水亦陆续增长。下注洪湖。而清口仍然浅滞。殊不可解。雨泽短少之时。河水未能充足。致有浅阻。尚属事理之常。今大雨时行之后。黄淮俱长。而清口仍然淤滞。是长此安穷。该督等专司河务。目击情形。岂竟一筹莫展耶。萨载、李奉翰、不早建闸座。贻误于前。若再不设法办理。将清口疎浚深通。致误新漕。恐该督等不能当其咎也。著萨载。李奉翰、将清口何以淤阻如此之久。究竟作何筹办之处。迅速明白回奏。至本年漕船迟滞。沿途正须上紧催趱。酌量情形。就近筹办。毓奇不必前来行在陛见。务期加意往来照料。俾漕船迅速抵通。回空受兑。方为妥善。将此谕令知之。　　

○户部议奏、各省未完耗羡。总由州县不随正项钱粮。一体申解。遂以己徵作为民欠。应请饬各省督抚、将积欠银两。分别年分远近。如事隔多年。即按在任应解未完确数。勒限追赔。其现在各官吏。倘有侵那。即饬该管道府、核明节年延宕之项。分别在官在吏勒追外。仍严□□□□尔□究治。倘其中有一二实欠在民。该州县前徵正项时。何以不行核入。亦著落经徵之州县赔缴。如无可著追。即著落失察之历任各上司、按股摊赔。并请嗣后责成藩司、照原任山东布政使陆燿奏准随同正项报解。设不肖州县。仍有那移一面勒追。一面□□□□尔□处。该司徇隐。臣部查出。一并□□□□尔□处。从之。　　

○礼部议覆、四川学政钱樾奏称、学臣按临考试。例以府州为提。调稽查弹压。关系甚重。若委员代办。每致呼应不灵。应请申明定例。嗣后学政按试时。该府州非有紧要事件出境。不得改委佐贰等官提调。遇有改委代办。申报督抚查核。至各府州县设立书院。以广学校所不及。岂容久虚讲席。教官本有课士之责。不准兼充。从之。　　

○壬午。上御卷阿胜境。赐扈从王公大臣、蒙古王公台吉等。及土尔扈特郡王色楞等三人、阿尔台乌梁海散秩大臣乌尔图那逊等二人食。翼日如之。　　

○遣官祭昭忠祠。　　

○谕、户部核议各省耗羡、务令随同正项钱粮。一同报解一摺。已依议行矣。此事曾经陆燿条奏。户部议覆准行。朕惟各省耗羡。虽与正项钱粮不同。然断无正项钱粮全完。而独欠耗羡之理。总因不随正项钱粮。一体申解司库。州县遂以己徵作为民欠。希图从中那移。可以取携自便。及至上司催解。或那新补旧。或借端重徵。种种情弊。俱所不免。自应著落藩司、催令各州县、随同报解。如有官吏侵那。惟该藩司是问。再闻各省州县官、于耗羡内。有自行动支抵算养廉者。耗羡归公。原为各官养廉之费。但官员自收自支。其中恐滋影射冒混情弊。此后应一并禁止。令尽数解司后。再行由司库动支给发。以杜弊混。并令该督抚。于年终分晰报部查核。耗羡一事。经皇考整顿清厘之后。官员各给养廉。既不致办公竭蹷。而徵收皆有定额。闾阎又不至分外苛求。最为法良意美。乃各省办理不善。拖欠竟有数十年之久者。此时自不得不彻底查办。但究念为时已久。官非一任。恐辗转查追。仍不免累及小民。著以乾隆四十年为限。其乾隆四十年以前。各省所欠耗羡。俱著加恩。竟予宽免。至四十一年以后拖欠耗羡。令该督、抚、藩司、于经徵各官名下、严切查催。逐一追缴全完。不得向小民重徵滋扰。以示朕惠爱黎元之至意。　　

○又谕、户工二部议覆、淮安关、短少盈余银十五万七千四百七十六两零。宿迁关、短少盈余银一万三千八百三十八两零。请著落该监督、照数赔补等语。固属照例办理。第念本年豫东二省。俱被旱灾。麦收歉薄。客贩无多。以致船只过关稀少。盈余短绌。尚属有因。所有此次淮关短少银十五万七千四百七十六两零。宿迁关短少银一万三千八百三十八两零。俱著加恩。免其赔补。　　

○又谕、据富勒浑奏、延平协副将王万里、久病不痊。难以办理营伍。先行□□□□尔□奏开缺。仍于举劾案内附疎。听候部议等语。王万里。系总兵王万邦之兄。王万邦前在金川出兵阵亡。今伊兄王万里、于副将任内。久病不痊。并无别项劣迹。若入于举劾案内办理。部议即应革职。但念其弟曾著勤劳。王万里、著加恩以原品休致。该部知道。　　

○谕军机大臣等、本日闻有兰第锡等六百里之报。朕心深为惊疑。及拆函披阅。知系覆奏水势缓顺、工程平稳各情形。览之欣慰。不禁以手加额。今年豫工秋汛。因上游万锦滩叠次异涨。长水至三丈以外。兰第锡、毕沅、督率工员。分头镶护。得以一律平宁。殊属可嘉。俟秋汛安澜本到。即降旨将伊等交部议叙。至二十八、九、两日。沿河一带。澍雨绵密。在工之员弁兵夫等、于雨中昼夜抢办。并未住手。尤为可嘉可怜。所有出力之员弁。著兰第锡等查明。分别等第。入于秋汛安澜议叙案内咨部。其兵夫人等、即著查明。先行酌赏。以示鼓励。将此谕令知之。
  </div>
  <div class="pagination">
   <a href="清实录乾隆朝实录_page1581.html">
    上一页
   </a>
   <span>
    ...
   </span>
   <a href="清实录乾隆朝实录_page1577.html">
    1577
   </a>
   <a href="清实录乾隆朝实录_page1578.html">
    1578
   </a>
   <a href="清实录乾隆朝实录_page1579.html">
    1579
   </a>
   <a href="清实录乾隆朝实录_page1580.html">
    1580
   </a>
   <a href="清实录乾隆朝实录_page1581.html">
    1581
   </a>
   <span class="current-page">
    1582
   </span>
   <a href="清实录乾隆朝实录_page1583.html">
    1583
   </a>
   <a href="清实录乾隆朝实录_page1584.html">
    1584
   </a>
   <a href="清实录乾隆朝实录_page1585.html">
    1585
   </a>
   <a href="清实录乾隆朝实录_page1586.html">
    1586
   </a>
   <a href="清实录乾隆朝实录_page1587.html">
    1587
   </a>
   <span>
    ...
   </span>
   <a href="清实录乾隆朝实录_page1583.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
