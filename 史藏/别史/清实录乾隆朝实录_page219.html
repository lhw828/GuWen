<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 219 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 219 页/共 1860 页
  </h1>
  <div class="content">
   ○户部等部议准、署云南总督云南巡抚张允随奏称、省城临安二局。鼓铸所用倭铅。向在曲靖府属之卑浙、块泽、二厂收买。嗣因外省铅价日贱。变价之铅。久不销售。存厂铅足供二局二年之用。经臣题明封闭。今二局共添炉十五座。又开东川局二十座。应用之铅。已属加倍。存厂运局。不敷所需。请将卑浙、块泽、二厂。仍行开采。所获铅觔。按例抽课。余铅收买供铸。又东川府属之者海地方亦产铅矿。距东局尤近。现今开采。如能旺盛。另疏具题。请即将卑浙、块泽、二厂。仍旧开采从之。　　

○又议准、直隶总督孙嘉淦疏称、张家口等处。添设官兵。罗文峪、喜峰口、古北口、新设官兵。每年应需米石。请循旧例。折中定价在于司道库贮银内动拨。交遵化州、密云县、领回给发。冷口关新添官兵。迁安县额徵屯米。不敷支放。请于建昌城内、建仓廒。设斗级。贮米支给。并请豫买一年。以备歉收。从之。　　

○礼部议准、江南道御史周礼荣条奏闱务。一、至公堂监试御史。内帘监试御史。向各随带笔帖式二员。经部议至公堂监倧御史所带笔帖式。并无委派之事。定例停止。而内帘监试御史、仍随带笔帖式入闱。应一并停止。一、会试五经卷。广东、四川、广西、云南、贵州、五省。定为中卷。而顺天乡试。广东一省。独归南皿。不入中卷。应与会试画一。从之。　　

○兵部议覆、浙江提督裴鉽奏、请定武员干预民事之处分。应如所请。嗣后兵丁有户婚田土之事、与民结讼者。一面回明该管营员。一面赴有司呈告。听候审断。该营将备。概不许收兵丁呈词。加看移送。倘有违犯照擅受民词例议处。又奏浙省水师。用头号水艍船。二号赶缯船。三号双篷＜?舟古＞船。四号快哨船。船身俱大。浅途汊港。势不能到。宁波各县。有钓船一种。船身四丈。面梁六尺五寸。一橹两桨。不论风之顺逆。驾驶如飞。臣前任定海。率同官员捐备十一只。稽察巡查。甚为便利。请于水师各标营额设战船外酌派钓船二只。亦应如所请。从之。　　

○又议准、贵州总督张广泗疏请、贵州苗疆。安设屯军。添置古州、台拱、清江、八寨、丹江、凯里、黄平、各卫千总。并应建衙署从之。　　

○工部议覆、湖北布政使严瑞龙奏称、工程核减银两。例于文到日立追。惟承办各员。多有升迁事故。请定年限处分。应如所请。嗣后凡应核减银两。照依杂项钱粮之例。计限著追。如限满不完。将承追官、初参、降俸二级。戴罪督催完纳。复参、罚俸一年。如承办之员。遇有升迁事故。于任所原籍催追限满不行完缴者。亦令该督抚等查参议处。从之。　　

○琉球国中山王尚敬、使陪臣翁鸿业、蔡其栋、表贡乾隆五年方物。得旨。览王奏进贡方物。具见悃忱知道了。该部知道。又表谢赐御书扁额。报闻。　　

○以漕运总督常安、为浙江巡抚。原任河首总督顾琮、为漕运总督。　　

○命都察院左都御史刘统勋往浙江。会同总督德沛、巡抚常安、查勘海塘。　　

○以满洲正黄旗故三等男诺尔普之子宗嘉袭职。　　

○四川重庆镇总兵苏应选年老休致。调直隶正定镇总兵邵铨、为重庆镇总兵。起原任广东潮州镇总兵范毓＜?香奇＞、为正定镇总兵。　　

○满洲镶蓝旗奉恩辅国公宗室阿音图故予祭如例。赈浙江嵊县、宣平、仁和、钱塘、海宁、余杭、安吉、归安、乌程、长兴、德清、武康、萧山、永嘉、乐清、瑞安、平阳、十七州县。及仁和场、钱清场、永嘉场、松江南汇县下砂二三场、杭州前右二卫屯田、湖州所、被水旱灾民、屯、灶户。贷丽水县、玉环厅、勘不成灾民、灶户、耔种灶本。缓徵灾地蠲剩新旧钱粮。及勘不成灾之东阳、义乌、武义、丽水、四县。本年钱粮。减免杭州渔课十分之三。　　

○壬子。上诣皇太后宫问安。　　

○调广东香山县知县王植来京引见。　　

○癸丑。命户部尚书海望、前往泰陵、会同办理陵寝事务之王大臣、敬谨相度宝顶上应行修理之处。　　

○理藩院奏、科尔沁达尔汉亲王额驸罗卜藏衮布报称、纯敬固伦公主、缘病回旗一摺。得旨。纯敬固伦公主、缘病回去。著派侍卫、及首领太监、携银二千两。驰驿速往彼处看视。若公主之病不痊。著告诉公主之媳固山格格。系特差来探丧。赏银办理公主之事伊等起行之后。除照例派散秩大臣侍卫外。并派贝子领侍卫内大臣前往视丧。公主并无子孙额驸班第侄辈、又甚年幼。公主之事。著令伊族中之王、罗卜藏衮布、诺门额尔和图等、率领班第侄辈办理。　　

○甲寅。谕、山东、兖州、登州、橅标、三营换防马兵。支过豆草银两。系各兵于出师之日、本营未经开除。又于口内沿途、及驻歇处所。重复支领。户部行令该抚等查明扣还。原属应追之项。但朕念各兵效力边陲。劳苦堪悯。且历年已久。其中不无事故更易。现在存营差操者、不过十之二三按名追偿。未免滋扰。况各兵月饷之外。别无生计。若照数扣除。则养赡必至拮据。著将此项应扣银一千三百余两。悉行豁免。以示朕惠恤兵丁之至意。　　

○乙卯。刑部等部议奏、刑部右侍郎周学健奏、捕治老瓜贼之方。一、请严察巢穴。搜捕夥党。老瓜贼谋劫行旅。皆在异地。本处乡里。反无行劫之事。例载地方官获老瓜贼者。照缉获别汛强盗例议叙。而所居之地方官拏获者。并无议叙。亦无疏纵处分。是以缉捕不力。应如所请。令直隶、山东、河南、等省地方官。实力严查。拏获者、照获邻境首盗例议叙。疎纵者、照不实力编排保甲稽查盗贼例议处。其本处地邻、知情容留者。照容留外省流棍例。发边卫充军。不知情者。照不应重律。杖八十。至于夥党跟随学习之人。虽未犯案。亦必逐名搜捕。照情有可原之强盗例发遣。仅与贼往来者。照知情不首律。杖一百。照窃盗例、令其点卯充警。不许远离。再老瓜贼同居父兄子弟。有能自首者。准照强盗例、免其治罪知情纵容者。亦照强盗例杖流。若系传授技艺、因而分赃者。照强盗窝主造意、斩立决。一、请严究窝藏之家。老瓜贼行踪诡秘。虽无一定处所。但流寓各地方。自有窝留之家。地方官止图易于结案。概不根追。应如所请拏获老瓜贼。必究其居住窝藏之家。如系夥党。即照夥党治罪。如系窝主。即照窝主定罪。承问官有心容隐、止图结案者。照盗案删去窝家例议处。倘该员不能穷追。后经别官审出者。照不取紧要口供例。议处。一、请不分首从皆行正法。定例、老瓜贼首从皆拟斩决。但各省地方官承审之时。因其未曾加功。不为深究。以致根株不得净尽。应如所请。各省拏获老瓜贼。无论曾否下手加功。但系知情同行者。俱照强盗得财不分首从律。拟斩立决。应枭示者仍枭示。一、请塘汛兵丁巡查防范。老瓜贼谋劫。必在通衢大路。或日入以后。或天明以前。有一定之时。墩汛兵丁。并不巡查。查定例、汛兵不实力查捕老瓜贼者。责四十板。知情故纵者。照窝藏容隐例治罪。有能拏获及出首者。照兵役拏获别汛盗贼例给赏。但恐该营汛弁。不行实力稽查。以致汛兵懈弛。应如所请。行令督抚提镇。转饬该管汛防员弁。严督汛兵昼夜巡查。如有怠惰。即行参责。一、请更定文武承缉之例。老瓜贼谋劫之案。既无事主告捕。又无地方承报。最易讳匿。即有埋骸发露。文武官避重就轻。往往以是仇非盗立案。应如所请。嗣后有道路掩埋无名身尸。其有背负、放气、被勒、戳伤、情形者。将统辖文武各官、俱照盗案例扬参。勒限拏缉。有以是仇非盗弊混立案者。察出、照讳盗例议处。武职疎防。俱照墩铺防兵之例议处。从之。　　

○工部等部议奏、宁古塔将军鄂弥达等奏称、吉林乌喇地方。修建官兵房屋。并应用烧柴木植。向系该将军给各兵官票。自往松阿里乌喇砍伐。近旗人因砍伐木植渐远。水路渐隔。不能自备盘费。将所领官票。转给民人。以致奸民借端、多带米粮人夫、偷挖人参。请严旗人领票转给民人之禁。应于吉林乌喇所有五十六个佐领兵丁内。以贫寒无产。平日行走勤敏者。每佐领下拣选八名。每八人给票一张。每名召募一人。照例于本年十二月去。次年四月回。饬令守卡人等。严查人夫牲畜米粮数目。如有多余。即拏获治罪。每翼派章京各一员。每佐领下拣领催各一名。管束前往。其所用牛只口粮等项。请于存库谷石变价银内、量给每人十两。俟砍木运回变价之日、如数收还。应如所请。从之。　　

○丙辰。孝庄文皇后忌辰。遣官祭昭西陵。　　

○上诣皇太后宫问安。　　

○是日起。上以岁暮祫祭太庙、斋戒三日。　　

○丁巳。大学士等遵旨议覆、荆州将军衮泰疏称、驻防满兵。生齿日繁。现在入册闲散幼丁。共计二千六百余名。请添养育兵八百名。照江宁余兵之例。每名一月给与钱粮银一两五钱。令其习学技艺。遇有马甲缺出。即于此项挑取。所出之缺。于幼丁内顶补。应如所请。又该处兵丁。每名拴马三匹。不但折色喂养草料银不敷。设有倒毙。买补亦不免受累。请亦照江宁杭州满兵之例。每名拴马一匹。余剩二匹。俱折价扣存。以备买马之用。分限四十个月。由伊等每月所领草料银内坐扣。从之。　　

○戊午。以岁暮祫祭。遣官祭太庙中殿、后殿。　　

○己未。祫祭太庙。上亲诣行礼。　　

○遣官祭永陵、福陵、昭陵、昭西陵、孝陵、孝东陵、景陵、泰陵。　　

○遣官祭太岁之神。　　

○庚申上诣皇太后宫问安。　　

○御保和殿。筵宴朝正外藩、左翼。乌珠穆沁亲王阿喇布坦纳木札勒、公德礼克旺舒克、三等台吉敦多卜色楞、协理四等台吉齐旺朋苏克、科尔沁郡王奇默特多尔济、固山额驸拉礼达、索诺木公主之孙头等台吉拉什、诺尔布藏、头等台吉阿玉奇、布颜图、布达扎布、二等台吉纳木扎勒、协理二等台吉噶特纳扎木苏、三等台吉德勒格楞贵、锡克尔、图萨图、衮布、协理三等台吉巴图、公主之孙四等台吉云敦、萨木伯勒、赛图牢罗计、鄂勒和硕和、衮楚克、多尔济拉锡、色旺扎布、图古楚克图、巴雅尔、阿礼衮达赉、色楞、巴勒都尔济、萨木丕勒、萨木坦、德勒格尔、四等台吉乌巴什、罗布藏、乌巴什、赛音绰克图、索诺木、丹达礼逊、扎木素、匝雅噶尔弼、锡拉布、丹巴扎木素、阿穆瑚朗、阿玉尔、丹津、布哈岱、色旺、布达、噶勒桑、素玛第、索诺木扎木素、协理四等台吉凌华、鄂岳、鄂尔多斯郡王扎本扬、贝子纳木扎勒多尔济、头等台吉定匝拉什、班珠尔、协理二等台吉托津、四等台吉阿里禄克散、协理四等台吉垂多尔济、四子部落郡王阿喇布坦多尔济、喀喇沁贝勒僧哀扎布、多罗额驸瑚图灵阿、固山额驸罗布藏敦多布、头等塔布囊敏珠尔拉布坦、旺扎勒、协理四等塔布囊罗布藏、伊拉固克散、敖汉贝子罗布藏、和硕额驸多尔济拉什多罗额驸齐旺多尔济、公主之孙二等台吉扎什、拉什多尔济、公主之孙三等台吉阿旺拉什、阿喇布坦、玉尔布尼、公主之孙四等台吉达什、那木扎勒、喀尔喀贝子沙克都尔扎布、扎萨克头等台吉策凌旺舒克、鄂木布济、博罗尔、二等台吉齐旺、阿巴噶公鄂勒哲依图、四等台吉阿穆尔什克、协理四等台吉固鲁扎布、茂明安头等台吉齐旺锡拉布、巴林公主之孙头等台吉琳沁、苏尼特头等台吉达什、浩齐特协理头等台吉固鲁扎布、四等台吉德木楚克扎布、翁牛特二等台吉伊什扎勒、僧格、协理四等台吉三扎布、克什克腾四等台吉囊扎特扎布、协理四等台吉齐旺多尔济、扎噜特协理二等台吉乌尔图纳苏图、协理四等台吉噶什布、乌喇特协理二等台吉阿勒塔、协理三等台吉齐旺、锡喇布、土默特协理二等塔布囊额尔克图、协理三等台吉拜瑚、柰曼协理四等台吉伊什扎木素、阿巴哈纳尔四等台吉固鲁扎布、协理四等台吉额琳沁翰图、扎赉特协理四等台吉都勒巴、归化城土默特四等台吉锡第、右翼、喀尔喀车臣汗达玛林、郡王德木楚克、巴勒达尔、贝子旺扎勒、多尔济旺舒克、公奇旺、密什克、密瓦扎布、和硕额驸根扎布多尔济、头等台吉布达扎布、衮楚克扎布、齐巴克扎布、海都布、拜都布、和托瑚特协理头等台吉丹巴、二等台吉额琳沁、厄鲁特郡王色布腾旺布、翁牛特贝勒朋素克、鄂尔多斯贝子拉什色楞、协理头等台吉扎布、索诺木、科尔沁多罗额驸多尔济、协理二等台吉、英德、公主之孙四等台吉匝雅噶尔弼、四等台吉图们、额尔德木图。阿玉什、素禄木锡喇布、素赛、拉旺扎木素、色布腾旺扎勒、衮楚克、萨木禄布、沙礼保、图萨图、锡礼、萨木丕勒、蒙科勒侪、朋苏克喇布坦、乌巴什、乌尼达、根敦、朋素克喇布坦、瑚图克、鄂勒哲依图、多尔吉拉瑚、通努哈、乌巴什、蒙科勒侪、德勒格尔、巴图哩雅、伟勒特瑚、沙木丕勒、阿里雅巴禄、布里瑚图克、那木匝尔、色楞扎布、博罗钦、沙克济、鄂岳图、那苏图、拉林达哩、赛科岳图、桑济扎布、敖汉固山额驸罗布藏锡喇布、旺扎勒、公主之孙四等台吉那木扎勒、拉什垂木丕勒、拉锡多尔济扎布、诺尔布桑、济雅图、弼什哷勒图、巴雅尔图、朋苏克、扎密颜、敦多布、阿齐图、巴喇密特巴雅尔图、萨密第、阿喇布坦、拉什、僧格扎布、伊拉固克散、巴特玛、恭桑巴特玛、哈岱、柰曼固山额驸敦多卜、郭尔罗斯固山额驸素玛第、扎噜特四等台吉朋苏克、喀喇沁协理头等塔布囊达尔扎、苏尼特协理二等台吉齐布登拉什、阿噜科尔沁协理二等台吉奇木伯勒喇布坦、杜尔伯特协理二等台吉齐齐克、巴林公主之孙二等台吉常明、常保、三等台吉萨满达、格们、四等台吉鄂岳图、第颜丹巴弼什哷勒图格们、巴喇密特、特古斯等、及内大臣大学士等宴、召乌珠穆沁亲王阿喇布坦纳木扎勒、喀尔喀车臣汗达玛林、科尔沁郡王齐默特多尔济、鄂尔多斯郡王扎木扬四子部落郡王阿喇布坦多尔济、喀尔喀郡王德木楚克、厄鲁特郡王色布腾旺布、喀喇沁贝勒僧兖扎布翁牛特贝勒朋素克、敖汉贝子罗布藏、鄂尔多斯贝子拉什色楞、喀尔喀贝子旺扎勒、至御倅前、赐酒成礼。　　

○是日。壬戌年立春。顺天府进士牛春山宝座。　　

○是月。大坐士查郎阿、侍郎阿里衮奏、臣等于吉林乌喇所属地方查看。三姓等处、竟无成段荒田。兼地寒霜早五谷难以全种不宜屯垦。拉森阿勒楚喀地方。有地一段周八百余里。斐克图地方。有地一段。周二百五十余里。皆系上地。现在稍有旗民已垦之处五谷俱获收成。又于黑龙江所属之呼兰地方。看地一段。周五百余里。佛忒喜素素地方。看地一段。周二百余里。亦属可垦。其齐齐哈尔等处。虽有荒甸。亦无成段上地。报闻。　　

○直隶总督高斌奏、直省尚未得雪。不胜忧惕。得旨。朕亦望雪其殷。忧勤之意。与卿同之。　　

○又奏保定得微雪。得旨。此殊不足慰朕念也。但祈上天再赐恩泽耳。　　

○又奏各属粮价。得旨。览、目下望雪甚殷。朕忧怀殊未已也。　　

○两江总督那苏图奏、江省宝苏局鼓铸。先开炉十二座。今铜觔充足。拟于明年正月十五日为始。再开四座。报闻。　　

○又奏、镇江府丹徒县洲民、集众告灾。扬州府宝应县民、纠众罢市。现在严拏重惩。得旨。办理甚是。刁风不可长也。　　

○江苏巡抚陈大受、奏宝应罢市事。得旨。此在汝等大吏。秉公持正为之耳。非可以功令行之者也。　　

○江南提督吴进义、奏办理营伍情形。得旨。汝省武备。被南天祥废弛已极。汝宜竭力整顿。　　

○浙江布政使张若震、奏报浙省收成情形。得旨。此奏不无掩饰。况旺扎勒之审卢焯一案。汝何不奏朕知耶。汝可比常人乎。　　

○湖北巡抚范璨奏、襄阳县知县刘元龙。不胜繁剧。以承缉盗案未获。不便调简。请嗣后州县繁缺调简。不必俟其参展处分限满。将应得处分。带于调任。得旨。在此一事。虽无情弊。若似此行之。恐将来有百弊出矣。若不胜任。即参奏可耳。　　

○湖南按察使王玠、奏谢升任恩。并请圣训。得旨。汝不患不能办事。司刑名者。尤应以忠厚恻怛居心。而莫用聪明。所为明刑弼教之意。汝其勉之。　　

○甘肃巡抚黄廷桂奏、驻劄庄浪满兵。每岁粮料。在于河州买运。山路崎岖。运价不足。民间帮赔银。至每石二钱五分。查河州至庄浪。有水程一道。距河州五十里。地名莲花河。顺流一百一十里。至焦家河。又三十里。至庄浪河口。起旱。又陆行一百四十里。至庄浪城。共计三百三十余里。莲花河及焦家河二处。均隶河州。每岁额徵粮。共有四千余石。请将此二处应纳粮米。就近按数徵收。其余不敷粮料。即在此一带采买。统由水路运至庄浪河口。转运庄浪。较之从前陆运甚便。原定运脚足敷。可免民间帮赔之累。得旨。嘉悦览之。　　

○又奏、甘省茶课。向例、每引一张。配正附茶一百十四斤。以五十斤交官。以五十斤给商自卖。外带附茶十四斤。亦给商为运脚之费。自乾隆元年、改徵折价。部议每引减去官茶五十斤。附茶七斤。商人不肯领引。哓哓呈诉。历经督抚疏请。现听部议。是以乾隆三四五六年、俱未承领引纳课。臣传集各商。面加劝谕。责其误课之非。商等悔悟。情愿承领本年引。又带销乾隆三年引。一并办课。臣即照商所请。现在发给前往买茶。两年引课。统于乾隆壬戌年交纳。其每引应配正附茶觔数目。仍俟部议遵行。得旨。所办甚妥。知道了。　　

○广西提督谭行义奏、怀远县属高刁独洞苗獞。首逆已获。地方宁谧。无容安兵设汛。仍照旧制更换妥练土目头人。申严约束稽查。所有留防官兵五百名。全行彻回。得旨知道了未获之犯。须严缉务获可也。　　

○又奏、迁江县匪李彩案各犯。俱已审明解省。所有留防官兵二百名全行彻回报闻。　　

○又奏安南逆臣韦福琯已就诛戮。现在彼国将韦福琯族人韦福玉、管理禄平州事务。将处东处北两路兵。悉行彻回止留牧马之兵一千名。在谅山驻劄。今七州各处地方。俱已安贴夷疆宁谧。边境肃清。报闻　　

○古州提督韩勋奏、获石金元案内戴老四正身。得旨。前此拏获之戴老四。何尝不称是正身今又一正身出矣。汝等之言。岂可信哉。　　

○是年、旌表孝子、正白旗汉军王瓒一名。直隶等省刘典等、三十一名。孝义、安徽等省孙仲远等三名。孝妇、汉军镶白旗洪氏一口。直隶等省殷氏等二口。孝女。安徽明氏一口。顺孙。直隶等省孙式仁等二名。忠烈、安徽饶鼐一名义士、河南王良弼一名守节合例、宗室通宝妻那拉氏等二口。八旗满洲哈达妻吴氏等二百五十口。蒙古六格妻刘氏等。三十九口。汉军潘致中妻裴氏等、四十四口。奉天等省董明印妻李氏等。二千四百三十七口。夫亡殉节、江苏等省李恪妻鲍氏等七口。未婚守志、满洲镶白旗石冰阿聘妻萨克达氏一口。江苏等省朱振纮聘妻何氏等、四十九口。寿民妇、宗室那拉氏一口。八旗富岱等五名口。直隶等省娄氏等十名口。各给银建坊如例。　　

○一产三男、满洲张烈等、二十二家。　　

○会计天下民谷数。各省通共大小男妇、一万四千三百四十一万一千五百五十九名口。各省通共存仓米谷麦、三千一百七十二万一千九百三石四升六合零。
  </div>
  <div class="pagination">
   <a href="清实录乾隆朝实录_page218.html">
    上一页
   </a>
   <span>
    ...
   </span>
   <a href="清实录乾隆朝实录_page214.html">
    214
   </a>
   <a href="清实录乾隆朝实录_page215.html">
    215
   </a>
   <a href="清实录乾隆朝实录_page216.html">
    216
   </a>
   <a href="清实录乾隆朝实录_page217.html">
    217
   </a>
   <a href="清实录乾隆朝实录_page218.html">
    218
   </a>
   <span class="current-page">
    219
   </span>
   <a href="清实录乾隆朝实录_page220.html">
    220
   </a>
   <a href="清实录乾隆朝实录_page221.html">
    221
   </a>
   <a href="清实录乾隆朝实录_page222.html">
    222
   </a>
   <a href="清实录乾隆朝实录_page223.html">
    223
   </a>
   <a href="清实录乾隆朝实录_page224.html">
    224
   </a>
   <span>
    ...
   </span>
   <a href="清实录乾隆朝实录_page220.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
