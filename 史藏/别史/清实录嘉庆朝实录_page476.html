<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 476 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 476 页/共 523 页
  </h1>
  <div class="content">
   ○给直隶坐落灾地各营兵平粜米石。　　

○辛酉。谕内阁、健锐营前锋穆图杭阿殴伤伊父一案。该管大臣请将该翼长章京等交部议处。奏上时、朕当谕令兵部查例具奏。兹据该部查明旗营及各省驻防遇有蔑伦之案。该管官例无处分。并查地方蔑伦案件。府州县等亦无议处定例。官员于所属旗民失误公事。不能约束训诫。自应加以惩处。若旗民私家事务。该管官安能一一查及。即谓翼长等有管教兵丁之责。亦断无虑及其殴辱父母豫为教戒者。该管大臣未能区别公私。但以一经参处自占地步。于事理殊未允协。所有穆图杭阿该管翼长章京等、俱著免其议处。嗣后遇有此等事件。均毋庸将该管官奏请交议。　　

○予遇贼不屈被戕甘肃皋兰县阴阳学训术刘尚杰、入祀忠义孝弟祠。从陕甘总督长龄请也。　　

○壬戌。谕内阁、绵课等奏恭修玉牒告成、请将功课最多各员、于一等之中予以格外从优、余俱列为一二等给予议叙一摺。玉牒篇页虽繁。中多空白之处。以字数核计。较之他项书籍功课实少。所有提调纂修督催收掌誊录等官、以及供事人等、均不准从优。俱归入一等内与二等人员分别议叙。嗣后宗支蕃衍。如卷帙倍增。再行加恩。　　

○以玉牒告成。总裁庄亲王绵课以下、赏赉有差。　　

○癸亥。谕内阁、富俊等奏、盛京及所属州县、于四五月闲普被甘霖、极为深透沾足、二麦耔粒坚实、田苗畅茂、粮价平减、地方宁谧等语。此皆仰赖列祖默佑。昭鉴朕本年恭谒三陵。敬展孝思。特锡以康年。俾陪都士庶均沾乐利。富俊平素为人朴直。毫无欺隐粉饰之词。此实朝野所共信。乃御史李广滋、前奏盛京办理差务张贴告示。按亩摊钱。科派累民。其意不过藉此为词。阻挠谒陵大典。经奕绍戴均元带同该御史逐一查明、所奏俱属虚诬。以该御史陈奏不实。降上□日彻回原衙门以编修用。复据奕绍等奏、途次有广宁民人李齐家呈控乡约赵魁派夫折钱一案。访明李齐家与李广滋同族。于广宁途中曾经相见。奏交富俊等审办。兹据富俊等向李齐家搜出寄伊子李九韶家信、内称初八日下晚在新民屯见过御史、与御史说明、复向李齐家究诘。据供伊系李广滋族侄、曾于广宁途次谒见李广滋、商量递呈、添改处系李广滋亲笔等语。李广滋身为御史。胆敢与族人李齐家朋比为奸。代为添改呈词。必欲实其前言。阻挠大典。是何居心。谬妄已极。著派穆彰阿即日驰往前途。传上□日将李广滋革职拏问。解送刑部。交军机大臣会同刑部严审定拟具奏。寻奏上。得上□日、改发乌噜木齐效力赎罪。　　

○又谕、和舜武奏、勒限清厘积案、并京控案件酌议分提审办一摺。山东讼案纷繁。皆由地方官平日怠于听断。以致日久延搁。愈积愈多。亟应上紧清厘。著即照所请、按起数之多寡。分别勒限审结。该抚仍随时查察。其因循玩泄之州县。即照易结不结例参处。至京控交审各案。钱粮专交藩司亲审。命案专交臬司亲审。兼涉钱粮人命者。巡抚亲提审讯。如檄提犯证。州县抗延不解。立即指名严参。仍遵照十九年谕上□日、每月将已结若干起、未结若干起、自行具奏。该抚等总当秉公研鞫。亦不可一味欲速。草率定案。傥审结之后。两造未能输服。又复翻控。仍与未结无异。如果该抚等办理认真。积案全清。朕仍必施恩甄叙。以示奖励。　　

○谕军机大臣等、御史王允辉奏、近日东省窝贼之家、多有冒捐功名、勾通州县吏役相与袒护、地方官为吏役蒙蔽、或捏饰不报、或改盗为窃、并访闻齐河县有训导李淳琳被盗之案、报县后被该县勒留数日、典史赔银了事、长山县孟王庄腰庄朱博寨等处有一夜连劫之案、具报后该县勒令事主改盗为窃、并访闻新城县张官庄王姓、高苑县范家村之范秀、孙家集之孙瞻汝、均系窝主、高苑县捕役张怀德、又系总窝、请饬查办等语。东省近日盗劫频闻。乃竟有窝盗之家捐纳职官。与吏役交通庇护。受贿分赃。亟应严行查办。此等奸民在家时即以窝盗为事。冒捐职官。较之倡优隶卒、尤为污贱。若令滥入仕途。尚复成何事体。著和舜武即督率臬司温承惠实力访查。严拏重惩。勿令漏网。其齐河长山讳盗赔赃各案、及新城高苑等处窝盗各犯、一并查访明确缉拏到案。按律严办。不可稍存姑息。将此谕令知之。　　

○旌表守正捐躯山东新城县民董二喜妻刘氏。单县民寻尚魁女寻氏。　　

○甲子。谕内阁、长龄奏审明云骑尉江芝捏名揭控总兵游栋云一案、按律定拟一摺。此案江芝以世职拨镇标差委。因弓马生疏。屡经游栋云责处。本系咎有由取。节次派赴台站当差。日久未换。辄敢挟此微嫌。起意填砌重款。假捏他人姓名揭告。已属险诈。乃于驿递奏事文报内、潜将呈词装入。直达御前。尤为胆大。较之寻常匿名告言人罪者、情节更重。该督将该犯依律问拟绞候。将来归入秋审情实。亦必予勾。江芝著即行处绞。以昭炯戒。游栋云违制坐轿。例应革职。其私役兵丁及家人仆妇带领子女观操。皆其罪之轻者。游栋云前已降上□日黜革。念其曾在军营著有劳绩。遽予废弃。亦觉可惜。著加恩赏给经制外委。交与杨遇春标下差遣委用。不准该提督保奏。候朕施恩。　　

○乙丑。上幸万寿山。诣广润祠拈香。　　

○谕内阁、温承惠奏、审讯寿光县民蒋柱呈控伊子被媳董氏谋毒毙命一案大概情形、请将指控贿和之县令解任质审一摺。寿光县知县陶釴、著解任交该臬司提同保正张梦龙等、一并归案研讯。至此案下毒情形。蒋柱与伊妻张氏所供不符。而蒋董氏供出同时中毒之蒋小兑妮、系属要证。自应提案质对。以成信谳。乃该臬司饬县差提蒋小兑妮。蒋家妇女竟群出殴差。迨蒋小兑妮到案。蒋柱复与伊妻张氏闯入司堂。撞头肆闹。实属刁恶。目无法纪。将来定案时无论所控虚实。所有殴差妇女、均照殴差例治罪。蒋柱张氏、均照闹堂例治罪。虽系妇女、不准收赎。嗣后各直省如有妇女殴差闯堂之案。俱著照此办理。　　

○又谕、吴璥奏、核议扬河西岸堤工请筑碎石坦坡一摺。扬河西岸堤工、临湖隔运。风水洞及三元阁对过两处情形著重。著准其包筑碎石坦坡。以资捍御。该督等即饬令工员照估兴修。于未经抛筑以前。先将基址工料验明。工竣后该督等亲往验收。如长宽高深丈尺均属相符。准其报销。傥有偷减浮冒等敝□大。即行据实严参惩办。毋稍姑息。　　

○旌表守正捐躯河南光州民阮真科侄女阮氏。　　

○命再拨京仓麦五千石、粟米五千石、交顺天府分厂接续平粜。　　

○丙寅。谕内阁、据哈迪尔等奏、此次监验应试文童骑射内、有年岁可疑之人、请裁彻不准考试、并缮单呈览一摺。马步射乃旗人根本。即读书应试。亦应兼习马步射。果有虚报年岁者。自应不准考试。惟身材长短不同。此内或不免有身虽高大而实未及岁者。著军机大臣将此项裁彻不准考试之人传齐、并将各该童生所生之年月。令各该旗注明咨送。详悉核对。如有虚报。不准考试。仍将该旗参领佐领及原验之大臣参奏。傥身虽高大、实系年在十五岁以下者。仍准其考试。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百四十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十三年。戊寅。六月。丁卯朔。谕内阁、伯麟奏巢□刀平临安江外逆匪、拏获逆首逆目按律办理一摺。此案逆首高老五系上年临安江外滋事逆夷高罗衣之堂侄。因查拏逆党逃赴藤条江外。胆敢纠众抢掠土司地方。裹胁渐众。遂僭称王号。伪封官职。抗拒官兵。并偷渡江内窥伺临安府城。实属罪大恶极。伯麟派调官兵土练督率进巢□刀。连获胜仗。该逆匪等逃窜出江。潜藏打雀山顶。经伯麟所派东路官兵追探兜围。贵西道何金、密派兵练乘夜抄上山顶。都司桂朝阳、曹得周、知州岳辉文、冒雨领兵黎明齐至贼巢。外委冉锡元首先抢入寨门施放号枪。兵练一齐奔入。将高老五生擒。并歼除余逆。办理尚为迅速。伯麟著交部议叙。冉锡元首先入寨。手受刀伤。殊属奋勇。著以千总即行超补。何金、桂朝阳、曹得周、岳辉文、著伯麟分别保奏。候朕施恩。其余在事文武员弁。著择其尤为出力者。据实保奏。不可冒滥。双林带领西路官兵临期驰赴。无劳足录。著即赴古州镇新任。不必留于江外。李庆云、张正扬、失防蛮密渡。以致贼匪渡江。且李庆云猝闻贼至。辄关闭城门。尤涉张皇。姑念其戴罪自效。尚知奋勉。李庆云著降为游击。张正扬著降为把总。俱留于滇省补用。临元镇总兵员缺。著该督即于军营出力人员内保奏请上□日。案内首逆高老五、及得受伪封各贼目。均已于军前正法。著名逆目马居阿、亦经续获。惟马哈杂在逃。现在提督张凤业已渡江。著即督率兵练务将马哈杂拏获。续经讯出逆犯。一并按名擒捕。审明治罪。不可稍留余孽。以儆夷众而靖边圉。　　

○又谕、巡视天津漕务御史和精额奏南运河筹备剥船、请明定章程一摺。运河水势。天津迤北浅阻处多。两次官造剥船。本为北运河剥运而设。如遇南运河水浅之年。亦准临时酌调。原系因时制宜。若如该御史所奏、将北运河官剥船分给南运河四百只。每年定期运往停泊备用。设遇是年水势畅达。岂非徒劳往返。殊与运务无益。著仍照旧章办理。不必轻议更张。和精额所奏毋庸议。　　

○戊辰。上御勤政殿听政。　　

○谕内阁、孙玉庭奏、南河物料价值分别酌减一摺。前据工部奏年来江南河工、顺轨安澜。料价渐平。请降上□日令江南总督河督、将各厅柴秸未经减价者。及檾斤砖石夫工等项核实议减。兹据该督等奏、除海柴檾麻杉桩砖灰土方夫匠等项。实难议减外。请将上下各厅秸料未经减价者。酌减一成。已减者免其再减。江柴湖芦杂草亦酌减一成。高堰山盱里河外河外北五厅采办涧溪石料。俱酌减一成。其余各厅仍循旧例。著照所请、即自本年霜降后为始。照所减之价办理。并著工部查核照现减价值通计一年约可撙节钱粮若干。自行具奏。　　

○谕军机大臣等、据都察院奏、山东泰安县孀妇徐张氏遣侄徐文现、呈控盗伤人命、知县谕令工人承认拒贼误伤、委员刑逼认诬一案。已降谕上□日交和舜武督同臬司温承惠秉公审办矣。此案泰安县监生徐文诰家被群盗持械入室劫去钱物。并点放鸟枪伤毙佃户柏永柱。乃该县知县讳盗为窃。又惧干处分。转谕工人霍大友顶认因用铁铳拒贼、误伤柏永柱。拟经留养完案。谓之官民两便。实属纵盗殃民。大干法纪。嗣徐文诰闻知历城县捕获盗犯杨进中等供有同夥十四人、携带鸟枪强劫徐姓、枪系王大壮王三壮点放之语。赴臬司衙门控诉。经臬司委员审讯。周委员竟将徐文诰及各工人掌嘴跪炼七日夜之久。逼令徐文诰诬认拒贼误伤柏永柱身死拟徒定案。迨经刑部以伤供不符。驳令覆讯。李委员又刑逼徐文诰供认放枪故杀。问拟大辟。益觉可恨。直同唐季来俊臣矣。此李委员竟应正法示众。断不可恕。州县身为命吏。戢暴安良。是其职任。乃竟袒护盗贼。诬陷良民。置之死地而不顾。其情较之盗贼尤为可恶。东省地方官如此颠倒妄为。何怪贼盗毫无忌惮。肆意横行。著和舜武即查明泰安县知县传上□日革职。周李二委员一并解任。督同臬司温承惠亲提严审。如审明属实。将该知县委员俱加重定拟具奏。其案内各盗犯、迅速严拏归案办理。将此传谕知之。　　

○以正黄旗汉军副都统英惠、为内阁学士。兼礼部侍郎衔。　　

○以故四川松茂道属大定沙坝土千户苏尚荣孙国映、贵州永宁州属顶营正长官司罗天骐子溥、各袭职。　　

○己巳。上幸万寿山。诣广润祠拈香。　　

○谕内阁、国家造就八旗人材。以骑射为根本。其考试文艺乃末技耳。仰蒙列圣施恩增此一途。以广登进之路。即缺此一途。亦于八旗人材无损。定例旗人报考文场。必先试以马步射。方准入闱。以示不忘本也。承平日久。舍劳就逸者多。又因科甲人员升迁较速。遂各争趋文事。惮于骑射。甚至考试文童。竟有私减年岁冀免马射者。大乖立法之意。昨据哈迪尔景禄奏考验八旗文童马步射内有年岁不符者三十八名。当派军机大臣查明具奏。兹据奏正蓝旗觉罗迈拉松阿、佛珠灵阿二名。恭查玉牒内开载年岁。实系私减捏报。迈拉松阿、佛珠灵阿、不但此次扣除。著永远不准考试文场。其该管参佐领、著交部议处。考验不实之都统英和、著交部察议。至所奏各旗文童倭兴额等二十八名。核对该旗户册年岁均属相符之处。尚未核实。不足为凭。著交户部检齐各该旗报部户口册。再行逐一确查据实具奏。册内挖补年岁之内务府文童保勋、常绵二名。亦一并查明具奏。其本无户口册之王公包衣希彦等六名。著该王公自行查明据实具奏。　　

○庚午。以故镇国将军奕桂子载秀、降袭辅国将军。　　

○辛未。谕内阁、孙玉庭等奏、会议江西堵缉邻私条款开单请上□日一摺。前因湖广江西纲盐滞销。降上□日令该督抚盐政将疏通积滞堵缉邻私、稽查夹带偷漏事宜。会议章程具奏兹据孙玉庭等将江西堵缉邻私章程开单呈览。朕详阅单内、请将赣县磨角地方驻缉通判移驻攸镇。由赣州镇饬营带兵协同堵缉。仍令赣县县丞巡查磨角。安仁县蓝桥原派武员改驻长塘。蓝桥一卡。改委安仁县县丞驻巡。并添船一只分巡支河。新城杉关等处、委员轮流巡缉。不得株守一处。南康府属青山地方、由省按季派委丞倅前往、督率该处巡检认真稽验。各条均系因地制宜。俱著照所议办理。其淮界三十里内、请照雍正年闲旧制。每处酌留邻商一二店。以备本地民食。其事亦属可行。该督等仍须派员随时查察。不准囤积多盐。以杜侵越。至江省回空粮船装载淮扬一带私盐。最为积敝□大。著照所请、于每年空船回江之先。在湖口县梅家洲及北姑塘分别设卡。派委员弁。遇有粮船。随查随放。仍令该盐道亲往督查。如有违例夹带多盐者。查拏惩办。总须行之以实。若稽察不力。或得赃卖放。虽更定章程。仍难收实效。该督等务慎选妥员、认真经理。以期鹾政日有起色。　　

○壬申。谕内阁、戴均元吴璥奏、会议徐城外加帮石堤一摺。徐州府城滨临大河。全赖石堤保障。河底日渐淤高。郡城形如釜底。大堤加高而不能帮宽。且多□□音潮渗水之处。形势危险。自应思患豫防。著照所议、准其将石工外无滩处所、于堤内拆去民房。帮宽土戗。以作后靠。其石工外存滩处所、闲段包砌碎石坦坡。俾资捍卫。该督等即督率工员核实办理。工竣亲往验收。勿任稍有偷减浮冒。以重要工。　　

○又谕、和舜武奏知府延案押毙人命、请上□日革职、仍恳赏给同知职衔、留东缉捕一摺。武定府知府谢天樛、前在指挥任内缉拏逆犯。尚为认真。节经赏戴花翎。予以即升。擢任知府。该员前此微劳。业已屡次施恩。明示奖励。乃该员自到山东以后。并未续获要犯一名。而于上司发审案件任意迁延押毙人命。岂能少事姑容。谢天樛著即革职。不准赏给同知职衔。若遽令交代回籍。转得遂其安逸。谢天樛著留于东省交和舜武差委。令其访拏祝现等六逆。如能拏获一名。再行奏明。量予恩施。　　

○以故四川松茂道属卓克基长官司色郎纳木尔吉妻雍恕纳木、湖南慈利县麻寮所樱桃隘把总张武绳孙先德、靖安隘把总向祚华孙添诚、各袭职。　　

○癸酉。上幸静明园。诣龙神庙拈香。　　

○谕内阁、前据哈迪尔景禄参奏考验八旗马步射内年岁不符者三十八名。朕召见景禄、询以凭何察核。据奏验其身材高大。似非十五岁以下者。俱行扣除。不准与考。朕以考试捏报年岁规避马射。自应照例惩治。然但凭目验。并无实在凭据。即一概扣除。恐其中不无屈抑。若查明并非捏报。应仍准其考试。因派军机大臣查明具奏。嗣据奏正蓝旗觉罗迈拉松阿、佛珠灵阿二名。查对玉牒内所载年岁不符。系属捏报。其余据各该旗送到户册查对。惟查出年岁挖补之内务府文童保勋、常绵二名。余俱年岁相符。朕以尚未核实不足为凭。复交户部检齐各旗报部丁册再行确查。兹据奏定例八旗壮丁年及十六岁。即造入丁册。此次单开各文童内镶红旗满洲阿敏泰、文筠、正黄旗包衣维勤、德润、于二十一年开报入册。核计现年均已逾岁。正黄旗包衣伊萨布、册内注明十四岁。计亦逾岁。其内务府文童保勋、亦经入册。皆系捏报。阿敏泰、文筠、维勤、德润、伊萨布、保勋、均著扣除。永远不准考试文场。其该管参佐领、著交部议处。考验之都统、副都统、内务府大臣、著查明交部察议。此次捏报年岁各文童。虽由哈迪尔等查出。然未能核明。多虚少实。嗣后八旗文场考试。派出考验马步射之大臣。如有看出年岁可疑者。俱著查明户部册载年岁果属不符。再行参奏。内务府所报丁册。其年岁有载有不载。嗣后著一律开载年岁。以凭查核。　　

○甲戌。都察院奏、直隶蠡县民人崔峰呈递封口一案。得上

□日、此案著方受畴亲提人证卷宗秉公审讯定拟具奏。原告崔峰该部照例解往备质。至该民人以地亩细故。辄敢缮写封口奏摺。在都察院呈递。直达御前。实属胆大。定案时无论所控虚实。近年刁风甚炽。必须从重治罪。　　

○以礼部左侍郎王引之、为浙江乡试正考官。翰林院编修李裕堂、为副考官。工部左侍郎王以衔、为江西乡试正考官。内阁中书李彦章、为副考官。吏部郎中余本敦、为湖北乡试正考官。内阁中书刘鸿翱、为副考官。　　

○丁丑。旌表守正捐躯广东归善县民谢亚日妻莫氏。　　

○户部议准、陕甘总督长龄疏报、靖远、秦安、正宁、三县、开垦地五顷六十亩有奇。照例升科。从之。　　

○己卯。除湖南澧州、水冲田一百四十一顷四十亩有奇额赋。　　

○庚辰。上幸万寿山。　　

○命刑部尚书吴璥、驰往河南署巡抚查勘武陟河工。以户部尚书卢荫溥、署刑部尚书。　　

○壬午谕内阁、永臶等奏、恳添设内务府官学一摺。东陵八旗官学。设自乾隆年闲。遵行已久。内务府官役子弟生齿日繁。添设官学。亦足以资教育。加恩著照所请。准其于景陵裕陵两处内务府官圈之内。各设官学一所。即于内务府人员内遴选通晓满汉文义谙习骑射者、派充教习。每月给与薪水纸笔银三两。在于永济库存贮项下动支报销。此外各圈居住之官役子弟。令其就近归学训习。该管大臣等随时稽查。分别劝惩。以收实效。　　

○又谕庆保等奏习教愚民具结赴官投悔、请免治罪、并将分投劝谕之员请加鼓励一摺。愚民学习邪教。最为风俗人心之害。如一二人私自在家焚香诵经。地方官原不能逐户搜查缉拏净尽。若一经传徒聚众。则踪迹易露。即当立时捕获。按律严惩。俾知警惧。其有旧染污俗。真心改悔。赴官投首者。自可从宽免罪。予以自新。如派委多员四出劝谕。在委员等必以招徕众多为功。而其闲投悔之民。未必悉出于真心。不过暂时希图免罪。迨日久故智复萌。又或私相传习。仍难收化莠为良之效。该省既已先经劝谕。所有此次投悔向习天主教之傅大才等四十名口。大乘教之王世宝等十一名口。牛八教之李材等三百八十九名口。均出具切结到官。著俱免其治罪。失察之文武员弁。亦俱宽免处分。至从前该省办理习教人犯案内奖励各员。原因其拏获教犯多名。又有赴案投悔者。是以量予甄叙。并非奖其劝谕之功。嗣后无庸派委多员。分投劝谕。其此次奏请鼓励各员、概不准行。　　

○癸未。谕内阁、前据润祥等奏、南粮头进兴武头帮米色搀杂霉变。当经降上□日交刑部审讯。据该帮运丁王廷珠等供明承运无锡阳湖二县漕米。受兑之时。经领运千总孙文秀验明米色坚好行抵淮关。经总漕盘验。并无霉变搀杂。因在途郁蒸霉变。起剥多次。将气头搅在好米之内。以致米色搀杂。已将该运丁等分别治罪。失察之千总孙文秀、总运通判陈元龄、交部察议。兹据李奕畴奏米色霉变。虽由沿途未加风晾、然果水次兑交好米、何致遽行霉变、请将该领运千总革职交刑部归案审办、经徵之无锡县知县韩履宠、阳湖县知县李廷芊、监兑通判陈元龄、交部分别议处、并自请议处等语。漕米未兑以前。责在州县既兑以后。责在旗丁。此案米色霉变搀杂。业经刑部讯明系在途蒸郁起剥所致。事在既兑之后。自应将该运丁治罪。千总通判交议。今该漕督乃以米色本未乾洁。请将经徵之知县议处。即使其言属实。当受兑盘验时。何以不早行参奏。迨至事后追咎。岂足服该县等之心。领运千总孙文秀、押运通判陈元龄、著仍照前议办理。知县韩履宠、李廷芊均无庸议处。李奕畴办理前后矛盾著交部议处。　　

○甲申。谕内阁、御史卢炳涛奏京控案件请明立限制一摺。小民健讼刁风、固不可长若一概禁遏。使民隐不能上达。亦恐覆盆之冤。无自而伸。息讼之道。全在地方大小官吏、勤于听断果能案无留牍。曲直较然。则政平讼理上控之风。将不禁而自息。即如山东前此陈预张五纬因循废弛。京控络绎不绝。自和舜武温承惠到任后。数月以来该省控案寂然。是其明验。该御史请将呈词虚诞者立案不行。各省控案。仅就呈词阅看。安能遽辨其虚实。以定准驳。惟审明实系虚诬。自应按照定律加等治罪。以儆刁顽。其属员讦控上司若系案外摭拾计图挟制者、固应严禁。其本案屈抑亦不能不听其申诉。听讼总在折中。岂可豫存成见、总目之为虚诬、一概不理。凡事在正本清源。非更定条例所能遏其末流也。　　

○举行嘉庆二十二年大计。山西、卓异官十二员。不谨官二员。浮躁官一员。罢软官一员。有疾官三员。年老官六员。分别议叙处分如例。
  </div>
  <div class="pagination">
   <a href="清实录嘉庆朝实录_page475.html">
    上一页
   </a>
   <span>
    ...
   </span>
   <a href="清实录嘉庆朝实录_page471.html">
    471
   </a>
   <a href="清实录嘉庆朝实录_page472.html">
    472
   </a>
   <a href="清实录嘉庆朝实录_page473.html">
    473
   </a>
   <a href="清实录嘉庆朝实录_page474.html">
    474
   </a>
   <a href="清实录嘉庆朝实录_page475.html">
    475
   </a>
   <span class="current-page">
    476
   </span>
   <a href="清实录嘉庆朝实录_page477.html">
    477
   </a>
   <a href="清实录嘉庆朝实录_page478.html">
    478
   </a>
   <a href="清实录嘉庆朝实录_page479.html">
    479
   </a>
   <a href="清实录嘉庆朝实录_page480.html">
    480
   </a>
   <a href="清实录嘉庆朝实录_page481.html">
    481
   </a>
   <span>
    ...
   </span>
   <a href="清实录嘉庆朝实录_page477.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
