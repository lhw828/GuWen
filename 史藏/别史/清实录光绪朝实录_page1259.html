<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1259 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1259 页/共 1316 页</h1>
    <div class="content">○贵州巡抚庞鸿书奏、已故仁怀县知县朱毓文遗爱在民。请入祀该县名宦祠。下部议。摺包　　

○以捐助戒烟局费。赏候选道向步瀛从二品封典。摺包　　

○辛酉。谕内阁、庞鸿书奏、查明庸劣不职各员。严加甄别一摺。贵州署普安同知松桃同知段永浚、听断乖方。怨声载道。仁怀同知谢廷佐、性情巧滑。信任丁书。署独山州知州下江通判宋泽春、颟顸任性。声名甚劣。署龙里县知县郎岱同知李兆奎、庸懦无能。诸事废弛。署镇甯州知州试用通判周桂生、使酒苛虐。滥用非刑。署郎岱同知候补知县李际安、年老昏庸。书差用事。署玉屏县知县安平县知县陈葆恩、庸闇猥琐。不能约束丁差。均著即行革职。余庆县知县李淑民、才庸识短。治术未谙。青溪县知县王恩级、才具平庸。不知振作。前署瓮安县知县候补知县谭希杜、粗鄙近利。遇事偏执。均著以县丞归部铨选。天柱县知县方正、迂谨无才。难胜繁要。著开缺另补。现月　　

○谕军机大臣等、所有近支王公。自亲王至奉恩将军。年届二十山■＜木学＞以上。三十山■＜木学＞以下。有愿出洋游学者。著报名由宗人府汇奏。听候点派。俟三年期满回国。试验果有心得。定当破格录用。傥竟毫无成就。亦必量予惩戒不贷。现月　　

○又谕、电寄胡湘林等、据电奏防城情形。仍未划一。现在廉钦正当办理清乡善后。何以猝有匪徒滋事。致有衡军溃逃。焚署戕官重案。足见办理不力。著胡湘林督饬各军迅速剿办。毋任蔓延为患。一面确查实情。先行电奏。并著张鸣岐会商合力防剿。毋稍松懈。现在张人骏行抵何处。著端方等查明。催令兼程赴任。妥筹办理。张人骏未到任以前。胡湘林责无旁贷。电寄　　

○军机处以圣躬违和。电寄各省督抚、保荐精通医理人员。迅饬来京。电寄　　

○修订法律大臣法部右侍郎沈家本奏、酌拟法院编制法。凡十五章一百四十条。下宪政编查馆知之。　　

○又奏、遵拟化除满汉畛域。请嗣后旗人犯遣军流徒各罪。照民人一体发配。现行律例折枷各条。概行删除。以昭统一。下会议政务处议。摺包　　

○御史石长信奏、都察院官制肬■闲略。请复六科旧制。及变通升阶。下会议政务处议。寻奏、各部行科公事。均由给事中统司纠察。自不必循按部分科之旧。至都察院升转官缺。甫经变通厘订。似未便再议增改。从之。摺包　　

○察哈尔都统诚勋奏、遵议西北边防。拟将察哈尔及绥远城热河三处。改为行省。别以直隶之宣化。山西之大同。二府择要拨归察哈尔管辖。分设总督巡抚各员。其张家口并先行自开商埠。下会议政务处议。摺包　　

○命外务部右侍郎汪大燮充出使英国考察宪政大臣。学部右侍郎达寿充出使日本国考察宪政大臣。邮传部右侍郎于式枚充出使德国考察宪政大臣。现月　　

○以法部郎中李焜瀛为京师高等检察厅检察长。现月　　

○以学优品端。赏前吏部主事劳乃宣五品卿衔。　　

○以襄办南洋交涉出力。赏英国律师暒滟旦文二品顶戴。　　

○以广东知县罗芳灿纵勇殃民。署儋州知州吴佑曾纵盗勒捐。贵州黔西州知州蒋松华谎报盗犯正法。并革职。　　

○以忠烈未彰。追予阵亡扬州府经历徐鸿谟优恤。并附祀江浙两省忠义祠。摺包　　

○壬戌。遣官祭文昌帝君庙。　　

○谕内阁、袁世凯奏、特倢■＜曰融＞■＜石木＞庸劣不职各员一片。直隶晋州知州王秉谦、丁役用事。捕务废弛。新乐县知县王志范、性近优柔。才具竭蹶。安肃县知县甯济、始勤终怠。怨谤丛生。署清河县知县试用通判丁其圭、疲玩性成。颇有嗜好。署威县知县候补知县承直■心、遇事寡断。差役弄权。代理完县知县大挑知县黄莹书、庸闇无能。不知振作。均著即行革职。盐山县知县段献增、才具平常。难胜繁剧。成安县知县张尔琨、办事因循。吏才短绌。均著开缺另补。现月　　

○谕军机大臣等、电寄端方、前据端方等电奏会商筹办沿江一带巡防大概情形。并声明详细章程。由各省妥筹。分别具奏。现尚未据奏到。著端方分催各省。迅速奏报。电寄　　

○直隶总督袁世凯奏、堵筑永定河漫口。筹议办法。勘估兴工。请拨部款二十三万九千两以应急需。得旨、著度支部照数拨给。　　

○又奏、顺直水灾。请接办七项常捐。并将免保留省两项银两。归直代收。以资赈抚。从之。　　

○又奏、罂粟亩捐。仅止围场厅一处。该厅初归直隶。百端待理。所收罂粟亩捐。请仍留作经费。下部知之。摺包　　

○协办大学士鹿传霖等奏、估修裕陵圣德神功碑亭。需款一十四万余两。得旨、著度支部照数给发。摺包　　

○准新授湖广总督赵尔巽来京陛见。摺包　　

○以外务部右丞梁敦彦署外务部右侍郎。内阁学士宝熙署学部右侍郎。邮传部左丞郭曾炘署邮传部右侍郎。　　

○以出使俄国大臣胡惟德为外务部右丞。现月　　

○以捍＜目辟＞行＜匧心＞口＜韦未＞＜夗贝＞边方。赏吉林夹皮沟练总韩登举参将衔。摺包　　

○以私收差徭。革直隶广平在籍侍＜目辟＞行＜匧心＞口＜韦未＞＜夗贝＞陈作舟职。并讯办。摺包　　

○癸亥。谕内阁、前据署贵州提学使陈荣昌奏倢■＜曰融＞■＜石木＞司道大员。请旨查办一摺。当经谕令岑春蓂确查。兹据查明覆奏。贵州布政使兴禄、有意欺蒙。辜恩溺职。著即行革职。前署云南迤西道调任陕西陕安道石鸿韶、办理要务。诸多乖谬。嗜好甚深。声名恶劣。著革职永不叙用。姚州知州李金鳌、大姚县知县谢怀萱、罗次县知县范金镛、随办要务。亦多乖谬。均著即行革职。前任云贵总督丁振铎、用人不当。咎无可辞。业经革职。著免其置议。现月　　

○谕军机大臣等、岑春蓂奏、查明贵州布政使兴禄倢■＜曰融＞■＜石木＞款一片。据称兴禄前在武定直隶州任内。诬禀张大川等各节。及所办机器电报等局。用人不当。收支浮糜。所有依附兴禄之知府桂福等各员。著锡良确切查明。据实具奏。原片著钞给阅看。寻奏、原奏各节。或查无实据。或传闻失实。现在兴禄及蒋立成李训鋐均因另案革职。桂福等亦无依附招摇情事。恳免置议。报闻。现月　　

○护理两广总督胡湘林奏、遵照会议政务处奏定章程。实行禁烟。得旨、著认真严禁。摺包　　

○以农工商部右丞沉云沛署农工商部右侍郎。现月　　

○以贵州按察使松堮为贵州布政使。云南迤西道关以镛为贵州按察使。现月　　

○以才堪任使。予湖南记名总兵梁国桢、沅州协副将崧煜、湖北知府汪凤瀛、周以翰、军机处存记。摺包　　

○以捐助学费钜万。予湖北恩施县同知职衔王文赞以知县即选。摺包　　

○甲子。上奉慈禧端佑康颐昭豫庄诚寿恭钦献崇熙皇太后还西苑驻跸。起居注　　

○谕军机大臣等、电寄达桂、电悉。现有查办事件。著暂缓来京。电寄　　

○又谕、电寄锡良、电悉。谢凤生著速赴临元镇署任。毋庸来见。电寄　　

○湖广总督张之洞等奏、联合＜目辟＞＜訁冉＞米＜度攵＞＜夗贝＞湘川鄂四省。建设铁路材料机器厂。自造铁路应用钢铁各项料物。以塞漏＜目辟＞■一巴＜夗贝＞。其厂中所出料物。并恳暂免出口税银。下所司知之。摺包　　

○侍郎衔督办各省土药统税事宜柯逢时等奏、土药税收日绌。拨解为难。拟请裁撤部局。仍归各省自办。下部议。寻奏、税饷顿绌。实由官膏禁烟均未得法。综观目前情形。销数实未大减。所请裁撤部局之处。应从缓议。从之。摺包　　

○以记名总兵梁国桢为湖南绥靖镇总兵官。现月　　

○以讲求吏治。予升任山东兖州府知府张嘉猷军机处存记。摺包　　

○以亏款延缴。革已故湖南安陆县知县马士庆职。提属勒追。以祭先师孔子。自是日始、斋戒三日。起居注　　

○乙丑。上诣仪鸾殿。问慈禧端佑康颐昭豫庄诚寿恭钦献崇熙皇太后安。至丁丑皆如之。起居注　　

○护理河南巡抚袁大化奏、豫省兴办实业社会。创设游民教养局。饬属仿办。以厚民生。下部知之。摺包　　

○换铸江苏苏松太道关防。从江苏巡抚陈夔龙请也。摺包　　

○以随使期满。予驻和同知吴文泰等三员奖叙。　　

○赏日国参议更萨来斯、暨义国水师提督柏拉迪等四员。比使随员梁阿美等二员宝星。摺包　　

○以祭社稷坛。自是日始、斋戒三日。　　

○丙寅。湖广总督张之洞奏、遵旨核议新编刑事民事诉讼法。于现在民情风俗。尚多捍格。逐条附列按语。俾臻妥善。并请先编各项法律。再将民事刑事诉讼法妥议。又奏、现行律内虚拟死罪之戏杀误杀擅杀三项。改为流徒。原为省并繁文起见。然于情法转不得其平。请改流徒后。仍留绞罪之名。于习艺时分别标识于衣上。使知所警。工作年限。亦酌量加增。均下部议。　　

</div>
    <div class="pagination">
<a href="清实录光绪朝实录_page1258.html">上一页</a><span>...</span><a href="清实录光绪朝实录_page1254.html">1254</a><a href="清实录光绪朝实录_page1255.html">1255</a><a href="清实录光绪朝实录_page1256.html">1256</a><a href="清实录光绪朝实录_page1257.html">1257</a><a href="清实录光绪朝实录_page1258.html">1258</a><span class="current-page">1259</span><a href="清实录光绪朝实录_page1260.html">1260</a><a href="清实录光绪朝实录_page1261.html">1261</a><a href="清实录光绪朝实录_page1262.html">1262</a><a href="清实录光绪朝实录_page1263.html">1263</a><a href="清实录光绪朝实录_page1264.html">1264</a><span>...</span><a href="清实录光绪朝实录_page1260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
