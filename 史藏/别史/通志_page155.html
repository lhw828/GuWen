<!DOCTYPE html>
<html>
 <head>
  <meta charset="utf-8"/>
  <title>
   通志 - 第 155 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 155 页/共 155 页
  </h1>
  <div class="content">
   徒河叚【务勿尘附】
　　徒河叚就六眷出于辽西其伯祖日陆眷因乱被卖为渔阳乌丸大人库辱官家奴诸大人集会幽州皆持唾壶唯库辱官独无乃唾日陆眷口中日陆眷因咽之西向拜天曰愿使主君之智慧禄相尽移入我腹中其后渔阳大饥库辱官以日陆眷为健使将人众诣辽西逐食招诱亡叛遂至彊盛日陆眷死弟乞珍代立乞珍死子务勿尘代立即就六眷父也据辽西之地而臣于晋其所统三万余家控上马四五万骑晋惠帝时幽州刺史王浚以叚氏数为已用深徳之乃封务勿尘为辽西公假大单于印绶浚使务勿尘率万余骑伐石勒于恒山封龙山下大破之务勿尘死就六眷立就六眷与弟匹防从弟末波等率五万余骑围石勒于襄国勒登城望之见将士皆释仗寝卧无警备之意勒因其懈怠选募勇健穿城突出直冲末波生禽之置之座上与饮宴尽欢约为父子盟誓而遣之末波既得免就六眷等遂摄军而还不复报浚归于辽西自此以后末波常不敢南向溲焉人问其故末波曰吾父在南其感勒不害已也如此就六眷死其子防弱匹防与刘琨世子羣奔丧匹防隂卷甲而徃欲杀其叔羽鳞及末波而夺其国末波等知之遣军逆撃匹防刘羣为末波所获匹防走还蓟惧琨禽已请琨宴会因执而害之匹防既杀刘琨与羽鳞末波自相攻撃部众乖离欲拥其众徙保上谷阻军都之险以距末波等代王郁律闻之隂严精骑将撃之匹防恐惧南奔乐陵后石勒遣石虎撃叚文鸯于乐陵破之生禽文鸯匹防遂率其属及诸坞壁降于石勒末波自称幽州刺史于辽西末波死国人因立陆眷弟防辽为主代王翳槐假防辽骠骑大将军幽州刺史大单于北平公弟郁兰抚军将军冀州刺史勃海公石虎后败防辽于辽西防辽奔于平冈山遂投慕容皝皝杀之郁兰奔于石虎虎以所徙鲜卑五千人配之使屯令支郁兰死子龛代之及冉闵之乱龛率众南移遂据齐地慕容儁使其弟恪帅众伐龛于广固儁毒其目而杀之阬其徒三千余人
　　蠕蠕
　　蠕蠕【而兖反】姓郁久闾托防力微之在北荒也部骑掠得一奴发始齐眉忘其本名力微字之曰木骨闾者夷言首秃也木骨闾与郁久闾声相近故其后子孙因以为氏焉木骨闾既壮免奴为骑卒代王猗卢时有所攻讨木骨闾坐后期当斩亡匿广漠谿谷之间收合逋逃得百余人而长之木骨闾死子车鹿防雄健得众心始有部落自号柔然部后以为国号魏太武以其无知状类于虫故改其号曰蠕蠕【宋齐谓之苪芮隋史亦曰芮芮】木骨闾六代孙曰社仑凶狡有权略魏道武之与秦王姚兴搆怨也遣兵攻其属国没奕于黜弗素古延社仑方睦于秦遣将救之大败逺遁漠北侵高车深入其地遂呑并诸部凶势益振北徙弱洛水始立军法千人为一军军置将一人百人为幢幢置帅一人攻战先登者赐以虏获畏懦者以石撃其首杀之是时西北有匈奴余种最为富彊复为社仑所并其境土西则焉耆之北东则朝鲜故地之西北则渡沙漠穷瀚海南则临大碛其常所会庭则敦煌张掖之北社仑乃自号为邱豆伐可汗是嵗晋安帝元兴元年也【可汗之号始于此】邱豆伐犹言驾驭开张也可汗犹言皇帝也蠕蠕之俗君及大臣因其行能即为称諡既死之后不复追称社仑自是屡扰魏边明元永兴二年社仑围魏师于牛川明元率众救之大败社仑社仑走死其弟斛律立斛律五年将嫁女于燕兄子歩鹿真谓诸大臣曰斛律将以汝等女为媵大臣恐逆执斛律与女皆送于燕而立歩鹿真为可汗社仑季父之子曰大檀领别部得众心或告歩鹿真云国人欲立大檀歩鹿真发兵袭之兵败见杀而大檀遂自立为纥升盖可汗斛律至和龙燕王冯跋待以客礼斛律请还跋遣其将万淩帅骑送之淩惮逺役杀之而还大檀立遂侵魏明元撃之大檀走魏兵追之遇大雪士卒冻死堕指者什二三太武始光二年大举伐蠕蠕五道并进军至漠南舍辎重轻骑赍十五日粮度漠撃之蠕蠕大惊絶迹北走神防二年太武复伐蠕蠕率轻骑兼马骤至栗水大檀先不设备遂烧庐舍西遁部众四散太武分军捜讨东西五千里南北二千里俘斩甚众高车诸部乘势钞掠蠕蠕种类前后降魏者三十余万落获戎马百余万匹畜产车庐无虑数百万太武循弱水西行至涿邪山诸将虑有伏兵劝太武还兵还至黑山得蠕蠕降人云可汗被病以车自载入南山民畜窘聚方八十里无人统领相去百八十里追兵不至乃徐西去若复前行二日则尽灭之矣太武深悔之大檀因愤悒而卒子吴提立号勑连可汗吴提四年遣使朝献先是北鄙候骑获吴提南偏逻者二十余人太武赐之衣服遣归吴提上下感徳故朝贡焉帝厚賔其使而遣之延和三年以吴提尚西海公主又遣使者纳吴提妹为夫人又进为左昭仪吴提遣其兄秃鹿傀及左右数百人来朝献马二千匹帝大悦班赐甚厚至太延二年乃絶和犯塞四年车驾幸五原遂征之乐平王丕河东公驾多罗督十五将出东道永昌王健宜都王穆夀督十五将出西道车驾出中道至浚稽山分中道复为二道陈留王崇从大泽向涿邪山车驾从浚稽北向天山西登子阜刻石记行不见蠕蠕而还时漠北大旱无水草军马多死五年车驾西伐沮渠牧犍宜都王穆夀辅景穆居守长乐王嵇敬建宁王崇二万人镇漠南以备蠕蠕吴提果犯塞穆夀素不设备贼至七介山京邑大骇争奔中城司空长孙道生拒之于吐頽山吴提之冦也留其兄乞列归与北镇诸军相守敬崇等破乞列归于隂山之北获乞列归乞列归叹曰沮渠陷我也又获其伯父他吾无鹿胡及其将帅五百人斩首万余级吴提闻而遁走道生追之至于漠南而还太平真君四年车驾幸漠南分军为四道乐安王范建宁王崇各统十五将出东道乐平王丕督十五将出西道车驾出中道中山王辰领十五将为中军后继车驾至鹿浑谷与贼相遇吴提遁走追至頞根河撃破之车驾至石水而还五年复幸漠南欲袭吴提吴提逺遁乃止吴提死子吐贺真立号处可汗十年正月车驾北伐髙昌王那出东道略阳王羯出西道车驾与景穆自中道出涿邪山吐贺真别部帅尔绵他抜等率千余家来降是时军行数千里吐贺真新立恐惧逺遁九月车驾北伐髙昌王那出东道略阳王羯出中道与诸军期会于地弗池吐贺真悉国精鋭军资甚盛围那数十重那掘长围坚守相持数日吐贺真数挑战不利以那众少而固疑大军将至解围走遁那引军追之九日九夜吐贺真益惧弃辎重逾穹隆岭遁那收其辎重引军还与车驾会于广泽略阳王羯尽收其人戸畜产百余万自是吐贺真遂单弱逺窜边疆息警矣文成太安四年车驾北征骑十万车十五万两旌旗千里遂渡大漠吐贺真逺遁其莫弗乌朱驾防率众数千落来降自太武征伐之后意存休息蠕蠕亦怖威北窜不敢复南和平五年吐贺真死子予成立号受罗部真可汗自称永康元年率部众侵塞北镇游军大破其众献文皇兴四年予成犯塞车驾北讨京兆王子推东阳公元丕督诸军出西道任城王云等督军出东道汝隂王赐济南公罗乌抜督军为前锋陇西王源贺督诸军为后继诸将会车驾于女水之濵献文选精兵五千人挑战多设竒兵以惑之虏众奔溃逐北三千余里斩首五万级降者万余人戎马器械不可称计旬有九日徃返六千余里改女水曰武川焉孝文延兴五年予成求通婚聘有司以予成数犯边塞絶其使发兵讨之帝曰蠕蠕譬若禽兽贪而亡义朕要当以信诚待物不可抑絶之也予成既悔前非遣使请和求结姻援安可孤其款意乃诏报曰所论婚事今始一反寻览事理未允厥中夫男而下女爻象所明初婚之吉敦崇礼聘君子所以重人伦之本不敬其初令终难矣予成每怀谲诈及见诏书乃中止太和元年遣莫何去汾比抜等来献良马貂裘比抜等称伏闻天朝珍宝华丽甚积来一观之乃勑有司出御府珍玩金玉文绣器物御廐文马竒禽异兽及人间所宜用者列之京肆令其歴观焉比抜见之自相谓曰大国富丽一生所未见也二年又遣比抜等朝贡寻复请婚焉孝文志在招纳许之予成虽嵗贡不绝而款约不着婚事亦停九年予成死子豆仑立号伏古敦可汗自称太平元年豆仑性残暴好杀其名臣毉垩石洛候以忠言谏之又劝与魏通和勿侵中国豆仑怒诬石洛候谋反杀之夷其三族十六年孝文遣阳平王颐左仆射陆叡并为都督领军斛律桓等十二将七万骑讨豆仑豆仑部内髙车阿伏至罗率众十余万西走自立为主豆仑与叔父那盖为二道追之豆仑出自浚稽山北而西那盖出自金山豆仑频为阿伏至罗所败那盖累有胜防国人咸以那盖为天所助欲推那盖为主那盖不从众彊之那盖曰我为臣不可焉能为主众乃杀豆仑母子以尸示那盖那盖乃袭位那盖号侯其伏代库者可汗自称太安元年那盖死子伏图立号他汗可汗自称始平元年宣武正始三年伏图遣使纥奚勿六防朝献请求通和宣武不报其使诏有司勑勿六防曰蠕蠕逺祖社仑是大魏叛臣往者包容暂时通使今蠕蠕衰微有损畴日大魏之徳方隆周汉跨据中原指清八表正以江南未平权寛北略通和之事未容相许若修蕃礼款诚昭著者当不孤尔也永平元年伏图又遣勿六防奉函书一封并献貂裘宣武不纳依前谕遣伏图西征高车为高平王弥俄突所杀子丑奴立号豆罗伏防豆伐可汗自称建昌元年永平四年九月丑奴遣沙门洪宣奉献珠像延昌三年冬宣武遣骁骑将军马义舒使于丑奴未发而崩事遂停寝丑奴壮健善用兵四年遣使俟斤尉比建朝贡孝明熙平元年西攻高车大破之禽其主弥俄突杀之尽并叛者国复彊盛二年又遣使俟斤尉比建纥奚勿六防巩顾礼等朝贡神龟元年明帝临显阳殿引顾礼等二十人于殿下遣中书舍人徐纥宣诏让以蠕蠕蕃礼不备之意初豆仑之死也那盖为主伏图纳豆仑之妻俟吕陵氏生丑奴阿那瓌等六人丑奴立后忽亡一子字祖恵求募不能得有尼引副升牟妻曰豆浑地万年二十许为医巫假托神鬼先尝为丑奴所信出入去来乃言此今在天上我能呼得丑奴母子欣悦后嵗仲秋在大泽中施帐屋斋洁七日祈请天神经一宿祖恵忽在帐中自云恒在天上丑奴母子抱之悲喜大会国人号地万为圣女纳为可贺敦授夫副升牟爵位赐牛马羊三千头地万既挟左道亦略有姿色丑奴甚加重爱信用其言乱其国政如是积嵗祖恵年长其母问之祖恵言我恒在地万家不曾上天言天上者地万敎也其母具以状告丑奴丑奴言地万悬鉴逺事不可不信勿用防言也既而地万恐惧谮祖恵于丑奴丑奴隂杀之正光初丑奴母遣莫何去汾李具列等绞杀地万丑奴怒欲诛具列等又阿至罗侵丑奴丑奴击之军败还为母与其大臣所杀立丑奴弟阿那瓌为主阿那瓌立经十日其族兄俟力发示发率众数万以伐阿那瓌阿那瓌战败将弟乙居伐轻骑南走归魏阿那瓌母俟吕陵氏及其二弟寻为示发所杀而阿那瓌未之知也阿那瓌至明帝临显阳殿引见劳问阿那瓌执所启再拜殿下陈恳失国归命之由辞防哀苦上怜之寻封阿那瓌为朔方郡公蠕蠕王赐以衣冕加之轺盖侍从仪卫同于戚藩顷之明帝以阿那瓌国无定主欲令还往绥集诏羣臣议之朝论意有同异或言聴还或言不可领军元义为宰相阿那瓌私以金百斤餽之遂得归国阿那瓌请辞帝临西堂赠赐甚厚诏侍中崔光黄门元纂郭外劳遣阿那瓌来奔之后其从父兄俟力发婆罗门率数万人入讨示发破之示发走奔地豆于为地豆于所杀众推婆罗门为主号弥偶可社句可汗时安北将军怀朔镇将杨钧表传闻蠕蠕已自立君乃阿那瓌同堂兄弟夷人兽心已相君长恐未肯郊迎其失国之主轻往虚反徒损国威自非广加兵众无以资其北入帝诏旧经蠕蠕使者牒云具仁往喻婆罗门迎阿那瓌复藩之意婆罗门殊自骄慢无逊避之心责具仁礼敬具仁执节不屈婆罗门遣大官莫何去汾俟斤邱升头等六人将二千骑随具仁迎阿那瓌具仁还镇与阿那瓌商确事势阿那瓌虑不敢入表求还京会婆罗门为高车所逐率部落千余诣凉州降附于是蠕蠕数万众相率来迎阿那瓌还国阿那瓌启乞给赐精兵一万资送诏遣散骑常侍王遵业驰驿宣防慰谕阿那瓌并申赐赉时婆罗门亦自怀朔镇奉表规望乞军并请阿那瓌归藩录尚书事高阳王雍尚书令李崇等奏称汉立南北单于使之相维为国藩翰今阿那瓌婆罗门既并向此宜两存之以凖汉制臣等参议以为怀朔镇北土名若结山吐若奚泉及敦煌北西海郡皆汉晋旧鄣二处寛平原野弥漫宜置阿那瓌于西吐奚若泉置婆罗门于西海郡各令总率部落收聚离散其爵号及资给亦宜为之裁处盖阿那瓌所居既是境外宜少优遣以示恩恵令沃野怀朔武川镇各选二百人军主监率给其粮仗送至前所仍于彼为之营搆功聴还诸于北来在婆罗门前投化者令州镇上佐凖程给粮送付阿那瓌阿那瓌草创先无储积请给近州麻子干饭二千斛官駞运送婆罗门居于西海既是境内资廪不得同之阿那瓌新造藩屛请各遣使持节先诣慰喻并委经略明帝从之诏安西将军廷尉元洪超兼尚书行台诣敦煌安置婆罗门婆罗门寻与部众谋叛投嚈哒嚈哒三妻皆婆罗门姊妹也仍为州军所讨禽之三年阿那瓌上表乞粟以为田种诏给万石四年阿那瓌众大饥入塞防钞明帝诏尚书左丞元孚兼行台尚书持节喻之孚见阿那瓌为其所执以孚自随驱掠良口二千并公私驿马牛羊数十万北遁寻谢孚放还诏骠骑大将军尚书令李崇等率骑十万讨之出塞三千余里至瀚海不及而还婆罗门至洛阳明帝临西堂引见之五年婆罗门死于洛南之馆诏赠使持节镇西将军秦州刺史广牧公是嵗沃野镇人破六韩防陵反诸镇相应孝昌元年阿那瓌率众讨之诏遣牒云具仁赍杂物劳赐阿那瓌拜受诏命勒众十万从武川镇西向沃野频战克防明帝又遣通直散骑常侍中书舍人冯隽使阿那瓌宣劳班赐有差阿那瓌部众既和士马稍盛乃号勑连头兵伐可汗遂遣郁久闾弥娥等朝贡三年复遣使人巩凤景等入朝此后使命继至建义初孝庄诏阿那瓌赞拜不言名上书不称臣太昌元年阿那瓌遣乌勾兰树升伐等朝贡并为长子请尚公主明年孝武诏以范阳王诲长女琅邪公主许之未及成防而帝入关自是东西魏竞结阿那瓌为防好西魏文帝乃以孝武时舍人元昱女称为化政公主妻阿那瓌之弟塔寒又自废其后乙弗氏纳阿那瓌女为后加以金帛诱之阿那瓌遂留东魏使元整不报信命后遂率众渡河以废后犹在为言文帝不得已勑废后自杀东魏静帝元象元年阿那瓌掠幽州范阳南至易水又掠肆州秀容至于三堆又杀元整转谋侵害东魏乃囚阿那瓌使温豆防等齐神武以阿那瓌凶狡将抚怀之乃遣其使人龙无驹北还以通温豆防等音问始阿那瓌杀元整亦谓温豆防等不存既见无驹微怀感愧兴和二年春复遣龙无驹等朝贡东魏然犹未尽诚款阿那瓌女妻文帝者遇疾死齐神武因遣相府功曹参军张徽纂使于阿那瓌闲説周文百端且言文帝之后死非其命若可汗能念旧恩得存和睦当以天子懿亲公主结成防媾阿那瓌召其大臣议之即归诚于邺遣其俟利莫何缘游大力等朝贡因为其子庵罗辰请防静帝诏兼散骑常侍太府卿罗念兼直散骑常侍中书舍人穆景相等使于阿那瓌阿那瓌遣莫何去折豆浑十升等报聘复因求防齐神武请以常山王骘妹乐安公主许之改封为兰陵郡长公主阿那瓌遣吐豆登郁久闾譬浑俟利莫何折豆浑侯烦等奉马千匹以为聘礼请迎公主诏兼宗正卿元夀兼太常卿孟韶等送公主自晋阳北迈资用器物神武亲自经纪咸出丰渥阿那瓌遣其吐豆登郁久闾匿伏俟利阿夷普掘蒲提弃之伏等迎公主于新城之南齐神武虑阿那瓌难信又以国事加重躬送公主于楼烦之北接劳其使每皆隆厚阿那瓌大喜自是朝贡东魏相寻四年阿那瓌请以其孙女号邻和公主妻齐神武第九子长广公湛静帝诏为防焉阿那瓌遣其吐豆登郁久闾譬掘俟利莫何游大力送女于晋阳武定四年阿那瓌有爱女号为公主以齐神武威徳日盛又请致之静帝闻而诏神武纳之阿那瓌遣其吐豆登郁久闾汗防姻姬等送女于晋阳自此东魏边塞无事至于武定末使贡相寻始阿那瓌初复其国尽礼朝廷明帝之后中原防乱未能外略阿那瓌统率北方颇为彊盛稍敢骄大礼敬颇阙遣使朝贡不复称臣天平以来逾自踞慢汝阳王暹之为泰州也遣其典籖齐人淳于覃使于阿那瓌遂留之亲宠任事阿那瓌因入洛阳心慕中国设立官号僭拟王者遂有侍中黄门之属以覃为秘书监黄门郎掌其文墨覃教阿那瓌转至不逊每奉国书与朝廷抗礼及齐受东魏禅亦嵗时往来不絶天保三年阿那瓌为突厥所破自杀其太子庵罗辰及阿那瓌从弟登注俟利登注子库提并拥众奔齐其余众立登注次子铁伐为主四年齐文宣送登注及子库提还北铁伐寻为契丹所杀其国人仍立登注为主又为大人阿富提等所杀其国人复立库提为主是嵗复为突厥所攻举国奔齐文宣乃北讨突厥迎纳蠕蠕废其王库提立阿那瓌子庵罗辰为主致之马邑川给其廪饩缯帛亲追突厥于朔方突厥请降许之而还于是蠕蠕贡献不絶五年庵罗辰叛文宣亲讨大破之庵罗辰父子北遁既而复防肆州帝自晋阳讨之至恒州黄堆虏散走时大军已还帝麾下千余骑遇蠕蠕别部数万四靣围逼帝神色自若指画形势虏众披靡遂纵兵溃围而出虏退走追撃之伏尸二十五里获庵罗辰妻子及生口三万余人是嵗帝又北讨蠕蠕大破之蠕蠕率部众东徙将南侵帝帅轻骑于金川下邀撃蠕蠕蠕蠕闻而逺遁六年文宣又亲讨蠕蠕顿兵白道留辎重率轻骑五千追蠕蠕躬犯矢石频大破之国人立阿那瓌叔父邓叔子为主是时又累为突厥所破以西魏防帝二年率部落千余家奔于关中突厥既恃兵彊又借西魏和好忌其连类依慿大国使驿相系请尽杀以甘心焉周文遂收缚蠕蠕主以三千余人付突厥使于长安青门外斩之中男以下免死配王公家为奴云
　　高车
　　高车盖赤狄之余种也初号为狄歴北方以为勑勒诸夏以为高车丁零焉其语略与匈奴同而时有小异或云其先匈奴甥也其种有伏氏袁纥氏斛律氏解枇氏防骨氏异氏竒斤氏俗云匈奴单于生二女姿容甚美国人皆以为神单于曰吾有此女安可配人将以与天乃于国北无人之地筑髙台置二女其上曰请天自迎之经三年其母欲迎之单于曰不可未彻之间且复一年乃有一老狼昼夜守台嘷呼因穿台下为空穴经时不去其小女曰吾父处我于此欲以与天而今狼来或是神物天使之然将下就之其姊大惊曰此是畜生无乃辱父母妹不从下为狼妻而产子后遂滋繁成国故其种人好引声长歌又似狼嘷无都统大帅当种各有君长性麤猛党类同心至于寇难佥然相依鬭无行阵头别冲突乍出乍入不能坚战其俗蹲踞防渎无所忌避防姻用牛马纳聘以多为荣结言既定男党营车阑马令女党恣取上马袒而乘之马主立阑外振手惊马不坠者即取之坠则更取数满乃止俗无谷不作酒迎妇之日男女相将持马酪熟肉节解主人延賔亦无行位穹庐前丛坐宴饮终日复留其宿明日将妇归既而夫党复入女家马羣选取良马父母兄弟虽惜终无言者颇讳取寡妇而优怜之其畜产自有记识虽阑纵在野终无妄取俗不洁净喜置震霆每震则呌呼射天而弃之移去至来嵗秋马肥复相率候于震所埋羖羊然火防刀女巫祝説如中国祓除而羣队驰马旋绕百匝乃止人持一束栁桋回防之以乳酪灌焉妇人以皮裹羊骸戴之首上萦屈发髾而缀之有似轩冕其死亡葬送掘地作坎坐尸于中张臂引弓佩刀挟矟无异于生而露坎不掩时有震死及疫疠则为之祈福若安全无他则为报赛多杀杂畜烧骨以燎走马绕旋多者数百匝男女无大小皆集会平吉之人则歌舞作乐死防之家则悲吟哭泣其迁徙随水草衣皮食肉牛羊畜产尽与蠕蠕同唯车轮高大辐数至多为异后徙于鹿浑海西北百余里部落彊大常与蠕蠕为敌亦每侵盗于魏魏道武袭之大破其诸部后道武复度弱洛水西行至鹿浑海停驾简轻骑西北行百余里袭破之虏获生口牛马羊二十余万复讨其余种于狼山大破之车驾廵分命诸将为东西二道道武亲勒六军从中道自駮髯水西北徇略其部诸军同时云合破其杂种三千余落卫王仪别督诸将从西北絶漠千余里复破其遗迸七部于是高车大惧诸部震骇道武自牛川南引大校猎以高车为围骑徒遮列周七百余里聚杂兽于其中因驱至平城即以高车众起鹿苑南因台隂北距长城东包白登之西山寻而高车侄利曷莫弗敕力犍率其九百余落内附拜敕力犍为扬威将军置司马参军赐谷二万斛后高车解枇莫弗幡豆建复率其部三十余落内附亦拜为扬逺将军置司马参军赐衣服嵗给廪食蠕蠕社仑破败之后收拾部落转徙广漠之北侵入高车之地斛律部帅倍俟利患之曰社仑新集兵贫马少易与耳乃举众掩击入其国部高车昩利不顾后患分其庐室妻其妇女安息寝卧不起社仑登高望见乃招集亡散得千人晨掩杀之走而脱者十二三倍俟利遂奔魏赐爵孟都公俟利质直勇健过人奋戈陷阵有异于众北方之人畏之婴啼者语曰倍俟利来便止处女歌謡云求良夫当如倍俟其服众如此善用五十蓍筮吉凶每中故得亲幸赏赐丰厚命其少子曷堂内侍及倍俟利卒道武悼惜葬以魏礼諡曰忠壮王后诏将军伊谓帅二万骑北袭高车余种袁纥乌频破之道武时分散诸部唯高车以类麤犷不任役使故得别为部落后太武征蠕蠕破之而还至漠南高车东部在已尼陂人畜甚众去官军千余里将遣左仆射安原等讨之司徒长孙翰尚书令刘洁等谏太武不听乃遣原等并发新附高车合万骑至于已尼陂高车诸部望军而降者数十万落获马牛羊亦百余万皆徙置漠南千里之地高车逐水草畜牧蕃息数年之后渐加粒食嵗致贡献由是国家马及牛羊遂至于贱毡皮委积文成时五部高车合聚祭天众至数万大会走马杀牲游绕歌吟忻忻其俗称自前世以来无盛于此会车驾临幸莫不忻悦后孝文召高车之众随车驾南讨高车不愿南行遂推表纥树者为主相率北叛蹂践金陵都督宇文福追讨大败而还又诏平北将军江阳王继为都督讨之继先遣人慰劳树者树者入蠕蠕寻悔相率而降高车之族又有十二姓一曰泣伏利氏二曰叱卢氏三曰乙旃氏四曰大连氏五曰窟贺氏六曰达薄干氏七曰阿仑氏八曰莫允氏九曰俟分氏十曰副伏罗氏十一曰乞袁氏十二曰右升沛氏先是副伏罗部为蠕蠕所役属豆仑之世蠕蠕乱离国部分散副伏罗阿伏至罗与从弟穷竒俱统领军高车之众十余万落太和十一年豆仑犯塞阿伏至罗等固谏不从怒率所部之众西叛至前部西北自立为王国人号之曰侯娄匐勒犹魏言大天子也穷竒号倍犹魏言储主也二人和穆分部而立阿伏至罗居北穷竒在南豆仑追讨之频为阿伏至罗所败乃引众东徙十四年阿伏至罗遣商胡越者至京师以二箭奉贡云蠕蠕为天子之贼臣谏之不从遂叛来此而自防立当为天子讨蠕蠕孝文未之信也遣使者于提往观虚实阿伏至罗与穷竒遣使者薄颉随提来朝贡其方物诏员外散骑侍郎可足浑长生复与于提使高车各赐绣袴褶一具杂防百疋穷竒后为嚈哒所杀虏其子弥俄突等其众分散或来奔附或投蠕蠕诏遣宣威将军羽林监孟威抚纳降人置之高平镇阿伏至罗长子蒸阿伏至罗余妻谋害阿伏至罗阿伏至罗杀之阿伏至罗又残暴大失众心众共杀之立其宗人防利延为主嵗余嚈哒伐高车将纳弥俄突国人杀防利延迎弥俄突而立之弥俄突既立复遣朝贡又奉表献金方一银方一金杖二马七匹駞十头诏使者慕容坦赐弥俄突杂防六十匹宣武嘉其忠诚诏慰谕之弥俄突寻与蠕蠕主伏图战于蒲类海北为伏图所败西走三百余里伏图次于伊吾北山先是高昌王趜嘉表求内徙宣武遣孟威迎之至伊吾蠕蠕见威军怖而遁走弥俄突闻其离骇追撃大破之杀伏图于蒲类海北割其发送于孟威又遣使献龙马五匹金银貂皮及诸方物诏东城子于亮报之赐乐器一部乐工八十人赤防十匹杂防六十疋弥俄突遣其莫何去汾屋引吐贺真贡其方物明帝初弥俄突与蠕蠕主丑奴战败被禽丑奴系其两脚于驽马之上顿曵杀之漆其头为饮器其部众悉入嚈哒经数年嚈哒聴弥俄突弟伊匐还国伊匐既复国遣使奉表于是诏遣使者谷偕等拜为镇西将军西海郡开国公高车王伊匐复大破蠕蠕蠕蠕主婆罗门走投凉州正光中伊匐遣使朝贡因乞朱画歩挽一乘并幔褥秋千一副繖扇各一枚青曲盖五枚赤漆扇五枚鼔角十枚诏给之伊匐后与蠕蠕战败归其弟越居杀伊匐而自立天平中越居复为蠕蠕所破伊匐子比适复杀越居而自立兴和中比适又为蠕蠕所破越居子去賔自蠕蠕奔东魏齐神武欲招纳逺人上言封去賔为高车王拜安北将军肆州刺史既而病死初道武时有吐突隣部在女水上常与解如部相为唇齿不供职贡登国三年道武亲西征渡弱洛水复西行趣其国至女水上讨解如部落破之明年春尽略徙其部落畜产而还又有絶突隣部与絶奚部世同部落而各有大人长帅拥集种类常为防于意辛山登国五年道武勒众亲讨焉慕容驎率师来会大破之絶突隣大人屋地鞬絶奚大人库寒等皆举部归降皇始二年车驾伐中山军于栢肆慕容寳夜来攻营军人惊走还于国路由并州遂反将攻晋阳并州刺史元延讨平之絶突隣部帅匿物尼絶奚部帅叱奴根等复聚党反于隂馆南安公元顺讨之不克死者数千人道武闻之遣安逺将军库兵还讨匿物尼等皆殄之又有俟吕隣部众万余口常依崄畜牧登国中其大人叱伐为宼于苦水河八年夏道武大破之并禽其别帅焉古延等又有薛于部常屯众于三城之间及灭卫辰后其部帅太悉伏望军归顺道武抚安之车驾还卫辰子屈丐奔其部道武闻之使使诏太悉伏执送之太悉伏出屈丐以示使者曰今穷而见役宁与俱亡何忍送之遂不遣道武大怒车驾亲讨之会太悉伏先出撃曹覆寅官军乘虚遂屠其城获太悉伏妻子珍宝徙其人而还太悉伏来赴不及遂奔姚兴未几亡归岭北上郡以西诸鲜卑杂胡闻而皆应之天赐五年屈丐尽劫掠总服之及平统万薛于种类皆得为编戸矣而率屯山鲜卑别种破多兰部相传主其部落至木易于有武壮力勇劫掠左右西及金城东侵安定数年间诸种患之天兴四年遣常山王遵讨之攻于高平木易于将数千骑弃国遁走尽徙其人于京师余种分迸其后为赫连屈丐所灭又黜弗素古延等诸部天兴五年材官将军和突率六千骑袭而获之又越勒倍泥部永兴五年转牧防那山西明元遣奚斤讨破之徙其人而还
　　稽胡
　　稽胡一曰歩落稽盖匈奴别种刘渊五部之苖裔也或云山戎赤狄之后自离石以西安定以东方七八百里居山谷间种落繁炽其俗土著亦知种田地少桑蚕多衣麻布其丈夫衣服及死亡殡葬与中夏略同妇人则多贯蜃贝以为耳颈之饰与华人错居其渠帅颇识文字言语类夷狄因译乃通蹲踞无礼贪而忍害俗好淫秽女子尤甚将嫁之夕方与淫者叙离夫氏闻之以多为贵既嫁颇亦防闲方犯奸者随事惩罚又兄弟死者皆纳其妻虽分统郡县列于编戸然轻其徭赋有异华人山谷阻深者又未尽役属而凶悍恃险数为寇害后魏明帝孝昌中有刘蠡升者居云阳谷自称天子立年号署百官属魏氏乱力不能讨蠡升遂分遣部众钞掠汾晋之间略无宁嵗神武迁邺后始宻图之乃伪许以女妻蠡升太子蠡升遂遣子诣邺齐神武厚礼之缓以防期蠡升既恃和亲不为之备西魏大统元年齐神武袭之蠡升率轻骑出外征兵为其北部王所杀送首于神武其众复立蠡升第三子南海王为主神武灭之获其伪主及其弟西海王并皇后夫人王公以下四百余人归于邺其居河西者多恃险不賔时周文方与神武争衡未遑经略乃遣黄门侍郎杨檦就安抚之五年黒水部众先叛七年别帅夏州刺史刘平伏又据上郡反自是北山诸部连嵗寇暴周文前后遣于谨侯莫陈崇李弼等相继讨平之周武成初延州稽胡郝阿保狼皮率其种人附于齐氏阿保自署丞相狼皮署柱国并与其别部刘桑徳共为影响柱国豆卢宁督诸军撃破之二年狼皮等余党复叛诏大将军韩果讨破之保定中离石生胡数寇汾北敷州刺史韦孝寛于险要处筑城置兵粮以遏其路及大将军杨忠与突厥伐齐稽胡等复怀旅拒不供粮饩忠乃诈其酋帅云与突厥廻兵讨之酋帅等惧乃相率供馈焉其后丹州绥州等部内诸胡与蒲州别率郍三郎等又频年逆命复诏达奚震辛威于寔等前后穷讨散其种落天和二年延州总管宇文盛率众城银州稽胡白郁久同乔是罗等欲邀袭盛盛并讨斩之又破其别帅为乔三勿同等五年开府刘雄出绥州廵检北边川路稽胡白郎乔素勿同等渡河逆战雄复破之建徳五年武帝败齐师于晋州乘胜逐北齐人所弃甲仗未暇收敛稽胡乘闲窃出并盗而有之乃立蠡升孙没铎为主号圣武皇帝年曰太平武帝定东夏将讨之议欲穷巢穴齐王宪以为种类既多又山谷阻絶王师一举未可尽除且当翦其魁率余加慰抚帝然之乃以宪为行军元帅行军总管赵王招谯王俭滕王逌等讨之宪军次马邑乃分道俱进没铎遣其党天柱守河东又遣其大帅穆攴据河西规欲分守险要掎角宪军宪命谯王俭撃破之斩获千余级赵王招又禽没铎众尽降宣政元年汾胡帅刘受罗千复反赵王盛督诸军讨禽之自是离散
　　突厥
　　突厥其先居西海之右独为部落盖匈奴之别种也姓阿史那氏后为隣国所破尽灭其族有一儿年且十余嵗兵人见其小不忍杀之乃刖足断其臂弃草泽中有牝狼每啣肉食之【食音嗣】及长与狼交合遂有孕焉隣国闻此尚在重遣人杀之使者见在狼侧并欲杀狼于时若有神物投此及狼于西海之东落高昌国西北山山有洞穴穴内有平壤茂草周廻数百里四靣俱山狼匿其中遂生十男十男长外托妻孕其后各为一姓阿史那即其一也最贤子孙蕃育渐至数百家经数世有阿贤设者率部落出于穴中臣于蠕蠕至大叶防种类稍彊当魏之末有伊利可汗以兵撃铁勒大败之降五万余家复袭破蠕蠕部落遂盛伊利卒弟阿逸可汗立又破蠕蠕阿逸病且卒舍其子摄图立其弟叔称为木杆可汗或云突厥本平凉杂胡姓阿史那氏魏太武灭阻渠氏阿史那以五百家奔蠕蠕世居金山之阳为蠕蠕铁工金山形似兠鍪俗呼兠鍪为突厥因以为号又曰突厥之先出于索国在匈奴之北其部落大人曰阿谤歩兄弟七十人其一曰伊质泥师都狼所生也阿谤歩等性并愚痴国遂被灭泥师都既别感异气能征召风雨娶二妻云是夏神冬神之女一孕而生四男其一变为白鸿其一国于阿辅水劒水之间号为契骨其一国于处折水其一居防斯处折施山即其大也山上有阿谤歩种类并多寒露大为出火温养之咸得全济遂共奉大为主号为突厥即讷都六设也都六有十妻所生子皆以母族为姓阿史那是其小妻之子也都六死十母子内择立一人乃相率于大树下共为约曰向树跳跃能最高者即推立之阿史那子年防而跳最高诸子遂奉以为主号阿贤设此説虽殊然狼种也阿贤设之后曰土门始至塞上市缯絮愿通中国西魏大统十一年周文作相遣酒泉胡安诺槃陁使其国国人皆相庆曰今大国使至吾国将兴乎明年土门遂遣使献方物时铁勒将伐蠕蠕土门率所部邀撃之尽降其众五万余落恃其彊盛乃求防于蠕蠕蠕蠕主阿那瓌大怒使人詈辱之曰尔是我鍜奴何敢发是言也土门亦怒杀其使者遂与之绝而求防于魏周文许其使以魏长乐公主妻之魏文帝崩土门遣使来吊赠马二百匹废帝初土门发兵撃蠕蠕大破之于怀荒北阿那瓌自杀其子庵罗辰奔齐余众复立阿那瓌叔父邓叔子为主土门遂自号伊利可汗犹古之单于也号其妻为可贺敦亦犹古之阏氏也其子弟谓之特勒别部领兵者谓之设其大官屈律啜次阿波次颉利发吐屯次俟斤其初国贵贱官号凡有十等或以形体或以老少或以顔色鬓髪或以酒肉或以兽名其勇健者谓之始波罗亦呼为英贺弗肥麤者谓之大罗大罗便酒器也似角而麤短体貎似之故以为号此官特贵唯其子弟为之又谓老为哥利故有哥利达官谓马为贺阑故有贺兰苏尼阙苏尼掌兵之官也谓黑色者为珂罗便故有珂罗啜官甚高耆年者为之谓发为索葛故有索葛吐屯此如州郡官也谓酒为匐你热汗热汗掌监察非违厘整班次谓肉为安禅故有安禅具泥具泥掌家事如国官也有时置附隣可汗附隣狼名也取其贪杀为称亦有可汗位在叶防位下者或有居家大姓相呼为遗可汗者突厥呼屋为遗言屋可汗也土门亦与齐通使往来土门死子科罗立科罗号乙息记可汗科罗破蠕蠕邓叔子于沃野北頼山病且死舍其子摄图而立其弟俟斤是为木杆可汗俟斤一名燕尹靣广尺余其色赤甚眼若瑠璃刚暴而多智务于征伐乃率兵撃邓叔子破之叔子以其余烬奔西魏俟斤又西破嚈哒东走契丹北并契骨威服塞外诸国其地东自辽海以西至西海万里南自沙漠以北至北海五六千里皆属焉抗衡中国后与魏伐齐至并州其俗被发左袵穹庐氊帐随逐水草迁徙以畜牧射猎为事食肉饮酪身衣裘毼贱老贵壮寡亷耻无礼义犹古之匈奴其主初立近侍重臣等舁之以氊随日转九回每回臣下皆拜拜讫乃扶令乗马以帛绞其颈使才不至絶然后释而急问之曰能作几年可汗乎其主既神情瞀乱不能详定多少臣下等随其所言以验修短之数其后大官有叶防次特勒次俟利发次吐屯发及余小官凡二十八等皆世为之兵器有角弓鸣镝甲矟刀劒佩饰则兼有伏突旗纛之上施金狼头侍卫之士谓之附离夏言亦狼也盖本狼生志不忘旧焉善骑射性残忍无文字其征发兵马及诸税杂畜刻木为数并一金镞箭蜡封印之以为信契候月将满转为寇抄其刑法反叛杀人及奸人之妇盗马绊者皆死淫者割势而腰斩之奸人女者重责财物即以其女妻之鬪伤人者随轻重输物伤目者偿以女无女则输妇损折支体者输马盗马及杂物者各十余倍征之死者停尸于帐子孙及亲属男女各杀羊马陈于帐前祭之绕帐走马七匝诸帐门以刀靣且哭血泪俱流如此者七度乃止择日取亡者所乘马及经服用之物并尸俱焚之收其余灰待时而葬春夏死者草木黄落秋冬死者华茂然后坎而瘗之葬日亲属设祭及走马靣如初死之仪表为茔立屋中图画死者仪形及其生时所战陈状尝杀一人则立一石有至千百者又以祭之羊马头尽悬之于标上是日也男女咸盛服饰会于葬所男有悦爱于女者归即遣人聘问其父母多不违也父兄伯叔死子弟及侄等妻其从母世叔母嫂唯尊者不得下淫移徙无恒而各有地分可汗恒处于都斤山牙帐东开盖敬日之所出也每嵗率诸贵人祭其先窟又以五月中旬集他人以水拜祭天神于都斤西五百里有高山逈出上无草树谓为防登凝黎夏言地神也其书字类胡而不知年歴唯以草青为记男子好摴蒱女子蹋鞠饮马酪取醉歌呼相对敬鬼信巫重兵死耻病亡大抵与匈奴同俗俟斤部众既盛乃遣使请诛邓叔子等于魏周文收叔子已下千人付其使者杀之于青门外俟斤遂袭撃吐谷浑破之周明帝二年俟斤遣使来献武帝保定初又遣三辈贡其方物时与齐人交争戎车嵗动故连结之以为外援初魏恭帝世俟斤许进女于周文契未定而周文殂寻而俟斤又以他女许武帝未及结纳齐人亦遣求防俟斤贪其厚币将悔之至是武帝诏遣凉州刺史杨荐武伯王庆等往结之庆等至谕以信义俟斤遂絶齐使而定防焉仍请举国东伐于是诏隋公杨忠伐齐忠军度陉岭俟斤以大众来会明年正月攻齐主于晋阳不克俟斤纵兵大掠而归是嵗俟斤复遣使来献更请东伐诏杨忠出沃野晋公防趣洛阳以应之会护战不利俟斤引还五年诏陈公纯大司徒宇文贵神武公窦毅南安公杨荐往逆女天和二年俟斤又遣使奉献陈公纯等至俟斤复贰于齐会有风雷之变乃许纯等以后归四年又遣使贡献俟斤死复舍其子大逻便而立其弟是为他鉢可汗他鉢以摄图为尔伏可汗统其东西又以其弟褥但可汗子为歩离可汗居西方自俟斤以来其国富彊有淩轹中夏之志朝廷与之和亲嵗给缯絮锦防十万叚突厥在京师者又待以优礼衣锦食肉常有千数齐人惧其寇掠亦倾府藏以给之他鉢益骄慠谓其徒属曰但使我在南两孝顺何患贫也建徳二年他鉢遣使献马及齐灭齐定州刺史范阳王高绍义自马邑奔之他鉢立绍义为齐帝召集所部云为之复讐宣政元年他鉢遂入寇幽州柱国刘雄拒战兵败死之武帝亲总六军将北伐会帝崩班师是冬也他鉢复寇边围酒泉大掠而去大象初他鉢复请和亲帝策赵王招女为千金公主以嫁之并遣执绍义送阙他鉢不许仍寇并州二年始遣使奉献且逆公主而独留绍义不遣帝又令亳州总管贺若谊往谕之始送绍义他鉢病且卒谓其子庵逻曰吾闻亲莫过于父子吾兄不亲其子委位于我我死汝当避大逻便及卒国中将立大逻便以其母贱众不服庵逻实贵突厥素重之摄图最后至谓国人曰若立庵逻者我当率兄弟以事之如立大逻便我必守境利刄长矛以相待也摄图长而且雄国人莫敢拒竟立庵逻为嗣大逻便不得立心不服庵逻每遣人詈辱之庵逻不能制因以国让摄图国中相与议曰四可汗子摄图最贤因迎立之号伊利俱卢设莫何始波逻可汗一号沙鉢畧居都斤山庵逻降居独洛水称第三可汗大逻便乃谓沙鉢畧曰我与尔俱可汗子各承父后尔今极尊我独无位何也沙鉢畧恶之以为阿波可汗还领所部沙鉢畧勇而得众北夷皆附之隋文帝受禅待之甚薄北夷大怨会营州刺史高寳宁作乱沙鉢畧与之合军攻陷临渝镇上勅缘边修堡障峻长城以备之沙鉢畧复尚周千金公主公主伤宗祀絶灭劝沙鉢略悉众入寇控之士四十余万上令柱国冯昱屯乙弗泊兰州总管叱李崇屯幽州行军总管达奚长儒据周槃皆为所败于是沙鉢略纵兵自木硖石门两道来寇武威天水安定金城上郡化延安六畜咸尽上诏河间王上柱国豆卢勣窦荣定左仆射高颎右仆射虞庆则并为元帅出塞撃之沙鉢略率阿波贪汗二可汗来拒战皆败走时突厥饥不行食粉骨为粮又多灾疫死者极众既而沙鉢略以阿波骁悍忌之因其先归袭撃其大部大破之杀阿波母阿波还无所归西奔达头可汗达头者名玷厥沙鉢略之从父也旧为西面可汗达头以兵资阿波使率而东其部落归之者将十万骑遂与沙鉢略相攻贪汗可汗者素睦于阿波沙鉢略夺其众而废之贪汗又亡奔达头沙鉢略从弟地勒察别统部落与沙鉢略有隙后以众叛归阿波连兵不已各遣诣阙请和求援上皆不许会千金公主上书请为一子之例文帝遣开府徐子和使于沙鉢略晋王广时镇并州请因其衅乘之上不许沙鉢略遣使致书曰辰年九月十日从天生大突厥天下贤圣天子伊利俱卢设莫何始波罗可汗致书大隋皇帝使人开府徐子和至辱告言语具闻也皇帝是妇父即是翁此是女夫即是例两境虽殊情义是一今重叠亲旧子子孙孙乃至万世不断上天为证终不违负此国所有羊马都是皇帝畜生彼有缯防都是此物彼此不异也文帝报书曰大隋天子贻书大突厥伊利俱卢设莫何沙鉢略可汗得书知大有好心向此也既是沙鉢略妇翁今日看沙鉢略共子不异既以亲旧厚意常使之外今特别遣大臣虞庆则往彼看女复看沙鉢略也沙鉢略陈兵列其寳物坐见庆则称病不能起且曰我祖父以来不向人拜庆则责而喻之千金公主私谓庆则曰可汗豺狼性过与争将齧人副使长孙晟説谕之沙鉢略屈乃顿颡受玺书以戴于首既而大慙其羣下因相聚恸哭庆则又遣称臣沙鉢略谓其属曰何名为臣报曰隋国臣犹此称奴沙鉢略曰得作大隋天子奴虞仆射之力也赠庆则马千匹以从妹妻之时沙鉢略既为达头所困又东畏契丹遣使告急请将部落度漠南寄白道川内有诏许之晋王广以兵援之给以衣食赐以车马鼓吹沙鉢略因西撃阿波禽之而阿防国部落乘虚掠其妻子官军为撃阿防破之所获悉与沙鉢略沙鉢略大喜乃立约以碛为界因上表曰大突厥伊利俱卢设莫何始波罗可汗臣摄图言大使尚书右仆射虞庆则至伏奉诏书兼宣慈防仰惟恩信之笃愈久愈明徒知负荷不能答谢突厥自天置以来五十余载保有沙漠自王蕃隅地过万里士马亿数恒力兼戎夷抗礼华夏在于戎狄莫与为比顷者气清和风云顺序意以华夏其有大圣兴焉伏惟大圣皇帝真皇帝也岂敢阻兵恃险偷窃名号今便感慕淳风归心有道虽复南瞻魏阙山川悠逺北面之礼不敢废失当令侍子入朝神马嵗贡朝夕恭承惟命是视谨遣第七臣窟合真等奉表以闻文帝下诏曰沙鉢略往虽与和犹是二国今作君臣便成一体已勅有司肃告郊庙宜传颁天下咸使知闻自是诏答诸事并不称其名以异之其妻可贺敦周千金公主赐姓杨氏编之属籍改封大义公主防拜窟合真为柱国封安国公宴于内殿引见皇后赏劳甚厚沙鉢略大悦于是嵗时贡献不絶七年正月沙鉢略遣其子入贡方物因请猎于恒代之间诏许之仍遣使人赐其酒食沙鉢略率部落再拜受赐沙鉢略一日手杀鹿十八头赍尾舌以献还至紫河镇其牙帐为火所烧沙鉢略恶之月余而卒初摄图以其子雍虞闾性愞遗令立其弟叶防处罗侯雍虞闾遣使迎处罗侯将立之处罗侯曰我突厥自木杆可汗来多以弟代兄以庶夺嫡失先祖之法不相敬畏汝当嗣位我不惮拜汝也雍虞闾又遣使谓处罗侯曰叔与我父共根连体我是枝叶宁有我作主令根本反同枝叶愿叔勿疑相让者五六处罗侯竟立是为叶防可汗遣使上表言状上赐之鼔吹幡旗处罗侯长颐偻背眉目疎朗勇而有谋以隋所赐旗鼔西征阿波敌人以为得隋兵所助即来降附遂禽阿波既而上书请阿波死生之命上下其议左仆射高颎进曰骨肉相残教之蠧也宜存养以示寛大上曰善后处罗侯又西征中流矢卒其众奉雍虞闾为主是为颉伽施多那都蓝可汗雍虞闾遣使诣阙赐物三千叚每嵗遣使朝贡时有流人杨钦亡入突厥中谬云彭国公刘昶与宇文氏谋反正令大义公主发兵扰边都蓝执钦以闻并贡勃布鱼胶其弟钦羽设部落彊盛都蓝忌而撃之斩首于阵其年遣其母弟褥但特勒献于阗玉杖上拜褥但为柱国康国公明年突厥部落大人相率遣使贡马万匹羊二万口駞牛各五百头寻遣请缘边置市与中国贸易诏许之平陈后上以陈叔寳屛风赐大义公主主心恒不平因书屏风为诗叙陈亡以自寄其辞凄怨上闻而恶之礼赐益薄公主复与西突厥泥利可汗连结上恐其为变将图之会主与所从胡私通因发其事下诏废之恐都蓝不从遣竒章公牛将美妓四人以防之时沙鉢略子曰染干号突利可汗居北方遣使求防上令裴矩谓曰当杀大义公主方许防突利以为然复谮之都蓝因发怒遂杀公主于帐都蓝因与突利可汗有隙数相征伐上和解之各引兵去十七年突利遣使来逆女上舍之太常教习六礼妻以宗女义安公主欲离间北狄故特厚其礼遣近臣牛苏威斛律孝卿相继为使突厥前后遣使入朝三百七十辈突利本居北方以尚主故南徙度斤旧镇锡赉优厚雍虞闾怒曰我大可汗也反不如染干于是朝贡遂絶数为边患十八年诏蜀王秀出灵州道撃之明年又遣汉王谅为元帅左仆射高颎率将军王察上柱国赵仲卿并出朔州道右仆射杨素率柱国李彻韩僧夀出灵州道柱国燕荣出幽州道以撃之雍虞闾与玷厥举兵攻染干尽杀其兄弟子女遂渡河入蔚州染干夜以五骑与隋使长孙晟归朝上令染干与雍虞闾使者因头特勒相辩诘染干辞直上乃厚待之雍虞闾弟都速六弃其妻子与突利归朝上嘉之勅染干与都速六樗蒱稍稍输以寳物用归其心六月高颎杨素撃玷厥大破之拜染干为意利珍豆启民可汗华言意智健也启民上表谢恩上于朔州筑大利城以居之时义安公主已卒上以宗女义成公主妻之部落归者甚众雍虞闾又撃之上复令入塞雍虞闾侵掠不已遂迁于河南在夏胜二州间发徒掘堑数百里东西距河尽为启民畜牧地于是遣越国公杨素出灵州行军总管韩僧夀出庆州太平公史万嵗出燕州大将军姚辩出河州以撃都蓝师未出塞而都蓝为其麾下所杀达头自立为歩伽可汗其国大乱遣太平公史万嵗出朔州以撃之遇达头于太斤山虏不战而遁寻遣其子俟利伐从碛东攻启民上又发兵助启民守要路俟利伐退走入碛启民上表陈谢仁夀元年代州总管韩洪为虏败于恒安诏杨素为云州道行军元帅率启民北征斛薛等诸姓初附于启民至是而叛素军河北逢突厥阿勿思力俟斤等南渡掠启民男女杂畜而去素率上大将军梁黙追之大破俟斤悉得人畜以归启民素又遣柱国张定和领军大将军刘升别路邀撃并多斩获而还兵既渡河贼复掠启民部落素率骠骑范贵于窟结谷东南复破之是嵗泥利可汗及叶防俱被铁勒所败歩伽寻亦大乱奚霫五部内徙歩伽奔吐谷浑启民遂有其众遣使朝贡大业三年炀帝幸榆林启民及义成公主来朝于行宫前后献马三千匹帝大悦赐帛万三千叚启民及义成公主上表乞依大国服餙法用一同华夏帝下其议公卿请依所奏帝以为不可诏从其国俗帝法驾御千人大帐享启民及其部落酋长三千五百人赐物三千叚其下各有差复下诏襃宠之赐路车乘马鼓吹幡旗賛拜不名位在诸王侯上帝亲廵云中泝金河而东北幸启民所居启民奉觞上夀跪伏甚恭帝大悦赐启民及主金瓮各一及衣服被褥锦防特勒以下各有差先是高丽私通使于启民所启民不敢隐境外之交是日持高丽使以见勅令牛宣防谓曰朕以启民诚心奉国故亲至其所明年当往涿郡尔囬日语高丽王宜早来朝使人甚惧启民乃扈从入塞至定襄诏令归蕃明年朝于东都礼赐益厚是嵗启民疾卒立其子吐吉是为始毕可汗吐吉表请尚公主诏从其俗十一年来朝于东郡其年车驾避暑汾阳宫八月始毕率其种落入寇围帝于鴈门援兵方至始毕引去由是朝贡遂絶明年复寇马邑唐公李渊撃走之隋末乱离中国人归之者无数遂大彊盛薛举窦建徳王世充刘武周梁师都李轨高开道之徒虽僭尊号皆称臣受其可汗之号使者往来相望于道东自契丹西尽吐谷浑高昌诸国皆臣属之控百万戎狄之盛近代未之有也唐兵起太原刘文静防其国引以为援始毕遣特勒康利献马千匹会于綘郡又遣二千骑助军从平京城高祖受隋禅赏赐不可胜纪始毕寻卒其子什鉢苾【音弼】年防不任立立其弟俟利弗设是为处罗可汗又以隋义成公主为妻先是隋炀帝萧后及齐王之子正道陷于窦建徳处罗遣使迎之至于牙所立正道为隋帝隋末中国人在北者悉之行隋正朔置百官居于定襄城有徒众万余俄而处罗卒义成公主以其子奥射丑弱废不立之遂立处罗之弟吐苾是为颉利可汗仍以义成公主为妻颉利承父兄之资兵马彊盛冯陵唐室卒为太宗所灭云
　　西突厥
　　西突厥者木杆可汗之子大逻便也初木杆与沙鉢略可汗有隙因分为二【大逻便即阿波可汗】其国居乌孙之故地东至突厥国西至雷翥海南至疎勒北至瀚海在京师西北七千里自焉耆国西北七日行至其南庭自南庭又正北八日行至其北庭铁勒龟兹及西域诸国皆归附之其人杂有都陆及弩矢毕葛逻禄处月处宻伊吾等诸种风俗大抵与突厥同唯言语微异其官有叶护有设有特勒常以可汗子弟及宗族为之又有乙斤屈利啜阎洪达颉利发吐屯俟斤等官皆代袭其位大逻便既为处罗可汗所擒其国立鞅素特勒之子是为泥利可汗至其子达漫号泥厥处罗可汗【即大逻便之种落与北突厥处罗可汗号同非一人也】其母向氏本中国人生达漫而泥利卒而向氏又嫁其弟婆实特勒隋开皇末婆实与向氏诣长安遇达头之乱遂留京师每舍之鸿胪寺处罗可汗居无常处然多在乌孙故地立小可汗分统所部一在石国以制诸胡一居龟兹北其地名应婆每五月八月相聚祭神嵗遣重臣向其先代所居之窟而致祭焉当大业初处罗可汗抚御无道其国多叛与铁勒屡相攻大为铁勒所败时黄门侍郎裴矩在敦煌引致西域闻其国乱复知处罗思其母因奏之炀帝遣司朝谒者崔君肃慰谕之处罗甚踞受诏不肯起君肃谓处罗曰突厥本一国也中分为二自相仇敌每嵗交兵积十年而莫能相灭者明知启民与处罗国其势敌耳今启民与其部落兵且百万入臣天子甚有丹诚者何也但以切恨可汗而不能独制故卑事天子以借汉兵连二大国欲破灭可汗耳百官兆庶咸请许之天子弗违师出有日顾可汗母向氏本中国人归在京师处于賔馆闻天子之诏惧可汗之灭旦夕守阙哭甚悲哀是以天子怜焉为其辍防向夫人又匍匐谢罪因请发使以召可汗令入内属乞恩于启民天子从之遣使到此可汗若称藩拜诏国乃永安而母得延夀不然者则向夫人为诳天子必当取戮而传首虏庭废大隋之兵资北畜之众左提右挈以撃可汗死亡则无日矣奈何惜两拜之礼剿慈母之命恡一句称臣丧匈奴之国也处罗闻之瞿然而起流涕再拜跪受诏书君肃又説处罗曰启民内附先帝嘉之赏赐极厚故致兵彊国富今可汗后附与之争宠须深结于天子自表至诚既以逺地未得朝觐宜立一功以明臣节处罗曰如何君肃曰吐谷浑者启民少子莫贺咄设之母家也今天子又以义成公主妻启民启民畏天子之威而与之絶吐谷浑亦因憾汉职贡不修可汗若请诛之天子必许汉撃其内可汗攻其外破之必矣然后身自入朝道路无阻因见老母不亦可乎处罗大喜遂遣使朝贡大业六年帝将西讨吐谷浑遣侍御韦节召处罗会于大斗防谷其国人不从处罗谢使者辞以他故适会其酋长射匮使来求防裴矩因奏曰处罗不朝自恃彊大臣请以计弱之分裂其国则易制也射匮者都六之子达头之孙【达头旧为西面可汗初与沙鉢略有隙遂分为别部因东可汗雍虞闾死后自立为歩伽可汗达头死后其孙射匮微弱不得为可汗】代为可汗君临西面今闻其失职附于处罗故遣使来以结援耳愿厚礼其使拜为大可汗突厥势分两从我矣帝从之遂召其使者言处罗不顺之意称射匮有好心吾得立为大可汗令发兵诛处罗然后当为防也帝取桃竹白羽箭一枚以赐射匮因谓之曰此事宜速疾如箭也使者反路经处罗处罗爱箭将留之使者谲而得免射匮闻而大喜兴兵袭之处罗大败弃妻子将左右数千骑东走遁于高昌东保时罗漫山高昌王麴伯雅上状帝遣裴矩将向氏亲要左右往晓喻之遂入朝诏留其累弱万余口令其弟阙达设牧畜于会宁郡处罗至长安炀帝留不遣后从征高丽赐号为曷那可汗赏赐甚厚十年以信义公主嫁焉赐锦防袍千具防万匹帝将为之复国以辽东之役故未遑也每从行幸遇江都之乱从宇文化及至河北化及败唐已革命归于京师封归义郡王初处罗与始毕可汗有隙及是始毕遣使请杀之高祖重违始毕意乃引处罗于内殿与纵酒既而送至中书门下省纵北突厥使杀之阙达设初居于会宁有部落三千余骑至隋末自称阙可汗武徳初遣使内附诏厚加抚劳寻为李轨所灭自曷那可汗之入隋也射匮悉有其地国人立之为可汗射匮复开土宇东至金山西临西海自玉门以西诸国皆役属之遂与北突厥为敌乃建庭于龟兹北三弥山寻卒弟统叶护可汗代立统叶护可汗勇而有谋善攻战遂北并铁勒西拒波斯南接罽賔悉归之控数十万霸有西域据旧乌孙之地又移庭于石国北千里其西域诸国王悉授颉利发并遣吐屯一人监统之督其征赋西戎之盛未之有也自统叶护之后其种类互相攻灭因而传禅或离或合终唐中叶然后破散云
　　铁勒
　　铁勒之先匈奴之苖裔也种类最多自西海之东依山据谷往往不絶独洛河北有仆骨同罗韦纥防也古覆罗并号俟斤防陈吐如纥斯结浑斛等诸姓胜兵可二万伊吾以西焉耆之北傍白山则有契薄洛职乙咥苏婆那曷乌护纥骨也咥于尼护等胜兵可二万金山西南有延陁咥勒十槃达契等万余兵康国北傍阿得水则有诃咥曷嶻拨忽比干具海曷比悉阿嵯苏防也末谒达等有三万许兵傍嶷海东西有苏路羯三索咽蔑促忽等诸姓八千余兵拂菻东则有恩屈阿兰北褥丸离伏嗢昬等近二万人北海南则都波等虽姓氏各别总谓为铁勒并无君长分属东西两突厥居无恒所随水草流移人性凶忍善于骑射贪婪尤甚以寇抄为生近西边者颇为艺植多牛而少马自突厥有国东西征讨皆资其用以制北荒十六国慕容垂时塞北后魏末河西并云有勅勒铁勒盖勅勒之音讹也隋开皇末晋王广北征纳启民破歩伽可汗铁勒于是分散大业元年突厥处罗可汗撃铁勒诸部厚税敛其物又猜忌延陀等恐为变遂集其魁帅数百人诛之由是一时反叛拒处罗遂立俟利发俟斤契歌楞为易勿真莫何可汗居贪汗山复立延陀内俟斤字也咥为小可汗处罗既败莫何可汗始大莫何勇毅絶伦甚得众心为邻国所惮伊吾高昌焉耆诸国悉附之其俗大抵与突厥同唯丈夫防毕便就妻家待产乳男女然后归舍死者殡埋之此其异也三年遣使贡方物自是不絶云
　　库莫奚
　　库莫奚闻于后魏及后周其先东部鲜卑宇文之别种也初为慕容廆所破遗落者窜匿松漠之间其俗甚不洁而善射猎好为寇抄边郡颇罹其害后魏登国三年道武亲自出讨至弱水南大破之获其马牛羊豕十余万魏氏南迁未遑征讨种类渐盛及献文文成之世嵗致名马文皮孝文初遣使朝贡太和四年輙入塞内辞以畏地豆于钞掠诏切责之二十年入寇安州时营燕幽三州兵撃走之后复款附每求入塞交易宣武许之自是嵗常朝献至于齐世不絶与契丹宻壤每相攻撃突厥之兴也尝臣属之众既繁颗遂分为五部一曰辱纥主二曰莫贺弗三曰契个四曰木昆五曰室得冶饶乐水北即鲜卑故地【一名如洛环水盖饶乐之讹也】每部置俟斤一人为其帅随逐水草颇同突厥有阿会氏五部中最为彊盛诸部归之至隋代始去库莫独称曰奚唐贞观中酋长可度者内附太宗为置饶乐都督府拜可度者为使持节六州诸军事饶乐都督楼烦县公赐姓李氏以所统五部为五州各以酋豪为刺史其后歴唐数世叛服不常懿宗时契丹彊大奚不敢与亢举部服属之契丹政苛奚不堪命其别部分保妫州北山遂为东西奚云
　　契丹
　　契丹之先与库莫奚异种而同类并为慕容氏所破俱窜于松漠之间后魏登国中为道武所破遂逃并与库莫奚分皆经数十年稍滋蔓有部落遂于和龙之北数百里专为寇钞边郡苦之大武太平真君以来始贡名马献文时使莫弗纥何辰来献得班飨于诸国之末于是东北羣狄悉万丹部阿大何部伏弗郁部羽陵部曰连部匹絜部犂部吐六千部各从契丹以其名马文皮入贡故诸部嵗得交市于和龙宻云之间而常贡亦且不絶太和三年高句丽与蠕蠕谋欲取地豆于地分之契丹惧其侵轶其莫贺弗勿于率其部落车三千乘众万余口驱杂畜求内附止于白狼水东自宣武孝明世讫于齐氏受禅使命相寻天保四年契丹犯塞文宣亲戎北讨至平州遂西趣长渐诏司徒潘相乐帅精骑五千自东道趣青山复诏安徳王韩轨帅精骑四千东趣断契丹走路帝躬逾山岭奋撃大破之虏十余万口杂畜数十万头相乐又于青山大破契丹别部所虏生口皆分置诸州其后复为突厥所逼又以万家寄于高丽其俗与靺鞨同好为寇暴父母死而悲哭者以为不壮但以其尸置于山树之上经三年然后收其骨而焚之因酌酒而祝之曰冬月时向阳食夏月时向隂食若我射猎时令我多得猪鹿其无礼顽嚚于诸夷最甚隋开皇四年酋帅莫贺弗来谒五年悉其众款塞文帝纳之聴居其故地其后契丹别部出伏等四千余家背突厥来降文帝方与突厥和好重失逺人之情悉令给粮还本勅突厥抚纳之固辞不去由是部落渐众遂北逐水草当辽西正北二百里依托纥臣水而居东西亘五百里南北三百里分为十部兵多者三千少者千余逐寒暑随水草畜牧有战伐则酋帅相与议之兴兵动众合如符契突厥沙鉢略可汗使吐屯潘咥统之契丹杀潘咥而遁大业七年遣使献其方物唐初其君长频至京师贞观中酋帅窟哥率其部内属太宗以契丹部为松漠都督府拜窟哥为持节十州诸军事松漠都督封无极男赐姓李氏武后世窟哥之孙尽忠与其将孙万荣大为寇乱王师数出始克殄灭自是唐室世授契丹爵命或出降公主以慰安之其在开元天寳间遣使朝献者无虑二十辈至徳寳应时再修职贡大歴中十三贞元间三元和中七大和开成间凡四然天子恶其反覆不亲信之也会昌二年为囬纥所破始复内附咸通中其王习尔之再遣使入朝部落寝盛习尔之死族人钦徳嗣光启初天下盗起北疆多故钦徳乗乱侵掠奚室韦诸部尽役属之钦徳末年政不竞诸部离贰初契丹有八部皆号大人内推一人为主法常三嵗一代有耶律安巴坚者自怙其彊不肯受代七部劫之不得已传之次第者自帅种落居古汉城别为一部后稍以兵撃灭七部北侵室韦女真西取突厥故地东北诸部皆惮服之遂称帝改年后唐天成中卒子徳光代立陷营平二州晋祖起并州籍其兵势割幽蓟瀛莫涿檀顺新妫儒武云应寰朔蔚十六州以报之后改称为大辽云
　　室韦
　　室韦后魏末通焉其国在勿吉北千里去洛阳六千里室或为失盖契丹之类其南者为契丹在北者号为室韦路出和龙北千余里入契丹国又北行十日至啜水又北行三日有善水又北行三日有犊子山其山高大周囬三百余里又北行三百里有大水名曰屈利又北行三日至刃水又北行五日到其国有大水从北来广四里余名捺水国人音语与库莫微豆莫娄国同地宜粟麦及穄又多貂皮夏则城居冬逐水草丈夫索髪用角弓其箭尤长妇女束髪作义手髻其国少窃盗盗一征三杀人者责三百匹男女悉衣白鹿皮襦袴有麴酿酒俗爱赤珠为妇人饰穿挂于颈以多为贵女不得此乃至不嫁东魏武定二年始遣使张乌豆伐等来献方物迄齐世朝聘不絶其后分为五部不相总一所谓南室韦北室韦深末恒室韦大室韦并无君长人众贪弱突厥沙鉢略可汗常以吐屯潘垤统领之南室韦在契丹北三千里土地卑湿至夏则移向北贷防欠对二山多草木饶禽兽又多蚊蚋人皆巢居以避其患渐分为二十五部每部有余莫弗暪咄犹酋长也死则子弟代之絶嗣则择贤豪而立之其衣服与契丹同乗牛车以蘧蒢为屋如突厥氊车之状渡水则束薪为栰或有以皮为舟者马则织草为鞯结绳为辔寝则屈木为室以蘧蒢覆上移则载行以防皮为席编木为籍妇女皆抱膝而坐地力薄田收甚微无羊少马多防牛与靺鞨同俗防嫁之法二家相许竟輙盗妇将去然后送牛马为聘更将妇归家待有娠乃相随还舍妇人不再嫁以为死人之妻难以与居部落共为大棚人死则置之棚上居防三年唯四哭其国无铁取给于高丽自南室韦北行十一日至北室韦分为九部落绕吐纥山而居其部落渠帅号乞引莫贺咄每部有莫何弗三人以贰之气候最寒雪深没马冬则入山居土穴牛畜多冻死饶麞鹿以射猎为务食肉衣皮凿冰没水中而网取鱼鼈地多积雪惧陷阬穽骑木而行倃即止俗皆捕貂为业以狐貂衣以鱼皮又北行千里至鉢室韦依胡布山而住人众多于北室韦不知为几部落用桦皮盖屋其余同北室韦从北室韦西南四日行至深末怛室韦因水为号冬月穴居以避太隂之气又西北数千里至太室韦径路险阻言语不通尤多貂皮青防北室韦时遣使贡献余无至者隋开皇大业间并来朝贡唐时所闻则又分为数部焉有谓岭西室韦山北室韦黄头室韦大如者室韦小如者室韦婆莴室韦讷北室韦骆丹室韦悉处栁城郡之东北近者三千五百里逺者六千二百里贞观五年始献丰貂后再入贡长夀二年叛将军李多祚撃定之景龙元年修贡如初开元天寳间十大歴间十一朝献贞元四年寇振武明年遣使谢罪太和间三大中间一朝献咸通时大酋怛列通表至京师以非显夷史略其事云
　　地豆于
　　地豆于后魏时通焉在室韦西千余里多牛羊出名马皮为衣服无五谷唯食肉酪魏延兴二年遣使朝贡至太和六年贡使不絶十四年频来犯塞孝文诏征西大将军阳平王颐撃走之自后嵗朝京师迄武定末贡使相寻及齐受禅亦来朝贡
　　乌洛侯
　　乌洛侯后魏时通焉在地豆于北去代都四千五百余里其地下湿多雾气而寒民冬则穿地为室夏则随原阜畜牧多豕有谷麦无大君长部落莫弗皆世为之其俗绳髪皮服以珠为人尚勇不为奸窃故慢藏野积而无寇盗好射猎乐有箜篌木槽革面而施九其国西北有完水东北流合于难水其小水皆注于难水东入于海又西北二十日行有于已尼大水所谓北海也魏太武太平真君四年来朝称其国西北有魏先帝旧墟石室南北九十歩东西四十歩高七十尺室有神灵人多祈请太武遣中书侍郎李敞告祭焉刻祝文于石室之壁而还唐贞观六年遣使朝贡云乌罗浑国亦谓之乌防皆乌洛侯音之讹也东与靺鞨南与契丹北与乌丸为隣风俗与靺鞨同
　　驱度寐
　　驱度寐隋时闻焉在室韦之北其人甚长而衣短不索髪皆裹头居土窟中唯有防更无诸畜人轻防一跳三丈余又能立浮卧浮履水没腰与陆走不别数乗大船至北室韦钞掠无甲胄以石为矢镞
　　霫【先立反】
　　霫匃奴之别种隋时通焉与靺鞨为隣治黄水北亦鲜卑故地胜兵万余人习俗与突厥略同亦臣于颉利其渠帅号为俟斤唐贞观中遣渠帅内附
　　防悉弥
　　防悉弥一名利国隋时闻焉在北庭北海南结骨东南依山散居去敦煌九千余里有渠帅无王号户二千余其人雄健能射猎国多雪恒以木为马雪上逐鹿其状似楯而头高其下以马皮顺毛衣之令毛着雪而滑如着屧屐缚之足下若下阪走过奔鹿若平地履雪即以杖刺地而走如船焉上阪即手持之而登每猎得鹿将家室就而食之尽更移处其所居即以桦皮为舍丈夫翦髪桦皮为防











　　通志卷二百
  </div>
  <div class="pagination">
   <a href="通志_page154.html">
    上一页
   </a>
   <span>
    ...
   </span>
   <a href="通志_page150.html">
    150
   </a>
   <a href="通志_page151.html">
    151
   </a>
   <a href="通志_page152.html">
    152
   </a>
   <a href="通志_page153.html">
    153
   </a>
   <a href="通志_page154.html">
    154
   </a>
   <span class="current-page">
    155
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
