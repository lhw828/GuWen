<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 456 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 456 页/共 518 页</h1>
    <div class="content">　　○以苑田收获赏督理农事户部左侍郎孙禬等彩叚羊酒有差
　　○都给事中何云鴈等奏畿辅根本之地迩岁频遭饥馑重以虏患困踣已极间有中人之产者又往往苦于蒭粮之负买车辆之挽输当此之时得循吏抚循而休养之犹惧阽三也顾今守令不深惟民困差役百出甚或卖富役贫取一培十民曰穷迫恐且有意外不逞之虞宜严敕守令悉心子惠凡百征需用一缓二有警围操无事角□羊散养民平和之福以贻乐利之安于治道甚便都察院议覆  上嘉纳之
　　○甲子
　　○端和恭顺温僖皇贵妃王氏发引丧仪视贵妃阎氏例
　　○选升兵科左给事中刘体乾工部屯田司主事胡朝臣为通政使司左右参议
　　○丁卯
　　○以灾伤免贵州铜仁思恩二府所属田粮如例
　　○发太仓银二万两于蓟州充新军饷
　　○己巳
　　○总督蓟辽侍郎何栋擒获朵颜叛逆哈舟儿陈通事咸宁侯仇鸾以闻诏械送法司鞫讯告谢  郊庙
　　○以灾伤免山东东昌兖州等府所属州县及各卫所田粮有差
　　○咸宁侯仇鸾言调边兵开马市缺一不可调边兵则我有内恃而马市可开开马市则我有远交而贼党可散计无出此者但马市之开仓卒未有定议今欲为经久之计宜将各处当出马者每匹徵其值二十两其在南直隶河南山东令委官易贸叚疋其在北直隶角□羊兵部转发宣大延宁四镇镇各十万两计买马万匹补给官军而以其余者悉送太仆寺发民间寄养以备官军骑征则一马之额徵可得二马民不加赋而马可蕃息诏兵部会议以闻尚书赵锦等言调边兵已有成验马市亦诚宜开弟所议各省易贸叚疋未免重科于民而延宁去京师甚远角□羊马不便无已则以各省三十一年分本色马已买在官者截数起角□羊其未买及三十二年分南京太仆寺马尽徵其值至于太仆寺马徵本色者十七徵折色者十三俱发各镇令买叚疋充易马之用大同八万两但三十一年本色马匹去岁尽已并徵而三十二年徵角□羊或不及宜令户部发助边银八万两工部发大工借支银四万两济之诏如拟行
　　○庚午
　　○改葬  哀冲  庄敬二太子于  天寿山
　　○升湖广按察司佥事施昱为光禄寺少卿
　　○壬申  诚孝昭皇后忌辰遣定国公徐延德祭  献陵
　　○升驻守昌平都察院右佥都御史许宗鲁为右副都御史巡抚辽东
　　○革吏部尚书李默职为民先是辽东巡抚员缺默等如何不行用心推举安有视国若家之意姑记罪即推堪任边务者以名闻默因具＜锍-釒＞陈罪  上大怒曰默受朕简托长此六卿每事不思竭报狥情市法咨行不改簿示以罚乃怀忿忌辱假上＜锍-釒＞谢本当重治姑从宽黜之
　　○兵部尚书兼都察院右佥都御史史道以被论再＜锍-釒＞乞休许之
　　○甲戌
　　○经略紫荆等关都御史于敖言故事总兵官称镇守副总兵称分守今保定一镇耳而总兵官徐珏副总兵朱楫俱以镇守称各不相下非体也宜以珏驻保定镇守紫荆等关统全镇兵马而改楫为分守驻易州听镇守及巡抚节制报可
　　○乙亥
　　○以防秋毕给赏撤还防守官军甘肃官银二两军一两二钱宁夏固原延绥官一两五钱军一两辽东宣大官一两军五钱
　　○兵部覆科道等官何云鴈等条上边事一酌裁宪臣谓易州通州各都御史宜裁革而以通州事隶之蓟州巡抚易州事隶之保定巡抚一议处民兵难以持久其在邳州以南者宜量裁减以省供馈直隶以北者宜就近操演以备调遣一增庶卒谓蓟州视他镇为要冲今下令召募押取军丁尚未充足宜增兵树防严为之备一酌援兵谓远者不可调近者不必调甘肃宁固远处绝塞终岁道路此不可调也宣大辽东照常整搠待报启行此不必调也所当调者延绥一枝耳合行该镇选足两班每岁更番预期调入一重边防调各镇边兵精锐者既入援宜即选补以足原额将官当罪者多以立功希免自今请除戴罪立功之令一省军输谓一马之费当卒之三令军中骑步相相兼使内宽民力而外多犍斗之卒诏俱允行于是通州督饷都御史王忬易州经略都御史于敖俱被命回京
　　○丙子
　　○改刑部尚书万镗为吏部尚书户部右侍郎蒋应奎为兵部右侍郎兼佥都御史协理京营戎政
　　○癸未
　　○广东高州府地震声如雷  命有司修理承天府文庙儒学  上以  献皇帝在国尝临视群学释奠于先师又特赐帑金  命工修葺乃亲制碑文述  皇考崇儒重道之意遣使勒石之学宫其文曰昔我  皇考睿宗献皇帝受封安陆于弘治八年二月至国首临视州学行释奠先师之礼命学官讲周易赐诸生宝镪顾瞻礼殿损坏命工修葺之易棂星门瓦以琉璃越正德十三年殿庑久而益圯乃出帑金二百两命有司重造比丽有加顷顷者已升州治为承天府而学仍其旧官师生徒睹宫墙奉俎豆感念我  皇考崇儒重道嘉惠国之学者人诵家传至如一日焉通守臣奏请于庙后建亭立石请朕制文以恭纪  先德呜呼流风既远  圣迹犹存朕心惕焉恭惟  皇考之在国也积德行仁爱民礼士嘉言善政不可殚述而于兴学尤加之意顾谓侍臣曰学校人才所出教化所关政治之首务也其亟赐金助役无累州民每岁春秋丁祀必遣辅导官斋香行礼时朕冲年耳目所睹记固已服膺弗失矣缵祚已来夙夜兢兢□治理凡所攸行皆奉  皇考之遗仰见我  皇考真有以契夫古圣人继天立极之道而祐启朕躬以治所斯民也夫建学所以明伦伦莫大于父子君臣明父子之亲则天下知孝明君臣之义则天下知忠我  皇考惓惓加意学校正欲教民以忠孝耳其时化止于一国而睿见高明规摹弘远实具帝王之体推之天下无难矣昔周文王为西北伯化行江汉而丕显之谟实启祚我  皇考视之周文同一拨焉朕尝观于孔子言曰文王既没文不在兹乎夫孔子周人也师法文王而以斯文自任其发明彝伦之道载在六经为其徒者所当万世卒循者也顾后世教学未明人心弗淑彝伦或几乎斁矣彝伦斁则治化何由而成今诸士居业于斯诵法孔子之言学孔子之道其可不思尽夫彝伦之实为子尽孝为臣尽忠以辅我国家无疆之治以无负作新斯学之意则我  皇考圣神在天庶其少慰矣乎朕述此文用论兹学之士抑以为人下士者告云
　　大明世宗肃皇帝实录卷三百七十八


大明世宗肃皇帝实录卷三百七十九
　　嘉靖三十年十一月乙酉朔
　　○丙戌
　　○朵颜逆酋哈舟儿陈通事伏诛舟儿甘州卫人史氏子名进通事名志允先年俱被掠陷虏中久之逃归中路为朵颜卫夷人所获隶酋干堆板卜等帐下各为通事进更名哈舟儿志允更名昂灰时时引虏于各关口素盐米酒食稍不遂輙挟弓矢吓夺为害干堆板卜等喜之遂令舟儿冒夷酋名入贡因熟知京师道路虏节年侵犯黑各关入塘岭等处皆二人导之二十九年俺答谋犯京东遣头目伯颜打喇探边舟儿指以潮河川道路北虏移营驻白庙逼近古北口舟儿乃诈传虏兵西犯以缓我边备俺答遂由鸽子洞黄榆沟入犯畿甸卤获甚富虏德舟儿等乃以所掠男妇及牛羊马各数百赉之今岁虏已求开市舟儿等复往来虏营诱煽不遂乃屡诳塞卒谓虏且以四十万众入寇京师为之戒严咸宁侯仇鸾剌其奸状奏下总督何栋目□冓捕之栋乃移驻白马关广布耳目侦舟儿等出猎因以计擒之械系赴京诏法司及锦衣卫会讯备得前后诸逆状遂俱磔于市传首枭示各边
　　○以擒获叛逆哈舟儿等告谢于  郊  庙  社稷及历代帝皇遣勋戚大臣朱希忠张溶仇鸾邬景和谢诏王瑾各行礼
　　○丁亥
　　○升吏部左侍郎应大猷为刑部尚书都察院右佥都御史于敖为右副都御史驻守昌平州以太山和今岁香钱及明年之半抵补  显陵官军俸粮及赈济所属灾伤入户
　　○戊子
　　○升大理寺卿马坤为户部右侍郎翰林院检讨林庭机为国子监司业
　　○己丑  恭让章皇后忌辰遣中官祭  陵寝
　　○朝鲜国王李峘差陪礼曹参判韩山□斗等奉表贡方物贺冬至节宴赏如例
　　○致仕礼部右侍郎许成名卒赐祭葬如例成名山东聊城人正德辛未进士改庶吉士授翰林院编修  武庙实录成进春谕德历升侍读学士太常寺卿管国子监祭酒事南京吏部侍郎改礼部
　　○丁未致仕至是卒
　　○庚寅
　　○岷府善化王誉估薨赐祭葬如例
　　○荫故总督三边兵部尚书王琼子朝翰为锦衣卫副千户世袭初正德中朝翰以父军功授锦衣正千户嘉靖初裁革至是给事中申价御史徐祚阅视边关言琼在延绥定边营等处修筑边堑千百里余今花马池一道田野开辟人民安堵数十年不经虏患琼之力也宜旌其功而朝翰亦上＜锍-釒＞陈请兵部议覆故有是命
　　○辅臣严嵩等以哈舟儿等伏诛具＜锍-釒＞称贺  上手书谕之曰卿等入贺具见归功于上至意彼群邪无上之徒心犹未满也自王三日寇于汝夔故纵至国门以羞主万两莫赎其罪若鸾矢心为主一意杀贼累又密请乘春大加捣巢朕累不许盖为鸾计恐人害之以遏后来为国之臣耳今之为臣者一律谓之奸固不可皆为之忠尤不可为心各亦为类亦多至于卿等直赞事玄尚目之为奸佞或有口同心异对人自角□羊者今已死二三矣今日奏告曰谢赫矣  天地神祗也寅前小露礼后夫雾雾乃百邪之瓦□□占曰臣蔽主明  天地不享甚昭昭矣若谕谢原是祷于祖宗  先圣帝王祈助玄威果贼不敢犯今谢是矣或曰人臣归功于上君何不归功于  天是则是矣曰行巨细何者非  天恩佑宁犹此事况非大战擒王耶今  郊  庙典成文武大小臣役皆当加进史道虽致仕及进正卿彼意犹谓报轻通家升赉卿等其以此论传示赵锦等今与吏部拟恩奏行勿又致怨至于有祈必谢  帝师雷师当举法事不可欺玄背恩也于是兵部尚书赵锦等具拟诸臣功次以闻诏咸宁侯仇鸾加太傅兼太子太师岁益禄米一百石荫一子为锦衣卫指挥佥事总督右侍郎何栋等升左侍郎兼管督理如故荫一子为锦衣卫千户总兵成勋升都督同知巡抚吴嘉会升右副都御史副使王轮参将李朝栋指挥杨舟各升一级家丁洪程周绪宗授百户副总兵等官李朝阳等八人各赏银有差将官郝承恩罗文豸准复职又以在直诸臣襄赞密勿升辅臣严嵩子世蕃工部右侍郎仍荫一子锦衣卫千户礼部尚书徐阶加少保荫一子为国子生吏部右侍郎兼东阁大学士李本进礼部尚书兼管直赞如故礼部尚书掌詹事府事孙承恩加太子少保公朱希忠加太子太师左都督陆炳加太子太保先任尚书史道及尚书赵锦俱加太子少保各荫一子兼锦衣卫百户侍郎聂豹张时彻升俸一级各赏银币职方司郎中董懋忠升光禄寺少卿其余司官周冕等各银币有差
　　○辛卯
　　○升吏科左给事中马从善为都给事中工科左给事中凌汝志吏科左给事中谢登之俱左给事中户科给事中张思静兵科给事中任有龄吏科给事中徐纲俱右给事中从善汝志纲俱兵科登之工科思静户科有龄礼科
　　○壬辰
　　○朵颜三卫都督歹答儿等各差头目升合儿等入贺冬至节宴赉如例
　　○丙申
　　○以冬至节遣武定侯郭守乾长宁伯周大经玉田伯蒋荣驸马都尉邬景和分祭  诸陵恭顺侯吴继爵祭  景皇帝中官祭  恭让章皇后都督佥事沉至祭  孝洁皇后及  哀冲  庄敬太子各陵坟
　　○己亥
　　○冬至大祀  天子圜丘先期视牲遣英国公张溶代请  太祖配  帝及是日行礼俱遣成国公朱希忠代侯仇鸾驸马谢诏伯陈圭尚书徐阶分献
　　○是日  上不御殿文武群臣具朝服于奉天门行五拜三叩头礼免百官庆成宴赐节钱钞仍宴王府进贺人员四夷朝贡使及国师禅师等如例
　　○壬寅  孝惠皇后忌辰遣彭城伯张熊祭  茂陵  孝烈皇后忌辰  奉先殿行祭礼遣武定侯郭守乾祭  永陵
　　○癸卯
　　○改礼部左侍郎程文德为吏部左侍郎南京大理寺卿郭鋆为大理寺卿
　　○甲辰  命户部右侍郎马坤兼都察院右佥都御史督理蓟州等处粮饷
　　○乙巳
　　○给事中张承宪奏通者巡抚转迁太连以致政务隳弛百姓受其毙请自今遇有尽心职业劳著闻者二三年间第宜加秩增俸俟其资深功懋特为破格超迁仍湏当其推补之初择才品相应而资历稍浅者充之庶得安心效职异日考以久任责成＜锍-釒＞入部覆如议
　　○丁未
　　○福建福州府地震
○戊申  诏以  孝烈皇后升祔及  哀冲  庄敬太子祔葬礼仪及更复营制纂入
　　○会典从大学士严嵩咸宁侯仇鸾请也
　　○庚戌
　　○镇守云南总兵官沐朝弼进银三千两边
　　○癸丑
　　○升礼部右侍郎孙升为本部左侍郎太常寺卿管国子监祭酒事闵如霖为礼部右侍郎
　　大明世宗肃皇帝实录卷三百七十九


大明世宗肃皇帝实录卷三百八十
　　嘉靖三十年十二月甲寅朔
　　○户部言上年漕粮为水所阻寄囤徐邳等百有七万今遇运之费且不赀宜将各省下年漕粮如寄囤数折微责其原舡原军以来春运赴通州上纳其天津临德等仓亦宜一体运送第天津之通州二日耳若驾数千里空船而运二日之粮劳且鲜功宜将运送临德二仓之船暂留搬运给与僦偿便诏如仪
　　○总督狭西三边尚书王以旂等报延宁马市完凡易马五千余匹虏酋狼台吉等约束部落终市无哗涉秋及冬三边绝警＜锍-釒＞下兵部覆今岁九边功收不战良以马市覊縻之故宣大督抚及在内文武诸臣业已加恩请赉狭西三边总督抚镇及各镇小大奔走诸臣劳于疆事者诏赏以旂及各镇巡官赵国忠刘玺吴曰□折吉象张愚张镐各银三十两纻丝二表里郎中等官迟凤翔等七人副总兵等官王怀邦等六人各银十两升参将等官徐洪等二十二人各一级赦发配将官林丛兰等七人赎罪立功其余都司等官令总督军门差别犒赉
　　○丙辰
　　○以缉捕功荫左都督陆炳一子为锦衣卫百户都督同知袁天章一子为所镇抚升官校喻杰等五十四人各一级又以理刑劳指挥张柏龄周京与旗校陆佐等三人各升一级
　　○咸宁侯仇鸾言蓟镇空虗宜以大宁都司移置其地复虑人情重迁或为大宁所属外卫班军免其京操改拨蓟镇防御诏兵部集廷臣议尚书赵锦等言移镇未敢轻议其所称改拨官军甚当因条为六事以闻一议定区谓蓟镇故设参将四员顷以虏患分为十区画地分守区设一参将今有将无兵似当裁革则原分亦当相度缓急定拟归并一议设官各区参将虽议裁革而春秋领班仍宜添设参将十员游击二人分班赴边防守一议营房班军三万人人授一室并参将游击注劄之所共计银二十万两速宜处给一议挑选大宁两班官军宜汰其老弱而简本户余夫之壮者补之一议分兵大宁官军六万既改发蓟镇宜令总督镇巡等官酌量区分冲僻分派战守又春秋缓急异势春班但以参将四员各统兵五千赴镇余尽分頴秋班六参将仍于其中选游击兵六千责新设游击二员领之与原设游击六员候警截杀一议抚恤蓟镇被虏创残民皆失业一切赋役宜暂蠲免诏从其议
　　○丁巳  慈孝献皇后忌辰  奉先殿行祭礼
　　○癸亥
　　○升左春坊左庶子兼翰林院侍讲学士吴山为太常寺卿管国子监祭酒事
　　○己丑
○廷臣以灵雪应祈上表称贺  上嘉答之因制贺雪吟颁赐朱希忠等七臣
　　○礼部类奏灾异  上曰今岁灾变数多厥有由召内外大小臣工宜各思过□改分赞治理边防尤宜加谨毋得怠忽
　　○致仕兵部左侍郎詹荣卒赐祭葬如例荣山海卫人嘉靖五年进士以户部郎中督饷大同会镇兵乱总兵李瑾欲以城叛降北虏导之入寇荣有机略密以计诱贼党马昇等一旦尽捕诸首恶斩之次日关门迎镇巡官入地方遂定以功升光禄寺少卿历都察院右佥都御史巡抚甘肃调大同加升兵部右侍郎在镇凡四年余召还佐理部事
　　○庚戌春兵部尚书缺荣以疾辞署印是时边事孔棘  上疑其避事免官其秋虏犯都城本兵备极祸议者谓荣以智免逾岁遂卒荣初以定大同乱知名及抚大同军民甚安之同时总督翁万达总兵则周尚文与荣皆一时之选缮亭障治军实虏惮之不敢近迨荣等去大同遂无岁不受虏侵暴边群为虚矣
　　○丙寅
　　○升南京翰林院侍讲学士敖铣为左春坊左庶子兼侍讲学士
　　○丁卯
　　○兵部左侍郎彭黯三年秩满荫其子世均为国子生
　　○宁晋伯刘良玺卒赐祭葬如例
　　○戊辰  贞惠安和景皇后忌辰遣都督佥事王朝用祭  陵寝
　　○壬申
　　○旌表浙江等处孝子王晁节妇吴氏等四人
　　○癸酉
　　○先是巡抚辽东都御史蒋应奎奏顷者各营开垦荒田获稻粱四千余石又新开民田科粮可千七百余石请建义仓以贮营田所获专备修边支给其民粮徵贮各堡军储仓用兑军月粮之数户部覆议报可
　　○巡按御史李逢时勘上五月间虏犯大同左右卫守臣功罪诏降参将尚表守备赵纶胡朝操守陈忠各二级千总刘尔千刘堂崔经参将麻隆佐击孙麒各一级夺总兵徐仁副总兵王怀邦朱汉任汉黄龙俸半年游击刘潭李桂三月下把总等官刘汉等三十一人巡按御史逮治
</div>
    <div class="pagination">
<a href="明实录世宗实录_page455.html">上一页</a><span>...</span><a href="明实录世宗实录_page451.html">451</a><a href="明实录世宗实录_page452.html">452</a><a href="明实录世宗实录_page453.html">453</a><a href="明实录世宗实录_page454.html">454</a><a href="明实录世宗实录_page455.html">455</a><span class="current-page">456</span><a href="明实录世宗实录_page457.html">457</a><a href="明实录世宗实录_page458.html">458</a><a href="明实录世宗实录_page459.html">459</a><a href="明实录世宗实录_page460.html">460</a><a href="明实录世宗实录_page461.html">461</a><span>...</span><a href="明实录世宗实录_page457.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
