<!DOCTYPE html>
<html>
<head>
    <meta charset="UTF-8">
    <title>通志 - 第 17 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 17 页/共 155 页</h1>
    <div class="content">　　九年春三月辛丑诏郡国死罪囚减罪与妻子诣五原朔方占着所在死者皆赐妻父若男同产一人复终身其妻无父兄独有母者赐其母钱六万又复其口筭夏四月甲辰诏郡国以公田赐贫人各有差令司隶校尉部刺史歳上墨绶长吏视事三歳已上理状尤异者各一人与计偕上及尤不政理者亦以闻是歳大有年为四姓小侯开立学校置五经师
　　十年春二月广陵王荆有罪自杀国除夏四月戊子诏曰昔歳五谷登衍今兹蚕麦善收其大赦天下闰月甲午南巡狩幸南阳祠章陵日北至又祠旧宅礼毕召校官弟子作雅乐奏鹿鸣帝自御埙箎和之以娱嘉宾还幸南顿劳飨三老官属冬十月征淮阳王延会平舆征沛王辅会睢阳十二月甲午车驾还宫
　　十一年春正月沛王辅楚王英济南王康东平王苍淮阳王延中山王焉琅邪王京东海王政来朝秋七月司隶校尉郭霸下狱死是歳漅湖出黄金庐江太守以献时麒麟白雉醴泉嘉禾所在出焉
　　十二年春正月益州徼外夷哀牢王相率内属于是置永昌郡罢益州西部都尉夏四月遣将作谒者王吴修汴渠自荥阳至于千乘海口五月丙辰赐天下男子爵人二级三老孝悌力田人三级流民无名数欲占者人一级鳏寡孤独笃癃贫无家属不能自存者粟人三斛诏天下厚及车服侈美者令有司申眀科禁宣下郡国秋七月乙亥司空伏恭罢乙未大司农牟融为司空冬十月司隶校尉王康下狱死是歳天下安平人无徭役歳比登稔百姓殷富粟斛三十牛羊被野
　　十三年春二月帝耕于借田礼毕赐观者食三月河南尹薛昭下狱死夏四月汴渠成辛巳行幸荥阳巡行河渠乙酉诏曰自汴渠决败六十余歳兖豫之人多被水患今既筑隄理渠絶水立门河汴分流复其旧迹陶邱之北渐就壤坟其滨渠下田悉赋予贫人无令豪右得固其利因遂度河登太行进幸上党壬寅车驾还宫冬十月壬辰晦日有食之三公免冠自劾制曰冠履勿劾灾异屡见咎在朕躬其令刺史太守详刑理寃存恤鳏寡勉思厥职庶几和穆隂阳消伏灾谴焉十一月楚王英谋反废国除迁于泾县所连及死徙者数千人是歳齐王石薨
　　十四年春三月甲戍司徒虞延免自杀夏四月丁巳钜鹿太守南阳邢穆为司徒前楚王英自杀夏五月封故广陵王荆子元寿为广陵侯初作寿陵
　　十五年春二月庚子东巡狩辛丑幸偃师诏亡命自殊死以下赎死罪缣四十匹右趾至髠钳城旦舂十匹完城旦至司寇五匹犯罪未发觉诏书到日自告者半入赎征沛王辅会睢阳进幸彭城癸亥帝耕于下邳三月征琅邪王京会良成征东平王苍会阳都又征广陵侯及其三弟会鲁祠东海恭王陵还幸孔子宅祠仲尼及七十二弟子亲御讲堂命王太子诸王说经又幸东平辛卯进幸大梁至定陶祠定陶恭王陵夏四月庚子车驾还宫改信都为乐成国临淮为下邳国封皇子恭为钜鹿王党为乐成王衍为下邳王畅为汝南王昞为常山王长为济隂王赐天下男子爵人三级郎从官二十歳已下帛百匹十歳已上二十匹十歳已下十匹官府吏五匹书佐小史三匹令天下大酺五日乙巳大赦天下其谋反大逆及诸不应宥者皆赦除之冬车骑校猎上林苑十二月遣奉车都尉窦固驸马都尉耿秉屯凉州
　　十六年春二月遣太仆祭彤出髙阙奉车都尉窦固出酒泉驸马都尉耿秉出居延骑都尉来苗出平城伐北匈奴窦固破呼衍王于天山留兵屯伊吾卢城耿秉来苗祭彤并无功而还夏五月淮阳王延谋反发觉癸丑司徒邢穆驸马都尉韩光坐事下狱死所连及诛死者甚众戊午晦日有食之六月丙寅大司农西河王敏为司徒秋七月淮阳王延徙封阜陵王九月丁卯诏令郡国中都官死罪系囚减死罪一等勿笞诣军营屯朔方敦煌妻子自从父母同产欲求从者恣聼之女子嫁为人妻勿与俱谋反大逆无道不用此书是歳北匈奴寇云中云中太守亷范击破之
　　十七年春正月甘露降于甘陵北海王睦薨二月乙巳司徒王敏薨三月癸丑汝南太守鲍昱为司徒是歳甘露仍降树枝内附芝草生殿前神雀五色翔集京师西南夷哀牢儋耳焦侥槃木白狼动黏诸种前后慕义贡献西域诸国遣子入侍夏五月戊子公卿百官以帝威德懐逺祥物显应乃并集朝堂奉觞上寿制书追美髙祖光武圣德命太常择吉日策告宗庙其赐天下男子爵人二级三老孝悌力田人三级流人无名数欲占者人一级鳏寡孤独笃癃贫不能自存者粟人三斛郎从官视事十歳已上者帛十匹中二千石二千石下至黄绶贬秩奉赎在去年以来皆还赎秋八月丙寅令武威张掖酒泉敦煌及张掖属国系囚右趾已下任兵者皆一切勿治其罪诣军营冬十一月遣奉车都尉窦固驸马都尉耿秉骑都尉刘张出敦煌昆仑塞击破白山虏于蒲类海上遂入车师初置西域都防戊巳校尉是歳改天水为汉阳郡
　　十八年春三月丁亥诏令天下亡命自殊死已下赎死罪缣三十匹右趾至髠钳城旦舂十匹完城旦至司寇作五匹吏人犯罪未发觉诏书到自告者半入赎夏四月己未诏曰自春以来时雨不降宿麦伤旱秋种未下政失厥中忧惧而已其赐天下男子爵人二级及流民无名数欲占者人一级鳏寡孤独笃癃贫不能自存者粟人三斛理寃狱録轻系二千石分祷五岳四渎郡界有名山大川能兴云致雨者长吏各洁斋祷请冀防嘉澍六月己未有星孛于太微焉耆龟兹攻西域都防陈睦悉没其众北匈奴及车师后王围戊巳校尉耿恭秋八月壬子帝崩于东宫前殿年四十八遗诏无起寝庙藏主于光烈皇后更衣别室帝初作寿陵制令流水而已石椁广一丈二尺长二丈五尺无得起坟万年之后埽地而祭杅水脯糒而已过百日唯四时设奠置吏卒数人供给洒埽勿开修道敢有所兴作者以擅议宗庙法从事帝遵奉建武制度无敢违者后宫之家不得封侯与政馆陶公主为子求郎不许而赐钱千万谓羣臣曰郎官上应列宿出宰百里茍非其人则民受其殃是以难之故吏称其官民安其业逺近肃服户口滋殖焉范氏论曰眀帝善刑理法令分眀日晏坐朝幽枉必达内外无佞曲之私在上无矜大之色断狱得情号居前代十二故后之言事者莫不先建武永平之政而钟离意宋均之徒常以察慧为言夫岂人之度未优乎
　　眀帝永平十八年即位十八年
　　肃宗孝章皇帝讳炟显宗第五子也母贾贵人永平三年立为皇太子少寛容好儒术显宗器重之十八年八月壬子即皇帝位年十九尊皇后曰皇太后壬戍孝眀皇帝于显节陵冬十月丁未大赦天下赐民爵人二级为父后及孝悌力田人三级脱无名数及流人欲占者人一级爵过公乘得移与子若同产子鳏寡孤独笃癃贫不能自存者粟人二斛诏书申勅百僚以行太尉事节乡侯憙为太傅司空融为太尉并録尚书事十一月戊戍以蜀郡太守第五伦为司空诏征西将军耿秉屯酒泉遣酒泉太守叚彭救戊巳校尉耿恭讨车师甲辰晦日有食之于是避正殿寝兵不聼事五日诏有司各上封事十二月癸巳有司奏言孝眀皇帝圣徳淳茂劬劳日昃身御浣衣食无兼珍泽臻四表逺人慕化焦侥儋耳欵塞自至克伐鬼方开道西域威灵广被无思不服以烝庶为忧不以天下为乐备三雍之教躬养老之礼作登歌正予乐博贯六蓺不舍昼夜聪眀渊塞着在圗防至徳所感通于神明功烈光于四海仁风行于千载而深执谦谦自称不徳无起寝庙埽地而祭除日祀之法省送终之礼遂藏主于光烈皇后更衣别室天下闻之莫不凄怆陛下至孝烝烝奉顺圣徳臣愚以为更衣在中门之外处所殊别宜尊庙曰显宗其四时禘祫于光武之堂间祀悉还更衣共进武徳之舞如孝文皇帝祫祭髙庙故事制曰可是歳牛疫京师及三州大旱诏勿收兖豫徐州田租刍槀其以见谷赈给贫人建初元年春正月诏三州郡国方春东作恐人稍受廪往来烦剧或妨耕农其各实覈尤贫者计所贷并与之流人欲归本者郡县其实禀令足还到聼过止官亭无雇舍宿长吏亲躬无使贫弱遗脱小吏豪右得容奸妄诏书既下勿得稽留刺史眀加督察尤无状者丙寅诏曰比年牛多疫疾垦田减少谷价颇贵人以流亡方春东作宜及时务二千石勉劝农桑致劳来羣公庶尹各推精诚专急人事罪非殊死须立秋案騐有司明慎选举进柔良退贪猾顺时令理寃狱布告天下使明知朕意酒泉太守叚彭讨击车师大破之罢戊巳校尉官二月武陵澧中蛮叛三月甲寅山阳东平地震己巳诏令太傅三公中二千石二千石郡国守相举贤良方正能直言极谏之士各一人夏五月辛酉初举孝亷郎中寛博有谋任典城者以补长相秋七月辛亥诏以上林池籞田赋与贫人八月庚寅有星孛于天市九月永昌哀牢夷叛冬十月武陵郡兵讨叛蛮破降之十一月阜陵王延谋反贬为阜陵侯
　　二年春三月辛丑诏曰朕深惟先帝诏书每欲元元去末归本而今贵戚近亲奢纵无度嫁娶送终僭侈自若有司废典莫肯举察自今三公并宜眀纠非法宣振威风其科条制度所宜施行在事者备为之禁先京师而后诸夏甲辰罢伊吾卢屯兵永昌越嶲益州三郡民夷讨哀牢破平之夏四月戊子诏还坐楚淮阳事徙者四百余家令归本郡癸巳诏齐相省冰纨方空縠吹纶絮六月烧当羌叛金城太守郝崇讨之败绩羌遂寇汉阳秋八月遣行车骑将军马防讨平之十二月戊寅有星孛于紫宫
　　三年春正月己酉宗祀眀堂礼毕登灵防望云物大赦天下三月癸巳立贵人窦氏为皇后赐爵人二级三老孝悌力田人三级民无名数及流民欲占者人一级鳏寡孤独笃癃贫不能自存者粟人五斛夏四月己巳罢常山呼沱石臼河漕行车骑将军马防破烧当羌于临洮闰月西域假司马班超击姑墨大破之冬十二月丁酉以马防为车骑将军武陵溇中蛮叛是歳零陵献芝草
　　四年春二月庚寅太尉牟融薨夏四月戊子立皇子庆为皇太子赐爵人二级三老孝悌力田人三级民无名数及流人欲自占者人一级鳏寡孤独笃癃贫不能自存者粟人五斛己丑徙钜鹿王恭为江陵王汝南王畅为梁王常山王昞为淮阳王辛卯封皇子伉为千乘王全为平春王五月丙辰车骑将军马防罢甲戍司徒鲍昱为太尉南阳太守桓虞为司徒六月癸丑皇太后马氏崩秋七月壬戍眀徳皇太后冬牛大疫十一月壬戍诏曰盖三代导人教学为本汉承暴秦褒显儒术建立五经为置博士其后学者精进虽曰承师亦别名家孝宣皇帝以去圣乆逺学不厌博故遂立大小夏侯尚书后又立京氏易至建武中复置顔氏严氏春秋大小戴礼博士此皆所以扶进微学尊广道蓺也中元元年诏书五经章句烦多议欲减省至永平元年长水校尉鯈奏言先帝大业当以时施行欲使诸儒共正经义令学者得以自助孔子曰学之不讲是吾忧也又曰博学而笃志切问而近思仁在其中矣于戏其勉之哉于是下太常将大夫博士议郎郎官及诸生诸儒会白虎观讲议五经同异使五官中郎将魏应承制问侍中淳于恭奏帝亲称制临决如孝宣甘露石渠故事作白虎议奏是歳甘露降泉陵洮阳二县
　　五年春二月庚辰朔日有食之诏公卿已下其举直言极谏能指朕过失者各一人遣诣公车朕将亲览而问焉其以岩穴为先勿取浮华甲申诏以去秋雨泽不适今时复旱如炎如焚其令二千石理寃狱録轻系祷五岳四渎及名山能兴云致雨者务加肃敬冀防嘉应三月甲寅诏以吏多不良擅行喜怒或案不以罪廹胁无辜致令自杀者一歳且多于断狱有司其议纠举之荆豫诸郡兵讨破武陵溇中叛蛮夏五月辛亥诏曰朕思迟直士侧席异闻其先至者各以发愤吐懑畧闻子大夫之志矣皆欲置于左右顾问省纳建武诏书又曰尧试臣以职不直以言语笔札今外官多旷并可以补任戊辰太傅赵憙薨冬始行月令迎气乐是歳零陵献芝草有八黄龙见于泉陵西域假司马班超击防勒破之六年春二月辛卯琅邪王京薨夏五月辛酉赵王盱薨六月丙辰太尉鲍昱薨辛未晦日有食之秋七月癸巳以大司农邓彪为太尉
　　七年春正月沛王辅济南王康东平王苍中山王焉东海王政琅邪王宇来朝夏六月甲寅废皇太子庆为清河王立皇子肈为皇太子己未徙广平王羡为西平王秋七月饮酎髙庙禘祭光武皇帝孝眀皇帝甲辰诏书追念祖考赐公钱四十万卿半之及百官执事各有差九月甲戍幸偃师东渉卷津至河内诏不得輙修桥道逺离城郭遣吏逢迎刺探起居以为烦扰所过欲令贫弱有利无违诏书遂览淇园己酉进幸邺劳飨魏郡守令已下至于三老门阑走卒赐钱各有差劳赐常山赵国吏人复元氏租赋三歳辛卯车驾还宫诏天下系囚减死一等勿笞诣邉戍妻子自随占着所在父母同产欲相从者恣聼之有不到者皆以乏军兴论及犯殊死一切募下蚕室其女子宫系囚鬼薪白粲已上皆减本罪各一等输司寇作亡命赎死罪入缣二十匹右趾至髠钳城旦舂十匹完城旦至司寇三匹吏人有罪未发觉诏书到自告者半入赎冬十月癸丑西巡狩幸长安丙辰祠髙庙遂有事十一陵遣使者祠太上皇于万年以中牢祠萧何霍光进幸槐里岐山得铜器形似酒罇献之又获白鹿帝曰上无明天子下无贤方伯民之无良相怨一方斯器亦曷为来哉又幸长平御池阳宫东至髙陵造舟于泾而还每所到幸輙会郡县吏人劳赐作乐十一月诏劳赐河东守令掾以下十二月丁亥车驾还宫是歳京师及郡国螟
　　八年春正月壬辰东平王苍薨三月辛卯东平宪王赐銮辂龙旂夏六月北匈奴大人率众款塞降冬十二月甲午东巡狩幸陈留梁国雒阳颍阳戊申车驾还宫诏曰五经剖判去圣弥逺章句遗辞乖疑难正恐先师微言将遂废絶非所以重稽古求道真也其令羣儒选髙才生受学左氏谷梁春秋古文尚书毛诗以扶微学广异义焉是歳京师及郡国螟
　　元和元年春正月中山王焉来朝日南徼外蛮夷献生犀白雉闰月辛丑济阴王长薨二月甲戍诏曰八政以食为本故古者急耕稼之业致耒耜之勤顷自牛疫以来谷食连少刺史二千石不以为负其令郡国募人无田欲徙他界就饶者恣聼之到在所赐给公田为雇耕佣赁种贳与田器勿收租五歳除筭三年其后欲还本乡者勿禁夏四月己卯分东平国封宪王苍子尚为任城王六月辛酉沛王辅薨秋七月丁未诏曰律云掠者唯得榜笞立又令丙棰长短有数自往者大狱以来掠考多酷鉆钻之属惨苦无极念其痛毒怵然动心书曰鞭作官刑岂云若此宜及秋冬理狱眀为其禁八月甲子太尉邓彪罢大司农郑为太尉癸酉诏改建初九年为元和元年郡国中都官系囚减死一等勿笞诣邉县妻子自随占着在所其犯殊死一切募下蚕室其女子宫系囚鬼薪白粲以上皆减本罪一等输司寇作亡命者赎各有差丁酉南巡狩诏所经道上郡县无得设储跱命司空自将徒支柱桥梁有遣使奉迎探知起居二千石当坐其赐鳏寡孤独不能自存者粟人五斛九月乙未东平王忠薨辛丑幸章陵祠旧宅园庙见宗室故人赏赐各有差冬十月乙未巡幸江陵诏庐江太守祠南岳又诏长沙零陵太守祠长沙定王舂陵节侯郁林府君还幸宛十一月己丑车驾还宫赐从者各有差十二月壬子诏诸以前妖恶禁锢者一皆蠲除之并得叙用但不得在宿卫而已
　　二年春正月乙酉诏曰令云有产子者复勿筭三歳今诸懐者赐胎养谷人三斛复其夫勿筭一歳着以为令又诏三公曰方春生养万物莩甲宜助萌阳以育时物其令有司罪非殊死且勿案騐及吏人条书相告不得听受冀以息事宁人敬奉天气立秋如故夫俗吏矫饰外貌似是而非朕甚厌之安静之吏悃愊无华日计不足月计有余如襄城令刘方【方字伯况平原人】吏人同声谓之不烦虽未有他异斯亦殆近之矣夫以苛为察以刻为眀以轻为德以重为威四者或兴则下有怨心吾诏书数下冠盖接道而吏不加理人或失职其咎安在勉思旧令称朕意焉二月甲寅始用四分歴诏曰今山川鬼神应典礼者尚未咸秩其议增修羣祀以祈丰年丙辰东巡狩己未凤凰集肥城乙丑帝耕于定陶诏曰三老尊年也孝悌淑行也力田勤农也国家甚休之其赐帛人一匹勉率农功使使者祠唐尧于成阳灵防辛未幸太山柴告岱宗有黄鹄三十从西南来经祠坛上东北过于宫屋翺翔升降进幸奉髙壬申宗祀五帝于汶上眀堂癸酉告祠二祖四宗大会内外羣臣丙子诏大赦天下诸犯罪不当得赦者皆除之复博奉髙嬴无出今年田租刍槀戊寅进幸济南三月己丑进幸鲁祠东海恭王陵庚寅祠孔子于阙里及七十二弟子赐襃成侯及诸孔男女帛壬辰进幸东平祠宪王陵甲午遣使者祠定陶太后恭王陵乙未幸东阿北登太行山至天井关夏四月乙巳客星入紫宫乙卯车驾还宫庚申假于祖祢告祠髙庙五月戊申诏曰乃者凤凰黄龙鸾鸟比集七郡或一郡再见及白乌神雀甘露屡臻祖宗旧时或班恩施其赐天下吏爵人三级髙年鳏寡孤独帛人一匹经曰无侮鳏寡惠此防独加赐河南女子百户牛酒令天下大酺五日赐公卿已下钱帛各有差及洛阳人当酺者布户一匹城外三户共一匹赐博士员弟子见在太学者布人三匹令郡国上眀经者口十万以上五人不满十万三人改庐江为六安国江陵复为南郡徙江陵王恭为六安王秋七月庚子诏曰春秋于春每月书王者重三正慎三微也律十二月立春不以报囚月令冬至之后有顺阳助生之文而无鞫狱断刑之政朕咨访儒雅稽之典籍以为王者生杀宜顺时气其定律无以十一月十二月报囚九月壬辰诏鳯凰黄龙所见亭部无出二年租赋加赐男子爵人二级先见者帛二十匹近者三匹太守三十匹令长十五匹丞尉半之他如赐爵故事丙申征济南王康中山王焉会烝祭冬十一月壬辰日南至初闭关梁
　　三年春正月乙酉诏婴儿无父母亲属及有子不能养食者禀给如律丙申北巡狩济南王康中山王焉西平王羡六安王恭乐成王党淮阳王昞任城王尚沛王定皆从辛丑帝耕于懐二月壬寅告常山魏郡清河钜鹿平原东平郡太守相曰朕前祠园陵遂望祀华霍东柴岱宗为人祈福今将礼常山遂徂北土歴魏郡经平原升践隄防询访耆老月令孟春善相邱陵土地所宜今肥田尚多未有垦辟其悉以赋贫民给与粮种务尽地力勿令游手所过县邑聼半入今年田租以劝农夫之劳乙丑勅侍御史司空曰方春所过无得有所伐杀车可以引避引避之騑马可辍解辍解之诗云敦彼行苇牛羊勿践履礼人君伐一草木不时谓之不孝俗知顺人莫知顺天其眀称朕意戊辰进幸中山遣使者祠北岳出长城癸酉还幸元氏祠光武显宗于县舍正堂眀日又祠显宗于始生堂皆奏乐三月丙子诏髙邑令祠光武即位坛复元氏七年徭役己卯进幸赵庚辰祠旁山于灵寿辛卯车驾还宫赐从行者各有差夏四月丙寅太尉郑免大司农宋由为太尉五月丙子司空第五伦罢太仆袁安为司空秋八月乙丑幸安邑观盐池九月至自安邑冬十月北海王基薨烧当羌叛寇陇西是歳西域长史班超击斩疏勒王
　　章和元年春三月防羌校尉傅育追击叛羌战殁夏四月丙子令郡国中都官系囚减死一等诣金城戍六月戊辰司徒桓虞免癸卯司空袁安为司徒光禄勲任隗为司空秋七月癸卯齐王晃有罪贬为芜湖侯壬子淮阳王昞薨鲜卑击破北单于斩之烧当羌寇金城防羌校尉刘盱讨之斩其渠帅壬戍诏曰朕以不徳受祖宗烈乃者凤凰仍集麒麟并臻甘露宵降嘉谷滋生芝草之类歳月不絶朕夙夜只畏上天无以彰于先功今改元和四年为章和元年秋令是月养衰老授几杖行糜粥饮食其赐高年二人共布帛各一匹以为醴酪死罪囚犯法在丙子赦前而后捕系者皆减死勿笞诣金城戍八月癸酉南巡狩壬午遣使者祠昭灵后于小黄园【小黄县属陈留郡昭灵后髙祖母起兵时死小黄北后为作园庙于小黄栅】甲申征任城王尚会睢阳戊子幸梁己丑遣使祠沛高原庙丰枌榆社【枌榆社髙祖里社在丰县东北】乙未幸沛祠献王陵征会东海王政乙未晦日有食之九月庚子幸彭城东海王政沛王定任城王尚皆从辛亥幸寿春壬子诏郡国中都官系囚减死罪一等诣金城戍犯殊死者一切募下蚕室其女子宫系囚鬼薪白粲已上减罪一等输司寇作亡命者赎死罪缣二十匹右趾至髠钳城旦舂七匹完城旦至司寇三匹吏民犯罪未发觉诏书到自告者半入赎复封阜陵侯延为阜陵王己未幸汝阴冬十月丙子车驾还宫北匈奴屋兰储等率众降是歳西域长史班超击莎车大破之月氏国遣使献扶拔师子
　　二年春正月济南王康阜陵王延中山王焉来朝壬辰帝崩于章徳前殿年三十三遗诏无起寝庙一如先帝法制范氏论曰魏文帝称眀帝察察章帝长者章帝素知人厌眀帝苛切事从寛厚感陈宠之义除惨狱之科深元元之爱着胎养之令奉承眀徳太后尽心孝道割裂名都以崇建周亲平徭简赋而人頼其庆又体之以忠恕文之以礼乐故乃藩辅克谐羣后徳让谓之长者不亦宜乎在位十三年郡国所上符瑞合于圗书者数百千乌呼懋哉
　　章帝建初八年元和三年章和二年即位十三年
　　孝和皇帝讳肇肃宗第四子也母梁贵人为窦皇后所谮忧卒窦后养帝以为已子建初七年立为皇太子章和二年二月壬辰即皇帝位年十歳尊皇后曰皇太后太后临朝三月丁酉改淮阳为陈国楚郡为彭城国西平并汝南郡六安复为庐江郡遗诏徙西平王羡为陈王六安王恭为彭城王癸卯孝章皇帝于敬陵庚戍皇太后诏曰皇帝幼年防防在疚朕且佐助听政然守文之际必有内辅以参听断故太尉邓彪聪眀康彊老成黄耇其以彪为太傅赐爵关内侯録尚书事百官总已以听朕庶几得专心内位羣公其勉率百僚各修厥职以称朕意焉辛酉有司上奏孝章皇帝崇鸿业徳化普洽垂意黎民留念稼穑文加殊俗武畅方表戒惟人面无思不服巍巍荡荡莫与比隆周颂曰于穆清庙肃雝显相请上尊庙曰肃宗共进武徳之舞制曰可癸亥陈王羡彭城王恭乐成王党下邳王衍梁王畅始就国夏四月丙子谒高庙丁丑谒世祖庙戊寅诏曰先帝探观孝武皇帝旧典复收盐鐡之利以备不虞而吏多不良动失其便以违上意先帝恨之故遗戒郡国罢盐鐡之禁纵民煑铸入税县官如故事其申勅刺史二千石奉顺圣旨勉德化布告天下使眀知朕意五月京师旱诏长乐少府桓郁侍讲禁中冬十月乙亥以侍中窦宪为车骑将军伐北匈奴安息国遣使献师子扶防永元元年春三月甲辰初令郎官诏除者得占丞尉以比秩为真夏六月车骑将军窦宪出鸡鹿塞度辽将军邓鸿出棝阳塞南单于出满夷谷与北匈奴战于稽落山大破之追至和渠北鞮海窦宪遂登燕然山刻石勒功而还北单于遣弟右温禺鞮王奉奏贡献秋七月乙未会稽山崩闰月丙子诏以北虏破碎令有司案旧典告类荐功以章休烈九月庚申以车骑将军窦宪为大将军以中郎将刘尚为车骑将军冬十月令郡国弛刑输作军营其徙出塞者刑虽未竟皆免归田里庚子阜陵王延薨是歳郡国九大水
　　二年春正月丁丑大赦天下二月壬午日有食之己亥复置西河上郡属国都尉官夏五月庚戍分太山为济北国分乐成涿郡勃海为河间国丙辰封皇帝弟寿为济北王开为河间王淑为城阳王绍封故淮南王昞子侧为常山王赐公卿已下至佐史钱布各有差己未遣副校尉阎砻讨北匈奴取伊吾卢地丁卯绍封故齐王晃子无忌为齐王北海王睦子威为北海王车师前后王并遣子入侍月氏国遣兵攻西域长史班超超击降之六月辛卯中山王焉薨秋七月乙卯大将军窦宪出屯凉州九月北匈奴遣使称臣冬十月遣行中郎将班固报命南单于遣左谷蠡王师子出鸡鹿塞击北匈奴于河云北大破之
　　三年春二月甲子皇帝加元服赐诸侯王公将军特进中二千石列侯宗室子孙在京师奉朝请者黄金将大夫郎吏从官帛赐民爵及粟帛各有差大酺五日郡国中都官系囚死罪赎缣至司寇及亡命各有差庚辰赐京师民酺布两户共一匹二月大将军窦宪遣左校尉耿蘷出居延塞围北单于于金防山大破之获其母阏氏夏六月辛卯尊皇太后母比阳公主为长公主辛丑阜陵王种薨冬十月癸未行幸长安诏曰北狄破灭名王仍降西域诸国纳质内附岂非祖宗廸哲重光之鸿烈欤寤寐叹息想望旧京其赐所过二千石长吏已下及三老官属钱帛各有差鳏寡孤独笃癃贫不能自存者粟人三斛十一月癸卯祠髙庙遂有事十一陵诏曰髙祖功臣萧曹为首有世不絶之义曹相国后容城侯无嗣朕望长陵东门见二臣之垅循其逺节每有感焉忠义获宠古今所同可遣使者以中牢祠大鸿胪求近亲宜为嗣者须景风绍封以章厥功十二月复置西域都护骑都尉戊己校尉官庚辰至自长安减弛刑徒从驾者刑五月
　　四年春正月北匈奴右谷蠡王于除鞬自立为单于款塞乞降遣大将军左校尉耿蘷授玺绶三月癸丑司徒袁安薨闰月丁丑太常丁鸿为司徒夏四月丙辰大将军窦宪还至京师六月戊戍朔日有食之丙辰郡国十三地震窦宪潜圗弑逆庚申幸北宫诏收捕宪党射声校尉郭璜璜子侍中举卫尉邓叠叠弟歩兵校尉磊皆下狱死使谒者仆射收宪大将军印绶遣宪及弟笃景就国到皆自杀是夏旱蝗秋七月己丑太尉宋由坐党宪自杀八月辛亥司空任隗薨癸丑大司农尹睦为太尉録尚书事丁巳赐公卿已下至佐史钱谷各有差冬十月己亥宗正刘方为司空十二月壬辰诏今年郡国秋稼为旱蝗所伤其什四以上勿收田租刍槀有不满者以实除之武陵零陵澧中蛮叛烧当羌寇金城五年春正月乙亥宗祀五帝于眀堂遂登灵台望云物大赦天下戊子千乘王伉薨辛卯封皇弟万歳为广宗王二月戊戍诏有司省减内外廐及梁州诸苑马自京师离宫果园上林广成圃悉以假贫民恣得采捕不收其税丁未诏曰去年秋麦入少恐民食不足其上尤贫不能自给者户口人数往者郡国上贫民以衣履釜鬵为赀而豪右得其饶利诏书实覈欲有以益之而长吏不能躬亲反更征召会聚令失农作愁扰百姓若复有犯者二千石先坐甲寅太傅邓彪薨戊午陇西地震三月戊子诏郡国二千石不以选举为忧司隶校尉不以纠察为负是以庶官多非其人下民被奸邪之伤由法不行故也庚寅遣使者分行贫民举实流宂开仓赈禀三十余郡夏四月壬子封阜陵王种兄鲂为阜陵王六月丁酉郡国三雨雹秋九月辛酉广宗王万歳薨无子国除匈奴单于于除鞬叛遣中郎将任尚讨灭之壬午令郡县劝民蓄蔬食以助五谷其官有陂池令得采取勿收假税二歳冬十月辛未太尉尹睦薨十一月乙丑太仆张酺为太尉是歳武陵郡兵破叛蛮降之护羌校尉贯友讨烧当羌羌乃遁去南单于安国叛骨都侯喜斩之
　　六年春正月永昌徼外夷遣使译献犀牛大象己卯司徒丁鸿薨二月乙未遣谒者分行禀贷三河兖冀青州贫民许侯马光自杀丁未司空刘方为司徒太常张奋为司空三月庚寅诏流民所过郡国皆实禀之其有贩卖者勿出租税又欲就贱还归者复一歳田租更赋丙寅诏以隂阳不和水旱违度其令三公中二千石二千石内郡守相举贤良方正能直言极谏之士各一人昭岩穴披幽隐遣诣公车朕将悉听焉帝乃亲临策问选补郎吏夏四月蜀郡徼外羌率种人遣使内附五月城阳王淑薨无子国除六月己酉初令伏闭尽日秋七月京师旱诏中都官徒各除半刑讁其未竟五月已下皆免遣丁巳幸洛阳寺録囚徒举寃狱收洛阳令下狱抵罪司隶校尉河南尹皆左降未及还宫而防雨西域都护班超大破焉耆尉犂斩其王自是西域降服纳质者五十余国南单于安国从弟子逢侯率叛胡亡出塞九月癸丑以光禄勲邓鸿行车骑将军事与越骑校尉冯柱行度辽将军朱徽使匈奴中郎将杜崇讨之冬十一月护乌桓校尉任尚率乌桓鲜卑大破逢侯冯柱遣兵追击获之诏以渤海郡属冀州武陵溇中蛮叛郡兵讨平之
　　七年春正月行车骑将军邓鸿度辽将军朱徽中郎将杜崇皆下狱死夏四月辛亥朔日有食之帝引见公卿问得失令将大夫御史谒者博士议郎郎官会廷中各言封事诏有司详选郎官寛博有谋才任典城者三十人既而悉以所选郎出补长相五月辛卯改千乘国为乐安国六月丙寅沛王定薨秋七月乙巳易阳地裂九月癸卯京师地震
　　八年春二月己丑立贵人隂氏为皇后赐天下男子爵人二级三老孝悌力田三级民无名数及流民欲占者一级鳏寡孤独笃癃贫不能自存者粟人五斛夏四月癸亥乐成王党薨甲子诏赈贷并州四郡贫民五月河内陈留蝗南匈奴右温禺犊王叛为寇秋七月行度辽将军厐奋越骑校尉冯柱追讨之斩右温禺犊王车师后王叛击其前王八月辛酉饮酎诏郡国中都官系囚减死一等诣敦煌戍其犯大逆募下蚕室其女子宫自死罪已下至司寇及亡命者入赎各有差九月京师蝗吏民言事者多归责有司诏百僚师尹勉修厥职刺史二千石详刑辟理寃虐恤鳏寡矜孤弱思惟致灾兴蝗之咎庚子复置广阳郡冬十月乙丑北海王威有罪自杀十二月辛亥陈王羡薨丁巳南宫宣室殿火
　　九年春正月永昌徼外蛮夷及掸国重译奉贡三月庚辰陇西地震癸巳济南王康薨西域长史王林击车师后王斩之夏四月丁卯封乐成王党子巡为乐成王六月蝗旱戊辰诏今年秋稼为蝗虫所伤皆勿收租更刍槀若有所损失以实除之余当收租者亦半入其山林饶利陂池渔采以赡元元勿收假税秋七月蝗虫飞过京师八月鲜卑寇肥如辽东太守祭参下狱死闰月辛巳皇太后窦氏崩丙申章徳皇后烧当羌寇陇西杀长吏遣行征西将军刘尚越骑校尉赵世等讨破之九月庚申司徒刘方策免自杀甲子追尊皇妣梁贵人为皇太后冬十月乙酉改恭懐梁皇后于西陵十一月癸卯光禄勲河南吕盖为司徒十二月丙寅司空张奋罢壬申太仆韩棱为司空己丑复置若卢狱官
　　十年春三月壬戍诏刺史二千石随宜疏导沟渠毋得因縁妄发以为烦扰夏五月京师大水秋七月己巳司空韩棱薨八月丙子太常太山巢堪为司空九月庚戍复置廪牺官冬十月五州雨水十二月烧当羌豪迷唐等率种人诣阙贡献戊寅梁王畅薨
　　十一年春二月遣使循行郡国禀贷被灾害不能自存者令得渔采山林池泽不收假税丙午诏郡国中都官徒及笃癃老小女徒各除半刑其未竟三月者皆免归田里夏四月丙寅大赦天下己巳复置右校尉官秋七月辛卯诏以吏民逾僭厚死伤生有司不举怠放日甚又商贾小民或忘法禁竒巧靡货流积公行其在位犯者当先举正市道小民但且申眀宪网勿因科令加虐羸弱
　　十二年春二月旄牛徼外白狼貗薄夷率种人内属诏贷被灾诸郡民种粮赐下贫鳏寡孤独不能自存者及郡国流民听入陂池渔采以助蔬食三月丙申诏书切责三公不能承天安人有司竞为苛暴侵愁小民将何以救咎罚其赐天下男子爵人二级三老孝悌力田三级民无名数及流民欲占者人一级鳏寡孤独笃癃贫不能自存者粟人三斛壬子赐博士员弟子在太学者布人三匹夏四月日南象林蛮夷反郡兵讨破之闰月赈贷敦煌张掖五原民下贫者谷戊辰秭归山崩六月舞阳大水赐被水灾尤贫者谷人三斛秋七月辛亥朔日有食之九月戊午太尉张酺免丙寅大司农张禹为太尉冬十一月西域防竒兠勒二国遣使内附赐其王金印紫绶是歳烧当羌复叛
　　十三年春正月丁丑帝幸东观览书林阅篇籍博选术蓺之士以充其官二月任城王尚薨丙午赈贷张掖居延朔南日南贫民及孤寡羸弱不能自存者秋八月诏象林民失农桑业者赈贷种粮禀赐下贫谷食己亥北宫盛馔门阁火防羌校尉周鲔击烧当羌破之荆州雨水九月壬子诏曰荆州比歳不节今兹淫水为害余虽颇登而多不均浃深惟四民农食之本惨然懐矜其令天下半入今年田租刍藁有宜以实除者如故事贫民假种食皆勿收责冬十一月安息国遣使献师子及条枝大爵丙辰诏曰幽并凉州户口率少邉役众剧束修良吏进仕路狭抚接夷狄以人为本其令縁邉郡口十万以上歳举孝亷一人不满十万二歳举一人五万以下三歳举一人鲜卑寇右北平遂入渔阳渔阳太守击破之戊辰司徒吕盖罢十二月丁丑光禄勲鲁恭为司徒辛卯巫蛮叛寇南郡
　　十四年春二月乙卯东海王政薨缮修故海西郡徙金城西部都尉以戍之三月戊辰临辟雍飨射大赦天下夏四月遣使者督荆州兵讨巫蛮破降之庚辰赈贷张掖居延敦煌五原汉阳会稽流民下贫谷各有差五月丁未初置象林将兵长史官六月辛卯废皇后阴氏后父特进纲自杀秋七月甲寅诏复象林县更赋田租刍槀二歳壬子常山王侧薨是秋三州雨水冬十月甲申诏兖豫荆州今年雨水淫过多伤农功其令被害什四以上皆半入田租刍槀其不满者以实除之辛丑立贵人邓氏为皇后丁酉司空巢堪罢十一月癸卯大司农徐防为司空是歳初复郡国上计补郎官
　　十五年春闰月乙未诏流民欲归还本而无粮食者过所实禀之疾病加致医药其不欲还归者勿彊二月诏禀贷颍川汝南陈留江夏梁国敦煌贫民夏四月甲子晦日有食之五月戊寅南阳大风六月诏令百姓鳏寡渔采陂池勿收假税二歳秋七月丙寅济南王错薨复置涿郡故盐鐡官九月壬午南巡狩清河王庆济北王寿河间王开并从赐所过二千石长吏以下三老官属及民百年者钱布各有差是秋四州雨水冬十一月戊申幸章陵祠旧宅癸丑祠园庙会宗室于旧庐劳赐作乐戊午进幸云梦临汉水而还十一月甲申车驾还宫赐从臣及留者公卿已下钱布各有差十二月庚子琅邪王宇薨有司奏以为夏至则微阴起靡草死可以决小事是歳初令郡国以日北至案薄刑
　　十六年春正月己卯诏贫民有田业而以匮乏不能自农者贷种粮二月己未诏兖豫徐冀四州比年雨多伤稼禁酤酒夏四月遣三府掾分行四州贫民无以耕者为雇犂牛直五月壬午赵王商薨秋七月旱戊午诏曰今秋稼方穗而旱云雨不霑疑吏行惨刻不宣恩泽妄拘无罪幽闭良善所致其一切囚徒于法疑者勿决以奉秋令方察烦苛之吏显明其罚辛酉司徒鲁恭免庚午光禄勲张酺为司徒辛巳诏令天下皆半入今年田租刍槀其被灾害者以实除之贫民受贷种粮及田租刍槀皆勿收责八月己酉司徒张酺薨冬十月辛夘司空徐防为司徒大鸿胪陈宠为司空十一月己丑行幸缑氏登百岯山赐百官从臣布各有差北匈奴遣使称臣贡献十二月复置辽东西部都尉官
　　元兴元年春正月戊午引三署郎召见禁中选除七十五人补谒者长相高句骊寇郡界夏四月庚午大赦天下改元元兴宗室以罪絶者悉复属籍五月癸酉雍地裂秋九月辽东太守耿蘷击貊人破之冬十二月辛未帝崩于章徳前殿年二十七立皇子隆为皇太子赐天下男子爵人三级三老孝悌力田人三级民无名数及流民欲占者人一级鳏寡孤独笃癃贫不能自存者粟人三斛自窦宪诛后帝躬亲万机每有灾异輙延问公卿极言得失前后符瑞八十一所每称德薄皆抑而不宣旧南海献龙眼荔枝十里一置五里一候奔腾阻险死者继路时临武长汝南唐羌县接南海乃上书陈状帝下诏曰逺国珍羞本以荐奉宗庙茍有伤害岂爱民之本其勅太官勿复受献由是遂省焉
　　和帝永元十六年元兴元年即位十七年
　　孝殇皇帝讳隆和帝少子也元兴元年十二月辛未夜帝即皇帝位时诞育百余日尊皇后曰皇太后太后临朝北匈奴遣使称臣诣敦煌奉献
　　延平元年春正月辛卯太尉张禹为太傅司徒徐防为太尉参録尚书事百官总已以听封皇兄胜为平原王癸卯光禄勲梁鲔为司徒三月甲申孝和皇帝于慎陵尊庙曰穆宗丙戍清河王庆济北王寿河间王开常山王章始就国夏四月庚申诏罢祀官不在祀典者鲜卑寇渔阳渔阳太守张显追击战殁丙寅以虎贲中郎将邓隲为车骑将军司空陈宠薨五月辛卯皇太后诏曰皇帝幼冲承统鸿业朕且佐助聼政嘉与吏民更始其大赦天下自建武以来诸犯禁锢诏书虽解有司持重多不奉行其皆复为平民壬辰河东垣山崩六月丁未太常尹勤为司空郡国三十七雨水己未诏减太官导官尚方内署诸服御珍膳靡丽难成之物丁卯诏司徒大司农长乐少府曰朕深惟治道先内后外自建武之初以至于今八十余年宫人歳增房御弥广又宗室坐事没入者犹托名公族甚可愍焉今悉免遣及掖庭宫人皆为庶民以纾幽隔郁滞之情诸官府郡国王侯家奴婢姓刘及疲癃羸老皆上其名务令实悉秋七月庚寅勅司隶校尉部刺史曰夫天降灾戾应政而至间者郡国或有水灾妨害秋稼朝廷惟咎忧惶悼惧而郡国欲获丰穰虗饰之誉遂覆蔽灾害多张垦田不揣流亡竞增户口掩匿盗贼令奸恶无惩署用非次选举乖宜贪苛惨毒延及平民刺史垂头塞耳阿私下比不畏于天不愧于人假贷之恩不可数恃自今以后将纠其罚二千石长吏其各实覈所伤害为除田租刍槀八月辛亥帝崩癸丑殡于崇德前殿年二歳
　　殇帝延平一年
　　恭宗孝安皇帝讳祐肃宗孙也父清河孝王庆母左姬帝自在邸第数有神光照室又有赤蛇盘于牀笫之间年十歳好读史书和帝称之数见禁中延平元年庆始就国邓太后特诏留帝清河邸八月殇帝崩太后与兄车骑将军邓骘定策禁中其夜使骘持节以王青盖车迎帝斋于殿中皇太后御崇徳殿百官皆吉服羣臣陪位引拜帝为长安侯皇太后诏曰先帝圣徳淑茂早弃天下朕奉皇帝夙夜瞻仰日月冀望成就岂意卒然顚沛天年不遂悲痛断心朕深惟平原王素被痼疾念宗庙之重思继嗣之统唯长安侯祐质性忠孝小心翼翼能通诗论笃学乐古仁惠爱下年已十三有成人之志亲德系后莫宜于祐礼昆弟之子犹已子春秋之义为人后者为之子不以父命辞王父命其以祐为孝和皇帝嗣奉承祖宗案礼仪奏又作策命曰惟延平元年秋八月癸丑皇太后曰咨长安侯祐孝和皇帝懿德巍巍光于四海大行皇帝不永天命朕惟侯孝章帝世嫡皇孙谦恭慈顺在孺而勤宜奉郊庙承统大业今以侯嗣孝和皇帝后其审君汉国允执其中一人有庆万民頼之皇帝其勉之哉读策毕太尉奉上玺绶即皇帝位年十三太后犹临朝九月庚子谒髙庙辛丑谒光武庙六州大水己未遣谒者分行虚实举灾害赈乏絶丙寅孝殇皇帝于康陵乙亥陨石于陈留西域诸国叛攻都防任尚遣副校尉梁慬救尚击破之冬十月四州大水雨雹诏以宿麦不下赈赐贫人十二月甲子清河王薨使司空持节吊祭车骑将军邓骘护丧事乙酉罢鱼龙曼延百戏
　　永初元年春正月癸酉朔大赦天下蜀郡徼外羌内属戊寅分犍为南部为属国都尉禀司隶兖豫徐冀并州贫民三月丙午以广成游猎地及被灾郡国公田假与贫民丁卯分清河国封帝弟常保为广川王庚午司徒梁鲔薨三月癸酉日有食之诏公卿内外众官郡国守相举贤良方正有道术之士明政术达古今能直言极谏者各一人己卯永昌徼外僬侥种夷贡献内属甲申清河孝王赠龙旗虎贲夏五月甲戌长乐卫尉鲁恭为司徒丁丑诏封北海王睦孙寿光侯普为北海王九真徼外夜郎蛮夷举土内属六月戊申爵皇太后母隂氏为新野君丁巳河东地防壬戍罢西域都护先零种羌叛断陇道大为寇掠遣车骑将军邓骘征西校尉任尚讨之丁卯赦除诸羌相连结谋叛逆者罪秋九月庚午诏三公明申旧令禁奢侈无作浮巧之物殚财厚是日太尉徐防免辛未司空尹勤免癸酉调扬州五郡租米赡给东郡济隂陈留梁国下邳山阳丁丑诏曰自今长吏被考竟未报自非父母丧无故輙去职者剧县十歳平县五歳以上乃得次用壬午诏太仆少府减黄门鼓吹以补羽林士廐马非乘舆常所御者皆减半食诸所造作非供宗庙园陵之用皆且止丙戍诏死罪以下及亡命赎各有差庚寅太傅张禹为太尉太常周章为司空冬十月倭国遣使奉献辛酉新城山泉水大出十一月丁亥司空周章密谋废立策免自杀戊子勅司隶校尉冀并二州刺史民讹言相惊弃捐旧居老弱相擕穷困道路其各勅所部长吏躬亲晓谕若欲归本郡在所为封长檄不欲勿强十二月乙卯颍川太守张敏为司空是歳郡国十八地震四十一雨水或山水暴至二十八大风雨雹
　　二年春正月禀河南下邳东莱河内贫民车骑大将军邓骘为种羌所败于冀西二月乙丑遣光禄大夫樊凖吕仓分行冀兖二州禀贷流民夏四月甲寅汉阳城中火烧杀三千五百七十人五月旱丙寅皇太后幸洛阳寺及若卢狱録囚徒赐河内尹廷尉卿及官属以下各有差即日降雨六月京师及郡国四十大水大风雨雹秋七月戊辰诏百僚及郡国吏民有道术明习灾异阴阳之度璇玑之数者各使指变以闻二千石长吏眀以诏书博衍幽隐朕将亲览待以不次冀获嘉谋以承天诫闰月辛丑广川王常保薨无子国除癸未蜀郡徼外羌举土内属九月庚子诏王主官属墨绶下至郎谒者其经眀任博士居乡里有亷清孝顺之称才任理人者国相歳移名与计偕上尚书公府通调令得外补冬十月庚寅禀济阴山阳元莬贫民征西校尉任尚与先零羌战于平襄尚军败绩十一月辛酉拜邓骘为大将军征还京师留任尚屯陇右先零羌滇零称天子于北地遂寇三辅东犯赵魏南入益州杀汉中太守董炳十二月辛卯禀东郡钜鹿广阳安定定襄沛国贫民广汉塞外参狼羌降分广汉北部为属国都尉是歳郡国十二地震
　　三年春正月庚子皇帝加元服大赦天下赐王主贵人公卿以下金帛各有差男子为父后及三老孝悌力田爵人二级流民欲占者人一级遣骑都尉任仁讨先零羌不利遂破没临洮髙句骊遣使贡献三月京师大饥民相食壬辰公卿诣阙谢诏曰朕以幼冲奉承鸿业不能宣流风化而感逆隂阳至令百姓饥荒更相噉食永懐悼叹若坠渊水咎在朕躬非羣司之责而过自贬引重朝廷之不徳其务思变复以助不逮癸巳诏以鸿池假与贫民壬寅司徒鲁恭免夏四月丙寅大鸿胪九江夏勤为司徒三公以国用不足奏令吏民入钱谷得为关内侯虎贲羽林郎五大夫官府吏缇骑营士各有差己巳诏上林广城苑可垦辟者赋与贫民甲申清河王虎威薨五月丙申封乐安王宠子延平为清河王丁酉沛王正薨癸丑京师大风六月乌桓寇代郡上谷涿郡秋七月海贼张伯路等寇略縁海九郡遣侍御史厐雄督州郡兵讨破之庚子诏长吏案行在所皆令种粟麦蔬食务尽地力其贫者给种饷九月鴈门乌桓及鲜卑叛败五原郡兵于髙渠谷冬十月南单于叛围中郎将耿仲于美稷十一月遣行车骑将军何熙讨之十二月辛酉郡国九地震乙亥有星孛于天纪是歳京师及郡国四十一雨水雹并凉二州大饥人相食
　　四年春正月元日会彻乐不陈充庭车辛卯诏以三辅比遭寇乱人庶流冗除三年逋租过更口算刍槀禀上郡贫民各有差海贼张伯路复与勃海平原剧贼刘文河周文光等攻厌次杀县令遣御史中丞王宗督青州刺史法雄讨破之度辽将军梁慬辽东太守耿蘷讨破南单于于属国故城丙午诏减百官及州郡县奉各有差二月丁巳禀九江贫民南匈奴寇常山乙丑初置长安雍二营都尉官乙亥诏自建初以来诸妖言他过坐徙邉者各归本郡其没入官为奴婢者免为庶人诏谒者刘珍及五经博士校定东观五经诸子记百家艺术整齐脱误是正文字三月南单于降先零羌寇襃中汉中太守郑勤战殁徙金城郡都襄武戊子杜陵园火癸巳郡国九地震夏四月六州蝗丁丑大赦天下秋七月乙酉三郡大水己卯骑都尉任仁下狱死九月甲申益州郡地震冬十月甲戍新野君隂氏薨使司空持节护丧事大将军邓骘罢
　　五年春正月庚辰朔日有食之丙戍郡国十地震己丑太尉张禹免甲申光禄勲李修为太尉二月丁卯诏省减郡国贡献太官口食先零羌寇河东遂至河内三月诏陇西徙襄武安定徙美阳北地徙池阳上郡徙衙夫余夷犯塞杀伤吏人闰月丁酉赦凉州河西四郡戊戍诏令三公特进侯中二千石二千石郡守诸侯相举贤良方正有道术达于政化能直言极谏之士各一人及至孝与众卓异者并遣诣公车朕将亲览以毗阙政焉六月甲辰乐成王巡薨秋七月己巳诏三公特进九卿校尉举列将子孙眀晓战阵任将帅者九月汉阳人杜琦王信叛与先零诸种羌攻防上邽城十二月汉阳太守赵博遣客刺杀杜琦是歳九州蝗郡国八雨水六年春正月庚申诏越嶲置长利髙望始昌三苑又令益州郡置万歳苑犍为置汉平苑三月十州蝗夏四月乙丑司空张敏罢己卯太常刘恺为司空五月旱丙寅诏令中二千石下至黄绶一切复秩还赎赐爵各有差戊辰皇太后幸雒阳寺録囚徒理寃狱六月壬辰豫章贠谿原山崩辛巳大赦天下遣侍御史唐喜讨汉阳贼王信破斩之冬十一月辛丑护乌桓校尉吴祉下狱死是歳先零羌滇零死子零昌复袭伪号
　　七年春正月庚戍皇太后率大臣命妇谒宗庙二月丙午郡国十八地震夏四月乙未平原王胜薨丙申晦日有食之五月庚子京师大雩秋护羌校尉侯霸骑都尉马贤破先零羌八月丙寅京师大风蝗虫飞过洛阳诏赐民爵郡国被蝗伤稼十五以上勿收今年田租不满者以实除之九月调零陵桂阳丹阳豫章会稽租米赈给南阳广陵下邳彭城山阳庐江九江饥民又调滨水县谷输敖仓
　　元初元年春正月甲子改元元初赐民爵人二级孝悌力田人三级爵过公乘得移与子若同产同产子民脱无名数及流民欲占者人一级鳏寡孤独笃癃贫不能自存者粟人三斛贞妇帛人一匹二月己卯日南地坼三月癸酉日有食之夏四月丁酉大赦天下京师及郡国五旱蝗诏三公特进列侯中二千石二千石郡守举敦厚质直者各一人五月先零羌寇雍城六月丁巳河东地防秋七月蜀郡夷寇蚕陵杀县令九月己丑太尉李修罢先零羌寇武都汉中絶陇道辛未大司农山阳司马苞为太尉冬十月戊子朔日有食之先零羌败凉州刺史皮阳于狄道乙卯诏除三辅三歳田租更赋口筭十一月是歳郡国十五地震
　　二年春正月诏禀三辅及并凉六郡流冗贫人蜀郡青衣道夷奉献内属修理西门豹所分漳水为支渠以漑民田二月戊戍遣中谒者收京师客死无家属及棺椁朽败者皆为设祭其有家属尤贫无以者赐钱人五千辛酉诏三辅河内河东上党赵国太原各修理旧渠通利水道以漑公私田畴三月癸亥京师大风先零羌寇益州遣中郎将尹就讨之夏四月丙午立贵人阎氏为皇后五月京师旱河南及郡国十九蝗甲戍诏切责三司不能消救灾眚以时方盛夏且复假贷以观厥后六月丙戍太尉司马苞薨洛阳新城地裂秋七月辛巳太仆太山马英为太尉八月辽东鲜卑围无虑县九月又攻夫犂营杀县令壬午晦日有食之冬十月遣中郎将任尚屯三辅诏郡国中都官系囚减死一等勿笞诣冯翊扶风屯妻子自随占着所在女子勿输亡命死辠以下赎各有差其吏民聚为盗贼有悔者除其罪乙未右扶风仲光安定太守杜恢京兆虎牙都尉耿溥与先零羌战于丁奚城光等大败并没左冯翊司马钧下狱自杀十一月庚申郡国十地震十二月武陵澧中蛮叛州郡击破之己酉司徒夏勤罢庚戍司空刘恺为司徒光禄勲袁敞为司空
　　三年春正月甲戍修理太原旧沟渠灌溉官私田东平陆上言木连理苍梧郁林合浦蛮夷反叛二月遣侍御史任逴督州郡兵讨之郡国十地震三月辛亥日有食之丙辰赦苍梧郁林合浦南海吏民为贼所廹者夏四月京师旱五月武陵蛮叛州郡讨破之癸酉度辽将军邓遵率南匈奴击先零羌于灵州破之越嶲徼外夷举种内属六月中郎将任尚遣兵击破先零羌于丁奚城秋七月武陵蛮复叛州郡讨平之缑氏地坼九月辛巳赵王宏薨冬十一月苍梧郁林合浦蛮夷降丙戍初聼大臣二千石刺史行三年丧癸卯郡国九地震十二月丁巳任尚遣兵击破先零羌于北地
　　四年春二月乙巳朔日有食之乙卯大赦天下壬戍武库灾夏四月戊申司空袁敞薨己巳鲜卑寇辽西郡兵与乌桓击破之五月丁丑太常李郃为司空六月戊辰三郡雨雹秋七月辛丑陈王钧薨京师及郡国十雨水诏曰夫霖雨者人怨之所致凡吏有苛虐为百姓所患苦者有司显眀其罚又月令仲秋养衰老授几杖行糜粥方今案比之时郡县多不奉行虽有糜粥糠粃相半长吏怠事莫肯躬亲甚违诏书养老之意其务崇仁恕赈防寡独称朕意焉九月防羌校尉任尚使客刺杀叛羌零昌冬十一月己卯彭城王恭薨十二月越嶲夷寇遂久杀县令甲子任尚及骑都尉马贤与先零羌战于富平上河大破之防人羌率众降陇右平是歳郡国十三地震
　　五年春正月越嶲夷叛二月壬戌中山宪王薨三月京师及郡国五旱诏禀遭旱贫人夏六月高句骊与濊貊寇元莬秋七月越嶲蛮夷及旄牛豪叛杀长吏丙子诏曰旧令制度各有科品今小人不务崇节约嫁娶送终纷华靡丽至有走卒奴婢被绮縠着珠玑京师尚若斯何以示四逺设张法禁恳恻分眀而有司惰任讫不奉行秋节既立鸷鸟将用且复重申以观后效八月丙申朔日有食之鲜卑寇代郡杀长吏冬十月鲜卑寇上谷十二月丁巳中郎将任尚有辠弃市是歳郡国十四地震
　　六年春二月乙巳京师及郡国四十二地震或坼裂水泉涌出壬子诏三府选掾属髙第能惠利牧养者各五人光禄勲与中郎将选孝亷郎寛博有谋清白行髙者五十人出补令长丞尉乙卯诏赐京师尤贫困孤弱单独谷人三斛贞妇有节义十斛甄表门闾旌显厥行三月庚辰始立六宗祀于洛城西北夏四月会稽大疫遣光禄大夫将太医循行疾病赐棺木除田租口赋沛国勃海大风雨雹五月京师旱六月丁丑乐成王賔薨丙戍平原王得薨秋七月鲜卑寇马城度辽将军邓遵率南单于击破之九月癸巳陈王竦薨十二月戊午朔日有食之既郡国八地震是岁永昌益州蜀郡夷叛与越嶲夷杀长吏燔城邑益州刺史张乔讨破降之
　　永宁元年春正月甲辰任城王安薨三月丁酉济北王寿薨车师后王叛杀部司马沈氐羌寇张掖夏四月丙寅立皇子保为皇太子改元永宁大赦天下赐王主三公列侯下至郎吏从官金帛又赐民爵及布粟各有差己巳诏封陈王羡子崇为陈王济北王子苌为乐成王河间王子翼为平原王壬午琅邪王寿薨六月沈氐种羌叛寇张掖护羌校尉马贤讨沈氐羌破之秋七月乙酉朔日有食之冬十月己巳司空李郃免癸酉卫尉庐江陈襃为司空自三月至是月京师及郡国三十三大风雨水十二月永昌徼外掸国遣使贡献戊辰司徒刘恺罢辽西鲜卑降癸酉太常杨震为司徒是歳郡国二十三地震夫余王遣子诣阙贡献烧当羌叛
　　建光元年春正月幽州刺史冯焕率二郡太守讨髙句骊濊貊不克二月癸亥大赦天下赐诸园贵人王主公卿以下钱布各有差以公卿校尉尚书子弟一人为郎舍人三月癸巳皇太后邓氏崩丙午和熹皇后丁未乐安王宠薨戊申追尊皇考清河孝王曰孝德皇皇妣左氏曰孝德皇后祖妣宋贵人曰敬隐皇后夏四月濊貊复与鲜卑寇辽东辽东太守蔡讽追击战殁丙辰以广川并清河国丁巳尊孝德皇元妃耿氏为甘陵大贵人甲子乐成王苌有罪废为临湖侯己巳令公卿特进侯中二千石二千石郡国守相举有道之士各一人赐鳏寡孤独贫不能自存者谷人三斛甲戍辽东属国都尉厐奋承伪玺书杀元莬太守姚光五月特进邓骘及度辽将军邓遵并以谮自杀丙申贬平原王翼为都乡侯秋七月己卯改元建光大赦天下壬寅太尉马英薨八月护羌校尉马贤讨烧当羌于金城不利甲子前司徒刘恺为太尉鲜卑寇居庸关九月云中太守成严击之战殁鲜卑围乌桓校尉于马城度辽将军耿蘷救之戊子幸卫尉冯石府是秋京师及郡国二十九雨水冬十一月己丑郡国三十五地震或坼裂诏三公已下各上封事陈得失遣光禄大夫案行赐死者钱人二千除今年田租其被灾甚者勿收口赋鲜卑寇元莬庚子复断大臣二千石以上服三年丧癸卯诏三公特进侯卿校尉举武猛堪将帅者各五人丙午诏京师及郡国被水雨伤稼者随顷亩减田租甲子初置渔阳营兵冬十二月髙句骊马韩濊貊围元莬城夫余王遣子与州郡并力讨破之
　　延光元年春二月夫余王遣子将兵救元莬击髙句骊马韩濊貊破之遂遣使贡献三月丙午改元延光大赦天下还徙者复户邑属籍赐民爵及三老孝悌力田人二级加赐鳏寡孤独笃癃贫不能自存者粟人三斛贞妇帛人二匹夏四月癸未京师郡国二十一雨雹癸巳司空陈襃免五月庚戍宗正彭城刘授为司空己巳改乐成国为安平封河间王开子得为安平王六月郡国蝗秋七月癸卯京师及郡国十三地震髙句骊降防人羌叛攻谷罗城度辽将军耿蘷讨破之八月戊子阳陵园寝火辛卯九真言黄龙见无功己亥诏三公中二千石举刺史二千石令长相视事一歳已上至十歳清白爱利能勅身率下防奸理烦有益于人者无拘官簿刺史举所部郡国太守相举墨绶隐亲悉心勿取浮华九月甲戍郡国二十七地震冬十月鲜卑寇鴈门定襄十一月鲜卑寇太原烧当羌豪降十二月九真徼外蛮夷贡献内属是歳京师及郡国二十七雨水大风杀人诏赐压溺死者年七歳以上钱二千其壊败庐舍失亡谷食粟人三斛又田被淹荡者一切勿收田租若一家皆被灾害而弱小存者郡县为收敛之防人羌反攻谷罗城度辽将军耿蘷讨破之
　　二年春正月旄牛夷叛寇灵关杀县令益州刺史蜀郡西部都尉讨之诏选三署郎及吏民能通古文尚书毛诗谷梁春秋各一人丙辰河东颍川大风夏六月壬午郡国十一大风九真言嘉禾生丙申北海王普薨秋七月丹阳山崩八月庚午初令三署郎通达经术任牧民者视事三岁以上皆得察举九月郡国五雨水冬十月辛未太尉刘恺罢甲戍司徒杨震为太尉光禄勲东莱刘憙为司徒十一月甲辰校猎于上林苑鲜卑败南匈奴于曼栢是岁分蜀郡西部为属国都尉京师及郡国三地震
　　三年春二月丙子东巡狩丁丑告陈留太守祠南顿君光武皇帝于济阳复济阳今年田租刍槀庚寅遣使者祠唐尧于成阳戊子济南上言鳯凰集台县丞霍收舍树上赐台长帛五十匹丞三十匹尉半之吏卒人三匹鳯凰所过亭郡无出今年田租赐男子爵人二级辛卯幸太山柴告岱宗齐王无忌北海王普乐安王延来朝壬辰宗祀五帝于汶上眀堂癸巳告祀二祖六宗劳赐郡县作乐三月甲午陈王崇薨戊戍祀孔子及七十二弟子于阙里自鲁相令丞尉及孔氏亲属妇女诸生悉会赐襃成侯以下帛各有差还幸东平至东郡歴魏郡河内壬戍车驾还京师幸太学是日太尉杨震免夏四月乙丑车驾入宫假于祖祢壬戍沛国言甘露降丰县戊辰光禄勲冯石为太尉五月南匈奴左日逐王叛使匈奴中郎将马翼讨破之日南徼外蛮夷内属六月鲜卑寇元莬庚午阆中山崩辛未扶风言白鹿见雍辛巳遣侍御史分行青冀二州灾害督録盗贼秋七月丁酉初复右校令左校丞官日南徼外蛮豪帅诣阙贡献冯翊言甘露降频阳衙颍川上言木连理白鹿麒麟见阳翟鲜卑寇髙柳梁王坚薨八月辛巳大鸿胪耿寳为大将军戊子颍川上言麒麟一白虎二见阳翟九月丁酉废皇太子保为济隂王乙巳诏郡国中都官死辠系囚减罪一等诣敦煌陇西及度辽营其右趾以下及亡命者赎各有差辛亥济南上言黄龙见歴城庚申晦日有食之冬十月行幸长安壬午新丰上言凤凰集西界亭丁亥会三辅守令掾史于长安作乐闰月乙未祠髙庙遂有事十一陵歴观上林昆明池遣使者祠太上皇于万年以中牢祠萧何曹参霍光十一月乙丑至自长安十二月乙未琅邪言黄龙见诸县是歳京师及诸郡国二十三地震三十六雨水疾风雨雹
　　四年春正月壬午东郡言黄龙二麒麟一见濮阳二月乙亥下邳王衍薨甲辰南巡狩三月戊午朔日有食之庚申幸宛帝不豫辛酉令大将军耿寳行太尉事祠章陵园庙告长沙零陵太守祠定王节侯郁林府君乙丑自宛还丁卯幸叶帝崩于乘舆年三十二秘不敢宣所在上食问起居如故庚午还宫辛未夕乃发丧尊皇后曰太后太后临朝以后兄大鸿胪阎显为车骑将军定策禁中立章帝孙济北惠王寿子北乡侯懿甲戍济南王香薨乙酉北乡侯即皇帝位夏四月丁酉太尉冯石为太傅司徒刘熹为太尉参録尚书事前司空李郃为司徒辛卯大将军耿寳中常侍樊丰侍中谢恽周广乳母野王君王圣坐相阿党丰恽广下狱死寳自杀圣徙鴈门己酉孝安皇帝于恭陵庙曰恭宗六月乙巳大赦天下诏先帝巡狩所幸皆半入今年田租秋七月西域长史班勇击车师后王斩之丙午东海王肃薨冬十月丙午越嶲山崩辛亥少帝薨是冬京师大疫范氏论曰孝安虽称尊享御而权归邓氏至乃损彻膳服克念政道然令自房帷威不逮逺始失根统归成陵敝遂复计金授官移民逃寇推咎台衡以答天眚既云哲妇亦惟家之索矣
　　安帝永初七年元初六年永宁元年建光元年延光四年即位十九年


　　通志卷六上
<史部,别史类,通志>
　　钦定四库全书
　　通志卷六下
　　宋　右　廸　功　郎　郑　樵　渔　仲　撰
　　后汉纪第六下
　　顺帝　冲帝　质帝　桓帝　灵帝　献帝
　　孝顺皇帝讳保安帝之子也母李氏为阎皇后所害永宁元年立为皇太子延光三年安帝乳母王圣大长秋江京中常侍樊丰谮太子乳母王男厨监邴吉杀之太子数为叹息王圣等惧有后祸遂与丰京共搆陷太子太子坐废为济阴王眀年三月安帝崩北乡侯立济阴王以废黜不得上殿亲临梓宫悲号不食内外羣僚莫不哀之及北乡侯薨车骑将军阎显及江京与中常侍刘安陈达等白太后秘不发丧而更征立诸国王子乃闭宫门屯兵自守十一月丁巳京师及郡国十六地震是夜中黄门孙程等十九人共斩江京刘安陈达等迎济阴王于徳阳殿西钟下即皇帝位年十一近臣尚书以下从辇到南宫登云防召百官尚书令刘光等奏言孝安皇帝圣徳眀茂早弃天下陛下正统当奉宗庙而奸臣交搆遂令陛下龙潜蕃国羣僚逺近莫不失望天命有常北乡不永汉徳盛眀福祚孔章近臣建策左右扶翼内外同心稽合神眀陛下践阼奉遵鸿绪为郊庙主承续祖宗无穷之烈上当天心下厌民望而即位仓卒典章多缺请条案礼仪分别具奏制曰可乃召公卿百僚使虎贲羽林士屯南北宫诸门阎显兄弟闻帝立率兵入北宫尚书郭镇与交锋刃遂斩显弟卫尉景戊午遣使者入省夺得玺绶乃幸嘉徳殿遣侍御史持节收阎显及其弟城门校尉耀执金吾晏并下狱诛己未开门罢屯兵壬戌诏司隶校尉惟阎显江京近亲当伏辜诛其余务崇寛贷壬申谒髙庙癸酉谒光武庙乙亥诏益州刺史罢子午道通褒斜路己卯少帝以诸王礼司空刘授免赐公卿以下钱谷各有差十二月甲申以少府河南陶敦为司空其令郡国守相视事未满歳者一切得举孝亷吏癸卯尚书奏请下有司收还延光三年九月丁酉以皇太子为济阴王诏可京师大疫辛亥诏公卿郡守国相举贤良方正能直言极谏之士各一人尚书令以下从辇幸南宫者皆增秩赐布各有差永建元年春正月甲寅诏大赦天下赐男子爵人二级为父后三老孝悌力田人三级流民欲自占者一级鳏寡孤独笃癃贫不能自存者粟人五斛贞妇帛人三匹坐法当徙勿徙亡徙当传勿传宗室以罪絶皆复属籍其与阎显江京等交通者悉勿考辛未皇太后阎氏崩辛巳太傅冯石太尉刘熹司徒李郃免二月甲申安思皇后丙戌太常桓焉为太傅大鸿胪朱宠为太尉参録尚书事长乐少府九江朱伥为司徒赐百官随辇宿卫及拜除者布各有差陇西钟羌叛防羌校尉马贤讨破之夏五月丁丑诏幽并凉州刺史使各实二千石以下至黄绶年老力弱不任军事者上名严勅障塞缮设屯备立秋之后简习戎马六月己亥封济南王错子显为济南王秋七月庚午卫尉来歴为车骑将军八月鲜卑寇代郡代郡太守李超战殁九月辛亥初令三公尚书入奏事冬十月辛巳诏减死罪以下徙边其亡命赎各有差丁亥司空陶敦免鲜卑犯边庚寅遣黎阳营兵出屯中山北界告幽州刺史其令縁边郡增置歩兵列屯塞下调五营弩师郡举五人令教习战射壬寅廷尉张皓为司空甲辰诏以疫疠水潦令人勿输今年田租伤害什四以上勿收责不满者以实除之十二月辛巳赐王主贵人公卿以下布各有差
　　二年春正月戊申乐安王鸿来朝丁卯常山王章薨二月鲜卑寇辽东元菟甲辰诏禀贷荆豫兖冀四州流冗贫人所在安业之疾病致医药防乌桓校尉耿晔率南单于击鲜卑破之三月旱遣使者録囚徒疏勒国遣使奉献夏六月乙酉追尊諡皇妣李氏为恭愍皇后于恭北陵西域长史班勇敦煌太守张朗讨焉耆尉犂危须三国破之并遣子贡献秋七月甲戌朔日有食之壬午太尉朱宠司徒朱伥罢庚子太常刘光为太尉録尚书事光禄勲许敬为司徒辛丑下邳王成薨
　　三年春正月丙子京师地震汉阳地陷裂甲午诏实覈伤害者赐年七岁以上钱人二千一家被害郡县为收敛乙未诏勿收汉阳今年田租口赋夏四月癸卯遣光禄大夫案行汉阳及河内魏郡陈留东郡禀贷贫人六月旱遣使者録囚徒理轻系甲寅济南王显薨秋七月丁酉茂陵园寝灾帝缟素避正殿辛亥使太常王龚持节告祠茂陵九月鲜卑寇渔阳冬十二月己亥太傅桓焉免是岁车骑将军来歴罢
　　四年春正月丙寅诏赦天下从甲寅赦令已来复秩属籍三年正月已来还赎其阎显江京等知识婚姻禁锢一原除之务崇寛和敬顺时令遵典去苛以称朕意丙子帝加元服赐王主贵人公卿以下金帛各有差赐男子爵及流民欲占者人一级为父后三老孝悌力田人二级鳏寡孤独笃癃不能自存帛一匹二月戊戌诏以民入山凿石发泄藏气勅有司检察所当禁絶如建武永平故事夏五月壬辰诏还桂阳太守文砻【力公反】所献大珠仍切责之五州雨水秋八月庚子遣使实覈死亡收敛禀赐丁巳太尉刘光司空张皓免九月复安定北地上郡归旧土癸酉大鸿胪厐参为太尉録尚书事太常王龚为司空冬十一月庚辰司徒许敬免鲜卑寇朔方十二月乙卯宗正刘﨑为司徒是岁分会稽为吴都拘弥国遣使贡献
　　五年春正月疏勒王遣侍子及大宛莎车王皆奉使贡献夏四月京师旱辛巳诏郡国贫人被灾者勿收责今年过更京师及郡国十二蝗冬十月丙辰诏郡国中都官死罪系囚皆减罪一等诣北地上郡安定戌乙亥定逺侯班始坐杀其妻隂城公主腰斩同产皆弃市六年春二月庚午河间王开薨三月辛亥复伊吾屯田复置伊吾司马一人秋九月辛巳缮起大学防乌桓校尉耿晔遣兵击鲜卑破之丁酉于阗王遣侍子贡献冬十一月辛亥诏以连年灾潦冀部尤甚其令本部勿收今年田租刍稾十二月日南徼外叶调国椫【音檀】国遣使贡献壬申客星出牵牛于阗王遣侍子诣阙贡献阳嘉元年春正月乙巳立皇后梁氏赐爵人二级三老孝悌力田三级爵过公乘得移与子若同产同产子民无名数及流民欲占著者人一级鳏寡孤独笃癃贫不能自存者粟人五斛二月海贼曾旌等寇会稽杀句章鄞鄮三县长攻会稽东部都尉诏縁海县各屯兵戌丁巳皇后谒髙庙光武庙诏禀甘陵贫人大小口各有差京师旱庚申勅郡国二千石各祷名山岳渎遣大夫谒者诣嵩髙首阳山并祠河洛请雨戊辰雩以冀部比年水潦民食不赡诏案行禀贷劝农功赈乏絶甲戌诏以冬鲜宿雪春无澍雨遣侍中王辅等持节分诣岱山东海荥阳河洛尽心祈焉三月扬州六郡妖贼张河等寇四十九县杀伤长吏庚寅帝临辟雍飨射大赦天下改元阳嘉诏宗室絶属籍者一切复籍禀冀州尤贫民勿收今年更租口赋夏五月戊寅阜陵王恢薨秋七月史官始作风地动铜仪丙辰以太学新成试眀经下第者补弟子増甲乙科员各十人除郡国耆儒九十人补郎舍人九月诏郡国中都官系囚皆减死一等亡命者赎各有差鲜卑寇辽东冬十一月甲申望都蒲隂狼杀女子九十七人诏赐狼所杀者钱人三千辛卯初令郡国举孝亷限年四十以上诸生通章句文吏能牋奏乃得应选其有茂才异行若顔渊子竒不拘年齿十二月丁未东平王敞薨庚戌复置元菟郡屯田六郡闰月丁亥令诸以诏除郎年四十以上课试如孝亷科者得参亷选歳举一人戊子客星出天苑辛卯诏曰间者选举不实官非其人是以天心未得人情多怨书歌股肱诗刺三事今刺史二千石之选归任三司其简序先后情覈髙下歳月之次文武之宜务存厥衷庚子恭陵百丈庑灾是歳起西苑修饰宫殿
　　二年春二月甲申诏以吴郡会稽饥荒贷人种粮三月使匈奴中郎将王稠率左骨都侯等击鲜卑破之辛酉除京师耆儒年六十以上四十八人补郎舍人及诸王国郎夏四月复置陇西南部都尉官己亥京师地震五月庚子诏羣公卿士其各悉心直言震动之咎靡有所讳戊午司空王龚免六月辛未太常鲁国孔扶为司空疏勒国献师子封牛丁丑洛阳地防是月旱秋七月己未太尉厐参免八月己巳大鸿胪沛国施延为太尉鲜卑寇代郡冬十月庚午行礼辟雍奏应钟始复黄钟作乐器随月律
　　三年春二月己丑诏以乆旱京师诸狱无轻重皆且勿考竟须得澍雨三月庚戌益州盗贼刼质令长杀列侯夏四月丙寅车师后部司马率后部王加特奴等掩击匈奴大破之获其季母五月戊戌制诏罪已嘉与海内洗心更始其大赦天下自殊死以下谋反大逆诸犯不当得赦者皆赦除之赐民年八十以上米一斛肉二十斤酒五斗九十以上加赐帛人二匹絮三斤秋七月庚戌钟羌寇陇西汉阳冬十月防羌校尉马续击破之十一月壬寅司徒刘﨑司空孔扶免乙巳大司农南郡黄尚为司徒光禄勲河东王卓为司空丙午武都塞上屯羌及外羌攻破屯官驱略人畜
　　四年春二月丙子初聼中官得以养子为后世袭封爵自去冬旱至于是月谒者马贤击钟羌大破之夏四月甲子太尉施延免戊寅执金吾梁商为大将军前太尉厐参为太尉六月己未梁王匡薨秋七月己亥济北王登薨闰月丁亥朔日有食之冬十月乌桓寇云中十一月围度辽将军耿煜于兰池发诸郡兵救之乌桓退走十二月甲寅京师地震
　　永和元年春正月夫余王来朝乙卯诏以典籍所忌震食为重今日变方逺地揺京师咎征不虚必有所应羣公百僚其各上封事指陈得失靡有所讳己巳宗祀眀堂登云台改元永和大赦天下秋七月偃师蝗冬十月丁亥承福殿火帝避御云台十一月丙子太尉厐参罢十二月象林蛮夷叛乙巳以前司空王龚为太尉二年春正月武陵蛮叛围充县又寇夷道二月广汉属国都尉击破白马羌武陵太守李进击叛蛮破之二月辛亥北海王翼薨乙卯司空王卓薨乙丑光禄勲冯翊郭防为司空夏四月丙申京师地震五月日南叛蛮攻郡府秋七月九真交阯二郡兵反八月庚子荧惑犯南斗江夏盗贼杀邾长冬十月甲申行幸长安所过鳏寡孤独贫不能自存者赐粟人五斛庚子幸未央宫会三辅郡守都尉及官属劳赐作乐十一月丙午祠髙庙丁未遂有事十一陵丁卯京师地震十二月乙亥至自长安
　　三年春二月乙亥京师及金城陇西地震二郡山岸崩地防戊子太白犯荧惑夏四月九江贼蔡伯流寇郡界及广陵杀江都长戊戌遣光禄大夫案行金城陇西赐压死者年七歳以上钱人二千一家皆被害为收敛之除今年田租尤甚者勿收口赋闰月蔡伯流等率众诣徐州刺史应志降己酉京师地震五月吴郡丞羊珍反攻郡府太守王衡破斩之六月辛丑琅邪王遵薨九真太守祝良交阯刺史张乔慰诱日南叛蛮降之岭外平秋七月丙戌济北王多薨八月己未司徒黄尚免九月己酉光禄勲长沙刘寿为司徒丙戌令大将军三公各举故刺史二千石及见令长郎谒者四府掾属刚毅武猛有谋谟任将帅者各二人特进卿校尉各一人冬十月烧当羌寇金城防羌校尉马贤击破之羌遂相招而叛十二月戊戍朔日有食之
　　四年春正月庚辰中常侍张逵蘧政杨定等有罪诛连及农太守张鳯安平相杨皓下狱死三月乙亥京师地震夏四月癸卯防羌校尉马贤讨烧当羌大破之戊午大赦天下赐民爵及粟帛各有差戊辰封故济北惠王寿子安为济北王秋八月太原郡旱民庶流冗癸丑遣光禄大夫案行禀贷除更赋冬十月戊午校猎上林苑歴函谷关而还十一月丙寅幸广成苑
　　五年春二月戊申京师地震夏四月庚子中山王薨南匈奴左部句龙大人吾斯车纽等叛围美稷五月度辽将军马续讨吾斯车纽破之使匈奴中郎将陈龟廹杀南单于己丑晦日有食之且冻羌寇三辅杀令长丁丑令死罪以下及亡命赎各有差九月令扶风汉阳筑陇道坞三百所置屯兵辛未太尉王龚罢且冻羌寇武都烧陇关壬午太常桓焉为太尉丁亥徙西河郡居离石上郡居夏阳朔方居五原句龙吾斯等东引乌桓西收羌胡寇上郡立车纽为单于冬十一月辛巳遣使匈奴中郎将张耽击破之车纽降
　　六年春正月丙子征西将军马贤与且冻羌战于射姑山贤军败没安定太守郭璜下狱死诏贷王侯国租一嵗闰月巩唐羌寇陇西遂及三辅二月丁巳有星孛于营室三月武都太守赵冲讨巩唐羌破之庚子司空郭防免丁巳河间王政薨丙午太仆赵戒为司空夏五月庚子齐王无忌薨使匈奴中郎将张耽大破乌桓羌胡于天山巩唐羌寇北地秋七月甲午诏假民有赀者户钱一千八月丙辰大将军梁商薨壬戌河南尹梁冀为大将军九月诸种羌寇武威辛亥晦日有食之冬十月癸丑徙安定居扶风北地居冯翊十一月庚子以执金吾张乔行车骑将军事将兵屯三辅
　　汉安元年春正月癸巳宗祀眀堂大赦天下改元汉安二月丙辰诏大将军公卿举贤良方正能探赜索隐者各一人秋七月始置承华廐八月南匈奴左部大人句龙吾斯与薁鞬台耆等反叛丁卯遣侍中杜乔光禄大夫周举守光禄大夫郭遵冯羡栾巴张纲周栩刘班等八人分行州郡班宣风化举实臧否九月广陵盗贼张婴等寇郡县冬十月辛未太尉桓焉司徒刘寿免甲戌行车骑将军张乔罢十一月壬午司隶校尉赵峻为太尉大司农胡广为司徒癸卯诏大将军三公选武猛试用有效騐任为将校者各一人是歳广陵贼张婴等诣太守张纲降
　　二年春二月丙辰鄯善国遣使贡献夏四月庚戌防羌校尉赵冲与汉阳太守张贡撃烧当羌于参破之六月乙丑荧惑犯镇星丙寅立南匈奴守义王兠楼储为南单于冬十月辛丑令郡国中都官繋囚殊死以下出缣赎各有差其不能入赎者遣诣临羌县居作二歳甲辰减百官奉丙午禁酤酒又贷王侯国租一歳闰月赵冲撃烧当羌于河阳破之十一月使匈奴中郎将马寔遣人刺杀句龙吾斯十二月扬徐盗贼攻烧城寺杀略吏民是歳州地百八十震
　　建康元年春正月辛丑诏曰陇西汉阳张掖北地武威武都自去年正月已来地百八十震山谷坼裂壊败城市杀害民庶夷狄叛逆赋役重数内外怨旷罹咎叹息其遣光禄大夫案行宣畅恩泽惠此下民勿为烦扰三月庚子沛王广薨领防羌校尉卫琚追讨叛羌破之南郡江夏盗贼寇掠城邑州郡讨平之夏四月使匈奴中郎将马寔撃南匈奴左部破之于是胡羌乌桓悉诣寔降辛巳立皇子炳为皇太子改元建康大赦天下赐人爵各有差秋七月丙午清河王延平薨八月扬徐盗贼范容周生等寇掠城邑遣御史中丞冯赦督州郡兵讨之庚午帝崩于玉堂前殿时年三十遗诏无起寝庙敛以故服珠玉玩好皆不得下
　　顺帝永建六年阳嘉四年永和六年汉安二年建康一年即位十九年
　　孝冲皇帝讳炳顺帝之子也母曰虞贵人建康元年立为皇太子其年八月庚午即皇帝位年二歳尊皇后曰皇太后太后临朝丁丑以太尉赵峻为太傅大司农李固为太尉参録尚书事九月丙午孝顺皇帝于宪陵庙曰敬宗是日京师及太原鴈门地震三郡水涌土裂庚戌诏三公特进侯卿校尉举贤良方正幽逸修道之士各一人百僚皆上封事己未九江太守邱腾有罪下狱死扬州刺史尹耀九江太守邓显讨贼范容等于歴阳军败耀显为贼所殁冬十月日南蛮夷攻烧城邑交阯刺史夏方招诱降之壬申常山王仪薨己卯零陵太守刘康坐杀无辜下狱死十一月九江盗贼徐鳯马勉等称无上将军攻烧城邑己酉令郡国中都官繋囚减死一等徙边谋反大逆不用此令十二月九江贼黄虎等攻合肥是岁羣盗发宪陵防羌校尉赵冲追撃叛羌于鹯阴河战死
　　永嘉元年春正月戊戌帝崩于玉堂前殿年三岁清河王蒜征至京师
　　冲帝永嘉一年
　　孝质皇帝讳缵肃宗元孙曾祖父千乘贞王伉祖父乐安夷王宠父渤海孝王鸿母陈夫人冲帝不豫大将军梁冀征帝到洛阳都亭及冲帝崩皇太后与冀定策禁中丙辰使冀持节以王青盖车迎帝入南宫丁巳封为建平侯其日即皇帝位年八岁己未孝冲皇帝于懐陵广陵贼张婴等复反攻杀堂邑江都长九江贼徐鳯等攻杀曲阳东城长甲申谒髙庙乙酉谒光武庙二月豫章太守虞续坐赃下狱死乙酉大赦天下赐人爵及粟帛各有差还王侯所削户邑彭城王道薨叛羌诣左冯翊梁竝降三月九江贼马勉称皇帝九江都尉滕抚讨马勉范容周生大破斩之夏四月壬申雩庚辰济北王安薨丹阳贼陆宫等围城烧亭寺丹阳太守江汉撃破之五月甲午皇太后诏以自春涉夏大旱炎赫比日隂云还复开霁将由二千石令长不崇寛和而为苛刻所致其令中都官繋囚罪非殊死考未竟者一切任出以须立秋郡国有名山大泽能兴云雨者二千石长吏各洁斋请祷竭诚尽礼又兵役连年死亡流离或支骸不敛或停棺莫收朕甚愍焉今遣使者案行若无家属及贫无资者随宜赐防以慰孤魂是月下邳人谢安应募撃徐鳯等斩之丙辰诏曰孝殇皇帝虽不永休祚而即位逾年君臣礼成孝安皇帝承袭统业而前世遂令恭陵在康陵之上先后相逾失其次序非所以奉祖宗之重垂无穷之制昔定公追正顺祀春秋善之其令恭陵次康陵宪陵次恭陵以序亲秩为万世法六月鲜卑寇代郡秋七月庚寅阜陵王代薨庐江盗贼攻寻阳又攻盱台滕抚遣司马王章撃破之九月戊戍太傅赵峻薨冬十一月己丑南阳太守韩昭坐赃下狱死丙午中郎将滕抚撃广陵贼张婴破之丁未中郎将赵序坐事弃市歴阳贼华孟自称黑帝攻杀九江太守杨岑滕抚率诸将撃孟等大破斩之
　　本初元年春正月丙申诏以方春东作育微敬始其勅有司罪非殊死且勿案騐以崇在寛壬子广陵太守王喜坐讨贼逗留下狱死二月庚辰诏曰九江广陵二郡数离寇害残夷尤甚生者失其资业死者委尸原野其调比郡见谷出禀穷弱收枯骸务加理防以称朕意夏四月庚辰令郡国举眀经年五十以上七十以下诣太学自大将军至六百石皆遣子受业歳满课试以髙第五人补郎中次五人太子舍人又千石六百石四府掾属三署郎四姓小侯先能通经者各令随家法其髙第者上名牒当以次赏进五月庚寅徙乐安王为渤海王海水溢戊申使谒者案行收葬乐安北海人为水所漂没死者又禀给贫羸庚戌太白犯荧惑六月丁巳大赦天下赐民爵及粟帛各有差闰月甲申大将军梁冀潜行鸩弑帝崩于玉堂前殿年九歳丁亥太尉李固免戊子司徒胡广为太尉司空赵戒为司徒与梁冀参録尚书事太仆袁汤为司空
　　质帝本初一年
　　孝桓皇帝讳志肃宗曾孙也祖父河间孝王开父蠡吾侯翼母匽氏翼卒帝袭爵为侯本初元年梁太后征帝到夏门亭将妻以女弟会质帝崩太后遂与兄大将军冀定策禁中闰月庚寅使冀持节以王青葢车迎帝入南宫其日即皇帝位时年十五太后犹临朝政秋七月乙卯孝质皇帝于静陵齐王喜薨辛巳谒髙庙光武庙丙戌诏曰孝亷亷吏皆当典城牧民禁奸举善兴化之本恒必由之今选举乖错害及元元深惟蠲涤贪秽以祈休祥其令秩满百户十岁以上有殊才异行乃得参选赃吏子孙不得察举杜絶邪伪请托之原令亷白守道者得信其操各眀守所司以观厥后九月戊戌追尊皇祖河间孝王曰孝穆皇夫人赵氏曰孝穆皇后皇考蠡吾侯曰孝崇皇冬十月甲午尊皇母匽氏为孝崇博园夫人
　　建和元年春正月辛亥朔日有食之诏三公九卿校尉各言得失戊午大赦天下赐吏更劳一岁男子爵人二级为父后及三老孝悌力田人二级鳏寡孤独笃癃贫不能自存者粟人五斛贞妇帛人三匹灾害所伤什四以上勿收田租其不满者以实除之二月荆扬二州人多饿死遣四府掾分行赈给沛国言黄龙见谯夏四月庚寅京师地震诏大将军公卿校尉举贤良方正能直言极谏者各一人又命列侯将大夫御史谒者千石六百石愽士议郎郎官各上封事指陈得失又诏大将军公卿郡国举至孝笃行之士各一人壬辰诏州郡不得廹胁驱逐长吏长吏赃满三十万而不纠举者刺史二千石以纵避为罪若有擅相假印绶者与杀人同弃市论丙午诏郡国繋囚减死罪一等勿笞唯谋反大逆不用此书又诏曰比起陵茔弥歴时岁力役既广徒隶尤勤顷雨泽不降密云复散傥或在兹其令徒作陵者减刑咎六月是月立阜陵王代兄勃遒亭侯便为阜陵王郡国六地裂水涌井溢芝草生中黄藏府六月太尉胡广罢太司农杜乔为太尉秋七月勃海王鸿薨立弟蠡吾侯悝为勃海王乙未立皇后梁氏九月丁卯京师地震太尉杜乔免冬十月司徒赵戒为太尉司空袁汤为司徒前太尉胡广为司空十一月济隂言有五色大鸟见于已氏戊午减天下死罪一等戌边清河刘文反杀国相谢暠欲立清河王蒜为天子事觉伏诛蒜坐贬为尉氏侯徙桂阳自杀前太尉李固杜乔皆下狱死陈留盗贼李坚自称皇帝伏诛
　　二年春正月甲子皇帝加元服庚子大赦天下赐河间勃海二王黄金各百斤彭城诸国王各五十斤公主大将军三公特进侯中二千石二千石将大夫郎吏从官四姓及梁邓小侯诸夫人以下帛各有差年八十以上赐米酒肉九十以上加帛二匹绵三斤三月戊辰帝从皇太后幸大将军梁冀府白马羌寇广汉属国杀长吏益州刺史率板楯蛮讨破之夏四月丙子封帝弟顾为平原王奉孝崇皇祀尊孝崇皇夫人马氏为孝崇园贵人嘉禾生大司农帑藏五月癸丑北宫掖廷中德阳殿及左掖门火车驾移幸南宫六月改清河为甘陵立安平王得子经侯理为甘陵王秋七月京师大水河东生木连理冬十月长平陈景自号黄帝子署置官属又南顿管伯亦称真人并图举兵悉伏诛
　　三年春三月甲申彭城王定薨夏四月丁卯晦日有蚀之五月乙亥诏以日食之故自永建元年迄于今岁凡诸妖恶支亲从坐及吏民减死徙邉者悉归本郡唯没入者不从此令六月庚子诏大将军三公特进侯其与校尉举贤良方正能直言极谏之士各一人乙卯震宪陵寝屋秋七月庚申亷县雨肉八月乙丑有星孛于天市京师大火九月己卯地震庚寅地又震诏死罪以下及亡者赎各有差郡国五山崩冬十月太尉赵戒免司徒袁汤为太尉大司农河内张歆为司徒十一月甲申诏曰朕摄政失中灾眚连仍今京师厮舍死者相枕郡县阡陌处处有之甚违周文掩胔之义其有家属而贫无以者给直人三千丧主布三疋若无亲属可于官壖地之表识姓名为设祠祭又徒在作部疾病致医药死亡厚埋藏民有不能自振及流移者禀谷如科州郡检察务崇恩施以康我民
</div>
    <div class="pagination">
<a href="通志_page16.html">上一页</a><span>...</span><a href="通志_page12.html">12</a><a href="通志_page13.html">13</a><a href="通志_page14.html">14</a><a href="通志_page15.html">15</a><a href="通志_page16.html">16</a><span class="current-page">17</span><a href="通志_page18.html">18</a><a href="通志_page19.html">19</a><a href="通志_page20.html">20</a><a href="通志_page21.html">21</a><a href="通志_page22.html">22</a><span>...</span><a href="通志_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
