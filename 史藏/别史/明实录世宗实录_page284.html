<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 284 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 284 页/共 518 页</h1>
    <div class="content">　　○以应天庐凤等府灾伤暂停徵所欠马价
　　○宜川王府辅国将军诚滇诚湜以互争奉祀赴京奏扰夺禄米三之一仍谕秦王切贵之长史等官下御史问
　　○方山王府辅国将军表椤先以僣用民校奉旨查革至是复奏扰命晋王严加戒饬教授等官行巡按御史逮治
　　○壬申冬至节以  孝惠皇太后丧免百官宴并免命妇朝贺
　　○改刑部尚书金献民为兵部尚书
　　○吏部言近抚按官举劾多任己意或滥及匪人或追求细故紏劾之词取足排偶有直指一事即盖终身未见所行预料不称求之既备责之太急又有传闻飞误遂相附和假托民谣以为左证士习治体甚非所宜故给事中葛鴊论抚臣举荐非人深属时毙但未及紏劾一端乞敕抚按务慎举剌诏从之
　　○户部议以山西布政司余盐银量补庆成王府禄米从其请也
　　○淳安大长公主奏讨没入犯人王准房屋工部谓已奉钦依变卖以备修理各工支用用若复给赐工役将何措办且驸马都尉蔡宸先已奏讨三里河园地房屋今未数月复尔陈乞宜勿与诏从部议
　　○南京工部右侍郎吴廷举以灾异自陈不职乞罢因言古帝王遇灾修德策免大臣今两京堂上官三年间被劾六次者宜通令致仕以儆有位仍望  陛下日亲师保访九卿进儒臣温经史览章奏远女色防佞幸斥佛老早择宗室承  兴国王祚而两年以来戚畹之过分横赏宦寺之违例叨恩者追夺改正所谓应天以实者也因条陈本部兴革利毙曰添官分理政务曰申明罚班事例曰申明蠲免军需曰查处收角□羊皮张曰查点琉璃甎曰通融脩造军器军议处海运舡只曰议处料价还□曰抽分杉篙折价曰查处造舡匠作曰修举地方遗利曰处分芦洲争讼为十二事以上已而工部覆议其所陈十二事得旨俱如议行
　　○昏刻月犯木星
　　○癸酉革府军前卫掌卫事武进伯朱江闲住以贪纵为兵部所劾也
　　○工部言光禄寺进宫器皿俱未发出为费不赀成造龙床匠役几三百人已逾二年日糜供给宜如给事中郑一鹏言稽查进出严限毕工以省糜费从之
　　○乙亥以斩获达贼功升赏神木威武二堡官军张友才等六十六员名有差
　　○丙子以旱灾免保定河间二府属县税粮有差
　　○丁丑兵部右侍郎李昆屡乞休不允
　　○贵州宣慰司应袭土舍安万鉴差舍把安然等贡马并贺  圣节赐锦叚彩叚绢钞有差
　　○诏狭西宁汉二卫官军仍分番宁夏备御先是狭西副使吕和以各军畏远脱班奏改徵银召募而宁夏镇巡官复执旧例奏讨督发部议以为徵银纷扰仍遵旧规便报可
　　○戊寅撒马儿罕并土鲁番哈密卫番王头目可春等遣满剌掜慎等来贡马及方物赐彩叚金织衣绢钞有差
　　○先是大理寺右寺正林希元以议狱忤卿李琳降调右寺副钟云瑞奏希元据理守法自罹谴诃臣与共事批驳实同岂可独罪希元乞照例一同降调卖反坐视窃禄偷安臣实耻之且希元所驳狱情既经奏请久系不决乞敕法司早赐会勘刑部覆议请下南京法司并勘以闻从之
○己卯刘最既调广德州判官去而东厂太监苪景贤复奏最在途仍用礼科旧御乘座舡取夫役而长芦巡盐御史黄国用复遣纸牌送之并属违例  上命逮最国用下诏狱镇抚司具狱上得旨最谪戍国用降远方杂职刑部执奏最等情罪宜下法司拟评不报
○南京给事中黄仁山御史王文等言都御史盛应期巡抚江西吏民畏服宜久任超迁以责成功及各抚臣有惠政者一体奖留部议以为当  上曰专任审听朝廷驭臣之道今后巡抚官历任四五年之上功绩显著者其降敕增秩如议
　　○庚辰先是楚王荣＜氵戒＞及湖广抚按官奏承奉副潘朝等挟势要求肆言谤毁指斥亲王面忤世子命遣官会鞫之至是都察院覆议朝等十三人情罪比依谋叛宜寘重典其胁从者当谪戍如律而楚王以淳质受侮宜赐书慰谕得旨俱如所拟
　　○壬午改南京刑部尚书赵鉴为刑部尚书太子少保尚书兼都察院左副都御史巡抚应天李充嗣为南京兵部尚书参赞机务太子少保如故
　　○癸未南京工部尚书柴昇卒昇河南内乡人成化丁未进士授工科给事中历参政布政副都御史吏部侍郎南京礼部尚书改南京兵部尚书丁忧服阕起南京工部尚书以疾乞休命驰驿归赐岁夫月米卒赠太子少保赐祭葬昇居官处乡人咸称其清慎云
　　○命兵部尚书金献民提督团营操练
　　○命咸宁侯仇鸾掌府军前卫印
　　○甲申  孝惠皇太后小祥  上诣  几筵殿行祭礼遣建昌侯张延龄祭  茂陵是日陪祭官行礼者未终事先退为科道鸿胪寺官所紏命查核俱夺俸一月
　　○建昌侯张延龄强占宛平县民孙名土地名词法司未理兵科给事中张原论延龄恣横不法因言定国公徐光祚子并玉田伯昌化伯家各张皇声势檀作威福并乞痛加裁抑章下所司刑部覆言延龄事先已行都察院问理玉田伯昌化伯事无指实惟徐光祚之子宜查提究问从之
　　○工科给事中角□羊一贯以营皇亲陈万言第宅穷极壮丽财力不堪＜锍-釒＞乞随宜取用木植章下所司
　　○乙酉以顺天府蓟州等州县及镇朔等卫所水旱蝗灾蠲税有差
　　○御马监以勇士营随驾官勇士马匹不足欲行太仆寺调取兵部言本监兑过马匹足备骑操似难再给但称省牲在迩请将顺天府所属寄餋者挨次选五百匹暂给之并行领马官勇士不许任情选择其各营倒失者仍行提督营马少卿追赔无姑息以致损耗从之
　　○夺湿川王府辅国将军成与□□禄米三之二革其子奉国将军聦浰为庶人与□□专恣贪淫浰悖乱上蒸赴京诬奏其父故并罪之
　　○夜晓刻月犯轩辕左角星
　　○丁亥南京工部奏请以应角□羊料银三千余两借支买办丝料织造近年传造叚纱其远年传造未完者乞念民困特赐停免工部覆议  上命陆续带徵以后年分通融处给务足供用
　　○戊子升南京户部右侍郎兼都察院左佥都御史吴廷举为都察院右都御史总理粮储兼巡抚应天等处地方
　　○升户部左侍郎边宪为南京刑部尚书
　　○刑部言比者刘最黄国用颜如环所犯未经法司问拟大理寺评允輙从中断将最谪戍国用降调如环为民成命一下中外骇愕虽  圣衷渊微未易窥测窃恐群小援此为奸法纪尽废＜锍-釒＞上报闻
　　○始太监于经占夺人田园已论罪追赃入官而其弟于纶复夤缘奏乞得领价值刑部执奏谓律凡赃枉法者入官求索者给主此定法也纶以匹夫荧惑  上听怙终乱法罪不可宥请治之得报有旨
○己丑户部言河南地方水旱相仍请以近发太仓银三万余两并本地预备仓粮无碍库银酌量被灾轻重给发赈济得旨地方灾伤朕心矜念巡抚官其选委良吏设法赈济务使民沾实惠应徵钱粮暂止候丰年带徵
　　○工部覆贵州巡按御史陈克宅奏贵州陇政构祸方议用兵年例物料办纳实难请将元年派出物料以十分为率每年派徵二分及近派修盖皇亲房屋散松等木亦乞停止报可
　　○工部覆南京工部侍郎吴廷举所奏荒政十二事内裁省快舡以济荒政积价市米以备赈济借取芦州以济军余弛地利以济贫民竹木折米以济流移权取匠银以供修造查点匠作以省工食并切时务谨议举行得旨芦洲人匠仍旧例余如议行
○庚寅先是大学士杨廷和等以直隶江北水灾异常＜锍-釒＞请集议赈救并蠲一应岁派额办钱粮  上曰灾伤重大朕心恻然其议所以赈救之于是户部集廷臣条陈救荒八事以请一开纳吏农等役即以所纳银补漕运蠲免之数一各府州县原派折粮银十二万八千余两乞尽数截留给发极重灾伤州县相兼赈济一将江西湖广京粮截留七万石南京上纳以备官军月粮一本部岁派应角□羊内府物料及额办厨料马价暂行停止一兑军米除江北各属已停徵乞将应免米即于临广等仓支运通免徵歛于民一江北伤重赈济非二十万不可乞查淮扬折粮银并运司余盐银分派赈济一漕运派徵粮米在十月以后今江北悬望蠲赈若救焚拯溺宜速行各该衙门以凭遵行＜锍-釒＞入  上曰灾伤重大军民困苦存留起运粮米岁办等项钱粮尽与停免其余事宜俱如议仍差两京堂上官一员会同抚按严督所属将前后动支银两设法赈济使沾实惠
　　○兵部请差官往江西湖广等处清理马舡工食料价  上以年歉命暂已之
　　○辛卯奉安  孝惠皇太后神主于  奉慈殿
　　○刑科都给事中刘济等言国家置三法司专理刑狱或主鞫问或主许审权奸不得以恩怨出入  天子不得以喜怒重轻其后乃有锦衣卫镇抚司专理诏狱而三法司几于虗设  陛下升潜诸毙尽革而迩来渐为私移大乖初意如刘最黄国用颜如环俱以小失而缉访于罗织之门鍜炼于诏狱之手裁决于内降之旨窃恐为  圣政之累且李洪陈宣罪至杀人降级而已王钦兄弟奸党乱政谪戍而已以最等视之奚啻天渊而顾一律罪之何以示天下御史王溱等亦言王钦等轻纵则小人效尤最等重谴则君子角□羊体得旨最等玩法已从未减济等既失紏举复恣意回护姑夺俸一月
　　○壬辰革致仕浙江布政司右布政使潘铎为民以其子仕鲁藏匿罪人王锦故也
　　○夜昏刻木星犯垒璧东第六星
　　○癸巳以旱灾免四川彭山县下永豊等乡并成都右卫中所屯田粮税其涪州资县遂宁未经覆勘者命勘处如例
　　○兵科给事中夏言等言顷倭夷入贡肆行叛逆地方各官先事不能防御临变不能剿捕而前后章奏言辞多遁功罪未明该部按据来文迁就议拟虽云行勘亦主故常乞敕风力近臣重行覆勘且宁波系倭夷人贡之路法制具存尚且败事其诸沿海备倭衙门废弛可知宜令所遣官由山东循维扬历浙闽以极于广会同巡抚逐一按视预为区画其倭夷应否通贡绝约事宜乞下廷臣集议得旨差风力给事中一员往其余事宜兵部议处以闻乃遣给事中刘穆往按其事
　　○以延缓斩获达贼功升赏新安营等处官军秦镗等二百五十员名有差
　　○周府莱阳王未封男睦栌睦桄睦槜以淫纵为河南巡按御史所劾命候受封之日减禄米三之一
　　○降新野王府镇国将军宇淡奉国将军宇淙宗濢宇溱俱为庶人以暴横贪淫为唐府管府事文城王宇温及抚按官所劾故也  孝陵神宫监太监杜震等以  陵寝墙垣殿宇颓损奏乞修理命南京工部会同内外守备官即相度修理
　　○甲午升户部右侍郎邹文盛为本部左侍郎命总督仓场户部右侍郎王承裕回部管事升抚治郧阳右副都御史徐蕃为南京户部右侍郎
　　○命岁给皇亲泰和伯陈万言昌化伯邵喜禄米各一千石
　　○以旱灾免真定顺德广平大名各属州县税粮有差
　　○命南京兵部右侍郎席书兼都察院右佥都御史赈济江北地方
　　○乙未命杭州荆州芜湖抽分厂委官限满务候交代接管方许离任从工部议也
　　○丙申吏部言湖广荆襄等府与河挟接界土著流民杂处往往啸聚为盗乞如抚治郧阳右副都御史徐蕃言添设副使一员分巡从之
　　○礼部言达思蛮长官司差来进贡并庆贺登极人员多至四百余名乞行限制禁约每贡限百人者革去赏赐并究起送官治罪报可
　　大明世宗肃皇帝实录卷三十三
大明世宗肃皇帝实录卷三十四
　　嘉靖二年十二月丁酉朔命武靖伯赵弘泽坐效勇营管操
　　○己亥升分守掠州副总兵署都指挥佥事彭楧署都督佥事充总兵官镇守延绥地方
　　○命协守大同副总兵杨贤仍充副总兵镇守山西地方兼提督鴈门等关
　　○升翰林院编修湛若水为侍读以九年考满也
　　○庚子升四川布政司左参政董天锡为本布政司右布政使
　　○升湖广按察司佥事杨守礼为本司副使抚治荆州等府流民
　　○以灾伤免应天庐凤淮杨等府滁和徐等州嘉靖元年二年未徵草场子粒银两
　　○辛丑升顺天巡抚都察院右副都御史孟春为户部右侍郎总督仓场
　　○升广西左布政使章拯为都察院右副都御史提督抚治郧阳等处
　　○命分守肃州右参将署都指挥同知姜奭充右副总兵分守凉州地方
　　○裁革湖陵沽头金沟谢沟新兴黄家等八闸官吏量存溜夫添设长沟浅靳家闸
　　○壬寅以水旱灾免河南彰德等府夏税有差
　　○癸卯升广西右布政使彭夔为本司左布政使狭西按察司副使刘大谟四川布政使司左参政
　　○命延绥游击将军都指挥同知时陈充副总兵协守大同地方
　　○大理寺卿郑岳锦衣卫都指挥使王佐＜锍-釒＞言臣等顷奉命往勘甘肃兵变事臣等谨与该镇抚按会鞫原任总兵李隆等谋杀巡抚都御史许詺事具得其实按隆与铭本同里人铭初至镇每事持正隆不得致私款而所裁革占役诸毙不少叚借隆意其害已及散月粮令依时直折银隆积有米麦不得冒厚利遂恨铭次骨密令指挥杨淮嗾诸部卒诣铭告增铭复掠治为首者人隆欲邀结众心藉此陷铭遂令诸部卒各备鲜明衣甲具三日糒待操约以告增粮价须劄队毋还城不听即杀之诰旦铭及隆与镇守太监董文忠俱至公议府隆使人约诸部卒今日告必不听毋散众遂益纵恣文忠向隆营角□羊不可得众围绕薄暮隆又使人激诸部卒曰事已至此可已耶卒栗不老等遂火大门拥众进索铭文忠以身蔽之众拉出文忠门外步脱还府搤铭出乱欧之死集木具焚其尸众散隆骑导回府众卒毁铭所居公署尽掠其衣物铭幼男许二奇子逃匿文忠处获免众复大掠城中释狱囚劫官库越三日乃得收殓铭余骨隆遂迫胁文忠反诬奏铭克减军粮激众致变冀以缓罪臣等谨与该镇抚按诸臣再三鞫审铭之死实隆主之隆亦辞服隆当谋杀人造意律斩栗不老比杀祖父律凌迟同恶杨淮等各以差论死流放太监董文忠副总兵李义临事不能角□羊纷反扶同妄奏罪亦难宥文忠宜罢义宜降调臣等谨具状以闻＜锍-釒＞下都察院覆议岳等所拟俱当得旨李隆造谋鼓众贼害抚臣构成大乱几危边镇依律处斩栗不老及杨淮等各如所拟治罪有差董文忠着照旧用心镇守李义降二级用
　　○甲辰南京兵部右侍郎席书上言今岁南畿旱涝相仍民饥殊甚已经有司＜锍-釒＞闻下廷议赈恤第饥民甚多钱榖绝少恐难给济须别等第酌缓急乃可以地言之江北凤庐淮杨滁和诸州府灾为甚江南应天太平镇江次之徽宁池安苏常又次之此地有三等难于一例处下以户言之有绝爨枵腹垂命旦夕者有贫难已甚可营一食者有秋禾全无尚能举贷者此民有三等难于一概施也臣日夜筹画今有司仓库既虗户部钱粮又难遍给考古荒政可行于今者惟作粥一法不烦审户不待妨奸至简至要可以举行而世俗咸谓不便盖缘曾有举于一城不知散布诸县以致四远饥民闻风并集主者势不能给致民相聚而死遂谓此法难行臣今总计南畿作粥江南北可四十二州县大都大县设粥十六所中县减三之一小县减十之五诸所设粥处约并日举凡以饥米者无论本处邻境军民男妇老幼口多寡均粥给济起今十一月半抵麦熟止计用米不过十六万石用银十六万石用银十六万两可活人二十余万取用有数未至太糜赈恤有等不至虗费简直而奸欺难作平易而有司可举此法一行穷饥垂死之人晨得而暮即起其效甚速其功甚大扶颠起毙未有急于此者窃未此法非特宜于南畿实可推于天下因作为赈粥活民事宜开列条款装潢成帙以献时席书已有旨差往江北赈济＜锍-釒＞上  上即命书从便宜行于江北仍谕江南巡抚一体施行户部覆言救荒固多术其要惟在活民席书设粥事宜经制详备宜令通行或大江南北性习不同远近不一设粥之外别有长策可以拯救阽危亦听从权酌处务在穷民得沾实惠报可
○都察院右都御史俞谏等上言罪人王钦兄弟既宥其死复蠲其赃非法也近户部会议赈济称太仓所贮仅七十万两难以动支而王钦一家应没赃银至八十余万两与其庇此一二奸人以市私恩孰若追以备赈用活数十百万饥民之为大德乎乞将各犯赃银照数追完三分之二而后发遣庶几国法不废而奸贪可警科道诸臣亦以为言俱报闻
○丙午狭西左布政使刘泽为都察院右副都御史整饬蓟州边备兼巡抚顺天地方
　　○升贵州按察使傅习为广西右布政使狭西按察司佥事张宏本司副使
　　○丁未蠲免应天府等州县并各卫所被灾田粮有差
　　○戊申升狭西右布政使刘思贤为本司左布政使
　　○停徵淮扬庐凤徐滁和等府州嘉靖元年二年未及三年额办牲口俱俟年豊带徵
　　○己酉升江西布政使司右参政徐赞为贵州按察使大理寺评事杨茂兵部员外郎李际元俱佥事茂江西际元狭西
　　○给湖广按察司督理屯田关防
　　○赈济南京屯牧军余
　　○宁夏地震
○庚戌先是礼科给事中章侨言道路传闻镇守浙江太监梁瑶遣人挟赀营管织造事有无虽不可知臣窃为天下虑此举动盖自两浙等处添设内臣专管织造正德年间或万金而传一人或数人而守一缺参随狼虎名色繁多初任有拜见岁时有节礼各行有分例科派有扛角□羊样叚动以数千带造多逾本数稍不称意輙遭毁裂故有变产鬻子抵赔者诸凡苦状不可滕言幸明诏停革与天下史始甫及二载岂宜复有此举矧四方灾变报无虚日穷民九死一生不宜重困乞敕下司礼监移文梁瑶戒无生事＜锍-釒＞入下所司知之已而内织染局太监刁永等果称  上用袍服及四宫等服御织造不给乞依成化弘治年间例差本局官二员请敕往苏杭等五府提督织造事下工部议工部覆言不可而吏科给事中曹怀兵科给事中张原亦以为言章俱下所司工部覆言宜如言官所奏无累  圣德无己可出示袍服花样令镇巡三司官如式织造以进无烦内臣提督弗充于是大学士杨廷和等乃＜锍-釒＞曰今年直隶浙江等府水旱异常额徵税粮尚冀蠲免若更差官织造一切物料工役何能措办非惟逼勒逃亡抑恐激成他变况经过淮扬邳诸州府见今水旱非常高低远近一望皆水军民房屋田土概被渰没百里之内寂无爨烟死徒流亡难以数计所在白骨成堆幼男稚安称斤而卖十余岁者止可数十母子相视痛哭投水而死官已议为赈贷而钱粮无从措置日夜忧惶不知所出自今抵麦熟时尚数月各处饥民岂能垂首枵腹坐以待毙势必起为盗贼近传凤阳泗州洪泽饥民啸聚者不下二千余人劫掠过客□舡无敢谁何未知何日剿平况将来事势尚有不可预料者臣等职叨辅导实切惊惧所有敕书决不敢撰写＜锍-釒＞入  上曰织造自是  累朝事例矧两宫进用及朕常用袍服一切缺乏管业已差即撰写敕来无具扰执拗时九乡尚书乔宇等六科给事中角□羊一贯等十三道御彭占祺等又皆极陈其不可廷和等复上＜锍-釒＞曰臣等备员大臣素蒙体貌不意  圣明一旦有此臣等固当引身求避以明不可则止之义但展转思惟不无庶几改之之望臣等所为惓惓非敢渎扰  陛下诚恐灾伤穷民不堪织造之扰千百成群起而为盗以优天下也亦非敢固执己见违拗不通所执者  祖宗之法望  陛下遵而行之以保  宗社勿与天下公议大相违拗以取讥后世也今臣等言之不听九卿言之不听六科十三道言之不听独二三邪侫之言听之不疑  陛下独能与二三邪佞之臣共治  祖宗天下哉  陛下谓织造是  累朝事例臣等考诸洪武永乐下迨天顺并无有此惟成化弘治间行之  宪宗  孝考恤民节财  圣德羙政非止一端此盖非其羙者  陛下他皆不之法独取此不羙之政以为事例乎方  陛下登极之初诸所传设镇守市舶及看守珠池等官臣等先后具题俱蒙  俞允敕书免撰海内之人方传颂  圣政之羙  圣量之宽何意今日乃独不蒙嘉纳且特降前旨虽出  御批不知撰写进呈果出左右何人之手我  祖宗朝诸所批答俱由内阁拟进惟正德年间权奸乱政始有擅自改拟营求御批以济其私者新政以来不曾明正其罪遂令此辈小人敢于今日复蹈覆辙  陛下何忍堕其奸计坏  祖宗之法度哉  祖宗天下至正德间几倾覆矣赖  陛下再造转危为安中外军民始获苏醒然国势民力比之成化弘治年间百不及一二今日岂堪更自败坏耶兴言及此可为流涕臣等实不敢撰写敕书以重误国殃民之罪伏望俯采廷议停止差遣仍将前项蒙蔽蛊惑邪佞小人远斥不许仍待左右以杜后来乱政怀事之渐允为  宗社无疆之庆报曰卿等所言具见忠诚爱君恤民至意朕已知之宜安心治事但此事业已差官其写敕遣行第令安静无扰可矣后给事中张翀等御史谢汝仪等主事黄一道等各＜锍-釒＞言宜信大任臣停止织造以元  圣德保盛治俱报有旨
○夜昏刻月犯五诸侯东苐一星
　　○辛亥巡视库藏给事中葛鴊条陈六事一申揽头之禁二戒门官之害三清未完之批四处寄库之布五裁内官之滥六崇节俭之风其裁内臣之滥言各库旧有额设内臣除一二员能通书筭掌管外余已为冗员兹又无故传张禄等三员于甲字等库到任管事臣不知此何谓也夫多一官有一官之扰冗滥既添克剥必广乞依前诏裁革将张禄等取回待有各库员缺以次叙用其崇节俭之风言  陛下即位首严奢侈之禁中外已知  圣心有志复古近闻各库钱粮取用太多赏赐太滥各色物料每每称乏渐与初政不同今苏松等处水旱相仍方蒙蠲恤即有徵处亦多饥馑流移若复不次催科恐皆填于沟壑伏望  皇上重念东南民力已竭躬行俭朴为天下先赏赐有节取用适中仍敕各监局造作不急者暂且停止应用者亦从减省节缩有方钱粮自裕＜锍-釒＞下户部覆言可行  上曰躬行节俭朕将采而行之各库官不必动余如议行
　　○壬子命山海卫署都指挥佥事刘渊充延绥游击将军狭西都司都指挥同知云冒充右参分守肃州地方
　　○夜晓刻月犯轩辕大星
　　○癸丑升狭西苑马寺卿郭韶为狭西右布政使广东按察司副使王大用为江西右参政
　　○乙卯复除刘世盛为翰林院编修
　　○升云南布政使司右参政周炯为狭西苑马寺卿广东布政使司右参议孙懋为本省副使
　　○丙辰泰宁等卫都督孛来罕等差头目塔卜歹等来朝贡马
○赠死事守备宁武关陈经都指挥佥事子孙世袭指挥使仍立祠祀之经守宁武达贼入犯经领官军三百余出城鏖战久之杀贼甚众贼拥众逼之经矢尽独持刀奋击力尽死之贼剖其腹断首而去事闻已赠官赐祭至是巡抚山西都御史胡锭乞重加旌录以劝死事故有是命
　　○丁巳赐朝鲜国王嘉靖三年大统历百本
　　○赐故都察院右副都御史杨纶祭一坛减半造葬
　　○吏部右侍郎何孟春仿汉魏相因岁不登条奏故事引汉魏以下诸臣奏记列为八事一引魏韩麒麟之言请禁止侈靡一引唐陆贽之言请慎重赏罚一引宋王禹偁奏请减百官俸皂一引范镇奏请裁革冗费一引苏辙奏请广听纳上下交泰感召和气一引范仲淹奏请遣使劳来安抚江淮百姓一引廖刚奏禁诸州县不许遏籴一引赵汝愚奏灾伤州县请预免来岁税钱＜锍-釒＞下吏户二部覆议宜悉从施行  上曰制禄餋廉朝廷常典文武官俸皂减余俱如议行
</div>
    <div class="pagination">
<a href="明实录世宗实录_page283.html">上一页</a><span>...</span><a href="明实录世宗实录_page279.html">279</a><a href="明实录世宗实录_page280.html">280</a><a href="明实录世宗实录_page281.html">281</a><a href="明实录世宗实录_page282.html">282</a><a href="明实录世宗实录_page283.html">283</a><span class="current-page">284</span><a href="明实录世宗实录_page285.html">285</a><a href="明实录世宗实录_page286.html">286</a><a href="明实录世宗实录_page287.html">287</a><a href="明实录世宗实录_page288.html">288</a><a href="明实录世宗实录_page289.html">289</a><span>...</span><a href="明实录世宗实录_page285.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
