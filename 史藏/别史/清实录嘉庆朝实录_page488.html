<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 488 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 488 页/共 523 页
  </h1>
  <div class="content">
   ○旌表守正捐躯四川雅安县民刘潮元妻邓氏。　　

○戊辰。上诣大高殿祈雪。　　

○谕内阁、方受畴奏、查出司书串通营书、浮领库银、拏获审办一摺。张松龄即陈炳和、身充司书。胆敢串通营书。先后冒领库银至一千七百余两之多。实属藐法作奸。著方受畴严行审讯。从重定拟具奏。此案系姚祖同自行查出。著免其议处。该犯起意冒领。先在钱臻任内。钱臻失于觉察。著交部议处。刻字匠穆成宽、因张松龄雕刻钤记。心疑不肯付给。据实呈出。尚知畏法。著姚祖同自行酌量奖赏。　　

○刑部奏审拟僧人广修、学习拳勇、收藏军械一案。得上□日、此案僧人广修、于京城重地。收藏军器。学习拳勇。往来近畿地方。携械传徒。情节可恶。著照例先行枷号两个月。满日发往黑龙江。于到配时。再加枷号两个月。分给官兵为奴。遇赦不赦。如有在配脱逃情事。拏获后一面奏闻。即将该犯正法。余依议。　　

○己巳。孝惠章皇后忌辰。遣官祭孝东陵。　　

○谕内阁、英和等奏、三等侍卫策楞讷尔布、呈请在京觅地安葬伊父一摺。桑吉斯塔尔、久经编入内务府旗籍。且给予世职。伊遗言嘱令伊子策楞讷尔布、在京觅地安葬。不回四川原籍。俾子孙永远得以就近当差。情殊可悯。著准其在京觅地安葬。并赏给广储司库银一百两。为营葬之费。以示恩恤。　　

○庚午。谕内阁、御史喻士藩奏、禁止滥保亏空之员一摺。各直省题升调补、及大计保荐卓异。该督抚原应择贤能清慎之员、登之荐牍。若其人本身亏缺仓库。则系应劾之员。岂可复加荐举。嗣后各督抚于属员题调卓荐。皆当详加察核。傥所保之员、于交代时查出本身亏缺。即当据实参办。不可稍存回护。若明知本员身有亏空。转徇情滥举。为之择缺调剂。设法弥缝。一经发觉。定将该督抚严惩不贷。　　

○又谕、常海前因僭用三品翎顶。经该旗参奏。交刑部审拟。革去护军校。交本旗收管。乃该旗并不严加管束。听其前往定亲王绵恩处求讨钱粮。经绵恩遣人押回本旗。该族长文德、惮于防范。因常海素有欲行恳恩赏还原职之语。即捏称常海于本月初一日仍戴翎顶、欲行叩阍等词。禀明该管章京查办。以图卸责。经该旗参奏。交刑部讯明。常海倚恃年老。于犯案到部后。忽哭忽笑。斜卧公堂。近于疯狂。仍妄称恳恩求还原职。并向绵恩申诉求讨钱粮。实属过于热中。不安本分。常海革去护军校。著同伊家属、一并发往盛京。交赛冲阿永远圈禁。派人看管。如再滋事。即奏明治罪。文德禀报不实。著罚令同莫即格五儿、押带常海前赴盛京。不准耽延。如常海途中有自戕脱逃情事。即将文德治罪。　　

○大理寺卿甘家斌、以徇情请托、革职。　　

○壬申。谕内阁、向来科道奏事。无论事之应密与否。皆系实封进呈。本日御史余本敦奏直省审案延玩、责令该管上司清厘一摺。露封陈奏。奏事处官员。不行驳回。亦即接收转递。均属违例。余本敦及接收之奏事官员、俱著交部议处。至直省审案延玩。朕早经降上□日训饬。不啻至再至三。所有该御史请通饬督抚再行查催之处。著无庸议。　　

○又谕、吏部奏、酌定部院行查事件、申覆逾限处分章程一摺。所议尚轻。著将原议十一案至二十案罚俸三个月者。改为罚俸六个月。二十一案至四十案罚俸一年者。改为罚俸二年。四十一案至六十案降一级留任者。改为降二级留任。六十一案至八十案降二级留任者。改为降四级留任。八十一案以上降一级调用者。改为降二级调用。此次查取迟延各督抚职名。即遵照此上□日核议。以儆疲玩。　　

○又谕、阮元等奏、请调补海疆要缺知县一摺。直省督抚奏请升调州县。向例俱将该员参罚案由单随摺呈览。兹阮元等请以沉德溥调补海阳县知县。仅于摺尾声明。将该员参罚案件册送部查核。并不开单呈览。实属违例。阮元、李鸿宾、俱著交部察议。其沉德溥调补海阳县知县。是否合例。应准应驳。著吏部核议具奏。　　

○癸酉。谕军机大臣等、据果勒丰阿奏、续获抢劫枪毙事主案内之夥犯吉哩克、及另案之青衮塔尔二名、内吉哩克一犯、已供认听从未获之纳木扎勒等、执持器械、在扎拉尔地方、抢劫聚和源等四家属实、请斩决枭示、青衮塔尔一犯、极口呼冤、请解回该旗严行管押等语。果勒丰阿经成格参奏之后。连次奏报获犯。显系惧干谴责。始饬属缉拏。藉以自赎。而属员等急于见功。恐其中不免有妄拏故勘之敝□大。即如现获之青衮塔尔一犯、到案即极口呼冤。人命至重。岂可不加详慎。著松筠将吉哩克青衮塔尔二犯、及果勒丰阿前此所获之犯、逐细详加覆讯。不可稍有冤滥。亦不可因有此上□日。故为开脱。务须秉公鞫讯。如所获之犯、赃证确凿。实系正盗无疑。即按律定拟具奏。俟奉上□日后遵照办理。若此内有妄拏无辜之人、刑逼教供、冀图塞责者。除将本犯昭雪外。即将缉审之员、并果勒丰阿、额尔起等、据实严参。毋稍徇隐。松筠不可存急欲来京之念。草率定案也。　　

○旌表守正捐躯河南渑池县民戴小虎聘妻刘氏。内黄县民乔典媳胡氏、女乔氏。　　

○甲戌。谕内阁、前因果勒丰阿、额尔起、任内有盗案十六次。是以将果勒丰阿革去将军。罚职任俸三年。额尔起革去副都统。降为骁骑校。兹据松筠查奏果勒丰阿、额尔起、任内只有盗案四次等语。著将果勒丰阿所罚职俸三年之处。加恩宽免。惟本日果勒丰阿具奏交卸起程清字摺内。于东陵字样下、将清文额尔吉字样遗漏。果勒丰阿仍著罚职任俸一年六个月。额尔起著加恩赏给西安防御。　　

○又谕、松筠奏查明大青山一带劫案。在本年八月以前者七案、其自八月初一日该处添设满洲卡伦官兵以后、陆续报劫者共有九案、内厅营地方失事者四案、茂明安游牧失事者一案、满洲官兵承缉者四案、成格误将同知详报到省日期、以为被劫月日、于参奏缉捕废弛摺内、指称自八月至今、劫案有十六起之多、殊属疏略、请将成格等交部议处等语。成格于地方劫盗案件。接据属员禀报。并未分别明晰。以致参奏错误。著交部议处。同知格图硁额详报迟延。又于厅营失事四案声叙不明。著一并交部议处。其满洲及土默特官兵承缉四案。现已获犯十一名。所有前锋章京舒兴阿、及坐卡骁骑校等、俱著免其议处。　　

○又谕、刑部查明王伸汉冒赈案内、分受赃银、问拟遣流各官犯、开单具奏一摺。国家偶遇偏灾。不惜钜万帑金赈济灾黎。此案吕时雨等、身为职官。扶同捏冒朋分赈银。惟李毓昌持正不从。竟被王伸汉奸谋毒毙。酿成重案。伏法多人。情节甚重。所有同案发遣之吕时雨、温南峰、龚国烜、谢为琳、言廷黄、章为栋六犯。著永远不准查办。遇赦不赦。以昭炯戒。　　

○又谕、此次奉天吉林黑龙江等处、犯事佥发各省已到配军流人犯。除传习邪教、及有关十恶并历次赦款内。不准援免之情罪较重者。俱毋庸查办。其情罪较轻之犯。著刑部核明。准其与未到配各犯一体宽免。　　

○以故喀尔喀扎萨克图汗扎萨克镇国公索诺木多尔济子蕴丹达什、袭爵。　　

○乙亥。普免天下民欠钱粮。谕内阁、朕自丙辰元旦仰蒙皇考高宗纯皇帝大廷授玺。寅绍丕基。兢兢业业。旰食宵衣。以勤求郅治。所愿者四海群黎。家给人足。同臻康乐。敬惟皇考临御六十年。普免天下钱粮四次。漕粮三次。湛恩汪濊。沦浃民心。朕嗣位以来。亦思广施闿惠。大赉寰区。始缘教匪不靖。军兴孔棘。继以黄河泛溢。屡举大工。十余年闲所费帑金数踰十千万。国家财赋。岁有常经。实有入不敷出之势。是以嘉庆十四年朕五旬正庆。虽恩纶载锡。而未能普惠闾阎。比年仰荷昊苍垂佑。稂莠荡除。万方宁谧。河流顺轨。久庆安澜。以正供所入。谨制国用。尚可无虞匮乏。朕子惠元元。深念损上益下之义。俟将来府藏充盈。仍欲覃敷渥泽。明岁嘉庆二十四年。为朕六旬正寿。宜先蠲除积逋。俾小民户免追呼。共享含哺之乐。所有各省节年正耗民欠、及因灾缓徵带徵银谷。著各督抚详析查明。按照该省所属之某州某县实欠在民银谷若干。速行开单具奏。以次降上□日豁免。并著先将此上□日誊黄、宣示城乡村镇。咸使闻知。俾官吏胥役、无从影射侵欺。以期膏泽下究。用副朕惠鲜怀保、仁寿斯民至意。该部即遵谕行。　　

○又谕、御史张元模奏、请通饬州县严禁捕役窝盗一摺。地方盗窃案件。总应严查窝户。以净根株。其窝窃牛马、勒价回赎。尤为闾阎之害者。各督抚严饬州县、实力整顿。遇有报盗报窃之案。严比捕役。访查窝顿。如有得规包庇、及代窝贼之户、勒赎赃物者。一经查出。从严惩办。其地方官之废弛捕务者。该管上司指名严参。俾知儆惕。以戢奸宄而安良善。　　

○又谕、御史吴杰奏、藩库银两、请饬禁支借一摺。直省藩库封贮银两。帑项攸关。藩司自应检核款宗。慎司出纳。若听州县滥行支借。因循日久。必致库项虚悬。著各督抚督率藩司、详查库贮款目。确实报明。并严禁滥行支借。以杜敝□大端。　　

○又谕、蒋攸铦奏、邪教案内永远枷号之李潮选一犯、现仍有习教之人前往访寻、该犯原犯罪名、例应发往回城、从重拟以永远枷号、应请即发回城、永远枷号、以绝根株等语。所办甚是。李潮选一犯。前因学习天主教。抗不改悔。留于犯事地方。永远枷号。原令习教之人、触目警心。共知儆戒。乃仍有匪徒前往访寻。实属暋不畏法。李潮选一犯、未便再留内地。著即发往回城。永远枷号。并通谕各直省督抚、凡各项邪教案内、永远枷号人犯。如在本处安分守法。别无煽惑情形。照旧留于内地枷号外。其有执迷不悟、仍与同教匪徒、私相交结往来者。一经查出。即将该犯照此次李潮选之例、一并发往回城。永远枷号。　　

○谕军机大臣等、户部议覆伯麟等奏滇省厂铜不敷定额、请收买四川商铜接济、由川买铜回滇、须另开山路、添买贮铜房屋、多糜帑项、莫若即令四川本省采办、径行起运、较为便捷、该省子厂每年出铜若干、如何开采转运、请饬四川总督、云南巡抚、会议章程具奏等语。滇省每年应运京铜、并本省局铸、以及各省采买官铜。近年均办不足额。今川省西昌县新开子厂。既产铜丰旺。本年已由滇省采买四百万斤。以有余补不足。实于铜务有益。惟一切开采发运。必须妥议章程。方足以资经久。蒋攸铦曾任云南藩司。铜厂情形。素所深悉。著会同伯麟、李尧栋、悉心筹画。务当不分畛域。期于国用有裨。如每年能办足四百万斤。固属甚善。即为数稍减。可以行之久远。亦不为无补。其应如何派委官员经理开采、及酌定价值由何路发运、较为省便之处。两省公同核计。详细开单定议具奏。伯麟等亦不得因川省现有子厂可采。不竭力督办滇铜。意存诿卸邻省之见也。将此各谕令知之。　　

○以故扎噜特扎萨克贝勒德沁子布木色楞、袭爵。　　

○以太常寺卿韩鼎晋、为大理寺卿。　　

○江西布政使袁秉直、年老。命来京。以直隶按察使瑺弼、为江西布政使。山东济东道岳龄安、为直隶按察使。　　

○以贵州古州镇总兵官双林、为江南提督。广东广州城守协副将张绍绪、为古州镇总兵官。　　

○丙子。上诣大高殿祈雪。　　

○谕内阁、向来吏兵二部引见人员。俱于次日述上□日。其有应行谢恩者。于再次日具摺谢恩。其余各部院有述上□日者。有不述上□日者。即如昨日值年旗带领总管城守尉各员引见。本日并未述上□日。该总管等即各具摺谢恩。办理殊未画一。嗣后文武各衙门带领引见。俱著于次日一体述上□日。其应行谢恩人员、于再次日具摺谢恩。著为令。　　

○丁丑。谕内阁、托津等奏、议驳赛冲阿奏添设盛京围场官兵一摺。所议是。盛京围场。本与木兰岁岁临幸者不同。赛冲阿前奏。未免过事铺张。其所请专设协领、及关防处官员兵丁等款。著照部议不准添设。祇准增设卡伦五处。合旧卡共十二处。坐卡官兵应得盐菜银两。照议于薓余项下。如数动支。至该将军摺内所称荒营字样。太不成话。著即行更改。　　

○又谕、长龄奏、甘省下色粮石、请酌量变通一摺。甘省额徵下色粮石。向不估支兵食。每岁积存至二十余万石。粮质轻脆。易致霉变。各州县因有通融抵贮之敝□大。据该督奏请量为变通。著照所请。嗣后该省州县仓贮下色粮石。除搭估马料外。大缺酌留二万石。中缺酌留一万石。小缺酌留五千石。以备荒歉之需。其余下色粮石。令该州县详明粜卖。按照部价。以一抵二。随时买还上色。岁底造册。责成该管道府、认真稽查、盘验结报。于奏销时汇册咨部。即以估支兵食。以归实用。　　

○又谕、刑部议驳、御史吴杰条奏各省妇女及年老废疾之人翻控审虚、问拟军流、不准收赎一摺。所驳甚是。妇女及年老废疾之人、罪至军流者。准予收赎。原属法外施仁。定例遵行。历年久远。前因山东寿光县蒋柱诬控伊媳董氏一案。蒋张氏闯入司堂喧闹。特上□日不准收赎。原系因事示惩。以儆刁健。乃御史吴杰、因此一事。即奏请将各省翻控妇女、并年老废疾军流收赎之例、概行停止。岂不大乖祥刑之义。部议直省妇女、及年老废疾翻控之案、审属虚诬者。如因伊夫及尊长被害、并痛子情切、怀疑具控。俱准照律收赎。自应如此办理。即听从主使出头诬控之案。承审官亦应当堂明白晓谕。令其供出主使之人、按律治罪。该犯听从出名仍准其收赎。若坚不将主使之人供明。始不准其收赎。俾知据实自首。庶明刑之中。仍不失钦恤之义也。　　

○谕军机大臣等、盛京风俗淳朴。满洲等向皆拴养马匹当差。百余年来。生齿日繁。有力养马者少。或遇有官差借雇马匹乘骑。此种习气。断乎不可。马上技艺。系满洲至要之事。傥不自拴马匹。则技艺必渐至生疏。将来竟有不能乘马者。著传谕赛冲阿、富俊、松宁、详细察看三省情形。令兵丁自行拴马。使满洲不失旧俗。其应如何办理之处。著会同妥议具奏。　　

○予故江南提督沈洪、祭葬如例。　　

○予福建捕贼淹毙把总林天桂、祭葬世职。兵丁傅日新等十三名、赏恤如例。　　

○戊寅。谕内阁、向来各直省督抚题请升调人员、有与例不符、经吏部议驳者。内阁或票拟依议单签。则不准所请。该督抚等仍有应得处分。或于依议一签外、又加票准其升调、该督抚等处分俱著宽免一签。谓之双签。经朕阅定。或准或否。择用一签发下施行。此项不准升调之员、有该督抚复行专摺奏恳、奉上□日允准者。该督抚处分。仍可宽免。办理殊未画一。嗣后升调人员、吏部议驳。经朕降上□日依议。系内阁曾票双签者。如果人地相需。仍准该督抚据实奏请。若本系拟单签者。即不准再行渎奏。至人地相需。于例稍有未符。原例准专摺奏请。但亦必须将地方如何紧要。该员有何实在政迹。其缺必需其人方能胜任。据实声叙。候朕裁夺。毋得辄以人地相需空言。率行陈请。以昭核实。　　

○又谕、钱臻奏参昏瞆玩纵匪徒之县令、请上□日革审一摺。所参甚是。地方劫盗案件。该管官隐匿不报。尚应严参议处。况匪徒结会传徒。岂容稍存讳饰。致令养痈贻患。此案南康县知县徐景、于匪徒李祥诰等结会殴抢。平时既漫无觉察。迨经该道访问。犹称查无其事。实属有心讳饰。徐景、著革职拏问。交该抚提同案犯严审定拟具奏。并著通谕各直省地方官。遇有习教传徒之案。如能自行拏获审明办理。其前此失察处分。准该督抚奏明宽免。仍当加以奖励。傥玩纵隐匿。别经访闻拏获。审明后即将该地方官发往新疆。以示惩儆。　　

○旌表守正捐躯安徽蒙城县民钱如山侄女钱氏。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百五十二　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十三年。戊寅。十二月。己卯。谕内阁、明年朕六旬正寿。闻各部院衙门、自西直门至圆明园、沿途豫备建设经坛。藉申颂祝。在诸大臣情殷爱戴。自可纳其悃忱。其顺天府属绅士、并各省候补候选降调人员、以及缘事废员。从前亦有请建经坛之举。人多费广。未免徒事虚縻。朕花甲甫周。惟期惠及臣民。一应缛节繁文。俱从省约。著通行晓谕。如该绅士废员等、有呈请建设经坛者。该督抚及顺天府尹、早行禁止。不准代为陈奏。俟朕七旬正寿。再当俯允所请也。　　

○又谕、王鼎等奏、惩办把持囤积一摺。铺户积存米石。例有定额。今东安县铺户囤积粮食。数至六七万石之多。殊干例禁。著王鼎等即派任衔蕙前往查办。除各铺所囤粮食、准其每种酌留一百六十石外。余俱押令流通粜卖。以平市价。其该县应行买补仓储。亦令照该铺原买价值。公平发价采买。不得抑勒克扣。所有恃符阻挠之郭怀春、张礼泰、李锡章、王大志、杨廷赐、均著革去监生。以示惩儆。如再有抗违。即行解部治罪。　　

○又谕、年终由八旗带领世袭官员引见之时。俱将外省咨送世袭官、与该旗世袭官一同带领引见补放。此次镶黄旗汉军将在京之袭官人员、于十四日带领引见。业经补放。而今日又将黑龙江将军咨送承袭云骑尉人员、带领引见。此项引见人员到旗既迟。自应与明年年终袭官家谱一同办理。嗣后各省将军大臣等咨送世袭官内、如有到迟者。除著该旗即将袭官人员驳回、入于次年办理外。仍将因何迟延之处。查明参奏。　　

○以故喀尔喀赛因诺颜贝子巴勒珠尔逊多布子巴勒多尔济、袭爵。　　

○庚辰。谕内阁、和舜武奏、遵上□日筹议酌拨司库闲款调剂登州营兵食一摺。山东登州镇中右二营。地处海滨。粮草价贵。应须量为调剂。著照所请。准其于司库扣存工程市平银内、拨银四千两。以二千两给发登州镇存贮公所。每年秋收采办粮石。春闲散给兵丁食用。陆续扣饷存贮。秋闲再为采买之需。以二千两发商生息。所得息银分作八年归还该镇原借银二千两。即将交商本银二千两。一并提还司库。以清帑项。　　

○谕军机大臣等、户部议奏、特依顺保请裁减黑龙江城官庄壮丁一摺。所驳甚是。已依议行矣。黑龙江城官庄四十座。岁交粮石。以备兵丁接济口粮等项之用。特依顺保率以兵丁疲乏为词。请裁官庄十座。计每岁积省牛具等银不过一百四十余两。而少收额粮至二千二百石。若各官庄纷纷效尤。必致有妨储备。特依顺保此奏、其中必有怂恿之人。著松宁查明黑龙江城所属官庄实在情形。特依顺保系受何人欺蒙。妄兴此议。即将特依顺保及造议之人、一并据实参奏。　　

○以墨尔根副都统巴灵阿、宁夏副都统常忠、荆州左翼副都统德格、老病。命巴灵阿回京、为头等侍卫。常忠、德格、各回驻防、为协领。均赏副都统衔。以副都统衔色玉慎、为墨尔根副都统。荆州协领德星保、为宁夏副都统。西安协领七克唐阿、为荆州左翼副都统。
  </div>
  <div class="pagination">
   <a href="清实录嘉庆朝实录_page487.html">
    上一页
   </a>
   <span>
    ...
   </span>
   <a href="清实录嘉庆朝实录_page483.html">
    483
   </a>
   <a href="清实录嘉庆朝实录_page484.html">
    484
   </a>
   <a href="清实录嘉庆朝实录_page485.html">
    485
   </a>
   <a href="清实录嘉庆朝实录_page486.html">
    486
   </a>
   <a href="清实录嘉庆朝实录_page487.html">
    487
   </a>
   <span class="current-page">
    488
   </span>
   <a href="清实录嘉庆朝实录_page489.html">
    489
   </a>
   <a href="清实录嘉庆朝实录_page490.html">
    490
   </a>
   <a href="清实录嘉庆朝实录_page491.html">
    491
   </a>
   <a href="清实录嘉庆朝实录_page492.html">
    492
   </a>
   <a href="清实录嘉庆朝实录_page493.html">
    493
   </a>
   <span>
    ...
   </span>
   <a href="清实录嘉庆朝实录_page489.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
