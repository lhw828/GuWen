<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 643 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 643 页/共 681 页</h1>
    <div class="content">
○庚子。上驻跸罗家桥。　　

○辛丑。上驻跸遥亭。　　

○壬寅。上驻跸巴克什营。　　

○谕领侍卫内大臣侯巴浑德等尔等保举外山、授为领侍卫内大臣此职甚属紧要外山多病懒惰岂能胜任著即解退仍令在散秩大臣。处行走　　

○癸卯。上驻跸两间房。　　

○以辅国公阿布兰、为宗人府右宗人　　

○甲辰上驻跸王家营。　　

○喀喇沁多罗额驸门都、来朝　　

○乙巳。上驻跸花峪沟地方。　　

○丙午。上驻跸喀喇和屯。　　

○授故奉恩将军殷图子邓柱为奉恩将军。　　

○授一甲进士汪应铨为翰林院修撰张廷璐、沈锡辂、为翰林院编修　　

○丁未。谕大学士等、近见八旗补授佐领及袭职官员。俱有迟至数年未曾启奏者此等事甚不宜迟今迟延至此显有情弊交与都察院查明题参。其应补应袭之人、著各旗大人带往热河引见　　

○宗人府题镇国公景熙以行止悖乱革退不准承袭应将其所属十一佐领、令伊第公吴尔占管辖从之　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七十八



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七十九　　

康熙五十七年。戊戌。五月。己酉朔。上至热河。驻跸行宫。　　

○庚戌。谕大学士等曰、连日望雨。近见西南风起云生随散。理合祈求雨泽。著交与该部速议、令京师祈雨朕于此处、俟部覆到日、亦一体祈求。　　

○升河南布政使杨宗义、为河南巡抚。以原任江苏布政使宜思恭、为河南布政使司布政使。　　

○辛亥。仁孝皇后忌辰。遣官祭陵。　　

○科尔沁和硕达尔汉亲王罗卜臧滚布、敖汉和硕额驸多尔济拉什等、来朝。　　

○癸丑。以左都史徐元梦、为工部尚书。仍兼翰林院掌院学士。　　

○授故辅国将军德仪子尚建宝、为三等奉国将军。　　

○以故二等精奇尼哈番穆赫林孙根敦渣卜袭职。　　

○丁巳。总督额伦特疏报四月初五日、拏获策零敦多卜之使人罗卜臧等八人。讯称伊等自去年正月由特几斯起程、十月至布搭拉地方本月二十八日夜、攻取大招小招次日围住布搭拉。杀害拉藏。将伊幼子、及所属寨桑等、送往策妄阿喇布坦处。伊子苏尔扎遁走、为土伯特擒获拘达赖喇嘛于扎克布里庙班禅仍住拉锡伦布等语将使人罗卜臧等、交主事柰曼代、沿途防护、解往京城。报闻。　　

○戊午。侍卫阿齐图疏奏、苏尔扎之妻、与从前属下人等、现在一处。若可以糊口、听其自为生理。若不能糊口、请令青海寨桑等、酌量养济。得上□日、据奏苏尔扎妻既云我系妇人、属下人等、不能养育且恐他人欺压、亦未可定。著翰林院侍读学士桦色、领银一千两、前往波罗冲可克地方、给与苏尔扎之妻、令其办理生业。且朕差官照看伊等、必无有敢行欺压之人矣。　　

○己未。兵部议覆、福建浙江总督觉罗满保疏言、台湾一郡有极冲口岸九处、应修筑炮台十一座内如中路之鹿耳门、为全台咽喉出入要口安平镇、为台湾水师三营驻劄之所。旧有红毛城一座、见在补筑城垣。其余等处、亦现在修葺。有次冲口岸十五处、应修筑炮台一十八座。再查澎湖地方实为台湾门户、金厦藩篱。有极冲口岸四处。内如妈祖澳、原有新城一座、现在修葺。其余等处、应筑炮台七座。有次冲口岸五处应筑炮台三座。酌量派拨官兵、建造营房、巡防分守、以固海疆俱应如所请。从之。　　

○又议覆、觉罗满保疏言福建台湾北路之淡水、鸡笼地方、实为贩洋要路。又为台郡后门。向系台协水师左营汛地。并未安兵屯驻请于台湾各营额兵内、酌量抽调兵五百名、战船六只设立淡水营。令北路营参领管辖。并请移兴化城守右营守备、驻防淡水。于台镇标中营、拨千总一员。台协左营、拨把总一员。为淡水营千把。每半年轮流、分防鸡笼。俱应如所请。从之。　　

○庚申。土默特固山贝子哈穆罕巴雅斯呼朗图等、来朝。　　

○辛酉。遣官祭关圣帝君。　　

○壬戌。升护军参领桑厄、为归化城副都统。　　

○乙丑。兵部等衙门遵上□日会议、河南地接六省、应设八旗满洲、蒙古、马兵六百名鸟枪兵二百名、驻劄开封府。设城守尉一员随印笔帖式二员、满洲旗分、佐领八员、防御八员、骁骑校八员蒙古旗分、左右两翼、共设佐领二员、防御二员、骁骑校二员、管辖兵丁应给官兵俸饷口粮、马匹草料、俱照太原驻防官兵之例给发。从之。　　

○敖汉多罗额驸罗卜臧、来朝。　　

○旌表山西烈妇梁氏、拒奸殒命、江宁烈女唐氏、拒奸自尽、各给银建坊如例。　　

○丙寅。科尔沁扎萨克图郡王鄂齐尔故。遣散秩大臣巴渣尔等、往奠。赐银二百两。　　

○戊辰。谕议政大臣等、将军傅尔丹等。曾奏请大炮今一百二十斤之炮、造完八位携带行走、甚是便利。驼只亦可＜马犬＞载装载之车已经造完应发往何所作何送到之处、尔等另行议奏。　　

○升兵部左侍郎党阿赖、为都察院左都御史。　　

○工部议覆、河道总督赵世显疏言、老坝口王公堤等处、近因水势变迁危险异常。应建挑水坝一座、加筑雁翅以资保固清河县中河闸旁越河草坝。年久朽腐急需修筑。桃源县烟墩东坝、河溜下刷、日渐坍塌。应建挑水坝一座。谈家庄埽工、沙滩渐广、直顶河心、全黄射注堤身、河底俱系松沙、一遇水涨、险要非常。应建挑水坝一座。俱应如所请。速行建筑。从之。　　

○己巳。礼部等衙门议奏、遵奉谕上□日、二阿哥福金、病势沉重、尚有不虞、其安厝成服发引致祭之处、照和硕福金例行外但和硕福金、有侍卫二十名穿孝今二阿哥分内、并无侍卫、将侍卫穿孝之处、应行停止得上□日著派侍卫三十名、令步军统领隆科多带往。　　

○辛未。兵部议覆、广东广西总督杨琳疏言、柔佛等国番人唎哈等五十三名噶罗吧番人吧甘等三名。乘船被风飘至新安等县击碎随令各地方官、给与口粮、养赡抚恤。但查南洋柔佛等国俱系应禁地方。无内地商船到彼。闽粤二省、又无彼国船只前来。原船已遭风击碎、是唎哈等永无还乡之日。请给内地船一只令难番附合驾归。嗣后如有飘至内地难番验其原船可修、即与修整发遣如已破坏难修又无便船可附者酌量给发应如所请从之。　　

○兵部题、直隶各省参将游击员缺应将一等侍卫二等侍卫、按年分开列游击都司佥书员缺将三等侍卫、按年分开列都司佥书守备员缺将蓝翎按年分开列俱与记名官员一并具题得上

□日、一等侍卫著于副将开列余依议。　　

○土默特多罗贝勒阿喇布坦、来朝。　　

○壬申。夏至祭地于方泽。遣都统宗室延信行礼。　　

○议政大臣等议覆、都统法喇等疏言、打箭炉之外地名里塘、向系拉藏所辖。而里塘之外为巴塘。近闻策零敦多卜、暗通密信与里塘营宫喇嘛、诱伊归藏。臣等恐被其摇惑、是以行咨员外郎巴特麻等、速往宣布圣主威德。今已辑服。续据里塘之喇嘛格隆阿旺拉木喀云、准噶尔五百人、已至义木多地方。现今里塘有察罕丹津所遣之寨桑居住、与准噶尔暗自通谋。又据护军统领温普密信云、窥探堪布之心、尚在未定。理应准备。臣等酌议、飞咨温普在打箭炉、挑选满兵一百名、令前锋参领伍林帕等带领。再选绿旗马兵一百名、鸟枪兵三百名、令化林协副将赵弘基等率领。一同前往里塘弹压、相机擒剿。又闻自里塘以外直至西藏敬信胡必尔汗、有如神明。今胡必尔汗生长里塘。其父现在西宁之宗喀巴庙应传谕其父、令伊遣人转谕营官喇嘛、及居民人等、使知驻兵里塘乃圣主保护胡必尔汗之本乡、不使贼人惊扰并无他故则里塘巴塘、便为川省边隘等语查里塘距打箭炉甚近义木多地方、距里塘亦不甚远。应如所奏、即派前锋参领伍林帕等看守里塘、侦探信息。并晓谕察罕丹津所遣之寨桑、告以准噶尔之残虐、致干天讨。若义木多地

方、果有准噶尔之兵前来、令伍林帕等详加计算、即便酌量行事。从之。　　

○甲戌。朝鲜国王李焞、以孝惠章皇后丧、遣使进香。赏赉如例。　　

○丙子。喀喇沁多罗杜楞郡王伊达木扎卜、和硕额驸纳木赛等、来朝。　　

○丁丑。升贵州定广副将陈赤、为江西南昌总兵官。　　
</div>
    <div class="pagination">
<a href="清实录康熙朝实录_page642.html">上一页</a><span>...</span><a href="清实录康熙朝实录_page638.html">638</a><a href="清实录康熙朝实录_page639.html">639</a><a href="清实录康熙朝实录_page640.html">640</a><a href="清实录康熙朝实录_page641.html">641</a><a href="清实录康熙朝实录_page642.html">642</a><span class="current-page">643</span><a href="清实录康熙朝实录_page644.html">644</a><a href="清实录康熙朝实录_page645.html">645</a><a href="清实录康熙朝实录_page646.html">646</a><a href="清实录康熙朝实录_page647.html">647</a><a href="清实录康熙朝实录_page648.html">648</a><span>...</span><a href="清实录康熙朝实录_page644.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
