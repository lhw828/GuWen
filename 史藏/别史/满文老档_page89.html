<!DOCTYPE html>
<html>
<head>
    <meta charset="UTF-8">
    <title>满文老档 - 第 89 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 89 页/共 213 页</h1>
    <div class="content">初八日，大军至莫豁尔郭儿地方驻营。时喀尔喀部色秸黄台吉、满珠习礼携酒来大军驻地见汗。以所携酒献汗饮。汗命杀羊一宴之。
初九日，大军至西拉木伦河驻营。於驻营地，与先率每牛录护军二人出征之布尔吉阿哥及阿山、绰豁洛、努山、席特库、布尔汉、鄂贝、哈宁阿等会。时阿鲁部僧格和硕齐来驻地见汗，遥拜一次，又近前叩首，行抱见礼。以所携酒二背壶献汗饮毕，汗命僧格和硕齐於左侍坐，赐酒茶饮之。以朝见礼献驼一、马四。汗览毕，以兴兵之际，悉却之。阿鲁部达赖楚呼尔、达赖之子穆章、色棱阿巴盖之子奇塔特台吉三人来驻地见汗时，遥拜一次毕，达赖楚呼尔先行抱见礼，时汗亦迎面屈膝，行抱见礼。依次穆章行抱见礼，次奇塔特台吉行抱见礼。见毕，汗命达赖楚呼尔於右侍坐。命其馀二人坐於侧，捧白肉饮酒。达赖楚呼尔献驼一、马一；穆章献马三，内一马备鞍及驼二；奇塔特台吉献马一。汗阅毕，以系军马未纳，悉数却之。
初十日，大军仍於西拉木伦河驻营。是日，时喀喇车里克部阿喇纳诺木齐携酒二背壶来见汗。叩见毕，以所携酒献汗饮，献马一，汗阅毕，却之。雅索特部嘎尔玛叶尔登马图鲁，携酒二背壶来见汗。叩见毕，以所携酒献汗饮。献马一。汗阅毕，却之。是日，伊绥、绰斯喜及巴拜、达西等四人见汗时，遥拜一次毕，行抱见礼。以朝见礼，伊绥献驼一、马一，悉却之；绰斯喜献马三，纳一却二；达西献马一、驼二，纳马却驼。命杀一羊，宴之。是日，扎鲁特部诸贝勒来见汗。内齐携一羊之肉、酒二背壶；色本达尔汉巴图鲁携一羊之肉、酒一背壶；马尼青巴图鲁携一羊之肉、酒一背壶；哈巴盖携一羊之肉、酒一背壶；拜珲岱携酒一背壶；拉巴泰携一羊之肉、酒一背壶；毕登图携一羊之肉、酒一背壶；巴雅尔图携一着之肉、酒一背壶；额登携酒一背壶；根度尔携酒一背壶；寨桑寇肯携酒一背壶；济尔哈朗携一羊之肉、酒一背壶；恩克森携一羊之肉、酒一背壶；时桑图携酒一背壶。未携酒肉来见者有尚嘉布和桑图、额依德、额森特依、戴青、桑阿尔寨及博尔济、昂阿、桑阿尔、列列特、特经克依及达彦。彼等见汗时，行遥拜相见礼。以所携酒肉献汗饮。汗命杀羊一，备酒一瓶，宴之。进献马者：内齐马一、根度尔马一、尚嘉布马额依德马一、桑图马一、哈马盖马一、额森特依马五，内一马备鞍、戴青马一、桑阿尔寨马一、博尔济马一、色本达尔汉巴图鲁马二及昂阿马一、桑阿尔马一、马尼青巴图鲁马一及寨桑马一、阿里库特马二、额登马一、托剑马一、特经克依马一、恩克森马二、济尔哈朗马二、多尔济马二、毕登图马四、驼一、拜珲岱马一、拉马泰马一。汗阅毕，纳毕登图马一及济尔哈朗马一。其馀以军马，悉却之。
十一日，因两仍次西拉木伦。是日，敖汉部班迪额驸以来朝见礼，携来三羊之肉、一牛之臀肉、酒三背壶。朝见时，叩拜汗，复行抱见礼，以所携酒肉进汗以尝。汗杀一羊，赐宴之。班迪额驸献马二，汗阅毕，以系军马，却之。是日，阿鲁部昂阿塔布囊携马一、牛一来叩见汗。汗纳其所献马牛。是日，奈曼部洪马图鲁携酒二背壶来见汗，叩拜毕，复行抱见礼，以所携酒进汗饮。献马一匹，却之。汗杀一羊，宴昂阿塔布囊、奈曼部洪巴图鲁等饮酒。是日，时阿鲁部萨扬率兵来会。是日，达扬乌巴希率兵来会，献马二，纳一却一。汗杀一羊，宴萨扬、达扬等饮酒。
十二日，在军至扎滚乌达地方驻营。是日，时色棱阿巴盖之子昂阿儿珠尔携马二、驼一来见汗。见汗时，遥拜一次，汗赐茶酒饮之。所献驼，马，却之。是日，起行後，在途中，色
特尔携马二来见汗，遥拜一次，其所献马匹，不纳却之。是日，阿鲁部布木巴楚虎尔、布木巴之子古鲁台吉、僧格台吉，携酒二背壶来见汗。先遥拜一次，复近前叩首，行抱见礼，以所携酒献汗饮。汗杀一羊，设宴赐酒。三人各献马一，汗阅毕，以系军马，悉却之。是日，谕达彦、巴哈曰：“尔等马匹将毙，尔等宜远驻营外。”拒不从，仍驻汗之牧群附近。汗怒斥曰：“我之马在此，视之如心肝，尔等为何如此害之耶？”遂命从其二营内执七人，汗召达彦、巴哈来诛责之，其二营头目卓贵、萨萨里，汗亲督解衣赤身鞭责无数，换人实责之。其馀五人，即以无知命释之。





第五十二册　天聪六年四月
十三日，大军仍驻扎滚乌达地方，是日满珠习礼舅舅携马三来见汗，遥拜一次，复近前叩首，行抱见礼毕，以所携巴献汗阅视，汗纳一马，却二马。是日，东戴青献马一、牛一及羊十，纳其牛羊，却其马。巴木布楚虎尔献马一、羊五，纳其五羊，却其马。汗杀一羊，宴满珠习礼舅舅。东戴青及巴木布三人。汗赐满珠习礼舅舅黄缎袍一、黄马褂一。歇宿之日，即於西拉木伦、遼河两河合流处，此边各地蒙古部诸贝勒率兵来会。俟其众齐集见汗时，汗设怅入座毕，遥拜一次，土谢图汗复近前叩首，乃行抱见礼。汗亦离座跪抱见毕，还座。土谢图汗复跪请汗与诸贝勒安毕。来会蒙古诸贝勒依次相见。汗命土谢图汗坐於汗左侧，其馀诸贝勒与我诸具勒同坐。次阿鲁部诸贝勒叩见毕，即以所携酒进汗饮。命孙杜秸与大贝勒陪坐。其馀诸贝勒继我诸贝勒而坐。朝见礼毕，汗杀十六羊宴之。宴毕，命蒙古诸贝勒各按地区之部落分坐，献所携马，请汗阅视。土谢图汗马九、杜梅贝勒马九、布塔奇哈坦巴图鲁貂皮一、马四、伊儿都齐马三、乌克善马三、察哈尔部墨尔根贝勒马一、色秸台吉马二、土然特部卫徵马一、穆寨马二、达古尔哈坦巴图鲁马多尔济伊尔登马一、明安达里戴青马一、蒙古达尔汉豁绍齐马一、大桑阿尔寨马一、索诺木达尔汉台吉驼一、马二、嘎尔玛戴达尔汉马一、色本墨尔根台吉马一、班迪伊尔都齐马一、额森马二、小桑阿尔寨马二、孙杜秸马三及古木布斯辖布马二、索木台吉驼一、马二、乌木布布库台吉驼一、马二、伊尔扎木驼一、马二、绰诺惠马一、拜胡赖马一、拉巴泰马一纳嘎珠马一、拉玛特马一、阿金达马一、额林察马一、布彦马一、豁尼齐马一、敖巴马一、拉玛斯喜马四、阿尔达齐马三、额森德里马一、绰尔济马二、章启马二、卫徵马五、共马八十六、驼四。
及汗阅毕，悉却之，止纳土谢图汗马一、乌克善舅舅马一　孙杜秸马一、哈坦巴图鲁马一、孔果尔老人马一、小桑阿尔寨马一，共纳马六。於是日，各路兵汇齐，内外之兵，共有十万，
恐後人以为伪。
十四日，大军至博罗一带驻营。是日，阿鲁部达拉海台吉携酒二背壶来朝见汗，遥拜一次，复近前叩首，行抱见礼，以所携酒进汗饮之。献马三、驼一，却之。汗赐饮酒茶毕，遣之。
於是日，汗赐达西明叶盔甲一、镀金雕鞍一、镀金刻花腰刀一、黄缎袍一、烟十刀。是日，坦汤卫征侍卫之子携一羊之肉、酒三背壶来朝见汗。遥拜见毕，以所携酒肉进汗先尝。汗赐饮酒、茶毕，遣之。土谢图汗之子巴达里携马二、酒一背壶，桑阿尔寨侍卫携马一来朝见汗，即以所携酒进汗饮。时进马三，汗阅毕，悉却之。汗备肉赐饮茶、酒毕，遣之。是日，噶尔珠色特尔进汗马一，汗阅毕，纳之。
是日，命图鲁什、色珠、沙尔虎达、席特库　苏儿德依、劳萨、郎球、努山等八大臣率每牛录护军二人前行捉生。
是日，命哨卒内有病者还家，齐书谕留守诸贝勒曰：“汗曰：祖总兵官以何言遣人来，尔等勿得答旗，羁留其来人，勿得遣还。再者，大凌河汉人、蒙古人所有弓箭已为我所取，其
仍存有腰刀等军械之汉人、蒙古人，可谕之曰：“尔等勿得变卖，俟汗谕至，调尔等去，故意延、缓时日。又密谕西岛里额驸，将其汉军车楯、军械、衣靴及一切缺少之物，皆令备办齐全。
我军往各地驻守，人皆知之。惟命渖阳驻军故作声势，声言备办军械。此书勿与他人阅之。”
是日，赐乌克善舅舅御用紫缎袍一、弓一张。
十五日，赐土谢图汗暖木尖头漆鞍、玲珑辔鞦马一、镶蟒缎淡白色金線缎袍一、白布衫一。赐毕，叩谢汗。汗赐饮茶、酒毕遣之。是日，赐阿鲁部布彦岱银碗三、刻花腰带一、雕花
撒袋一、暗叶盔甲一。是日，以土谢图汗克杜梅贝勒年老。令还故居。杜梅贝勒还时，进汗马一匹，却之。以茶酒赐杜梅贝勒饮毕，遣之。於是日，大军次哈儿占地方。是夜，赐哈坦巴
图鲁御用缎袍一，哈坦巴图鲁献马二。拉曼台吉、色秸台吉、戴达尔汉台吉、桑阿尔寨台吉四人，前於会盟之日，各进马二，却之。今复来献。汗阅毕，纳桑阿尔寨台吉马一，其馀却之。是日，阿金达哈埋巴图鲁献马一，额林察台吉献马一。汗阅毕，却之。
十六日，留粮米於哈儿占。时命左翼董山及右翼雅木布鲁统率，八旗每旗炮兵四人，每牛录步兵二人，哨卒八十人，每旗代子一员留守。
是日晨，召集土谢图汗兄弟诸贝勒及扎鲁特、敖汉、奈曼、阿鲁各部落诸蒙古贝勒一百人，汗谕之曰：“土谢图汗不异将所蓄马匹，散给军士，率来军士甚多。至乌克善、则於我心有所不惬，土谢图额驸立心敦诚，效力行间，尤乐兴共。扎鲁特部诸贝勒亦属实心效力。至若巴林部诸贝勒，尔等既投靠我，不谒力戌行及不散给马匹，怠缓不前。尔同类喀尔喀诸贝勒，为察哈尔所俘戮者有之矣，离其夫妇者有之矣，尽取其人民只存子身者亦有之矣！我愿为国政，勤劬效力。察哈尔能至我城下乎？我岂惧之耶？色特尔，尔言有病，果何病耶？不以国政为念，沉湎於酒，为酒所困耳！”又论阿鲁部诸贝勒曰：“尔等为察哈尔所逐，自从投我以来，屡论尔等当移菅近地，乃不遵我言，仍於远处放收，复为察哈尔抢掠。察哈尔心所掠物献於明，诳称：诸申兵进攻之後，我入诸申地方所得之物等语。是彼指我名，谓侵夺诸申国而得之，以诳告於明也。属国被掠，我岂不恨之耶？尔等诸物为察哈尔劫之去，尔等自恨之，岂不思仗汗恩以报仇者？为何不散给马匹，不多发兵耶？尔等之罪，俟我班师後察之。敖汉、奈曼部诸贝勒先他部来投我。济浓居渖阳，班迪年少，尔洪马图鲁身居本国；尔等较马林殊优，然亦未为尽善。至尔各部诸贝苗之善恶，俟班师後再议。曾见我夺人美妇乎？曾不问其主强夺良马乎？曾见有贤能人，令彼离其贝勒而从我乎？果存此心，我岂不畏天乎？我本顺天意而行，此不待我言，尔等当亦自知之矣。我所忧者，惟恐我八旗诸贝勒，不令我知，或强取尔等良马美物耳。若尔等两者之间自愿联姻缔好，相互馈赠则可，不愿则勿与，若有恃威恐哧者，则告知於我。”谕毕，众言极是，点头受命。遂杀一牛，宴之。宴毕，赐孙杜秸暗或盔甲一、玲珑雕鞍辔一、刻花撒袋弓叉一、
镶蟒缎大黄缎补子袍一；赐达赖楚呼尔之子穆章暗或盔甲一、雕鞍辔一、刻花撒袋弓叉一、镶石青素缎大黄缎袍一。
　　是日，墨尔根戴青属下人色赫颇及一蒙古人欲逃，被松果图举发，杀之。是日，大军次小哈尔占地方。是夜，前哨图鲁什、劳萨获流散蒙古男丁一百人、妇孺百馀口、马八匹。我八旗之八人携该群人中之解事者二人奏报於汗。於是夜，赐土谢图汗弓一。
十七日，大军次喀剌木轮。是夜，赐昂阿塔布囊黄缎袍一、蓝衬夜一、雕鞍辔一、刻花撒袋弓叉一、顺刀一、油缎油单一；赐绰斯喜暗叶盔甲一、银酒海一、刻花撒袋弓叉一、黄缎袍一、刻花腰袋一；赐达彦乌巴希暗叶盔甲一、刻花腰带一、银酒海一。
十八日，大军次哈纳崖。是日，将前哨图鲁什、劳萨招抚之蒙古约百人留於喀喇木轮河於留时，召其旗人之解事者泰布豁、多诺依、巴吞、阿纳克四人，汗谕之曰：“尔等留於此，以俟我等班师。尔等勿存耶念。”言毕，汗赐羊留之。
是日，正红旗哈克萨哈牛录下博尔孙家人，其以驰逐野兔，御前大臣随手射之六骨头。是日，汗杀二羊，召蒙贵、明安达里、色秸、嘎尔玛台吉、桑阿尔寨、阿金达、山金、班第、拉巴斯喜等九人入行幄，宴之。
是夜，达尔汉额驸家旧蒙古二人，携良马六匹遁去。是逃人至，察哈尔皆逃遁。追之不及，军士甚劳。
十九日晨，雅萨小旗属下萨林追猎野兔，其小旗额真雅萨以骨头箭射之。萨林报复鞭打其主，故鞭萨林四十。是日，大军次营图。是夜，每旗遣亲随护军五人往挼前行图鲁什、劳萨。是夜，杀羊二，宴本旗各纛额真、小旗额真诸纛及蒙古诸台吉。时达赖楚呼尔预此宴。是夜，噶尔珠色特尔献马一。汗试乘，纳之。
二十日，大军起行，抵哈尔哈过午歇马。是日，次巴魯河口。
	二十一日，大軍次格壘河。是夜，諸台吉各固山額真等集於汗駐所。汗殺羊一，宴之。
	二十二日，大軍越興安嶺，次大兒湖之公七裏河。是夜，遣每旗大臣一員：正黃旗鄂貝及鑲黃旗哈甯阿、正紅旗劉哈、鑲紅旗伊勒木及正藍旗烏賴、鑲藍旗巴都裏，正白旗阿山、鑲白旗星訥率每旗小旗額真一員，每小旗護軍一人往援前行圖魯什、勞薩。大兒湖方圓約八十裏，東西三河注入，湖水堿不能饮。距渖阳约一千二百里。此次因出征兵众，日行四、五十里。
	二十三日，大军次都勒河。都勒者，马镫也。是日，乃遣每旗一人，每贝勒下拨给马二匹，乘马前往捉住、蹑踪。所遣人名：正黄旗郎赛、镶黄旗图吉、正红旗博堆、镶红旗伯布赫、正蓝旗多多惠、镶蓝旗布岱、正白旗伯尔和泰、镶白旗绰尔齐、喀尔沁部土谢图额驸属下通晓地理之蒙古人一，共九人往。日是，合围直抵都勒地方。此次，汗殪黄羊五。是日，有一蒙古人，乃有察哈尔步行逃至，讯之，答曰：“有二逃人驰六骑往察哈尔，告以天聪汗举兵来征。察哈尔汗大惧，其部在柏兴地方有二牛以上可以携带之人尽携之，遁往库黑得勒苏地方。自大儿湖往，月末可至。”
	二十四日，大军次都勒河。是日，噶尔珠色特尔进汗马二，汗览毕，纳一却一。是日，命八旗哈山、乌拜率每甲喇二人往调前行图鲁什、劳萨、阿山还。其缘由：察哈尔断不能抵挡我军，我追彼，彼即向外逃，且我马疲粮尽如今赴柏兴可也。遂遣人调之还。
	二十五日，大军次乌尔图地方。是日，命库尔禅巴克什率每旗亲随护军二名，前行侦探之。
	二十六日晨，大军起行，抵纳木布扬果，过午歇马。是日，次胡喇户地方。
	二十七日，仍次胡喇户地方。是日，前自大儿湖遣郎赛、图吉、伯布赫、博堆、多多惠及布岱、伯尔和泰、绰尔齐、土谢图额驸属下一蒙古等九人捉生，直抵霍尔霍林郭儿、噶海额勒苏地方，未得踪足迹而还。是日，小桑阿尔寨、古木布斯喜布各进马一，汗纳之。因赐小桑阿尔寨暗叶盔甲一、刻花撒袋弓叉一、御用缎袍一、刻花腰带一；赐古木布斯喜布明叶盔甲一、刻花撒袋弓叉一、雕花顺刀一、御用缎袍一、刻花腰带一。
	二十八日，驻跸，集诸申、蒙古、汉人众军诸贝勒、大臣及军士等，宣谕曰：“汗曰：进兵之地，有拒敌、败走者杀之，不拒敌者勿杀之。再者，勿离散人夫妇，分赏俘虏之前，勿淫
妇女。如有离人夫妇及淫妇女者，论死。杀不拒敌者及掠其衣服者，则夺其所俘，赏与首告之人，仍照例鞭责。除豚鸡可宰食外，羊及膻羊以上，不许擅宰，宰则亦夺其所俘，赏与首告
之人，仍照例鞭责。勿毁庙宇，勿犯庙中为祭祀所设之一切物件，违者论死。勿扰害庙内僧众，勿取其财物，可开载僧众数目来报。若人畜逃入朝中，则听俘获。勿屯住庙中。即照此文缮成蒙文，颁发科尔沁、扎鲁特：阿鲁、敖汉、奈曼、喀喇沁、扎赖特等各族之主各一函於是日，镶蓝旗奈格牛录下佟色执一来其妻之母家贸易之锡伯人携至，为厮养卒。因其锡伯人盗米，杀之。佟色坐擅带新人罪，鞭一百，实耳鼻。镶红旗赖珠牛录下拜赛、康喀赖牛录下希福、奈曼部班金台吉下多铎、拉巴希喜、布拉克泰五人，夺取图鲁什、劳萨前行招用蒙古人之锅七、狼皮一、狐皮十，为蒙古人告发。多铎，拜赛为首犯，杀之；拉巴希喜、希福各鞭一百，贯耳鼻；布拉克泰鞭一百，以其父有功，免贯耳鼻。将失查之甲喇额真博尔善、赖珠、康喀赖，并照例罚赎。正黄旗塔海牛录下阿布纳，宁古钦牛录下费的色二人，盗土谢图额驸部下蒙古马辔，失主认之，告於法司，将
二人割嘴。正白旗喀克都里牛录下绰纳、考托及特琐，盗土谢图额附部下蒙古马绊，为蒙古所执，告於法司，拟将以小刀割破三人足筋。凡所获遗物自马绊、笼头、马辔、碗、匙以上，
具收集，令各失主认领。是日，前遣图鲁什、劳萨获察哈尔人三、马七、驼一。先令布哈塔布囊携所获一人来报汗，讯毕杀之。其人言，察哈尔部左界与喀拉莽鼐之境相接等语。遂定
议　罢征明之师，往征察哈尔。
	二十九日，自小和尔部还，趋察哈尔。至徽松斋档地方驻营。是日晨，命布哈塔布囊率每旗护军一人，往迎图鲁什、劳萨。














第五十三册　天聪六年五月
五月初一日，前行捉生图鲁什、劳萨来会。於是日，命阿山、图鲁什、劳萨、乌拜四大臣留其前次所统兵，复率每牛录护军一人，前往捉生。
	是日，大军次果果苏泰河。
	初二日，次果果苏泰河口哈喇阿鲁克地方处。
	初三日，次胡喇干之哈雅地方。
	初四日，次格德尔古布拉克地方。
	初五日，仍次格德尔古布拉克地方。
	初六日，次胡喇户地方。
	是日，汗之侍卫詹土谢图下蒙古五人，逃往察哈尔，被先遣阿山、乌拜、图鲁什、劳萨擒获，斩其首，由镶白旗人席特库携首级前来献。
	是日，命正红旗刘哈、布哈塔布囊率每旗护军二人往寻踪迹。
	是日，颁书谕外蒙古诸贝勒曰：“汗曰，凡”遇敌列阵，未奉我言，勿得轻进。应进之处，由我指示。若违指示，临阵退缩，若系贝勒，尽夺其民；兵丁处死，妻子为奴。若敌人乘夜
劫营，勿得喧哗，勿离汛地，就地战之。若至边境纵掠，勿杀降人，勿分散人妻子诸物，勿夺人衣服。倘遇抗拒之敌，则奋力杀之。未奉命令，不许举火。举火则敌人知觉也。出师万
里，人与疲顿，若为敌人知觉，徒手而归，岂不可憾耶？若违令举火，其该管首领贝勒，并罚马。
　	颁书谕我十旗曰：“汗曰：我军所到之地，蒙无眷佑，有拒敌败走者杀之，不拒敌者勿杀，乃收为俘虏，勿离散人夫妇，勿掠取人衣服，勿犯降人诸物。若入其家，勿取其物件。凡归
降头目二、三人，令原招降主将率之而行，其馀令各领其家口而行。在分赏俘虏前，勿奸淫妇女；勿宰牲畜。若离散人夫妻及淫妇女者，论死。倘杀不拒敌之人，掠取其衣服、杀其牲畜及掠降人诸物者，则拿其所俘给与首告之人。并且照例鞭责。凡奔逃诸贝勒大臣等所遗家产及牲畜、财帛等诸物，各主将即拨主守之人登记收贮。至於追敌，勿至昏暮，日未落即止；追敌己及，将何往？俟再议而追之可也。若不奉诸大臣大令，擅自前往，驮载毡裘者，即夺其所俘。若诸大臣有令，方准驮载。凡针线以上，皆收集均分之。”
	是日，前行刘哈、布哈塔布囊生擒察哈尔拣选哨卒二人，解来。命阿济格台吉率每旗大臣二员，每牛录护军一人、甲兵一人，往寻前行哨兵。
	是日，大军次兆哈布拉克地方。
	初七日，次扎喇布拉克地方。
	是日，前行阿济格台吉来会。
	是日，汗与大贝勒及诸贝勒集於宿营地以远，命正黄旗喀山、镶黄旗苏儿德依、正红旗布彦、镶红旗劳萨、正蓝旗邦逊、镶蓝旗沙尔虎达、镶白旗乌拜、席特库等八大臣为主将，率每旗护军十人、每贝勒下乘骑护军二人、两翼蒙古甲士各五人，先大军三十里外前进。谕毕遣之。
	初八日，大军次布龙图布拉克地方。
	初九日，仍次布龙图布拉地方，
	是日，命乌拜、塔哈布率每旗小旗额真一员、护军十人，前行。前遣劳萨，於喀拉莽鼐地方，见察哈尔人四名，追至益图地方，杀一人，三人出逃。时有敌兵近百人，曾分翼图困前遣刘哈。劳萨见之，即率七人呐喊进击，其近百敌兵遂败走。将此消息，由昂鼐来报。
	初十日，前行劳萨遣人来报，言未见踪迹，察哈尔已遁去等语。
	是日，自布龙图还，於枯囊地方驻营。
	十一日，先遣劳萨至枯橐地方与大军会。
	是日，大军次枯橐地方。
	是日，大贝勒、莽古尔泰贝勒及诸贝勒会於汗处。召集八旗蒙、汉诸大臣，汗谕之曰：“我等原为征察哈尔而来，察哈尔不能御而遁走而追之无及。今我兵马疲惫，引军还渖阳，以俟再举为佳乎？抑先往蒙古柏兴地方，复入明境为善耶？二者孰便，尔诸臣定议以奏。”於是，乃诸臣集议，答曰：“此来已近明境，即赴柏兴地方，复入明境，以图大事为善也。”於是，定
议征明。遣孟阿图率纳海、奇图伦、博尔堆、达扬阿、精古勒达、董阿审、温泰珠、每旗甲兵十人，选肥壮马匹还渖阳报信，寄谕曰：“达尔汉额驸属下人潜逃，先往察哈尔告密。察哈尔觉而逃去，追之无及。因还兵入蒙古柏兴地方，焚其卢舍，复入明境。将我方所留粮米，移贮遼河，掘壕，严加守卫。再命扬吉利额驸及巴布泰阿哥，自驻守地撤回渖阳守城。曾令喀喇沁人入法库山耕种。今耕种完毕则已。倘耕种未完，则令其尽耕，仍加意防守。”
	十二日，科尔沁部噶尔珠色特尔还家，汗赐缎袍、长棉袄、套袜靴一双、玲珑雕鞍辔、银壶一。
	是夜，大军次哈纳哈达克地方。是夜镶蓝旗巴都里命大凌河新降蒙古人巡夜守马，该人携良马三匹而逃。十三日，达哈布率每旗一人往追之。
是日，出猎黄羊，时有二黄羊并行，汗一矢贯之。是夜，次西里地方。
十四日，自中伙处还时，因有人擅自在隧前偕行，汗发怒，命墨尔根戴青具勒亲自杖责镶白旗阿济格尼堪及车尔格依之子禅泰，夺正黄旗塔占、噶布拉、索儿豁、玛儿齐喀四人所乘之马；罚费扬古、伯尔克、胡米色三人步行十五里；罚巴雅尔图、讷尔塞各银十两；其馀厮卒照例杖责。纳穆因系新降皆，免罪释放。是晚，次朱儿格图地方。是夜，喀喇沁部一人鄂博特，携马十三匹而逃。索尼塔布囊率每甲喇小旗额真一员，护军一人往追之。
十五日，次朱儿格图地方。
是日，往追逃人之索尼塔布囊遣一人来，言逃人向察哈尔奔去，获其所弃马六匹。我等仍追之等语。
十六日，大军次乌勒斯扎堪地方。
十七日，次茂达巴孙地方。
</div>
    <div class="pagination">
<a href="满文老档_page88.html">上一页</a><span>...</span><a href="满文老档_page84.html">84</a><a href="满文老档_page85.html">85</a><a href="满文老档_page86.html">86</a><a href="满文老档_page87.html">87</a><a href="满文老档_page88.html">88</a><span class="current-page">89</span><a href="满文老档_page90.html">90</a><a href="满文老档_page91.html">91</a><a href="满文老档_page92.html">92</a><a href="满文老档_page93.html">93</a><a href="满文老档_page94.html">94</a><span>...</span><a href="满文老档_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
