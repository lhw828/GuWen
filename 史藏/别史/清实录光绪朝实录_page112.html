<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 112 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 112 页/共 1316 页</h1>
    <div class="content">
○庚辰。世祖章皇帝诞辰。遣官祭奉先殿。　　

○以京师雨雪稀少。上诣大高殿祈祷行礼。内记　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载治诣凝和庙。庄亲王载勋诣黑龙潭。贝勒载澂诣清漪园龙神词。贝勒载滢诣静明园龙神祠拈香。现月　　

○谕内阁。谭钟麟奏、陕西上忙钱粮。请绥开徵一摺。陕西上年秋闲亢旱。渭河以北。至邠凤一带。种麦失时。北山地寒。种麦无多。汉中兴安商州及渭河以南各属。民情均属拮据。若将应徵钱粮。照常徵收。民力实有未逮。加恩著照所请。所有陕西本年上忙钱粮。一律缓徵。俟麦秋后察看情形。分别酌徵。以纾民力该抚即刊刻誊黄。遍行晓谕。务使实惠均沾。毋任吏胥舞弊。用副朝廷轸念灾区至意。现月　　

○谕军机大臣等。前据沈葆桢等奏、奉办红黄飞金。因工匠不敷。钜款难筹。恳请展限减免一摺。当经谕令该部议奏。兹据奏称。此次需用金块。已属无可核减。该督抚拟办之数。实不敷用。为期亦觉太迟等语。此项工程。关系升祔大典。不容稍有贻误。该督抚自应极力设法督催。克期报解。著沈葆桢吴元炳仍遵前旨。按照所定数目。赶办红飞金六千四百块。黄飞金一百块。务于本年五月以前。埽数解清。以重要工。至厘金项下。款项难筹。即著无论何款。亟筹银七万三千九百六十五两零。仍照前次所颁式样。赶紧办理。不得藉词推诿。致有迟误。将此由四百里各谕令知之。现月　　

○协修官温肃恭纂　　

帮总纂官程棫林恭辑监修总裁世恭阅一签三月二十三日正总裁那恭阅四月十四日专司藁本陆恭覆阅壬子六月十二日

　　

徐恭阅二签六月二十三日

　　

荣恭阅二签八月十一日副总裁唐恭阅九月十六日　　

宗室宝恭阅一签三月十四日　　

郭恭阅三签四月十五日　　

熙月日初校修改上卷肆拾伍签王谢家恭校陈恭阅四签五月十七日覆校修改上卷拾叁签吴葆諴详校宗室麒月日总校修改上卷叁肆签田智枚总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之六十七　　

光绪四年。戊寅。二月。辛巳。朔。上诣钟粹宫。问慈安端裕康庆昭和庄敬皇太后安。长春宫。问慈禧端佑康颐昭豫庄诚皇太后安。至庚戌皆如之。内起居注　　

○谕内阁。翰林院侍讲张佩纶奏。请敬遵成宪。遇灾修省。各摺片。所陈诚祈集议恤民省刑四条。不为无见。上年山西河南陕西等省。亢旱成灾。冬雪亦未深透。国家轸念民艰。实深焦灼。虽叠次设坛虔祷。尚未渥沛甘霖。该侍讲所请损减膳羞。为北数省普祈甘泽。与朝廷为民请命之心。适相符合。即我慈安端裕康庆昭和庄敬皇太后。慈禧端佑康颐昭豫庄诚皇后太后。每遇雨泽愆期。无不在宫竭诚祈祷。冀迓和甘。至步祷非臣下所能恭代。惟有省愆修德。默吁昊慈。溥降膏澍。俾三省灾黎。获苏残喘。每年蒙古王公于西厂跪安后。旋回游牧。由侍卫处呈进玩艺单。本年除停止各项筵宴外。惟此照例举行。并无设放烟火之事。该侍讲以此为言。似尚未悉朝廷用意所在。所请饬下廷臣。前赴内阁会议政事一条。虽为集思广益起见。仍恐虚应故事。徒属具文。不如令在廷诸臣。凡有言事之责者。各抒所见。据实奏闻。以备采择。去□山戊不□疆臣报灾。有准臣工所请发帑截漕者。有特颁谕旨叠沛恩施者。原以事之轻重缓急为断。并非专听部议。漫无权衡。省刑为荒政之要。著山西河南陕西各巡抚。矜慎庶狱。以期感召祥和。该侍讲所称四川东乡一案。李有恒罪名轻纵。请饬覆核等语。著丁宝桢再将前案悉心覆核。务求平允。无稍回护。前两江总督李宗羲。籍隶四川。见闻较确。并著该前督确切查明。据实具奏。张佩纶另奏、请上下交儆一摺。时艰方亟。饥馑荐臻。惟有君臣一心。夙夜孜孜。力图补救。各部院堂官。务当仰体宵旰忧勤之意。破除积习。共矢公忠。朝廷将于每日召见时。详切咨询。考其职业。傥仍前泄沓。不能振作有为。即立予罢斥。以为旷废者戒。军机大臣、赞画枢要。职任綦重。总宜实事求是。宏济艰难。恭亲王谊属懿亲。与国休戚。尤当竭忠尽诚。以安危为己任。毋得稍有调停迁就之心。致诸事渐形懈弛。现月档　　

○又谕。丁宝桢奏。请将贪婪之委员革职严讯等语。各省承办厘务之员。宜如何清白自持。奉公守法。乃四川重庆盐厘局委员候补知县邹宗灏。胆敢留难盐船。需索商人银七百两。实属贪婪藐法。邹宗灏著即行革职。交丁宝桢提省严行讯办。现月档　　

○谕。军机大臣等。据翰林院侍讲张佩纶奏、四川东乡一案。丁宝桢取供定谳。轻纵李有恒。人言藉藉。请饬再加覆核等语。东乡一案。前据丁宝桢定拟具奏。若果案情允协。于李有恒罪名不涉轻纵。何至尚招物议。著丁宝桢再将全案悉心覆核。务使情真罪当。以雪民冤。如前奏稍有出入。即当据实奏明更正。不得意存回护。致负委任。原片著钞给阅看。将此谕令知之。现月　　

○四川总督丁宝桢奏。筹款兴修成都府都江堰。又奏。省城设立机器总局。均下所司知之。月摺　　

○旌表四川蓬溪县孝子李成彦。唐富魁。节孝妇李思大之妻卢氏。江苏阳湖县节妇吴汝元之妻郑氏。月摺　　

○壬午。谕内阁。前据给事中夏献馨奏。请饬修水利。以裕民食。当谕令各直省督抚府尹。认真筹办。兹据御史彭世昌奏。兴办水利。北方尤为急务。请饬遵前旨。赶紧办理等语。近年北方各省被旱。灾歉频仍。民食缺乏。亟宜将应办水利事宜。实力举行。期于农田有所裨益。著该督抚府尹懔遵前旨。迅速筹画。遴派大员。督同地方官绅。悉心讲求。因地制宜。妥为经理。一面严立限程。留心考察。如果办有成效。即将出力之员。奏请从优议叙。并将绅士酌量奖励。傥漫不经心。视同具文。亦即分别惩处。所有各该省办理情形。并著随时具奏。现月　　

○癸未。热河都统延煦奏、围场设立同知等衙署。请饬部拨款兴修。从之。月摺　　

○以巴里坤满营、历年城防出力。加翼长英魁副都统衔。余升叙有差。

月摺

　　

○库尔喀喇乌苏领队大臣孝顺。因病解职。现月　　

○以亏挪钱粮。革前署浙江寿昌县知县邱景蕃职。仍勒限完缴。月摺　　

○甲申。遣官祭文昌帝君庙。　　

○遣官祭先医之神。　　

○谕内阁、京师及近畿等省入春以来。雨泽稀少。业经设坛祈祷。两次亲诣大高殿拈香。并派惇亲王奕誴等、分诣时应宫等处拈香。迄今尚未渥沛甘霖。农田待泽孔殷。朕心更深焦盼。本月初八日。著派庄亲王载勋。前赴黑龙潭拈香。在彼常川住宿。并派洞阔尔呼图克图。带领喇嘛前往。设坛讽经。虔申祈祷。以迓和甘。现月　　

○又谕。阎敬铭、曾国荃奏。奉拨山东漕粮。请饬河南派兵护送。并饬山东迅解等语。山西饥民待赈孔殷。所有前拨山东漕粮八万石。著文格督饬粮道崧骏。除已交道员王定安陆运外。其余七万数千石。迅速起解。悉数由水路运赴河南道口镇。交山西委员陆续接运。并著李鹤年酌派得力兵勇。并劄地方文武员弁。派拨兵役。分批护送前进。毋稍疏虞。现月　　

○又谕。阎敬铭曾国荃、奏。申明栽种罂粟旧禁一摺。民闲栽种罂粟。大妨农食。屡经严行禁止。无如积习相沿。每贪利而忘害。如山西省地半硗瘠。产粮本不见多。又不按亩力耕。私种罂粟。民闲既少存粮。一遇荒歉。尽成饿殍。该省此次惨罹旱灾。创钜痛深。当知变计。嗣后务须尽力农作。期于谷产充盈。凶荒有备。阎敬铭、曾国荃、现已出示晓谕。所有栽种罂粟者。责成族长甲长。押令拔除。改种五谷。如花户人等不遵。禀官究治。知情徇隐者罪之。州县官吏私征罂粟亩税。立予□□□尔□撤各节。均著照所议行。并著各省按照此次章程。一体严行查禁。庶几兴利除害。闾阎共乐丰登。毋再蹈从前覆辙。将此通谕知之。现月　　

○谕军机大臣等。本年京师雨泽稀少。叠经设坛祈祷。尚未渥沛甘霖。农田待泽孔殷。朕心实深焦盼。著李鸿章克日派员前赴邯郸县龙神庙。敬谨迎请铁牌到京。在大光明殿供奉。以迓和甘。将此谕令知之。现月　　

○又谕。那穆济勒端多布奏。察哈尔步队。尚无饷糈定章。另筹办理一摺。据称宣化练军。现拟分起撤回。所有换防之察哈尔马队官兵到防粮运以及饷糈。库伦现无专饷。无从办运。请饬察哈尔都统筹办等语。从前宣化练军粮饷。系由直隶筹拨。此次察哈尔马队。如由察哈尔筹给饷糈。深恐力有不及。若照宣化练军章程。统由直隶拨给。或尚易筹。著李鸿章穆图善会商筹办。以期无误军需。将此各谕令知之。现月　　

○山东巡抚文格奏。酌提司库银六万两。筹拨河防经费。报闻。月摺　　

○以克复乌鲁木齐等城。赏提督郑启贵、春福、刘定邦等、头品顶戴。提督桂兴等、总兵董金福、李鸣銮等、三代正一品封典。提督薛万年、洪宝麟、总兵刘永庆等、巴图鲁名号。知府恩龄、知州胡宗溎等、花翎。知县溥祥、笔帖式吉喇图等、蓝翎。余升叙加衔有差。现月　　

○以克复吐鲁番城。赏总兵官李成金等、一品封典。陈缔高等巴图鲁名号。副将聂福田等、二品封典。游击李福云等、花翎。千总钱万选等、蓝翎。余升叙加衔有差。现月　　

○以亏款逾限不解逮问已革山东海阳县知县马复兴讯办。并籍产备抵。　　

○乙酉。谕内阁。曾国荃奏、请缓徵麦后应徵钱粮一摺。山西被灾极重。本年成灾州县。上忙钱粮。业经降旨普行蠲免。惟自冬徂春。雪泽稀少。春麦尚未补种。若将带徵各项钱粮。届时照例开徵。民力仍有未逮。加恩著照所请。所有麦熟后应徵成灾州县分年带徵。及各州县未被灾并歉收各村庄原缓钱粮。著一律缓至光绪五年秋后。再行起徵。以纾民力。该抚即刊刻誊黄。遍行晓谕。务使实惠均沾。毋任吏胥舞弊。用副轸念灾区至意。现

月

　　

○又谕。穆腾阿、海英奏。遵查副都统未经列衔。据实覆奏一摺。江甯副都统富升。于穆腾阿等奏请筹拨驻防用款。意见不同。既未列衔。又不单衔具奏。殊属不合。富升著交部察议。现月　　

○谕军机大臣等。铭安等奏。请清厘仓库。并将菸酒木税。改由将军委员试办。暨筹拨公费。及筹给学政考试公费。各摺片。吉林诸务废弛。积弊甚深。亟应量为变通。力图整顿。铭安、玉亮、拟由省城设立清查局。拣委妥员。将三厅交代底案。及各城旗民仓库册档。逐款句稽。即著饬令派出之员。认真盘查。不准稍有含混。如有亏短捏饰。及徇私等弊。即行从严□□

□尔□办。吉林厅经徵菸酒木税各项。事关税额。岂容任意亏挪。铭安等拟将此项额定菸酒木税。由本年三月起。改归将军管理。派员试办。著照所请行。该署将军等。仍当随时严密稽查。并饬在事各员。实力徵收。毋蹈从前故辙。所称办公经费。时形竭蹶。亦系实在情形。请将从前奏准税课项下津贴办公银八千两。照旧提出。每年拨给将军银五千两。副都统银二千两。以资办公。其一千两、及由考棚发商生息项下、再提银二千五百两。统交学政作为考试经费。一切自行备办。均著照所请行。该署将军等务当破除积习。力挽颓风。以副委任。如查有从前各项弊端。著即严行惩办。毋稍徇隐。将此各谕令知之。现月　　

○钦差大臣左宗棠奏。提款赈恤蒙古灾民。报闻。摺包　　

○以湖南巡抚王文韶署兵部左侍郎。命在军机大臣上学习行走。现月　　

○以唆勇闹饷革甘肃参将喻永胜职。置诸法。革游击刘照璧、孙成德、何起华等职。交肃州监禁。摺包　　

○以声名平常降陕西潼关协副将黄友得为守备。　　

</div>
    <div class="pagination">
<a href="清实录光绪朝实录_page111.html">上一页</a><span>...</span><a href="清实录光绪朝实录_page107.html">107</a><a href="清实录光绪朝实录_page108.html">108</a><a href="清实录光绪朝实录_page109.html">109</a><a href="清实录光绪朝实录_page110.html">110</a><a href="清实录光绪朝实录_page111.html">111</a><span class="current-page">112</span><a href="清实录光绪朝实录_page113.html">113</a><a href="清实录光绪朝实录_page114.html">114</a><a href="清实录光绪朝实录_page115.html">115</a><a href="清实录光绪朝实录_page116.html">116</a><a href="清实录光绪朝实录_page117.html">117</a><span>...</span><a href="清实录光绪朝实录_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
