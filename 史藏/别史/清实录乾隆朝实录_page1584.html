<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 1584 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 1584 页/共 1860 页
  </h1>
  <div class="content">
   ○是日、驻跸波罗河屯行宫。　　

○乙未谕曰、书麟奏、安省安庆、庐州、等三十三州县秋禾被旱成灾池州、宁国、等四府州。亦多有灾伤之处。请将凤阳关、芜湖关、应解正额盈余银两。暂缓起解。以备赈济之用等语。安庆、池州、等州县被旱成灾。赈恤事宜。自应豫为筹备所有凤阳关、应解正额盈余银十一万六千一百十二两零。芜湖关、应解正额盈余银二十三万八千六百三十八两零。著照该抚所请。暂缓起解。如赈济需用。即就近动拨。俾小民得资接济。以副朕轸念灾区。有加无己至意。该部知道。　　

○又谕曰、乌尔图纳逊等奏、据世魁奏裁太仆寺牧丁六十名。俟缺出请旨裁汰等语。此项牧丁。缺设已久。该处生齿日繁。俱倚钱粮过活。若遽行裁汰。虽于现在有缺人等。无甚关碍。而缺额减少。究与伊等生计有碍。所有此次请裁牧丁六十名。及前此伊灵阿等奏裁牧丁十四名。均著加恩免其裁汰。仍著乌尔图纳逊等、均分各牧厂。令其当差续有滋生。另行添设牧厂。于于中核其多寡。酌量彻出当差。庶与伊等均有裨益。以示朕轸恤察哈尔蒙古臣仆之至意。　　

○谕军机大臣等、据保泰蒋赐棨奏、现在办理起卸粮石情形一摺。内称、北河水势。消落靡常。如帮船于九月十五日以前。不能如期到通。诚恐有误回空。并称、于各帮所到水次。酌量不拘帮次多寡。交地方官起卸囤贮等语。是该侍郎等、未免有过于小心推诿之意。本年漕运迟滞。经朕节次降旨。催办到通。自当通权筹办。不可拘泥成例。方能速行起卸。不至有误回空。即云运米口袋。不敷周转。何妨通融添置应用。其兑验米石。亦不妨抽量兑斛。作速起卸。无难克期蒇事。必不得已。即酌量露囤。亦未始非权宜之一法。至于经纪胥役等、向各帮运丁。勒掯需索。自不肯速为兑收。果能查察严办。该经纪等亦断不敢从中舞弊。办理自易为力。保泰、蒋赐棨、俱无通变之才。朕早虑及此。已派曹文埴、伊龄阿、前往督办。并节次谕以通变筹办矣。今阅其奏到之摺。鳃鳃过计。且不免有推诿之意。看来保泰、蒋赐棨、竟无应变之才。此事专责成曹文埴、伊龄阿、二人到彼察看情形。从权酌办。惟在不使经纪等、从中舞弊。而事归迅速。务俾各帮船随到随收。多多益善。早兑一日。即得早一日回空之益。保泰等摺、著发交曹文埴等阅看。并将到通后如何筹办情形。据实具奏。　　

○又谕、据永硕等奏、防御额伦泰、于本月初九日。关领俸银。因伊子皂保等、往易州换钱赎当。路遇马甲仙保、同行至鞍子岭地方。起更时分。忽遇贼匪数人。手持扁担。欲思行劫。经额伦泰等拏获。解至南石门乡村。反被该处地方保甲高三、郭姓等。以额伦泰、仙保打伤人口。俱各拴缚。经该总管等查明。请将额伦泰、解任。同案人各犯。交刑部审讯等语。此案情节。殊属可疑。泰陵至易州相距甚近。一日之内。可以往返数次。额伦泰关领俸银。前往易州换钱赎当。何必于夜间行走。或另有起衄别情。恐其所称路遇贼匪、拏解南石门。反被地保等拴缚之语未实。或竟系匪人劫伊财物。反行讹诈。均未可定。此案著派按察使梁肯堂、即赴易州。会同贝子永硕等、提集案内人证。秉公确审。定拟具奏。　　

○又谕。据阿桂奏、本年淮水固属微弱。黄水又复盛涨。然亦何至倒漾进口。淤沙梗阻。恐清口受病之故。不止如萨载等所奏。其中或另有回护掩饰别情等语。黄强清弱。亦从前所有之事。即今□山戊不□黄水涨发。较盛常年。然清口亦何至倒灌受淤若此之甚。此事朕早已见及。节经降旨询问。该督等总未切实奏明。清口浅阻。关系明□山戊不□新漕。若不将受病源委。尽行指出。从何得其受病根由。碍难筹办。萨载。李奉翰。久任河。防清口淤垫。即伊二人始终回护所致。安得诿为不知。著将阿桂原奏发交阅看。该督等务须激发天良。将清口淤浅根由。据实直陈。毋得再存回护之见。迅速据实奏闻。一面钞录原奏、迎赴途次。知会阿桂。俾阿桂得以洞悉受病之源。从此讲求设法妥办。萨载等于此事含糊掩饰。业经贻误于前。此次降旨询问。若再不剀切陈明。和盘托出。尚欲隐瞒回护。以致阿桂查办时。不能得其窾要贻误新漕。或别经阿桂查出受病缘由。另行具奏。恐该督等不能当其罪也。将此传谕萨载、李奉翰、并谕阿桂知之。　　

○是日、驻跸张三营行宫。　　

○丙申。上行围。　　

○谕军机大臣等、本年洪泽湖水势较小。由于淮水微弱。下注无多。因思桐柏山为淮水发源之处。而泉源有时旺盛。亦有时消缩。现在淮水或因来源不旺。是以下游不能畅达。亦未可定。著传谕毕沅、详晰查勘。如果淮源不旺。或支流有无淤塞。自当设法酌办。俾泉流浚发。湖水充足。得以助清敌黄。是亦正本清源之一法。至淮渎庙。亦应虔诚致祭。以冀仰邀神佑。毕沅如不能亲往。或派司道大员。前赴该处实力履勘。并虔申告祭。仍将查勘实在情形。及作何筹办之处。迅速覆奏。并谕阿桂知之。　　

○是日、驻跸阿贵图大营。　　

○丁酉。秋分。夕月于西郊。遣克勤郡王雅朗阿、行礼。　　

○上行围。　　

○是日、驻跸海拉苏台大营。　　

○戊戌。上行围。　　

○谕、据镶白旗满洲都统奏、请将文绶之弟廷魁二支。□□台入正白旗等语。前因文绶在总督任人。办事尚属奋勉。朕格外施恩。令□□台入正白旗。乃文绶于川省军务。种种贻误。以致贼匪滋事。伊子国泰、又获重罪。是伊父子均负朕恩。不但伊弟廷魁之二支。毋庸补行□□台旗。其文绶一支。仍饬驳回本旗。　　

○谕军机大臣等、前因湖北潜江、钟祥、二县兴修堤工银两。报销时工部驳减过多。恐有别项情弊。特谕留京王大臣秉公查询。仍令该督明白回奏。兹据留京王大臣查奏、此案用夫一款。则例内开潜江、钟祥、二县。每夫一名。银三分。今该督册开每夫一名。用银四分。较定例多开一分。工部照例核减。是以减去银一万九千六百余两等语。是工部办理此案。系属照例驳减。并无不合。至潜江、钟祥、二县。每用夫一名。银三分。系载在则例。久经颁发遵行。非无定款之工可比。该督岂有不知之理。乃于估册内。每夫浮开银一分。必此地方官因此项堤工银两。当仍徵之于民。是以浮冒多估。而该督轻听工员之言。并不确核。率行题销。至干部驳。著传谕特成额、将何以并不遵照定例。任意浮销。及工部员有无侵冒之处。据实详查。明白回奏。　　

○又谕、据吴克垣奏、筹办采买籴贩事宜。接济民食一摺。内称、四川产米最广。现仍招商采买。倘彼处商民自行贩运到楚。如欲速赴江苏、安徽者。毋许拦截阻滞。若自愿沿途销售。亦听其自便。俾湖北、江苏、安徽、三省。俱得均匀接济等语。所办甚好。为大臣者。皆当如此存心。不分畛域方是。江苏、安徽。向皆仰给于川楚等省。谚云。湖广熟。天下足。今湖北被旱地方较多。势不能不藉川米。以资口食。如湖北商人赴川采买。李世杰、当明切晓谕。令川省民人。毋得居奇遏籴。使以川省之有余。济湖北之不足。而川省商贩米船到楚。湖北民人。不可狃于平日之粮价平减。不肯加增价值。希图贱籴。致令商贩无所获利。裹足不前。特成额、吴垣、当出示劝谕。以湖北民人。因地方繁庶。丰年不知撙节。粒米狼戾。以致上天示谴。被旱成灾。今邻省贩运到境。灾民口食有资。益当共相引咎。激发天良。即贩商图利。索价稍昂。亦应增值籴买。稍费已赀。俾商人得沾余润。亦弭灾徼福之道。如此明切开导。庶商贩得有利息。自当源源而来。可无缺乏。至川省米船过楚。运赴安徽、江苏者。湖北省亦不可尽数截留。庶上下两江。均资接济。如此则四川。江西米船。皆接续前往。安徽、江苏。二省米粮。自应凑集。其本省商民。亦不得观望居奇。过昂其价。萨载、书麟、务须饬属遍行晓谕。俾米粮流通。价值不至腾踊。似此通盘筹办。彼此照应。则三省歉收地方。均有裨益。将此各传谕知之。仍将如何招徕劝谕情形。迅速覆奏。　　

○是日、驻跸呼鲁苏台大营。　　

○己亥。上行围。　　

○谕军机大臣曰、兰第锡覆奏、高家寨抽沟情形一摺。内称、八月初旬后。该处溜分两股。一股仍走北滩。一股由仪封十六堡。至睢州头堡。将新淤嫩滩刷去。高家寨十埽上下、现有拖溜等语。大河溜势。经行固无一定。但现在水落后。该处既有分溜。逼近堤根。自不若豫为防护。令其归并一股。较为妥善。朕意于该处筑一挑水坝。逼令归入正溜东趋。似于埽工。更资保固。已于图内朱笔标识。著发交兰第锡等阅看。并著将是否可行之处。俟阿桂到工时。酌量情形。熟筹妥议。据实覆奏。　　

○又谕、据兰第锡奏、山东各湖。俱以各山泉为挹注。该处设有泉河通判。并分管汛员。不时疎浚。不致淤阻。西岸坡河。春间甫经挑挖。由支达干。均已通流等语。东省各湖。虽前□山戊不□黄河北岸漫溢。间有淤垫。此次经兰第锡、次第经理。支干脉络。渐已疎通。看来山东湖河水势。可期充足。不至大费周章。现在最要机宜。自以清口为重。不特淮水微弱。难以敌黄。必须妥为筹办。而洪泽湖自向年黄河南岸决口灌注。及每年曾开放毛城铺洩黄。以致湖底未免日渐淤垫。尤须急为筹办济运。庶明□山戊不□新漕。可以无误。阿桂接奉此旨。竟当遄程迅速前往该处。会同萨载、李奉翰、悉心筹画。逐加履勘。俟诸务办竣回程。再由山东、前赴河南、查勘一切事宜。将此传谕知之。　　

○又谕曰、富勒浑奏、浙江省之杭、嘉、湖、三属。雨泽稀少。晚禾未能插竣。民间望雨甚殷。客米因河路乾浅。艰于运到。粮价渐次增昂等语。江浙民人。素皆仰给四川湖广客米。今湖北被旱成灾。所有贩运川米之欲赴江浙一带者。过楚时、或被湖北省拦截。则商贩自不能到浙。朕已早经虑及。节次降旨、令该省督抚、明切晓谕各该地方。毋许遏籴。及截留过境米船。庶米粮流通。小民可资接济。今阅富勒浑所奏、浙省粮价稍昂。推原其故。或竟系楚省截留过多。是以江浙商贩不前。米价踊贵。著传谕特成额等、遵照节次所降谕旨。实力办理。务俾商贩通行。灾歉之区。均得资口食。方为妥协。至浙省粮价既昂。民力自必拮据。著传谕雅德、福崧、即行开仓平粜。俾市价不至日增。并须明切劝谕该省殷实民人。毋得居奇囤积。致妨民食。　　

○又谕、据阿那布奏。三进漕船。于八月十五日。全行催过济宁。不过二十五日前后。即可全数出临清口。其二进尾帮。已于初九日出临清等语。是东省运河。漕船行走。尚为迅速。各帮既出临清口。北河水势充足。更不难浮送遄行。时据保泰等奏、头进南粮。全数起卸完竣。所有二进各帮。自必陆续抵通。即三进帮船。既于月内全数出临清口。抵通自速。必须随到随收。无误回空。著传谕曹文埴、伊龄阿、会同刘峨、务须不拘成例。速行兑收。俾得及早回空。或有实在不能兑收囤贮者。再照前奏。于泊头、及北仓一带。截留收贮。摠之多收早回。不使稍有濡滞。方为妥善。　　

○是日、驻跸纳尔苏台达巴汉西大营。翼日如之。　　

○庚子。世宗宪皇帝忌辰。遣官祭泰陵。　　

○谕、据何裕城奏、同州府属朝邑县。因河水涨发冲入县城。濒河村庄。多被淹没。业经散给乏食贫民一月口粮。请照上届之例。再借一月口粮。又华阴、富平、二县。亦因被水。田庐间有损伤。现在查明散给银粮。并酌借耔本口粮。分别抚恤等语。朝邑城乡被水。田禾房屋。多有淹损。贫民口食无资。殊属可悯。著加恩于抚恤一月口粮之外。再赏给一月口粮。仍照例分别加赈。以资接济。其华阴、富平、二县被水村庄。现已散给银粮。并借给耔本口粮。仍确查成灾重轻。一体照例办理。该抚务督饬所属。实力抚恤。俾灾黎均沾实惠。以副朕轸念民艰。有加无己至意。该部遵谕速行。　　

○谕军机大臣等、据图萨布奏、勘明朝邑县被水情形一摺。内称、查勘县城在黄河西岸。相距不过五里。现在河水虽退。而东南北三面。尚未消涸。当令添雇人夫。多用车戽。并将沙泥积厚处所。上紧刨挖。以利宣洩等语。朝邑逼近大河。正当其冲。现在东南北三面。积水未消。自应将淤沙刨挖。以利宣洩。但县城形势既属洼下。其易科被水处所。泥沙淤积高厚之地。筑建护堤。设遇盛涨之时。岂不更资保障。著传谕何裕城、相度情形。熟筹妥议。将如此办理。是否于县城足资捍卫之处。据实覆奏。并绘图贴说呈览。并谕图萨布知之。寻奏、该城东南北三面均洼。惟西面紧接华原山。地势较高。拟自西北隅迎恩堡筑堤起。绕至西南隅迎圣堡。计长一千六百八十余丈。环。抱三面城身。挖沙筑土。务期坚固。得旨、该部速议具奏。　　

○又谕曰、福崧奏、浙省田禾雨水情形。及早禾收成分数二摺。内称、七月二十四、五、七、等日。连得＜雨澍＞雨。入土深透。现值晚禾含胎吐穗。得此膏雨滋培。可期颗粒饱满。又称、通省早禾收成共有九分等语。昨据富勒浑奏、浙省杭、嘉、湖、三府属。六月以来。雨泽稀少。晚禾未能插竣。客米因河路乾浅。艰于运到。粮价渐致增昂。随批司确核开粜等语。已降旨令特成额等、毋得将川米截留过多。俾商民得以贩运到浙。并传谕福崧、即行开仓平粜。并劝谕该省民人。毋得居奇囤积。致妨民食。今福崧所奏、缺雨得雨之处。核与富勒浑所奏。尚属相符。而于粮价昂贵。及曾否开粜之处。并未奏及。朕廑念民依。无时或释。福崧宁不知之。何以并不据实入告耶。著传谕福崧、即将该省现在粮价如何。及晚禾收成。是否不致歉薄。迅速覆奏。毋得稍存讳饰。至应行办理事宜。昨所降旨甚明。更无可谕。该抚惟当督饬所属。实力妥办。以副朕轸念灾区至意。　　

○陕甘总督福康安、伊犁将军奎林奏、巴里坤在屯种地遣犯。□山戊不□得口粮。不敷生计。请于月支面三十斤外。增给十斤。并□山戊不□给鞋脚等银。其在工马牛。每年每百。例准倒八匹。嗣后马每百。准倒十五匹。牛每百。准倒十二只。下军机大臣议行。　　

○辛丑。上行围。　　

○谕、户部议奏、浒墅关短少盈余银十二万三百十七两零。请著落该监督照数赔补等语。固属照例办理。第念上年江浙两省。□山戊不□收丰稔。江广米船。多在上游售卖。又本年雨泽短缺。河道浅阻。南北货船。到关稀少。盈余短绌。尚属有因。所有浒墅关短少银十二万三百十七两零。俱著加恩。免其赔补。　　

○谕军机大臣等、据舒常奏本年湖北省被旱。屡有民人赴江西贩卖粮食。当即饬令该府县留心稽查。毋许遏籴居奇。并拣派道府、前往督率妥办。剀切传谕。乘时籴粜。遇有川省运往江南之米。不得中途拦截。其江西下游商贩。亦听其运赴安徽、江苏、出卖。倘湖北来江商贩众多。产米之地。一时未能应粜。即将常平等仓谷石。先行开粜等语。所办俱好。览奏略慰。江西系产米之乡。江浙等处仰给该省。今经舒常妥协经理。因时调剂。并先行开仓出粜。以供转运。俾商贩通行无阻。湖北江浙等省。自当米粮汇集。接济有资。市价不至腾踊。于灾区均有裨益。将此遇便传谕特成额等、并谕舒常知之。　　

○以正红旗护军统领善德。镶黄旗护军统领明亮、对调。　　

○是日、驻跸都穆达乌拉岱大营。　　

○壬寅。上行围。　　

○谕、伊犁□□□□尔□赞大臣员缺紧要。著明亮补授。速行驰驿前往。不必来行在请训。福宁、著补授领队大臣。前往伊犁。换傅景回京。　　

○是日、驻跸巴颜布尔噶苏台大营。　　

○癸卯。上行围。　　

○谕曰、山西巡抚农起、自简任封疆以来。办理地方事务。颇能实心整顿。今闻溘逝。殊属可惜。所有任内降革处分。准其开复。其应得恤典。著该部察例具奏。　　

○工部等部议覆、湖广总督特成额奏称、湖南镇筸一镇。控引苗疆。城垣狭隘。内无井泉。火药局设于西门城外。位置亦未相宜。查该城西门外山坡一带。兵民环住。隙地尚宽。并有井泉数处。请自西北城角起。至西南城角止。展建石城二百四十五丈。火药局一并移建其中。应如所请。从之。　　

○以直隶布政使伊桑阿、为山西巡抚。直隶按察使梁肯堂、为直隶布政使。调河南按察使当保。为直隶按察使。以江西广饶九南道穆克登、为河南按察使。　　

○以故贵州贵定县属小平伐司土官宋德彰子思敬、袭职。　　

○是日、驻跸巴颜沟大营。翼日如之。　　

○甲辰。上行围。　　

○遣官祭贤良祠。　　

○谕、据明兴奏、本年东省春夏以来。雨泽短少。兖州、曹州、东昌、三属得雨尤迟。兖州府属之峄县、曹州府属之濮州、范县、朝城、观城、定陶、菏泽、东昌府属之聊城、莘县、共九州县。牧成歉薄。止有四分至二分不等。其有卫地坐落各该州县者。亦被旱成灾。小民口食维艰。又济南府属之德州、泰安府属之新泰、莱芜、平阴、东阿、东平、兖州府属之泗水、滕县、阳谷、寿张、曹州府属之郓城、钜野、沂州府属之兰山、郯城、蒙阴、费县、沂水、东昌府属之恩县、茌平、堂邑、青州府属之益都、昌乐、寿光、莱州府属之潍县、昌邑、共二十五州县。并坐落卫地。亦因未得透雨。现在收成。虽有五分上下。勘不成灾。而得半收成。民间仅堪糊口等语。东省雨泽愆期。收成歉薄。民情拮据。轸念殊深。所有收成最薄之峄县、濮州、范县、朝城、观城、定陶、菏泽、聊城、莘县、九州县。及坐落各该州县卫地。俱著加恩。一体赈恤。并将应徵钱粮。查照被灾分数。照例分别蠲缓。该抚务须率属详妥为之。俾灾黎均受实惠。其收成五分上下之德州、新泰、莱芜、平阴、东阿、东平、泗水、滕县、阳谷、寿张、郓城、钜野、兰山、郯城、蒙阴、费县、沂水、恩县、茌平、堂邑。益都。昌乐。寿光。潍县。昌邑。二十五州县。及坐落卫地。皆止有得半收成。若将应徵钱粮。照旧徵收。民力自未免竭蹷。并著加恩。将本年应徵、及缓徵、带徵。钱粮耔种银两。俱缓至明年麦熟后徵收。其本年应徵漕粮。及出借仓谷。俱缓至明年秋收后开徵。俾穷民口食有资。该抚其实力妥办。以副朕廑念民依。不使一夫失所之至意。该部即遵谕行。　　

○乙巳。上行围。　　

○谕军机大臣等、据刘秉恬奏、训练抚标枪兵。并将藤牌兵丁兼习鸟枪一摺。内称、军营打仗。从不需用藤牌。与其专习藤牌。徒务虚名。不如兼习鸟枪。克归实际。并请饬部议。通行各省一体遵照等语。前以鸟枪为军营利器。特降旨传谕各省。务将鸟枪一项。令兵丁时时操演娴熟。于整饬戎行。剿捕盗贼。两有裨益。原指通省营伍而言。至抚标之兵。外省向来祗供给使之役。认真训练者甚少。其于鸟枪一项。恐未必时时演习纯熟。刘秉恬此奏。亦恐能说而不能行。且国家即遇有调派出征。亦不至调动抚标兵丁之理。然果能实力整顿训饬。凡鸟枪兵丁。演打准头。多能中靶。藤牌兵丁。俱能兼习鸟枪。一兵即收一兵之用。于训习劲旅。岂不多多益善。著传谕各省督抚。将各该标藤牌兵丁。令其兼习鸟枪。一律娴熟。果有实效。亦属甚善。毋为纸上空言。并谕刘秉恬知之。　　

○又谕。据明兴覆奏、东省湖河情形一摺。称七月二十八、九、等日。连得＜雨澍＞雨。各坡河之水。下注微山湖。已长水四寸有余。现深七尺余。其蜀山湖收蓄诸水。已符定则。并将应行疎筑之处。挑挖深通。可无虞缺乏等语。看来东省湖河水势。足敷潴蓄。泉源支干。亦渐就疎通。于济运溉田。不难经理妥协。此时所急宜筹办者。自以运河浅阻。洪湖淤垫为最要。前已降旨。令阿桂遄程前往。迅速会商妥办。阿桂前赴清口。自必经由东省。该处水利事宜。虽此时尚不即行查勘。但会晤明兴。及接见地方官时。自必将该省湖河情形。及现在疎筑浚导之处。先行访察。其闻见若何。著即据实具奏。以慰廑注。至清口究竟因何受病。及淮水来源不旺。洪湖日渐淤高。关系均为紧要。阿桂前抵该处。务须与萨载等。详悉讲求。逐加履勘。期于事事妥善。回程再顺赴山东、河南、查办一切。所急者原不在彼也。将此传谕知之。　　

○又谕、据李世杰覆奏、筹办楚省赴川贩买米石一摺。称本年川省均庆有秋。现已剀切示谕商民。毋许囤积。并令量存本家一年口粮外。其余悉行发粜。兼派司道往来稽察。务使楚省商贩。到川随处可以籴买。不致留难。设有不敷。即将仓谷开粜。总期楚省米足敷用。川省价不增昂。其川省运往江南米船。于到关纳税时。即于税票上、注明前往江南贩卖字样。移明湖北验票放行等语。所办甚属妥协。深慰廑注。川省产米最广。今□山戊不□又庆秋成。所有积贮米粮。经该督明切劝谕商民。尽数出粜。复派大员督察。俾商贩得以通行。其运往江南米船。均于税票注明。前途可无拦截之虑。且湖南之米。现已陆续运往湖北。而安徽、江苏、二省。又可取给江西。则各省灾区。米粮自当汇集。小民口食有资。著将李世杰奏到之摺、钞寄特成额等阅看。并著该督等、将李世杰设法办理之处。及朕节次所降谕旨。一并详晰出示。令知四川、江西、商贩源源而至。米粮日渐充盈。足资接济。民食可无虞拮据。本地商民。自不致观望居奇。如此遍行剀切晓谕。庶粮价渐就平减。灾黎均有裨益。将此各传谕知之。
  </div>
  <div class="pagination">
   <a href="清实录乾隆朝实录_page1583.html">
    上一页
   </a>
   <span>
    ...
   </span>
   <a href="清实录乾隆朝实录_page1579.html">
    1579
   </a>
   <a href="清实录乾隆朝实录_page1580.html">
    1580
   </a>
   <a href="清实录乾隆朝实录_page1581.html">
    1581
   </a>
   <a href="清实录乾隆朝实录_page1582.html">
    1582
   </a>
   <a href="清实录乾隆朝实录_page1583.html">
    1583
   </a>
   <span class="current-page">
    1584
   </span>
   <a href="清实录乾隆朝实录_page1585.html">
    1585
   </a>
   <a href="清实录乾隆朝实录_page1586.html">
    1586
   </a>
   <a href="清实录乾隆朝实录_page1587.html">
    1587
   </a>
   <a href="清实录乾隆朝实录_page1588.html">
    1588
   </a>
   <a href="清实录乾隆朝实录_page1589.html">
    1589
   </a>
   <span>
    ...
   </span>
   <a href="清实录乾隆朝实录_page1585.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
