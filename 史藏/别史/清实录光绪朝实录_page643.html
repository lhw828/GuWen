<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 643 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 643 页/共 1316 页
  </h1>
  <div class="content">
   ○丁巳。祭先师孔子遣大学士福锟行礼。　　

○谕内阁、前因西华门内。有民人郑达元闯入叩阍当经谕令该管大臣等。认真稽查。不准稍有疏懈。乃降旨未久。本日又有已革都司宋文刚一名。胆敢在乾清门外叩阍。据供系由神武门隆宗门混入。禁地森严。竟任令该犯行走自如。毫无觉察该班官员兵丁等。形同聋聩殊堪痛恨。所有本日直班之前锋护军统领。及神武门隆宗门该班章京。均著摘去顶戴。查取职名交部严加议处。左右翼总兵寿荫。长麟带豹尾枪大臣载滢。容贵均著交部议处。嗣后该管大臣及章京等务当申严门禁。实力稽查不得再有疏懈。直班兵丁。不准旷误缺额。其应差之苏拉人等出入。亦应随时查验腰牌严行约束此外闲人。一概不准阑入傥漫不经心。仍前玩忽该管大臣等。自问能当此重咎否耶。　　

○引见内务府三院等处保送京察人员。得旨。此次京察一等钤出人员。著该堂官。再行出具切实考语。带领引见。钤出之堂主事福海、御茶膳房主事恒裕、堂笔帖式松荫、毓祥、重英、文广、吉堃、崇山、兴瑞、清桂、桂善、都虞司笔帖式泰云掌仪司笔帖式继英、慎刑司笔帖式全达、营造司笔帖式恒健、德福、掌关防管理内管理事务笔帖式有庆、御茶膳房笔帖式全福、武备院六品库掌庆升、颐和园六品苑丞裕斌、静明园六品苑丞锡惠、武备院委署主事世昌、委署库掌安奎、笔帖式成明、奉宸院八品苑丞继纲、圆明园委署苑副世贵颐和园七品苑丞济良、连吉、均著交吏部记名、照例选用。所有一等官员笔帖式达他等员。均著准其一等加一级。至年已逾岁之造办处员外郎德峻。掌仪司赞礼郎吉恒。圆明园七品苑副明裕。均著原品休致。余著照旧供职。现

月

　　

○吉林将军长顺等奏、捕打东珠必俟入伏水暖。摸觅蚌蛤。秋分始能陆续旋回。请展缓两个月。期于九月交进。得旨、仍著设法及旱捕打。迅速解京。　　

○戊午。祭大社大稷。上亲诣行礼。外记注　　

○孝康章皇后忌辰。遣官祭孝陵。照例　　

○谕内阁。此次覆试顺天新中举人周学熙等三名。列为一等之周学熙、著准其一体会试列为三等之汤宝霖、著罚停会试一科。列为四等之陈步銮、著罚停会试二科。现月　　

○命宗人府府丞沉恩嘉、仍在军机章京上行走。摺

包　　

○己未。祭文昌帝君庙。上亲诣行礼。早事　　

○两江总督刘坤一等奏。崇明县东南海岸。被潮冲啮。坍近城垣。请将堵筑经费。作正开销。允之。摺包　　

○又奏。购办德国鱼雷炮艇四艘并改鱼雷厂为鱼雷营。先期练习。俟雷艇到华时。即可分配巡操。下所司知之。摺包　　

○伊犁将军长庚奏。俄属回哈。阑入中国。业经节次交还。请饬总理各国事务衙门行文俄使。转饬俄边界官严禁逃入。以安边固。下所司知之。摺包　　

○以詹事府詹事良弼、太常寺卿溥善、太仆寺卿长萃、大理寺卿溥顾、为内阁学士。兼礼部侍郎衔。朱签　　

○以收回俄国原借巴尔鲁克山全境。予出力员弁伊塔道英林等奖叙。　　

○以侦缉得力。复伊犁补用参将刘得胜原官。摺包　　

○庚申。漕运总督松椿奏、刘老涧滚坝堵筑完竣。下部知之。摺包　　

○广东琼州镇总兵滕嗣林。因病解职。以记名提督杨安典为广东琼州镇总兵官。现月　　

○辛酉。春分朝日于东郊。上亲诣行礼。　　

○谕军机大臣等、协和门甫经油饰整齐。何以门钉已有脱落。著前锋统领、护军统领、查明具奏。寻奏、协和门修齐后。每遇启闭。因门扇沉重。钉梃稍短。时常震落。应咨工程处改作长梃门钉。依议行。现月　　

○纂修官朱汝珍恭纂　　

帮总纂官王荣商恭辑监修总裁世恭阅七签正月十一日正总裁那月日专司藳本陆恭覆阅癸丑八月十一日　　

徐月日　　

荣月日副总裁唐月日　　

宗室宝恭阅二签五月初八日

　　

陈恭阅九签三月初七日　　

熙月日　　

郭恭阅六月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百三十五　　

光绪二十年。甲午。二月。癸亥。谕内阁、德生奏、沥陈关税情形一摺。该关榷务因循。厘剔弊端。本该监督应办之事。德生到任未久。距期满为日方长。尽可随时整顿。何得以积弊太深。非宽以岁时。不能剔除净尽。及至年余。情形熟悉。而瓜代有期等词。率行陈奏。显系意存取巧。豫为留差地步。德生著传旨申饬。至所请饬令联捷早为交代。造册报部之处。即著联捷迅速办理。以清款目。　　

○复引见。京察一等钤出人员。得旨、除贵铎、涂庆澜、端方、恩溥、毋庸记名外。宗室英慈、著以四五品京堂补用。宗室溥兴、著以五品京堂补用。宗室溥颋、著仍以五品京堂补用。宗室台布、著以四五品京堂补用。宗室孚会、著以五品京堂补用。奎华、贵秀、英华、查恩绥、冯文蔚、樊恭煦、李殿林、曹鸿勋、陆继煇、高赓恩、陆宝忠、冯光遹、潘炳年、庞鸿文、洪恩亮、霍为懋、张百熙、黄思永、翁斌孙、张星炳、丁立钧、叶大遒、黄绍箕、李佩铭、王懿荣、杨福臻、张筠、陈名珍、蒯光典、冯煦、英文、继恩、常裕、觉罗钟培、何刚德、惠昌、延祉、周文令、尹序长、陈维、存善、庆恕、英琦、宝棻、如铨、魁麟、俞培元、郭曾炘、松堮、沈维诚、有泰、孙赋谦、长春、常英、桂春、方连轸、郑秉成、汤似瑄、鹿学良、张衍熙、联福、松墀、志觐、惠裕、丰培、赵尔震、庆秀、福敏、恭额、瑞全、特图慎凤英、余联沅、荣升、冯金鉴、刘心源、林灿垣、孟继埙、谢隽杭、常清、如松、葛宝华、茹泰、约著交军机处记名以道府用。　　

○理藩院奏查明札萨克图王旗内之卓索图昭乌达两盟各旗逃难蒙众势难驱逐。请暂留谋生。俟各旗元气稍复。陆续遣回。允之。　　

○以太常寺卿李端遇兼署大理寺卿。现月甲子。谕军机大臣等。巡视北城御史恩溥奏、京师捕务不严。请编查保甲一摺。据称顺天上年被灾。饥民来京就食。良莠不齐。兼之匪徒引诱为非。以致京城内外。叠有抢劫之案。现在赈务款竣。文武乡会试人等次第来京。人数众多稽察难周。保甲团防。亟应一体举办等语。京城地面。理宜严肃本年来京人数众多。尤当先事防范。应如何编查保甲盘诘奸宄。及缉捕弹压各事宜。著步军统领衙门、顺天府、五城御史、妥议章程具奏。该御史所请＜闲＞派大员。办理团防之处。迹近张惶著毋庸议原摺均著钞给阅看。将此谕令知之。现月又谕、内务府奏、遵查黑龙江等处每年呈进貂皮数目。开单呈览一摺。著再将光绪元年起至七年止黑龙江等处每年进到貂皮各若干张。详细查明开单具奏。现月总理海军事务衙门奏、海军成业。又届三年。请派大臣校阅。得旨、届校阅海军之期。著派李鸿章、定安认真会校。摺包乙丑。祭关帝庙。上亲诣行礼。早事档东华录丙寅。谕内阁、御史戴恩溥奏、各省卓异人员。升途较隘请饬部量为变通。并将卓异等项人员。申明旧章。调取引见各摺片。著吏部议奏。现月谕军机大臣等、恭寿、刘秉璋奏、滇省匪徒句串番夷。滋扰严防边境一摺。据称云南永北厅属鱼硐坡等处匪首丁洪溃等、句串番夷纠集多人。屯聚水头山地方意图狡逞。现经恭薵等分饬盐源会理各州县营汛。严密筹备。即著该将军等饬令该地方文武认真防范。毋任匪踪阑入。此事未据王文韶等奏报究竟情形若何。滇省曾否派兵剿办。著王文韶、谭钧培、迅速覆奏。以慰廑系。恭寿等摺。著钞给王文韶等阅看。将此各谕令知之。现月又谕、刘秉璋奏、川省近事。沥陈苦衷一摺。封疆大吏。于地方应办事件。果能公正无私。何虑言官弹劾。至既经被人参奏。特派大员前往查办自应静候查覆。其曲直是非。难逃朝廷洞鉴何得于未经覆奏之先。率行具摺剖辩殊属非是。刘秉璋著传旨申饬。摺单发还将此谕令知之。现月复引见内务府三院等处京察一等钤出人员。得旨、除福惠毋庸记名外。文佩、明勋、增崇、都庆、常山、文绅、荣廷、荣科、世序、继德、徵麟、文亿、书正廷琦俱著交军机处记名。以关差道府用。现月江西巡抚德馨奏已故前河东河道总督梅启照。在籍主讲书院六年。振兴学术惠及士林。请予恩施。得旨。梅启照系获咎大员。何得因其在籍主讲辄为乞恩所请著不准行现月山海关副都统谦德因病解职。以记史副都统宜贵为山海关副都统。外注丁卯。孝哲毅皇后忌辰。遣官祭惠陵。照例谕内阁、本年轮应查阅山东河南江苏安徽江西五省营伍之期。山东即派福润、河南即派裕宽、江苏即派奎俊、安徽即派沈秉成、江西即派德馨、认真查阅。各省营伍。关系紧要。国家养兵。岁需钜款。原期一兵得一兵之用。近来各省。循例校阅。往往视为具文。以致武备渐形废弛。殊失朝廷整饬戎行之意。兹特申谕各该抚。务当认真＜闲＞校。如有技艺生疏。老弱充数。及军实不齐等情弊。即将该管将弁。据实严参。不得稍涉瞻徇。现月又谕、福锟等奏、承审要案。据实覆奏一摺。此案暂革编修丁惟禔。希图试差。托人关说。后虽悔辞拒绝。并未过赃。实属行止卑污。不知自爱。著即行革职。已故编修饶士腾。为丁惟禔辗转营谋嘱托。虽无通同诓。骗情事。亦属不安本分。有玷官箴著一并革职。至饶丹诏等设局撞骗。朋比为奸。均属罪无可逭。饶丹诏、方小山、杨少舫、吕德魁、赵三等、均著送交刑部。按律治罪。其在逃之太监张秀林、著总管内务府大臣。严拏务获究办毋任丑网。现月又谕、福锟等奏、拏获抢劫盗犯。请交刑部审办一摺。所有此次拏获之张三即张幅受等犯。即著交刑部严行审讯。按律惩办。在逃之小赵等、仍著严饬按名弋获。毋任漏网。获犯出力之员弁等、著俟此案逃犯全数缉获后。再行声明请奖。近来京城地面。盗案层见叠出。捕务实属废弛。嗣后遇有抢劫之案。著步军统领等、严饬捕盗员役。认真躧缉。立时破获不得稍涉疏懈。任令远扬傥仍前玩泄。即著严参惩办。并著顺天府、五城御史、一体严饬所属。将捕务实力整顿以除奸宄而靖地方。现月谕军机大臣等、电寄许景澄、总理各国事务衙门奏、现办帕米尔界务情形一摺。著许景澄按照该衙门节次电商办法。与俄外部相机办理。自郎库里至阿克塔什一带。为边防厄要之地。务当切实辩论。俾就范围。妥筹拟结。一俟议有端绪即电知该衙门奏明请旨遵行。电寄以办事勤慎。予总理各国各务衙门章京兵部郎中童德璋等、军机章京户部郎中如松等升加衔封典有差。早事予军营病故副将成耀偊、参将安靖敏等议恤。　　

○以湖北麻城教案办理和平。赏瑞典国总领事柏固宝星。摺包戊辰。谕内阁、前因御史钟德祥奏、四川吏治蠹蚀污浊。列款纠参。当谕令谭继洵前往查办。兹据查明覆奏。候选道徐春荣、经刘秉璋调赴四川。久居权要。颇事招摇。贪庸卑鄙。不恤人言。著革职永不叙用。署四川提督重庆镇总兵钱玉兴、虽无通贿确据。惟统军最多。毫无整顿兵骄盗肆。贻误地方直隶试用道叶毓荣、迹近夤缘。盗知自重。均著交部严加议处。请补涪州知州富顺县知县陈锡鬯、习气太深。钻营最巧。遂甯县知县黄允钦、年老聋聩信任亲丁。阆中县知县费秉寅、苛虐病民。声名最劣。均著即行革职。资州直隶州知州高培谷、泸州直隶州知州李玉宣、宜宾县知县国璋。既据查明尚无别项劣迹。即著该督随时察看。如不能胜任。即行据实参奏。毋稍迁就四川总督刘秉璋、措施失当任用非人。致招物议。著交部议处。该省设立非刑名目繁多。该督当通饬各属。严行禁止如查有私刑毙命等事。即行据实参办。其官盐局护本银两。尤当核实支销。如有盐船失事。应须补配亦应设法稽查。不得仅凭委员含糊报销。致滋流弊。其余地方事宜。均著随时认真整顿。以挽积习。现月又谕、近来各省军流等项人犯。往往有中途逃脱。暨在配所潜逃之事。总由地方文武。漫不经心或签差不慎。或看守不严且有该管员役。松刑贿纵情弊。迨逃脱后。不过以通行缉捕了事以致该犯等逍遥法外。故智复萌再行犯之案。又复层见叠出。积习相沿深堪痛恨。著各直省将军督抚一体严饬所属。认真整顿遇有此等案件。立即严参惩办不准视为具文。其文武员弁。应如何严定处分。逃犯及解差看守人役。如何加等定拟罪名之处。著该部妥议具奏。现月又谕、兵部奏、遵旨严议处分一摺。景运门直班章京司钥长英秀、护军校德立、空衔花翎护军校祥善、均著改为降二级调用。镶红旗护军统领芬车、著照部议降一级留任不准抵销。现月又谕、刑部奏审明革员冒戴翎顶。擅入禁门叩阍。按例定拟一摺。已革都司宋汶刚、著照所拟绞监候秋后处决。该犯如何脱逃。主守人等有无故纵情事。著河南巡抚查明咨部核办。现月谕军机大臣等、有人奏、京城抢案叠出。营务废弛。请饬整顿一摺。据称京城近来抢劫勒赎之案。层见叠出总由步军营积弊甚深。兵丁缺额太多自翼尉至步军校以下。均食空粮。巡捕营虚冒亦甚。技勇厂几于十空七八。每日官厅直班。仅二三人。又不皆正身。甚至扃锁厅门等语。京城地面。设立官厅堆拨。缉捕巡防是其专责。若如所奏缺额旷班各节。殊属不成事体著步军统领衙门将所属营汛。实力稽查认真整顿。傥有前项弊端。即行从严参办。不准稍涉徇隐。原摺著摘钞给与阅看。将此谕令知之。现月又谕、前据依克唐阿等奏、鄂伦春牲丁困苦。请将额设甲兵一千名。每年各交貂皮一张。暂行停交。业经降旨允准。惟内廷年例需用貂皮亦不可少鄂伦春应交貂皮。系于光绪八年春准。其八年以前黑龙江每年应进貂皮若干张。现在除去鄂伦春停交外。每年例应交足若干张。著依克唐阿详细查明据实具奏。将此谕令知之。寻奏、嗣后每年应由布特哈一处。交纳貂皮二千六百四十七张。向来交纳委无豫定数目恳自光绪二十年起。按年仍照奏准旧章。多者加添。少者减免。以示体恤。下所司议。现月摺包又谕、本日据谭继洵奏、四川盐茶道延煜、成绵龙茂道承厚、皆以病躯从事。请饬察看等语。著恭寿悉心察看。该二员如果久病未愈。即行据实覆奏。毋稍徇隐。将此谕令知之。现月己巳。谕内阁工部奏、慕东陵添造营房工程。请旨办理一摺据称此项工程。前经查估大臣克们泰奏明。一切规模按照慕东陵营房旧制办理。嗣据承修大臣徐树铭等奏请于营房工程之外。开穵水沟陵寝近地。风水所关。向来无此办法等语。该大臣等。于陵寝营房规制。未加详考遽听该商人呈请拟办各节。据以入奏。殊属疏忽。兵部右侍郎徐树铭、刑部左侍郎李端棻、均著交部议处。此项工程仍著查照克们泰原估做法办理。寻吏部奏、徐树铭、李端棻、应得降二级留任处分。得旨、著不准抵销。现月又谕、各部院事务殷繁。全在该堂官等督饬司员。认真办理期无旷误。朕闻近来各衙门堂官。未能常川进署各司员辄向私宅画稿。殊属懈弛。朝廷倚任大臣。分理庶政理应各勤职守。嗣后各部院堂官。务当振刷精神。逐日进署办事不准藉口兼有他项差使稍涉因循。各司员概不得向私宅画稿。司员中亦有性耽安逸。到署之日甚少且有便服进署者。殊属不成事体。著各堂官一体严饬整肃衣冠。奋勉当差。以除陋习。自此次申谕之后傥仍蹈故辙。别经发觉。或被人参奏。定行严惩不贷至各衙门遵旨议奏事件。均应迅速办理。不准任意迟延。致滋流弊用副朝廷整饬官方至意。将此通谕知之。现月驻藏办事大臣奎焕等奏、吁请来京祝嘏。得旨、西藏事务紧要。奎焕等著不必来京。摺包庚午。云南巡抚谭钧培奏、喇鸡鸣盐井蛟发被灾。请发给经费。另开新洞顾持课源。允之。摺包以翰林院侍读学士丁立干为詹事府詹事。朱签辛未。上诣福华门外。跪送慈禧端佑康颐昭豫庄诚寿恭钦献皇太后幸颐和园驻跸。　　

○谕内阁、本日堃岫等呈递摺件。未用黄面殊属疏忽。光禄寺卿堃岫、鸿胪寺卿舒普、均著交部察议。现月以詹事府少詹事寿耆为詹事。降调前理藩院侍郎庆福为太常寺卿。降调前礼部右侍郎宝昌为太仆寺卿朱签豁免云南新兴、河阳、南甯、三州县被灾地方钱粮。现月壬申。谕内阁此次覆试各直省举人列入一等之方裕庆等一百名。列入二等之宋联奎等三百名。列入三等之裴维信等四百三十二名。均著准其一体会试。列入四等之霍维熊、黄秀之、栾凤书、穆隆阿、刘向周、文明、毛光濂、会文、均著罚停会试一科。唐朝桢、著罚停会试二科。曲纯如、著罚停会试三科。　　

○成都将军恭寿奏遵旨晋京祝嘏。将军印信。请移交督臣兼署。得旨、著俟雅尔坚回任后。再行来京。现月湖南巡抚吴大澂奏请移改岳州府管粮通判为新设南洲直隶厅抚民通判。移武陵县大龙驿巡检。并议抽拨建置事宜。摺包以出洋考察新法。不辞劳瘁。予即选道春顺军机处存记。　　

○以保卫桑梓。遗泽难忘。予记名提督前陕西绥榆镇总兵刘厚基。于原籍耒阳县建立专祠。从湖南巡抚吴大澂请也。摺包癸酉。孝昭仁皇后忌辰。遣官祭景陵。照

例

　　

○谕内阁、兵部等衙门会奏、遵议处分一摺。禁门重地致令叩阍人犯。任意混入该管大臣等。平日未能认真稽查亦可概见若不从严惩处。不足以儆将来所有是日直班之署镶白旗护军统领克勤、著革去一切差使。加恩赏还顶戴。赏给二等侍卫。在大门上行走。正白旗司钥长护军参领文英、神武门直班之正白旗空衔花翎桂林、护军校定祥、文连隆宗门直班之正白旗空衔花翎连保、护军校景成、均著即行革职。左翼总兵寿荫、右翼总兵长麟、均著罚俸一年。不准抵销带豹尾枪领侍卫内大臣贝勒载滢、著罚职任俸三个月。镶黄旗蒙古都统容贵、著罚俸三个月。均不准抵销。其是日直班兵丁。著该营分别责革。嗣后各门直班官员兵丁等。务当随时实力稽查。不得仍前玩忽。以肃门禁。懔之。现月又谕、前据给事中余联沅奏、宝坻县被灾最重。请饬妥筹春赈。并请设法宣洩涵洞。及署宝坻县知县张肇镳、性情狡猾玩视民瘼各节。当谕令孙家鼐等查明据实参奏。兹据奏称宝坻春赈。已拨给银米。委员会同地方官分投散放。林亭镇一带地势过洼。涵洞不能速消。亦不宜建牐。各处石牐涵洞。向由村民经管启闭县书无从需索。前署宝坻县知县张肇镳、办理赈务。散放银米棉衣。并无弊窦。取有员绅乡保甘结。亦无挪借钱行歇业之事。该县撤任时。绅士联名具禀。陈其政迹颇有去思。其余奔竞冶游各节。均查无其事。张肇镳被参各款。既据查无确据。即著毋庸置议。现月　　

○谕军机大臣等、户部奏、遵议筹解吉林练饷一摺。据称此项饷银。历年由部垫发。为数甚钜除各省划解归款外。尚欠解部库银三百三十万两有奇请自本年五月起。将吉林应需练饷银二十八万两。再由部库垫发一年。仍由原拨之山东、河南、安徽、江甯、四省照数改解部库归款。其积欠之直隶等省亦请饬令赶紧筹解等语。吉林练饷。仍著户部垫发一年。以应要需。各省应还部库之款。积欠甚钜。现在部库支绌。著各该督抚按照单开欠解银数。迅速设法筹措。分批解还部库归款。不得再行延宕。原单著钞给该督抚等阅看。将此谕知户部。并谕令直隶、两江、山东、河南、安徽、各督抚知之。　　

○塔尔巴哈台参赞大臣富勒铭额等奏、请进京祝嘏。得旨、富勒铭额等著毋庸来京。　　

○甘肃新疆巡抚陶模奏。派员分查喀什噶尔边界。酌给薪水津贴。以示体恤。下所司知之。　　

○以出洋期满。予兼驻英法随员。内阁中书陈星庚。驻俄参赞。候选知府允升等八员。驻德参赞。内阁中书潘鸿等七员。驻日本参赞。补用直隶州知州吕曾祥等二十三员。升叙有差。　　

○甲戌。遣官祭历代帝王庙。
  </div>
  <div class="pagination">
   <a href="清实录光绪朝实录_page642.html">
    上一页
   </a>
   <span>
    ...
   </span>
   <a href="清实录光绪朝实录_page638.html">
    638
   </a>
   <a href="清实录光绪朝实录_page639.html">
    639
   </a>
   <a href="清实录光绪朝实录_page640.html">
    640
   </a>
   <a href="清实录光绪朝实录_page641.html">
    641
   </a>
   <a href="清实录光绪朝实录_page642.html">
    642
   </a>
   <span class="current-page">
    643
   </span>
   <a href="清实录光绪朝实录_page644.html">
    644
   </a>
   <a href="清实录光绪朝实录_page645.html">
    645
   </a>
   <a href="清实录光绪朝实录_page646.html">
    646
   </a>
   <a href="清实录光绪朝实录_page647.html">
    647
   </a>
   <a href="清实录光绪朝实录_page648.html">
    648
   </a>
   <span>
    ...
   </span>
   <a href="清实录光绪朝实录_page644.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
