<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 200 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 200 页/共 518 页</h1>
    <div class="content">

大明世宗肃皇帝实录卷三百八十七
　　嘉靖三十一年七月辛巳朔时享  太庙遣驸马邬景和代分辽东广宁中左二屯卫新军八百人戍松山陵河二堡各用指挥一人领之听锦州守备管辖
　　○癸未  诏开军民纳马事例一京卫武学生员有愿纳银纳马入监者取武学师生并该卫所保结已应举者纳银二百四十两马以十匹未应举者银三百二十两马以十四匹各处军舍余到京遇例者如未应举武生之数取卿官印结一军职犯边方立功者许赎千百户镇抚银一百两马以四匹指挥银一百四十两马以六匹都指挥以上银二百两马以九匹若已立功一年至四年者各照年限职品递减仍候立功限满方许支俸一在外卫外军余舍余有愿充承差者印吏役者布政司知印纳银一百两马以四匹外贴银八两都司知印及布按二司承差银八十两马以三匹外贴银十两都司承差银七十两马以三匹布按二司吏与银六十酌马以二匹外贴银十两都司及各府死马寺行太仆寺盐运司吏典银四十两马以一匹外贴银十四两各司府首领并州县吏典银二十两卫所吏典十五两供于本省府纳免其考选候缺参补一两京太医院医士医生有愿纳银二十两者授以冠带本部出给劄付冠带医士纳银五十两马以二匹外贴银四两授本院吏目送吏部诠注带衘不支俸管司务兵部以太仆马少议行正德七年开纳例条为十二款  上谓其与户工二部例相同政体纷错仍令会同户部详议至是议上上乃许之
　　○甲申  仁孝文皇后忌辰  奉先殿行祭礼遣都督佥事王朝用祭  长陵  礼科给事中王鸣臣条陈议处宗藩八事所司覆行四事一严核实以重宗派各王府初生子女三日后即开送亲郡王验实籍记以凭年终类奏一明妾媵以革滥收郡王年二十五岁嫡妃无所出者许奏请娶妾二人又至三十无出许娶足四妾将军中尉年至三十无出许娶一妾又至三十五无出方许照例娶足三人二人之数妾媵七非无嗣不许补娶一裁从人以绝骚扰凡宗室仪从所司遵例照品与囚徒内通融拨补毋别佥派扰民一稽科价以禁冒费凡各亲郡王世长子殇而次子受封或王妃年踰五十无嗣而庶子承嫡者不得再给房价或受封在前而后复改封其原给房价宜追除禄米还官镇国将军中尉以下俱从是例仍行各府长史教授等官每岁终覆应还官房屋之数呈部稽考妄报者治以法从之
　　○丙戌录山西狭西获功死事官军镇羌堡张奉等一百五十三人平虏城高铁桶等十二人邵纲堡施得等四十二人大柏池堡王宗等五十九人宣府马市效劳官军周现等二十三人各升赏有差  给事中王国祯御史徐绅勘上二十九年以后户部钱粮侵耗之数因参顺天通判李国纪等十六人指挥白宣等九人郎中张旦等四人员外郎黄明良等八人主事张才等三人各出纳不平前后尚书潘潢李士朝夏邦谟孙应奎各综理无状当治＜锍-釒＞下法司逮问并定拟轻重以闻
　　○丁亥南京内官监大监杨佑等以荐新骚扰驿递被劾兵部请申明嘉靖六年诏旨禁约寘佑等于理诏申明禁约如议佑等贷勿问
　　○戊子添设太仆寺寺丞一员勿理马政  诏免山东班匠至京徵工银解部裁革济南府织染局大使  崇阳王府革职奉国将军荣湑嫡子显揽显＜木盛＞援革前例请封部覆荣湑坐杀侄废锢其子不宜例封诏俱降爵为辅国中尉
　　○庚寅  命右春坊右中允兼翰林院修撰尹台翰林院修撰郭鎜主考应天府乡试
　　○辛卯  命试御史宋仪望吴遵陈学夔毛鹏陈观冲狄斯彬叚锦朱笼陈王□赞吴百朋张守义孙昭宋贤李祯郭民敬俱实授  宁府万全都司地震有声
　　○壬辰升户部右侍郎马坤为本部左侍郎顺天府府尹卢绅为户部右侍郎大理寺左少卿倪嵩为都察院右佥都御史
　　○癸巳以赴任违限革浙江布政司参政曹汴职闲住停参议李宠按察司佥事李廷松俸下按臣逮问汴先以浙江副使给由中途升任凡离任八月宠廷松违限各二月俱以病为解巡按御史林应基以闻吏部言迩年在外给由赴部官员率蔑视律例枉道回籍恣意耽延旷废职业比违限既久人多借口患病苟免罪罚纵被参问且复支俸管事考核不以此为优劣升迁不因之而迟速以致明禁遂为虚文人心全无儆惧矧浙江近日海寇猖狂所在骚动而一时藩臬违限者遂至三人外此等守法任事之臣宁复有几欲求盗息民安慰  九重宵旰之虑不亦难乎宜申严法禁汴令回籍听勘宠廷松俱停俸下巡按御史提问具奏以惩媮玩＜锍-釒＞入报可以汴旷职日久勒令闲住
　　○甲午吏科都给事中何云鴈以考察在迩请令抚按官籍记所司贤否进呈  御览部覆程杀簿书者臣下分任之职举行黜陟者主上独断之权君逸臣劳自有定分今记籍上渎  宸严失大体不可从诏罢之
　　○己未以中元节遣武定侯郭守乾长宁伯周大经玉田伯蒋荣驸马邬景和分祭  八陵都督佥事王朝祭  恭仁康定景皇帝都督佥事沉至祭  孝洁皇后中官祭  恭让章皇后各陵寝
　　○建州左等卫女直都督柳尚等来朝贡马宴赉如例  夜月夜
　　○丙申荫太常寺卿吴祖乾子继志为国子生以三年满也  以灾伤免狭西延平凤等府所属夏税有差
　　○丁酉降吏部验封司员外郎李栋文选司主事苏志仁各一级调外任初栋与志仁以尚书万镗升转司属不公积不能平栋面折镗于公堂语侵辱之志仁亦称病不理司事镗遂劾奏栋躐求进  志仁媮惰不职故有是命
　　○戊戌  成祖文皇帝忌辰  奉先殿行祭礼遣彭城伯张熊祭  长陵  命兵部侍郎张时彻工部侍郎吴鹏各随大将军荣提调兵马器械从仇鸾请也
　　○己亥升江西左布政使冯岳为顺天府府尹  浙江巡按御史林应箕奏四月中倭寇笑切地方状因参署海道副使李文进分巡副使谷峤佥事李廷松分守参议李龙顾问备倭把总等官周应祯周奎杨材等各失事当治给由海道副史丁湛新推备倭都指挥张鉄皆临难规避宜并罚于是给事中王国祯御史朱瑞登交章言海洋不靖由朱纨得罪后裁革巡视都御史故三省军民无所铃辖虽设有海道副使而权轻不便行事往往至于狼狈失职如丁湛李文进等已事可验也请复设都御史便＜锍-釒＞言吏兵二部覆议国祯等言是但巡视都御史必富兼假以巡抚总督之权使之节制诸省方可责其成功其闽浙两省仍各添设参将一员驻劄边海地方庶文武各有专职缓急无患  上从其议暂设巡视浙江兼管福兴漳泉提督军务大臣一员令吏部推堪任者星驰赴任督兵剿贼其兼管巡抚等项待贼平议处参将准添设丁湛罢为民以李文进代之张鉄革回原卫以周应桢代之仍各同李龙顾问谷峤李廷松周奎杨材等住俸戴罪杀贼林应箕擅准专敕官给由离任令夺俸三月  升大理寺右少卿胡叔廉为本寺左少卿左寺丞胡植为右少卿
　　○庚子给事中黄亢白言京闱乡试伊迩宜慎选主考官如司经局洗马黄廷用素行不谨恐序当及之有玷文衡诏以廷用调南京别用遂改南京兵部车驾司员外郎
　　○辛丑户部议覆给事中王国祯条陈节财用六事一边军给赏宜视其地之远近时之久速为差不得令内地官军援例妾乞一各边官军有斩捕虏首功抚臣即请行赏毋致稽迟一各营卫监局光禄寺等衙门所造支文册类皆收除不清名粮互异宜查核一内府库局香品布添等料及各仓场粮草往往商牙官吏并倚为奸输纳已完必俟价高时始出通关实收积以毫厘动成千万亦耗财之一毙也宜禁革一请行各钞关徵银解部接济边储候边少宁仍徵钱钞本折轮解一召买珍珠及红花枣饷等物并入佑簿随时酌定价银使物价不得腾踊一仿周官月要岁会每年终括财赋出入之数登籍进呈以稽盈缩得旨钞关本折仍轮解余如议
　　○壬寅改巡抚山东都察院右佥都御史王忬提督军务巡视浙江兼管福兴泉漳地方仍敕许便宜调发兵粮临阵按军法从事巡按御史毋得干预挠沮贼中有胁从愿降者不得一概混杀滥及无辜于是并设分守浙直参将各一员以琼崖参将署都指挥佥事俞大猷中都留守司管掺指挥佥事汤尧宽为之大猷温台宁绍等处克宽福兴泉漳等处俱听忬节制  礼部尚书东阁大学士掌部事徐阶奏请  裕王景王出阁讲读诏择吉举行  沈府定陶王诠鑨薨赐葬如例谥恭靖
　　○癸丑南京都察院右都御史端廷赦卒赐祭葬如例  夜月犯军宿大星  命甘肃游击署都指挥佥事孙朝充左参将分守庄浪地方
　　○甲辰狭西巡按御史刘世魁以五月中红城子堡失事请治参将马宗援守备傅津及镇守总兵王继祖游击冯中立诸臣罪兵部覆拟津革职继祖戴罪视事各听勘中立宗援罪已前决宜勉再论报可
　　○丙午增贵州宣慰司儒学廪领为四十名从巡按御史董威奏也
　　○丁未朝鲜国王李峘差陪臣工曹参判郑彦悫上表进方物贺  万寿节宴赉如例
　　○己酉以  万寿节建醮于太高玄殿自是日始至八月二十三日  起原任狭西总督都御史张珩巡抚延绥珩谪戍六年吏部荐其先任延绥巡抚甚得边和乞如总兵吴瑛例赦罪复官故有是命  升山东左布政使沈应龙为都察院右副都御史巡抚山东
　　大明世宗肃皇帝实录卷三百八十七


大明世宗肃皇帝实录卷三百八十八
　　嘉靖三十一年八月辛亥朔巡按浙江御史林应基奏报海贼攻破黄严县治并参论失事所由曰浙江宁绍台温地滨大海宴倭夷入贡之涂盗贼出没之薮国初建卫所四十有一设战船四百三十有九董以总督备倭都司巡视海道副使等官控制番夷至为周密后以海波不惊或备戒备渐弛伍籍日虚楼橹朽毙遇警輙借鱼船应敌号曰私哨而官船废矣前都御史朱纨议招福清捕盗船只剿治有效因量留福船四十余只给予行粮使分泊海滨常川防守其台州海门卫者寔黄岩之外障故以福船十有四只守之节年所凭恃者此耳近日海警益数而海道副使丁湛反将福船尽数追归其原设官船坏缺又漫不料理乃仍雇募渔船以资哨守兵非惯战船非专业闻警輙逃人□土不足恃以致群盗鼓行而入攻毁县治若蹈无人境耳失事之诛湛当首坐其总督备倭都司周应祯把总指挥刘堂黄岩知县高材或身为主师或职任专城遇敌宵奔法当重治至于巡守各道副使李文进等知府马钟英等亦宜各以轻重抵罚＜锍-釒＞下部覆得旨应祯镗材各革职湛先已为民仍与应祯等俱下按臣逮问文进等与钟英仍如前旨住俸剿贼
　　○甲寅郑府卢江王祐木□昴献境内所产瑞各一茎五穗者一本三穗者六十诏择吉献  庙礼部请率百官以次日诣奏天门贺不许再请乃许之  命成国公朱希忠告献  太庙蓟镇谍报北虏俺答把都儿行打来孙等聚众边外谋犯喜峰右北诸口军书日夕至时大将军鸾寝疾兵部议行各入卫边兵分部诸路者间警星驰赴援无待徵调其一切内外军务请敕协理侍郎及中军等官查大将节次题准事例举行毋后事机  上□之□侍郎蒋应奎督同中军官崔麒等申饬原布诸军加谨防御
　　○丙辰发太仆寺马二千匹给京营军千二百匹给保定军
　　○丁巳祭先师孔子命大学士徐阶行礼命左春坊左庶子兼翰林院侍讲郭朴翰林院修撰秦鸣雷主顺天乡试
　　○戊午祭  大社稷遣英国公张溶代  孝康敬皇后忌辰  奉先殿行祭礼遣武定侯郭守乾祭  泰陵  建  寿旦醮与行朝天宫三日夜命安平伯方承裕行礼
　　○己未祭  帝社稷遣成国公朱希忠代  以明日  孝慈高皇后忌辰  奉先殿行祭礼  诏收大将军鸾制敕将印命侍郎蒋应奎暂掌戎政升京营游击将军时陈为都督佥事改户部左侍郎孙桧为兵部左侍郎兼都察院右佥都御史俱提督军务时鸾病疽甚＜锍-釒＞请兴赴军  上与止之会宣府蓟镇警报日急兵部尚书赵锦乃奏言今强虏压境人心汹汹大将乃安危所系而鸾病不能军有如虏众长驱贻忧君父不小臣锦不胜犬马拳拳愿亲征代鸾督战＜锍-釒＞入  上谓本兵不富輙出乃诏鸾纳还敕印其京营戎政令应奎署掌仍命暂设临阵文武大臣各一员代鸾督战以陈桧为之
　　○庚申  万寿圣节命成国公朱希忠代拜  天于  玄极宝殿  遣长宁伯周大经玉田伯蒋荣彭城伯张熊武定侯郭守乾分祭  八陵都督佥事沉至祭  恭仁康定景皇帝中官祭恭让章皇后各陵寝□八  是日  上不御殿百官诣奉天门行五拜三叩头礼各上表贺免宴赐节钱钞
　　○○辛酉庆府真宁王鼎楎薨赐祭葬如例谥安惠
　　○壬戌乾先殿成徽王载埨献银一千两助修太和山  上优诏答之  咸宁侯仇鸾死
　　○甲子  命翰林院编修高拱等充二王讲读等官  裕王府侍讲拱与检讨陈以动伴读改国子监助教尹乐舞郑守德俱翰林院待诏侍书中书舍人吴昂吴应凤景王府讲官翰林院检讨孙世芳称濂改国子监助教潘静深刑台县学教谕李秀俱翰林院侍诏侍书中书舍人丛怒吴自成
　　○乙丑吏科给事中张承宪条陈禁科歛抑奔兢重举刺一事权四事御史金豪亦陈严禁令留正官酌繁简谨关节重边官五事皆请申明旧例以重考察内留正官言海寇方炽浙直福建地方府县正官宜留防御酌繁简言地有冲僻事有难易故处便利即中材可以自全当盘错虽贤者不能无过宜因地广狭办材大小随事繁简论官勤惰斯剂量适均而举措各当矣部议悉如其言独浙直正官仍宜入觐如例从之  以贵州思南石阡等府番夷未靖免正官来朝江西乡试贡院大
　　○己巳裕王景王请出讲读
　　○壬申  宪宗纯皇帝忌辰  奉先殿行祭礼遣恭顺侯吴继爵祭  茂陵  升南京大理寺卿余彻绪为户部右侍郎总督仓场督理西苑农事既而罢之彻绪时进表在京会升任当廷谢不至御史以闻  上怒曰彻绪不敬恩命其革职冠带闲住职事且令本部官一人带管早朝遣失非止一人一次侍班者先多不至屡次傥容自肆无礼今后令厂卫视察重治
　　○癸酉祭夜明于夕日坛遣英国公张溶行礼
　　○乙亥兵部以总督京营戎政员缺请令会推且言京营旧制文武大臣俱用提督名冲相制行事以防臣下擅权乱政者请复旧便  上曰总督京营戎政朕所定名忠否存乎人耳何得輙行奏改其即推武臣可者二三人以闻尔等日久始请又违制姑不究  追戮故咸宁侯仇鸾于市籍其家先是鸾数在  上前画策调兵御虏皆无效  上心献之会诸镇告警鸾病不能行乃诏收其兵权大学士徐阶因密＜锍-釒＞鸾通倭误国状  上览之大惊命掌锦衣卫事都督陆炳密访炳素恶鸾常使人微伺鸾动静及其左右用事者铢两之奸悉知之鸾且死前一日炳欲发其事恐按验无实乃阴令人訹鸾家丁时义侯荣令亟逃虏中避祸不然且擒义等信之各逃至中途炳遣人遮缚之乃悉发鸾初镇大同与虏私通要约虏货币诸物虏亦遗鸾箭纛持此为他日不犯大同信契义等各承遣往来今惧事发逃入虏中欲勾引入犯状且以上闻  上大怒即命炳会同三法司拟罪于是法司奏当鸾谋反律当追戮奏入得旨鸾背叛朝廷引寇入犯大逆不道神人共愤虽仰荷  玄威殛死未尽其辜仍剖棺斩首枭示九边父母妻子及时义侯荣皆斩妾女孙发功臣家为奴财产尽没入官家属流置诸党恶者发遣发配有差鸾少读书能文颇有勇略然贪戾险狼累镇两广甘肃所至輙与督抚大吏相讦奏既攻杀曾铣起典重镇会更戍虏骑薄京城西方援兵无至者鸾一军独来故  上甚壮之鸾又多大言云能出塞驱虏  上以是愈益受信特拜为大将军领中外诸军事龙任于群臣无比久之其说皆不售尝一出军大同靡有所获而还又驭军无纪纵所调兵侵暴京师君民人心汹汹流言日闻  上始厌恶之稍稍裁抑而鸾不为悛改益肆贪纵欲及于祸所谓宠臣不忠小人之乘君子之器者与乃法司当之以谋反则非其实矣  大同官军五百人出塞捣虏剿行三日至凉城斩虏首八级虏猝大至转战二百里把总刘钦旗牌范世杰死之亡卒二百人事闻  上以诸军虽有损伤血战可嘉赦镇巡官之罪钦等令军门以优恤待勘至加恩
　　○丙子狭西驼笼等族番人头目章哈节结初等阿木等族番人头目安巴等各贡马及方物给赏如例  福建参将汤克宽请募徐邳盗为兵兵部覆自古亦有举士于群盗者且克宽父庆尝用之破江洋贼有效可许从之  南直隶屯田御史张鉴条陈便宜一乞复南京四十二卫教场徐其屯粮计一百二十余石一凤阳守备单弱乞以九卫所新旧屯军定革留守掌印官提督掺练一屯田每一分补空丁一名及时耕种暇日掺练免其赴军赴掺以示优恤一严查势族侵占及冒报升科者尽没入官仍拨余军屯种下所司议覆从之
　　○丁丑吏部覆浙江道御史李承华条陈考察五事一惜人材言郡吏破指擿者当稽素履辨心迹勿以一时一事概平生而永弃之一广询访言考语止凭抚按未必尽公宜将两京提学并各省公差御史所举刺者并记籍之以凭参验一严改调言不及调简官多夤缘徼幸及得善地且每降调未几旋复升任不足示创自今以更正之一定公是言拟注考语须核真伪毋拘异同如一人之身或得此失彼何妨功过并陈或前贪后廉无嫌举刺稍异一集众论言会朝之言天下智谋之士毕集京师凡地方利病民生休戚必有挟策欲言者宜令杂对公举以广忠益诏悉从之  提督工程工部右侍郎陆杰以太岳太和山兴工奏留襄阳府及枣阳等县正官免其入觐许之
　　○戊寅升尚宝寺司丞王有壬为本司卿以九年秩满故也  以水灾免山东兖州东昌二府所属州县秋粮有差  命豊城侯李熙总督京营戎政  发太仆马二百匹给昌平军
○己卯革福建都司掌印署都指挥佥事田耕职下巡按御史逮治先是漳州府传报赣贼入境布政使岑万按察使王昺议发兵剿之耕随以便宜调军徵发饷之数于巡按御史曾佩佩以其不先关白乃奏劾耕罪因并及万昺部议万昺本为地方设备骚扰之罪耕当坐之诏逮耕问万策等励供职  虏二万余骑寇大同平虏卫分掠朔应山阴马邑等州县攻夷村堡杀虏数千人乃纠锐攻山西盘道梁等口欲犯关南不克
　　大明世宗肃皇帝实录卷三百八十八
\

大明世宗肃皇帝实录卷三百八十九
　　嘉靖三十一年九月庚辰朔虏由红土墩出边是日弘赐堡有虏二万骑溃墙入散掠大同左右及安东十七卫大同怀仁二县地方寻自镇州堡遁复以万余骑入犯平虏仍散掠朔州马邑山阴地方  朔州马邑地震  致任大理寺卿葛浩卒赠刑部右侍郎赐祭葬如例浩浙江上虞县人弘治丙辰进士升芜湖知县召为南京监察御史坐论刘瑾谪为民瑾诛乃起知邵武府经历升至大理寺卿致仕卒于家浩居官以直节显及家居杜门读书内行甚修时论许之
　　○癸未以仇鸾伏诛  上亲举谢典于内殿五日遣公朱希忠张溶侯李熙驸马邬景和谢诏伯陈圭告谢  南北郊  太社稷  帝社稷  宗庙先圣帝王是日颁诏布告四方百官上表称贺先是  上谕礼部曰逆臣作乱存心甚险非一日为谋马市朕数言不可三卫之代撤戒藩篱彼逆所为志国匪细敢欺天败人如宋之巨奸今虽加罪仍须诰告四方九月四日寅刻祭  郊庙毕质明即降诏自殿发朕不御殿礼部因具仪以请至是行之  孝恭章皇后忌辰  奉先殿行祭礼遣都督佥事王朝用祭  景陵  以旱灾免顺天府所属夏税以水灾免河南开封卫辉彰德汝宁四府所属民屯秋粮各有差
　　○甲申修秋报大斋于朝天宫三日夜命英国公张溶行礼  诏全给锦衣卫带俸指挥佥事王顶房价银二千七百六十余两顶恭僖丽妃父也妃薨  上追悼不已故恩赉特厚云
　　○乙酉以没入仇鸾庄田一所赐锦衣卫指挥佥事父承武  虏分哨攻山西三关三日不克丙辰乃遁
　　○戊子罢重阳节宴
　　○己丑以大享视牲命公张溶代公徐延德侯李熙尚书万镗孙承恩论视  韩府堡城王融蒸薨赐祭葬如例谥温靖
　　○庚寅  上谕内阁曰朕思所更戎政有未当者兹与卿等改之  祖宗旧制曰提督团营义与今称总督同否非外出岂可用钦差二字乎又上下六营其名尚在今制以正备二兵为名是否又转弱为强乃鸾之逆情宜宣示军中令勿以此抱怨必尽力于国其他一切当正者卿等一一议上于是大学士严嵩徐阶李本覆言  皇上更新戎政一一尽善提督与总督义本非二其钦差二字乃鸾之自称诚不宜用上下六营之名除已矣久宜如  圣制以正备二兵为名又臣等闻钦定营制自正兵外五军营备兵六万六千余人神枢神机各四万人今正兵尚不足况备兵乎此宜戎政官查处者也转弱为强兵已奉明诏罢革臣等谨条列未尽事宜以上一故事军器当藏之内府有警则给事已复纳所以戒不虞也昨鸾建议得自制用失  祖宗防维深意宜宣收贮库如旧关给一钦定戎政听无首领官六房椽吏鸾欲专擅乃奏请设官铸印凡事不关兵部任私滋毙宜亟行裁革一各营将官皆鸾所自择多贿进者宜令兵部分别才能大加斥汰一各都司班军卖逃及行粮侵耗之数宜详核一鸾以京营名边将且岁调边兵非经久之术乞下本兵部议一往者京师所募民兵四千鸾并入营中军民虽居事体非便亦当议改  上答曰朕所谕及卿等所议与他未尽者令兵部熟计以闻  夜月掩土星
　　○辛卯夜火星犯鬼宿西北星
　　○甲午大享  上帝于  玄帝宝殿先期请  皇考配神及是日行礼俱遣公朱希忠代
　　○乙未提督军务后军都督府都督佥事时陈言御戎之策守为上战次之今各镇入卫兵岁有一十八枝所费不赀且多聚于古北口而不可用莫若分兵省费之为善也臣与提督侍郎孙桧议以辽东甘肃宁固延绥八枝边兵分别奇正以为战守以二枝驻石匝营四千为奇专备策应古北口二千为正协力守边一枝驻密云外备古北口内护  陵寝□八二枝驻昌平州二千为正于黄花镇渤海所协守横岭四千为奇专听策应大水峪河防口并连口一枝驻怀柔县一千为正协同主兵守边二千为奇策应本边之急二枝驻通州以防粮道护畿辅如此则虏不得南内地自固矣若如往者之计纵虏入内然后决战即保成功而涂炭已极何益哉又宣大二镇畿辅藩篱议者皆言调兵过关是弃门户而守堂奥也宜复其故尽掣京营兵还使外拒永宁红门四海冶内扼浮图峪紫荆倒马等关则兵势联络内外相应而费用亦减  上曰纵虏入内逆贼之为也卿言是其如议行  上谕工部朕二子将举婚礼一王留京一王封国宜择建之处即查例以闻部覆封国重典先年王国所建俱内钦定  上乃择定于湖广德安府敕内官监太监曹臻同工部员外郎楼镇往建如例
　　○丙申  上谕礼部朕子裕王景王年已长成理宜婚配其悉禄京城内外女子年十四至十六者送诸王馆候选钦天监择吉以闻  罢刑部尚书应大猷回籍闲住先是有盗太仓库银者管库员外汪有执主事李仁捕得杖而释之侍郎孙桧劾有执等故纵当重论下刑部问大猷奏当赎罪还职不如桧言给事中孙允中遂并劾大猷狥私废法因请遣官巡视银库而正有执等罪诏黜有钦为民夺仁俸三月仍岁遣科道官巡视银库著为令以大猷宽纵失法司体令自陈状罢之
　　○丁酉总督狭西三边兵部尚书王以旆三年考满  上嘉其经略有功加太子太子尚书兼管总督如旧升应天府府尹欧阳垫为南京工部右侍郎提督掺江南京都察院右佥都御史卢勋为南京大理寺卿改山东管民兵佥事为兵备副使驻劄德州补荫故詹事府詹事陆深孙郯为国子生  巡抚贵州右副都御史任輙以疾乞归许之  兵部覆大学士严嵩等奏并条营制事宜一议处甲胄戎器一议处戎政厅首领及入卫将领京营职衔俱如嵩等议一考察京营将官如中军胡悦参将戴纶周彻罪宜重论参将刘鼎陶希皋张麒徐洪号头杨佐把总伍湖副将李凤鸣高秉元和继佐击将军叶继文刘芳黄恩及起废将官李琦等宜黜副将孙勇参将许策施宽云冒王玉萧汉游击将军赵承懋萧镇赵应魏民佐击将军卜相李先启张世武吴尚贤赵禹王三锡伯昂茂镇赵卿田镇宜贵后效一京营班军鸾所以得卖逃者有二一则班军与京军约十四五万混同掺演易于影射一则工部不时借役得以借口宜令吏部专注一官督之如蓟州春以正月初旬上班至五月初旬下班秋以七月初旬上班至十一月初旬下班另为一营统以一参将而又兑其执役则夙毙可清矣一入卫兵在甘肃者宜罢在辽东宣大者宜留镇待警入援在延绥宁国者每岁以二月赴宣大适中地听总督调用七月移驻怀来保安等处与辽东同入关听提督分布防秋末尽撤一招募民兵付前参将左灏就民兵教场训练其加增粮饷宜量减一京营将令每年防秋毕听巡视科道举劾本部戎政大臣考察去留一户部所收京营草场籽粒银共一万三千五百九十余两宜尽发兵部贮库出纳之际令戎政大臣籍记备查一各营费马甚多通查官库定以有家者为马队无家者为步队老弱不堪者不得一概兑马一鸾所止切如二十九年通州河东徐家店三十年双山堡翁家沙窝三十九年兔目河弘赐堡诸处及马市劾劳官军皆冒滥不实宜裁革一大同原设大边二边墩军一百九十年虽有与虏通者而我军寔藉为耳目鸾皆撤还宜趣守臣议复一各省民兵入彳南直隶地远人弱宜免山西三关与大同接境岁若边患宜量兑其山东河南北直隶迫近京师防秋毕日彼彼处议查如原系壮快照数存留原系召募骁勇者就补壮状名缺其原额民兵副使佥事参将皆革去别用得旨允行将官悦纶彻俱下锦衣卫狱治罪余黜革存留俱如拟  发太仆寺马一百五十匹给居庸关戍军  兵部以武职铨选前后条例不一乃定拟六事一军职袭替凡保送优给舍人者即与收袭若长绝次继父祖二辈未袭者先行抚按查明具由送府部都察院参对以免本部往复行查重案贫官一应袭或有犯罪不至革职者供报不详虏有隐匿当令被抄招罪颠未赴部告袭以便稽查一旧例袭职不实者及保勘官并罢职揭黄今法轻人玩妄保成风当申严其例一升赏功次旧制武选司累年始一类誊不若随时纪载呈堂贮库庶有据依一令甲军职真犯死罪典刑者或免死充军者劫盗者永远充军者暇与人官斩罪者不分监故典刑发遣虽遇赦宥子孙不许袭而今监故子孙例得袭职调卫夫死于市死于狱等耳未正典刑已为幸免乃令子孙得袭何以惩奸乞令所司具狱词送部参酌情罪奏请袭革一大选军日照各官黄选功次之由设为号纸给之使其执此支俸且为他日子孙袭替之信无应升应革昭然耳目吏胥不得为奸诏允行  河决徐州房村至邳州新安等处运道于阻五千里御史黄国用以闻诏督理河漕大臣先议通运艇以次塞决＜锍-釒＞浅并条列利毙具奏
　　○戊戌巡抚宁夏右佥都御史仍旧巡抚今后辽臣升荫该部仍分别功罪酌议以闻  命太子太保英国公张溶掌前军都督府事  巡抚应天都御史彭赣□□奏捕得江洋盗黄永忠龚十八等诏即其地诛之赏兵备副使饶思聪银币夺失事吴淞江所掌印指挥陈大纶职及金山备倭王世科等俱下御史逮问
　　○庚子礼部奏奉诏为  二王选婚得良家女一千二百人  上命司礼监官同宫人选择于是锦衣卫千户李铭女顺天府民王相女入选部复奏亲王婚礼不嫌详慎乞更遣官于近地博访得旨不必又扰民已有婚各二名择日送进乃定以十一月朔日进  升云南按察使潘九龄为四川右布政使  海西哈里山卫指挥使汪止灰南阿刺卫指挥佥事台出帖列指挥佥事兀纳哈毛怜卫指挥使家奴指挥使尖勒羊建州左卫指挥使鬼里建州右卫指挥同知倪元赤各洗改赦书以都指挥例得赏边吏失察诏夺副总兵岳懋等俸三月下备御指挥使倪宝等通事千户梁勋等于巡按御史问仍令严戒各夷今后有犯者阻回有既犯愿首正者许于起送本内开列换给  署戎政府右侍郎蒋应奎子继诏左通政唐国相子熙敬以大同镇川堡等处带功升赏给事中凌汝志言今狂虏跳梁士气不振朝廷日悬金爵之赏计功而授之人酒不肯用命又况继诏等乳真小儿从帷闼纨桍中夺之首功奈何令彼坚之士蒙霜露犯白及毕命疆场之外乎夫应奎国相身为大臣甘心垄断以外则为边臣诲诈以内则为子弟崇奸有臣如此将焉用之＜锍-釒＞下兵部覆验如汝志言  上恕命锦衣卫捕应奎国相杖于阙下黜为民继诏熙敬付巡按御史逮问具奏
　　○辛丑浙江巡按御史林应箕以海寇勿靖奏免宁台温三府及象山定海等县正官入觐许之
　　○壬寅改南京户部尚书王崇庆为南京礼部尚书升刑部右侍郎周延为南京都察院右佥都御史提督掺江太仆寺少卿刘大直为都察院右佥都御史巡抚贵州南京光禄寺卿扈水通为应天府府尹  以松清东路参将署都指挥佥事许信为镇守松藩等处副总兵
　　○癸卯巡按直隶御史蔡朴上＜锍-釒＞请罢宣府马市初大同马市罢宣府以虏守约互市不绝至是虏益骄方张家口开市毕次日即入常峪口肆掠故朴谓宜罢  上曰各边开市悉令禁止敢有效逆逮言者斩兵部亟严示诸镇巡一意战守毋忽  巡视军器科道官李用敬狄斯彬等奏上京营前后所造火器弓矢滥恶不堪及官匠侵欺縻费状因请追治督工主事胡朝臣都督刘鼎参将周彻张麒及接管员外张任梁恩主事李儒烈副将种继等罪时彻已下狱朝臣任已降调鼎麒继已革任会用敬等＜锍-釒＞入诏捕鼎朝臣俱付镇抚司同彻讯问任儒烈恩继下工部查其交代时日奏请于是烈儒坐夺俸二月恩一月任继以既降革勿论
　　○甲辰以霜降节遣恭顺侯吴继爵武定侯郭守乾玉田伯蒋荣长宁伯周大经分祭  八陵都督佥事王朝用祭  恭仁康定景皇帝都督佥事沉至祭  孝洁皇后中官祭  恭让章皇后各陵寝  周府华亭王勤熂薨赐祭葬如例  革镇守两广副总兵张经为原卫以提督侍郎应槚劾其持禄纵虏也
　　○乙巳升刑部右侍郎何鳌为本部尚书  命兵部左侍郎聂豹协理京营戎政  以广西猺乱免桂林南宁思恩三府及阳朔荔浦等县正官入觐  荫故巡抚延绥右副都御史刘孟孙钟昆为国子生孟当正德时为刘瑾诬以细故下狱荷校暴烈日中垂死罢归卒于家至是其子汝车□匆白状所恩时汝车□匆业已老乃诏荫钟昆  铨补各京营将领游击赵应卜相赵承懋原任总兵郝承恩原任坐营李悛俱充参将原任参将周邦充游击将军参将杜渐原任参将陈言原任副总兵武漟俱充左击将军应相承恩邦俱五军营俊承懋渐漟俱神枢营言神机营
　　○丙午以旱灾免平阳府所属州县夏税有差  以凤阳淮安杨州徐州各府州县频年大水量准折徵秋粮如二十四年例仍令所在有司发赃罚银及预备仓粮相兼赈济饥民  命五军营游击魏氏原任游击李珍俱充统领延绥遣兵游击将军
　　○戊申兵部覆总督京营戎政豊城侯李熙厘正戎政三事一各营号头千总把官多夤缘逆鸾以进者请考定去留一鸾调神机营参将云冒领五军营而私以所厚陈松代之又以胡悦领五军营正兵徐漙领五军营备兵皆不由  上命令悦己逮问冒宜令还领神机松漙宜逮治一鸾增置各将家丁如副将李凤鸣一部下至岁糜粮几万石尽宜革夺以给边臣入卫者家得旨松溥俱谪戍边边将在京者许月给米五石在京军官不得混文余皆如拟
　　大明世宗肃皇帝实录卷三百八十九

大明世宗肃皇帝实录卷三百九十
　　嘉靖三十一年十月庚戌朔时享  太庙遣英国公张溶代颁明年大统历  上不御殿文武百官于奉天门行五拜三叩头礼
　　○辛亥  孝洁皇后忌辰  奉先殿行祭礼遣彭城伯张熊祭  陵□八寝
　　○壬子升浙江布政使司右参政史褒善为本省按察使  改工部右侍郎吴鹏为刑部右侍郎南京太仆寺少卿升南京鸿胪寺卿郑晓为南京光禄寺卿  命遂安伯陈鏸于左军都督府佥事原任西官厅参将署都指挥佥事任俊充掺练班军参将江淮总兵署都督佥事刘远海州参将署都指挥佥事曹世忠俱充副总兵远镇守广西世忠分守通州
　　○癸丑礼部尚书欧阳德至京  上命仍兼翰林院学士掌部事与大学士徐阶交代绍兴王厚爀讦奏其兄淮王厚焘素行不考别葬其母继妃周氏违旨乱伦等罪下巡按御史勘实具奏  宁夏地震有声  兵部右给事中徐纲等查上五府所属及上直旗守等卫宜减革替职改正指挥等官一千七百二十人总小旗四百六人力士一百五十人因言总选错乱贴黄散失及邦政事例混淆吏缘为奸请如罪民黄册例攒造运职文册仍将节年因军事宜类编邦政一书永为遵守从之
　　○甲寅录山西柞子坞及松树儿二处获功死事官军孙朝臣等一百一十三人刘锁等二十二人升赏有差
　　○乙卯朝审重囚矜疑者五人减死戍边
　　○丁巳升湖广布政使司右参政杨大章为南京鸿胪寺卿南京通政司右参议吕怀为南京太仆寺少卿升湖广道御史程軏为江西按察司副使江西道御史萧世言为狭西布政使司右参议  发太仓银万有一千六百两于宁夏添给新军月粮
　　○戊午二王辍讲升兵部右侍郎张时彻为本部左侍郎原任甘肃巡抚都察院右副都御史杨博为兵部侍郎都察院右副都御史王学益为刑部右侍郎  南京广东道试御史王宗茂劾奏大学士严嵩久叨国柄擅作威福以黩货为长策以弥缝为巧图如吏部铨衡之地也嵩则每选额定二十员州判三百金通判五百金天下名区听其选择兵部将帅之府也嵩亦每选额定十数员管事指挥三百金都指挥七百金三边要地惟所钻求夫吏兵大臣非不知其柄之移也一不从则祸立至诚积威之劫耳是故大臣宁负  升下而不敢负嵩也气焰薰灼炙之者热根蒂盘据触之者碎凡苟富贵保身家之徒无不出入门下承望颐指即为之乾子者不知其几若尹耕梁绍儒辈是也所畜家人无虑数百往来郡县需索有司骚扰驲递稍不如意则横被捶楚无敢谁何是天下畏嵩甚于提  陛下也生辰受贺方物毕陈岁时问遣金帛相属尝闻其往年被论治装时有一门官从旁所窥之见其金银宝玩狼籍盈庭谓皆云南之物远致万里不知  陛下宫中亦有此器否  陛下所食大官滋味不过数品而嵩之宴饮则穷海之错极陆之毛靡不备具是天下供奉嵩甚于供奉  陛下也所得四方贿遗府第不足以容之乃之地为藏深广数丈金珠宝货咸实其中此岂神输鬼运哉官敛之于民而纳之于嵩也嵩视之若不甚惜而不知鞭朴之苦膏血之尽一路之哭有不胜其惨者矣嵩欺天罔人之罪不可缕数此特其梗概耳臣非不知  陛下之左右皆嵩之腹心一言浸润刀锯伏焉而臣顾欲去必不可去之奸以贾必不可生之祸哉良以世受国恩无由图报而况厕言官之列遇受害之君既知奸慝敢复隐忍以自全耶时吏部考功郎中万采嵩之私人也宗茂并论采附权纳贿不可处铨衡之地＜锍-釒＞入  上怒其恣肆妄言诬诋辅臣令降二级调外任宗茂坐出为平阳县丞嵩上＜锍-釒＞乞休  上优诏慰留之
　　○己未发兵部尚书赵锦戍极边光禄寺卿董懋中口外为民初锦自大同巡抚召入本兵仇鸾有力马时懋中为职方郎中与鸾表里为奸锦亦曲意奉之及鸾败给事中郭钥追论锦前謟事鸾如议开马市议分团营皆阿指赞成既而见边事日非鸾败形已露乃稍示抵捂持两端以自解懋中虽已升任然为职方时朋奸鬻爵状播在耳目臣不敢一二悉数即今  圣明在上洞烛逆形若近者蒋应奎唐国相辈皆以鸾党冒功明正国法中外臣民莫不举手相庆谓焉世道清平之会矣顾致乱有源去恶务本所以抡才选将叙功升赏以主持于中者本兵职方事也锦懋中罪浮应奎等数倍而斥罚未及何以示大公于天下＜锍-釒＞入  上曰钥所言是本不清何以澄流锦久附逆贼朕亦素知今充极边卫军妻子随住懋中发口外为民兵部员缺吏部会推三四人以上时南京十三道御史王民等荐举原任宣大总督尚书翁万达原任兵部尚书王邦瑞原任三边总督尚书杨守礼原任甘肃巡  杨博等皆谙练戎务宜起用部即覆其章以请乃起万达为兵部尚书  辽东泛河城辽阳城地震有声
　　○庚申  上以逆鸾就戮下诏称秉一真人陶仲文即玄代虏之功命岁加禄米百石仍荫其子世昌为国子生
　　○壬戌以旱灾减免江西南昌瑞州袁州临江吉安抚州赣州南安八府所属州县并南安信豊等所税粮
　　○癸亥以水灾免大名保定河间顺德广平等府所属州县并天津涿鹿德州等卫所民屯秋粮有差
　　○甲子兵部覆御史温景葬条陈四事一边民武级者宜令就本部司输财免其赴京其有能自以财力成堡塞者当计所费以官受之一罪废将官有纳银纳马赎罪之例罚轻易犯自今请重从重议赎一边民能助边者请表厥宅里给与散官复其身一诸臣有能悉心备御防患未然者请得与防秋者同赏罚悉如议  革太仆寺添设寺丞  治二十七年虏入狭西平口山牧羊川等处失事罪降甘肃游击蔡勋二级永昌守备黄福等八人戍罚有差
　　○丙寅升南京尚宝司卿卢宗哲为南京通政司右参议大理寺右寺丞魏谦吉为本寺左寺丞云南道御史张两为大理寺右寺丞  提督军务侍郎孙桧奏各边官军入卫时序向寒乞照上年例给赏户部覆今岁边防无警且值帑诎乏赏当从省诏从桧言赏之
　　○丁卯  诚孝昭皇后忌辰遣长宁伯周大经祭  陵寝  以防秋毕命提督侍郎孙桧还京罢守边卒量地里远近留戍之  夜月犯井宿西扇北第二星
　　○己巳虏酋小王子打来孙等率众数万寇辽东锦州地方叙虏千余人总兵赵国忠督储将率兵御之虏引去
　　○庚午勒辽东巡抚都御史许宗鲁致仕罢漕运总兵郭琮闲住以给事中朱伯辰论其哀残不职故也  以水灾免直隶淮安府邳徐等州及广东雷州府正官入觐  荫提督两广兵部右侍郎应槚子文炳为国子生以三年满也
　　○辛未令掌府军前卫事泰宁侯陈＜王扁＞闲住以给事郭钥论其贪纵为指挥李官等所讦故也  改镇守两广总兵镇远侯顾寰充总兵提督漕运镇守淮安地方  革甘肃平戎嘉顺老雅永沟大通五递运所
　　○壬申巡按山西御史尚维持言国家设盐课以裕边储立勘合引目以通盐利俱于南京户科收贮一遇开中刷给发此旧规也但引目勘合收掌于南京钱粮数目稽查于北部其为难者五若变而通之其为易者十其为说者三五难一稽考难行二事体难通三督责难公四开纳难久五清理难遍十易守掌内府易以谨其出纳责成户部易无分其事权请发有定期易为稽考盈缩有成筭易于调停领缴如出诸一予易弭其奸欺官商不欺于两涂易坚其遵守盐视引目为通塞易究其科病商以勘合为转缴易均其苦乐豪势无凭于城社易杜其占窝之门人心辐辏于辇毂易辟其输边之路三说以南京桐板改贮于内府发引开中可省每岁差官之烦若不可请将勘合引目照数添铸于北如先年都御史王琼所议又不可则引目姑请仍旧其勘合系近日钦依事理件数不多造取亦为请添铸开中用户部印信铃之此三说惟  上所择开中既便如是而立为严限勾销之法自嘉靖三十二年以前勘合引目量其分数多寡许令每年带领带缴外嗣是查覆弘治二年例长芦山东河东运司次年三月终淮浙四月终福建广东云南四川六月终户科于赴销之日即核上年引目勘合完勘若干有稽迟脱漏者行各巡盐御史追没之行盐地方截甬退引各该布政司府卫州县按季类缴盐院亦查有淹没者严为究治则影射之毙可革如是而立为督责课程之法各运司提举司每年注销之日许领次年勘合引目次年赴销之日令缴上年勘合引目总催官运司以同知副使判官为之提举司以副提举为之毋辙令仓场大使等官带管运司提举司各掌印官总督之物专委佐贰擅利分谤该科于注销限内核其岁办本折及引目勘合有违限拖欠者奏请照例停俸降级如是而立为优恤商灶之法待商莫如速支掣以安微利之心庶价值以省额外之罚惩官豪以绝侵渔之奸待灶莫如时使番休之有节均徭杂泛之有辨摊逃承佃之有据则商无利利而灶有余力矣如是而又立为成饬贪残之法运司提举司官中间有行事乖方怜其科目借此优容者又有膏梁乳臭惧亲吏事营求散地者此辈卒以不入右选狼籍自弃恃申掣以弭商假公办鸠灶衣冠巨盗耻言之请核其科罚多寡照例递降罢黜大示惩创虽砥砺激昂之中未必非曲成保全之意也如是又立为责成宪臣之法盐法奸毙以自司属而清理事权专之宪职今有驰鹜高踪雄谈玄理未税钱谷耻校铅黄委心司官恣其出入假手胥吏任其低昂亢臣也寡昧之谋坚于自用刚愎之病多不访求龌龊大体徒縻供亿锱铢细故微炫风裁废臣也官攒奸毙漫不察商灶雕瘵付之罔闻用一缓二心计未能较常取盈怨声显着刻臣也增额病商喜于施为减工亏灶洿其节省苟檄时誉遑恤人言丑熊若往时调可陋病臣也宪体不检为人指摘私诘内容盻睇姑息养交市誉苞苴殷勤菽麦不分且悲狐兔薰莸相杂实非猫鼠污臣也有此五者欲勘合引目之清得非倒植以求茂乎请照宪纲事理除清理盐法大臣出自  圣裁每巡盐御史一年满听都察院考察有一于此治以不职则风纪可修矣＜锍-釒＞入下户部议谓盐法开中制之北部引目发自南都互为稽察即古内外相维意也毋轻更制余皆可行诏从之  御史徐绅言迩者太仆寺以兵兴乏马每岁预徵明年备用马给之民力不堪然其势不可骤免请以三年之通渐减一年之徵自三十三年为始预徵次年者免三分之三行之两年渐复全额兵部覆可  诏允行  以河决免徵东安县马
　　○癸酉升山西左布政使江东为都察院右副都御史巡抚辽东兼赞理军务  岷王誉荣薨  上辍朝三日遣官致祭命有司营葬如例谥曰康  命左府佥书定西侯傅充统兵官镇守两广
　　○甲戌免是岁两京决囚
</div>
    <div class="pagination">
<a href="明实录世宗实录_page199.html">上一页</a><span>...</span><a href="明实录世宗实录_page195.html">195</a><a href="明实录世宗实录_page196.html">196</a><a href="明实录世宗实录_page197.html">197</a><a href="明实录世宗实录_page198.html">198</a><a href="明实录世宗实录_page199.html">199</a><span class="current-page">200</span><a href="明实录世宗实录_page201.html">201</a><a href="明实录世宗实录_page202.html">202</a><a href="明实录世宗实录_page203.html">203</a><a href="明实录世宗实录_page204.html">204</a><a href="明实录世宗实录_page205.html">205</a><span>...</span><a href="明实录世宗实录_page201.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
