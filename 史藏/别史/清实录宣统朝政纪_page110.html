<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 110 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 110 页/共 148 页</h1>
    <div class="content">
○又谕孙宝琦、电奏山东兖州府滕峄等县被灾。请饬拨款协赈等语。著盛宣怀冯煦派员就近查勘情形。酌量协赈。电寄　　

○又谕、电寄川滇边务大臣王人文、电奏边务困难。恳允来京请训等语。著迅速来京陛见。电寄　　

○外务部奏、光绪二十年中英滇缅界约第四款。载明北纬二十五度三十五分之北一段边界。俟将来查明该处情形稍详。两国再定界蝱滟戋等语。盖滇缅界蝱滟戋。当时以尖高山为起点。向西南勘定。其尖高山北一段。尚未勘划。光绪二十三四年闲。缅兵越境滋事。英使窦讷乐谓应先以恩买卡河与潞江中闲之分水岭。为暂时从权之界。当因彼所指之分水岭。在中国界内百有余里。若从此横截为界。则其西中国世袭土弁茨竹派赖等寨。收归英属。经总理衙门覆以应各守现管小江边界。该使坚执不移。且谓分水岭为天然界限。应即以为定界。相持至于光绪三十一年。滇督派委已革道员石鸿韶与英国所派领事烈敦会勘。会勘之结果。烈领主由高丽贡大雪山顺分水岭而下。以大哑口为界。并愿仿照前租芒卯三角地成案。所有大哑口以外村寨地方。作为永租。该革道则按土司治理。主以尖高山起。由磨石河源头直上歪头山。过之非河。经张家坡。登高良工山。抵九角塘河。顺小江边上至小江源抵板厂山为界。当经绘图。彼此盖印声明会勘不会划各在案。英人初混恩买卡河为小江。滇省既勘明恩买卡河即恩梅开江。遂拟以近该江处之扒拉大山。当彼所指之分水岭。适烈领病故。外务部要求英使派员另勘彼以已有完全报告。必欲就此商定。其所主界蝱滟戋。系循大金沙江及龙江之分水岭脊。至过龙江上流各溪。再循潞江及大金沙江之分水岭脊顺至西藏边界之处。即本于烈领所勘之蝱滟戋也。外务部当即声复不愿照允。并据滇省图说。主以从尖高山起。过青草岭熊家寨。过狼牙山之非河。登高良工山。抵九角塘。沿小江西岸之浪漾大山。即扒拉大山。接连他戛甲大山。为分水岭。甫与提商。而英使竟述其政府之言。谓中国若不允所拟各节。当令缅政府驻守该处。治理一切。无需再商。迨宣统元年。英领事遂藉端干预片马各寨案件。旋即进兵占据片马。外务部晶■宜与英使交涉。并电驻英使臣刘玉麟向英政府商令撤兵。而英使终执前议。谓不肯以分水岭界蝱滟戋作为根据。断不受商。英政府亦一味推宕。不能得其要领。外务部一面电滇督李经羲筹商办法。该督之意。以现所争执各地为一截。如磋商不成。届时即交保和会公断。以未经议勘各地为一截。应先派员审查。当由外务部酌复英使。请其先将兵队撤退。彼此各派大员。将两国所主形势。详细考查。再行核定。其向北未勘之地。一并查明。以为将来勘界地步。且声明以公断为最后结果。旋准该使照复。英政府以分水岭迤西。除片马岗房古浪外。不认为中国属地。派员考查一节。鉴于往事。非两国豫定根据。难望妥结。分水岭形势。宜作根据。岭西登埂土司向收礼物岗银等项。可以银钱相抵。并面称派员前往审查。与英兵必起冲突。中国应任其咎。如以分水岭为界。则此段属缅地方。或有归入中国之处。以为交让。当复罗列各土司证据。与之反复辩论。其词意强硬。不稍相下。同时亦准刘玉麟电称、片马等处。英政府拟向中国永租各等语。此滇缅北段界务与英人磋商之情形也。查此段边界。南为土司所属各夷寨。北为滇省与野人山交错之处。从来筹边者恒注重野人山地。以为川滇藏之屏蔽其形势诚所必争。惟国界例以高山大川为限。滇缅若早就大金沙江分界。则其东各地。自可包举。乃前使臣曾纪泽争之。卒不能得。迨薛福成划定南段界蝱滟戋。不但去大金沙江绝远。且由尖高山起点。将流入大金沙江之恩买卡河下游划于界外。所谓北纬二十五度三十五分以北一段。盖已成为不易解决之问题矣。英人取缅后。经营边境。不遗余力。在野人山各夷地探察綦详。我国治理属夷。向取羁縻主义。滇省官吏。于所管疆索。既无详细之图志。又无切实之调查。论国力固人强我弱。论边势又人明我暗。洎乎石鸿韶与英领会勘。该领执高丽贡山以南恩买卡河东之分水岭。该革道既不能据山形以定分水岭之正脉。复不能审水势以证恩买卡之经流。辄自九角塘河折而东行。溯小江源而上。虽意在保全小江内片马各寨。而小江外狼＜冉页＞滟粟等地。遂已屏诸化外。嗣经外务部改定扒拉大山一蝱滟戋。以与英使提商。而界员照会图说具存。在我既失之于先。在彼转持之有故。且石鸿韶即于此时以失地获咎。彼更疑我有失推诚和商之道。凡斯种种。遂积为英兵进据片马之原因。现虽暂时退至他戛。而于该处筑垒掘濠。驮运粮食军火。彳滟扁徵各夷寨户税添兵侵入狼＜冉页＞滟粟。意在经营全界。不仅争片马一隅。滇督所拟两截办法。原欲急脉缓受。然审查一节。既难商允。若贸然派员前往。必至冲突。至于交会公断。必须两国先有公断专约。且须出于双方允愿。中英未有专约。由我提议。彼如不允。更无他术可以转圜。且彼既意在全界。断不肯一面允我公断。一面复任我审查也。窃维国家疆土。尺寸本不可以与人。＜圭黾＞滟兄此段界务。南为滇省险要。北为川藏藩篱。岂容轻言退让。自片马事起。滇省绅民所以责望外务部者甚至。不知外闲相传之议论。即系外部一向所主持。苟有一蝱滟戋可望。岂肯遽与放松。惟果至情见势绌。智尽能索之时。则亦不能不计及于结束。现在扒拉大山一蝱滟戋。彼固万不受商。如就九角塘河顺小江西北流入恩买卡河之汇流处为界。尚系前此外务部与滇省商酌之蝱滟戋。而彼于小江边暂守之界。始终未允照行。则此蝱滟戋恐不易就范。至如板厂山小江源一蝱滟戋。系石鸿韶会勘原案。据以磋商。措词似顺。然此际彼方野心逐逐。把握亦正难言。除两蝱滟戋外。惟有认高丽贡山为根据。而就彼永租交让之议耳。臣等再三商酌。情贵明乎彼我。害必权其轻重。疆场险要。本属无常。阻敌之谋。亦非专恃地势。英人于小江内外各地。直已视如固有。词气悍决异常。循此坚持。无论决烈堪虞。即使终归和商。恐稽延逾久。枝节横生。其结局更有不如今日者。昔薛福成订约之奏。有言决机宜速不宜迟。防患宜远不宜迩。不值以一隅而妨全局。未便竞小利而堕诡谋。当日距曾纪泽商办时甫及八年。已有艰易损益相去倍蓰之语。迄今距薛时又二十余年。艰易损益。自更倍蓰于当日。且中国积弱至此。防御百无足恃。惟有藉感情为作用。或可联君■羊雄而求多助。乃得以及时自强。各国于东亚之事。恒视英国之左右为重轻。若以一彼一此之边界。明知不敌而重伤感情。似非保持平和之至计。此尤臣等所长虑却顾。而不能不请速定办法者也。谨将此事曲折利害。详细密陈。究应如何办理之处。恭候圣明裁夺。得旨、内阁议奏。摺包　　

○又奏、中俄通商条约。现届应行修改之期。请肬■闲派修约大臣前往俄京会议。得旨、著派陆徵祥为修约大臣。给予全权。摺包　　

○又奏、此次外务部正在调查豫备修改俄约。俄使辄藉蒙古新疆等处历年交涉未结各案。指为不遵守约章。晶■宜奉俄政府命来照诘问。经外务部一再剖明。始无异议。其欲保全条约固有之利益。已可概见。今与议修约。如冀挽回一切权利。窃恐我所主持更改。未必能就范围。而彼转藉以扩张势力。多所要求。于事更难期结束。惟查光绪七年之约。当时原以收回伊＜覀之＞■牛为重。而以通商徵税为轻。现在情势已殊。边境交通。渐形利便。商务亦较前兴旺。曩于光绪三十四年闲。俄请设立乌里雅苏台领事。外务部以照约设领。是已认为商务兴旺。应即同时议订税则。俄使谓应先行认允设领。税则可俟厘订商约时再议。其时俄外外照会我驻俄使臣。亦有日后议约。对此事决不拒绝等语。故此次修约。臣等窃以为应先提议商订税则。就其所已允许。以取因势利导之功。果能将旧约免税之条作废。裨益亦非浅鲜。此外凡关于通商各事宜。均应逐加详酌。彼此有所商改。必求取益防损。如有未能解决之问题。即仍暂照旧约办理。盖商务虽较前兴旺。究竟边陲与腹地不同。祇当揆度时宜。未便过事强争。以免有妨两国睦谊。依议行。摺包　　

○又奏、中和领事条约。业已划押。请旨批准互换。从之。随手　　

○以襄助考查宪政。赏日本大藏省主税局长管原通敬。行政裁判所评定官清水澄。司法省参事泉二新熊、宝星。随手　　

○乙未。谕内阁、电寄杨文鼎、据电奏、浏阳县匪徒。因米贵纠集多人。入县要挟。并将警察总分各局所捣毁无存。又拥入各碓坊米铺及绅士家凶闹。旋复愈聚愈血■乣。声言放火焚烧。并向防队兵勇夺取枪械。当将为首之黄兴三张二两犯。拏获正法。余党退散等语。仍著该抚查拏匪要。尽法惩办。并严密防范。毋任再生事端。电寄　　

○湖广总督瑞澂奏、裁撤土药统税部局。拟即责成通省州县。会同地方绅董。先将本省囤土之户。清查一次。凡未经报税者。均令按照部定税则。克日措缴。一律将土寄储公栈。或殷实行店。不准再行在家囤积。其贩土外销者。先将商名及运销处所。及土药件数斤重。报由起运地方填发执照。始准入境。不论为专运鄂省。及由鄂经过运往他省之土。但入鄂境。由首境验明。按则完税。发贴藩司印花。以杜影射洒卖之弊。至运赴他省之土。仍由收税处另给两联凭单。由出境关局验放。截取一联送原处查核。庶于徵禁两途。均有裨益。下所司知之。摺包　　

○以博多勒噶台亲王阿穆尔灵圭兼署镶红旗蒙古都统。官报　　

○以修订宗室觉罗现行律例告成。予提调官宗室松溥等升叙加衔有差。官报　　

○赏农工商部右参议邵福瀛外务部参议上行走廖恩焘、宝星。现月　　

○丙申。谕内阁、此次引见之覆带京察一等未经记名人员陆嘉晋等共七十三员。著于五月初三日起。按照名次先后。每日五员。呈递膳牌。伺候召见。如是日未经召见。仍于次日豫备。其余各员。以次递推。每遇星期。亦递推一日。现月　　

○邮传部会奏、邮政附属税务司。本系未设专部以前。暂归兼辖。现经咨商税务大臣定期移交邮传部接客。以归统一而符名实。依议行。摺包　　

○两江总督张人骏奏、江苏咨议局决议豫算案。删减增补。强迫施行。并以辞职相要挟。查豫算岁出。虽有国家地方之类别而岁入尚未划分。国家与地方经费。取资同在表列岁入各款之内。自治费亦无专项可指。实属无从剖析。此次议删甯省补助上江公学经费。该局常驻员呈请解职文内。并请在国家行政费内拨补。以为于地方行政经费。及此项豫算案无涉。如此持论。似于目下帑藏竭蹶情形。茫未计及。按局章第二十四条二十九条所载。自不能令该局再议。所有该局常会临时会两次执议豫算案删减增补。均觉窒碍难行。下部知之。摺包　　

○云贵总督李经羲奏、云南省城各级审判检察厅成立。派员试署及代理推检各缺。下部知之。随手　　

○江苏巡抚程德全奏、前准民政部咨府厅州县辖境。有壤地插花。不便行政者。妥筹改正。奏明办理等因。兹查苏属靖湖厅抚民通判一缺。系光绪三十年。前督臣端方等奏准以苏州府管粮通判一缺改设。移驻洞庭西山。原为因地制宜起见。惟时异势殊。太湖枭患近渐平息。其民刑词讼。现又筹设审判。不归行政官讯办。该厅地方瘠小。下级自治。祇能合城乡为一区。本年筹设厅自治。势必强分为上下两级。而区域大小从同。徒增担负于人民。无裨行政之实际。拟请将靖湖厅归并太湖厅管辖。其现任通判刘嘉琦即照例归裁缺即用班内留省补用。此外又有武进、丹阳、泰兴、三县合辖之福兴洲地方。现正办理自治。三县会同监督。已形不便。泰兴又远隶甯属。文牍往返经旬。设监督官厅之政见。彼此偶有异同。则一时骤难解决。查该洲地属武进者十之七。属丹阳泰兴者十之一二。拟请改归武进县专辖。庶足以正经界而资治理。得旨、内阁议奏。寻奏、准如所请。从之。　　

○山西巡抚丁宝铨奏、陆军财政局试办宣统四年豫算。其岁出分现行案新案两种。现行案就现办之事现有之款核计。新案则以汰旧编新为主。臣悉心筹画。不独新案需款较多。一时未能筹足。且体察地方情形。各路防营。目前实难议裁。祇得仍照现行案办理。俟各属巡警完备。再行汰旧编新。以符成镇原议。下部知之。摺包　　

○塔尔巴哈台领队大臣荣昌因病解职。赏护军参领文琦副都统衔。充塔尔巴哈台领队大臣。现月　　

○以烟癖未除。革直隶候补道翁之缮职。永不叙用。随手　　

○旌表捐躯明志直隶涿州烈妇安王氏。摺包　　

○缓徵云南宜良县属歉收田亩宣统二年应徵钱粮。摺包　　

○豁免云南恩安县属被灾地方宣统二年应徵条粮。摺包　　

○永豁云南昆明县属营舍税关购用田地额徵钱粮。　　

○丁酉。孝慎成皇后忌辰。遣官祭慕陵。　　

○谕内阁、电寄赵尔巽、据电奏拟调邓邦述来奉办理审计事宜。请以候补三品京堂朱启钤署理吉林民政使等语。著照所请。

电寄

　　

○又谕、电寄查赈大臣冯煦、据电奏、山东滕峄灾区。由盛宣怀续拨银二万两饬员查放。并江皖新灾酌加急赈等语。知道了。电寄　　

○引见北洋大学毕业生。得旨、考列优等之朱焜、郭养刚、陈祖诲、于震、吴炽棻、邝英杰、梁朝玉、詹荣锡、杨卓、钮翔青、水崇逊、均著赏给进士出身。改为翰林院庶吉士。考列中等之周镐川、赵玉田、郑礼谦、孙亦谦、刘永嘉、吕金藻、黑树铭、陈朝栋、水崇庞、均著赏给进士出身。以主事分部尽先补用。　　

○引见山西西学专斋毕业生。得旨、考列优等之仇元王滟寿、成元治、刘学圣、考列中等之左儒、武讲、郭元章、孙晋祺、赵魁元、池庄、李荫钟、常克勋、解云辂、曾纪春、米佩棻、侯德旺、张景良、葛尚功、柴维梓、孙鸿业、均著赏给进士出身。

现月

　　

○宪政编查馆奏、遵限考核京外各衙门第三年第二届筹备宪政成绩。综计凡十二项。除颁布文官考试章程、任用章程、官俸章程。业经奏改期限外。其余十一项。按之京外各衙门奏报所称、皆能克期进行。著有成绩。各省之中。于推广厅州县肬■闲易识字学塾。应以四川为最。厅州县巡警一律完备。应以东三省为最。其余各省虽有参差。皆无贻误。惟云南广西甘肃三省未据奏咨。应请归入下届一并考核。但自去冬钦奉谕旨。缩短议会年限。修正筹备清单。百端待举。皆在今年。傥或稍涉因循。必致贻误大局。应请饬下京外各衙门并日计功。毋得丝毫玩忽。必进行无闲于始终则期限不虞其迫促庶于宪政前途。不无裨益。报闻。

摺包

　　

○理藩部会奏、派员前赴蒙疆。择要调查。并豫计行程。及调查办法。约分三端。一、调查事项。如司法之筹设审判厅。改良监狱。添设习艺所等类。皆为应办事项。然向来盟长札萨克均有审判死罪以下之权。与将军大臣无异。其中祇分单蒙案件。与民蒙交涉案件而已。因案件不同。而审判之权。遂有会同不会同之别。是不独行政官兼管审判。即审判人员。又有蒙员汉员之差异。如欲筹设审判厅。则司法不能不独立。究竟将军大臣与明长札萨克能否尽弃其审判权。而单蒙与蒙民交涉案件。能否全归审判厅办理。或暂行分别审判等级。凡关于初级审判厅案件。无论民蒙。均归各旗自审。关于地方审判厅以上案件。无论民蒙。统归审判厅审理。仍以将军大臣为监督机关。暂定过渡办法之处。均须就各地情形切实调查。乃能定改正之方法也。又如教育一节。为开通蒙民之要政。而教育之善不善。其结果尤在入手之初。采用何种教育。可以无流弊。否则蒙古素重黄教。迷信者多。强迫太深。徒滋为渊敺鱼之害。现在各将军大臣与内盟各旗。有已经设立学堂者。有甫经组织者。应由调查员先赴各将军大臣驻所。并已设学堂之蒙旗。切实调查其教育方法。与所用教科书。及教育人员。是否宗旨纯正。不染歧趋。并应如何推广。如何改良。可以收开通蒙民之效。此外尤关紧要者。如蒙古商务。向以茶为大宗。理藩部例有清茶票规。为大宗入款。近来销数顿减。不及旧额十之三四。实由西伯利亚铁路交通便利。俄茶倒灌。华茶质窳费重。难与竞争。加以向来限制华商最严。票额有定。转不如俄商之任便贸易。此皆宜详细调查。急图改良。以维商业而抵外货。又蒙古素重牧畜。其皮革骨角。亦为出口大宗。惟不知牧养之法。顿形销减。其余风俗习惯。凡有堪资政治学术者。均由调查员就近调查。以资参考。渐图改良之豫备。除实业交通警务财政兵制。既据各该衙门覆称暂不派员。拟由此次所派各员就调查之便。如有所得。亦拟咨商各衙门以资补助。至边防一端。事关秘密。应由军咨府酌定宗旨。另行会同办理。此调查宗旨之宜豫定者也。一、调查区域。拟由察哈尔入手。先行调查其所属八旗。次多伦诺尔厅。锡林果勒盟。东至热河及昭乌达卓索图两盟。锡哷图札萨克喇嘛旗。北至库伦。及图车两部落。恰克图哲布尊丹巴沙毕游牧。西至乌里雅苏台。及三札两部落。又南至绥远城。及依克昭乌兰察布两盟。如时期短促。则乌里雅苏台及三札两部落暂缓调查。其哲里木一盟。交通甚便。拟另行调查。其西路各盟。拟俟来年续办。此调查区域之宜先规定者也。一、调查办法。凡调查员所经之处。须由各将军大臣派员协同调查。并派明白通事。以便传语。至各盟旗之处。亦由各盟旗派员导引。以资接洽。又向来各部所派调查员。均优给津贴公费。自备车辆。不用地方官供给一切。所以省扰累。便调查也。此次亦仿照办理。凡调查员在内地行走。及至将军大臣驻所。并有旅店饮食可购之处。均须自备资斧。不受地方官供给。惟由台站行走。及出外调查。所须饮食房闲。仍由台站供应。按值发价。以免扰累。臣等公同商酌。意见相同。伏候命下。敬谨遵办。依议行。摺包　　

○又奏、敖汉多罗郡王色淩敦噜布以分旗治理。以便举办新政。呈请代奏。窃维蒙古分设札萨克管理地方旗务。关系匪轻。恭查钦定外藩王公表传。敖汉多罗郡王索诺木杜棱。系札萨克郡王班第伯父。屡从大兵出征。颇著勋绩。历次叙功优赉。于顺治五年追封今爵。今郡王色淩敦噜布是其后裔。系属长支。照然可考。惟索诺木杜棱当日从征。编所部为二十佐领。塞臣卓理克图子班第编所部为三十五佐领。并长支二十佐领。为五十五佐领等语。查理藩部比丁册档。今郡王色淩敦噜布名下所属佐领五人。现任札萨克郡王棍布札布名下所属佐领一人。其余佐领。皆分属于各族血■乣台吉名下。共计佐领五十五人。与原呈所开额数无异。至该郡王援引喀喇沁增一中旗成案。臣等谨按会典喀喇沁一等塔布囊。实于康熙四十四年授为札萨克。此外尚有内盟鄂尔多斯右翼前末旗于乾隆元年以族属繁而增设者。其外蒙古三音诺彦旗。于康熙四十六年令善巴子车棱达什析其兄亲王达什惇多布属别为一旗。授札萨克为右翼中左旗。其中右旗札萨克。于乾隆十七年超勇襄亲王策棱次子车布登札布之兄成衮札布请析所属。令车布登札布辖之。别为一旗。其左翼中旗札萨克。于乾隆二十四年亲王德沁札布以本旗丁户滋血■乣。请编佐领。授次子齐旺多尔济辖之。别为一旗。均经奏准有案。此次该郡王因族属繁衍。多有逃荒。又因与现任札萨克界隔老河。办事诸多不便。请以所管四参二十佐领。另编为右翼一旗。并恳恩请给札萨克之职。以便专任旗务。事关增设官职。臣等未敢擅便。谨将历次分设札萨克成案具实上陈。恭候钦定。如蒙俞允其应如何分管旗界。并区分佐领之处。拟请饬下热河都统会同该札萨克棍布札布妥慎办理。从之。摺包　　

○护理四川总督王人文奏、英兵占据片马。云南旅蜀各员黄德润等会议应付方法。呈请代奏。原呈内称、查滇缅北段界务。断自尖高山起。西行至恩梅开江。即恩伦卡河。又北行至之非河口。东北上扒拉大山。至山脉尽处止。此外务部原案之蓝蝱滟戋也。已失我恩梅开江以西之地无算矣。嗣又与英使拟自尖高山起。忽东北经狼牙山。北折经歪头山张家坡至九角塘河。西上扒拉大山。至山脉尽处止。此黄蝱滟戋也。虽起止无殊。而东西易位矣。且忽越高良工山至山外之九角塘河。而内外殊途矣。嗣又声明现管地方。以小江为界。此红蝱滟戋也。而小江以西。扒拉大山以东。又失地无算。然犹曰指焉而已。拟焉而已。未勘也。至革道石鸿韶竟随已故英领事烈敦实行履勘。至九角塘河。忽又沿江转而东行。北勘至板厂山止。此绿蝱滟戋也。而小江以北。板厂山以东之地尽失矣。乃烈敦更贪得无餍。自拟界蝱滟戋。自尖高山起。东经狼牙山。越山横出搬瓦了口。经茨竹了口。由明光河头上高丽贡山。直至兰州土司所辖界止。此紫蝱滟戋也。已贯穿腾越龙陵保山云龙各土司辖地矣。而奸民伍嘉源等又私以保山县登埂土司所辖之片马五寨投英。于是英遂派兵占据片马。并分兵经营各寨。且北乃于狼＜冉页＞滟粟矣。人则步步竞争。我则节节退缩。近又闻法人在河口一带。节节增兵。并闻安南总督以保护铁路为名。屡拟移驻省城似此日侵月削。势不至举全滇之金碧山川。一变而为越南为缅甸不止。此德润等之所以痛念梓乡。不能不激切图之。涕泣道之也。颇闻滇督建议。请筹备。请审察。为目前救急之计。惟水将濡顶。水将然眉。始从事于筹备审察。亦已晚矣。然为今日计。舍筹备审察二者。亦别无应付之策。审察为争议之根据。筹备又为宣战之根据。内外一心。上下一气。或足以振起全局乎。其审察若何。汇齐界务全案。＜目辟＞暒穴＜曰融＞夕＜夗贝＞求各土司租税承袭确凿证据。详稽志乘。博考舆图。委派能员。履行界地。凡山脉水源蝱滟戋桩古迹。与夫关隘厄塞。碉堡道里。测绘纪载。统括无遗。事以速而济。道以分而捷。而踪奣＜虘阝＞亦情事。尤在秘密。此一策也。其筹备若何。军饷军械。御武之材。联合川边。力为协济。扼要驻军。犄角布势。肬■闲练民团。以为援助。牧抚野夷。以备前驱。节新政之耗需。购新式之利器。不操切不张惶。无事则伏。有事则起。此又一策也。然最要最急之策。则断断在乎力争。查外务部原案蓝蝱滟戋界。又与英使所指分水岭黄蝱滟戋界。又指小江边红蝱滟戋界。皆属虚拟。并无成约。且未会勘。可争者一。即石鸿韶以英人指请。蒙混尾随。任听进行。勘至板厂山之绿蝱滟戋。当时外务部已飞函驳诘。逐层指斥。则内外均有案证。可争者二。烈敦照会请于勘界图中声明虽经盖印。不过明图之真伪。不能为议之定凭。石鸿韶亦经照办。可争者三。洋务局总办兴禄与石鸿韶均因勘界失误。奉旨革职。永不叙用。是原勘之员。国家已予惩处。我之开议有辞。彼更无可藉口。可争者四。茨竹派赖烧杀一百四十命之案。烈敦曾酬给抚夷四千圆。大哑口外一十八寨。曾认租一千五百圆。夫偿命债。议租银。是烈敦已明认为中国之地。何得更由大哑口外直上高丽贡山。且更据我片马。可争者五高良工山。非高丽贡山。东西辽绝。何得巧译影谢。可争者六。滇缅界务。仅此北段未定。定腾缅界务耳。山争野人。水争金沙。何得涉及龙潞两江。与永大丽维之辖境。可争者七。又凡主权行动之范围。全以辖境之界蝱滟戋为范围。今英既派兵据我片马。是在人国辖境之内。以军队自由行动。违背公法。文明国断不应有此野蛮。可争者八。又公法占领土地者。大抵为战后之约。谓权利国恐义务国不履条约。故占领其地以挟制之。中英无战事。勘界无条约。我无义务。彼无权利。何得来此违法之挟制。可争者九。又界务会勘而未会划。会划而未立约。立约而未批准。批准而未交换。均失其效力。各国通例何得显背。可争者十。此十争者。理由至足也。言论至正也。应由部臣电达驻英使臣与之坚持。勿稍退让。或另肬■闲重臣赴英力争。未必不可收回失地。窃谓此次争议。不当与之争一隅。直与之翻全案。光绪十一年。英人袭缅之后。前使臣曾纪泽与英外部交涉。英人允我三端。一曰以大金沙江为公用行船之江。一曰在八募立埠设关。一曰愿稍让中国展拓边界。且与英外部互书节略存卷。可按而稽也。十八年使臣薛福成屡次照会英外部请以大金沙江为界。江东之地。均归滇属。当时总理衙门亦力伸划江为界之议。英人稍就范围。于滇西老界与野人山毗连之处。允我酌量展出。而以穆雷江北驻兵之昔董。计地三百方英里。又以穆雷江以南既阳江以东之一地。约计七八十方英里。均允归我。英外部曾照会薛福成有案。然则今日之所争。宜援照曾纪泽薛福成节略照会与之争野人山。争大金沙江矣明知时异势殊。英人糜兵糜饷。占此形胜。未必遽许退兵。然既有成说。借此一著。或可力争上游。且取法乎上。仅得乎中。若曰虽有成说。日久早已翻异。则石鸿韶之所勘。亦日久之成说耳。据此坚持力辩。则将来定界。即再三退让。亦不过如外务部原案之蓝蝱滟戋界而止。夫既力主争议。则不能不作决裂之准备。欲作准备。不能不以国家之全力赴之。非但如疆臣之筹备已也。抑更有请者。英人蛮横如此。难保不藉端挑衅。傥或别有举动。德润等拟即纠合同志。分道回滇。招集我十四府义烈子弟。忠愤父老。＜目辟＞暒穴＜曰融＞夕＜夗贝＞求越南之役百战余生之宿将。收抚石鸿韶轻弃之一切生力土人。访询苦心积虑坚忍练达之绩学宿儒。广募一切失业之农工商民。激之励之。编之联之。部勒而团练之。争议胜则遣而散之不胜则利而用之。万一势必出于宣战。愿为先驱。不为后盾。愿为玉碎。不为瓦全。德润等苦筹再四。披沥具呈。切恳据情入告。一面电达外务部严重交涉。以支岩疆而消巨患等情。臣查该道员黄德润等所呈五蝱滟戋十争。以及筹备审察议翻全案各节。根据事实。力争上游。虽情词不无过激。而其殉义敌忾之血忱。实冀以强国权而作民气。非仅为滇省一隅计也。谨据情代奏。得旨、外务部知道。摺包　　

○补选不入八分镇国公载岐、三等承恩公头等侍＜目辟＞行＜匧心＞口＜韦未＞＜夗贝＞瑞兴、青海霍硕特郡王鞥克济尔噶朗、西路中左翼右旗札萨克辅国公巴彦济尔噶勒、为资政院议员。现月　　

○以失守县治。革四川黔江县知县王炽昌职。随手　　

○以倾产兴学。予江苏川沙厅已故职商杨斯盛付史馆立传。并赠盐运使衔。官报　　

○予故四川提督马维骐于四川省城建立专祠。从护督王人文请也。随手　　

○旌表安徽泗州明烈女何氏。官报纂修官史宝安恭纂　　

帮总纂官蓝钰恭辑监修总裁世恭阅一签正月十五日正总裁那月日专司蒿■禾本陆恭覆阅甲寅二月初三日　　

徐月日　　

荣月日副总裁唐月日　　

宗室宝恭阅二签八月廿九日

　　

陈恭阅七签二月廿一日　　
</div>
    <div class="pagination">
<a href="清实录宣统朝政纪_page109.html">上一页</a><span>...</span><a href="清实录宣统朝政纪_page105.html">105</a><a href="清实录宣统朝政纪_page106.html">106</a><a href="清实录宣统朝政纪_page107.html">107</a><a href="清实录宣统朝政纪_page108.html">108</a><a href="清实录宣统朝政纪_page109.html">109</a><span class="current-page">110</span><a href="清实录宣统朝政纪_page111.html">111</a><a href="清实录宣统朝政纪_page112.html">112</a><a href="清实录宣统朝政纪_page113.html">113</a><a href="清实录宣统朝政纪_page114.html">114</a><a href="清实录宣统朝政纪_page115.html">115</a><span>...</span><a href="清实录宣统朝政纪_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
