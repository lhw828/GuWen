<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1215 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1215 页/共 1316 页</h1>
    <div class="content">陈恭阅四签九月十一日　　

熙月日　　

郭恭阅四签七月十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百六十三　　

光绪三十二年。丙午。八月。乙丑朔。上诣仪鸾殿。问慈禧端佑康颐昭豫庄诚寿恭钦献崇熙皇太后安。至戊辰皆如之。记注　　

○谕军机大臣等、电寄达桂、据电奏请将王嘉禾开去选缺留吉等语。著照所请。电寄　　

○御史王步瀛奏、官制务宜妥定。谨陈管见。曰兼采血■乣议。　　

○曰常亲枢要。曰制驭疆吏。曰宽容谏臣。下考察政治馆知之。　　

○又奏、陕西高等学堂英日文功课太多。恐荒中国根本学问。下学部查核办理。摺包　　

○以宗人府府丞陈名侃为都察院左副都御史。现月　　

○上以祭社稷坛。自是日始。斋戒三日。记注　　

○丙寅。上御乾清宫。英国使臣朱迩典觐见。呈递国书。记注　　

○以差操懒惰。革成都驻防防御诺木欢职。随手　　

○丁卯。祭先师孔子。遣礼部尚书溥良行礼。　　

○遣官祭文昌帝君庙。外注　　

○谕内阁、自鸦片烟弛禁以来。流毒几彳滟扁中国。吸食之人。废时失业。病身败家。数十年来日形贫弱。实由于此。言之可为痛恨。今朝廷锐意图强。亟应申儆国人。咸知振拔。俾袪沉痼而蹈康和。著定限十年以内。将洋土药之害。一律革除净尽。其应如何分别严禁吸食。并禁种賏■鸟粟之处。著政务处妥议章程具奏。寻奏、遵议禁烟办法十一条。一限种賏■鸟粟。二分给牌照。三勒限减吸。四禁止烟馆。五清查烟店。六官制方药。七准设戒烟会。八责成官绅督率。九严禁官员吸食。十商禁洋药进口。十一分饬张贴告示。从之。　　

○户部奏、员外郎闵荷生条陈官制。拟请六部仍旧。略增事任。设内务部与外务共为八部。而以都察院为会议政务之地。总督拟设四员。其无总督处所。仍设巡抚。设司仿照八部。而以巡道分布四方。实行纠察府厅州县。乡官暂宜缓设。并下考察政治馆知之。摺包　　

○出使日本国大臣汪大燮奏、賏■鸟粟流毒日深。亟宜设法铲除。谨陈办法五条。曰稽查。曰限种。曰戒瘾。曰专卖。而最要则首在任人。下政务处知之。　　

○以四川在籍翰林院编修。伍肇龄、乡举重逢。赏侍讲学士衔。　　

○戊辰。祭大社大稷。上亲诣行礼。外注　　

○奉慈禧端佑康颐昭豫庄诚寿恭钦献崇熙皇太后幸颐和园驻跸。记注　　

○谕军机大臣等、有人奏、陕西农务工艺。请饬认真整顿一摺。著曹鸿勋按照所陈。切实办理。毋涉敷衍。原摺著钞给阅看。将此谕令知之。现月　　

○御史王步瀛奏、陕西学务。亟宜整顿。其大要有八。曰画一办法。曰慎聘教习。曰广阅书报。曰裁去津贴。改为官费。曰客籍学堂。划开另办。曰声明定章。一律遵守。曰注重师范。以肬■闲易科为入手。曰设立半日学堂。下部知之。摺包　　

○以故霍尔康札萨克台吉四朗多布结子汪青彭错朗结袭职。摺包　　

○己巳。上诣乐寿堂。问慈禧端佑康颐昭豫庄诚寿恭钦献崇熙皇太后安。至甲午皆如之。记注　　

○给事中陈恒庆奏、禁吸鸦片。宜收中西土药收归官卖严定章程。下政务处知之。摺包　　

○以候补三品京堂孙宝琦署顺天府府尹。现月　　

○庚午。以捐款兴学。赏河南南阳县元妙观道士姚祥瑞扁额。曰全真广学。随手　　

○辛未。秋分。夕月于西郊。遣顺承郡王讷勒赫恭代行礼。记注　　

○出使义国大臣黄诰奏、遵入万国农业公院。经已画押。下外务部知之。摺包　　

○出使英国大臣刘式训奏、出使事宜亟应变通办法。拟请嗣后出使大臣。专就外务部侍郎承参请肬■闲。并饬外务部招考中学毕业。习谙洋文之世家子弟充外交生。专备使馆调充随员学生之用。至各等参赞。亦拟专遴外务部司员充任。此外不得另调。下外务部议。寻奏、出使大臣及参赞等官。均请由部慎选合格人员。分别请肬■闲奏补。至招考世家子弟。应仍照储才馆章程办理。另详拟定章二条。一薪俸。一员缺。缮单呈览。从之。　　

○又奏、请饬练兵处派武随员分驻使馆。以便练习兵学。下练兵处议。寻由陆军部议行。　　

○予故署直隶霸昌道顺天府北路同知刘遵海事迹宣付史馆立传。并入祀昌平州名宦祠。从直隶总督袁世凯请也。摺包　　

○壬申。上奉慈禧端佑康颐昭豫庄诚寿恭钦献崇熙皇太后御仁寿殿。英国使臣朱迩典、暨水师提督默尔等觐见。记注　　

○癸酉。太宗文皇帝忌辰。遣官祭昭陵。早事　　

○谕军机大臣等、有人奏、公司开筑马路。谋毁镇江城垣。请饬严行查禁各摺片。著周馥、端方、陈夔龙、确切查明。妥筹办理。另片奏、丹阳练湖淤滩。公司布种桑秧。有妨水利等事。并著该督抚查明妥办。一并具奏。原摺片均著钞给阅看。寻奏、已饬富润公司将图记缴销。嗣后筹款筑路。永不准开凿城垣。以符禁令。前常镇道郭道直等。均请毋庸置议。练湖筑田种桑。并请注销原案。一部知之。　　

○吏部代奏、员外郎李绍烈条陈举行要政。贵于崇本务实。学堂宜兴。不可徒饰外观。工艺当学。不可滥派出洋。矿业宜兴。不必遽用西法。兵宜速练。不可徒讲形式。下学部商部练兵处知之。　　

○都察院代奏、道员许珏条陈改定官制。当本成宪。兼倢■＜曰融＞■＜石木＞中外时势。以为损益。并请扰民新政。暂绥举办。下考察政治馆知之。摺

包

　　

○山西布政使张绍华因病解职。以山西按察使吴匡为山西布政使。山西冀甯道丁宝铨为山西按察使。现月　　

○甲戌。宣宗成皇帝诞辰。上诣奉先殿寿皇殿行礼。记注　　

○谕军机大臣等、有人奏、江西庐陵县本年五月民变之案。办理未能平允等语。著吴重喜■心确切查明。据实具奏。毋稍徇隐。原片著钞给阅看。寻奏、现已将乱首正法。地方官亦分别倢■＜曰融＞■＜石木＞处。报闻。　　

○又谕、电寄周馥等、据电奏、上海米少价贵。请暂挪银十万两采买。并沿途免厘等语。著照所请。电寄　　

○日讲起居注官翰林院侍讲柯劭忞奏、立宪应先厘定官制。值此时势。或添设以分繁剧之任。或裁汰以省虚糜之款。亦补偏救弊要著。必欲一切更张。恐异日滞碍难行。悔将无及。　　

○日讲起在注官翰林院撰文李传元奏、厘定官制。宜先将敺■几官裁并。其东西各国增多官署。苟可减省。暂缓设立。如为要政所关。应以职事相当之部兼领。组织内阁。宜俟立宪有期。再行筹设。各部司员。严定额数。酌量俸给。无取过优。均下考察政治馆知之。摺包　　

○署两江总督周馥等奏、剿办枭匪。期绝根株。现商定办法五端。一统领清查营哨。二州县清查地方。三分起梭巡。四互相策应。五合力兜剿。得旨、著即认真整顿。切实办理。毋托空言。　　

○又奏、民刑诉讼。酌度情势。拟如法律大臣所奏。先就省会商埠试办。而后及于内地。下政务处知之。摺包　　

○予故广东琼州镇总兵蔡标荫恤加等。并宣付史馆立传。附祀原任云贵总督岑毓英云南省城专祠。从云贵总督丁振铎请也。摺包　　

</div>
    <div class="pagination">
<a href="清实录光绪朝实录_page1214.html">上一页</a><span>...</span><a href="清实录光绪朝实录_page1210.html">1210</a><a href="清实录光绪朝实录_page1211.html">1211</a><a href="清实录光绪朝实录_page1212.html">1212</a><a href="清实录光绪朝实录_page1213.html">1213</a><a href="清实录光绪朝实录_page1214.html">1214</a><span class="current-page">1215</span><a href="清实录光绪朝实录_page1216.html">1216</a><a href="清实录光绪朝实录_page1217.html">1217</a><a href="清实录光绪朝实录_page1218.html">1218</a><a href="清实录光绪朝实录_page1219.html">1219</a><a href="清实录光绪朝实录_page1220.html">1220</a><span>...</span><a href="清实录光绪朝实录_page1216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
