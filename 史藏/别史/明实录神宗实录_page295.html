<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 295 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 295 页/共 367 页</h1>
    <div class="content">　　○乙酉孟春享  太庙遣英国公张惟贤行礼
　　○是日原任南京工部尚书朱天球卒照例祭二坛造坟安葬天球福建漳州府浦县人嘉靖庚戌进士初授南京工部主事考满入京值杨继盛之祸与薛天华杨豫孙董传策往哭西市经理其丧有四君子之称寻以忧归出补南曹而严嵩已败乃迁督学晋南冏卿时张居正鼎贵天球又以冯政及邮传事忤之自陈调外家居十九年万历丁亥以众荐起用迁南大理卿历晋今官自以家食久视宦途益淡遂六＜锍-釒＞乞休自是栖迟丘壑又十八年累辟不起至是寿八十一乃卒
　　○丙戌初乐昌王廷堧有子鼐金□手因滥妾所生五十未娶王以为请至是部覆言王年近八旬身负废疾今或因其高年姑为酌豦与鼐金□手冠带侍餋听其婚配仍不许长子名色不许代行礼仪以开滥妾之禁其袭爵仍候身终请旨庶于情理为当得旨既经题覆准给冠带听其婚配后不为例
　　○丁亥以上元节赐文武郡臣假十日
　　○戊子  孝恪皇后忌辰遣官祭  永陵
　　○己丑顺天府进春文武百官朝贺
　　○癸巳礼部奏请谥典前万历三十一年应补谥者五人兵部尚书伍文定南京刑部侍郎吴梯佥都御史鲁穆杨继宗石城吏目邹智其各省直抚按奏请并礼科＜锍-釒＞举万历三十一年至三十五年止恤过大臣应与谥者二十四人大理寺卿陈烙尚宝司少卿孟秋御史刘台兵部尚书毛伯温吏部侍郎张元祯谕德张元忭南京礼部尚书陶承学太常寺少卿魏良弼吏部侍郎赵用贤刑部侍郎张翀副都御史张文锦兵部侍郎李盛春副都御史魏允贞郭惟贤工部尚书刘东星礼部侍郎唐文献户部侍郎张餋蒙兵部侍郎许孚远户部主事周天佐户科给事中杨允绳锦衣经历沈炼太子太保左都御史温纯南京吏部尚书曾同亨鸿胪寺卿张朝瑞  上是之
　　○甲午  英宗睿皇帝忌辰遣官祭  裕陵　　○  世庙寿妃尚氏寅时薨其礼悉如永妃徐氏例
　　○乙未蓟辽总督王象乾恭进  皇明开天玉律书其书辑  太祖高皇帝圣训为一帙分十三篇曰事天曰恤民曰勤政曰圣学曰训储曰用人曰谕臣曰求言曰慎刑曰理财曰止税曰弥灾曰保业律取万事根本之意书入报闻
　　○丙申吏部会同都察院考察方面有司官员沈麟祥等得旨罢黜降调如例其贪酷官员松江府同知马负图等  上令革职各该巡按御史提问追赃拟罪具奏
　　○吏科等科给事中曹于汴十三道御史孔贞一等各以例拾遗劾奏狭西按察使邢云路浙江右参政车大任江西右参政刘会湖广副使张鸣鹗浙江副使邹希贤广西副使张文奇广东参议吴安国两淮运使徐一唯四川重庆知府曹志遇山西汾州知府赵乔年贵州思南府以运使管知府事阴镕云南临安知府梁桂茂大理知府尹从淑浙江温州府知府今升江西副使蒋光彦浙江嘉兴府同知熊秉鉴杨州府同知今升任王一之莱州府同知谈应天府治中今升任郑心材承天府推官李天培广东广州府推官陈臣忠狭西临洮府推官王良佐浙江海盐知县濮阳春会稽知县戴九玄苏州嘉定知县吴道长扬州府泰兴知县牛维曜休宁知县贾克忠山东益都知县异懋忠福建海澄知县毛尚忠各不职状吏部都察院会覆刘会文奇留用一唯云路乔年大任俱冠带闲住鸣鹗秉鉴降三级桂茂谈降二级希贤安国光彦阴镕从淑臣忠维曜道长心材俱降一级调用志遇九玄调简僻克忠天培良佐懋中尚志俱不及调简一之量调阳春改教  上是之
　　○吏部以清廉异等狭西等处右布政等官汪可受等上闻  上命该部纪录即与不次擢用
　　○丁酉辅臣叶向高以青阳肇布正堪进修拟二月初旬二吉日乞钦定命  皇太子及  福王同出开讲是月凡再请礼部侍郎吴道南户科给事中徐绍吉礼科给事中胡忻刑科给事中彭惟成贵州道御史张惟任皆以为言不报
　　○戊戌刑部尚书沈应文屡引疾乞归至是许之仍赐驰驿
　　○延绥巡抚涂宗浚总督狭西三边顾其志以斩获猛沙二酋捷闻计获虏首级一百八十二颗并次有功官员总兵张承胤等三十二人榆林兵备右参政兼佥事许汝魁等五人各分别升荫赏赉章下所司　　○巡按直隶监察御史金明时劾奏蓟镇总兵王国栋科歛取盈赃过狼籍部覆得旨革任回籍
　　○辛丑赐驸马都尉杨春元故父杨继赠文林郎母李氏封孺人从春元请也
　　○故清平伯吴国乾弟国坤冒袭祖爵吏部覆议得实诏法司究问
　　○调清水营守备盛略加峪关马应元调清水营守备
　　○壬寅  孝静毅皇后忌辰遣官祭  康陵
　　○初定朝觐官与鸿胪寺相见礼节府正官由南廊至前堂以宾主礼见别由北廊出府佐及州县正官执报单由南甬道至露台立收单由北甬道出恭候演礼其余首领等官照旧规行时寺臣与觐臣竞礼礼部奉旨条议以上礼节始定以会典原无开载故也
　　○癸卯都察院吏科十三道面紏来朝官员  上谓诸臣不职者宜逮治今姑宥之还任当悉心干理在外者并行文策励
　　○升湖广右布政张偲为山西左布政使
　　○光禄寺卿王守素引疾乞归许之仍令病痊起用
　　○浙江道御史徐兆魁劾奏督臣李三才奸贪大著诸不法状因言最可恨者莫甚于结党行私令志操不定乞夫趍之如骛但知有三才不复知有朝廷年来是非日以混淆攻讦莫之底止主盟挑衅三才乃其戎首总之三才外假慷慨论列之名尽愚天下耳目内挟贪残恣睢之术不顾一巳防维广布五交潜开三衅浮慕缁衣之好而挥金走币贤愚佥入牢笼癖耽阿堵之藏而逐臭嗜膻渔猎难填溪壑既得陇望蜀每覆雨翻云当沈旧相柄国之秋亟问亟馈结纳曾经百镒及朱夫人过淮之日折程折赆破费亦溢千金旋因失恃生心并欲反戈入室盖既阳附正人谬希大位复阴嗾小人思倾正人虽弥缝之计甚工而肺肝之视如见浑身污秽廉耻尽亡毕世奸险讥弹难尽断当罢黜未报
　　○乙巳辅臣叶向高陈目前要务大端有二一言时政壅塞如不僚不补迁谪不还章奏留中以至州县之淹选补之滞庶吉士之不铨注皆当新以  圣政一言议论滋多如辩讦烦弹论刻章俚隐以至内外之争门户之立是非黑白之互混皆当省其人言章入不报
　　明神宗显皇帝实录卷之四百六十六终
明神宗显皇帝实录卷之四百六十七
　　万历三十八年二月丁未朔升广东右布政林梓为四川左布政使
　　○戊申祭  太社  太稷遣公张惟贤行礼
　　○是日辅臣请于本月初六日恭撰讲章进览日如之从二月上旬开讲例也
　　○四川杂谷安抚司都纲头目板弟坚藏等贡方物赐宴及叚绢银钞有差
　　○湖广四川贵州等马湖府沐川等长官司阿角等族新贵等州县土官等衙门并贵州宣慰使安饶臣各备马匹差土舍悦咸慰安德等三十员赴京朝贡各赏给表里叚绢
　　○云南巡按邓渼＜锍-釒＞陈审议论核名实各八事议论之审一化意见期于相济毋护同而恶异一平异气相争不失其和一裁溢词毋为过情之毁誉一省辩章是非自有公评毋恶声甫至輙图报复而加厉一护善类毋毛举苛摘伤忠厚之谊而快奸邪之心一慎临文无嚣凌猥琐并形奏牍以失对  君之体一成蔓衍止宜就事论事就人论人毋愈引愈失其真一办权衡除奸党擅权误国  宗社安危大计外一人之得失一事之成败无取絮语雷同以取烦聒朋党之讥一怨嚣勿夺理法所在断以必行即怨谤丛集不避一体面毋假国家重则私情轻毋比周骨□力骳以博优容宽大之名一信科条申饬既定终始守之犯者虽贵显不宥遵者虽微贱必录一核虗伪名利之途既膻欺饬之弊百出必略迹象而稽践履就名誉以符事功一严考课除三六年考察及科道弹击抚按举劾外各衙门差出复者外官三年给繇者宜申明称职不称职之例殿者在京官即准为该衙门备察之数在外即准作各抚按纠劾之数一行连坐外而藩臬有司责之抚按内而各官及各处抚镇责之会推与典铨者所举不当罚如其人首正者免一公扶抑此是彼非直截彰瘅毋首鼠两端使凶人得志淑士吞声一破拘栾循资侍迁庸俗所便豪杰所病果行能殊众即一岁九迁因地受任未为不可＜锍-釒＞入未报
　　○庚戌工部以青阳布令皇极门应举请  上以今岁方向不宜令先清地面办物料其营建候旨行
　　○调补通州参将蒋培祚加副总兵管居庸关参将事调宣府南路参将郭增辉为大同西路参将升昌平游击朱正芳为松棚路参将升山东沙沟堡守备徐天衢为石匣营游击
　　○辛亥授假满庶吉士汪煇为翰林院编修
　　○以狭西都司佥书田中兰为湖广行都司掌印济河卫指挥王蒙丰为应州城守备
　　○壬子巡抚狭西右佥都御史于若瀛卒于官以死勤事例当优恤诏与祭一坛
　　○吏部尚书孙丕扬以老病乞归得旨卿硕德重望中外具瞻朕特召田间寄以铨政今岁计事黜陟公平朕甚嘉悦正宜益展忠猷表率庶位如何遽以老病求去知卿精力未哀还即出供职勿得再辞
　　○日讲官吏部右侍郎兼翰林院侍读学士掌院事王图引病乞归日讲官吏部右侍郎兼翰林院侍读学士萧云举乞恩给假以便餋葬  上皆优诏不允且以奉命考试著即出供职　　○广西镇安府署府事冠带土官岑奇凤差官族岑维新以银器等方物朝贡赏给如例
　　○癸丑升广东右布政汪道亨为狭西左布政使
　　○辅臣叶向高奏该工部郎中邵辅忠御史徐兆魁各论劾总督漕运户部尚书李三才随该三才具＜锍-釒＞奏辩又三＜锍-釒＞乞休及工科给事中马从龙御史董兆舒彭端吾南京工科给事中金士衡相继为三才辩雪俱未蒙批发臣惟三才夙著时名屡效忠谠在淮上十三年甚有保障功言者所云或别有见臣不敢知且三才事  皇上久其行事人品具在  圣鉴臣不敢言但三才已杜门待罪两淮重地督漕重任关系甚大若久不得旨妨误实多伏望  圣明简发诸＜锍-釒＞一一传示  圣意令臣拟上庶三才去就明而漕抚大计亦有裨矣且近来论劾章＜锍-釒＞一概留中而言人者与言于人者两无可否彼此混淆是非倒置更望于诸凡论辩之＜锍-釒＞时行简发或断自  圣衷或敕下吏部定其事非曲直以待处分是今日尊主权肃人心一大窾綮也未报
　　○升潞州卫镇抚李时芳为山西八角堡守备大同卫指挥刘熙为靖虏堡守备宣府前卫千户顾尚文为擦崖子守备宣府右卫武举李化梧为大同镇边堡守备甘州卫指挥王国士为岔守备百户官惟贤为山丹守备阳和卫武举张万祥为大同山阴城守备北川堡守备祁秉忠为甘肃洪水堡游击大同入卫游击董勋为辽东右营游击
　　○甲寅祭  三皇子  景惠殿遣礼部右侍郎兼翰林院侍读学士吴道南行礼
　　○乙卯  孝定皇后忌辰遣官祭  昭陵
　　○会试天下贡士命礼部右侍郎兼翰林院侍读学士仍掌詹事府印翁正春知贡举吏部右侍郎兼翰林院侍读学士萧云举王图为考试官
　　○真人张国祥以龙虎山宫殿为水冲倒恳恩修理得旨留本省税监潘相三十八年应解内外税银三万两令国祥自行修理工完造册具奏时户科给事中孟成巳等上言财者百姓之膏血国家之命脉即物力充盈尚不可屑越今太仓库藏出浮于入大司农方苦不支兼以饥馑相望边饷告急即岁底有当年税银二解部充饷一分留赈饥民之旨不过四海一滴有何大济他若三殿未兴三门未竣藩封尚未告成其近里著已必不可已之费尚难枚举乃荒远无益道院以一黄冠羽流轻三万金掷之徒恣市井冒破之需甚为无谓胡不移之灾地窘边又胡不移之三殿三门藩王府第为亲近肘腋之用且与其愧鬼孰若爱民以此三万金拯救赈恤则所全活者功德甚大运祚自长安用羽人方士祚祝为请收成命停止税银嗣工科给事中何士晋亦以为言俱不报
　　○革清河县主簿海州永济仓大使各一员从淮抚李三才议也革宁海场副使一员从山东巡抚黄克缵议也
　　○丙辰祭  先师孔子遣吏部右侍郎萧云举行礼
　　○礼部覆浙江己酉科中举人闵于经罚停两科会试从之以于经故纵亲族夹带私盐为巡盐御史韩浚所劾故也
　　○丁巳升江西右布政丁继嗣为福建左布政使
　　○铸给贵州督木道关防协守辽东中路东路总兵关防各一颗　　○戊午授庶吉士林欲揖张广李光元唐大章李标为编修李康先来宗道张鼐韩文焕丁绍轼汪元极为简讨梅之焕为吏科给事中姚宗文为户科给事中徐餋量为浙江道御史传振商为江西道御史潘润民为礼部仪制司主事
　　○试御史姚镛潘珙张惟任实授
　　○兵部覆山东延按熊廷弼＜锍-釒＞言今日辽左兵马极其单弱而奴儿哈赤方包藏祸心狡焉思逞情形已著变态已彰臣部郎据督抚按牒报事理因其议增兵马輙为覆请增兵万人于辽阳开原广宁之间可备鼎足援剿之势续据抚按商确议将所增兵马分贴单弱业蒙  明旨俞允转饷运器接济军前仍徼  天语督责矣但边臣玩愒苟且习为固然今按臣欲勒定期限责以召募有不及数与及数而不中用者罚调降黜有差其言良是就中惟及数不中用徒费钱粮无益战守尤不可之大者相应严督道将等官将应增兵马设法召募三月报完该道亲行选验务求精强膘壮备冲锋破敌之用此外实无可召不妨从实具报将见数目训练成伍以备援剿余俟陆续再募如有故持浮议耽延误机或那移冒及老弱充数抚按官查的从重参处一无所贷庶令严法行有备无患矣得旨如议严行申饬且命边臣蔑视者部中设法处治务使朝廷威令得行人心知儆不得虗文了事
　　○己未升南京国子监祭酒史继阶为南京吏部右侍郎
　　○铸给监督禄米仓关防一颗从户部主事熊应捷请也
　　○改总督狭西三边都察院右佥都御史兼兵部右侍郎顾其志为南京都察院右都御史
　　○加升乞休云南左布政王贻德为太仆寺卿致仕从吏部风清恬请也
　　○升四川副使刘涌河南副使赵可教广东副使蔡梦说俱为参政涌广西可教梦说各仍本省保定知府王述吉徽州知府杨松年成都知府甯瑞鲤延安知府朱昌俱为副使松年湖广瑞鲤浙江述古山西昌云南
　　○升户部郎中杨文忠为狭西佥事
　　○升南京后府经历雷文炯为南京宗人府经历
　　○予中军都督府带俸武清伯李诚铭及妻沈氏应得诰命并加封其母吴氏为太夫人从其请也
　　○工科给事中马从龙以工部郎中房楠督造河南府第估值八十二万太滥议准之潞府止二十五万且条三项一奸蠹当祛物料验收以总委官为主内监委官不许刁蹬参随等役不许需索部臣役使取给地方不许随带京皂穴窟蚕食其中至京商久经部题掣回如尚局骗用事听彼处抚按拏究一内外宜协自部臣与地方官议论相左耽延二载绩用无成诸便利事惟地方官知之悉如留班军一事足省佥派无限之扰凡若此类地方官一一调停部臣一一倾心其称便更多一西木宜用府第以大木为第一急需自大工采办三省驿骚终岁不能得大木十数昨部移文湖广抚按乞借卒无以应若责瘴蛮夷地如式楠材倐忽立致更必不能秦陇乔松较之楠材其胜任同其精坚羙好又同何必舍有构无贱同贵异哉当如部议正殿以楠余以松无损规窥制而官民俱不扰矣伏乞戒谕房楠加意节省＜锍-釒＞上留中
　　○庚申南京兵部职方司郎中钱策奏臣待罪南曹每闻凤阳巡抚李三才诸贪婪不法状心窃丑之每南北省台诸臣议论风生暗剌明攻几无虗日至三才则尽为结舌心窃怪之乃今势窘物极天定胜人而邵辅忠参＜锍-釒＞出矣夫绳奸紏慝不得于言官仅得于部曹此世道人心之忧也然部曹发之言官不齮龁之失东隅收桑榆犹世道人心之幸也奈何有党奸附恶不顾名简如南工科金士衡者士衡之＜锍-釒＞无非欲维持李三才已堕之甑而固若金瓯取细置大本末乖舛败常伤教莫此为甚臣姑不敢备列三才丑状以伤雅道即如其中军官宗孟抄传日报播满南北内闻某官送礼止受玉带一条玉杯八只以运判朱星耀营解余盐银至京三才受银五百两金丝沉香盒十副叚二十疋以运判刘一澜升长芦同知三才受花金带一条犀杯四对蜀锦四疋姑绒八疋以税监暨禄病故差游击孙绳祖封固税府绳祖先以猫睛四女娲石一玉瓶二并珠玉等物夜送淮安遂大加宠眷绳祖升任又受其盆景十副每盆重八十余金妆点镶□□甘欠□皆宝石珠翠又计十五六百金此岂立身细故无关大即者而士衡谓郭子仪窘奢极欲不以贬贤欲拉三才与之并夫子仪身都将相赐予禄入唐臣无两窘奢一事自为受享或有之然子仪当时曾见受某节镇馈送几多某道官金帛几多蜣螂苏合同列并陈大伦矣士衡又谓辽左颠危欲畀三才以经理夫舍见赃私而论未来功业岂非为三才出脱地即辽左非一日危矣士衡果有此见何必待邵辅忠参劾后始言即荐即救分明卑謟结纳心肠然则言路中最鄙叹者士衡是也总之三才心术狡悍机智玲珑既能罗百万金钱而饱其腹又能招一时丑类而助其锋士衡蒲柳之之姿与风上下天夺其鉴堕落套中若不即为纠正恐观风首鼠者议论滋烦黑白变辞所关人才成败世道治忽非小故敢不避治民之小嫌身家之后患论列若此乃臣因是益有感于臣道之陵夷也人臣服官任事分谊当然摩顶放踵总成涓滴李三才持裁抑税珰之小劳而贿赂公行纪纲扫地此风一倡如茅斯靡谢廷赞恣睢维扬几同贾竖郑振先咆哮毗陵乡绅不齿建言何心披猖若是顷者南户科叚然又以需索受赂告矣彼其发太仓密揭时何其伟而今乃惫也善乎马从龙云顷来诸臣偶建一功立一事輙侈然以豪杰自命而傲狠少恬穆之风秾丽坠素丝之节可谓切中膏育臣请以是为谢廷赞郑振先叚然诸立言者劝无致不承权舆至三才士衡二臣俱当速赐罢黜即治臣出位多言不识忌讳之罪而并加谪逐所甘心也＜锍-釒＞入未报
　　○升兵部武选司员外沈光祚为山西右参政兼佥事工部郎中添注杜日章为贵州佥事浙江按察使吴用先为本省右布政使浙江右参政陈邦瞻为福建按察使福建建宁知府曹皋为湖广按察使湖广长沙知府汪尚谊为河南副使江西抚州府知府翁汝进为广西副使福建佥事熊尚文为浙江右参议兼佥事
　　○辛酉通政使田蕙卒山西大同府应州人繇万历二年进士除狭西蒲城知县洊历今官司封驳者十五年余其最著者发播酋杨应龙行贿一事至蒙  圣褒而遏溧阳县民保留经勘知县李固本之＜锍-釒＞亦得体焉持身颇谨厚户科给事中郭如星以操守求多遂屡＜锍-釒＞引疾归及卒其子援例请恤部议年劳宜如故事诏与祭一坛给半葬
　　○升广东按察使刘之龙为云南右布政使河南右参政陈长祚为山西按察使贵州右参政盛万年为本省按察使浙江佥事陈大绶为湖广按察使兼右参议南京吏部文选司主事洪佐圣为江西右参政狭西右参议常守信为本省副使江西袁州知府汪若水为云南副使福建福州知府孙大牡为四川右参议兼佥事
　　○壬戌工科给事中李瑾以淮抚功过自分诸臣论辩日烦＜锍-釒＞请勘处其略言总督漕运凤阳巡抚李三才向尝救言官魏允贞参奸辅沈一贯御虎珰锄巨蠹此其功似不可泯乃外示侃直内颇奢纵骛延纳滥取予舆论啧啧此其过不能角□羊昨工部郎中邵辅忠直以贪险假横斥之其来或有据其言则稍过科臣马从龙＜锍-釒＞评有长于合变短于持危自负太过简押未周不宜任风纪表率等语此三才断案也南科给事中刘时俊之＜锍-釒＞名驳辅忠实纠三才乃两淮巡按巡盐御史董兆舒彭端吾会＜锍-釒＞代辩甚力而浙江道御史徐兆魁之＜锍-釒＞若独悉微暧发挥无遗也又未几南工科给事中金士衡持议怜才欲为危辽借经理矣众论盈庭不啻两造近南京兵部主事钱策＜锍-釒＞又至彼其指三才中军官抄传事迹真伪臣不敢知至以金士衡为党附明白易见臣无容赘惟是钱策为三才治民灭名义以图续貂概波言官以寓箝制所关不小此不为分理不惟无以杜言者之口服被言者之心将恐洗索挑激角胜不已国体有亏乞  皇上将邵辅忠等参论及李三才请告诸＜锍-釒＞下部公勘庶功过分而是非明矣未报
　　○升河南按察使林欲厦为广西右布政使浙江衢州知府张所望直隶永平知府高邦佐福建泉州知府姜志礼山东兖州知府葛锡璠为副使所望广西邦佐山东志礼广东锡璠河南广西庆远知府柯凤翔为两浙都转运盐使司运使
　　○赐鸿胪寺左少卿石常久照例四品服色以十二年考满从其请也
　　○兵部尚书李化龙言  皇上有感于按臣之言谓  明旨申饬无用令臣部设法处治此振作吏治计安边境盛心也臣谓欲法之行惟严责成继密考成即如召买军马查勘边情修理城堡修复屯田一切边计军情关系紧急事务抚按督行司道定以期限如不能即完宁稍宽其限务以必完为主限既及矣有过限一月者行催两月者急催至三月不完竟以不职议参轻则罚调重则降黜必无所贷如此何威令之不行人心之不儆哉报可仍谕以后边镇奉旨所行事曾否遵依都著抚按官依期回奏有稽误隐瞒者并行治罪该部科亦当时为稽查参奏不得因循怠玩有失责成至意
　　○癸亥升礼科给事中戴章甫为湖广右参政南京四川道监察御史李云鹄为浙江左参政礼部主事洪良范为湖广佥事工部主事赵贤意为四川副使原任湖广左参议周汝登为湖广右参政兼佥事山西大同知府高第为山东按察使青州兵备道四川副使郑友周为狭西右参政兼佥事原任直隶苏州府知府周一梧为狭西右参政直隶大名知府陈瑛为浙江副使仍管湖州府事陈幼学为江西右参政兼佥事狭西凤翔知府赵光大为河东狭西都转运盐使司运使广东右参议邓羙政为狭西苑马寺卿兼狭西佥事
　　○辅臣李廷机恳恩允放至是＜锍-釒＞凡八十上未报　　○是日祭  太仓之神遣都御史孙玮行礼
　　○命御史蒋贵巡视凤阳等仓
　　○命襄城伯李守锜承袭祖爵
　　○甲子朝鲜国王李珲遣陪臣议政府右赞成申钦等赍表乞封长子李祉为世子并贡马及方物赐宴赏如例
　　○南京巡视东城福建道御史蒋贵上言南京五城商贾辐辏军民杂还户口众则事务烦人命有简验之事盗贼有缉捕之事忿争有剖分之事皆责兵马司而上江两县不与焉兵马司官轻责重矣其正兵马则副指挥及吏目所禀承责任尤不易如概任以赀郎彼内有赀本之费外有债负之逼政以贿成贪以酷济何所不至请已后五城正指挥有缺择于科目出身推官知县资望相应者推补庶乎知所自爱而民不扰查隆庆四年御史赵可怀曾经题准一时以举人知县升任者若张起凤李概王命爵刘应兆马有骓马相马斯臧杜凌方徐廷龙九人先后著有循声至今民德之特创议之始止知改官不遑议上下接见之祀止言推补未及三年优擢之劝以致人言不便而铨部复止夫既以科目服官矣一切仪则参谒上司宜如上江两县经管衙门不得概执旧规妄为卑辱其副指挥吏目之待印官亦如两县佐属之待县令一切事宜印官统之副属听委而分理之不得仍前分牌专管致涣散无统每季终贤否俱听印官开报以重责成则体崇而人乐就矣在外知推卓异每有行取京秩之擢即平等亦有郡贰州正之转乃前九人升自知县皆转同知知州以去是兵马反枉道不捷也今后历俸三年考核称职即与推升部属以示优异彼何不自奋焉年终巡视之举劾不必拘以二人使以不肖自处劣者多不妨进于二人外不然减而一与全无亦不为纵至非印官荐数亦应酌议不然荐仅及于科目不及赀即又非风励鼓舞之道也＜锍-釒＞入未报
　　○乙丑  恭仁康定景皇帝忌辰遣官祭  陵寝
　　○原任参处南京户部郎中郑材挟恨阻挠原任吏部侍郎赵用贤谥典通政司廉得其状两＜锍-釒＞皆寝之材并劾通政使曲乔迁吴默为壅蔽乔迁据实纠参言原任吏部侍郎赵用贤先与御史吴之彦为婚后榷相张居正夺情议起用贤抗＜锍-釒＞劾之几毙杖下以之彦甘为奸党大义绝婚一时海内名流无有非之者即之彦方以得绝于用贤一意私门为幸亦未有片辞也迨十有五年后王锡爵秉政不能堪用贤切直之规而彦子吴镇悔婚之讦至当时用贤望隆公辅而媒孽突至众皆不平郑材时为户部郎不胜媚灶之心攘臂＜锍-釒＞参用贤用贤竟齮龁去材为众不容不数月调南不五年被察此用贤绝婚断案也去冬祀部汇题应谥者二十九人赵用贤与焉奉旨与谥而材＜锍-釒＞以绝婚一事诋用贤不当谥臣等寝之今正月又＜锍-釒＞诋用贤不当谥则以父母分葬议而称为大逆不孝天下元凶夫合葬非古礼记之父母各占一兆吴中山水之常又其父手自阡定何为不孝仍拒寝之臣等历询材必欲甘心用贤之故始知私恨有二方居正用事时选郎蒋遵箴为居正所昵遵箴以望五之年丧妻且家粤西与郑家安肃者相去万里材时已通籍力怂恿其父郑雒以及笄妹委禽焉致女痛恨父兄至不肯归宁盖一念冰山之托至不难以妹为饵而用贤每于众中讼言之其恨一及吴镇之事材自功名捷侄而计典不容反失故物十二年郁郁无聊不自咎而贤其恨二抱此二恨又自计窜逐已久一旦欲出补官非托建言难施颜面而明知犯议借以胁人不谓臣等屡为寝格遂直参臣等矣夫使名贤不保令闻于墓下已为可恨而朝廷纳言重地乃欲以无耻撒泼者把持此不重处岂复成朝纲世界哉＜锍-釒＞入得旨谥典已经公处奉有  明旨郑材如何又行渎奏该部院参看具奏曲乔迁吴默照旧供职不得因此推辞稽误章奏
　　○丙寅辽东巡按熊廷弼参自在知州万爱民贪酷异常部覆得旨行巡按御史提问如律
　　○庚午福余卫属夷也灯莽大各求讨加赏初万历二十六年兵部题准事例朵颜三卫夷人审其有报大举消息进送马匹效有功劳许量加表里若受过十五表里者不许再加至是巡抚刘四科以属夷咨部查无过额与近例合请将也灯莽大各加添三表里衣服一套随贡关领以为夷人效顺之劝  上从之
　　○户部＜锍-釒＞请修理浙江杭州府余杭县南湖查古制合用钱粮四万余两行杭嘉湖三府借办兴工以湖水利三府也报可
　　○命成安伯郭祚延承袭祖爵
　　○赐泰和王载类□土谥恭庄
　　○辛未升原任少卿吴华仍为大仆寺少卿福建副使冯烶为本省提学副使狭西副使张舜命调补固原兵备副使
　　○户科给事中王绍徽追劾去任辽镇总兵杜松言向者大胜堡之陷杜松驻兵大凌河仅五十里观望不救当镇辽之日虏抢如入无人之境而孤山之役青衿以巾帼辱之终不敢进故人皆恨松以战祸辽不知松乃以不战祸辽顷虏入长定王威亦复驻东昌不动正仿松故智不斩杜松无以服佟鹤年之心＜锍-釒＞入不报
　　○壬申会试取中贡士韩敬等三百名
　　○癸酉戌时西南方有星有如碗青白色尾迹炸散光明照地起自参宿仍往西南方行后有二小星随之
　　○升蓟镇总兵官祁秉忠为辽阳中路副总兵
　　○山西阳曲县有流星大如斗坠落西北碎星不绝随时天鼓鸣
　　○甲戌调湖广副使张以谦为狭西副使　　○以保定忠顺营都司姚继崇调昌镇右军营游击原任五军营参将方时辉充宣府正兵营团练坐营
　　○乙亥祭  大明于  朝日坛遣公张惟贤行礼
　　○升户部郎中添注董九贡为山西副使
　　明神宗显皇帝实录卷之四百六十七终
明神宗显皇帝实录卷之四百六十八
　　万历三十八年三月丁丑朔  孝肃皇后忌辰遣官祭  裕陵
　　○祭  历代帝王遣英国公张惟贤行礼
　　○兵部尚书李化龙奏向因题增惜薪司每岁柴炭银一万八千二百两计无所出议将各省直缺官银两动支协济又续添  寿宫廪给新增狱卒工食皆于是取给各该司府分宜严催起解以应急需乃敢托名借支那移不解日复一日将必化为乌有乞  天语申饬各省直抚按按季将所属见贮缺官银两有无那借尽数查出先造册报部星夜差官起解以后无论多寡俱每年终类解如违期不到并那移别项情弊听抚按将经承官吏指名揭报本部以凭参处得旨如议行
　　○升广东副使潘士达为江西右布政使江西右参政窦子备山东右参政徐尧萃副使张鹤鸣山西右参政周传诵俱为按察使子备浙江尧萃广东传诵河南鹤鸣狭西
　　○升浙江副使刘不盈为山西右参政兼佥事狭西副使叚猷为浙江右政
</div>
    <div class="pagination">
<a href="明实录神宗实录_page294.html">上一页</a><span>...</span><a href="明实录神宗实录_page290.html">290</a><a href="明实录神宗实录_page291.html">291</a><a href="明实录神宗实录_page292.html">292</a><a href="明实录神宗实录_page293.html">293</a><a href="明实录神宗实录_page294.html">294</a><span class="current-page">295</span><a href="明实录神宗实录_page296.html">296</a><a href="明实录神宗实录_page297.html">297</a><a href="明实录神宗实录_page298.html">298</a><a href="明实录神宗实录_page299.html">299</a><a href="明实录神宗实录_page300.html">300</a><span>...</span><a href="明实录神宗实录_page296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
