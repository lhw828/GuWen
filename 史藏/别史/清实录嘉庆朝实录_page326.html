<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 326 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 326 页/共 523 页
  </h1>
  <div class="content">
   ○以户部右侍郎桂芳、为国史馆副总裁官。　　

○戊午。御制训谕八旗＜闲＞明语曰。八旗子弟。国之世仆也。百有余年。英才辈出。不可胜纪。然生齿日众。闲有失于教训之子弟。又遇不肯为国家作养人才祇知尸禄保位之都统、副都统。加之以作奸犯科开局哄骗之莠民。以致趋于下流。甘为卑污。如蛾投火。不知改悔。惟图片时逸乐。罔恤一世身家。深可悯也。奸匪棍徒多方引诱。最可恨者。无如聚赌。盖开局之恶棍。其意总在敛钱。受其愚弄。昏迷不觉。诚可哀也。好赌之人。其敝□大有五。为我八旗子弟言之。食禄于朝。罔知节俭。妄希恩泽。终至困穷。其敝□大一也。上不能供父母之甘上□日。下不能顾妻子之饥寒。其敝□大二也。学习文武。俱缺资本。终为无用之人。其敝□大三也。一入赌局。有败无胜。典卖之物既穷。偷窃之心顿起。其敝□大四也。偶为鼠窃。未犯王章。胆益放恣。卒致身名皆丧。其敝□大五也。此五敝□大贤者必不犯。不肖者必不改。特书此数语。诞告八旗。务令家喻户晓。尔都统副都统七十余员。何忍视国家有用之子弟、半为无用之匪徒。不为朕加意训导耶。诸臣中能尽一分心力。国家受一分之福。八旗子弟观朕此上□日。能翻然改悔。日引月长。皆复旧习。成佳士。诚国家之大福也。若诸臣无一人尽心尽力。八旗子弟无一人翻然改悔。是国家之大不幸。此篇文字不必存。朕亦不再饶舌矣。　　

○谕内阁、向来九卿科道等、遇有条陈纠劾。俱封章入奏。呈递时、面交外奏事官、转交内奏事太监直达朕前拆封。朕亲行披览。其摺内所奏何事。无论外闲不应有人传播即内奏事太监等、亦无由得见。杜渐防微。立法至为严密。上月二十八日、御史韩鼎晋密奏内城有开场聚赌之事。当命军机大臣传到该御史、询以所指何人。即于二十九日由该御史自行覆奏。朕始令步军统领禄康等密行查拏。节据先后拏获赌局共一十六起。内有八起于五月二十八二十九两日散局。显系得信逃匿。此非有人洩漏、或有人探听御史条奏此事、潜向告知、致令逃逸而何。此时朕姑不深究其人。嗣后九卿科道等、有陈奏事件。如呈递之前或奏事处及在朝之人向其询问所奏何事、著即指名参奏。若无人询问而具摺陈奏之后、或向外人叙说。亦著闻其言者立即揭参。均当加之惩治。庶不致嘉猷入告、以采纳之资、启漏言之渐。盖君不密则失臣。朕断不肯先行晓喻。以致敢言之臣招怨。而臣不密则失身。近日此风甚炽。朕生平最恶者。探听朝政先欲得信之人。枢机之发。荣辱所关。有不可不慎者。勿谓朕诰诫之不早也。如敢干犯。决不轻恕。将此通谕知之。　　

○己未。谕内阁、御史景德奏、步营兵丁用黄土垫道、劳人伤财、请加爱惜一摺。所奏琐屑失体。步营兵丁垫道。是其常分。闲遇典礼出入、陈设仪仗之时。加用黄土。亦不过浮面一层。且向例本有开销。该兵丁先期修垫。有何苦累。乃该御史遽以此为劳民伤财。言之喋喋。且称往城外取土、坑坎渐多、大乖荡平之道、兼恐郊关以内、因此洩气等语。更不成话。科道奏事。必当权衡政体。将实有关系者数陈以备采择。何容毛举细故。自诩建言。现在该御史摺内、亦称朝廷广开言路、当务其大者远者。城外取土、原系向例。有何关系耶。随口出此鄙陋之谈。岂不自相矛盾。朕广咨博采。前日御史韩鼎晋奏内城赌博一事。因其大为风俗之害。立加查办。并将该御史赏给议叙。示以嘉奖。即景德本人前月亦曾奏请禁止都城擅拆房舍一事。关系都城规制。亦经降上□日准行。若该御史今日所奏。总因提督衙门近日获咎。故因风纵火。吹毛求疵。此诚故套。其细已甚。其词不经。又岂能邀朕采纳耶。景德此奏甚不晓事。著将原摺掷还。　　

○庚申。谕内阁、步军统领衙门奏、请将出租开设赌局之房闲棚座入官惩创、并请嗣后明定规条等语。此等游手匪徒。经年累月聚赌不散。其房主及搭棚铺户。断无不知。明系将房闲棚座重利出租知情容隐。不可不一并惩创。但从前既未饬禁。此时亦未便坐罪。姑先酌量薄惩。所有此次聚赌各案之房闲棚座、著概行入官。至此后若再有似此干禁图利者。则不但将房闲棚座入官、并当将房主铺户、治以应得之罪。其应如何分别治罪之处。著交刑部酌议奏闻。归入条例。如系租住官房。并著内务府将经管官房之人查明惩治。此外窝娼及软棚等案、其房闲棚座。均即照窝赌之例究办。　　

○又谕、本日中城监粜大臣等、及步军统领衙门具奏、中城副指挥孔传葵、于该城米厂粜毕封仓后、擅自揭去封条、将粳米装载二十五石拉至署内、交卸后、复又至厂照数装运、当经都司高明良等阻止呈报、并询据该副指挥称系余剩之米、监粜大臣赏给等语。甚为怪诞。孔传葵于应粜官米、辄敢私运回署。显有分肥入己情敝□大。实属胆大无耻。孔传葵著革职拏问。交军机大臣会同刑部、提集应讯人证、严审定拟具奏。都司高明良、于孔传葵运米出厂时、当即阻止呈报。尚属晓事。著以应升之缺升用。以示鼓励。　　

○调镶蓝旗满洲副都统庆祥、为镶红旗满洲副都统。镶红旗满洲副都统苏冲阿、为镶蓝旗满洲副都统。　　

○辛酉。谕内阁、京师为辇毂重地。理宜法令严肃。规制整齐。方足以杜敝□大端而除奸宄。近来诸事废弛。皆由禄康情性过宽。不能整顿。以致其属下相率疏懈。宵小无忌。即如街道堆拨、皆有兵役看守。如果认真盘诘。加意巡查。地方自臻安静。近年不但不能查敝□大。转多得钱包庇匪徒之官兵。及至上司欲查拏。官兵反先行送信。以致逃匿。再各处栅栏之设、并不按时启闭。虽有若无。夜闲铃铎无闻。更鼓不应。遇有酗酒斗殴之人。官兵不甚过问。窃物者破案寥寥。至一切送究之案。不过发交问官收审。伊等并不斟酌事情。以致重案辄行释放。轻案转行咨部。情敝□大颇滋。枉纵不少。而番役之养奸滋事者。更不知凡几。似此事事因循。国家禁制安在。此后该衙门当查明积敝□大。尽力革除。日加整饬。再向来内城命案、系由提督衙门立传正指挥相验。至活伤之案、则先咨照刑部、再由刑部传正指挥相验。文移往来。动经数日。以致伤重者不能扶回调养。渐至溃变。伤轻者业已就痊。勘验难凭。曾理亦属疏玩。嗣后凡有内城殴伤之案。俱著提督衙门、一面咨部。一面即传司坊官相验。毋许延搁。再京城五方辐辏。如茶园酒肆、以及街衢戏伎之类。穷民亦藉以谋生。势难概行禁绝。苟不藉端滋事。原可听其自然。至内城开设戏园。引诱旗人日滋游惰。则定例在所饬禁。禄康受人怂恿。曾屡次奏请开设。朕俱驳饬不允。近来查禁未力。恐不能免。必当严行禁止。至官员等闻竟有不修边幅、狎比优伶者。甘近下流。更属不成品行。试思官员侍卫等、如不戴顶帽轻入市廛者。尚当加以惩处。又何况挟优驰逐。混入戏园。甚至日暮忘返。有赶城争道等情。殊属游荡无耻。向来该衙门不加禁约。致无顾忌。嗣后有似此放僻邪侈之徒。著步军统领衙门、严拏究办。立即奏闻。从重惩治。以肃禁令而端风俗。　　

○又谕、九卿议覆四川省民人张恩泰、殴毙大功堂兄张恩科、乃照刑部原议问拟斩决一本。所议甚是。向来刑部遇有救亲情切殴伤尊长之案、夹签请上□日。系专指救护父母祖父母而言。并无救兄之条。若救兄亦得声请。则将来救弟致姊救妹、俱因此推广援引。复何所限制。律设大法。自当遵照定宪。况此案张恩泰见伊兄张恩敖被张恩科骑压身上喊救时、既欲救护。即应将张恩科拉散。乃遽拾柴块殴伤张恩科脑后毙命。核其情节、亦不能量予宽减。张恩泰、著即处斩。余俱照所拟完结。至此本于闰三月二十一日、由内阁缮写双签进呈。维时在阁票拟者、系禄康明亮刘权之三人。适届回銮之候。接驾诸臣沿途召见。几务殷繁。此本进呈时。朕即照向来票拟刑部双签之例。用九卿议奏一签发下。未曾细核情节。实朕一时疏忽。兹详阅案由。本不应票拟双签。系属内阁错误。禄康明亮现已另案降调。无庸再行交部议处。伊二人既邀宽免。刘权之亦不必交议。嗣后内阁遇有票拟双签之本。务须加意详核。以昭慎重。如再有似此舛误者。即当予以处分。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百四十五　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十六年。辛未。六月壬戌。旌表守正捐躯云南宝宁县民朱安太女朱氏。　　

○癸亥。谕内阁、前经兵部议驳、青州副都统纳海奏请裁减驻防兵丁餧养马匹一摺。已降上□日依议。尚恐有借裁减为掩饰空缺情敝□大。复谕令同兴将该驻防现拴马匹逐细点查是否足额。兹据同兴奏称、查点该驻防马匹、照额计短三百九十八匹、系因上年六月买马以后、至本年五月陆续倒毙、较之上年报毙数目尚少、并非常年空缺、借裁减为掩饰地步等语。各营额设马匹。原为兵丁等操演乘骑之用。何得漫议更张。乃该副都统纳海、辄以近年草豆较贵。藉名体恤兵丁遽议裁减。不独于武备大有关系。亦非调剂兵丁之道。实属冒昧。纳海著交部议处嗣后该驻防马匹。著照同兴所请、每年于倒毙马匹、并买补足额时、一面咨部。一面移会该抚委员查验。以杜虚混挪掩之敝□大。　　

○甲子。谕内阁、章煦奏、咨交控案、承审提解各员、逾限未能办结、遵例依限具奏、请交部分别议处一摺据称节次钦奉谕上□日交到提讯之案、均已逐起审明、依限奏结、惟咨交各案除现据详办、并业经咨展限期未逾各案外尚有未能依限具详者五案、请于立法之始予以创惩等语。各直省于奏交咨交案件。自应随时依限速。该委员等承审各案。若人证已齐。不能速结。则咎在委审之人。若因各州县查拘人证不到。频催罔应。以致迟延者。则咎在州县。均当分别查办。以归核实。此次江苏省督催不力之巡抚藩臬两司并承审逾限及提解迟延各员、即著照该抚所请交部分别议处各直省于刑部都察院步军统领等衙门咨交案件。俱系奏明咨交。即与特交之案无异。现在江苏省承审咨交未结各案。已据章煦按限奏请议处。因思直隶山东山西河南等省较江苏距京为近。何以已届半年期限。俱尚未据奏到。即著该督抚等查明速奏。其省分较远者。亦应照前降谕上□日于接奉咨交各案半年期限内、遵照新例查奏。如有逾限未结者、即奏明分别交部议处。毋得日久因循颟顸了事。　　

○又谕、前因河南省秋审题本。有杨焕章一起。于所拟情实缓决两项后尾内俱行列入。办理两歧。显有错误。经刑部参奏。当将前任巡抚恩长、及臬司赵宜喜、交部分别议处。并令该抚将该犯究竟应实应缓、另行核拟。仍将办理此案错误缘由、一并查明覆奏。旋据吏部议处奏上。降上□日将恩长降为四等侍卫。赵宜喜降二级调用。兹据署巡抚钱楷覆奏、此案因本年办理秋审。臬司赵宜喜原拟缓决人犯、于缮本之前、禀请恩长改拟情实者、共有数起、均经恩长覆核酌定、令书吏将缮写题本内篇页、随时抽换、杨焕章一犯、以听从幼子与人争吵之嫌、纠众攒殴、一死一伤、情节较重、既已改拟情实、而未将本内原拟缓决篇页抽出、实系书吏临时抽改、仓猝疏忽、恩长未能查出、并无另有舞敝□大情事、与臬司亦无干涉各等语。除杨焕章一犯应入情实、缮本书吏陈正、即著照钱楷所拟枷杖革役外。恩长仅止失察书吏抽换题本篇页错误。其咎尚轻。著改为罚俸六个月加恩赏还三等侍卫。仍留乌里雅苏台参赞大臣之任。赵宜喜于原拟缓决人犯禀请改拟情实。系为慎重谳案起见。尚无不合。著加恩无庸降调。仍回河南按察使之任。惟究因禀改迟延致有歧误。著罚俸一年。以示薄惩。所有前经＜闲＞放河南按察使之天津道沉长春、著加按察使衔。仍回天津道原任。遇有按察使缺出再行＜闲＞用。其候补天津道遗缺之约可清阿、著交直隶总督差遣委用。遇有道员缺出奏补。　　

○乙丑。谕内阁、前因御史韩鼎晋奏称、关东三省赌风甚炽。已降上□日饬令观明等严行查禁矣。本日召见荣麟、朕因其曾任盛京侍郎。询以此事。据称盛京地方聚赌者颇多。甚至协领佐领等官、亦俱开局赌博、从前富俊认真查拏、稍宽敛迹、然尚不能根株净尽等语。盛京为陪都重地。风俗素称淳朴。岂容棍徒诱赌。致旗民子弟纷纷效尤。转荒本业。非严拏重惩不能除莠安良。著观明遵照前上□日严拏办理。务绝根株。富俊前在盛京将军任内办理薓务。因受局员朦蔽。致官薓有搀杂等敝□大。其余办理地方事件、尚属妥协。严禁赌博、尤属认真。现发往吉林效力。著加恩赏给盛京骁骑校。遇缺即补。随同观明当差。即将盛京聚赌匪徒、责成实力查缉。如果办理认真。能使赌风断绝。观明即据实奏闻。朕必加以重恩。并著吉林将军赛冲阿传谕富俊迅速起程前往。　　

○以直隶天津道沉长春、为湖南按察使。　　

○予故湖南按察使傅鼐、祭葬如巡抚例。并赐祭一次。　　

○旌表守正捐躯陕西大荔县民孙克蛟妻王氏。四川犍为县民税光洪妻杨氏。　　

○丙寅。上幸静明园。诣龙神庙拈香。　　

○谕内阁、嗣后满洲六部侍郎年至六旬者、著照向例准其坐轿。至理藩院侍郎、非六部侍郎可比。虽年逾六旬、仍不准坐轿。著为令。　　

○又谕、本日吏兵二部、会奏议处失察轿夫等开局聚赌各员一摺。内议以降一级调用之大学士庆桂、贝勒丹巴多尔济、俱著加恩改为降二级留任。兵部尚书恭阿拉、出差已逾半年。失察之日无多。且因伊子内阁学士和世泰、于伊出差之后未能觉察。一并议处。恭阿拉著改为降一级留任。和世泰照部议降一级留任。前任理藩院侍郎右翼总兵本智、虽年逾六十。兼任理藩院侍郎。亦应将应否坐轿之处请上□日。乃伊竟擅行坐轿。致有轿房聚赌之事。且失察该管地面开局聚赌。著照部议革职。加恩仍留轻车都尉世职。在本旗当差。其加等议以降二级调用无级可降应行革任之户部侍郎左翼总兵英和、失察开局聚赌。现获案犯、在伊所管地面者居多。本应即照部议革任。但念伊平日办事尚属勤慎。春闲扈从。缉捕认真。赏还花翎黄马褂。且伊究系总兵与提督有闲。著加恩仍带革职留任。以观后效。英和若不思奋勉。再蹈愆尤。不惟难免罢斥。并当治以应得之罪。傥自知感奋。倍加策励。朕亦必加之恩奖。　　

○谕军机大臣等、景安奏臬司傅鼐因病身故一摺。已明降恩上□日加衔赐恤矣。傅鼐办理苗疆屯防一切事务。绥抚得宜。该苗民等畏威怀德。闻其溘逝。自必同深哀悼。傥有愿至其灵前祭奠者。不必禁止。或有请为建祠者。即许其建设。并著景安书扁悬挂。至湖南辰州永州二府三厅一带、苗民杂处。为边疆要地。从前傅鼐镇抚有法。久臻宁谧。著景安传谕现任道员姚兴洁、于该处应办各事宜。惟当以傅鼐为法。所有傅鼐旧定章程。自皆妥协。务须遵照办理。将此谕令知之。　　

○丁卯。谕内阁、本年春闲、曾据玉宁等奏拏获在仓把持之棍徒王喜、方世德二名、请上□日永远枷号。朕因该侍郎所称王喜等二犯在仓把持滋扰之处。并无实款。惟既据访明积惯凶横。且有绰号。自系不安本分之徒。罪疑惟轻。应行酌量惩处。原议永远枷号、未免过重。是以降上□日改为枷号一年、期满发遣。昨据都察院奏、现有方世德之母方王氏控告、本年二月闲玉宁之子广春、曾差人先持职名向万安仓监督嘱托、交派正黄镶黄两包衣好米三千石、斛面要加大、并令垫办车脚钱文、该花户回覆不允、嗣又遣人传玉宁之言、令其照办、该花户仍未允办、玉宁辄将该花户用重枷枷号、又有玉宁家人朱大等索钱一千吊、包管释放、该花户未经许给、玉宁随将该花户捏造绰号奏请严办等语。当即交军机大臣立提人证审讯。本日据庆桂等奏、询据监督齐斌、常泰、二人佥称广春曾遣人持伊名帖到仓嘱托领米属实。并称伊等均不知方世德等素有绰号等语。是玉宁之纵令伊子恃势妄为、及挟嫌诬奏、均可概见。朕思方世德之案、既有情敝□大。王喜之案、恐亦未必平允。敕令一并询问。军机大臣随即讯据王喜、系跟随仓监督黄士麒之人。如果王喜滋事。则伊主岂无应得之咎。而原摺内亦并未声明。种种朦蔽专擅。实属胆大。除将全案人证、交军机大臣会同刑部彻底严究外。工部员外郎广春、著革职拏问。玉宁亦著解任候质。其方世德、王喜二犯、如果询有冤抑。并著先行奏请释枷。所有仓场侍郎事务。著玉麟暂行署理。　　

○又谕、军机大臣会同刑部奏、审拟禄康轿夫等开局聚赌一摺。此案徐四、张三、以提督轿夫。辄敢贿通禄康之管门家人等、嘱令该管地面官兵不得查禁。公然开场引诱旗民瓷意聚赌。经年累月。各处设局纷纷效尤。悉由此起。禄康为其朦蔽。形同木偶。该二犯实为此案罪魁。即照拟发极边烟瘴充军。尚觉情浮于法。徐四、张三、著不必发遣。改为永远枷号。游示九门。俾棍徒等触目警心。咸知凛戒。其窝何一犯、系禄康管门家人。胆敢受贿包庇酿成巨案。著加枷号三年。胡老、刘德、白幅儿、俱著加枷号一年、满日再发极边烟瘴充军。杨进玉、曹斌、俱著加枷号半年、再照拟杖徒。毋庸折枷发落。协尉乌尔登、有查拏赌博之责。伊系朝廷职官。即禄康意存宽纵。尚且不应听从。今乃受禄康之家人嘱托朋庇。迨禄康饬令查拏。犹复始终欺饰。且于兵丁等得贿故纵之处。伊亦知情。实属卑鄙不职。不必再交部议。著革职责处三十板、发往伊犁效力赎罪。　　

○又谕、那彦成奏巩昌府知府员缺紧要、请于甘省现任同知直隶州知州内补用一摺。巩昌府系请上□日＜闲＞放之缺。何得在外奏请。年来外省似此违例具奏者。俱经驳斥不准。该督岂不知之。即或新任之员人地未宜。惟当酌量奏调。若俱纷纷在外请补。但为属员升转地步。势必致京官壅滞。殊属非是。况阅所保二人内、稽承裕前由该省经历、以应升之缺升用。业经洊升同知。若藉此屡升不已。将来复何所限制。至李受曾由知县捐升同知。曾因办理军需奏留甘省。业经捕授秦州直隶州知州。其不能再邀升用。亦与嵇承裕相同。且从前李受曾因弟兄争讼财产牵涉军需。解部审讯有案。其声名本属平常。朕所素知。而现在尚有降职降俸各案。与例显不相符。该督犹迁就其词。称与寻常请升之员稍有区别。又有何区别耶。该督所请不准行。仍著传上□日申饬。　　

○又谕、本日据勒保陈凤翔许兆椿奏、查验江广新造剥船、不能合用、请变通办理一摺。所奏不知缓急。重运北来。以原船抵通为正办。此时筹办漕运。先须筹办河工。如果河道通顺。则军船无所阻碍。又何至须用剥船。近来山东直隶一带河道、闲有淤浅。尚易为力。而惟江南河务。其敝□大不可胜言。殊劳朕心。伊等目击情形。宁不当竭力妥办。以期治河而兼治漕。乃于河工现办事宜。毫无措置。惟沾沾于剥运一事。许兆椿身任总漕。祗知自顾职守。犹为有说。陈凤翔专司河务。何亦自忘其当办之事耶。著俟百龄驰抵江南、即会同将河工要务通盘筹画。勿再泄泄。至摺内称此项剥船、因造办不能坚固、致多制缝、器具亦属不全、兼有沿途损坏者、且现在用船无多、请酌留二三成外、其余变通筹办、或给与两淮商人承领缴价、改为盐船或拨与山东河南运丁改作漕船、以期归款等语。漕粮即需剥运。亦不过二三十万石。何用多船。伊等除挑留二三成、加添油艌器具备用外。至其余剥船、既云官不合用、而欲强令淮商及山东河南之运丁承领缴价。伊等又岂能合用耶。所办殊属未协。此项船只、本系湖南湖北江西三省承办。现既办不如式。即应不准开销。著驳回该三省变价归款。伊等亦无可推卸也。　　

○戊辰。谕军机大臣等、松筠等奏筹议安辑首民章程一摺。粤省节次首民。经朕法外施仁、贷其一死。本属一时权宜之道。从前伊等在洋所犯重罪。除寻常窃劫及罪不至死之案、自应一并肆赦。至其出洋之前。或曾有逞凶毙命之案。若被害之家。苦主现在伊等父母之讎。岂能强其隐忍。况杀人者死。律有明文。傥杀人之后、旋即下洋为匪、一经自首、即可免死。则匪徒视下洋为得计。而人命竟可不偿。岂不因此废法。似此控告之案、仍当按律办理。该督抚等若虑该处民人与首民寻衅无已。或至酿成事端。或将该首民安插他处、使其彼此隔绝。自可相安无事。是亦一道。惟在该督抚等随宜妥办。此事亦难明定章程也。将此谕令知之。　　

○以内阁学士荣麟、为仓场侍郎。　　

○以镶红旗满洲参领松龄、为正红旗汉军副都统。　　

○己巳。遣官祭火神庙。　　

○谕内阁、连日据军机大臣等奏、询问玉宁亲供、并案内人证各供。朕详加披阅。玉宁之子广春、听从家人张大之言。欲包领镶黄正黄两旗包衣甲米三千石令其持帖赴仓、嘱托监督交派花户承办。现已据张大供认不讳。玉宁身任仓场。如果认真查敝□大。即当首先将伊子及家人严管。勿任干与外事。一有见闻。立当斥责查办。今据玉宁供称、广春曾将有人托领甲米之处向其告知、并自称不敢应允、玉宁不将广春训斥转告以出仓本应好米、如再有人向伊说及、只管应允、差人赴仓告知等语。是玉宁不但不杜绝伊子舞敝□大。而转任令招摇。显系知情在前、而为此多方掩饰之语。以云无敝□大。其谁信之。至伊将花户方世德及王喜枷号一节。现据戴均元奏、玉宁先未向商、迨业经枷号之后、始行告知、并告以方世德枷号后、曾托人欲送银一千两求为疏枷、恐该犯意图挟制、因商请永远枷号等语。玉宁于惩办花户。并不会同戴均元办理。直至事后告知。明系挟嫌专擅。至方世德果有贿请疏枷情事。玉宁亦当据此情节秉公奏办。又何必讳匿不奏。转称其素有绰号在仓把持。欲将伊永远枷号。又王喜更非花户。不过前后跟过仓监督三人。伊如另有敝□大端。自当加以惩办。乃玉宁亦未查出敝□大窦。辄谓其希图串通滋事。立行枷示。并又言伊素有绰号、亦请永远枷号。试思长随跟官服役。朝往暮来。系其常态。前后跟随三人。有何重罪。玉宁任性成威。种种谬妄。恐其中另有情敝□大。著革职交军机大臣会同刑部秉公审讯。方世德著先行疏枷、以便覆讯。俟将来讯有应行治罪之处。另当核办。王喜亦著疏枷、暂交刑部羁禁。　　

○调甘肃宁夏镇总兵官祝廷彪、为陕西陕安镇总兵官。陕安镇总兵官游栋云、为宁夏镇总兵官。　　

○庚午。上幸万寿山。　　

○辛未。谕内阁、昨据刑部堂官奏及已革协尉乌尔登、交部责处时、衰迈不堪。难以重惩。本日刑部奏请革职之步军校广安、七格、又俱年逾七十。步军统领衙门所属官校。均有管束兵丁稽察地方之责。岂可任听衰老龙钟之人。恋栈贻误。今案内三人如此。则此外似此者想必不少。著交吉纶等严加甄别。此内如年老而精力尚强不误差使者、仍准其照旧供职。若衰朽无能不堪驱策者、均即勒令休致。不可稍存姑息。勒限于启跸前具奏。　　

○壬申。谕内阁、萨彬图奏、新收喇嘛壮丁、拟请添设委署六品官一员专办一摺。据称喇嘛丁众繁衍、散居村屯、一切稽查约束催差比丁等件、必须设有专员一手经理等语。著照所请。即于户部笔帖式内拣选试委。准令暂换六品顶带。仍食原俸。如果勤能称职。遇有本衙门应升缺出。尽先补用。　　

○谕军机大臣等、据御史李可蕃条奏粤东积敝□大四款。内称粤东劫案甚多、州县官每借盗销案严审并招、诱令兼认、祇图规避处分等语。审办盗案。总须赃真犯确。今以一盗而令兼认数案之罪。承缉官役、恃有此通融销案之途。必致怠于缉捕。且案已结后。遇正犯被获。又必设法弥缝。或竟私行纵逸。均未可定。是地方官祇因规避处分。而贻害无穷。无怪盗风之日炽也。著该督抚严行查禁嗣后如有借盗销案者查出严参。又称广州驻防兵丁内、汉军多有出城交结外人、勾夥谋利、并屡有抢窃等案、该管员弁徇庇纵恣请严加管束等语。外省安设驻防。原以慎重城守。今广州驻防汉军。竟有勾窃为匪之事。该管官不知约束。实属废弛。著交该将军副都统实力查禁。嗣后如有违犯。照例治罪。若旗员知情袒庇。查出严参。又称粤省有河道之州县、近日添设巡船、并不认真巡缉、转滥索商民船只、或勾匪贩私、包运鸦片硝黄等物、地方官讳匿不办等语。设立巡船。原以防内河盗贼。乃视为具文。安望戢盗安良。著该督抚严定章程。凡设有巡船州县、先将巡缉地面及巡役姓名。详悉造册申详。如有失事。照捕役例比缉。其有讹索私运等敝□大。各照本律治罪。该管官失察。或讳匿不报。亦比照失察捕役及讳匿例参处。又称粤东仰食广西湖南米石、近因关口近交界地方文武衙门、并各埠土匪留难讹诈、商贩观望不前、请上□日饬禁等语。粤东产米素少。不敷本境民食。前松筠尚奏请召商贩运。并弛免关税。今据该御史所奏。是商贩之稀少。由于官吏之需索。地棍之把持。商民无利可营。自然裹足不前。著该督抚查照该御史所指关口地界。严行查禁。使远近闻风、知该省迩日禁令严明。吏胥敛迹。自必源源贩运。民食渐充裕矣。该御史原摺、著发交阅看。将此谕令知之。　　

○命兵部左侍郎万承风、仍在上书房行走。　　

○以西安协领八十六、为青州副都统。　　

○旌表守正捐躯广西义宁县民唐士汉妻吴氏。　　

○癸酉。调巴里坤总兵官阎俊烈、为陕西西安镇总兵官。以甘肃玛纳斯协副将唐际盛、为巴里坤总兵官。　　

○甲戌。上诣大高殿行礼。　　

○还宫。　　

○谕内阁、前因松筠奏粤东产米无多、请免各关厂米贩税银。以劝商贩而裕民食。当经降上□日令成林将广西桂林平乐梧州等处关税查明何项为重。并米税宽免、是否有碍国课之处。一并详查覆奏。兹据成林奏称、向来粤西各关厂徵收税课银两、共计十三万一千余两。为通省拨支养廉兵饷之用。每年粤西米谷贩运粤东者、查历届册报数目、均在一百数十万石以上。徵收米谷税银。约计一万八九千两不等。如将米税宽免。本省廉饷即不敷支用。并将徵收税银分析开单呈览。粤西税银、既为该省廉饷之需。经费攸关。未便遽议宽免米税。致缺正课。且贩米多至一百数十万石。而税银不足二万。为数正自无多。如各关厂胥吏、无藉端勒索情事。该商贩等断不至以徵收有限之税银、遂致裹足不前。现在御史李可蕃条陈及此。即有广西湖南二省贩运粤东米石、近因关口及交界地方文武衙门、并各埠土匪留难讹诈。是以商贩观望不前之语。已有上□日交松筠查照办理。所有粤西桂林等处各关厂米贩经由。惟在该抚严饬所属、查禁兵役棍徒、如有藉称稽察盘诘、故意留难勒掯等敝□大。立时惩办。庶胥役敛迹。商贩不至受累。粤东民食自可日臻充裕。　　

○以孟秋时享太庙。自是日始。斋戒三日。　　

○乙亥。谕内阁、给事中何学林奏、用刑衙门吏胥舞敝□大一摺。刑罚之设。所以惩治奸宄。其应行羁禁枷号者、均有一定之例。刑部执法尤应明允。若任吏胥等从中舞敝□大。百端讹诈。得钱则与以疏纵。不得钱则加之磨折。是竟以国法为若辈牟利之具。实可痛恨。至番子捕役等、有缉拏匪徒之责。若辈因事生风。威吓滋扰。竟至习为惯常。而营私枉纵之处。更不一而足。又如查抄家产、必系重大之案。乃该番役等竟有将紧要什物透漏藏匿之事。尤为肆无忌惮。皆由各衙门该管大臣官员诸事废弛。并不实心查察。以致该吏胥番役等毫无顾畏。积敝□大日滋。嗣后在京问刑缉捕各衙门、务当实力整顿。剔除积敝□大。俾用刑敕法、各昭平允。如有仍蹈前辙、种种滋敝□大。除将该吏胥番役等尽法惩办外。其该管大臣官员亦必从重议处。　　

○又谕、御史景德奏整饬八旗学校一摺。八旗设立各项官学。选用满汉教习、责成训课。立法已为详备。惟因循日久。积渐废弛。学生仅图沾润膏火。教习惟冀如期报满、以为进身之阶。竟至官学之设。成为具文。嗣后稽查各官学大臣等、务当实心考察。俾各教习勤加训课。各学生认真肄业。其幼官学、义学、及弓箭教习等、并著各该管大臣等一体查核。务期立有成效。不致有名无实。以副朕教育人才至意。
  </div>
  <div class="pagination">
   <a href="清实录嘉庆朝实录_page325.html">
    上一页
   </a>
   <span>
    ...
   </span>
   <a href="清实录嘉庆朝实录_page321.html">
    321
   </a>
   <a href="清实录嘉庆朝实录_page322.html">
    322
   </a>
   <a href="清实录嘉庆朝实录_page323.html">
    323
   </a>
   <a href="清实录嘉庆朝实录_page324.html">
    324
   </a>
   <a href="清实录嘉庆朝实录_page325.html">
    325
   </a>
   <span class="current-page">
    326
   </span>
   <a href="清实录嘉庆朝实录_page327.html">
    327
   </a>
   <a href="清实录嘉庆朝实录_page328.html">
    328
   </a>
   <a href="清实录嘉庆朝实录_page329.html">
    329
   </a>
   <a href="清实录嘉庆朝实录_page330.html">
    330
   </a>
   <a href="清实录嘉庆朝实录_page331.html">
    331
   </a>
   <span>
    ...
   </span>
   <a href="清实录嘉庆朝实录_page327.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
