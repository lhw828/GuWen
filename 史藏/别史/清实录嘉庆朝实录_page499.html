<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 499 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 499 页/共 523 页</h1>
    <div class="content">
○又谕、方受畴奏、审讯孟燮呈控总商任秉衡威逼致毙二命、大概情形一摺。任秉衡因媳任张氏患病。嘱令伊母张孟氏领归调治。及病已痊愈。张孟氏及其女均愿夫家接回完聚。乃任秉衡坚执不肯。勒写另娶字据。以致张孟氏母女同时自刎。任张氏尚有翁媳名分。张孟氏则系平人。其母女同死。实由任秉衡以强凌弱威逼所致。方受畴讯明各供。即行按律定拟具奏。天津县知县汪本、于此案不能讯出实情。有无听嘱情敝□大。著解任归案审讯。寻奏上。得上□日、任秉衡著发往乌噜木齐充当苦差。不准援减。该犯曾充总商。不准呈请赎罪。余依议。　　

○戊寅。谕内阁、刑部查办吉林黑龙江发遣官犯、并效力赎罪宗室、开单具奏。内伊宁泰一犯、将伊曾祖坟树砍伐售卖。不孝之罪甚重。嗣后凡遇恩赦年分。永远不准查办。李德润、余文辉、崧秀、爱明阿、戴国祥、李锦荣、马云龙、财神保、双全、达哈布十犯。均因疏防逆匪进城滋事。其罪甚重。前于三年期满降上□日再留六年。现在配甫及五年八个月。刑部何以一并列入请上□日。殊属徇庇。堂司各官俱交部分别议处。限五日内具奏。十犯俱于六年满后、再加六年。期满后具奏候上□日。崔起龙杖毙九命。情节亦重。前降上□日再留三年。著于三年满后、再加三年。期满后具奏候上□日。余俱不准减等。　　

○以京畿道御史孔传纶、为湖南乡试正考官。翰林院检讨冯芝、为副考官。侍讲钱林、为四川乡试正考官。编修杨希铨、为副考官。　　

○己卯。谕内阁、朕恭阅皇考高宗纯皇帝实录、内载乾隆十二年十二月大学士等、议覆梅珏成所奏、将正一真人改为正五品秩、缺出由该抚咨部袭补、照道官例注册、朝觐筵宴、均如所奏停止、奉上□日允行。正一真人、系属方外。原不得与朝臣同列。嗣后仍照旧例。一应朝觐筵宴。概行停止。　　

○又谕、近来宗室中屡有不顾行检、干犯法纪之人。叠经训诫。总未悛改。推原其故。皆因宗室犯事到官。向不跪讯。遂有所恃而不知畏惮。伊等既如此不知自重。朕挽除颓习。亦不能再援议亲之典。嗣后宗室犯事到案。无论承审者何官。俱先将该宗室摘去顶带。与平民一体长跪听审。俟结案时、如实系无干。仍奏明给还顶带。似此稍示裁抑。庶共知戒惧。可冀犯法者日少也。　　

○又谕、张映汉奏、教犯王柯赴楚传教、及陈大顺等各犯、凑银给与王五保、所有失察之地方文武各官、业将传徒人数、全行拏获、功过相抵、前参之道府营将、可否一并邀免处分、至承审此案、及派往缉犯之委员、可否按其劳绩、量加鼓励等语。传习邪教之犯。行踪诡秘。惟恐人知。该管之地方文武官、偶失觉察。尚非无因。果能留心密访。随时缉获惩办。定案时、朕核其功过。尚足相抵。必予宽免处分。其有将著名要犯拏获者。不特免过。尚当加之奖擢。若事前漫无觉察。破案时、又回护处分。私自消弭。则其咎不止议处。仍当加重治罪。所有此案失察王柯赴楚传教、及陈大顺等各犯凑银给与王五保之地方文武各员、业将案犯全行拏获。其前参之道府营将、俱著加恩免其议处。至承审缉犯各委员。著庆保、张映汉、秉公查明。择其尤为出力者。保奏一二员。候朕施恩。　　

○又谕、松宁等奏、遵上□日将黑龙江善猎三十名裁减一半、请将派往习围官兵仍照例派往一摺。前岁朕因每年黑龙江派善猎三十名前往随围。路途遥远。未免劳费。曾经降上□日裁减一半。祇令十五名随围。兹据松宁等奏称每岁善猎随围、均系自备资斧等语。如祇裁减人数。复令自备资斧前来。仍不免糜费。嗣后著再减五名。每次只选十名。其选派之善猎。并著施恩与习围之官兵等、一体赏给驰驿进哨随围。　　

○旌表守正捐躯河南尉氏县民徐景和女省姐。　　

○庚辰。上幸万寿山。　　

○命嗣后引见及射布靶满汉官员祖父兄弟系一二品大员。无论原任现任。均于签内注明。　　

○更定繙译乡会试覆试繙古今文一篇例。　　

○旌表守正捐躯山西闻喜县民温起江妻李氏、女藕姐、温六科妻孙氏。　　

○辛巳。谕内阁、给事中周鸣銮奏请清厘书吏代写清字敝□大源一摺。各部院衙门设立笔帖式、原以承办清文。因不能繙译者多、斯启书吏倩代之敝□大。著各堂官严加考察。不必如该给事中所奏、于补缺时面试。著于学习期满时、当堂面试清字一篇。其通晓繙译者、方准保留。不能者概不准留。其实缺笔帖式届三年考试之期。俱当遵例赴考。不准临期告病。及藉词留署。其实系患病出差者、病痊差满。仍行补考以杜规避。　　

○又谕、御史黄中模奏、请严藩司胥吏舞敝□大一摺。藩司为通省钱粮总汇。一应支解收发。俱由书吏经手承办。自应严立关防。以杜勾串。若任其世业相传。表里为奸。与州县官及州县书吏往来交通。遇事需索。势必致高下其手。百敝□大丛生。著通饬各省藩司、遇有书役缺出。务当慎重点充。不准私相授受。查有通同舞敝□大者。立即严加惩办毋稍姑息。　　

○谕军机大臣等、御史程伯銮奏、湖北巴东县一带、有借巡查私盐名目、勒掯下水船只者、自巴东以下、如八幅亭、小新滩、清滩、平山坝、红花套、以及宜昌属之白杨等地方、计程仅二百余里、设立盐卡七处之多、每处巡船约十余只、巡役约数十人、下水船到、必令挂号、先索挂号钱、始行查验、其有女眷船只、往往计口索钱、谓之免验钱、行旅等因有奉上□日缉私黄旗、不敢与较、不得不多与钱物、恳其放行、谓之验放钱、沿河兵弁、亦助势分肥等语。湖北行盐口岸。设卡巡私。原为缉拏枭贩。止应于要隘地面认真巡逻。岂容纷纷设立私卡。致胥役等藉端需索。扰累商旅著庆保等即查明该御史所奏之八幅亭等处盐卡。是否官应设立。抑系私行添设。如有私设者。即令裁彻。其官设盐卡。务饬该管文武官严督兵役人等实力查缉私枭。其行旅船只。概不许藉端需索。查有挂号免验等项名目。立即严办示惩。勿稍徇纵。将此谕令知之。　　

○壬午。谕内阁、前据富俊等奏、吉林圈禁宗室喜龄、私行出入、买妾生子、又复潜往杨树河子地方、现已拏获、请交宗人府议罪一摺。当经批交庄亲王等、秉公严议。不过以喜龄屡次滋事。必应酌量加重办理。使知儆惧。本日宗人府议奏、竟请将喜龄勒毙。太觉失当。因令军机大臣询问管理宗人府王公等、究系何人首倡此议。据奏成亲王、先因例无明文。曾向韩崶询问刑律应作何办理。韩崶答以刑律内载、遣犯在配脱逃、若逃后无别项重情、祇应照本罪改发。成亲王以宗室与常犯不同。喜龄由圈禁处所、乘闲外出。比之在配脱逃者、情节较重。比之监犯越狱者情节尚轻。向庄亲王绵课等、公同酌商。尚为慎重起见。所见甚是。嗣绵课以该衙门旧例宗室脱逃者、拏获即行勒毙。近年始讯明分别办理。议请将喜龄、仍照旧例办理。成亲王等四人、亦以其言为然。遂公同具奏。近日宗室中不知自爱。犯法者多。朕训诫惩创。原欲其畏法悛改。若以朕为有意从严。妄自揣度。概从苛刻。则大相剌谬矣。此案喜龄于圈禁后、不遵约束。买妾私置他处。生有子嗣。其乘闲出入、已非一次。即此次私赴杨树河子地方、亦因索讨欠债。并非脱逃远遁。核其罪犯。总不至死。喜龄著交富俊看视重责四十板。加以锁锢。永远圈禁。已足蔽辜。绵课首倡勒毙之议。殊属粗暴。著交都察院严加议处。肃亲王等随同附和。著交都察院议处。成亲王初见甚是。后亦扶同。著交都察院察议。　　

○又谕、赛冲阿等奏、遵上□日审明宗室喜福、主使李康氏勒毙嫡妻一摺。此案前据赛冲阿等审讯大概供情具奏。朕即将各犯罪名。一一指示。令赛冲阿等、于覆审后奏明分别办理。今该将军等覆讯供情无异。自应遵上□日、一面具奏。一面即将各犯分别正法。乃犹奏请训示遵行。且系差人赍奏。不由驿递。设各犯内有闻风自尽者、岂不幸逃显戮。该将军等何糊涂不知事体轻重若此。赛冲阿、明兴阿、书敏、瑞麟、俱著传上□日严行申饬。仍交部议处。此上□日著由四百里发往。该将军等接奉时。即刻将喜福、敦柱、李康氏、遵照前上□日分别处决。　　

○又谕、孙玉庭等奏参纵容帮丁索费掯勒米结之运弁、并违例滥给之知县、请分别革职解任究办一摺。各帮船兑运、本有例给银米。前因丁力疲乏。准令酌给津贴。已属格外优施。乃江苏太仓后等帮运丁、在昆山县需索帮费。每船洋银九百余圆、至一千余圆之多。苏州后等帮运丁、在新阳县需索帮费。每船洋银六百余圆、至一千余圆之多。仍称未满其欲。将通关米结掯勒留难。实属任意索诈。毫无忌惮。该运弁等、不行禁止。转将米结交丁赴县喧闹。显系通同一气。上下分肥。若不严行惩办。漕敝

□大何由肃清。所有该帮米石、著饬令粮道斌良、督押各运弁迅速挽运抵通。沿途严查搀和等敝□大。交兑后。著仓场侍郎、即传上□日将运弁胡泉、高峰云、王复一、杨经士、柯鹏翥、钱佐六员。先行革职。同头伍人等、一并锁拏、解往江苏、交该督等严审定拟具奏。其昆山县知县李珏、著解任。同降调知县冯秉泰、一并归案质讯。李奕畴、前在漕运总督任内、漫无约束。以致该弁丁等肆意索扰。李奕畴不胜郎中之任。著以主事降补。　　

○吏部奏、御史余本敦参裕丰仓监督玩视仓廒、遵上□日严议一摺。得上□日、各仓监督、不兼本衙门差使。原令其专心在彼稽查。时加防范。犹恐花户等乘闲舞敝□大。若启闭时、俱不亲身到仓。辄将封条交花户等自行封贴。实属旷职。善麟、鲁成名、部议降四级调用。尚不足以示惩。俱著即行革职。　　

○旌表守正捐躯山东馆陶县民李二妻丁氏。　　

○癸未。孝恭仁皇后忌辰。遣官祭景陵。　　

○甲申。谕内阁、朕前命纂办石渠宝笈续编、以南书房翰林英和、黄钺、姚文田、三人董其事。复于翰林中、遴派吴其彦等八人。随同编辑。书成时、英和自请捐赀缮录陈设本十分。并因伊所管事务较繁。奏明不能自行校对。仍责成吴其彦等八人分册详校。各于卷后注明何人恭校。以免推诿。嗣于装潢进呈后。将乙部一分陈设御园。以备披览。朕于几余。不时检阅。藉以遣暇。此内吴其彦、张鳞、吴信中、所校各册、讹误尚少。其余字画脱落。偏旁错误。经朕逐条签出者、每册多有。惟龙汝言所校。已积至百余处。均发交南书房随时更正。从未加以谴责。昨阅至第二十函第一册内。恭载高宗纯皇帝庙号。帝字脱落。非寻常错误可比。不可不加以惩处。英和虽未能自校。亦难辞咎。著罚尚书俸三年。龙汝言精神不周。办事粗疏。无庸交部议处。著即革职回籍。　　

○又谕、御史喻士藩奏、请修直隶营房一摺。各省营汛墩房。所以巡缉盗贼。保护行旅。据该御史奏直隶境内、有房有兵者不过十之一二。余多墙垣倾圮。汛兵无所栖止。著方受畴、迅即饬属勘估。赶紧修葺。务须一律完整。以重巡防。　　

○乙酉。谕内阁、本月二十四日恭修地坛皇祇室内高宗纯皇帝神牌托座。行告祭礼。据监礼御史永明额等参奏终献时、恭诣列圣神位前献爵、赞引次序错误、成亲王及太常寺堂官俱各自请治罪。告祭典礼重大。理应敬谨将事。乃于昭穆先后次序有紊。其咎甚重。成亲王自乾隆年闲、观礼坛庙。数十年来。屡充分献陪祭差使。一应礼仪。久经熟谙于心。纵使赞引错误。自当即时指正。乃率依导引、行礼舛错。按其咎辜。本应革去王爵。交宗人府治罪。但念此次初献亚献、俱未错误。至终献先西后东。历献配位四案。经松筠向前阻止。成亲王尚不自觉。为闲始悟。系因年衰体弱。起跪更番。步履迟钝。以致精神昏懵。尚为可原。且朕与成亲王、自幼最蒙皇考钟爱。同受厚恩。况友于心合。此时实不忍遽褫其爵。实朕姑息之处。成亲王既身获重愆。且年老多病。难以管理事务。所有各项差使。著全行革退。不必在内廷行走。或在城在园。均于邸第闭门思过。亦无庸随班上朝。仍罚亲王半俸十年。照郡王食俸。至十年后方准开复。其子绵勤、著革去内大臣。随班上朝。在家侍父。太常寺堂官于告祭大典。派礼仪生疏之员、承充赞引。殊属疏懈。著交部严加议处。赞礼郎清安泰、著即革职、锁拏交刑部治罪。　　

○又谕、户部议驳御史唐鉴奏、请行销淮盐之江西吉安、湖南衡州等府、改行粤盐一摺。盐引行销地界。定例已久。上年庆保等奏酌改湖广行销盐引章程、经户部议驳。曾降上□日将该督等议处。今该御史复为此奏。显系受人怂恿。轻议更张。唐鉴不胜御史之任。著以六部员外郎用。　　

○又谕、董教增等奏、审明抗粮夺犯首从各犯分别定拟一摺。此案林弥高敛钱抗粮。复纠众夺犯。煽惑乡民。抗官喧闹。实属大干法纪。董教增等、于审明后。即将该犯正法。所办甚是。并著查明该犯之妻、发遣别省驻防。该犯之子、发遣新疆。以示惩儆。　　

○以肃亲王永锡为宗人府宗令。郑亲王乌尔恭阿、为左宗正。贝勒奕绍、为右宗正。贝勒永珠、为左宗人。　　

○调正蓝旗满洲都统英和、为镶黄旗满洲都统。正黄旗汉军都统和世泰、为正蓝旗满洲都统。以都察院左都御史普恭、兼正黄旗汉军都统。　　

○丙戌。上幸静明园。诣龙神庙拈香。　　

○赏福建等省戊寅科乡试年老诸生陈望恩等六名、举人、副榜有差。　　

○丁亥。谕内阁、御史李远烈奏、请定各衙门笔帖式劝惩一摺。各部院衙门设立笔帖式、原令其常川进署、繙译稿案。不得以奔走趋承为事。若勤于繙译者、无由表见。而善于趋承者、反得上考。岂足以示劝惩。著该堂官等、留心查察。务令该笔帖式等、常川进署。专心繙译。遇考核时、即以进署之勤惰、繙译之能否、定其殿最。庶人人知劝。不甘习于怠惰。其各司直宿之笔帖式。仍严饬遵照旧例。轮班直宿。毋许旷误。　　

○命刑部查明逆回孜牙墩案内缘坐家属、其原发热河者、著改发黑龙江。原发密云者、著改发吉林。交该将军分别安插。　　

○戊子。谕内阁、清安泰于告祭大典赞引错误。部议照大不敬律、拟以斩决。实属罪所应得。姑念其补授赞礼郎未久。仪节生疏。一时昏迷舛错。著改为斩监候、入于朝审情实办理。　　

○己丑。谕内阁、刑部等衙门题安徽省绞犯僧人允祥一本、允祥之名。适与故怡贤亲王相同。虽例无回避明文。然究不应如此书写。已于签内、将允祥之名、改为云祥发下矣。嗣后内外问刑衙门。遇有犯人与王公及一品大臣同名者、俱著随时酌改。　　

○庚寅。上幸万寿山。诣广润祠拈香。　　

○谕内阁、理藩院议驳蕴端多尔济奏、请于汗山、肯特依汗山、设巡查兵丁缉捕一摺。所驳甚是。蕴端多尔济、近来办事。甚属高兴。库伦办事大臣、于所属俄罗斯交界事务。是其专责。并无统理喀尔喀四部落之责。汗山肯特依汗山、系喀尔喀部落地方。如应添设巡查兵丁。何以喀尔喀四部落盟长等未经公同奏请。此事与蕴端多尔济何涉。遽尔入奏。殊属好事妄为。蕴端多尔济、著退出御前侍卫。在乾清门行走。伊前所请本年七月赴热河、随朕进哨、并来京祝嘏。俱不准行。伊此时如已起程。行至何处接奉此上□日、即由彼处回任。如仍渎奏。必从重治罪。　　

○是月。山东巡抚程国仁奏、设法严缉习教从逆匪犯。得上

□日、有天良之大臣。永不忘十八年之变。丧尽天良之辈。早已付之云烟之外。二语毕该。朕看尔等所行耳。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百五十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十四年。己卯。六月。辛卯朔。　　

○壬辰。铸给江苏阜宁县新设北岸县丞关防。主簿钤记。从河道总督黎世序请也。　　

○癸巳。湖北布政使海龄、以亲老乞改京职。命以三品京堂补用。以江西按察使承光、为湖北布政使。山东兖沂曹济道童槐、为江西按察使。　　

○乙未。谕内阁、嗣后每届更换学政之年。著礼部按照省分。将现在任满、及上两届学政。开列衔名。于八月内具奏。其有业经身故者。即于单内注明何任已故。毋庸书写衔名。　　

○谕军机大臣等、本日刑部等衙门、议覆禄成等奏、续获劫案逸犯布音图等、审明定拟一摺。已依议行矣。布音图等、系抢劫案内逸贼。既经访明潜匿处所。该将军等自应酌派能事官弁。带兵前往缉拏。无难就地弋获。乃禄成亲带佐领官兵。星夜驰往。四面兜围。始将布音图、额篓彦丕勒、捕获。该将军坐镇一方。体统攸关。以寻常逃贼二名。致将军亲率师徒。兜围擒捕。殊觉轻重失伦。嗣后该将军遇事当分别重轻。斟酌办理。固不可偷安以启废弛。亦不可轻举以损威重也。将此谕令知之。　　

○以刑部右侍郎王鼎、为浙江乡试正考官。翰林院编修伍长华、为副考官。国子监祭酒张鳞、为江西乡试正考官。翰林院编修吴杰、为副考官。右春坊右庶子吴信中、为湖北乡试正考官。内阁中书边廷英、为副考官。　　
</div>
    <div class="pagination">
<a href="清实录嘉庆朝实录_page498.html">上一页</a><span>...</span><a href="清实录嘉庆朝实录_page494.html">494</a><a href="清实录嘉庆朝实录_page495.html">495</a><a href="清实录嘉庆朝实录_page496.html">496</a><a href="清实录嘉庆朝实录_page497.html">497</a><a href="清实录嘉庆朝实录_page498.html">498</a><span class="current-page">499</span><a href="清实录嘉庆朝实录_page500.html">500</a><a href="清实录嘉庆朝实录_page501.html">501</a><a href="清实录嘉庆朝实录_page502.html">502</a><a href="清实录嘉庆朝实录_page503.html">503</a><a href="清实录嘉庆朝实录_page504.html">504</a><span>...</span><a href="清实录嘉庆朝实录_page500.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
