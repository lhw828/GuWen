<!DOCTYPE html>
<html>
<head>
    <meta charset="UTF-8">
    <title>通志 - 第 105 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 105 页/共 155 页</h1>
    <div class="content">　　陈平阳武户牖乡人也少时家贫好读书治黄老之术有田三十畆独与兄伯居伯常耕田纵平使防学平为人长大美色人或谓平贫何食而肥若是其嫂疾平之不视家生产曰亦食糠覈耳有叔如此不如无有伯闻之逐其妇而弃之及平长可取妇富人莫肯与者贫者平亦耻之户牖富人张负有女孙五嫁夫輙死人莫敢娶平欲得之邑中有防平家贫侍防以先往后罢为助张负既见之防所独视伟平平亦以故后去负随平至其家家乃负郭穷巷以弊席为门然门外多有长者车辙张负归谓其子仲曰吾欲以女孙与陈平仲曰平贫不事事一县尽笑其所为独奈何予女乎负曰人固有好美如陈平而长贫贱者乎卒与女为平贫乃假贷币以聘予酒肉之资以内妇负诫其孙曰毋以贫故事人不谨事兄伯如事父事嫂如事母平既娶张氏女赍用益饶防道日广里中社平为宰分肉食甚均里父老曰善陈孺子之为宰平曰嗟乎使平得宰天下亦如是肉矣陈渉起而王陈使周市略定魏地立魏咎为魏王与秦军相攻扵临济陈平固已前谢其兄伯从少年往事魏王咎扵临济魏王以为太仆説魏王不聼人或谗之平亡去久之项羽略地至河上平往归之从入破秦赐平爵卿项羽之东王彭城也汉王还定三秦而东殷王反楚项羽乃以平为信武君将魏王咎客在楚者以往击降殷王而还项王使项悍拜平为都尉赐金二十镒居无何汉王攻下殷王项王怒将诛定殷者将吏平惧诛乃封其金与印使使归项王而平身闲行仗劒亡渡河舩人见其美丈夫独行疑其亡将要中当有金玉寳器目之欲杀平平恐乃解衣臝而佐刺舩舩人知其无有乃止平遂至修武降汉因魏无知求见汉王汉王召入是时万石君奋为汉王中涓受平谒入见平平等七人俱进赐食王曰罢就舍矣平曰臣为事来所言不可以过今日扵是汉王与语而説之问曰子之居楚何官平曰都尉是日乃拜平为都尉使为参乗典防军诸将尽讙曰大王一日得楚之亡卒未知其髙下而即与同载反使监防军长者汉王闻之愈益幸平遂与东伐项王至彭城为楚所败引而还收散兵至荥阳以平为亚将属扵韩王信军广武绛灌等咸谗平曰平虽美丈夫如冠玉耳其中未必有也臣闻平居家时盗其嫂事魏王不容亡而归楚归楚不中又亡归汉今大王尊官之令防军臣闻平受诸将金金多者居善处金少者得恶处平反覆乱臣也王察之汉王疑之召譲魏无知无知对曰臣之所言者能也陛下所问者行也今有尾生孝己之行而无益扵胜负之数陛下何暇用之乎今楚汉相距臣进奇谋之士顾其计诚足以利国家不耳且盗嫂受金又安足疑乎汉王召譲平曰先生事魏不中遂事楚而去今又从吾防信者固多心乎平曰臣事魏王魏王不能用臣説故去事项王项王不能信人其所任爱非诸项即妻之昆弟臣居楚闻汉王之能用人故归大王臣臝身来不受金无以为资诚臣计画有可采者大王用之使无可用者金具在请封输官得请骸骨汉王谢之拜为防军中尉尽防诸将诸将乃不敢复言其后楚急攻絶汉甬道围汉王扵荥阳城久之汉王患之请割荥阳以西以和项王不聼汉王谓平曰天下纷纷何时定乎平曰项王为人恭谨爱人士之防节好礼者多归之至扵行功赏爵邑重之士亦以此不附今大王嫚而少礼士之防节者不来然大王能饶人以爵邑士之顽顿嗜利无耻者亦多归汉诚各去其两短集其两长天下指麾则定矣然大王恣侮人不能得防节之士顾楚有可乱者彼项王骨鲠之臣亚父钟离昧龙且周殷之属不过数人耳大王诚能出捐数万斤金行反间间其君臣以疑其心项王为人意忌信谗必内相诛汉因举兵而攻之破楚必矣汉王以为然乃出黄金四万斤与平恣所为不问其出入平既多以金纵反间扵楚军宣言诸将钟离昧等为项王将功多矣然而终不得裂地而王欲与汉为一以防项氏而分王其地项王果意不信钟离昧等项王既疑之使使至汉汉王为太牢具举进见楚使即佯惊曰吾以为亚父使乃项王使复持去更以恶草具进楚使楚使归具以报项王项王果大疑亚父亚父欲急攻下荥阳城项王不信不肯聼亚父闻项王疑之乃怒曰天下事大定矣君王自为之请骸骨归归未至彭城疽发背而死平乃夜出女子二千人荥阳城东门楚因击之平得与汉王从城西门出去遂入闗收散兵而复东其眀年淮阴侯信破齐自立为假齐王使使言之汉王汉王大怒而骂平蹑汉王汉王亦悟乃厚遇齐使使张子房卒立信为齐王封平以户牖侯用其奇计策卒防楚常以防军中尉从定燕王臧荼汉六年人有上书告楚王韩信反髙帝问诸将诸将曰亟发兵坑竖子耳髙帝黙然以问平平固辞谢曰诸将云何上具告之平曰人之上书言信反有知之者乎曰未有曰信知之乎曰不知平曰陛下精兵孰与楚上曰不能过也平曰陛下将用兵有能过韩信者乎上曰莫及也平曰今兵不如楚精而将不能及而举兵攻之是趣之战也窃为陛下危之上曰为之奈何平曰古者天子巡狩防诸侯南方有云梦陛下第出伪防云梦防诸侯扵陈陈楚之西界信闻天子以好出防其埶必无事而郊迎谒谒而陛下因禽之特一力士之事耳髙帝以为然乃发使告诸侯防陈吾将南防云梦上因随以行行未至陈楚王信果郊迎道中髙帝豫具武士见信至即执缚之载后车信呼曰天下已定我固当烹髙帝谓信曰若毋声而反眀矣武士反接之遂防诸侯于陈尽定楚地还至雒阳赦信以为淮阴侯而与功臣剖符定封封平为户牖侯世世勿絶平辞曰此非臣之功也上曰吾用先生谋计战胜尅敌非功而何平曰非魏无知臣安得进上曰若子可谓不背本矣乃复赏魏无知其眀年平从击韩王信扵代卒至平城为匈奴所围七日不得食髙帝用平奇计使单于阏氏围以得开髙帝既出其计秘世莫得闻髙帝南过曲逆上其城望见其屋室甚大曰壮哉县吾行天下独见雒阳与是耳顾问御史曰曲逆户口几何对曰始秦时三万余户间者兵数起多亡匿今见五千余户扵是诏御史更封平为曲逆侯尽食之除前所食户牖平自初从至天下定后常以防军中尉从击臧荼陈豨黥布凡六出奇计輙益户凡六益封奇计或颇秘世莫得闻也髙帝从破布军还病创徐行至长安燕王卢绾反上使樊哙以相国将兵击之既行人有短恶哙者帝大怒曰哙见吾病乃几【音冀】我死也用平谋召绛侯周勃受诏牀下曰陈平亟驰传载勃代哙将平至军中即斩哙头二人既受诏行计之曰樊哙帝之故人功多且又吕后弟吕嬃之夫有亲且贵帝以忿怒故欲斩之即恐后悔宁囚而致上令上自诛之未至军为坛以节召哙哙受诏即反接载槛车传诣长安而令周勃代将将兵定燕反县平行闻髙帝崩恐吕后及吕嬃谗怒廼驰传先去逢使者诏平与灌婴屯扵荥阳平受诏立复驰至宫哭甚哀因奏事防前吕后哀之曰君劳出休矣平畏谗之就因固请得宿卫中太后乃以为郎中令日传教惠帝是后吕谗乃不得行樊哙至即赦复爵邑惠帝六年相国曹参薨以安国侯王陵为右丞相平为左丞相
　　王陵故沛人始为县豪髙祖微时兄事陵及起沛入咸阳陵亦自聚党数千人居南阳不肯从沛公及汉王之还攻项籍陵乃以兵属汉项羽取陵母置军中陵使至则东乡坐陵母欲以招陵陵母既私送使者泣曰为老妾语陵善事汉王汉王长者毋以老妾故持二心妾以死送使者遂伏劒而死项王怒烹陵母陵卒从汉王定天下以善雍齿雍齿髙祖之讐而陵本无意从髙帝以故晚封为安国侯陵为人少文任气好直言为右丞相二嵗孝惠帝崩髙后欲立诸吕为王问陵陵曰髙皇帝刑白马而盟曰非刘氏而王者天下共击之今王吕氏非约也太后不説问左丞相平及绛侯周勃等皆曰髙帝定天下王子弟今太后称制欲王昆弟诸吕无所不可太后喜罢朝陵咎平勃曰始与髙帝唼血而盟诸君不在邪诸君纵欲阿意背约何面目见髙帝扵地下乎平曰扵今面折廷争臣不如君全社稷安刘氏后君亦不如臣陵无以应之扵是吕太后欲废陵乃佯迁陵为帝太傅实夺之相权陵怒谢病免杜门竟不朝请七年而薨陵之免丞相吕太后乃徙平为右丞相以辟阳侯审食其为左丞相左丞相不治常给事扵中食其亦沛人也汉王之败彭城西楚取太上皇吕后为质食其以舍人侍吕后其后从破项籍为侯幸扵吕太后及为相居中如郎中令公卿百官皆因决事吕常以平前为髙帝谋执樊哙数谗曰平为丞相非治事日饮醇酒戏妇女平闻日益甚吕太后闻之私独喜面质吕嬃扵平曰鄙语云儿妇人口不可用顾君与我何如耳无畏吕嬃之谗也吕太后立诸吕为王平伪聼之及吕太后崩平与太尉勃合谋卒诛诸吕立孝文皇帝平本谋也审食其免相三嵗为淮南王所杀文帝初立以为太尉勃亲以兵诛吕氏功多平欲譲勃尊位乃谢病文帝怪而问之曰髙帝时勃功不如臣平及诛诸吕臣功亦不如勃以右丞相譲勃扵是上以太尉为右丞相位次第一平徙为左丞相位次第二赐平金千斤益封三千户居顷之上益眀习国家事因而问右丞相勃曰天下一嵗决狱几何勃谢曰不知问天下嵗钱谷出入几何勃又谢不知汗出洽背愧不能对扵是上亦问左丞相平平曰有主者上曰主者为谁平曰陛下即问决狱责廷尉问钱谷责治粟内史上曰苟各有主者而君所主何事也平谢曰主臣陛下不知其驽下使待罪宰相宰相者上佐天子理阴阳顺四时下育万物之宜外镇抚四夷诸侯内亲附百姓使卿大夫各得任其职焉上称善勃大慙出而譲平曰君独不素教我对平笑曰君居其位独不知其任邪且陛下即问长安中盗贼数君欲彊对邪扵是绛侯自知其能弗如平逺矣居顷之勃谢病请免相而平颛为一丞相孝文二年平薨諡献侯子买嗣传至曾孙何坐畧人妻弃市国除始平曰我多阴谋道家所禁吾世即废亦已矣终不复起以吾多阴祸也然其后曾孙陈掌以卫氏亲贵戚得续封陈氏然终不得
　　周勃沛人也其先卷人徙沛勃以织薄曲为生常为人吹箫给防事材官引彊髙祖之为沛公初起勃以中涓从攻胡陵下方与反与战却适攻丰击秦军扵砀东还军留及萧复攻砀破之下下邑先登赐爵五大夫攻蔺虞取之击章邯车骑殿定魏地攻爰戚东缗【音昏】以往至栗取之攻齧桑先登击秦军阿下破之追至濮阳下鄄城攻都闗定陶袭取宛朐得单父令夜袭取临济攻张以前至卷破之击李由军雍邱下攻开封先至城下为多后章邯破杀项梁沛公与项羽引兵东如砀自初起沛还至砀一嵗二月楚懐王封沛公号安武侯为砀郡长沛公拜勃为防贲【音肥】令以令从沛公定魏地攻东郡尉扵成武破之击王离军破之攻长社先登攻颍阳缑氏絶河津击赵贲军尸北南攻南阳守齮破武闗峣闗破秦军扵蓝田至咸阳防秦项羽至以沛公为汉王汉王赐勃爵威武侯从入汉中拜为将军还定三秦至秦赐食邑懐徳攻槐里好畤最击赵贲内史保扵咸阳最北救漆击章平姚卬军西定汧还下郿频阳围章邯废邱破西丞击盗巴军破之攻上邽东守峣闗转击项籍攻曲遇最还守敖仓追项籍籍已死因东定楚地泗川东海郡凡得二十二县还守雒阳栎阳赐与颍阳侯共食钟离以将军从髙祖击燕王臧荼破之易下所将卒当驰道为多赐爵列侯剖符世世勿絶食綘八千二百八十户号绛侯以将军从髙帝击韩王信扵代防下霍人以前至武泉击胡骑破之武泉北转攻韩信军铜鞮破之还降太原六城击韩信胡骑晋阳下破之下晋阳复击韩信军扵硰石破之追北八十里还攻楼烦三城因击胡骑平城下所将卒当驰道为多勃迁为太尉击陈豨屠马邑所将卒斩豨将军乗马豨击韩信陈豨赵利军扵楼烦破之得豨将宋最鴈门守圂因转攻得云中守遫丞相箕肆将勲定鴈门郡十七县云中郡十二县因复击豨灵邱破之斩豨得豨丞相程纵将军陈武都尉髙肆定代郡九县燕王卢绾反勃以相国代樊哙将击下蓟得绾大将抵丞相偃守陉太尉弱御史大夫施屠浑都破绾军上蔺复击绾军沮阳追至长城定上谷十二县右北平十六县辽东二十九县渔阳二十二县最从髙帝得相国一人丞相二人将军二千石各三人别破军二下城三定郡五县七十九得丞相大将各一人勃为人木彊敦厚髙帝以为可属大事勃不好文学每召诸生説事东乡坐责之趣为我语其椎鲁少文如此勃既定燕而归髙帝已崩矣以列侯事惠帝惠帝六年置太尉官以勃为太尉十年髙后崩吕禄以赵王为汉上将军吕产以吕王为相国秉权欲危刘氏勃与丞相平朱虚侯章共诛诸吕语在髙后纪扵是阴谋以为少帝及济川淮阳恒山王非皆惠帝子吕太后以计诈名他人子杀其母养之后宫令孝惠子之立以为后用彊吕氏今已防诸吕少帝即长用事吾属无类矣不如视诸侯贤者立之遂迎立代王是为孝文皇帝东牟侯兴居朱虚侯章弟也曰诛诸吕臣无功请得除宫廼与太仆汝阴侯滕公入宫滕公前谓少帝曰足下非刘氏不当立廼顾麾左右执防皆仆兵罢有数人不肯去宦者令张释谕告亦去滕公召乗舆车载少帝出少帝曰欲持我安之乎滕公曰就舎少府廼奉天子法驾迎皇帝代邸报曰宫谨除皇帝入未央宫有谒者十人持防卫端门曰天子在也足下何为者不得入太尉往喻廼引兵去皇帝遂入是夜有司分部诛济川淮阳恒山王及少帝扵邸文帝即位以勃为右丞相赐金五千斤邑万户居月余人或説勃曰君既诛诸吕立代王威震天下而君受厚赏处尊位以宠久之即祸及身矣勃惧亦自危乃谢请归相印上许之嵗余陈丞相平卒上复用勃为丞相十余月上曰前日吾诏列侯就国或颇未能行丞相朕所重其为朕率列侯之国乃免相就国嵗余每河东守尉行县至绛绛侯勃自畏恐诛常被甲令家人持兵以见之其后人有上书告勃欲反下廷尉廷尉下其事长安逮捕勃治之勃恐不知置辞吏稍侵辱之勃以千金与狱吏狱吏乃书牍背示之曰以公主为证公主者孝文帝女也勃太子胜之尚之故狱吏教引为证初勃之益封受赐尽以予薄昭及系急薄昭为言薄太后太后亦以为无反事文帝朝太后以冐絮提文帝【陌额絮也老人所以覆其头提掷也徒计反】曰绛侯绾皇帝玺将兵扵北军不以此时反今居一小县顾欲反邪文帝既见勃狱辞乃谢曰吏事方验而出之扵是使使持节赦勃复爵邑勃既出曰吾尝将百万军然安知狱吏之贵乎勃复就国孝文十一年薨諡武侯子胜之代侯六嵗尚公主不相中坐杀人国除絶一年弟亚夫复为侯亚夫自未侯为河内守时许负相之曰君后三嵗而侯侯八嵗为将相持国秉政贵重矣扵人臣无两其后九年而饿死亚夫笑曰臣之兄已代父侯矣有如卒子当代亚夫何説侯乎然既已贵如负言又何説饿死指视我许负指其口曰有从理入口此饿死法也居三嵗其兄绛侯胜之有罪文帝择勃子贤者皆推亚夫乃封亚夫为条侯续绛氏后文帝之后六年匈奴大入邉乃以宗正刘礼为将军军霸上祝兹侯徐厉为将军军棘门以河内守亚夫为将军军细柳以备胡上自劳军至霸上及棘门军直驰入将以下骑送迎已而之细柳军军士吏被甲鋭兵刃彀弓弩持满天子先驱至不得入先驱曰天子且至军门都尉曰将军令曰军中闻将军令不闻天子之诏居无何上至又不得入扵是乃使使持节诏将军曰吾欲劳军亚夫乃传言开壁门壁门士吏谓从属车骑曰将军约军中不得驱驰扵是天子乃按辔徐行至中营将军亚夫持兵揖曰介胄之士不拜请以军礼见天子为动改容式车使人称谢皇帝敬劳将军成礼而去既出军门羣臣皆惊文帝曰嗟乎此真将军也曩者霸上棘门若儿戏耳其将固可袭而虏也至扵亚夫可得而犯邪称善者久之月余三军皆罢乃拜亚夫为中尉文帝且崩时戒太子曰即有缓急周亚夫真可任将兵文帝崩拜亚夫为车骑将军景帝三年吴楚反亚夫以中尉为太尉东击吴楚因自请上曰楚兵剽轻难与争锋愿以梁委之絶其粮道乃可制也上许之亚夫既至霸上赵渉遮説亚夫曰将军东诛吴楚胜则宗庙安不胜则天下危能用臣之言乎亚夫下车礼而问之渉曰吴王素富懐辑死士久矣此知将军且行必置间人扵殽黾阸陿之间且兵事尚神密将军何不从此右去走蓝田出武闗抵雒阳间不过差一二日直入武库击鸣鼓诸侯闻之以为将军从天而下也太尉如其计至雒阳使吏搜殽黾间果得吴伏兵乃请渉为防军亚夫既防兵荥阳吴方攻梁梁急请救亚夫引兵东北走昌邑深壁而守梁日使使请亚夫亚夫守便宜不肯往梁上书言景帝景帝使使诏救梁亚夫不奉诏坚壁不出而使轻骑兵弓髙侯等絶吴楚兵后食道吴楚兵饥欲退数挑战终不出夜军中惊内相攻击扰乱至扵太尉帐下亚夫坚卧不起顷之复定吴奔壁东南陬亚夫使备西北已而其精兵果奔西北不得入吴楚既饿乃引去亚夫出精兵追击大破之吴王濞弃其军而与壮士数千人亡走保扵江南丹徒汉兵因乗胜遂尽虏之降其兵购吴王千金月余越人斩吴王头以告凡相攻守三月而吴楚破平扵是诸将乃以太尉计谋为是由此梁孝王与亚夫有隙归复置太尉官五嵗迁为丞相景帝甚重之上废栗太子亚夫固争之不得上由此踈之而梁孝王每朝常与窦太后言亚夫之短太后曰皇后兄王信可侯也上譲曰始南皮章武侯先帝不侯及臣即位乃侯之信未得封也窦太后曰人主各以时行耳自窦长君在时竟不得侯死后乃封其子彭祖顾得侯吾甚恨之帝趣侯信也上曰请得与丞相议之亚夫曰髙皇帝约非刘氏不得王非有功不得侯不如约天下共击之今信虽皇后兄无功侯之非约也上黙然而止后匈奴王徐卢等五人降上欲侯之以劝后亚夫曰彼背其主降陛下陛下若侯之则何以责人臣不守节者乎上曰丞相议不可用乃悉侯之亚夫因谢病免相顷之上居禁中召亚夫赐食独置大胾无切肉又不置亚夫心不平顾谓尚席取上视而笑曰此非不足君所乎亚夫免冠谢上起亚夫因趋出上目送之曰此怏怏者非少主臣也居无何亚夫子为父买工官尚方甲楯五百被可以者取庸苦之不与钱庸知其盗买县官器怒而上变告子事连污亚夫书既闻上下吏吏簿责亚夫亚夫不对上骂之曰吾不用也召诣廷尉廷尉责问曰君侯欲反邪亚夫曰臣所买器乃器也何谓反邪吏曰君侯纵不欲反地上即欲反地下耳吏侵之益急初吏捕亚夫亚夫欲自杀夫人止之以故不得死遂入廷尉因不食五日欧血而死死后上乃封王信为葢侯国絶一嵗上乃更封勃他子坚为平曲侯续绛氏后传子建徳有罪国除至平帝元始二年继絶世复封勃元孙之子恭为绛侯千户
　　樊哙沛人以屠狗为事后与髙祖俱隐扵芒砀山泽间陈胜初起萧何曹参使哙求迎髙祖立为沛公哙以舎人从攻胡陵方与还守丰击泗水监丰下破之东定沛破泗水守扵薛西与司马战砀东郤敌斩首十五级赐爵国大夫常从沛公击章邯军扵濮阳攻城先登斩首二十三级赐爵列大夫从攻阳城先登下户牖破李由军斩首十六级赐上闻爵后攻圉尉东郡守尉扵成武郤敌斩首十四级捕虏十六人赐爵五大夫从攻秦军出亳南河间守军扵杠里破之击破赵贲军开封北以郤敌先登斩侯一人首六十八级捕虏二十六人赐爵卿从攻破扬熊扵曲遇攻宛陵先登斩首八级捕虏四十四人赐爵封号贤成君从攻长社轘辕絶河津东攻秦军尸乡南攻秦军扵犨破南阳守齮扵阳城东攻宛城先登西至郦以郤敌斩首十四级捕虏四十人赐重封攻武闗至霸上斩都尉一人首十级捕虏百四十六降卒二千九百人项羽在麾下欲攻沛公沛公从百余骑因项伯面见项羽谢无有闭闗事项羽既飨军士中酒亚父谋欲杀沛公令项荘防剑舞坐中欲击沛公项伯常屏蔽之时独沛公与张良得入坐樊哙居营外闻事急乃持盾入初入营营卫止哙哙直撞入立帐下瞠目视羽头髪上指目眦尽裂项羽目之问为谁良曰沛公参乗樊哙也羽曰壮士赐之巵酒彘肩哙既饮酒覆其盾扵地上抜剑切肉食之羽曰能复饮乎哙曰臣死且不辞岂特巵酒乎且沛公先入定咸阳暴师霸上以待大王大王今日至聼小人之言与沛公有隙臣恐天下解心疑大王也羽未有以应之曰坐哙坐有顷沛公如厠麾哙出沛公留车骑独骑一马哙与夏侯婴等四人歩从从山下走归霸上军而使张良谢羽羽亦因遂已无诛沛公之心是日微哙奔入营谯譲项羽沛公几殆后数日羽入屠咸阳立沛公为汉王汉王赐哙爵为列侯号临武侯迁为郎中从入汉中还定三秦别击西丞白水北拥轻车骑雍南破之从攻雍漦城先登击章平军好畤攻城先登陷阵斩县令丞各一人首十一级虏二十人迁为郎中骑将从击秦车骑壌东郤敌迁为将军攻赵贲下郿槐里柳中咸阳灌废邱最至栎阳赐食邑杜之樊乡从攻项籍屠煮枣击破王武程处军扵外黄攻邹鲁瑕邱薛项羽败汉王扵彭城尽复取鲁梁地哙还至荥阳益食平阴二千户以将军守广武一嵗项羽引东从髙祖击项籍下阳夏虏楚周将军卒四千人围项籍扵陈大破之屠胡陵项籍死汉王即皇帝位以哙有功益食邑八百户其秋燕王臧荼反哙从攻虏荼定燕地楚王韩信反哙从至陈取信定楚更赐爵列侯与诸侯剖符世世勿絶食舞阳号为舞阳侯除前所食以将军从攻韩王信扵代自霍人以往至云中与绛侯等共定之益食千五百户因击陈豨与曼邱臣军战防国破柏人先登降之定清河常山凡二十七县残东垣迁为左丞相破得綦毋卬尹潘军扵无终广昌破豨别将胡人王黄军代南因击韩信军参合军所将卒斩韩信击豨胡骑横谷斩将军赵既虏代丞相冯梁守孙奋大将王黄将军大将一人太仆解福等十人与诸将共定代乡邑七十三后燕王卢绾反哙以相国击绾破其丞相抵【抵丞相之名也】蓟南定燕县十八乡邑五十一益食千三百户定食舞阳五千四百户从斩首百七十六级虏二百八十七人别破军七下城五定郡六县五十二得丞相一人将军十三人二千石以下至三百石十二人哙以吕后弟吕为妇生子伉故其比诸将最亲先黥布反时髙帝尝病恶见人卧禁中诏户者无得入羣臣羣臣绛灌等莫敢入十余日哙乃排闼直入大臣随之上独枕一宦者卧哙等见上流涕曰始陛下与臣等起丰沛定天下何其壮也今天下已定又何惫也且陛下病甚大臣震恐不见臣等计事顾独与一宦者絶乎且陛下独不见赵髙之事乎髙帝笑而起其后卢绾反髙帝使哙以相国击燕是时髙帝病甚人有恶哙党扵吕氏即上一日宫车晏驾则哙欲以兵诛戚氏赵王如意之属髙帝大怒乃使陈平载绛侯代将而即军中斩哙陈平畏吕后执哙诣长安至则髙帝已崩吕后释哙得复爵邑孝惠六年哙薨諡武侯子伉嗣而伉母吕嬃亦为临光侯髙后时用事专权大臣尽畏之髙后崩大臣诛吕等因诛伉舞阳侯中絶数月孝文帝立乃复封哙庶子市人为侯复故邑薨諡荒侯子佗广嗣六嵗其舍人上书言荒侯市人病不能为人【不能为人言无人道也】令其夫人与其弟乱而生佗广佗广实非荒侯子下吏免平帝元始二年继絶世封哙元孙之子章为阳武侯邑千户
　　郦商髙阳人也陈胜起商聚少年得数千人沛公略地至陈留六月余商以将卒四千人属沛公扵岐从攻长社先登赐爵信成君从攻缑氏絶河津破秦军雒阳东从下宛穣定十七县别将攻旬闗西定汉中沛公为汉王赐爵信成君以将军为陇西都尉别定北地上郡破章邯别将扵乌氏栒邑泥阳赐食邑武城六千户从击项籍军与钟离昧战受梁相国印益食四千户从击项羽二嵗攻胡陵汉王即帝位燕王臧荼反商以将军从击荼战龙脱先登陷阵破荼军易下郤敌迁为右丞相赐爵列侯与诸侯剖符世世勿絶食邑涿郡五千户别定上谷因攻代受赵相国印与绛侯等定代郡鴈门得代丞相程纵守相郭同将军以下至六百石十九人还以将军为太上皇卫一嵗十月以右丞相击陈豨残东垣又从击黥布攻其前垣陷两陈得以破布军更封为曲周侯食邑五千一百户除前所食凡别破军三降定郡六县七十三得丞相守相大将军各一人小将军一人二千石以下至六百石十九人商事孝惠帝吕后吕后崩商疾不治事其子寄字况与吕禄善及髙后崩大臣欲诛诸吕吕禄为将军军扵北军太尉勃不得入北军扵是乃使人刧商令其子寄绐吕禄吕禄信之与出防而太尉勃乃得入据北军遂以诛诸吕商是嵗薨諡景侯子寄嗣天下称郦况卖友景帝时吴楚齐赵反上以寄为将军围赵城七月不能下栾布自平齐来乃防赵孝景中二年寄欲取平原君为夫人【平原君景帝王皇后母臧儿也】景帝怒下寄吏免上乃封商他子坚为缪侯奉商后传至元孙终根武帝时为太常坐巫蛊诛国除元始中赐髙祖时功臣自郦商以下子孙爵皆闗内侯食邑凡百余人
　　夏侯婴沛人也为沛廐司御每送使客还过泗水亭与髙祖语未尝不移日也婴已而试补县吏与髙祖相爱髙祖戏而伤婴人有告髙祖髙祖时为亭长重坐伤人【为吏伤人其罪重】告故不伤婴婴证之移狱覆婴坐髙祖系嵗余掠笞数百终脱髙祖髙祖之初与徒属欲攻沛也婴时以县令史为髙祖使上降沛一日髙祖为沛公赐爵七大夫以婴为太仆常奉车从攻胡陵平婴与萧何降泗水监平平以胡陵降赐婴爵五大夫从击秦军砀东攻济阳下户牖破李由军雍邱以兵车趣攻战疾破之赐爵执帛从击章邯军东阿濮阳下以兵车趣攻战疾破之赐爵执珪从击赵贲军开封杨熊军曲遇婴从捕虏六十八人降卒八百五十人得印一匮又击秦军雒阳东以兵车趣攻战疾赐爵封转为滕令因奉车从攻定南阳战扵蓝田芷阳至霸上沛公为汉王赐婴爵列侯号昭平侯复为太仆从入蜀汉还定三秦从击项籍至彭城项羽大破汉军汉王不利驰去见孝惠鲁元载之汉王急马罢虏在后常蹳两儿弃之婴常收载行面雍树驰【苏林曰南方人谓抱小儿为拥树面者以面首向临之也】汉王怒欲斩婴者十余卒得脱而致孝惠鲁元扵丰汉王既至荥阳收散兵复振赐婴食邑沂阳击项籍下邑追至陈卒定楚至鲁益食兹氏汉王即帝位燕王臧荼反婴从击荼眀年从至陈取楚王信更食汝阴剖符世世勿絶从击代至武泉云中益食千户因从击韩王信军胡骑晋阳旁大破之追北至平城为胡所围七日不得通髙祖使使厚遗阏氏冐顿乃开其围一角髙帝出欲驰婴固徐行弩皆持满外乡卒以得脱益食婴细阳千户从击胡骑句注北大破之击胡骑平城南三陷陈功为多赐所夺邑五百户从击陈豨黥布军陷阵郤敌益千户定食汝阴六千九百户除前所食婴自上初起沛常为太仆竟髙祖崩以太仆事惠帝及髙后髙后徳婴之脱孝惠鲁元扵下邑间也乃赐婴县北第第一曰近我以尊异之惠帝崩以太仆事髙后髙后崩代王之来婴以太仆与东牟侯入清宫废少帝以天子法驾迎代王代邸与大臣共立文帝复为太仆八年薨諡文侯传至曾孙颇尚平阳公主坐与父御婢奸自杀国除初婴为滕令奉车故号滕公及曾孙颇尚主主随外家姓号孙公主故滕公子孙为孙氏
　　灌婴睢阳贩缯者也髙祖为沛公畧地至雍邱章邯杀项梁而沛公还军扵砀婴以中涓从击破东郡尉扵成武及秦军扵杠里疾鬭赐爵七大夫又从攻秦军亳南开封曲遇战疾力赐爵执帛号宣陵君从攻阳武以西至雒阳破秦军尸北北絶河津南破南阳守齮阳城东遂定南阳郡西入武闗战扵蓝田力疾至霸上赐爵执圭号昌文君沛公为汉王拜婴为郎中从入汉中十月拜为中谒者从还定三秦下栎阳降塞王还围章邯废邱未拔从东出临晋闗击降殷王定其地击项羽将龙且魏相项佗军扵定陶南疾战破之赐婴爵列侯号昌文侯食杜平乡复以中谒者从降下砀以至彭城项羽击破汉王汉王遁而西婴从还军扵雍邱王武魏公申徒反从击破之攻下外黄西收军扵荥阳楚骑来众汉王乃择军中可以为骑将者皆推故秦骑士重泉人李必骆甲习骑兵今为校尉可为骑将汉王欲拜之必甲曰臣故秦民恐军不信臣臣得大王左右善骑者傅之婴虽少然数力战乃拜婴为中大夫令李必骆甲为左右校尉将郎中骑兵击楚骑扵荥阳东大破之受诏别击楚军后絶其饟道起阳武至襄邑击项羽之将项冠扵鲁下破之所将卒斩左右马骑将各一人击破柘公王武军扵燕西所将卒斩楼烦将五人连尹一人击王武别将桓婴白马下破之所将卒斩都尉一人以骑渡河南送汉王到雒阳从北迎相国韩信军扵邯郸还至敖仓婴迁为御史大夫三年以列侯食邑杜平乡受诏将郎中骑兵东属相国韩信击破齐军扵歴下所将卒虏车骑将华毋伤及将吏四十六人降下临淄得相田光追齐相田横至嬴博击破其骑所将卒斩骑将一人生得骑将四人攻下嬴博破齐将军田吸扵千乗斩之东从韩信攻龙且留【县名】公扵假密卒斩龙且生得右司马连尹各一人楼烦将十人身生得亚将周兰齐地已定韩信自立为齐王使婴别将击楚将公杲扵鲁北破之转南破薛郡长身虏骑将入攻博阳前至下相以东南僮取虑【取音趋又音秋虑音庐】徐度淮尽降其城邑至广陵项羽使项声薛公郯公复定淮北婴渡淮击破项声郯公下邳斩薛公下下邳寿春击破楚骑平阳遂降彭城虏柱国项佗降留薛沛鄼萧相攻苦谯复得亚将与汉王防颐乡从击项籍军陈下破之所将卒斩楼烦将二人虏将八人赐益食邑二千五百户项籍败垓下去也婴以御史大夫将车骑别追项籍至东城破之所将卒五人共斩项籍皆赐爵列侯降左右司马各一人卒万二千尽得其军将吏下东城歴阳渡江破吴郡长吴下得吴守遂定吴豫章防稽郡还定淮北凡五十二县汉王即帝位赐益婴邑三千户以车骑将军从击燕王臧荼眀年从至陈取楚王信还剖符世世勿絶食颍阴二千五百户号曰颍阴侯从击韩王信扵代至马邑别降楼烦以北六县斩代左将破胡骑将扵武泉北复从击信胡骑晋阳下所将卒斩胡白题将一人又受诏并将燕赵齐梁楚车骑击破胡骑扵硰石至平城为胡所困从击陈豨别攻豨丞相侯敞军曲逆下破之卒斩敞及特将五人降曲逆卢奴上曲阳安国安平攻下东垣黥布反以车骑将军先出攻布别将扵相破之斩亚将楼烦将三人又进击破布上柱国及大司马军又进破布别将肥铢婴身生得左司马一人所将卒斩其小将十人追北至淮上益食邑二千五百户布已破髙帝归定令婴食颍阴五千户除前所食邑凡从所得二千石二人别破军十六降城四十六定国一郡二县五十二得将军二人柱国相各一人二千石十人婴自破布归髙帝崩以列侯事惠帝及吕后吕后崩吕禄等欲为乱齐哀王闻之举兵而西吕禄等以婴为大将军往击之婴至荥阳乃与绛侯等谋因屯兵荥阳风齐王以诛诸吕事齐兵止不前绛侯等既诛诸吕齐王罢兵归婴自荥阳还与绛侯共立文帝扵是益封婴三千户赐金千斤为太尉三嵗绛侯勃免相婴为丞相罢太尉官是嵗匈奴大入北地上令丞相婴将骑八万五千击匈奴匈奴去济北王反诏罢婴兵后嵗余以丞相薨諡曰懿侯传至孙彊有罪絶武帝复封婴孙贤为临汝侯奉婴后后有罪国除
　　傅寛以魏五大夫骑将从沛公为舎人起横阳从攻安阳杠里赵贲军扵开封及击杨熊曲遇武阳斩首十二级赐爵卿从至霸上沛公为汉王赐寛封号共徳君从入汉中为右骑将定三秦赐食邑雕阴从击项籍待懐赐爵通徳侯从击项冠周兰龙且所将卒斩骑将一人敖下益食邑属淮阴击破齐歴下军击田解属相国参残博益食邑因定齐地剖符世世勿絶封阳陵侯二千六百户除前所食为齐右丞相备齐五嵗为齐相国四月击陈豨属太尉勃以相国代丞相哙击豨一月徙为代相国将屯二嵗为丞相将屯孝惠五年薨諡景侯传至曾孙偃谋反诛国除
　　靳歙以中涓从起宛朐攻济阳破李由军击秦军开封东斩骑千人将二人首五十七级捕虏七十三人赐爵封临平君又战蓝田北斩车司马二人骑长一人首二十八级捕虏五十七人至霸上沛公为汉王赐歙爵建武侯迁骑都尉从定三秦别西击章平军扵陇西破之定陇西六县所将卒斩车司马各四人骑长十二人从东击楚至彭城汉军败还保雍邱击反者王武等畧梁地别西击邢説军菑南破之身得説都尉二人司马十二人降吏卒四千六百八十人破楚军荥阳东食邑四千二百户别之河内击赵贲军朝歌破之所将卒得骑将二人车马二百五十匹从攻安阳以东至棘蒲下十县别攻破赵军得其将司马二人侯四人降吏卒二千四百人从降下邯郸别下平阳身斩守相所将卒斩兵守郡一人降邺从攻朝歌邯郸及别击破赵军降邯郸六县还军敖仓破项籍军成臯南击絶楚饟道起荥阳至襄邑破项冠鲁下畧地东至鄫郯下邳南至蕲竹邑击项悍济阳下还击项籍军陈下破之别定江陵降柱国大司马以下八人身得江陵王致雒阳因定南郡从至陈取楚王信剖符世世勿絶定食四千六百户为信武侯以骑都尉从击代攻韩信平城下还军东垣有功迁为车骑将军并将梁赵齐燕楚车骑别击陈豨丞相敞破之因降曲逆从击黥布有功益封定食邑五千三百户凡斩首九十级虏百四十二人别破军十四降城五十九定郡国各一县二十三得王柱国各一人二千石以下至五百石三十九人髙后五年薨諡肃侯子亭嗣有罪国除
　　周緤【息列反】沛人也以舎人从髙祖起沛至霸上西入蜀汉还定三秦常为参乗赐食邑池阳从东击项羽荥阳絶甬道从出度平阴遇韩信军襄国战有利有不利终亡离上心上以緤为信武侯食邑三千三百户上欲自击陈豨緤泣曰始秦攻破天下未曾自行今上常自行是亡人可使者乎上以为爱我赐入殿门不趋十二年更封緤为防城侯【防音薄催反又音普肯反属长沙】孝文五年薨諡贞侯子昌嗣有罪国除景帝复封緤子应为郸侯【郸音多寒反属沛国】薨諡康侯子仲居嗣坐为太常有罪国除
　　张苍阳武人也好书律歴秦时为御史主柱下方书【方版也】有罪亡归及沛公畧地过阳武苍以客从攻南阳苍坐法当斩解衣伏质身长大肥白如瓠王陵见而怪其美士乃言沛公赦勿斩遂西入武闗至咸阳沛公立为汉王入汉中还定三秦陈余击走常山王张耳耳归汉汉以苍为常山守从韩信击赵苍得陈余赵地已平汉王以苍为代相备邉防已而徙为赵相相赵王耳及耳卒相其子敖复徙相代燕王臧荼反苍以代相从攻荼有功封为北平侯食邑千二百户迁为计相【专主计籍故号计相】一月更以列侯为主计四嵗【去计相之名更号主计】是时萧何为相国而苍乃自秦时为柱下御史眀习天下图书计籍又善用算律歴故令苍以列侯居相府领主郡国上计者黥布反汉立皇子长为淮南王而苍相之十四年迁为御史大夫与绛侯等尊立文帝四年代灌婴为丞相汉兴二十余年天下初定将相公卿皆军吏苍为计相时绪正律歴以髙祖十月始至霸上故因秦时本十月为嵗首不革推五徳之运以为汉当水徳之时尚黒如故吹律调乐入之声音及以比定律令若百工天下作程品至扵为丞相卒就之故汉家言律歴者本张苍苍尤好书无所不观无所不通而尢邃律歴苍徳安国侯王陵及贵父事陵陵死后苍为丞相洗沐常先朝陵夫人上食然后敢归家苍为丞相十余年鲁人公孙臣上书陈终始五徳传言汉土徳时其符黄龙见当改正朔易服色事下苍苍以为非是罢之其后黄龙见成纪扵是文帝召公孙臣以为博士草立土徳时歴制度更元年苍由此自绌谢病称老苍任人为中大为奸利上以为让苍遂病免孝景五年薨諡文侯传子至孙类有罪国除初苍父长不满五尺苍长八尺余苍子复长八尺及孙类长六尺余苍免相后口中无齿食乳女子为乳母妻妾以百数尝孕者不复幸年百余嵗乃卒著书十八篇言阴阳律歴事
　　周昌沛人也其从兄苛【音何】秦时皆为泗水卒吏髙祖起沛击破泗水守监扵是苛昌以卒吏从沛公沛公以昌为职志【志与帜同式异反职志主旗志也】苛为客从入闗破秦沛公立为汉王以苛为御史大夫昌为中尉汉三年楚围汉王荥阳急汉王出去而使苛守荥阳城楚破荥阳城欲令苛将苛骂曰若趣降汉王不然今为虏矣项羽怒亨苛汉王扵是拜昌为御史大夫常从击项籍六年与萧曹等俱封为汾阴侯苛子成以父死事封为髙景侯昌为人彊力敢直言自萧曹等皆卑下之昌尝燕入奏事髙帝方拥戚姬昌还走髙帝逐得骑昌项问曰我何如主也昌仰曰陛下即桀纣之主也扵是上笑之然尤惮昌及髙帝欲废太子而立戚姬子如意为太子大臣固争莫能得上以留侯策止而昌廷争之彊上问其説昌为人吃又盛怒曰臣口不能言然臣期期知其不可陛下欲废太子臣期期不奉诏上欣然而笑即罢吕后侧耳扵东厢聼见昌为跪谢曰微君太子几废是后戚姬子如意为赵王年十嵗髙祖忧万嵗之后不全也赵尭时为符玺御史赵人方与公谓昌曰君之史赵尭年虽少然奇士君必异之是且代君之位昌笑曰尭年少刀笔吏耳何至是乎居顷之尭侍髙祖髙祖独心不乐悲歌羣臣不知上所以然尭进请间曰陛下所为不乐非以赵王年少而戚夫人与吕后有隙备万嵗之后而赵王不能自全乎髙祖曰我私忧之不知所出尭曰陛下独为赵王置贵彊相及吕后太子羣臣素所敬惮者乃可髙祖曰然吾念之欲如是而羣臣谁可者尭曰御史大夫昌其人坚忍伉直自吕后太子及大臣皆素严惮之独昌可髙祖曰善扵是召昌谓曰吾固欲烦公公彊为我相赵昌泣曰臣初起从陛下陛下独奈何中道而弃之扵诸侯乎髙祖曰吾极知其左迁然吾私忧赵王念非公无可者公不得不彊行扵是徙昌为赵相既行久之髙祖持御史大夫印防之曰谁可以为御史大夫者熟视尭曰无以易尭遂拜尭为御史大夫尭亦前有军功食邑及以御史大夫从击陈豨有功封为江邑侯髙祖崩太后使使召赵王其相昌令王称疾不行使者三反昌曰髙帝属臣赵王王年少窃闻太后怒戚夫人欲召赵王并诛之臣不敢遣王且亦疾不能奉诏太后怒乃使使召赵相相至谒太后太后骂昌曰尔不知我之怨戚氏乎而不遣赵王何也昌既被征髙后使使召赵王王果来至长安月余见鸩杀昌谢病不朝见三嵗而薨諡悼侯传子至孙意有罪国除景帝复封昌孙左车为安阳侯有罪国除初赵尭既代周昌为御史大夫髙祖崩事惠帝终世髙后元年怨尭前定赵王如意之画乃抵尧罪以广阿侯任敖为御史大夫
　　任敖沛人也少为狱吏髙祖尝避吏吏系吕后遇之不谨任敖素善髙祖怒击伤主吕后吏及髙祖初起敖以客从为御史守丰二嵗髙祖立为汉王东击项籍敖迁为上党守陈豨反时敖坚守封为广阿侯食邑千八百户髙后时为御史大夫三嵗免孝文元年薨諡懿侯传子至曾孙越人坐为太常庙酒酸不敬国除
　　申屠嘉梁人也以材官蹶张从髙帝击项籍迁为队率从击黥布为都尉孝惠时为淮阳守孝文元年举故以二千石从髙祖者悉以为闗内侯食邑三十四人而嘉食邑五百户十六年迁为御史大夫张苍免相文帝以皇后弟窦广国贤有行欲相之曰恐天下以吾私广国久念不可而髙帝时大臣余见无可者乃以嘉为丞相因故邑封为故安侯嘉为人廉直门不受私谒是时太中大夫邓通方爱幸赏赐累钜万文帝常燕饮通家其见宠如是是时嘉入朝而通居上旁有怠慢之礼嘉奏事毕因言曰陛下爱幸羣臣则富贵之至扵朝廷之礼不可以不肃上曰君勿言吾私之罢朝坐府中嘉为檄召通诣丞相府不来且斩通通恐入言上上曰汝第往吾今使人召若通至府免冠徒跣顿首谢嘉嘉坐自如弗为礼责曰夫朝廷者髙皇帝之朝廷也通小臣戏殿上大不敬当斩史今行斩之通顿首首尽出血不解上度丞相已困通使使持节召通而谢丞相曰此吾弄臣君其释之邓通既至为上泣曰丞相几杀臣嘉为丞相五嵗文帝崩孝景即位二年鼂错为内史贵幸用事诸法令多所请变更议以适罚侵削诸侯而丞相嘉自绌所言不用疾错错为内史门东出不便更穿一门南出南出者太上皇庙堧垣也嘉闻错穿宗庙垣为奏请诛错客有语错错恐夜入宫上谒自归上至朝嘉奏请诛错上曰错所穿非真庙垣故冗官居其中且又我使为之错无罪罢朝嘉谓长史曰吾悔不先斩错乃请之为错所卖至舍因欧血而死諡节侯传子至孙臾有罪国除自嘉死后开封侯陶青桃侯刘舎及武帝时柏至侯许昌平棘侯薛泽武彊侯荘青翟商陵侯赵周皆以列侯继踵【初角反持忍之貎】廉谨为丞相备员而已无所能发眀功名著扵世者
　　郦食其陈留髙阳人也好读书家贫落魄无衣食业为里监门然吏县中贤豪不敢役皆谓之狂生及陈胜项梁等起诸将徇地过髙阳者数十人食其闻其将皆握齱好荷礼自用【齱初角反握齱急促之貎荷与苛同细也】不能听大度之言食其乃自匿后闻沛公畧地陈留郊沛公麾下骑士适食其里中子也沛公时时问邑中贤豪骑士归食其见谓曰吾闻沛公嫚易人有大畧此真吾所从防莫为我先若见沛公谓曰臣里中有郦生年六十余身长八尺人皆谓之狂生自谓我非狂骑士曰沛公不喜儒诸客冠儒冠来者沛公輙解其冠溺其中与人言常大骂未可以儒生説也食其曰第言之骑士从容言食其所戒者沛公至髙阳传舎使人召食其食其至入谒沛公方踞牀令两女子洗而见食其食其入即长揖不拜曰足下欲助秦攻诸侯乎欲率诸侯破秦乎沛公骂曰竪儒夫天下同苦秦久矣故诸侯相率攻秦何谓助秦食其曰必欲聚徒合义兵诛无道秦不宜踞见长者扵是沛公辍洗起衣延食其上坐谢之食其因言六国纵衡时沛公喜赐食其食问曰计安出食其曰足下起瓦合之卒收散乱之兵不满万人欲以径入彊秦此所谓探虎口者也夫陈留天下之冲四通五达之郊今其城中又多积粟臣知其令今请使令下足下即不听足下举兵攻之臣为内应扵是遣食其往沛公引兵随之遂下陈留号食其为广野君食其言弟商使将数千人从沛公西南畧地食其常为説客驰使诸侯汉二年秋项羽击汉拔荥阳汉兵遁保巩楚人闻韩信破赵彭越数反梁地则分兵救之韩信方东击齐汉王数困荥阳成臯计欲捐成臯以东屯巩雒以距楚食其因言曰臣闻之知天之天者王事可成其不知天之天者王事不可成王者以民为天而民以食为天夫敖仓天下转输久矣臣闻其下乃有藏粟甚多楚人拔荥阳不坚守敖仓乃引而东令适卒分守成臯此乃天所以资汉方令楚易取而汉反郤自夺便臣窃以为过矣且两雄不俱立楚汉久相持不决百姓骚动海内摇荡农夫释耒红【读工】女下机天下之心未有所定也足下急复进兵收取荥阳据敖庾之粟塞成臯之险杜太行之道距飞狐之口守白马之津以示诸侯形制之埶则天下知所归矣方今燕赵以定惟齐未下今田广据千里之齐田间将二十万之众军扵歴城诸田宗彊负海岱阻河济南近楚齐人多变诈足下虽遣数十万师未可以嵗月破也臣请得奉眀诏説齐王使为汉称东藩上曰善乃从其画复守敖仓而使食其説齐王曰王知天下之所归乎曰不知也曰知天下之所归则齐国可得而有也若不知天下之所归即齐国未可保也齐王曰天下何归食其曰天下归汉齐王曰先生何以言之曰汉王与项王戮力西面击秦约先入咸阳者王之项王背约王之汉中而迁杀义帝汉王起蜀汉之兵击三秦出闗而责义帝之负处收天下之兵立诸侯之后降城即以侯其将得赂则以分其士与天下同其利豪英贤材皆乐为之用诸侯之兵四面而至蜀汉之粟方舡而下项王有背约之名杀义帝之负扵人之功无所记扵人之罪无所忘战胜而不得其赏拔城而不得其封非项氏莫得用事为人刻印玩而不能授攻城得赂积财而不能赏天下畔之贤才怨之而莫为之用故天下之士归扵汉王可坐而策也夫汉王发蜀汉定三秦渉西河之外援上党之兵下井陉诛成安君破北魏举三十二城此黄帝之兵非人之力天之福也今已据敖庾之粟塞成臯之险守白马之津杜太行之阸距飞狐之口天下后服者先亡矣王疾下汉王齐国社稷可得而保也不下汉王危亡可立而待也田广以为然乃听食其罢歴下兵守战备与食其日纵酒韩信闻食其冯轼下齐七十余城乃夜度兵平原袭齐齐王田广闻汉兵至以为食其卖己乃亨食其引兵走汉十二年曲周侯郦商以丞相将兵击黥布有功髙祖举功臣思食其食其子疥数将兵上以其父故封疥为髙梁侯后更食武阳卒子遂嗣三世侯平有罪国除太史公重叙郦生之事曰初沛公引兵过陈留郦生踵军门上谒曰髙阳贱民郦食其窃闻沛公将兵助楚诛不义敬劳从者得望见口画天下便事使者入通沛公方洗问使者曰何如人也使者对曰状貎类大儒衣儒衣冠侧注沛公曰为我谢之言我方以天下为事未暇见儒人也使者出谢曰沛公敬谢先生方以天下为事未暇见儒人也郦生嗔目按剑叱使者曰走复入言沛公吾髙阳酒徒也非而人也使者惧而失谒跪拾谒还走复入报曰客天下壮士也叱臣臣恐至失谒曰走复入言而公髙阳酒徒也沛公据雪足杖矛曰延客入郦生入揖沛公曰足下甚苦暴衣露冠将兵助楚讨不义足下何不自喜也臣愿以事见而曰吾方以天下为事未暇见儒人也夫足下欲兴天下之大事而成天下之大功而以目皮相恐失天下之能士且吾度足下之智不如吾勇又不如吾若欲就天下而不相见窃为足下失之沛公谢曰乡者闻先生之容今见先生之意矣乃延而坐之问所以取天下者郦生曰夫足下欲成大功不如止陈留陈留者天下之据冲也兵之防地也积粟数千万石城守甚坚臣素善其令为足下説之不听臣臣请为足下杀之而下陈留足下将陈留之众据陈留之城而食其积粟招天下之从兵从兵已成足下横行天下莫能有害足下矣沛公曰敬闻命矣扵是郦生乃夜见陈留令説之曰夫秦为无道而天下畔之今足下与天下从则可以成大功今独为亡秦婴城而坚守臣窃为足下危之陈留令曰秦法至重也不可以妄言妄言者无类吾不可以应先生所以教臣者非臣之意也勿复道郦生留宿卧夜半时斩陈留令首逾城而下报沛公沛公引兵攻城县令首扵长竿以示城上人曰趣下而令头已断矣今后下者必先斩之扵是陈留人见令已死遂相率而下沛公沛公舎陈留南城门上因其库兵食积粟留出入三月从兵以万数遂入破秦
　　陆贾楚人也以客从髙祖定天下名有口辩居左右常使诸侯时中国初定尉佗下南越因王之髙祖使贾赐佗印为南粤王贾至尉佗魋结箕踞见贾贾因説佗曰足下中国人亲戚昆弟坟墓在真定今足下反天性弃冠帯欲以区区之越与天子抗衡为敌国祸且及身矣夫秦失其正诸侯豪杰并起唯汉王先入闗据咸阳项籍背约自立为西楚霸王诸侯皆属可谓至彊矣然汉王起巴蜀鞭笞天下劫畧诸侯遂诛项羽五年之间海内平定此非人力天之所建也天子闻君王王南越而不助诛暴逆将相欲移兵而诛王天子怜百姓新劳苦且休之遣臣授君王印剖符通使君王宜郊迎北面称臣乃欲以新造未集之越屈彊扵此汉诚闻之掘焼君王先人冢墓夷种宗族使一偏将将十万众临越即越杀王降汉如反覆手耳扵是佗蹶然起坐谢贾曰居蛮夷中久殊失礼义因问贾曰我孰与萧何曹参韩信贤贾曰王似贤也复问曰我孰与皇帝贤贾曰皇帝起丰沛讨暴秦诛彊楚为天下兴利除害继五帝三皇之业统天下理中国中国之人以亿计地方万里居天下之膏腴人众车舆万物殷富政由一家自天地剖判未始有也今王众不过数万皆蛮夷﨑岖山海间譬若汉一郡王何乃比扵汉佗大笑曰吾不起中国故王此使我居中国何遽不若汉乃大説贾留与饮数月曰越中无足与语至生来令我日闻所不闻赐贾槖中装直千金他送亦千金贾卒拜佗为南越王令称臣奉汉约归报髙帝大説拜贾为太中大夫贾时时前説称诗书髙帝骂之曰乃公居马上得之安事诗书贾曰马上得之宁可以马上治乎且汤武逆取而以顺守之文武并用长久之术也昔者吴王夫差智伯极武而亡秦任刑法不变卒防赵氏【秦之先造父封扵赵城故亦冐赵氏】乡使秦已并天下行仁义法先圣陛下安得而有之髙帝不怿有慙色谓贾曰试为我着秦所以失天下吾所以得之者及古成败之国贾乃粗述存亡之征凡着十二篇每奏一篇髙帝未尝不称善左右呼万嵗称其书曰新语孝惠时吕太后用事欲王诸吕畏大臣及有口者贾自度不能争之乃病免以好畤田地善住家焉有五男乃出所使越得槖中装卖千金分其子子二百金令为生产贾常乗安车驷马从歌鼓瑟侍者十余人寳剑直百金谓其子曰与女约过女女给人马酒食极欲十日而更所死家得寳剑车骑侍从者一嵗中以往来过他客率不过再过数击鲜毋久溷女为也吕太后时王诸吕诸吕擅权欲劫少主危刘氏右丞相平患之力不能争恐祸及己平尝宴居深念贾往不请直入坐平方念不见贾贾曰何念深也平曰生揣我何念贾曰足下位为上相食三万户侯可谓极富贵无欲矣然有忧念不过患诸吕少主耳平曰然为之奈何贾曰天下安注意相天下危注意将将相和则士豫附士豫附天下虽有变则权不分权不分为社稷计在两君掌握耳臣常欲语太尉绛侯绛侯与我戏易吾言君何不交驩太尉深相结为陈平画吕氏数事平用其计乃以五百金为绛侯寿厚具乐饮太尉太尉亦报如之两人深相结吕氏谋益坏陈平乃以奴婢百人车马五十乗钱五十万遗贾为饮食费贾以此逰汉廷公卿间名声籍甚及诛诸吕立孝文贾颇有力孝文即位欲使人之南越丞相平乃言贾为太中大夫使尉佗去黄屋称制令比诸侯皆如意指语在南越陆生竟以寿终
　　朱建楚人也故尝为淮南王黥布相有罪去后复事布布欲反时问建建諌止之布不听听梁父侯遂反汉既诛布闻建谏之即赐建号平原君家徙长安为人辩有口刻防刚直行不苟合义不取容辟阳侯行不正得幸吕太后欲知建建不肯见及建母死贫未有以发防方假貣服具陆贾素与建善乃见辟阳侯贺曰平原君母死辟阳侯曰平原君母死何乃贺我陆生曰前日君侯欲知平原君平原君义不知君以其母故今其母死君诚厚送防则彼为君死矣辟阳侯乃奉百金裞【式芮反赠终者衣被曰裞】列侯贵人以辟阳侯故往赙凡五百金久之人或毁辟阳侯惠帝大怒下吏欲诛之太后慙不可言大臣多害辟阳侯行欲遂诛之辟阳侯困急使人欲见建建辞曰狱急不敢见君建乃求见惠帝幸臣闳籍孺説曰君所以得幸帝天下莫不闻今辟阳侯幸太后而下吏道路皆言君谗欲杀之今日辟阳侯诛旦日太后含怒亦诛君君何不肉袒为辟阳侯言帝帝听君出辟阳侯太后大驩两主俱幸君君富贵益倍矣扵是闳籍孺大恐从其计言帝帝果出辟阳侯初辟阳侯之囚欲见建建不见辟阳侯以为背之大怒及其成功出之大惊吕太后崩大臣诛诸吕辟阳侯扵诸吕至深卒不诛计画所以全者皆陆生平原君之力也孝文时淮南厉王杀辟阳侯以党诸吕故孝文闻其客朱建为其防使吏捕欲治闻吏至门建欲自杀诸子及吏皆曰事未可知何自杀为建曰我死祸絶不及乃身矣遂自刭文帝闻而惜之曰吾无杀建意也乃召其子拜为中大夫使匈奴单于无礼骂单于遂死匈奴中
　　娄敬齐人也汉五年戍陇西过雒阳髙祖在焉敬脱挽辂衣羊裘见齐人虞将军曰臣见上言便宜虞将军欲与鲜衣敬曰臣衣帛衣帛见衣褐衣褐见不敢易衣虞将军入言上上召见赐食已而问敬敬説曰陛下都雒阳岂欲与周室比隆哉上曰然敬曰陛下取天下与周异周之先自后稷尭封之邰积徳累善十余世公刘避桀居太王以狄伐故去杖马棰居岐国人争归之及文王为西伯断虞芮讼始受命吕望伯夷自海濵来归之武王伐纣不期而会孟津上八百诸侯遂防殷成王即位周公之属傅相焉乃营成周都雒以为此天下中诸侯四方纳贡职道里钧矣有徳则易以王无徳则易以亡凡居此者欲令务以徳致人不欲依险阻令后世奢骄以虐民也及周之盛时天下和洽四夷乡风慕义怀徳附离而并事天子不屯一卒不战一士八夷大国之民莫不賔服効其职贡及周之衰也分而为两天下莫朝周不能制非其徳薄也而形埶弱也今陛下起丰沛收卒三千人以之径往卷蜀汉定三秦与项籍战荥阳争成臯之口大战七十小战四十使天下之民肝脑涂地父子暴骸中野不可胜数哭泣之声不絶伤夷者未起而欲比隆扵成康之时臣窃以为不侔矣且夫秦地被山帯河四塞以为固卒然有急百万之众可具因秦之故资甚美膏腴之地此所谓天府者也陛下入闗而都之山东虽乱秦之故地可全而有也夫与人闘不搤其亢拊其背未能全胜今陛下入闗而都按秦之故地此亦搤天下之亢而拊其背也髙帝问羣臣羣臣皆山东人争言周王数百年秦二世则亡不如都周上未能决及留侯眀言入闗便即日车驾西都闗中扵是上曰本言都秦地者娄敬娄者刘也赐姓刘氏拜为郎中号曰奉春君汉七年韩王信反上自击之至晋阳闻信与匈奴欲共击汉上大怒使人使匈奴匈奴匿其壮士肥牛马徒见其老弱及羸畜使者十軰来皆言匈奴易击上使刘敬复往使匈奴还报曰两国相击此宜夸矜见所长今臣往徒见羸瘠老弱此必欲见短伏竒兵以争利愚以为匈奴不可击也是时汉兵已逾句注三十余万众兵已业行上怒骂敬曰齐虏以舌得官乃今妄言沮吾军械系敬广武遂往至平城匈奴果出竒兵围帝白登七日然后得解髙帝至广武赦敬曰吾不用公言以困平城吾已斩先使十軰言可击者矣乃封敬二千户为闗内侯号建信侯髙帝罢平城归韩王信亡入胡当是时冐顿单于兵彊控四十万骑数苦北邉上患之问敬敬曰天下初定士卒罢扵兵革未可以武服也冐顿杀父代立妻羣母以力为威未可以仁义説也独可以计久逺子孙为臣耳然陛下恐不能为上曰诚可何为不能敬曰陛下诚能以适长公主妻单于厚奉遗之彼知汉女送厚蛮夷必慕以为阏氏生子必为太子代单于何者贪汉重币陛下以汉所余彼所鲜数问遗使辩士风谕以礼节冐顿在固为子壻死则外孙为单于岂尝闻外孙敢与大父抗礼哉可毋战以渐臣也若陛下不能遣长公主而令宗室及后宫诈称公主彼亦知不肯贵近无益也髙帝曰善欲遣长公主吕后泣曰妾唯以一太子一女奈何弃之匈奴上终不能遣长公主而取家人子为公主妻单于使敬往结和亲约敬从匈奴来因言匈奴河南白羊楼烦王去长安近者七百里轻骑一日一夕可以至秦中新破少民地肥饶可益实夫诸侯初起时非齐诸田楚昭屈景莫与今陛下虽都闗中实少人北近胡防东有六国彊族一日有变陛下亦未得安枕而卧也臣愿陛下徙齐诸田楚昭屈景燕赵韩魏后及豪桀名家且实闗中无事可以备胡有变亦足率以东伐此彊本弱末之术也上曰善乃使刘敬徙所言闗中十万余口
　　叔孙通薛人也秦时以文学征待诏博士数嵗陈胜起二世召博士诸儒生问曰楚戍卒攻蕲入陈扵公何如博士诸儒生三十余人前曰人臣无将将则反罪死无赦陛下急兵击之二世怒作色通前曰诸生言皆非夫天下为一家毁郡县城铄其兵示天下弗复用且眀主在上法令具扵下吏人人奉职四方辐辏安敢有反者此特羣盗防窃狗盗何足置齿牙间哉郡守尉今捕诛何足忧二世喜尽问诸生或言反或言盗扵是令御史按诸生言反者下吏非所宜言诸生言盗者皆罢之乃赐通帛二十疋衣一袭拜为博士通已出反舎诸生曰生何言之谀也通曰公不知我几不免虎口乃亡去之薛薛已降楚矣及项梁之薛通从之梁败从懐王怀王为义帝徙长沙通留事项王汉二年汉王从五诸侯入彭城通降汉王通儒服汉王憎之乃变服服短衣楚制汉王喜通之降汉从弟子百余人然无所进专言诸故羣盗壮士进之弟子皆曰事先生数年幸得从降汉今不进臣等専言大猾何也通乃谓曰汉王方防矢石争天下诸生宁能闘乎故先言斩将搴旗之士诸生且待我我不忘矣汉王拜通为博士号稷嗣君汉王已并天下诸侯共尊为皇帝扵定陶通就其仪号髙帝悉去秦仪法为简易羣臣饮酒争功醉或妄呼拔剑击柱上患之通知上益餍之説上曰夫儒者难与进取可与守成臣愿征鲁诸生与臣弟子共起朝仪髙帝曰得无难乎通曰五帝异乐三王不同礼礼者因时世人情为之节文者也故夏殷周礼所因损益可知者谓不相复也臣颇采古礼与秦仪杂就之上曰可试为之令易知度吾所能行为之扵是通使征鲁诸生三十余人鲁有两生不肯行曰公所事者且十主皆面谀以得亲贵今天下初定死者未伤者未起又欲起礼乐礼乐所由起百年积徳而后可兴也吾不忍为公所为公所为不合古吾不行公往矣毋汚我通笑曰若真鄙儒不知时变遂与所征三十人西及上左右为学者与其弟子百余人为绵蕞野外习之月余通曰上可试观上使行礼曰吾能为此乃令羣臣习肄防十月汉七年长乐宫成诸侯羣臣朝十月仪先平眀谒者治礼引以次入殿门廷中陈车骑戍卒卫官设兵张旗志传曰趋殿下郎中侠陛陛数百人功臣列侯诸将军军吏以次陈西方东乡文官丞相以下陈东方西乡大行设九賔胪句传扵是皇帝辇出房百官执防传警引诸侯王以下至吏六百石以次奉贺自诸侯王以下莫不震恐肃敬至礼毕尽伏置法酒诸侍坐殿上皆伏抑首以尊卑次起上寿觞九行谒者言罢酒御史执法举不如仪者輙引去竟朝置酒无敢驩哗失礼者扵是髙帝曰吾乃今日知为皇帝之贵也拜通为奉常赐金五百斤通因进曰诸弟子儒生随臣久矣与共为仪陛下官之髙帝悉以为郎通出皆以五百金赐诸生诸生乃喜曰叔孙生圣人知当世务九年徙通为太子太傅十二年髙帝欲以赵王如意易太子通諌曰昔者晋献公以骊姬故废太子立奚齐晋国乱者数十年秦以不早定扶苏胡亥诈立自使防祀此陛下所亲见今太子仁孝天下皆闻之吕后与陛下攻苦食啖其可背哉陛下必欲废嫡而立少臣愿先伏诛以颈血污地髙帝曰公罢矣吾特戏耳通曰太子天下本本壹摇天下震动奈何以天下戏髙帝曰吾听公及上置酒见留侯所招客从太子入见上遂无易太子志矣髙帝崩孝惠即位乃谓通曰先帝园陵寝庙羣臣莫习徙通为奉常定宗庙仪法及稍定汉诸仪法皆通所论著也惠帝为东朝长乐宫及问往数跸烦民作复道方筑武库南通奏事因请间曰陛下何自筑复道髙帝寝衣冠月出防髙庙子孙奈何乗宗庙道上行哉惠帝惧曰急壊之通曰人主无过举今已作百姓皆知之矣陛下为原庙渭北衣冠月出防之益广宗庙大孝之本上乃诏有司立原庙惠帝常出防离宫通曰古者有春尝果方今樱桃熟可献陛下出因取樱桃献宗庙上许之诸果献由此兴















　　通志卷九十六
<史部,别史类,通志>
　　钦定四库全书
　　通志卷九十七
　　宋　右　廸　功　郎　郑　樵　渔　仲　撰
　　列传第十
　　前汉
　　蒯通　伍被　江充　息夫躬　石奋　卫绾直不疑　周仁　张　贾谊　爰盎　鼂错张释之　冯唐【魏尚】汲黯　郑当时　贾山　邹阳枚乘【子臯】路温舒
　　蒯通范阳人也本与武帝同讳楚汉初起武臣畧定赵地号武信君通说范阳令徐公曰臣范阳百姓蒯通也窃闵公之将死故吊之虽然贺公得通而生也徐生再拜曰何以吊之通曰足下为令十余年矣杀人之父孤人之子断人之足黥人之首甚众慈父孝子所以不敢倳【侧吏反】刃于公之腹者畏秦法也今天下大乱秦政不施然则慈父孝子将争接刃于公之腹以复其怨而成其名此通之所以吊者也曰何以贺得子而生也曰赵武信君不知通不肖使人候问其死生通且见而说之曰必将战胜而后畧地攻得而后下城臣窃以爲殆矣用臣之计毋战而畧地不攻而下城传檄而千里定可乎彼将曰何谓也臣因对曰范阳令宜整顿其士卒以守战者也怯而畏死贪而好富贵故欲以其城先下君先下君而君不利之则边地之城皆将相告曰范阳令先降而身死必将婴城固守皆爲金城汤池不可攻也为君计者莫若具黄屋朱轮迎范阳令使驰骛于燕赵之郊则边城皆将相吿曰范阳令先下而身富贵必相率而降犹如阪上走丸也此臣所谓传檄而千里定者也徐公再拜具车马遣通通遂以此说武臣武臣以车百乘骑二百侯印迎徐公燕赵闻之降者三十余城如通策焉后汉将韩信虏魏王破赵代降燕定三国引兵将东撃齐未度平原闻汉王使郦食其说下齐信欲止通说信曰将军受诏撃齐而汉独发间使下齐宁有诏止将军乎何以得无行且郦生一士伏轼掉三寸舌下齐七十余城将军将数万之众乃下赵五十余城爲将数嵗反不如一竖儒之功乎于是信然之从其计遂度河齐已听郦生即留之纵酒罢备汉守御信因袭歴下军遂至临淄齐王以郦生为欺己而亨之因败走信遂定齐地自立为齐假王汉方困于荥阳遣张良即立信为齐王以安固之项王亦遣武渉说信欲与连和蒯通知天下权在信欲说信令背汉乃先微感信曰仆尝受相人之术相君之面不过封侯又危而不安相君之背贵而不可言信曰何谓也通因请间曰天下初作难也俊雄豪桀建号一呼天下之士云合雾集鱼鳞杂袭飘至风起当此之时忧在亡秦而已今刘项分争使人肝胆涂地流离中野不可胜数汉王将数十万众距巩雒阻山河一日数战亡尺寸之功败荥阳伤成臯还走宛叶之间此所谓智勇俱困者也楚人起彭城转鬭逐北至荥阳乗利席胜威震天下然兵困于京索之间廹西山而不能进三年于此矣锐气挫于崄塞粮食尽于内藏百姓罢极无所归命以臣料之非天下贤圣其势固不能息天下之祸当今之时两主县命足下足下为汉则汉胜与楚则楚胜臣愿披心腹堕肝胆效愚忠恐足下不能用也方今为足下计莫若两利而俱存之三分天下鼎足而立其势莫敢先动夫以足下之贤圣有甲兵之众据彊齐从燕赵出空虚之地以制其后因民之欲西乡为百姓请命天下孰敢不听足下按齐国之故有淮泗之地怀诸侯以徳深拱揖让则天下君王相率而朝齐矣盖闻天与弗取反受其咎时至弗行反受其殃愿足下熟圗之信曰汉遇我厚吾岂可见利而背恩乎通曰始常山王成安君故相与为刎颈交及争张黡陈释之事常山王奉头防窜以归汉王借兵东下战于鄗北成安君死于泜水之南头足异处此二人相与天下之至驩也而卒相灭亡者何也患生于多欲而人心难测也今足下行忠信以交于汉王必不能固于二君之相与也而事多大于张黡陈释之事者故臣以爲足下必汉王之不危足下过矣大夫种存亡越伯勾践立功名而身死语曰野禽殚走犬亨敌国破谋臣亡故以交友言之则不过张王与成安君以忠臣言之则不过大夫种此二者宜足以观矣愿足下深虑之且臣闻之勇畧震主者身危功盖天下者不赏足下渉西河虏魏王禽夏说下井陉诛成安君之罪以令于赵胁燕定齐南摧楚人之兵数十万众遂斩龙且西乡以报此所谓功无二于天下畧不世出者也今足下挟不赏之功戴震主之威归楚楚人不信归汉汉人震恐足下欲持是安归乎夫势在人臣之位而有髙天下之名窃为足下危之信曰生且休矣吾将念之数日通复说信曰听者事之也计者存亡之机也夫随厮养之役者失万乗之权守儋石之禄者阙卿相之位计诚知之而决弗敢行者百事之祸也故猛虎之犹与不如蠭虿之致蠚孟贲之狐疑不如童子之必至此言贵能行之也夫功者难成而易败时者难値而易失时乎时不再来愿足下亡疑臣之计信犹与不忍背汉又自以功多汉不夺我齐遂谢通通说不听惶恐乃阳狂为巫天下既定后信以罪废为淮隂侯谋反被诛临死叹曰悔不用蒯通之言死于女子之手髙帝曰是齐辩士蒯通乃诏齐召蒯通通至上欲亨之曰若教韩信反何也通曰狗各吠非其主当彼时臣独知齐王韩信非知陛下也且秦失其鹿天下共逐之髙材疾足者先得天下匈匈争欲为陛下所为顾力不能可殚诛邪上乃赦之至齐悼惠王时曹参为相礼下贤人请通为客初齐王田荣怨项羽谋举兵畔之刼齐士不与者死齐处士东郭先生梁石君在刼中彊从及田荣败二人丑之相与入深山隐居客谓通曰先生之于曹相国拾遗举过显贤进能齐国莫若先生者先生知梁石君东郭先生世俗所不及何不进之相国乎通曰诺臣之里妇与里之诸母相善也里妇夜亡肉姑以为盗怒而逐之妇晨去过所善诸母语以事而谢之里母曰女安行我今令而家追女矣即束緼请火于亡肉家曰昨暮夜犬得肉争鬭相杀请火治之亡肉家遽追呼其妇故里母非谭说之士也束緼乞火非还妇之道也然物有相感事有适可臣请乞火于曹相国乃见相国曰妇人有夫死三日而嫁者有幽居守寡而不出门者足下即欲求妇何取曰取不嫁者通曰然则求臣亦犹是也彼东郭先生梁石君齐之俊士也隐居不嫁未尝卑节下意以求仕也愿足下使人礼之曹相国曰敬受命皆以为上賔通论战国时说士权变亦自序其说凡八十一首号曰隽永【隽音字兖反隽肥肉也永长也言其论甘美而义深长也】初通善齐人安其生安其生尝干项羽羽不能用其策而项羽欲封此两人两人卒不肯受伍被楚人也或言其先伍子胥后也被以才能称为淮南中郎是时淮南王安好术学折节下士招致英儁以百数被为冠首久之淮南王隂有邪谋被数防谏后王坐东宫召被欲与计事呼之曰将军上被怅然曰王安得亡国之言乎臣闻子胥谏吴王吴王不用乃曰臣今见麋鹿游姑苏之台也今臣亦将见宫中生荆棘露霑衣也于是王怒系被父母囚之三月王复召被曰将军许寡人乎被曰小臣将为大王画计矣臣闻聪者听于无声明者见于未形故圣人万举而万全文王一动而功显万世功列三王所谓因天心以动作者也王曰方今汉廷治乎乱乎被曰天下治王不说曰公何以言治也被对曰被窃观朝廷君臣父子夫妇长幼之序也皆得其理上之举错遵古之道风俗纪纲未有所缺重装富贾周流天下道无不通交易之道行南越賔服羌僰贡献东瓯入朝广长榆开朔方匈奴折伤虽未及古太平时然亦为治王怒被谢死罪王又曰山东即有变汉必使大将军将而制山东公以为大将军何如人也被曰臣所善黄义从大将军撃匈奴言大将军遇士大夫以礼与士卒有恩众乐为用骑上下山如飞材力絶人如此数将习兵未易当也及谒者曹梁使长安来言大将军号令眀当敌勇敢常为士卒先须士卒休乃舍穿井得水乃敢饮军罢士卒已逾河乃度皇太后所赐金钱尽以赏赐虽古名将不过也王曰夫蓼太子知畧不世出非常人也以爲汉廷公卿列侯皆如沭猴而冠耳被曰独先刺大将军乃可举事王复问被曰公以爲吴举兵非邪被曰非也夫吴王赐号为刘氏祭酒受几杖而不朝王四郡之众地方数千里采山铜以为钱煮海水以为盐伐江陵之木以为船国富民众行珍寳赂诸侯与七国合从举兵而西破大梁败狐父奔走而还为越所禽死于丹徒头足异处身灭祀絶为天下戮夫以吴众不能成功者何也诚逆天违众而不见时也王曰男子之所死者一言耳且吴何知反汉将一日过成臯者四十余人今我令缓先要成臯之口周被下颍川兵塞轘辕伊阙之道陈定发南阳兵守武关河南太守独有雒阳耳何足忧然此北尚有临晋关河东上党与河内赵国界者通谷数行人言絶成臯之道天下不通据三川之险招山东之兵公以为何如被曰臣见其祸未见其福也后汉逮淮南王孙建繋治之王恐隂事泄谓被曰事至吾欲遂发天下劳苦有间矣诸侯颇有失行皆自疑我举兵西乡必有应者无应即还畧衡山势不得不发被曰畧衡山以撃庐江有寻阳之船守下雉之城结九江之浦絶豫章之口彊弩临江而守以禁南郡之下东保防稽南通劲越屈彊江淮间可以延嵗月之寿耳未见其福也王曰左吴赵贤朱骄如皆以为什八九成公独以为无福何被曰大王之羣臣近幸素能使众者皆前繋诏狱余皆无可用者王曰陈胜吴广无立锥之地百人之众起于大泽奋臂大呼天下向应西至于戏而兵百二十万今吾国虽小胜兵可得二十万公何以言有祸无福被曰臣不敢避子胥之诛愿大王无为吴王之听往者秦为无道残贼天下杀术士燔诗书灭圣迹弃礼义任刑法转海濵之粟致于西河当是时男子疾耕不足于粮餽女子纺绩不足于盖形遣防恬筑长城东西数千里兵露师常数十万死者不可胜数僵尸满野流血千里于是百姓力屈欲为乱者十室而五又使徐福入海求仙药多赍珍寳童男女三千人五种百工而行徐福得平原大泽止王不来于是百姓怨痛欲为乱者十室而六又使尉佗逾五岭攻百越尉佗知中国劳极止王南越行者不还往者莫返于是百姓离心瓦解欲为乱者十室而七兴万乗之驾作阿房之宫収大半之赋发闾左之戍父不宁子兄不安弟政苛刑惨民皆引领而望倾耳而听悲号仰天叩心怨上欲爲乱者十室而八客谓髙皇帝曰时可矣髙帝曰待之圣人当起东南间不一嵗陈吴大呼刘项并和天下向应所谓蹈瑕衅因秦之亡时而动百姓愿之若枯旱之望雨故起于行陈之中以成帝王之功今大王见髙祖得天下之易也独不观近世之吴楚乎当今陛下临制天下一齐海内泛爱蒸庶布徳施恵口虽未言声疾雷霆令虽未出化驰若神心有所懐威动千里下之应上犹景向也而大将军材能非直章邯杨熊也王以陈胜吴广谕之被以为过矣且大王之兵众不能什分吴楚之一天下安宁又万倍于秦时愿王用臣之计臣闻箕子过故国而悲作麦秀之歌痛纣之不用王子比干之言也故孟子曰纣贵爲天子死曾不如匹夫是纣先自絶久矣非死之日天去之也今臣亦窃悲大王弃千乗之君将赐絶命之书为羣臣先身死于东宫也被因流涕而起后王复召问被茍如公言不可以徼幸邪被曰必不得已被有愚计王曰柰何被曰当今诸侯无异心百姓无怨气朔方之郡土地广美民徙者不足以实其地可为丞相御史请书徙郡国豪桀及耐罪己上以赦令除家产五十万以上者皆徙其家属朔方之郡益发甲兵急其防日又伪为左右都司空上林中都官诏狱书逮诸侯太子及幸臣如此则民怨诸侯惧即使辩士随而说之党可以徼幸王曰此可也虽然吾亦不至若此専发而已后事发觉被诣吏自吿与淮南王谋反踪迹如此天子以伍被雅辞多引汉美欲勿诛张汤进曰被首为王画反计罪无赦遂诛被
　　江充字次倩赵国邯郸人也充本名齐有女弟善鼓琴歌舞嫁之赵太子丹齐得幸于敬肃王为上客久之太子疑齐以己隂私吿王与齐忤使吏捕齐不得収系其父兄按騐皆弃市齐遂絶迹亡西入关更名充诣阙吿太子丹与同产姊及至后宫奸乱交通郡国豪猾攻剽为奸吏不能禁书奏天子怒遣使者诏郡发吏卒围赵王宫収捕太子丹移繋魏郡诏狱与廷尉杂治法至死赵王彭祖帝异母兄也上书讼太子辠言充逋逃小臣茍为奸譌激怒圣朝欲取必于万乗以复私怨后虽亨醢计犹不悔臣愿选从赵国勇敢士从军击匈奴极尽死力以赎丹罪上不许竟败赵太子初充召见犬台宫自请愿以所常被服冠见上许之充衣纱縠襌【音丹】衣曲裾后垂交输冠襌纚【音史】歩摇冠飞翮之缨【鸟羽作缨】充为人魁岸容貎甚壮帝望见而异之谓左右曰燕赵固多竒士既至前问以当世政事上説之充因自请愿使匈奴诏问其状充对曰因变制宜以敌为师事不可豫圗上以充为谒者使匈奴还拜为直指绣衣使者督三辅盗贼禁察逾侈贵戚近臣多奢僭充皆举劾奏请没入车马令身待北军撃匈奴奏可充即移书光禄勲中黄门逮召近臣侍中诸当诣北军者移劾门卫禁止无令得入宫殿于是贵戚子弟惶恐皆见上叩头求哀愿得入钱赎罪上许之令各以秩次输钱北军凡数千万上以充忠直奉法不阿所言中意充出逄舘陶长公主行驰道中充呵问之公主曰有太后诏充曰独公主得行车骑皆不得尽劾没入官后充从上甘泉逄太子家使乗车马行骑道中充以属吏太子闻之使人谢充曰非爱车马诚不欲令上闻之以教敕亡素者唯江君寛之充不听遂白奏上曰人臣当如是矣大见信用威震京师迁为水衡都尉宗族知友多得其力者久之坐法免防阳陵朱安世告丞相公孙贺子大仆敬声为巫蛊事连及阳石诸邑公主贺父子皆坐诛语在贺后上幸甘泉疾病充见上年老恐晏驾后为太子所诛因是为奸奏言上疾祟在巫蛊于是以充为使者治巫蛊充将胡巫掘地求偶人【胡言不与华同言故充任使之】捕蛊及夜祠视鬼染汚令有防【诈以酒酹地也】辄収捕验治烧铁钳灼彊服之民转相诬以巫蛊吏輙劾以大逆无道坐而死者前后数万人是时上春秋髙疑左右皆为巫蛊祝诅有与亡莫敢讼其寃者充既知上意因言宫中有蛊气先治后宫希幸夫人以次及皇后遂掘蛊于太子宫得桐木人【充使胡巫作而薶之】太子惧不能自眀収充自临斩之骂曰赵虏前乱乃国王父子不足邪乃复乱吾父子也太子由是遂败语在戾园后武帝知充有诈夷充三族
　　息夫躬字子微河内河阳人也少为博士弟子受春秋通览记书容貎壮丽为众所异哀帝初即位皇后父特进孔乡侯傅晏与躬同郡相友善躬由是以为援交逰日广先是长安孙宠亦以游说显名免汝南太守与躬相结俱上书召待诏是时哀帝被疾始即位而人有吿中山孝王太后祝诅上太后及弟冯参皆自杀其罪不眀是后无盐危山有石自立开道躬与宠谋曰上无继嗣体久不平关东诸侯心争隂谋今无盐有大石自立闻邪臣托往事以为太山石立而先帝龙兴东平王云以故与其后日夜祠祭祝诅上欲求非望而后舅伍宏反因方术以医技得幸出入禁门霍显之谋将行于杯杓荆轲之变必起于帷幄事势若此告之必成察国奸诛主雠取封侯之计也躬宠乃与中郎右师谭共因中常侍宋上变事吿焉上恶之下有司案验东平王云云后谒及伍宏等皆坐诛上擢宠为南阳太守谭颍川都尉躬皆光禄大夫左曹给事中是时侍中董贤爱幸上欲侯之遂下诏云躬宠因贤以闻封贤为髙安侯宠为方阳侯躬为宜陵侯邑各千戸赐谭爵关内侯食邑丞相王嘉内疑东平狱事争不欲侯贤等语在嘉嘉固言董贤泰盛宠躬皆倾覆有佞邪材恐必挠乱国家不可任用嘉以此得罪矣躬既亲近数进言事论议无所避众畏其口见之仄目躬上疏歴诋公卿大臣曰方今丞相王嘉健而蓄缩不可用御史大夫贾延墯弱不任职左将军公孙禄司鲍宣皆外有直项之名内实騃不暁政事诸曹已下仆遫不足数卒有彊弩围城长防指阙陛下谁与备之如使狂夫嘄謼于东崖匈奴饮马于渭水边竟雷动四野风起京师虽有武蠭精兵未有能窥【与跬同】左足而先应者也军书交驰而辐凑羽檄重迹而狎至小夫愞臣之徒愦眊不知所为其有犬马之决者仰药而伏刃虽加夷灭之诛何益祸败之至哉躬又言秦开郑国渠以富国彊兵今京师土地肥饶可度地势水泉广溉灌之利天子使躬持莭领护三辅都水躬立表欲穿长安城引漕注大仓下以省转输议不可成廼止董贤贵幸日盛丁傅害其宠孔乡侯晏与躬谋欲求居位辅政防单于当来朝遣使言病愿朝眀年躬因是而上奏以为单于当以十一月入塞后以病为解疑有他变乌孙两昆弥弱卑爰防彊盛居彊煌之地拥十万之众东结单于遣子往侍如因素彊之威循乌孙就屠之迹举兵南伐并乌孙之势也乌孙并则匈奴盛而西域危矣可令降胡诈为卑爰防使者来上书曰所以遣子侍单于者非亲信之也实畏之耳唯天子哀吿单于归臣侍子愿助戊巳校尉保恶都奴之界因下其章诸将军令匈奴客闻焉则是所谓上兵伐谋其次伐交者也书奏上引见躬召公卿将军大议左将军公孙禄以为中国常以忠信懐伏夷狄躬欲逆诈造不信之谋不可许且匈奴赖先帝之徳保塞称藩今单于以疾病不任奉朝贺遣使自陈不失臣子之礼臣禄自保殁身不见匈奴为边竟忧也躬掎禄曰臣为国家计几先谋将然豫圗未形为万世虑而禄欲以其犬马齿保自所见臣与禄异议未可同日语也上曰善乃罢羣臣独与躬议躬因建言往年荧惑守心太白髙而芒光又角星茀【茀与孛同】于河鼓其法为有兵乱是后讹言行诏筹经厯郡国天下骚动恐有非常之变可遣大将军行边兵敕武备斩一郡守以立威震四夷因以厌应变异上然之以问丞相嘉嘉对曰臣闻动民以行不以言应天以实不以文下民微细犹不可诈况于上天神眀而可欺哉天之见异所以敕戒人君欲令觉悟反正推诚行善民心说而天意得矣辩士见一端或妄以意傅着星厯虚造匈奴乌孙西羌之难谋动干戈设为权变非应天之道也守相有罪车驰诣阙交臂就死恐惧如此而谈説者云云动安之危【之往也摇动安全往就危亡】辩口快耳其实未可从夫议政者苦其讇谀倾险辩慧深刻也讇防则主徳毁倾险则下怨恨辩慧则破正道深刻则伤恩恵昔秦缪公不从百里奚蹇叔之言以败其师悔过自责疾诖误之臣思黄髪之言名垂于后世唯陛下观览古戒反覆参考无以先入之语为主上不听诏将军与中二千石举眀习兵法有大虑者各一人将军二人【将军二人谓将军举二人中二千石一人耳】诣公车就拜孔乡侯傅晏为大司马衞将军阳安侯丁眀为大司马骠骑将军是日日有食之董贤用此沮躬晏之防后数日収晏卫将军印绶而丞相御史奏躬罪过上由是恶躬等下诏免躬宠官遣就国躬归国未有第宅寄居邱亭【邱空也】奸人以为侯家富常夜守之躬邑人河内掾贾恵往过躬教以祝盗方以桑东南指枝为七画北斗七星于其上躬夜自被髪立中庭向北斗持招指【招指谓或招或指所以求福排祸也】祝盗人有上书言躬怀怨恨非笑朝廷所进星宿视天子吉凶与巫同祝诅上遣侍御史廷尉监逮躬繋洛阳诏狱欲掠问躬仰天大呼因僵仆吏就问云咽已絶血从鼻耳出食顷死党友谋议相连下狱百余人躬母圣坐祠灶祝诅上大逆不道弃市妻充汉与家属徙合浦躬同族亲属素所厚者皆免废锢哀帝崩有司奏方阳侯宠及右师谭等皆造作奸谋罪及主者骨肉虽防赦令不宜处爵位在中土皆免宠等徙合浦郡初躬待诏数危言髙论自恐遭害着絶命辞其文凄怆数年乃死如其其文焉
　　万石君石奋其父赵人也赵亡徙温髙祖东撃项籍过河内时奋年十五为小吏侍髙祖髙祖与语爱其防敬问曰若何有对曰有母不幸失明家贫有姊能鼓琴髙祖曰若能从我乎曰愿尽力于是髙祖召其姊为美人以奋为中涓受书谒徙其家长安中戚里以姊为美人故也【上之姻戚居之故名其里曰戚里】奋积功劳孝文时官至太中大夫无文学恭谨举无与比东阳侯张相如为太子太傅免选可为傅者皆推奋为太子太傅及孝景即位以奋为九卿廹近惮之徙奋为诸侯相奋长子建次甲次乙次庆皆以驯行孝谨官至二千石于是景帝曰石君及四子皆二千石人臣尊宠乃举集其门凡号奋为万石君孝景季年万石君以上大夫禄归老于家以嵗时为朝臣过宫门阙必下车趋见路马必轼焉子孙为小吏来归谒万石君必朝服见之不名子孙有过失不诮让为便坐对桉不食然后诸子相责因长老肉袒固谢罪改之乃许子孙胜冠者在侧虽燕必冠申申如也僮仆防防如也唯谨上时赐食于家必稽首俯伏而食如在上前其执防哀戚甚子孙遵教亦如之万石君家以孝谨闻于郡国虽齐鲁诸儒质行皆自以为不及也建元二年郎中令王臧以文学获罪皇太后太后以为儒者文多质少今万石君家不言而躬行乃以长子建为郎中令少子庆为内史建老白首万石君尚无恙每五日洗沐归谒亲入子舍窃问侍者取亲中帬厠牏【牏音投厠中受粪者】身自澣洒复与侍者不敢令万石君知之以为常建奏事于上前即有可言屏人乃言极切至廷见如不能言者上以是亲而礼之万石君徙居陵里内史庆醉归入外门不下车万石君闻之怒不食庆恐肉袒请罪不许宗族及兄建肉万石君譲曰内史贵人入闾里里中长老皆走匿而内史坐车中自如固当乃谢罢庆庆及诸子入里门趋至家万石君元朔五年卒建哭泣哀思杖乃能行嵗余建亦死诸子孙咸孝然建最甚甚于万石君建为郎中令奏事下建读之惊恐曰书马者与尾而五今乃四不足一获谴死矣其为谨慎虽他皆如是庆为太仆御出上问车中防马庆以防数毕举手曰六马庆于兄弟最为简易然犹如此出为齐相举齐国慕其家行不治而齐国大治为立石相祠元狩元年上立太子选羣臣可傅者庆自沛守选为太子太傅七嵗迁御史大夫元鼎五年代赵周为丞相封牧邱侯是时汉方南诛两越东撃朝鲜北逐匈奴西伐大宛中国多事天子廵狩海内修上古神祠封禅兴礼乐公家用少桑羊等致利王温舒之属峻法儿寛等推文学九卿更进用事事不关决于丞相庆醇谨而已在位九嵗无能有所匡言尝欲请治上近臣所忠九卿咸【音减姓也】宣不能服反受其过赎罪元封中关东流民二百万口无名数者四十万公卿议欲请徙流民于边以适之上以为庆老谨不能与其议乃赐丞相告归而按御史大夫以下议为请者庆惭不任职乃上书归相印乞骸骨天子以书责之或劝庆宜引决庆惧甚不知所出遂复起视事庆为丞相文深审谨无他大畧后三嵗余薨諡曰恬侯庆中子徳庆爱之上以徳为嗣代侯后为太常坐法免国除庆方为丞相时诸子孙为小吏至二千石者十三人及庆死后稍以罪去孝谨益衰矣
　　衞绾代大陵人也以戏车为郎事文帝功次迁中郎将醇谨无他孝景为太子时召上左右饮而绾称病不行恐文帝谓豫有二心事太子也文帝且崩时属孝景曰绾长者善遇之及孝景立嵗余不孰何绾绾日以谨力景帝幸上林诏中郎将参乗还而问曰君知所以得参乗乎绾曰臣代戏车士幸得功次迁待罪中郎将不知也上问曰吾为太子时召君不肯来何也对曰死罪实病上赐之劒绾曰先帝赐臣劔凡六不敢奉诏上曰劒人所施易独至今乎【施读曰貤易换之也】绾曰具在上使取六劒剑尚盛未尝服也官有谴常防其罪不与他将争有功常让他将上以为亷忠实无他膓乃拜绾为河间王太傅吴楚反诏绾为将将河间兵撃吴楚有功拜为中尉三嵗以军功封为建陵侯明年上废太子诛栗卿之属上以绾长者不忍乃赐绾吿归而使郅都治捕栗氏既已上立胶东王为太子召绾拜为太子太傅久之迁为御史大夫五嵗代桃侯刘舍为丞相绾朝奏事如职所奏然自初官以至丞相终无可言景帝以为敦厚可相少主尊宠之赏赐甚多为丞相三嵗景帝崩武帝立建元中天子以景帝病时诸官囚多坐不辜者而君不任职免之后薨諡曰哀侯子信嗣坐酎金国除
　　直不疑南阳人也文帝时为郎其同舍有告归误将持其同舍郎金去已而同舍郎觉亡意不疑不疑谢有之买金偿后告归者至而归金亡金郎大慙以此称为长者稍迁至中大夫朝廷见人或毁不疑曰不疑状貎甚美然特毋奈其善盗嫂何也不疑闻曰我乃无兄然终不自明也吴楚反时不疑以二千石将撃之景帝后元年拜为御史大夫天子修吴楚时功封不疑为塞侯武帝即位与丞相绾俱以过免不疑学老子言其所临为官如故惟恐人之知其为吏迹也不好立名称为长者薨諡信侯传子至孙彭祖坐酎金国除
　　周文名仁其先任城人也以医见景帝为太子时为舍人积功迁至太中大夫景帝初立拜仁为郎中令仁为人隂重不泄常衣弊补衣溺袴故不为防清以是得幸入卧内于后宫秘戏仁常在傍终无所言上时问人仁曰上自察之然亦无所毁如此景帝再自幸其家家徙阳陵上所赐甚多然终常譲不敢受也诸侯羣臣赂遗终无所受武帝立为先帝臣重之仁乃病免以二千石禄归老子孙咸至大官
　　张叔名敺【音驱】髙祖功臣安邱侯说少子也敺文帝时以治刑名侍太子然其人长者景帝时尊重常为九卿至武帝元朔中代韩安国为御史大夫欧为吏未尝言案人剸【与专同】以诚长者处官官属以为长者亦不敢大欺上具狱事有可郤郤之不可者不得已为涕泣面而封之其爱人如此老笃请免天子宠以上大夫禄归老于家家阳陵子孙咸至大官
　　贾谊雒阳人也年十八以能诵诗书属文称于郡中河南守吴公闻其秀才召置门下甚幸爱孝文帝初立闻河南守吴公治平为天下第一故与李斯同邑而尝学事焉徴以为廷尉廷尉乃言谊年少颇通诸家之书文帝召以为博士是时谊年二十余最为少毎诏令议下诸老先生未能言谊尽为之对人人各如其意所出诸生于是以为能文帝说之超迁嵗中至太中大夫谊以为汉兴二十余年天下和洽宜当改正朔易服色制度定官名兴礼乐乃草具其仪法色尚黄数用五为官名悉更奏之文帝谦譲未遑也然诸法令所更定及列侯就国其说皆谊发之于是天子议以谊任公卿之位绛灌东阳侯冯敬之属尽害之廼毁谊曰雒阳之人年少初学专欲擅权纷乱诸事于是天子后亦踈之不用其议以谊为长沙王太傅谊既以适去意不自得及渡湘水为赋以吊屈原屈原楚贤臣也被防放逐作离骚赋其终篇曰已矣国亡人莫我知也遂投江而死谊追伤之因以自谕其辞曰恭承嘉恵兮竢罪长沙仄闻屈原兮自湛汨罗造托湘流兮敬吊先生遭世罔极兮乃陨厥身乌虖哀哉兮逄时不祥鸾凤伏窜兮防鸮翺翔阘茸尊显兮防谀得志贤圣逆曵兮方正倒植谓随夷溷兮谓跖蹻廉莫邪为钝兮铅刀为铦于嗟黙默生之亡故兮斡弃周鼎寳康瓠兮腾驾罢牛骖蹇驴兮骥垂两耳服盐车兮章父荐屦渐不可久兮嗟若先生独离此咎兮谇曰已矣国其莫吾知兮予独壹郁其谁语凤缥缥其髙逝兮夫固自引而逺去袭九渊之神龙兮沕渊潜以自珍偭蟂獭以隐处兮夫岂从虾与蛭螾所贵圣之神徳兮逺浊世而自臧使麒麟可系而覊兮岂云异乎犬羊般纷纷其离此邮兮亦夫子之故也歴九州而相其君兮何必懐此都也凤凰翔于千仞兮览徳辉而下之见细徳之险微兮遥増撃而去之彼寻常之汚渎兮岂容吞舟之巨鱼横江湖之鳣鲸兮固将制于蝼螘谊既为长沙傅三年有服飞入谊舍止于坐隅服似鸮不祥鸟也谊既以适居长沙长沙卑湿谊自伤悼以为夀不得长乃为赋以自广其辞曰单阏之嵗四月孟夏庚子日斜服集余舍止于坐隅状甚闲暇异物来崪私怪其故发书占之防言其度曰野鸟入室主人将去问于子服余去何之吉乎告我防言其灾淹速之度语余其期服乃太息举首奋翼口不能言请对以意【意合音当作臆】万物变化固亡休息斡流而迁或推而还形气转续变化而嬗沕穆亡间胡可胜言祸兮福所倚福兮祸所伏忧喜聚门吉凶同域彼吴彊大夫差以败粤栖防稽句践覇世斯游遂成卒被五刑傅说胥靡乃相武丁夫祸之与福何异紏纒命不可说孰知其极水激则旱矢激则逺万物回薄震荡相转云蒸雨降紏错相纷大钧播物坱北无垠天不可与虑道不可与谋迟速有命乌识其时且夫天地为鑪造化为工隂阳为炭万物为铜合防消息安有常则千变万化未始有极忽然为人何足控揣【音团】化为异物又何足患小智自私贱彼贵我逹人大观物亡不可贪夫徇财烈士徇名夸者死权品庶每生廹之徒或趋西东大人不曲意变齐同愚士系俗僒若囚拘至人遗物独与道俱众人惑惑好恶积意真人恬漠独与道息释智遗形超然自丧寥廓忽荒与道翺翔乗流则逝得坎则止纵躯委命不私于己其生兮若浮其死兮若休澹乎若深渊之靓汜乎若不系之舟不以生故自保养空而浮徳人无累知命不忧细故蔕芥何足以疑后嵗余文帝思谊征之至入见上方受厘坐宣室上因感鬼神事而问鬼神之本谊具道所以然之故至夜半文帝前席既罢曰吾久不见贾生自以为过之今不及也乃拜谊为梁懐王太傅懐王上少子爱而好书故令谊傅之数问以得失是时匈奴彊侵边天下初定制度踈濶诸侯王僭儗地过古制淮南济北王皆为逆诛谊数上书陈政事多所欲匡建其大略曰臣窃惟今之事埶可为痛哭者一可为流涕者二可为长太息者六若其他背理而伤道者难徧以防举进言者皆曰天下已安已治矣臣独以为未也曰安且治者非愚则谀皆非事实知治乱之体者也夫抱火厝之积薪之下而寝其上火未及燃因谓之安方今之埶何以异此本末舛逆首尾衡决国制抢攘非甚有纪胡可谓治陛下何不一令臣等孰数之于前因陈治安之防试详择焉夫射猎之娱与安危之机孰急使为治劳智虑苦身体乏钟鼓之乐勿为可也乐与今同而加之诸侯轨道兵革不动民保首领匈奴賔服四荒乡风百姓素朴狱讼衰息大数既得则天下顺治海内之气清和咸理生为明帝没为明神名誉之美垂于无穷礼祖有功而宗有徳使頋成之庙称为太宗上配太祖与汉无极建久安之埶成长治之业以承祖庙以奉六亲至孝也以幸天下以育羣生至仁也立经陈纪轻重同得后可以为万世法程虽有愚幼不肖之嗣犹得防业而安至明也以陛下之明逹因使少知治体者得佐下风致此非难也其具可素陈于前愿幸无忽臣谨稽之天地验之往古按之当今之务日夜念此至孰也虽使禹舜复生为陛下计亡以易此夫树国固必相疑之埶下数被其殃上数爽其忧甚非所以安上而全下也今或亲弟谋为东帝亲兄之子西乡而击今吴又见吿矣天子春秋鼎盛行义未过徳泽有加焉犹尚如是况莫大诸侯权力且十此者乎然而天下少安何也大国之王防弱未壮汉之所置傅相方握其事数年之后诸侯之王大抵皆冠血气方刚汉之傅相称病而赐罢彼自丞尉以上偏置私人如此有异淮南济北之为邪此时而欲为治安虽尧舜不能治黄帝曰日中必熭【音衞】操刀必割今令此道顺而全安甚易不肯早为己乃堕骨肉之属而抗颈【工鼎反】之岂有异秦之季世乎夫以天子之位乗今之时因天之助尚惮以危为安以乱为治假使陛下居齐桓之处将不合诸侯而匡天下乎臣又知陛下有所必不能矣假设天下如曩时淮隂侯尚王楚黥布王淮南彭越王梁韩信王韩张敖王赵贯髙为相卢绾王燕陈豨在代令此六七公者皆亡恙当是时而陛下即天子位能自安乎臣有以知陛下之不能也天下殽乱髙皇帝与诸公并起非有仄室之埶以豫席之也诸公幸者廼为中涓其次仅得舍人材之不逮至逺也髙皇帝以明圣威武即天子位割膏腴之地以王诸公多者百余城少者乃三四十县徳至渥也然其后十年之间反者九起陛下之与诸公非亲角材而臣之也又非身封王之也自髙皇帝不能以是一嵗为安故臣知陛下之不能也然尚有可诿者曰疏臣请试言其亲者假令悼恵王王齐元王王楚中子王赵幽王王淮阳共王王梁灵王王燕厉王王淮南六七贵人皆亡恙当是时陛下即位能为治乎臣又知陛下之不能也若此诸王虽名为臣实有布衣昆弟之心虑亡不帝制而天子自为者擅爵人赦死罪甚者或戴黄屋汉法令非行也虽行不轨如厉王者令之不肯听召之安可致乎幸而来至法安可得加动一亲戚天下圜视而起陛下之臣虽有悍如冯敬者适唘其口首已防其匈矣陛下虽贤谁与领此故防者必危亲者必乱已然之效也其异姓负彊而动者汉已幸胜之矣又不易其所以然同姓袭是迹而动既有征矣其埶尽又复然殃旤之变未知所移明帝处之尚不能以安后世将如之何屠牛坦一朝解十二牛而芒刃不顿者所排撃剥割皆众理解也至于髋【音寛】髀【音陛】之所非斤则斧夫仁义恩厚人生之芒刃也权埶法制人主之斤斧也今诸侯王皆众髋髀也释斧斤之用而欲婴以芒刃臣以为不缺则折胡不用之淮南济北埶不可也臣窃迹前事大抵彊者先反淮隂王楚最彊则最先反韩信倚胡则又反贯髙因赵资则又反陈豨兵精则又反彭越用梁则又反黥布用淮南则又反卢绾最弱最后反长沙乃在二万五千户耳功少而最完埶防而最忠非独性异人也亦形埶然也曩令樊郦绛灌据数十城而王今虽已残亡可也令信越之伦列为彻侯而居虽至今存可也然则天下之大计可知已欲诸王之皆忠附则莫若令如长沙王欲臣子之勿葅醢则莫若令如樊郦等欲天下之治安莫若众建诸侯而少其力力少则易使以义国小则亡邪心令海内之埶如身之使臂臂之使指莫不制从诸侯之君不敢有异心辐凑并进而归命天子虽在细民且知其安故天下咸知陛下之明割地定制令齐赵楚各为若干国使悼恵王幽王元王之子孙毕以次各受祖之分地地尽而止及燕梁他国皆然其分地众而子孙少者建以为国空而置之须其子孙生者举使君之诸侯之地其削颇入汉者为徙其侯国及封其子孙也所以数偿之一寸之地一人之众天子亡所利焉诚以定治而已故天下咸知陛下之廉地制一定宗室子孙莫虑不王下无倍叛之心上无诛伐之志故天下咸知陛下之仁法立而不犯令行而不逆贯髙利防之谋不生柴竒开章之计不萌细民乡善大臣致顺故天下咸知陛下之义卧赤子天下之上而安植遗腹朝委裘而天下不乱当时大治后世诵圣一动而五业附陛下谁惮而久不为此天下之势方病大瘇一胫之大几如要一指之大几如股平居不可屈信一二指慉身虑亡聊失今不治必为锢疾后虽有扁鹊不能为己病非徒瘇也又苦盭【古蹠字盭古戾字言足蹠反戾不可行】元王之子帝之从弟也今之王者从弟之子也恵王之子亲兄子也今之王者兄子之子也亲者或亡分地以安天下防者或制大权以偪天子臣故曰非徒病瘇也又苦盭可痛哭者此病是也天下之埶方倒县凡天子者天下之首何也上也蛮夷者天下之足何也下也今匈奴嫚娒侵掠至不敬也为天下患至亡已也而汉嵗致金絮采缯以奉之夷狄征令是主上之操也天子共贡是臣下之礼也足反居上首顾居下倒县如此莫之能解犹谓国有人乎非亶【读曰但】倒县而已又类辟【足病音璧】且病痱【风病音肥】夫辟者一面病痱者一方痛今西边北边之郡虽有长爵不轻得复五尺以上不轻得息斥望烽燧不得卧将吏被甲胄而睡臣故曰一方病矣医能治之而上不使可为流涕者此也陛下何忍以帝皇之号为戎人诸侯埶既卑辱而祸不息长此安穷进谋者率以为是固不可解也亡具甚矣臣窃料匈奴之众不过汉一大县以天下之大困于一县之众甚为执事者羞之陛下何不试以臣为属国之官以主匈奴行臣之计请必系单于之颈而制其命伏中行説而笞其背举匈奴之众唯上之令今不猎猛敌而猎田彘不反宼而畜莵翫细娱而不圗大患非所以为安也徳可逺施威可逺加而直数百里外威令不信可为流涕者此也今民卖僮者为之绣衣丝履偏诸縁【服防曰如牙条以作履縁师古曰偏诸若今之织成以为要襻及褾领者也古谓之车马裠其上为乗车骑从之象】内之闲中是古天子后服所以庙而不宴者也而庶人得以衣婢妾白縠之表薄纨之里緁以偏诸美者黼绣是古天子之服今富人大贾嘉防召客者以被墙古者以奉一帝一后而节适今庶人屋壁得为帝服倡优下贱得为后饰然而天下不屈者殆未有也且帝之身自衣皁绨而富民墙屋被文绣天子之后以縁其领庶人防妾縁其履此臣所谓舛也夫百人作之不能衣一人欲天下亡寒胡可得也一人耕之十人聚而食之欲天下亡饥胡可得也饥寒切于民之肌肤欲其亡为奸邪不可得也国已屈矣盗贼直湏时耳然而献计者曰毋动为大耳夫俗至大不敬也至亡等也至冒上也进计者犹曰毋为可为长太息者此也商君遗礼义弃仁恩并心于进取行之二嵗秦俗日败故秦人家富子壮则出分家贫子壮则出赘借父耰鉏虑有徳色母取箕箒立而谇语抱哺其子与公并倨妇姑不相说则反唇而相稽其慈子耆利不同禽兽者亡防耳然并心而赴时犹日蹷六国兼天下功成求得矣终不知反廉愧之莭仁义之厚信并兼之法遂进取之业天下大败众掩寡智欺愚勇威怯壮陵衰其乱至矣是以大贤起之威震海内徳从天下曩之为秦者今转而为汉矣然其遗风余俗犹尚未改今世以侈靡相竞而上亡制度弃礼义捐廉耻日甚可谓月异而嵗不同矣逐利不耳虑非顾行也今其甚者杀父兄矣盗者剟【音辍】寝户之帘搴【音骞】两庙之器白昼大都之中剽吏而夺之金矫伪者出防十万石粟赋六百余万钱乗而行郡国此其亡行义之尤至者也而大臣特以簿书不报期防之间以为大故至于俗流失世壊败因恬而不知怪虑不动于耳目以为是适然耳夫移风易俗使天下回心而乡道类非俗吏之所能为也俗吏之所务在于刀笔筐箧而不知大体陛下又不自忧窃为陛下惜之夫立君臣等上下使父子有礼六亲有纪此非天之所为人之所设也夫人之所设不为不立不植则僵不修则壊筦子曰礼义廉耻是谓四维四维不张国乃灭亡使筦子愚人也则可筦子而少知治体则是岂可不为寒心哉秦灭四维而不张故君臣乖乱六亲殃戮奸人并起万民离畔凡十三嵗而社稷为虚今四维犹未备也故奸人防幸而众心疑惑岂如今定经制令君君臣臣上下有差父子六亲各得其宜奸人无所防幸而羣臣众信上不疑惑此业壹定世世常安而后有所持循矣若夫经制不定是犹度江河亡维楫中流而遇风波船必覆矣可为长太息者此也夏为天子十有余世而殷受之殷为天子二十余世而周受之周为天子三十余世而秦受之秦为天子二世而亡人性甚不相逺也何三代之君有道之长而秦无道之暴也其故可知也古之王者太子乃生固举以礼使士负之有司齐肃端冕见之南郊见于天也过阙则下过庙则趋孝子之道也故自为赤子而教固已行矣昔者成王幼在襁抱之中召公为太保周公为太傅太公为太师保保其身体傅之以徳义师道之教训此三公之职也于是为置三少皆上大夫也曰少保少傅少师是与太子宴者也故乃提孩有识三公三少固明孝仁礼义以道习之逐去邪人不使见恶行于是皆选天下之端士孝悌博闻有道术者以衞翼之使与太子居处出入故太子乃生而见正事闻正言行正道左右前后皆正人也夫习与正人居之不能毋正犹生长于齐不能不齐语也习与不正人居之不能毋不正犹生长于楚之地不能不楚言也故择其所耆必先受业乃得尝之择其所乐必先有习乃得为之孔子曰少成若天性习贯如自然及太子少长知妃色则入于学学者所学之官也学礼曰帝入东学上亲而贵仁则亲踈有序而恩相及矣帝入南学上齿而贵信则长防有差而民不诬矣帝入西学上贤而贵徳则圣智在位而功不遗矣帝入北学上贵而尊爵则贵贱有等而下不隃矣帝入太学承师问道退习而考于太傅太傅罚其不则而匡其不及则徳智长而治道得矣此五学者既成于上则百姓黎民化辑于下矣及太子既冠成人免于保傅之严则有记过之史彻膳之宰进善之旌诽谤之木敢谏之鼓瞽史诵诗工诵箴谏大夫进谋士民语习与智长故切而不愧化与心成故中道若性三代之礼春朝朝日秋暮夕月所以明有敬也春秋入学坐国老执醤而亲餽之所以明有孝也行以鸾和歩中采齐趣中肆夏所以明有度也其于禽兽见其生不忍其死闻其声不食其肉故逺庖厨所以长恩且眀有仁也夫三代之所以长久者以其辅翼太子有此具也及秦而不然其俗固非贵辞譲也所上者告讦也固非贵礼义也所上者刑罚也使赵髙傅胡亥而教之狱所习者非斩劓人则夷人之三族也故胡亥今日即位而明日射人忠谏者谓之诽谤深计者谓之妖言其视杀人若艾草菅然岂惟胡亥之性恶哉彼其所以道之者非其理故也鄙谚曰不习为吏视已成事又曰前车覆后车诫夫三代之所以长久者其已事可知也然而不能从者是不法圣智也秦世之所以亟絶者其辙迹可见也然而不避是后车又将覆也夫存亡之变治乱之机其要在是矣天下之命县于太子太子之善在于早谕教与选左右夫心未滥而先谕教则化易成也开于道术智谊之指则教之力也若其服习积贯则左右而已夫胡粤之人生而同声耆欲不异及其长而成俗累数译而不能相通行者有虽死而不相为者则教习然也臣故曰选左右早谕教最急夫教得而左右正则太子正矣太子正而天下定矣书曰一人有庆兆民赖之此时务也凡人之智能见已然不能见将然夫礼者禁于将然之前而法者禁于已然之后是故法之所用易见而礼之所为生难知也若夫庆赏以劝善刑罚以惩恶先王执此之政坚如金石行此之令信如四时据此之公无私如天地耳岂顾不用哉然而曰礼云礼云者贵絶恶于未萌而起教于防眇使民日迁善逺辠而不自知也孔子曰听讼吾犹人也必也使毋讼乎为人主计者莫如先审取舍取舍之极定于内而安危之萌应于外矣安者非一日而安也危者非一日而危也皆以积渐然不可不察也人主之所积在其取舍以礼义治之者积礼义以刑罚治之者积刑罚刑罚积而民怨背礼义积而民和亲故世主欲民之善同而所以使民善者或异或道之以徳教或之以法令道之以徳教者徳教洽而民气乐之以法令者法令极而民风哀哀乐之感祸福之应也秦王之欲尊宗庙而安子孙者与汤武同然而汤武广大其徳行六七百嵗而弗失秦王治天下十余嵗则大败此无他故矣汤武之定取舍审而秦王之定取舍不审矣夫天下大器也今人主之置器置诸安处则安置诸危处则危天下之情与器亡以异在天子之所置之汤武置天下于仁义礼乐而徳泽洽禽兽草木广裕徳被蛮貊四夷累子孙数十世此天下所共闻也秦王置天下于法令刑罚徳泽亡一有而怨毒盈于世下憎恶之如仇雠旤防及身子孙诛絶此天下之所共见也是非其明效大验邪人之言曰听言之道必以其事观之则言者莫敢妄言今或言礼谊之不如法令教化之不如刑罚人主胡不引殷周秦事以观之也人主之尊譬如堂羣臣如陛众庶如地故陛九级上亷逺地则堂髙陛亡级廉近地则堂卑髙者难攀卑者易陵理埶然也故古者圣王制为等列内有公卿大夫士外有公侯伯子男然后有官师小吏延及庶人等级分明而天子加焉故其尊不可及也里谚曰欲投防而忌器此善谕也防近于器尚惮不投恐伤其器况于贵臣之近主乎亷耻节礼以治君子故有赐死而亡戮辱是以黥劓之辠不及大夫以其离主上不逺也礼不敢齿君之路马蹵其刍者有罚见君之几杖则起遭君之乗车则下入正门则趋君之宠臣虽或有过刑戮之辠不加其身者尊君之故也此所以为主上豫逺不敬也所以体貎大臣而厉其莭也今自王侯三公之贵皆天子之所改容而礼之也古天子之所谓伯父伯舅也而令与众庶同黥劓髠刖笞防【音骂】弃市之法然则堂不亡陛乎被戮辱者不泰廹乎亷耻不行大臣无乃握重权大官而有徒亡耻之心乎夫望夷之事二世见当以重法者投防而不忌器之习也臣闻之履虽鲜不加于枕冠虽敝不以苴履夫甞己在贵宠之位天子改容而体貎之矣吏民甞俯伏以敬畏之矣今而有过帝令废之可也退之可也赐之死可也灭之可也若夫束之系緤之输之司宼编之徒官司防小吏詈骂而榜【音彭】笞之殆非所以令众庶见也夫卑贱者习知尊贵者之一旦吾亦廼可以加此也非所以习天下也非尊尊贵贵之化也夫天子之所甞敬众庶之所甞宠死而死耳贱人安宜得如此而顿辱之哉豫譲事中行之君智伯伐而灭之移事智伯及赵灭智伯豫譲衅面吞炭必报襄子五起而不中人问豫子豫子曰中行众人畜我我故众人事之智伯国士遇我我故国士报之故此一豫譲也反君事雠行若狗彘已而抗莭致忠行出乎列士人主使然也故主上遇其大臣如遇犬马彼将犬马自为也如遇官徒彼将官徒自为也顽顿亡耻□诟【□胡结反诟音后谓无志分】亡莭廉耻不立且不自好茍若而可故见利则逝见便则夺主上有败则因而挻之耳主上有患则吾茍免而已立而观之耳有便吾身者则欺卖而利之耳人主将何便于此羣下至众则主上至少也所托财器职业者粹于羣下也俱亡耻俱茍妄则主上最病故古者礼不及庶人刑不至大夫所以厉宠臣之节也古者大臣有坐不亷而废者不谓不廉曰簠簋不饰坐汚秽淫乱男女亡别者不曰污秽曰帷薄不修坐罢软不胜任者不谓罢软曰下官不职故贵大臣定有其辠矣犹未斥然正以謼之也尚迁就而为之讳也故其在大谴大诃之域者闻谴诃则白冠牦缨盘水加劒造请室而请辠耳上不执系引而行也其有中罪者闻命而自弛上不使人颈盭而加也其有大罪者闻命则北面再拜跪而自裁上不使捽抑而刑之也曰子大夫自有过耳吾遇子有礼矣遇之有礼故羣臣自憙婴以廉耻故人矜莭行上设廉耻礼义以遇其臣而臣不以节行报其上者则非人类也故化成俗定则为人臣者主耳忘身国耳忘家公耳防私利不茍就害不茍去唯义所在上之化也故父兄之臣诚死宗庙法度之臣诚死社稷辅翼之臣诚死君上守圄扞敌之臣诚死城郭封疆故曰圣人有金城者此物此志也彼且为我死故吾得与之俱生彼且为我亡故吾得与之俱存彼将为我危故吾得与之俱安顾行而忘利守节而伏义故可以托不御之权可以寄六尺之孤此厉亷耻行礼谊之所致也主上何丧焉此之不为而顾彼之久行故曰可为长太息者此也是时丞相绛侯周勃免就国人有告勃谋反逮系长安狱治卒亡事复爵邑故贾谊以此讥上上深纳其言养臣下有莭是后大臣有罪皆自杀不受刑至武帝时稍复入狱自寗成始初文帝以代王入即位后分代为两国立皇子武为代王参为太原王小子胜则梁王矣后又徙代王武为淮阳王而太原王参为代王尽得故地居数年梁王胜死亡子谊复上防曰陛下即不定制如今之埶不过一传再传诸侯犹且人恣而不制豪植而大疆汉法不得行矣陛下所以为蕃扞及皇太子之所恃者唯淮阳代二国耳代北边匈奴与彊敌为隣能自完则足矣而淮阳之比大诸侯厪如黒子之着面适足以饵大国耳不足以有所禁御方今制在陛下制国而令子适足以为饵岂可谓工哉人主之行异布衣布衣者饰小行竞小亷以自托于乡党人主唯天下安社稷固不耳髙皇帝分天下以王功臣反者如猬毛而起以为不可故蔪【音芟】去不义诸侯而虚其国择良日立诸子雒阳上东门之外毕以为王而天下安故大人者不牵小行以成大功今淮南地逺者或数千里越两诸侯而县属于汉其吏民繇役往来长安者自悉而补中道衣敝钱用诸费称此其苦属汉而欲得王至甚逋逃而归诸侯者已不少矣其埶不可久臣之愚计愿举淮南地以益淮阳而为梁王立后割淮阳北边二三列城与东郡以益梁不可者可徙代王而都睢阳梁起于新郪【于移反】以北着之河淮阳包陈以南揵【钜偃反】之江则大诸侯之有异心者破胆而不敢谋梁足以扞齐赵淮阳足以禁吴楚陛下髙枕终无山东之忧矣此二世之利也当今恬然适遇诸侯之皆少数嵗之后陛下且见之矣夫秦日夜苦心劳力以除六国之旤今陛下力制天下颐指如意髙拱以成六国之旤难以言智茍身亡事畜乱宿旤熟视而不定万年之后传之老母弱子将使不宁不可谓仁也唯陛下财幸文帝于是从谊计廼徙淮阳王武为梁王北界泰山西至髙阳得大县四十余城徙城阳王喜为淮阳王抚其民时又封淮南厉王四子皆为列侯谊知上必将复王之也上防谏曰窃恐陛下接王淮南诸子曽不与如臣者孰计之也淮南王之悖逆无道天下孰不知其辠陛下幸而赦迁之自疾而死天下孰以王死之不当今奉尊罪人之子适足以负谤于天下耳此人少壮岂能防其父哉白公胜所为父报仇者大父与伯父叔父也白公为乱非欲取国代主也发忿快志剡手以冲仇人之匈固为俱靡而已淮南虽小黥布甞用之矣汉存特幸耳夫擅仇人足以危汉之资于防不便虽割而为四四子一心也予之众积之财此非有子胥白公报于广都之中即疑有剸诸荆轲起于两柱之间所谓假贼兵为虎翼者也愿陛下少留计梁王胜坠马死谊自伤为傅无状常哭泣后嵗余亦死贾生之死年三十三矣后四嵗齐文王薨亡子文帝思贾生之言廼分齐为六国尽立悼恵王子六人为王又迁淮南王喜于城阳而分淮南为三国尽立厉王三子以王之后十年文帝崩景帝立三年而吴楚赵与四齐王合从举兵西乡京师梁王扞之卒破七国至武帝时淮南厉王子为王者两国亦反诛孝武初立举贾生之孙二人至郡守贾嘉最好学世其家
　　爰盎字丝其父楚人也故为羣盗徙安陵髙后时盎为吕禄舍人孝文即位盎兄哙任盎为郎中绛侯为丞相朝罢趋出意得甚上礼之恭常目送之盎进曰丞相何如人也上曰社稷臣盎曰绛侯所谓功臣非社稷臣社稷臣主在与在主亡与亡方吕后时诸吕用事擅相王刘氏不絶如帯是时绛侯为太尉本兵柄弗能正吕后崩大臣相与共诛诸吕太尉主兵适防其成功所谓功臣非社稷臣丞相如有骄主色陛下谦譲臣主失礼窃为陛下弗取也后朝上益荘丞相益畏已而绛侯望盎曰吾与汝兄善今儿乃毁我盎遂不谢及绛侯就国人上书吿以为反征繋请室诸公莫敢为言唯盎明绛侯无罪绛侯得释盎颇有力绛侯乃大与盎结交淮南厉王朝杀辟阳侯居处骄甚盎谏曰诸侯大骄必生患可适削地上弗用淮南王益横谋反发觉上征淮南王迁之蜀槛车传送盎时为中郎将谏曰陛下素骄之弗稍禁以至此今又暴摧折之淮南王为人刚有如遇霜露行道死陛下竟为以天下大弗能容有杀弟名奈何上弗听遂行之淮南王至雍病死闻上辍食哭甚哀盎入顿首请罪上曰以不用公言至此盎曰上自寛此往事岂可悔哉且陛下有髙世之行三此不足以毁名上曰吾髙世三者何事盎曰陛下居代时太后甞病三年陛下不交睫不觧衣汤药非陛下口所尝弗进夫曽参以布衣犹难之今陛下亲以王者修之过曽参逺矣诸吕用事大臣颛制然陛下从代乗六乗传驰不测之渊虽贲育之勇不及陛下陛下至代邸西乡譲天子者三南乡譲天子者再夫许由一譲而陛下五以天下譲过许由四矣且陛下迁淮南王欲以苦其志使改过有司宿衞不谨故病死于是上乃解曰将奈何盎曰淮南王有三子唯在陛下矣文帝乃立其三子皆为王盎由此名重朝廷盎常引大体忼慨宦者赵谈以数幸常害盎盎患之盎兄子种为常侍骑谏盎曰君众辱之后虽恶君上不复信于是上朝东宫谈参乗盎伏车前曰臣闻天子所与共六尺舆者皆天下豪英今汉虽乏人陛下独奈何与刀锯余人共载于是上笑下谈谈泣下车上从覇陵上欲西驰下峻阪盎并车防辔上曰将军怯邪盎言曰臣闻千金之子不垂堂百金之子不骑衡圣主不乗危不徼幸今陛下骋六飞驰下峻山有如马惊车败陛下纵自轻奈髙庙太后何上乃止上幸上林皇后慎夫人从其在禁中常同席坐及坐郎署长布席盎引却慎夫人坐夫人怒不肯坐上亦怒起盎因前説曰臣闻尊卑有序则上下和今陛下既已立后慎夫人乃妾妾主岂可与同坐哉且陛下幸之即厚赐之陛下所以为慎夫人适所以祸之陛下独不见人彘乎于是上乃説入语慎夫人慎夫人赐盎金五十斤然盎亦以数直谏不得久居中调为陇西都尉仁爱士卒士卒皆争为死迁齐相徙为吴相辞行种谓盎曰吴王骄日久国多奸今丝欲劾治彼不上书吿君则利劒刺君矣南方卑湿君能日饮亡何时説王曰毋反而已如此幸得脱盎用种之计吴王厚遇盎盎吿归道逄丞相申屠嘉下车拜谒丞相从车上谢盎盎还愧其吏乃之丞相舎上谒求见丞相丞相良久而见之盎因跪曰愿请间丞相曰使君所言公事之曹与长史掾议之吾且奏之即私邪吾不受私语盎即起説曰君为相自度孰与陈平绛侯丞相曰吾不如盎曰善君即自谓不如夫陈平绛侯辅翼髙帝定天下为将相而诛诸吕存刘氏君乃为材官蹶张迁为队率积功至淮阳守非有竒计攻城野战之功且陛下从代来每朝郎官上书防未尝不止辇受其言言不可用置之言可受采之未尝不称善何也则欲以致天下贤士大夫上日闻所不闻以益圣而今君自闭箝天下之口而日益愚夫以圣主责愚相君受祸不久矣丞相乃再拜曰嘉鄙人乃不知将军幸教引与入坐为上客盎素不好鼂错错所居坐盎辄避盎所居坐错亦避两人未尝同堂语及景帝即位鼂错为御史大夫使吏案盎受吴王财物抵罪诏赦以为庶人吴楚反闻鼂错谓丞史曰袁盎多受吴王金钱専为蔽匿言不反今果反欲请治盎宜知计谋丞史曰事未发治之有絶今兵西乡治之何益且盎不宜有谋错犹豫未决人有告盎盎恐夜见窦婴为言吴所以反愿至前口对状婴入言上上乃召盎盎入见竟言吴所以反独急斩错以谢吴吴兵乃可罢上拜盎为太常窦婴为大将军两人素相善是时诸陵长安中贤大夫争附两人车骑随者日数百乗及鼂错已诛盎以太常使吴吴王欲使将不肯欲杀之使一都尉以五百人围守盎军中初盎为吴相时有从史盗私盎侍儿盎知之弗泄遇之如故人有告从史言君知尔与侍者通乃亡去盎驱自追之遂以侍者赐之复为从史及袁盎使吴见守从史适在守盎校为司马乃悉以其装赍置二石醇醪防天寒士卒饥渇饮醉西南陬卒卒皆卧司马夜引盎起曰君可以去矣吴王期旦日斩君盎弗信曰公何为者司马曰臣故为从史盗君侍儿者盎乃惊谢曰公幸有亲吾不足以累公司马曰君第去臣亦且亡避吾亲君何患乃以刀决张【音帐】道从醉卒直出司马与分背盎解节麾懐之屐歩行七十里明见梁骑驰去遂归报吴楚已破上更以元王子平陆侯礼为楚王以盎为楚相尝上书不用盎病免家居与闾里浮湛相随行鬭鸡走狗雒阳剧孟甞过盎盎善待之安陵富人有谓盎曰吾闻剧孟博徒将军何自通之盎曰剧孟虽愽徒然母死客送葬车千余乗此亦有过人者且缓急人所有夫一旦叩门不以亲为解不以在亡为辞天下所望者独季心剧孟今公阳从数骑一旦有缓急宁足恃乎遂骂富人弗与通诸公闻之皆多盎盎虽居家防帝时时使人问筹策梁王欲求为嗣盎进说其后语塞梁王以此怨盎使人刺盎刺者至关中问盎称之皆不容口乃见盎曰臣受梁王金来刺君君长者不忍刺君然后刺君者十余曹备之盎心不乐家又多恠乃之棓【音桮】生所问占还梁刺客后曹果遮刺盎安陵郭门外
　　鼂错颍川人也学申韩刑名于轵张恢生所与雒阳宋孟及刘帯同师以文学为太常掌故错为人陗直刻深孝文时天下亡治尚书者独闻济南伏生故秦博士治尚书年九十余老不可征乃诏太常使人往受之太常遣错受尚书伏生所还因上书称説诏以为太子舍人门大夫迁博士又上书言人主所以尊显功名扬于万世之后者以知术数也故人主知所以临制臣下而治其众则羣臣畏服矣知所以听言受事则不欺蔽矣知所以安利万民则海内必从矣知所以忠孝尽上则臣子之行备矣此四者臣窃为皇太子急之人臣之议或曰皇太子亡以知事为也臣之愚诚以为不然窃观上世之君不能奉其宗庙而刼杀于其臣者皆不知术数者也皇太子所读书多矣而未深知术数者不问书说也夫多诵而不知其说所谓劳苦而不为功臣窃观皇太子材智髙竒驭射伎艺过人絶逺然于术数未有所守者以陛下为心也窃愿陛下幸择圣人之术可用今世者以赐皇太子因时使太子陈明于前唯陛下裁察上善之于是拜错为太子家令以其辩得幸太子太子家号曰智嚢是时匈奴彊数宼边上发兵以御之错上言兵事曰臣闻汉兴以来胡虏数入边地小入则小利大入则大利髙后时再入陇西攻城屠邑敺略畜产其后复入陇西杀吏卒大防盗窃闻战胜之威民气百倍败兵之卒没世不复自髙后以来陇西三困于匈奴矣民气破伤亡有胜意今兹陇西之吏赖社稷之神灵奉陛下之明诏和辑士卒底厉其节起破伤之民以当乗胜之匈奴用少击众杀一王败其众而有大利非陇西之民有勇怯乃将吏之制巧拙异也故兵法曰有必胜之将无必胜之民繇此观之安边境立功名在于良将不可不择也臣又闻用兵临战合刃之急者三一曰得地形二曰卒服习三曰器用利兵法曰丈五之沟渐车之水山林积石经川邱阜屮木所在此歩兵之地也车骑二不当一土山邱陵曼衍相属平原广野此车骑之地也歩兵十不当一平陵相逺川谷居间仰髙临下此弓弩之地也短兵百不当一两阵相近平地浅草可前可后此长防之地也剑楯三不当一萑苇竹萧木防笼支叶茂接此矛鋋之地也长防二不当一曲道相伏险阸相薄此剑楯之地也弓弩三不当一士不选练卒不服习起居不精动静不集趋利弗及避难不毕前击后解与金鼓之音相失此不习勒卒之过也百不当十兵不完利与空手同甲不坚宻与袒裼同弩不可以及逺与短兵同射不能中与亡矢同中不能入与亡镞同此将不省兵之过也五不当一故兵法曰器械不利以其卒予敌也卒不可用以其将予敌也将不知兵以其主予敌也君不择将以其国予敌也四者兵之至要也臣又闻小大异形彊弱异势险易异备夫卑身以事彊小国之形也合小以攻大敌国之形也以蛮夷攻蛮夷中国之形也今匈奴地形技艺与中国异上下山阪出入溪涧中国之马弗与也险道倾仄且驰且射中国之骑弗与也风雨罢劳饥渇不困中国之人弗与也此匈奴之长技也若夫平原易地轻车突骑则匈奴之众易挠乱也劲弩长防射疏及逺则匈奴之弓弗能格也坚甲利刃长短相杂逰弩往来什伍俱前则匈奴之兵弗能当也材官驺发矢道同的则匈奴之革笥木荐弗能支也下马地鬭剑防相接去就相薄则匈奴之足弗能给也此中国之长技也以此观之匈奴之长技三中国之长技五陛下又兴数十万之众以诛数万之匈奴众寡之计以一击十之术也虽然兵凶器战危事也以大为小以彊为弱在俛仰之间耳夫以人之死争胜跌而不振则悔之亡及也帝王之道出于万全今降胡义渠蛮夷之属来归义者其众数千饮食长技与匈奴同可赐之坚甲絮衣劲弓利矢益以边郡之良骑令明将能知其习俗和辑其心者以陛下之眀约将之即有险阻以此通之平地通道则以轻车材官制之两军相为表里各用其长技衡加之以众此万全之术也传曰狂夫之言而眀主择焉臣错愚陋昧死上狂言唯陛下财择文帝嘉之乃赐错玺书宠答焉曰皇帝问太子家令上书言兵体三章闻之书言狂夫之言而明主择焉今则不然言者不狂而择者不眀国之大患故在于此使夫不眀择于不狂是以万听而万不当也错复言守边备塞劝农力本当丗急务二事曰臣闻秦时北攻胡貉筑塞河上南攻扬粤置戍卒焉其起兵而攻胡粤者非以卫边地而救民死也贪戾而欲广大也故功未立而天下乱且夫起兵而不知其势战则为人禽屯则积卒死夫胡貉之地积隂之处也木皮三寸冰厚六尺食肉而饮酪其人宻理鸟兽毳毛其性能寒扬粤之地少隂多阳其人疏理鸟兽希毛其性能暑秦之戍卒不能其水土戍者死于边输者偾于道秦民见行如往弃市因以讁发之名曰讁戍先发吏有讁及赘壻贾人后以甞有市籍者又后以大父母父母尝有市籍者后入闾取其左发之不顺行者深怨有背畔之心凡民守战至死而不降北者以计为之也故战胜守固则有拜爵之赏攻城屠邑则得其财卤以富家室故能使其众防石矢赴汤火视死如生今秦之发卒也有万死之害而亡铢两之报死事之后不得一算之复天下眀知祸烈及己也陈胜行戍至于大泽为天下先倡天下从之如流水者秦以威刼而行之之敝也胡人衣食之业不着于地其势易以扰乱边境何以眀之胡人食肉饮酪衣皮毛非有城郭田宅之归居也如飞鸟走兽放于广壄美草甘水则止草尽水竭则移以是观之往来转徙时至时去此胡人之生业而中国之所以离南畮也今使胡人数处转牧行猎于塞下或当燕代或当上郡北地陇西以备塞之卒卒少则入陛下不救则边民絶望而有降敌之心救之少发则不足多逺县才至则胡又已去聚而不罢为费甚大罢之则胡复入如此连年则中国贫苦而民不安矣陛下幸忧边境遣将吏发卒以治塞甚大恵也然今逺方之卒守塞一嵗而更不知胡人之能不如选常居者家室田作且以备之为便为之髙城深堑具蔺石布渠答复为一城其内城间百五十歩要害之处通川之道调立城邑毌下千家为中周虎落先为室屋具田器乃募罪人及免徒复作令居之不足募以丁奴婢赎罪及输奴婢欲以拜爵者不足乃募民之欲往者皆赐髙爵复其家予冬夏衣廪食能自给而止郡县之民得买其爵以自増至卿其亡夫若妻者县官买予之人情非有匹敌不能久安其处塞下之民禄利不厚不可使久居危难之地胡人入驱而能止其所驱者以其半予之县官为赎其民如是则邑里相救助赴胡不避死非以徳上也欲全亲戚而利其财也此与东方之戍卒不习地埶而心畏胡者功相万也以陛下之时徙民实边使逺方亡屯戍之事塞下之民父子相保亡系虏之患利施后世名称圣眀其与秦之行怨民相去逺矣上从其言募兵徙塞下错复言陛下幸募民相徙以实塞下使屯戍之事益省输将之事益寡甚大恵也下吏诚能称厚恵奉明法存防所徙之老弱善遇其壮士和辑其心而勿侵刻使先至者安乐而不思故乡则贫民相募而劝往矣臣闻古之徙逺方以实广虚也相其隂阳之和尝其水草之味审其土地之宜观其屮木之饶然后营邑立城制里割宅通田作之道正阡陌之界先为筑室家有一堂二内门户之闭置器物焉民至有所居作有所用此民所以轻去故乡而劝之新邑也为置医巫以救疾病以脩祭祀男女有昬生死相防坟墓相从种树畜长室屋完安此所以使民乐其处而有长居之心也臣又闻古之制边县以备敌也使五家为伍伍有长十长一里里有假士四里一连连有假五百十里一邑邑有假皆择其里之贤材有防习地形知民心者居则习民于射法出则教民于应敌故卒伍成于内则军政定于外服习以成勿令迁徙幼则同游长则共事夜战声相知则足以相救昼战目相见则足以相识驩爱之心足以相死如此则劝以厚赏威以重罚则前死不还踵矣所徙之民非壮有材力但费衣粮不可用也虽有材力不得良吏犹亡功也陛下絶匈奴不与和亲臣窃意其冬来南也壹大治之则终身创矣欲立威者始于折胶来而不能困使得气去后未易服也愚臣亡识唯陛下财察后诏有司举贤良文学士错在选中上亲策之错对曰臣闻古之贤主莫不求贤以为辅翼故黄帝得力牧而为五帝先大禹得咎繇而为三王祖齐桓得筦子而为五霸长今陛下讲于大禹及髙皇帝之建豪英也退托于不眀以求贤良让之至也臣窃观上世之传若髙皇帝之建功业陛下之徳厚而得贤佐皆有司之所览刻于玉版藏于金匮歴之春秋纪之后世为帝者祖宗与天地相终今平阳侯臣窟等乃以臣错充赋甚不称明诏求贤之意臣错草茅诚亡识知昧死上愚对曰诏防曰明于国家大体愚臣窃以古之五帝明之臣闻五帝神圣其臣莫能及故自亲事处于法宫之中眀堂之上动静上配天下顺地中得人故众生之类亡不覆也根着之徒亡不载也烛以光眀亡偏异也徳上及飞鸟下至水虫草木诸产皆被其泽然后隂阳调四时节日月光风雨时膏露降五谷熟妖孽灭贼气息民不疾疫河出圗洛出书神龙至凤鸟翔徳泽满天下灵光施四海此谓配天地治国大体之功也诏策曰通于人事终始愚臣窃以古之三王明之臣闻三王臣主俱贤故合谋相辅计安天下莫不本于人情人情莫不欲夀三王生而不伤也人情莫不欲富三王厚而不困也人情莫不欲安三王扶而不危也人情莫不欲逸三王节其力而不尽也其为法令也合于人情而后行之其动众使民也本于人事然后为之取人以己内恕及人情之所恶不以彊人情之所欲不以禁民是以天下乐其政归其徳望之若父母从之若流水百姓和亲国家安宁名位不失施及后世此明于人情终始之功也诏防曰直言极谏愚臣窃以五伯之臣明之臣闻五伯不及其臣故属之以国任之以事五伯之佐之为人臣也察身而不敢诬奉法令不容私尽心力不敢矜遭患难不避死见贤不居其上受禄不过其量不以亡能居尊显之位自行若此可谓方正之士矣其立法也非以苦民伤众而为之机陷也以之兴利除害尊主安民而救乱也其行赏也非虚取民财妄予人也以劝天下之忠孝而明其功也故功多者赏厚功少者赏薄如此敛民财以顾其功而民不恨者知与而安己也其行罚也非以忿怒妄诛而从暴心也以禁天下不忠不孝而害国者也故辠大者罚重辠小者罚轻如此民虽伏罪至死不怨者知罪罚之至自取之也立法如此可谓平正之吏矣法之逆者请而更之不以伤民主行之者逆而复之不以伤国救主之失补主之过扬主之美眀主之功使主内无邪僻之行外无骞汚之名事君如此可谓直言极谏之士矣以五伯之所以徳匡天下威正诸侯功业甚美名声章明举天下之贤主五伯与焉此身不及其臣而使得直言极谏补其不逮之功也今陛下人民之众威武之重徳恵之厚令行禁止之势万万于五伯而赐愚臣防曰匡朕之不逮愚臣何足以识陛下之髙明而奉承之诏策曰吏之不平政之不宣民之不宁愚臣窃以秦事明之臣闻秦始并天下之时其主不及三王而臣不及其佐然功力不迟者何也地形便山川利财用足民利战其所与并者六国六国者臣主皆不肖谋不辑民不用故当此之时秦最富彊夫国富彊而隣国乱者帝王之资也故秦能兼六国立为天子当此之时三王之功不能进焉及其末涂之衰也任不肖而信防贼宫室过度嗜欲无极民力罢尽赋敛不节矜奋自贤羣臣恐谀骄溢纵恣不顾祸患妄赏以随喜意妄诛以快怒心法令烦憯刑罚暴酷轻絶人命身自射杀人天下寒心莫安其处奸邪之吏乗其乱法以成其威狱官主断生杀自恣上下瓦解各自为制秦始乱之时吏之所先侵者贫人贱民也至其中节所侵者富人吏家也及其末涂所侵者宗室大臣也是故亲疏皆危内外咸怨离防逋逃人有走心陈胜先倡天下大溃絶祀亡世为异姓福此吏不平政不宣民不宁之祸也今陛下配天象地覆露万民絶秦之迹除其乱法躬亲本事废去淫末除苛解娆寛大爱人肉刑不用辠人亡奴非谤不治铸钱者除通关去塞不孽诸侯宾礼长老爱防少孤辠人有期后宫出嫁尊赐孝悌农民不租眀诏军师爱士大夫求进方正废退奸邪除去隂刑害民者诛忧劳百姓列侯就都亲耕节用视民不奢所为天下兴利除害变法易故以安海内者大功数十皆上世之所难及陛下行之道纯徳厚元元之民幸矣诏防曰永惟朕之不徳愚臣不足以当之诏防曰悉陈其志毋有所隠愚臣窃以五帝之贤臣明之臣闻五帝其臣莫能及则自亲之三王臣主俱贤则共忧之五伯不及其臣则任使之此所谓神眀不遗而贤圣不废也故各当其世而立功徳焉传曰往者不可及来者犹可待能明其世者谓之天子此之谓也窃闻战不胜者易其地民贫穷者变其业今以陛下神明徳厚资财不下五帝临制天下至今十有六年民不益富盗贼不衰边境未安其所以然意者陛下未之躬亲而待贤臣也今执事之臣皆天下之选也然莫能望陛下清光譬之犹五帝之佐也陛下不自躬亲而待不望清光之臣臣窃恐神明之遗也日损一日嵗亡一嵗日月益暮盛徳不及究于天下以传万世愚臣不自度量窃为陛下惜之昧死上狂惑屮茅之愚言唯陛下财择时贾谊已死对策者百余人唯错为髙第繇是迁中大夫错又言宜削诸侯事及法令可更定者书凡三十篇孝文虽不尽听然竒其材当是时太子善错计防爰盎诸大功臣多不好错景帝即位以错为内史错数请间言事辄听幸倾九卿法令多所更定丞相申屠嘉心弗便力未有以伤之内史府居太上庙堧中门东出不便错乃穿门南出凿庙堧垣丞相大怒欲因此过为奏请诛错错闻之即请间为上言之丞相奏事因言错擅凿庙垣为门请下廷尉上曰此非庙垣乃堧中垣不致于法丞相谢罢朝因怒谓长史曰吾当先斩以闻乃先请固误丞相遂发病死错以此愈贵迁为御史大夫请诸侯之罪过削其支郡奏上上令公卿列侯宗室集议莫敢难独窦婴争之繇此与错有隙错所更令三十章诸侯皆讙哗疾错错父闻之从颍川来谓错曰上初即位公为政用事侵削诸侯别疏人骨肉人口议多怨公者何也错曰固也不如此天子不尊宗庙不安错父曰刘氏安矣而鼂氏危吾去公归矣遂饮药死曰吾不忍见祸及吾身死十余日吴楚七国俱反以诛错为名上与错议出军事错欲令上自将兵而身居守防窦婴言爰盎诏召入见上方与错调兵食上问盎曰君尝为吴相知吴臣田禄伯为人乎今吴楚反于公意何如对曰不足忧也今破矣上曰吴王即山铸钱煮海为盐诱天下豪桀白头举事此其计不百全岂发乎何以言其无能为也盎曰吴铜盐之利则有之安得豪桀而诱之诚令吴得豪桀亦且辅而为谊不反矣吴所诱皆亡赖子弟亡命铸钱奸人故相诱以乱错曰盎防之善上问曰计安出盎对曰愿屏左右上屏人独错在盎曰臣所言人臣不得知廼屏错错趋避东厢甚恨之上卒问盎对曰吴楚相遗书言髙皇帝王子弟各有分地今贼臣鼂错擅适诸侯削夺之地以故反名为西共诛错复故地而罢方今计独有斩错发使赦吴楚七国复其故地则兵可毋血刃而俱罢于是上黙然良久曰顾诚何如吾不爱一人谢天下盎曰愚计出此惟上熟计之廼拜盎为太常密装治行后十余日丞相青翟中尉嘉廷尉欧劾奏错曰吴王反逆亡道欲危宗庙天下所当共诛今御史大夫错议曰兵数百万独属羣臣不可信陛下不如自出临兵使错居守徐僮之旁吴所未下者可以予吴错不称陛下徳信欲疏羣臣百姓又欲以城邑予吴亡臣子礼大逆不道错当要斩父母妻子同产无少长皆弃市臣请论如法制曰可错殊不知乃使中尉召错绐载行市错衣朝衣斩东市错已死谒者仆射邓公为校尉击吴楚为将遂上书言军事见上上问曰道军所来闻鼂错死吴楚罢不邓公曰吴王为反数十年矣发怒削地以诛错为名其意非在错也且臣恐天下之士拑口不敢复言矣上曰何哉邓公曰夫鼂错患诸侯彊大不可制故请削之以尊京师万世之利也计画始行卒受大戮内杜忠臣之口外为诸侯报仇臣窃为陛下不取也于是景帝喟然长息曰公言善吾亦恨之乃拜邓公为城阳中尉邓公成固人多竒计建元中上招贤良公卿言邓先【邓先犹云邓先生也】邓先时免起家为九卿一年复谢病免归其子章以脩黄老言显诸公间
　　张释之字季南阳堵阳人也与兄仲同居以赀为骑郎【赀五百万得为常侍郎也】事文帝十嵗不得调亡所知名释之曰久官减仲之产不遂欲免归袁盎知其贤惜其去乃请徙释之补谒者释之既朝毕因前言便宜事文帝曰卑之毋甚髙论令今可施行也于是释之言秦汉之间事秦所以失汉所以兴者文帝称善拜为谒者仆射从行上登虎圈问上林尉禽兽簿十余问尉左右视尽不能对虎圈啬夫从旁代尉对上所问禽兽簿甚悉欲以观其能口对向应亡穷者文帝曰吏不当若是邪尉亡頼诏释之拜啬夫为上林令释之前曰陛下以绛侯周勃何如人也上曰长者又复问东阳侯张相如何如人也上复曰长者释之曰夫绛侯东阳侯称为长者此两人言事曽不能出口岂效此啬夫喋喋利口防给哉且秦以任刀笔之吏争以亟疾苛察相髙其敝徒文具亡恻隠之实以故不闻其过陵迟至于二世天下土崩今陛下以啬夫口辩而超迁之臣恐天下随风靡靡争为口辩而亡其实且下之化上疾于景向举错不可不察也文帝曰善乃止不拜啬夫就车召释之骖乗徐行问释之秦之敝具以质言至宫上拜释之为公车令顷之太子与梁王共车入朝不下司马门于是释之追止太子梁王毋入殿门遂劾不下公门不敬奏之薄太后闻之文帝免冠谢曰教儿子不谨太后乃使使承诏赦太子梁王然后得入文帝繇是竒释之拜为中大夫顷之至中郎将从行至霸陵上居外临厠时慎夫人从上指示慎夫人新丰道曰此至邯郸道也使夫人鼓瑟上倚瑟而歌意凄惨悲懐顾谓羣臣曰嗟乎以北山石为椁用纻絮斮陈漆其间岂可动哉左右皆曰善释之前曰使其中有可欲虽锢南山犹有隙使其中亡可欲虽亡石椁又何戚焉文帝称善其后拜释之为廷尉顷之上行出中渭桥有一人从桥下走乗舆马惊捕属廷尉释之治问曰县人来闻跸匿桥下久以为行过既出见车骑即走耳释之奏当此人犯跸当罚金上怒曰此人亲惊吾马马赖和柔令他马固不败伤我乎而廷尉乃当之罚金释之曰法者天子所与天下公共也今法如是而更重之是法不信于民也且方其时上使使诛之则已今已下廷尉廷尉天下之平也壹倾而天下用法皆为之轻重民安所措其手足唯陛下察之良久上曰廷尉当是也其后人有盗髙庙座前玉环得文帝怒下廷尉治按律盗宗庙服御物者为奏当弃市上大怒曰人亡道乃盗先帝器吾属廷尉者欲致之族而君以法奏之非吾所以共承宗庙意也释之免冠顿首谢曰法如是足矣且罪等【俱死罪也】然以逆顺为基今盗宗庙器而族之有如万分一假令愚民取长陵一抷【歩侯切掬也】土陛下何以加其法乎久之文帝与太后言之乃许廷尉当是时中尉条侯周亚夫与梁相山都侯王恬唘见释之持议平乃与结为亲友张廷尉由此天下称之后文帝崩景帝立释之恐称病欲免去惧大诛至欲见谢则未知何如用王生计卒见谢景帝不过也王生者善为黄老言处士尝召居廷中三公九卿尽防立王生老人曰吾韤解顾谓张廷尉为我结【音系】韤释之跪而结之既已人或让王生曰独奈何廷辱张廷尉乎曰吾老且贱自度终亡益于张廷尉廷尉方今天下名臣吾故聊使结韤欲以重之诸公闻之贤王生而重释之释之事景帝嵗余为淮南相犹尚以前过也年老病卒子挚字长公官至大夫免以不能取容当世故终身不仕
　　冯唐祖父赵人也父徙代汉兴徙安陵唐以孝着为郎中署长事文帝帝辇过问唐曰父老何自为郎家安在具以实言文帝曰吾居代时吾尚食监髙袪数为我言赵将李齐之贤战于钜鹿下吾每饮食意未尝不在钜鹿也父老知之乎唐对曰齐尚不如亷颇李牧之为将也上曰何已唐曰臣大父在赵为官帅将善李牧臣父故为代相善李齐知其为人也上既闻亷颇李牧为人良说乃拊髀曰嗟乎吾独不得亷颇李牧为将岂忧匈奴哉唐曰陛下虽得亷颇李牧弗能用也上怒起入禁中良久召唐譲曰公众辱我独亡间处乎唐谢曰鄙人不知忌讳当是时匈奴新大入朝那杀北地都尉卬上以胡宼为意乃卒复问唐曰公何以知吾不能用颇牧也唐曰臣闻上古王者遣将也跪而推毂曰闑以内寡人制之闑以外将军制之军功爵赏皆决于外归而奏之此非空言也臣大父言李牧之为赵将居边军市之租皆自用飨士赏赐决于外不从中覆也委任而责成功故李牧得尽其智能选车千三百乘彀骑万三千匹百金之士十万是以北逐单于破东胡灭澹林西抑彊秦南支韩魏当是时赵防霸后防赵王迁立其母倡也乃用郭开防而诛李牧令顔聚代之卒为秦所灭今臣窃闻魏尚为云中守军市租尽以给士卒出私养钱五日一杀牛飨宾客军吏舍人是以匈奴逺避不近云中之塞虏甞一入尚帅车骑击之所杀甚众夫士卒尽家人子起田中从军安知尺籍伍符【吏卒斩首以尺籍书下县移郡令人故行不行夺劳二嵗伍符亦什伍之符要莭度也家人子庶人之家子也】终日力战斩首捕虏上功莫府一言不相应文吏以法绳之其赏不行吏奉法必用臣愚以为陛下法太明赏太轻罚太重且云中守尚坐上功首虏差六级陛下下之吏削其爵罚作之由此言之陛下虽得颇牧弗能用也臣诚愚触忌讳死罪文帝説是日令唐持节赦魏尚复以为云中守而拜唐为车骑都尉主中尉及郡国车士十年景帝立以唐为楚相武帝即位求贤良举唐唐时年九十余不能为官乃以子遂为郎遂字王孙亦竒士魏尚槐里人也汲黯字长孺濮阳人也其先有宠于古之卫君也至黯十世世为卿大夫以父任孝景时为太子洗马以荘见惮武帝即位黯为谒者东粤相攻上使黯往视之至吴而还报曰粤人相攻固其俗不足以辱天子使者河内失火烧千余家上使黯往视之还报曰家人失火屋比延烧不足忧臣过河内河内贫民伤水旱万余家或父子相食臣谨以便宜持节发河内仓粟以赈贫民臣请归节伏矫制罪上贤而释之迁为荥阳令黯耻为令称病归田里上闻乃召为中大夫以数切谏不得久留内迁为东海太守黯学黄老之言治官理民好清静择丞史任之责大指而已不细苛黯多病卧闺閤内不出嵗余东海大治称之上闻召为主爵都尉列于九卿治务在无为而已引大体不拘文法黯为人性倨少礼面折不能容人之过合己者善待之不合己者弗能忍见士亦以此不附焉然好游侠任气莭行脩洁其谏犯主之顔色常慕傅伯袁盎之为人善灌夫郑当时及宗正刘弃疾亦数以直諌不得久居位是时太后弟武安侯田蚡为丞相中二千石拜谒蚡弗为礼黯见蚡未甞拜揖之天子方招文学儒者上曰吾欲云云黯对曰陛下内多欲而外施仁义奈何欲效唐虞之治乎上怒变色而罢朝公卿皆为黯惧上退谓左右曰甚矣汲黯之戆也羣公或数黯黯曰天子置公卿辅弼之臣宁令从谀承意防主于不义乎且已在其位纵爱身奈辱朝廷何黯多病病且满三月上甞赐告者数终不瘉最后病严助为请告【赐吿者去官归家也】上曰汲黯何如人也助曰使黯任职居官无以瘉人然至其辅少主守成招之不来麾之不去虽自谓贲育不能夺也上曰然古有社稷之臣至如汲黯近之矣大将军青侍中上踞厠视之丞相燕见上或时不冠至如见黯上不冠不见也上甞坐武帐中黯前奏事上不冠望见黯避帷中使人可其奏其见敬礼如此张汤以更定律令为廷尉黯质责汤于上前曰公为正卿上不能襃先帝之功业下不能化天下之邪心安国富民使囹圄空虚何空取髙皇帝约束纷更之为而公以此无种矣黯时与汤论议汤辩常在文深小苛黯愤发骂曰天下谓刀笔吏不可为公卿果然必汤也今天下重足而立仄目而视矣是时汉方征匈奴招懐四夷黯务少事间甞言与胡和亲毋起兵上方乡儒术尊公孙及事益多吏民巧上分别文法汤等数奏决谳以幸而黯常毁儒面触等徒懐诈饰智以阿人主取容而刀笔之吏专深文巧诋陷人于罔以自为功上愈益贵汤汤心疾黯虽上亦不说也欲诛之以事为丞相乃言上曰右内史界部中多贵人宗室难治非素重臣弗能任请徙黯为右内史数嵗官事不废大将军青既益尊姊为皇后然黯与亢礼或説黯曰自天子欲令羣臣下大将军大将军尊贵诚重君不可以不拜黯曰夫以大将军有揖客反不重邪大将军闻愈贤黯数请问以朝廷所疑遇黯加于平日淮南王谋反惮黯曰黯好直谏守莭死义至说公孙等如发防耳上既数征匈奴有功黯言益不用始黯列九卿矣而公孙张汤为小吏及汤稍贵与黯同位黯又非毁汤已而至丞相封侯汤御史大夫黯时丞史皆与同列或尊用过之黯褊心不能无少望见上言曰陛下用羣臣如积薪耳后来者居上黯罢上曰人果不可以无学观汲黯之言日益甚矣居无何匈奴浑邪王帅众来降汉发车二万乗县官亡钱从民贳马民或匿马马不具上怒欲斩长安令黯曰长安令亡罪独斩臣黯民乃肯出马且匈奴畔其主降汉汉徐以县次传之何至令天下骚动罢中国甘心夷狄之人乎上黙然后浑邪王至贾人与市者坐当死五百余人黯入请间见髙门曰夫匈奴攻当路塞絶和亲中国举兵诛之死伤不可胜计而费以钜万百数臣愚以为陛下得胡人皆以为奴婢赐从军死者家卤获因与之以谢天下塞百姓之心今纵不能浑邪帅数万之众来虚府库赏赐发良民侍养若奉骄子愚民安知市买长安中而文吏绳以为阑出财物如边关乎陛下纵不能得匈奴之赢以谢天下又以防文杀无知者五百余人臣窃为陛下不取也上弗许曰吾久不闻汲黯之言今又复妄发矣后数月坐法免官隐于田园者数年防更立五铢钱民多盗铸钱者楚地尤甚上以为淮阳楚地之郊也召黯拜为淮阳太守黯伏谢不受印绶诏数彊予然后奉诏召上殿黯泣曰臣自以为填沟壑不复见陛下不意陛下复収用之臣常有狗马之心今病力不能任郡事臣愿为郎中出入禁闼补过拾遗臣之愿也上曰君薄淮阳邪吾今召君矣顾淮阳吏民不相得吾徒得君重卧而治之黯既辞过大行李息曰黯弃逐居郡不得与朝廷议矣然御史大夫张汤智足以拒谏诈足以饰非非肯正为天下言专阿主意主意所不欲因而毁之主意所欲因而誉之好兴事舞文法内懐诈以御主心外挟贼吏以为重公列九卿不早言之何公与之俱受其戮矣息畏汤终不敢言黯居郡如其故治淮阳政清后汤败上闻黯与息言抵息罪令黯以诸侯相秩居淮阳居淮阳十嵗而卒卒后上以黯故官其弟仁至九卿子偃至诸侯相黯姊子司马安亦少与黯为太子洗马安文深巧善官四至九卿以河南太守卒昆弟以安故同时至二千石十人濮阳叚宏事葢侯信信任宏官亦再至九卿然卫人仕者皆严惮汲黯出其下
　　郑当时字荘陈人也其先郑君甞为项籍将籍死而属汉髙祖令诸故项籍臣名籍郑君独不奉诏诏尽拜名籍者为大夫而逐郑君郑君死孝文时庄以任侠自喜脱张羽于戹声闻梁楚间孝景时为太子舎人每五日洗沐常置驿马长安诸郊请谢宾客夜以继日至明旦常恐不徧荘好黄老言其慕长者如恐不称自见年少官薄然其知友皆大父行天下有名之士也武帝立荘稍迁为鲁中尉济南太守江都相至九卿为右内史以武安魏其时议贬秩为詹事迁为大司农荘为大吏戒门下客至亡贵贱亡留门者执宾主之礼以其贵下人性亷又不治产卬奉赐以给诸公然其馈遗人不过具器食【犹今言一盘食】每朝上间说未甞不言天下长者其推毂士及官属丞史诚有味其言也常引以为贤于己未尝名吏与官属言若恐伤之闻人之善言进于上唯恐后山东诸公以此翕然称郑荘使视决河自请治行五日上曰吾闻郑荘行千里不赍粮治行者何也然当时在朝常趋和承意不敢甚斥臧否汉征匈奴招四夷天下费多财用益屈荘为大司农任人宾客僦【子就反谓受顾赁而载运也庄保任其宾客于司农载运】入多逋负司马安为淮阳太守发其事荘以此陷罪赎为庶人顷之守长史迁汝南太守数嵗以官卒昆弟以荘故至二千石者六七人荘与汲黯列为九卿内行修洁两人中废宾客益落荘死家亡余财先是下邽翟公为廷尉客亦填门及废门外可设爵罗后复为廷尉客欲往翟公大署其门曰一死一生乃知交情一贫一富乃知交态一贵一贱交情乃见贾山颍川人也祖父祛故魏王时博士弟子也山受学祛所言渉猎书记不能为醇儒甞给事颍隂侯为骑孝文时言治乱之道借秦为谕名曰至言其辞曰臣闻为人臣者尽忠竭愚以直諌主不避死亡之诛者臣山是也臣不敢以久逺谕愿借秦以为谕唯陛下少加意焉夫布衣韦帯之士脩身于内成名于外而使后世不絶息至秦则不然贵为天子富有天下赋敛重数百姓任罢赭衣半道群盗满山使天下之人戴目而视倾耳而听一夫大呼天下向应者陈胜是也秦非徒如此也起咸阳而西至雍离宫三百钟鼓帷帐不移而具又为阿房之殿殿髙数十仞东西五里南北千歩从车罗骑四马驰骛旌旗不桡为宫室之丽至于此使其后世曾不得聚庐而托处焉为驰道于天下东穷燕齐南极吴楚江湖之上濒海之观毕至道广五十歩三丈而树厚筑其外隐以金椎树以青松为驰道之丽至于此使其后世曽不得邪径而托足焉死乎骊山吏徒数十万人旷日十年下彻三泉合采金石冶铜锢其内漆涂其外被以珠玉饰以翡翠中成观游上成山林为葬薶之侈至于此使其后世曽不得颗蔽冢而托焉秦以熊罴之力虎狼之心蚕食诸侯并吞海内而不笃礼义故天殃已加矣臣昧死以闻愿陛下少留意而详择其中臣闻忠臣之事君也言切直则不用而身危不切直则不可以明道故切直之言明主所欲急闻忠臣所以防死而竭知也地之硗者虽有善种不能生焉江臯河濒虽有恶种无不猥大昔者夏商之季世虽关龙逄箕子比干之贤身亡而道不用文王之时豪俊之士皆得竭其智刍荛采薪之人皆得尽其力此周之所以兴也故地之美者善养禾君之仁者善养士雷霆之所击无不摧折者万钧之所压无不糜灭者今人主之威非特雷霆也势重非特万钧也开道而求谏和顔色而受之用其言而显其身士犹恐惧而不敢自尽又乃况于纵欲恣行暴虐恶闻其过乎震之以威压之以重则虽有尧舜之智孟贲之勇岂有不摧折者哉如此则人主不得闻其过失矣弗闻则社稷危矣古者圣王之制史在前书过失工诵箴谏瞽诵诗谏公卿比谏士传言谏过庶人谤于道商旅议于市然后君得闻其过失也闻其过失而改之见义而从之所以永有天下也天子之尊四海之内其义莫不为臣然而养三老于太学亲执醤而餽执爵而酳祝防【古饐字】在前祝鲠在后公卿奉杖大夫进履举贤以自辅弼求脩正之士使直谏故以天子之尊尊养三老视孝也立辅弼之臣者恐骄也置直谏之士者恐不得闻其过也学问至于刍荛者求善无餍也商人庶人诽谤已而改之从善无不听也昔者秦政力并万国富有天下破六国以为郡县筑长城以为关塞秦地之固大小之势轻重之权其与一家之富一夫之彊胡可胜计也然而兵破于陈渉地夺于刘氏者何也秦王贪狼暴虐残贼天下穷困万民以适其欲也昔者周盖千八百国以九州之民养千八百国之君用民之力不过嵗三日什一而籍君有余财民有余力而颂声作秦皇帝以千八百国之民自养力罢不能胜其役财尽不能胜其求一君之身耳所以自养者驰骋弋猎之娱天下弗能共也劳罢者不得休息饥寒者不得衣食亡罪而死伤者不得告诉人与之为怨家与之为雠故天下壊也秦皇帝身在之时天下已壊矣而弗自知也秦皇帝东廵狩至防稽琅邪刻石着其功自以为过尧舜统县石铸钟虡筛土筑阿房之宫自以为万世有天下也古者圣王作谥三四十世耳虽尧舜禹汤文武累世广徳以为子孙基业无过二三十世者也秦皇帝曰死而以諡法是父子名号有时相袭也以一至万则世世不相复也故死而号曰始皇帝其次曰二世皇帝欲以一至万也秦皇帝计其功徳度其后嗣世世无穷然身死才数月耳天下四面而攻之宗庙灭絶矣秦皇帝居灭絶之中而不自知者何也天下莫敢告也其所以莫敢告者何也亡养老之义亡辅弼之臣亡进諌之士纵恣行诛退诽谤之人杀直谏之士是以道防媮合茍容比其徳则贤于尧舜课其功则贤于汤武天下已溃而莫之吿也诗曰匪言不能胡此畏忌听言则对谮言则退此之谓也又曰济济多士文王以寕天下未甞亡士也然而文王独言以寕者何也文王好仁则仁兴得士而敬之则士用用之有礼义故不致其爱敬则不能尽其心不能尽其心则不能尽其力不能尽其力则不能成其功故古之贤君于其臣也尊其爵禄而亲之疾则临视之亡数死则往吊哭之临其小敛大敛已棺涂而后为之服钖衰麻绖而三临其防未敛不饮酒食肉未不举乐当宗庙之祭而死为之废乐故古之君人者于其臣也可谓尽礼矣服法服端容貎正顔色然后见之故臣下莫敢不竭力尽死以报其上功徳立于后世而令闻不防也今陛下念思祖考术追厥功圗所以昭光洪业休徳使天下举贤良方正之士天下皆防防焉曰将兴尧舜之道三王之功矣天下之士莫不精白以承休徳今方正之士皆在朝廷矣又选其贤者使为常侍诸吏与之驰敺射猎一日再三出臣恐朝廷之解弛百官之堕于事也诸侯闻之又必怠于政矣陛下即位亲自勉以厚天下损食膳不听乐减外徭卫卒止嵗贡省厩马以赋县传去诸苑以赋农夫出帛十万余以振贫民礼髙年九十者一子不事八十者二算不事赐天下男子爵大臣皆至公卿发御府金赐大臣宗族亡不被泽者赦罪人怜其亡髪赐之巾怜其衣赭书其背父子兄弟相见也而赐之衣平狱缓刑天下莫不说喜是以元年膏雨降五谷登此天所以相陛下也刑轻于他时而犯法者寡衣食多于前年而盗贼少此天下之所以顺陛下也臣闻山东吏布诏令民虽老羸癃疾扶杖而往听之愿少湏臾毋死思见徳化之成也今功业方就名闻方昭四方乡风今从豪俊之臣方正之士直与之日日射猎击兎伐狐以伤大业絶天下之望臣窃悼之诗曰靡不有初鲜克有终臣不胜大愿愿少衰射猎以夏嵗二月定明堂造太学脩先王之道风行俗成万世之基定然后唯陛下所幸耳古者大臣不媟故君子不常见其齐严之色肃敬之容大臣不得与宴逰方正脩絜之士不得从射猎使皆务其方以髙其节则羣臣莫敢不正身脩行尽心以称大礼如此则陛下之道尊敬功业施于四海垂于万世子孙矣诚不如此则行日壊荣日灭矣夫士脩之于家而壊之于天子之廷臣窃愍之陛下与众臣宴逰与大臣方正朝廷论议夫游不失乐朝不失礼议不失计轨事之大者也其后文帝除铸钱令山复上书谏以为变先帝法非是又讼淮南王无大罪宜急令反国又言柴唐子为不善足以戒章下诘责对以为钱者亡用器也而可以昜富贵富贵者人主之操柄也令民为之是与人主共操柄不可长也其言多激切善指事意然终不加罚所以广谏争之路也其后复禁铸钱云
　　邹阳齐人也汉兴诸侯王皆自治民聘贤吴王濞招致四方游士阳与吴严忌枚乗俱仕吴皆以文辩著名久之吴王以太子事怨望称疾不朝隂有邪谋阳奏书谏为其事尚隐恶指斥言故先引秦为谕因道胡越齐赵淮南之难然后乃致其意其辞曰臣闻秦倚曲台之宫县衡天下画地而不犯兵加胡越至其晚节末路张耳陈胜连从兵之据以叩函谷咸阳遂危何则列郡不相亲万室不相救也今胡数涉北河之外上覆飞鸟下不见伏莵鬭城不休救兵不止死者相随辇车相属转粟流输千里不絶何则彊赵责于河间六齐望于恵后城阳顾于卢三淮南之心思坟墓大王不忧臣恐救兵之不专胡马遂进窥于邯郸越水长沙还舟青阳虽使梁并淮阳之兵下淮东越广陵以遏越人之粮汉亦折西河而下北守漳水以辅大国胡亦益进越亦益深此臣之所为大王患也臣闻交龙防首奋翼则浮云出流雾雨咸集圣王底节脩徳则游谈之士归义思名今臣尽智毕议易精极虑则无国不可奸饰固陋之心则何王之门不可以曵长裾乎然臣所以歴数王之朝背淮千里而自致者非恶臣国而乐吴民也窃髙下风之行尤说大王之义故愿大王之无忽察听其志臣闻鸷鸟累百不如一鹗夫全赵之时武力鼎士袨服丛台之下者一旦成市而不能止幽王之湛患淮南连山东之侠死士盈朝不能还厉王之西也然而计议不得虽诸贲不能守其位亦明矣故愿大王审画而已始孝文皇帝据关入立寒心销志不明求衣自立天子之后使东牟朱虚东襃义父之后深割婴儿王之壌子王梁代益以淮阳卒仆济北囚弟于雍者岂非象新垣平等哉今天子新据先帝之遗业左规山东右制关中变权易埶大臣难知大王弗察臣恐周鼎复起于汉新垣过计于朝则我吴遗嗣不可期于世矣髙皇帝烧栈道水章邯兵不留行収弊民之倦东驰函谷西楚大破水攻则章邯以亡其城陆击则荆王以失其地此皆国家之不防者也愿大王熟察之吴王不内其言是时景帝少弟梁孝王贵盛亦得士于是邹阳枚乗严忌知吴不可说皆去之梁从孝王游阳为人有智略忼慨不茍合介于羊胜公孙诡之间胜等疾阳恶之孝王孝王怒下阳吏将杀之阳客防以防见禽恐死而负累乃从狱中上书曰臣闻忠无不报信不见疑臣常以为然徒虚语耳昔荆轲慕燕丹之义白虹贯日太子畏之卫先生为秦画长平之事太白食昴昭王疑之夫精变天地而信不谕两主岂不哀哉今臣尽忠竭诚毕议愿知左右不明卒从吏讯为世所疑是则荆轲卫先生复起而燕秦不寤也愿大王熟察之昔玉人献寳楚王诛之李斯竭忠胡亥极刑是以箕子阳狂接舆避丗恐遭此患也愿大王察玉人李斯之意而后楚王胡亥之听毋使臣为箕子接舆所笑臣闻比干剖心子胥鸱夷臣始不信乃今知之愿大王熟察少加怜焉语曰有白头如新倾盖如故何则知与不知也故樊于期逃秦之燕借荆轲首以奉丹事王奢去齐之魏临城自劲以郤齐而存魏夫王奢樊于期非新于齐秦而故于燕赵也所以去二国死两君者行合于志慕义无穷也是以蘓秦不信于天下为燕尾生白圭战亡六城为魏取中山何则诚有以相知也蘓秦相燕人恶之燕王燕王按剑而怒食以駃騠白圭显于中山人恶之魏文侯文侯赐以夜光之璧何则两主二臣剖心析肝相信岂移于浮辞哉故女无美恶入宫见妒士无贤不肖入朝见嫉昔司马喜膑脚于宋卒相中山范雎拉胁折齿于魏卒为应侯此二人者皆信必然之画捐朋党之私挟孤独之交故不能免于嫉妒之人也是以申徒狄蹈雍之河徐衍负石入海不容于丗义不茍取比周于朝以移主上之心故百里奚乞于道路缪公委之以政寗戚饭牛车下桓公任之以国此二人者岂素官于朝借誉于左右然后二主用之哉感于心合于行坚如胶漆昆弟不能离岂惑于众口哉故偏听生奸独任成乱昔鲁听季孙之说逐孔子宋任子冉之计囚墨翟夫以孔墨之辩不能自免于防谀而二国以危何则众口烁金积毁销骨也秦用戎人由余而伯中国齐用越人子臧而彊威宣此二国岂系于俗牵于世系竒偏之浮辞哉公听并观垂名当世故意合则胡越为兄弟由余子臧是矣不合则骨肉为雠敌朱象管蔡是矣今人主诚能用齐秦之明后宋鲁之听则五伯不足侔而三王易为也是以圣王觉寤捐子之之心而不说田常之贤封比干之后脩孕妇之墓故功业覆于天下何则欲善亡厌也夫晋文亲其雠彊伯诸侯齐桓用其仇而一匡天下何则慈仁殷勤诚加于心不可以虗辞借也至夫秦用商鞅之法东弱韩魏立彊天下卒车裂之越用大夫种之谋禽劲吴而霸中国遂诛其身是以孙叔敖三去相而不悔于陵子仲辞三公为人灌园今人主诚能去骄傲之心懐可报之意披心腹见情素堕肝胆施徳厚终与之穷逹无爱于士则桀之犬可使吠尧跖之客可使刺由何况因万乗之权假圣主之资乎然则荆轲湛七族要离燔妻子岂足为大王道哉臣闻明月之珠夜光之璧以暗投人于道众莫不按剑相眄者何则无因而至前也蟠木根柢轮囷离竒而为万乗器者以左右先为之容也故无因而至前虽出隋珠和璧祗恐怨而不见徳有人先游则枯木朽株树功而不忘今夫天下布衣穷居之士身在贫羸虽防尧舜之术挟伊管之辩懐龙逄比干之意而素无根柢之容虽竭精神欲开忠于当世之君则人主必袭按剑相眄之迹矣是使布衣之士不得为枯木朽株之资也是以圣王制世御俗独化于陶钧之上而不牵乎卑乱之语不夺乎众多之口故秦皇帝任中庶子防之言以信荆轲而首窃发周文王猎泾渭载吕尚归以王天下秦信左右而亡周用乌集而王何则以其能越挛拘之语驰域外之议独观乎昭旷之道也今人主沈謟谀之辞牵帷廧之制使不羁之士与牛骥同皁此鲍焦所以愤于世也臣闻盛饰入朝者不以私污义底厉名号者不以利伤行故里名胜母曽子不入邑号朝歌墨子还车今欲使天下寥廓之士笼于威重之权胁于位埶之贵回面污行以事谄谀之人而求亲近于左右则士有伏死堀穴岩薮之中耳安有尽忠信而趋阙下者哉书奏孝王孝王立出之卒为上客初胜诡欲使王求为汉嗣王又尝上书愿赐容车之地径至长乐宫自使梁国士众筑作甬道朝太后袁盎等皆建以为不可天子不许梁王怒令人刺杀盎上疑梁杀之使者冠盖相望责梁王梁王始与胜诡有谋阳争以为不可故见防枚先生严夫子皆不敢谏及梁事败胜诡死孝王恐诛乃思阳言深辞谢之赍以千金令求方略解罪于上者阳素知齐人王先生年八十余多竒计即往见语以其事王先生曰难哉人主有私怨深怒欲施必行之诛诚难觧也以太后之尊骨肉之亲犹不能止况臣下乎昔秦始皇有伏怒于太后羣臣谏而死者以十数得茅焦为廓大义【茅焦谏云陛下车裂假父有嫉妒之心嚢扑两弟有不慈之名迁母咸阳有不孝之行臣窃为陛下危之言讫觧衣趋镬始皇下殿手接之曰先生起矣即迎太后遂为母子如初】始皇非能说其言也乃自彊从之耳茅蕉亦厪脱死如毛牦耳故事所以难者也今子欲安之乎阳曰邹鲁守经学齐楚多辩知韩魏时有竒节吾将歴问之王先生曰子行矣还过我而西阳行月余莫能为谋还过王先生曰臣将西矣为如何王先生曰吾先日欲献愚计以为众不可盖窃自薄陋不敢道也若子行必往见王长君士无过此者矣阳发寤于心曰敬诺辞去不过梁径至长安因客见王长君长君者王美人之兄也后封为盖侯邹阳留数日乗间而请曰臣非为长君无使令于前故来侍也愚戆窃不自料愿有谒也长君跪曰幸甚阳曰窃闻长君弟得幸后宫天下无有而长君行迹多不循道理者今袁盎事即穷竟梁王恐诛如此则太后怫郁泣血无所发怒切齿侧目于贵臣矣臣恐长君危于累卵窃为足下忧之长君惧然曰将为之奈何阳曰长君诚能精为上言之得毋竟梁事长君必固自结于太后太后厚徳长君入于骨髄而长君之弟幸于两宫金城之固也又有存亡继絶之功徳布天下名施无穷愿长君深自计之昔者舜之弟象日以杀舜为事及舜立为天子封之于有库夫仁人之于兄弟无藏怒无宿怨厚亲爱而已是以后世称之鲁公子庆父使仆人杀子般狱有所归季友不探其情而诛焉庆父亲杀闵公季子缓追免贼春秋以为亲亲之道也鲁哀姜薨于夷孔子曰齐桓公法而不谲以为过也以是说天子徼幸梁事不奏长君曰诺乗间入而言之及韩安国亦见长公主事果得不治初吴王濞与七国谋反及发齐济北两国城守皆不行汉既破吴齐王自杀不得立嗣济北王亦欲自杀幸全其妻子齐人公孙玃谓济北王曰臣请试为大王明说梁王通意天子说而不用死未晚也公孙玃遂见梁王曰夫济北之地东接彊齐南牵吴越北胁燕赵此四分五裂之国权不足以自守劲不足以扞防又非有竒怪云以待难也虽坠言于吴非其正计也昔者郑祭仲许宋人立公子以活其君非义也春秋记之以生易死以存易亡也乡使济北见情实示不从之端则吴必先歴齐毕济北招燕赵而总之如此则山东之从结而无隙矣今吴楚之王练诸侯之兵敺白徒之众西与天子争衡济北独底莭坚守不下使吴失与而亡助跬歩独进瓦解土崩破败而不救者未必非济北之力也夫以区区之济北而与诸侯争彊是以羔犊之弱而扞虎狼之敌也守职不桡可谓诚一矣功义如此尚见疑于上胁肩低首累足抚衿使有自悔不前之心非社稷之利也臣恐藩臣守职者疑之臣窃料之能厯西山径长乐抵未央攘袂而正议者独大王耳上有全亡之功下有安百姓之名徳沦于骨髓恩加于无穷愿大王留意详惟之孝王大説使人驰以闻济北王得不坐徙封淄川枚乗字叔淮隂人也为吴王濞郎中吴王之初怨望谋为逆也乗奏书谏曰臣闻得全者昌失全者亡舜亡立锥之地以有天下禹亡十户之聚以王诸侯汤武之土不过百里上不絶三光之明下不伤百姓之心者有王术也故父子之道天性也忠臣不避重诛以直谏则事无遗策功流万世臣乗愿披腹心而效愚忠唯大王少加意念恻怛之心于臣乗言夫以一缕之任系千钧之重上县无极之髙下垂不测之渊虽甚愚之人犹知哀其将絶也马方骇鼓而惊之系方絶又重镇之系絶于天不可复结坠入深渊难以复出其出不出间不容髪能听臣之忠言百举必脱必若所欲为危于累卵难于上天变所欲为易于反掌安于泰山今欲极天命之夀敝无穷之乐究万乗之埶不出反掌之易以居泰山之安而欲乗累卵之危走上天之难此愚臣所以为大王惑也人性有畏其景而恶其迹者郤背而走迹愈多景愈疾不知就隂而止景灭迹絶欲人勿闻莫若勿言欲人勿知莫若勿为欲汤之凔一人炊之百人扬之无益也不如絶薪止火而已不絶之于彼而救之于此譬犹抱薪而救火也养由基楚之善射者也去杨叶百歩百发百中杨叶之大加百中焉可谓善射矣然其所止乃百歩之内耳比于臣乗未知操弓持矢也福生有基祸生有胎纳其基絶其胎祸自何来泰山之霤穿石单极之防断干水非石之钻索非木之锯渐靡使之然也夫铢铢而称之至石必差寸寸而度之至丈必过石称丈量径而寡失夫十围之木始生如蘖足可掻而絶手可擢而防据其未生先其未形也磨砻底厉不见其损有时而尽种树畜养不见其益有时而大积徳累行不知其善有时而用弃义背理不知其有时而亡臣愿大王熟计而身行之此百世不易之道也吴王不内乗等去而之梁从孝王防景帝即位御史大夫鼂错为汉定制度损削诸侯吴王遂与六国谋反举兵西乡以诛错为名汉闻之斩错以谢诸侯枚乗复说吴王曰昔者秦西举胡戎之难北备榆中之关南距筰之塞东当六国之从六国乗信陵之籍明蘓秦之约厉荆轲之威并力一心以备秦然秦卒擒六国灭其社稷而并天下是何也则地利不同而民轻重不等也今汉据全秦之地兼六国之众脩戎狄之义而南朝筰此其与秦地相什而民相百大王之所眀知也今夫防谀之人为大王计者不论骨肉之义民之轻重国之大小以为吴祸此臣所以为大王患也夫举吴兵以訾于汉譬如蝇蚋之附羣牛腐肉之齿利剑锋接必无事矣天子闻吴率失职诸侯愿责先帝之遗约今汉亲诛其三公以谢前过是大王之威加于天下而功越于汤武也夫吴有诸侯之位而实富于天子有隐匿之名而居过于中国夫汉并二十四郡十七诸侯方输错出军行数千里不絶于道其珍恠不如东山之府转粟西乡陆行不絶水行满河不如海陵之仓脩治上林杂以离宫积聚玩好圈守禽兽不如长洲之苑游曲台临上路不如朝夕之池深壁髙垒副以关城不如江淮之险此臣之所以为大王乐也今大王还兵疾归尚得十半不然汉知吴之有吞天下之心也赫然加怒遣羽林黄头循江而下袭大王之都鲁东海絶吴之饟道梁王饬车骑习战射积粟固守以备荥阳待吴之饥大王虽欲反都亦不得已夫三淮南之计不负其约齐王杀身以灭其迹四国不得出兵其郡赵囚邯郸此不可掩亦已明矣大王已去千里之国而制于十里之内矣张韩将北地弓髙宿左右兵不得下壁军不得大息臣窃哀之愿大王熟察焉吴王不用卒见禽汉既平七国乗由此知名景帝召拜乗为农都尉乗既久为大国上賔与英俊并防得其所好不乐郡吏以病去官复防梁梁客皆善属辞赋乗尤髙孝王薨乗归淮隂武帝自为太子闻乗名及即位乗年老乃以安车蒲轮征乗道死诏问乗子无能为文者后乃得其孽子臯臯字少孺乗在梁时取臯母为小妻乗之东归也臯母不肯随乗乗怒分臯数千钱留与母居年十七上书梁共王得召为郎三年为王使与冗从争见防遇罪室家没入臯亡至长安防赦上书北阙自陈枚乗之子上得之大喜召入见待诏臯因赋殿中诏使赋平乐舘善之拜为郎使匈奴臯不通经术谈笑类俳倡为赋颂好嫚戏以故得媟黩贵幸比东方朔郭舍人等而不得比严助等得尊官武帝春秋二十九乃得皇子羣臣喜故臯与东方朔作皇太子生赋及立皇太子禖祝受诏所为皆不从故事重皇子也初卫皇后立臯奏赋以戒终臯为赋善于朔也从行至甘泉雍河东东廵狩封泰山塞决河宣房游观三辅离宫舘临山泽弋猎射驭狗马蹵鞠刻镂上有所感辄使赋之为文疾受诏輙成故所赋者多司马相如善为文而迟故所作少而善于臯臯赋辞中自言为赋不如相如又言为赋乃俳见视如倡自悔类倡也故其赋有诋娸【音欺】东方朔又自诋娸其文骫骳【骫古委字骳音被犹言屈曲也】曲随其事皆得其意颇诙笑不甚闲靡凡可读者百二十篇其尤嫚戏不可读者尚数十篇
　　路温舒字长君钜鹿东里人也父为里监门使温舒牧羊温舒取泽中蒲截以为牒编用写书稍习善求为狱小吏因学律令转为狱史县中疑事皆问焉太守行县见而异之署决曹史又受春秋通大义举孝亷为山邑丞坐法免复为郡吏元凤中廷尉光以治诏狱请温舒署奏曹掾守廷尉史防昭帝崩昌邑王贺废宣帝初即位温舒上书言宜尚徳缓刑其辞曰臣闻齐有无知之祸而桓公以兴晋有骊姬之难而文公用霸近世赵王不终诸吕作乱而孝文为太宗由是观之祸乱之作将以开圣人也故桓文扶微兴壊尊文武之业泽加百姓功润诸侯虽不及三王天下归仁焉文帝永思至徳以承天心崇仁义省刑罚通关梁一逺近敬贤如大賔爱民如赤子内恕情之所安而施之于海内是以囹圄空虚天下太平夫继变化之后必有异旧之恩此贤圣之所以昭天命也往者昭帝即世而亡嗣大臣忧戚焦心合谋皆以昌邑尊亲援而立之然天不授命滛乱其心遂以自亡深察祸变之故乃皇天之所以开至圣也故大将军受命武帝股肱汉国披肝胆决大计黜亡义立有徳辅天而行然后宗庙以安天下咸宁臣闻春秋正即位大一统而慎始也陛下初登至尊与天合符宜改前世之失正始受命之统涤烦文除民疾存亡继絶以应天意臣闻秦有十失其一尚存治狱之吏是也秦之时羞文学好武勇贱仁义之士贵治狱之吏正言者谓之诽谤遏过者谓之妖言故盛服先生不用于世忠良切言皆鬱于胷誉谀之声日满于耳虗美熏心实祸蔽塞此乃秦之所以亡天下也方今天下赖陛下厚恩亡金革之危饥寒之患父子夫妻戮力安家然太平未洽者狱乱之也夫狱者天下之大命也死者不可复生【古絶字】者不可复属书曰与其杀不辜宁失不经今治狱吏则不然上下相敺以刻为明深者获公名平者多后患故治狱之吏皆欲人死非憎人也自安之道在人之死是以死人之血流离于市被刑之徒比肩而立大辟之计嵗以万数此仁圣所以伤也太平之未洽凡以此也夫人情安则乐生痛则思死棰楚之下何求而不得故囚人不胜痛则饰辞以视之吏治者利其然则指道以明之上奏畏郤则鍜炼而周内之盖奏当之成虽咎繇听之犹以为死有余辜何则成链者众文致之罪明也是以狱吏专为深刻残贼而亡极媮为一切不顾国患此世之大贼也故俗语曰画地为狱议不入刻木为吏期不对此皆疾吏之风悲痛之辞也故天下之患莫深于狱败法乱正离亲塞道莫甚乎治狱之吏此所谓一尚存者也臣闻乌鸢之卵不毁而后凤凰集诽谤之罪不诛而后良言进故古人有言山薮藏疾川泽纳污瑾瑜匿恶国君含诟【音垢】唯陛下除诽谤以招切言开天下之口广箴谏之路埽亡秦之迹尊文武之徳省法制寛刑罚以废治狱则太平之风可兴于世永履和乐与天亡极天下幸甚上善其言迁广阳私府长内史举温舒文学髙第迁右扶风丞时诏书令公卿选可使匈奴者温舒上书愿给厮养暴骨方外以尽臣节事下度辽将军范明友太仆杜延年问状罢归故官久之迁临淮太守治有异迹卒于官温舒从祖父受歴数天文以为汉厄三七之间上封事以豫戒成帝时谷永亦言如此及王莽簒位欲章代汉之符着其语焉温舒子及孙皆至牧守大官













　　通志卷九十七
<史部,别史类,通志>
　　钦定四库全书
　　通志卷九十八上
　　宋　右　廸　功　郎　郑　樵　渔　仲　撰
　　列传第十一上
　　前汉
　　窦婴　田蚡　灌夫　韩安国　李广【孙陵】苏建【子武】衞青　霍去病【李息等】董仲舒　司马相如　公孙　卜式　儿寛　张汤【子安世　安世子延夀】杜周【子延年延年子缓缓弟钦】
　　窦婴字王孙孝文皇后从兄子也父世观津人也喜賔客孝文时为吴相病免孝景即位为詹事帝弟梁孝王母窦太后爱之孝王朝因燕昆弟饮是时上未立太子酒酣上从容言曰千秋万嵗后传王太后驩婴引巵酒进上曰天下者髙祖天下父子相传汉之约也上何以得擅传梁王太后由此憎婴婴亦薄其官因病免太后除婴门籍不得朝请孝景三年吴楚反上察宗室诸窦无如婴贤召入见固让谢称病不足任太后亦慙于是上曰天下方有急王孙宁可以让邪乃拜婴为大将军赐金千斤婴言袁盎栾布诸名将贤士在家者进之所赐金陈廊庑下军吏过輙令财取为用金无入家者婴守荥阳监齐赵兵七国破封为魏其侯防士賔客争归之毎朝议大事条侯魏其列侯莫敢与抗礼四年立栗太子以婴为傅七年栗太子废婴争弗能得乃谢病屏居蓝田南山下数月诸窦賔客辩士说莫能来梁人髙遂乃说婴曰能富贵将军者上也能亲将军者太后也今将军傅太子太子废争不能抜又不能死自引谢病拥赵女屏闲处而不朝祗加怼自明扬主上之过有如两宫奭将军则妻子无类矣婴然之乃起朝请如故桃侯免相窦太后数言魏其景帝曰太后岂以臣有爱相魏其者魏其沾沾自喜耳【沾沾轻薄也音瞻】多易难以为相持重遂不用用建陵侯衞绾为丞相
　　田蚡孝景王皇后同母弟也生长陵窦婴已为大将军方盛蚡为诸曹郎未贵往来侍酒婴所跪起如子姓及孝景晚节蚡益贵幸为太中大夫辩有口学盘盂诸书【盘盂黄帝史孔甲所作也凡二十六篇】王皇后贤之孝景崩武帝初即位蚡以舅封为武安侯弟胜为周阳侯蚡新用事卑下賔客进名士家居者贵之欲以倾诸将相上所填抚多蚡賔客计策会丞相绾病免上议置丞相太尉借福说蚡曰魏其侯贵乆矣天下士素归之今将军初兴未如即上以将军为相必譲魏其魏其为相将军必为太尉太尉相尊等耳又有让贤名蚡乃微言太后风上于是乃以婴为丞相蚡为太尉借福贺婴因吊曰君侯资性喜善疾恶方今善人誉君侯故至丞相然恶人众亦且毁君侯君侯能兼容则幸乆不能今以毁去矣婴不能听婴蚡俱好儒术推毂赵绾为御史大夫王臧为郎中令迎鲁申公欲设明堂令列侯就国除闗以礼为服制以兴太平举讁诸窦宗室无节行者除其属籍时诸外家为列侯多尚主皆不欲就国以故毁日至窦太后太后好黄老言而婴蚡赵绾等务隆推儒术贬道家言是以窦太后滋不说二年御史大夫赵绾请毋奏事东宫窦太后大怒曰此欲复为新垣平邪乃罢逐赵绾王臧而免丞相婴太尉蚡以栢至侯许昌为丞相武疆侯荘青翟为御史大夫婴蚡以侯家居蚡虽不任职以王太后故亲幸数言事多效士吏趋埶利者皆去婴而归蚡蚡日益横六年窦太后崩丞相昌御史大夫青翟坐丧事不办免上以蚡为丞相大司农韩安国为御史大夫天下士郡诸侯愈益附蚡蚡为人貎侵【上声短小也】生贵甚又以为诸侯王多长上初即位富于春秋蚡以肺附为相非痛折节以礼屈之天下不肃当是时丞相入奏事语移日所言皆听荐人或起家至二千石权移主上上乃曰君除吏尽未吾亦欲除吏甞请考工地益宅上怒曰遂取武库是后乃退召客饮坐其兄盖侯王信北乡自坐东乡以为汉相尊不可以兄故私挠由此滋骄治宅甲诸第田园极膏腴市买郡县器物相属于道前堂罗钟鼓立曲旃后房妇女以百数诸奏珍物狗马玩好不可胜数而婴失窦太后益疏不用无埶诸公稍自引而怠骜唯灌夫独否故婴墨墨不得意而厚遇夫也灌夫字仲孺颍隂人也父张孟甞为颍阴侯灌婴舎人得幸因进之至二千石故防灌氏姓为灌孟吴楚反时颍阴侯灌婴为将军属太尉请孟为校尉夫以千人与父俱孟年老颍阴侯彊请之郁郁不得意故战常陷坚遂死吴军中汉法父子俱有死事得与丧归夫不肯随丧归奋曰愿取吴王若将军头以报父讐于是夫被甲持防募军中壮士所善愿从数十人及出壁门莫敢前独两人及从奴十余骑驰入吴军至戱下所杀伤数十人不得前复驰还走入汉壁亡其奴独与一骑归夫身中大创十余适有万金良药故得无死创少瘳又复请将军曰吾益知吴壁中曲折请复往将军壮而义之恐亡夫乃言太尉太尉召固止之吴军破夫以此名闻天下颍隂侯言夫夫为中郎将数嵗坐法去家居长安中诸公莫不称繇是复为代相武帝即位以为淮阳天下郊劲兵处故徙夫为淮阳太守入为太仆二年夫与长乐衞尉窦甫饮轻重不得夫醉搏甫甫窦太后昆弟上恐太后诛夫徙夫为燕相数嵗坐法家居长安夫为人刚直使酒不好面谀贵戚诸有埶在己之右欲必陵之在己之左愈贫贱尤益礼敬与钧稠人广众荐宠下軰士亦以此多之夫不好文学喜任侠已然诺诸所与交通无非豪桀大猾家累数千万食客日数十百人陂池田园宗族賔客为权利横颍川颍川儿歌之曰颍水清灌氏宁颍水浊灌氏族夫家居卿相侍中賔客益衰及窦婴失埶亦欲倚夫引绳排根生平慕之后弃者【苏林曰二人相倚引绳直排根賔客去之者不与之交通也孟康曰根者根格引绳以弹排摈根格之也师古曰孟说近之根音下恩反格音下各反言婴与夫共相提挈有人生平慕婴夫后见其失职而颇慢防如此者共排退之不复与交譬如相对挽防而根格之也今楚俗犹谓牵引前却为根格也史记作批根批音普结反义犹排也】夫亦得婴通列侯宗室为名髙两人相为引重其防如父子然相得驩甚无厌恨相知之晚夫甞有服过丞相蚡蚡从容曰吾欲与仲孺过魏其侯会仲孺有服夫曰将军乃肯幸临况魏其侯夫安敢以服为解请语魏其具将军旦日蚤临蚡许诺夫以语婴婴与其夫人益市牛酒夜洒扫张具至旦平明令门下司至日中蚡不来婴谓夫曰丞相岂忘之哉夫不怿曰夫以服请不宜乃驾自往迎蚡蚡特前戏许夫殊无意往夫至门蚡尚卧也于是夫见曰将军昨日幸许过魏其魏其夫妻治具自旦至今未敢甞食蚡悟谢曰吾醉忘与仲孺言乃驾往往又徐行夫愈益怒及饮酒酣夫起舞属蚡蚡不起夫徙坐语侵之婴乃扶夫去谢蚡蚡卒饮至夜极驩而去后蚡使籍福请婴城南田婴大望曰老仆虽弃将军虽贵宁可以势相夺乎不许夫闻怒骂福福恶两人有隙乃谩好谢蚡【谩犹诡也诈为好言读与慢同】曰魏其老且死易忍且待之已而蚡闻婴夫实怒不予亦怒曰魏其子甞杀人蚡活之蚡事魏其无所不可何爱数顷田且灌夫何与也吾不敢复求田由此大怒元光四年春蚡言灌夫家在颍川横甚民苦之请案之上曰此丞相事何请夫亦持蚡隂事为奸利受淮南王金与语言賔客居闲遂已俱解夏蚡取燕王女为夫人太后诏召列侯宗室皆往贺婴过夫欲与俱夫谢曰夫数以酒失过丞相丞相今者又与夫有隙婴曰事已解彊与俱饮酒酣蚡起为夀坐皆避席伏已婴为夀独故人避席余半膝席夫行酒至蚡蚡膝席曰不能满觞夫怒因嘻笑曰将军贵人也毕之时蚡不肯行酒次至临汝侯灌贤贤方与程不识耳语又不避席夫无所发怒乃骂贤曰生平毁程不识不直一钱今长者为夀乃效女儿曹呫嗫耳语【呫音唱渉反嗫音人渉反】蚡谓夫曰程李俱东西宫衞尉【李广为东宫不识为西宫】今众辱程将军仲孺独不为李将军地乎夫曰今日斩头防匈何知程李坐乃起更衣稍稍去婴去戏夫夫出蚡遂怒曰此吾骄灌夫罪乃令骑防夫夫欲出不得籍福起为谢按夫项令谢夫愈怒不肯顺蚡乃戏骑夫置传舍召长史曰今日召宗室有诏劾灌夫骂坐不敬系居室遂其前事遣吏分曹逐捕诸灌氏支属皆得弃市罪婴愧为资使賔客请莫能解蚡吏皆为耳目诸灌氏皆亡匿夫系遂不得吿言蚡阴事婴鋭身为救夫婴夫人諌曰灌将军得罪丞相与太后家忤宁可救邪婴曰侯自我得之自我捐之无所恨且终不令仲孺独死婴独生乃匿其家窃出上书立召入具言灌夫醉饱事不足诛上然之赐婴食曰东朝廷辨之婴东朝盛推夫善言其醉饱得过乃丞相以他事诬罪之蚡盛毁夫所为横恣罪逆不道婴度无可奈何因言蚡短蚡曰天下幸而安乐无事蚡得为肺附所好音乐狗马田宅所爱倡优巧匠之属不如魏其灌夫日夜招聚天下豪桀壮士与议论腹诽而心谤仰视天俛画地辟倪两宫间【辟音普计反倪音吾计反】幸天下有变而欲有大功臣乃不如魏其等所为上问朝臣两人孰是御史大夫韩安国曰魏其言灌夫父死事身荷防驰入不测之吴军被数十创名冠三军此天下壮士非有大恶争杯酒不足引他过以诛也魏其言是丞相亦言灌夫通奸猾侵细民家累巨万横恣颍川凌轹宗室侵犯骨肉此所谓枝大于本胫大于股不折必披丞相言亦是唯明主裁之主爵都尉汲黯是魏其内史郑当时是魏其复不敢坚余皆莫敢对上怒内史曰公平生数言魏其武安长短今日廷论局趣效辕下驹吾并斩若属矣即罢起入上食太后太后亦已使人伺具以语太后太后怒不食曰我在也而人皆借吾弟令我百嵗后皆鱼肉之乎且帝宁能为石人邪此特帝在即录录设百嵗后此属宁有可信者乎上谢曰俱外家故廷辨之不然此一狱吏所决耳是时郎中令石建为上分别言两人事蚡已罢朝出止车门召御史大夫安国载怒曰与长孺共一秃翁何为首防两端【秃翁言婴无官位版授也首防一前一却也】安国良乆谓蚡曰君何不自喜夫魏其毁君君当免冠解印绶归曰臣以肺附幸得待罪固非其任魏其言皆是如此上必多君有让不废君魏其必内媿杜门齰舌自杀今人毁君君亦毁之譬如贾竖女子争言何其无大体也蚡谢罪曰争时急不知出此于是上使御史簿责婴所言灌夫颇不讐欺谩劾系都司空孝景时婴甞受遗诏曰事有不便以便宜论上及系灌夫罪至族事日急诸公莫敢复明言于上婴乃使昆弟子上书言之幸得复召见书奏案尚书大行无遗诏诏书独蔵婴家婴家丞封乃劾婴矫先帝诏罪当弃市五月十日悉论灌夫支属婴良乆廼闻有劾即阳病痱不食欲死或闻上无意杀婴复食治病议定不死矣乃有飞语为恶言闻上故以十二月晦论弃市渭城春蚡疾一身尽痛若有击者謼服谢罪上使视鬼者瞻之曰魏其侯与灌夫共守笞欲杀之竟死子恬嗣元朔中有罪免后淮南王安谋反觉始安入朝时蚡为太尉迎安霸上谓安曰上未有太子大王最贤髙祖孙即宫车晏驾非大王立尚谁立哉淮南王大喜厚遗金钱财物上自婴夫事时不直蚡特为太后故及闻淮南王金事上曰使武安侯在者族矣
　　韩安国字长孺梁成安人也后徙睢阳甞受韩子杂説驺田生所事梁孝王为中大夫吴楚反时孝王使安国及张羽为将捍吴兵于东界张羽力战安国持重以故吴不能破梁吴楚破安国张羽名由此显梁王以至亲故得自置相二千石出入游戱僭于天子天子闻之心弗善也太后知帝不善乃怒梁使者弗见案责王所为韩安国为梁使见大长公主而泣曰何梁王为人子之孝为人臣之忠而太后曽弗省也夫前日吴楚齐赵七国反自闗以东皆合从而西乡惟梁最亲为限难梁王念太后帝在中而诸侯扰乱一语泣数行而下跪送臣等六人将兵击却吴楚吴楚以故兵不敢西而卒破亡梁王之力也今太后以小节苛礼责望梁王梁王父兄皆帝王所见者大故出称跸入言警车旗皆帝所赐也即欲以嫮鄙小县驱驰国中欲夸诸侯令天下尽知太后帝爱之也今梁使来輙案责之梁王恐日夜涕泣思慕不知所为何梁王之忠孝而太后弗恤也大长公主具以吿太后太后喜曰为帝言之言之帝心乃解而免冠谢太后曰兄弟不能相教乃为太后遗忧悉见梁使厚赐之其后梁王益亲驩太后长公主更赐安国可直千余金名由此显结于汉其后安国坐法抵罪蒙狱吏田甲辱安国安国曰死灰独不复然乎甲曰然即溺之居无防梁内史缺汉使使者拜安国为梁内史起徒中为二千石田甲亡走安国曰甲不就官我灭而宗甲因肉袒谢安国笑曰公等足与治乎卒善遇之梁内史之缺也孝王新得齐人公孙诡说之欲请为内史窦太后闻之乃诏王以安国为内史公孙诡羊胜説孝王求为帝太子及益地事恐汉大臣不听乃阴使人刺汉用事谋臣及杀故吴相袁盎景帝遂闻诡胜等计画乃遣使捕胜诡必得汉使十軰至梁相以下举国大索月余不得安国闻诡胜匿孝王所乃见王而泣曰主辱臣死大王无良臣故事纷纷至此今诡胜不得请辞赐死王曰何至此安国泣数行下曰大王自度于皇帝孰与太上皇之与髙皇帝及皇帝之与临江王亲王曰不如也安国曰夫太上皇临江亲父子间然髙帝曰提三尺剑取天下者朕也故太上皇终不得制事居于栎阳临江王适长太子一言之过废王临江用宫垣事卒自杀中尉府何者治天下终不用私乱公语曰虽有亲父安知其不为虎虽有亲兄安知其不为狼今大王列在诸侯訹邪臣浮说犯上禁挠明法天子以太后故不忍致法于大王太后日夜涕泣幸大王自改而大王终不觉寤有如太后宫车即晏驾大王尚谁攀乎语未卒王泣数行而下谢安国曰吾今出之即日诡胜自杀汉使还报梁事皆得释安国力也景帝太后益重安国孝王卒共王即位安国失官居家武帝即位武安侯田蚡为太尉亲贵用事安国以五百金物遗蚡蚡言安国太后上素闻安国贤即召以为北地都尉迁为大司农闽越东越相攻遣安国大行王恢将兵未至越越杀其王降汉兵亦罢其年田蚡为丞相安国迁为御史大夫匈奴来请和亲天子下议大行王恢燕人数为邉吏习知胡事议曰汉与匈奴和亲率不过数嵗即复背约不如勿许兴兵击之安国曰千里而战即兵不获利今匈奴负戎马足懐鸟兽心迁徙乌集难得而制得其地不足以为广有其众不足以为彊自上古弗属汉数千里争利则人马罢虏以全制其弊埶必危殆臣故以为不如和亲羣臣议者多附安国于是上许和亲明年鴈门马邑豪聂翁壹因大行王恢言匈奴初和亲亲信边可诱以利致之伏兵袭击必破之道也上乃召问公卿曰朕饰子女以配单于币帛文锦赂之甚厚单于待命加嫚侵盗无已边竟数惊朕甚闵之今欲举兵攻之何如大行恢对曰陛下虽未言臣固愿效之臣闻全代之时北有彊胡之敌内连中国之兵然尚得养老长防种树以时仓廪富实匈奴不轻侵也今以陛下之威海内为一天下同任又遣子弟乗邉守塞转粟挽输以为之备然匈奴侵盗不已者无他以不恐之故耳臣窃以为击之便御史大夫安国曰不然臣闻髙皇帝甞围于平城匈奴至者投鞍髙如城者数所平城之饥七日不食天下歌之及解围反位而无忿怒之心夫圣人以天下为度者也不以己私怒伤天下之功故乃遣刘敬奉金千斤以结和亲至今为五世利孝文皇帝又甞一拥天下之兵聚之广武常谿然终无尺寸之功而天下黔首莫不忧者孝文寤于兵之不可宿故复合和亲之约此二圣之迹足以为效矣臣窃以为勿击便恢曰不然臣闻五帝不相袭礼三王不相复乐非故相反也各因世宜也且髙帝身被坚执鋭防雾露沭霜雪行防十年所以不报平城之怨者非力不能所以休天下之心也今边境数惊士卒伤死中国槥车相望此仁人之所隐也臣故曰击之便安国曰不然臣闻利不十者不易业功不百者不变常是以古之人君谋事必就祖发政占古语重作事也且自三代之盛夷狄不与正朔服色非威不能制彊弗能服也以为逺方絶地不牧之民不足烦中国也且匈奴轻疾悍亟之兵也至如焱风去如收电畜牧为业弧弓射猎逐兽随草居处无常难得而制今使边郡乆废耕织以支胡之常事其势不相权也臣故曰勿击便恢曰不然臣闻鳯鸟乗于风圣人因于时昔秦缪公都雍地方三百里知时宜之变攻取西戎辟地千里并国十四陇西北地是也及后防恬为秦侵胡辟数千里以河为竟累石为城树榆为塞匈奴不敢饮马于河置防然后敢牧马夫匈奴独可以威服不可以仁畜也今以中国之盛万倍之赀遣百分之一以攻匈奴譬犹以彊弩射且溃之痈也必不防行矣若是则北发月氏可得而臣也臣故曰击之便安国曰不然臣闻用兵者以饱待饥正治以待其乱定舍以待其劳故接兵覆众伐国堕城常坐而役敌国此圣人之兵也且臣闻之冲风之衰不能起毛羽彊弩之末不能入鲁缟夫盛之有衰犹朝之必莫也今将卷甲轻举深入长敺难以为功从行则廹胁横行则中絶疾则粮乏徐则后利不至千里人马乏食兵法曰遗人获也意者有他缪巧可以禽之则臣不知也不然则未见深入之利也臣故曰勿击便恢曰不然夫草木遭霜者不可以风过清水明镜不可以形逃通方之士不可以文乱今臣言击之者固非发而深入也将顺因单于之欲诱而致之边吾选枭骑壮士阴伏而处以为之备审遮险阻以为其戒吾势已定或营其左或营其右或当其前或絶其后单于可禽百全必取上曰善乃从恢议阴使聂翁壹为间亡入匈奴谓单于曰吾能斩马邑令丞以城降财物可尽得单于爱信以为然而许之翁壹乃诈斩死罪囚县其头马邑城下视单于使者为信曰马邑长吏已死可急来于是单于穿塞将十万骑入武州塞当是时汉伏兵车骑材官三十余万匿马邑旁谷中卫尉李广为骁骑将军太仆公孙贺为轻车将军大行王恢为将屯将军太中大夫李息为材官将军御史大夫安国为护军将军诸将皆属约单于入马邑纵兵王恢李息别从代主击辎重于是单于入汉塞未至马邑百余里闲有吿之者輙还去塞下传言单于已去汉兵追至塞度弗能及王恢等皆罢兵上怒恢不出击单于辎重也恢曰始约为入马邑城兵与单于接而臣击其辎重可得利今单于不至而还臣以三万人众不敌祗取辱固知还而斩然完陛下士三万人于是下恢廷尉廷尉当恢逗桡当斩恢行千金丞相蚡蚡不敢言上而言于太后曰王恢首为马邑事今不成而诛恢是为匈奴报讐也上朝太后太后以蚡言吿上上曰首为马邑事者恢故发天下兵数十万从其言为此且纵单于不可得恢所部击犹颇可得以尉士大夫心今不诛恢无以谢天下于是恢闻乃自杀安国为人多大畧知足以当世取舎而出于忠厚贪耆财利然所推举皆亷士贤于己者于梁举壶遂臧固至他皆天下名士士亦以此称慕之唯天子以为国器安国为御史大夫五年丞相蚡薨安国行丞相事奉引堕车蹇上欲用安国为丞相使使视蹇甚乃更以平棘侯薛泽为丞相安国病免数月瘉复为中尉嵗余徙为衞尉而将军衞青等击匈奴破龙城明年匈奴大入邉语在青安国为材官将军屯渔阳捕生口虏言匈奴逺去即上言方佃作时请且罢屯罢屯月余匈奴大入上谷渔阳安国壁乃有七百余人出与战安国伤入壁匈奴虏掠千余人及畜产去上怒使使责让安国徙益东屯右北平是时虏言当入东方安国始为御史大夫及护军后稍下迁而新幸壮将军衞青等有功益贵安国既疏逺黙黙也将屯又为匈奴所欺失亡多甚自愧幸得罢归乃益东徙屯意忽忽不乐数月病欧血死安国以元二年中卒壶遂者与太史迁等定汉律歴官至詹事其人深中隠厚笃行君子上方倚以为汉相防其病卒
　　李广陇西成纪人也其先曰李信秦时为将逐得燕太子丹者也广家世世受射孝文十四年匈奴大入萧闗而广以良家子从军击胡用善射杀首虏多为郎骑常侍数从射猎格杀猛兽文帝曰惜广不逢时令当髙帝世万户侯岂足道哉景帝即位为骑郎将吴楚反时为骁骑都尉从太尉亚夫战昌邑下显名以梁王授广将军印故还赏不行为上谷太守日与匈奴合战典属国公孙昆邪为上泣曰李广材气天下无双自负其能数与虏确恐亡之上乃徙广为上郡太守后匈奴大入上郡天子使中贵人从广勒习兵击匈奴中贵人者将数十骑从见匈奴三人与战射伤中贵人杀其骑且尽中贵人走广广曰是必射雕者也广乃从百骑往驰三人三人亡马歩行行数十里广令其骑张左右翼而广身自射彼三人者杀其二人生得一人果匈奴射雕者也已之上马望匈奴有数千骑见广以为诱骑皆惊上山陈广之百骑皆大恐欲驰还走广曰我去大军数十里今如此走匈奴追射我立尽今我留匈奴必以我为大军之诱不我击广令曰前未到匈奴二里所止令曰皆下马解鞍骑曰虏多如是解鞍即急柰何广曰彼虏以我为走今解鞍以示不去用坚其意有白马将出护其兵广上马与十余骑奔射杀白马将而复还至其百骑中解鞍令士皆纵马卧时会暮胡兵终怪之不敢击夜半胡兵以为汉有伏军于旁欲夜取之即引兵去平旦广乃归其大军后徙为陇西北地鴈门云中太守武帝即位左右言广名将也繇是入为未央衞尉而程不识时亦为长乐衞尉程不识故与广俱以边太守将屯及出击胡而广行无部曲行陈就善水草顿舍止人人自便不击刁斗自衞莫府省文书然亦逺斥未甞遇害程不识正部曲行伍营陈击刁斗吏治军簿至明军不得休息然亦未甞遇害不识曰李将军极简易然虏卒犯之无以禁而其士亦佚乐为之死我军虽烦扰虏亦不得犯我是时汉边郡李广程不识为名将然匈奴畏广士卒多乐从而苦程不识不识孝景时以数直諌为太中大夫为人廉谨于文法后汉诱单于以马邑城使大军伏马邑旁而广为骁骑将军属护军将军单于觉之去汉军皆无功后四嵗广以衞尉为将军出鴈门击匈奴匈奴兵多破广军生得广单于素闻广贤令曰得李广必生致之胡骑得广广时伤置两马间络而盛之卧行十余里广佯死睨其旁有一胡儿骑善马广暂腾而上胡儿马因推堕儿取其弓鞭马南驰数十里复得其余军因引而入塞匈奴捕者骑数百追之广行取胡儿弓射杀追骑以故得脱于是至汉汉下广吏吏当广所失亡多为虏所生得当斩赎为庶人顷之家居数嵗与故颍阴侯屏居蓝田南山中射猎甞夜从一骑出从人田间饮还至霸陵亭霸陵尉醉呵止广广骑曰故李将军尉曰今将军尚不得夜行何故也止广宿亭下居无何匈奴入辽西杀太守败韩将军韩将军后徙居右北平死于是上乃召拜广为右北平太守广即请霸陵尉与俱至军而斩之上书自陈谢罪诏报不问广在郡匈奴号曰汉飞将军避之数嵗不入界广出猎见草中石以为虎而射之中石没镞视之石也他日射之终不能入矣广所居郡闻有虎常自射之及居右北平射虎虎腾伤广广亦射杀之石建卒上召广代为郎中令元朔六年广复为后将军从大将军出定襄击匈奴诸将多中首虏率为侯者而广军无功后三嵗广以郎中令将四千骑出右北平博望侯张骞将万骑与广俱异道行数百里匈奴左贤王将四万骑围广广军士皆恐广乃使其子敢往驰之敢从数十骑直贯胡骑出其左右而还报广曰胡虏易与耳军士乃安为圜陈外乡胡急击矢下如雨汉兵死者过半汉矢且尽广乃令士持满无发而广身自以大黄射其裨将杀数人胡虏益解防暮吏士皆无人色而广意气自若益治军军中服其勇也明日复力战而博望侯军亦至匈奴乃解去汉军罢弗能追是时广军防没罢归汉法博望侯后期当死赎为庶人广军自当亡赏初广与从弟李蔡俱为郎事文帝景帝时蔡积功至二千石武帝元朔中为轻车将军从大将军击右贤王有功中率封为乐安侯元狩二年代公孙为丞相蔡为人在下中名声出广下逺甚然广不得爵邑官不过九卿广之军吏及士卒或取封侯广与望气王朔语曰自汉征匈奴广未甞不在其中而诸妄校尉以下材能不及中人然以击胡军功取侯者数十人广不为后人然终无尺寸功以得封邑者何也岂吾相不当侯邪朔曰将军自念岂甞有所恨乎广曰吾甞为陇西守羌甞反吾诱降者八百余人诈而同日杀之至今恨独此耳朔曰祸莫大于杀已降此乃将军所以不得侯者也广歴七郡太守前后四十余年得赏赐輙分其戏下饮食与士卒共之家无余财终不言生产事为人长猨臂其善射亦天性虽子孙他人学者莫能及广呐口少言与人居则画地为军陈射阔狭以饮専以射为戱将兵乏絶处见水士卒不尽饮不近水不尽餐不甞食寛缓不苛士以此爱乐为用其射见敌非在数十歩之内度不中不发发即应弦而倒用此其将数困辱及射猛兽亦数为所伤云元狩四年大将军骠骑将军大击匈奴广数自请行上以为老不许良乆乃许之以为前将军大将军青出塞捕虏知单于所居乃自以精兵走之而令广并于右将军军出东道东道少回逺大军行水草少其势不屯行广辞曰臣部为前将军今大将军乃徙臣出东道且臣结发而与匈奴战乃今一得当单于臣愿居前先死单于大将军隂受上指以为李广数竒【数音所角反奇音居宜反言命只不耦合也】毋令当单于恐不得所欲是时公孙敖新失侯为中将军大将军亦欲使敖与俱当单于故徙广广知之固辞大将军弗听令长史封书与广之莫府曰急诣部如书广不谢大将军而起行意象愠怒而就部引兵与右将军食其合军出东道惑失道后大将军大将军与单于接战单于遁走弗能得而还南絶幕乃遇两将军广已见大将军还入军大将军使长史持糒醪遗广因问广食其失道状曰青欲上书报天子失军曲折广未对大将军长史急责广之莫府上簿广曰诸校尉无罪乃我自失道吾今自上簿至莫府谓其麾下曰广结发与匈奴大小七十余战今幸从大将军出接单于兵而大将军徙广部曲回逺又迷失道岂非天哉且广年六十嵗终不能复对刀笔之吏矣遂引刀自刭百姓闻之知与不知老壮皆为垂涕而右将军独下吏当死赎为庶人广三子曰当户椒敢皆为郎上与韩嫣戏嫣少不逊当户击嫣嫣走于是上以为能当户蚤死乃拜椒为代郡太守皆先广死广死军中时敢从骠骑将军广死明年李蔡以丞相坐诏赐地阳陵当得二十畆蔡盗取三顷颇卖得四十余万又盗取神道外壖地一畆葬其中当下狱自杀敢以校尉从骠骑将军击胡左贤王力战夺左贤王旗鼓斩首多赐爵闗内侯食邑二百户代广为郎中令顷之怨大将军青之恨其父乃击伤大将军大将军匿讳之居无何敢从上雍至甘泉宫猎骠骑将军去病怨敢伤青射杀敢去病时方贵幸上为讳云鹿触杀之居嵗余去病死敢有女为太子中人爱幸敢男禹有宠于太子然好利亦有勇甞与侍中贵人饮侵陵之莫敢应后愬之上上召禹使刺虎县下圈中未至地有诏引出之禹从落中以剑斫絶累欲刺虎上壮之遂救止焉而当戸有遗腹子陵将兵击胡兵败降匈奴后人吿禹谋欲亡从陵下吏死陵字少卿少为侍中建章监善骑射爱人谦让下士甚得名誉武帝以为有广之风使将八百骑深入匈奴二千余里过居延视地形不见虏还拜为骑都尉将勇敢五千人教射酒泉张掖以备胡数年汉遣贰师将军伐大宛使陵将五校兵随后行至塞会贰师还上赐陵书陵防吏士与轻骑五百出敦煌至盐水迎贰师还复防屯张掖天汉二年贰师将三万骑出酒泉击右贤王于天山召陵欲使为贰师将辎重陵召见武台叩头自请曰臣所将屯边者皆荆楚勇士竒材剑客也力扼虎射命中愿得自当一队到兰于山南以分单于兵无令専乡贰师军上曰将恶相属邪吾发军多毋骑予女陵对无所事骑臣愿以少击众歩兵五千人渉单于庭上壮而许之因诏彊弩都尉路博徳将兵半道迎陵军博徳故伏波将军亦羞为陵后距奏言方秋匈奴马肥未可与战臣愿防陵至春俱将酒泉张掖骑各五千人并击东西浚稽可必禽也书奏上怒疑陵悔不欲出而教博徳上书乃诏博徳吾欲予李陵骑云欲以少击众今虏入西河其引兵走西河遮钩营之道诏陵以九月发出遮虏鄣至东浚稽山南龙勒水上徘徊观虏即亡所见从浞野侯赵破奴故道抵受降城休士因骑置以闻所与博徳言者云何具以书对陵于是将其歩卒五千人出居延北行三十日至浚稽山止营举图所过山川地形使麾下骑陈歩乐以闻歩乐召见道陵将率得士死力上甚说拜歩乐为郎陵至浚稽山与单于相值骑可三万围陵军军居两山间以大车为营陵引士出营外为陈前行持防盾后行持弓弩令曰闻鼓声而纵闻金声而止虏见汉军少直前就营陵搏战攻之千弩俱发应而倒虏还走上山汉军追击杀数千人单于大惊召左右地兵八万余骑攻陵陵且战且引南行数日抵山谷中连战士卒中矢伤三创者载辇两创者将车一创者持兵战陵曰吾士气少衰而鼓不起者何也军中岂有女子乎始军出时闗东羣盗妻子徙邉者随军为卒妻妇大匿车中陵捜得皆剑斩之明日复战斩首三千余级引兵东南循故龙城道西行四五日抵大泽葭苇中虏从上风纵火陵亦令军中纵火以自救南行至山下单于在南山上使其子将骑击陵陵军歩鬭树木间复杀数千人因发连弩射单于单于下走是日捕得虏言单于曰此汉精兵击之不能下日夜引吾南近塞得毋有伏兵乎诸当户君长皆言单于自将数万骑击汉数千人不能灭后无以复使边臣令汉益轻匈奴复力战山谷间尚四五十里得平地不能破乃还是时陵军益急匈奴骑多战一日数十合复伤杀虏二千余人虏不利欲去会陵军候管敢为校尉所辱亡降匈奴具言陵军无后救射矢且尽独将军麾下及成安侯校各八百人为前行以黄与白为帜当使精骑射之即破矣成安侯者颍川人父韩千秋故济南相奋击南越战死武帝封子延年为侯以校尉随陵单于得敢大喜使骑并攻汉军疾呼曰李陵韩延年趣降遂遮道急攻陵陵居谷中虏在山上四面射矢如雨下汉军南行未至鞮汗山一日五十万矢皆尽即弃车去士尚三千余人徒斩车辐而持之军吏持尺刃抵山入陿谷单于遮其后乗隅下垒石士卒多死不得行昬后陵便衣独歩出营止左右毋随我丈夫一取单于耳良乆陵还太息曰兵败死矣军吏或曰将军威震匈奴天命不遂后求道径还归如浞野侯为虏所得后亡还天子客遇之况于将军乎陵曰公止吾不死非壮士也于是尽斩旌旗及珍寳埋地中陵叹曰复得数十矢足以脱矣今无兵复战天明坐受缚矣各鸟兽去犹有得脱归报天子者令军士人持二升糒一半氷【半读曰判判大片也】期至遮虏鄣者相持夜半时击鼓起士鼓不鸣陵与韩延年俱上马壮士从者十余人虏骑数千追之延年战死陵曰无面目报陛下遂降军人分散脱至塞者四百余人陵败处去塞百余里边塞以闻上欲陵战死召陵母及妇使相者视之无死丧色后闻陵降责问陈歩乐歩乐自杀羣臣皆罪陵上以问太史令司马迁迁盛言陵事亲孝与士信常奋不顾身以殉国家之急其素所畜积也有国士之风今举事一不当全躯保妻子之臣随而媒蘖其短诚可痛也且陵提歩卒不满五千深輮戎马之地抑数万之师虏救死扶伤不暇悉举引弓之民共攻围之转鬭千里矢尽道穷士张空拳冒白刃北首争死敌得人之死力虽古名将不过也身虽防败然其所摧败亦足暴于天下彼之不死宜欲得当以报汉也初上遣贰师大军出财令陵为助兵及陵与单于相值而贰师功少上以迁诬罔欲沮贰师为陵游说下迁腐刑乆之上悔陵无救曰陵当发出塞乃诏彊弩都尉令迎军坐预诏之得令老将生奸诈乃遣使劳赐陵余军得脱者陵在匈奴嵗余上遣因杅将军公孙敖将兵深入匈奴迎陵敖军无功还曰捕得生口言李陵教单于为兵以备汉军故臣无所得上闻于是族陵家母弟妻子皆伏诛陇西士大夫以李氏为愧其后汉遣使使匈奴陵谓使者曰吾为汉将歩卒五千人横行匈奴以亡救而败何负于汉而诛吾家使者曰汉闻李少卿教匈奴为兵陵曰乃李绪非我也绪本汉塞外都尉居奚侯城匈奴攻之绪降而单于客遇绪常坐陵上陵痛其家以绪而诛使人刺杀绪大阏氏欲杀陵单于匿之北方大阏氏死乃还单于壮陵以女妻之立为右校王衞律为丁灵王【丁灵胡之别种也立为王而王其人也】皆贵用事卫律者父本长水胡人律生长汉善协律都尉李延年延年荐言律使匈奴使还会延年家收律惧并诛亡还降匈奴匈奴爱之常在单于左右陵居外有大事乃入议昭帝立大将军霍光左将军上官桀辅政素与陵善遣陵故人陇西任立政等三人俱至匈奴招陵立政等至单于置酒赐汉使者李陵衞律皆侍坐立政见陵未得私语即目视陵而数数自循其刀环握其足隂谕之言可还归汉也后陵律持牛酒劳汉使博饮两人皆胡服椎结立政大言曰汉已大赦中国安乐主上富于春秋霍子孟上官少叔用事以此言微动之陵黙不应孰视而自循其发答曰吾已胡服矣有顷律起更衣立政曰咄少卿良苦霍子孟上官少叔谢女陵曰霍与上官无恙乎立政曰请少卿来归故乡无忧富贵陵字立政曰少公归易耳恐再辱奈何语未卒衞律还颇闻余语曰李少卿贤者不独居一国范蠡徧游天下由余去戎入秦今何语之亲也因罢去立政随谓陵曰亦有意乎陵曰丈夫不能再辱陵在匈奴二十余年元平元年病死
　　苏建杜陵人也以校尉从大将军青击匈奴封平陵侯以将军筑朔方后以衞尉为游击将军从大将军出朔方后一嵗以右将军再从大将军出定襄亡翕侯失军当斩赎为庶人其后为代郡太守卒官有三子嘉为奉车都尉贤为骑都尉中子武最知名武字子卿以父任兄弟并为郎稍迁至栘中廐监【栘音移】时汉连伐胡数通使相窥观匈奴留汉使郭吉路充国等前后十余軰匈奴使来汉亦留之以相当天汉元年且鞮侯单于初立恐汉袭之乃曰汉天子我丈人行也尽归汉使路充国等武帝嘉其义乃遣武以中郎将持节送匈奴使留在汉者因厚赂单于答其善意武与副中郎将张胜及假吏常惠等募士斥百余人俱既至匈奴置币遗单于单于益骄非汉所望也方欲发使送武等会缑王与长水虞常等谋反匈奴中【缑音工侯反】缑王者昆邪王姊子也与昆邪王俱降汉后随浞野侯没胡中及衞律所将降者隂相与谋刼单于母阏氏归汉会武等至匈奴虞常在汉时素与副张胜相知私胜曰闻汉甚怨衞律常能为汉伏弩射杀之吾母与弟在汉幸防其赏赐张胜许之以货物与常后月余单于出猎独阏氏子弟在虞常等七十余人欲发其一人夜亡吿之单于子弟发兵与战缑王等皆死虞常生得单于使卫律治其事张胜闻之恐前语发以状语武武曰事如此必及我见犯乃死重负国欲自杀胜惠共止之虞常果引张胜单于怒召诸贵人议欲杀汉使者左伊秩訾曰即谋单于何以复加宜皆降之单于使衞律召武受辞武谓惠等屈节辱命虽生何面目以归汉引佩剑自刺衞律惊自抱持武驰召医凿地为坎置煴火覆武其上蹈其背以出血武气絶半日复息惠等哭舆归营单于壮其节朝夕遣人问武而收系张胜武益愈单于使使暁武会论虞常欲因此时降武剑斩虞常已律曰汉使张胜谋杀单于近臣当死单于募降者赦罪举劒欲击之胜请降律谓武曰副有罪当相坐武曰本无谋又非亲属何谓相坐复举剑拟之武不动律曰苏君律前负汉归匈奴幸防大恩赐号称王拥众数万马畜弥山富贵如此苏君今日降明日复然空以身膏草野谁复知之武不应律曰君因我降与君为兄弟今不听吾计后虽欲复见我尚可得乎武骂律曰女为人臣子不顾恩义畔主背亲为降虏于蛮夷何以女为见且单于信女使决人死生不平心持正反欲鬪两主观祸败南越杀汉使者屠为九郡宛王杀汉使者头悬北阙朝鲜杀汉使者即时诛灭独匈奴未耳若知我不降明欲令两国相攻匈奴之祸从我始矣律知武终不可胁白单于单于愈益欲降之乃幽武置大窖中絶不饮食天雨雪武卧齧雪与旃毛并咽之数日不死匈奴以为神乃徙武北海上无人处使牧羝羝乳乃得归别其官属常惠等各置他所既至海上廪食不至掘野防去草实而食之杖汉节牧羊卧起操持节旄尽落积五六年单于弟于靬王弋射海上【靬音居元反】武能网纺缴檠弓弩于靬王爱之给其衣食三嵗余王病赐武马畜服匿穹庐王死后人众徙去其冬丁令盗武牛羊武复穷厄初武与李陵俱为侍中武使匈奴明年陵降不敢求武乆之单于使陵至海上为武置酒设乐因谓武曰单于闻陵与子卿素厚故使来说足下虚心欲相待终不得归汉空自苦亡人之地信义安所见乎前长君为奉车【长君武兄嘉】从至雍棫阳宫扶辇下除触柱折辕劾大不敬伏剑自刎赐钱二百万以葬孺卿从祠河东后土【孺卿武弟贤】宦骑与黄门驸马争船推堕驸马河中溺死宦骑亡诏使孺卿逐捕不得惶恐饮药而死来时太夫人已不幸陵送葬至阳陵子卿妇年少闻已更嫁矣独有女弟二人两女一男今复十余年存亡不可知人生如朝露何乆自苦如此陵始降时忽忽如狂自痛负汉加以老母系保宫子卿不欲降何以过陵且陛下春秋髙法令亡常大臣亡罪夷灭者数十家安危不可知子卿尚复谁为乎愿听陵计勿复有云武曰武父子亡功德皆为陛下所成就位列将爵通侯兄弟亲近常愿肝脑涂地今得杀身自效虽防斧钺汤镬诚甘乐之臣事君犹子事父也子为父死无所恨愿勿复再言陵与武饮数日复曰子卿壹听陵言武曰自分已死乆矣王必欲降武请毕今日之驩效死于前陵见其至诚喟然叹曰嗟乎义士陵与衞律之罪上通于天因泣下霑衿与武决去陵恶自赐武使其妻赐武牛羊数十头后陵复至北海上语武区脱捕得云中生口【区脱土室胡儿所作以汉者也区音一侯反脱音土活反】言太守已下吏民皆白服曰上崩武闻之南乡号哭欧血旦夕临数月昭帝即位数年匈奴与汉和亲汉求武等匈奴诡言武死后汉使复至常惠请其守者与俱得夜见汉使具自陈道教使者谓单于言天子射上林中得鴈足有系帛书言武等在某泽中使者大喜如惠言以让单于单于视左右而惊谢汉使曰武等实在于是陵置酒贺武曰今足下还归扬名于匈奴功显于汉室虽古竹帛所载丹青所画何以过子卿陵虽驽怯令汉且贳陵罪全其老母使得奋大辱之积志庶防乎曹柯之盟此陵宿昔之所不忘也收族陵家为世大戮陵尚复何顾乎已矣令子卿知吾心耳异域之人壹别长絶陵起舞歌曰径万里兮渡沙漠为君将兮奋匈奴路穷絶兮矢刃摧士众灭兮名已隤老母已死兮虽欲报恩将安归陵泣下数行因与武决单于召会武官属前以降及物故凡随武还者九人武以始元六年春至亰师诏武奉一太牢谒孝武帝庙园陵拜为典属国秩中二千石赐钱二百万公田二顷宅一区常惠徐圣赵终根皆拜为中郎赐帛各二百疋其余六人老归家赐钱人十万复终身常恵后至右将军封列侯自有传武留匈奴凡十九嵗始以彊壮出及还须发尽白武来归明年上官桀子安与桑羊及燕王盖主谋反武子男元与安有谋坐死初桀安与大将军霍光争权数疏光过失予燕王令上书吿之又言苏武使匈奴二十年不降还乃为典属国大将军长史无功劳为捜粟都尉光専权自恣及燕王等谋反穷治党与武素与桀羊有旧数为燕王所讼子又在谋中廷尉奏请逮捕武霍光寝其奏免武官数年昭帝崩武以故二千石与计谋立宣帝赐爵闗内侯食邑三百户乆之衞将军张安世荐武明习故事奉使不辱命先帝以为遗言宣帝即时召武待诏宦者署数进见复为右曹典属国以武着节老臣令朝朔望号称祭酒甚优宠之武所得赏赐尽以施予昆弟故人家不余财皇后父平恩侯帝舅平昌侯乐昌侯车骑将军韩増丞相魏相御史大夫丙吉皆敬重武武年老子前坐事死上闵之问左右武在匈奴乆岂有子乎武因平恩侯自白前发匈奴时胡妇适产一子通国有声问来愿因使者致金帛赎之上许焉后通国随使者至上以为郎又以武弟子为右曺武年八十余神爵二年病卒甘露三年单于始入朝上思股肱之羙乃图画其人于麒麟阁法其形貎署其官爵姓名惟霍光不名曰大司马大将军博陆侯姓霍氏次曰衞将军富平侯张安世次曰车骑将军龙雒侯韩増次曰后将军营平侯赵充国次曰丞相髙平侯魏相次曰丞相博阳侯丙吉次曰御史大夫建平侯杜延年次曰宗正阳城侯刘徳次曰少府梁邱贺次曰太子太傅萧望之次曰典属国苏武皆有功德知名当世是以表而扬之明着中兴辅佐列于方叔召虎仲山甫焉凡十一人皆有传自丞相黄霸廷尉于定国大司农朱邑京兆尹张敞右扶风尹翁归及儒者夏侯胜等皆以善终著名宣帝之世然不得列于名臣之图以此知其选矣
　　衞青字仲卿其父郑季河东平阳人也以县史给事侯家平阳侯曹夀尚武帝姊阳信长公主季与主家僮卫媪通生青青有同母兄衞长君及姊子夫子夫自平阳公主家得幸武帝故青冒姓为衞氏卫媪长女君孺次女少儿次女则子夫子夫男弟歩广皆冒衞氏青为侯家人少时归其父父使牧羊民母之子皆奴畜之不以为兄弟数青甞从人至甘泉居室有一钳徒相青曰贵人也官至封侯青笑曰人奴之生得无笞骂即足矣安得封侯事乎青壮为侯家骑从平阳主建元二年春青姊子夫得入宫幸上皇后大长公主女也无子妬大长公主闻衞子夫幸有身妬之乃使人捕青青时给事建章未知名大长公主执囚青欲杀之其友骑郎公孙敖与壮士往簒之故得不死上闻乃召青为建章监侍中及同母昆弟贵赏赐数日间累千金君孺为太仆公孙贺妻少儿故与陈掌通上召贵掌公孙敖由此益显子夫为夫人青为太中大夫元光六年拜为车骑将军击匈奴出上谷公孙贺为轻车将军出云中太中大夫公孙敖为骑将军出代郡卫尉李广为骁骑将军出鴈门军各万骑青至龙城斩首虏数百骑将军敖亡七千骑衞尉广为虏所得既而得脱归皆当斩赎为庶人贺亦无功唯青赐爵为闗内侯是后匈奴仍【仍频也】侵犯边元朔元年春衞夫人有男立为皇后其秋青复将三万骑出鴈门李息出代郡青斩首虏数千明年青复出云中西至髙阙遂至于陇西捕首虏数千畜百余万走白羊楼烦王遂取河南地为朔方郡以三千八百户封青为长平侯青校尉苏建为平陵侯张次公为岸头侯使建筑朔方城上曰匈奴造谋籍兵数为边害故兴师遣将以征厥罪今车骑将军青度西河至髙阙获首二千三百级车辎畜产毕收为卤已封为列侯遂西定河南地案榆谿旧塞絶梓领梁北河讨蒲泥破符离斩轻锐之卒捕伏听者【伏于隐处听军虚实】三千一十七级执讯获丑敺马牛羊百有余万全甲兵而还其益封青三千八百户其后匈奴比嵗入代郡鴈门定襄上郡朔方所杀畧甚众元朔五年春令青将三万骑出髙阙衞尉苏建为游击将军左内史李沮为彊弩将军太仆公孙贺为骑将军代相李蔡为轻车将军皆领属车骑将军俱出朔方大行李息岸头侯张次公为将军俱出右北平匈奴右贤王当青等以为汉兵不能至此饮醉汉兵夜至围右贤王右贤王惊夜逃独与其爱妾一人骑数百驰溃围北去汉轻骑校尉郭成等追数百里弗得得右贤裨王十余人众男女万五千余人畜数十百万于是引兵而还至塞天子使使者持大将军印即军中拜青为大将军诸将皆以兵属立号而归上曰大将军青躬率戎士师大防获匈奴王十有余人益封青八千七百户而封青子伉为宜春侯子不疑为阴安侯子登为发千侯青固谢曰臣幸得待罪行间赖陛下神灵军大防皆诸校力战之功也陛下幸已益封臣青臣青子在襁褓中未有勤劳上幸裂地封为三侯非臣待罪行间所以劝士力战之意也伉等三人何敢受封上曰我非忘诸校功也今固且图之乃诏御史曰护军都尉公孙敖三从大将军击匈奴常护军傅校获王封敖为合骑侯都尉韩説从大将军出窴浑至匈奴右贤王庭为戏下搏战获王封説为龙侯骑将军贺从大将军获王封贺为南窌侯轻车将军李蔡再从大将军获王封蔡为乐安侯校尉李朔赵不虞公孙戎奴各三从大将军获王封朔为陟轵侯不虞为随成侯戎奴为从平侯将军李沮李息及校尉窦如意中郎将绾皆有功赐爵闗内侯沮息如意食邑各三百户其秋匈奴入代杀都尉明年春大将军青出定襄合骑侯敖为中将军太仆贺为左将军翕侯赵信为前将军卫尉苏建为右将军郎中令李广为后将军左内史李沮为彊弩将军咸属大将军斩首数千级而还月余悉复出定襄斩首虏万余人苏建赵信并军三千余骑独逢单于兵与战一日余汉兵且尽信故胡人降为翕侯见急匈奴诱之遂将其余骑可八百奔降单于苏建尽亡其军独以身得亡去自归青青问其罪正闳长史安议郎周霸等建当云何霸曰自大将军出未甞斩裨将今建弃军可斩以明将军之威闳安曰不然兵法小敌之坚大敌之禽也今建以数千当单于数万力战一日余士皆不敢有贰心自归而斩之是示后无反意也不当斩青曰青幸得以肺附待罪行间不患无威而霸説我以明威甚失臣意且使臣职虽当斩将以臣之尊宠而不敢自擅专诛于境外其归天子天子自裁之于以风为人臣不敢专权不亦可乎军吏皆曰善遂囚建行在所是嵗也霍去病始侯
　　霍去病大将军青姊少儿子也其父霍仲孺先与少儿通生去病及衞皇后尊少儿更为詹事陈掌妻去病以皇后姊子年十八为侍中善骑射再从大将军大将军受诏予壮士为票姚校尉与轻勇骑八百直弃大将军数百里赴利斩捕首虏过当于是上曰票姚校尉去病斩首捕虏二千二十八级得相国当户斩单于大父行籍若侯产捕季父罗姑比再冠军以二千五百户封去病为冠军侯上谷太守郝贤四从大将军捕首虏千三百级封贤为终利侯骑士孟已有功赐爵闗内侯邑三百户是嵗失两将军亡翕侯功不多故青不益封苏建至上弗诛赎为庶人青赐千金是时王夫人方幸于上寗乗说青曰将军所以功未甚多身食万户三子皆为侯者以皇后故也今王夫人幸而宗族未富贵愿将军奉所赐千金为王夫人亲夀青以五百金为王夫人亲夀上闻问青青以实对上乃拜寗乗为东海都尉校尉张骞从大将军以甞使大夏防匈奴中乆道军知善水草处军得以无饥渴因前使絶国功封骞为博望侯去病侯三嵗元狩三年春为骠骑将军将万骑出陇西有功上曰骠骑将军率戎士逾乌盭讨遫濮渉狐奴厯五王国辎重人众摄詟者弗取防获单于子转战六日过焉支山千有余里合短兵鏖臯兰下杀折兰王斩卢侯王鋭悍者诛全甲获丑执浑邪王子及相国都尉防首虏八千九百六十级收休屠祭天金人师率减什七益封去病二千二百户其夏去病与合骑侯敖俱出北地异道博望侯张骞郎中令李广俱出右北平异道广将四千骑先至骞将万骑后匈奴左贤王将数万骑围广广与战二日死者过半所杀亦过当骞至匈奴引兵去骞坐行留当斩赎为庶人而去病出北地遂深入合骑侯失道不相得去病至祁连山捕首虏甚多上曰骠骑将军渉钧耆济居延遂臻小月氏攻祁连山扬武乎鱳得得单于单桓酋涂王及相国都尉以众降下者二千五百人可谓能舍服知成而止矣防首虏三万二百获五王王母单于阏氏王子五十九人相国将军当户都尉六十三人师大率减什三益封去病五千四百户赐校尉从至小月氏者爵左庶长鹰击司马破奴再从骠骑将军斩遫濮王捕稽且王右千骑将王王母各一人王子以下四十一人捕虏三千三百三十人前行捕虏千四百人封破奴为从骠侯校尉髙不识从骠骑将军捕呼于耆王王子以下十一人捕虏千七百六十八人封不识为宜冠侯校尉仆多有功封为煇渠侯合骑侯敖坐行防不与骠骑将军会当斩赎为庶人诸宿将所将士马兵亦不如去病去病所将常选然亦敢深入常与壮骑先其大军军亦有天幸未甞困絶也然而诸宿将常防落不耦由此去病日以亲贵比大将军其后单于怒浑邪王居西方数为汉所破亡数万人以骠骑之兵也欲召诛浑邪王浑邪王与休屠王等谋欲降汉使人先要道边是时大行李息将城河上得浑邪王使即驰以闻上恐其以诈降而袭边乃令去病将兵迎之去病既渡河与浑邪众相望浑邪裨王将见汉军而多欲不降者颇遁去去病乃驰入得与浑邪王相见斩其欲亡者八千人遂独遣浑邪王乗先诣行在所尽将其众渡河降者数万人号称十万既至长安天子所以赏赐数十钜万封浑邪王万户为漯隂侯封其裨王呼毒尼为下摩侯防疵为煇渠侯禽黎为河綦侯大当户调虽为常乐侯于是上嘉去病之功曰骠骑将军去病率师征匈奴西域王浑邪王及厥众萌咸奔于率以军粮接食并将控万有余人诛獟悍防首虏八千余级降异国之王三十二战士不离伤十万之众毕懐集服仍兴之劳爰及河塞庶防无患以千七百户益封骠骑将军减陇西北地上郡戍卒之半以寛天下繇役乃分处降者于边五郡故塞外而皆在河南因其故俗为属国其明年匈奴入右北平定襄杀畧汉千余人其明年上与诸将议曰翕侯赵信为单于画计常以为汉兵不能度幕轻留今大发卒其势必得所欲是嵗元狩四年也春上令大将军青骠骑将军去病各五万骑歩兵转者踵军数十万而敢力战深入之士皆属去病去病始为出定襄当单于捕虏虏言单于东乃更令去病出代郡令青出定襄郎中令李广为前将军太仆公孙贺为左将军主爵赵食其为右将军平阳侯襄为后将军皆属大将军赵信为单于谋曰汉兵即度幕人马罢匈奴可坐收虏耳乃悉逺北其辎重皆以精兵待幕北而适直青军出塞千余里见单于兵陈而待于是青令武刚车自环为营而纵五千骑往当匈奴匈奴亦从万骑防日且入而大风起沙砾击面两军不相见汉益纵左右翼绕单于单于视汉兵多而士马尚彊战而匈奴不利薄暮单于遂乗六臝壮骑可数百直冐汉围西北驰去昬汉匈奴相纷挐杀伤大当汉军左校捕虏言单于未昬而去汉军因发轻骑夜追之青因随其后匈奴兵亦散走会明行二百余里不得单于颇捕斩首虏万余级遂至窴顔山赵信城得匈奴积粟食军军防一日而还悉烧其城余粟以归青之与单于会也而前将军广右将军食其军别从东道或失道大将军引还过幕南乃相逢青欲使使归报令长史簿责广广自杀食其赎为庶人青军入塞凡斩首虏万九千级是时匈奴众失单于十余日右谷蠡王自立为单于单于后得其众右王乃去单于之号去病骑兵车重与大将军军等而亡裨将悉以李敢等为大校当裨将出代右北平二千余里直左方兵所斩捕功已多于青既皆还上曰骠骑将军去病率师躬将所获荤允之士约轻赍絶大幕渉获单于章渠以诛北车耆转击左大将双获旗鼓歴度难侯济弓卢获屯头王韩王等三人将军相国当户都尉八十三人封狼居胥山禅于姑衍登临翰海执讯获丑七万有四百四十三级师率减什二取食于敌卓行殊逺而粮不絶以五千八百户益封骠骑将军右北平太守路博徳属骠骑将军会兴城不失期从至梼余山斩首捕虏二千八百级封博徳为邳离侯北地都尉衞山从骠骑将军获王封山为义阳侯故归义侯因淳王复陆支楼剸王伊即靬皆从骠骑将军有功封复陆支为杜侯伊即靬为众利侯从骠侯破奴昌武侯安稽从骠骑有功益封各三百户渔阳太守解校尉敢皆获旗鼓赐爵闗内侯解食邑三百户敢二百户校尉自为爵左庶长军吏卒为官赏赐甚多而青不得益封吏卒无封者唯西河太守常惠云中太守遂成受赏遂成秩诸侯相赐食邑二百户黄金百斤惠爵闗内侯两军之出塞塞阅官及私马凡十四万匹而后入塞者不满三万匹乃益置大司马位大将军骠骑将军皆为大司马定令令骠骑将军秩禄与大将军等自是之后大将军日衰而骠骑日益贵幸大将军故人门下多去事骠骑輙得官爵唯独任安不肯去骠骑将军为人少言不泄有气敢往上甞欲教之孙吴兵法对曰顾方略何如耳不至学古兵法上为治第令视之对曰匈奴不灭无以家为也由此上益重爱之然少而侍中贵不省士其从军天子为遣太官赍数十乗既还重车余弃粱肉而士有饥者其在塞外卒乏粮或不能自振而去病尚穿域蹋鞠也事多类此大将军为人仁善退让以和柔自媚于上然于天下未有称也骠骑将军自四年军后三嵗元狩六年薨天子悼之发属国元甲军陈自长安至茂陵为象祁连山谥之并武与广地曰景桓侯子嬗嗣嬗字子侯上爱之幸其壮而将之为奉车都尉从封泰山而薨无子国除自去病死后青长子宜春侯伉坐法失侯后五嵗伉弟二人隂安侯不疑发干侯登皆坐酎金失侯后二嵗冠军侯国絶后四年元封五年青薨谥曰烈侯子伉嗣六年坐法免自青围单于后十四嵗而卒竟不复击匈奴者以汉马少又方南诛两越东伐朝鲜击羌西南夷以故乆不伐胡初青既尊贵而平阳侯曹夀有恶疾就国长公主问列侯谁贤者左右皆言大将军主笑曰此出吾家常骑从我奈何左右曰于今尊贵无比于是长公主乃风白皇后言之上乃诏青尚平阳主与主合葬起象庐山云最大将军青凡七出击匈奴斩捕首虏五万余级一与单于战收河南地置朔方郡再封凡万六千三百户封三子为侯侯千三百户并之二万二百户其裨将及校尉侯者九人为特将者十五人李广张骞公孙贺李蔡曹襄韩説苏建皆自有传李息郁郅人也事景帝至武帝立八嵗为材官将军军马邑后六嵗为将军出代后三嵗为将军从大将军出朔方皆无功凡三为将军其后常为大行
　　公孙敖义渠人以郎事景帝至武帝立十二嵗为骑将军出代亡卒七千人当斩赎为庻人后五嵗以校尉从大将军封合骑侯后一嵗以中将军从大将军再出定襄无功后二嵗以将军出北地后骠骑失期当斩赎为庶人后二嵗以校尉从大将军无功后十四嵗以因杅将军筑受降城七嵗复以因杅将军再出击匈奴至余吾亡士多下吏当斩诈死亡居民间五六嵗后觉复系坐妻为巫蛊族凡四为将军
　　李沮云中人事景帝武帝立十七嵗以左内史为彊弩将军后一嵗复为彊弩将军
　　张次公河东人以校尉从大将军封岸头侯其后太后崩为将军军北军后一嵗复从大将军凡再为将军后坐法失侯
　　赵信以匈奴相国降为侯武帝立十八年为前将军与匈奴战败降匈奴
　　赵食其祋祤人武帝立十八年以主爵都尉从大将军斩首六百六十级元狩三年赐爵闗内侯黄金百斤明年为右将军从大将军出定襄迷失道当斩赎为庶人郭昌云中人以校尉从大将军元封四年以太中大夫为防胡将军屯朔方还击昆明无功夺印
　　荀彘太原广武人以御见侍中用校尉数从大将军元封三年为左将军击朝鲜无功坐捕楼船将军诛最骠骑将军去病凡六出击匈奴其四出以将军斩首虏十一余万级浑邪王以众降数万开河西酒泉之地西方益少胡防四益封凡万七千七百户其校吏有功侯者六人为将军者二人
　　路博徳西河平州人以右北平太守从骠骑将军封邳离侯骠骑死后博徳以卫尉为伏波将军伐破南越益封其后坐法失侯为彊弩都尉屯居延卒
　　赵破奴太原人甞亡入匈奴已而归汉为骠骑将军司马出北地封从骠侯坐酧金失侯后一嵗为匈河将军攻胡至匈河水无功后一嵗击虏楼兰王后为浞野侯后六嵗以浚稽将军将二万骑击匈奴左王左王与战兵八万骑围破奴破奴为虏所得遂没其军居匈奴中十嵗复与其太子安国亡入汉后坐巫蛊族自衞氏兴大将军青首封其后支属五人为侯凡二十四嵗而五侯皆夺国征和中戾太子败衞氏遂灭而霍光病弟光贵盛自有传
　　董仲舒广川人也少治春秋孝景时为博士下帷讲诵弟子传以乆次授业或莫见其面盖三年不窥园其精如此进退容止非礼不行学士皆师尊之武帝即位举贤良文学之士前后百数而仲舒以贤良对策焉制曰朕获承至尊休徳传之无穷而施之罔极任大而守重是以夙夜不皇康宁永惟万事之统犹惧有阙故广延四方之豪隽郡国诸侯公选贤良脩洁博习之士欲闻大道之要至论之极今子大夫褎然为举首朕甚嘉之子大夫其精心致思朕垂听而问焉盖闻五帝三王之道改制作乐而天下洽和百王同之当虞氏之乐莫甚于韶于周莫甚于勺圣王已没钟鼓筦之声未衰而大道微缺陵夷至乎桀纣之行王道大壊矣夫五百年之间守文之君当涂之士欲则先王之法以戴翼其世者甚众然犹不能反日以仆灭至后王而后止岂其所操持或誖缪而失其统与固天降命不可复反必推之于大衰而后息与乌虖凡所为屑屑夙兴夜寐务法上古者又将无补与三代受命其符安在灾异之变何缘而起性命之情或夭或夀或仁或鄙习闻其号未烛厥理伊欲风流而令行刑轻而奸改百姓和乐政事宣昭何脩何饬而膏露降百谷登德润四海泽臻草木三光全寒暑平受天之祐享鬼神之灵徳泽洋溢施乎方外延及羣生子大夫明先圣之业习俗化之变终始之序讲闻髙谊之日久矣其明以谕朕科别其条勿猥勿并取之于术慎其所出乃其不正不直不忠不极枉于执事书之不泄兴于朕躬毋悼后害子大夫其尽心靡有所隐朕将亲览焉仲舒对曰陛下发徳音下明诏求天命与情性皆非愚臣之所能及也臣谨案春秋之中视前世已行之事以观天人相与之际甚可畏也国家将有失道之败而天乃先出灾害以谴吿之不知自省又出怪异以警惧之尚不知变而伤败乃至以此见天心之仁爱人君而欲止其乱也自非大亡道之世者天尽欲扶持而安全之事在彊勉而已矣彊勉学问则闻见博而知益明彊勉行道则徳日起而大有功此皆可使还至而立有效者也诗曰夙夜匪解书云茂哉茂哉皆彊勉之谓也道者所由适于治之路也仁义礼乐皆其具也故圣王已没而子孙长乆安寜数百嵗此皆教化礼乐之功也王者未作乐之时乃用先王之乐宜于世者而以深入教化于民教化之情不得雅颂之乐不成故王者功成作乐乐其徳也乐者所以变民风化民俗也其变民也易其化人也着故声发于和而本于情接于肌肤蔵于骨髄故王者道虽衰缺而筦之声未衰也夫虞氏之不为政乆矣然而乐颂遗风犹有存者是以孔子在齐而闻韶也夫人君莫不欲安存而恶危亡然而政乱国危者甚众所任者非其人而所繇者非其道是以政日以仆灭也夫周道衰于幽厉非道亡也幽厉不繇也至于宣王思昔先王之徳兴滞补明文武之功业周道粲然复兴诗人羙之而作上天祐之为生贤佐后世称颂至今不絶此夙夜不解行善之所致也孔子曰人能道非道人也故治乱废兴在于已非天降命不可得反其所操持誖谬失其统也臣闻天之所大奉使之王者必有非人力所能致而自至者此受命之符也天下之人同心归之若归父母故天瑞应诚而至书曰白鱼入于王舟有火复于王屋流为乌此盖受命之符也周公曰复哉复哉孔子曰徳不孤必有邻皆积善累徳之效也及至后世滛佚衰微不能统理羣生诸侯背畔残贼良民以争壤土废徳教而任刑罚刑罚不中则生邪气邪气积于下怨恶畜于上上下不和则隂阳缪盭而妖孽生矣此灾异所縁而起也臣闻命者天之令也性者生之质也情者人之欲也或夀或夭或仁或鄙陶冶而成之不能粹羙有治乱之所生故不齐也孔子曰君子之徳风也小人之徳草也草上之风必偃故尧舜行徳则民仁夀桀纣行暴则民鄙夭夫上之化下下之从上犹泥之在钧唯甄者之所为犹金之在镕唯冶者之所铸绥之斯徕动之斯和此之谓也臣谨案春秋之文求王道之端得之于正正次王王次春春者天之所为也正者王之所为也其意曰上承天之所为而下以正其所为正王道之端云尔然则王者欲有所为宜求其端于天天道之大者在隂阳阳为徳隂为刑刑主杀而徳主生是故阳常居大夏而以生育养长为事隂常居大冬而积于空虚不用之处以此见天之任徳不任刑也天使阳出布施于上而主嵗功使隂入伏于下而时出佐阳阳不得隂之助亦不能独成嵗终阳以成嵗为名此天意也王者承天意以从事故任徳教而不任刑刑者不可任以治世犹隂之不可任以成嵗也为政而任刑不顺于天故先王莫之肯为也今废先王徳教之官而独任执法之吏治民毋乃任刑之意与孔子曰不教而诛谓之虐虐政用于下而欲徳教之被四海故难成也臣谨按春秋谓一元之意一者万物之所从始也元者辞之所谓大也谓一为元者视大始而欲正本也春秋深探其本而反自贵者始故为人君者正心以正朝廷正朝廷以正百官正百官以正万民正万民以正四方四方正逺近莫不壹于正而亡有邪气奸其间者是以隂阳调而风雨时羣生和而万民殖五谷熟而草木茂天地之间被润泽而大丰羙四海之内闻盛徳而皆徕臣诸福之物可致之祥莫不毕至而王道终矣孔子曰鳯鸟不至河不出图吾已矣夫自悲可致此物而身卑贱不得致也今陛下贵为天子富有四海居得致之位操可致之势又有能致之资行髙而恩厚知明而意羙爱民而好士可谓谊主矣然而天地未应而羙祥莫至者何也凡以教化不立而万民不正也夫万民之从利也如水之走下不以教化隄防之不能止也是故教化立而奸邪皆止者其隄防完也教化废而奸邪并出刑罚不能胜者其隄防壊也古之王者明于此是故南面而治天下莫不以教化为大务立大学以教于国设庠序以化于邑渐民以仁摩民以谊节民以礼故其刑罚甚轻而禁不犯者教化行而习俗美也圣王之继乱世也埽除其迹而悉去之复脩教化而崇起之教化已明习俗已成子孙循之行五六百嵗尚未败也至周之末世大为亡道以失天下秦继其后独不能改又益甚之重禁文学不得挟书弃捐礼谊而恶闻之其心欲尽灭先圣之道而颛为自恣茍简之治故立为天子十四嵗而国破亡矣自古以来未甞有以乱济乱大败天下之民如秦者也其遗毒余烈至今未灭使习俗薄恶人民嚣顽抵冒殊扞熟烂如此之甚者也孔子曰腐朽之木不可雕也粪土之墙不可圬也今汉继秦之后如朽木粪墙矣虽欲善治之亡可奈何法出而奸生令下而诈起如以汤止沸抱薪救火愈甚亡益也窃譬之琴瑟不调甚者必解而更张之乃可鼓也为政而不行甚者必变而更化之乃可理也当更张而不更张虽有良工不能善调也当更化而不更化虽有大贤不能善治也故汉得天下以来常欲善治而至今不可善治者失之于当更化而不更化也古人有言曰临渊羡鱼不如退而结网今临政而愿治七十余嵗矣不如退而更化更化则可善治善治则灾害日去福禄日来诗云宜民宜人受禄于天为政而宜于民者固当受禄于天夫仁义礼知信五常之道王者所当脩饬也王者脩饬故受天之祐而享鬼神之灵徳施于方外延及羣生也天子览其对而异焉乃复册之曰制曰葢闻虞舜之时防于岩廊之上垂拱无为而天下太平周文王至于日昃不暇食而宇内亦治夫帝王之道岂不同条共贯与何逸劳之殊也葢俭者不造元黄旌旗之饰及至周室设两观乗大路朱干玉戚八佾舞于庭而颂声兴夫帝王之道岂异指哉或曰良玉不瑑又云非文亡以辅徳二端异焉殷人执五刑以督奸伤饥肤以惩恶成康不式四十余年天下不犯囹圄空虚秦国用之死者甚众刑者相望耗矣哀哉乌虖朕夙寤晨兴惟前帝王之宪永思所以奉至尊章洪业皆在力本任贤今朕亲耕籍田以为农先劝孝弟崇有徳使者冠葢相望问勤劳恤孤独尽思极神功烈休徳未始云获也今阴阳错缪氛气充塞羣生寡遂黎民未济亷耻贸乱贤不肖浑殽未得其真故详延特起之士意庶防乎今子大夫侍诏百有余人或道世务而未济稽诸上古而不同考之于今而难行毋乃牵于文系而不得骋与将所繇异术所闻殊方与各悉对着于篇毋讳有司明其指略切磋究之以称朕意仲舒对曰臣闻尧受命以天下为己忧而未以位为乐也故诛逐乱臣务求贤圣是以得舜禹稷卨咎繇众圣辅徳贤能佐职教化大行天下和洽万民皆安仁乐谊各得其宜动作应礼从容中道故孔子曰如有王者必世而后仁此之谓也尧在位七十载乃逊于位以禅虞舜尧崩天下不归尧子丹朱而归舜舜知不可辟乃即天子之位以禹为相因尧之辅佐继其统业是以垂拱无为而天下治孔子曰韶尽羙矣又尽善也此之谓也至于殷纣逆天暴物杀戮贤知残贼百姓伯夷太公皆当世贤者隐处而不为臣守职之人皆奔走逃亡入于河海天下耗乱万民不安故天下去殷而从周文王顺天理物师用贤圣是以闳夭大颠散宜生等亦聚于朝廷爱施兆民天下归之故太公起海濵而即三公也当此之时纣尚在上尊卑昬乱百姓散亡故文王悼痛而欲安之是以日昃而不暇食也孔子作春秋先正王而系万事见素王之文焉由此观之帝王之条贯同然而劳逸异者所遇之时异也孔子曰武尽羙矣未尽善也此之谓也臣闻制度文采元黄之饰所以明尊卑异贵贱而劝有徳也故春秋受命所先制者改正朔易服色所以应天也然则宫室旌旗之制有法而然者也故孔子曰奢则不逊俭则固俭非圣人之中制也臣闻良玉不瑑资质润羙不待刻瑑此亡异于逹巷党人不学而自知也然则常玉不瑑不成文章君子不学不成其徳臣闻圣王之治天下也少则习之学长则材诸位爵禄以养其徳刑罚以威其恶故民晓于礼谊而耻犯其上武王行大谊平残贼周公作礼乐以文之至于成康之隆囹圄空虚四十余年此亦教化之渐而仁义之流非独伤肌肤之效也至秦则不然师申商之法行韩非之説憎帝王之道以贪狼为俗非有文徳以教训于天下也诛名而不察实为善者不必免而犯恶者未必刑也是以百官皆饰虚辞而不顾实外有事君之礼内有背上之心造伪饰诈趣利无耻又好用憯酷之吏赋敛亡度竭民财力百姓散亡不得从耕织之业羣盗并起是以刑者甚众死者相望而奸不息俗化使然也故孔子曰导之以政齐之以刑民免而无耻此之谓也今陛下并有天下海内莫不率服广览兼听极羣下之知尽天下之美至徳昭然施于方外夜郎康居殊方万里说徳归谊此太平之效也然而功不加于百姓者殆王心未加焉曽子曰尊其所闻则髙明矣行其所知则光大矣髙明光大不在于他在乎加之意而已愿陛下因用所闻设诚于内而致行之则三王何异哉陛下亲耕籍田以为农先夙寤晨兴忧劳万民思惟往古而务以求贤此亦尧舜之用心也然而未云获者士素不厉也夫不素养士而欲求贤譬犹不瑑玉而求文采也故养士之大者莫大乎太学太学者贤士之所闗也教化之本原也今以一郡一国之众对亡应书者是王道往往而絶也臣愿陛下兴太学置明师以养天下之士数考问以尽其材则英俊宜可得矣今之郡守县令民之师帅所使承流而宣化也故师帅不贤则主徳不宣恩泽不流今吏既亡教训于下或不承用主上之徳暴虐百姓与奸为市贫穷孤弱寃苦失职甚不称陛下之意是以隂阳错缪氛气充塞羣生寡遂黎民未济皆长吏不明使至于此也夫长吏多出于郎中中郎吏二千石子弟选郎吏又以富訾未必贤也且古所谓功者以任官称职为差非所谓积日累乆也故小材虽累日不离于小官贤材虽未乆不害为辅佐是以有司竭力尽知务治其业而以赴功今则不然累日以取贵积乆以致官是以防耻贸乱贤不肖浑殽未得其真臣愚以为使诸列侯郡守二千石各择其吏民之贤者嵗贡各二人以给宿衞且以观大臣之能所贡贤者有赏所贡不肖者有罚夫如是诸侯吏二千石皆尽心于求贤天下之士可得而官使也徧得天下之贤人则三王之盛易为而尧舜之名可及也毋以日月为功实试贤能为上量材而授官录徳而定位则廉耻殊路而贤不肖异处矣陛下加惠寛臣之罪令勿牵制于文使得切磋防之臣敢不尽愚于是天子复册之制曰葢闻善言天者必有徴于人善言古者必有验于今故朕垂问乎天人之应上嘉唐虞下悼桀纣寖微寖灭寖明寖昌之道虚心以改今子大夫明于隂阳所以造化习于先圣之道业然而文采未极岂惑当世之务哉条贯靡竟统纪未终意朕之不眀与听若与夫三王之教所祖不同而皆有失或谓乆而不易者道也意岂异哉今子大夫既已着大道之极陈治乱之端矣其悉之防之孰之复之诗不云乎嗟尔君子毋常安息神之听之介尔景福朕将亲览焉子大夫其茂明之仲舒复对曰臣闻论语曰有始有卒者其唯圣人乎今陛下幸嘉惠防听于承学之臣复下明册以切其意而防尽圣徳非愚臣之所能具也前所上对条贯靡竟统纪不终辞不别白指不分明此臣浅陋之罪也册曰善言天者必有徴于人善言古者必有验于今臣闻天者羣物之祖也故徧覆包函而无所殊建日月风雨以和之经隂阳寒暑以成之故圣人法天而立道亦溥爱而无私布徳施仁以厚之设谊立礼以导之春者天之所以生也仁者君之所以爱也夏者天之所以长也徳者君之所以养也霜者天之所以杀也刑者君之所以罚也由此言之天人之徴古今之道也孔子作春秋上揆之天道下质诸人情参之于古攷之于今故春秋之所讥灾害之所加也春秋之所恶怪异之所施也书邦家之过兼灾异之变以此见人之所为其羙恶之极乃与天地流通而往来相应此亦言天之一端也古者修教训之官务以徳善化民民已大化之后天下常亡一人之狱矣今世废而不脩亡以化民民以故弃行谊而死财利是以犯法而罪多一嵗之狱以万千数以此见古之不可不用也故春秋变古则讥之天令之谓命命非圣人不行质朴之谓性性非教化不成人欲之谓情情非度制不节是故王者上谨于承天意以顺命也下务明教化民以成性也正法度之宜别上下之序以防欲也脩此三者而大本举矣人受命于天固超然异于羣生入有父子兄弟之亲出有君臣上下之谊会聚相遇则有耆老长幼之施粲然有文以相接驩然有恩以相爱此人之所以贵也生五谷以食之桑麻以衣之六畜以养之服牛乗马圈豹槛虎是其得天之灵贵于物也故孔子曰天地之性人为贵明于天性知自贵于物知自贵于物然后知仁谊知仁谊然后重礼节重礼节然后安处善安处善然后乐循理乐循理然后谓之君子故孔子曰不知命亡以为君子此之谓也册曰上嘉唐虞下悼桀纣寖微寖灭寖明寖昌之道虚心以改臣闻聚少成多积小致钜故圣人莫不以防致明以微致显是以尧发于诸侯舜兴乎深山非一日而显也葢有渐以致之矣言出于己不可塞也行发于身不可掩也言行治之大者君子之所以动天地也故尽小者大慎微者着诗云惟此文王小心翼翼故尧兢兢日行其道而舜业业日致其孝善积而名显德章而身尊此其寖明寖昌之道也积善在身犹长日加益而人不知也积恶在身犹火之销膏而人不见也非明乎情性察乎流俗者孰能知之此唐虞之所以得令名而桀纣之可为悼惧者也夫善恶之相从如景乡之应形声也故桀纣暴谩谗贼并进贤智隐伏恶日显国日乱晏然自以如日在天终陵夷而大壊夫暴逆不仁者非一日而亡也亦以渐至故桀纣虽亡道然犹享国十余年此其寖微寖灭之道也册曰三王之教所祖不同而皆有失或谓乆而不易者道也意岂异哉臣闻夫乐而不乱复而不厌者谓之道道者万世亡者道之失也先王之道必有偏而不起之处故政有眊而不行举其偏者以补其而已矣三王之道所祖不同非其相反将以捄溢扶衰所遭之变然也故孔子曰亡为而治者其舜乎改正朔易服色以顺天命而已其余尽循尧道何更为哉故王者有改制之名亡变道之实然夏上忠殷上敬周上文者所继之捄当用此也孔子曰殷因于夏礼所损益可知也周因于殷礼所损益可知也其或继周者虽百世可知也此言百王之用以此三者矣夏因于殷而独不言所损益者其道如一而所上同也道之大原出于天天不变道亦不变是以禹继舜舜继尧三圣相授而守一道亡救弊之政也故不言其所损益也由是观之继治世者其道同继乱世者其道变今汉继大乱之后若宜少损周之文致用夏之忠者陛下有明徳嘉道愍世俗之靡薄悼王道之不昭故举贤良方正之士论谊考问将欲兴仁谊之休徳明帝王之法制建太平之道也臣愚不肖述所闻诵所学道师之言厪能勿失耳若乃论政事之得失察天下之息耗此大臣辅佐之职三公九卿之任非臣仲舒所能及也然而臣窃有怪者夫古之天下亦今之天下今之天下亦古之天下共是天下古亦大治上下和睦习俗羙盛不令而行不禁而止吏亡奸邪民亡盗贼囹圄空虚徳润草木泽被四海鳯凰来集麒麟来防以古凖今壹何不相逮之逺也安所缪盭而陵夷若是意者有所失于古之道与有所诡于天之理与试迹之于古返之于天党可得见乎夫天亦有所分予予之齿者去其角傅其翼者两其足是所受大者不得取小也古之所予禄者不食于力不动于末是亦受大者不得取小与天同意者也夫已受大又取小天不能足而况人乎此民之所以嚣嚣苦不足也身宠而载髙位家温而食厚禄因乗富贵之资力以与民争利于下民安能如之哉是故众其奴婢多其牛羊广其田宅博其产业畜其积委务此而忘己以迫蹵民民日削月朘寖以大穷富者奢侈羡溢贫者穷急愁苦穷急愁苦而上不救则民不乐生民不乐生尚不避死安能避罪此刑罚之所以蕃而奸邪不可胜者也故受禄之家食禄而已不与民争业然后利可均布而民可家足此上天之理而亦太古之道天子之所宜法以为制大夫之所当循以为行也故公仪子相鲁之其家见织帛怒而出其妻食于舍而茹葵愠而抜其葵曰吾已食禄又夺园夫红女利乎古之贤人君子在列位者皆如是是故下髙其行而从其教民化其廉而不贪鄙及至周室之衰其卿大夫缓于谊而急于利亡推让之风而有争田之讼故诗人疾而刺之曰节彼南山维石岩岩赫赫师尹民具尔瞻尔好谊则民乡仁而俗善尔好利则民好邪而俗败由是观之天子大夫者下民之所视效逺方之所四面而内望也近者视而放之逺者望而效之岂可以居贤人之位而为庶人行哉夫皇皇求财利常恐乏匮者庶人之意也皇皇求仁义常恐不能化民者大夫之意也易曰负且乗致防至乗车者君子之位也负担者小人之事也此言居君子之位而为庶人之行者其患祸必至也若居君子之位当君子之行则舎公仪休之相鲁亡可为者矣春秋大一统者天地之常经古今之通谊也今师异道人异论百家殊方指意不同是以上亡以持一统法制数变下不知所守臣愚以为诸不在六蓺之科孔子之术者皆絶其道勿使并进邪辟之说灭息然后统纪可一而法度可明民知所从矣对既毕天子以仲舒为江都相事易王易王帝兄素骄好勇仲舒以礼谊匡正王敬重焉乆之王问仲舒曰粤王句践与大夫泄庸种蠡谋伐吴遂灭之孔子称殷有三仁寡人以为粤有三仁桓公决疑于管仲寡人决疑于君仲舒对曰臣愚不足以奉大对闻昔者鲁君问桞下惠吾欲伐齐何如桞下惠曰不可归而有忧色曰吾闻伐国不问仁人此言何为至我哉徒见问耳且犹羞之况设诈以伐吴乎由此言之粤本无一仁夫仁人者正其谊不谋其利明其道不计其功是以仲尼之门五尺之童羞称五伯为其先诈力而后仁谊也苟为诈而已故不足称于大君子之门也五伯比于他诸侯为贤其比三王犹碔砆之与羙玉也王曰善仲舒治国以春秋灾异之变推隂阳所以错行故求雨闭诸阳纵诸隂其止雨反是行之一国未甞不得所欲中废为中大夫先是辽东髙庙长陵髙园殿灾仲舒居家推说其意草藳未上主父偃仲舒私见嫉之窃其书而奏焉上召视诸儒仲舒弟子吕歩舒不知其师书以为大愚于是下仲舒吏当死诏赦之仲舒遂不敢复言灾异仲舒为人廉直是时方外攘四夷公孙治春秋不如仲舒而希世用事位至公卿仲舒以为从谀嫉之胶西王亦上兄也尤纵恣数害吏二千石乃言于上曰独董仲舒可使相胶西王胶西王闻仲舒大儒善待之仲舒恐乆获辠病免凡相两国辄事骄王正身以率下数上疏諌诤教令国中所居而治及去位归居终不问家产业以脩学著书为事仲舒在家朝廷如有大议使使者及廷尉张汤就其家而问之其对皆有明法自武帝初立魏其武安侯为相而儒隆矣及仲舒对册推明孔氏抑黜百家立学校之官州郡举茂才孝防皆自仲舒发之年老以夀终于家家徙茂陵子及孙皆以学至大官仲舒所着皆明经术之意及上疏条教凡百二十三篇而説春秋事得失闻举玉杯蕃露清明竹林之属复数十篇十余万言皆传于后世掇其切当世施朝廷者着于篇





</div>
    <div class="pagination">
<a href="通志_page104.html">上一页</a><span>...</span><a href="通志_page100.html">100</a><a href="通志_page101.html">101</a><a href="通志_page102.html">102</a><a href="通志_page103.html">103</a><a href="通志_page104.html">104</a><span class="current-page">105</span><a href="通志_page106.html">106</a><a href="通志_page107.html">107</a><a href="通志_page108.html">108</a><a href="通志_page109.html">109</a><a href="通志_page110.html">110</a><span>...</span><a href="通志_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
