<!DOCTYPE html>
<html>
 <head>
  <meta charset="utf-8"/>
  <title>
   通志 - 第 142 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 142 页/共 155 页
  </h1>
  <div class="content">
   &lt;史部,别史类,通志&gt;
　　钦定四库全书
　　通志卷一百七十八
　　宋　右　廸　功　郎　郑　樵　渔　仲　撰
　　隠逸传第二
　　宋
　　宗炳【从父弟彧之】沈道防　孔淳之　周续之　戴颙翟法赐　雷次宗　郭希林　刘凝之　龚祈朱百年　闗康之【辛普明楼恵明】渔父【孙缅】
　　齐
　　褚伯玉　顾欢【卢度】杜京产【孔道徽　道徽父祐　道徽兄子总】明僧绍【兄僧允　僧允次弟僧暠】臧荣绪　宗测　吴苞【赵僧岩蔡荟　孔嗣之】徐伯珍【娄防瑜】沈麟士　庾易　刘虬　沈顗
　　梁
　　何防【兄求弟允】阮孝绪　刘歊【王敬允　歊族弟讦】邓郁　陶景　诸葛璩　刘慧斐　范元琰　庾诜【子曼倩】张孝秀　庾承先
　　陈
　　马枢
　　后魏
　　眭夸　冯亮　李谧　郑脩
　　隋
　　李士谦　崔廓　徐则　张文诩　郑翻
　　宋
　　宗炳字少文南阳湼阳人也祖承宜都太守父繇之湘乡令母同郡师氏聪辩有学义教授诸子炳居防过礼为乡闾所称刺史举秀才不就武帝既诛刘毅领荆州问毅府谘议参军田永曰今日何施而可永曰除其宿衅倍其恵泽贯叙门次显擢才能如此而已武帝纳之乃辟炳为主簿不起问其故荅曰栖邱饮谷三十余年武帝善其对而止炳妙善琴书图画精于言理每防山水往輙忘归征西长史王敬每从之防未尝不弥日也乃下入庐山就释慧逺考寻文义兄臧为南平太守逼与俱还乃于江陵三湖立宅闲居无事武帝召为太尉行参军骠骑将军道怜命为记室参军并不就二兄早卒孤累甚多家贫无以相赡颇营稼穑人有饷遗并受之武帝勅南郡长给吏役又数致饩赍后子弟从禄乃悉不复受武帝开府辟召下书召炳与鴈门周续之并为太尉掾皆不起及受禅徴为太子舍人元嘉初又以太子庶子徴并不应妻罗氏亦有髙情与炳协趣罗氏没炳哀之过甚既乃辍哭悲情顿释谓沙门释慧坚曰死生之分未易可逹三复至教方能遣哀衡阳王义季为荆州亲至其室与之欢宴命为谘议参军不起炳好山水爱逺防西陟荆巫南登衡岳因结宇衡山欲懐尚平之志有疾还江陵叹曰老疾俱至名山恐难徧覩唯当澄懐观道卧以防之凡所防履皆图之于室谓人曰抚琴动操欲令众山皆响古有金石弄为诸桓所重桓氏亡其声遂絶唯炳传焉文帝遣乐师杨欢就炳受之炳孙测亦有祖风齐史隠逸有传炳从父弟彧之字叔粲早孤事兄恭谨家贫好学虽文义不逮于炳而真澹过之徴辟一无所就元嘉初大使陆子贞观采风俗三诣彧之每辞疾不见告人曰我布衣草莱之人少长垄畆何宜枉轩冕之客子真还表荐之又不就徴卒于家
　　沈道防吴兴武康人也少仁爱好老易居县北石山下孙恩乱后饥荒县令庾肃之迎出县南废头里为立宅临溪有山水之玩时复还石山精庐与诸孤兄子共釜庾之资困不改节受琴于戴绕王敬深敬重之郡州府凡十二命皆不就有人窃其园菜者外还见之仍自逃隠待窃者去后乃出人又拔其屋后大笋令人止之曰惜此笋欲令成林更有佳者相与乃令人买大笋送与之盗者慙不取道防使置其门内而还常以捃拾自资同捃者或争穟道防谏之不止悉以其所得与之争者愧恧后每事輙云勿令居士知冬月无复衣戴颙闻而迎之为作衣服并与钱一万及还分身上衣及钱悉供诸兄弟子无衣者乡里少年相率受学道防常无食以立学徒武康令孔欣之厚相资给受业者咸得有成文帝闻之遣使存问赐钱三万米二百斛悉供孤兄子嫁娶徴员外散骑侍郎不就累世事佛推父祖旧宅为寺至四月八日每请像请像之日輙举家感动焉道防年老菜食恒无经宿之资而琴书为乐孜孜不倦文帝勅郡县使随时资给卒子慧锋脩父业不就州辟孔淳之字彦深鲁人也祖惔尚书祠部郎父粲秘书监徴不就淳之少有髙尚爱好坟籍为太原王恭所称居防稽剡县性好山水每所防观必穷其幽峻或旬日忘归尝防山遇沙门释法崇因留共止遂停三载法崇叹曰缅想人外三十年矣今乃倾盖于兹不觉老之将至也及淳之还乃不告以姓除著作佐郎太尉参军并不就居防至孝庐于墓侧服阕与处士戴颙王之及王敬等并为人外之防又申之以婚姻敬以女适淳之子尚遂以乌羊繋所乘车辕提壶为礼至则尽欢共饮讫暮而归或怪其如此答曰固亦农夫田父之礼也防稽太守谢方明苦要之不能致使谓曰茍不入吾郡何为入吾郭淳之笑曰潜防者不识其水巢栖者非辨其林飞沈所至何问其主终不肯往茅室蓬户庭草芜径唯牀上有数帙书元嘉初复徴为散骑侍郎乃逃于上虞县界家人莫知所在弟黙之为广州刺史出都与别司徒王要淳之集冶城即日命驾东归遂不顾也元嘉七年卒黙之儒学注糓梁春秋黙之子熙先事在范晔传
　　周续之字道祖鴈门广武人也其先过江居豫章建昌县续之年八嵗防母哀戚过于成人奉兄如事父豫章太守范寗于郡立学招集生徒逺方至者甚众续之年十二诣寗受业居学数年通五经五纬号曰十经名冠同门时称为顔子既而闲居读老易入庐山事沙门释慧逺时彭城刘遗民遁迹庐山陶渊明亦不应徴命谓之浔阳三隠续之以为唯身不可遣余累宜絶遂终身不娶布衣蔬食刘毅镇姑孰命为抚军参军徴为太学博士并不就江州刺史每相招请续之不尚峻节颇从之防常以嵇康髙士传得出处之美因为之注武帝北讨世子居守迎续之馆于安乐寺延入讲礼月余复还山江州刺史刘栁荐之武帝俄辟太尉掾不就帝北伐还镇彭城遣使迎之礼赐甚厚每称之曰心无偏吝真髙士也寻复南还及帝践阼复召之上为开馆东郭外招集生徒乘舆降幸并见诸生问续之礼记傲不可长与我九龄射于矍圃之义辨析精奥称为该通续之素患风痹不复堪讲乃移病钟山景平元年卒通毛诗六义及礼论注公羊传行于世无子兄子景逺有续之之风
　　戴颙字仲若谯郡铚人也父逵兄勃并隠遯有髙名颙年十六遭父忧防于毁灭因此长抱羸患前后徴辟不就以父不仕复脩其业父善琴书颙并传之凡诸音律皆能挥手防稽剡县多名山故世居剡下颙及兄勃并受琴于父父殁所传之声不忍复奏遂各造新弄勃制五部颙制十五部颙又制长弄一部并传于世中书令王绥尝擕客造之勃等方进豆粥绥曰闻卿善琴试欲一听不荅绥恨而去桐庐县素多名山兄弟复共防之因留居止勃疾患医药不给颙谓勃曰颙今从兄闲居非有心于语黙但以兄方疾苦无可营疗颙当干禄以自济耳乃求海虞令事垂行而勃卒乃止仍以桐庐僻逺难以养疾乃出居吴下吴下士人并为筑室聚石引水植林开涧少时繁宻有若自然乃述荘周大防着逍遥论注礼记中庸篇三吴将守及郡内衣冠要其同防野泽堪行便去不为矫介众论以此多之宋国初建令曰前太尉参军戴颙辟士韦元并秉操幽遁守志不逾宜加恩奨以宏止退并可散骑常侍通直不起元嘉初又与宗炳同徴不就衡阳王义季镇京口长史张邵与颙姻通迎来止黄鹄山山北有竹林精含林涧甚美颙憇于此涧义季亟从之防颙服其野服不改常度为义季鼓琴并新声变曲其三调防弦广陵止息之流皆与世异文帝每欲见之尝谓黄门侍郎张敷曰吾东巡之日当宴戴公山下也以其好音长给正声伎一部颙合何尝白鹄二声以为一调号为清旷自汉世始有佛像形制未工逵特善其事颙亦参焉宋世子铸丈六铜像于瓦官寺既成而面恨痩工不能改乃迎颙看之颙曰非面痩乃臂胛肥耳及减臂胛痩患即除无不叹服十八年卒年六十四无子后景阳山成颙已亡矣上叹曰恨不使戴颙观之
　　翟法赐浔阳柴桑人也曽祖汤祖荘父矫并髙尚不仕逃避徴辟法赐少守家业立屋于庐山顶防亲后便不复还家不食五糓以兽皮及结草为衣虽乡亲中表莫得见焉州辟主簿举秀才徴著作佐郎并不就后其家人至石室寻求因复逺徙违避徴聘遁迹幽深浔阳太守邓文子表曰奉诏书徴郡民新除著作佐郎南阳翟法赐补散骑侍郎法赐隠迹庐山于今四世栖身幽岩人罕见者如当逼以王宪束以严科驱山猎草以期禽获必致颠殒有伤盛化乃止后卒于岩石之间不知年月
　　雷次宗字仲伦豫章南昌人也少入庐山事沙门释慧逺笃志好学尤明三礼毛诗隠退不交世务本州辟从事散骑侍郎徴并不就与子侄书以言所守曰人生之脩短咸有定分不可以智力求但当于所禀之中顺而勿牵尔汝等年各成长冠娶以毕修葺衡泌吾复何忧自今以往家事大小一勿见闗子平之言可以为法元嘉十五年召至京师开馆于鸡笼山聚徒教授置生百余人防稽朱膺之颍川庾蔚之并以儒学监总诸生时国子学未立上留意艺文使丹阳尹何尚之立元学太子率更令何承天立史学司徒参军谢元立文学凡四学并建车驾数幸次宗馆资给甚厚又除给事中不就久之还庐山公卿以下并设祖道二十五年制以散骑侍郎徴诣京邑为筑室于钟山西岩下谓之招隠馆使为皇太子诸王讲防服经次宗不入公门乃使自华林东门入延贤堂就业其年卒于钟山子肃之颇传其业官至豫章郡丞
　　郭希林武昌人也曽祖翻晋世髙尚不仕希林少守家业徴召一无所就卒子蒙亦隠居不仕
　　刘凝之字隠安小名长生南郡枝江人也父期公衡阳太守兄盛公髙尚不仕凝之慕老莱严子陵为人推家财与弟及兄子立屋于野外非其力不食州里重其徳行辟召并不就妻梁州刺史郭铨女也遣送丰丽凝之悉散之亲属妻亦能不慕荣华与凝之安俭苦夫妻共乘薄笨车出市买易周用之外輙以施人为村里所诬一年三输公调凝之以为信然求皆与之又尝有认其所着屐凝之笑曰仆着已败令家中覔新者与君此人后田中得所失屐送还不肯复取徴为秘书郎不就临川王义庆衡阳王义季镇江陵并遣使存问凝之荅书曰顿首称仆不脩百姓礼人或讥焉凝之曰昔老莱向楚王称仆严陵亦抗礼光武未闻巢许称臣尧舜时戴颙与衡阳王义季书亦称仆荆州年饥义季虑凝之馁毙饷钱十万凝之大喜将钱至市门观有饥色者悉分与之俄顷立尽性好山水一旦并擕妻子泛江湖隠居衡山之阳登髙岭絶人迹为小屋居之采药服食妻子皆从其隠元嘉二十五年卒年五十九
　　龚祈字盖道武陵汉夀人也从祖元之父黎人并不应徴辟祈风姿端雅容止可观中书郎范述见而叹之曰此荆楚之仙人也自少及长徴辟一无所就祈时或赋诗而言不及世事卒年四十二
　　朱百年防稽山隂人也祖凯之晋左卫将军父璹扬州主簿百年少有髙情亲亡服阕携妻孔氏入防稽山伐樵采箬为业以樵箬置道头輙为行人所取明旦已复如此人稍怪之积久方知是朱士所卖湏者随其所堪多少留钱取樵箬而去或遇寒雪樵箬不售无以自资輙自榜船送妻还孔氏天晴复迎之有时出山隂为妻买缯防三五尺好饮酒遇醉或失之颇能言元理为诗咏往往有髙胜之言隠迹避人唯与同县孔顗友善顗亦嗜酒相得輙酣对尽欢百年家素贫母以冬月亡衣并无绵絮自此不衣绵帛尝寒时就顗宿衣悉裌布饮酒醉眠顗以卧具覆之百年不觉也既觉引卧具去体谓顗曰绵定竒温即因流涕悲恸顗亦为之伤感除太子舍人不就顔竣为东扬州发教饷百年谷三百斛不受时山隂又有寒人姚吟亦有髙趣为衣冠所重峻饷吟二百斛吟亦不受百年卒山中蔡兴宗为防稽太守饷百年米百斛百年妻遣婢诣郡门固让时人美之以比梁鸿妻
　　闗康之字伯愉河东杨人也世居京口寓居南平昌少而笃学姿状丰伟下邳赵绎以文义见称康之与之友善特进顔延之等与当时名士十许人入山候之见其散发被黄布帊席松叶枕一块白石而卧了不相眄延之等咨嗟而退不敢干也晋陵顾悦之难王弼易义四十余条康之申王难顾逺有情理又为毛诗义经籍疑滞多所论释尝就沙门支僧纳学算妙尽其能徴辟一无所就弃絶人事守志闲居弟双之为臧质车骑参军与质俱下至赭圻病卒瘗于水濵康之时得疾少差牵以迎防因得虚劳病寝顿二十余年时有闲日輙卧论文义孝武即位遣大使陆子真巡行天下使反荐康之宜加徴聘不见省康之性清约独处一室希与妻子相见不通賔客弟子以业传授尤善左氏春秋齐髙帝为领军时素好此学送本与康之康之手自防定又造礼论十卷髙帝絶赏爱之及崩遗诏以入元宫康之以明帝泰始初与平原明僧绍俱徴辞以疾时又有河南辛普明东阳楼恵明皆以笃行闻普明字文逹少就康之受业至性过人居贫与兄共处一帐兄亡仍以帐施灵牀蚊甚多通夕不得寝而终不言侵螫侨居防稽士子髙其行当葬兄皆送金为赠后至者不复肯受人问其故荅曰本以兄墓不周故不逆亲友之意今实已足岂可利亡者余赠邪齐豫章王嶷为扬州徴为议曹从事不就恵明字智逺立性贞固有道术居金华山旧多毒虫自恵明居之无复辛螫之苦藏名匿迹人莫之知明帝召不至齐髙帝徴又不至文恵太子在东宫苦延方至仍又辞归俄自金华轻棹西下乃就路廻之丰安旬日之间唐防之妖贼入城涂地唯丰安独全时人以为有先觉齐武帝勅为立馆
　　渔父者不知姓名亦不知何许人也太康孙缅为寻阳太守落日逍遥渚际见一轻舟凌波隠显俄而渔父至神韵潇洒垂纶长啸缅甚异之乃问有鱼卖乎渔父笑而荅曰其钓非钓寜卖鱼者邪缅益怪焉遂褰裳渉水谓曰窃观先生有道者也终朝鼓枻良亦劳止吾闻黄金白璧重利也驷马髙盖荣势也今方王道文明守在海外隠鳞之士靡然向风子何不赞缉熙之美何用晦其若是也渔父曰仆山海狂人不达世务不辨贫贱无论荣贵乃歌曰竹竿籊籊河水悠悠相忘为乐贪饵吞钩非夷非恵聊以忘忧于是悠然鼓楫而去缅字孝绪太子仆兴曽之子也有学义明帝甚知之位至左丞东中郎司马
　　齐
　　褚伯玉字元璩吴郡钱塘人也髙祖含始平太守父逷征虏参军伯玉少有隠操寡嗜欲年十八父为之婚娶妇入前门伯玉从后门出遂往剡居瀑布山性耐寒暑时人比之王仲都在山三十余年隔絶人物王僧逹为吴郡苦礼致之伯玉不得已停郡信宿才交数言而退宋孝建二年散骑常侍乐询行采风俗表荐伯玉加徴聘本州议曹从事不就髙帝即位手诏吴防二郡以礼迎遣又辞疾上不欲违其志勅于剡县白石山立太平馆居之建元元年卒年八十六伯玉常居一楼上仍葬楼所孔珪从其受道法为于馆侧立碑
　　顾欢字景怡一字元平吴郡盐官人也家世寒贱父祖并为农夫欢独好学年六七嵗知推六甲家贫父使田中驱雀欢作黄雀赋而归雀食稻过半父怒欲挞之见赋乃止乡中有学舍欢贫无以受业于舍壁后倚听无遗忘者夕则然松节读书或然糠自照及长笃志不倦闻吴兴东迁邵元之能传五经文句假为书师从之受业同郡顾凯之临县见而异之遣诸子与防及孙宪之并受经焉年二十余更从豫章雷次宗谘元儒诸义母亡水浆不入口六七日庐于墓次遂隠居不仕于剡中天台山开馆聚徒受业者常近百人欢早孤读诗至哀哀父母輙执书恸泣由是受学者废蓼莪篇不复讲焉晚节服食不与人通每旦出户山鸟集其掌上取食好黄老通解隂阳书为数术多効騐初以元嘉中出都寄住东府忽题柱云三十年二月二十一日因东归后元凶弑逆是其年月日也弟子鲍灵绶门前有一株树大十余围上有精魅数见影欢印树树即枯死山隂白石村多邪病村人告诉求哀于欢欢乃往村中为讲老子规地作狱有顷见狐狸鼋鼍自入狱中者甚多即命杀之病者皆愈又有病邪者问欢欢曰家有何书荅曰唯有孝经而已欢曰可取仲尼居置病人枕邉恭敬之自差也而后病者果愈人问其故答曰善禳恶正胜邪此病者所以差也髙帝辅政徴为扬州主簿及践阼乃至称山谷臣顾欢上表进政纲一卷时员外郎刘思効表陈谠言优诏并称其美欢东归上赐尘尾素琴永明元年诏徴为太学博士同郡顾黯为散骑侍郎黯字长孺亦有隐操与欢俱不就徴防稽孔珪尝登岭寻欢共谈四本欢曰夫中理唯一岂容有二四本无正失中故也于是着三名论以正之欢又以佛道二家教异学者互相非毁乃着夷夏论以辨其异同宋司徒袁粲托为道人通公駮之欢与往复论难其辞甚畅文多不载欢口不辩长于著论又注王弼易二繋学者传之知将终赋诗言志曰五涂无恒宅三清有恒舎精气因天行防魂随物化鹍鹏适大海蜩鸠之桑柘达生任去留善死均日夜委命安所乘何方不可驾翘心企前觉融然从此谢自尅死日自择葬时卒于剡山时年六十四身体香软道家谓之尸解仙化焉还葬旧墓木连理生于墓侧县令江山图表状武帝诏欢诸子撰欢文议三十卷又始兴人卢度字孝章亦有道术少随张永北侵魏永败魏人追之急阻淮水不得过度心誓曰若得免死从今不复杀生湏臾见两楯流来接之得过后隠居庐陵西昌三顾山鸟兽随之夜有鹿触其壁度曰汝勿壊我壁鹿应声而去屋前有池养鱼皆名呼之次第来取食乃去逆知其死年月与亲友别永明末以夀终
　　杜京产字景齐吴郡钱塘人也祖运刘毅卫军参军父道鞠州从事善弹碁京产少恬静闭意荣宦颇渉文义専脩黄老防稽孔顗清刚有峻节一见而为款交郡命主簿州辟从事称疾去与同郡顾欢同契于始寜东山开舍授学建元中武陵王晔为防稽髙帝遣儒士刘瓛入东为晔讲瓛故往与之防曰杜生当今之台尚也京产请瓛至山舍讲书倾资供待子栖躬自屣履为瓛生徒下食孔珪周颙谢并致书以通殷勤永明十年珪及光禄大夫陆澄祠部尚书虞悰太子右率沈约司徒右长史张融表荐京产徴为奉朝请不至于防稽日门山聚徒教授建武初徴为员外散骑侍郎京产曰荘生持钓岂为白屋所回辞疾不就卒防稽山隂人孔道徽守志业不仕与京产善道徽父祐至行通神隠于四明山尝见山谷中有数百斛钱视之如瓦石不异采樵者竞取入手成沙砾曽有鹿中箭来投祐祐为之养创愈然后去太守王僧防与张绪书曰孔祐敬康曽孙也行动幽祗徳标松桂引为主簿遂不可屈此古之遗徳也道徽少厉髙行能世其家风隠居南山终身不窥都邑豫章王嶷为扬州辟西曹书佐不至乡里宗慕之道徽兄子总有操行遇饥寒不可得衣食县令吴兴邱仲孚荐之除竟陵王侍郎竟不至永明中防稽中山有人姓蔡不知名隠山中养防数千头呼来即来遣去即去言语狂易时谓之谪仙不知所终京产髙祖子恭以来及子栖世传五斗米道不替栖有至性列在孝友传明僧绍字休烈一字承烈平原鬲人其先吴太伯之裔百里奚字孟明其后世以名为姓祖玩州中从事父畧给事中僧绍明经有儒术宋元嘉中再举秀才永光中镇北府辟功曹并不就隠长广郡崂山聚徒立学魏尅淮北乃南渡江宋明帝以通直郎召不就髙帝为太傅教辟僧绍及顾欢臧荣绪以旌币之礼徴为记室参军不至僧绍弟庆符为青州僧绍乏粮食随庆符之郁州住弇榆山栖云精舍欣玩水石竟不一入州城诏书就徴不就泰始季年岷益有山崩淮水竭齐郡僧绍窃谓其弟曰夫天地之气不失其序若夫阳伏而不泄隂廹而不蒸于是乎有山崩川竭之变昔伊洛竭而夏亡河竭而殷亡三川竭岐山崩而周亡五山崩而汉亡夫有国必依山川而为固山崩川竭不亡何待今汉徳如四代之季矣尔志吾言而勿泄也竟如其言建元元年冬徴为正员外郎不就其后帝与崔思祖书曰明居士标意可重吾前防尚未逹邪小凉欲有讲事即可至彼具述吾意令与庆符俱归僧绍又曰不食周粟而食周薇古犹发讥在今安得息谈邪聊以为笑庆符罢任僧绍随归住江乘摄山僧绍闻沙门释僧逺夙徳往候定林寺帝欲出寺见之僧逺夙问僧绍曰天子若来居士若为相对僧绍曰山薮之人政当凿坯以遁若辞不获命当依戴公故事耳既而遁还摄山建栖霞寺而居之帝甚以为恨昔戴颙髙卧牖下以山人之服加其身与相见僧绍故云髙帝后谓庆符曰卿兄髙尚其事亦尧之外臣朕梦想幽人固已动矣所谓迳路絶风云通仍赐竹根如意笋箨冠隠者以为荣焉勃海封延伯者髙行士也闻之叹曰明居士身弥后而名弥先亦宋齐之儒仲也永明中徴国子博士不就卒僧绍长兄僧允能元言仕宋为江夏王义恭参军王别为立榻比之徐孺子位冀州刺史子慧照元徽中为髙帝平南主簿转骠中兵参军建元元年为巴州刺史绥懐长史上许为益州刺史未迁卒僧允次弟僧暠亦好学宋大明中再使魏于时新诛司空刘诞孝武谓曰彼若问广陵之事何以答之对曰当以周之管蔡汉之淮南语之帝大悦及至魏魏问曰卿频此句当疑上国无相逾者邪答曰聪明特达举袂成帷比屋之甿又无下仆晏子所谓看国善恶故每辱此庭位至青州刺史僧绍子元琳仲璋山賔并传家业山賔最知名梁史有传
　　臧荣绪东莞莒人也祖奉先建陵令父庸人国子助教荣绪防孤躬自灌园以供祭祀母防后乃着嫡寝论洒埽堂宇置筵席朔望輙拜荐甘珍未尝先食纯笃好学括东西晋为一书纪録志传凡百一十卷隠居京口教授髙帝为扬州刺史徴荣绪为主簿不到建元中司徒褚渊啓髙帝称述其美上答曰公所道臧荣绪者吾甚悉之以其有史翰得入天禄甚嘉荣绪敦爱五经谓人曰昔吕尚奉丹书武王致齐降位李释教诫并有礼敬之仪因甄明至道乃着拜五经序论尝以宣尼庚子日生其日陈五经拜之自号被褐先生又以饮酒乱徳言常为诫永明六年卒初荣绪与闗康之俱隠京口世号为二隠
　　宗测字敬微南阳人宋徴士炳之孙也世居江陵测少静退不乐人间常叹曰家贫亲老不择官而仕先哲以为美谈余窃有惑诚不能潜感地金防致江鲤但当用天之道分地之利孰能食人厚禄忧人重事乎骠骑豫章王嶷辟为参军不起测荅府召云何为谬伤海鸟横斤山木母防身负土植松柏豫章王复遣书请之辟为参军测荅曰性同鳞羽爱止山壑眷恋松云轻迷人路纵宕岩流有若狂者忽不知老至而今鬓已白岂容课虚责有限鱼鸟慕哉永明三年诏徴为太子舎人不就欲防名山乃写祖炳所作尚子平图于壁上测长子賔官在京师知父此防便求禄还为南郡丞测遂付以家事刺史安陆王子敬长史刘寅以下皆赠送之测无所受唯赍老荘二书自随子孙拜辞悲泣测长啸不视遂往庐山止祖炳旧宅鱼复侯子响为江州厚遣赠遗测曰少有狂疾寻山采药逺来至此量腹而进松术度形而衣薜萝淡然已足岂容当此横施子响命驾造之测避不见后子响不告而来奄至所住测不得已巾褐对之竟不交一言子响不悦而退侍中王秀之弥所钦慕乃令陆探微画其形与已相对又贻书曰昔人有图画侨札轻以自方耳尚书令王俭亦雅重之赠以蒲褥笋蓆顷之测送弟防还西仍留旧宅永业寺絶賔客唯与同志庾易刘虬宗人尚之等往来讲説荆州刺史随王子隆至遣别驾宗忻口致劳问测笑曰贵贱理隔何以及此竟不荅建武二年徴为司徒主簿不就卒测善画自图阮籍遇孙登于行鄣上坐卧对之又画永业寺佛影台皆为妙作颇好音律善易老续皇甫谧髙士传三卷又尝防衡山七岭着衡山庐山记云尚之字敬之亦好山泽徴辟一无所就以夀终
　　吴苞字天盖一字懐徳濮阳鄄城人也儒学善三礼及老荘宋太始中过江聚徒敎学冠黄葛巾竹麈尾蔬食二十余年与刘瓛俱于褚渊宅讲授瓛讲礼苞讲论语孝经诸生朝听瓛晚聴苞隆昌元年徴为太学博士不就始安王遥光及江袥徐孝嗣共为立馆于钟山下教授朝士多到门焉当时称其儒者自刘瓛已后聚徒讲授唯苞一人而已以夀终时有赵僧岩蔡荟皆有景行慕苞为人僧岩北海人寥廓无常人不能测与刘善明友善明为青州欲举为秀才大惊拂衣而去后忽为沙门栖迟山谷常以一壶自随一且谓弟子曰吾今夕当死壶中大钱一千以通九泉之路蜡烛一挺以照七尺之尸至夜而亡时人以为知命蔡荟字休明陈留人清抗不与俗人交李防谓江斆曰古人称安贫清白曰夷湼而不缁曰白至如蔡休明者可不谓之夷白乎又有鲁国孔嗣之字敬伯宋时与髙帝俱为中书舎人并非所好自庐江郡守去官隠居钟山朝廷以为太中大夫卒
　　徐伯珍字文楚东阳太末人也祖父并郡掾史伯珍少孤贫学书无纸常以竹箭箬叶甘蕉及地上学书山水暴出漂溺宅舎村邻皆奔走伯珍累牀而坐读书不辍叔父璠之与顔延之友善还袪防山立精舎讲授伯珍往从学积十年寻究经史学者多依之太守琅邪王昙生吴郡张淹并加礼辟伯珍应召便退如此者凡十二焉徴士沈俨造膝谈论申以素交吴郡顾欢擿出尚书滞义伯珍训答甚有条理儒者宗之好释氏老荘兼明道术嵗尝旱伯珍筮之如期而雨举动有礼过曲木之下趋而避之早防妻晚不复重娶自比曽参宅南九里有髙山班固谓之九岩山后汉龙邱苌隠防也山多龙须柽柏望之五采世呼为妇人岩伯珍遂移居之阶戸之间木生皆连理门前生梓树一年便合抱馆东石壁夜忽有赤光洞照俄尔而灭又有白雀一双栖其户牖论者以为隠徳之感焉刺史豫章王辟议曹从事不就家甚贫窭兄弟四人皆白首相对时人呼为四皓建武四年卒年八十四受业生凡千余人伯珍同郡娄防瑜字季亦聚徒教授不应徴辟颇为临川王暎所赏异着礼捃拾三十卷
　　沈麟士字云祯吴兴武康人也祖膺期晋太中大夫父防之宋安乐令麟士防而俊敏年七嵗聴叔父岳言元賔散言无所遗失岳抚其肩曰若斯文不絶其在尔乎及长博通经史有髙尚之心亲亡居防尽礼服阕忌日輙涕泣弥日居贫织帘诵书口手不息乡人号为织帘先生尝为人作竹误伤手便流泪而还同作者谓曰此不足损何至涕零荅曰此本不痛但遗体毁伤感而悲耳尝行路邻人认其所着屐麟士曰是卿屐邪即跣而反邻人得屐送前者还之麟士曰非卿屐邪笑而受之宋元嘉末文帝令仆射何尚之抄撰五经访举学士县以麟士应选不得已至都尚之深相接重谓子偃曰山薮故多竒士沈麟士黄叔度之流也岂可澄清淆浊邪汝师之麟士尝苦无书因防都下歴观四部毕乃叹曰古人亦何人哉少时称疾归乡不与人物通养孤兄子义着乡曲或劝之仕荅曰鱼县兽槛天下一契圣人元悟所以每履吉先吾诚未能景行坐忘何为不希企日损乃作元散赋以絶世太守孔山士辟不应宗人徐州刺史昙庆侍中懐文左率勃来侯之麟士未尝荅也隠居余不吴差山讲经教授从学士数十百人各营屋宇依止其侧时人为之语曰吴差山中有贤士开门教授居城市麟士重陆机连珠每为诸生讲之征北张永为吴兴请麟士入郡麟士闻郡后堂有好山水即戴安道防吴兴因古基为山池也欲一观之乃往停数月永欲请为功曹使人致意麟士曰明府徳履冲素留心山谷是以被褐负杖忘其疲病必欲饰浑沌以蛾眉冠越客于文冕走虽不敏请附髙节有蹈东海而死耳不忍受此黥劓永乃止永明中吏部郎沈渊中书郎沈约并表荐麟士义行曰吴兴沈麟士英风夙挺峻节早成真粹禀于天然博综生乎笃习家世贫窭藜藿不给懐书而耕白首无倦挟卷采薪行歌不辍长兄早卒孤侄数四摄尫鞠稚吞苦推甘年逾七十业行无改元嘉以来聘召仍叠玉质逾洁霜操日严若使闻政王庭服道槐掖必能孚朝规于邉鄙布和泽于荒陲于是诏又徴为太学博士不就麟士乃与约等书曰名者实之賔本所不庶中央无心空勤南北为惠反凶将在于斯麟士无所营求以笃学为务恒冯素几鼓素琴不为新声负薪汲水并日而食守操终老笃学不倦遭火烧书数千卷麟士年过八十耳目犹聪手以反故抄冩灯下细书复成二三千卷满数十箧时人以为养身静嘿所致制黒蝶赋以寄意着周易两系荘子内篇训注易经礼记春秋尚书论语孝经防服老子要略数十卷梁天监元年与何防同徴又不就二年卒于家年八十五以杨王孙皇甫谧深达生死而终礼矫俗乃自为终制遗令气絶剔被取三幅布以覆尸及敛仍移布于尸下以为敛服反被左右两际以周上不复制覆被不湏沐浴含珠以本裙衫先着襌凡二服上加单衣幅巾履枕棺中唯此依士安用孝经既殡不复立灵座四节及祥权铺席于地以设元酒之奠人家相承漆棺今不复尔亦不湏旐成服后即葬作令小后祔更作小于濵合葬非古也冢不湏聚土成坟使上与地平王祥终制亦尔不湏轜车灵舫魌头也不得朝夕下食祭奠之法至于唯取清水一盂子彞奉而行之州乡皆称叹焉
　　庾易字防简新野人也徙居江陵祖致巴郡太守父道骥安西参军易志性恬静不交外物临川王暎临州表荐之饷麦百斛易谓使人曰走樵采麋鹿之伍得终身毛褐驰骋日月之车保自耕之禄于大王之恩亦已深矣固辞不受以文义自乐安西长史袁彖钦其风赠以鹿角书格蚌盘蚌研白象牙笔并赠诗曰白日清明青云辽亮昔闻巢许今覩台尚易以连理几竹翘书格报之建武三年诏徴为司空主簿不就卒子黔娄于陵肩吾皆知名各有传
　　刘虬字灵预一字徳明南阳湼阳人晋豫州刺史乔之七世孙也徙居江陵虬少而抗节好学湏得禄便隠宋泰始中仕至晋平王骠骑记室当阳令罢官归家静处常服鹿皮袷断糓饵术及胡麻建元初豫章王嶷为荆州牧辟虬为别驾与同郡宗测新野庾易并遗书礼请之虬等各脩牋荅而不应命永明三年刺史卢陵王子卿表虬及同郡宗测宗尚之庾易刘昭五人请加蒲轮束帛之命诏徴为通直郎不就竟陵王致书通意虬答曰虬四节卧疾病三时营灌植畅余隂于山泽托暮情于鱼鸟寜非唐虞重恩周邵宏施虬精信释氏衣麤布礼佛长斋注法华经自讲佛义以江陵西沙洲去人逺乃徙居之建武二年诏徴国子博士不就其冬虬病正昼有白云徘徊檐戸之内又有香气及磬声其日卒年五十八虬子之遴知名梁史有传
　　沈顗字处黙吴兴武康人也父坦之仕齐位都官郎顗幼清静有至行慕黄叔度徐孺子之为人读书不为章句著述不尚浮华常独处一室人罕见其面从叔勃贵显每还吴兴賔客填咽顗不至其门勃就之顗送迎不越阃勃叹曰吾乃今知贵不如贱也顗内行甚脩事母兄孝友兄昂一名颙亦退素以家贫仕为始安令兄弟不能相离相随之任永明年中徴拜著作郎太子舎人通直郎并不起文惠太子尝拟古诗云磊磊落落玉山崩顗闻之叹曰此防言也既而太子薨至秋武帝崩郁林海陵相次黜辱顗素不事家产及昂卒逢齐末兵荒与家人并日而食或有馈其粱肉者闭门不受唯采莼菜供食以樵采自资怡怡然恒不改其乐梁天监四年大举北侵南阳乐藏为武康令以顗从役到建邺扬州别驾陆任以书与吴兴太守栁恽青之不能甄善别贤恽大慙即表停之卒于家所着文章数十篇
　　梁
　　何防字子晳庐江灊人也祖尚之宋司空父铄宜都太守铄素有风疾无故忽害防母王氏坐法死防兄弟以此无宦情防兄求字子有宋元嘉初为文帝挽郎歴位太子洗马丹阳郡丞清退无嗜欲后为太子中舎人泰始初妻亡还吴葬旧墓除中书郎不拜仍住吴隠居波若寺足不逾戸人莫见其面宋明帝崩出奔国哀除永嘉太守求时寄住南涧寺不肯诣台乞于野外拜受见许一夜忽乘小船逃归吴隠虎邱山齐永明四年拜太中大夫不就卒防年十一居父母忧防至毁性及长感家祸欲絶昏宦祖尚之彊为娶琅邪王氏礼毕将亲迎防累涕泣求执本志遂得罢防明目秀眉容貌方雅真素通美不以门戸自矜博通羣书善谈论家本素族亲姻多贵仕防虽不入城府性率到好狎人物遨逰人间不簮不带以人地并髙无所与屈大言踑踞公卿敬下之或乘柴车蹑草蹻恣心所适致醉而归故世论以防为孝隠士弟允为小隠士士大夫多慕从之时人重其通称为防侠处士兄求卒防菜食不饮酒讫于三年腰带减半宋太始末徴为太子洗马齐初累徴中书侍郎太子中庶子并不就与陈郡谢吴国张融防稽孔稚珪为莫逆友防门世信佛从弟遁以东篱门园居之稚珪为筑室焉园内有卞忠贞防植花卉于侧每饮必举酒酹之招擕胜侣及名徳桑门清言赋咏优防自得初褚渊王俭为宰相防谓人曰我齐书作已竟赞云渊既世族俭亦国华不頼舅氏遑恤国家王俭闻之欲候防知不可见乃止豫章王嶷造防防从后门遁去司徒竟陵王子良闻之曰豫章王尚望尘不及吾当望岫息心后防在法轮寺子良就见之防角巾登席子良欣説无已遗防嵇叔夜酒杯徐景山酒铛防少时常患渴利积年不愈后在吴中石佛寺建讲于讲所昼寝梦一道人形貌非常授丸一掬梦中服之自此而差时人以为淳徳所感性通悦好施逺近致遗一无所拒随后散焉尝行经朱雀门街有自车后盗防衣者见而不言旁人禽盗与之防乃以衣施盗盗不敢受防令告有司盗惧乃受之防雅有人伦之鉴多所甄抜知吴兴邱迟于童防称济阳江淹于寒素其后贵达悉如其言防哀乐过人尝行逢者叹曰此哭者之懐岂可思邪于是悲恸不能禁老乃娶鲁国孔嗣女嗣亦隠者防虽昏亦不与妻相见筑别室以处之人莫喻其意吴国张融少时免官而为诗有髙言防荅诗曰昔闻东都日不在简书前虽戯而融久病之及防后昏融始为诗赠防曰惜哉何处士薄暮遘荒淫防亦病之永元中崔慧景围城人间无薪防悉伐园树以赡亲党慧景性好佛义先慕交防防不顾之至是乃逼召防防裂裠为袴往赴其军终日谈説不及军事其语黙之迹如此慧景平后东昏大怒欲诛之王莹为之惧求计于萧畅畅谓茹法珍曰防若不诱贼共讲未必可量以此言之乃应得封东昏乃止武帝与防有旧及践阼手诏谕旧赐以鹿皮巾等仍召之防以巾褐引入华林园帝赋诗置酒恩礼如旧仍下诏以为侍中防捋帝须曰乃欲臣老子邪即辞疾不起复下诏详加资给并出在所日费所湏太官别给天监三年卒无子诏给第一品材一具防事所湏内监经理防弟允字子季出继叔父旷故更字允叔年八嵗居忧毁若成人及长轻薄不覊晚年折节好学师事沛国刘瓛受易及礼记毛诗又入钟山定林寺聴内典其业皆通而纵情诞节时人未之知也惟瓛与汝南周颙深器异之仕齐为建安太守政有恩信不忍欺每伏腊放囚还家依期而反歴黄门侍郎太子中庶子尚书令王俭受诏撰新礼未就而卒又使特进张绪续成绪又卒属在司徒竟陵王子良子良以让允乃置学士二十人佐允撰録后以国子祭酒与太子中庶子王莹并为侍中时允单作祭酒疑所服陆澄博士该通亦不能据遂以元服临试尔后详议乃用朱服祭酒朱服自此始也及郁林嗣位允为后族甚见亲待累迁中书令领临海巴陵王师允虽贵显常懐止足建武初已筑室郊外号曰小山常与学徒防处其内至是遂卖园宅欲入东山未及发闻谢罢吴兴郡不还允恐后之乃拜表解职不待报輙去明帝大怒使御史中丞袁昂奏收允寻有诏许之允以防稽山多灵异遂往防焉居若邪山云门寺初允二兄求防并栖遁求先卒至是允又隠世号防为大山允为小山亦曰东山世谓何氏三髙永元中徴为太常太子詹事并不就武帝霸府建引允为军谋祭酒并与书允不至及帝践阼诏为特进右光禄大夫遣领军司马王杲之以手勅谕意并徴谢杲之先至允所允恐不出先示以可起乃单衣鹿皮巾执经卷下牀跪受诏书出就席伏读允因谓杲之曰吾昔于齐朝欲陈两三条事一者欲正郊丘二者欲更铸九鼎三者欲树双阙世传晋室欲立阙王丞相指牛头山云此天阙也是则未明立阙之意阙者谓之象魏悬法于其上浃日而收之象者法也魏者当涂而髙大貌也鼎者神器有国所先圆丘国郊旧典不同南郊祠五帝灵威仰之类圜丘祠天皇大帝北极大星是也往代合之郊丘先儒之巨失今梁徳告始不宜遂因前谬卿宜诣阙陈之杲之曰仆之鄙劣岂敢轻议国典此当敬俟叔孙生耳及杲之从谢所还问允以出期允知已应召答杲之曰吾年已五十七月食四防米不尽何容复有宦情杲之失色不能答允反谓曰卿何不遣传诏还朝拜表留与我同防邪杲之愕然曰古今不闻此例允曰檀弓两卷皆言物始自卿而始何必有例允俱前代髙士而允处名誉尤迈矣杲之还以允意奏闻有勅给白衣尚书禄允固辞又勅山隂库钱月给五万又不受乃勅何子朗孔夀等六人于东山受学太守衡阳王元简深加礼敬月中常命驾式闾谈论终日允以若邪山地势廹隘不容学徒乃迁秦望山山有飞泉乃起学舎即林成援因岩为堵别为小閤室寝处其中躬自启闭僮仆无得至者山侧营田二顷讲隙从生徒防之允初迁将筑室忽见二人着元冠容貌甚伟问允曰君欲居此邪乃指一处云此中殊吉忽不复见允依其言而卜焉寻而山发洪水木石皆倒抜唯允所居之室岿然独存元简乃命钟嵘作瑞室颂刻于石以旌之及元简去郡入山与允别允送至都赐埭去郡三里因曰仆自弃人事交防路絶非自降贵山薮岂容复望城邑此埭之逰于今絶矣执手涕零何氏过江自晋司空充并吴西山允家世年皆不永唯祖尚之至七十二允年登祖夀乃移还吴作别山诗一首言甚凄怆至吴居虎邱山西寺讲经论学僧复随之东境守宰经途者莫不毕至允常禁杀忽有虞人逐鹿鹿径来趋允伏而不动又有异鸟如鹤红色集讲堂驯狎如家禽焉初开善寺藏法师与允遇于秦望山后还都卒于钟山其死日允在波若寺见一名僧授允香炉奁并函书云贫道发自扬都呈何居士言讫失所在允开函乃是大荘严论世中未有访之香炉乃藏公所常用又于寺内立明珠柱柱乃七日七夜放光太守何逺以状啓昭明太子太子钦其徳遣舎人何思澄致手令以褒美之中大通三年卒年八十六先是允疾妻江氏梦神告之曰汝夫夀尽既有至徳应获延期汝当代之妻觉説焉俄得患而卒允疾乃瘳至是允梦见一神女并八十许人并衣帢行列在前俱拜牀下觉又见之便命营凶具既而疾困不复瘳遂卒初允侈于味食必方丈后稍欲去其甚者犹食白鱼防脯糖蟹以为非见生物疑食蚶蛎使门人议之学生钟岏曰防之就脯骤于屈申蟹之将糖躁扰弥甚仁人用意深懐如怛至于车螯蚶蛎眉目内阙慙浑沌之竒犷殻外缄非全人之慎不悴不荣曽草木之不若无馨无臭与瓦砾其何算故宜长充庖厨永为口实竟陵王子良见岏议大怒周颙与允书劝令食菜曰变之大者莫过死生生之所重无逾性命性命之于彼极切滋味之在我可赊若云三世理诬则幸矣良快如使此道果然而受形未息一往一来生死常事则伤心之惨行亦自及丈人于血气之类虽不身践至于晨鳬夜鳏不能不取备屠门财贝之经盗手犹为亷士所弃生性之物一啓鸾刀寜复慈心所忍驺虞虽饥非自死之草不食闻其风者岂不使人多媿丈人得此有素聊复片言起发耳故允未年遂絶血味允注百法论十二门论各一卷注周易十卷毛诗总集六卷毛诗隠义十卷礼记隠义二十卷礼荅问五十五卷子撰亦不仕有髙风阮孝绪字士宗陈留尉氏人也父彦之宋太尉从事中郎以清干流誉孝绪七嵗出继从伯允之允之母周氏卒遗财百余万应归孝绪孝绪一无所纳尽以归允之姊琅邪王晏之母闻者咸叹异之乳人怜其传重辛苦窃玉羊金兽等物与之孝绪见而骇愕啓彦之送还王氏防至孝虽与童儿防戯恒以穿池筑山为乐年十三遍通五经十五冠而见其父彦之彦之诫曰三加弥尊人伦之始宜思自勗以庇尔躬答曰愿迹松子于瀛海追许由于穹谷庶保余生以免尘累自是屏居一室非定省未尝出户家人莫见其面亲友因呼为居士年十六父防不服绵纩虽蔬有味亦吐之外兄王晏贵显屡至其门孝绪度之必至颠覆闻其笳管輙穿篱逃匿不与相见曾食醤美问之云是王家所得便吐餐覆醤及晏诛亲戚咸为之惧孝绪曰亲而不党何坐之及竟获免武帝起兵围建邺家贫无以爨僮妾窃邻人墓樵以继火孝绪知之乃不食乃更令撤屋而炊所居以一鹿牀为精舎以树环绕天监初御史中丞任昉寻其元履之所欲造而不敢望而叹曰其室虽迩其人甚逺其为名流所钦尚如此自是钦慕风誉者莫不懐刺敛袵望尘而息殷芸欲赠以诗昉曰趣舎既异何必相干芸乃止唯与比部郎裴子野交子野荐之尚书徐勉言其年十余嵗随父为湘州行事不书官纸以成其亲之清白论其志行粗类管防安比以采章如似皇甫谧天监十二年诏公卿举士秘书监傅照上疏荐之与吴郡范元琰俱徴并不到陈郡袁峻谓曰往者天地闭贤人隠今世路已清而子犹遁可乎荅曰昔周徳虽兴夷齐不厌薇蕨汉道方盛黄绮无闷山林为仁由已何闗人世况仆非往贤之类邪初谢及伏暅应徴天子以为隠者茍立虚名以要显誉故孝绪与何允俱得遂其髙志后聴讲于钟山母王氏忽有疾兄弟欲召之母曰孝绪至性防通必当自到果心惊而反邻里嗟异之合药湏得生人葠旧传钟山所出孝绪躬歴幽隠累日不逢忽见一鹿前行孝绪感而随后至一所遂灭就视果获此草母得服之遂愈时皆欢叹其孝感所致有善筮者张有道曰吾见子隠迹而心难明自非考之着无以验也及布卦既揲五爻曰此将为咸应感之法非嘉遁之兆孝绪曰安知后爻不为上九果成遁卦有道叹曰此所谓肥遯无不利象实应徳心迹并也孝绪曰虽获遯卦而上九爻不发升遐之道便当髙谢许生乃着髙隠传上自炎黄终于天监末斟酌分为三品言行超逸名氏弗传为上篇始终不耗姓名可録为中篇挂冠人世栖心尘表为下篇湘东王着忠臣传集释氏碑铭丹阳尹録研神记并先简孝绪而后施行南平元襄王闻其名致书要之不赴曰非志骄富贵但性畏庙堂若使麏麚可骖何以异夫骥騄初建武末青溪宫东门无故自崩大风抜东宫门外扬栁或以问孝绪孝绪曰青溪皇家旧宅齐为木行东为木位今东门自壊木其衰矣武帝素畜防纬孝绪兼有其书或劝蔵之荅曰昔刘徳重淮南秘要适为更生之祸杜琼所谓不如不知此言美矣客有求之答曰已所不欲岂可嫁祸于人乃焚之鄱阳忠烈王妃孝绪姊也王尝命驾欲就之逰孝绪凿垣而遁卒不肯见王怅然叹息王诸子笃渭阳之情嵗时之贡无所受纳未尝相见竟不知识或问其故孝绪曰我本素贱不应为王侯姻戚邂逅所逢岂闗始愿刘歊曾以米馈之孝绪不纳歊亦弃之末年以蔬食断酒其恒供养石像先有损壊心欲治补罄心敬礼经一夜忽然完复众并异之大同二年正月孝绪自筮卦吾夀与刘著作同年及刘杳死孝绪曰刘既逝矣吾其防何其年十月卒年五十八简文在东宫隆恩厚赠子恕等述先志不受顾协以为恩异常均议令恭受门徒追论徳行谥曰文贞处士所着七録削繁等一百八十一卷并行于世初孝绪所撰髙隠传中篇所载一百三十七人刘歊刘訏览其书曰昔嵇康所赞阙一自拟今四十之数将待吾等成之邪对曰所谓荀君虽少后事当付钟君若素车白马之日輙获麟于二子歊訏果卒乃益二传及孝绪亡訏兄絜録其所遗行次于篇末成絶笔之意云
　　刘歊字士光平原人也本名冉祖勔宋司空父绘武帝霸府从事中郎绘附兄太常悛传列在齐史歊始生之夕有香气满室防有识慧四嵗防父与羣儿同处独不戯弄六嵗诵论语毛诗意所不解便能问难十二读荘子逍遥篇曰此可解耳客问之随问而答皆有情理家人每异之谓为神童及长博学有文才不娶不仕与族弟訏并隠居求志遨逰林泽以山水书籍相娱而已奉母兄以孝悌称寝食不离左右母意有所湏口未及言歊已先知手自营办狼狈供奉母每疾笃梦歊进药及翌日转有间効其诚感如此性重兴乐尤爱山水登危履险必尽幽遐人莫能及皆叹其有济胜之具常欲避人世以母老不忍违每随兄霁杳从官少时好施务周人之急人或遗之亦不拒也久而叹曰受人者必报不则有愧于人吾固无以报人岂可常有愧乎天监十七年忽着革终论以为形者无知之质神者有知之性有知不独存依无知以自立故形之于神逆旅之馆耳及其死也神去此馆速朽得理是以子羽沈川汉伯方圹文楚黄壤士安麻索此四子者得理也若从四子而逰则平生之志得矣然积习生常难卒改革一朝肆志傥不见从今欲翦截烦厚务在俭易进不保尸退毕常俗不伤存者之念有合至人之道且张奂止用幅巾王肃唯盥手足范冉敛毕复爰珍无设筵几文度故舟为棺子亷牛车载柩叔超诫絶坟垅康成使无卜吉此数公者尚或如之况为吴人而尚华泰今欲髣髴景行以为轨则气絶不湏复魂盥洗而敛以一千钱市成棺单故裙衫衣巾枕履此外送往之具棺中常物一不得有所施世多信李彭之言可谓惑矣余以孔释为师差无此惑敛讫载以露车归于旧山随得一地地足为坎坎足容棺不湏塼甓不劳封树勿设祭飨勿置几筵其蒸尝继嗣言象所絶事止余身无伤世教初訏之疾歊尽心救疗及卒哀伤为之诔又着悲友赋以序哀情忽有老人无因而至谓曰君心力坚猛必破死生但运防所至不得久留一方耳弹指而去歊心知其异试遣寻之莫知其所于是信心弥防既而寝疾恐贻母忧乃自言笑勉进汤药谓兄霁杳曰两兄禄仕足申供养歊之归泉复何所憾愿深割无益之悲十八年年三十二卒始沙门释寳志遇歊于兴皇寺惊起曰隠居学道清浄登仙如此三説歊未死之春有人为其庭中栽柿歊谓兄子弇曰吾不见此实尔其勿言至秋而亡人以为知命亲故诔其行迹諡曰贞节处士先是有太中大夫琅邪王敬允以天监八年卒遗命不得设复魄旌旐一芦防借下一枚覆上吾气絶便沐浴蓝舆载尸还忠侯大夫中若不行此则戮吾尸于九泉敬允外甥许慧昭因阮研以闻诏曰敬允令其息崇素气絶便沐浴借以二芦防凿地周身归忠侯此达生之格言贤夫玉匣石椁逺矣然子于父命亦有所从有所不从今崇素若信遗意土周浅薄属辟不施一朝见侵狐防戮尸已甚父可以训子子亦不可行之外内易棺此自奉亲之情借土而亦通人之意宜两舍两取以达父子之志棺周于身土周于椁去其牲奠敛以时服一可以申情二可以称家礼教无违生死无辱此故当为安也歊族弟訏字彦度祖承宗宋太宰参军父灵真齐镇西谘议武昌太守訏防称纯孝数嵗父母继卒訏居防哭泣孺慕防至灭性赴吊者莫不伤焉后为伯父所养事伯母及昆妺孝友笃至为宗族所称自伤早孤人有误触其讳者未尝不感结流涕长兄絜为聘妻尅日成婚訏闻而逃匿事息乃还本州刺史张稷辟为主簿主者檄召訏乃挂檄于树而逃陈留阮孝绪博学隠居不交当世恒居一鹿牀环植竹木寝处其中时人造之未尝见也訏经一造孝绪即顾以神交訏族兄歊又履髙操三人日夕招携故都下谓之三隠訏善元言尤精意释典曾与歊听讲钟山诸寺因共卜筑宋熙寺东涧有终焉之志尚书郎何炯尝遇之于路曰此人风神颖俊盖荀奉倩卫叔寳之流也命驾造门拒而不见族祖孝标与书称之曰訏超超越俗如天半朱霞歊矫矫出尘如云中白鹤皆俭嵗之粱稷寒年之纎纩訏常着谷皮巾披衲衣每逰山泽輙留连忘返神理闲正姿貌甚华在林谷之间意气弥逺或有遇之者皆谓神人家甚贫苦并日而食隆冬之月或无氊絮訏处之晏然人不觉其饥寒也自少至长无喜愠之色每于可竞之地輙以不竞胜之或有加陵之者莫不退而愧服由是众论咸归重焉天监七年卒于歊舎临终执歊手曰气絶便敛敛毕即埋灵筵一不湏立勿设飨祀无求继嗣歊从而行之宗人至友相与刋石立铭谥曰元贞处士
　　南岳邓先生名郁荆州建平人也少而不仕隠居衡山极峻之岭立小板屋两间足不下山断谷三十余载唯以涧水服云母屑日夜诵大洞经武帝敬信殊笃为帝合丹帝不敢服起五岳楼贮之供养道家吉日躬往礼拜白日神仙魏夫人忽来降临乘云而至从少媪三十并着绛紫罗绣袿防年皆可十七八许色艳桃李质胜琼瑶言语良久谓郁曰君有仙分所以故来寻当相候至天监十四年忽见二青鸟悉如白鹤大鼓翼鸣舞移晷方去谓弟子等曰求之甚劳得之甚逸近青鸟既来期防至矣少日无病而终山内唯闻香气世未尝有武帝后令周舍为邓元传具序其事
　　陶景字通明丹阳秣陵人也祖隆王府参军父贞孝昌令初景母郝氏梦青龙自懐而出并见两天人手执香炉来至其所已而有娠遂以宋孝建三年丙申嵗夏至日生景防有异操年四五嵗恒以荻为笔画灰中学书至十嵗得葛洪神仙传昼夜研寻便有养生之志谓人曰仰青云覩白日不觉为逺矣父为妾所害景终身不娶及长身长七尺七寸神仪明秀朗目疎眉细形长额耸耳耳孔有十余毛出外二寸许左膝有数十黒子作七星文读书万余卷一事不知以为深耻善琴碁工草隶未弱冠齐髙帝作相引为诸王侍读除奉朝请虽在朱门闭影不交外物惟以披阅为务朝仪故事多所取焉家贫求宰县不遂永明十年脱朝衣挂神虎门上表辞禄诏许之赐以束帛勅所在日给伏苓五斤白蜜二升以供服饵及发公卿祖之于征虏亭供张甚盛车马填咽皆云宋齐以来未有斯事朝野荣之于是止于句容之句曲山恒曰此山下是第八洞宫名曰金陵华阳之天周回一百五十里昔汉有咸阳三茅君得道来掌此山故谓之茅山乃中山立馆自号华阳陶隠居人间书礼即以隠居代名始从东阳孙防岳受符图经法徧歴名山寻访仙药身既轻防性爱山水每经涧谷必坐卧其间吟咏盘旋不能已已谓门人曰吾见朱门广厦虽识其华乐而无欲往之心望髙岩瞰大泽知此难立止自恒欲就之且永眀中求禄得輙差舛若不尔岂得为今日之事乎岂唯身有仙相亦缘势使之然也时沈约为东阳郡守髙其志操累书要之不至景为人圆通谦谨出处防心如明镜遇物便了言无烦舛有言随觉齐宜都王鉴为明帝所害其夜梦鉴告景别云三年当生某家景因访其幽中事多説袐异因着梦记焉永元初更筑三层楼自处其上弟子处其中賔客至其下与物遂絶唯一家僮得至其所本便马善射晚皆不为唯聴吹笙而已特爱松风庭院皆植松每闻其响欣然为乐有时独逰泉石望见者以为仙人性好著述尚竒异顾惜光景老而弥笃尤明隂阳五行风角星算山川地理方圆产物医术本草帝代年歴以算推知汉熹平三年丁丑冬至加时在日中而天实以乙亥冬至加时在夜半凡差三十八刻是汉歴后天二日十二刻也又以歴代皆取其先妣母后配飨地祗以为神理宜然硕学通儒咸所不悟又尝造浑天象髙三尺许地居中央天转而地不动以机动之悉与天相防云修道所湏非止史官用是深慕张良为人云古贤无与为比齐末为歌曰水丑木为梁字及武帝兵至新林遣弟子戴猛之假道奉表及闻议禅代景乃援引图防数处皆成梁字令弟子进之武帝既早与之防及即位后恩礼愈笃书问不絶冠盖相望景既得神符秘诀以为仙丹可成而苦无药物帝给黄金朱砂曾青雄黄等后合飞丹色如霜雪服之体轻及帝服飞丹有騐益敬重之每得其书烧香防受帝使造年歴至己巳嵗而加朱防实太清三年也帝手敇数招之锡以鹿皮巾后屡加礼聘并不出惟画作两牛一牛散放在水草之间一牛着金笼头有人执防以杖驱之帝笑曰此人无所不作欲斆曵尾之岂有可致之理国家每有吉凶征讨大事无不前以谘访月中常有数信时人谓为山中宰相二宫及王公贵要参相继赠遗未尝絶时多不纳受纵留者即作功徳天监四年移居积金东涧景得辟谷导引之法自隠处四十许年逾八十而有壮容仙书云眼方者夀千嵗景末年一眼有时而方曽梦佛授其菩提记云名为胜力菩萨乃诣鄮县阿育王塔自誓受五大戒后简文临南徐州钦其风素召至后堂以葛巾进见与谈论数日而去简文甚敬异之天监二年献丹于武帝中大通初又献二丹其一名善胜一名成胜并为佳寳景无疾自知应逝逆尅亡日仍为告逝诗大同二年卒时年八十五顔色不变屈伸如常香气累日氤氲满山遗令既没不湏沐浴不湏施牀止以两重席铺于地因所着旧衣上加生裓裙及臂衣靺冠巾法服左肘録钤右肘药钤佩符络左腋下绕腰穿环结于前钗符于髻上通以大袈裟覆衾防首足器有车马道人道士并在门中道人左道士右百日内常然灯且常香火弟子遵而行之诏赠太中大夫谥曰贞白先生景妙解术数逆知梁祚将覆预制诗云夷甫任散诞平叔坐论空岂悟昭阳殿遂作单于宫诗蔵箧中化后门人方稍出之大同末士人竞谈元理不习武事及侯景簒果在昭阳殿初景母梦青龙无尾自己升天景果不娶无子从兄以子松乔嗣所着学苑百卷孝经论语集注帝代年歴本草集注効騐方肘后百一方古今州郡记图像集要及玉匮记七曜新旧术数疏占候合丹法式共秘宻不传及撰而未讫又十部唯弟子得之
　　诸葛璩字幼玫琅邪阳都人也世居京口璩防事徴士闗康之博渉经史复师徴士臧荣绪荣绪着晋书称璩有发擿之功方之壶遂齐建武初南徐州行事江祀荐璩于明帝言璩安贫守道悦礼敦诗如其简退可清厉俗请辟为议曹从事帝许之璩辞不赴陈郡谢朓为东海太守下教扬其风槩饷谷百斛天监中举秀才不就璩性勤于诲诱后生就学者日至居宅狭陋无以容之太守张仄为起讲舎璩处身清正妻子不见喜愠之色旦夕孜孜讲诵不辍时人益以此崇之卒于家璩所着文章二十卷门人刘暾集而録之
　　刘慧斐字宣文彭城人也父元直淮南太守慧斐少博学能属文起家安成王法曹行参军尝赴都途经寻阳防于匡山遇处士张孝秀相得甚欢遂有终焉之志因不仕居于东林寺又于山北构园一所号曰离垢园时人仍谓离垢先生慧斐尤明释典工篆在山写佛经二千余卷常所诵者百余卷昼夜行道孜孜不怠逺近钦慕之简文临江州遗以几杖论者云自逺法师殁后将二百年始有张刘之盛矣元帝及武陵王等书问不絶大同三年卒慧斐兄慧镜子昙浄有孝行列在孝犮传
　　范元琰字伯珪一字良玉吴郡钱唐人也祖悦之太学博士徴不至父灵瑜居父忧以毁卒元琰时童孺哀慕尽礼亲党异之及长好学博通经史兼精佛义性谦敬不以所长骄人祖母患痈恒自含吮与人言常恐伤物居家不出城市虽独居如对賔客见者莫不改容惮之家贫唯以园蔬为业尝出行见人盗其菘元琰遽退走母问其故具以实答母问盗者为谁荅曰向所以退畏其愧耻今啓其名愿不泄也于是母子秘之或有渉沟盗其笋者元琰因伐木为桥以度之自是盗者大慙一乡无复草窃齐建武初徴为曹虎平西参军不至于时始安王遥光为扬州谓徐孝嗣曰曹虎参军岂是礼贤之职欲以西曹书佐聘之防遥光败不果时人以为恨沛国刘瓛深加器异尝表称之天监九年县令管慧辩上言义行扬州刺史临川王宏辟命不至卒于家庾诜字彦寳新野人也防聪警笃学经史百家无不该综纬候书射碁算机巧并一时之絶而性托夷简特爱林泉十亩之宅山池居半蔬食衣不治产业遇火止出书数箧坐于池上有为火来者荅云唯恐损竹尝乘舟从沮中山舎还载米一百五十石有人寄载三十石及至宅寄载者曰君三十斛我百五十斛诜黙然不言恣其取足邻人有被执为盗见劾妄款诜诜矜之乃以书质钱二万令门生诈为其亲代之酬备邻人获免谢诜诜曰吾矜天下无辜岂期谢也武帝少与诜善及起兵署为平西府记室诜不屈平生少所防狎河东栁恽欲与交拒而弗纳普通中诏以为黄门侍郎称疾不赴晚年尤遵释教宅内立道塲环绕礼懴六时不辍诵法华经每日一徧后夜中忽见道人自称愿公容止甚异呼诜为上行先生授香而去中大通四年因昼寝忽惊觉曰愿公复来不可久住顔色不变言终而卒年七十八举室咸闻空中唱云上行先生已生弥陀浄域矣武帝闻而下诏諡曰贞节处士诜所撰帝歴二十卷易林二十卷续伍端休江陵记一卷晋朝杂事五卷总抄八十卷行于世子曼倩字世华亦早有令誉元帝在荆州以为中録事每出帝尝目送之谓刘之遴曰荆南信多君子后转谘议参军所着防服仪文字体例老子义疏算经及七曜歴术并所制文章凡九十五卷子季才有学行承圣中位中书侍郎江陵平随例入长安
　　张孝秀字文逸南阳宛人也徙居寻阳曽祖湏无祖僧监父希并别驾从事孝秀长六尺余白晳美须眉仕州从事史遇刺史陈伯之叛孝秀与州中士大夫谋袭之事觉逃于盆水侧有商人寘诸褚中展转入东林伯之得其母郭以蜡灌杀之孝秀遂遣其妻妾入匡山修行学道服阕建安王召为别驾因去职归山居于东林寺有田数十顷部曲数百人率以力田尽供山众逺近归慕赴之如市孝秀性通率不好浮华常冠谷皮巾蹑蒲履手执并闾皮麈尾服寒食散盛冬卧于石上博渉羣书専精释典僧有亏戒律者集众佛前作偈磨而笞之多能改过善谈论工书凡诸艺能莫不明习普通三年卒室中皆闻非常香简文甚伤悼焉与刘慧斐书述其贞白云
　　庾承先字子通颍川鄢陵人也少沈静有志操是非不渉于言喜愠不形于色人莫能窥也弱嵗受学于南阳刘虬强记敏识出于羣辈元经释典靡不该悉九流七略咸所精练辟功曹不就乃与道士王僧镇同防衡岳晚以弟疾还乡里遂居士台山鄱阳忠烈王在州钦其风味要与防处令讲老子逺近名僧咸来赴集论难锋起异端竞至承先徐相酬答皆得所未闻忠烈王尤所钦重中大通三年庐山刘慧斐至荆州承先与之有旧往从之荆峡学徒因请承先讲老子湘东王亲命驾临聴论议终日留连月余乃还山王亲祖道并赠篇什隠者美之其年卒刺史厚有赠赙门人黄士龙让曰先师平素食不求饱衣不求轻凡有赠遗皆无所受临终之日诫约家门薄棺周形巾褐为敛虽防赉及不敢轻承教防以违平生之操钱布輙付使反时论髙之
　　陈
　　马枢字要理扶风郿人也祖灵庆齐竟陵王録事参军枢数嵗而孤为其姑所养六嵗能诵孝经论语老子及长博极经史尤善佛经及周易老子义梁邵陵王纶为南徐州刺史素闻其名引为学士纶时自讲大品经令枢讲维摩老子周易同日发题道俗聴者二千人王欲极观优劣乃谓众曰与马学士论义必使屈服不得空立客主于是数家学者各起问端枢乃依次剖判开其宗防然枝分派别转变无穷论者拱黙聴受而已纶甚嘉之寻遇侯景之乱纶举兵援台乃留书二万卷付枢枢肆志寻览殆将周遍乃喟然叹曰吾闻贵爵位者以巢由为桎梏爱山林者以伊吕为管库束名实则刍狗柱下之言翫清虚则糠粃席上之説稽之笃论亦各从其好也比求志之士望涂而息岂天之不惠髙尚何山林之无闻甚乎乃隠于茅山有终焉之志天嘉元年文帝徴为度支尚书辞不应命时枢亲故并居京口每秋冬之际时往游焉及鄱阳王为南徐州刺史钦其髙尚鄙不能致乃卑辞厚意令使邀之枢固辞以疾门人劝请不已乃行王别筑室以处之枢恶其崇丽乃于竹林间自营茅茨而居每以王公餽饷辞不获已者率十分受一枢少属乱离凡所居处盗贼不入依托者常数百家自精洞黄能视闇中物有白防一双巢其庭树驯狎櫩庑时至几案春来秋去防三十年大建十三年卒撰道觉论行于世
　　后魏
　　眭夸一名旭赵郡髙邑人也祖迈晋东海王越军谋掾后没石勒为徐州刺史父邃字懐道慕容寳中书令夸少有大度不拘小节耽好书传未尝以世务经心好饮酒浩然物表年三十遭父防须鬓致白每一悲哭闻者为之流涕髙尚不仕寄情邱壑同郡李顺愿与之交夸拒而不许邦国少长莫不惮之少与崔浩为莫逆之交浩为司徒奏徴夸为中郎称疾不赴州郡逼遣不得已乃入京师与浩相见延留数日唯饮酒谈叙平生不及世利浩每欲论屈之竟不能发言其见敬惮如此浩后遂投诏书于夸懐亦不开口夸曰桃简卿已为司徒何足以此劳国士也吾便于此将别桃简浩小名也浩虑夸即还夸时乘一骡更无兼骑乃以夸骡内之廐中冀相縻絷夸遂托乡人输租者谬为御车乃得出闗浩知而叹曰眭夸独行士本不应以小职辱之又使其人杖策复路吾当何辞以谢之也时朝法甚峻夸既私还将有私归之咎浩仍相左右始得无坐经年送夸本骡兼以所乘马为书谢之夸更不受其马亦不复书及浩诛没为之素服受乡人吊唁经一时乃止叹曰崔公已死谁能更容眭夸乎妇父钜鹿魏攀当时名达之士未尝备翁壻之礼情同朋好或人谓夸曰吾闻有大才者必居贵位子何独在桑榆乎遂着知命论以释之夸又作朋友论篇辞义为时人所称年七十五卒日赴者如市无子
　　冯亮字灵通南阳人梁平北将军蔡道恭之甥也少博览诸书又笃好佛理随道恭至义阳防中山王英平义阳获焉英素闻其名以礼待接亮性清静后隠居嵩山感英之徳以时展觐及英亡亮奔赴尽其哀恸宣武尝召以为羽林监领中书舎人将领侍讲十地诸经固辞不许又欲使衣帻入见苦求以幅巾就朝遂不彊逼还山数年与僧徒礼诵为业蔬食饮水有终焉之志防逆人王敞事发连山中沙门既而亮被执赴尚书省十余日诏特免雪亮不敢还山遂寓居景明寺敕给衣食及其从者数人后甚思旧居复还山室亮既雅爱山水又兼工思结筑岩林甚得栖逰之适宣武闻之给其工力令与沙门统僧暹河南尹甄琛等同视嵩髙形胜之处遂造闲居佛寺林泉既竒营制又美曲尽山居之妙亮时出京师延昌二年冬因遇笃疾宣武敕以马舆送令还山居嵩髙道塲寺数日而卒诏赠帛二百匹以供凶事遗诫兄子综殓以衣幍左手持版右手执孝经一卷置尸盘石上去人居数里外积十余日乃焚于山上以灰烬处起佛塔经藏初亮以盛冬防时连日骤雪穷山荒涧鸟兽饥窘僵尸山野无所防防时有夀春道人惠需每旦往看其尸拂去尘霰禽虫之迹交横左右而初无侵毁衣服如本着唯风吹幍巾少侧又以亮识旧南方法师遣信大栗十枚言期之将来十地果报开亮手以置把中经宿乃为虫鸟盗食皮殻在地而亦不伤肌体焚燎之日有素雾蓊郁回绕其傍自地属天弥朝不絶山中道俗营助者百余人莫不异焉
　　李谧字永和涿郡人也祖祥河间太守父安世相州刺史皆有传谧少而好学博通诸经周览百氏初师事小学博士孔璠数年之后璠还就谧请业同门生为之语曰青成蓝蓝谢青师何常在明经谧以公子徴拜著作佐郎辞以授弟郁诏许之州再举秀才公府二辟并不就唯以琴书为业有絶世之心览考工记大戴礼盛徳篇以明堂之制不同遂着明堂制度论曰余谓论事辨物当取正于经典之真文援证定疑必有验于周孔之遗训然后可以称凖的矣今礼文残缺圣言靡存明堂之制靡使正之是以后人纷紏竞兴异论五九之説各信其习是非无凖得失相半故歴代纷纭靡所取正乃使裴頠云今羣儒纷紏互相倚摭就令其象可得而图其所以居用之礼莫能通也为设虚器耳况汉氏所作四维之个复不能令各处其辰愚以为尊祖配天其义明着庙宇之制理据未分直可为殿屋以崇严父之祀其余杂碎一皆除之斯岂不以羣儒舛互并乖其实据义求莫适可从哉但恨典文残灭求之靡据而已矣乃复遂去室牖诸制施之于教未知其所隆政求之于情未可喻其所以必湏惜哉言乎仲尼有言曰赐也尔爱其羊我爱其礼余以为隆政必湏其礼岂彼一羊哉推此而论则圣人之于礼殷勤而重之裴頠之于礼任意而忽之是则頠贤于仲尼矣以斯观之裴氏子以不达夫礼之防也余窃不自量颇有鄙意据理寻义以求其真贵合雅衷不茍偏信乃借之以礼传考之以训注博采先贤之言广捜通儒之説量其当否参其同异弃其所短收其所长推义察图以折厥岂敢必善聊亦合其言志矣凡论明堂之制者虽众然校其大畧则二途而已言五室者则据周礼考工之记以为本是康成之徒所执言九室者则案大戴盛徳之篇以为源是伯喈之伦所持此二书虽非圣言然是先贤之中博见洽通者也但各记所闻未能全正可谓既尽美矣未尽善也而先儒不能考其当否便各是所习卒相非毁岂达士之确论哉小戴氏传礼事四十九篇号曰礼记虽未能全当然多得其方之前贤亦无愧矣而月令玉藻明堂三篇颇有明堂之义余故采掇二家参之月令以为明堂五室古今通则其室居中者谓之太室太室之东者谓之青阳当太室之南者谓之明堂太室之西者谓之总章当太室之北者谓之元堂四面之室各有夹房谓之左右个三十六户七十二牖矣室个之形今之殿前是其遗像耳个者即寝之房也但明堂与寝施用既殊故房个之名亦随事而迁耳今粗书其像以见鄙意案图察义略可騐矣故检之五室则义明于考工校之戸牖则数协于盛徳考之施用则事着于月令求之闰也合周礼与玉藻既同夏殷又符周秦虽乖众儒傥或在斯矣考工记曰周人明堂度以九尺之筵东西九筵南北七筵堂崇一筵五室凡室二筵室中度以几堂上度以筵余谓记得之于五室而谬于堂之修广何者当以理推之令惬古今之情也夫明堂者盖所以告月朔布时令宗文王祀五帝者也然营构之范自当因宜剏制耳故五室者合于五帝各居一室之义且四时之祀皆据其方之正又聴朔布令咸得其月之辰可谓施政及祀二三俱允求之古义窃为当矣郑康成汉末之通儒后学所取正释五室之位谓土居中木火金水各居四维然四维之室既乖其正施令聴朔各失厥衷左右之个弃而不顾乃反文之以美説饰之以巧辞言水木用事交于东北木火用事交于东南火土用事交于西南金木用事交于西北既依五行当从其方用事之文出何经典可谓工于异端言非而博疑误后学非所望于先儒也礼记玉藻曰天子聴朔于南门之外闰月则阖门左扉立于其中郑元注曰天子之庙及路寝皆如明堂制明堂在国之阳每月就其时之堂而聴朔焉卒事反宿路寝亦如之闰月非常月聴其朔于明堂门下还处路寝门终月也而考工记周人明堂元注曰或举王寝或举明堂互言之以明其制同也其同制之言皆出郑注然则明堂与寝不得异矣而尚书顾命篇曰逆子钊南门之外延入翼室此之翼室即路寝矣其下曰大贝贲鼓在西房垂之竹矢在东房此则路寝有左右房见于经史者也礼记防服大记曰君夫人卒于路寝小敛妇人髽带麻于房中郑元注曰此盖诸侯礼带麻于房中则西南天子诸侯左右房见于注者也论路寝则明其左右言明堂则阙其左右个同制之説还相矛楯通儒之注何其然乎使九室之徒奋笔而争锋者岂不由处室之不当哉记云东西九筵南北七筵五室凡室二筵置五室于斯堂虽使班倕构思王尔营度则不能令三室不居其南北也然则三室之间便居六筵之地而室壁之外裁有四尺五寸之堂焉岂有天子布政施令之所宗祀文王以配上帝之堂周公负扆以朝诸侯之处而室戸之外仅余四尺而已哉假在俭约为陋过矣论其堂宇则偏而非制求之道理则未惬人情其不然一也余恐为郑学者茍求必胜竞生异端以相訾抑云二筵者乃室之东西耳南北则狭焉余故备论之曰若东西二筵则室户之外为丈三尺五寸矣南北戸外复如此则三室之中南北裁各丈二耳记云四旁两夹若为三尺之户二尺之户之间裁盈一尺绳枢瓮牖之室荜门圭窬之堂尚不然矣假令复欲小广之则四面之外阔狭不齐东西既深南北更浅屋宇之制不为通矣騐之众涂略无算焉且凡室二筵丈八地耳然则戸牖之间不逾二尺也礼记明堂天子负斧扆南向而立郑元注曰设斧于户牖之间而郑氏礼图説扆制曰从广八尺画斧文于其上今之屏风也以八尺扆置二尺之间此之叵通不待智者较然可见矣且若二筵之室为四尺之户则戸之两頬裁各七尺耳全以置之犹自不容矧复戸牖之间哉其不然二也又复以世代验之即虞夏尚朴殷周稍文制造之差每加崇饰而夏后世室堂修二七周人之制反更促狭岂是夏禹卑宫之意周监郁郁之美哉以斯察之其不然三也又云堂崇一筵便基髙九尺而壁戸之外裁四尺五寸于营制之法自不相称其不然四也又云室中度以几堂上度以筵而复云凡室二筵而不以几还自相违其不然五也以此验之记者之谬抑可见矣盛徳篇云明堂凡九室三十六戸七十二牖上员下方东西九仞南北七筵堂髙三尺也余谓盛徳篇得之于戸牖失之于九室何者五室之制傍有夹房面各有戸戸有两牖此乃因事立则非拘异术戸牖之数固自然矣九室者论之五帝事既不合施之时令又失其辰左右之个重置一隅两辰同处参差出入斯乃义无所据未足称也且又堂之修广裁六十三尺耳假使四尺五寸为外之基其中五十四尺便是五室之地计其一室之中仅可一丈置其戸牖则于何容之哉若必小而为之以容其数则令帝王侧身出入斯为怪矣此匪直不合典制抑亦可哂之甚也余谓其九室之言诚亦有由然窃以为戴氏闻三十六戸七十二牖弗见其制靡知所置便谓一室有四戸之计其戸牖之数即以为九室耳或未之思也蔡伯喈汉末之时学士而见重于当时即识其修广之不当而必未思其九室之为谬更修而广之假其法象可谓因伪饰辞顺非而泽谅可叹矣余今省彼众家委心从善庶探其不为茍异但是古非今俗间之常情爱逺恶近世中之恒事而千载之下独论古制惊俗之谈固延多诮脱有深赏君子者览而揣之傥或存焉谧不饮酒好音律爱乐山水髙尚之情长而弥固一遇其赏悠尔忘归乃作神士赋以自见延昌四年卒年三十二遐迩悼惜之其年四门小学博士孔璠等学官四十五人上书曰窃见故处士赵郡李谧十嵗防父哀号罢邻人之相防事兄玚恭顺尽友于之诚十三通孝经论语毛诗尚书歴数之术尤尽其长州闾乡党有神童之号年十八诣学受业时博士即孔璠也览始要终论端究绪授者无不欣其言矣于是鸠集诸经广校同异比三传事例名春秋丛林十有二卷为璠等判析隠伏垂盈百条不茍言以违经弗饰辞而背理辞气磊落观者忘疲每曰丈夫拥书万卷何假南面百城遂絶迹下帷杜门却埽弃产营书手自删削卷无重复者四千有余矣犹括次専家捜比党议隆冬达曙盛暑通宵虽仲舒不窥园君伯之闭戸髙氏之遗漂张生之忘食方之斯人未足为喻谧尝诣故太常卿刘芳推问音义语及中代兴废之由芳乃叹曰君若遇髙祖侍中太常非仆有也前河南尹黄门侍郎甄琛内赞近机朝野倾目于时亲识有求官者答云赵郡李谧耽学守道不闷于时常欲致言伹未有次耳诸君何为轻自媒衒谓其子曰昔郑元卢植不逺数千里诣扶风马融今汝明师甚迩何不就业也又谓朝士曰甄琛行不媿时但未荐李谧以此负朝廷耳又结宇依岩凭崕凿室方欲训彼青衿宣扬坟典冀西河之教重兴北海之风不坠而祐善空闻暴疾而卒邦国衔殄悴之哀儒生结摧梁之慕况璠等或服议下风或亲承音防师儒之义其可黙乎事奏诏曰谧屡辞徴辟志守冲素儒隠之操深可嘉美可逺傍惠康近凖元晏諡曰贞静处士并表其门闾以旌髙节于是表其门曰文徳里曰孝义云
　　郑脩北海人也少隠于岐南几谷中依岩结宇不交世俗雅好经史専意元门前后州将每徴不至岐州刺史魏兰根频遣致命脩不得已暂出见兰根寻还山谷兰根申表奏脩明帝诏付雍州刺史萧寳夤访实以闻防寳夤作逆事不行
　　隋
　　李士谦字子约一名容郎涿郡人魏处士谧之子也士谦髫齓防父事母以孝闻母曽呕吐疑中毒因跪尝之伯父玚深所嗟尚每称此儿吾家顔子也年十二魏广平王赞辟开府参军事后丁母忧居防骨立有姊适宋氏不胜哀而死士谦服阕舍宅为伽蓝脱身而出诣学请业研精不倦遂博览羣籍善天文术数齐吏部尚书辛术召署员外郎赵郡王叡举徳行皆称疾不就和士开亦重其名将讽朝廷擢为国子祭酒固辞得免刺史髙元海以礼再致之称为菩萨隋有天下毕志不仕自以少孤未尝饮酒食肉无杀害之言亲賔至輙陈罇爼对之危坐终日不倦李氏宗党豪盛每春秋二社必髙防极宴无不沈醉諠乱尝集士谦所盛馔盈前而先为设黍谓羣从曰孔子称黍为五谷之长荀卿亦云食先黍稷古人所尚寜可违乎少长肃然无敢弛惰退而相谓曰既见君子方觉吾徒之不徳也士谦闻而自责曰何为人疎顿至于此家富于财躬处节俭每以振施为务州里有防事不均至相防讼士谦闻而出财补其少者令与多者相埓兄弟愧惧更相推让卒为善士有牛犯其田者士谦牵置凉处饲之过于本主望见盗刈禾黍者黙而避之其家僮尝执盗粟者士谦慰喻之曰穷困所致义无相责遽令放之其奴尝与乡人董震因醉角力震扼其喉毙于手下震惧请罪士谦谓曰卿本无杀心何为相谢然可速去无为吏拘性寛厚皆此类也后出粟万石以贷乡人属比嵗不登责家无以偿皆来致谢士谦曰吾家余粟本图赈赡岂求利哉于是悉召责家为设酒食对之燔契曰责了矣幸勿为念也各令罢去明年大熟责家争来偿士谦拒之一无所受他年饥多有死者士谦罄家资为之糜粥頼以全活者万计收埋骸骨所见无遗至春又出田粮种子分给贫乏赵郡农人徳之抚其子孙曰此李参军遗惠也仁心感物羣犬生子交共相乳凶年散谷至万余石合诸药以救疾疠如此积三十年或谓士谦子多隂徳士谦曰夫言隂徳其犹耳鸣已独知之人无知者今吾所作吾子皆知何隂徳之有士谦善谈元理尝有客在坐不信佛家报应之义士谦喻之曰积善余庆积恶余殃岂非休咎邪佛经曰转轮五道无复穷已此则贾谊所言千变万化未始有极忽然为人之谓也佛道未来而贤者已知其然矣至若鮌为黄熊杜宇为鶗鴂襃君为龙牛哀为虎君子为鹄小人为猨彭生为豕如意为犬黄母为鼋宣武为鼈邓艾为牛徐伯为鱼铃下为乌书生为蛇羊祜前身李氏之子此非佛家变受异形之谓邪客曰邢子才云岂有松柏后身化为樗栎仆以为然士谦曰此不类之谈也变化皆由心作木岂有心乎客又问三教优劣士谦曰佛日也道月也儒五星也客亦不能难而止士谦平生时时为咏懐诗輙毁其本不示人又尝论刑罚遗文不具其略曰帝王制法沿革不同自可损益无为顿改今之重者死是酷而不惩也语曰人不畏死不可以死恐之愚谓此罪宜从肉刑刖其一趾再犯者断其左腕流刑刖去右手三指又犯者下其腕小盗宜黥又犯则落其所用三指又不悛则下其腕无不止也无頼之人窜之邉裔职为乱阶适所以召戎矣非求安之道也博奕淫防盗之萌也禁而不止黥之则可有识者颇以为得政体开皇八年终于家赵州士女闻之莫不流泪曰我曹不死而令李参军死乎防者万余人李景伯等以士谦道着邱园条其行状诣尚书请先生之諡事寝不行遂相与树碑于墓其妻范阳卢氏亦有妇徳及夫终所有赠赙一无所受谓州里父老曰参军平生好施今虽殒殁安可夺其志哉乃散粟五百石以赈穷乏免奴婢六十人以追其志云
　　崔廓字士元博陵安平人也父子元齐燕州司马廓少孤贫而母贱由是不为乡族所齿初为里佐屡逢屈辱于是感激逃入山中遂博览书籍多所通渉山东学者皆宗之既还乡不应辟命与赵郡李士谦为忘年之友时称崔李士谦死廓哭之恸为之作传输之秘府士谦妻卢氏寡居每有家事輙令人谘廓取定尝著论言刑名之理其义甚精文多不载大业中卒于家年八十子颐字祖濬有记辩善著述知名当时累迁至越王府长史自有传
　　徐则东海郯人也防沈静寡嗜欲受业于周正善三元精于论议声擅都邑则叹曰名者实之賔吾其为賔乎遂懐栖隠之操杖防入缙云山从学者数百人苦请教授则谢而遣之不娶妻常服巾褐陈太建中应召来憩于至真观期月又辞入天台山因絶粒养性所资惟松术而已虽隆冬沍寒不服绵絮太傅徐陵为之刋山立颂初在缙云山太极真人徐君降而谓之曰汝年出八十当为王者师然后得道也时晋王广镇扬州闻其名手书召之则谓门人曰吾今年八十一王来召我徐君之防信而有徴矣遂诣扬州晋王将请受道法则辞以时日不便其后夕中命侍者取香火如平常朝礼之仪至于五更而死支体柔弱如生停留数旬顔色无变晋王下书赞叹遣使人送还天台安是时自江都至于天台在道人多见则徒歩云得放还至其旧居取经书道法分遗弟子仍令浄埽一房曰若有客至宜延之于此然后跨石梁而去不知所之湏防尸柩至方知其灵化时年八十二晋王闻而益异之赠物千段遣画工图其状令栁訾为之赞时有建安宋玉泉防稽孔道茂丹阳王逺知等亦行辟谷道以松术自给皆为炀帝所重
　　张文诩河东人也父琚开皇中为洹水令以清正闻文诩博览羣书特精三礼髙祖方引致天下名儒硕学之士文诩时逰太学博士房晖逺等莫不推伏之书侍御史皇甫诞一时朝彦恒执弟子礼以所乘马就学邀屈文诩遂每牵马歩进意在不因人自致也右仆射苏威闻而召之与语大悦劝令从官文诩固辞仁夀末学校废文诩杖策而归以灌园为业州郡频举皆不应命事母以孝闻每以徳化人乡党颇移风俗尝有人夜中窃刈其麦者见而避之盗因感悟弃麦而谢文诩慰谕之自誓不言固令持去经数年盗者向乡人説之始为逺近所悉邻家筑墙心有不直文诩因毁旧堵以应之文诩尝有腰疾防医者自言善禁文诩令禁之遂为刀所伤至于顿伏牀枕医者叩头请罪文诩遽遣之因为之隠谓妻子曰吾昨风发堕坑所致其掩人短皆此类也州县以其贫素将加赈防輙辞不受尝闲居无事从容叹曰老冉冉而将至恐修名之不立以如意击几自乐其所击皆有处所时人方之闵子骞原宪焉终于家时年四十乡人为之立碑号曰张先生
　　郑翻字灵雀太原晋阳人也父绍元小字安都仕齐位太尉谘议赵郡太守翻少有器识学渉好文章齐武平末位司徒记室参军寻遇齐亡歴周隋遂不仕隠居荥阳三窟山慠诞不自覊束或有所之造乘驴衣韀破敝而往逺近钦其髙名皆谓有异状观者如堵及见其形乃甚短陋不副所闻然风神俊发无贵贱并敬服之纳言杨素闻其名因使过荥阳迎与相见言谈弥日深加礼重及归言之朝廷累徴不至终于家













　　通志卷一百七十八

&lt;史部,别史类,通志&gt;
　　钦定四库全书
　　通志卷一百七十九
　　宋　右　廸　功　郎　郑　樵　渔　仲　撰
　　宦者传第一
　　秦
　　赵髙
　　前汉
　　李延年　石显【恭】
　　后汉
　　郑众　蔡伦　孙程　曹腾　单超【徐璜　具瑗左悺　唐衡】侯览　曹节　吕彊　张让【赵忠】
　　后魏
　　宗爱　仇洛齐　孙小　赵黙　王琚　张宗之剧鹏　张祐　抱嶷　王遇　苻承祖　王质李坚　刘腾　贾粲　杨范　成轨　王温　孟栾　平季　封津　刘思逸【张景嵩毛畅】
　　北齐诸宦者
　　臣谨按心平者然后可以语道气和者然后可以论人论人之道不可偏徇仰观诸天则帝座之旁有宦者之星逺稽诸古则周官之书有寺人之职而先儒之论直欲无宦者可乎人之邪正色色有之言宦寺之中而无正人乎司马迁班固不立宦者传特取数人在佞幸篇如此是絶人为善之路也且巷伯之辞着于风雅勃鞮之忠载于春秋缪贤之贤能荐相如韩谈之勇能刃赵髙西都则张泽安刘之功参乎平勃东京则栾巴按节之义间乎陈窦歴世班班皆有其人惜乎史家畧之不得而记云
　　秦
　　赵髙者诸赵疏逺属也昆弟数人皆生而隠宫其母被刑僇世世卑贱始皇闻其彊力通狱法举以为中府令使教公子胡亥决狱髙尝有罪始皇使上卿防毅治之毅不敢阿法当髙罪死除其官爵始皇以髙之敢于事也赦之复其官爵髙以故深怨防氏始皇三十七年十月行幸防稽并海上北抵琅邪髙以中车府令兼行符玺事与丞相斯皆从始皇有二十余子长子扶苏以数直谏上上使监兵上郡而防毅兄恬为将胡亥以少子爱请从上许之余子莫从其年七月始皇至沙邱病甚令髙为书赐长子扶苏曰以兵属防恬与防防咸阳而书已封未授使者而始皇崩髙因留所赐扶苏玺书而谓胡亥曰上崩无诏封王诸子而独赐长子书长子至即立为皇帝而子无尺寸之地为之奈何胡亥曰固也吾闻之明君知臣明父知子父捐命不封诸子何可言者髙曰不然方今天下之权存亡在子与髙及丞相耳愿子图之且夫臣人与见臣于人制人与见制于人岂可同日道哉胡亥曰废兄而立弟是不义也不奉父诏而畏死是不孝也能薄而材谫彊因人之功是不能也三者逆徳天下不服身殆倾危社稷不血食髙曰臣闻汤武杀其主天下称义焉不为不忠卫君杀其父而卫国载其徳孔子着之不为不孝夫大行不小谨盛徳不辞让乡曲各有宜而百官不同功胡顾小而忘大后必有害狐疑犹豫后必有悔断而敢行鬼神避之后有成功愿子遂之胡亥喟然叹曰今大行未发防礼未终岂宜以此事干丞相哉髙曰时乎时乎间不及谋赢粮跃马唯恐后时胡亥既然髙曰不与丞相谋恐事不能成臣请为子与丞相谋之髙乃谓丞相斯曰上崩赐长子书与防防咸阳而立为嗣书未行今上崩未有知者也所赐长子书及符玺皆在胡亥所定太子在君侯与髙之口耳事将何如斯曰安得亡国之言此非人臣所当议也髙曰君侯自料材能孰与防恬功髙孰与防恬谋逺不失孰与防恬无怨于天下孰与防恬长子旧而信之孰与防恬斯曰此五者皆不及防恬而君责之何深也髙曰髙故内官之厮役也幸以刀笔之文进入秦宫管事二十余年未尝见秦免黜丞相功臣有封及二世者也卒皆以诛亡皇帝二十余子皆君之所知长子刚毅而武勇信人而奋士即位必用防恬为丞相君侯终不懐通侯之印归于乡里明矣髙受诏教习胡亥使学以法事数年矣未尝见过失慈仁笃学轻财重士辩于心而诎于口尽礼敬士秦之诸子未有及此者可以为嗣君审计而定之斯曰君其反位斯奉主之诏聴天之命何虑之可足也髙曰安可危也危可安也安危不定何以贵圣斯曰斯上蔡闾巷布衣也上幸擢为丞相封为通侯子孙皆至尊位重禄者故将以存亡安危属臣也岂可负哉夫忠臣不避死而庶防孝子不勤劳而见危人臣各守其职而己矣君其勿复言将令斯得罪髙曰盖闻圣人迁徙无常就变而从时见末而知本观指而覩归物固有之安有常法哉方今天下之权命悬于胡亥髙能得志焉且夫从外制中谓之惑从下制上谓之贼故秋霜降者草木落水摇动者万物作此必然之效也君何见之晚斯曰吾闻晋易太子三世不安齐桓兄弟争位身死为戮纣杀亲戚不聴谏者国为邱墟遂危社稷三者逆天宗庙不血食斯其犹人哉安足为谋髙曰上下合同可以长久中外若一事无表里君聴臣之计即长有封侯世世称孤必有乔松之夀孔墨之智今释此而不从祸及子孙足以为寒心善者因祸为福君何处焉斯乃仰天而叹垂涕太息曰嗟乎独遭乱世既以不能死安托命哉于是斯乃聴髙髙乃报胡亥曰臣请奉太子之明命以报丞相丞相斯敢不奉令于是乃相与谋诈为受始皇诏丞相立子胡亥为太子更为书赐长子扶苏曰朕巡天下祷祠名山诸神以延夀命今扶苏与将军防恬将师数十万以屯边十有余年矣不能进而前士卒多耗无尺寸之功乃反数上书直言诽谤我所为以不得罢归为太子日夜怨望扶苏为人子不孝其赐剑以裁将军恬与扶苏居外不匡正宜知其谋为人臣不忠其赐死以兵属裨将王离封其书以皇帝玺遣胡亥客奉书赐扶苏于上郡使者至发书扶苏泣入内舎欲自杀防恬止扶苏曰陛下居外未立太子使臣将三十万众守邉公子为监此天下重任也今一使者来即自杀安知其非诈请复请而后死未暮也使者数趣之扶苏为人仁谓防恬曰父而赐子死尚安复请即自杀防恬不肯死使者即以属吏系于阳周使者还报胡亥斯髙大喜至咸阳发防太子立为二世皇帝以赵髙为郎中令常侍中用事二世燕居乃召髙与谋事谓曰夫人生居世间也譬犹骋六骥过决隙也既已临天下矣欲耳目之所好穷心志之所乐以安宗庙而乐万姓长有天下终吾年夀其道可乎髙曰此贤主之所能行也而昬乱主之所禁也臣请言之不敢避斧钺之诛愿陛下少意焉夫沙邱之谋诸公子及大臣皆疑焉而诸公子尽帝兄大臣又先帝之所置也今陛下初立此其属意怏怏皆不服恐为变且防恬己死防毅将兵居外臣战战栗栗唯恐不终且陛下安得为此乐乎二世曰为之奈何赵髙曰严法而刻刑令有罪者相坐诛至收族灭大臣而逺骨肉贫者富之贱者贵之尽除去先帝之故臣更置陛下之所亲信者近之此则隂徳归陛下害除而奸谋塞羣臣莫不被润泽防厚徳陛下则髙枕肆志宠乐矣计莫出于此二世然髙之言乃更为法律于是羣臣诸公子有罪輙下髙令鞫治之杀大臣防毅等公子十二人僇死咸阳市十公主矺死于社财物入于县官相连坐者不可胜数公子髙欲奔恐收族乃上书曰先帝无恙时臣入则赐食出则乘舆御府之衣臣得赐之中廐之寳马臣得赐之臣当从死而不能为人子不孝为人臣不忠不忠者无名立于世臣请从死愿葬郦山之足唯上幸哀怜之书上二世大説召赵髙而示之曰此可谓急乎赵髙曰人臣当忧死而不暇何变之得谋胡亥可其书赐钱十万以葬法令诛罚日益刻深羣臣人人自危欲畔者众二世又作阿房之宫治直驰道赋敛愈重戍徭无已于是楚戍卒陈胜吴广等作乱郡县皆杀长吏以应之者时赵髙为郎中令所杀及报私怨众多恐大臣入朝奏事毁恶之乃説二世曰天子所以贵者但以闻声羣臣莫得见其面故号曰朕且陛下富于春秋未必尽通诸事今坐朝廷谴举有不当者则见短于大臣非所以示神明于天下也且陛下深拱禁中与臣及侍中习法者持事事来有以揆之如此则大臣不敢奏疑事天下称圣主矣二世用其计乃不坐朝廷见大臣居禁中赵髙常侍中用事事皆决于赵髙髙闻李斯以为言乃见丞相曰闗东羣盗多今上急发繇作阿房宫治直驰道聚狗马无用之物臣欲谏为位贱此真君侯之事君何不谏李斯曰固也吾欲言之久矣今时上不坐朝廷上居深宫吾有所言者不可传也欲见无间赵髙谓曰君诚能谏请为君上间语君于是赵髙待二世方燕乐妇女居前使人告丞相上方间可奏事丞相至宫门上谒如此者三二世怒曰吾常多闲日丞相不来吾方燕私丞相輙来请事丞相岂少我哉且固我哉髙因曰如此殆矣夫沙邱之谋丞相与焉今陛下己立为帝而丞相贵不益此其意亦望裂地而王矣且陛下不问臣臣不敢言丞相长男李由为三川守楚盗陈胜等皆丞相傍县之子以故楚盗公行过三川城守不肯击髙闻其文书相往来未得其审故未敢以闻且丞相居外权重于陛下二世以为然欲案丞相恐其不审乃使人案验三川守与盗通状李斯知为髙所陷乃上书言髙擅权与陛下等将有齐田恒宋子罕之事二世曰何哉夫髙故宦人也然不为安肆志不以危易心洁行修善自使至此以忠得进以信守位朕实贤之而君疑之何也且朕少失先人无所识知不习治民而君又老恐与天下絶矣朕非属赵君当谁任哉且赵君为人精亷彊力下知人情上能适朕君其勿疑李斯曰不然夫髙故贱人也无识于理贪欲无厌求利不止列势次主求欲无穷臣故曰殆二世己前信赵髙恐李斯杀之乃私告赵髙髙曰丞相所患者独髙髙己死丞相即欲为田恒等所为于是二世使髙案丞相狱治罪责李斯与子由谋反状皆收捕宗族賔客髙治斯榜掠千余斯不胜痛自诬服斯又自负其辩有功无反心从狱中上书自陈幸二世悟而赦之髙使弃去不奏又使其客十余辈诈为御史谒者侍中更往来覆讯斯更以实对輙复榜之后二世使人验斯斯以为如前终不敢更言所使案三川守由者至则楚兵已击杀之矣髙皆妄为反辞以相传遂具斯五刑论腰斩咸阳市夷三族李斯己死二世遂拜髙为丞相事无大小輙决于髙髙自知其权重乃献鹿谓之马二世问左右此乃鹿也左右皆曰马也二世惊自以为惑乃召太卜令卦之太卜曰陛下春秋郊祀奉宗庙鬼神斋戒不明故至于此可依盛徳而明斋戒于是乃入上林斋戒日防弋猎有行人入上林中二世自射杀之赵髙教其子婿咸阳令阎乐劾不知何人贼杀人移上林中赵髙乃谏二世曰天子无故贼杀不辜人此上帝之禁也鬼神不享天且降殃当逺避宫以禳之二世乃出居望夷宫留三日赵髙诈诏卫士令士皆素服持兵内乡入告二世曰山东羣盗兵大至二世上观而见之恐惧髙即因刼令自杀引玺而佩之左右百官莫从上殿欲壊者三髙自知天弗与羣臣弗许乃召扶苏之子子婴立之子婴即位以计称疾不聴事与宦者韩谈及其子谋杀髙髙上谒请病因召入令韩谈刺杀之夷髙三族
　　前汉
　　李延年中山人身及父母兄弟皆故倡也延年坐法腐刑给事狗监中【主猎犬】女弟得幸于武帝号李夫人列后妃传延年善歌为新变声是时上方兴天地诸祠欲造乐令司马相如等作诗颂延年輙承意歌所造诗为之新声曲而李夫人产昌邑王延年由是贵为协律都尉佩二千石印绶而与上卧起其爱幸埒于韩嫣久之延年弟季与中人乱出入骄恣及李夫人卒后其爱弛上遂诛延年兄弟宗族是后宠臣大抵外戚之家也卫青霍去病皆爱幸然亦以功能自进
　　石显字君房济南人恭沛人也皆少坐法腐刑为中黄门以选为中尚书宣帝时任中尚书官恭明习法令故事善为请奏能称其职恭为令显为仆射元帝即位数年恭死显代为中书令是时元帝被疾不亲政事方隆好于音乐以显久典事中人无外党精専可信任遂委以政事事无大小因显白决贵幸倾朝百僚皆敬事显显为人巧慧习事能探得人主微指内深贼持诡辩以中伤人忤恨睚眦輙被以危法初元中前将军萧望之及光禄大夫周堪宗正刘更生皆给事中望之领尚书事知显専权邪辟建白以为尚书百官之本国家枢机宜以通明公正处之武帝逰宴后庭故用宦者非古制也宜罢中书宦官应古不近刑人元帝不聴由是大与显忤后皆害焉望之自杀堪更生废锢不得复进用语在望之传后太中大夫张猛魏郡太守京房御史中丞陈咸待诏贾捐之皆尝奏封事或召见言显短显索求其罪房捐之弃市猛自杀于公车咸抵辠髠为城旦及郑令苏建得显私书奏之后以他事论死自是公卿以下畏显重足一迹显与中书仆射牢梁少府五鹿充宗结为党友诸附倚者皆得宠位民歌之曰牢邪石邪五鹿客邪印何累累绶若若邪言其兼官据埶也显见左将军冯奉世父子为公卿著名女又为昭仪在内显心欲附之荐言昭仪兄谒者逡修勑宜侍帷幄天子召见欲以为侍中逡请闲言事上闻逡言显颛权天子大怒罢逡归故官其后御史大夫缺羣臣皆举逡兄大鸿胪野王行能第一天子以问显显曰九卿无出野王者然野王亲昭仪兄臣恐后世必以陛下度越众贤私后宫亲以为三公上曰善吾不见是乃下诏嘉美野王废而不用语在野王传显自知颛权事柄在掌握恐天子一旦纳用左右耳目有以间已乃时归诚取一信以为验显尝使至诸官有所徴发显先自白恐后漏尽宫门闭请使诏吏开门上许之显故投夜还称诏开门入后果有上书告显颛命矫诏开宫门天子笑以其书示显显因泣曰陛下过私小臣属任以事羣下无不嫉妬欲陷害臣者事类如此非一唯明主独知之愚臣微贱诚不能以一躯称快万众任天下之怨臣愿归枢机受后宫埽除之役死无所恨唯陛下哀怜财幸以此全活小臣天子以为然而怜之数劳勉显加厚赏赐赏赐及赂遗赀一万万初显闻众人匃匃言已杀前将军萧望之望之当世名儒显恐天下学士姗己病之是时明经着节士琅邪贡禹为谏大夫显使人致意深自结纳显因荐禹天子歴位九卿至御史大夫礼事之甚备议者于是称显以为不妬谮望之矣显之设变诈以自解免取信人主者皆此类也元帝晚节寝疾定陶恭王爱幸显拥祐太子颇有力元帝崩成帝初即位迁显为长信中太仆秩中二千石显失倚离权数月丞相御史条奏显旧恶及其党与牢梁陈顺皆免官显与妻子徙归故郡忧懑不食于道病死诸所交结以显为官皆废罢少府五鹿充宗左迁元莵太守御史中丞伊嘉为鴈门都尉长安謡曰伊徙鴈鹿徙莵去牢与陈实无贾【贾读为价】
  </div>
  <div class="pagination">
   <a href="通志_page141.html">
    上一页
   </a>
   <span>
    ...
   </span>
   <a href="通志_page137.html">
    137
   </a>
   <a href="通志_page138.html">
    138
   </a>
   <a href="通志_page139.html">
    139
   </a>
   <a href="通志_page140.html">
    140
   </a>
   <a href="通志_page141.html">
    141
   </a>
   <span class="current-page">
    142
   </span>
   <a href="通志_page143.html">
    143
   </a>
   <a href="通志_page144.html">
    144
   </a>
   <a href="通志_page145.html">
    145
   </a>
   <a href="通志_page146.html">
    146
   </a>
   <a href="通志_page147.html">
    147
   </a>
   <span>
    ...
   </span>
   <a href="通志_page143.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
