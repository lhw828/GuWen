<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 486 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 486 页/共 518 页</h1>
    <div class="content">　　○丙子  大朝门安石立未遣驸马都尉许从诚大学士徐楷行祭告礼
　　○丁丑  虏酉辛爱黄台吉夷妇桃松寨来降桃松寨者辛爱之第三妾也私通其部目收令哥惧诛乃相率自大同新平堡求降守者纳之宣大总督杨顺自吉□羽为奇功以夷男妇致之阙下辛爱俺答子其士马雄冠诸部且凶狡无赖北边畏之既失其妇则惭恚凡杀守舍及其亲属百十人遣骑来索不得乃纵骑掠塞内大同左右卫诸墩堡为所攻毁略尽且曰若归吾妇愿以银马骆驼相易不则纠众内讧使尔十年内奔命不休于是巡抚大同都御史朱笈言此酋耻失嬖妾且甘心于我土即今隆冬草格犹尔咆哮使我饷运阻塞兵不解甲入春何以善后乞亟令该部译审桃松寨收令哥等情伪从长议处以弭边患已虏益布满山谷围右卫城数重顺恐乃言虏愿以我叛赵全丘富等易其逃妇本兵深以为便亟奏许之于是遣桃松寨收令哥等还行至白登顺令人诱收令哥携桃松寨自西阳河夜逸出塞西走乃阴告之辛爱辛爱选骑追之及于黄河岸执至寨下召其诸妇环视磔裂之剌取心血遍饮诸妇曰异日若辈私奔亦如此矣于是虏狎知顺等无能散牧威平间攻围右卫益急
　　大明世宗肃皇帝实录卷四百五十三



大明钦天履道英毅圣神宣文广武洪仁大孝世宗肃皇帝实录卷四百五十四
　　嘉靖三十六年十二月庚辰朔金星昼见
　　○辛巳  裁革紫荆关南之塔崖驿并其夫马于上陈驿仍移置上陈驿于紫荆关新城从巡抚都御史郑綗奏也  录三十五年甘肃境外夹山墩等处死事夜不收脱仲祥等五十九人袭升其子各一级
　　○癸未  慈孝献皇后忌辰  奉先殿行祭礼  辽王宪＜火节＞以岁歉辞禄一年  上允其请赐敕褒谕  掌詹事府事吏部右侍郎兼翰林院学士李玑三年秩满荫其孙自芳为国子生  工科给事中徐浦言浙直福建近因军兴经费不敷额外提编以济一时之急比以奉行匪人因公倍歛民不堪命今事势稍宁正宜培植休息别求生财之道而督抚胡宗宪阮鹗乃于加徵存留之外仍前提编节年所费漫无稽考前南京御史慎蒙奏止提编并请以军门钱粮岁终差给事中清查及参原任吏部郎中吕希周指名和买侵官银至三万余两欲严行追究事下户部而尚书方钝依违两端蔓辞塞责既欲以年终查盘责成巡按复使其酌议提编可否具奏乞罢钝以戒大臣之不忠者而正希周之罪并敕止军门提编年终差给事中稽查如御史蒙言更乞严谕宗宪鹗事从樽节毋滥费以益民困章下户部尚书方钝覆言民困固所当恤倭情尤为可虑设使地方无备一时倭患突至则其劫杀伤之惨将有甚于提编加派之苦者夫御史风纪之官革弊厘奸乃其本职使其尽心所事必不至互相揜餙若恐其弗躬弗亲转委属官则给事查盘赤不过凭据司府造报数目转委司道等官检对磨勘而已而况地方多事差官适以扰民似不如就近责成于巡按御史之为愈也且兵无定形势难逆料人马之虚实粮饷之增减时势之缓急皆非臣等所可遥议惟地方巡按能目见而心计之故加派提编必听御史斟酌具奏乃可议处施行事体宜尔岂敢以蔓辞塞责哉所云逮问吕希周及切责胡宗宪阮鹗宜如其议＜锍-釒＞入报可  以水灾免浙江宁波绍兴台州处州温州所属税粮如例  给赏入卫官军银延固宁夏五枝官一两军七钱宣大辽六枝并标卞游击二千官七钱五分军四钱放回游击官一两军七钱  以漕粮冻阻至百万石逮问把总周表等八人夺总兵官黄印俸一月参将王延鹤俸三月  治本年九月内辽东镇武等堡失事者夺总兵官罗文豸巡抚都御史苏志皋俸各三月下指挥千百户等官朱世武等按臣论罪
　　○甲申  总理河道右都御史王学益以疾乞休时学益已升南京工部尚书诏以原职致仕  致仕工部尚书蒋瑶卒瑶浙江归安人弘治己未进士除行人选授监察御史升荆州知府有惠政民祠祀之调扬州累言左布政使都察院右副都御史巡抚山东历工部侍郎尚书以四郊工成加太子少保引年致仕瑶端亮清介貌若洵恂而遇事有不可夺之节守扬州时  武宗南巡至郡嬖幸江彬索赂不与举所赐铜瓜拟之瑶不为动已  武宗出渔得臣鱼戏言可值金五百彬请以畀守令如数输值瑶独脱其妻簪珥及数缣以进曰臣府库无钱自办此耳  武宗笑而置之中贵人传旨徵求百端悉殊方之产瑶奏某物产某处某物萃某所俱非扬有也  武宗诘曰苎白布亦非扬产乎瑶不得已进苎五百疋其强毅有执如此归十年余至是卒年几九十赐祭葬如例赠太子太保谥恭靖  命掌南京前府事临淮侯李庭竹南京协同守备镇筸右参将署都指挥佥事孙贤充副总兵官镇守广西  先是有妖人马祖师者流寓湖之乌镇民沈松家以幻术惑众其党有毛山□全计中江升高仙许逢李福松蒋朋等更相诳餙鼓煽远迩愚民为所诱胁甚众约以九月甲子起兵攻嘉兴会有洩其谋者官司急捕之于是福松被杀山□全中升仙逢朋松皆先事被擒至期马妖树青白二旗放火纵掠兵备参政刘熹急督兵击之贼溃走南浔官兵追击及于双林尽歼其众独马祖师者逸去至是总督胡宗宪等以闻兵部覆议两浙自倭患频仍兵费浩繁征求急迫民生日蹙是以人心摇惑衅孽易生故妖道一鼓流言向风啸聚者旬日问以数千计今恶党虽擒元凶未获舟山逋逃反侧观衅宜急赦胁从而严捕马祖师者以除乱本仍以其事状功罪下巡按御史覆之诏可  巡按山东御史周斯盛勘上三十五年正月虏犯辽东义州大宁堡官军功罪诏参将赵承懋指挥何良臣准赎镇抚鲁承勋千户丁芝指挥雍爵各升二级指挥孙守礼刘国臣千户史得和百户北士连各升一级指挥钟世威马世臣量加给赏指挥等官史伟等五人下巡按御史逮治  命宣府西路左参将署都指挥佥事王尚忠充左副总兵官协守大同
　　○乙酉  朝鲜国王李峘奏臣母恭僖王继妃尹氏臣嫂荣靖王妃□□卜氏诰命被毁乞赐补给诏允所请  致仕大理寺卿牛天麟卒赐祭葬如例
○丙戌  升大理寺右寺丞霍冀为左寺丞福建道御史孙慎为右寺丞
　　○丁亥  遣英国公张溶等祈雪于朝天等宫  工部右侍郎刘伯跃三年秩满荫其子廷翀为国子生
　　○己丑  旌表南直隶等处孝孙李九畴寿妇陈氏节妇杨氏烈妇胡氏  巡按直隶御史尚维持言顷浙直倭患  升下用部臣议许总督军门开纳级之例亦一时权宜计耳奈何土豪市侩逃军罢吏向惧罪自匿者皆得窃金骄人于白昼大都而军前未见协济之实充军下死罪一等非凶恶不轻坐而亦令纳银自赎罢间官若吕希周蒋孝辈不复知有名节久矣而亦效用军门恣其剥削得旨近因倭患暂许督抚等官便宜行事各官任意行私原发空头劄付悉收回其冒滥朦胧给授者巡按御史悉追夺治罪充军不准赎业有成命何得擅违其禁之罢闲官以赞画为名生事害民者悉令革回闲住  升四川松潘副总兵官署都指挥佥事许信为署都督佥事佥书南京前军都督府事
　　○庚寅  广东扶藜葵梅等山峒贼平先是贼首冯天恩李汝端等负险据巢招纳亡叛流毒一方者数十年是年三月总兵靖远伯壬瑾等调两广汉达官军分哨进剿斩首七千八百余级破巢二百余处所俘获八百余人夺获牛马器械称是地方以宁提督军务侍郎王钫等叙别诸臣功罪以闻  上嘉悦诏瑾荫一子锦衣卫百户钫荫一子为国子生先任提督侍郎谈恺升右都御史仍致仕兵备佥事贺镂升二级监督佥事经彦山□采参将钟坤秀各升俸一级布政使魏良贵等六人各赏银十五两同知何宗鲁等二十四人各十两肇庆府通判吕天恩升本府同知指挥等官杨宽等十三人下巡按御史逮治
　　○辛卯升刑部右侍郎潘恩为南京工部尚书  补荫原任南京户部右侍郎顾珀孙应祯为国子生  以蓟镇防秋事竣复总督侍郎王□□矛总兵官欧阳安原职及游击佟登华富张勋兵备副使陈劾吉俸
　　○甲午  贞惠安和景皇后忌辰遣清平伯吴家彦祭  陵寝  升江西按察使翁大立为广东右布政使
　　○乙未  先是遣主事王徤等往闽广采取龙延香久之无所得至是徤言宜于海舶入＜氵粤＞之时酌处抽分事宜凡有龙涎香投进者方许交商货买则价不费而香易获不必专官守取部议以为然请取回奉差各官更下广东抚按官于沿海畨舶往来处所设法寻买并将海船抽税事宜议奏诏从之  预发各镇主客兵饷银宣府十万大同十万山西二万延绥六万甘肃一万固原二万蓟州二万昌平一万易州一万密云二万  裁革湖广归州万流水驿移其夫役于巴东县之巴山驿为巴山水马驿仍摘抽归州夷陵州二递运所水夫改编马匹协济从巡抚都御史李宪卿奏也
　　○丙申  升巡抚江西右副都御史马霖为刑部右侍郎  升大理寺少卿赵炳然为右佥都御史巡抚湖广琉球国中山王世子尚元差正议大夫蔡廷会等入贡兼请袭封宴赉如例
　　○丁酉  狭西凉州等卫地震有声
　　○戊戌  以冬寒暂停山东保定山西采矿召先差采办主事张芹锦衣千户张钺回京时一岁先后所入各矿金银玉旺峪银七千五百两保定金二十八两银九百二十八两山东金八百五十二两银八千一百四十三两河南银一万五百两四川金七百两银一万一千二百两云南金四百两银一万两  命新宁伯谭功承掌南京左军都督府事  初南京兵科给事中傅鸣会请于南京兵部增设侍郎一员兼佥都御史衘专领操江之敕＜锍-釒＞下兵部覆行南京兵部会官杂议至是尚书张鏊等请从鸣会言  上曰  祖宗设官操江用南院都御史欲其督同两处巡江御史事体相维且营伍布置守备统辖一应事宜法甚详备近日地方失事乃官不得人非法之不善也今若以南京兵部兼领体统俱紊兹所议不畏成法任意纷更鏊等姑不究其令遵行如故
　　○庚子  升太仆寺少卿胡汝霖为大理寺右少卿  以三十四年龙门城等处失事谪守备指挥等官魏卿潘铭等十人戍边降指挥王汉张镔秩各一级下先任总兵官刘大章于辽东巡按御史逮问
　　○壬寅  升通政使司右通政刘体乾为左通政右参议李泰为右通政  升吏部文选司郎中何海晏为太仆寺少卿
　　○丙午  山西平遥县贼首田武就擒及获虏谍任存住等巡抚都御史闵煦以闻诏荫一子为国子生指挥王璋升一级把总等官冯恩等各赏赉有差
　　○丁未  改南京太仆寺卿卢宗哲为光禄寺卿  裁革宁夏中卫训导二员灵州所训导一员韦州牢驿驿丞一员减宁夏等卫署职试职千百户六十四员加支俸米
　　○戊申  以正旦节遣玉田伯蒋荣成安伯郭应乾清平伯吴家彦兴安伯徐梦旸分祭  八陵都督佥事沉至祭  恭仁康定景皇帝中官祭  恭让章皇后都督佥事王朝用祭  孝洁皇后及  哀冲  庄敬二太子各陵坟  以水灾免辽东广宁海州宁远定辽东宁潘阳盖州义州复州三万辽海金州诸卫所税粮如例仍许入关籴买发太仓银五万两于本镇俟明年三月至五月应支折色月米计灾轻重量加粮料银以示优恤不为例  兵部覆巡按直隶御史路楷奏大同右卫屡被虏患人心汹汹不望更生宜亟为计处因条四事以闻一免征赋以苏困□□音谓玉林石卫故有屯地徵收粮草今余丁逃散一望蒿菜而徒扣军士月粮偿之令其枵肠荷戈以当强虏民不堪命宜悉蠲免一及时转输以备危急谓本卫连被点虏听信逆谋阻绝要害粮运不通人心危疑朝不谋夕宜集兵＜锍-釒＞通道路转输粮饷以固众志一易将领以保孤危谓参将刘卿久失人心亟宜罢斥而简能者代之一议置官守以便责成谓大同分守参议所辖西则左右威平四卫南则应朔马阴等处日不暇给宜暂割应朔马阴一道隶之分巡俟事宁仍归分守管辖  上皆从之
　　○己酉  岁暮行大祫礼于  太庙遣英国公张溶代
　　大明世宗肃皇帝实录卷四百五十四


大明世宗钦天履道英毅圣神宣文广武洪仁大孝肃皇帝实录卷四百五十五
　　嘉靖三十七年正月庚戌朔命成国公朱希忠代拜  天于  玄极宝殿  上不御殿文武百官朝服诣奉  天门行五拜三叩头礼仍上表称贺  免宴赐节钱钞
　　○壬子  宣宗章皇帝忌辰  奉先殿行祭礼遣成安伯郭应乾祭  景陵
　　○癸丑
　　○光禄寺火夺少卿李凤毛盛汝谦寺丞刘逢恺李丧俸令戴罪供职下大官署署正孙炤等于法司问黜为民
　　○丙辰立春顺天府官进春  上不御殿命司礼监捧入
　　○戊午时享  太庙命驸马都尉谢诏代
　　○大同自纳虏妇桃松寨之降虏围困左右威平四卫日急岁且尽虏至滋众道路梗塞烽火断绝于是总督杨顺上书告急言白莲教丘富周原等投入虏地传播妖术纳叛招亡渐为攻取城池蚕食疆圉之计大同迤西左右威平卫分周围屯堡荡然一空田亩疆界鞫为草莽荷蒙  圣明悯鉴发银三十余万预备储蓄边城岁侵籴粟关内比及转运虏已充斥兵马护送如蹈虎穴大城才得数千石小堡数百石不足防守官军两月之内各城老弱闲丁不廪于官者且数倍焉城门昼闭樵汲不通握粟束刍市无鬻籴富者拥金帛置产镇城贫者挟男女流窜宁代甚者夫妻相弃阖室自经时逼新岁犹未睹正朔躔次一切辞腊迎年民俗莭事尽废不举目前窃恐内变明春何以支持臣惟大同系京师屏蔽西卫系大同安危虏氛之恶战守之难未有甚于此时者乞再发银十余万两召买粮刍以备战守俾臣与垂绝父老子弟共保孤城边方幸甚时总兵龚业亦奏副总兵尚表护运入右卫虏选锐围之数重经月不角□羊巡按御史路楷亦言右卫城中并灶而食拆屋而爨号哭之声遍于里巷势甚倒悬危在旦夕  上闻而大骇命户部发银十万两极遣才干司属督运济之乃命郎中谢教往
　　○庚申
　　○户部覆给事中许从龙条议漕规十事其一请每年八月会计本折定数即行所在有司严限催徵本色不过十一月以便年内交兑折色不过十二月以应逐项角□羊支其有狥私越次混徵者罪之其二请及时修理运船仍查各处料银木价候用务令工力有余可以坚久其三请于运船未到之先以＜锍-釒＞通河道责之水利管河官以计处工食责之各处抚按其四请重把总之选凡推补升迁博访明试务在得人诸运官积弊如帮钱长差药饵纸劄过准钱之类一切禁绝其五请令各运官籍记每船运军人数先行送科考验虚实其中逃归者掌印官不得占护其六请革各衙门所押册钱每遇运该之年严立造册期限所三日卫五日各照原定月粮一两六钱八分之数给之不得故为迟难科索常例其七请将正耗米外轻赍折银仍旧角□羊淮以十分为率三分给运官随船应用其余尽归之把总遇有不时动支湏一一关白漕司不许乾没其八请罢京卫各差如催儧起票掣角□羊巡逻起米之类运船到湾止行通仓员外郎大通桥主事责限起剥进仓以杜骚扰其九请复合仓收粮旧规报晒报收及拈阉署佥等项各仓委官务在守法奉公不得延引时日以滋奸弊违者听本部及巡仓御史参劾其十请自今年改折之外行令所司督修南回空船以备来年新运以八月内报完正月出兑三月过淮庶本色不亏缓急有待从之
　　○倭犯广东潮洲之驼浦攻蓬州千户所破之
　　○陕西地震
　　○陕西西安府鄠县民王金献芝山一座聚芝百八十一本内有径一尺八寸者数本名曰仙应万年之山以祝  圣寿  上悦赉以金币
　　○总督宣大山西都御史杨顺奏乞太仆马三千匹给镇军户部尚伍万七千两充修边之用  上从其请令该部亟发予之不许延缓
　　○癸亥
　　○以天寒罢河南之采矿召主事沈应乾千户李铉还
　　○发兵部马价银二万两给蓟镇从军都御史王忬奏也命初下兵部尚书辞以马价银少移户部求助为尚书方钝等执奏不可而止
　　○甲子
　　○免百官上元节宴
　　○建首祝景度吉典于内殿停常封九日
　　○丙寅  英宗睿皇帝忌辰  奉先殿行祭礼遣玉田伯蒋荣祭  裕陵
　　○癸酉
　　○户部覆保定巡抚郑綗条陈其一为紫荆关原募防秋乡夫五千人当选留精锐三千补充保定茂山等卫逃伍父子俱在者父归兄弟俱在者兄归无父子兄弟者俱归止令一人应役仍月给粮四斗防秋出百里之外加给行粮其二谓真保二府兵饷改徵本色军民不便请仍旧每石折银一两贰钱贮库其军士放支以春秋二季为大月冬夏二季为小月大月该本色六斗给银四钱二分折色四斗银二钱六分小月仍旧折支银四钱五分  上皆从之既而綗复言本色折银之数太少诏每斗各加银三分余如前议
　　○四川巡抚都御史黄光昇奏本省盐课旧属各场今附有司宜量其丁之消长井之废兴以为增减如绵州等处则当增仁寿县等处则当减简州等处则当仍旧共该八万九千二百六十三引实徵银六万九千一百七十二两尚少原额三千三十九引若一时未有新井新丁暂发布政司岁收商盐小票税银补之仍尽蠲免闰课以恤灶丁而王府食盐亦以税银充补庶正额不亏官灶两便从之
　　○甲戌  孝静毅皇后忌辰  奉先殿行祭礼遣清平伯吴家彦祭  康陵
○乙亥
　　○先是三十五年倭寇自浙直败还入海至琉球国境上中山王世子尚元遣兵邀击尽歼之得中国被虏人金坤等六名至是遣陪臣蔡廷会等入贡献还坤等因言远夷穷岛入贡之使湏乘夏令遇南风迅始得归国乞如三十四年例听于福建海口每岁自行修买归舟不候题请  上嘉其忠顺许之仍赐敕奖谕赏银五十两彩币四袭获功人马必度及廷会等俱厚赐遣之
　　○朝鲜国王李峘以大内灾遣陪臣礼曹参判南宫恍奉表入慰宴赏如例
　　○丙子
　　○升南京太仆寺少卿黄廷用本寺卿
　　○工科给事中张学颜奏请久任巡抚非九年六年以上勿选吏部覆言久任责成者所以重付托之权循资叙选者所以广＜锍-釒＞通之法今部堂有缺必取之卿贰卿贰有缺必取之督抚若督抚岁久不迁而资望浅者乃得躐升启侥幸速化之心失出入均劳之义非定论也苐宜稍加督责令毋贻患地方尔诏如部议
　　○巡按直隶御史路楷勘上秋虏入应州总督杨顺率诸将胡镇等击败之乞录顺等功而治失事诸臣罪得旨荫顺子原籍卫所千户升千总胡镇等一级参将麻隆等赎罪革守备姜威任与参将刘卿等俱逮问初  楷上＜锍-釒＞言状称攻堡七十余处杀人二千余及是尽反前奏以地方失事委之守臣顺更以战胜受赏公行贿赂颠倒是非皆严嵩父子主之也
　　○工部覆吏科给事中张益奏朝廷为民兴利自监司以及府县俱设有水利官使之浚筑陂塘坝堰以防旱涝近者吏职不修三农失业乞下巡按御史严行督课每岁中上殿最以闻报可
　　○丁丑
　　○以顺天永平二府灾伤命均派河南一省及北直隶保真定等府每岁共出银十万两助挽皇木从巡抚都御史马佩奏也
　　○戊寅  命故宁阳侯陈继祖男维藩袭爵
　　大明世宗钦天履道英毅神圣宣文广武洪仁大孝肃皇帝实录卷四百五十五



大明世宗钦天履道英毅圣神宣文广武洪仁大孝肃皇帝实录卷四百五十六
　　嘉靖三十七年二月己卯朔命南京前府佥书署都督佥事许信提督操江松潘东路左参将署都指挥佥事程规充副总兵分守松潘等处
　　○庚辰
　　○赐嘉善公主蓟州牧马草场地二千五百九十五顷
　　○辽东守臣类奏三十六年十月以后官军御虏于叆阳等处功次共斩首一百七十二级  上从议荫总督王忬及巡抚苏志皋各一子为国子生总兵罗文豸一子百户升副总兵王重禄二级赏御史周斯盛等银有差
　　○辛巳
　　○升吏部都给事中赵釴为南京太仆寺少卿
　　○发天津卫守冻漕粮十二万石输蓟州充兵饷
　　○壬午
　　○祈谷视牲遣公张溶代驸马谢诏伯陈鏸尚书吴山轮视
　　○升兵部职方司郎中方祥为福建按察司副使
　　○乙酉
　　○广东佥事万仲分部水陆兵为东西哨攻倭临敌而哨兵皆溃领哨千户魏岳高洪死之
　　○丁亥启蛰行祈谷礼于  玄极宝殿遣成国公朱希忠代
　　○祭先师孔子命礼部尚书吴山行礼
　　○贵州抚按官高翀等奏上本省采木经费之数当用银一百三十八万余两费钜役繁非一省所能独办乞行两广江西云南狭西诸省通融出银助之工部覆各省俱多灾伤难以加  诸将广东云南江西山西原派盐课大工银督发应用仍留本省文武官应献助俸银抚按司道府官应角□羊赃罪并事例悉听抚按官动支此外别有权宜良策令多方计处以闻  上从部议
　　○戊子祭  太社稷遗英国公张溶代  孝贞纯皇后忌辰  奉先殿行祭礼遣兴安伯徐梦赐祭  茂陵
○己丑祭  帝社稷命成国公朱希忠代  命户部督催广东年例香料
　　○辛卯
　　○以江西岁办工料不足诏以本省三十六年起运南京仓粮三十六万六千石每石折银八钱内伍钱给军三钱补抵料价不为例从巡抚都御史马森奏也
　　○镇远侯顾寰奏朝门工大京营军力不敷请量令在京各卫所官旗出银募夫视俸厚薄为差以佐工役苏军累工部覆国家每岁工兴多取办营军官为给食未闻有告病者迩以门工重大本部议将军夫十万人四班践更应役又以雇募民夫四万六千八百余人助之可谓劳逸得所公私两全何独至累官军又欲敛银代役乎寰所请乃姑息之政不可行若军中有老弱不堪赴工者令其自相雇倩有司勿与知可也  上从部议
　　○壬辰
　　○发太仆寺马五百匹给入卫官军
　　○癸巳
　　○升浙江道御史王用康为通政司使右参议
　　○诏减南京光禄寺钱粮谷二百十石牛料黄豆三百石麦一百三十石菉豆二十石从本寺卿赵贞吉奏也
　　○革钜野王府镇国中尉观将□火观行□火爵发高墙禁锢降其弟观辰□火为庶人将□火行□火共为淫暴通从嫂淑人韩氏及侄重锦乡君杀典膳王纪又杀平人张礼王卿小丑儿王世其王瑾支角□羊其尸招集群盗朱及文等劫掠人财物辰□火时年幼知情不同恶特末减之  诏工部移文各采木催料官令安静行事所过河夫以木到之日调发不得拘集日久有妨农事时大工趣办甚急民不堪命其并河诸州县尤苦之给事中魏元吉上＜锍-釒＞言状因请严差官骚扰之禁各处催料御史完至二分以上者具奏还京  上嘉纳其言因有是命
○甲午
　　○兵部覆御史梁汝魁条陈马政一狭西苑马寺二监七苑官宜视有司例科岁登其孳牧之数候六年类奏以频黜陟一国家茶马之禁禁阑出与畨市者耳非禁民之相市也而有司不察而悉禁之故茶□不来乞明示民商得相买卖每马一匹官税银三钱以寓稽察之意不惟惠民且因可以资国报可
</div>
    <div class="pagination">
<a href="明实录世宗实录_page485.html">上一页</a><span>...</span><a href="明实录世宗实录_page481.html">481</a><a href="明实录世宗实录_page482.html">482</a><a href="明实录世宗实录_page483.html">483</a><a href="明实录世宗实录_page484.html">484</a><a href="明实录世宗实录_page485.html">485</a><span class="current-page">486</span><a href="明实录世宗实录_page487.html">487</a><a href="明实录世宗实录_page488.html">488</a><a href="明实录世宗实录_page489.html">489</a><a href="明实录世宗实录_page490.html">490</a><a href="明实录世宗实录_page491.html">491</a><span>...</span><a href="明实录世宗实录_page487.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
