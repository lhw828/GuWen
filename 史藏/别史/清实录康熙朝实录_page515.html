<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 515 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 515 页/共 681 页</h1>
    <div class="content">
○予故辅国将军昭泰、祭葬立碑如例。　　

○升前锋参领噶尔弼为正黄旗蒙古副都统。　　

○吏部尚书管理直隶巡。抚事李光地疏参原任云南布政使张霖出身商贩居家不检、网利殃民纵子为非请敕部严拏究拟得上□日著该抚严审具奏。　　

○乙未上驻跸花峪沟。　　

○阿禄科尔沁多罗贝勒穆宁等、来朝。　　

○丁酉。喀喇沁多罗杜楞郡王额驸噶尔臧来朝。　　

○戊戌升内阁学士赵世芳、为工部右侍郎。　　

○升盛京礼部理事官鲁瑚、为内阁学士兼礼部侍郎。　　

○庚子土默特多罗达尔汉贝勒马呢、来朝。　　

○癸卯升福建巡海道阿琳、为贵州按察使司按察使。　　

○乙巳。上驻跸博洛和屯。　　

○喀喇沁镇国公善巴喇锡、来朝　　

○己酉以翰林院检讨周起渭、为浙江乡试正考官。吏部员外郎谭尚箴为副考官。编修赵晋、为江西乡试正考官。户部主事王鹏、为副考官编修文岱、为湖广乡试正考官。吏部员外郎耿惇、为副考官。　　

○庚戌。升詹事府少詹事彭会淇、为内阁学士兼礼部侍郎。　　

○户部题先经陕西道御史景日昣疏言商民何锡奉部文在广东海阳县之仲坑山开矿聚众几至十余万强梁争竞时时有之请敕下督抚会查此山现在开采如何酌议停止、永为封闭奉上□日这事情、著该抚察议具奏今据广东巡抚石文晟疏言号牌员堆诸山场、开矿六十四处现今在厂之人约计至二万有余该山开采日久矿口愈深所得矿砂价银不敷工费何锡现在具呈恳罢似宜封禁应如所题准其禁止从之　　

○兵部议覆吏部尚书管理直隶巡抚事李光地疏言、真定府赞皇县属王家坪一带地方、远在深山从前设立营汛、未定有统辖之员。此营关系紧要。且与真定营汛邻近应令真定副将统辖应如所请。从之。　　

○江苏布政使宜思恭、丁母忧命在任守制。　　

○癸丑以故三等阿思哈尼哈番吴子祥子吴昌祖袭职。　　

○予故工部右侍郎程文彝祭一次。　　

○刑部等衙门题、原任江西巡抚李基和询以地方事务、茫无知识。溺职已甚恭逢圣驾南巡不由正路迎驾纡道浙江又径住苏州、不即前进殊属不敬应将李基和照不敬律立决得上□日李基和从宽免死著枷号三个月、鞭一百、给与该管王为奴。　　

○丙辰。上驻跸热河上营。　　

○以左春坊左中允凌绍雯为陕西乡试正考官礼部主事王俊、为副考官翰林院侍讲学士王之枢、为江南乡试正考官太常寺少卿廖腾煃为副考官。　　

○御书荩忱义烈匾额赐殉耿逆之难原任江西建昌府知府高天爵。从其子工部员外郎高其佩请也。　　

○己未以江南安徽布政使施世纶、为太仆寺卿。　　

秋七月壬戌朔享太庙遣领侍卫内大臣尚之隆行礼　　

○谕近御一等侍卫吴什等传谕巴林额驸吴尔衮曰今朕诸姑俱弃世诸姑之子仅存格勒尔图、纳木扎伊等亦且年迈向来公主之子、坐班在公之列。应以格勒尔图纳木扎照科尔沁达尔汉王旗下公班地例授本身为公食俸。　　

○癸亥柰曼多罗达尔汉郡王颁弟等来朝。　　

○甲子科尔沁达尔汉亲王额驸班第及其子罗卜臧滚布辅国公布尼二品台吉吴尔图等来朝　　

○丁卯科尔沁多罗冰图郡王达达布来朝　　

○戊辰户部议覆、山西巡抚噶礼等疏言河东堤堰之设原系保护盐池遇有修筑宜令商出其料民出其力庶乎商民两便应如所请从之。　　

○辛未孝懿皇后忌辰遣官祭陵。　　

○以翰林院编修顾图河充日讲起居注官。　　

○升浙江按察使李法祖、为安徽布政使司布政使。　　

○壬申。河道总督张鹏翮疏报今夏黄淮并涨水势汹涌以致古沟唐埂清水沟韩家庄四处堤岸漫缺得上□日今春朕欲亲阅高家堰张鹏翮奏称堤岸工程俱完又时当炎暑蚊蝱正起求停止亲阅恳奏再四朕以高家堰关系甚大亲往阅视见石堤尚有未完之处所下之埽已经二三年者朽烂亦多将此情形一一指示张鹏翮、及河工诸臣朕又谕张鹏翮大水时发难以预料尔务须昼夜防护至分守堤工人员委用不当朕亦谕及今古沟唐埂清水沟韩家庄四处堤岸冲决河工将有复坏之势大小河员惟知清水畅流为已功、而不知高家堰之六坝、水洩太多、则清水力微、黄水必复倒灌也。此事著九卿詹事科道速行会议具奏至田禾民舍有无淹没之处、著该督抚等各行速报上问大学士马齐曰此决口俟水一减即星速开工今年可以完否马齐奏曰补筑零星之处、年内可完若筑决口年内未必能完上曰数日朕为兹事殊觉忧闷今春亲巡南省、山东运河之堤、并未修筑朕自江南还、山东河堤已完以此揆之、工作果勤所需日月、亦自无多也。　　

○甲戌翁牛特多罗达尔汉贝勒额尔德布鄂齐尔来朝。　　

○乙亥。上驻跸喀喇和屯。　　

○丙子中元节遣官祭永陵福陵昭陵暂安奉殿孝陵仁孝皇后孝昭皇后孝懿皇后陵　　

○阿霸垓多罗郡王吴尔占噶喇卜固山贝子车林敦罗布等、来朝　　

○丁丑升湖广岳常道武国楹为浙江按察使司按察使。　　

○戊寅。喀尔喀和硕亲王额驸策旺扎下辅国公克色克等来朝　　

○己卯上驻跸喇门噶山　　

○庚辰喀尔喀多罗郡王滚布来朝　　

○以吏部郎中王升为河南乡试正考官户部主事王廷献为副考官。　　

○以青海故多罗郡王达赖戴青子额尔克、多罗贝勒阿奇滚布巴图尔子额德尼厄尔克、俱袭爵。　　

○壬午上驻跸博洛和屯　　

○癸未鄂尔多斯固山贝子拉希扎木素等、来朝。　　

○甲申以翰林院检讨魏方泰、为山东乡试正考官礼部主事冯佩实为副考官编修严宗溥、为山西乡试正考官刑部主事刘侃、为副考官。　　

○乙酉上驻跸张三营。　　

○刑部议覆、湖广总督喻成龙疏言、湖广提标营兵王汉杰等聚众抢劫应将王汉杰等拟斩监候其该管各官并不知情应免议查此案该督引律不合、又不参劾该管各官、应驳回得上□日凡管理兵丁将弁必平素约束军伍、禁令严明兵丁始克遵法纪地方无事王汉杰等、纠集三百余人在城中抢掠当铺又于城外执旗纛、勒索府县官印结该管将弁何得称为不知伊等所司何事况因此案已将总督提督等俱行治罪今喻成龙不将各营武弁谳审明白辄以并不知情徇庇具题殊属不合喻成龙、著该部严加议处此案遣郎中吴进泰前往究审具奏。　　

○丙戌古北口提督马进良疏请以昌平营参将吴开圻补授石匣副将王朝辅员缺。上谕大学士马齐曰石匣副将之缺要职也参将吴开圻其人仅可而已不当授之张家口副将师懿德乃原任总兵官师帝宾之子。人材壮健可用著调补。又谕曰、王朝辅甚可惜人材矫健所学亦佳。遣奏皆其手书居官之善石匣兵民无有不称之者至师懿德之父师帝宾人材亦矫健佛伦为总督时密奏彼骑射不堪、请劾之朕谕曰、师帝宾谓之营伍不整或不可料如言其骑射彼为三屯营副将时骑射之佳大臣侍卫皆知之不可劾也佛伦终劾师帝宾而佛伦之名、亦于此坏矣佛伦又密奏赵良栋不可使居宁夏乞召往京师居之后。赵良栋来京朕命彼归原籍赵良栋奏曰有人奏言不可令臣居宁夏臣不便归故土因问何人所奏赵良栋言、佛伦以其密奏告之索额图而索额图告臣以此观之人之无信无耻未有如佛伦者矣凡督抚提镇密奏之事皆朕亲手密封发回朕躬之外、即左右人亦不得见只字此皆体密奏者之心而重其事之意且一概密奏之事、朕但使做好官爱百姓就彼所奏之事加之训谕而已并未尝一次批云保此人劾此人也佛伦自行密奏而反妄以告人是忘祸而树仇矣犹可比之人数乎朕观古来为人臣者牵于党类而偾事者多既属同事不知规谏、但相唆怂而为不良事何以济马齐奏曰、圣谕诚然皇上至公无私是以处事皆当理大小臣工多私是以凡事失宜而不良之人又与之为党事无不偾矣上谕曰、李光地、受朝琦、杨名时之累、张鹏翮、受王谦等之累、皆此故也今张鹏翮所用之人、皆不可用河工甚要、尔等当留意马齐奏曰、张鹏翮所用之人、并不谙河务。紧要之事、仍须殷实旗员始能仓卒立办上谕曰凡人必试之而始知。张鹏翮多疑、今即遣旗员前去、未尝一试、而张鹏翮早疑其不清人亦何心为彼效力。夫高家堰之堤、全当洪泽湖之水。开六坝、虽民田略有冲没、淮扬地方、断无可虞如以为利益民田、而闭六坝、万一大水骤涨而堤决、淮扬大有可虞矣。是以前总河靳辅、开六坝以注水张鹏翮但知闭六坝则运河民田均有利益、而不知为淮扬之大患。高家堰之所关、甚为紧要也。　　
</div>
    <div class="pagination">
<a href="清实录康熙朝实录_page514.html">上一页</a><span>...</span><a href="清实录康熙朝实录_page510.html">510</a><a href="清实录康熙朝实录_page511.html">511</a><a href="清实录康熙朝实录_page512.html">512</a><a href="清实录康熙朝实录_page513.html">513</a><a href="清实录康熙朝实录_page514.html">514</a><span class="current-page">515</span><a href="清实录康熙朝实录_page516.html">516</a><a href="清实录康熙朝实录_page517.html">517</a><a href="清实录康熙朝实录_page518.html">518</a><a href="清实录康熙朝实录_page519.html">519</a><a href="清实录康熙朝实录_page520.html">520</a><span>...</span><a href="清实录康熙朝实录_page516.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
