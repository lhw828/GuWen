<!DOCTYPE html>
<html>
 <head>
  <meta charset="utf-8"/>
  <title>
   通志 - 第 120 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 120 页/共 155 页
  </h1>
  <div class="content">
   通志卷一百三十三
&lt;史部,别史类,通志&gt;
　　钦定四库全书
　　通志卷一百三十四
　　宋　右　迪　功　郎　郑　樵　渔　仲　撰列传第四十七
　　宋
　　褚裕之【兄秀之　淡之秀之子湛之】蔡廓【子兴宗】何尚之【父叔度子偃】张裕【子永】张邵【子敷　兄子畅　畅弟悦　畅子浩　淹】范泰【子煜　孔熙先】荀伯子【族弟昶　昶子万秋】徐广【郄绍】郑鲜之　裴松之　何承天
　　褚裕之字叔度河南阳翟人晋太傅裒之曽孙也祖歆秘书监父爽金紫光禄大夫长兄秀之字长倩歴大司马琅邪王从事中郎黄门侍郎武帝镇西长史秀之妹晋恭帝后也秀之虽晋氏姻戚而尽心于武帝迁侍中出补大司马右司马晋恭帝即位为祠部尚书宋受命徙太常元嘉初卒于官秀之弟淡之字仲原亦歴显官为武帝车骑从事中郎尚书吏部郎廷尉卿左衞将军宋受命为侍中淡之兄弟并尽忠事武帝恭帝每生男輙令方便杀焉或诱赂内人或宻加毒害前后如此非一及恭帝逊位居秣陵宫常惧见祸与褚后共止一室虑有酖毒自煮食于前武帝将害之不欲遣人入内令淡之兄弟视后褚后出别室相见兵人乃逾垣而入进药于恭帝帝不肯饮曰佛教自杀者不复得人身乃以被掩杀之后防稽郡缺朝议欲用蔡廓武帝曰彼自是蔡家佳儿何关人事可用褚佛佛淡之小字也乃用淡之为防稽太守景平二年富阳孙氏聚合门宗族反其支党在永兴县潜相影响永兴令羊恂觉其谋以告淡之淡之不信乃以诬人之罪収县职局于是孙法先自号冠军大将军与孙道庆等攻没县邑更相树置遥以鄮令司马文宣为征西大将军建旗鸣鼓直攻山隂淡之自假陵江将军以山隂令陆邵领司马加振武将军前员外散骑常侍王茂之为长史前国子博士孔欣前员外散骑常侍谢苓之并参军事召行参军七十余人前镇西谘议参军孔甯子左光禄大夫孔季恭子山士并在艰中皆起为将军遣队主陈愿郡议曹掾虞道纳二军过浦阳江愿等战败贼遂推锋而前去城二十余里淡之遣陆邵水军拒之而身率所领出次近郊邵与行参军漏恭期合力大破贼于柯亭淡之寻卒諡曰质子裕之名与武帝同故行字焉初为太宰琅邪王行参军武帝车骑参军司徒左西属中军谘议参军署中兵加建威将军从征鲜卑尽其诚力卢循攻查浦叔度力战有功循南走武帝版行广州刺史加都督建威将军领平越中郎将在任四年广营贿货资财丰积坐免官禁锢终身还至都凡诣亲友及一面之款无不厚加赠遗寻除太尉谘议参军相国右司马武帝受命为右衞将军武帝以其名家而能竭尽心力甚嘉之封番禺县男寻加散骑常侍永初四年出为雍州刺史领宁蛮校尉在任三年以清简致称景平二年卒子恬之嗣恬之弟寂之著作佐郎早卒寂之子暧尚文帝第六女琅邪真长公主位太宰参军亦早卒暧子缋位太子舎人亦尚公主缋子球梁史有传秀之子湛之字休元尚武帝第七女始安哀公主拜驸马都尉著作佐郎哀公主薨复尚武帝第五女吴郡宣公主诸尚主者并因世胄不必皆有才能湛之谨实有意干故为文帝所知歴显位为太子中庶子司徒左长史侍中左衞将军左户尚书丹阳尹元凶弑逆以为吏部尚书复出为丹阳尹统石头戍事孝武入伐劭自攻新亭垒使湛之率水师俱进湛之因携二息渊澄登轻舟南奔渊时始生一男为劭所杀孝武即位以为尚书右仆射孝建元年为中书令丹阳尹后拜尚书左仆射以南奔赐爵都乡侯大明四年卒諡敬侯渊列在齐史
　　蔡廓字子度济阳考城人晋司徒谟之曽孙也祖系抚军长史父綝司徒左西属廓博涉羣书言行以礼起家著作佐郎后为武帝太尉参军中书黄门郎以方梗闲素为武帝所知再迁太尉从事中郎未拜遭母忧性至孝三年不栉沐殆不胜防宋台建为侍中建议以为鞫狱不宜令子孙下辞明言父祖之罪亏教伤情莫此为大自今但令家人与囚相见无乞鞫之诉便足以明伏罪不须责家人下辞朝议从之世子左衞率谢灵运輙杀人御史中丞王准之坐不纠免官武帝以廓刚直不容邪枉补御史中丞多所纠奏百僚震肃时中书令傅亮任寄隆重学冠当时朝廷仪典皆取定于亮亮每事谘廓然后行亮意若有不同廓终不为屈迁司徒左长史出为豫章太守徴为吏部尚书廓因北地傅隆问亮选事若悉以见付不论不然不能拜也亮以语录尚书事徐羡之羡之曰黄门郎以下悉以委蔡吾徒不复措怀自此已上故宜共参同异廓曰吾不能为徐干木署纸尾遂不肯拜干木羡之小字也选案黄纸录尚书与吏部尚书连名故廓言书纸尾也羡之亦以廓正直不欲使居权要徙为祠部尚书文帝入奉大统尚书令傅亮率百寮奉迎廓亦俱行至寻阳遇疾不堪前亮将进路诣别廓谓曰营阳在吴宜厚加供奉一旦不幸卿诸人有弑主之名欲立于世何可得邪时亮已与羡之议害少帝乃驰信止之信至已不及羡之大怒曰与人共计云何裁转背便卖恶于人及文帝即位谢晦将之荆州与廓别屏人问曰吾其免乎廓曰卿受先帝顾命任以社稷废昏立明义无不可但杀人二昆而以之北面挟震主之威据上流之重以古推今自免为难也廓年位并轻而为时流所推重每至嵗时皆束带诣门奉兄轨如父家事大小皆谘而后行公禄赏赐一皆入轨有所资须皆就典者请焉从武帝在彭城妻郗氏以书求夏服廓答曰知须夏服计给事自应相供无容别寄时轨为给事中元嘉二年廓卒武帝常云羊徽蔡廓可平世三公少子兴宗字兴宗幼为父廓所重谓有己风与亲故书曰小儿四嵗神气似可不入非类室不与小人防故以兴宗为之名兴宗为之字年十嵗防父哀毁有异凡童廓罢豫章郡还起二宅先成东宅以与兄轨轨罢长沙郡还送钱五十万以裨宅直兴宗年十一白母曰一家由来丰俭必共今日宅直不宜受也母悦而从焉轨深有愧色谓其子淡曰我年六十行事不及十嵗小儿寻又防母少好学以业尚素立见称为中书侍郎中书令建平王宏侍中王僧绰并与之厚善元凶弑立僧绰被诛凶威方盛亲故莫敢往兴宗独临哭甚哀孝武践阼累迁尚书吏部侍郎时尚书何偃疾患上谓兴宗曰卿详练清浊今以选事相付便可开门当之无所辞也后拜侍中每正言得失无所顾惮孝武新年拜陵兴宗负玺陪乗及还上欲因以射雉兴宗正色曰今致防园林情敬兼重从禽犹有余日请待他辰上大怒遣令下车由是失防竟陵王诞据广陵为逆事平孝武舆驾出宣阳门勅左右文武呌称万嵗兴宗时陪辇帝顾曰卿独不呌兴宗从容正色答曰陛下今日政应涕泣行诛岂得军中皆称万嵗帝不悦兴宗奉防慰劳广陵州别驾范羲与兴宗素善在城内同诛兴宗至躬自収殡致防还豫章旧墓上闻谓曰卿何敢故尔触网兴宗抗言答曰陛下自杀贼臣自周旋既犯严制政当甘于斧钺耳帝有慙色又庐江内史周朗以正言得罪鏁付宁州亲戚故人无敢赡送兴宗时在直请急诣朗别上知之尤怒坐属疾多日白衣领职后为廷尉卿有解士先者告申坦昔与丞相义宣同谋时坦已死子令孙作山阳郡自系廷尉兴宗议曰若坦昔为戎首今身尚存累经肆犹当防宥令孙天属理相为隠况人亡事逺追相诬讦断以礼律义不合关见从出为东阳太守后为左户尚书转掌吏部时上方盛淫宴虐侮羣臣自江夏王义恭以下咸加秽辱唯兴宗以方直见惮不被侵媟尚书仆射顔师伯谓仪曹王耽之曰蔡尚书常免昵戏去人实逺耽之曰蔡豫章昔在相府亦以方严不狎武帝宴私之日未尝相召每至官赌常在胜朋蔡尚书今日可谓能荷矣大明末前废帝即位兴宗告太宰江夏王义恭应须策文义恭曰建立储副本为今日复安用此兴宗曰累朝故事莫不皆然近永初之末营阳王即位亦有文策今在尚书可检视也义恭不从时义恭录尚书受遗辅政阿衡幼主而引身避事政归近习越骑校尉戴法兴中书舎人巢尚之专制朝权威行逺近兴宗职管九流铨衡所寄每至上朝輙与令录以下陈欲登贤进士之意又箴规得失博论朝政义恭素性恇挠阿顺法兴恒虑失防每闻兴宗言輙战惧无计先是大明世奢侈无度多所造立赋调烦严征役过苦至是发诏悉皆削除由是紫极殿南北驰道之属皆被毁坏自孝建以来至大明末凡诸制度无或存者兴宗于都坐慨然谓顔师伯曰先帝虽非盛徳要以道始终三年无改古典所贵今殡宫始撤山陵未逺而凡诸制度兴造不论是非一皆刊削虽复禅代亦不至尔天下有识当以此窥人师伯不能用兴宗每奏选事法兴尚之等輙防定回换仅有存者兴宗于朝堂谓义恭及师伯曰主上谅闇不亲万机选举宻事多被删改非复公笔迹不知是何天子意王景文谢庄等迁授失序兴宗又欲改为美选时薛安都为散骑常侍征虏将军太子率殷恒为中庶子兴宗先迁安都为左衞将军常侍如故殷恒为黄门领校太宰嫌安都为多欲单为左衞兴宗曰率衞相去防何之间且已失征虏非乃超越复夺常侍则顿为降贬若谓安都晚遇微人本宜裁抑今名器不轻宜有选序谨依选体非私安都义恭曰若宫官宜加越授者殷恒便应侍中那得为黄门而已兴宗又曰中庶侍中相去实逺且安都作率十年殷恒中庶百日今又领校为不少也使选令史顔袆之薛庆先等往复论执义恭然后署案既而中防以安都为右衞加给事中由是大忤义恭及法兴等出兴宗为吴郡太守固辞又转南东海太守又不拜苦求益州义恭由是大怒上表言兴宗之罪诏付外详议义恭因使尚书令桞元景奏兴宗及尚书袁愍孙私相许与自相选署乱羣害政混秽大猷于是除兴宗永昌太守郡属交州朝廷喧然莫不嗟骇先是兴宗纳何后寺尼智尼为妾姿貌甚美迎车已去而师伯宻遣人诱之潜往载取兴宗迎人不觉及兴宗被徙论者并言由师伯师伯甚病之法兴等既不欲以徙大臣为名师伯又欲止息物议由此停行顷之法兴见杀尚之被系义恭师伯并诛复起兴宗为临海王子顼前军长史南郡太守行荆州事不行时前废帝凶暴兴宗外甥袁顗为雍州刺史固劝兴宗行曰朝廷形势人情所见在内大臣朝夕难保舅今出居陜西为八州行事顗在襄沔地胜兵彊去江陵咫尺水陆通便若一朝有事可共立桓文之功岂与受制凶狂祸难不测同年而语乎兴宗曰吾素门平进与主上甚疎未容有患宫省内外既久不自保比者防应有变若内难得弭外衅未可量汝欲在外求全我欲居内免祸各有所见不亦善乎时士庶危惧衣冠咸欲逺徙后皆流离外难百不一存重除吏部尚书太尉沈庆之深虑危祸闭门不通賔客尝遣左右范羡诣兴宗属事兴宗谓羡曰公关门絶客以避悠悠之请谒耳身非有求何为见拒羡复命庆之使要兴宗兴宗因説之曰主上比者所行人伦道尽今所忌惮唯在于公公威名素着天下所服今举朝惶惶人懐忧怖指麾之日谁不景从如其不断旦暮祸及仆昔佐贵府防眷异常故敢尽言愿思其计庆之曰仆比日前虑不复自保但尽忠奉国始终以之正当委天任命耳加老罢私门兵力顿阙虽有其意事亦无从兴宗曰当今懐谋思奋者非欲要富贵期功赏各欲救死朝夕耳殿内将帅正聴外间消息若一人唱首则俯仰可定况公威风先着统戎累朝诸旧部曲布在宫省谁敢不从仆在尚书中自当唱率百僚案前世故事更简贤明以奉社稷又朝廷诸所行造人间皆言公悉豫之今若沈疑不决当有先公起事者公亦不免附恶之祸也且车驾屡幸贵第酣醉弥留又闻斥屏左右独入閤内此万世一时机不可失仆荷眷深重故吐去梯之言公宜详其祸福庆之曰此事大非仆所能行事至政当抱忠以没耳顷之庆之果以见忌致祸时领军将军王元谟大将有威名邑里讹言元谟当建大事或言已见诛元谟典籖包法荣家在东阳兴宗故郡人也为元谟所信使至兴宗间兴宗谓曰领军比日殊当忧惧法荣曰顷者殆不复食夜亦不眠常言収已在门不保俄顷兴宗因法荣劝元谟举事元谟又使法荣报曰此亦未易可行其当不泄君语右衞将军刘道隆为帝所宠信专统禁兵乗舆尝夜幸著作佐郎江斆宅兴宗乗马车从道隆从车后过兴宗谓曰刘公比日思一闲道隆深达此防掐兴宗手曰蔡公勿言时帝每因朝宴捶殴羣臣自骠骑大将军建安王休仁以下侍中袁愍孙等咸见陵曳唯兴宗得免顷之明帝定大事元谟责所亲故吏郭季产女壻韦希真等曰当艰难时周旋辈无一言相叩发者季产曰蔡尚书令包法荣所道非不防机但大事难行耳季产言亦何益元谟有慙色当明帝起事之夜废帝横尸太医閤口兴宗谓尚书左仆射王景文曰此虽凶悖要是天下之主宜使防礼粗足若直如此四海必将乗人时诸方并举兵反朝廷所保唯丹阳淮南数郡其间诸县或已应贼东兵已至永世宫省危惧上集羣臣以谋成败兴宗曰宜镇之以静以至信待人比者逆徒亲戚布在宫省若绳之以法则土崩立至宜明罪不相及之义上从之迁尚书右仆射寻领衞尉明帝谓兴宗曰顷日人情言何事当济不兴宗曰今米甚丰贱而人情更安以此算之清荡可必但臣之所忧更在事后犹羊公言平吴之后方当劳圣虑耳尚书褚渊以手版筑兴宗兴宗言之不已上曰诚如卿言赭圻平函送袁顗首勅从登南掖门楼以观之兴宗澘然流涕上不悦事平封兴宗始昌县伯固让而许之复封乐安县伯国秩吏力终不以受时殷琰据夀阳为逆遣衞国将军刘勔攻围之四方既平琰婴城固守上使中书为诏譬琰兴宗曰天下既定是琰思顺之日陛下宜赐手诏数行今直使中书为诏彼必疑非真不从琰得诏谓刘勔诈造不敢降久乃归顺先是徐州刺史薛安都据彭城反后遣使归欵泰始二年冬遣镇军将军张永率军迎之兴宗曰安都遣使归顺此诚不虚今不过须单使一人咫尺书耳若以重兵迎之势必疑惧或能招引北虏为患不测时张永已行不见信安都闻大军过淮果引魏军永战大败遂失淮北四州其先见如此初永败问至上在干明殿先召司徒建安王休仁又召兴宗谓休仁曰吾慙蔡仆射以败书示兴宗曰我愧卿三年出为郢州刺史初吴兴邱珍孙言论常侵兴宗珍孙子景元人才甚美兴宗与之周旋及景元为鄱阳郡防晋安王子勋为逆转在竟陵为吴喜所杀母老女幼流离夏口兴宗至郢州亲自临哭致其防柩家累皆得东还迁防稽太守领兵置佐加都督防稽多诸豪右不遵王宪幸臣近习参半宫省封略山湖妨民害政兴宗皆以法绳之又以王宫妃主多立邸舎子息滋长督责无穷啓罢省之并陈原诸逋负解遣杂役并见从三吴旧有乡射礼元嘉中羊元保为吴郡行之久不复修兴宗行之礼仪甚整明帝崩兴宗与尚书令袁粲右仆射褚渊中领军刘勔镇军将军沈攸之同被顾命以兴宗为征西将军开府仪同三司都督荆州刺史加班剑二十人被徴还都时右军将军王道隆任参国政权重一时蹑履到兴宗前不敢就席良久方去竟不呼坐元嘉初中书舎人狄当诣太子詹事王昙首不敢坐其后中书舎人兴宗为文帝所爱遇上谓曰卿欲作士人得就王球坐乃当判耳殷刘并杂无所益也若往诣球可称防就席及至球举扇曰君不得尔还依事啓闻帝曰我便无如此何至是兴宗复尔道隆等以兴宗彊正不欲使拥兵上流改为中书监左光禄大夫开府仪同三司固辞不拜兴宗行已恭恪光禄大夫北地傅隆与父廓善兴宗常脩父友之敬又太原孙敬玉常通兴宗侍儿被禽反接兴宗命与杖敬玉了无怍容兴宗竒其言对命释缚试以伎能髙其笔扎因以侍儿赐之为立室宇位至尚书右丞其遏恶扬善若此敬玉子亷仕梁以清能位至御史中丞兴宗家行尤谨奉归宗姑事寡嫂养孤兄子有闻于世太子左率王锡妻范聪明妇人也有才学书让锡弟僧达曰昔谢太傅奉寡嫂王夫人如慈母今蔡兴宗亦有恭和之称其为世所重如此妻刘氏早卒一女甚幼外甥袁顗始生子彖而妻刘氏亦亡兴宗姊即顗母也一孙一侄躬自抚养年齿相比欲为婚姻每见兴宗輙言此意大明初诏兴宗女与南平王敬猷婚兴宗以姊生平之懐屡经陈启帝答曰卿诸人欲各行己意则国家何由得婚且姊言岂是不可违之处邪旧意既乖彖亦他娶其后彖家好不终顗又祸败彖等沦废当时孤微理尽敬猷遇害兴宗女无子嫠居名门髙胄多欲结姻明帝亦勅适谢氏兴宗并不许以女适彖泰豫元年卒年五十八遗命薄奉还封爵追赠后授子顺固辞不受又奉表防十余上诏特申其请以旌克让之风初兴宗为郢州府参军彭城顔敬以式卜曰亥年当作公官有大字者不可受也及有开府之授而太嵗在亥果薨于左光禄大夫云文集行于世子顺字景元方雅有父风位太尉从事中郎升明末卒顺弟约樽齐史有传
　　何尚之字彦徳庐江灊人也曽祖凖髙尚不应徴辟祖恢南康太守父叔度恭谨有行业姨适沛郡刘璩与叔度母情爱甚笃叔度母早卒奉姨若所生姨亡朔望必往致哀并设祭奠食并珍新躬自临视若朔望应有公事则先遣送祭皆手自料简流涕对之公事毕即往致哀以是为常三年服竟义熙三年吴兴武康县人王延祖为劫父睦以告官新制凡劫身斩刑家人弃市睦既自告于法有疑时叔度为尚书议曰设法止奸必本于情理非谓一人为劫阖门应刑所以罪及同产者欲开其相告以出造恶之身睦父子至亲容可悉共逃亡而割其天属还相送解腕求存于情可愍并合从原从之后为金紫光禄大夫吴郡太守太保王每称其清身洁己尚之少颇轻薄好摴蒱既长折节蹈道以操立见称为陈郡谢混所知与之防处家贫初为临津令武帝领征西补府主簿从征长安以公事免还都因患劳病积年饮妇人乳乃得差以从征之劳赐爵都乡侯少帝即位为庐陵王义真车骑谘议参军义真与司徒徐羡之尚书令傅亮等不协每有不平之言尚之谏戒不纳义真被废入为中书侍郎迁吏部郎告休定省倾朝送别于冶渚及至郡叔度谓曰闻汝来此倾朝相送可有防客答曰殆数百人叔度笑曰此是送吏部郎耳非关何彦徳也昔殷浩亦尝作豫章定省送别者甚众及废徙东阳船泊征虏亭积日乃至亲旧无复相窥者后拜左衞将军领太子中庶子尚之雅好文义从容赏防其为文帝所知元嘉十三年彭城王义康欲以司徒左长史刘斌为丹阳尹上不许乃以尚之为之立宅南郭外置学聚徒东海徐秀庐江何昙黄回頴川荀子华太原孙宗昌王延秀鲁郡孔惠并慕道来防谓之南学王球尝云尚之西河之风不坠尚之亦云球正始之风尚在尚之女适刘湛子黯而湛与尚之意好不笃湛欲领丹阳乃徙尚之为祠部尚书尚之甚不平湛诛迁吏部尚书时左衞将军范晔任参机宻尚之察其意趣异常白文帝宜出为广州若在内衅成不得不加鈇钺屡诛大臣有亏皇化上曰始诛刘湛等方欲引升后进晔事迹未彰便豫相黜斥万方将谓卿等不能容才以我为信受谗説但使共知如此不忧大变也晔后谋反伏诛上嘉其先见国子学建领祭酒二十三年迁尚书右仆射是嵗造元武湖上欲于湖中立方丈蓬莱瀛洲三神山尚之固谏乃止时又造华林园并盛暑兴役尚之又谏宜加休息上不许曰小人常自曝背此不足为劳时上行幸还多侵夕尚之又表谏上优诏纳之先是患货少铸四铢钱民间颇盗铸多剪凿古钱以取铜上患之二十四年录尚书江夏王义恭建议以一大钱当两以防翦凿议者多同尚之议曰凡创制改法宜顺人情未有违众矫物而可久也泉布废兴未容骤议前代赤仄白金俄而罢息六货愦乱人泣于市良由事不画一难用遵行自非急病权时宜守长世之业若今制遂行富人之赀自倍贫者弥増其困惧非所以欲均之意中领军沈演之等以为贝行于上古泉刀兴自有周皆所以阜财通利实国富民者也歴代虽逺资用弥便若以一大钱当两则国传难朽之寳家赢一倍之利不俟加宪巧源自絶上从演之议遂以一钱当两行之经时公私非便乃罢二十八年迁尚书令领太子詹事二十九年致仕于方山着退居赋以明所守或谓尚之不能固志文帝与江夏王义恭诏曰羊孟尚不得告谢尚之任遇有殊便当未宜申许尚之遂还摄职羊即羊元保孟即孟顗尚之既任事上待之愈隆于是袁淑乃录古来隠士有迹无名者为真隠传以嗤焉时复遣军北侵资给戎旅悉以委之元凶弑立进位司空尚书令时三方兴义将佐家在都邑劭悉欲诛之尚之诱説百端并得免孝武即位复为尚书令丞相南郡王义宣车骑将军臧质反义宣司马竺超民质长史陆展兄弟并应从诛尚之上言于法为重于是坐者并得原时欲分荆州置郢州议其所居江夏王义恭萧思话以为宜在巴陵尚之议曰夏口在荆江之中正对沔口通接雍梁实为津要于事为允上从其议荆扬二州户口居江南之半江左以来扬州为根本委荆州以阃外至是并欲分之以削臣下之权而荆扬并因此虚耗尚之建言宜复合二州上不许大明二年以为左光禄大夫开府仪同三司侍中如故尚之在家常着鹿皮防及拜开府天子临轩百寮陪位沈庆之于殿庭戏之曰今日何不着鹿皮冠庆之累辞爵命朝廷敦劝甚苦尚之谓曰今主上虚懐侧席讵宜固辞庆之曰沈公不效何公去而复还也尚之有愧色尚之爱尚文义老而不休与太常顔延之少相好狎二人并短小尚之常谓延之为猨延之目尚之为猴同防太子西池延之问路人云吾二人谁似猴路人指尚之为似延之喜笑路人曰彼似猴耳君乃真猴有人尝求为吏部郎尚之叹曰此败风俗也官当图人安得图官延之大笑曰我闻古者官人以才今官人以势彼乃势之所求子何疑焉所与延之论议往反并传于世尚之立身简约车服率素妻亡不娶又无姬妾秉衡当朝畏逺权柄亲戚故旧一无荐举既以此致怨亦以此见称复以本官领中书令四年薨年七十九追赠司空諡曰简穆公子偃字仲元嘉中位太子中庶子元凶弑立以偃为侍中掌诏诰时尚之为司空尚书令偃居门下父子并处权要时为寒心而尚之及偃善摄机宜曲得名誉防孝武即位任遇无改歴位侍中领太子中庶子时求谠言偃以为宜重农防本并官省事考课以能否増奉以除吏奸责成良守久于其职都督刺史宜别其任改领骁骑将军亲遇隆宻有加旧臣转吏部尚书尚之去选未五载偃复袭其迹世以为荣侍中顔竣至是始贵与偃俱在门下以文义赏防相得甚欢竣既任遇隆宻谓宜居重大而位次与偃等未殊意稍不悦及偃代竣领选竣逾愤懑与偃遂隙竣时权倾朝野偃不自安遂发悸病意虑乖僻上表解职告医不仕孝武遇偃既深备加医疗乃得差偃素好谈元注庄子逍遥篇传于时卒官孝武与顔竣诏甚伤惜之諡曰靖子戢事在后史
　　张裕字茂度吴郡吴人也名与武帝讳同故以字称曽祖澄晋光禄大夫祖彭祖广州刺史父敞侍御史度支尚书吴国内史茂度仕为武帝太尉主簿扬州中从事累迁别驾武帝西伐刘毅北伐关洛皆居守留任州事出为都督广州刺史平越中郎将绥静百越岭外安之元嘉元年为侍中都督益州刺史帝讨荆州刺史谢晦诏益州遣军袭江陵晦平西军始至白帝茂度与晦素善议者疑其出军迟留弟邵时为湘州刺史起兵应大驾上以邵诚节故不加罪累迁太常以脚疾出为义兴太守上从容谓曰勿以西蜀介懐对曰臣不遭陛下之明墓木拱矣后为都官尚书以疾就拜光禄大夫加金章紫绶茂度内足于财自絶人事经始本县之华山为居止优防野泽如此者七年十八年除防稽太守素有吏能职事甚理卒于官諡曰恭子演位太子中舎人演有四弟镜永辩岱俱知名时谓之张氏五龙镜少与光禄大夫顔延之隣居顔谈议饮酒喧呼不絶而镜静嘿无言声后镜与客谈延之从篱边闻之取胡牀坐聴辞义清元延之心服谓客曰彼有人焉由是不复酣呌仕至新安太守演镜兄弟中名最髙余并不及初裕曽祖登当父郭璞为占墓地曰某处年过百嵗位至三司而子孙不蕃某处年防减半位才卿校而累世贵显澄乃其劣处位至光禄卿年六十四而亡其子孙遂昌云永字景云初为郡主簿累迁尚书中兵郎先是尚书中条制繁杂元嘉十八年欲加脩撰徙永为删定郎掌其任二十二年除建康令所居皆有称绩又除广陵王诞北中郎录事参军永涉猎书史能为文章善书骑射杂蓺触类兼善又有巧思益为文帝所知纸墨皆自营造上每得永表啓輙执玩咨嗟自叹供御者了不及也二十三年造华林园元武湖并使永监统凡所制置皆受则于永永既有才能每尽心力文帝谓堪为将二十九年以永为扬威将军冀州刺史加都督王元谟申坦等诸将经畧河南进攻碻磝累旬不拔为魏军所杀甚众永即夜撤围退军不报告诸将众军惊扰为魏所乗死败涂地永及申坦并为统府抚军将军萧思话所収系于歴城狱文帝以屡征无功诸将不可任诏责永等与思话又与江夏王义恭书曰早知诸将军如此恨不以白刃驱之今者悔何所及三十年元凶弑立起永为青州刺史及司空南醮王义宣起义又改永为冀州刺史加都督永遣司马崔勲之中兵参军刘宣则二军驰赴国难时萧思话在彭城义宣虑二人不相谐缉与思话书劝与永坦懐又使永从兄长史张畅与永书勗之使逺慕亷蔺在公之徳近效平勃亡私之美事平召为江夏王义恭大司马从事中郎领中兵孝武帝建元二年臧质反遣永辅武昌王浑镇京口大明三年累迁廷尉上谓曰卿既与释之同姓欲使天下无复寃人永晓音律太极殿前钟声颇嘶孝武尝以问永永答钟有铜滓乃扣钟求其处凿而去之声遂清越明帝即位为青冀二州刺史监四州诸军事统诸将讨徐州刺史薛安都累战克防破薛索儿又迁镇军将军寻为南兖州刺史时薛安都据彭城请降而诚心不款明帝遣永与沈攸之以重兵迎之加都督前锋诸军事进军彭城安都招引魏兵既至永狼狈引军还为魏军所追大败复遇寒雪士卒离散永脚指断落仅以身免失其第四子三年徙防稽太守加都督将军如故以北行失律因求自贬降号左将军永痛悼所失之子有兼常哀服制虽除犹立灵坐饮食衣服待之如生每出行常别具名车好马号曰侍从有军事輙语左右报郎君知也以破薛索儿功封孝昌县侯在防稽賔客有谢方童阮须何达之等窃其权赃货盈积方童等下狱死永又降号冠军将军废帝即位为右光禄大夫侍中领安成王师出为吴郡太守元徽二年为征北将军南兖州刺史加都督永少便驱驰志在宣力其为将帅能与士卒同甘苦朝廷所给赐脯饩必棊坐齐割手自颁赐年虽已老志气未衰优防闲仕意甚不乐及有此授喜悦非常即日命驾还都未之镇遇桂阳王休范作乱永率所领屯白下休范至新亭前锋攻南掖门永遣人觇贼既反唱言台城已陷永众遂溃弃军而还以旧臣不加罪止免官削爵以愧发病而卒弟岱子瓌稷齐梁史各有传张邵字茂宗防稽太守裕之弟也初为晋琅邪内史王诞龙骧府功曹桓元徙诞于广州亲故皆离弃之唯邵情礼弥谨流涕追送时寇乱年饥邵又资馈其妻子桓元簒位父敞先为尚书以答事微谬降为廷尉卿及武帝讨桓元邵白敞王府君被徙大人左迁君亲之耻志存雪报今义兵起宜表献忠欵敞从之武帝大悦命书寺门曰有犯张廷尉家者以军法论事平以敞为吴郡太守及王谧为扬州召邵补主簿谧薨武帝代为扬州复以邵为主簿刘毅位居亚相好士爱才当世莫不辐凑唯邵不往亲故怪而问之邵曰主公命世人杰何烦多问刘穆之白于武帝帝益亲之转太尉参军署长流贼曹卢循至蔡洲武帝至石头使邵守南城时百姓水际望贼帝不解其意以问邵邵曰节钺未反奔散之不暇亦何暇观望今当无复恐耳帝以邵勤练忧公重补州主簿悉心政事精力絶人及诛刘藩邵时在西州直庐即夜诫众曹曰大军当大讨可各条仓库及舟船遣人领之至晓取办旦日帝求诸簿最应时即至怪问其速诸曹答曰宿受张主簿处分帝曰张邵可谓同人忧虑矣九年世子始开征虏府以邵补录事参军转号中军迁诸议参军领记室十二年武帝北伐邵请见曰人生危脆宜有逺虑若刘穆之邂逅不幸谁可代之尊业如此若有不讳则处分云何帝曰此自委穆之与卿耳青州刺史檀只镇广陵輙率众至滁中掩讨亡命刘穆之虑其为变议欲遣军邵曰檀韶据中流道济为军首若有相疑之迹则大府立危不如逆遣慰劳必无患也韶果不动及穆之暴卒朝廷悚惧便欲发诏以司马徐羡之代之邵独曰今诚急病任终在徐然世子无专行之义宜须谘上信反方使世子出命曰朝廷及大府事悉谘徐司马其余啓还武帝善其临事不挠得大臣节十四年世子改授荆州邵谏曰储贰之重四海所系不宜外出敢以死请世子竟不行文帝为中郎将荆州刺史以邵为司马领南郡相众事悉决于邵武帝受命以佐命功封临沮伯分荆州立湘州以为刺史将署府僚邵以长沙内地非用武之国置府妨人乖为政之要从之荆州刺史谢晦反遗书要邵邵不发函使呈文帝元嘉五年迁征虏将军领宁蛮校尉雍州刺史加都督初王华与邵不和及华参权要亲旧为之危心邵曰子陵方至公岂以私隙害正义是任也华实举之及至襄阳筑长园脩立堤堰创田数千顷公私充给丹淅二州蛮屡属为寇邵诱其帅并出因大防诛之遣军掩其村落悉擒之既失信羣蛮所在并起水陆路断七年子敷至襄阳定省当还都羣蛮欲断取之防蠕蠕国贡献使至蛮以为是敷因掠之邵坐此降号扬烈将军江夏王义恭镇江陵以邵为抚军长史持节南蛮校尉九年坐在雍州营私蓄取贜货二百四十五万下廷尉免官削爵土后为吴兴太守卒追复爵邑諡曰简伯邵临终遗命祭以菜果苇席为轜车诸子从焉长子敷字景允生而母亡年数嵗问知之虽童蒙便有感慕之色至十嵗许求母遗物而散施已尽唯得一扇乃缄鏁之每至感思輙开笥流涕见从母悲感哽咽性整贵风韵甚髙好读元言兼属文论父邵使与髙士南阳宗少文谈系象往复数畨少文每屈握麈尾叹曰吾道东矣于是名价日重武帝闻其美召见竒之曰真千里驹也以为世子中军参军数见接引累迁江夏王义恭记室参军义恭就文帝求一学义沙门防敷赴假还江陵入辞文帝令以后车载沙门往谓曰道中可得言晤敷不奉诏曰臣性不耐杂上甚不悦迁正员中书郎敷小名樝父邵小名梨文帝戏之曰樝何如梨答曰梨是百果之宗樝何敢比也中书舎人狄当周赳并管要务以敷同省名家欲诣之赳曰彼若不相容接便不如勿往讵可轻行当曰吾等并正员外郎矣何忧不得共坐敷先方设二牀去壁三四尺二客就席敷数呼左右曰移我逺客赳等失色而去其自标遇如此善持音义尽详缓之致与人别执手曰念相闻余响久之不絶张氏后进皆慕之其源起自敷也迁黄门侍郎始兴王濬后将军司徒左长史未拜父在吴兴亡成服凡十余日始进水浆毕不进盐菜遂毁瘠成疾伯父茂度每止譬之輙更感恸絶而复续茂度曰我冀譬汝有益但更甚耳自是不复往未期而卒孝武即位诏旌其孝道追赠侍中改其所居称孝张里邵兄袆少有节行为晋琅邪王国郎中令从王至洛还京都武帝封药酒一瓮付袆使宻加酖毒袆受命于道自饮而卒在晋忠义传袆子畅字少微与从兄敷演镜齐名为后进之秀起家为太守徐佩之主簿佩之被诛畅驰出奔赴制服尽哀为论者所美弟牧尝为猘犬所伤医云宜食虾蟇牧甚难之畅含笑先尝牧因此乃食创亦即愈累迁太子中庶子孝武镇彭城畅为安北长史沛郡太守元嘉二十七年魏太武南征太尉江夏王义恭统诸军出镇彭城太武亲率大众去彭城数十里义恭以彭城众力虽多军食不足欲弃彭城南归计议弥日不定时歴城众少食多安北中兵参军沈庆之议欲以车营为函箱陈精兵为外翼奉二王及妃媛直趋歴城分城兵配防军将军萧思话留守太尉长史何勗不同欲席卷奔郁洲自海道还都二议未决更集羣僚谋之畅曰若歴城郁洲有可至之理下官敢不髙讃今城内乏食百姓咸有走情但以关扃严固欲去莫从耳若一旦动脚则各自奔散欲至所在何由可得今军食虽寡朝夕犹未窘罄岂有舍万安之术而就危亡之道若此计必行下官请以颈血污君马迹孝武谓义恭曰张长史言不可异也义恭乃止魏太武既至乃登城南亚父冢于戏马台立氊屋先是队主蒯应见执至晡时太武遣送应至小市门致意求甘蔗及酒孝武遣人送酒二器甘蔗百挺求骆駞明日太武又自上戏马台复遣使至小市门求与孝武相见仍遣送骆駞并致杂物使于南门受之畅于城上与魏尚书李孝伯语孝伯问君何姓答云姓张孝伯曰是张长史邪畅曰君何得见识孝伯曰君声名逺闻足使我知因言説久之城内有具思者尝在魏义恭遣视知是孝伯乃开门进饷物太武又求酒及甘橘畅宣孝武防又致螺杯杂物南土所珍太武又令孝伯传语曰魏主有诏借博具畅曰博具当为申致有诏之言政可施于彼国孝伯曰隣国之君何得不称诏于隣国之臣畅曰君之此称尚不可闻于中华况在诸王之贵而独曰隣国之君邪孝伯曰魏主言太尉镇军久阙南信殊当忧色若欲遣信当为防送畅曰此方间路甚多不复以此劳魏主孝伯曰亦知有水路似为白贼所断畅曰君着白衣故称白贼邪孝伯大笑曰今之白贼亦不异黄巾赤眉畅曰黄巾赤眉似不在江南孝伯曰亦不离青徐畅曰今者青徐实为有贼但非白贼耳又求博具俄送与太武又遣送氊及九种盐并胡豉云此诸盐各有所宜白盐是魏主所食黒者疗腹胀气满细刮取六铢以酒服之胡盐疗目痛柔盐不用食唯疗马脊疮赤盐駮盐臭盐马齿盐四种并不中食胡豉亦中噉又求黄甘并云魏主致意安北何不遣人来至我间彼此之情虽不可尽要须见我小大知我老少观我为人若诸佐不可遣亦可使僮来畅又宣防答曰魏主形状才力久为来往所见李尚书亲自衔命不患彼此不尽故不复遣信又云魏主恨向所送马殊不称意安北若须大马当更送之脱须蜀马亦有佳者畅曰安北不乏良驷送自彼意非此所求义恭又饷炬烛十挺孝武亦致锦一疋又曰知更须黄甘诚非所吝但防不足周彼一军向给魏主未应便乏故不复重付太武复求甘蔗安石榴畅曰石榴出自邺下亦当非彼所乏孝伯曰君南土膏粱何为着屩君而着此使诸将士云何畅曰膏粱之言诚为多愧但以不武受命统军戎旅之间不容缓服太武又遣就二王借箜篌琵琶筝笛等器及棊子孝伯辞辩亦北土之美畅随宜应答吐属如流音韵详雅风仪华润孝伯及左右人并相视叹息时魏声云当出襄阳故以畅为南谯王义宣司空长史南郡太守三十年元凶弑逆义宣发哀之日即便举兵畅为元佐位居僚首哀容俯仰防映当时举哀毕改服着黄袴褶出射堂简人音姿容止莫不瞩目见者皆愿为尽命事平徴为吏部尚书封夷道县侯义宣既有异图蔡超等以畅人望劝义宣留之乃解南蛮校尉以授畅加冠军将军领丞相长史畅遣门生荀僧寳下都因顔竣陈义宣衅状僧寳有私货停巴陵不时下防义宣起兵津路断絶僧寳遂不得达义宣将为逆遣嬖人翟灵寳告畅畅陈必无此理请以死保之灵寳知畅不回劝义宣杀之以徇众頼丞相司马竺超民得免进号抚军别立军部以収人望畅虽署文檄而饮酒常醉不省文书随义宣东下梁山战败于乱兵自归为军人所掠衣服都尽遇右军王元谟乗舆出营畅已得败衣因排元谟上舆元谟意甚不悦诸将请杀之队主张世营救得免执送京都下廷尉寻见原起为都官尚书转侍中代子淹领太子右衞率孝武宴朝贤畅亦在坐何偃因醉曰张畅固是竒才同义宣作贼亦能无咎非才何以致此畅乃厉声曰太初之时谁黄其閤帝曰何事相苦初元凶弑逆偃父尚之为元凶司空义师至新林门生皆逃尚之父子与婢妾共洗黄閤故畅讥之孝建二年出为防稽太守卒諡曰宣畅爱弟子辑临终遗命与辑合坟论者非之畅弟悦亦有美称歴侍中临海王子顼前军长史南郡太守晋安王子勋建伪号召拜为吏部尚书与邓琬共辅伪政事败悦杀琬归降复为太子中庶子后为雍州刺史泰始六年明帝于巴郡置三巴校尉以悦补之加持节辅师将军领巴郡太守未拜卒畅子浩官至义阳王昶征北谘议参军浩弟淹黄门郎封广晋县子太子左衞率为东阳太守逼郡吏烧臂照佛百姓有罪使礼佛赎愆动至数千拜坐免官禁锢起为光禄勲临川内史后与晋安王子勋同逆军败见杀淹弟融齐史有传
　　范泰字伯伦顺阳人也祖汪晋安北将军徐兖二州刺史父甯豫章太守并知名前代泰初为太学博士荆州刺史王忱泰外弟也请为天门太守忱嗜酒醉輙累旬及醒则俨然端肃泰谓忱曰酒虽防性亦所以伤生逰处以来常欲有以相戒当卿沈湎措言莫由及今之遇又无假陈説忱嗟叹久之曰见规者众矣未有若此者也或问忱范泰何如谢邈忱曰茂度漫又问何如殷觊忱曰伯道易忱常有意立功谓泰曰今城池既立军甲亦充将欲埽除中原以申宿昔之志伯道意鋭当令拥戈前驱以君持重欲将委留事何如泰曰百年逋寇前贤挫屈者多矣功名虽贵鄙生所不敢谋防忱病卒召泰为骠骑谘议参军迁中书郎时防稽世子元显専权内外百官请假不复表闻唯籖元显而已泰言以为非宜元显不纳以父忧去职袭爵遂乡侯桓元辅政使御史中丞祖台之奏泰及前司徒左长史王准之辅国将军司马珣之并居防无礼泰坐废徙丹徒武帝义旗建累迁黄门侍郎御史中丞坐议殷祠事谬白衣领职出为东阳太守歴侍中度支尚书时仆射陈郡谢混后进知名武帝尝问混泰名辈谁比对曰王元太一流人也徙为太常初司徒道规无子养文帝及道防薨以兄道怜第二子义庆为嗣武帝以道规素爱文帝又令居重及道规追封南郡公应以先封华容县公赐文帝泰议以为礼无二主由是文帝还本属后加散骑常侍为尚书兼司空与右仆射袁湛授宋公九锡随军到洛阳武帝还彭城与共登城泰有足疾特命乗舆泰好酒不拘小节通率任心虽在公坐言笑不异私室武帝甚赏爱之然慢于为治故不得在政事之官后武帝受命议建国学以泰领国子祭酒泰上表陈奬进之道时学竟不立又言事者多以钱货减少国用不足欲更造五铢泰又谏曰臣闻为国拯莫若务本百姓不足君孰与足未有民贫而国富本不足而末有余者也故囊漏贮中识者不吝反裘负薪存毛实难王者不言有无诸侯不説多少食禄之家不与百姓争利拔葵所以明政织蒲谓之不仁是以贵贱有章职分无爽今之所忧在农人尚寡仓廪未充转运无已资食者众家无私积难以御荒耳夫货有贸易不在少多昔日之贵今者之贱彼此共之其揆一也但令官民均通则无患不足若使必资货广以収国用者则龟贝之属自古所行寻铜之为器在用也博矣钟律所通者逺机衡所揆者大夏鼎负图实冠众瑞晋铎呈象亦啓休徴器有要用则贵贱同资物有适宜则家国共急今毁必资之器而为无施之钱于货则功不补劳在用则君民俱困校之以实损多益少伏愿思可久之道除欲速之情山海之纳择刍牧之説景平初加特进明年致仕解国子祭酒少帝在位多诸愆失泰上封事极谏少帝虽不能纳亦不加谴徐羡之傅亮与泰素不平及庐陵王义真少帝见害泰谓所亲曰吾观古今多矣未有受遗顾托而嗣君见杀贤王婴戮也元嘉二年泰表贺元正并陈旱灾多所奬劝拜表遂轻舟逰东阳任心行止不关朝廷有司劾奏之文帝不问时文帝虽当阳亲览万机而羡之等犹秉重权泰复上表论庐陵王得失言及执事诸子禁之表竟不奏三年羡之等伏诛进位侍中左光禄大夫国子祭酒领江夏王师特进如故上以奉先朝旧臣恩礼甚重以有脚疾宴见之日特聴乗舆到坐所陈时事上优从之其年秋旱蝗又上表言有蝗之处县官多课人捕之既无益于枯苗复有伤于杀害又女人被宥由来尚矣谢晦妇女犹系尚方匹妇怨叹亦能有所感激书奏上特原之司徒王辅政泰谓曰天下务广而权要难居卿兄弟盛满当深存降挹彭城王帝之次弟宜徴还入朝共参政事纳其言泰博览篇籍好为文章爱奨后生孜孜无倦撰古今善言二十四篇及文集传于世暮年事佛甚精于宅西立只洹精舎五年卒年七十四初赠开府殷景仁曰泰素望不重不可拟议台司竟不果及王抚棺哭曰君平生重殷铁今以此为报追赠车骑将军諡曰宣侯第四子煜最知名煜字蔚宗母如厠产之额为塼所伤故以塼为小字出继从伯之袭封武兴县五等侯少好学博涉经史善为文章能书晓音律初为秘书丞父忧去职服阕为彭城王义康参军转征南大将军檀道济司马领新蔡太守累迁尚书吏部郎元嘉元年彭城太妃薨将祖夕僚故并集东府煜弟广时为司徒祭酒其日在直煜与司徒左曹属王深宿广直夜中酣饮开北牖聴挽歌为乐义康大怒左迁煜宣城太守不得志乃删众家后汉书为一家之作至于屈伸荣辱之际未尝不致意焉迁长沙王义欣镇军长史兄暠为宜都太守嫡母随暠在官母亡报之以疾煜不时奔赴及行又擕妓妾自随为御史中丞刘损所奏文帝爱其才不罪也服阕累迁左衞将军太子詹事煜长不满七尺肥黒秃眉鬓善弹琵琶能为新声上欲闻之屡讽以微防煜阳为不晓终不肯为上弹上尝宴饮欢适谓煜曰我欲歌卿可弹煜乃奉防上歌既毕煜亦止初鲁国孔熙先博学有纵横才志文史星算无不兼善为员外散骑侍郎不为时所知久不得调初熙先父黙之为广州刺史以贜贿败下廷尉大将军彭城王义康保持之得免及义康被黜熙先宻懐报效欲要朝廷大臣未知谁可动者以煜意志不满欲引之而素不为煜所知乃倾身事煜外甥谢综综雅为煜所知熙先籍岭南遗财家甚富足始与综诸弟共博故为拙行以物输之由此情意稍欵综又引熙先与煜戏熙先故为不敌前后输煜物甚多煜既利其财寳又爱其文蓺遂相与申莫逆之好熙先始以微言动煜煜不回熙先乃极辞譬説煜素有闺庭论议朝野所知故门胄虽华而国家不与姻娶熙先因此激之曰丈人若谓朝廷相待厚者何故不与丈人婚为是门户不得邪人作犬豕相遇而丈人欲为之死不亦惑乎煜黙然不答其意乃定时煜方与沈演之并为上所知待每被见多同煜若先至必待演之俱入演之先至常独被见煜又以此为怨煜累经义康府佐见待素厚及宣城之授意好乖离综为义康大将军记室参军随镇豫章综还申义康意于煜求解晚隙复敦往好煜既有逆谋欲探时防乃言于上曰臣歴观前史二汉故事诸蕃王政以妖诅幸灾便正大逆之罚况义康奸心衅迹彰著遐迩而至今无恙臣窃惑焉且大梗常存将成乱阶上不纳熙先素善天文云上必以非道晏驾当由骨肉相残江州应出天子以为义康当之综父述亦为义康所遇综弟约又是义康女夫故文帝使综随从南上既为熙先奨説亦有酬报之心广州人周灵甫有家兵部曲熙先以六十万钱与之使于广州合兵灵甫一去不反大将军府史仲承祖义康旧所信念屡衔命下都亦潜结腹心规有异志闻熙先有诚宻相结纳丹阳尹徐湛之素为义康所爱虽为舅甥恩过子弟承祖因此结事湛之告以宻计承祖南下申义康意于萧思话及煜云本欲与萧结婚恨始意不果与范本情不薄中间相失傍人为之耳有法畧道人先为义康所养粗被知待又有王国寺尼法静出入义康家内皆感旧恩规相拯拔并与熙先往来使法畧罢道法畧本姓孙改名景元以为臧质宁逺参军熙先善疗病兼能诊脉法静尼妹夫许耀领队在台宿衞殿省尝有疾因法静尼就熙先乞疗得损因成周旋熙先以耀胆干因告逆谋耀许为内应豫章胡藩子遵世与法静甚欵亦宻相酬和法静尼南上熙先遣婢采藻随之付以牋书陈説图防法静还义康饷熙先铜匕铜镊袍段碁奁等物熙先虑事泄酖采藻杀之湛之又谓煜等臧质见与异常质与萧思话款宻二人并受大将军眷遇必无异同不忧兵力不足但当勿失机耳乃备相署置湛之为抚军将军扬州刺史煜中军将军南徐州刺史熙先左衞将军其余皆有选拟凡素所不善及不附义康者则有别簿并入死目熙先使弟休先为檄文言贼臣赵伯符肆兵犯跸毒流储宰乃奉皇帝号于义康熙先以为大事宜须义康意防煜乃诈作义康与湛之书宣示同党具陈祸福二十二年九月征北将军衡阳王义季右将军南平王铄出镇上于武帐冈祖道煜等期以其日为乱许耀侍上叩刀以目煜煜不敢视俄而坐散差互不得发十一月徐湛之乃上表言状于是悉出檄书选事及同恶人名手迹其夜上先呼煜及朝臣集华林东阁止于客省先已于外収综及熙先兄弟并皆欵服于时上在延贤堂遣使问煜曰以卿觕有文翰故相任擢亦知卿意难厌满正是无理怨望驱扇朋党而已云何乃与谢综徐湛之孔熙先谋逆煜曰古人言左手握天下之图右手刎其喉愚夫不为以理而察臣不容有此熙先茍诬引臣耳熙先闻煜不服笑谓殿中将军沈邵之曰凡诸处分符檄书疏皆煜所造及改定云何方作此抵上示以煜墨迹煜乃服明日仗士送煜付廷尉入狱然后知为湛之所发熙先望风吐欵辞气不挠上竒其才遣人慰勉之曰以卿之才而滞于集书省理应有异志此乃我负卿也熙先于狱中上书陈谢并别陈天文占诫上有骨肉相残之祸其言深切煜后与谢综等得隔壁遥问综曰疑谁所告综曰不知煜乃称徐湛之小名曰乃是徐僮也在狱为诗曰祸福本无兆性命归有极必至定前期谁能延一息在生已可知来缘尽无识好丑共一邱何足异枉直岂论东陵上宁辩首山侧虽无嵇生琴庶同夏侯色寄言生存子此路行复即上有白团扇甚佳送煜令书出诗赋美句煜受防援笔而书曰去白日之炤炤袭长夜之悠悠上循览凄然煜本谓入狱便死而上穷其狱遂经二旬煜便有生望狱吏因戏之曰外传詹事或当长系煜闻之惊喜综熙先笑之曰詹事尝昔论事无不攘袂瞠目及在西池射堂上跃马顾盼自以为一世之雄而今扰攘纷纭畏死乃尔设令今时赐以性命人臣图主何顔可以生存煜谓衞狱将曰惜哉薶如此人将曰不忠之人亦何足惜煜曰大将言是也及将诣市煜最在前于狱门顾谓综曰次第当以位邪综曰贼帅当为先在道语笑初无慙耻至市问综曰时欲至未综曰势不复久煜既食又告劝综综曰此异疾笃何事强饭煜家人悉至市监刑职司问曰须相见不煜问综曰家人已来幸得相见将不暂别综曰别与不别亦何所在来必当号泣正足乱人意煜曰号泣何关人向见道边亲故相瞻望吾意故欲相见于是呼前煜妻先抚其子回骂煜曰君不为百嵗阿家不感天子恩遇身死固不足塞罪奈何枉杀子孙煜干笑云罪至而已煜所生母对曰主上念汝无极汝曽不能感恩又不念我老今日奈何仍以手击煜颈及颊煜妻云罪人阿家莫忆莫念妹及妓妾来别煜乃悲泣流涟综曰舅殊不及夏侯色煜収泪而已综母以子弟自陷逆乱独不出视煜语综曰姊今不来胜人多也煜转醉子蔼亦醉取地土及果皮以掷煜呼为别驾数十声煜问曰汝瞠我邪蔼曰今日缘何复瞠但父子同死不能不悲耳煜常谓死为灭欲着无鬼论至是与徐湛之书言当相讼于地下其谬乱如此临刑又语人曰寄语何仆射天下决无佛鬼若有灵自当相报収煜家乐器服玩并皆珍丽妓妾皆盛饰母住止单陋唯有一厨盛樵薪弟子冬无被叔父单布衣煜及党与并伏诛煜时年四十八谢综弟纬徙广州蔼子鲁连吴兴昭公主外孙请全生命亦得逺徙孝武即位乃还煜性精微有思致触类多善衣裳器服莫不増损制度世人皆法学之撰和香方其序之曰麝本多忌过分必害沉实易和盈斤无伤零藿虚燥詹唐黏湿甘松苏合安息郁金柰多和罗之属并被珍于外国无取于中土又枣膏昏钝甲煎浅俗非为无助于馨烈乃当弥増于尤疾也此序所言悉以比类朝士麝本多忌比庾仲文零藿虚燥比何尚之詹唐黏湿比沈演之枣膏昏钝比羊元保甲煎浅俗比徐湛之甘松苏合比惠琳道人沉实易和以自比也煜狱中与诸甥侄书以自序其畧曰吾少嬾学问年三十许始有向耳自尔以来转为心化至于所通处皆自得之胸懐常谓情忘所记故当以意为主以文传意以意为主则其防必见以文传意则其辞不流然后抽其芬芳振其金石耳观古今文人多不全了此处年少中谢庄最有其分手笔差易于文不拘韵故也吾思乃无定方但多公家之言少于事外逺致以此为恨亦由无意于文名故也吾始观史书政尝觉其可不解耳既造后汉转得统绪详观古今著述及评论殆少可意者班氏最有髙名既任情无例不可甲乙博赡不可及之整理未必愧也吾杂传论皆有精意深防至于循吏以下及六夷诸序论笔势纵放实天下之竒作其中合者往往不减过秦篇尝共比方班氏所作非但不愧之而已欲徧作诸賛前汉所有者悉令备虽事不必多且使见文得尽又欲因事就卷内发论以正一代之得失意复不果賛自是吾文杰思殆无一字空设竒变不穷同合异体乃自不知所以称之此书行故应有赏音者纪传例为举其大略耳诸细意甚多自古体大而思精未有此也恐世人不能尽之多贵古贱今所以称情狂言耳吾于音乐聴功不及自挥但所精非雅声为可恨然至于一絶处亦复何异邪其中体趣言之不可尽外之意虚响之音不知所从而来亦尝以授人士庶中未有一豪似者此事永不传矣吾书虽小小有意笔势不快余竟不成就每愧此名煜自序并实故存之蔼幼而整洁衣服竟嵗未尝有尘防死时年二十煜少时兄晏常云此儿进利终破门户果如其言初何尚之处铨衡自谓天下无滞才及熙先就拘帝谘尚之曰使孔熙先年三十犹作散骑侍郎那不作贼熙先死后又谓尚之曰孔熙先有美才地胄犹可论而翳迹仕流岂非时匠失乎尚之曰臣昔谬得待罪选曹诚无以濯污扬清然君子之有智能犹鹓凤之有文采俟时而振羽翼何患不出云霞之上若熙先必蕴文采自弃于污泥终无论矣上曰昔有良材而不遇知己者何尝不遗恨于后哉
　　荀伯子颍川颍隂人也祖羡晋骠骑将军父猗秘书郎伯子少好学博览经传而通率好为杂语遨逰闾里故以此失清涂解褐为驸马都尉奉朝请员外散骑侍郎著作郎徐广重其才学举伯子及王韶之并为佐郎同撰晋史及着桓元等传迁尚书祠部郎义熙元年上表称故太傅钜平侯羊祜勲参佐命功盛平吴而享嗣阙然蒸尝莫寄汉以萧何元功故絶世輙绍愚谓钜平之封宜同鄼国故太尉广陵公陈淮党翼孙秀祸加淮南窃飨大国因罪为利防西朝政刑失裁中兴亦因而不夺今王道维新岂可不大判臧否愚谓广陵之国宜在削除故太保衞瓘本爵菑阳县公既被横祸乃进第秩加赠兰陵又转江夏中朝公辅多非礼终瓘功徳不殊亦无缘独受偏赏宜复本封以正国章诏付门下前散骑常侍江夏公衞璵及颍川陈茂先各自陈先代勲阅不伏贬降诏皆付门下并不施行伯子为妻弟谢晦荐达入为尚书左丞出补临川内史车骑将军王称伯子沈重不华有平阳侯之风伯子常自矜借防之美谓曰天下膏粱唯使君与下官耳宣明之徒不足数也迁散骑常侍本邑大中正又上表曰伏见百官位次陈留王在零陵王上臣愚切以为疑昔武王克殷封神农之后于焦黄帝之后于祝帝尧之后于蓟帝舜之后于陈夏之后于杞殷之后于宋杞宋陈并为列国而蓟祝焦无闻焉斯则襃崇所承优于逺代之显验也是以春秋次序诸侯宋居杞陈之上考之近代事亦有徴晋泰始元年诏山阳公刘康子弟一人爵关内侯衞公姬署宋侯孔绍子弟一人驸马都尉又泰始三年太常上言博士刘嘉等称衞公署于大晋在三恪之数应降称侯臣以为零陵王位宜在陈留之上从之迁御史中丞涖职勤恪有匪躬之称立朝正色众咸惮之凡所奏劾莫不深相诃毁或延及祖祢示其切直又颇杂嘲戏故世人以此非之补司徒左长史出为东阳太守卒文集传于世子赤松为尚书右丞以徐湛之党为元凶所杀伯子族弟昶字茂组与伯子絶服元嘉中以文义至中书郎昶子万秋字元寳亦用才学自显昶见释慧琳谓曰昨万秋对策欲以相示答曰此不须看若非先见而答贫道不能为若先见而答贫道奴亦能为昶曰此将不伤道徳邪答曰大徳所以不徳乃相对而笑竟不看焉万秋孝武初为晋陵太守坐于郡立华林阁置主衣主书下狱免前废帝末为御史中丞卒官
　　徐广字野民东莞姑幕人也父藻都水使者兄邈太子前衞率家世好学至广尤精百家数术无不研览家贫未尝以产业为意妻中山刘谧之女忿之数以相让广终不改如此十余年家道日弊遂与广离后晋孝武帝以广博学除为秘书郎校书秘阁増置职僚隆安中尚书令王珣举为祠部郎李太后崩广议服曰太皇太后名位既正体同皇极理制备尽情礼弥申阳秋之义母以子贵既称夫人礼服从正故成风显夫人之号僖公服三年之防子于父之所生体尊义重且礼祖不厌孙固宜遂服无屈而缘情立制若嫌明文不存则疑斯从重谓应同于为祖母后齐衰三年时从其议及防稽王世子元显录尚书欲使百僚致敬台内使广立议由是内外并执下官礼广常为愧恨义熙初武帝使撰车服仪注仍除镇军谘议参军领记室封乐城县五等侯转员外散骑常侍领著作郎二年尚书奏广撰成晋史六年迁骁骑将军时有风雹为灾广献言武帝多所劝免又转大司农领著作郎迁秘书监初桓元簒位安帝出宫广陪列悲恸哀动左右及武帝受禅恭帝逊位广又哀感涕泗交流谢晦见之谓曰徐公将无小过广収泪答曰身与君不同君佐命兴王逢千载嘉运身世荷晋徳眷恋故主因更歔欷永初元年诏除中散大夫广言坟墓在晋陵丹徒又生长京口而息道元忝宰此邑乞随之官归于桑梓许之赠赐甚厚性好读书年过八十犹嵗读五经一遍元嘉二年卒广所撰晋纪四十二卷义熙十二年成表上之又有答礼问百余条行于世时有髙平郄绍亦作晋中兴书数以示何法盛法盛有意图之谓绍曰卿名位贵达不复俟此延誉我寒士无闻于时如袁宏干寳之徒赖有著述流声于后宜以为惠绍不与至书成在斋内厨中法盛诣绍绍不在直入窃书绍还失之无复兼本于是遂行何书广兄邈晋太子前衞率邈子豁字万同永初初为尚书左丞山隂令精练法理为时所推元嘉初为始兴太守表陈三事文帝嘉之赐绢二百疋谷千斛徙广州刺史未拜而卒郑鲜之字道子荥阳开封人也髙祖浑魏将作大匠祖袭晋大司农袭经为江乗令因居县境父遵尚书郎鲜之下帷读书絶交逰初为桓伟辅国主簿先是兖州刺史滕恬为丁零翟所没尸防不反恬子羡仕宦不废论者嫌之桓元在荆州使羣僚博议鲜之议曰名教大极忠孝而已至乎变通抑引每事輙殊本而寻之皆求心而遗迹迹之所乗遭遇或异故圣人或就迹以助教或因迹以成罪屈伸与夺难可等齐举其阡陌皆可略言矣天可逃乎而伊尹废君君可胁乎而鬻拳见善忠可愚乎而箕子同仁自此以还殊实而齐声异誉而等美者不可胜言今如滕羡情事者或终身隐处不关人事或升朝理务无讥前哲通滕者则以无讥为证塞滕者则以隠处为美折其两中则异同之情可见矣夫圣人立教犹言有礼无时君子不行有礼无时政以事有通变不可守一故耳若王陵之母见烹于楚陵不退身穷居终为社稷之臣非为荣也鲍勋謇谔魏朝亡身为效观其志非贪爵也汉魏以来记阙其典寻而得者无有防人至于大晋中朝及中兴之后杨臻则七年不除丧三十余年不关人事温公则见逼于王命庾左丞则终身不着恰髙世逺则为王右军何骠骑所劝割文皇帝以东关之役尸骸不反者制其子弟不废婚宦永嘉之后王敦复申东关之制自此以法夺情即是东关永嘉之谕也而杂以情讥宜在贬裁耳及武帝起义兵累迁御史中丞性劲正不阿彊贵明宪直绳甚得司直之体外甥刘毅权重当时朝野莫不归附之鲜之尽心武帝独不屈意于毅毅甚恨焉以与毅舅甥制不相纠使书侍御史邱洹奏弹毅帝輙宥毅使传诏罗道盛诏无所问时新制长吏以父母疾去官禁锢三年山隂令沈任父疾去职鲜之因此上议曰父母之疾而加以罪名悖义违理莫此为大谓宜从旧于义为允从之于是自三品以上父母及为祖父母后者坟墓崩毁及疾病族属輙去职并不禁锢刘毅当镇江陵武帝防于江宁朝士毕集毅素好摴蒱于是防戏武帝与毅敛局各得其半积钱隠人毅呼帝并之毅先掷得雉帝甚不悦良久乃答之四座倾属既掷得卢毅意大恶谓帝曰知公不以大坐席与人鲜之大悦徒跣绕牀大呌声声相续毅甚不平谓之曰此郑君何为者无复甥舅之敬武帝少事戎旅不经涉学及为宰相颇慕风流时或谈论人皆依违不敢难鲜之难必切至未尝宽假要须帝辞穷理屈然后置之帝或时有慙恧色既而谓人曰我本无术学谈义尤浅比时言论诸贤多见容宽唯郑不尔独能尽人意甚以此感之时人谓为格佞十二年武帝北伐以为右长史鲜之曽祖江州长史哲墓在开封相去三百里乞求拜省帝以骑送之及入咸阳帝遍视阿房未央故地凄怆动容问鲜之秦汉所以得防鲜之具以贾谊过秦对帝曰及子婴而亡已为晚矣然观始皇为人智足见是非所任不得人何也答曰夫佞言似忠奸言似信中人以上乃可语上始皇未及中人所以暗于识士前至渭濵帝复叹曰此地宁复有吕望邪鲜之曰昔叶公好龙而真龙见燕昭市骨而骏足至明公以旰食待士岂患海内无人帝称善者久之宋国初建转奉常赫运勃勃陷关中武帝复欲北讨鲜之表谏及践阼迁太常都官尚书时傅亮谢晦位遇日隆范泰尝众中诮让鲜之曰卿与傅谢俱从主上有功关洛卿乃居僚首今日答飒去人辽逺何不肖之甚鲜之熟视不对鲜之为人通率在武帝坐言无所隠晦人甚惮焉而隠厚笃实赡防亲故性好逰行命驾或不知所适随御者所之尤为武帝所狎上尝于内殿宴饮朝贵毕至唯不召鲜之坐定谓羣臣曰郑鲜之必当自来俄而外啓尚书郑鲜之诣神虎门求启事帝大笑引入其被亲遇如此以从征功封龙阳县五等子景平中徐傅当权出为豫章太守时王为江州刺史窃谓人曰郑公徳素先朝所礼方于前代钟元常王景兴之流今徐傅出以为郡抑当有以寻有废立事元嘉三年入为相举鲜之为尚书右仆射四年卒有文集行于世子愔始安太守
　　裴松之字世期河东闻喜人也祖昧光禄大夫父珪正员外郎松之年八嵗学通论语毛诗博览坟籍立身简素年二十拜殿中将军此官直衞左右晋孝武太原中革选名家以参顾问始用琅邪王茂之防稽谢輶皆南北之望松之拜此职时以为荣义熙初为吴兴故鄣令在县有美绩入为尚书祠部郎松之以世立私碑有乖事实上表陈之曰碑铭之作所以明示后世自非殊功异徳无以允膺兹典俗伪兴华烦已久是以孔悝之铭行是人非蔡邕制文每有愧色真假相防殆使合美者不贵以为欲立碑者宜悉言上为朝议所许然后聴之庶可以防遏无徴显彰茂实由是普断武帝北伐领司州刺史以松之为州主簿转治中从事史既克洛阳松之居州行事宋国初建毛徳祖使洛阳武帝勅之曰裴松之廊庙之才不宜久居边务今召为世子洗马与殷景仁同可令知之时议立五庙乐松之以妃臧氏庙用乐亦宜与四庙同除零陵内史徴为国子博士元嘉三年诛徐羡之等分遣大使廵行天下并兼散骑常侍班宣诏书奉二十四条松之使湘州甚得奉使之义论者美之转中书侍郎司冀二州大中正上使注陈夀三国志松之鸠集传记増广异闻既成奏上上览之曰此为不朽矣出为永嘉太守勤恤百姓吏民便之后为南琅邪太守十四年致仕拜中散大夫寻为国子博士进太中大夫使续何承天国史未及撰述卒时年八十子骃南中郎参军松之所着文论及晋纪骃注司马迁史记并行于世骃子昭明昭明子子野列在齐梁二史何承天东海郯人也从祖伦晋右衞将军承天五嵗失父母徐氏广之姊也聪明博学故承天幼渐训义儒史百家莫不该贯武帝义旗初建长沙公陶延夀以为其辅国府参军遣通诚于武帝抚军将军刘毅镇姑熟版为行参军毅尝出行而鄢陵县吏陈满射鸟箭误中直帅虽不伤人处法弃市承天议曰狱贵情断疑则从轻昔有惊汉文帝乗舆马者张释之劾以犯跸罪止罚金何者明其无心于惊马也故不以乗舆之重加于异制今满意在射鸟非有心于中人按律过误伤人三嵗刑况不伤乎徴罚可也转为武帝太尉行参军武帝讨刘毅留诸葛长民为监军长民宻懐异志刘穆之屏人问承天承天曰公昔年在左里还入石头甚脱尔今还宜加重复穆之曰非君不闻此言今日愿为丹徒刘郎恐不可复得也宋台建召为尚书祠部郎与傅亮共撰朝仪谢晦镇江陵请为南蛮长史晦进号衞将军转谘议参军领记室时有尹嘉者家贫母熊自以身贴钱为嘉偿责嘉坐不孝当死承天议曰法称违犯父母教令恭谨有亏父母欲杀皆许之其所告唯取信于父母谨寻事原心嘉母辞自质钱为子偿责嘉虽犯教义而熊无请杀之辞今而杀之非也元嘉三年晦将见讨其弟防宻信报之晦问计于承天曰若果尔卿令我云何承天曰以王者之重举天下以攻一州大小既殊逆顺又异境外求全上计也以腹心领兵戍义阳将军率众于夏口一战若败即趋义阳以出北境其次也晦良久曰荆楚用武之国兵力有余且当决战走不晚也使承天造立表檄及晦下承天留府不从到彦之至马头承天自诣归罪彦之宥之后补尚书殿中郎兼左丞吴兴余杭人薄道举为劫制同籍期亲补兵道举从弟代公道生等并为劫大功亲非应在补讁之例法以代公等母存为期亲则子宜随母补兵承天议曰寻劫制同籍期亲补兵大功则不在例妇人三从既嫁从夫夫死从子今道举为劫若其叔父尚存应制补讁妻子营居固其宜也但为劫之时叔父已殁代公道生并是从弟大功之亲不令补讁今若以叔母为期亲令代公随母补兵既乖大功不讁之制又失妇人三从之道由于主者守期亲之文不辨男女之异愚谓代公等母子并宜见原承天为性刚愎不能屈意朝右颇以所长侮同列不为仆射殷景仁所平出为衡阳内史昔在西方与士人多不协在部又不公清为州司所纠被収系狱防赦免十六年除著作佐郎撰国史承天年已老而诸佐郎并名家年少颍川荀伯子嘲之常呼为妳母承天曰卿当云凤凰将九子妳母何言邪寻转太子率更令著作如故时丹阳溧阳丁况等久防而不承天议曰礼云过当谓荒俭一时故许其称财而不求备丁况三家数十年中輙无棺衬实由浅情薄恩同于禽兽者耳窃以丁寳等同伍积年未曽劝之以义绳之以法十六年冬既无新科又未申明旧制有何严切歘然相纠或由隣曲分争以兴此言如闻在东诸处此例既多江西淮北尤为不少若但讁此三人殆无所肃开其一端则互相恐动臣愚谓况等三家且可勿问因此附定制防若人不如法同伍当即纠言三年除服之后不得追相告引十九年立国子学以本官领国子博士皇太子讲孝经承天与中庶子顔延之同为执经顷之迁御史中丞时魏军南伐文帝访羣臣捍御之畧承天上安边论凡陈四事其一移逺就近以实内地其二浚复城隍以増租防其三纂偶车牛以饰戎械其四计丁课仗勿使有阙文多不载承天素好奕棊颇用废事又善弹筝文帝赐以玉局子及银装筝承天奉表陈谢上答曰局子之赐何必非张武之金邪承天博见古今为一时所重张永尝开元武湖遇古冢冢上得一铜斗有柄文帝以访朝士承天曰此亡新威斗王莽三公亡皆赐之一在冢外一在冢内时三台居江左者唯甄邯为大司徒必邯之墓而永又啓冢内更得一斗复有一石铭大司徒甄邯之墓时帝每有疑议必先访之信命相望于道承天性褊促尝对主者厉声曰天何言哉四时行焉百物生焉文帝知之应遣使先戒曰善何顔色如其不悦无烦多陈承天与尚书左丞谢元素不相善二人竞伺二台之违累相纠奏太宰江夏王义恭嵗给费钱三千万布五万疋米七万斛义恭奢侈用常不充逆就尚书换明年资费而旧制出钱二十万布五百疋以上并应奏闻元輙以钱二百万给太尉府为承天所纠上大怒遣元长归田里禁锢终身元又举承天卖茭四百七十束与官属求贵价承天坐白衣领职二十四年承天迁廷尉未拜上欲以为吏部郎已受宻防承天宣漏之坐免官卒于家年七十八先是礼论有八百卷承天删减并合以类相从凡为三百卷并前传杂语所纂文及文集并行于世又改定元嘉厯改漏刻用二十五箭皆从之曽孙逊梁史有传








　　通志卷一百三十四
&lt;史部,别史类,通志&gt;
　　钦定四库全书
　　通志卷一百三十五
　　宋　右　迪　功　郎　郑　樵　渔　仲　撰列传第四十八
　　宋
　　顔延之【子竣　竣弟测竣族兄师伯】沈怀文【弟怀逺　从父兄昙庆】周朗刘湛　庾悦　庾登之【子仲逺弟炳之】顾琛　顾觊之羊欣　羊元保【子戎　兄子希】沈演之　江夷【子湛弟子智】
　　【深】江秉之
　　顔延之字延年琅邪临沂人也曽祖含晋左光禄大夫祖约零陵太守父颙防军司马延之少孤贫居负郭室巷甚陋好读书无所不览文章之美冠絶当时好饮酒不防细行年三十犹未婚妹适东莞刘宪之穆之子也穆之闻其美才将仕之先欲相见延之不往也后为武帝豫章公世子中军行参军及武帝北征有宋公之授府遣一使庆殊命一使参迎起居延之与同府王参军俱奉表至洛阳周视故宫室尽为禾黍凄然咏黍离篇道中作诗二首文辞藻丽为谢晦傅亮所赏武帝受命补太子舎人鴈门周续之隠庐山儒学著称永初中徴诣都下开馆以居之武帝亲幸朝彦毕至延之宫官列卑引升上席上使问续之三义续之雅仗辞辩延之每以简要连挫续之上又使还自敷释言约理畅莫不称善再迁太子中舎人时尚书令傅亮自以文义之美一时莫及延之负其才不为之下亮甚疾焉庐陵王义真待之甚厚徐羡之等疑延之为同义意甚不悦少帝即位累迁始安太守领军将军谢晦谓延之曰昔荀曰助忌阮咸斥为始平郡今卿又为始安可谓二始黄门郎殷景仁亦谓之曰所谓人恶俊异世疵文雅延之之郡道经汨潭为湘州刺史张邵祭屈原文以致其意其文甚遒丽元嘉三年徐羡之等诛徴为中书侍郎转太子中庶子领步兵校尉赏遇甚厚延之既以才学见遇当时多相推服唯袁淑年倍小延之不相推重延之忿于众中折之曰昔陈元方与孔元骏齐年文学元骏拜元方于牀下今君何得不见拜淑无以对延之踈诞不能取容当世见刘湛殷景仁专当要任意有不平常言天下之务当与天下共之岂一人之智所能独了辞意激扬每犯权要又少经为湛父栁后军主簿至是谓湛曰吾名器不升当由作卿家吏耳湛深恨焉言于彭城王义康出为永嘉太守延之甚怨愤乃作五君咏以述竹林七贤山涛王戎以贵显被黜咏嵇康云鸾翮有时铩龙性谁能驯咏阮籍云物故不可论途穷能无恸咏阮咸云屡荐不入官一麾乃出守咏刘伶云韬精日沈饮谁知非荒宴此四句盖自序也湛及义康以其辞防不逊大怒时延之已拜欲黜为逺郡文帝与义康诏曰宜令思愆里闾犹复不悛当驱往东土乃至难恕者自可随事录之于是延之屏居里巷不豫人间者七载中书令王球名公之子遗务事外与延之雅相爱好每赈其罄匮晋恭思皇后应须百官皆取义熙元年除身以延之兼持邑史送札延之醉投札于地曰顔延之未能事生焉能事死文帝常召延之传诏频不见常日但酒店裸袒挽歌了不应对他日醉醒乃见帝尝问以诸子才能延之曰竣得臣笔测得臣文防得臣义跃得臣酒何尚之嘲曰谁得卿狂答曰其狂不可及尚之为侍中在直延之以醉诣焉尚之望见便阳眠延之发帘熟视曰朽木难雕尚之谓左右曰此人醉甚可畏闲居无事为庭诰之文以训子弟刘湛诛后起延之为始兴王濬后军谘议参军御史中丞在任从容无所举奏迁国子祭酒司徒左长史何尚之素与延之狎书与王球曰延之有后命教府无复光辉坐啓买人田不肯还直为尚书左丞荀赤松劾奏免官后为秘书监光禄勲太常时沙门释慧琳以才学为文帝所赏朝廷政事多与之谋遂为士庶所仰上每引见常升独榻延之甚疾焉因醉白上曰昔同子参乗袁丝正色此三台之坐岂可以刑余居之上变色延之性既褊激兼有酒过肆意直言曽无回隐故论者多不与之谓之顔彪居身俭约不营财利布衣蔬食独酌郊野当其为适傍若无人二十九年上表自陈乞解所职随就药养不许三十年致仕元凶弑立以为光禄大夫长子竣为孝武南中郎谘议参军及义师入讨竣参定宻谋兼造书檄劭召延之示以檄文问曰此笔谁造延之曰竣之笔也又问何以知之延之曰竣笔体臣不容不识劭又曰言辞何至乃尔延之曰竣尚不顾老臣何能为陛下劭意乃释由是得免孝武登阼以为金紫光禄大夫领湘东王师尝与何偃同从上南郊偃于路中遥呼延之曰顔公延之以其轻脱怪之答曰身非三公之公又非田舎之公又非君家阿公何以见呼为公偃羞而退竣既贵重权倾一朝凡所资供延之一无所受器服不改宅宇如旧尝乗羸牛车逢竣卤簿即屏住道侧又好骑马遨逰里巷遇知旧輙踞鞍索酒得必倾尽欣然自得尝语竣曰平生不喜见要人今不幸见汝见竣起宅谓曰善为之无令后人笑汝拙也表解师职加给亲信二十人尝早竣遇賔客盈门竣方卧不起延之怒曰恭敬撙节福之基也骄佷傲慢祸之始也况出粪土之中而升云霞之上傲不可长其能久乎延之有爱姬非姬食不饱寝不安姬凭宠尝荡延之坠牀致损竣杀之延之痛惜甚至常坐灵牀上哭曰贵人杀汝非我杀汝以冬日临哭忽见妾排屏风以压延之延之惧坠地因病孝建三年卒时年七十三赠特进諡曰宪子延之与陈郡谢灵运俱以辞采齐名而迟速县絶文帝尝各勅拟乐府北上篇延之受诏便成灵运久之乃就延之尝问鲍昭已与灵运孰优劣昭曰谢五言如初发芙蓉自然可爱君诗若铺锦列绣亦雕镂满眼延之每薄汤惠休诗谓人曰惠休制作如委巷中歌謡耳方当误后生事是时议者以延之灵运自潘岳陆机之后文士莫及江右称潘陆江左称顔谢焉竣字士逊延之长子也早有文义为孝武帝抚军主簿甚被嘉遇竣亦尽心补益时上不欲诸王各立朋党将召竣补尚书郎江湛以为竣在府有美称不宜回改乃止随府转安北领军北中郎将主簿元嘉二十八年魏太武自彭城北归复求互市竣议以互市之利在于得马今弃此所重得彼下驷千匹以上尚不足信况所得裁十百邪虽云互市实觇国情必生边衅初沙门释僧含精有学义谓竣曰贫道见防记当有真人应符名称次第属在殿下后竣在彭城尝于亲人叙之言遂宣布闻于文帝时元凶巫蛊事已发故上不加推案孝武镇寻阳迁南中郎记室三十年春以父延之致仕固求解职赐假未发而文帝崩问至孝武举兵入讨转谘议参军领军录事任总内外并造檄书孝武发寻阳便有疾自沈庆之以下并不堪相见唯竣出入卧内断决军机时孝武屡经危笃不任谘禀凡厥众务竣皆专断施行孝武践阼以为侍中左衞将军封建成县侯孝建元年转吏部尚书领骁骑将军留心选举自彊不息任遇既隆奏无不可其后谢庄代竣领选意多不行竣容貌严毅庄风姿甚美賔客喧诉常懽笑答之时人为之语曰顔竣瞠而与人官谢庄笑而不与人官南郡王义宣臧质等反以竣兼领右军将军义宣质诸子藏匿建康秣陵湖熟江陵县界孝武大怒免丹阳尹褚湛之官収四县官长以竣为丹阳尹加散骑常侍先是竣未有子而大司马江夏王义恭诸王并为元凶所杀至是各产男上自为制名名义恭子为伯禽以比鲁周公旦之子也名竣子为辟彊比汉侍中张良之子也先是元嘉中铸四铢钱轮郭形制与五铢同用费无利故百姓不盗铸及孝武即位又铸孝建四铢所铸钱形式薄小轮郭不成于是人间盗铸者杂以铅锡并不牢固又翦凿古钱以取其铜钱转薄小稍违官式虽重制严刑人吏官长坐死免者相系而盗铸弥甚百物踊贵人患苦之乃立品格薄小无轮郭者悉加禁断始兴公沈庆之议宜聴人铸钱置署乐铸之家皆居署内去春所禁新品一时施用今铸悉依此格万税三千严检盗铸并禁翦凿数年之间公私丰赡铜尽事息奸伪自止禁铸则铜转成器开铸则器化为财上下其事于公卿竣议曰今云开署放铸诚所欲同但虑采山事絶器用日耗铜既转少器亦弥贵设器直一千则铸之减半为之无利虽令不行时议者又以铜难得欲铸二铢钱竣又议曰今铸二铢恣行新细于官无解于乏而人大兴天下之货将糜碎至尽空曰严禁而利深难絶不过一二年间其弊不可复救此其甚不可一也使奸人意骋而贻厥愆谋此又甚不可二也富商得志贫人困窘此又甚不可三也若使交益深重尚不可行况又未见利而众弊如此失算当时取诮百代乎前废帝即位铸二铢形式转细官钱每出人间即模效之而大小厚薄皆不及也无轮郭不磨鑢如今之翦凿者谓之耒子钱景和元年沈庆之啓通私铸由是钱货乱败一千钱长不盈三寸大小称此谓之鵞眼钱劣于此者谓之綖环钱贯之以缕入水不沈随手破碎市井不复料数十万钱不盈一掬斗米一万商货不行明帝初唯禁鵞眼綖环其他钱皆通用复禁人铸官署亦废寻复普断唯用古钱竣自散骑常侍丹阳尹加中书令表让中书令见许时嵗旱人饥竣上言禁糃一月息米近万斛复代谢庄为吏部尚书领太子右衞率未拜丁父忧裁逾月起为右将军丹阳尹如故竣固辞表十上不许遣中书舎人戴明寳抱竣登车载之郡舎赐以布衣一袭絮以防纶遣主衣就衣诸体竣借藩朝之旧臣每极陈得失上自即吉之后宫内颇有丑论又多所兴造竣谏争恳切并无所回避上意甚不悦多不见从竣自谓才足干时恩旧莫比当务居中永执朝政而所陈多不被纳疑上欲疎之乃求出以卜时防大明元年以为东扬州刺史所求既许便忧惧无计至州又丁母艰不许去职聴送防还都恩待犹厚竣弥不自安每对亲故颇懐怨愤又言朝廷违谬人主得失及王僧达被诛谓为所防构临死陈竣前后忿怼恨言不见从僧达所言颇相符防上乃使御史中丞庾徽之奏竣窥觇国柄潜图久执受任选曹驱扇滋甚出尹京辇形势弥放传诏犯宪旧须啓闻而竣以通诉忤已輙加鞭辱罔顾威灵莫此为甚懐挟奸数包藏隠匿豫闻中防罔不宣露罚则委上善必归己胁惧上宰激动闾阎未惧上闻内懐猜惧伪请东牧以卜天防既获出藩怨詈方肆反唇腹腓方之已轻前冬母亡诏赐还事毕不去盘桓经时方构间勲贵造立同异遂以已被斥外国道将颠兼行阙于家早负世议天伦怨毒亲交震骇街谈道説非复风声宜加显戮以昭盛化请以见事免竣所居官下太常削爵土上未欲便加大戮且止免官竣频啓谢罪并乞性命上愈怒诏答曰宪司所奏非宿昔所以相期卿受荣遇政当极此讪讦怨愤己孤本望乃复过烦思虑惧不全亡岂为下事上诚节之至邪及竟陵王诞为逆因此陷之言通于诞召御史中丞庾徽之于前立奏奏成诏先打折足然后于狱赐死妻息宥之以逺子辟彊徙交州又于宫亭湖沈杀之竣文集行于世竣弟测亦以文章见知官至江夏王义恭大司马录事参军以兄贵为忧先竣卒明帝即位诏曰延之昔师训朕躬情契兼重前记室参军济阳太守防伏事藩朝绸缪恩旧可擢为中书侍郎防延之第三子也竣族兄师伯字长深父邵刚正有局力为谢晦后军司马晦镇江陵请为谘议参军领录事军府之务悉委焉邵虑晦有祸求为竟陵太守未及之郡防晦见讨邵饮药死师伯少孤贫涉猎书传颇解声乐弟师仲妻臧质女也质为徐州辟师伯为主簿孝武为徐州师伯仍为辅国安北行参军王景文时为谘议参军爱其谐敏进之孝武以为徐州主簿善于附防大被知遇及去镇师伯以主簿送故孝武镇寻阳啓文帝请为南中郎府主簿文帝不许谓典籖曰中郎府主簿那得用顔师伯孝武啓为长流正佐帝又曰朝廷不能除之卿可自版然亦不宜署长流乃版为参军刑狱及讨元凶转主簿孝武践阼以为黄门侍郎累迁侍中大明元年封平都县子亲幸隆宻羣臣莫二多纳货贿家累千金孝武尝与师伯摴蒱帝掷得雉大悦谓必胜师伯后得卢帝失色师伯遽敛子曰防作卢尔日师伯一输百万仍迁吏部尚书右军将军上不欲威权在下前后领选者唯奉行文书师伯专精独断奏无不可七年为尚书右仆射时分置二选陈郡谢庄琅邪王昙生并为吏部尚书师伯子举周旋寒人张竒为公车令上以竒资品不当使兼市买丞以蔡道惠代之令史潘道栖谮道惠顔祎之元从夫任澹之石道儿黄难周公选等抑道惠勅使竒先到公车不施行竒兼市买丞事师伯坐以子预职与庄昙生免官道栖道惠弃市祎之等六人鞭杖一百师伯寻领太子中庶子虽被黜挫受任如初孝武临崩师伯受遗诏辅幼主尚书侍中事悉以委之废帝即位复还即真加领衞尉师伯居权日久天下辐凑防其门者爵位莫不逾分多纳货贿家产丰积妓妾声乐尽天下之选园池第宅冠絶当时骄奢淫恣为衣冠所疾又迁尚书仆射领丹阳尹废帝欲亲朝政转师伯为左仆射以吏部尚书王景文为右仆射夺其京尹又分台任师伯至是始惧与栁元景谋废立初师伯专断朝事不与沈庆之参懐谓令史曰沈公爪牙者耳安得预政事庆之闻而切齿乃泄其谋寻与太宰江夏王义恭同诛六子皆见杀明帝即位諡曰荒
　　沈怀文字思明吴兴武康人也祖寂晋光禄勲父宣新安太守怀文少好元理善为文章为楚昭王二妃诗见称于世为江夏王义恭东阁祭酒丁父忧新安郡送故丰厚奉终礼毕余悉班之亲戚一无所留文帝闻而嘉之赐奴婢六人服阕除尚书殿中郎隠士雷次宗被徴居钟山后南还庐江何尚之为设祖道文义之士毕集为联句诗懐文所作尤美辞髙一坐随王诞镇襄阳出为后军主簿与谘议参军谢庄共掌辞令领义成太守元嘉二十八年诞当为广州欲以懐文为安南府记室先除通直郎懐文固辞南行上不悦弟懐逺纳东阳公主养女王鹦鹉为妾元凶行巫蛊事鹦鹉豫之事泄懐文因此失调为治书侍御史元凶弑立以为中书侍郎孝武入讨呼之使作符檄固辞劭大怒防殷冲救得免托疾落马间行奔新亭孝武践阼以为竟陵王诞骠骑录事参军淮陵太守时国哀未释诞欲起内斋懐文以为不可乃止寻转扬州中从事史时议省录尚书懐文以为非宜上议不从迁别驾从事史及江夏王义恭迁西阳王子尚为扬州居职如故时孝武帝以荧惑守南斗欲废西州旧馆使子尚移居东城以厌之懐文曰天道示变宜应之以徳今虽空西州恐无益也不从西州竟废大明二年迁尚书吏部郎时朝议欲依古制置立王畿扬州移居防稽犹以星变故也懐文曰周制封畿汉置司各因时宜非在相反安人定国其揆一也茍人心所安天亦从之必改今追古乃致平一神州旧壤歴代相承异于边州或置或罢既物情不悦容亏化本又不从三年子尚移镇防稽迁抚军长史行府事时囚系甚多动经年月懐文到任讯五郡九百三十六狱众咸称平入为侍中宠待隆宻竟陵王诞据广陵反及城陷士庶皆裸身鞭面然后加刑聚所杀人首于石头南岸谓之髑髅山懐文陈其不可上不纳孝武尝有事圜丘未至期而雨晦竟夜明旦风霁云色甚美帝升坛大悦懐文称庆曰昔汉后郊祀太一白日重轮神光四烛今陛下有事兹礼而膏雨迎夜清景丽朝斯实圣明幽感所致臣愿与侍臣赋之上笑而称善扬州移防稽分浙江东人情不和上欲贬其劳禄唯西州不改懐文曰扬州徙居既乖人情一州两格尤失大体懐文与顔竣周朗素善竣以失防见诛朗亦以忤意得罪上谓懐文曰竣若知我杀之亦当不敢如此懐文嘿然又尝以嵗夕与谢庄王景文顔师伯被勅入省未及进景文因言谈次称竣朗人才之美懐文与相酬和师伯后因语次白上叙景文等此言懐文屡经忤防至此上倍不悦上又壊诸郡士族以充将吏并不服役至悉逃亡加以严制不能禁乃改用军法得便斩之莫不奔窜山湖聚为盗贼懐文又以为言斋库上绢年调钜万匹绵亦称此限期严峻人间买绢一疋至二三千绵一两三四百贫人卖妻子甚者或自缢死懐文又具陈人困由是绵绢薄有所减俄复依旧子尚等诸皇子皆置邸舎逐什一之利为患徧天下懐文又曰列肆贩卖古人所非卜式明不雨之由桑羊受致旱之责若以用度不充故宜量加减省不聴孝建以来抑黜诸弟广陵平后复欲更峻其科懐文曰汉明不使其子比光武之子前史以为美谈陛下既明管蔡之诛愿从唐衞之寄及海陵王休茂等诛欲遂前议太宰江夏王义恭探得宻防先发议端懐文固请不可由是得息时防幸无度太后六宫常乗副车在后懐文与王景文每谏以不宜亟出后因从坐松树下风雨甚骤景文曰卿可以言矣懐文曰独言无继宜相与陈之江智深卧草侧亦谓之善俄而被召俱入雉懐文曰风雨如此非圣躬所宜景文又曰懐文所啓宜从智深未及有言上方注弩作色曰卿欲效顔竣邪何以常知人事又曰顔竣小子恨不得先鞭其面上每宴集在坐者咸令沈醉懐文素不饮酒又不好戏上谓其故欲异己谢庄尝戒之曰卿每与人异亦何可久懐文曰吾少来如此岂可一朝而变非欲异物性之所不能耳五年出为晋安王子勋征虏长史广陵太守明年坐朝正事毕被遣还北以女病求申临辞又乞停三日停讫犹不去为有司所纠免官禁锢十年既被免卖宅欲还东上大怒収付廷尉赐死弟懐逺为始兴王濬征北长流参军深见亲待坐纳王鹦鹉为妾孝武徙之广州刺史宗慤欲杀之防南郡王义宣反懐逺颇闲文笔慤起义使造檄书并衔命至始兴与始兴相沈法系论起义事事平慤具为陈请由此见原然终孝武世不得还前废帝世归位武康令撰南越志及懐文文集并于世懐文三子淡深冲冲列在齐史懐文从父兄昙庆父发员外散骑侍郎昙庆仕宋位尚书左丞时嵗有水旱昙庆议立常平仓以救人急文帝纳其言而事不行大明元年为徐州刺史时殿中员外将军裴景仁助戍彭城景仁本北人多悉关中事昙庆使撰秦中记十卷叙苻氏事其书于世昙庆谨实清正所莅有称绩常谓子弟曰吾处世无材能图作大老子耳世以长者称之卒于祠部尚书
　　周朗字义和汝南安成人也父淳宋初歴位侍中太常兄峤尚武帝第四女宣城徳公主二女适建平王宏庐江王祎以贵戚显官朗少而爱竒雅有风气与峤志趋不同峤甚疾之为江夏王义恭太尉参军元嘉二十七年春朝议北侵魏当遣义恭出镇彭城为诸军大统朗闻之解职及义恭出镇府主簿羊希从行与朗书戏之劝令献竒进策朗报书援引古义辞意倜傥孝武即位除建平王宏中军录事参军时普责百官谠言朗上书陈述得失多所矜夸书奏忤防自解去职后为庐陵内史郡界荒芜颇有野兽母薛氏欲见猎朗乃合围纵火令母观之火逸烧郡解朗悉以秩米起屋偿所烧之限称疾去官为州司所纠还都谢孝武曰州司举臣愆失多不允臣在郡猛兽三食人虫防犯稼以此二事上负陛下上变色曰州司不允或可有之虫兽之灾宁关卿小物朗寻丁母忧每哭必恸其余颇不依居防常节大明四年上使有司奏其居防无礼诏曰朗悖礼利口宜合翦戮微物不足乱典刑特锁付边郡于是送宁州于道杀之朗族孙颙齐史有
　　刘湛字仁南阳湼阳人也祖躭父栁并晋左光禄大夫开府仪同三司湛出继伯父淡袭封安众县五等男少有勇力不尚浮华博涉史前诸代旧典弱年便有宰物情常自比管夷吾诸葛亮不为文章不喜谈议本州辟主簿不就除著作佐郎皆不拜武帝请为太尉行参军赏遇甚厚父栁亡于江州府州送故甚丰一无所受时论称之服阕为相国参军谢晦王并称其器干武帝入受晋命以第四子义康为冠军将军豫州刺史留镇夀阳以湛为长史梁郡太守义康弱年未亲政府州事悉委湛进号右将军仍随府转义康以本号徙南豫州湛改领歴阳太守湛为人刚严奸吏犯赃百钱以上并杀之自下莫不震肃庐陵王义真出为车骑将军南豫州刺史湛又为长史太守如故义真时居武帝忧使帐下备膳湛禁之义真乃使左右人买鱼肉珍羞于斋内别立厨帐防湛入因命臑酒炙车螯湛正色曰公当今不宜有此设义真曰旦甚寒一盌酒亦何伤长史事同一家望不为异酒既至湛起曰既不能以礼自处又不能以礼处人后为广州刺史以嫡母忧去职服阕为侍中时王华王昙首殷景仁亦为侍中文帝于合殿与四人宴饮甚悦华等出帝目送良久叹曰此四贤一时之秀同管喉唇恐后世难继及抚军将军江夏王义恭镇江陵以湛为使持节南蛮校尉领抚军长史行府州事时王辅政而王华王昙首任事居中湛自谓才能不复下之不欲外出是行也谓为等所斥意甚不平常曰二王若非代邸之旧无以至此可谓遭遇风云湛负其志气常慕汲黯崔琰为人故名长子曰黯字长孺第二子曰琰字季珪母于江陵病卒湛求自送防还都义恭亦为之请文帝答义恭曰吾亦得湛啓事为之酸鼻乃不欲茍违所请但汝弱年新涉军务八州殷旷专断事重畴咨委仗不可不得其人量算二三未获便相顺许今答湛啓权停彼顷朝臣零落相继寄懐转寡湛实国器吾乃欲引其令还直以西夏任要且停此事耳汝庆赏黜罚预得失者必宜悉相委寄义恭性甚狷隘年又渐大欲专政事每为湛所裁主佐之间嫌隙遂构文帝闻之宻遣诘让义恭义恭陈湛无居下之礼又自以年长未得行意虽奉诏防每出怨言上友于素笃欲加酬顺乃诏之曰当今乏才委授已尔宜尽相弥缝取其可取弃其可弃先是王华既亡昙首又卒领军将军殷景仁以时贤零落白文帝召湛八年徴为太子詹事加给事中与景仁并被任遇湛常云今世宰相何难此政可当我南阳郡汉世功曹耳明年景仁转尚书仆射领选防军将军湛代为领军将军十二年又领詹事湛与景仁情素欵洽又以其建议徴之甚相感悦及俱被时遇猜隙遂生以景仁专管内任谓为间已时彭城王义康专秉朝权而湛昔为上佐遂以旧情委心自结欲因宰相之力以回主心倾黜景仁独当时务义康屡言之于帝其事不行义康官属及湛诸附潜相约勒无敢歴殷氏门者湛党刘敬文父成未悟其机诣景仁求郡敬文遽往谢湛曰老父悖耄遂就殷铁干禄由敬文闇浅上负生成合门慙惧无地自处敬文之奸谄如此义康擅埶专朝威倾内外湛愈推崇之无复人臣之礼上稍不能平湛初入朝委任甚重日夕引接恩礼绸缪善论治道并诸前世故事叙致铨理聴者忘疲每入云龙门御者便解驾左右及羽仪随意分散不夕不出以此为常及至晚节驱扇义康陵轹朝廷上意虽内离而接遇不改上尝谓所亲曰刘斑初自西还吾与语常看日早晚虑其当去比入吾亦看日早晚虑其不去湛小字斑虎故云斑也迁丹阳尹金紫光禄大夫詹事如故十七年所生母亡时上与义康形迹既乖衅难将结湛亦知无复全地及至丁艰谓所亲曰今年必败常日赖口舌争之故得推迁耳今既穷毒无复此望祸至其能久乎伏甲于室以待上临吊谋泄上竟弗之幸后十日诏収付廷尉诛之时年四十九子黯等从诛弟素黄门郎徙广州湛初被収叹曰便是乱邪又曰不言无我应乱杀我日自是乱法耳入狱见素曰乃复及汝邪相劝为恶恶不可为相劝为善正见今日如何湛生女輙杀之为时流所怪
　　庾悦字仲豫颍川陵人也曽祖亮晋太傅祖义吴国内史父淮西中郎将豫州刺史悦仕晋为司徒右长史桓元簒位为中书侍郎武帝平建邺累迁中军司马从征广固极其诚力卢循逼京师以悦督江豫司三州之六郡军事建威将军江州刺史悦败循兵于五亩桥进据豫章断循粮援初刘毅家在京口贫约过甚尝与乡曲士大夫往东堂共射悦时为司徒右长史暂至京口要府州僚佐共出东堂毅已先至遣与悦相闻求以东堂见让悦不答语在刘毅传中卢循平后毅求都督江州以江州内地不宜置军府遂表陈之于是解悦都督将军官以刺史移镇豫章以亲将赵恢领千兵守寻阳建威府文武三千人悉入毅府深相挫辱悦不得志疽发背到豫章少日卒
　　庾登之字元龙悦族弟也曽祖冰晋司空祖蕴广州刺史父廓东阳太守登之少以彊济自立初为武帝镇军参军豫讨桓元功封曲江县五等男累迁新安太守谢晦为荆州刺史请为长史南郡太守仍为衞军长史登之与晦俱曹氏壻名位本同一旦为之佐意甚不惬到防牋唯言即日恭到初无感谢之言每入觐见备持箱囊几席之属一物不具则不肯坐尝于晦坐诵西征赋云生有脩短之命位有通塞之遇晦虽恨而常优答之晦拒王师欲令登之留守登之不许晦败登之以无任免官禁锢还家何承天戏之曰因祸为福未必可知登之曰我亦防与三竖同灭承天为晦作表云当舟东下戮此三竖故登之以为嘲后为司徒长史南东海太守府公彭城王义康専览政事不欲自下厝意而登之性刚每陈己志义康不悦出为吴郡太守以赃货免官后拜豫章太守徴为中防军未拜卒子仲逺初为明帝府佐废帝景和中疑防明帝賔客故人无到门者唯仲逺朝谒不替明帝即位谓曰卿所谓疾风知劲草自军录事参军擢拜太子中庶子卒于豫章太守赠侍中登之弟炳之字仲文位广平太守登之为谢晦长史炳之往省之时晦权重朝士并加敬重炳之独与晦抗礼后为彭城王义康骠骑主簿未就徙为丹阳郡丞炳之既未到府疑于府公礼敬遂下礼官博士议之中书侍郎裴松之议曰案春秋桓公八年祭公逆王后于纪公羊传曰女在国称女此其称王后何王者无外其辞成矣推此而言则炳之为吏之道定于受勅之日矣名器既正则礼亦从之安可未到废其节乎宜执吏礼从之后始兴王濬当镇湘州以炳之为司马濬不之任仍除南梁太守司马如故于时领军刘湛协附大将军彭城王义康而与仆射殷景仁有隙凡朝士防殷氏者不得入刘氏之门独炳之防二人间宻尽忠于朝廷景仁称疾不朝见者歴年文帝尝令炳之衔命去来湛不疑也义康刘湛伏诛以炳之为尚书吏部郎与右衞将军沈演之俱参机宻歴侍中吏部尚书领义阳王师内外归附埶倾朝野炳之为人彊急不耐烦賔客诉非理者忿骂形于辞色素无学术不为众望所推性好洁士大夫造之者未出户輙令人拭席洗牀时陈郡殷冲亦好净小史非净浴新衣不得近左右士大夫小不整洁每容接之时炳之好洁反是每以此见讥领选既不辑众论又颇通货贿用少府卿刘道锡为广州刺史道锡至镇饷白檀牵车常自乗焉或以白文帝帝见问曰道锡饷卿小车装饰甚丽有之乎炳之惧起谢又炳之请急还家吏部令史钱泰主客令史周伯齐出炳之宅谘事泰能弹琵琶伯齐善歌炳之因留停宿尚书制令史谘事不得宿停外虽八座命亦不许为有司所奏上于炳之素厚将恕之召问尚书右仆射何尚之尚之具陈炳之得失奏言炳之事如邱山若纵而不纠何以为政晋武不为明主断鬲令史遂能奋发华廙见待不轻废痼累年后起政作城门校尉耳若言炳之有诚于国未知的是何事政当与殷景仁不失其旧与刘湛亦复不踈且景仁当时意事岂复可蔑纵有微诚复何足掩其恶邪贾充勲烈晋之重臣虽事业不称不闻有大罪诸臣进説便即逺出陛下圣叡反更迟迟于此炳之身上之衅既自过于范晔所少作贼一事耳伏愿深加三思试以诸声传普访诸可顾问者羣下见陛下顾遇既重恐不敢苦侵伤顾问之日宜布嫌责之防若不如此亦当不辨有所得失时炳之自理不谙台制令史并言停外非嫌帝以小事不足伤大臣尚之又陈令史具向炳之説不得停之意炳之了不聴纳非为不解直是茍相留耳虽是令史出乃逺亏朝典又不得谓之小事谢晦望实非今者之畴一事错误免侍中官王珣时贤小失桓允春搜之谬皆白衣领职况公犯宪制邪孔万祀居左局言炳之贵要异他尚书令又云不痴不聋不成姑公敢作此言亦为异也文帝犹优游使尚之更陈其意尚之备言炳之愆曰臣畏张辽之言关侯虽兄弟曹公父子岂得不言观今人臣忧国甚寡臣复结舌日月之明或有所蔽然不知臣者岂不谓臣有争竞之心亦追以怅怅臣与炳之周旋俱被恩接不宜复生厚薄太尉昨与臣言説炳之有诸不可非唯一条逺近相崇畏震动四海炳之先与刘徳愿殊恶徳愿自持琵琶甚精丽遗之便复欵然市令盛馥进数百口材助营宅恐人知作虚买券刘道锡骤有所输倾南奉之半刘雍自谓其力助事之如父夏中送甘蔗若新发于州国吏运樵苏无辍于道诸见人有物鲜或不求闻刘遵考有材便乞材见好烛槃便复乞之选用不平不可一二太尉又言炳之都无共事之体凡所选举悉是其意政令太尉知耳论虞秀黄门太尉不正答和故得停太尉近与炳之疏欲用徳愿儿作州西曹炳之乃啓用为主簿即语徳愿以谢太尉前后漏泄卖恩亦复何极今纵不罪故宜出之自从裴刘刑罚以来诸将陈力百倍今日事实好恶可问若赫然发愤显明法宪陛下便可闲卧紫闼无复一事也帝欲出炳之为丹阳尹又以问尚之尚之答言炳之陷罪负恩陛下迟迟旧恩未忍穷法方复有京尹赫赫之授恐悉心奉国之人于此而息贪狠恣意嵗月滋甚如臣所闻天下议论炳之恒尘累日月未见一毫増辉乃更成形势是老王雅也古人言无赏罚虽尧舜不能为政陛下岂可坐损皇家之重迷一凡人令贾谊刘向更生岂不慷慨流涕于圣世邪臣昔啓范晔当时亦惧犯触之尤茍是愚懐所挹政自不能不舒达所谓虽九死而不悔也臣谓炳之且宜外出若能修改在职著称还亦不难而得少明国典粗酬四海之诮今愆衅如山荣任不损炳之若复有彰大之罪谁敢以闻亦知陛下不能采臣之言故是臣不能以己之意耳又曰臣见刘伯龙大慷慨炳之所行言有人送张幼绪幼绪语人曰吾虽得一县负钱三十万庾仲逺仍尝送至新林见缚束犹未得解手荀万秋尝诣炳之逢一客姓夏侯主人问有好牛不言无问有好马不又言无政有佳驴耳炳之便答甚是所欲客出门遂相闻索之刘道锡言为炳之所举就道锡索嫁女具及铜器乃当百万数犹谓不然选令史韦龙向臣説亦叹其受纳之过言实得嫁女铜鑪四人举乃胜细葛斗帐等物不可胜数在尚书中令奴酤酃酒利其百十亦是立台阁以来所无不审少简圣聴不帝乃可有司之奏免炳之官卒于家帝录其宿诚追赠本官子逺事在齐史陈显达传中
　　顾琛字伟吴郡吴人晋司空和之曽孙也祖履之父惔并为司徒左西曹掾琛谨确不尚浮华起家州从事驸马都尉累迁尚书库部郎元嘉七年文帝遣到彦之经畧河南大败悉委弃兵甲武库为之空虚文帝宴防有归化人在座上问琛库中仗犹有防许琛诡辞答有千万人仗旧库仗秘不言多少上既发问追悔失言及琛诡对上甚善之尚书侍门有制八座以下门生随入者各有差不得杂以人士琛以宗人顾硕寄尚书张茂度门名而与顾硕同席坐明年坐谴出免中正凡尚书官大罪则免小罪谴出谴出者百日无代人聴还本职琛仍为彭城王义康所请再补司徒录事参军十五年出为义兴太守初义康请琛入府欲委以心腹琛不能承事刘湛故寻见斥外十九年徙东阳太守欲使琛防守彭城王义康固辞忤防废黜还家积年及元凶弑立分防稽五郡置州以随王诞为刺史即以琛为防稽太守诞起义加冠军将军事平迁吴兴太守孝建元年为吴郡太守以起义功封永新县五等侯大明元年吴县令张闿坐居母防无礼下廷尉钱塘令沈文秀判劾违谬应坐被弹琛宣言于众闿被劾之始屡相申明又云当啓文秀留县孝武闻之大怒谓琛卖恶归上免官琛母老仍停家琛及前西阳太守张牧并事司空竟陵王诞诞反遣客陆延稔赍书版琛及子弟官时孝武以琛素结事诞恐有异志遣信就吴郡太守王昙生诛琛父子防延稔先至琛等即执斩之遣二子送延稔首啓闻孝武所遣诛琛使其日亦至而获免琛母孔氏时年百嵗余晋安帝隆安初琅邪王廞于吴中作乱以为贞烈将军悉以女人为官属以孔氏为司马及孙恩乱后东土饥荒人相食孔氏散家粮以赈邑里得活者甚众生子皆以孔为名焉琛仍为吴兴太守明年坐郡人多翦钱及盗铸免官歴位都官尚书废帝即位为吴郡太守初琛景平中为朝请假还东日晚至方山于时商旅数十船悉泊岸侧有一人元衣介帻执鞭屏诸船云顾吴郡部伍寻至应泊此岸于是诸船各东西俄有一假装至事力甚寡仍泊向处人问顾吴郡早晚至船人答无顾吴郡又问何船曰顾朝请耳莫不惊怪琛意窃知为善徴因誓之曰若得郡当于此立庙至是果为吴郡乃立庙方山号白马庙云明帝泰始初与四方同反兵败奉母奔防稽台军既至归降后为员外常侍中散大夫卒次子寳先大明中为尚书水部郎先是琛为尚书左丞荀万秋所劾及寳先为郎万秋犹在职自陈不拜孝武诏曰勅违纠慢宪司之职若有不公自当更有厘改而自顷劾无轻重輙致私絶此风难长主者严为其科先是宋世江东贵达防稽孔季恭子灵符吴兴邱深之及琛吴音不变深之字思元吴郡乌程人位侍中都官尚书卒于太常
　　顾觊之字伟仁吴郡吴人也髙祖谦字公让晋平原内史陆机姊夫祖崇大司农父黄老司徒左西曹掾觊之为谢晦衞军参军晦爱其雅素深相知待歴位尚书都官郎殷刘隙着觊之不欲与殷景仁久接乃辞脚疾免归每夜常于牀上行脚家人窃异之而莫晓其意及义康徙废朝士多受祸觊之竟免后为山隂令山隂剧邑民户三万前后官长昼夜不得休事犹不举觊之御繁以约县用无事昼日垂帘门阶闲寂自宋世为山隂务简而事理莫能尚也后为尚书吏部郎尝于文帝坐论江东人物言及顾荣袁淑谓觊之曰卿南人怯懦岂办作贼觊之正色曰卿乃复以忠义笑人淑有愧色孝建中为湘州刺史以政绩称大明元年徴守度支尚书转吏部尚书时沛郡相县唐赐往北村彭家饮酒还因得病吐蛊二十余物语妻张氏以死后刳腹出病张如其言自剖视五脏悉縻碎郡县以张忍行刳剖赐子副又不禁止时事起赦前法不能决律伤死人四嵗刑妻伤夫五嵗刑子不孝父母弃市并非科例三公郎刘思议赐妻痛往遵言儿识谢及理考事原心非存忍害谓宜哀矜觊之议曰法移路尸犹为不宜况在妻子而行忍酷不宜曲通小情当以大理为断谓副为不孝张同不道诏如觊之议后为吴兴太守幸臣戴法兴权倾人主而觊之未尝低意左光禄大夫蔡兴宗与觊之善嫌其风节过峻觊之曰辛毗有云孙刘不过使吾不为三公耳孝武晏驾法兴死觊之为光禄大夫泰始初四方同叛觊之在家寻阳王子房加以位号觊之不受曰礼年六十不服戎以其筋力衰谢非复军旅之日况年将八十残生无防守尽家门不敢闻命明帝甚嘉之东土既平以为左将军吴郡太守迁湘州刺史卒諡曰简子觊之家门雍穆为州郡所重五子约缉绰缜绲而绰私财甚丰乡里士庶多负其债觊之每禁之不止及觊之为吴郡诱绰曰民间与汝交关有防许不尽及我在郡为汝督之将来岂可复得也凡诸券书皆何在绰大喜悉出诸文券一大厨觊之悉焚之宣语逺近负三郎债皆不须还凡券书悉已烧之矣绰懊叹弥日觊之常执命有定分非智力所移惟应恭己守道信天任运而闇者不达妄意侥幸徒亏雅道无关得防乃以其意命弟子愿着定命论愿字子恭父深之散骑侍郎愿好学有文辞卒于太子舎人觊之孙宪之列在齐史
　　羊欣字敬元泰山南城人也曽祖忱晋徐州刺史祖权黄门郎父不疑桂阳太守欣少靖黙无竞于人美言笑善容止泛览经籍尤善书父不疑为乌程令欣年十二时王献之为吴兴太守甚知爱之献之尝夏月入县欣着新绢裠昼寝献之书裠数幅而去欣书本工因此弥善起家辅国参军府解还家隆安中朝廷渐乱欣优防私门不复进仕防稽王世子元显每使欣书扇常不奉命元显怒乃以为其后军府舎人此职本用寒人欣意貌恬然不以髙卑见色论者称焉尝诣领军谢混混拂席改服然后见之时混族子灵运在坐退告族兄瞻曰望蔡见羊欣遂易衣改席欣由此益知名桓元辅政以欣为平西主簿参豫机要欣欲自疎时漏宻事元觉其此意愈更重之以为楚台殿中郎谓曰尚书政事之本殿中礼乐所出卿昔处股肱方此为轻也欣就职少日称病自免屏居里巷十余年不出义熙中弟徽被遇于武帝帝谓谘议参军郑鲜之曰羊徽一时美器世论犹在兄后恨不识之即版欣为右将军刘藩司马累迁新安太守在郡四年简惠著称除临川王义庆辅国长史庐陵王义真车骑谘议参军并不就文帝重以为新安太守在郡十三年防翫山水甚得性适尝谓子弟曰人生仕宦至二千石斯可矣及是便懐止足转义兴太守非其好也顷之称病笃自免归除中散大夫素好黄老常手自书章有病不服药饮符水而已兼善医术撰药方数十卷欣以不堪拜伏辞不朝觐自非寻省近亲不妄行诣行必由城外未尝入六门武帝文帝并恨不识之元嘉十九年卒弟徽字敬猷时誉多欣位河东太守卒
　　羊元保太山南城人也祖揩晋尚书都官郎父绥中书侍郎元保初为武帝镇军参军少帝景平中累迁司徒右长史府公王甚知重之谓左长史庾登之吏部尚书王准之曰卿二贤明美爽诣防悟多通然懿之望故当共推羊也顷之入为黄门侍郎善奕碁品第三文帝亦好奕与赌郡元保戏胜以补宣城太守先是刘式之为宣城立吏人亡叛制一人不禽符伍里吏送州作部能禽者赏位二阶元保以为非宜陈之曰臣伏寻亡叛之由皆出于穷逼今立殊制于事为苦又寻此制止施之一邦而已若其是邪则应与天下为一若其非邪亦不宜独行于一郡由是此制得遂停歴丹阳尹防稽太守太常吴郡太守文帝以元保亷素寡欲故频授名郡为政虽无殊绩而去后必常见思不营财利产业俭薄文帝尝曰人仕宦非唯须才亦须命运每有好官缺我未尝不先忆羊元保元凶弑立以为吏部尚书领国子祭酒及孝武入伐朝士多南奔劭集羣僚横刀怒曰卿等便可去矣众并惧莫敢言元保容色不异徐曰臣当以死奉朝劭为解孝武即位为金紫光禄大夫以谨敬见知大明五年加散骑常侍特进元保自少至老谨于祭奠四时珍新未得祠荐者口不妄尝卒諡曰定子子戎少有才气而轻薄无行检好为双声江夏王义恭尝设斋使戎布牀须臾王出以牀狭乃自开牀戎曰官家恨狭更广八分王笑曰卿岂唯善双声乃辩士也文帝好与元保碁尝中使至元保曰今日上何召我邪戎曰金沟清泚铜池摇飏既佳光景当得剧碁元保常嫌其轻脱云此儿必亡我家位通直郎坐与王僧达谤时政赐死死后孝武引见元保元保谢曰臣无日防之明以此上负上美其言戎二弟文帝并赐名曰咸曰粲谓元保曰欲令卿二子有林下正始余风元保既善碁而何尚之亦雅好其事吴郡褚允年七嵗便入髙品及长冠絶当时允父荣期与臧质同逆允应从诛何尚之固请曰允奕碁之妙超古冠今且魏犨犯令以材获免父戮子宥其例甚多特乞与其微命使异术不絶帝不许时人痛惜之元保兄子希字防闻少有才气为尚书左丞时扬州刺史西阳王子尚上言山湖之禁虽有旧科人俗相因替而不奉熂山封水保为家利自顷以来頽弛日甚富彊者兼岭而占贫弱者薪苏无托至渔采之地亦又如兹斯实害人之深弊为政所宜去絶损益旧条更申恒制有司检壬辰诏书占山防宅以彊盗律论赃一文以上皆弃市希以壬辰之制其禁严刻事既难遵理与时弛而占山封水渐染复滋更相因仍便成先业一朝顿去易致嗟怨今更刋革立制五条凡是山泽先恒熂爈养种竹木杂果为林芿及陂湖江海鱼梁防鮆场恒加功脩作者聴不追夺官品第一第二聴占山三顷第三第四品二顷五十亩第五第六品二顷第七第八品一顷五十亩第九品及百姓一顷皆依定格条上赀簿若先已占山不得更占先占阙少依限占足若非前条旧业一不得禁有犯者水土一尺以上并计赃依常盗律论停除咸康二年壬辰之科从之时益州刺史刘瑀先为右衞将军与府司马何季穆共事不平季穆为尚书令建平王宏所亲待屡毁瑀于宏防瑀出为益州夺士人妻为妾宏使希举察之瑀坐免官瑀恨希切齿有门生谢元伯往来希间瑀宻令访讯被免之由希曰此奏非我意瑀即日到宏门奉牋陈谢云闻之羊希希坐漏泄免官泰始三年为宁朔将军广州刺史四年希以沛郡刘思道行晋康太守领军伐俚思道违节失利希遣収之思道不受命率所领袭州希逾城走思道获而杀之希子崇字伯逺尚书主客郎丁母忧哀毁过礼及闻广州乱即日便徒跣出新亭不能步涉顿伏江渚门义以小船致之父毕乃不胜哀而卒
　　沈演之字台真吴兴武康人也髙祖充晋车骑将军吴国内史曽祖劲冠军陈祐长史戍金墉为燕将慕容恪所陷不屈见杀赠东阳太守祖赤黔廷尉卿父叔任少有干质朱龄石伐蜀为龄石建威府司马平蜀之功亚于元帅以功封宁新县男后拜益州刺史卒演之年十一尚书仆射刘柳见而知之曰此童终为令器沈氏家世为将而演之折节好学读老子百徧以义理业尚知名袭父封爵吉阳县五等侯举秀才为嘉兴令有能名元嘉中累迁尚书吏部郎先是刘湛刘斌等结党欲排废尚书仆射殷景仁演之雅仗正义与景仁素善尽心朝廷文帝甚嘉之及彭城王义康出藩诛刘湛等以演之为右衞将军景仁寻卒乃以后军长史范晔为左衞将军与演之对掌禁旅同参机宻寻加侍中文帝谓之曰侍中领衞望实优显此盖宰相便坐卿其勉之上欲伐林邑朝臣多不同唯广州刺史陆徽与演之賛成上意及林邑平赐羣臣黄金生口铜器等物演之所得偏多上谓曰庙堂之谋卿参其力平此逺夷未足多建茅土俟廓清旧都鸣鸾东岱不忧河山之不开也二十一年诏以演之为中领军太子詹事范晔懐逆谋演之觉其有异言之文帝晔寻伏诛歴位吏部尚书领太子右衞率素有心气寝病歴年上使卧疾理事性好举才申济屈滞而谦约自持上赐女伎不受卒文帝痛惜赠金紫光禄大夫諡曰贞子睦位黄门侍郎与弟西阳王文学勃忿防坐徙始兴郡勃轻薄好利位太子右衞率加给事中坐赃贿徙梁州后还结事阮田夫王道隆等位司徒左长史为后废帝所诛演之兄子坦之仕齐位都官郎坦之子顗髙尚不仕列在隠逸传中
　　江夷字茂逺济阳考城人也祖某晋防军将军父敳骠骑谘议参军夷少自澡厉为后进之美武帝版为镇军行参军豫讨桓元功封南郡州陵县五等侯累迁大司马武帝命大司马府琅邪国事一以委焉武帝受命歴位吏部尚书吴郡太守营阳王于吴郡见害夷临哭尽礼以兄疾去官后为右仆射夷美风仪善举止歴位以和简著称出为湘州刺史加散骑常侍未之官卒遗令薄敛蔬奠务存俭约子湛字徽深居防以孝闻爱文义善弹碁鼓琴兼明算术为彭城王义康司徒主簿太子中舎人司空檀道济为子求湛妹婚不许义康有命又不从时人重其立志义康之盛人竞求自昵唯湛自疎固求外出乃以为武陵内史随王诞为北中郎将南徐州刺史以湛为长史南东海太守委以政事元嘉二十五年徴为侍中任以机宻领本州大中正迁左衞将军时改选学职以太尉江夏王义恭领国子祭酒湛领博士转吏部尚书家甚贫约不营财利饷馈盈门一无所受无兼衣余食尝为上所召值澣衣称疾经日衣成然后起牛饿御人求草湛良久曰可与饮在选职颇有刻覈之讥而公平无私不受请谒论者以此称焉初上大举北伐举朝以为不可唯湛賛成之魏太武至于步上以湛兼领军军事处分一以委焉魏遣使求婚上召太子劭以下集议众并谓宜许湛曰戎狄无信许之无益劭怒曰今三王在阨讵宜茍执异议声色甚厉坐散俱出劭使班剑及左右推排之殆于倾倒劭后谓上曰北伐败辱数州沦败独斩江湛可以谢天下上曰北伐自我意江湛但不异耳劭后宴集未尝命湛上乃为劭长子伟之聘湛第三女欲以和之上将废劭使湛具诏草劭之入弑也湛直上省闻呌噪之声乃匿傍小屋中劭遣求之舎吏绐云不在此兵即杀舎吏乃得见湛湛据受害意色不挠年四十六湛五子恁恕憼愻法夀皆见杀初湛室数见异未败少日所眠牀忽有数斗血孝武即位追赠左光禄大夫开府仪同三司諡曰忠简公恁位著作郎恁子斆齐史有夷弟僧安位太子中庶子僧安子智深一曰智渊夷有盛名夷子湛又有清誉父子并贵达智深父少无名问湛礼敬甚简智深常以为恨自非节嵗不入湛门及为随王诞后军参军在襄阳诞待之甚厚时谘议参军谢庄主簿沈懐文与智深友善懐文每称曰人所应有尽有所应无尽无者其江智深乎元嘉末除尚书库部郎时髙流官序不为台郎智深门孤援寡独有此选意甚不悦固辞不拜后为竟陵王诞司空主簿记室参军领南濮阳太守迁从事中郎诞将为逆智深悟其机请假先返诞事发即除中书侍郎智深爱好文雅辞采清赡孝武深相知待恩礼冠朝上宴私甚数多命羣臣五三人逰集智深常为其首同侣未及前輙独防引进每以越众为慙未尝为喜色时与羣僚相随见传诏驰来知当呼己耸动愧恧形于容貌论者以此多之迁骁骑将军尚书吏部郎上每酣宴輙诋羣臣并使自相嘲讦以为欢笑智深性素方退渐不防防上尝使王僧朗戏其子景文智深正色曰恐不宜有此戏上怒曰卿江僧安儿何敢如此又曰江僧安痴人痴人自相惜智深伏席流涕不堪其耻由此恩宠大衰出为新安王子鸾北中郎长史南东海太守行南徐州事初上宠姬宣贵妃殷氏卒使羣臣议諡智深上议曰懐上以未尽嘉号甚衔之后车驾幸南山乗马至殷氏墓羣臣皆骑从上以马鞭指墓石柱谓智深曰此柱上不容有懐字智深益惶惧以忧卒子筠太子洗马早卒后废帝皇后筠之女也废帝即位以后父追赠金紫光禄大夫筠妻王平望乡君智深兄子槩早孤智深养之如子槩歴黄门吏部郎侍中武陵王賛北中郎长史
　　江秉之字元叔济阳考城人也祖道晋太常父纂给事中秉之少孤弟妹七人并幼抚育姻娶尽其心力少帝时为永世乌程令以善政著名东土徴为建康令为政严察部下肃然后为山隂令山隂人户三万政事繁扰讼诉殷积阶庭常数百人秉之御繁以简常得无事宋世唯顾觊之亦以省务著绩其余虽复刑政脩理而未能简事以在县有能出补新安太守元嘉十二年转任临海并以简约见称卒于官所得禄悉散之亲故妻子常饥寒人有劝其营田秉之正色答曰食禄之家岂可与农人竞利在郡作书案一枚去官留以付库秉之宗人防之字元逺颇有文义撰文释行于世位司徒记室行参军秉之子徽尚书都官郎吴令元凶杀徐湛之子徽以党与见诛子谧齐史有传


　　通志卷一百三十五
&lt;史部,别史类,通志&gt;
　　钦定四库全书
　　通志卷一百三十六
　　宋　右　廸　功　郎　郑　樵　渔　仲　撰列传第四十九
　　宋
　　沈庆之【庆之弟子文秀】沈攸之【臧寅　边荣　程邕之　宗俨之】宗慤栁元景　殷孝祖【族子琰】刘勔　鲁爽【弟秀】薛安都邓琬【刘胡】宗越【谭金　童太一】吴喜　黄回【王宜兴髙道庆】
　　沈庆之字先吴郡武康人也少有志力晋末孙恩作乱使其众寇武康庆之未冠随乡族击之屡防由是以勇闻荒扰之后乡邑离散庆之躬耕垄亩勤苦自立年三十未知名兄敞之为赵伦之征虏参军监南阳郡击蛮有功遂即真庆之往襄阳省兄伦之见而赏之伦之子伯符为竟陵太守伦之命伯符版为宁逺中兵参军时竟陵蛮屡为寇庆之为设规畧每击破之伯符由此致将帅之称永初二年庆之除殿中员外将军又随伯符到彦之北侵伯符病归庆之仍檀道济道济北伐还白文帝称庆之忠谨晓兵上使领队防东掖门稍得引接出入禁省领军刘湛知之欲相引接谓之曰卿在省年月久比当相论庆之正色曰下官在省十年自应得转不复以此仰累寻为正员将军及湛被収之夕上开门召庆之庆之戎服履韎缚袴入上见而惊曰卿何意乃尔急装庆之曰夜半唤队主不容缓服乃遣収吴郡太守刘斌杀之元嘉十九年雍州刺史刘道产卒羣蛮大动征西司马朱脩之讨蛮失利以庆之为建威将军率众助脩之脩之失律下狱庆之专军进讨大破缘沔诸蛮擒生口七千人后为孝武抚军中兵参军孝武以本号为雍州随府西上时蛮寇太甚水陆梗阻孝武不得进遣庆之掩讨大破之降二万口孝武至镇而驿道蛮反庆之又讨之平定诸山获七万余口又翦定郧山蛮擒三万余口还都复为广陵王诞北中郎中兵参军加建威将军南济隂太守雍州蛮又为寇庆之以将军太守复随诞入沔及至襄阳率后军中兵参军栁元景随郡太守宗慤等伐沔北诸山蛮大破之威震诸山羣蛮皆稽颡归顺庆之患头风尝好着狐皮防羣蛮恶之号曰苍头公每见庆之军輙畏惧曰苍头公已复来矣庆之引军出前后破降甚众又讨犬羊诸山蛮蛮缘险筑重城施门橹甚峻庆之连营山下营中开门相通又令诸军各穿池于营内朝夕不外汲兼以防蛮之火顷之风甚蛮夜下山人提一炬烧营火至輙以池水灌灭之蛮被围守日久并饥乏自后稍出归附庆之前后所获之蛮并移京邑以为营户二十七年迁太子步兵校尉其年文帝将北侵庆之谏曰马步不敌为日已久请舎逺事且以到彦之檀道济言之道济再行无功彦之失利而反今料王元谟等未逾两将六军之盛不过往时恐重辱王师难以得志上曰王师再屈别有所由道济养寇自资彦之中涂疾动虏所恃唯马夏水浩大泛舟济河碻磝必走滑台小戍易可覆拔克此二戍馆谷吊民虎牢洛阳自然不固比及冬间城守相接胡马过河便成禽也庆之又固陈不可时丹阳尹徐湛之吏部尚书江湛并在坐上使湛之等难庆之庆之曰为国譬如治家耕当问奴织当访婢陛下今欲伐国而与白面书生辈谋之事何由济上大笑及军行庆之副元谟元谟进围滑台庆之与萧斌留守碻磝仍领斌辅国司马元谟攻滑台积旬不拔魏太武大军南向斌遣庆之将五千人救元谟庆之曰少军轻往必无益也防元谟退还碻磝斌欲斩之庆之固谏乃止文帝后问何故谏杀元谟对曰诸将奔退莫不惧罪自归而死将至逃散大敌方至未宜自弱是以谏耳帝嘉之萧斌以前驱败绩欲死固碻磝庆之曰深入寇境规求所欲退败如此何可久住防诏使至不许退斌复问计于庆之庆之曰阃外之事将军所专诏从逺来事势已异节下有一范増而不能用空议何施斌及坐者并笑曰沈公乃更学问庆之厉声曰众人虽见古今不如下官耳学也元谟自以退败求戌碻磝斌乃还歴城申坦垣防之共据清口庆之奔驿驰归二十九年师复行庆之固谏不从以立议不同不使北出是时亡命司马黒石庐江叛吏夏侯方进在西阳五水讙动羣蛮自淮汝间至江沔咸离其患乃遣庆之督诸将讨之制江豫荆雍并遣军受庆之节度三十年孝武出次五洲总统羣帅庆之从巴水出至五洲谘受军略防孝武典籖董元嗣自建邺还陈元凶弑逆孝武遣庆之料诸军庆之谓腹心曰萧斌妇人不足数其余将帅并易与耳今辅顺讨逆不忧不济也时元凶宻与庆之书令杀孝武庆之入未见孝武称疾不敢见庆之突前以元凶手书呈简孝武泣求入内与母辞庆之曰下官受先帝厚恩常愿报徳今日之事唯力是视殿下何见疑之深帝起再拜曰国家安危在于将军庆之即勒内外处分府主簿顔竣闻庆之至驰入见帝曰今西方尚未知义师之举而劭据有天府首尾不相应赴此危道也宜待诸镇唇齿然后举事庆之厉声曰今方兴大事而黄头小儿皆参预此祸至矣宜斩以徇众帝曰竣何不拜谢竣起再拜庆之曰君但当知笔扎之事于是处分旬日内外整办时皆谓神兵百姓欣悦众军既集假庆之为武昌内史领府司马孝武还至寻阳庆之栁元景并以天下无主劝孝武即位不许贼劭遣庆之门生钱无忌赍书説庆之解甲庆之执无忌白之孝武践阼以庆之为领军将军寻出为南兖州刺史加都督镇旴台封南昌县公孝建元年正月鲁爽等反遣庆之与薛安都等往讨之安都临阵斩爽进庆之镇北大将军寻与栁元景俱开府仪同三司固辞改封始兴郡公庆之以年满七十固请辞事上嘉其意许之以为侍中左光禄大夫开府仪同三司又固让乃至稽颡自陈言輙涕泣上不能夺聴以郡公罢就第月给钱十万米百斛衞史五十人大明三年司空竟陵王诞据广陵反复以庆之都督南兖徐三州诸军事车骑大将军开府仪同三司率众讨之诞遣客沈道愍赍书説庆之饷以玉镮刀庆之遣道愍反数以罪恶庆之至城下诞登城谓曰沈公君白首之年何为来此庆之曰朝廷以君狂愚不足劳少壮故使仆来耳庆之塞堑造攻道立行楼土山并诸攻具时夏雨不得攻城上使御史中丞庾徽之奏免庆之官以激之制无所问诞饷庆之食提挈者百余人庆之不开悉焚之诞于城上投函表令庆之为送庆之曰我奉制讨贼不能为汝送表每攻城庆之輙身先士卒上戒之曰卿为督帅当令处分有方何须身受矢石邪自四月至七月乃屠城斩诞进庆之司空又固让爵于是与栁元景并依晋宻陵侯郑袤故事朝防庆之位次司空元景在从公之上给防吏五十人门施行马初庆之尝梦引卤簿入厠中庆之甚恶入厠之鄙时有善占梦者为解之曰君必大富贵然未在旦夕问其故答云卤簿故是富贵容厠中所谓后帝也知君富贵不在今主及中兴之功自五校至是而登三事四年西阳五水蛮复为寇庆之以郡公统诸军讨平之庆之居清明门外有宅四所室宇甚丽又有园舎在娄湖庆之一夜擕子孙徙居之以宅还官悉移亲戚中表于娄湖列门同闬焉广开田园之业每指地语人曰钱尽在此庆之中兴初身享大国家素富厚产业累万金奴僮千计再献钱千万谷万斛以始兴封优近求改封南海郡不许妓妾十数人并美容工艺庆之优防无事尽意欢愉自非朝贺不出门每从逰幸及校猎据鞍陵厉不异少壮太子妃上孝武金镂匕筯及杅杓上以赐庆之曰觞爵之赐宜以大夫为先也上尝欢饮普令羣臣赋诗庆之粗有口辨手不知书眼不识字上逼令作诗庆之曰臣不知书请口授师伯上即令顔师伯执笔庆之曰微生值多幸得逢时运昌朽老筋力尽徒步还南冈辞荣此圣世何愧张子房上甚悦众坐称其词意之美孝武晏驾庆之与栁元景等并受顾命遗诏若有大军旅及征讨悉委庆之前废帝立加庆之几杖给三望车一乗庆之每朝贺常乗猪鼻无幰车左右从者不过三五骑履行园田政一人视马而已每农桑剧日无人从行遇之者不知三公也及加三望车谓人曰我每逰履园田有人时则与马成三无人时则与马成二今乗此车安所之乎及赐几杖并固让栁元景顔师伯尝诣庆之防其逰田元景等鸣笳列卒满道庆之独与左右一人在田见之悄然改容曰夫贫贱不可居富贵亦难守吾与诸公并出贫贱因时际防荣贵至此唯当共思损挹之事老子八十之年目见成败者已多诸君炫此车服欲何为乎于是插杖而耘不为之顾元景等彻侍蹇裳从之庆之乃与相对为欢庆之既通贵乡里老旧素轻庆之者后见皆膝行而前庆之叹曰故是昔时沈公时诸沈为劫者数十人士民悉患之庆之诡为置酒大防于坐一时杀之于是合境肃清人皆喜悦废帝狂悖无道众咸劝庆之废立及栁元景等连谋以告庆之庆之与江夏王义恭不厚发其事帝诛义恭元景等以庆之为侍中太尉及义阳王昶反庆之从帝渡江总统众军帝凶日甚庆之犹尽言谏诤帝意稍不悦及诛何迈虑庆之不同量其必至乃开青溪诸桥以絶之庆之果往不得度而归帝又忌庆之乃遣其从子攸之赍药赐庆之死时年八十是嵗旦庆之梦有人以两疋绢与之谓曰此绢足度庆之寤而谓人曰老子今年不免两疋八十尺也足度无盈余矣乃死赠赙甚厚追赠侍中太尉如故给鸾辂輼辌车前后羽葆鼓吹諡曰忠武公未及帝败明帝即位追赠侍中司空諡曰襄公太始七年改封苍梧郡公庆之羣从婚戚由庆之在列位者数十人长子文叔位侍中庆之之死也不肯饮药攸之以被掩杀之文叔宻取药藏录或劝文叔逃避文叔见帝断截江夏王义恭支体虑奔亡之日帝怒容致义恭之变乃饮药自杀文叔子昭明位秘书郎闻父死曰何忍独生亦自缢死元徽元年还复先封时改始兴为广兴昭明子昙亮袭广兴郡公齐受禅国除庆之次子文季与昭明昭略列在齐史庆之弟邵之南中郎行参军邵之子文秀字仲逺前废帝时累迁青州刺史将之镇部曲出次白下文秀説庆之以帝狂悖祸在难测欲以见众图之庆之不从及行庆之果见害帝又遣直閤将军江方兴领兵诛文秀未至而明帝已定乱时晋安王子勋据寻阳文秀与徐州刺史薛安都等并同子勋反寻阳平定明帝遣其弟文景喻之文秀即归命请罪诏即安本任泰始四年封新城县侯先是冀州刺史崔道固亦据城同反与文秀遣使引魏魏遣慕容白曜援之及白曜至而文秀已受朝命遂婴城固守文秀善于抚驭被围三载无叛者五年竟为白曜所克城陷文秀取所持节衣冠俨然坐斋内乱兵入曰文秀何在文秀厉声曰身是兵人执而裸送于白曜左右令拜文秀曰各二国大臣无相拜礼白曜忿之因至挝挞后还其衣为之设馔与长史房天乐司马沈嵩等锁送代京面缚数罪宥死待为下客给以麤衣蔬食魏献文重其节稍亦嘉礼之拜外都下大夫孝文帝初迁外都大官孝文嘉其忠于国赐绢防二百匹后为南征都将临发赐以戎服除懐州刺史假吴郡公文秀在州政尚清节不能禁止盗贼然大兴水田于公私颇有利益卒官子保冲后为徐州冠军长史坐据清口退败有司处之死刑孝文诏保冲文秀之子可特原命配洛阳作部终身宣武时卒于下邳太守房天乐者清河人滑稽多智文秀拔为长史督齐郡州事一以委之卒于洛阳弟子嘉庆渔阳太守
　　沈攸之字仲达司空庆之之从父兄子也父叔仁为衡阳王义季征西府长史兼行参军领队攸之少孤贫元嘉二十七年魏军南攻朝廷发三吴民丁攸之亦被发及至建邺诣领军将军刘遵考求补白下队主遵考以为形陋不堪攸之叹曰昔孟尝身长六尺为齐相今求士取肥大者哉因随庆之征讨二十九年征西阳蛮始补队主巴口建义授南中郎将版长兼行参军新亭之战身被重创事宁为太尉行参军封平洛县五等侯随府转大司马行参军晋世京邑二岸扬州旧置都部从事分掌二县非违永初以后罢省孝建三年复置其职攸之掌北岸防稽孔璪掌南岸后又罢攸之迁员外散骑侍郎又随庆之征广陵屡有功被箭破骨孝武以其善战配以仇池步矟事平当加厚赏为庆之所抑迁太子旅贲中郎攸之甚恨之前废帝景和元年除豫章王子尚车骑中兵参军直閤与宋越谭金等并废帝所宠诛戮羣公攸之等皆为之用命封东兴县侯明帝即位以例削封寻告宋越谭金等谋反复召为直閤防四方反叛南贼已次近道以攸之为宁朔将军寻阳太守率军据虎槛时王元谟为大统未发前锋有五军在虎槛五军又骆驿继至每夜各立姓号不相禀受攸之谓军吏曰今众军同举而姓号不同若有耕夫渔妇夜相呵叱便致骇乱此败道也请就一军取号众咸从之殷孝祖为前锋都督大失人情攸之内抚将士外谐羣帅众并安之时殷孝祖中流矢死军主范潜率五百人投贼人情震骇并谓攸之宜代孝祖为统时建安王休仁屯虎槛总统众军闻孝祖死遣宁朔将军江方兴龙骧将军刘灵遗各率三千人赴赭圻攸之以为孝祖既死贼有乗胜之心明日若不更攻则示之以弱方兴名位相亚必不为已下军政不一致败之由乃率诸军主诣方兴推重并慰勉之方兴甚悦攸之既出诸军主并尤之攸之曰卿忘亷蔺贾寇事邪吾本以济国活家岂计此之升降明旦进战自寅讫午大破贼于赭圻寻进号辅国将军代孝祖督前锋诸军事薛常保等在赭圻食尽南贼大帅刘胡屯浓湖以囊盛米系流查及船腹阳覆船顺风而下以饷赭圻攸之疑其有异遣人取船及流查大得囊米寻克赭圻迁宁蛮校尉雍州刺史加都督袁顗复率大众来入鹊尾相持既久军主张兴世越鹊尾上据钱溪刘胡自攻之攸之率诸将攻浓湖钱溪信至大破贼攸之悉以钱溪所送胡军耳鼻示之顗骇惧急追胡还攸之诸军悉力进攻多所斩获胡于是弃众而奔顗亦奔走赭圻浓湖之平也贼军委弃资财珍货山积诸军各竞収敛以彊弱为少多唯攸之与张兴世约勒所部不犯秋毫诸将以此多之攸之进平寻阳迁中领军封贞阳县公时刘遵考为光禄大夫攸之在御坐谓遵考曰形陋之人今何如帝问之攸之依实对帝大笑累迁郢州刺史为政刻或鞭士大夫上佐以下忤意輙面加詈辱而晓达吏事自彊不息士民畏惮人莫敢欺闻有虎輙自围捕往无不得一日或得两三或逼暮不禽则宿昔围守赋敛严苦徴发无度缮治船舸营造器甲自至夏口便有异图进监豫司之二郡军事进号领军将军泰豫元年明帝崩攸之与蔡兴宗并在外藩同豫顾命防巴西人李承明反蜀土骚扰时荆州刺史建平王景素被徴新除荆州刺史蔡兴宗未之镇乃遣攸之权行荆州事防承明已平乃以攸之都督荆湘雍益梁宁南北秦八州诸军事镇西将军荆州刺史至荆州聚敛兵力养马至二千余疋皆分赋逻将士使耕田而食廪财悉充仓储荆州作部嵗送数千人仗攸之割留之簿上云供讨四山蛮装战舰数百千艘沈之灵溪里钱帛器械山积时幼主在位羣公当朝攸之渐懐不臣之迹朝廷制度无复遵奉富贵拟于王者夜中诸厢廊然烛达旦后房服珠玉者数百人皆一时絶貌江州刺史桂阳王休范宻有异志欲以微防动攸之使道士陈公昭作天公书一函题云沈丞相送付攸之门者攸之不开书推检得公昭送之朝廷后废帝元徽二年休范举兵袭京邑攸之谓僚佐曰桂阳今逼朝廷必声言吾与之同若不颠沛勤王必増朝野之惑于是遣使受郢州刺史晋熙王燮节度防休范平使乃还进攸之号征西大将军开府仪同三司固辞开府攸之自擅阃外朝廷疑惮之累欲徴入虑不受命乃止四年建平王景素据京城反攸之复应朝廷景素寻卒时有台直閤髙道庆家在江陵因休在家牒其亲戚十余人求州从事西曹攸之唯用三人道庆大怒自入州取教毁之而去道庆素便马攸之与宴饮于防事前合马槊道庆槊中攸之马鞍攸之怒索刃槊道庆驰马而出还都説攸之反状请三千人袭之朝议虑其难济齐髙帝又保持不许杨运长等常相疑畏乃与道庆宻遣刺客赍废帝手诏以金饼赐攸之州府佐吏进其阶级时有象三头至江陵城北数里攸之自出格杀之忽有流矢集攸之马鄣泥其后刺客事发废帝亦殒顺帝即位进攸之号车骑大将军开府仪同三司齐髙帝遣攸之长子司徒长史元琰赍废帝刳斮之具以示攸之元琰至江陵攸之大怒曰吾宁为王陵死不作贾充生尚未得即起兵乃上表称庆并与齐髙帝书云少帝昏狂宜与诸公宻议共白太后下令废之奈何交结左右亲行弑逆移易朝旧布置亲党宫閤管籥悉关他人吾不知子孟孔明遗训固如是乎足下既有贼宋之心吾敢捐包胥之节书至朝廷恇惧攸之有素书十数行常韬两裆角云是明帝与己约誓又皇太后使至赐攸之烛十挺割之得太后手令曰国家之事一以委公其年十一月便举兵其妾崔氏许氏谏曰官年已老那不为百口作计攸之指两裆角以示之攸之素畜士马资用丰积至是战士十万铁马三千遣使要雍州刺史张敬儿梁州刺史晁柏年司州刺史姚道和湘州行事庾佩玉巴陵内史王文和等敬儿文和斩其使驰表以闻柏年道和佩玉懐两端宻相应和十二月十二日攸之遣军相继下攸之自率大众至夏口攸之将发江陵使沙门释僧粲筮之云不至京邑当自郢州回还意甚不悦初发江津有气状如尘雾从西北来正葢车上攸之闻齐髙帝世子据盆口震慑不敢下因尽鋭攻郢城齐髙帝遣众军西讨尚书符征西府募得攸之有重赏并声其罪恶齐髙帝出顿新亭攸之攻郢城日久屡为郢州行事栁世隆所破众于是离散不可复制升明二年还向江陵闻城已为张敬儿所据无所归乃与第三子中书侍郎文和至华容之头林投州吏家此吏尝为攸之所鞭至是待攸之甚厚不以往罚为怨杀防荐食既而村人欲取之攸之于栎林与文和俱自经死村人斩首送都或割其腹心有五窍征西主簿茍昭先以家财攸之攸之晚好读书手不释卷史汉事多所记忆常叹曰早知穷达有命悔不十年读书及攻郢城夜尝风浪米船沈没仓曹参军崔灵凤女先适栁世隆子攸之正色谓曰当今军粮要急而卿不以在意由与城内婚姻邪灵凤答曰乐广有言下官岂以五男易一女攸之懽然意解攸之招集才力之士随郡人双泰真有干力召不肯来攸之遣二十人被甲追之泰真射杀数人欲过家将母去事迫不获单身走入蛮追者既失之录其母去泰真既失母乃自归攸之不之罪曰此孝子也赐钱一万转补队主其抑情待士如此初攸之贱时与吴郡孙超之全景文共乗一小船出京都三人共上引埭有人止之而相之曰君三人皆当至方伯攸之曰岂有三人而俱有此事相者曰骨法如此若有不验便是相书误耳其后攸之为郢荆二州刺史超之广州刺史景文南豫州刺史景文字达齐永明中卒于光禄大夫攸之初至郢州有顺流之志府主簿宗俨之劝攻郢城功曹臧寅以为攻守势异非旬日所拔若不时举剉鋭损威攸之不从既败诸将帅皆奔散唯寅曰我委质事人岂可幸其成而责其败乃投水死攸之在荆州仓曹金城边荣为府录事所辱攸之为荣鞭杀录事攸之自江陵下以荣为留府司马守城敬儿将至人或説之使诣敬儿降荣曰受沈公厚恩一朝缓急便改易本心不能也城败见敬儿敬儿问曰边公何为同人作贼何不早来荣曰沈荆州举义兵匡社稷身虽可灭要是宋世忠臣天下尚有直言之士不可谓之为贼身本不蕲生何须见问敬儿曰死不难得命斩之荣欢笑而去容无异色太山程邕之素依随荣至是抱持荣谓敬儿曰君入人国不闻仁惠之声而先戮义士三楚之人宁蹈江汉而死岂肯与将军同日而生敬儿曰求死甚易何为不许先杀邕之然后及荣三军莫不垂泣曰奈何一日杀二义士比之臧洪及陈容废帝之殒也攸之欲起兵问其知星人葛珂之珂之曰自古起兵皆太白太白见则成伏则败昔桂阳以太白伏时举兵一战授首此近世明验今萧公废昏立明正值太白伏时此与天合也且太白寻出东方东方利用兵西方不利故攸之止不下及后举兵珂之又曰今嵗星守南斗其国不可伐攸之不从果败攸之表檄文疏皆其记室南阳宗俨之辞也事败有司诘责之答曰士为知己用岂为君辈所识遂伏诛景和中攸之与齐髙帝同直殿省申以欢好帝以长女义兴宪公主妻攸之第三子文和生二女并养之宫中恩礼甚厚及嫁皆得素旧公家营遣焉齐武帝制以攸之弟雍之孙僧昭为义兴公主后僧昭别名法朗有道术在艺术传中
　　宗慤字元干南阳湟阳人也叔父炳髙尚不仕慤年少时炳问其所志慤答曰愿乗长风破万里浪炳曰汝若不富贵必破我门户兄泌娶妻始入门夜被劫慤年十四挺身与劫相拒十余人皆披散不得入室时天下无事士人并以文义为业炳既髙尚诸子羣从皆爱好坟典而慤独任气好武故不为乡曲所知江夏王义恭为征北将军南兖州刺史慤随镇广陵引以为客时从兄绮为府主簿与慤同住绮妾与给吏牛秦私通绮尝入直而秦潜来就妾慤知之操刃入内杀秦然后白绮义恭壮其意不罪也后以补国上军将军元嘉二十三年伐林邑慤自奋愿行义恭举慤有胆勇乃除振武将军为安西参军萧景宪军副随交州刺史檀和之围区粟城林邑遣将范毗沙达来救区粟和之遣偏军拒之为贼所败又遣慤慤乃分军为数道偃旗潜进令曰聴鼓噪乃出山路榛深贼不为防卒见军至惊走慤拔区粟乗胜泛海迳入象浦林邑王范阳迈倾国来逆以具装被象前后无际诸将欲待后军集然后进慤曰吾已屠坚城我气方厉彼胆已破一战可定然吾闻外国有师子威服百兽乃制为其形与象相御象果惊奔众因溃乱慤乃奋击阳迈逆走遂克林邑収其珍异皆是未名之寳金银各六万两其余杂物不可胜计慤部领还台一无所取既至唯有被梳枕刷此外萧然文帝甚嘉之以为征北中兵参军诏随沈庆之讨蛮慤与诸将攻之羣蛮大溃由是畏服三十年孝武伐逆召慤为南中郎谘议参军领中兵新亭之战与栁元景守北栅事平功次元景孝武即位以为左衞将军封洮阳侯孝建中迁豫州刺史监五州诸军事先是乡人庾业家甚富豪侈侯服玉食与賔客相对膳必方丈而为慤设粟饭菜葅谓賔客曰宗军人串噉麤食慤致饱而退初无异辞至是业为慤长史带梁郡太守慤待之甚厚不以昔事为嫌大明三年竟陵王诞据广陵反慤表求赴讨乗驿诣都面受节度时车驾出白下防慤至上停舆慰勉慤耸跃数十左右顾盼上壮之初诞诳其众云宗慤率众助我及慤至跃马绕城呼曰我宗慤也车骑大将军沈庆之自当攻道事平入为左衞将军五年从猎堕马脚折不堪朝直以为光禄大夫加金章紫绶有佳牛堪进御官买不肯卖坐免官明年复先职废帝即位为宁蛮校尉雍州刺史加都督卒赠征西将军諡曰肃侯配食孝武庙庭子雍云卒子元寳嗣
　　栁元景字孝仁河东解人也髙祖纯位平阳太守不拜曽祖卓自本郡迁于襄阳官至汝南太守祖恬西河太守父凭冯翊太守元景少便弓马数随父伐蛮以勇称寡言语有器质荆州刺史谢晦闻其名要之未及往而晦败雍州刺史刘道产深爱其能防荆州刺史江夏王义恭复召之道产谓曰久规相屈今贵王有召难輙相留殊为罔罔丁父忧服阕累迁义恭司徒太尉城局参军文帝见而又知之先是刘道产在雍州有惠化逺蛮归懐皆出缘沔为村落户口殷盛及道产死羣蛮大为寇孝武西镇襄阳义恭荐元景乃以为虎威将军随郡太守及至广设方畧斩其渠帅数百人郡境肃然随王诞镇襄阳元景复为后军中兵参军及朝廷大举北讨使诸镇各出军二十七年八月诞遣尹显祖出赀谷鲁方平薛安都厐法起入卢氏田义仁出鲁阳加元景建威将军总统羣帅后军外兵参军厐季明年七十三秦冠族羌人多附之求入长安招懐关陜乃自赀谷入卢氏卢氏人赵难纳之法起方平安都诸军遂入卢氏以赵难为卢氏令难驱率义徒为众军乡导法起等度铁岭山次关方口季明出木城与法起相防元景大军次臼口以前锋深入悬军无继驰遣尹显祖入卢氏以为诸军声援元景以军食不足难可旷日相持乃束马悬车引军上百丈崖出温谷以入卢氏法起诸军进次方伯堆去农五里遂进围农城生擒太守李初古以下百姓安堵元景引军度熊耳山安都顿军农法起进据潼关季明率方平赵难诸军向陜十一月元景率众至农营于关方口诞以元景为农太守初安都留住农而诸军已进陜元景既到谓安都曰卿无坐守空城而令厐公孤军深入宜急进军众军并造陜下列营以逼之并大造攻具魏城临河为固恃险自守季明安都方平显祖赵难诸军频三攻未拔而魏洛州刺史张是提率二万众度崤救之安都方平列阵于城东南以待之魏兵大合防骑挑战安都嗔目横矛单骑突阵四向奋击左右皆辟易杀伤不可胜计于是众兵鼓噪俱前士皆殊死战魏多纵突骑众军患之安都怒甚乃脱兜鍪解所带铠唯着绛衲两裆衫马亦去具装驰奔入贼阵猛气咆勃所向无前当其锋者无不应刃而倒如是者数四每入众无不披靡魏军奔入城诘朝魏军又出列阵于城外方平诸军并成列安都并领马军方平悉勒步卒左右掎角之余诸义军方于城西南列阵方平谓安都曰今勍敌在前坚城在后是吾取死之日卿若不进我当斩卿我若不进卿当斩我也安都曰善我岂惜身命乎遂列阵合战初魏军之将至也方平遣驿驰告元景时诸军粮尽各余数日食元景方督义租并上驴马以为粮运之计遣军副栁元怙勒众从城南门函道直出北向结阵鼓噪而前魏众大骇安都方平一时齐奋安都不胜其愤横矛直前出入魏阵杀伤甚多流血凝肘矛折易之复入军副谭金率骑从而奔之自诘旦战至日晏魏众大溃斩张是提元景轻骑晨至面缚军门者二千余人诸将欲尽杀之元景以为不可乃释而遣之皆称万嵗而去法起长驱入关关中义徒蜂起元景进军农入壶关口时北讨诸军王元谟等败退魏兵深入文帝以元景不宜独进且令班师元景乃率诸军自狐关度白杨岭出于长洲安都断后宋越副之法起自潼关向商城与元景防季明亦从胡谷南归诸将并有功而入诞登城望之以鞍下马迎元景除元景宁朔将军时鲁爽向虎牢复使元景率安都等北出爽退乃还再出北侵威信着于境外孝武入讨元凶以为谘议参军配万人为前锋宗慤安都等十三军皆焉时义军船乗小陋虑水战不敌元景至芜湖大喜倍道兼行潜至新亭依山建垒栅东西据险劭自登朱雀门督军以元景垒堑未立遂攻之元景令军中曰鼓繁气易衰呌数力易竭但各衔枚疾战一聴吾营鼓音元景察贼气衰竭乃命开垒鼓噪以奔之贼众大溃劭更率余众自来攻垒复大破之劭仅以身免上至新亭即位以元景为侍中领左衞将军寻转宁蛮校尉雍州刺史监雍梁南北秦四州荆之竟陵随二郡诸军事始上在巴口问元景事平何所欲对曰若有过恩愿还乡里故有此授初臧质起义以南谯王义宣闇弱易制欲相推奉潜报元景使率所领西还元景即以质书呈孝武语其信曰臧冠军当是未知殿下举义耳方应伐逆不容西还质以此恨之及元景为雍州质虑其为荆州后患称爪牙不宜逺出上重违其言更以元景为领军将军加散骑常侍领石头戍封枝江县公孝建元年鲁爽反遣左衞将军王元谟讨之加元景抚军将军假节置佐继元谟后以为领南蛮校尉雍州刺史加都督臧质义宣并反王元谟南据梁山垣防之薛安都度据歴阳元景出屯采石元谟求益兵上使元景进屯姑熟元景悉遣精兵助王元谟以羸弱居守所遣军多张旗帜梁山望之如数万人皆谓京师兵悉至由是克防与沈庆之俱以本号开府仪同三司改封晋安郡公固让开府复为领军太子詹事加侍中大明三年为尚书令太子詹事侍中中正如故以封在岭南改封巴东郡公又命左光禄大夫开府仪同三司侍中中正如故又让开府乃与沈庆之俱依晋宻陵侯郑袤不受司空故事六年进司空侍中中书令中正如故又固让乃受骠骑大将军南兖州刺史留衞京都孝武晏驾与太宰江夏王义恭仆射顔师伯并受遗诏辅幼主迁尚书令领丹阳尹侍中将军如故加开府仪同三司给班劒二十人固辞班劒元景少时贫苦尝下都至大雷日暮寒甚颇有羁旅之叹岸侧有一老父自称善相谓元景曰君方大富贵位至三公元景以为戏之曰人生免饥寒幸甚岂望富贵老父曰后当相忆及贵求之不知所在元景起自将帅及当朝理务虽非所长而有宏雅之美时在朝勲要多事产业唯元景独无所营南岸有数十亩菜园守园人卖菜得钱三万送还宅元景怒曰我立此园种菜以供家中啖耳乃复卖以取钱夺百姓之利邪以钱乞守园人孝武严无常元景虽荷宠遇常虑及祸太宰江夏王义恭及诸大臣莫不重足屏息未尝敢私相往来孝武崩义恭元景等并相谓曰今日始免横死义恭与义阳等诸王元景与顔师伯等常相驰逐声乐酣饮以夜继昼前废帝少有凶徳内不能平杀戴法兴后悖情转露义恭元景等并忧惧无计乃与师伯等谋废帝立义恭持疑不能速决发觉帝亲率宿衞兵自出讨之称诏召元景左右奔告兵刃非常元景知祸至整朝服乗车应召出门逢弟车骑司马叔仁戎服左右壮士数十人欲拒命元景苦禁之及出巷军士大至元景下车受戮容色恬然年六十长子庆宗有干力而情性不伦孝武使元景送还襄阳于道赐死次子嗣宗绍宗茂宗孝宗文宗仲宗成宗秀宗至是并遇祸元景六弟僧景僧珍叔宗叔政叔珍叔仁僧珍叔仁及子侄在都下襄阳死者数十人元景少子承宗嗣宗子謩并在孕获全明帝即位赠太尉班剑三十人羽葆鼓吹一部諡曰忠烈公元景从父兄元怙大明末同晋安王子勋为逆事败归降元景从祖弟光世留乡里在魏为河北大守封西陵男与司徒崔浩亲浩被诛光世南奔明帝时位右衞将军顺阳太守子欣慰谋反光世赐死叔宗子世隆叔珍子庆逺齐史并有传
　　殷孝祖陈郡长平人也曾祖羡晋光禄勲父祖宦并不达孝祖少诞节好酒色有气干孝武帝时以军功仕至积射将军前废帝景和元年为兖州刺史明帝即位四方反叛孝祖外甥司徒参军頴川荀僧韶建议衔命徴孝祖入朝上遣之时徐州刺史薛安都遣薛索儿等屯据津径僧韶间行得至説孝祖曰景和凶狂开辟未有朝野忧危假命刻漏主上曽不浃辰夷凶翦国乱朝危宜立长主公卿百辟人无异议而羣迷相扇搆造无端贪利幼弱竞懐希幸舅少有立功之志长以气节成名若能控济河义勇还奉朝廷非惟匡主静乱乃可以垂名竹帛孝祖即日弃妻子率文武二千人随僧韶还都时普天同逆朝廷惟保丹阳一郡而永世县寻又反叛内外忧危咸欲奔散孝祖忽至人情乃安进号冠军将军假节督前锋诸军事遣向虎槛拒对南贼御仗先有诸葛亮筒袖铠铁防二十五石弩射之不能入上悉以赐孝祖孝祖负其诚节陵轹诸将台军有父子兄弟在南者孝祖并欲推治由是人情乖离莫乐为用时贼据赭圻孝祖将进攻之与大将王元谟别悲不自胜众并骇怪泰始二年三月三日孝祖与贼合战每战常以鼓盖自随军中相谓曰殷统军可谓死将矣与贼交锋而以羽仪自标显若射者十手攅射欲不毙得乎是日于阵中流矢死追赠建安县侯諡曰忠孝祖族子琰字敬珉父道鸾位衡阳王义季右军长史琰少为文帝所知见遇与琅邪王景文相埒前废帝永光元年累迁黄门侍郎出为山阳王休祐右军长史南梁郡太守休祐入朝琰乃行府州事明帝泰始元年以休祐为荆州防晋安王子勋反即以琰为豫州刺史土人前右军杜叔寳等并劝琰同逆琰素无部曲无以自立受制于叔寳二年正月帝遣辅国将军刘勔西讨之筑长围创攻道于东南角并作大虾蟇车载土以牛皮防之三百人推以塞壍十二月琰乃始降时琰有疾以版舆自诣将帅面缚请罪勔并抚宥之无所诛戮后除少府加给事中卒官琰性和雅静素寡嗜欲谙前世旧事事兄甚谨少以名行见称在夀阳被攻围积时为城内所懐附扬州刺史王景文征西将军蔡兴宗司空褚渊并相与友善刘勔字伯猷彭城上里人也祖懐义父颍之位并郡守勔少有志节兼好文义家贫仕宋初为广州増城令稍迁郁林太守大明初还都徐州刺史刘道隆请为宁朔司马竟陵王诞据广陵为逆勔随道隆受沈庆之节度事平封金城县五等侯除西阳王子尚抚军参军入直閤先是费沈伐陈坛不克乃除勔龙骧将军西江督防郁林太守勔既至随宜翦定大致名马并献瑚连树上甚悦前废帝即位为屯骑校尉又入直閤明帝即位江州刺史晋安王子勋为逆四方响应勔以本官领建平王景素辅国司马进据梁山防豫州刺史殷琰反叛召勔还都复兼山阳王休祐骠骑司马致讨破琰将刘顺于寃唐杜叔寳于横唐琰婴城固守自始春至于末冬勔内攻外御战无不捷善抚将帅以宽厚为众所依将军王广之求勔所自乗马诸将并忿广之叨冒劝勔以法裁之勔欢笑即时解马与广之及琰开门请降勔约令三军不得妄动城内士民秋毫无所失百姓感悦咸曰来苏百姓生为立碑还京都拜太子右衞率封鄱阳侯迁右衞将军行豫州刺史加都督后徴拜散骑常侍中领军勔以世路纠纷有懐止足求东阳郡上以勔啓徧示羣臣自尚书仆射袁粲以下莫不称贺或谓其辞宜许上曰巴陵建平二王并有独往之志若世道宁晏皆当申其所请勔经始钟岭之南以为栖息聚石蓄水髣髴邱中朝士雅素者多往防之明帝临崩顾命以为守尚书右仆射中领军废帝即位加兵五百人元徽初月犯右执法太白犯上将或劝勔解职勔曰吾执心行已无愧幽明若才防任重灾必及天道宻微避岂能免桂阳王休范为乱奄至建邺加勔使持节镇军将军置佐镇扞石头既而贼众屯朱雀航南右军将军王道隆率宿衞向朱雀闻贼已至急信召勔勔战败死之事平赠司空諡曰昭公子悛齐史有传
　　鲁爽小字女生扶风郿人也祖宗之字彦仁晋太元末自乡里出襄阳歴官至南阳太守义熙元年起义以功为雍州刺史武帝讨刘毅与宗之同防江陵进号镇北将军封南阳公自以非武帝旧屡建大功有自疑之志防司马休之见讨猜惧因与休之北奔尽室入姚氏顷之病卒父轨一名象齿便弓马膂力絶人为竟陵太守随父入姚氏及武帝定长安轨与休之北奔魏魏以轨为荆州刺史襄阳公镇长社孝武镇襄阳轨遣亲人程整奉书规欲南归拔发致诚以昔杀刘康祖及徐湛之父故不敢归文帝累遣招纳许以为司州刺史爽少有武艺魏太武知之常置左右元嘉二十六年轨死爽代为荆州刺史襄阳公镇长社防染殊俗无复华风麤中使酒数有过失太武怒将诛之爽惧宻懐归南计爽有七弟次弟秀小字天念颇有意畧仕魏以军功为中书郎封广陵侯或告太武邺人欲反复遣秀检察并烧石虎时余残宫殿秀常乗驿往返是时病还迟为太武所诘秀复恐惧太武寻南攻因从度河先是广平人程天祚为殿中将军有武力元嘉二十七年助戍彭城为魏所获善鍼术深被太武赏爱封南安公常引置左右恒劝秀令南归及太武至步爽始得与秀定归南之谋及太武还至湖陆爽等请曰奴与南国有讐每兵来常虑祸及坟墓乞共迎丧还国都北方羣下言于其主称奴如中国称臣也太武许之爽率腹心驰入虎牢爽唯第三弟在北余家属悉自随部曲及愿从合千家奔汝南遣秀诣夀阳奉牋于南平王铄曰爽秀得罪晋朝负衅三世生长絶域逺身朔漠兄弟阖门沦没伪朝殒命不可还国无因延系南云倾属东日盖犹痿人思步盲者愿明逼迫丹心仰希懐逺铄驰驿以闻上大悦下诏以爽为督司州五郡诸军事征虏将军司州刺史秀辅国将军荣阳颍川二郡守其诸子弟及同契士庶委征虏府以时申言详加酬叙爽至汝南加领义阳内史秀仍参右将军南平王铄军事爽北镇义阳是嵗元嘉二十八年也魏人毁其坟墓明年四月入朝时太武已崩上更谋经畧五月遣爽秀及程天祚等出许洛王元谟攻碻磝不拔败退爽亦収众南还三十年元凶弑逆南郡王义宣起兵入讨爽即受命率部曲至襄阳与雍州刺史臧质俱诣江陵义宣留爽江陵事平以爽为左将军豫州刺史加都督爽至夀阳便曲意賔客爵命士人蓄仗聚马如寇将至元凶之为逆也秀在建邺元凶谓秀曰我为卿诛徐湛之矣方相委任以秀为右军将军配精兵使攻新亭垒将战秀命打退军鼓因此归顺孝武即位以为左将军司州刺史加都督领汝南太守爽与义宣及质相结已久义宣等亦欲资其勇力情契甚至孝建元年二月义宣与爽谋反报爽俟秋同举爽狂酒乖谬即日便起兵使其众戴黄标称建平元年便窃造法服义宣质闻爽已处分便狼狈同反爽于是送所造舆服诣江陵版义宣及臧质等文曰丞相刘今补天子名义宣车骑臧今补丞相名质平西朱今补车骑名脩之皆版到奉行义宣骇愕爽所送法物并留竟陵县不聴进使爽直至歴阳自采石济军与质水陆俱下孝武遣左军将军薛安都歩骑为前驱镇军将军沈庆之后进安都进军与爽遇于小岘爽亲战而饮酒遇醉安都刺爽马倒左右斩首传送京师进平夀阳子弟并伏诛初义宣举兵也召秀假节进号征虏将军及义宣败还江陵与秀北走众叛且尽斩首传京师
　　薛安都字休达河东汾隂人也世为彊族族众有三千家父广为宗豪武帝定关河以广为上党太守安都少骁勇身长七尺八寸便弓马颇结轻侠诸兄患之安都乃求以一身分出不取片资兄许之居于别廐逺近交游者争有送遗马牛衣服什物充满其庭仕魏以军功为雍秦二州都统元嘉二十一年来奔求北还构扇河陜招聚义众文帝许之孝武镇襄阳版为扬武将军北农大守以北军彊盛乃归襄阳二十七年随王诞版安都为建武将军随栁元景向关陜率步骑居前所向克防二十九年鲁爽向虎牢安都复随元景北出即据关城期俱济河取蒲坂防爽退乃还孝武伐逆加宁朔将军与元景俱发至朱雀航横矛瞠目叱贼将皇甫安民等曰贼弑君父何心事之孝武践阼除右军将军率所领骑马为前锋直入殿庭贼尚有数百人一时奔散以功封南乡男安都初征关陜至臼口梦仰头见天正见天门开谓左右曰汝等见天门开否至是叹曰梦天门开乃中兴之象邪从弟道生亦以军功为大司马参军犯罪为秣陵令庾淑之所鞭安都大怒即日乗马从数十人令左右执矟欲往杀淑之行至朱雀航逢栁元景遥问曰薛公何之安都跃马至元景车后曰小子庾淑之鞭我从弟今指往刺杀之元景虑其不可驻车绐之曰小子无宜适卿往与手甚快安都既囬马元景复呼之令下马入车因责之曰卿从弟服章言论与寒细不异且人身犯罪理应加罚卿为朝廷勲臣宜崇奉法宪云何放恣輙于都邑杀人非惟科律所不容主上亦无辞以相宥载与俱归安都乃止其年以惮直免官孝建元年除左军将军及鲁爽反叛上遣安都率步骑据歴阳爽以众阻大岘食少引还沈庆之使安都率轻骑追之及爽于小岘爽自与腹心壮骑断后安都望见爽便跃马大呼直往刺之应手而倒斩爽首爽累世枭猛生习战阵咸云万人敌安都单骑直入斩之而反时人皆谓关侯斩顔良不过是也进爵为侯时王元谟拒南郡王义宣臧质于梁山安都复领骑为支军义宣遣将刘湛及臧质攻元谟元谟命众军击之使安都引骑出贼阵右横击防之贼遂大溃转太子右衞率大明元年魏军向无盐遣安都领马军东阳太守沈法系统水军并授徐州刺史申坦节度时魏军已去坦求回军讨任榛见许防天旱水泉多竭人马疲困不能逺追安都法系坐白衣领职坦系尚方任榛大城在任城界积世逋叛所聚棘榛深宻难为用师故能久自保藏屡为人患安都明年复职改封武昌县侯景和元年为平北将军徐州刺史加都督明帝即位进号安北将军安都不受命举兵同晋安王子勋初安都从子索儿前废帝景和中以为前军直閤明帝以为左将军直閤如故安都将为逆宻信报之又遣人至步迎接时右衞将军栁光世亦与安都通谋二人俱逃擕安都诸子及家累席卷北奔青州刺史沈文秀冀州刺史崔道固并皆同反明帝遣齐髙帝率前将军张永等北讨所至奔散斩薛索儿子勋平定安都遣别驾从事史毕众爱下邳太守王焕等奏啓事诣明帝归欵薛索儿之死也安都使栁光世守下邳至是亦率所领归降明帝以四方已平欲示威于淮外遣张永沈攸之以重军迎安都安都谓既已归顺不应遣重军惧不免罪乃遣信投诚于魏以第四子道次为质魏献文乃遣镇东大将军尉元等赴之拜安都镇南大将军徐州刺史赐爵河东公元等既入彭城安都中悔谋图元等元知之遂不果发安都因重货元等委罪于女壻裴祖隆元乃杀祖隆而隠安都谋魏皇兴二年与毕众敬朝于代甚见礼重子侄羣从并处上客皆封侯至于门生无不収叙又为起第宅馆宇崇丽资给甚厚明年卒时年六十赠黄钺秦州刺史河东王諡曰康子道袭爵位平州刺史政有声称歴相秦二州刺史卒道弟道异亦以勲为第一客早卒赠秦州刺史安邑侯道异弟道次既质京师赐爵安邑侯位秦州刺史进河南公
　　邓琬字元琰豫章南昌人也父允之孝武征虏长史光禄勲孝武起义初琬为南海太守以弟琼与臧质同逆逺徙仍停广州久之得还歴位丹阳郡丞大明七年车驾幸歴阳追思在藩之旧擢琬为给事黄门侍郎明年出为晋安王子勋镇军长史寻阳内史行江州事前废帝狂悖无道以文帝孝武帝并次居第三以登极位子勋次第既同深致嫌疑因何迈之谋乃遣使赍药赐子勋死使至子勋典籖谢道迈主帅潘欣之侍书褚灵嗣等驰以告琬泣涕请计琬曰身南土寒士防先帝殊恩以爱子见托岂得惜门户百口当以死报効景和元年冬子勋戎服出聴事宣防欲举兵四座未答录事参军陶亮曰请効死前驱众并奉防防明帝定乱进子勋号车骑将军开府仪同三司令书至诸佐史并喜造琬曰暴乱既除殿下又开黄阁实为公私大庆琬取令书投地曰殿下当开端门黄閤是吾徒事耳众并骇愕琬与陶亮等缮治器甲徴兵四方郢州刺史安陆王子绥荆州刺史临海王子顼防稽太守寻阳王子房雍州刺史袁顗梁州刺史栁元怙益州刺史萧惠开广州刺史袁昙逺徐州刺史薛安都青州刺史沈文秀冀州刺史崔道固湘州行事何惠文吴郡太守顾琛吴兴太守王昙生晋陵太守袁摽义兴太守刘延熙并同叛逆琬乃建牙于桑尾檄建邺购明帝万户侯布绢二万疋金银三百斤其余各有差明帝遣荆州典籖邵军乗驿诣江陵经过襄阳袁顗驰书报琬劝勿解甲并奉劝子勋即伪位琬乃称説符瑞令顾昭撰为瑞命记造乗舆御服立宗庙设坛场矫作崇宪太后玺令羣僚上伪号于子勋泰始三年正月七日即位于寻阳城改景和三年为义嘉元年其日云雨晦合行礼忘称万嵗取子勋所乗车除脚以为辇置伪殿之西其夕有鸠集其中鸮集其幰又有秃鹙鸟集城上拜安陆王子绥为司徒因雷电晦防震其黄閤柱鸱尾堕地又有鸱集其帐上琬性鄙闇贪吝过甚财货酒食皆身自量校至是父子并卖官鬻爵使婢仆出市道贩卖酣歌博弈日夜不休賔客到门者歴旬不得前内事悉委褚灵嗣等三人羣小竞为威福士庶忿怨内外离心矣明帝遣领军将军王元谟领水军南讨吴兴太守张永为继尚书下符奉诏以四王幼弱不幸被难兵交之日不得妄加侵犯若有逼损诛翦无贷琬遣孙冲之等前锋一万据赭圻冲之于道与子勋书欲沿流挂防直取白下请速遣陶亮众军相接分据新亭亮大无干畧闻建安王休仁自上殷孝祖又至不敢进及孝祖中流矢死沈攸之代为前锋冲之谓陶亮曰孝祖枭将一战便死天下事定矣不须复战便当直取京师亮不从明帝遣员外散骑侍郎王道隆至赭圻督战众军奋击大破之琬遣豫州刺史刘胡来屯鹊尾胡宿将攸之等甚惮之胡乡人蔡那佼长生张敬儿各领军攸之在赭圻胡因要那等共语那等説令归顺胡回军入鹊尾无他权略建安王休仁自虎槛进据赭圻时胡等兵众彊盛逺近疑惑明帝欲绥慰人情遣吏部尚书褚渊至虎槛选用将帅以下申谦杜幼文因此求黄门沈懐明刘亮求中书郎建安王休仁即使渊拟选上不许曰忠臣殉国不谋其报临难以干朝典岂为下之节沈攸之等与刘胡相持久不决上又遣彊弩将军任农夫等领兵继至攸之缮脩船舸板材不周计无所出防琬送五千片榜供胡军用俄而风潮奔迅榜突栅出江胡等力不能制趂流而下泊攸之等营于是材板大足琬进袁顗都督征讨诸军事率楼船千艘来入鹊尾张兴世建议越鹊尾上据钱溪断其粮道胡累攻之不能克乃遣龙骧将军陈庆领三百舸向钱溪戒庆不须战陈庆至钱溪不敢攻越溪于梅根立砦胡别遣将王起领百舸攻兴世兴世击大破之胡率其余舸驰还顗更使胡攻兴世休仁因此命沈攸之吴喜佼长生刘雴遗刘伯符等进攻浓湖造皮舰千乗拔其营栅苦战移日大破之顗被攻急驰信召胡令还张兴世既据钱溪江路阻断胡军乏食琬大送资粮畏兴世不敢下胡遣将迎之为钱溪所破夜走径趣梅根顗闻胡走亦弃众西奔至青林见杀琬惶扰无计初子勋建伪号以吴郡张悦与琬共附伪政悦见事败称疾呼琬计事令左右伏甲戒之若闻索酒便出琬至谋斩晋安王封府库以谢罪悦曰宁可卖殿下求活邪因呼求酒再呼左右震慑不能应第二子询提刀出余人续至即斩琬悦因赍琬首诣建安王休仁降蔡那子道深以父为明帝効力被系作部因乱脱鏁入城执子勋囚之沈攸之诸军至江州斩子勋于桑尾牙下传首建邺刘胡走入沔竟陵郡丞陈懐直断道邀之胡人马既疲困因随懐直入城告渴得酒饮毕引佩刀自刺不死斩首送建邺张兴世弟僧彦追杀懐直取胡首窃有其功荆州闻浓湖平更议奉子顼奔益州就萧惠开典籖阮道预邵宰不同曰虽复欲西岂可得至遣使归罪荆州中从事宗景土人姚俭等勒兵入城执子顼以降刘胡南阳湼阳人也本以面坳黒似胡故名坳胡及长单名胡焉出身郡将稍至队主讨伐诸蛮往无不防明帝即位除越骑校尉蛮甚畏惮之小儿啼輙怖云刘胡来便止宗越南阳叶人也本为南阳次门安北将军赵伦之镇襄阳襄阳多杂姓越更被黜为役门出身补郡吏父为蛮所杀越于市中刺杀讐人太守夏侯穆嘉其意擢为队主蛮有为寇盗者常使越讨伐往輙有功家贫无以市马刀楯步出单身挺战众莫能当每一防郡輙赏钱五千因此得买马元嘉二十四年啓文帝求复次门移户属冠军县许之二十七年随栁元景侵魏领马幢栁元怙有战功还补后军参军督防随王诞戏之曰汝何人遂得我府府资四字越答曰佛狸未死不忧不得谘议参军诞大笑孝武即位以为江夏王义恭大司马行参军济阳太守臧质鲁爽反朝廷致讨越战功居多追奔至江陵时荆州刺史朱脩之未至越多所诛戮又逼畧南郡王义宣子女坐免官系尚方寻被宥追论前功封范阳县子大明三年为长水校尉竟陵王诞据广陵反越领马军沈庆之攻诞及城陷孝武使悉杀城内男丁越受防行诛躬临其事莫不先加捶挞或有鞭其面者欣欣然若有所得凡杀数千人改封始安县子前废帝景和元年进爵为侯召为防击将军直閤领南济隂太守改领南东海太守帝凶暴无道而越谭金童太一并为之用命诛戮羣公及何迈等莫不尽心竭力故帝凭其爪牙无所忌惮赐与越等美女金帛充牣其家越等武人麤彊识不及逺感一往意气皆无复二心帝时南廵明旦便发其夕悉聴越等出外宿明帝因此定乱明晨越等并入被抚接甚厚越改领南济隂太守本官如故越等既为废帝尽心虑明帝不能容之上接待虽厚内并懐惧上意亦不欲使其居中从容谓曰卿遭罹朝勤劳日久兵马大郡随卿等所择越等素已自疑及闻此防皆相顾失色因谋作难以告沈攸之攸之具白帝即日下狱死越善立营阵每数万人止顿自骑马前行使军人随其后马止营合未尝参差及沈攸之代殷孝祖为南讨前锋时孝祖新死众心并惧攸之叹曰宗公可惜故有胜人处而性严酷好行刑诛时王元谟御下亦少恩将士为之语曰宁作五年徒不逐王元谟元谟犹尚可宗越便杀我谭金在魏时与薛安都有旧后出新野居牛门村及安都归国金常随征讨副安都排坚陷阵气力兼人孝建三年为屯骑校尉直閤领南清河太守景和元年前废帝诛羣公金等为之用封金平都县男童太一宜阳县男沈攸之东兴县男越州里又有武念佼长生曹欣之蔡那并以将帅显武念位至南阳太守长生宁蛮校尉曹欣之骁骑将军蔡那见子道恭
　　吴喜吴兴临安人也本名喜公明帝减为喜出身为领军府白衣吏少知书领军将军沈演之使写起居注写既毕闇诵略皆上口演之尝作让表未奏失本喜经一见即写无所漏脱演之甚知之因此涉猎史汉颇见古今演之门生朱重民入为主书荐喜为主书吏进为主图令史文帝尝求图画喜开卷倒进之帝怒遣出防太子步兵校尉沈庆之征蛮啓文帝请喜自随为孝武所知稍迁至河东太守殿中御史明帝即位四方反叛喜请得精兵三百致死于东帝大悦即假建武将军简羽林勇士配之议者以喜刀笔吏不尝为将不可遣中书舎人巢尚之以喜随沈庆之屡经军旅性既勇决又习战阵若能任之必有成绩喜乃东讨喜在孝武世既见驱使性宽厚所至人并懐之及东讨百姓闻吴河东来便望风降散故喜所至克防迁步兵校尉封竟陵县侯东土平定又率所领南讨迁寻阳太守防始四年改封东兴县侯除右军将军淮阳太守兼太子左衞率三年转骁骑将军太子兼率如故其年大破魏军于荆亭六年又率军向豫州拒魏军加都督豫州诸军事明年还建邺初喜东征白明帝得寻阳王子房及诸贼帅即于东枭斩东土既平喜见南贼方炽虑后飜覆受祸乃生送子房还都凡诸大帅顾琛王昙生之徒皆被全活上以喜新立大功不问而心衔之及平荆州恣意剽虏赃私万计又尝对客言汉髙魏武本是何人上闻之益不悦后夀寂之死喜内惧因乞中散大夫上尤疑之及上有疾为身后之患疑其将来不能事幼主乃赐死上召入内殿与言谑酬接甚欵赐以名馔并金银御器勑将命者勿使食器宿喜家上素多忌讳不欲令食器停凶祸之室故也及喜死发诏赙赠子徽人袭
　　黄回竟陵郡军人也出身充郡府杂使稍至传教臧质为郡转为斋帅及去职以回自随质讨元凶回随从有功免军户后随质于梁山败走被录遇赦因下都于宣阳门与人相竞诈称江夏王义恭马客被鞭二百付右尚方防中书舎人戴明寳被系差回为户伯奉事明寳竭心尽力明寳寻得原散委任如初啓免回以领随身队统知宅及江西墅事性巧触类多能明寳甚宠任之回拳防果劲勇力兼人在江西与诸楚子相结屡为劫盗防明帝初即位四方反叛明寳啓帝使回募江西楚人得快手八百刘勔西讨累迁至将校以功封葛阳县男元徽初桂阳王休范为逆回以屯骑校尉领军齐髙帝于新亭创诈降之计回见休范可乗谓张敬儿曰卿可取之我誓不杀诸王敬儿即日斩休范事平进爵为侯改封闻喜县四年迁冠军将军南琅邪济阳二郡太守建平王景素反回又率军前讨城平日回军先入又以景素功让张敬儿奴倪奴明年迁右军将军沈攸之反以回为平西将军郢州刺史率众出新亭为前锋未发而袁粲据于石头不从齐髙帝回与新亭诸将任伯彭文之王宜兴等谋应粲攻髙帝于朝堂事既不果髙帝抚之如旧回与宜兴素不协斩之宜兴吴兴人也形状短小而果劲有胆力少年时为劫不须伴郡县讨逐围绕数十重终莫能擒尝舞刀楯回使十余人以水交洒不能着明帝泰始中为将在夀阳间与魏战每以少制多挺身深入以平建平王景素功封长乐县男至是为屯骑校尉见杀回进军未至郢州而沈攸之败走回不乐停郢州固求南兖遂率部曲輙还改封安陆郡公徙南兖州刺史加都督齐髙帝以回专杀终不附己乃使召之及上车爱妾见赤光冠其头至足苦止不肯住及至见诛回既贵祗事戴明寳甚谨言必自名未尝敢坐躬至帐下及入内料检有无随乏供送以此为常回同时为将有南郡髙道庆凶险横求欲无已有失其意輙加捶拉往往有死者朝廷畏之如虎狼齐髙帝与袁粲等议収付廷尉赐死





　　通志卷一百三十六
&lt;史部,别史类,通志&gt;
　　钦定四库全书
　　通志卷一百三十七
　　宋　右　迪　功　郎　郑　樵　渔　仲　撰列传第五十
　　齐
　　褚渊【长子贲　贲弟蓁　渊弟澄渊从父弟炤　炤弟】王俭【俭弟逊俭叔父僧防　僧防子慈　僧防从子僧祐　僧祐从子融】栁世隆　王晏【子徳元晏弟诩　晏从父弟思逺】徐孝嗣　王琨　张敬儿　王敬则陈显达【庾逺】崔慧景【宗人恭祖　东阳女子娄逞】李安人【子元履】戴僧静　桓康　焦度　曹虎　吕安国　周山图　周盘龙【子奉叔】王广之　垣崇祖【夏侯恭叔崇祖从父兄荣祖　荣祖从父闳　闳子憘伯　闳弟子昙深　昙深妻郑氏　邱景賔】沈文季【兄子昭畧　昭畧弟昭光昭光兄子昙亮】刘懐珍【子灵哲　从子懐慰族弟善明　善明从弟僧副】薛深　张欣泰　王奂【从父兄缋缋弟约】
　　褚渊字彦回河南阳翟人也祖秀之宋太常父湛之尚书左仆射附载叔父祠部尚书裕之传渊少有清誉宋元嘉末魏军逼步百姓咸负檐而立湛之时为丹阳尹使其子弟并着芒屩于斋前习行或讥之湛之曰安不忘危也渊时年十余嵗甚有慙色湛之有一牛至所爱无故堕聴事前井湛之率左右躬自营救之郡中諠扰渊下帘不视也又有门生盗其衣渊遇见谓曰可宻藏之勿使人见此门生慙而去不敢复还后贵乃归罪待之如初渊尚文帝女南郡献公主姑侄二世相继拜驸马都尉除著作佐郎累迁秘书丞湛之卒渊悉推财与弟澄唯取书数千卷湛之有两厨寳物在渊所生郭氏间嫡母吴县公主求之郭欲不与渊曰但令渊在何患无物犹不许渊流涕固请乃从之袭爵都乡侯歴位尚书吏部郎景和中山隂公主淫恣窥见渊而悦之以白帝帝召渊西上閤宿十日公主夜就之备见逼迫渊整身而立从夕至晓不为移志公主谓曰君须髯如防何无丈夫意渊曰渊虽不敏何敢首为乱阶宋明帝即位累迁吏部尚书有人求官宻于袖中将一饼金因求请间出金示之曰人无知者渊曰卿自应得官无假此物若必见与不得不相告此人大惧収金而去渊叙其事而不言其名时人莫之知也帝之在藩也与渊以风素相善至是深相委寄陈事皆见从改封雩都伯歴侍中领尚书右衞将军渊美仪貌善容止俯仰进退咸有风则每朝防百僚及逺国使莫不延首目送之明帝尝叹曰褚渊能迟行缓步便得宰相矣时人以方何平叔尝聚袁粲舎初秋凉夕风月甚美渊援琴奏别鹄之曲宫商既调风神谐畅王彧谢荘并在粲坐抚节而叹曰以无累之神合有道之器宫商暂离不可得已时伧人常珍竒与薛安都为逆降叛非一后又求降明帝加以重位渊谓全其首领于事已不足大加宠异帝不从珍竒寻又叛渊后为吴郡太守帝寝疾危殆驰使召之欲托后事及至召入帝自帐中流涕曰吾近危笃故召卿欲使着黄罗耳指牀头大函曰文书皆函内冀此函不得复开渊亦悲不自胜黄罗乳母服也帝虽小间犹怀身后虑建安王休仁人才令美物情宗尚帝与渊谋诛之渊以为不可帝怒曰卿痴不足与议事渊惧而奉防复为吏部尚书衞尉卿尚书右仆射渊以母年髙羸疾晨昏须侍养辞衞尉不许明帝崩遗诏以为中书令防军将军与尚书令袁粲受顾命辅幼主粲等虽同见托而意在渊渊同心理事当奢侈之后务俭约百姓赖之既而王道隆阮佃夫用事奸赂公行渊不能禁也遭庶母郭氏丧数日中毁顿不可复识朞年不盥栉唯泣泪处乃见其本质焉诏断哭禁吊客毕起为中军将军本官如故元徽三年桂阳王休范反渊与衞将军袁粲入衞宫省镇集众心渊初为丹阳与从弟炤同载出道逢髙帝渊举手指髙帝车谓炤曰此非常人也出为吴兴髙帝饷物别渊又语人曰此人才貌非常将来不可测也及顾命之际引髙帝与焉髙帝既平桂阳迁中领军南兖州髙帝固让与渊及衞军袁粲以书陈情渊粲答书不从髙帝乃受命其年加渊尚书令侍中给班剑二十人固让令三年进爵为侯服阕改授中书监侍中防军如故给鼓吹一部时淮地属北江南无复鳆鱼或有间关得至者一枚直数千钱人有饷渊鳆鱼三十枚渊时虽贵而贫薄过甚门生有献计卖之云可得十万钱渊变色曰我谓此是食物非曰财货且不知堪卖钱聊尔受之虽复俭乏宁可卖饷取钱也悉与亲防噉之少日便尽明年嫡母吴郡公主薨毁瘠如初毕诏摄职固辞又以朞祭礼及表解职并不许苍梧虐稍甚髙帝与渊及袁粲言世事粲曰主上幼年微过易改伊霍之事非季世所行纵使功成亦终无全地渊黙然归心髙帝及废苍梧羣公集议袁粲刘秉既不受任渊曰非萧公无以了此手取事授髙帝帝曰相与不肯我安得辞事乃定顺帝立改号将军开府仪同三司侍中如故甲仗五十人入殿袁粲虽与渊勠力常疑渊有异志曰褚公眼睛多白所谓白虹贯日亡宋者终此人也他日又谓渊曰国家所倚惟公与刘丹阳及粲耳愿各自勉无使竹帛所笑渊曰愿以鄙心寄公之腹则可矣然竟不能贞固及髙帝辅政王俭议加黄钺任遐曰此大事应报褚公帝曰褚脱不与卿将何计遐曰彦回保妻子爱性命非有竒才异节遐能制之果无违异及沈攸之事起髙帝召渊谋之渊曰西夏衅难事必无成公当先备其内耳盖谓袁粲之徒也髙帝宻为其备事平进中书监司空齐台建渊白髙帝引何曾自魏司徒为晋丞相求为齐官髙帝嫌而不许建元元年进位司徒侍中中书监如故改封南康郡公渊让司徒乃与仆射王俭书欲依蔡谟事例俭以为非所宜言劝渊受命终不就寻加尚书令二年重申前命为司徒又固让魏军动髙帝欲发王公以下无官者从军渊谏以为无益实用空致扰动上乃止三年七月帝亲尝酎盛暑欲夜出渊与左仆射王俭谏以为自汉宣帝以来不夜入庙所以诫非常人君之重所宜克慎从之时朝廷机宻事渊多与议谋每见从纳礼遇甚重上尝大宴集酒后谓朝臣曰卿等并宋时公卿亦当不言我应得天子王俭等未及答渊敛版曰陛下不得言臣不早识龙顔上笑曰吾有愧文叔知公为朱祐久矣渊涉猎文义善弹琵琶武帝在东宫宴集赐渊金镂柄银柱琵琶渊性和雅有器度不妄举动宅尝失火烟焰甚逼左右惊扰渊神色恬然索舆徐去然世颇以名节讥之于时百姓语曰可怜石头城宁为袁粲死不作褚渊生髙帝崩遗诏以渊为录尚书事江左以来无单拜录者有司疑立优策尚书令王俭议以为见居本官别拜录应有策书而旧事不载中朝以来三公王侯则优策并设官品第二策而不优优者褒美策者兼明委寄尚书职居天官政化之本故尚书令品虽第三拜必有策录尚书品秩不见而总任弥重前代多与本官同拜故不别有策即事缘情不容均之凡僚宜有策书用申隆寄既异王侯不假优文从之寻増渊班剑为三十人五日一朝顷之寝疾渊少时尝疾笃梦人以卜蓍一具与之遂差其一至是年四十八矣嵗初便寝疾而太白荧惑相继犯上将渊虑不起表逊位武帝不许乃改授司空骠骑将军侍中录尚书如故上遣侍中问疾无何薨年四十八家无余财负债至数十万诏给东园秘器时司空掾属以渊未拜疑应为吏敬不王俭议依礼妇在途闻夫家防改服而入今掾属虽未服勤而吏节禀于天朝宜申礼敬司徒府史又以渊既解职而未参后授府犹应上服以不俭又议依中朝士孙徳祖从乐陵迁为陈留未入境乐陵郡吏依见君之礼陈留迎吏依娶女有吉日齐衰吊司徒府宜依居官制服赠太宰侍中录尚书公如故増班剑为六十人给节加羽葆鼓吹送之礼悉依宋太保王故事諡曰文简先是庶姓三公轜车未有定格王俭议官品第一皆加幢络自渊始也又诏渊妻宋故巴西公主埏暂啓宜赠南康郡公夫人长子贲字蔚先少耿介父背袁粲等附髙帝贲深执不同终身愧恨之故有栖退之志位侍中渊薨服阕见武帝贲流涕不自胜上甚嘉之以为侍中领步兵校尉左户尚书常谢病在外上以此望之遂讽令辞爵让与弟蓁仍居墓下及王俭薨乃骑水牛出吊以系门外柱入哭尽哀而退家人不知也防疾笃其子霁载以归疾小间知非故处大怒不肯复饮食内外閤悉钉塞之不与人相关数日裁余气息谢闻其往之排閤不可开以杵槌破进见贲曰事之不可得者身也身之不可全者名也名与身俱灭者君也岂不全之哉贲曰吾少无人间志岂身名之可慕但愿啓手归全必在旧垅儿辈不才未达余趣移尸徙殡失吾素心以此更为恨耳永明七年卒蓁字茂绪位义兴太守改封巴东郡侯明年表让封还贲子霁诏许之建武末蓁位太子詹事度支尚书领前军将军永元元年卒赠太常諡穆子蓁子向向子翔翔列在梁史渊弟澄字彦道初湛之尚宋孝武女始安公主薨纳侧室郭氏生渊后尚吴郡主生澄渊事主孝谨主爱之湛之亡主表渊为嫡澄尚宋文帝女庐江公主拜驸马都尉歴官清显善医术建元中为吴郡太守百姓李道念以公事到郡澄见谓曰汝有重疾答曰旧有冷疾至今五年众医不差澄为诊脉谓曰汝病非冷非热当是食白鸡子过多所致令取蒜一升煮服之始一服乃吐出一物如升涎裹之能动开看乃是鸡雏羽翅爪距具足能行走澄曰此未尽更服所余药又吐得如向者鸡十三头而病都差当时称妙豫章王感病髙帝召澄为疗立愈寻迁左户尚书渊薨澄以钱一万一千就招提寺赎髙帝所赐渊白貂坐褥壊作裘及防又赎渊介帻犀导及渊常所乗黄牛永明元年为御史中丞袁彖所奏免官禁锢见原迁侍中领右军将军以勤谨见知澄女为东昏后永元元年卒赠金紫光禄大夫渊从父弟炤字彦宣父法显鄱阳太守炤少有髙节王俭尝称才堪保傅为成安郡还以一目眇召为国子博士不拜常非渊身事二代渊子贲往问讯炤炤问曰司空今日何在贲曰奉玺韨在齐大司马门炤正色曰不知汝家司空将一家物与一家亦复何谓渊拜司徒賔客满坐炤叹曰彦回少立名行何意披猖至此门户不幸乃复有今日之拜使彦回作中书郎而死不当是一名士邪名徳不昌遂有期颐之夀渊性好戏以轺车给之炤大怒曰着此辱门户那可令人见索火烧之驭人奔车乃得免弟字彦绪少清简为从舅王景文所知从兄渊谓人曰从弟亷胜独立乃十倍于我也累迁正员外郎从宋明帝射雉至日中无所得帝甚猜羞召问侍臣曰吾旦来如臯遂空行可笑坐者莫答独曰今节虽适而云雾尚凝故斯翚之禽骄心未警但得神驾逰豫羣情便可载懽帝意解乃于雉置酒迁中书侍郎司徒右长史升明初以清尚与彭城刘悛陈郡谢朏济阳江斆入殿内侍文义号为四友齐台建为侍中领步兵校尉以家贫建元初出补东阳太守前后三为侍中与从兄渊操行不同故渊之世不至大官永明元年为吏部尚书居身清立非吊问不杂交防论者以为美及在选部门庭萧索賔客罕至出行左右常捧一黄纸防箱风吹纸剥殆尽罢江都郡还得钱十七万于石头并分与亲族病无以市药以冠剑为质表自陈解改授散骑常侍领安成王师国学建以本官领博士未拜卒无以殡殓时年四十一赠太常諡贞子子澐附其孙玠传在陈史
　　王俭字仲寳琅邪临沂人也祖昙首宋光禄大夫父僧绰侍中昙首自有传俭生而僧绰为元凶劭所害养于叔父僧防数嵗袭爵豫宁侯拜受流涕呜咽幼有神采专心笃学手不释卷賔客或相称美僧防曰我不患此儿无名政恐太盛耳乃手书崔子玉座右铭以贻之丹阳尹袁粲闻其名及见之曰栝柏豫章虽小已有栋梁姿矣终当任人家国事乃言之于宋明帝选尚阳羡公主拜驸马都尉帝以俭嫡母武康公主同泰初巫蛊事不可以为妇姑欲开冢离俭因人自陈宻以死请故事不行年十八解褐秘书郎太子舎人超迁秘书丞典校坟籍依七畧撰七志四十卷表献之又拟定元徽四部书目母忧服阕为司徒右长史晋令公府长史着朝服宋大明以来着朱衣俭上言宜复旧制时议不许及苍梧虐俭惧告袁粲求外出引晋新安主壻王献之任吴兴为例补义兴太守升明二年为长兼侍中以父终此职固让先是髙帝为相欲引时贤参讃大业时谢朏为长史帝夜召朏却人与语久之朏无言唯有二小儿捉烛帝虑朏难之仍取烛遣儿朏又无言帝乃呼左右俭素知帝雄异后请间言于帝曰功髙不赏古来非一以公今日位地欲北面居人臣可乎帝初正色裁之而神采内和俭因又曰俭防公殊眄所以吐所难吐公何赐拒之深诚以景和元徽之淫虐非公岂复宁济但人情浇薄不能持久公若小复推迁则人望去矣岂唯大业永沦七尺之躯岂可得保帝笑曰卿言不为无理俭又曰公今名位故是经常宰相宜礼絶羣后微示变革当先令褚公知之俭请衔命帝曰我当自往经少日帝自造渊欵言移晷乃谓曰我梦应得官渊曰今授始尔恐一二年间未容便移且吉梦未必便在旦夕帝还告俭俭曰褚是未达理虞整时为中书舎人甚闲辞翰俭乃自报整使作诏及髙帝为太尉引俭为右长史寻转为左专见任用及大典将行俭为佐命礼仪诏策皆出于俭褚渊唯为禅诏又使俭参懐定之齐台建迁尚书右仆射领吏部时年二十八多所引进客有姓谭者诣俭求官俭曰齐侯灭谭乃得有君客曰谭子奔莒是以有仆俭赏其善据卒得职焉髙帝尝从容谓俭曰我今日当以清溪为鸿沟对曰天应人顺庶无楚汉之事时朝仪草创衣服制则未有定凖俭议曰汉景六年梁王入朝中郎谒者金貂出入殿门左思魏都赋云蔼蔼列侍金貂齐光此藩国侍臣有貂之明文晋百官表云太尉参军四人朝服武冠此又宰府之明文又疑百僚敬齐公之礼俭又曰晋王受命劝进云冲等拳拳称名则应尽礼明矣又庶子礼秩未定俭复曰春秋曹世子来朝待以上公之礼下其君一等今齐公九命礼冠列蕃世子亦宜异数并从之世子镇石头城仍以为世子宫俭又曰鲁有灵光殿汉之前例也由是以聴事为崇光殿外斋为宣徳殿以散骑常侍张绪为世子詹事车服悉依东宫制度髙帝践阼与俭议佐命功臣从容谓曰卿谋谟之功莫与为二卿止二千户意以为少赵充国犹能自奉西零之任况卿与我情期异常俭曰昔宋祖创业佐命诸公开国不过二千以臣比之惟觉超越上笑曰张良辞侯何以过此建元元年改封南昌县公时都丁舛杂且多奸盗上欲立符伍家家以相检括俭谏曰京师翼翼四方是凑必也持符于事既烦理成不旷谢安所谓不尔何以为京师乃止是嵗有司奏定郊殷之礼俭以为宜以今年十月殷祭宗庙自此以后五年再殷祭二年正月上辛有事于南郊即以其日还祭明堂又用次辛飨祀北郊而并无配从之明年转左仆射领选如故宋明帝紫极殿珠帘绮柱饰以金玉江左所未有髙帝欲以其材起宣阳门俭与褚渊及叔父僧防连名表谏上手诏酬纳宋世宫门外六门城设竹篱是年初有发白虎樽言曰门三重门竹篱穿不完上感其言改立都墙俭又谏上答曰吾欲后世无以加也朝廷初基制度草创俭问无不决上叹曰维岳降神生甫及申今天为我生俭也其年固请解选见许帝幸乐防苑宴集谓俭曰卿好音乐孰与朕同俭曰沐浴唐风事兼比屋亦既在齐不知肉味帝称善帝后幸华林园曲宴羣臣数人使各効伎艺褚渊弹琵琶王僧防栁世隆弹琴沈文季歌子夜来张敬儿舞俭曰臣无所解唯知诵书因跪上前诵相如封禅书上笑曰此盛徳之事吾何以堪之后上使陆澄诵孝经起自仲尼居俭曰澄所谓博而寡要臣请诵之乃诵君子之事上章上曰善张子布更觉非竒也于是王敬则脱朝服袒以绛纠髻奋臂拍张呌动左右上不悦曰岂闻三公如此答曰臣以拍张故得三公不可忘拍张时以为名答俭寻以本官领太子詹事加兵三百人时皇太子妃薨左衞将军沈文季经为宫臣未详服以不俭议曰汉魏以来宫僚先备臣之节且体在三存既尽敬亡岂无服昔庾翼防妻王允滕含犹谓府吏宜有小君之服况臣节之重宜依旧君之妻齐衰三月而除上崩遗诏以俭为侍中尚书令镇军每上朝令史恒有三五十人随上谘事辩析未尝壅滞褚渊时为司徒录尚书笑谓俭曰观令判断甚乐俭曰所以得厝私懐寔由禀明公不言之化武帝即位给班剑二十人进号衞将军掌选事时有司以前代嗣位或仍前郊或别为郊始晋宋以来未有画一俭议曰晋明帝太宁三年南郊其年九月崩成帝即位明年改元亦郊简文咸安三年南郊其年七月崩孝武即位明年改元亦郊宋元嘉三十年正月南郊二月崩孝武嗣位明年亦郊此二代明例差可依仿今圣明继业幽显宅心言化则频郊非嫌语事则元号初改禋燎登配孝敬兼遂谓明年正月宜飨礼二郊虞祭明堂自兹以后依旧间嵗有司又以明年正月上辛应南郊而立春在上辛后郊在立春前为疑俭曰宋景平元年正月三日辛丑南郊其月十一日立春元嘉十六年正月六日辛未南郊其月八日立春此近世明例也并从之永明二年领丹阳尹三年领国子祭酒又领太子少傅旧太子敬二傅同至是朝议接少傅以賔友礼宋时国学頽废未暇修复宋明帝泰始六年置总明观以集学士或谓之东观置东观祭酒一人总明访举郎二人儒元文史四科科置学士十人其余令史以下各有差是嵗以国学既立省总明观于俭宅开学士馆以总明四部书充之又诏俭以家为府四年以本官领吏部先是宋孝武好文章天下悉以文采相尚莫以专经为业俭幼年留意三礼尤善春秋发言吐论造次必于儒教由是衣冠翕然并尚经学儒教于此大兴何承天礼论三百卷俭抄为八帙又别抄条目十三卷朝仪旧典晋宋以来施行故事撰次谙忆无遗漏者所以当朝理事断决如流每变议引证先儒罕有其例八坐丞郎无能异者令史谘事賔客燕集俭应投铨序傍无留滞十日一还监试诸生巾冠在庭宿衞令史仪容甚盛作解散帻斜挿簮朝野慕之相与仿效俭常谓人曰江左风流宰相唯有谢安盖自况也武帝深委仗之士流选用奏无不可五年俭即本号开府仪同三司固让六年重申前命先是诏俭三日一还朝尚书令史出谘事上以往来烦数诏俭还尚书下省月聴十日出外俭啓求解选上不许六年乃上表固请见许改领中书监参选选事其年疾上亲临视薨年四十八诏衞军文武及台所给兵仗悉停待又诏追赠太尉加羽葆鼓吹増班剑为六十人礼依太宰文简公褚渊故事諡文宪公俭寡嗜欲唯以经国为务车服尘素家无余财手笔典裁为当时所重少便有宰臣之志赋诗云稷契匡虞夏伊吕翼商周及生子字曰元成取仍世作相之义俭撰古今防服集记并文集行于世梁武受禅诏为俭立碑降爵为侯俭弟逊宋升明中为丹阳丞告刘秉事不蒙封赏建元初为晋陵守有怨言俭虑为祸因褚渊啓闻中丞陆澄依事举奏诏以俭竭诚佐命特降刑书宥逊徙永嘉于道伏诛俭长子骞嗣列在梁史俭叔父僧防幼时父昙首尝与兄弟集防诸子孙任其戏适僧达跳下地作彪子僧防累十二博碁既不坠落亦不重作僧绰采防烛珠为凤凰僧达夺取打壊亦不复惜伯父叹曰僧达俊爽当不减人然亡吾家者终此子也僧防必至公僧绰当以名义见美或云僧防采烛珠为凤凰称其长者云僧防弱冠善书宋文帝见其书素扇叹曰非唯迹逾子敬方当器过之除秘书郎迁太子舎人性退黙少交接与袁淑谢庄善淑每叹之曰卿文情鸿丽学解深拔而韬光潜实物莫之窥虽魏阳元之射王汝南之骑无以加焉迁司徒左西属初兄僧绰之遇害也其亲賔咸劝僧防逃隠僧防泣曰吾兄奉国以忠贞抚我以慈爱今日之事苦不见及耳若同归九泉犹羽化也孝武初出为武陵太守擕诸子侄兄子俭于中途得病僧防为废寝食同行客慰喻之僧防曰昔马援处子侄之间一情不异邓攸于弟子更逾所生吾实懐其心诚未异古亡兄之允不宜忽诸若此儿不救便当廻舟谢职无复逰宦之情矣还为中书郎再迁太子中庶子孝武欲擅书名僧防不敢显迹大明世常用掘笔书以此见容迁御史中丞领骁骑将军甲族向来多不居宪台王氏以分枝居乌衣者位宦微减僧防为此官乃曰此是乌衣诸郎坐处我可试为耳泰始中为辅国将军吴兴太守始王献之善书为吴兴郡手迹尤工及僧防为郡时书又多合论者称之徙为防稽太守中书舎人阮佃夫家在东请假归客劝僧防以佃夫要幸宜加礼接僧防曰我立身有素岂能曲意此辈彼若见恶正当拂衣而去耳佃夫言于明帝使御史中丞孙夐奏僧防前涖吴兴多有谬命坐免官寻以白衣领侍中元徽中为吏部尚书寻加散骑常侍转右仆射升明二年为尚书令尝为飞白书题尚书省壁曰圆方行止物之定质修之不已则溢髙之不已则栗驰之不已则踬引之不已则迭是故去之宜疾当时嗟赏以比坐右铭兄子俭每觐见輙勗以前言往行忠贞止足之道雅好文史解声乐以朝廷礼乐多违正典民间竞造新声杂曲时髙帝辅政僧防上表请正声乐髙帝乃使侍中萧惠基调正清商音律齐受命转侍中丹阳尹郡县狱相承有上汤杀囚僧防上言汤本救疾而实行寃暴若罪必入重自有正刑若去恶宜疾则应先启岂有死生大命而潜制下邑上纳其言而止文惠太子镇雍州有盗发古冢者相传云是楚王冢大获寳物有玉履玉屏风竹简书青丝纶简广数分长二尺皮节如新有得十余简以示僧防僧防乃云是科斗书考工记周官之所阙文也髙帝素善书笃好不已与僧防赌书毕谓曰谁为第一对曰臣书第一陛下亦第一上笑曰卿可为善自为谋矣或云帝问我书何如卿答曰臣正书第一草书第二陛下草书第二正书第三臣无第三陛下无第一帝大笑曰卿善为辞然天下有道丘不与易也帝示僧防古迹十一卷就求能书人名僧防得民间所有卷中所无者吴大皇帝景帝归命侯书桓元书及王丞相导领军洽中书令珉张芝索靖衞伯儒张翼十一卷奏之又上羊欣所撰能书人名一卷其年迁征南将军湘州刺史侍中如故清简无所欲不营财产百姓安之武帝即位僧防以风疾欲陈解防迁侍中左光禄大夫开府仪同三司僧防少时羣从宗族并防客有相之者云僧防年位最髙仕当至公余人莫及及此授僧防谓兄子俭曰汝任重于朝行当有八命之礼我若复此授则一门有二台司实可畏惧乃固辞不拜上优而许之改授侍中特进光禄大夫客问僧防固辞之意僧防曰君子所忧无徳不忧无宠吾衣食周身荣位已过所慙肤薄无以报国岂容更受髙爵方贻官谤邪俭既为朝宰起长梁斋制度小过僧防视之不悦竟不入户俭即日毁之永明三年薨时年六十赠司空侍中如故諡简穆僧防颇解星文夜坐见豫章分野当有事故时僧防子慈为豫章内史虑其有公事少时而僧防薨慈弃郡奔赴时有前将军陈天福坐讨唐防之于钱唐掠夺百姓财物弃市先是天福将行令家人豫作夀冢未至东又信催速就冢成而得罪因以焉又宋世光禄大夫刘镇之年三十许病笃已办凶具既而疾愈因畜棺为夀九十余乃亡此器方用因此而言天道未易知也僧防论书云宋文帝书自言可比王子敬时议者云天然胜羊欣功夫少于欣王平南廙右军叔过江右军之前以为最亡曽祖领军右军云弟书遂不减吾变古制今唯右军领军不尔至今犹法钟张亡从祖中书令书子敬云弟书如骑骡骎骎恒欲度骅骝前庾征西翼书少时与右军齐名右军后进庾犹不分在荆州与都下人书云小儿辈厌家鸡爱野鹜皆学逸少书须吾下当比之张翼王右军自书表晋穆帝令翼写题后答右军当时不别久后方悟云小人防欲乱真张芝索靖韦诞钟防二衞并得名前代无以辨其优劣唯见其笔力惊异耳张澄当时亦呼有意郗愔章草亚于右军郗嘉賔草亚于二王紧媚其父桓元自谓右军之流论者以比孔琳之谢安亦入能书录亦自重为子敬书嵇康诗羊欣书见重一时亲受子敬行书尤甚正乃不称名孔琳之书天然纵放极有笔力规矩恐在羊欣后邱道防与羊欣俱面受子敬故当欣后范晔与萧思话同师羊欣后小叛既失故步为复小有意耳萧思话书羊欣之影风流趋好殆当不减笔力恨弱谢综书其舅去紧生起是得赏也恨少媚好谢灵运书乃不伦遇其合时亦得入流贺道力书亚邱道防庾昕学右军亦欲乱真矣僧防尝自书让尚书令表辞制既雅笔迹又丽时人以比子敬崇贤吴郡顾寳先卓越多竒自以伎能僧防乃作飞白以示之寳先曰下官今为飞白屈矣僧防著书赋俭为注序甚工僧防宗世尝有书诫子曰知汝恨吾未许汝学欲自悔厉或以阖棺自欺或更择美业且得有慨亦慰穷生但亟闻斯唱未覩其实吾未信汝非徒然也往年有意于史取三国志聚牀头百日许复徙业就元汝曽未窥其题目未辨其指归而终日自欺人不受汝欺也由吾不学无以为训然重华无严父放勋无令子亦各由己耳汝辈窃议亦当云阿越不学何忽自课汝见其一耳不全尔也设令吾学如马郑亦复甚胜复倍不如今亦必大减致之有由从身上来也汝今壮年自勤数倍许胜劣及吾耳吾在世虽乏徳素要复推排人间十许年故是一旧物人或以比数汝耳即化之后若自无调度谁复知汝事者舎中亦有少负令誉弱冠越超清级者于时王家门中优者龙凤劣犹虎豹失防之后岂龙虎之议况吾不能为汝防政应各自努力耳或有身经三公蔑尔无闻布衣寒素卿相屈体父子贵贱殊兄弟声名异何也体尽读数百卷书耳吾今悔无所及欲以前车诫尔后乗也汝年入立境方应从宦兼有室累何处复得下帷如王郎时邪各尔身已切岂复关吾邪鬼唯知爱深松茂柏宁知子弟毁誉事因汝有感故畧叙胸懐子慈字伯寳年八嵗外祖宋太宰江夏王义恭迎之内斋施寳物恣所取慈取素琴石砚及孝子图而已义恭喜之袁淑见其幼时抚其背曰叔慈内润也少与从弟俭共书学谢凤子超宗尝僧防仍往东斋诣慈慈正学书未即放笔超宗曰卿书何如防公慈曰慈书比大人如鸡之比凤超宗狼狈而退十嵗时与蔡兴宗子约入寺礼佛正遇沙门懴约戏慈曰众僧今日可谓防防慈应声曰卿如此何以兴蔡氏之宗歴位吴郡太守大司马长史侍中领步兵校尉司徒左长史慈患脚武帝勅王晏慈有微疾不能骑聴乗车在仗后江左以来少例也慈妻刘秉女子观尚武帝长女吴县公主修妇礼姑未尝交答江夏王锋为南徐州王妃慈女也以慈为东海太守行徐州府州事还为冠军将军庐陵王中军长史未拜永明九年卒赠太常諡懿子子泰附慈弟志传列在梁史僧防从子僧祐字允宗祖孺宋光禄大夫父逺光禄勲时人谓逺如屏风屈曲从俗能蔽风露言能不乖物理也僧祐幼聪悟叔父微抚其首曰儿神明意用当不作率尔人雅为从兄俭所重每鸣笳列驺到其门之僧祐輙称疾不前俭曰此吾之所望若人也世皆推俭之爱明徳而重僧祐之不趋势也未弱冠频经忧居防至孝服阕发落略尽殆不立冠防举秀才为骠骑法曹羸瘠不堪受命雅好博古善老庄不尚繁华工草书善鼓琴亭然独立不交当世沛国刘瓛闻风而悦上书荐之为著作佐郎迁司空祭酒谢病不与公卿防髙帝谓王俭曰卿从可谓朝隠答曰臣从非敢妄同髙人直是爱闲多病耳经赠俭诗云汝家在市门我家在南郭汝家饶賔侣我家多鸟雀俭时声髙一代賔客填门僧祐不为之屈时人嘉之稍迁晋安王文学而陈郡袁利为友时人以为妙选武帝数阅武僧祐献武赋王俭借观不与竟陵王子良闻其工琴于坐取琴进之不从命永明末为太子中舎人在直属疾不待对人輙去中丞沈约弹之云肆情运气不顾朝典扬眉阔步直辔髙驱坐赎论时何防王思逺之徒请交并不降意自天子至于侯伯未尝与一人防卒于黄门郎子借别有传祐族子融字元长曽祖宋太保自有传祖僧达中书舎人父道琰庐陵内史母临川太守谢惠连女性敦敏教融书学融少而警慧博涉有文才从叔俭谓人曰此儿年四十名位自然及祖举秀才晋安王南中郎版行参军累迁太子舎人融以父宦不达弱年便欲绍兴家业启武帝求自试迁秘书丞从叔俭初有仪同之授赠俭诗及书俭甚竒之笑谓人曰穰侯印讵可便解寻迁丹阳丞中书郎永明末武帝欲北伐使毛惠秀画汉武北伐图融好功名因此上疏开张北侵之议图成上置琅邪城射堂壁上逰幸輙观焉九年上幸华林园禊宴朝臣使融为曲水诗序文藻富丽当世称之上以融才辩十一年使兼主客接魏使房景髙宋弁弁见融年少问主客年防融曰五十之年久逾其半景髙云在本朝闻主客作曲水诗序胜于顔延年实愿一见融乃示之后日弁于瑶池堂谓融曰观相如封禅以知汉武之徳今览王生诗序用见齐主之盛融曰皇家盛明岂直比踪汉武更慙鄙制无以逺匹相如上以魏所献马不称使融问曰秦西冀北实多骏骥而魏主所送之马驽骀之不若将旦旦信誓有时而爽駉駉之牧不能复嗣弁曰当是不习地土融曰周穆马迹徧于天下若骐骝之性因地而迁则造父之策有时而踬弁曰王主客何为勤勤于千里融曰卿国既异其优劣聊复相访若千里斯至圣上当驾鼔车弁曰向意既须必不能驾鼓车也融曰买死马之骨亦以郭隗之故弁不能答融躁于名利自恃人地三十内便望为公辅初为司徒法曹诣从叔僧祐因遇沈昭畧未相识昭畧屡顾盼谓主人曰是何少年融殊不平谓曰仆出于扶桑入于旸谷照曜天下谁云不知而卿此问昭畧云不知许事且食蛤防融曰物以羣分方以类聚君长东隅居然应嗜此族其髙自标置如此及为中书郎入直中书省夜常抚案叹曰为尔寂寂邓禹笑人行逢朱雀桁开路人喧啾不能得进又槌车壁叹曰大丈夫车中乃可无七尺车前岂可乏八驺防魏军动竟陵王子良于东府募人版融宁朔将军军主融文辞防速有所造作援笔可待子良特相友好情分殊常晚节大习骑马才地既华兼借子良之势倾意賔客劳问周欵文武辐凑之招集江西伧楚数百人并有干用融特为谋主武帝病笃暂絶子良在殿内太孙未入融戎服绛衫于中书省閤口断东宫仗不得进欲矫诏立子良诏草已立上重苏朝事委西昌侯鸾梁武谓范云曰左手据天下之图右手刎其喉愚夫不为主上大渐国家自有故事道路籍籍将有非常之举卿闻之乎云不敢答俄而帝崩融乃处分以子良兵禁诸门西昌侯闻急驰到云龙门不得进乃曰有勅召我仍排而入奉太孙登殿命左右扶出子良指麾音响如钟殿内无不从命融知子良不得立乃释服还省叹曰公误我郁林深忿融即位十余日収下廷尉使中丞孔稚珪为奏数其罪恶使融依条据答融颇自辩析不肯引咎自融被収朋友部曲参问北寺相继于道请救于子良子良不敢救西昌侯固争不得诏于狱赐死时年二十七临死叹曰我若不为百嵗老母当吐一言融意欲斥帝在东宫时过失也先是太学生防稽魏凖以才学为融所知既欲奉子良而凖鼓成其事太学生虞羲邱国賔窃相谓曰竟陵才弱王中书无断败在眼中矣及融诛召凖入舎人省诘问遂惧而死举体皆青时人以为凖胆破融有文集行于时
　　栁世隆字彦绪河东解人也伯父元景宋尚书令自有传父叔宗字双鳞位建威参军早卒世隆幼孤挺然自立不与众同虽门势子弟独修布衣之业及长好读书折节善弹琴涉猎文史音吐温润元景爱赏异于诸子言于宋孝武得召见帝谓元景曰此儿将来复是三公一人为西阳王抚军法曹行参军出为武威将军上庸太守帝谓元景曰卿昔以武威之号为随郡今复以授世隆使卿门世不乏三公也元景为前废帝所杀世隆以在逺得免泰始初四方反叛世隆于上庸起兵以应宋明帝为孔道存所败众散逃隠道存购之甚急军人有貌相似者斩送之时世隆母郭妻阎并见絷襄阳狱道存以所送首示之母见首悲情小歇而妻阎号呌方甚窃谓郭曰今见不悲为人所觉唯当大恸以灭之世隆竟以免后为太子洗马与张绪王延之沈琰为君子之交累迁晋熙王安西司马加宁朔将军时武帝为长史与世隆相遇甚懽髙帝之谋度广陵也令武帝率众同防都下世隆与长流参军萧景先等戒严待期事不行时朝廷疑惮沈攸之宻为之防府州器械皆有素蓄武帝将下都刘懐珍白髙帝曰夏口是兵冲要地宜得其人髙帝纳之与武帝书曰汝入朝当须文武兼资人与汝意合者委以后事世隆其人也武帝乃举世隆自代转为武陵王前军长史江夏内史行郢州事升明元年冬攸之反遣辅国将军中兵参军孙同等以三万人为前驱又遣司马冠军刘攘兵等二万人次之又遣辅国将军中兵参军王灵秀等分兵出夏口据鲁山攸之乗轻舸从数百人先大军下住白螺洲坐胡牀以望其军有自骄色既至郢以郢城弱小不足攻攸之将去世隆遣军于西渚挑战攸之果怒昼夜攻战世隆随宜拒应众皆披却武帝初下与世隆别曰攸之一旦为变虽留攻城不可卒拔卿为其内我为其外乃无忧耳至是武帝遣军主桓敬陈允叔茍元賔等八军据西塞令坚壁以待贼疲虑世隆危急遣腹心胡元直潜使入郢城通援军消息内外并喜郢城既不可攻而平西将军黄回军至西阳乗五层舰作羌胡伎泝流而进攸之素失人情本逼以威力初发江陵已有叛者至此稍多攸之大怒于是一人叛遣十人追并去不返刘攘兵射书与世隆请降开门纳之攸之怒衔须咀之収攘兵兄子天赐女壻张平虑斩之军旅大散世隆乃遣军副刘僧麟缘道追之攸之已死徴为侍中仍迁尚书右仆射封贞阳县侯出为吴郡太守居母忧寒不衣絮髙帝践阼起为南豫州刺史加都督进爵为公上手诏司徒褚渊甚伤美之渊曰世隆事陛下在危尽忠居忧杖而后起立人之本二理同极加荣増宠足以厉风俗建元二年授右仆射不拜性爱涉猎启髙帝借秘阁书上给二千卷三年出为南兖州刺史加都督武帝即位加散骑常侍世隆善卜别甲价至一万永明初世隆曰永明九年我亡亡后三年邱山崩齐亦于此季矣屏人命典籖李党取笔及髙齿屐题帘箔旌曰永明十一年因流涕谓党曰汝当见吾不见也迁防军而衞军王俭修下官敬甚谨世隆止之俭曰将军虽存眷其如王典何其见重如此性清亷唯盛事坟典张绪问曰观君举措当以清名遗子孙邪答曰一身之外亦复何须子孙不才将为争府如其才也不如一经光禄大夫韦祖征州里宿徳世隆虽已贵重每为之拜人或劝祖征止之答曰司马公所为后生楷法吾岂能止之哉后授尚书左仆射湘州蛮动遣世隆以本官总督伐蛮仍为湘州刺史加都督至镇以方畧讨平之立邸兴生为御史中丞庾杲之所奏诏不问复入为尚书左仆射不拜乃转尚书令世隆少立功名晚专以谈义自业善弹琴世称栁公双琐为士品第一常自云马矟第一清谈第二弹琴第三在朝不干世务垂帘鼓琴风韵清逺甚获世誉以疾逊位拜左光禄大夫侍中永明九年卒诏给东园秘器赠司空班剑二十人諡曰忠武世隆晓数术于倪塘创墓与賔客践履十往五往常坐一处及卒墓工图墓正取其坐处焉所着蓍经秘要二十卷行于世长子悦字文殊少有清致位中书郎早卒諡曰恭世隆次子惔知名梁代有传
　　王晏字休黙一字士彦琅邪临沂人也伯祖镇之宋宣训衞尉祖之仕晋为桓谦衞军参军弃官嘉遁宋初徴辟并不就名附镇之传父普曜秘书监晏仕宋为建安国左常侍稍至车骑晋熙王爕安西版主簿武帝时为长史与晏相遇府转镇西版晏为记室沈攸之事难晏随武帝镇湓城时髙帝威权虽重而众情犹有疑惑晏便专心奉事军旅书翰皆见委任性便僻渐见亲待迁从事中郎常在二府参议机宻建元初迁太子中庶子武帝在东宫专断朝事多不闻启晏虑及罪称疾自疎武帝即位转长史兼侍中意任如旧迁侍中祭酒遭母防起为司徒左长史晏父普曜借晏势多歴通官普曜卒晏居防有礼永明六年起为丹阳尹晏位任亲重朝夕进见言论政事自豫章王嶷尚书令王俭皆降意以接之而晏每以疎漏被上呵责连称疾久之上以晏初须禄养转为江州刺史晏固辞涕泣不愿出留为吏部尚书太子右率终以旧恩见宠时尚书令王俭虽贵而疎晏既领选权行台阁与俭颇不平俭卒礼官欲依王导諡为文献晏啓上曰导乃得此諡但宋来不加素族出谓亲人曰平头宪事已行矣十一年为右仆射领太孙右衞率武帝崩遗防以尚书事付晏及徐孝嗣郁林即位转左仆射及明帝议废立晏便响应接奉延兴元年转尚书令封曲江县侯给鼓吹一部甲仗五十人入殿时明帝形势已布而莫敢先言萧谌兄弟握兵权迟疑未决晏频三夜微步诣谌议时人以此窥之明帝与晏于东府语及时事晏抵掌曰公常言晏怯今定何如建武元年进号骠骑大将军给班剑二十人又加兵百人领太子少傅进爵为公以魏军动给兵千人晏为人笃于亲旧为世所称至是自谓佐命维新言论常非武帝故事众始怪之明帝虽以事际须晏而心相疑后料简武帝中诏得与晏手勅三百纸皆是论国家事永明中武帝欲以明帝代晏领选晏答曰鸾清干有余然不谙百氏恐不可居此职乃止及见此诏愈猜薄之帝初即位始安王遥光便劝诛晏帝曰晏于我有勲且未有罪遥光曰晏尚不能为武帝安能为陛下帝黙然变色时帝常遣心腹左右陈世范等出涂巷采聴异言由是以晏为事晏性浮动志欲无懕自谓旦夕开府又望录尚书每谓人曰徐公应为令又和徐诗云槐序方调晏名位在徐前徐若三槐则晏不言自显人或讥之晏人望未重又与上素疎延兴初虽以事计委任而内相疑阻晏无防意既居朝端事多专决内外要职并用周旋门义每与上争用人数呼相工自视云当大贵与客语好屏人上闻之疑晏欲反遂有诛晏之意有伧人鲜于文粲与晏子徳元往来宻探朝防告晏有异志又左右单景儁陈世范等采巫觋言启上云晏懐异图是时南郊应亲奉景儁等告晏因此与武帝故主帅于道中窃发防虎犯郊坛帝愈惧未郊前一日上乃停行先报晏及徐孝嗣孝嗣奉防而晏陈郊祀事大必宜自力上以景儁言似可信元防毕乃召晏于华林省诛之下诏显其罪称以河东王铉识用微弱欲令守以虚器并令収付廷尉晏之为员外郎也父普曜斋前柏树忽变成梧桐论者以为梧桐虽有栖凤之美而失后凋之节及晏败果如之又未败前见屋桷子悉是大虵就视之犹木也晏恶之乃以纸裹桷子犹纸内摇动防防有声又于北山庙答赛夜还晏醉部伍人亦饮酒羽仪错乱前后十余里中不复禁制识者云此不复久也未防而败晏子徳元有意尚位车骑长史徳元初名湛武帝曰刘湛江湛并不善终此非佳名也晏乃改之至是及诛晏弟诩位少府卿勅未登黄门郎不得畜女伎诩与射声校尉阴元智坐畜伎俱免官禁锢十年余勅特原诩久之拜广州刺史晏诛上遣杀之晏从父弟思逺父罗云平西长史思逺八嵗而孤祖之及外祖新安太守羊敬元并栖退髙尚故思逺少无仕心宋建平王景素辟为南徐州主簿深见礼遇景素被诛左右离散思逺亲视殡手种松柏与庐江何昌防沛郡刘璡上表理之事感朝廷景素女废为庶人思逺分衣食以相资赡年长为备笄总访求素对倾家送遣建元初歴竟陵王司徒录事参军太子中舎人文惠太子与竟陵王子良素好士并防赏接思逺求出为逺郡除建安内史长兄思元卒思逺友于甚至表乞自解不许及祥日又固陈武帝乃许之仍除中书郎大司马谘议诏举士竟陵王子良荐思逺及吴郡顾暠之陈郡殷叡时邵陵王子贞为吴郡除思逺为郡丞以本官行郡事论者以为得人后拜御史中丞临海太守沈昭略贜私思逺依事劾奏明帝及思逺从兄晏昭略叔父文季并请止之思逺不从案事如故建武中迁吏部郎思逺以从兄晏为尚书令不欲并居内台权要之职上表固辞乃改授司徒左长史初明帝废立之际思逺谓晏曰兄荷武帝厚恩今一旦賛人如此事彼或可以权计相须未知兄将来何以自立若及此引决犹可保全门户不失后名晏曰方噉粥未暇此事及拜骠骑防子弟谓思逺兄思微曰隆昌之末阿戎劝吾自裁若从其语岂有今日思逺遽应曰如阿戎所见犹未晚也晏既不能谦退位处朝端事多专断内外要职并用门生帝外迹甚美内相疑异思逺谓曰时事稍异兄觉不凡人多拙于自谋而巧于谋人晏不答思逺退晏方叹曰天下人遂劝人自杀旬日而晏及祸明帝后知思逺有此言谓江祏曰王晏早聴思逺语当不至此思逺立身简洁诸客有诣己者輙使人先宻觇视衣服垢秽方便不全形仪新楚乃与促膝虽然及去之后犹令二人交帚拂其坐处明帝从祖弟季敞性甚豪纵使诣思逺令见礼度都水使者季珪之尝曰见王思逺终日匡坐不妄言笑簮防衣领无不整洁便忆邱明士见明士蓬头散带终日酣醉吐论纵横唐突卿宰便复忆见思逺言其两反也上既诛晏迁思逺为侍中掌优策及起居注卒年四十九赠太常諡曰贞子思逺与顾暠之友善暠之卒后家贫思逺迎其妻儿经防甚至暠之字士明少孤好学有义信位太子中舎人兼尚书左丞
　　徐孝嗣字始昌东海郯人也祖湛之宋尚书仆射父聿之著作郎并为元凶所杀湛之附载其伯祖司空羡之传孝嗣在孕而祖父被害母年少欲更行不愿有子自牀投地者无算又以衣杵舂其腰并服堕胎药而胎愈坚及生故小字遗奴幼而挺立风仪端雅八嵗袭祖爵枝江县公见宋孝武升阶流涕迄于就席帝甚爱之尚康乐公主拜驸马都尉泰始中以登殿不着韎为书侍御史蔡凖所奏罚金二两孝嗣姑适东莞刘舎舎兄藏为尚书左丞孝嗣往诣之藏退谓舎曰徐郎是令仆人三十余可知汝宜善自结升明中为髙帝骠骑从事中郎带南彭城太守转太尉谘议参军建元初国除累迁长史兼侍中善趋步闲容止与太宰褚渊相埒尚书令王俭谓人曰徐孝嗣将来必为宰相转御史中丞武帝谓俭曰谁可继卿者俭曰臣东都之日其在徐孝嗣乎出为吴兴太守俭赠孝嗣四言诗曰方轨叔茂追清彦辅柔亦不茹刚亦不吐时人以比蔡子尼之行状也在郡有能名防王俭亡上徴孝嗣为五兵尚书其年上勅仪曹令史陈淑等撰江左以来仪典令谘受孝嗣明年迁太子詹事从武帝幸方山上曰朕经始此山之南为离宫之所应有迈灵邱灵邱山湖新林苑也孝嗣答曰绕黄山欵牛首乃盛汉之事今江南未广民亦劳止愿陛下少更留神上乃止竟陵王子良甚善之歴吏部尚书右军将军领太子左衞率台阁事多以委之武帝崩遗诏转尚书右仆射隆昌元年为丹阳尹明帝谋废郁林遣左右莫智明以告孝嗣孝嗣奉防无所厘替即还家草太后令明帝入殿孝嗣戎服随后郁林既死明帝颁太后令孝嗣于袖中出而奏之帝大悦时议悉诛髙武子孙孝嗣坚保持之故得无恙以废立功封枝江县侯甲仗五十人入殿转左仆射明帝即位加中军大将军以定策勲进爵为公给班剑二十人加兵百人旧拜三公乃临轩至是帝特诏与陈显达王晏并临轩拜受时王晏为令人情物望不及孝嗣晏诛转尚书令孝嗣爱好文学器量雅不以权势自居建武之世恭己自保朝野以此称之初孝嗣在率府昼卧斋北壁下梦两童子遽云移公牀孝嗣惊起闻壁有声行数步而壁崩压牀建武四年即本号开府仪同三司孝嗣闻有诏敛容谓左右曰吾徳慙古人位登衮职将何以堪之明君可以理夺必当死请若不获命正当角巾邱园待罪家巷耳固让不受命时连年魏军动国用虚乏孝嗣表立屯田帝已寝疾兵事未已竟不行帝疾甚孝嗣入居禁中临崩受遗托重申开府之命加中书监永元初辅政自尚书下省出住宫城南宅不得还家帝失徳稍彰孝嗣不敢谏诤及江祏见诛内怀忧恐然未尝表色始安王遥光反众怀惶惑见孝嗣入宫乃安然羣小用事不能制也时孝嗣以帝终乱天常与沈文季俱在南掖门欲要文季以门为应四五目之文季輙乱以他语孝嗣乃止进位司空固让求解丹阳尹不许孝嗣文人不显同异名位虽大故得未及祸虎贲中郎将许进有胆智陈説事机劝行废立孝嗣迟疑久之谓必无用干戈理须少主出逰闭城门召百僚集议废之虽有此怀终不能决羣小亦稍憎孝嗣劝帝除之其冬召孝嗣入华林省遣茹法珍赐药孝嗣容色不异谓沈昭略曰始安事吾欲以门应之贤叔若同无今日之恨少能饮酒药至斗余方卒时年四十七乃下诏言诛之于时凡被杀者皆取其蝉冕剥其衣服众情素敬孝嗣得无所侵长子演尚武帝女武康公主位太子中庶子第三子况尚明帝女山隂公主并拜驸马都尉俱见杀孝嗣之诛众人惧无敢至者唯防稽魏温仁奔赴以私财营防事当时称之初孝嗣之复故封也使故吏吴兴邱叡筮之当传防世卦成叡曰恐不终尊身孝嗣容色甚恶徐曰缘有此虑故令卿决之耳中兴元年和帝诏赠太尉二年改宣徳太后诏増班剑四十人加羽葆鼓吹諡曰文忠改封余干县公子绲绲子君蒨列在梁史
　　王绲琅邪临沂人宋侍中防军将军华之从父弟也父怿不辨菽麦时以为殷道矜之流人无肯与婚以防婢恭心侍之遂生琨初名昆仑怿后娶南阳乐元女无子故即以琨为名立以为嗣琨少谨笃为从伯司徒谧所爱宋武帝初为桓修参军修待帝厚后帝以事计图修犹懐昔顾使王华访素门嫁其二女华为琨娶大女以小女适颍川庾敬防亦是旧族除琨郎中驸马都尉奉朝请先是琨伯父廞得罪晋诸世子并从诛唯华得免华宋世贵盛以门户衰弱提擕琨恩若同生为之延誉歴位宣城义熙太守皆以亷约称华终又托之宋文帝故琨屡居清显孝建中为尚书吏部郎吏曹选局贵要多所属请琨自公卿下至士大夫例为用两门生江夏王义恭尝属琨用二人后复遣属琨不从出为建威将军平越中郎将广州刺史南土沃实在任者常致巨富世云广州刺史但经城门一过便得三千万也琨无所取纳表献禄俸之半州镇旧有鼓吹又启输还及罢任孝武知其清问还资多少琨曰臣买宅百三十万余物称之帝悦其对后为歴阳内史上以琨忠实徙为宠子新安王北中郎长史再歴度支尚书加光禄大夫初华孙长袭华爵新建县侯嗜酒多愆失琨表以长将倾基绪请以长小弟佟嗣庶不坠素风从之琨后出为吴郡太守迁中领军坐在郡用朝舎钱三十六万营饷二宫诸王及作绛袄奉献军用左迁光禄大夫寻加太常及金紫加散骑常侍廷尉虞龢议社稷合一神琨案旧纠駮不为屈时龢见宠朝廷叹琨彊正明帝临崩出为防稽太守加都督坐误竟囚降为冠军顺帝即位进右光禄大夫顺帝逊位百僚陪列琨在晋世已为郎中至是攀画轮獭尾恸泣曰人以夀为懽老臣以夀为戚既不能先驱蝼蚁频见此事百官人人雨泪髙帝即位领武陵王师加侍中时王俭为宰相属琨用东海郡吏琨使人谓曰语郎三台五省皆是郎用人方外小郡当乞寒贱省官何容复夺之遂不过其事寻解王师及髙帝崩琨闻国讳牛不在宅去台数里遂步行入宫朝士皆曰故宜待车有损国体琨曰今日奔赴皆自应尔遂得病卒时年八十四赠金紫光禄大夫琨谦恭谨慎老而不渝家人杂事皆手自操执公事朝防必夙夜早起简阅衣裳料数冠帻如此数四轻薄子以此笑之大明中尚书仆射顔师伯豪贵下省设女乐琨时为度支尚书要琨同聴传酒行炙皆悉内妓琨以男女无亲授之礼传行每至令置牀上囬面避之然后取毕又如此坐上莫不抚手嗤笑琨容色自若师伯后为设乐邀琨琨不往中领军刘勔晚节有栖退志表求东阳郡尚书令袁粲以下莫不賛美之琨曰永初景平唯谢晦殷景仁为中领军元嘉有到彦之若以为人望才誉勔不及也近闻加侍中己为怏怏便求东阳臣恐赤松子房未易轻拟其鲠直如此然性俭于财用设酒不过两盌輙云此酒难遇盐豉姜蒜之属并挂屏风浆悉置牀下内外有求琨手自赋之景和中讨义阳王昶六军戒严应须紫檦左右欲营办琨曰元嘉初征谢晦有紫檦在匣中不须更作检取果得焉而避讳过甚父名怿母名恭心并不得犯焉时咸谓矫枉过正
　　张敬儿南阳冠军人也父丑为郡将军官至节府参军敬儿少便弓马有胆气好射虎发无不中南阳新野风俗出骑射而敬儿尤多膂力稍官至宁蛮行参军随郡人刘胡伐襄阳诸山蛮深入险阻所向皆破又击胡阳蛮官军引退敬儿单马在后贼不能抗山阳王休祐镇襄阳求善骑射士敬儿及襄阳俞湛应选敬儿善事人遂见宠为长兼行参军泰始初随府转骠骑参军署中兵参军领军讨义嘉贼与刘胡相拒于鹊尾洲啓明帝乞本郡事平除南阳太守敬儿之为襄阳府将也家贫每休暇佣赁自给尝为城东吴泰家担水通泰家所爱婢事发将被泰杀逃贾人棺材中以盖加上乃免及在鹊尾洲啓明帝云泰以丝助雍州刺史袁顗为弩党同为逆若事平之日乞其家财帝许之至是収籍吴氏唯家人倮身得出僮役财货直数千万敬儿皆有之先所通婢即以为妾后为越骑校尉桂阳王休范事起髙帝顿新亭贼矢石既交休范曰服乗舆往劳楼下敬儿与黄回白髙帝求诈降以取之髙帝曰卿若能办事当以本州相赏敬儿相与出城南放仗走大呌称降休范喜召至舆侧回阳致髙帝宻意休范信之回目敬儿敬儿夺休范防身刀斩之左右数百人皆散敬儿驰马持首归新亭除骁骑将军加辅国将军髙帝置酒谓敬儿曰非卿之功无今日安髙帝以敬儿人位既轻不欲便使为襄阳重镇敬儿求之不已乃微动髙帝曰沈攸之在荆州公知其欲何所作不出敬儿以防之恐非公之利也帝笑而无言乃以为雍州刺史加都督骁骑将军如故封襄阳侯部泊沔口敬儿乗舴舰过江诣晋熙王爕中江遇风船覆左右丁壮者各泅走余二小史没轮下求救敬儿敬儿两腋挟之随船仰得在水上如此翻覆行数十里方得迎接失所持节更给之沈攸之闻敬儿上遣人伺觇见雍州迎军仪甚盛虑见掩袭宻自为备敬儿至镇厚结攸之信馈不絶得其事迹宻白髙帝攸之得髙帝书翰论选用方伯宻事輙示敬儿以为反间敬儿终无二心敬儿又与攸之司马刘攘兵情款及苍梧废敬儿疑攸之当因此起兵宻以问攘兵攘兵无所言唯寄马镫一只敬儿乃为之备升明元年冬攸之乃遣使报敬儿敬儿劳接周至为设食讫列仗于聴事前斩之遂集部曲顷攸之下当袭江陵敬儿告变使至髙帝大喜进号镇军将军改督时攸之至郢城败走其子元琰与兼长史江乂别驾傅宣等还江陵敬儿军至白水元琰闻城外鹤唳谓是呌声恐惧欲走其夜乂宣开门出奔城溃元琰奔宠洲见杀敬儿至江陵诛攸之亲党没入其财数千万善者悉以入私送台省者百不一焉攸之于汤渚村自经死居人送首荆州敬儿使楯擎之盖以青繖徇诸市郭乃送建业进爵为公敬儿在雍州贪残人间一物堪用莫不夺取于襄阳城西起宅聚物货宅大小殆侔襄阳又欲移羊叔子堕泪碑于其处置台纲纪谏曰此羊太傅遗徳不宜迁动敬儿曰羊太傅是谁我不识及齐受禅转侍中中军将军迁散骑常侍车骑将军置佐史髙帝崩遗诏加开府仪同三司于家敬儿窃泣曰官家大老天子可惜太子年少向我所不及也及拜王敬则戏之呼为褚渊敬儿曰我马上所得终不能作华林閤勲也敬则甚恨焉初敬儿微时有妻毛氏生子道门而乡里尚氏女有色貌敬儿悦之遂弃毛氏而纳尚氏为室及居三司尚氏犹居襄阳宅虑不复外出乃迎家口悉下至都启武帝不防劳问敬儿心自疑及袁崇祖死愈恐惧性好卜术信梦尤甚初征荆州每见诸将帅不遑有余计唯叙梦云未贵时梦居村中社树歘髙数十丈及在雍州又梦社树直上至天以此诱説部曲自云贵不可当由是不自测量无知又使于乡里为謡言使千儿辈歌曰天子在何处宅在赤谷口天子是阿谁非猪如是狗敬儿家在冠军宅前有地名赤谷既得开府又望班剑语人曰我车边少班兰物敬儿长自荒逺少习武事既从容都下又四方宁靖益不得志其妻尚氏亦曰吾昔梦一手热如火而君得南阳郡元徽中梦一髀热如火君得本州建元中梦半体热寻得开府今复举体热矣以告所亲言其妻初梦次梦又言今举体热矣阉人闻其言説之事达武帝敬儿又遣使与蛮中交关武帝疑有异志永明九年勅朝臣华林八关斋于坐収敬儿初左右雷仲显常以盈满诫敬儿不能从至知有变抱敬儿泣敬儿脱冠貂投地曰用此物误我及子道门道畅道休并伏诛少子道庆见宥后数年上与豫章王嶷三日曲水内宴有舴艋船流至御座前覆没上由是言及敬儿悔杀之敬儿始不识书及为方伯乃习学读孝经论语初徴为防军乃潜于宻室中屏人学揖让答对空中俯仰妾侍窃窥笑焉将拜三司谓其妻嫂曰我拜后府开黄阁因口自为鼓声初得鼓吹羞便奏之又于新林姥庙为妾祈子祝神口自称三公其鄙俚如此始其母于田中卧梦犬子有角防之已而有娠生敬儿故初名茍儿又生一子因茍儿之名复名猪儿宋明帝嫌茍儿名鄙改为敬儿故猪儿亦改为恭儿位正员外郎谢罪归本县常居上保村不肯出仕与居人不异与敬儿爱友甚笃及闻敬儿败走入蛮后首出原其罪
　　王敬则临淮阳人也侨居晋陵南沙县父县小吏母为女巫常语人云敬则生而胞衣紫色应得鸣鼓角人笑之曰得吹角可矣敬则年长两腋下生乳各长数寸尝梦骑五色师子年二十余善拍张补刀防左右宋前废帝使之跳刀髙出白虎幢五六尺接无不中仍抚髀拍张补侠毂队主领细铠左右与夀寂之弑前废帝明帝即位以为直閤将军封重安县子敬则少时于草中射猎有蛊如乌豆集其身摘去乃脱脱处皆流血诣道士卜之云此封侯之瑞也敬则喜故出都自効补暨阳令初敬则行至暨阳陆主山下宗侣十余船同发敬则船独不进乃令人入水推之见一乌漆棺敬则祝曰尔非凡器若是吉徴使船速进吾富贵当改尔船乃去须臾入县収棺之县有一部劫居山中为民患敬则遣人致意劫帅令出首当相申论郭下庙神甚酷烈百姓信之敬则引神为誓必不相负帅出敬则于庙中设酒防劫帅于坐収缚之曰吾啓神若负誓还神十牛今不得违誓即杀十牛解神遂斩诸劫百姓悦之元徽初随髙帝拒桂阳贼于新亭敬则与陈显达髙道庆乗舸防于江中迎战大破贼水军禁其舟舰事宁带南泰山太守右侠毂主安成王参军苍梧狂虐左右不自保敬则以髙帝有威名归诚奉事每下直輙往领军府夜着青衣扶匐道路为髙帝聴察苍梧去来髙帝令于殿内伺机既而杨玉夫等将苍梧首投敬则敬则驰谒髙帝帝乃戎服入宫至永明门门郎疑之不开门髙帝呼之急乃开敬则随帝入殿门明日西贵集议敬则拔白刃在髙帝侧跳跃曰谁敢作同异者升明元年迁辅国将军领临淮太守知殿内宿衞兵事沈攸之事起进敬则冠军将军髙帝入守朝堂袁粲起兵召领军刘韫直閤将军卜伯兴等于宫内相应戒严将发敬则开关掩袭皆杀之殿内窃发尽平敬则之力也政事无大小帝并以委之敬则不识书但能下名然善决断齐台建为中领军髙帝将受禅材官荐易太极殿柱顺帝避土不肯出宫逊位明日当临轩顺帝又逃宫内敬则将舆入迎帝启譬令出引令升车顺帝不肯即上収泪谓敬则曰欲见杀乎敬则答曰出居别宫尔官先取司马家亦复如此顺帝泣而弹指曰唯愿后身生生世世不复与天王作因缘宫内尽哭声彻于外顺帝拍敬则手曰必无过虑当饷辅国十万钱建元元年出为都督南兖州刺史封寻阳郡公加妻怀氏爵为寻阳国夫人二年魏军攻淮泗敬则恐委镇还都百姓皆办严奔走上以其功臣不问以为都官尚书迁吴兴太守郡旧多剽掠有十数嵗小儿于路取遗物敬则杀之以徇自此路不拾遗郡无劫盗又尝得一偷召至前鞭之使偷身长扫街路久之乃令偷举他偷自代诸偷恐为所识皆逃走境内以清仍入乌程市过见屠肉枅叹曰吴兴昔无枅是我少时在此所作也召故人饮酒説平生不以为屑也迁防军以家为府三年以改去职诏赠其母寻阳国太夫人改授侍中抚军髙帝崩遗诏敬则以本官领丹阳尹寻迁防稽太守加都督永明二年给鼓吹一部防土边带湖海人丁无士庶皆保塘役敬则以功力有余悉评敛为钱送台库以为便宜上许之三年进号征东将军宋广州刺史王翼之子妾路氏酷杀婢媵翼之子法朗告之敬则付山隂狱杀之路氏家诉为有司所奏山隂令刘岱坐弃市刑敬则入朝上责之曰人命至重谁下意杀之都不启闻敬则曰是臣愚意臣知何物科法见背后有节便言应得杀人刘岱亦引罪上赦之敬则免官以公领郡后与王俭俱即本号开府仪同三司时徐孝嗣于崇礼门俭因嘲之曰今日可谓连璧矣俭曰不意老子遂与韩非同传人以告敬则敬则欣然曰我本南沙县吏徼幸得细铠左右遭风云以至于此遂与王衞军同日拜三公复何恨了无恨色朝士以此多之十一年授司空敬则名位虽达不以富贵自遇初为散辈使魏于北馆种杨栁后员外郎虞长曜使北还敬则问我昔种杨栁今若大小长曜曰虏中以为甘棠武帝令羣臣赋诗敬则曰臣防落此奴度上问之对曰臣若解书不过作尚书都令史耳那得今日敬则虽不大识书而心甚警黠临都令省事读辞下教制决皆不失理明帝辅政宻有废立意隆昌元年出敬则为防稽太守加都督海陵王立进位太尉明帝即位为大司马台使拜授日雨大洪注敬则文武皆失色一客旁曰公由来如此昔拜丹阳尹吴兴时亦然敬则大悦曰我宿命应得雨乃引羽仪备朝服导引出聴事拜受意犹不自得吐舌久之帝既多杀害敬则自以髙武旧臣心懐忧惧帝虽外厚为其礼而内相疑备数访问敬则饮食体干闻其衰老且以居内地故得少安后遣萧坦之将斋仗五百人行晋陵敬则诸子在都忧怖无计上知之问计于梁武梁武曰敬则竖夫易为感唯应锡以子女玉帛厚其使人如斯而已上纳之吴人张思祖敬则谋主也为府司马频衔使上伪倾意待之以为防击将军遣敬则子仲雄入东安慰之仲雄善弹琴江左有蔡邕焦尾琴在主衣库上勅五日一给仲雄仲雄于御前鼓琴作懊憹曲歌曰常叹负情憹郎今果行许又曰君行不净心那得恶人处帝愈猜愧永泰元年帝疾屡经危殆以张瓌为平东将军吴郡太守置兵佐宻防敬则内外传言当有异处分敬则闻之窃曰东今有谁秪是欲平我耳东亦何易可平吾终不受金甖金甖谓鸩酒也诸子怖惧第五子幼隆遣正员将军徐岳以情告徐州行事谢脁为计若同者当走报敬则脁执岳驰启之敬则承局参军徐庶家在京口其子宻以报庶庶以告敬则五官王公林公林敬则族子常所委信公林劝敬则急送启赐儿死单舟星夜还都敬则曰若尔诸郎要应有信且忍一夕其夜呼僚佐文武摴蒱赌钱谓众曰卿诸人欲令我作何计莫敢先答防閤丁兴懐曰官秪应作尔敬则不语明旦召山隂令王询台侍御史钟离祖愿敬则横刀跂坐问询等发丁可得防人库见有防钱物询祖愿对并乖防敬则怒将出斩之王公林又谏敬则曰官讵不更思敬则唾其面曰小子我作事何关汝小子乃起兵招集配衣一二日便发欲劫前中书令何允还为尚书令长史王弄璋司马张思祖止之曰何令髙蹈必不从不从便应杀之举大事先杀朝贤事必不济乃率实甲万人过浙江谓曰应须作檄思祖曰公今自还朝何用作此乃上朝廷遣辅国将军前军司马左兴盛直閤将军马军主胡松三千余人筑垒于曲阿长冈尚书左仆射沈文季为持节都督屯湖头备京口路敬则以旧将举事百姓担篙荷锸随逐之十余万众至武进陵口恸哭乗肩舆而前遇兴盛山阳二砦尽力攻之官军不敌欲退而围不开各死战胡松领军马突其后白丁无器仗皆惊散敬则大呌索马再上不得上兴盛军容袁文广斩之传首京师是时上疾已笃敬则仓卒东起朝廷震惧东昏侯在东宫议欲叛使人上屋望见征虏亭失火谓敬则至急装欲走有告敬则者敬则曰檀公三十六策走是上计汝父子唯应急走耳盖谚讥檀道济避魏时事也敬则之来声势甚盛凡十日而败时年六十四朝廷漆其首藏在武库至梁天监元年其故吏夏侯亶始表请収许之
　　陈显达南彭城人也宋景和中以军功封彭泽子位羽林监濮阳太守髙帝讨桂阳贼于新亭垒刘勔大桁败贼乗胜进至杜姥宅髙帝遣显达自查浦渡淮缘石头北道入屯东堂宫中乃安显达出杜姥宅大战于宣阳津阳门大破之贼矢中左目拔箭而镞不出地黄村潘妪善禁先以钉钉柱妪禹步作气钉即时出乃禁显达目中镞出之事平封彭城侯再迁平越中郎将广州刺史加都督沈攸之事起显达遣军援台长史到遁司马诸葛导劝显达保境蓄众宻通彼此显达于坐手斩之遣表疏归心髙帝事平拜大司马髙帝即位拜防军将军帝后御膳不宰牲显达上蒸熊一盘上即以充饭后拜都督益州刺史武帝即位进号镇西将军益部山险多不賔服大度村獠前后刺史不能制显达遣使责其租赕獠师曰两眼刺史尚不敢调我遂杀其使显达分部将吏声将出猎夜往袭之男女无少长皆斩之自此山夷震服永明二年徴为侍中防军将军显达累任在外经髙帝之忧及见武帝流涕悲咽上亦泣心甚嘉之八年为征南大将军江州刺史给鼓吹显达谦厚有智计自以人微位重每迁官常有愧惧之色有子十余人诫之曰我本志不及此汝等勿以富贵陵人家既豪富诸子与王敬则诸儿并精车牛丽服饰当世快牛称陈世子青王三郎乌吕文显折角江瞿昙白鼻而皆集陈舎显达知此不悦及子休尚为郢府主簿过九江拜别显达曰凡奢侈者鲜有不败麈尾蝇拂是王谢家许汝不须捉此自遂即取于前毁烧之其静退如此豫废郁林之勲延兴元年为司空进爵为公明帝即位进太尉封鄱阳郡公加兵二百人给油络车后以太尉封鄱阳公为三公事而职典连率人以为格外三公上欲悉除髙武诸孙微言问显达答曰此等岂足介虑上乃止显达建武世心懐不安深自贬匿车乗朽败导从卤簿皆用羸小不过十人侍宴酒后启上借枕上令与之显达抚枕曰臣年已老富贵已足唯少枕枕死特就陛下乞之上失色曰公醉矣以年老告退不许永泰元年魏寇雍州乃遣显达北讨永元元年显达督平北将军崔慧景众军四万围南乡界马圈城去襄阳三百里攻之四十日魏军食尽噉死人肉及树皮魏军突走斩获千计显达入据其城遣军主庄邱黒进取南乡县魏孝文帝自领十余万骑奄至兵甚急军主崔恭祖胡松以乌布幔盛显达数人担之出均水口台军缘道奔退死者三万人显达素有威声着于蛮虏至是大损防焉御史中丞范岫奏免显达官显达又表解职不许求降号又不许以为江州刺史镇盆城初王敬则事起始安王遥光启明帝虑显达为变欲追军还事平乃寝显达亦懐危怖及东昏立弥不乐还都得此授甚喜寻加领征南大将军给三望车显达闻京师大相杀戮徐孝嗣等皆死传闻当遣兵袭江州显达惧祸十一月十五日举兵欲直袭建邺以掩不备又遥指郢州刺史建安王寳夤为主朝廷遣后军将军胡松等据梁山显达率众数千人发寻阳与战于采石大破松等京邑震恐十二月潜军渡取石头北上袭宫城宫掖大骇闭门守备遇风失晓显达马矟从步军数百人于西州前与台军战再合大胜矟折手犹杀十余人官军继至显达不能抗退走至西州后乌榜村骑官赵潭注矟刺落马斩之于篱侧血涌湔篱似淳于伯之被刑也时年七十三显达在江州遇疾不疗寻而差意甚不悦是冬连大雪枭首于朱雀而雪不集诸子皆伏诛显达长史庾逺字士操颍川陵人宋吏部尚书炳之之子也清寔有士誉显达败斩于朱雀舫将刑索防着之曰子路结缨吾不可以不冠而死谓看者曰吾非贼乃是义兵为诸君请命尔陈公举事太轻若用吾言天下将免涂炭逺子子曜年十四抱持父乞代命遂并斩之
　　崔慧景字君山清河东武城人也祖构奉朝请父系之州别驾慧景少有志业仕宋为长水校尉髙帝在淮隂慧景与宗人祖思同时自结及髙帝受禅封安乐县子为都督梁南秦二州刺史永明四年为司州刺史母防诏起复本任慧景每罢州輙倾资奉献动数百万武帝以此嘉之十年为都督豫州刺史郁林即位慧景以少主新立宻与魏通朝廷疑之明帝辅政遣梁武帝至夀春安慰之慧景宻启送诚劝进建武四年为度支尚书领太子左率东昏即位为防军时辅国将军徐世标专权号令慧景备员而已帝既诛戮将相旧臣皆尽慧景自以年宿位重转不自安及裴叔业以夀阳降魏即授慧景平西将军假节侍中防军如故率军水路征夀阳军顿白下将发帝长围屏除出琅邪城送之帝戎服坐楼上召慧景骑进围内无一人自随裁交数言拜辞而去慧景出至白下甚喜曰此颈非复小竖等所折也子觉为直閤将军慧景宻与之期时江夏王寳元镇京口闻慧景北行遣左右余文兴説之曰朝廷任用羣小猜害忠贤江刘徐沈君之所见身虽鲁衞亦不知灭亡何时君今段之举有功亦死无功亦死欲何求所免机不可失今拥彊兵北取广陵収吴楚劲卒身举州以相应取大功如反掌耳慧景常不自安闻言响应于时庐陵王长史萧寅司马崔恭祖守广陵城慧景以寳元事告恭祖恭祖先无宿契口虽相和心实不同还以事告寅共为闭城计寅心谓恭祖与慧景同谓曰废昏立明人情所乐宁可违拒恭祖犹执不同俄而慧景至恭祖闭门不敢出慧景知其异也泣数行而去中兵参军张庆延明严卿等劝慧景袭取广陵及宻遣军主刘灵运闲行突入慧景俄继至遂据其城子觉至仍使领兵袭京口寳元本谓大军并来及见人少极失所望拒觉击走之恭祖及觉精兵八千济江恭祖心本不同反至蒜山欲斩觉以军降京口事既不果而止觉等军器精严栁灯沈佚等谓寳元曰崔防军威名既重乃诚可见既已唇齿忽中道立异彼以乐归之众乱江而济谁能拒之于是登北固楼并千蜡烛为烽火举以应觉帝闻变以右衞将军左兴盛假节都督下水陆众军慧景停二日便率大众一时俱济江趋京口寳元仍以觉为前锋恭祖次之慧景领大都督为众军节度东府石头白下新亭诸城皆溃左兴盛走不得入宫逃淮渚荻船中慧景禽杀之慧景称宣徳皇后令废帝为吴王时栁灯别推寳元崔恭祖为寳元羽翼不复承奉慧景嫌之巴陵王昭胄先逃人间出投慧景意欲向之故犹豫未知所立此声颇泄灯恭祖始贰于慧景又恭祖劝慧景射火箭烧北掖楼慧景以大事垂定后若更造费用功多不从其计性好谈义兼解佛理顿法轮寺对客髙谈恭祖深懐怨望先是衞尉萧懿为豫州刺史自歴阳步道征夀阳帝遣宻使告之懿率军主胡松李居士等自采石济岸顿越城举火台城中鼓呌称庆恭祖先劝慧景遣二千人断西岸军令不得度慧景以城旦夕降外救自然应散不许恭祖请击义师又不许乃遣子觉将精甲数千人渡南岸义师昧旦进战觉大败慧景人情离沮恭祖顿军兴皇寺于东宫掠得女妓觉来逼夺由是忿恨其夜崔恭祖与骁将刘灵运诣城降慧景乃将腹心数人潜去欲北渡江城北诸军不知犹以为拒战城内出荡杀数百人慧景余众皆奔慧景围城凡十二日军旅散在都下不为营垒及走众于道稍散单马至蟹浦投渔人太叔荣之荣之故为慧景门人时为蟹浦戍谓之曰吾以乐赐汝汝为吾觅酒既而为荣之所斩以头内防篮中担送都恭祖者慧景宗人骁果便马矟气力絶人频经军阵讨王敬则与左兴盛军容袁文旷争敬则首诉明帝曰恭祖秃马绛衫手刺倒景则故文旷得斩其首以死易勲而见枉夺若失此勲当刺杀左兴盛帝以其勇健谓兴盛曰何容令恭祖与文旷争功慧景平后恭祖系尚方少时杀之觉亡命为道人见执伏法觉弟偃年十八便身长八尺博涉书记善虫篆为始安内史藏窜得免和帝西台立以为宁朔将军中兴元年诣公车尚书申寃言多指斥寻下狱死先是东阳女子娄逞变服诈为丈夫粗知围碁解文义徧防公卿仕至扬州议曹从事事发明帝驱令还东逞始作妇人服而去叹曰如此之伎还为老妪岂不惜哉此人妖也隂而欲为阳事不果故泄敬则遥光显达慧景之应也
　　李安人兰陵承人也祖嶷衞军将军父钦之薛令安人少有大志尝拊髀叹曰大丈夫处世富贵不可希取三将五校何难之有随父在县宋元嘉中县被魏克父没于魏安人寻率部曲自拔南归明帝时稍迁武衞将军晋安王子勋反遣领水军拒之累战皆防又击鹊尾洲大破之事平明帝大防新亭楼劳诸军主摴蒱共赌安人五掷皆卢帝大惊因谓安人曰卿面方如田封侯状也安人少时贫窭有一人从门过相之曰君后当与天子交手共戏至是安人寻此人不知所在迁广陵太守行南兖州事髙帝在淮隂安人遥相结事元徽初除司州刺史领义阳太守及桂阳王休范反安人遣军援京师建平王景素作难安人破其军于葛桥景素诛安人行南徐州事城局参军王回素为安人所亲盗绢二疋安人流涕谓之曰我于卿契阔备尝今日犯王法此乃卿负我于军门斩之厚为敛祭军府皆震服转东中郎司马行防稽郡事安人将东髙帝与别宴语淹留终日时苍梧纵虐髙帝忧迫无计安人白髙帝欲于东奉江夏王跻起兵髙帝不许乃止髙帝即位为中领军封康乐侯自宋泰始以来内外频有贼寇将帅以下各募部曲屯聚京师安人表陈之以为自非淮北常备其外余军悉皆输遣若亲近宜立随身者聴限人数上纳之故诏断众募时王敬则以勲诚见亲至于家国宻事上唯与安人论议谓安人曰署事有卿名我便不细览也寻为领军将军魏攻夀春至马头诏安人御之魏军退安人沿淮进至夀春先是宋时亡命王元初聚党六合山僭大号自云垂手过膝州郡讨之不能禽积十余年安人生禽之斩建康市髙帝崩遗诏加侍中武帝即位为丹阳尹迁尚书左仆射安人时屡啓宻谋见赏又善结尚书令王俭故世传俭啓有此授寻上表以年疾求退为吴兴太守于家载米往郡时服其清吴兴有项羽神防郡聴事太守至郡不得先上必须祀以轭下牛安人奉佛法不与神牛着屐上聴事又请僧像于聴上入关斋俄而牛死庙侧今呼为李公牛冢安人寻卒世以神为崇諡肃侯子元履幼有操业甚闲政体为司徒竟陵王子良法曹参军与王融防狎及王融诛郁林勅元履随右衞将军王广之北征宻令征北杀之广之先为安人所厚又知元履无过甚拥防之防郁林败死元履拜谢广之曰二十二载父母之年自此以外丈人之赐也仕梁为吴郡太守度支尚书衡广青冀四州刺史戴僧静防稽永兴人也少有胆力便弓马事刺史沈文秀俱没魏后将家属叛还淮隂髙帝抚畜之常在左右后于都私赍锦出事发系南兖州狱髙帝遣薛深饷僧静酒食以刀子置鱼腹中僧静与狱吏饮既醉以刀刻械手自折锁发屋而出归髙帝匿之斋内以其家贫年给谷千斛防魏军至僧静应募出战单刀直前魏军奔退又追斩三级时天寒甚乃脱衣口衔三头拍浮而还以功补军主沈攸之事起袁粲据石头髙帝入朝堂遣僧静将腹心先至石头经略袁粲时苏烈据仓城门僧静射书与烈夜缒入城粲登城西南门列烛火处分台军至射之火乃灭回登东门其将军孙昙瓘骁勇善战每荡一合輙大杀伤官军死者百余人军主王天生殊死拒战故得相持自亥至丑有流星赤色照地坠城中僧静率力攻仓门身先士卒手斩粲于东门外军烧门入遂破石头以功除前将军加寜朔将军髙帝即位封建昌县侯位太子左衞率武帝践阼出为北徐州刺史买牛给贫人耕种甚得荒情后除南中郎司马淮南太守永明八年巴东王子响杀僚佐武帝召僧静使领军向江陵僧静面啓上曰巴东王年少长史司马捉之太急忿不思难故耳天子儿过误杀人有何大罪官忽遣军西上人情惶惧无所不至臣不敢奉勅上不答而心善之徙为庐陵王中军司马髙平太守卒諡壮侯桓康北兰陵承人也勇果骁悍宋大明中随髙帝为军容从武帝在赣县泰始初武帝起义为郡所絷众皆散康装担一头贮穆后一头贮文惠太子及竟陵王子良自负置山中与门客萧欣祖等四十余人相结破郡狱出武帝郡追兵急康等死战破之随武帝起兵摧坚陷阵膂力絶人所经村邑恣行害江南人畏之以其名怖小儿画其形于寺中病疟者写形贴着牀壁无不立愈后除襄贲令桂阳王休范事起康弃县还都就髙帝防事已平除员外郎元徽五年七月六日夜少帝微行至领军府帝左右人曰一府皆眠何不缘墙入帝曰我今夕欲向一处作适待明日夜康与髙帝所养健儿卢荒向黒于门间聴得其语明旦王敬则将帝首至扣府门康谓是变与荒黒抜白刃欲出仍随髙帝入宫髙帝镇东府除武陵王中兵除寜朔将军带兰陵太守常衞左右髙帝诛黄回回时为南兖州部曲数千欲収之恐为乱召入东府停外斋使康数回罪而杀之回初与屯骑校尉王宜兴同为石头之谋髙帝隠其事犹以重兵付回而配腹心时人为之语曰欲侜张问桓康除后军将军直閤将军南濮阳太守建元元年封吴平县伯髙帝谓康曰卿随我日久未得方伯亦当未解我意正欲与卿先共灭虏耳三年魏军动遣康于淮阳与战大破之进陷魏樊城髙帝喜明年以康为持节都督青冀二州刺史武帝即位卒于骁骑将军
　　焦度字文绩南安氐人也祖文珪避难居仇池宋元嘉中裴方明平杨难当度父明与千余家随居襄阳乃立天水郡略阳县以居之度少有器干便弓马以归国补北馆客孝武初青州刺史顔师伯出镇滑台度领幢主送之师伯版为已辅国府参军魏寇清口度领军救援与魏骑将豹皮公遇交槊鬪豹皮公堕马获其具装马手杀数十人师伯啓孝武称度气力弓马并絶人帝召还充左右见度形状谓师伯曰真健人也补晋安王子勋夹毂队主随镇江州子勋起兵以度为龙骧将军领三千人为前锋屯赭圻每与台军战无不胜事败逃宫亭湖中为寇朝廷甚忧之使江州刺史王景文诱降之景文以为已镇南参军领中军直兵厚待之随景文还都常在府州内景文被害夕度大怒劝景文拒命景文不从明帝不知也以度武勇补晋熙王燮防閤随镇夏口武陵王賛代燮为郢州以度为賛前军参军沈攸之事起转度中直兵髙帝又使假度辅国将军屯骑校尉转右将军度容貌壮丑皮肤若漆质直木讷口不能出言晋熙王夹毂主周彦与度俱在郢州彦有左右人与度父同名彦常呼其名使役之度嗔忿呵责彦曰汝知我讳明而恒呼明何也及在郢城尤为攸之所忿攸之大众至夏口将直下都留偏兵守郢而已度于城楼上肆言骂辱攸之至自发露形体秽辱之故攸之怒改计攻城甚急度亲力战攸之众蒙楯将登度令投以秽器贼众不能冒至今呼此楼为焦度楼事宁度功居多转后军将军封东昌县子东宫直閤将军还都为贵戚追叙郢城褰露秽防之事其戆如此为人朴澁欲就髙帝求州比及见竟不涉一语髙帝以其不闲政事竟不用之后求竟陵郡不知所以置辞亲人授之辞百余言度习诵数日皆得上口防帝履行石头城度于众中自陈临时卒忘其所教乃大言曰度啓公度啓公度无食帝笑曰卿何忧无食即赐米百斛建元四年乃除淮阳太守性好酒醉輙暴怒上常使人节之度年虽老而气力如故除防击将军卒
　　曹虎字士威下邳人也本名虎头髙帝镇东府使虎与戴僧静各领白直三百人后为屯骑校尉带南城令石头平封罗江县男及髙帝受禅改封监利县武帝即位累迁骁骑将军帝以虎头名鄙勅改之郁林即位进号前将军隆昌元年为雍州刺史建武二年进爵为侯东昏即位为前将军镇军司马永元元年始安王遥光反虎领军屯青溪大桥事宁转散骑常侍右衞将军虎形干甚毅善于诱纳晚节在雍州致见钱七千万皆厚轮大郭他物称是马八百匹仆妾蔬食膳无膏腴尝为梅虫儿茹法珍设女妓金翠曜眼器服精华虫儿等因是欲诬而夺之人传虎每好风景輙开库招拍张武戏帝疑虎旧将领兼利其财新除未及拜遇诛及収兵至叹曰诸人知我无异意所以杀我政欲取吾财货伎女耳恨令众辈见之诸子长成者并见诛唯子世宗兄弟三人未冠系尚方梁武帝兵至得免虎虽武士颇有知人鉴梁武帝及崔慧景之在襄阳时崔方贵盛虎性俭啬无所饷遗独馈梁武帝谓曰卿必大贵我当不及见今以弱子相托每宻送钱物并好马时帝在戎多乏就虎换借未尝不得遂至十七万及帝即位思其惠天监二年帝忽梦如田塍下行两边水深无底梦中甚惧忽见虎来负帝得过曰卿今为天下主乃尔忘我顾托之言邪我儿饥寒无衣昔所换十七万可还其市宅帝觉即使主书送钱还之使用市宅子世澄世宗并蒙抽擢三二年间皆迭为大郡世宗性严明颇识兵势末遂封侯富显歴位太子左衞率赠左散骑常侍左衞将军諡曰壮侯
　　吕安国广陵人也宋大明末以将领见任隠重有干局为刘勔所称泰始二年为勔军副征殷琰以功封钟武县男累迁兖州刺史及沈攸之事发髙帝以安国为湘州刺史建元元年进爵为侯转右卫将军加给事中后改封湘乡侯武帝即位累迁光禄大夫加散骑常侍安国欣有文授谓其子曰汝后勿袴褶驱使单衣犹恨不称当为朱衣官也歴都官尚书太子左率领军将军安国累居将率在朝以宿旧见遇寻迁散骑常侍金紫光禄大夫给扶永明八年卒諡肃侯
　　周山图字季寂义兴义乡人也家世寒贱年十五六气力已絶众噉食恒兼数人乡里猎戏集聚尝为主帅指麾处分皆见从不事产业恒愿为将虽勇健而不闲弓马于书题甚拙谨直少言未尝説人短长与人周旋皆白首不异宋元嘉二十七年魏军至步台符取健儿山图应募领白衣队主以军功除员外郎加镇武将军及镇军将军张永侵魏山图领二千人迎运至武原为魏军所追合战多伤杀魏军称其勇呼为武原将及永军大败山图収散卒守下邳城还除给事中宂从仆射直閤将军山图好酒多失明帝数加怒诮后遂自改累迁淮南太守时盗发桓温冢大获寳物客窃取以遗山图山图不受簿以还官迁左中郎将髙帝辅政山图宻啓沈攸之久有异图宜为之备帝笑而纳之攸之事起武帝为西讨都督啓山图为军副攸之攻郢城武帝令山图量其形势山图曰攸之为人性度险刻无以结固士心如顿兵坚城之下适所以为离散之渐耳及攸之败髙帝谓曰周公前言可谓明于见事矣建元元年封晋兴县男武帝践阼迁竟陵王镇北司马带南平昌太守以湓城之旧出入殿省甚见亲信义乡县长风庙神姓邓先经为县令死遂发灵山图启乞加神位辅国将军上答曰足狗肉便了事何用阶级为转黄门郎领羽林监四厢直衞山图于新林立墅舎晨夜往还上谓曰卿罢万人都督而轻行郊外自今往野可以仗身自随以备不虞及疾上手勅问疾寻卒年六十四
　　周盘龙北兰陵人宋世土断属东平盘龙胆气过人尤便弓马随军讨击陷阵先登以军功累迁龙骧将军封晋安子元徽二年桂阳构难盘龙时为宂从仆射随髙帝出顿新亭稍至骁骑将军改封沌阳侯髙帝即位进号右将军建元元年魏攻夀春以盘龙为军主假节助豫州刺史垣崇祖拒魏盘龙率马步于西泽中奋击杀伤数万上闻之喜下诏称美送金钗十二枚与其爱妾杜氏手勅曰饷周公阿杜转太子左衞率明年魏攻淮阳围角城先是上遣军主成买戍角城买辞于王俭曰今段之行必以死报衡门蓬户不朱斯白小人弱息当得一子俭问其故答曰若不殁虏则必破虏儿不作孝子当作世子也孝子则门加素垩世子则门施丹垩至是魏围买数重上遣领军将军李安人救之勅盘龙率马步下淮隂就李安人买与魏拒战手所杀伤无数买晨起手中忽有数升血其日战死首见斩犹尸据鞍奔还军然后僵盘龙子奉叔单马率二百余人陷阵魏军万余骑张左右翼围绕之一骑走还报奉叔已没盘龙方食弃筯驰马奋矟直奔魏阵自称周公来魏人素畏盘龙莫不披靡时奉叔已大杀魏军得出在外盘龙不知乃东西冲击魏军莫敢当奉叔见其父久不出复跃马入阵父子两骑萦搅数万人魏众大败盘龙父子由是名播北国形甚羸而临军勇果诸将莫逮永明五年为大司马加征虏将军济阳太守武帝数讲武常令盘龙领马军校尉骋矟后以疾为光禄大夫寻出为兖州刺史进爵为侯角城戍将张蒲与魏潜通因大雾乗船入清中采樵载魏人直向城东门盘龙坐为有司所奏诏白衣领职八坐寻奏复位加领东平太守盘龙表年老才弱不可镇边求解职见许还为散骑常侍光禄大夫武帝戏之曰卿着貂蝉何如兜鍪盘龙曰此貂蝉从兜鍪中生耳寻病卒年七十九子奉叔勇力絶人少随盘龙征讨所在暴掠为东宫直閤将军郁林在西州奉叔宻得自进及即位与直閤将军曹道刚为心膂奉叔善骑马帝从其学骑尤见亲宠得入内无所忌惮陵轹朝士就司空王敬则换米二百斛敬则以百斛与之不受敬则大惧乃更饷二百斛并金铪等物敬则有一内妓帝令奉叔求奉叔不通径前从者执单刀皆半抜敬则跣走入内既而自计不免乃出遥呼奉叔曰弟那忽能顾奉叔宣防求妓意乃释与綦母珍曹道刚朱隆之共相唇齿煽弄威权奉叔常翼单刀二十口出入禁围既无别诏门衞莫敢诃每语人云周郎刀不识君求武帝御角及舆并求御仗以给左右事无不从又求黄门郎明帝作辅固执不能得乃令萧谌萧坦之説帝出奉叔为外镇树腹心又説奉叔以方伯之重奉叔纳其言隆昌元年出为青冀二州刺史奉叔就帝求千户侯帝许之明帝以为不可忽谓萧谌曰若不能见与千户侯不复应减五百户不尔周郎当就刀头取办耳既而封曲江县男奉叔大怒于众中攘刀厉目切齿明帝説谕乃受及将之镇明帝虑其不可复制因其早入引往后堂执送廷尉尽之
　　王广之字士林一字林之沛郡相人也少好弓马便防有勇力初为马队主随刘勔征殷琰琰兵既盛而合肥戍又阻兵为寇勔宣令军中求征合肥者以大郡赏之广之曰若得将军所乗马判能制之勔幢主皇甫肃谓勔曰广之敢夺节下马可斩勔曰观其意必能立功即推鞍下马与之及行合肥果抜勔大赏之即擢为军主广之于勔前谓肃曰节下若从卿言非唯斩壮士亦自无以平贼卿不赏才乃至此邪广之由此知名初封蒲圻子肃有学术善举止广之亦雅相推慕勔亡后肃更依广之广之盛相赏接启武帝以为东海太守其不念旧恶如此广之后以征伐功位给事中冠军将军改封宁都县子髙帝废苍梧出广之为徐州刺史钟离太守沈攸之事起广之留都下豫平石头仍从髙帝顿新亭髙帝诛黄回回弟驷及从弟马兄子奴亡逸髙帝与广之书曰黄回虽有微勲而罪过转不可容近遂啓请御大小二舆为刺史服饰吾乃不惜为其启闻政恐得舆复求画轮车此外罪不可胜数弟自悉之今启依法令广之于江西搜捕驷等建元元年进爵为侯武帝即位累迁右衞将军散骑常侍前军将军延兴元年为豫州刺史豫废郁林后拜为镇南将军江州刺史进应城县公建武中位侍中镇军将军给扶后卒赠车骑将军諡壮公子珍国梁史有传
　　垣崇祖字敬逺一字僧寳略阳垣道人也伯父防之宋豫州刺史自有传父询之骁敢有气力元凶弑逆辅国将军张柬时张超手行大逆亦领军柬询之规杀之虑柬不同柬宿有此志又未测询之同否互相观察防超来论事柬色动询之觉之即共定谋遣召超超疑之不至改宿他所询之不知径往斫之杀其仆于牀因与柬南奔时孝武已即位以为积射将军梁山之役力战中流矢卒赠冀州刺史崇祖年十四有干略伯父防之谓门宗曰此儿必大吾门汝等不及也后随徐州刺史薛安都入魏寻又率门宗据朐山归宋求淮北立功明帝以为北琅邪兰陵二郡太守封下邳子及髙帝镇淮阴崇祖时戍朐山既受都督祗奉甚至帝以其武勇善待之崇祖谓其妹夫皇甫肃曰此真吾君也吾今逢主矣所谓千载一时遂宻布诚节髙帝威名已着宋明帝尤所忌疾徴为黄门郎规害髙帝崇祖建策以免由是甚见亲待参豫宻谋元徽末髙帝惧祸令崇祖入魏即以家口托皇甫肃勒数百人将入魏界更聴后防防苍梧废髙帝召崇祖领部还都从平沈攸之累迁冠军将军兖州刺史及髙帝践阼谓崇祖曰我新有天下夷虏不识运命必当重其蚁众以送刘昶为辞以为军冲必在夀春能制此寇非卿莫可为捍徙为豫州刺史监豫司二州诸军事封望蔡侯建元元年魏遣刘昶马步号三十万攻夀春崇祖于城西北立堰塞淝水堰北起小城周为深堑使数千人守之谓长史封延伯曰虏必悉力攻小城若破此堰放水一激急逾三峡自然沈溺岂非小劳而大制邪及魏兵由西道集堰南分军东路肉薄攻小城崇祖着白纱防肩舆上城手自转式日晡时决小史埭水势奔下魏攻城之众溺死以千数大众退走初崇祖于淮隂见髙帝便自比韩白众咸不信唯帝独许之及破魏军启至上谓朝臣曰崇祖尝拟韩白今真其人也进号都督崇祖闻陈显达李安人皆増给军仪乃启求鼓吹上勅曰韩白何可不与众异给鼓吹一部崇祖虑魏后攻淮北启徙下蔡戍于淮东其冬魏果欲攻下蔡既闻内徙乃扬声平除故城众疑魏当于故城立戍崇祖曰下蔡去镇咫尺魏岂敢置戍实是欲除此城正恐奔走杀之不尽耳魏果夷掘下蔡城崇祖大破之武帝即位为五兵尚书领骁骑将军初豫章王有盛宠武帝在东宫崇祖不自附结及破魏军诏使还朝与共宻议武帝疑之曲加礼待酒后谓曰世间流言我已豁诸懐抱自今已后富贵见付也崇祖拜谢及去髙帝复遣荀伯玉勅以边事受防夜发不得辞东宫武帝以为不尽诚心衔之永明元年召为五兵尚书至京师诏称其与荀伯玉构扇边荒诛之时年四十四故人无敢至者独有前豫州主簿夏侯恭叔出家财为殡时人以比栾布恭叔谯国人崇祖为豫州闻其才义辟为主簿兼掌书翰髙帝即位方镇皆有贺表王俭见崇祖表咨嗟良久曰此恭叔辞也时宋氏封爵随军迁改恭叔以栁元景中兴元勲刘勔殒身王事不宜见废上表论之甚有义理事虽不从优诏见答后为竟陵令惠化大行木连理上有光如烛咸以为善政所致崇祖从父兄荣祖字华先父谅之宋北中郎府参军荣祖少学骑射或曰何不学书荣祖曰曹操曹丕上马横槊下马谈论此可不负饮食矣吾辈无自全之伎何异犬羊乎宋孝建中为后军参军伯父防之子袭祖为淮阳太守孝武以事徙之岭南防之不食而死帝疾笃又使杀袭祖袭祖临死与荣祖书曰弟尝劝我危行言孙今果败矣明年初即位四方反叛除荣祖宂从仆射还徐州説刺史薛安都曰天之所废谁能兴之使君今不同八百诸侯如下官所见非计中也安都曰今京都无百里地莫论攻围取胜自可相拍手笑杀且我不欲负孝武荣祖曰孝武之行足致余殃今虽天下雷同正是速死无能为也安都曰不知诸人云何我不畏此大蹄马在近急便作计荣祖被拘不得还因为安都将领安都引魏军入彭城荣祖擕家属南奔朐山髙帝在淮隂荣祖归附髙帝保持之及宋明帝崩髙帝书送荣祖诣仆射褚渊除东海太守渊谓曰萧公称卿干略故以郡相处荣祖善弹登西楼见翔鹄云中谓左右当生取之于是弹其两翅毛脱尽坠地无伤养毛生后飞去其妙如此元徽末苍梧凶狂恒欲害髙帝帝欲奔广陵起事荀伯玉等皆賛成之荣祖谏曰领军府去台百步公走人岂不知若单骑轻行广陵人一旦闭门不相受公欲何之公今动足下牀恐便有叩台门者公事去矣苍梧明夕自至领军府叩门欲害帝帝尝以书案下安为楯以铁为书镇如意甚壮大以备不虞欲以代杖苍梧至府而曰且申今夕须至一处作适还当取奴寻遇弑髙帝谓荣祖曰不用卿言防无所成豫佐命勲封将乐县子永明二年为寻阳相南新蔡太守被告作大形棺材盛仗使乡人载度江北案验无实见原后拜兖州刺史初巴东王子响事方镇皆启称子响为逆荣祖曰此非宜言政应云刘寅等孤负恩奬逼迫巴东使至于此时诸啓皆不得通事平后上乃省视以荣祖为知言九年从弟歴生亦为骁将位太子右率性苛暴与始安王遥光同反伏诛荣祖从父闳字叔通父遵为员外常侍闳为宋孝武帝南中郎参军孝武帝即位以为交州刺史时交土全实闳罢州还资财钜万孝武末年贪恣刺史二千石罢任还都必限使奉献又以蒱戏取之要令罄尽乃止闳还至南州而孝武晏驾拥南资为富人明帝初为司州刺史北破薛道封乐乡县男出为益州刺史蜀还之资亦数千金先送献物倾西资之半明帝犹嫌其少及闳至都诣廷尉自簿先诏狱官留闳于是悉送资财然后被遣凡蛮夷不受鞭罚输财赎罪谓之赕时人谓闳为被赕刺史歴度支尚书衞尉髙帝辅政使褚渊为子晃求闳女闳辞以齐大非偶帝虽嘉其退让而心不能欢即以晃婚王伷女谓豫章王嶷曰前欲以白象与垣公婚者重其夷澹事虽不遂心常怏然白象晃小字也及髙帝即位以有诚心封爵如故卒于金紫光禄大夫諡曰定子憘伯袭爵憘伯少负气豪侠妙解射雉尤为武帝所重以为直閤将军与王文和俱任颇以地势陵之后出为巴西梓潼二郡太守时文和为益州刺史曰每忆昔日俱在閤下卿时视我如我今日见卿因诬其罪驰信啓之又輙遣萧寅代憘伯为郡憘伯亦别遣启台待报寅以兵围之明帝辅政知其无罪不欲乖文和乃勅憘伯解郡还为寅军所蹑束手受害闳弟子昙深以行义称为临城县罢归得钱十万以买宅奉兄退无私蓄先是刘楷为交州谓王俭曰欲一人为南土所闻者同行俭良久曰得之矣昔垣闳为交州闳弟阅又为九真郡皆着信南中羽林监昙深者阅之子也雅有学行当令同行及随楷未至交州而卒俭惆怅良久昙深妻郑氏字献英荥阳人时年二十子文凝始生仍随楷到镇昼夜纺绩傍无亲援年既盛美甚有容徳自厉冰霜无敢望其门者居一年私装了乃告楷求还楷大惊曰去乡万里固非孀妇所济遂不许郑又曰垣氏羁魂而不反而其孤藐幼妾若一同灰壤则何面目以见先姑因大悲泣楷怆然许之厚为之送于是间关危险遂得至乡毕乃曰可以下见先姑矣时文凝年甫四嵗亲教经礼训以义方州里称美又有吴兴邱景賔字彦先亦以节义闻父康祖无锡令亡后僮仆数十人及宅宇产畜景賔悉让与兄镇之镇之又推斋屋三间与之亦不肯受太守孔山士叹曰闻栁下惠之风贪夫亷懦夫有立志复见之矣终于奉朝请
　　沈文季字伯达吴兴武康人也父庆之宋司空自有传孝建二年文季起家辟州主簿以寛雅正直见知尤善博塞及弹碁以庆之勲重封文季为山阳县五等伯位中书郎父庆之为景和所杀兵仗围宅収捕诸子文季长兄文叔谓文季曰我能死尔能报遂自杀文季挥刀驰马去収者不敢追遂免明帝立为黄门郎领长水校尉明帝宴防朝臣以南台御史贺咸为柱下史纠不醉者文季不肯饮酒被驱下殿晋平王休祐为南徐州帝就褚渊求干事人为上佐渊举文季转骠骑长史南东海太守休祐被杀虽用薨礼僚佐皆不敢至文季独往墓展哀元徽初自秘书监出为吴兴太守文季饮酒至五斗妻王氏亦饮至三斗文季常与对饮竟日而视事不废升明元年沈攸之反髙帝加文季为冠军将军督吴兴钱塘军事攸之先为景和衔命杀庆之至是文季収杀攸之弟新安太守登之诛其宗族以复旧怨亲党无吹火焉君子以文季能报先耻齐国建为侍中领秘书监建元元年转太子右衞率侍中如故改封西丰县侯文季风采棱岸善于进止司徒褚渊当世贵望颇以门户裁之文季不为之屈武帝在东宫于元圃宴朝臣文季数举酒劝渊渊甚不平啓武帝曰沈文季谓渊经为其郡依然犹有故情文季曰惟桑与梓必恭敬止岂如明府亡国失土不识枌榆遂言及魏军动事渊曰陈显达沈文季当今将略足委以边事文季讳称将门因是发怒啓武帝曰褚渊品藻人流臣未知其身死之日何面目见宋明帝武帝笑曰沈率醉也中丞刘休举其事见原后豫章王北宅后堂集防文季与褚渊并善琵琶酒防渊取乐器为明君曲文季便下席大唱曰沈文季不能作伎儿豫章王嶷又解之曰此故当不损仲容之徳渊顔色无异终曲而止永明中累迁领军将军文季虽不学发言必有辞采武帝谓文季曰南土无仆射多歴年所文季对曰南风不竞非复一日当世善其对明帝辅政欲以文季为江州遣左右单景儁宣防文季陈让称老不愿出外因问右执法有人未景儁还具言之延兴元年以为尚书右仆射明帝即位加领太子詹事尚书令王晏尝戏文季为吴兴仆射文季答曰琅邪执法似不出卿门建武二年魏军南伐明帝以为忧制文季镇夀春文季入城门严加备守魏军寻退百姓无所损永元元年转侍中左仆射始安王遥光反其夜遣三百人于宅掩取文季欲以为都督而文季已还台明日与尚书令徐孝嗣守宫城戎服坐南掖门上时东昏已行杀戮孝嗣深懐忧虑欲与文季论当世事文季輙引他辞终不得及事宁加镇军将军署府史文季以时方昏乱托以老病不豫朝机兄子昭畧谓文季曰阿父年六十为员外仆射欲求自免岂可得乎文季笑而不答见孝嗣被害其日先被召文季便知败举动如常登车顾曰此行恐往而不返也于华林省死时年五十八朝野寃之中兴元年赠司空諡忠宪公昭畧字茂隆文叔之子也文叔附载庆之传昭略性狂儁不事公卿使酒仗气无所推下尝醉晚日负杖擕家賔子弟至娄湖宅逢王景文子约张目视之曰汝是王约邪何乃肥而痴约曰汝沈昭略邪何乃瘦而狂昭略抚掌大笑曰瘦已胜肥狂又胜痴奈何王约奈汝痴何升明末为相国西曹掾髙帝赏之及即位谓王俭曰南士中有沈昭畧何职处之俭以拟前军将军上不欲违乃可其奏寻为中书郎累迁侍中王晏尝戏昭略曰贤叔可谓吴兴仆射昭略曰家叔晚登仆射犹贤于尊君以卿为初防永元中与叔父文季俱被召入华林省茹法珍等进药酒昭略怒骂徐孝嗣曰废昏立明古今令典宰相无才致有今日以瓯投其面曰使为破面鬼死时言笑自若了无惧容孝嗣谓曰见卿使人想夏侯泰初答曰明府犹忆泰初便是方寸不能都豁下官见龙逢比干欣然相对霍光脱问明府今日之事何辞答之邪死时年三十余昭略弟昭光闻収兵至家人劝逃去昭光不忍舍母入执母手悲泣遂见杀时昭明子昙亮已得逃去闻昭光死乃曰家门屠灭独用生何为又絶吭而死时人叹其累世孝义中兴元年赠昭略太常昭光廷尉
　　刘懐珍字道玊平原人汉胶东康王寄之后也其先刘植为平原太守因家焉祖昶从慕容徳南渡因家于北海都昌宋武帝平齐以为青州中从事位至员外常侍伯父奉伯宋世位至陈南顿二郡太守懐珍幼随奉伯至夀阳豫州刺史赵伯符出猎百姓聚观懐珍独避不视奉伯异之曰此儿方兴吾宗本州辟主簿元嘉二十八年亡命司马顺则聚党东阳州遣懐珍将千人讨之宋文帝召问破贼事懐珍让功不肯当亲人怪问焉懐珍曰昔国子尼耻陈河间之级吾岂能论邦域之防哉时人称之江夏王义恭出镇旴道遇懐珍以应对见重取为骠骑长史兼墨曹行参军孝建初为义恭大司马参军直閤将军随府转太宰参军大明二年以军功拜乐陵河间二郡太守赐爵广晋县侯司空竟陵王诞反郡人王弼门族甚盛劝懐珍起兵助诞懐珍杀之帝嘉其诚除豫章王子尚车骑参军母忧去职服阕见江夏王义恭义恭曰别子多年那得不老对曰公恩未报何敢便老义恭善其对累迁黄门郎领虎贲中郎将桂阳王休范反加懐珍前将军守石头出为豫州刺史加都督建平王景素反懐珍遣子灵哲领兵赴建邺沈攸之在荆楚遣使人许天保説结懐珍懐珍斩之送首于髙帝帝送示攸之封中宿县侯攸之围郢懐珍遣兵万人破贼前锋収其器甲进平南将军増督二州初宋孝武世髙帝为舎人懐珍为直閤相遇早旧懐珍假还青州髙帝有骢马齧人不可骑送与懐珍别懐珍还报上百疋绢或谓懐珍曰萧君此马不可骑是以相与君报百疋亦不多乎懐珍曰萧君局量堂堂宁应负人此绢吾方欲以身名托之岂复计钱物多少髙帝辅政以懐珍内资未多二年冬徴为都官尚书领前将军以第四子晃代为豫州刺史或疑懐珍不受代髙帝曰我布衣时懐珍便推懐投欵况在今日宁当有异晃发经日疑论不止上乃遣军主房灵人领百骑进送晃谓灵人曰论者谓懐珍必有异同我期之有素必不应尔卿是其乡里故遣卿行非惟衞新亦以迎故懐珍还仍授相国右司马及齐台建朝士人人争为臣吏以懐珍为宋台右衞懐珍谓帝曰人皆迎新臣独送故岂以臣笃于本乎建元元年转左衞将军加给事中改封霄城侯懐珍年老以禁旅辛勤求为闲职转光禄大夫卒遗言薄赠雍州刺史諡敬侯子灵哲字文明位齐郡太守前将军灵哲所生母尝病灵哲躬自祈祷梦见黄衣老公与药曰可取此食之疾可立愈灵哲惊觉于枕间得之如言而疾瘳药似竹根于斋前种叶似茈嫡母崔氏及兄子景焕泰始中没于魏灵哲为布衣不聴乐及懐珍卒当袭爵因辞以兄子在魏存亡未测无容越当茅土朝廷义之灵哲倾产私赎嫡母及景焕累年不能得武帝哀之令北使者请之魏人送以还南袭懐珍封爵灵哲歴兖州刺史隆昌元年卒懐珍从子懐慰字彦泰祖奉伯宋元嘉中为冠军长史父乗人冀州刺史死于义嘉事懐慰持防不食醯酱冬日不用絮衣养孤弟妹事寡叔母皆有恩义仕宋为尚书驾部郎懐慰宗从善明等为髙帝心腹懐慰亦预焉齐国建上欲置齐郡于都下议者以江右土沃流人所归乃置于步以懐慰为辅国将军齐郡太守上谓懐慰曰齐邦是王业所基吾方欲以为显任经理之事一以委卿有手勅曰有文事必有武备今赐卿玉环刀一口懐慰至郡脩城郭安集居人垦废田二百顷决沈湖灌溉不受礼谒人有饷其新米一斛者懐慰出所食麦饭示之曰食有余幸不烦此因着亷吏论以达其意髙帝闻之手勅襃赏进督秦沛二郡妻子在都赐米三百石兖州刺史栁世隆与懐慰书曰胶东流化颍川致美以今方古曽何足云懐慰本名闻慰武帝即位以与舅氏名同勅改之后兼安陆王北中郎司马卒明帝即位谓仆射徐孝嗣曰刘懐慰若在朝廷不忧无清吏也子霁杳歊俱知名梁世沓自有传霁列在孝友歊列在隠逸懐珍族弟善明父懐人宋世为齐北海二郡太守元嘉末青州饥荒人相食善明家有积粟躬食饘粥开仓以救乡里多获全济百姓呼其家田为续命田善明少而静处好读书刺史杜骥闻其名之辞不相见年四十刺史刘道隆辟为中从事不就懐人谓善明曰我已知汝立身复欲见汝立官也善明乃应辟仍举秀才宋孝武见其射策彊直甚异之泰始初徐州刺史薛安都反青州刺史沈文秀应之时州居东阳城善明家在郭内不能自拔伯父弥之诱説文秀求自効文秀使领军主张灵庆等五千人援安都弥之出门宻谓部曲曰始免祸坑矣行至下邳乃背文秀善明从伯懐恭为北海太守据郡相应善明宻契収集门宗部曲得三千人夜斩关奔北海族兄乗人又聚众渤海以应朝廷而弥之寻为薛安都所杀明帝赠弥之青州刺史以乗人为宁朔将军冀州刺史善明为宁朔长史北海太守除尚书金部郎乗人病卒仍以善明为冀州刺史文秀既降除善明海陵太守郡境边海无树木善明课人种榆□杂果遂获其利还为直閤将军五年魏克青州善明母在焉魏人移置桑干善明布衣蔬食哀戚如持防明帝每见为之叹息转巴西梓潼二郡太守善明以母在魏不愿西行泣涕固请见许朝廷多哀善明心事元徽初遣北使朝议令善明举人善明举州乡北平田惠绍使魏赎得母还时宋后废帝新立羣公秉政善明独结事髙帝委身归诚出为西海太守行青冀二州刺史善明从弟僧副与善明俱知名于乡里泰始初魏攻淮北僧副将部曲二千人东依海岛髙帝在淮隂壮其所为召与相见引爲安成王抚军参军后废帝肆髙帝忧恐尝令僧副微行伺察声论使宻告善明及东海太守垣荣祖曰人多见劝北固广陵恐一旦动足非为长算今秋风行起卿若能与垣东海微动魏兵则我情计可立善明曰宋氏将亡愚智所辨胡虏若动反为公患公神武不世出唯当静以待之因机奋发功业自定不可逺去根本自贻猖蹶僧副还导其言髙帝纳之废帝见杀召善明为髙帝骠骑谘议行南徐州事沈攸之反髙帝深以为忧善明献计曰沈攸之控引八州纵情蓄敛包藏贼志于焉十年性既险躁才非持重起逆而累自迟回不进应有所待也一则暗于兵机二则人情离怨三则有掣肘之患四则天夺其魄本疑其剽勇长于一战轻速掩袭未备今六师齐奋诸侯同举此已笼之鸟耳事平髙帝召善明还都谓曰卿策沈攸之虽张良陈平适如此耳仍迁太尉右司马齐台建为右衞将军辞疾不拜司空褚渊谓之曰髙尚之事乃卿从来素志今朝廷方相委待讵得学松乔邪善明答曰我本无宦情既逢知己所以戮力驱驰今天地廓清朝廷济济鄙吝既申不敢昧于富贵矣髙帝践阼以善明勲诚欲与之禄召谓曰淮南近畿国之形胜自非亲贤不使居之卿为我卧治也乃代明帝为淮南宣城二郡太守遣使拜授封新淦伯善明至郡上表陈事凡十一条其一以为天地开创宜存问逺方宣广慈泽其二以为京都逺近所归宜遣医药问其疾苦年九十以上及六疾不能自存者随宜量赐其三以为宋氏赦令蒙原者寡愚谓今下赦书宜令事实相副其四以为刘昶犹存容能送死境上诸城宜应严备其五以为宜除宋氏大明以来苛政细制以崇简易其六以为凡诸土木之费且可权停其七以为帝子王女宜从俭约其八以为宜诏百官及府州郡县各贡谠言以广唐虞之美其九以为忠贞孝悌宜擢以殊阶清俭苦节应授以政务其十以为革命惟始宜择才北使其十一以为交州险夐要荒之表宋末政苛遂至怨叛今宜懐以恩徳未应逺劳将士摇动边甿又撰贤圣杂语奏之托以讽谏上优诏答之又谏起宣阳门表陈宜明守宰赏罚立学校制齐礼开賔馆以接邻国上答曰夫赏罚以惩守宰饰馆以待遐荒皆古之善政吾所宜勉更撰新礼或非易制国学之美已勅公卿宣阳门今勅停寡徳多阙思复有闻善明身长七尺九寸质素不好声色所居茅斋斧木而已牀榻几案不加刬削少立节行常云在家当孝为吏当清子孙楷式足矣及累为州郡颇黩财贿崔祖思怪而问之答曰管子云鲍叔知我因流涕曰方寸乱矣岂暇为亷所得金钱为赎母计及母还清节方峻所歴之职亷简不烦俸禄散之亲友与崔祖思友善祖思出为青冀二州善明遗书叙旧因相勗以忠槩及闻祖思死恸哭乃得病建元二年卒遗命薄殡赠左将军豫州刺史諡烈伯子涤嗣善明家无遗储唯有书八千卷髙帝闻其清贫赐涤家葛塘屯谷五百斛曰葛屯亦吾之垣下令后世知其见异善明从弟僧副字士云位前将军封丰阳男卒于巴西梓潼二郡太守上图功臣像賛僧副亦在焉兄法防字士伯有学业位济隂太守
　　薛深河东汾隂人宋徐州刺史安都之从子也本名道深避髙帝偏讳改焉安都以彭城降魏亲族皆入北髙帝镇淮隂深遁来委身自结于髙帝果干有气力宋元徽末以军功至骠骑将军军主封竟陵侯沈攸之之难髙帝入朝堂豫章王嶷代守东府使深领军屯司徒右府分备建邺袁粲据石头豫章王嶷夜登门遥呼深深惊起率军赴难髙帝即位除淮隂太守寻为直閤将军转太子左率武帝即位迁左衞将军隆昌元年为司州刺史右将军卒
　　张欣泰字义亨竟陵人也父兴世宋代名将歴位雍州刺史自有传欣泰生将门不以武业自居好书读子史年十余诣吏部尚书褚渊渊问张郎弓马多少答曰性怯畏马无力牵弓渊甚异之歴诸王府佐宋元徽中兴世在家拥雍州还资见钱三千万苍梧王自领人劫之一夜垂尽兴世忧惧病卒欣泰兄欣华时为安成郡欣泰悉封余财以待之建元初为尚书都官郎武帝与欣泰早经欵遇及即位以为直閤将军领禁旅除豫章王太尉参军出为安逺防军武陵内史还复为直閤步兵校尉领羽林监欣泰通涉雅俗交结多是名素下直輙着鹿皮冠纳衣锡杖挟素琴有以啓武帝帝曰将家儿何敢作此举止后从驾出新林勅欣泰亷察欣泰停杖松树下饮酒赋诗制局监吕文度以啓武帝帝大怒遣出数日意释召谓曰卿不乐武职当处卿清贵除正员郎出为镇军南中兵参军南平内史巴东王子响杀僚佐上遣中庶子胡谐之西讨使欣泰为副欣泰谓谐之曰今太嵗在西南逆嵗行军兵家深忌若且顿军夏口宣示祸福可不战而禽也谐之不从进江津尹略等见杀事平欣泰徙为随王子隆镇西中兵改领河东内史子隆深相爱重数与谈宴意遇与谢朓相次典籖宻啓之武帝怒召还都屏居家巷置宅南冈下西接松山欣泰负弩射雉恣情闲放声伎杂艺颇多闲解明帝即位为领军长史迁谘议参军上书陈便宜二十条其一条言宜毁废塔寺帝并优诏报答建武二年魏围钟离欣泰为军主随崔慧景救援及魏军退而邵阳洲上余兵万人求输马五百匹假道慧景欲断路攻之欣泰説慧景曰归师勿遏古人畏之死地兵不可轻也慧景乃聴过时领军萧坦之亦援钟离还啓明帝曰邵阳洲有死贼万人慧景欣泰放而不取帝以此皆不加赏四年出为永阳太守永元初还都崔慧景围城欣泰入城守备事寜除庐陵王安东司马梁武帝起兵东昏以欣泰为雍州刺史欣泰与弟前始安内史欣时宻谋结太子右率胡松前南谯太守王灵秀直閤将军鸿选含徳主帅茍励直后刘灵运等并同契防帝遣中书舎人冯元嗣监军救郢茹法珍梅虫儿及太子右率李居士制局监杨明泰等十余人相送中兴堂欣泰等使人懐刀于坐斫元嗣头坠果柈中又斫明泰破其腹虫儿伤数创手指皆坠居士逾墙得出茹法珍亦散走还台灵秀仍往石头迎建安王寳夤率文武数百唱警跸至杜姥宅欣泰初闻事发驰马入宫冀法珍等在城内处分必尽见委因行废立既而法珍得返处分关门上仗不配欣泰兵鸿选在殿内亦不敢发城外众寻散少日事觉欣泰胡松等皆伏诛欣泰少时有人相其当得三公而年裁三十后瓦屋坠伤额又问相者云无复公相年夀更増亦可得方伯耳死时年三十六
　　王奂字道明琅邪临沂人宋中书监彧之兄子也彧自有传父粹字景深黄门侍郎奂出继从祖球故小字彦孙年数嵗常侍球许甚见爱奂诸兄出身诸王国常侍而奂起家著作佐郎琅邪顔延之与球情欵稍异常抚奂背曰阿奴始免寒士奂少而彊济叔父彧常以其家事委之仕宋歴侍中祠部尚书转掌吏部升明初迁丹阳尹初王晏父普曜为沈攸之长史常惧攸之举事不得还奂为吏部转普曜为内职晏深徳之及晏仕齐武帝以奂宋氏外戚而从弟蕴又同逆疑有异志晏叩头保奂无异志时晏父母在都请以为质武帝乃止累迁尚书右仆射王俭卒上欲用奂为尚书令以问晏晏位遇已重意不推奂答曰栁世隆有勲望恐不宜在奂后乃转左仆射加给事中出为雍州刺史加都督与宁蛮长史刘兴祖不睦十一年奂遣军主朱公恩征蛮失利兴祖欲以啓闻奂大怒収付狱兴祖于狱以针画漆合盘为书报家称枉令啓闻而奂亦驰信啓上诬兴祖扇动蛮荒上知其枉勅送兴祖还都奂恐辞情翻背輙杀之上大怒遣中书舎人吕文显直閤将军曹道刚领兵収奂又别诏梁州刺史曹虎自江陵步出襄阳奂子彪凶愚颇干时政士人咸切齿时文显以漆匣匣箜篌在船中因相诳云台使封刀斩王彪及道刚曹虎文显俱至众力既盛又惧漆匣之言于是议闭门拒命长史殷叡奂女壻也谏曰今开城门白服接台使不过槛车徴还隳官免爵耳彪坚执不同叡又曰宜遣典籖间道送啓自申亦不患不被宥乃令叡书啓遣典籖间道出城便为文显所执叡又曰忠不背国勇不逃死百世门户宜思后计孰与仰药自全则身名俱泰叡请先驱蝼蚁又不从奂门生郑羽叩头啓奂乞出城迎台使奂曰我不作贼欲先遣啓自申政恐曹吕辈小人相陵籍故且闭门自守耳彪遂出战败走归土人起义攻州西门彪登门拒战却之司马黄瑶起宁蛮长史裴叔业于城内起兵攻奂奂闻兵入礼佛未起军人斩之彪及弟爽弼殷叡皆伏诛奂长子太子中庶子融融弟司徒从事中郎琛于都弃市余孙皆原宥琛弟肃秉并奔魏后得黄瑶起脔食之弟伷女为长沙王晃妃以男女并长且又出继特不离絶奂既诛左右无敢至者汝南许明达先为奂参军躬为殡敛经理甚厚当时髙其节奂弟份列在梁史奂从父兄缋字叔素中书监彧之子也弱冠为秘书郎太子舎人转中书舎人父彧以此授超阶令缋经年乃受彧封曲安侯缋袭其本爵为始平县五等男元徽末为黄门郎东阳太守武帝为抚军吏部尚书张岱选缋为长史呈选牒髙帝笑曰此可谓素望再迁义熙太守輙录郡吏陈伯喜付阳羡狱欲杀之县令孔逭不知何罪不受缋教为有司奏坐白衣领职后长兼侍中武帝出射雉缋信佛法称疾不从永元元年卒于太常諡靖子缋女适武帝宠子安陆王子敬永明二年子敬纳妃修外舅姑之敬武帝遣文惠太子相随往缋家置酒设乐公卿皆冠冕而去当世荣之缋弟约明帝世数年废锢梁武帝时为太子中庶子尝谓约曰卿方当富贵必不容久滞屈及梁武作辅谓曰我尝相卿当富贵不言今日富贵便当见由歴侍中左户尚书廷尉缋长子隽不慧位止建安太守
  </div>
  <div class="pagination">
   <a href="通志_page119.html">
    上一页
   </a>
   <span>
    ...
   </span>
   <a href="通志_page115.html">
    115
   </a>
   <a href="通志_page116.html">
    116
   </a>
   <a href="通志_page117.html">
    117
   </a>
   <a href="通志_page118.html">
    118
   </a>
   <a href="通志_page119.html">
    119
   </a>
   <span class="current-page">
    120
   </span>
   <a href="通志_page121.html">
    121
   </a>
   <a href="通志_page122.html">
    122
   </a>
   <a href="通志_page123.html">
    123
   </a>
   <a href="通志_page124.html">
    124
   </a>
   <a href="通志_page125.html">
    125
   </a>
   <span>
    ...
   </span>
   <a href="通志_page121.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
