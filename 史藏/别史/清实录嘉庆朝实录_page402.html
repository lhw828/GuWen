<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 402 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 402 页/共 523 页
  </h1>
  <div class="content">
   ○丙子。谕内阁、御史程赞宁奏、请严私枭拒捕之禁以靖地方一摺。官引滞销。由于私盐充斥。全在地方官实力查拏。随时惩办枭徒自当畏法敛戢。近日捕务废弛。遂致私贩日多。著通谕各督抚盐政严饬所属文武员弁、认真查办。如访有窝卖私盐枭徒。立即会同擒捕。勿存消弭规避之见。其有兵役包庇者。究明按律严惩。毋稍宽贷。　　

○又谕、前据阮元等、筹议南粮寄剥截卸章程内。湖北等处六帮米三十三万二千余石。用杨村剥船运通。其江西八帮半共米三十八万七千八百余石。在北仓截卸。俱经降上□日允行。兹荣麟奏请自湖北头帮起至饶州半帮止、共十四帮半先在北仓截卸、量加堆贮如空剥轮转回杨、再将余剩米数迎帮剥载赴坝等语。所办未为妥善。南粮转运应尽先到帮船赴杨村寄剥。将在后各帮截卸北仓。若此时概行截卸。露囤堆贮。将来又将余米迎剥。多此一番辗转。既虞折耗。复虑稽延。著荣麟仍遵照原议章程。将在后之江西八帮半米石。照数截卸。其在前帮船。除现已开斛起卸米石即在北仓收贮外。未经起卸者。均仍催赴杨村寄剥。勿得频番改易。致有迟逾。　　

○又谕、皇后之胞叔明善、在刑部员外郎任内。办事认真。伊身故后。其妻觉罗氏于三日内殉节。实可嘉悯。明善著加恩追赠鸿胪寺卿。伊妻觉罗氏、即以恭人例旌恤。　　

○谕军机大臣等、御史张鉴奏、浙江省五六月闲缺雨、田禾枯槁、米价腾贵地方官禁铺户增价、各铺户因成本既贵、难于亏折贱卖、是以一石以上皆不肯卖甚有停止歇业者、又浙省商贩之米、聚于长安镇、为米商四集之所、该省大员饬委严查囤户、未免滋扰、以致富户不敢置买多米、外来之米既少、必更形短缺等语。各省地方丰歉不齐。全赖商贩流通。各就产米盈余之区。源源接济。则民食尚不致匮乏。浙省民稠地狭。即遇丰收之年。亦资外来米谷协济。若因一时米贵。抑勒各铺户减价出粜。又以严查囤户为名。索诈扰累。本地殷户既不敢多存米石。外省米商又裹足不前。将来本境之米食尽。明春青黄不接之时。穷黎必致坐困。著颜检即查明该省歉收情形。市粮价值斟酌盈虚。出示晓谕务俾商贩米石源源而来。米粮既多。其价自减。方于民食有益。不可胶柱鼓瑟。祇取给于目前而不通筹全局也。将此谕令知之。　　

○以故镇国将军绵仲子奕顺、降袭辅国将军。　　

○以内阁学士王以衔、为工部左侍郎。仍留江苏学政任。　　

○以甘肃凉州镇总兵官马元、为广西提督。　　

○丁丑。上诣大高殿行礼。　　

○还宫。　　

○谕内阁、松筠奏伊犁帮办粮饷事务笔帖式职衔鹤鸣期满遗缺、请以徐松坐补一摺。徐松于学政任内。因赃款革职。发往伊黎效力赎罪。到戍甫逾一年。松筠遽为奏请小京官职衔。帮办印房事务。殊属有意市恩。所奏不准行。松筠著传上□日申饬。所有伊犁粮饷章京一缺。照例由京派往更换。　　

○又谕、恩长等奏、卡伦官兵通同舞敝□大审明定拟一摺。福通阿派管卡伦索诈得财因赃私败露。复以自刎挟制行同无赖。著加枷号二年。满日发往伊犁充当苦差。隆祥、硕凌阿德玉及巴图鲁托克托拜等。均著照所拟完结。恩长玉福失于查察。著交部议处。其从前各任官兵。历年久远人数过多其得赃与否。既无确实证据俱加恩免其查究。嗣后该参赞大臣。于官兵派赴卡伦时务严切训诫。勿许需索钱文。扰累回众。并出示晓谕回民、如有私行勒索者。准其据实首告审明后将该官兵从重治罪。　　

○以四川绥定协副将罗思举、为甘肃凉州镇总兵官。　　

○旌表守正捐躯四川庆符县民严时仲妻陈氏。　　

○戊寅。上启銮。恭谒东陵。　　

○谕军机大臣等、本日那彦宝奏到筹议睢工大概情形、并备办料物缘由一摺。将建立坝基、挑挖引河方向、绘图呈览。此摺系那彦宝单衔具奏。吴璥方受畴二人并未会衔。此次堵筑睢工。如建立坝基挑挖引河能相度地势得宜。则办理顺手。易于合龙。即钱粮亦不致糜费。紧要机宜。无有过于此者。朕命那彦宝前往豫省。与吴璥方受畴会办。伊三人应和衷共济。计出万全。那彦宝此摺所奏。曾否与吴璥方受畴熟商。伊二人以那彦宝所定坝基引河方位为然与否。摺内俱未声明。著将此摺发交吴璥方受畴二人阅看。若伊等意见相同。可保万全无敝□大。那彦宝吴璥方受畴三人。即联衔迅速覆奏。一面克期兴办。如吴璥方受畴所见与那彦宝不合。即著伊二人另行据实由驿陈奏。并绘具图说呈览。那彦宝原图。交军机处存记。以便参酌核定。降上□日饬遵。总之此事关系重大。无论睢工漫口已逾一年。下游灾区。急思涸复。即大工所需帑银三百余万两。经户部多方筹拨。始能如数解往。现在帑藏支绌情形。伊等谅俱深知。如能于所拨之数再有节省。是伊等各发天良。若办理不慎。仍思续请帑金。则其势万有不能。伊等当慎之又慎。不可稍存诿卸附和之见。有误国事也。将此谕令知之。　　

○免跸路经过地方本年额赋十分之三。　　

○是日。驻跸烟郊行宫。　　

○己卯。驻跸白涧行宫。　　

○庚辰。遣官祭黑龙潭昭灵沛泽龙王之神。　　

○玉泉山惠济慈佑灵濩龙王之神。昆明湖安佑普济沛泽广生龙王之神。密云县白龙潭昭灵广济龙王之神。　　

○谕军机大臣等、据伯麟等奏睢工现办堵筑事宜、请共缴养廉银一万五千两解往备用等语。封疆大吏。禄入丰厚。值国家办公需费之时。情殷捐助。亦属分所当然。但睢工距云南几及万里。该处工费。前据吴璥等通盘筹计。约用银三百八十万两。业经如数筹拨。解往应用。该督抚所缴养廉一万五千两。长途运送。殊于大工无补。伯麟孙玉庭受朕厚恩。畀以边陲重寄。惟在将地方事务经理得宜。使政肃民安。边疆宁谧。通省仓库钱粮。毫无欠缺。即所以纾忱报效。再该省铜盐二事。亦经费之大端。伊等尽心筹办。能使京省鼓铸无缺。盐井额课无亏。亦即于国帑有裨。又何以区区呈缴乎。所有伯麟孙玉庭请缴廉助工之处。著不准行。设该省地方闲遇水旱。有资抚恤。或铜盐诸务。有应需调剂之处。该督抚量力捐办。可以节省帑项。则伊等义切急公。是亦在所不禁也。将此谕令知之。　　

○是日。驻跸隆福寺行宫。　　

○辛巳。上恭谒昭西陵。孝陵。孝东陵。景陵。裕陵。俱未至碑亭。即降舆恸哭。步入隆恩门。诣宝城前行礼。躬奠哀恸。王以下文武大臣官员均随行礼。　　

○世宗宪皇帝忌辰。遣官祭泰陵。　　

○谕内阁、伯麟等奏、审讯已革知县万永福妄递书本、按律定拟一摺。万永福前在山西知县任内。以妄行条奏。斥革回籍。不思安分家居。此次复遣人在贵州学政衙门陈递书本。竟敢诬托先师降笔。演为策略。实属侮圣造言。书中谬妄甚多。其最甚者。如上陵以太子代行。关圣宜去帝号。此二语即罪在不赦。仰惟皇考高宗纯皇帝特辑储贰金鉴一书。以前代建立太子。流敝□大甚多。不可踵行。如有建言以立太子为请者。即行正法煌煌圣训。卓越千古。国家亿万年所当遵守。万永福何人。敢于援论及此。又我朝崇奉关帝。备极尊礼历荷神庥助顺。上年九月闲逆贼潜入禁城。以及冬闲克复滑县。皆曾显著灵佑。朕中心钦感。方且特加封号。万永福以为宜去帝号。慢亵孰甚。该督等奏请将万永福照大不敬律拟斩即行正法。本属罪所应得。姑念该犯系因革职后妄思起用。热中颠倒。以致心志迷乱。语无忌惮。著仍照扶鸾本律应绞。即行正法。伊弟万永宁、与该犯同设乩盘。著改发黑龙江。伊徒吴希哲代递书本。著改发吉林。即行分别起解。此二犯至配所后。交该将军严加管束。如再造诗文。胡说乱讲。即行正法切勿姑息。至贵州学政李宗昉于万永福遣徒投递书本恳其代进。该学政有奏事之责。应一面奏闻。一面咨审。乃仅移咨巡抚办理。亦属不合。李宗昉著交部议处。　　

○命直隶布政使素纳来京候补四品京堂。以按察使钱臻、为布政使。通永道李銮宣、为按察使。　　

○赏跸路经过看守各行宫弁兵半月钱粮。　　

○是日。回銮。驻跸桃花寺行宫。　　

○壬午。谕军机大臣等、据常格奏代理浒关税务共五十六日、应赔银二万二千七百二十五两零。已明降谕上□日令其赔缴矣。常格声名本属平常。朕素知其为人溺于声色。性情侈靡。今代理关务。仅止五十余日。何至额缺二万二千余两。恐不免有恣情挥霍之事。著初彭龄会同阿尔邦阿、即将该关徵收号薄。饬取查核。常格经徵期内。是否徵多报少。自行花费。查有敝□大窦及贪纵劣迹。即行据实严参。如查无款据。亦必须将该关因何缺额之处。访查明确。据实覆奏毋稍徇隐将此谕令知之。　　

○缓徵直隶丰润、宝坁、龙门、定、东安、青静海、沧、盐山、新河、冀、怀安、肥乡、束鹿、文安、十五州县、水灾旱灾雹灾虫灾各村庄新旧额赋、及旗租仓谷。　　

○是日。驻跸白涧行宫。　　

○癸未。谕内阁、此案护军花龄阿初次随围。不谙差使。又行走落后该管章京苏克栋阿有督率之责正言训斥。分所当然。即加以鞭责。亦不为过。即同行之护军人等口出怨言。亦属情事之常乃花龄阿辄羞忿轻生。于行营重地。用刀自戕实属有干禁令。著交刑部、于伤痊后照行营自戕例治以应得之罪。副护军参领苏克栋阿、护军校富森布均无不合。无庸解任。护军宝惠等、俱著省释。格布舍自请议处之处。亦著宽免此上□日通谕各营知之。　　

○调荆州右翼副都统喜格、为乍浦副都统。乍浦副都统西凌阿、为荆州右翼副都统。　　

○是日。驻跸烟郊行宫。　　

○甲申。上还宫。　　

○遣官祭贤良祠。　　

○谕内阁上年逆贼林清潜蓄异谋。于九月十五日分遣党恶。突入禁门。嗣拏获从逆各犯。讯明多系乡曲无赖之徒。值农隙无事。被其煽惑。随同抢劫此等游手闲民。不从事于畎亩。往往相率为匪。攘窃奸宄。无所不为现在杪秋将届。禾稼登场。此次跸路所经。闾阎安堵。虽气象极为肃清。但戢暴安良。不可稍存懈弛。著步军统领九门、八旗、顺天府五城各率所属。将饬拏要犯认真访缉。遇有三五成群、不务正业、踪迹诡异者。随时随地留意稽查常存有备无患之心。副予安益求安之念。务使辇毂之下。令肃风清。该衙门官役。尤当同心协力。联为一体如能缉获奸匪。功则同赏。若彼此推诿玩纵。过则同罚。其顺天府四路各州县。并著该府尹等督饬。一体实力严查毋稍疏懈。　　

○乙酉。上幸圆明园。　　

○谕内阁、特依顺保等奏、查明黑龙江官兵携带幼孩内王金斗一名、曾经从贼杀人、并有应行缘坐之杜年成等。已另降清字谕上□日。分别正法核办矣。王金斗身系正贼。其余亦皆应缘坐。若非特依顺保等将该幼孩等聚集查讯。令其互相指认。查出办理。几致漏网。因思京营及各省满汉官员兵丁。由军营携回幼孩甚夥。其中似此者恐亦难免。自应覆行查办。著通谕健锐火器等营、并吉林直隶江南山东山西河南陕西甘肃四川等省驻防绿营、由军营彻回将弁兵丁。各将所携幼孩报明。听候查讯。京营由军机大臣。外省由各该将军督抚提镇等将该幼孩等传集一处。令其彼此识认。此内如有从贼及应行缘坐者。一经指出。即可究办。此等获罪之人。非互相攻讦。断不肯自行供认。此次即查有从贼及逆犯子孙罪应缘坐之人。其原带官兵本无从查察。亦不治其罪。但所携幼孩。务须按名呈报备查。以靖遗孽。勿得隐匿。致干咎谴也。将此通谕知之。　　

○以陕西布政使何铣、为太仆寺卿。　　

○丙戌。谕内阁御史孙汶奏剔厘行伍积敝□大一摺。国家设兵卫民。岁糜左藏。建置督抚提镇以统辖标营。分布备弁。责以训练原期有一兵即收一兵之用。乃积渐废弛。丛生敝□大窦。如兵丁缺出。自应即时挑补。若利其缺旷。侵蚀饷乾。则营兵即至缺额。更复以工匠裁缝厨役等项。侵占名粮。甚至有以厮役优伶充数者。则额兵之内。又复有名无实。尤为营伍钜敝□大。必应痛加革除。至于训练之法。当使人人习于技艺。无一滥竽。方成精锐。如查阅营伍时。仅将列置前牌者。阅视数牌。易启不肖营员揣测朦蔽之渐。嗣后阅视营伍大员。务将前后名牌。参错抽看。以杜欺蔽。至各兵丁等得受粮饷。皆系养赡身家所资。若沿习陋规。假办公之名。多方克扣。则该兵丁等谋生之不暇。又何能专意操防。著各该督抚提镇、督饬所属、改除积习。实力整顿。务使兵归实用。饷不虚糜。如有仍前敝□大混者。即据实严参惩办以＜闲＞军实而肃戎政。将此通谕知之。　　

○又谕、御史王嘉栋奏、清厘州县交代、以杜侵亏一摺。州县官经管仓库钱粮。前后任交代。委员监盘。本有一定例限。逾限者分别议处。如查有亏缺。接任之员。即应据实禀揭。该管上司查明参办。乃近日各省州县交代。有数年尚未算结者。其中或瞻顾寅好。私相弥缝。或畏惧上司。不敢详报。甚或冀幸升调。甘为担承。先则通融出结。迨后官经数任。辗转轇轕。积敝□大日深。伊于胡底。著通谕各直省督抚等。嗣后州县官交代。务严饬前后任及监盘之员。按限结算。毋得迟逾。前任一有亏缺。即令后任据实揭报参处。若前任所亏。后任已经查出。并未揭报。监盘官亦扶同徇隐。出结之后。别经查出。即将后任及监盘官严行参办。并将亏短各款。著落分赔。以示惩儆。　　

○又谕、吴璥等奏、睢工投效人员、请照定价交纳秸垛、核算银数、照捐例给予官职等语。本年豫省兴办大工。业已拨给帑银三百八十万两。所需秸麻。经该河督等核定价值发帑采办何须投效人员。再行捐赀购料。且户部现开捐例。豫省工次复准报捐。亦与事理未协。吴璥等所请。著不准行。　　

○丁亥。谕内阁、御史孙世昌奏、剔除赈恤积敝□大一摺。朕念切民依。如伤在抱。每遇地方水旱偏灾。议蠲议赈。不惜钜万帑金。务使一夫不失其所。有司牧之责者。宜何如仰承德意。实力奉行。俾闾阎均沾实惠。乃近来各省办理赈务。多有未善。以致诸敝□大丛生。如委员查灾。藉端需索。藩司发帑。借项扣除。造册时不核户口之虚实。胥吏易于侵渔。设厂时不酌道路之远近。饥民疲于奔走。甚至安抚失宜。致使流民转徙。强暴横行种种扰累。不一而足。是帑项虚糜而泽不下究。皆地方官奉行不力之故。本年江浙等省被旱地方。有应办赈恤者。著该督抚督饬所属。尽心经画。一切积敝□大。悉行革除。保民为国家第一要务。全在大吏实心任事。使墨吏奸胥。无从染指庶恩膏下被。用副朕怀保惠鲜之意。　　

○又谕、御史何彤然奏请严禁重徵一节。国家惟正之供。原不准额外丝毫多取。扰累闾阎。乃近日州县中。骫法营私。将收粮串照内。印写如有重徵准其更正字样。于徵收正课之外。复借追积欠为名。多方抑勒。即控告上司。仍发交本官审办。莫为申理。似此横加苛索。罔上病民。害何可言据该御史奏称此事山东为甚。湖北江苏等省。亦闲有之。著该督抚严行查察。如有似此重徵巧取者。指铭严参究办。并将粮串内重徵更正字样。通行饬禁。勿任影射。以惩贪墨而安黎元。　　

○又谕、御史贾声槐何彤然奏、民人上控案件、请敕下各督抚亲提审讯各等语。直省设立藩臬二司。综理庶政。又置督抚以统制之。督抚之秩。其初原为察敝□大除奸。与巡按无异。今定为实缺。管理地方。凡所部中有冤抑案情。府县不为申理。该督抚自应亲提鞫讯。立辨是非。庶可肃法纪而苏民困。若督抚不为审理。致小民跋涉来京控诉。钦派大臣前往查办。试思在京部院衙门。各有应办政务。岂能常令旷职。使车四出各省。又安用此督抚为耶嗣后直省督抚。遇有发交亲提审讯案件。务各亲身鞫问。违者即治以违上□日之罪。发交两司者亦如之。其本省上控案件。不得仍批交本府本县。任令掩护前非。设法消弭。遇案情重要关涉官吏者。该督抚即会集司道等当堂听断。不可养尊处优。概委之首府首县。致令官官相护。曲意弥缝。务痛改因循疲玩积习。使政平讼理。民隐得伸。则吏治自蒸蒸日上矣。将此通谕知之。　　

○谕军机大臣等、据御史何彤然奏、广西省南宁太平庆远思恩镇远五府、管辖土司四十六处、皆与各府属州县地址相错、并非化外边氓、其土民考试事宜、前经奏准、除承种番哨、隶置私田身充贱役、不准考试外、其正民杂民承种官田者、恐其入学抗粮、退田后仍准应试、乃各土官办理未能画一、往往借退田一说、影射民田为官田含混阻考以致各土童控诉纷纷、有乖抚绥之意等语该省役田官田民田。布政司俱有册档可稽。其应如何查核明晰。俾各土民考试不致受土官抑勒之处。著蒋攸铦台斐音会议具奏。将此谕令知之。　　

○以都察院左副都御史曹师会、为内阁学士。兼礼部侍郎衔。　　

○以福建按察使瑞麟、为陕西布政使。山西冀宁道讷福、为福建按察使。
  </div>
  <div class="pagination">
   <a href="清实录嘉庆朝实录_page401.html">
    上一页
   </a>
   <span>
    ...
   </span>
   <a href="清实录嘉庆朝实录_page397.html">
    397
   </a>
   <a href="清实录嘉庆朝实录_page398.html">
    398
   </a>
   <a href="清实录嘉庆朝实录_page399.html">
    399
   </a>
   <a href="清实录嘉庆朝实录_page400.html">
    400
   </a>
   <a href="清实录嘉庆朝实录_page401.html">
    401
   </a>
   <span class="current-page">
    402
   </span>
   <a href="清实录嘉庆朝实录_page403.html">
    403
   </a>
   <a href="清实录嘉庆朝实录_page404.html">
    404
   </a>
   <a href="清实录嘉庆朝实录_page405.html">
    405
   </a>
   <a href="清实录嘉庆朝实录_page406.html">
    406
   </a>
   <a href="清实录嘉庆朝实录_page407.html">
    407
   </a>
   <span>
    ...
   </span>
   <a href="清实录嘉庆朝实录_page403.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
