<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 466 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 466 页/共 681 页</h1>
    <div class="content">○丙子礼部左侍郎凯音布、内阁学士邵穆布、差往广东察审黎人王镇邦侵犯、及启衅文武官员请训上□日。上谕之曰、尔等至彼鞫审时如官员有苛酷处、即行拏问其内有升调者亦行调审倘总督有应取供之处、亦行勘问今彭鹏调补广东巡抚。尔等会同广东总督石琳、巡抚彭鹏、赴琼州鞫审。凯音布、邵穆布、奏曰、总督、巡抚、提督等、已经差人往招黎首王镇邦。若出降则己。如不降、臣等请但审现在人犯。上曰、于尔等未到之先、想已出降矣。如果不出降、尔等即审现在人犯。趁暑前速还。　　

○升内阁侍读学士敦拜、为工部右侍郎。　　

○都察院左副都御史励杜讷题提镇诸臣画疆分镇责任匪轻。迩来引见、将弁时有骑射甚劣、并年老之员屡经特上□日罢黜。夫典戎要务。首在考察将弁。何至徇庇姑容请敕下该部、将各提镇所属引见不称上□日之员、汇册进呈伏候圣裁。嗣后作何定例处分。庶提镇诸臣咸知谨凛、不敢瞻徇而将弁亦难尸素苟容矣。下部通行严饬。　　

○署四川陕西总督吏部尚书席尔达题、请亲领官兵、进巢

□刀炉蛮。得上□日、秦省地方紧要席尔达、不必领兵前往。　　

○席尔达又题、炉蛮狂悖屡率丑类攻突我官兵营盘兹据署四川提督中军参将马尔值、右营游击张自成相机奋勇击败蛮兵乘胜追逐、复得河东末威处坝二处地方下兵部知之　　

○予故原任陕西固原提督何傅、祭葬如例　　

○丁丑。上诣皇太后宫、问安　　

○直隶巡抚李光地题参原任河道总督王新命等诸事俱不效力、惟徇情面、无益河工。部议、王新命等应彻回。将河工钱粮、交李光地。上谕大学士等曰、李光地疏称、王新命、赫硕滋、宜彻回京。最为允当。今河上事务、李光地已身任之。王新命在彼奚为。将此辈彻回京中拘禁。候河工告竣之日、一并议奏。　　

○谕大学士等、张鹏翮奏修筑下河事宜、深为得当诚如此修筑钱粮节省底绩亦易。于成龙为修下河曾屡疏具题未得其宜朕俱不允。此并非可徇情面之事朕于奏章、必是非昭然、毫无可疑者、方允举行。虽日后有失、朕直受之、断不委之他人此等事、谅记注官必备载之于成龙在日、最有声势交与亦广即尔诸臣、谁与抗衡。凡于成龙所奏事于理不符者朕皆穷诘不行。今张鹏翮所奏、事俱合理、朕皆照请行、朕并非偏向张鹏翮也。初张鹏翮曾奏请改流白马湖事、毫无裨益、朕不允行。今所奏事实为有益因皆允之朕观河工之弗成者一应弊端起于工部凡河工钱粮皆取之该部每事行贿贪图肥己以致工程总无成效张鹏翮亦曾面奏云武弁藉空粮文官赖火耗河工官员、别无所获惟侵渔河工钱粮所以河务无成今张鹏翮所用钱粮俱非部支并无掣肘。自到任以来一文不肥己正项河银俱实用于河工。此河事所以得有成效也吏部题一等阿思哈尼哈番按图、因懒惰参革。照例销去三次恩诏所得拖沙喇哈番、余三等阿思哈尼哈番、应以其弟安渣袭替。从之　　

○刑科给事中汤右曾疏言、臣办事垣中阅视揭帖。见两广总督石琳、疏参雷琼道成泰慎、琼州府同知何斌、琼州右营游击詹伯豸等、遣人进黎扰害。致生黎王镇邦等、攻犯宝停等营。似此贪婪不法之员、总督石琳、巡抚萧永藻、提督殷化行、何以平时毫不觉察恣其贪毒。事起于康熙三十八年十二月内并不具题迨王镇邦不就招抚、势须用兵然后奏报徇庇容奸希图欺隐若不严加处分恐后无所儆戒必致贻误地方得上□日、所参事情著石琳萧永藻殷化行各明白回奏　　

○免陕西南郑等五县本年分旱灾额赋有差　　

○戊寅免江南徐州桃源等八州县本年分水灾额赋有差　　

○封故固山贝子福存子德普、为镇国公河道总督张鹏翮题、黄河下流最窄之处、无如安东便益门、以及对岸韩家庄。臣率道厅等官、探量两岸、相距仅六十余丈。又兼时家马头至伊家庄、河身过曲、对岸沙洲逼溜、直冲南岸韩家庄而韩家庄以下又突出沙嘴、逼溜直射北岸便益门且堤高于城、势甚危险。应将两处沙洲、于中开挑引河二道使黄流直下以固城池。以保险工。从之。　　

○张鹏翮又题、臣查勘下河见水势渐消。惟兴化积水、一时不能全退。较泰州盐城、水患尤甚臣相度形势、博采舆论。高邮、宝应、山阳、盐城、一带之水、由射阳湖之虾须二沟、入庙湾以达于海。今虾须二沟、因童营漫溢、淤为平地。虽有戛梁河出水、但河身浅狭、不足宣洩。是以泛滥。今宜将虾须二沟淤塞之处、约计四十余里、挑挖口宽十丈、深九尺一丈不等。引水入朦胧河、以达于海。鲍家庄至白驹口、八十余里、地高水壅。宜挑口宽八丈、深六七尺不等、引水由白驹场入海。捞鱼港、淤塞八十余里应挑口宽八丈、深六七尺不等、引水入海。老河口一带淤浅三里余应挑口宽十丈、深六七尺不等、引水入湖。滔子河三十二里、淤塞不通、应开口宽八丈、深六七尺不等、引水由苦水洋入海如此、则水有去路而积水可以渐消矣从之　　

○己卯上幸南苑行围。　　

○以喀尔喀故辅国公卫徵诺颜阿玉锡孙旺扎尔袭爵。　　

○兵部题、先是同马承荫、在柳州复叛之黄明署广西巡抚事麻勒吉疏称已死。乃于康熙三十七年复谋叛、在湖南地方拏获黄明供认逃匿十有余年、则麻勒吉捏报不合虽已身故应追革官职从之广东广西总督石琳题报琼州黎首王镇邦蠢动攻营不即出抚臣照会镇臣唐光尧亲统官兵前去始率侄那佛于十一月初一日亲赴投诚下所司知之壬午宗人府议已故安亲王岳乐管理宗人府理宜从公审事乃听信毕喇什之妻县主之言、徇情将贝勒诺尼母子枉法拟罪殊属不合。应将岳乐追革亲王。岳乐之子、安郡王马尔浑、僖郡王岳希、固山贝子吴尔占、辅国将军副都统塞布礼孙奉国将军色痕图等、尽革爵为闲散宗室。得上□日、岳乐著追革亲王为郡王。马尔浑、著答宽免革郡王。岳希、革去郡王。吴尔占、革去贝子。俱授为镇国公。其塞布礼之辅国将军副都统、色痕图之奉国将军悉从宽免革。　　

○癸未。孝庄文皇后忌辰。遣官祭暂安奉殿。　　

○甲申。上回宫　　

○乙酉。顺天府进春　　

○丁亥岁暮祫祭太庙上亲诣行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭太□山戊示□之神。上诣皇太后宫、问安。　　

○戊子。赐朝正外藩乌朱穆秦、苏尼特、蒿齐忒、鄂尔多斯、喀尔喀、扎鲁特、毛明安、科尔沁、翁牛特、阿霸垓、土默特、郭尔罗斯、四子部落、喀喇沁、厄鲁特、杜尔伯特、巴林阿霸哈纳、吴喇忒、敖汉、扎赖特、奈曼、克西克腾、阿禄科尔沁、王、贝勒、贝子、公、台吉、额驸、公主之孙、塔布囊等、及内大臣大学士、侍卫等、宴。　　

○旌表八旗节妇、满洲代通妻黄氏等二人、汉军钟有玉妻陈氏等二人、直隶各省节妇王嘉植妻李氏等五十人、孝女、蔡蕙一人、孝子、董元伟一人、各给银建坊如例　　

○是□山戊示□。人丁户口、二千四十一万九百六十三。田、地山荡畦地、五百九十八万六千九百八十五顷五十四亩有奇徵银二千七百三十九万五百六十八两有奇、米、豆、麦、六百九十六万八千五百六十九石有奇。草、二百八万一千六百七十七朿茶十五万七千四百五十五引。行盐、四百三十一万九千四百八十三引徵课银、二百六十九万六百九十五两有奇铸钱二万三千八百六万五千八百有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百三　　

康熙四十年辛巳春正月己丑朔上诣堂子行礼还宫拜神毕率诸王、贝勒、贝子、公内大臣、大学士侍卫等诣皇太后宫行礼御殿王以下、文武各官外藩王、及使臣等、上表朝贺停止筵宴　　

○朝鲜国王李焞、遣陪臣李光夏等、表贺冬至、元旦、万寿节。及进□山戊示□贡礼物。宴赉如例。　　

○庚寅。上诣皇太后宫、问安。　　

○辛卯。上奉皇太后、幸畅春园。　　

○甲午。孟春。享太庙。遣内大臣和硕额驸尚之隆行礼　　

○遣官祭太□山戊示□之神　　

○乙未。世祖章皇帝忌辰。遣官祭孝陵。　　

○戊戌上自畅春园回宫　　

○辛丑祈榖于上帝。上亲诣行礼上幸畅春园　　

○壬寅。以上元节赐外藩乌朱穆秦、苏尼特、蒿齐忒鄂尔多斯喀尔喀扎鲁特科尔沁毛明安、翁牛特、土默特、杜尔伯持厄鲁特阿霸垓喀喇沁王贝勒、贝子、公、台吉等及内大臣大学士侍卫等宴　　

○癸卯上元节、赐外藩王、贝勒、贝子、公、台吉等及内大臣大学士侍卫等宴　　

○甲辰。上诣皇太后宫、问安　　

○戊申赐朝正外藩王、贝勒、贝子、公、台吉等、银币鞍马有差　　

○己酉。升内阁学士兼管詹事府詹事事巢可托、为盛京刑部侍郎。　　

○庚戌。升太常寺卿李铠、为通政使司通政使。　　

○镶蓝旗满洲都统宗室辉兰、以老病乞休。允之。　　

○辛亥。上诣皇太后宫、问安。　　

○升右春坊右庶子辛保、为都察院左副都御史。　　

○壬子。上奉皇太后、自畅春园回宫。　　

○免江南宿州卫康熙三十九年分水灾额赋有差。　　

○癸丑上御太和殿视朝文武升转各官谢恩　　
</div>
    <div class="pagination">
<a href="清实录康熙朝实录_page465.html">上一页</a><span>...</span><a href="清实录康熙朝实录_page461.html">461</a><a href="清实录康熙朝实录_page462.html">462</a><a href="清实录康熙朝实录_page463.html">463</a><a href="清实录康熙朝实录_page464.html">464</a><a href="清实录康熙朝实录_page465.html">465</a><span class="current-page">466</span><a href="清实录康熙朝实录_page467.html">467</a><a href="清实录康熙朝实录_page468.html">468</a><a href="清实录康熙朝实录_page469.html">469</a><a href="清实录康熙朝实录_page470.html">470</a><a href="清实录康熙朝实录_page471.html">471</a><span>...</span><a href="清实录康熙朝实录_page467.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
