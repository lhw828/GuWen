<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 1615 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 1615 页/共 1860 页
  </h1>
  <div class="content">
   ○以甘肃凉州镇总兵苏灵、河州镇总兵巴彦图、对调。　　

○庚辰。上御依清旷。勾到秋审官犯。服制。及云南、贵州省。情实罪犯。停决官犯五人。服制斩犯二十一人。云南斩犯二人。绞犯八人。贵州斩犯二人。绞犯六人。余四十七人、予勾。　　

○谕、据海绍奏、九江关向有协造二员。帮办差务。似属冗设。请令景德镇同知、统率巡检、就近稽查。所有协造二员。一并裁彻等语。协造二员。原为帮办窰务。该处既有同知分驻。又有巡检一员。皆系该道所属。足资弹压。所有协造二员。著照所请。准其裁彻。　　

○谕军机大臣等、本日据刘峨奏、讯究王成功、据供、在邯郸重正镇地方。遇徐克展、已将胡须薙去。骑匹赤马。段文经、骑匹青白马。张均德、刘勤、步行西走。该犯记张均德曾言山西潞安府张村赵二、与伊相好。或伊四人。都投张村赵二处。已委员驰赴潞安查拏等语。前直隶获犯常有良供称、张均德逃往潞安。又据明兴讯据王振齐供称、徐克展等从馆陶东北逸去。业经节次谕令该抚、督饬各属。并于潞安一带。实力缉拏。今据王成功所供、该四犯随同潜赴山西自必在彼藏匿。且段文经等、既有乘骑马匹毛片。可以认识。尤易踪迹。著传谕福崧、速委干练员弁。在潞安府张村地方。严密搜查。并将赵二、速拏严究。自可得该犯等实在下落。无难迅就擒获。并著于获犯后。迅速覆奏。　　

○又谕、据永保奏、臬司王昶、已升授云南藩司。应行交代赴任。现委潼商道德明。于商州潼关一带。督饬查拏秦国栋等。令王昶回省。趱办任内事件。以便交代起程其臬司印务。请以粮道顾长绂兼署等语。前因伊阳县逸犯秦国栋、及大名案首犯段文经、徐克展等、查拏未获。已降旨令王昶不必急于来京陛见应在彼督饬员役。上紧躧缉要犯。务期弋获。并恐该省属员。或因王昶已升别省。有呼应不灵之处。谕令永保、豫为诫饬。勿致掣肘。今两案要犯。尚未就获。正应令王昶、在彼竭力悉心。督饬搜捕。乃永保以该司升任云南。遽派潼商道德明、前往商州一带。更换王昶。试思王昶前赴新任。与拏获要犯。孰为缓急。乃并不权其轻重。即派道员更调。于奉旨督缉案件。视为海捕具文。何拘泥不晓事体若此。所有陕西臬司印务。即著顾长绂兼署外。至王昶此时。毋庸令德明更换。应仍在商州潼关一带。上紧严缉秦国栋、段文经等。俟获犯后。再令交代起程。亦不为迟。将此传谕知之。　　

○辛巳。谕、前据吴省钦奏、本年顺天乡试诸生中。年届八十以上者、侯锳等五名。三场俱已完卷等语。现在榜发。俱未中式。但念该生等年逾八袠。犹能踊跃观光。宜沛渥恩。以广作人雅化。著加恩将侯锳、苏彩飞、王浤、梁元鉟、刘子旭、俱赏给举人。准其一体会试。使皓首穷经者。得偿夙志。用昭嘉惠耆龄至意。　　

○谕军机大臣等、豫省解到郝润成一犯。经军机大臣覆讯。据供、本系离卦教内人。王廷引入震字教。离字卦中、总头目高二、住河南高家楼地方。副头目杨老五、住肥乡县葫芦营。郅智远、住大名县北小隆化村等语。该犯等传播邪教。分布八卦。引诱多人。现据郝润成供。离字教总头目高二、住河南高家楼方地。未知属何州县。自应查明拏究、但恐同教众多。民情不无惊扰。著传谕毕沅、将高二一犯。暗中访察。密行缉捕。勿致张皇滋扰。其杨老五、郅智远。著刘峨俟大名一案办完后。再行访缉。至该犯等邪教。系分别八卦名目。除所供震离两卦教外。其余六卦党与。自必不少。该督等务须不动声色。于平时留心稽察。密行访查。务净根株。勿使仍留余孽。潜滋暗长。以期地方宁谧。方为妥善。　　

○壬午。谕、据恒秀奏、每年于兴安山后、精奇哩江、乌拉等处捕貂。貂鼠皆窜境外。嗣后请令捕貂人等。在松花江南山中夹捕。自可多获。于索伦人等生计。亦有禆益等语。此奏尚属可行。著照恒秀所请。行知都尔嘉、遇捕貂时。酌派官兵。互相严查管辖。捕貂人等。倘生事偷窃。即著拏交恒秀治罪。　　

○谕军机大臣等、大名纠众滋事一案。首犯至今未获。恐该犯闻山东、山西、邻近各省。查拏紧急。或竟由豫省潜窜入湖广襄阳一路藏匿。俱未可定。著传谕李侍尧、严饬湖南北各属文武员弁。一体购线设法侦缉。李侍尧办事。尚属认真。自能实力查缉。若将首犯段文经等、迅速拏获。岂不更见出力耶。段文经。徐克展、年貌单。著钞寄阅看。并谕李封、一体留心。勿任久稽显戮。　　

○癸未。上御依清旷。勾到四川省、情实罪犯。停决斩犯十二人。绞犯十人。余八十五人、予勾。　　

○谕军机大臣等、本日勾到四川省秋审情实人犯。共八十八起。核其情节。多系斗殴抢夺。凶顽不逞之案。看来究因该省啯匪余习。积渐相仍。民情习于凶悍。是以此等案件。较他省为多。著传谕保宁、于该省刑名事件。务须留心办理。毋任畸重畸轻。以期明刑弼教。使强悍之徒。革面洗心。民风渐臻醇化。无有枉纵。方为妥善。　　

○又谕、前据管干珍奏、江西帮各船土宜。应令扎筏。或用划船拨运抵通。并知会各关口、照漕船土宜旧例办理。已降旨允行。并令徵瑞妥协办理矣。江西帮船所携土宜。皆系京城日用所需。上年因南漕截卸起拨。南货到京者少。价值未免稍昂。今江西帮船所带南货。已于中途起拨时。划筏载赴通津。自可源源到京。著传谕绵恩。舒文、留心访察。南来货物。是否已逐渐流通。运京售卖。近日价值能就平减。不至昂贵之处。据实覆奏。　　

○甲申。谕、据明兴奏、本月四日。于梁家浅途次。接据接察使锦格禀报、九月初二日三更时分。司监斩犯单大经等二十名。脱械反狱。当即督率兵役擒拏。该犯等持械拒捕。经兵役砍毙于＜王已＞等五名。擒获单大经等十三名。尚有顾狗、张曰虔。二犯未获。除砍毙及伤重已死各犯外。恭请王命。即行正法。请将司狱王德遥、革职拏问。按察使锦格、革职。并自请严加议处等语。司监系会禁要犯重地。现届勾到之期。尤应严密防范。乃监犯二十名。同时反狱。实属废弛已极。司狱王德遥、著革职拏问。明兴、著交部严加议处。至按察使锦格。监狱是其专责。前此历城县越狱一案。臬司杨廷桦、系革职拏问。交刑部治罪。今该抚何得仅将锦格、请旨革职。锦格亦著革职拏交刑部治罪。藩司缪其吉、虽非专管。但近在同城。且值抚臣公出。不能先事查察。著交部察议具奏。所遗山东按察使员缺。著玉德补授。玉德曾任山东道员。今又弃瑕录用。畀以臬司重任。倍应感激朕恩。益加奋勉。该省越狱之案。已有两次。前任臬司。因此均获重谴。玉德当以为戒。随时留心。实力整顿。倘再有疎虞。杨廷桦、锦格、即其前车之鉴。玉德接奉此旨。即行速赴新任。此时且不必前赴行在请训。其拏获脱逃监犯高观灯、荆来子。莱芜县章典、宁阳县张士琛、尚属留心奋勉。著明兴于此案办竣后。将该二员送部引见。至该司东南二监房人犯。于单大经等反狱时。俱安静未动。著交军机大臣。会同行在刑部。酌予末减。该抚查明各犯姓名案情。及原拟罪名。迅速开单。送军机处核办。　　

○谕军机大臣等、东省历城县越狱之案。事隔未久。且案内逸犯。尚有七名未获。乃司监又有反狱之事。可见该抚平日、于地方事务。竟不能认真整顿。以致疎懈废弛若此。尚得谓之有人心者乎。且臬司于监狱。是其专责。前此历城监犯越狱。系在县监。尚将杨廷桦革职。拏交刑部治罪。今乃在该臬司衙门监狱。该抚仅请将锦格革职。已属错谬。非徇庇而何。至单大经等三名。该抚以业经受伤身死。应毋庸议。尤属糊涂已极。著严行申饬。单大经、系起意反狱首犯。何得因其身死。即置不议。所有单大经一犯。著即戮尸枭示。看来明兴、迭经此等案件。竟已神识昏瞀。手足无措。但地方事务紧要。该抚于此时。转不必过于惶惧。务宜安静料理。毋致张皇失措。其案内逃犯顾狗、张曰虔、二名。即速严饬所属。四路侦缉。务克期就获。明正典刑。若再致远扬潜匿。漏网稽诛。则明兴罪上加罪。恐不能当此重戾也。　　

○乙酉。谕、据明兴奏、东省旧欠钱粮米谷耔种等项。递年积压。款项繁多。若同时并徵。恐小民力有未逮。请将上年被旱各州县。历年未完钱粮。及民借耔种银两。并上年缓徵漕粮等项。分年带徵等语。山东省历年歉收。今□山戊不□幸获丰稔。民间旧欠。自应稍缓催徵。以纾民力。所有止年秋禾被旱成灾之峄县、聊城、莘县、濮州、范县、观城、朝城、定陶、菏泽、等九州县。并坐落卫地。除五十年钱粮。照例按成灾分数。分年带徵外。其未完四十六七八九等年旧欠银九万七千一百五十五两零。又上年被旱勘不成灾之德州、长清、新泰、莱芜、平阴、东阿、东平、泗水、滕县、阳谷、寿张、郓城、钜野、恩县、茌平、当邑、益都、昌乐、寿光、昌邑、维县、兰山、郯城、蒙阴、费县、沂水、金乡、鱼台、嘉祥、等二十九州县。并坐落卫地。未完四十六七八九五十等年旧欠银八十八万一千九百三十两零。又峄县等三十八州县。积年未完民借常社米麦易谷、共五十六万二百一十七石零。民借未完耔种银、一十九万六千八百三十二两零。并各该州县五十年分。尚有缓徵漕粮米十万一千七百五石零。及漕仓银两。俱著加恩。准其分作两年带徵。以纾民力而裕盖藏。该部即遵谕行。　　

○谕军机大臣等、本日据王柄奏、现在北仓截卸漕船。所有湖广帮船。业已起卸完竣。江西在前等帮、跟接入境。即可趱卸等语。此次湖广及江西在前各帮。业已陆续行抵北仓。即可起卸完竣。虽据刘峨奏称。所有江西后帮。已用剥船一千二百只。迎赴前途。全数起拨。径运通仓。但现在天气尚早。或此项剥运漕米。全行抵通后。尚觉节气和暖。不至冻阻。所有剥船。已属空闲。正可乘此时、再将北仓截存漕米。陆续运通。俾早运一日。多得数石。即可早抵通仓一日。明年又省数石剥运之烦。岂不甚善。著传谕保泰、蒋赐棨、即行酌筹办理。　　

○又谕、据明兴奏、拏获焦玉坤一犯。讯与段文经等、并不相好。伊子焦成芳、曾说徐克展约往大名。有事商量。伊并不知所商何事。该犯又名焦义坤、恐即系焦风德。严究坚不承认。现解赴军机处候讯等语。焦玉坤之子焦成芳、既经直隶咨缉。复与郝润成供出之焦成旺、名姓相仿。其焦玉坤是否即系焦风德。拏到后。该抚自应切实根究。讯取确供。乃以质证无人。即行解送军机处。以为诿卸之地。已属非是。至该省历城越狱案犯。迄今几及三月。祇获许四妮、张五、二名。其余七犯。何以至今尚无一名就获。又司监反狱人犯。虽当经擒捕十八人。其在逃二犯。亦并未即时就获。况昨据奏、知县章典、张士琛、闻信即行拏获逃犯高观灯、荆来子、二名。则从前历城越狱之案。为时已久。岂所属州县转不能访拏就获。可见该抚平日。政务阘冗废弛。全不认真整顿。明兴身任封疆。所司何事。著传旨严行申饬。再该省司监内、东南两监房各犯。于单大经等反狱时。安静未动。昨已谕令明兴、查明原案罪名。速行开送军机处。现届山东省勾到之期。著再传谕明兴、迅速查明。务于月内送到。以凭核办。勿致迟误。　　

○又谕、据图萨布奏、审究海阳县拐骗幼孩。伤残肢体一案。讯据卞官氏、及幼孩等供。陈同彪所拐幼孩。实系卞和尚。并非谢阿浅。自幼生疮烂去手足。遇陈同彪、将伊背往漳泉一路求乞。打骂受苦不过。后至海阳被拏。适谢实煌幼子被拐报县。遂妄认为父母。嗣见亲生母官氏、前来识认。只得据实供明。并非陈同彪用灰水泡烂。割断手足等语。此案陈同彪、若果诱拐幼孩。采生折割。情罪重大。自当按律定拟。乃该抚等、将现获幼孩。与卞官氏等、三面质对。委系诱拐属实。并无折割情事。则原问官、何以即据捏指诬供。率行具详。此与从前该省用药迷人。故入人罪一案何异。恐又系原审之员。并不确核案情。用刑诬服。希图保荐。送部引见等事。不可不确实查究。以成信谳。著传谕图萨布、即将此案系何员承审。因何妄禀陈同彪、用灰水泡烂。伤残肢体。有无故入周内等情。于定案时、据实查明具奏。并谕孙士毅知之。　　

○又谕。前据全德奏、滁州生员骆愉、呈送书策。条陈盐务积弊。及戊戌春间。有赐总商宫妃一事。扬州众鬨传等语。已谕令全德、将骆愉解送刑部候讯矣。因思恒豫、于四十四年二月。调任扬州府。距骆愉所称戊戌春间。仅隔一载。此事扬州早经传播。自必人言藉藉。该府到任后。曾否有所闻。其骆愉所称盐务弊端。恒豫在扬州莅任有年。于鹾政利弊。自当熟悉。著传谕李世杰、即密传该府赴清江浦。面为询问。令其据实登答。至李世杰、由江苏佐杂。历任府州。于两淮盐务。尤应知其详细。骆愉书内所陈各节。是否属实。及应作何厘剔之处。亦不可以人废言。并著李世杰、就其所见。据实覆奏。骆愉书策副本。著发交李世杰阅看。寻奏、臣于本年五月。莅任两江。访问州县及盐务各员。俱称按照旧章办理。即有一二处、因今昔情形不同。详请增价。亦经盐臣旭例或驳或准。随时酌办。不闻长价病民。再询问恒豫、据称调任扬州时。从未闻有人传说赐妃一事。至所称两淮盐务。亦与臣所访相符。得旨、大概骆愉捏造。速解审讯即明。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百六十四


大清高宗法天隆运至诚先觉体元立极敷文奋武孝慈神圣纯皇帝实录卷之一千二百六十五　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世

袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修乾隆

五十一年。丙午。九月。丙戌。上御依清旷。勾到广西、广东、情实罪犯。停决广西斩犯三人。绞犯六人。广东斩犯九人。绞犯十二人。余六十五人、予勾。　　

○是日、上自避署山庄回銮。驻跸喀喇河屯行宫。　　

○丁亥。谕、前因浙省仓库亏空。不能依限弥补。特派大臣前往查办。并因窦光鼐为该省学政。见闻较切。因令就所闻见。据实陈奏。此朕兼听并观之意。嗣据窦光鼐覆奏、浙属之嘉兴、海盐等、仓库亏缺。浮于报明之数。并以平阳知县黄梅、丁忧演戏。列款入奏。朕以其不避嫌怨。曾褒其公正。迨阿桂等查明该省亏缺。较原报之数。有减无增。所□□□□尔□黄梅款迹。谓系窦光鼐误听人言。实无其事。而窦光鼐执辩不休。且据伊龄阿两次□□□□尔□奏、窦光鼐自赴平阳。招集生监。逼写亲供。咆哮生事。其时朕以此案。业经阿桂等审明。窦光鼐固执己见。聚集生童招告。恐煽惑人心。致启讦讼之风。窦光鼐不得为无罪。是以将伊革职拏问。此政体国法。必当如此办理。非朕之憎窦光鼐也。嗣据窦光鼐将黄梅贪黩款迹。逐一查出。并将借票捐单呈览。赃款凿凿。是其言并非无据。而阿桂等前次在彼查办。竟为地方官瞒过。伊龄阿又复听信属员一面之词。受其怂恿。遂尔冒昧□□□□尔□奏。不可不彻底根究。因即降旨。将窦光鼐宽释。并令阿桂、带同窦光鼐、回至浙省。并派闵鹗元、会同前往查办。兹据阿桂等、将黄梅在任婪索各款。严切审讯。黄梅勒借吴荣烈等钱二千一百千文。侵用田单公费钱、暨朋贴采买钱、一万四千余千文。而于原报亏缺谷价。仅弥补四千余两。仍未依限补足。是窦光鼐所奏。惟黄梅匿丧演戏。及侵用廪生饩粮、并短发老民银两、三款属虚。其余三款。已为确实。是伊从前冒昧固执之咎。尚属可宽。现在陆锡熊、已出学差。所有光禄寺卿。著加恩令窦光鼐署理。即行来京供职。至黄梅于乾隆四十三年。调任平阳。在任八年。种种贪黩营私。历任上司。漫无觉察。实难辞咎。但四十三年以后督抚。如王亶望、陈辉祖、俱已另案治罪。法无可加。惟福崧在巡抚任。已历数年。乃于此等劣员。骩法侵贪。并不据实□□□□尔□奏。岂可复膺封疆之任。前任藩司盛住、所属州县钱粮。是其专责。伊在浙、较之福崧。尤为最久。亦复置若罔闻。姑容阘冗。是盛住亦不应仍任织造。伊等现交部严议。自系革任革职。难邀宽宥。福崧、盛住、先著革去翎顶。俱著来京候旨。所有山西巡抚员缺。著勒保补授。勒保接奉此旨。即赴新任。不必前来行在请训。其杭州织造。著额尔登布去。至伊龄阿于黄梅婪索一案。虽非其任内之事。但听属员之言。两次将窦光鼐冒昧□□□□尔□奏。是其错谬。伊已自请交部严加议处。著在任听候部议。其余失察之各上司。俱著交部查取职名。分别严加议处。朕办理庶务。一秉大公至正。总期案情核实。从不稍存成见。及诸臣功过。惟视其人之自取。除将阿桂等审拟一摺。交军机大臣。会同行在该部核议具奏外。将此通谕知之。　　

○又谕、嗣后行在勾到本。著随报发京。不必由驿单发。　　

○又谕、据普福奏、青海唐古忒喇嘛陇布诺扪汗、欲赴藏礼拜达赖喇嘛。臣以从前呼图克图之呼毕勒罕、须入觐后。始可赴藏等因晓谕。乃伊不遵引例。径自私行前往。应请议处、等语。陇布诺扪汗、系出家人。尚非扎萨克王公可比。如扎萨克王公等、未经入觐。即赴藏礼拜达赖喇嘛。自属不可。今陇布诺扪汗、或因未经出痘。不可前来。其违例不遵晓谕。私行前往。著从宽免议。且朕深悉黄教喇嘛、原有赴藏学艺之例。嗣后无论已经入觐与否。有欲赴藏者。照例给与路引。毋庸拘呼图克图之例。留保住、普福等、将此传谕达赖喇嘛、及青海游牧喇嘛蒙古等知之。以示朕广兴黄教至意。并著普福、于陇布诺扪汗、自藏回时。严加申饬。令其勿再妄行。嗣后有欲赴藏者。毋得不领路引。私自赴藏之处。一并宣谕知之。　　

○谕军机大臣等、山西巡抚员缺。已令勒保补授。该省向属安静无事。现大名一案首犯段文经、徐克展等、及伊阳县逃犯秦国栋、皆未就获。或向晋省逃窜。亦未可定。是该省此时。须查拏邻境逆犯。最为紧要。勒保接奉此旨。著速赴新任。毋庸前来行在请训。到任后。务须实力上紧。督率所属员弁。将段文经等各犯。迅速搜捕。按名擒获。毋使远扬潜匿。漏网稽诛。以副简用之意。　　

○又谕、据明兴奏、在钜野县张家楼地方。访获越狱绞犯顾狗一名。现在解省审办等语。此案同时越狱重犯二十名。虽陆续拏获正法。及在监砍毙者。共十九名。尚有逸犯张曰虔一名。未经就获。又历城县越狱案犯。迄今几及三月。祇拏许四妮、张五、二名。其余七犯。尚无一名就获。可见该省缉捕。全不认真。各属州县。因循日久。又视为海捕具文。乃明兴摺内。尚称设法购线严拏。克期务获。毋许一名漏网。其意不过摭拾虚词。一奏塞责。岂要犯多名。历久未获。犹得谓之上紧侦缉。实力督拏者乎。明兴、著再传旨严行申饬。历城逸犯。并大名二首犯。仍著该抚严督所属。尽行访拏。速正典刑。庶可稍赎前愆也。　　

○西藏办事大臣普福奏、黄河北岸奎屯西哩克等五卡。为巡防贵德、循化、河州、洮州、松潘、等处番众偷渡而设。向不论远近。均派纳罕达尔济等五旗兵驻守。今据扎萨克郡王台吉等、请将纳罕达尔济、察罕诺扪汗、隆本、等三旗。就近驻奎屯西哩克等卡。罗布藏丹津、衮楚克、等二旗。就近驻郭罗克等卡。既免兵丁换班往返。且于熟悉之地。防范易周。仍饬纳罕达尔济统辖。不时稽察。报闻。　　

○是日、驻跸常山峪行宫。　　

○戊子。上御行殿。勾到福建、奉天、情实罪犯。停决福建斩犯八人。绞犯六人。奉天斩犯三人。绞犯四人。余八十人、予勾。　　

○谕曰、福康安、现于十月内起程来京陛见。永保。著署理陕甘总督印务。俟福康安回任后。永保即前往塔尔巴克台、办理□□□□尔□赞大臣事务。换庆桂回京。其陕西巡抚员缺。著巴延三补授。　　

○又谕曰。额尔登布。已放杭州织造。所有热河总管员缺。著全德补授。徵瑞、著调补两淮盐政。其长芦盐政员缺。著穆腾额补授。徵瑞接奉此旨后。即前赴新任。不必来行在请训。其盐政印务。著交王柄暂署。全德、著即来京。所有两淮盐政印务。著交李世杰兼署。穆腾额、著将粤海关监督印务。交图萨布兼署。即赴长芦新任。不必俟佛宁到粤交代。　　

○又谕曰、海宁、徐绩、在外年久。应派员前往更换、保泰、著授为□□□□尔□赞大臣。前往科布多、更换海宁。福崧、著加恩授为二等侍卫。前往和阗、更换徐绩。协同博兴、办理事务。昨伊犁出有办理粮饷章京二缺。其一缺、著佛喜保前往。其余一缺。著加恩赏给盛住主事职衔。交与奎林差遣。令其效力行走。无庸由部另派废员。福崧、盛住、于何处接得此旨。即于何处自备资斧前往。不必来京谢恩。　　

○又谕、凡遣往新疆大臣等、所兼京缺。既已均不开出。嗣后驻藏办事大臣等缺。亦著不必开出。　　

○又谕、上年刑部堂官喀宁阿等、于审讯海昇。致死伊妻吴雅氏、装点自缢一案。意存瞻徇。是以降旨。将伊等降为四品顶带。以示惩儆。今事隔经年。该堂官等奉职尚为勤奋。且办理本年各省秋审案件。亦俱核拟妥协。喀宁阿、胡季堂、穆精阿、姜晟、俱著加恩复还原品顶带。　　

○又谕、昨阿桂、闵鹗元、奏窦光鼐事。已经降旨。今复思之。浙省仓库亏空。未能依限弥补。特派阿桂、曹文埴、姜晟、伊龄阿、先后前往该省。彻底查办。伊等自应将各州县亏空实在情形。及有无借弥补为名。藉端勒索侵肥之事。详晰查究。据实□□□□尔□劾。方不负委任之意。何得祇凭地方官结报。就案查核。遽为了事。即如黄梅贪黩营私。赃款累累。实由借弥补亏空为名。侵渔肥橐。而于原报亏短谷价。仅弥补四千余两。仍未依限补足。阿桂等、从前查办时。即应将此等情弊。详悉访查。切实根究。方足以服众惩贪。岂黄梅种种婪索之事。乃在亏空本案之外耶。即使案外之事。钦差大臣。犹当查办。何况案内之事乎。阿桂等以该省亏缺。较原报之数。有减无增。即谓可以完案。而于黄梅借端派敛各弊。并不虚心察访。若果如此。则此等案件。祇须令督抚等照常查讯。由地方官出结具详。已可完案。又何必特派钦差前往办理。今因窦光鼐、将黄梅借票田单查出。据实具奏。经朕复令阿桂、会同闵鹗元、前往覆审。并再四申谕。令阿桂毋得稍存回护芥蒂之见。始据阿桂等、将黄梅在任勒借部民钱文。及侵用田单公费朋贴各款。据实审出。试思此等情弊。非从前阿桂等、遗漏未曾查出之事乎。阿桂等此次查审时。如窦光鼐所□□□□尔□黄梅各款。俱涉虚诬。尚可藉口。今既审实。则阿桂等岂无应得之咎。乃并不自行检举。且窦光鼐所□□□□尔□黄梅款迹。虽有三款审实。但前此查办黄梅时。节据伊龄阿等奏称、窦光鼐哓哓执辩。咆哮生事。并有不要性命。不可做官之语。亦殊乖大臣之体。又称黄梅母死演戏。家人窃物外逃。透漏信息。并逼令典史李大璋、书写呈词。以为证据。今已审明并无其事。是窦光鼐亦不得为无过。是以现在祇令署理光禄寺卿。若无此等情节。朕必将伊仍以侍郎补用矣。阿桂等定案时。亦应将窦光鼐所□□□□尔□黄梅款迹。虽已审实。而从前性情偏执。举动乖张不合之处。分晰陈奏。乃并未经议及。可见阿桂等、始则因窦光鼐坚执多事。心怀憎恶。及事已审实。则又妄臆朕典护窦光鼐。不复置议。尤属非是。使阿桂等、于窦光鼐哓哓争执时。果能虚心采纳。从此访查。则黄梅款迹。未必不早经得有根据矣。况阿桂日侍禁廷。宁不知朕办理庶务。惟期核实。从不稍存爱憎成见。即下至匹夫匹妇。亦不肯使之稍有冤抑。岂于大臣、转有所爱憎于其间。而不为之辨白耶。又黄梅调任平阳。在任八年。赃私累万。其历任本管道府。瞻徇袒庇。并不揭□□□□尔

□。本省抚藩。亦俱置若罔闻。非寻常失察可比。其罪甚大。设各省效尤。国政尚可问乎。是以降旨。将福崧、盛住、俱行革任。阿桂等定案时。自应将各该上司道府等。查明严行□□□□尔□奏。乃仅于摺内。照常请交部查取职名。分别严议。此一节。阿桂等亦难辞瞻顾回护之咎。但朕意不为已甚。故如此完案耳。至闵鹗元、因其本系刑部司员出身。且久任巡抚。办事尚为认真。是以令同阿桂前往。此案既经审出实情。即应将阿桂等原审未实之处。附摺□□□

□尔□奏。否则亦应于定案具奏时。将此一节。提知阿桂。令其自行请罪。方为不负任使。乃亦默无一言。随同列衔具奏。闵鹗元。系封疆大臣。又非随出司员。何得委随若此。应交部议处。至伊龄阿、于窦光鼐冒昧□□□□尔□奏。及今案情审实。其自请议处摺内。祇以不应□□□□尔□奏窦光鼐为词。而于从前审办失察之处。亦无一言引咎。岂伊龄阿独非原审之人耶。阿桂、曹文埴、姜晟、伊龄阿、俱著交部严加议处。朕临御五十余年。寿逾古稀。犹日孜孜。于批览奏摺。事无钜细。无不准情酌理。处以大公。阿桂等、岂于此等处忽而不察。可以将就完案。遂将颟顸混过耶。将此通谕知之。　　

○以工部右侍郎苏凌阿、为总督仓场侍郎。　　

○是日、驻跸两间房行宫。　　

○己丑。谕曰、毓奇等奏。江西帮船。今□山戊不□回空较迟。存船食米无多。请将各该丁等、应交三升八合余米。本年先行交纳一半。其余一半。俟下年买米搭运。再行交纳等语。江西漕船。较别省帮船。程途稍远。今□山戊不

□因江境漫口阻滞。抵直较迟。各该丁等、将来回空日食无余。丁力不无拮据。所有应交三升八合余米。著加恩本年免其交纳。竟于五十二三两年内。每年分交一半。以示体恤。该部遵谕速行。　　

○又谕曰、苏凌阿所遗镶白旗满洲副都统员缺。著保泰补授。保泰现在出差。著德成署理。　　

○谕军机大臣等、前因豫省伊阳夺犯拒捕案内。首犯秦国栋。逃逸未获。及直隶大名案内。段文经。徐克展、二首犯等在逃。恐该犯窜入豫省。节经降旨。令毕沅等、督率严拏。并谕江兰。在彼缉捕。更为得力。迄今尚未据奏拏获。其段文经、徐克展二犯。该督等犹可诿为邻省之事。未能即时查拏就获。至秦国栋一犯。独非该戕官首犯乎。且该犯情罪重大。乃亦不能实力侦缉。该督等所司何事。所有秦国栋一犯。及段文经等。竟责成毕沅、江兰、专心在彼督率查拏。若不能拏获。现在湖广总督。有李侍尧署理。并不需人。毕沅且不准前赴新任。江兰亦不准遽卸藩司之任。来京陛见。其段文经等二犯。仍著该督等、一体严密侦缉。毋得视为具文。以致正犯潜匿稽诛。倘经别处拏获。恐该督等不能当其咎也。　　

○又谕、据李侍尧等奏、河南伊阳案内。逸犯杜三、于樊城地方盘获。现解豫审办等语。杜三、系伊阳拒捕戕官案内逸犯。今在该省盘获。则同案在逃之秦国栋等、或亦由河南窜入该省潜匿。李侍尧、须严饬各属。实力查拏。务期弋获。再大名案内段文经、徐克展、二犯。潜逃未获。前已降旨。谕令李侍尧等、于湖南北两省。严饬文武员弁。一体购线设法侦缉。李侍尧办事尚属认真。务将此二案首犯。实力查缉。以期迅速就获。无负委任之意。并谕李封知之。　　

○又谕、本日据福崧奉、前赴潞安张村。将赵二即赵
  </div>
  <div class="pagination">
   <a href="清实录乾隆朝实录_page1614.html">
    上一页
   </a>
   <span>
    ...
   </span>
   <a href="清实录乾隆朝实录_page1610.html">
    1610
   </a>
   <a href="清实录乾隆朝实录_page1611.html">
    1611
   </a>
   <a href="清实录乾隆朝实录_page1612.html">
    1612
   </a>
   <a href="清实录乾隆朝实录_page1613.html">
    1613
   </a>
   <a href="清实录乾隆朝实录_page1614.html">
    1614
   </a>
   <span class="current-page">
    1615
   </span>
   <a href="清实录乾隆朝实录_page1616.html">
    1616
   </a>
   <a href="清实录乾隆朝实录_page1617.html">
    1617
   </a>
   <a href="清实录乾隆朝实录_page1618.html">
    1618
   </a>
   <a href="清实录乾隆朝实录_page1619.html">
    1619
   </a>
   <a href="清实录乾隆朝实录_page1620.html">
    1620
   </a>
   <span>
    ...
   </span>
   <a href="清实录乾隆朝实录_page1616.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
