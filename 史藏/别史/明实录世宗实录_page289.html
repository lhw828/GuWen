<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 289 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 289 页/共 518 页</h1>
    <div class="content">○礼部尚书席言自言巡抚湖广时所按长沙知府宋卿贪污杀人事并有验而御史按察使挟亲故徇情尽反其词请遣官覆按  上即命前所遣襄府勘事官并鞠以闻  命漕运轻赍银两悉给运军支用不必扣取羡余过淮之日总兵都御史验封给与十分之三以备沿途支费其余待至湾御史员外等俱验给之完粮之后各卫所官具报支销数目有朦胧侵欺者听运军陈诉从重遣戍把总官失觉察者降二级回卫差操著为令
　　○癸未
　　○升河南副使李际可为山西布政司右参政韶州府知府周叙四川按察司副使
　　○南京总理粮储兼巡抚右都御史吴廷举以老疾乞休不许廷举又言应天诸府税粮捕负过多请申明律例通行遵守于是三法司会议言徵收税粮限期及罪名律文皆已明载至于条议不过推广律意因事立法耳如违限一年律称迁徒今以迁徒之法不行则有比流减半准徒二年之例又恐准徒无以惩恶则有无故不纳秋粮发附近及边卫充军之例如官吏受财律以枉法论今以枉法满贯止准徒五年不足以禁赃汗则有满贯充军之例律称提调管粮即部粮故又分职守等苐定为住俸降级之例律例轻重大抵互相发明盖欲发在必行刑不轻用臣等谓诸挟势积习奸弊应严总追徵者宜悉如廷举议行之然东南连岁灾伤民困已极有司供敛多于税粮甚有废革诏书公自催科致财尽民穷良为可悯宜下令有司俾遵守律例及时催微勿因循误事临期酷逼有违法科敛者罪之如律例  上然之命粮税皆及时催徵如法稽考不得因循误事有滥行科扰者严加禁革
　　○夜五更月犯五诸侯东苐一星
　　○甲申
　　○升江西左布政使陈洪谟为都察院右副都御史巡按江西等处
　　○户部言仁寿清宁未央等宫及皇亲功臣庄田及牧马草场地皆有灾伤子粒银并应减免请下御史核实如民田事例量为蠲除报可
　　○裁革浔州庆远二府通判融县县丞思思县主簿思恩军民府照磨儒学训导各一员从广西巡按御史汪渊奏也  上以大同宣府粮储告乏命户部及今两镇有年亟发太仓见银及太仆寺马价各十五万遣官和籴分贮镇城以备支用有虚数射利者按其罪
　　○贵州采运大木至天津有司夫役不继工部识借拨四卫秋班官军拽运至厂  上然之兵部言营军轮班操备乃  祖宗成法谋虑深远顷者以操备为虚文视官军为人匠诸所兴作动辄借拨以致行五日耗武备日弛万一有警调用不足咎将谁归况今  殿已完木运可缓  上纳其言乃罢借拨之命
　　○初思恩土目刘召叛令其党黄安等夺定罗堡掠良民兵备副使等檄田州土官岑猛剿捕之猛佯许而按兵境上不进都指挥佥事孙震直前立营抚之为贼所执守巡数遣人省谕之召诡言掣回田州兵乃出震守巡不得已从之义欲尽掣思恩守城兵守巡不可召亦境不出震而是时诸州土官皆党逆观望莫肯用命总督都御史张嵿等调湖广永顺保靖土兵各万人与本省官兵剿之仍留折粮银二十万以给军饷事下兵部覆言永顺保靖世讎难于共事调兵太多则所过骚扰宜敕都御史盛应期及太监总兵先遣官抚谕令亟出震不则选调两广汉土兵及永顺土兵五千两江土兵三千剿之其奏留军饷亟令户部议处又言土兵岑猛党逆多诈都指挥孙震寡谋被执兵备守巡等官皆有地方之责法宜究治苐用兵之际姑责以后图俟事定令纪功御史具功罪以请  上皆从之
　　○夜三更月犯鬼宿西北星五更又见月犯积尸气
　　○乙酉
　　○以广西布政司右布政使蒋瑶为江西左布政使江西按察司佥事陶谐为河南副使
　　○户部覆大同总兵桂勇条陈边务一官军月粮本折间支宜如旧例微岁荒米贵则听以便宜从事一马料故皆给豆日三升宜从本色惟愿支折色者听不可为例至于夏马应下场牧放虽有小警不得遽之草束惟大寇须调集攒廉者听借支草料以月粮扣还一帮军余丁及换守城者皆已占役勿令种纳屯粮苦以他徭一军士冬衣布花宜责所司刻期徵角□羊以八月内放给本折如例军官折色俸银有过期者为处补后皆按季给之一按伏官军出百里外及不至百里而能逐虏与相拒一二日以上者并支行粮草料其在五十里内或纵虏深入乃按伏百里内者皆罢勿给议上  上皆允行之
　　○裁革耀同官县添设同知县丞各一员以狭西抚按官奏也
　　○兵部言大仆寺贮银预备买马以应边方征调之急今以和籴借用乃一时权宜设复因循宜借令马价缺乏卒有急胡以处之此大可虑也请自今军饷各以职掌出办无更取之太仆则事体一而马政不废诏可
　　○丙戌
　　○翰林院学士张璁以大礼既成请退休以全臣莭言臣与桂萼生不同方官不同署窃见一时朝议有乖万世纲常是以见同论同遂不嫌于犯众理直气直乃不觉于成仇幸获  圣心难胜众口是日桂萼方献夫亦上疏求退  上皆优答不允初唐王薨承奉长史言宫人张氏有娠然张氏实病痞久之乃觉承奉等以前奏报不审自首待罪  上切责而宥之
　　○回酋速坛儿等二万骑入边围肃州城镇巡官告急兵部请调狭西延宁及庄浪四路游奇官军各三千驰赴肃州听都指挥陈九畴莭制巡按御史随军纪功又以诸路客兵不相统一请慎选大臣总制武官提督户部亟发官银二十万给之  上悉从部议命遣太监一人监督总提督亟推堪任者以闻已而部推原任兵部尚书彭泽可用  上特命兵部尚书金献民兼都察院右都御史总制军务署都督佥事杭雄充总兵官提督军务促令速往
　　○都察院遣岁遣御史印烙马匹  上命如弘治间例三岁一差
　　○丁亥
　　○以肃州告急命发太仓银十四万给其军饷礼部集廷臣议迁  陵事众皆以为不可于是尚书席书等言  显陵乃先帝体魄所藏事体至重昔  高皇帝不迁  祖陵  太宗不迁  孝宗盖其慎也臣等博询众论咸谓  显陵形胜真帝王幽宅  先帝封藏已久不宜轻动随全钱子勋谄谀小人妄议  山陵宜下法司按问  上曰  先帝陵寝远在安陆朕朝夕瞻望不胜哀痛其再会群臣熟计以闻
　　○戊子
　　○升江西右参政林廷＜木昂＞为湖广布政司右布政使
　　○户部覆直隶巡按李东巡抚都御史胡及给事中黄仁山等奏言江北淮阳诸群灾伤重大席书赈济钱粮具有报册止令巡按官勘报自无隐弊不必又差内外重臣以滋劳扰太监黄伟等可勿遣  上谓遣官查勘已有成命部臣不谙事体复行奏扰乃切责而宥之  命清平伯吴杰为神机营坐营官
　　○己丑  命选拨围营精骑六百择把总骁健者三人统领官赏银五两军二两令随总制尚书金献民西征献民请以都指挥佥事申锡等五人自随从之
　　○庚寅
　　○南京给事中王仁山等言臣事君犹子事父三谏不听则号泣从之今诸臣论谏大礼不啻再三伏哭阙门冀有所敢悟耳不虞触  圣怒罹死伤至于此极幸俯赐宽宥以光  圣德＜锍-釒＞入  上怒其狂率轻渎夺俸二月
　　○分守庄浪副总兵鲁经以疾乞解职因荐前都指挥刘爵张斌素有将材今坐小法谪戍宜用之甘肃责以自郊都指挥李义勇略闻于虏中宜遣救甘肃之急不宜坐令营置之闲地  上以鲁经世守忠义勇略著闻不允敕令戮力讨贼以树奇勋爵等听于军前委用  命兵部发太仆寺马价银五千两给甘肃镇买补战马
　　大明世宗肃皇帝实录卷四十三
大明世宗肃皇帝实录卷四十四
　　嘉靖三年十月壬辰朔孟冬享  太庙  谕户部今边方有警军饷不充各处该徵银两及已徵未角□羊已角□羊未纳者其亟遣官查催备用仍斟酌开中上纳事例以闻不得因循误事尚书秦金等因请差部属四员分委推解从之
　　○癸巳
　　○以刑部广东司署员外郎张俭为江西按察司佥事
　　○锦衣卫带俸指挥佥事文荣奏求河间府静海县庄田有旨待明年秋后勘明议处
　　○九卿漕运官会议漕规一江西南城新城二县徵兑本色如正德十六年例一河南山东二省秋粮共准折银一十四万石除四万石照旧每石折银六钱余皆八钱一申明平江伯陈锐奏准事例各卫旗军审差辨料事体通融拨补不得偏累影射一将遮洋总舡只暂改苏常令江北中都二总迤北卫所改拨小滩领兑以均劳役一裁北直隶总并入山东分南直隶为上下江使上江总兑安庆池太广德等处不复东过瓜州下江总兑苏松常镇等处不复西过仪真为军船有余则以江西浙江不尽之粮各就便领兑  上皆从之特以轻赍银两未有议命如前旨通行给与运军不必扣取羡余其运船仍许量载土宜若不系奸豪附带者免入官
　　○夜晓刻火星犯太微垣上将星
　　○甲午
　　○以湖广荆州岳州襄阳常德等府水灾准改折南京仓粮暂免徵各项物料
　　○甘肃巡抚陈九畴奏求京库流黄一万斤应用工部覆旧无此例苐今虏警方急宜特与之报可
　　○乙未
　　○有男子王道携金相珠宝绦环行鬻于市锦衣卫巡捕官疑其为道执之道自称本名为隰川王府奉国将军聪□氵阝盈□有旨下礼部险问会日暮仪制司官令原官校押出候审道寻脱亡礼部尚书席书及锦衣卫掌卫事都指挥骆安以闻  上切责安及礼官失贼俱令对状下角□羊官张昇等法司按问行五城严缉王道务在必获既而书安等各上＜锍-釒＞引咎  上皆宥之惟仪制司官罚俸一月
　　○丙申  上以京营空虚缓急无恃谕兵部令会同提督总兵严核各营原额若干在逃故绝役占各若干亟条议处补事宜以闻兵部以  上意谕总兵官武定侯郭勋于是勋奏言臣顷奉谕遍核安乡伯张坤等所督一十二营总计在京原额并外卫春秋二班十六司寄操官军共三十六万有奇土木之变死囚过半先臣于兼首发大议稍稍募补选其骁果任战者团为十二营而汰其老弱别为三营以供洒扫之用军威复振逮  武宗朝璧宠坛权戒卒役于豪门公储入于私橐冒滥乾没者不可胜计  皇上登极首诏裁革营伍肃清沧廋稍实但今亡者未还绝者未补视原额不及十之三四请下廷臣集议预图长策  上是之命兵部务求足食足兵之要搏采众议以闻
　　○丁酉
　　○荫兵部左侍郎李昆子光绪送监读书以三年考满故也  以辽东岁稔预发太仓年例银十五万两命管粮郎中李淮会同镇巡官及时收买粮料待用  诰敕房办事翰林院带俸译字官王寿等称效劳日久比例乞升  上以寿系监督官奏带人数不  启行乃妄奏陈乞切责而宥之
　　○庚子
　　○遣恭顺侯吴世兴等为正使编修马汝骥等为副使持节册封潞城宣惠王聦嫡长子俊梭为潞城王夫人袁氏为潞城王妃汝阳安和王同经庶第一子镇国将军安澓为汝阳王永宁王夫人戴氏为永宁王妃东城兵马副使挥陈淮次女为义阳王妃通城温惠王荣渡嫡弟二孙辅国将军英峪为通城王益阳恭和王恩铜嫡长子宠淄为益阳王荡英昭安王芝＜土瓦＞嫡长子弥锷为荡阳王夫人张氏为荡荫王妃德阳王申銈嫡弟二子镇国将军宾澭为德阳王襄邑昭和王祐榉庶弟二子厚藩为襄邑王东城兵马副指挥陈懋长女为江宁王妃东城兵马副指挥王诏长女为建宁王妃东城兵马副指挥李镐次女为遂昌王妃监生张珂长女为安邑王妃东城兵马副指挥杨文锦次女为汉川王妃
　　○兵部推举材勇将官堪任领官御虏者见任六人欲永马永王佐鲁纲张輗刘渊退间三人朱振潘浩刘晖得旨永等仍以原职在任有警调用振等徵入为署都指挥佥事同纲輗坐营管事
　　○辛丑
　　○免易州粟务四厂岁贡果品初永乐间有孝民进果之例免其杂差至是年久树枯民贫不能堪命部臣为之请许之
　　○壬寅
　　○户科左给事中陈洸上＜锍-釒＞荐致仕大学士谢迁南京吏部尚书廖纪起赴吏部侍郎胡世宁南京文选司郎中姜清劾吏部尚书杨旦侍郎汪伟东内阁学士吴一鹏文选郎中刘天民事下吏部右侍郎何孟春等覆洸所荐四臣诚宜推用至如旦伟一鹏皆一时人望而天民久历铨曹未闻过失今洸皆目为小人欲一网尽去之此必有奸邪欲得其处故嗾洸使言且洸家居时常以侵牟乡里为小民林铨等所告下法司行勘未结又坐分盗赃诬构知县宋元翰秽行彰闻况以外补夤缘还职乃复祷张大言欲以微暖风闻变置公卿援立私党此清朝大蠹不宜处位＜锍-釒＞入  上竟从洸奏趣召纪世宁清入京用之迁候缺推补旦伟皆致仕天民调外任仍切责春阿私奏辨
　　○致仕南京户部尚书张缙卒赐祭葬如例
　　○癸卯
　　○翰林院学士张璁桂萼各上＜锍-釒＞荐谢迁廖纪可任内阁吏部之职下所司知之
　　○原任大理寺右寺正降泗州判官林希元上＜锍-釒＞自辨言巡城御史谭鲁因违例受奸民郝勋词状擅理刑名致被参驳乃假手本寺堂官务相报复鲁亦奏希元业以调外任不当复治得旨谭鲁免提问夺俸二月郝勋等狱词俱照前旨发落
　　○以河南山东北直隶饥准改本年光禄寺并密云等仓米麦豆俱徵折色
　　○巡抚大同都察院右副都御史李铎为其母太恭人童氏乞祭葬礼部言铎母未授三品封故事有祭无葬但铎尝以边功受赏宜有特加许之
　　○甲辰
○六科十三道赵汉朱衣等交章论给事中陈洸之奸因摘发其居乡稔恶数事有广东道文案及宋元汉辨宽录可证御史张曰韬戴金又特论之  上谓洸升用出自朝廷宋元汉事未经覆实汉等辄挟私奏扰且不查究是日御史蓝田亦上诉言洸本尚书席书之党书自以望轻躏□□腊非据因交结洸等为之羽异植私市权罪恶暴著书又尝＜锍-釒＞陈时政至比  陛下于梁武帝唐玄宗宋徽宗而复高自标榜谓  孝宗尝以其言置之坐右排妒戚畹泰和伯之宠文知致府宋卿之狱议加钱子勋随全之宝皆奸回欺讪大不当敬治  上曰书所陈朕自有处分陈洸及宋元翰事情下都察院从公验问不许偏私曲法田小臣辄以睢眦恣意挠渎且不究
○时新定运军行粮随正交兑之法官军便之惟苏松二府原无额坐江北行粮势难加派于是应天巡抚吴廷举请以各府该运凤徐二仓粮斛免民运纳到仓即于水次兑与江北官军以抵合用行粮其淮杨等府原坐常盈仓粮就近改派凤行二处补还江南兑过苏松等府粮数庶起存之数两不失额户部覆议从之
　　○廷举又言内官监监收白熟粳米额外科索无厌大率正粮一石加费二石方获批单虽屡奉旨禁革而该监科索如故请令提督太仓太监一员与仓场侍郎兼同监收庶奸毙可革民不为病户部覆议总督仓场官与内府不相统摄难以行事今但宜严加饬戒及请命巡视光禄寺科道官带管访察奸毙以闻  上曰然今后内官监收粮悉如故事每石加耗一斗不许分外多收军余人等有仍前巧立名色科索民财者如法究治巡视科道官不必带管
　　○工部覆漕运总兵部御史议更定各总浅舡团造之处中都江北直隶五总北直隶山东遮洋三总俱于清江厂造江西湖广二总于各府造浙江一总于杭州厂造江西九江等五卫于芜湖造镇江等六卫于苏州造召各把总官务期如式早完不许因循岁月乾没料价
　　○礼部尚书席书等奉旨再集廷臣会议迁  陵事复极言其不可事乃寝
　　○礼部类奏四方灾异  上深儆惕仍命诸司修省如例
　　○贵州四川抚按官杨一汉等条上议处芒部事宜一谓地方虽已租安但贼首陇政窜逃乌撒土舍安宁等送出死躯未便真伪祸本犹在不可不防今宜修筑芒部军民府治令土官知府与流官通判杂居增城浚池建学兴礼以阴夺其鄙野不庭之志一请调毕莭卫所官屯军戍本府而以指挥丁明领之一请宽二年额赋以恤夷民各驿站供应不得仍前逋旷贻累站军一请覆设整饬威清等处兵备副使常在毕莭住劄宜以云南沾益州四川乌撒乌蒙芒部及永宁宣府司凡军民词讼悉以委之兵部覆议俱从之
　　○丙午
　　○荣妃唐氏发引
　　○丁未
　　○命咸宁侯仇鸾显武营坐营管事广宁伯刘泰三千营坐司管操
　　○录蓟州洪山口破虏功升总兵都督同知马永为右都督
　　○戊申  孝诚昭皇后忌辰遣太和伯陈万言祭  献陵
　　○升掌中书舍人事大理寺右寺副孙伯坚尚宝司少卿中书辨事如故以九年考满也
　　○驸马都尉邬景和为永福长公主请七里海褡＜氵甸＞地户部言公主赐地已谕千四百余顷前地不过三十余顷皆贫民佃以为业不当夺之  上从部议报罢
　　○山东峄县盗潘良金直隶盐城盗陆爱等起众各千余人凤阳巡抚都御史胡定檄兵备佥事袁经督官兵讨擒之兵部上其事  上命赏有功知府于桂等四人而恤死事赵成之家袁经等以功赎罪
　　○己酉
　　○追封故石城端隐王庶第三子宸潣为镇国将军仍量与葬祭从其子奉国将军拱挻请也
　　○保定巡抚刘麟条陈四事一重考选以严事体谓军政考选惟务得人不必出自本卫二严关防以杜边患谓紫荆倒马等关俱系宣大通边之路宜如居庸关挂号例严稽出入文引以备非常三处要害以严边防谓浮图峪插箭岭当大同广漠之冲宜增益二城而妃子关深入山西推剽之徒盘据为奸宜专设官聚兵守之四留旗军以备实用谓真定定州屏蔽京畿与保定事体不殊保定五卫既留本府搜阅则真定不容独赴京操兵部上其议得旨关防文引及京操旗军悉如旧行余二议可
　　○庚戌
　　○礼部尚书席书言臣与陈洸素无交往又所条上十三事皆肺腑忠赤之言直欲致君尧舜不敢以寻常世主相望而御史蓝田欲掇拾臣罪目为谤诽虽蒙矜宥臣何颜复玷班行愿乞骸骨以明臣莭  上报曰卿才识老臣言论切直邦礼重任方切委用岂可因人言引疾所辞不允既而书复固辞言臣应召而来不避訾毁为千古纲常争是非于孔孟家法朝廷政体一毫不敢有坏今大礼既定臣复何求惟  陛下早赐放还使议礼之臣进得以礼退得以义不胜大愿  上仍褒答不允
　　○增设广东惠来县割潮阳海豊二县地属之徙北山驿于县治以总督张岭言其地阻山海人习顽犷二县不便约束故也
　　○辛亥
　　○大学士费宏以疾乞假旬日  上曰卿有微疾宜朝夕慎护以副朕怀今多事之时方倚卿图之未可即安所陈不允
　　○分守庄浪西宁副总兵鲁经引疾求退且言回夷猖獗凉庄孤危全省门户惟赖兰州乞移宁夏参将苗銮往镇其地兵部以闻  上是之令提督等官察銮可用即以原职更调兰州仍谕经殚虑竭忠以靖地方不可求闲自便
　　○壬子
　　○南京户部侍郎徐蕃考满荫次子岱送监读书
　　○大学士费宏等言迩者户部奏遣属官查催积年逋税自正德元年以后俱限三月内徵完臣等熟思审处窃恐查催之年分太远比并之期限太迫民不能堪则嗟怨必生而或有意外之变令不可守则文移徒具而何以示信于人盖十余年以前拖欠钱粮屡经赦免即有一二该徵之数或粮里已更换而非经手徵收之人或官吏已升迁而无明白可查之案或原欠人户今已丁粮尽绝或原佥解人今已家产破荡虽欲尽法追并势必不行徒为仁政之累谓令查催止于正德十年以后而比并则以五月十月为期仍角□羊谕差官既不可狥情宽纵以亏国家之计亦得行事过客以伤国家之根本＜锍-釒＞入  上嘉纳行之
　　○庆王奏求原革中护卫今改中屯卫乐舞生宁夏巡抚张璇言王假托乐舞之名阴复护卫之渐关系非经不可不察今宜即将本府旧乐舞生五十五人教演余丁以充其数或权借屯屯卫旧舞生六十八人遇借中用既借掣回礼部上其议因劾辅导官罪  上以为然命乐舞生仍旧于中屯卫临期暂拨辅导官姑宥之
　　○甲寅
　　○起用原任南京兵部尚书廖纪为吏部尚书升吏部左侍郎孟春为本部左侍郎以侍读学士温仁和为右侍郎充日讲官如故
　　○都察院左都御史边宪卒以总督漕运右都御史李越代之
　　○加镇远府推官杨戴青俸二级载青以土舍袭职尝中贵州乡试巡抚杨一渶请如武举袭荫之例加升一级以为远人向学者之劝吏部覆土司额设定员具各在任难以加升宜于本卫量加俸给著为例报可
　　○乙卯
　　○初  上既命设词祭署于安陆州以皇亲蒋荣世袭奉祀主  显陵元旦清明中元冬至忌辰之祭而四孟朔日则令州官置祭于府内之家庙致是蒋荣奏言  祖宗以来  太庙四时之祭非  天子躬亲对越则遣驸马皇亲代之今臣亦以近亲叨奉  陵祀而庙祭分委外官似于事体不便＜锍-釒＞下礼部覆议汉有南阳舂陵二园之际光武委之群县我朝有奉阳  皇陵之祭  太祖归之留守今显陵祀典与此略同故臣等议以陵祭属之署官庙祭属之州官非荣一人所得而兼也因进显陵祭仪并应造器皿凡遇忌辰及元旦清明中元十月朔长至  万寿节俱如  七陵之制遣官致祭如常仪  上是其议敕工部缮治祭器命布政司堂上官主  显陵之际而府内庙享专以属荣
　　○复除河南道御史杨秉中原职
　　○命泰宁伯陈儒管围子手上直
　　○改给大同巡抚蔡天佑关防仍加等处二字以别之时以兵变关防亡失故也
　　○御史王木言  陛下议礼出自  宸断纯仁至孝格于  皇天即今卿士四民无不悦服追惟献议诸臣互分彼此力争而不胜甚至稽颡鸣号震动宫阙此其意亦欲尽忠于  陛下非有他也乃偶触天威罪死不测伏愿  陛下推广孝思曲垂恩宥谪戍者召还原职已死者优恤其家不胜幸甚＜锍-釒＞入下所司知之
　　○都察院奏科道官赵汉蓝田诸臣及民人林钰等所奏陈洸家居不法状乞行原籍抚按推鞠洸当如侍郎周季凤事例回籍听勘有旨陈洸不必回避林钰等所奏事情行令抚按官即与从公勘决不许偏徇亏枉
</div>
    <div class="pagination">
<a href="明实录世宗实录_page288.html">上一页</a><span>...</span><a href="明实录世宗实录_page284.html">284</a><a href="明实录世宗实录_page285.html">285</a><a href="明实录世宗实录_page286.html">286</a><a href="明实录世宗实录_page287.html">287</a><a href="明实录世宗实录_page288.html">288</a><span class="current-page">289</span><a href="明实录世宗实录_page290.html">290</a><a href="明实录世宗实录_page291.html">291</a><a href="明实录世宗实录_page292.html">292</a><a href="明实录世宗实录_page293.html">293</a><a href="明实录世宗实录_page294.html">294</a><span>...</span><a href="明实录世宗实录_page290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
