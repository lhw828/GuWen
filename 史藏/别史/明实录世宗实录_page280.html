<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 280 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 280 页/共 518 页</h1>
    <div class="content">　　○时虏酋亦卜剌住牧西海数入寇甘凉山永等处先是甘肃巡抚陈九畴奏请按先年宣城伯卫頴等剿番事例三路进兵征之当用骑卒二万饷银十二万两而足故镇总兵徐谦奏称甘肃兵弱旧有预河等卫戍兵九千近以河东多事仍留原卫防守而本镇所选游兵二千亦调河东永归请敕总制侍郎李钺遣归所调游兵尽发旧额戍兵仍令延宁二镇各选精兵三千期于春初俱集兰州庄浪听调并发甘肃各城主兵合为二万候春深分道进攻诏下总制侍郎李钺详定以闻至是钺言二臣所议处置兵食便宜臣已次第举行但此虏自今年正月以来紏合岷洮过河之艰直犯镇城而庄浪境外虏贼又各占水头住牧若专事远略不复内顾恐西海之贼未能边除而北虏乘虚窥伺邀我归路将腹背受敌矣今九畴所奏粮科等银若仰给户部其势不可应卒宜将各镇未派见存及臣原奏带银内量与十万支用预令厉兵秣马伺贼入犯相机剿杀若河冻之后贼仍南北住牧镇巡官自度可以一战破虏具以上白待报举行兵部覆议以钺言为是但甘肃去京辽远必侍奏报恐失事机今兵食处分既定自宜及时出境剿杀先发后闻其栈粮或疏听将各镇见在者支用奏行户部补给  上曰然用兵事宜仍令镇巡等官审度赋势相机慎动务求万全无贻边患
　　○庚寅
　　○赐故山东运使连盛祭一坛恤具家盛被逆瑾该害窜死南海已诏复职至是其子锋以请故有是命
　　○以辽东都司都指挥同知王道为分守开原右参将
　　○仪真江都二县有官磨五区筑闸蓄水以溉民田后豪民规以为业古迹废坏真杨之间运道梗阻御史餋钺请复之部议得旨命总理河道侍郎及管河郎中相视修筑占种盗决者处以重法仍追地租入官
　　○辛卯
　　○巡按福建监察御史王以旂言故大理寺寺丞黄巩以忠谏得罪未及召用而没家贫母老宜优其恤典以慰忠魂礼部覆议巩已得赠祭宜令有司造坟安葬仍存恤其家报可
　　○给弋阳王拱樻  祖训一部从其请也
　　○钦天监掌监事光禄寺少卿华湘以雷击观象台＜锍-釒＞请讲学修德亲贤远奸以回  天意语甚切直章下所司
　　○故西华县知县李景以死事荫子子寻死孙熙请补荫礼部议军功无补荫列但事系劝忠似当优处许之
　　○升建州右卫都指挥佥事牙令哈为都督佥事
　　○刑科给事中刘济等追论刘晖党恶害人不宜项玷官爵刑部覆奏请发遣以正国法  上命夺晖职为民
　　○壬辰
　　○工部右侍郎陈雍国子监祭酒赵永各以被劾自陈乞休不允
　　○癸巳
　　○以旱灾诏减顺德府所属州县田粮有差
○甲午
　　○复除湖广道监察御史孙漳原职
　　○己未
　　○户部尚书孙交等奏过者兵部尚书彭淂有议处粮饷之＜锍-釒＞诚筹边至计但今太仓银少运司引盐开中略尽臣等查得各边粮草实在之数宣府粮十八万余料六万余石草六百九十六万余束银九千余两辽东粮十二万余石料四万余石草四百七十二万余束银十三万余两蓟州粮料共七万余石草七十六万余束银四万余两狭西粮九万余石料七万余石草九百八十一万余束银二万余两大约足文一年之用无烦再发今日先事之备止宜及时召□籴买本色分贮要言以防不测其有势豪高价占窝罔利者罪之仍严行各府州县将应输京边粮草作速运送原定仓库上纳报可
　　○镇守湖广总兵官伏羌伯毛锐自劾衰老求角□羊镇兵部覆如所请  上以锐老成廉静命俱职如故
　　○改分守宁夏西路参将汪淮充甘肃游击将军专修制火器以备虏患而以甘肃游击将军周尚文代淮任
　　○丁酉
　　○巡抚辽东都察院右副都御史李承勋称病笃乞休  上温诏慰留已复固请准暂回籍调治
　　○刑部尚书林俊以疾请辞印开俸调理  上令具善加调理掌印交俸如故  诏复贵州宣慰司学生员一年一贯之例从巡抚都御史汤沭奏也
　　○总制三边侍郎李钺奏亦卜剌等虏已归南海过河远塞地方少宁请遵前旨还京报可
　　○戊戌
　　○南京户部尚书王镇引疾乞休不允
　　○升固原兵备副使毛思义为四川布政司右参政  诏故赠御史蒋连为光禄寺少卿仍与祭一坛连当宸濠之变以死勤事从其子请也
　　大明世宗肃皇帝实录卷二十七
大明世宗肃皇帝实录卷二十八
　　嘉靖二年六月庚子朔  诏设福建镇海卫儒学
　　○辛丑
　　○升凤翔府知府成文为狭西按察司副使整饬固原兵备
　　○壬寅
　　○以江西兵荒命停徵逋欠布疋厨料
　　○癸卯
○御史杨朝凤以天变陈言  陛下改元嘉靖盖取义于□高宗之嘉靖殷邦也高宗肜祭有雊雉之异祖已曰惟先格王正厥事其所谓格王者在于命傅说作相所谓正事者在于听说纳诲耳今内阁二三大臣素明格心之学部院六七尺大臣熟于正事之道者宜于万几之暇不时召对于以充餋德性而图惟化理则君心格君事正而天变可弭章下所司  命夺昌化王府辅国将军聪氵□习禄米三之一仍敕代王督责之以其暴横不法故也  命增给荣府福宁王厚熹房价四百两如崇仁王列
○甲辰
　　○赐建德王誉梴祭葬
　　○给事中刘世杨升任侍郎李钺初有旨蹔留总制狭西已而复有回京之命今谍者屡报小王子紏众欲图大举宜仍命钺还狭俾其展尽方略以安诸镇因言各边巡抚并命久住以责成功得旨钺已取回狭西边务该镇巡官用心料理久住边方巡抚如议行
　　○都察院奏李隆谋杀巡抚许铭具有显状当即伏罪今  陛下遣官讯之恐人心滋惑且以重囚数人往来极边难保他虞乞寝是命  上曰兹大狱关系朝廷纪纲死者当雪其冤生者当正其罪遣官往讯正欲曲尽事情以服天下李隆免角□羊郑岳宜速往会抚按等官详鞫以闻已而都给事中刘济言若不遣发李隆则无与质对复得诡词奏扰  上命并隆角□羊诣所在案验之
　　○乙巳
○兵部尚书彭泽言狭西三边地方若延宁修造急务及甘肃备虏重情皆宜亟处  陛下于狭西巡抚数臣内简命一员充总制以经略其事用纾九重西顾之忧如臣衰病不堪本兵乞赐放归  上曰朕简任老成励精图治正欲集思广益卿所条奏事宜已责成镇巡等官酌议卿何嫌而辄引疾求退其即出视事
　　○赐潞城王聪蒗谥宣惠  命都指挥佥事詹冕充右参将分守密云古北口等处
　　○河南都司都指挥同知颜龄以赃败发戍边卫
　　○丙午
　　○镇守两广总兵官抚宁候未麒为御史张钺郭楠前后论其贪懦因自劾求退  上宥之命如旧镇守
　　○丁未
　　○翰林院修撰舒芬言臣事  先帝无状以言得遣调官市舳提举顷遇  圣明御极复臣前职已踰分涯又以照例升俸一级无功受禄臣窃焉敢辞＜锍-釒＞入不允
　　○宁武关侦获虏谍言虏于七月间将犯天城蔚州等处  上命提督侍郎臧凤同各镇巡官严饬所属悉计堤备互为应援
　　○戊申
　　○岷王彦汰奏求书籍赐  皇明祖训五经四书通鉴纲目各一部
　　○建州左卫女直都督脱原保等来朝贡马赐彩叚钞绢衣服靴袜有差
　　○礼部左侍郎贾咏以灾异陈言一议禁宗室滥娶妾媵一议精选岁贡一议旌表节妇孝得旨各王府自郡王而下妾所生子女每岁造册类报违例滥娶者夺其禄子女不得封辅导官匿不闻者罪之余皆如议行
　　○己酉
　　○刑部尚书林俊以疾上＜锍-釒＞乞休  上优诏慰留不允仍命鸿胪寺官往谕之
　　○总理河道户部右侍郎李瓒奏夏旱不雨漕河水涸运舡重载难行乞动支轻赍银两以佐搬浅之费户部议上从之
　　○周府胙城王安浏卒
　　○庚戌太常寺卿汪举以被劾乞退不允  命各处监兑官事竣复命不必候代从户部请也
　　○辛亥先是楚王为镇国将军荣澯等代奏预借湖广布政司库银以济贫乏已而楚府承奉潘朝以受荣瀿等贿事败  上曰各王府原派禄粮巡抚官督催完纳以次补给仍敕楚王凡郡王将军等有例外之请不许轻为代奏
　　○以旱灾免直隶广平府永年等县粮税有差
　　○壬子特赐故太常寺少卿张衍瑞祭葬仍赠太仆寺卿以衍瑞始忤逆瑾继谏  武庙南巡累遭责贬从言官请也
　　○癸丑
　　○以各处灾伤诏嘉靖元年一切粮税等除漕运外咸蠲五分仍令各抚按谕所属务遵明诏俾民得沾实惠
○户部覆巡抚甘肃都御史陈九畴奏请募军之费即今内帑空虚无从给发惟于民运银内计处支用其所称本镇官军原额七万有余近年逃亡几半夫逃军既众则余粮亦多募军月粮等需即移逃军所遗之粮给之便  上是之
　　○兵部言国家餋马民间岁遣太仆寺卿佐行所部分理其事顷寺丞涂宪等验报七分膘马一万六千余匹越三四月责令李浑覆验则止得一千六百三十八匹升降相去什百法当究治因议老疾马匹不堪寄餋宜行有司照例变卖其正德十五年以后者仍令马户每匹偿银五两以示惩戒其州县官正官管马官各议罚有差淂旨所司不以马政为重玩法当罪今姑弗问浑等宜各悉心整理以图后效余如议行
　　○都给事中许后礼言顷朵颜卫夷人把儿孙建州右卫都指挥佥事牙令哈各以送回被虏人口守臣其功因授把儿孙千户牙令哈都督佥事臣窃闻二夷欺诈百端窥我军弱备弛纵部卤掠因以所卤诈称夺回人数以希升赏况把儿孙往年杀害参将陈乾尚未伏法而反加秩是为丑虏夷所愚矣乞追夺之各守臣曲为陈请亦宜惩诚兵部覆言牙令哈历年效劳在边守法与把儿孙不同  上曰牙令哈仍与都督把儿孙待役有年劳奏来授职各边镇被虏逃回人守臣从实奏报若匿情罔上者罪之  命发两淮盐运司余盐银一万三千余两付南京工部给织造郊祀制帛绿料及南京中官年例与所逋□匠工价从尚书崔文奎请也
　　○晚刻金星犯井宿东扇北第二星
　　○甲寅日本国夷人宗设谦导等赍方物来已而瑞佐宋素卿等后至俱泊浙之宁波互争真伪佐被设等杀死素卿窜慈溪纵火大掠杀指挥刘锦袁琎蹂躏宁绍间遂夺舡出海去巡按御史以闻得旨切责巡视守巡等官先是不能预防临事不能擒剿姑夺俸令镇巡官即督所属调兵追捕并核失事情罪以闻其入贡当否事宜下礼部议报
　　○山西泽州陵川县流贼一百五十余人所在卤掠命各守臣并刀剿除
　　○乙卯吏部覆南京尚书杨旦奏南京国子监监生数多拨历壅滞请府部诸司量增历事人数并请三月考勤附选如在京例报可
　　○户部言在京公侯伯等禄米渐增百姓所输粮额有限无从徵派请自今公侯伯全支一岁禄米者傥遇事故无令还官即准袭爵子孙次年应支禄米之数  上曰可着仍为令
○庆成王府镇国将军奇浇以盗支官银为巡抚都御史胡锭参奏  上敕庆成王切责之仍夺其禄米三分之一
　　○都察院左都御史金献民奏  祖宗稽古建设刑部都察院专以理刑为职不得参以他务所以明法守也近日李阳凤已系刑部程景贵已角□羊都察院俱改命送镇抚司逮问殊失设官初意伏望  圣明恪守  祖制以上庶狱尽付之法曹得报有旨
　　○丙辰兵部左侍郎兼都察院左佥都御史李钺以召回本部辞免兼宪职许之  诏增顺天府学廪膳生员二十名每年贡二人山东强贼孟伦赵知等劫莱芜县狱出贼党二十余人遂肆掠淄川新泰泗水鱼台金卿诸县所在警告  上命各镇巡官及管河侍郎勒所部悉计剿灭巡按御史紏察功罪以闻
○丁巳吏部尚书乔宇以疾在告命暂免朝参专理部务遣礼官致祭玉田伯蒋轮曾祖父母祖父母在京坟墓其父母葬在安陆州者有司为盖造享堂碑亭
　　○镇守辽东总兵官郤永上＜锍-釒＞乞休不允
　　○正德间各边将官多令家人报纳草料往往欺隐至是命科道官临仓场查核于是原任都督同知杭雄等以虚报数多各提问追赃事在革前许纳赎还职都察院覆奏从之
　　○己未太子少保南京兵部尚书陶琰复以疾乞休  上仍不允
　　○赐故副使胡文壁祭一坛文璧正德间为天津兵备禁革皇庄抽分太监张忠诬奏械系下狱谪戍狭西右死焉至是弟进士文奎为请故有是命
　　○云南曲靖卫舍人胡晟妻生一男两头四手三足
　　○夜山东即墨县地震有声
　　○辛酉升南京江西监察御史杨朝凤为山东按察司佥事
　　○以署都指挥佥事申大莭充右参将分守怀来等处
　　○署都指挥佥事分守宣府西路李贤坐守备不设致虏入境命免其谪戍贬秩一等署都指挥同知分守北路张镇等十七人罪各有差
　　○司设监太监马俊请增上用供张物料及柴炭等物工部覆言宫中供张所需之料不过皮毛小物弘治间止用数千两正德六年以后传造帐幄车辆等项数倍其直盖缘  先帝巡游外地不得不增弘治时柴炭亦止数万斤嗣后多至数倍  皇上登极诸毙政若此类者厘革几尽讵可复增派扰且令盰霄图治不事游观所在造帐幄将焉用之  上是部议命悉如弘治间例行
　　○四更月犯昴宿西第一星
　　○癸亥山东沂州郯县城大水溺死男妇一百余名口漂牛畜六百余头只
○甲子刑部尚书林俊恳＜锍-釒＞求退不允
　　○襄陵王徵钤以年耄不能动履乞以嫡长孙辅国将军旭橦代为行礼许之
　　○山东安丘莒州日照县大水
　　○乙丑以顺天府府尹张琏为都察院右副都御史巡抚辽东地方兼赞理军务
　　○先是庆阳伯夏臣母夫人叶氏以庄田在保定广平者奉诏当还民乞令如旧经管  上命昌平州楼子庄房地并安定门外没官田土给与之复谕户部再括空地以闻部臣言夏臣禄米岁支一千石见管庄田其六百一十三顷岁用有余不宜滥予以益其富  上命复如前旨给事中张翀等言括地之旨与登极初诏有违乞寝其命不允
○礼部仪制司郎中余才奏太常寺卿汪举先因陈请十二笾豆有乖典礼为官言指擿不自引罪乃曰此系尚书毛澄所议见在诸臣未与故有异同臣惟大礼之议在廷臣之无不据程子之正论遵国朝之服制而尚书毛澄主议尤力何尝有十二笾豆之请耶且今日府部即前日会议之官而侍郎贾咏见在安得谓之未与耶今澄已故举乃诬之藉以自角□羊不独使澄之心不白且误  陛下于非礼宜按其罪不从
　　○赐郑府庐江王见湳尚书一部
　　○虏入甘肃永昌境杀指挥孙仁百户高经
　　○升金吾左卫署指挥使杨昇为署都指挥佥事充参将分守居庸关
　　○丙寅国子监祭酒赵永＜锍-釒＞乞餋病不允
　　○革福建长乐县税课司官
</div>
    <div class="pagination">
<a href="明实录世宗实录_page279.html">上一页</a><span>...</span><a href="明实录世宗实录_page275.html">275</a><a href="明实录世宗实录_page276.html">276</a><a href="明实录世宗实录_page277.html">277</a><a href="明实录世宗实录_page278.html">278</a><a href="明实录世宗实录_page279.html">279</a><span class="current-page">280</span><a href="明实录世宗实录_page281.html">281</a><a href="明实录世宗实录_page282.html">282</a><a href="明实录世宗实录_page283.html">283</a><a href="明实录世宗实录_page284.html">284</a><a href="明实录世宗实录_page285.html">285</a><span>...</span><a href="明实录世宗实录_page281.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
