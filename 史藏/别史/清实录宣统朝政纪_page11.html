<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 11 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 11 页/共 148 页</h1>
    <div class="content">现月摺包

　　

○浙江巡抚增韫奏、浙省蚕学馆改设蚕桑学堂。由各府保送中学毕业生入堂补习。循序推升。以育人才而维实业。下部知之。摺包　　

○贵州按察使常裕、因病解职。以裁缺临安开广道王正雅为贵州按察使。现月　　

○缓徵两淮泰海二州被灾各场穴■士■黾地钱粮。摺包纂修官黎湛枝恭纂　　

总纂官熊方燧恭辑监修总裁世恭阅一签正月初三日正总裁那月日专司蒿■禾本陆恭覆阅甲寅正月二十日　　

徐月日　　

荣月日副总裁唐月日　　

宗室宝恭阅一签九月十九日　　

陈恭阅二签十月初五日　　

熙月日　　

郭恭阅四签又一签十一月十五日　　

宗室麒月日


大清宣统政纪卷之六　　

宣统元年。己酉。春正月。壬午朔。遣官祭奉先殿。寿皇殿。早事　　

○监国摄政王代诣大行太皇太后大行皇帝几筵前行礼。现月　　

○癸未。谕军机大臣等、电寄增韫、电奏浙江关欠还洋款十九万两。委难筹措。请饬部筹指的款等语。著度支部速议具奏。

电寄　　

○以大学士那桐为军机大臣。外务部右侍郎梁敦彦为外务部尚书。会办大臣。左丞邹嘉来为外务部右侍郎。现月　　

○赏都统桂祥食入八分辅国公俸。已革贝勒载澍二品顶戴。现月　　

○缓徵顺天直隶各属武清。天津等州县本年春赋丁粮。并原缓光绪三十四年分及节年所欠丁粮。　　

○蠲缓江甯等属上元、江甯、句容、高＜走毕＞滟蜽、六合、江浦、山阳、阜甯、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、邳、宿迁、睢甯、海、＜走毕＞滟＜镵-釒＞阳、章滟贡榆、通、如皋、海门三十四厅州县、淮安、大河、扬、徐四＜目辟＞行＜匧心＞口＜韦未＞＜夗贝＞被灾地方、及上元等厅州县＜目辟＞行＜匧心＞口＜韦未＞＜夗贝＞营垒压废民屯田地光绪三十四年分应徵丁粮有差。　　

○蠲免苏州等属长洲、元和、吴、吴江、震泽、常熟、昭文、昆山、新阳、太湖、靖湖、华亭、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋二十八厅州县抛荒坍废等田、暨昭文、金坛、丹徒、昆山、新阳、靖江、溧阳七县被灾漕屯各田银米有差。现月　　

○缓徵江甯等属上元、江甯、句容、江浦、六合、山阳、阜甯、清河、桃源、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、邳、宿迁、睢甯、海、＜走毕＞滟＜镵-釒＞阳、章滟贡榆、如皋三十州县歉收地方光绪三十四年分应徵漕粮及折色银两。摺包　　

○甲申。高宗纯皇帝忌辰。遣官祭裕陵。　　

○谕军机大臣等、西陵梁格庄行宫正殿。恭备大行皇帝梓宫暂安。所有该处工程。著派承修崇陵工程大臣迅速查勘修理。现月　　

○内务府奏、修理三所等处工程。应需款项。请由度支部筹拨。得旨、著再行核减。早事　　

○以外务部右参议张荫棠为外务部左丞。记名道周自齐为外务部右参议。并仍兼署左参议。现月　　

○乙酉。谕内阁、徐世昌等奏、考察属员。分别奖惩一摺。吉林宾州直隶厅同知李澍恩、署延吉厅同知奉天兴仁县知县陶彬、伊通佐领保英阿、连科既据该督等胪陈政绩。均著传旨嘉奖。五常厅同知四葆绶听断轻率。尚无别项劣奣＜虘阝＞亦。准补绥芬厅同知前署榆树县知县廉慈驭下无方。尚能实心任事。署磐石县知县准补大通县知县刘赞棠素有能名。因不洽舆情。屡被控告。均著开缺另补。留吉试用知县韩勋貌似有才。操守难信。候补知县张维棣声名狼藉。劣奣＜虘阝＞亦显著。留吉补用知县聂履中年少轻浮。供差舞弊。升用直隶州知州候补主事文哲珲纵容丁役。通同作弊。榆树县司狱巡检郭元孝庸懦无识。擅受民词。署五常厅司狱巡检试用州同金渭源举止轻率。遇事生风五常厅兰彩桥巡检本任长寿县一面坡巡检朱缙枢纵差勒索。致酿人命。署一面坡巡检候补巡检吴金鉴任役私押。毙命有案。长春府教授李乔年年老昏庸。纵子骤赌。乌拉协领全吉藉端摊派。均著革职。另片奏、署双城协领本任拉林协领连春、署拉林协领本任双城协领喜胜、赫尔苏边门防御倭西布、笔帖式倭恒额、吉林正蓝旗佐领富常阿、阿拉楚喀佐领凤和或侵吞公款。或克扣兵饷。或贿差卖缺。或私刑滥法。著一并革职。归案讯办。其贪克苛。派得赃有据各员。并著分别监追。以示惩儆。现月　　

○谕军机大臣等、前经降旨桂祥赏食入八分辅国公俸。著度支部按照双俸支给。现月　　

○又谕、本日徐世昌等奏事附片余纸。有倒置书写字奣＜虘阝＞亦。实属疏忽。著传旨申饬。现月　　

○缓徵山东济甯等州县被灾地方本年上忙应徵钱漕租课。现月　　

○丁亥。谕内阁、本年三月十二日大行皇帝梓宫奉移山陵暂安。朕本应亲往恭送。以尽哀忱。兹奉皇太后懿旨。此次大行皇帝梓宫系属暂安。皇帝尚在冲龄。衔哀远出。实非所宜。届时予当前往恭送。用伸哀敬。皇帝不必同行。钦此。慈命谆切。敢不祇遵。一俟数年后陵寝工程告成。再行诹吉举行恭谒典礼。此次应派近支王公恭代行礼。及一切应行礼节事宜。著各该衙门直隶总督敬谨豫备。现月　　

○东三省总督徐世昌奏、黑龙江添设府厅州县。遇有交代。请暂免扣例限。一律报部查核。下部议。　　

○两广总督张人骏奏、调赴钦廉新练军。请照章各配长夫。并给出防津贴银两。以恤边军而作士气。下部知之。摺包　　

○戊子。世祖章皇帝忌辰。遣官祭孝陵。　　

○谕内阁、三月十二日大行皇帝梓宫奉移西陵暂安。所有经由道路。著各该衙门及直隶总督敬谨豫备。是日皇太后恭送梓宫礼毕。于十三日启銮。乘坐火车。行抵梁格庄行宫驻跸。勿庸另备跸路。十四日恭谒各陵。十五日恭迎大行皇帝梓宫暂安礼成。十六日仍乘火车回銮。其沿途地方一切应备事宜。务从肬■闲省。所需经费。著杨士骧核实撙节办理。准其作正开销。丝毫不许摊派民闲。以免扰累。现月　　

○谕军机大臣等、据端方电称浙江等省应解赔款。未能按期汇到。请严催各省。迅将应解赔款。一律照向例提前一月。如数解清等语。赔款关系要需。若各省纷纷效尤。一届还期。从何应付。著度支部电知各省。迅将应解赔款数目。按期汇沪。勿得迟误。现月　　

○东三省总督徐世昌等奏、呼伦贝尔沿边辖境。分设卡伦。并于伦城及满洲里设立边垦总分各局。以便统属而资控驭。谨将开支款项奏明立案。其在事员司。饷糈微薄。一俟办有成效。拟由臣等查明择尤请奖。得旨、准其择尤酌保。毋许冒滥。余照所请行。　　

○又奏、黑龙江省事繁款绌。请饬下度支部自明年始。除旧拨二十六万两外。按年筹拨实银六十万两。以三十万两作为补助旧有各官及新设各官经费。以二十万两改发巡防兵饷。以十万两合之上年部拨十万两。专供沿边卡伦要需。此外不敷之款。由臣等竭力设法筹补。俟数年后财力稍充。即将此款随时奏请停拨。又奏、江省沿边一带。自呼伦贝尔西境起。越瑷珲兴东辖境。皆与俄界毗连。除现筹卡伦办法。另行奏明开办。及汤旺河业经开放外。其余旷地。弥望榛芜。无人过问。臣世昌上年奏陈迁民实边。请免轮路各费。并陈明先从招民入手。即为拓殖边荒之计。本年九月奏陈屯垦一摺。亦声明沿边招垦办法。另行奏明办理。现在审量沿边情势。兼营并进。改收经费。以广招来另定奖章。以示鼓励。减路费以利遄行。严限制以杜包揽。选良农以慎安插。速升科以促垦种。暨其余亟宜变通各节。均经详细酌核。务期切实可行。将来新设治地方。所有荒务。即责成各该地方官兼办。不另设局所。以省糜费。谨拟江省沿边招民垦荒章程五章共二十四条。恭呈御览。如蒙允准。应恳饬下各该省督抚遵照办理。其派往各省招待员司。一切经费。拟由本省各荒段賸存经费项下开支。如有不敷。即饬司由正款动用。按年报部列销。均下部议。摺包　　

○贵州巡抚庞鸿书奏、黔省派练陆军。期限紧迫。款绌甚钜。请饬部严催各省欠解协饷。或由部筹拨的款。以便刻期举办。下部议。摺包　　

○予故前吏部右侍郎溥顾恤典如例。现月　　

○追予故贵州巡抚林肇元附祀贵州省城曾璧光专祠。事迹付史馆立传。从巡抚庞鸿书请也。摺包　　

○己丑。谕内阁、庞鸿书奏、特倢■＜曰融＞■＜石木＞庸劣不职各员。请旨分别惩处一摺。贵州候补知州张楏颟顸成性。听断不明。试用知州李大森恃才自用。办案草率。瓮安县知县曹履中性近苛暴。不洽舆情即用知县施如钦蒙昧无识。不谙治理。普安县新城县丞张斯行行止不谨。为人指摘。安顺府羊场塘巡检雷世继纵差酿事。声名甚劣。普安县典史王嘉谟违例擅受。被控有案。试用典史范用烜举动乖张。不知检束。均著即行革职。镇远县知县余应需迂缓无能。事多废弛。开泰县知县王乃霖习染已深。不知振作。天柱县柳霁县丞李炜年老多病。均著原品休致。镇甯州知州赵一鹤遇事因循。多涉敷衍。清镇县知县李建章才具竭蹶。不胜繁剧。均著开缺另补。现月　　

○以边乱敉平。办理得力。予云南布政使沈秉＜辶黎＞方■土、临元镇总兵刘锐恒。昭通镇总兵张嘉钰优叙。赏云南交涉使高而谦。按察使世增头品顶戴。摺包　　

○以甘心降匪。云南补用守备黄体良等革职审办。　　

○以妄拏良夷。捏报匪案。革云南补用游击宋福德职。永善县知县邬振铎下部议处。　　

○以剿匪阵已及伤瘴病故。予云南补用都司蔡正钧等优恤。摺包　　

○庚寅。理藩部代奏、蒙古王公等创建殖边学堂。并请颁钤记。依议行。早事　　

○东三省总督徐世昌奏、病体侵寻。恳请开缺。得旨、东三省地方重要。该总督向来办事尚属认真。自应力任其难。所请开缺之处。著毋庸议。随手　　
</div>
    <div class="pagination">
<a href="清实录宣统朝政纪_page10.html">上一页</a><span>...</span><a href="清实录宣统朝政纪_page6.html">6</a><a href="清实录宣统朝政纪_page7.html">7</a><a href="清实录宣统朝政纪_page8.html">8</a><a href="清实录宣统朝政纪_page9.html">9</a><a href="清实录宣统朝政纪_page10.html">10</a><span class="current-page">11</span><a href="清实录宣统朝政纪_page12.html">12</a><a href="清实录宣统朝政纪_page13.html">13</a><a href="清实录宣统朝政纪_page14.html">14</a><a href="清实录宣统朝政纪_page15.html">15</a><a href="清实录宣统朝政纪_page16.html">16</a><span>...</span><a href="清实录宣统朝政纪_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
