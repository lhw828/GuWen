<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 21 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 21 页/共 148 页
  </h1>
  <div class="content">
   ○又奏、陆军第五第六镇三年期满。请旨派员校阅。得旨、著派姚锡光认真校阅。　　

○又奏、遵议宪政豫备陆军应办事宜。分年酌拟纲要。开单呈览。以豫备立宪第八年为限。期于早日观成。宣统元年。豫备立宪第二年。厘订陆军部新官制。厘订军咨府新官制。厘订军学院新官制。扩充军咨处军学司规制。厘订各省督练公所暂行官制。厘订军官考试任用退休及官俸章程。厘订军人待遇恩赏荫恤等项章程。奏明立案。改订陆军章服制度。奏明办理。厘订陆军军制。各省按奏定期限。编练陆军。开办陆军中学堂。改订各项学堂章程。开办陆军警察队。实行陆地测量。筹拟开办枪石滟驳厂办法。厘订平战两时军医马医一切章制。奏明办理。厘订陆军刑律。并军事司法章制。筹拟徵兵办法。筹拟改良马政办法。设立陆军财政处。调查全国军费总数。筹拟陆续裁撤绿营归并防营办法。第三年。筹备建设军咨府事宜。筹备建设军学院事宜。筹拟参领军事大臣办法。厘订平时军司令处编制。实行军官考试任用及官俸章程。实行军人待遇恩赏荫恤等项章程。颁布陆军新军制。各省按奏定期限编练陆军。筹拟兵官学堂章程。续行陆地测量。开办枪石滟驳厂。颁布陆军刑律及军事司法章制。择要实行。规定徵兵法令。奏明颁布。试办改良马政事宜。筹拟制造各项军用物品厂办法。编订各项勤务规制。试办各省陆军豫算决算。酌量裁撤绿营归并防营。第四年。实行陆军部新官制。建设军咨府。军学院。实行各省督练公所暂行新官制。陆军部会同各省督练督抚筹办全国军政。厘订军营标区办法。实行陆军新军制。各省按奏定期限编练陆军。豫备开办兵官学堂一切事宜。续行陆地测量。实行改良马政。次第设立制造各项军用物品厂。实行勤务规则。续行裁撤绿营归并防营。第五年。请旨肬■闲授参预军事大臣。全国陆军三十六镇。一律成立。开办兵官学堂。续行陆地测量。筹备徵兵各项事宜。拟定徵输令。续查全国军费确数。续行裁撤绿营归并防营。第六年。设立标区司令官。筹拟专科学堂章程。续行陆地测量。陆军刑律。及军事司法章制。一律实行。颁布徵输令。试办全国陆军豫算。续行裁撤绿营归并防营。第七年。陆军部豫备统一全国军政。改良陆军军制。豫备开办专科学堂一切事宜。筹拟陆军大学堂章程。试办徵兵。续行陆地测量。各项军用物品厂。一律开设完备。试办全国陆军决算。颁布会计法。续行裁撤绿营归并防营。第八年。陆军部统一全国陆军军政。实行军管办法。设立军总统。归并督练公所。改设军司令处。开办专科学堂。豫备开办陆军大学堂一切事宜。试办徵兵。续行陆地测量。全国军械画一。实行陆军会计法。确定陆军豫算决算。全国陆军经费。统由度支部收支。绿营一律尽裁。防营一律归并。改编陆军。下宪政编查馆知之。摺包　　

○命钦差大臣东三省总督兼管三省将军事务锡良。在紫禁城内骑马。现月　　

○追予记名提督原任湖南永州镇总兵张保和。附祀云南省城前总督岑毓英专祠。并原籍云南师宗县建祠。摺包　　

○丁未。谕军机大臣等、有人奏、疆臣声名狼藉。事奣＜虘阝＞亦均有证据。请派查办一摺。著朱家宝按照所倢■＜曰融＞■＜石木＞各款。秉公查明。据实覆奏。毋稍徇隐。原摺著钞给阅看。现月　　

○吏部奏、妥拟筹备事宜。按年开列清单呈览。第一年。停选州县。奏定改选章程。通行双单月轮次表。奏定办理己酉年京察变通章程。第二年。核造各员月选人员统计表。各项分发人员统计表。各省考核州县事实最优等优等中等人员统计表。各项开复捐复人员统计表。以上一条。应即以光绪三十四年造起。行令各省造送各项实缺人员任卸调署统计表。各项候补人员差委入学统计表。全年所见员缺。及请补人员统计表。均限于次年二月内到齐。酌改外省州县班次轮次。拟订暂行章程。酌拟厘定京师官制草案。酌拟编订文官考试章程。任用章程草案。第三年。增修各省道府以下新设旧有缺目一览表。行查各省在籍候选佐杂教职实存员数。限一年内报齐。拟订停选佐杂章程。停选教职章程。是年厅州县巡警一律完备。改订命盗案处分则例。会同法部办。改订外省大计章程。归并考核事实章程。酌拟厘定直省官制草案。第四年。实行停选佐杂教职。是年实行文官考试章程。任用章程。从是年起。一律改造新册。并按季造考试合格统计表。考试黜落统计表。按照新订税则。改订钱漕盐关等项处分则例。会同度支部办。第五年。是年颁布户籍法。增订隐匿脱漏户籍处分条例。会同民政部办。是年直省府厅州县各级审判厅粗具规模。删订承审事件处分则例。会同法部办。是年颁布新定内外官制。拟订各官事任权限肬■闲明表。改刊新品级考。改订京外官革职、降调、降级、罚俸、停升、记过、各款切实办法。第六年。拟订限制各项劳绩章程。酌改各项分发验看办法。是年三科贡举生员考试。一律完竣。核造授职人已仕未仕统计表。学堂出身已仕人员统计表。是年设立行政审判院。分别何种案由该院判决后归本部核办。第七年。是年试办新定内外官制。详定裁并各官善后章程。删除处分例内与各项新律不符条目。另订画一章程。改定州县等官回避本籍章程。及在本籍服官限制章程。行昼各省原设各项选缺。有无今昔不同情形。并专补选缺人员各若干员。令一年内报齐。第八年。是年变通旗制。一律办定。详定满汉官缺归并办法。实行州县等官免回避本籍。统计各省各项选缺。共应酌留若干缺。余悉归各督抚拣补。第九年。是年宣布宪法。确定本部办事权限。是年新定内外官制。一律实行。改造职官录。并附刊各种品级俸限公费表。将历年四司修订则例理由。撮具大纲。奏定后。即在本部设专局派员办理。下宪政编查馆知之。摺包　　

○法部奏、统筹司法行政事宜。就九年应有办法。分期开单呈览。第一年。京师各级检察厅。高等审判厅。内城地方审判厅。初级审判厅一律成立。修改新刑律。规画司法统计事宜。编订法官惩戒章程。第二年。筹办京师模范监狱。奏请京师实行法官惩戒章程。筹办各省省城商埠等处各级审判厅。颁布审判厅试办章程。奏请推广诉讼状纸。编订法官进级章程。法官补缺轮次表。详订司法警察职务章程。奏请颁布编订监狱规则。监狱官吏惩罚规则。编订登记章程。第三年。奏请肬■闲放各省提法使。通行提法司衙门官制。筹办京师外城地方审判检察厅。奏请颁布登记章程。奏请颁布监狱规则。监官吏惩罚规则。各省省城及商埠等处各级审判厅。限年内一律成立。奏请直省实行法官惩戒章程。奏请通行审判厅试办章程。编订法官考试章程。任用章程。官俸章程。奏请京师实行法官进级章程。法官补缺轮次表。第四年。筹办直省府厅州县城治各级审判厅。奏请颁布法官考试章程。任用章程。官俸章程。奏请直省实行法官进级章程。法官补缺轮次表。第五年。会同民政部度支部奏请京师实行登记章程。直省府厅州县城治各级审判厅。限年内粗具规模。奏请实行法官考试章程。任用章程。官俸章程。第六年。直省府厅州县城治各级审判厅。一律成立。筹办乡镇初级审判厅。实行新刑律。第七年。乡镇初级审判厅。限年内粗具规模。直省通行登记章程。所有登记事宜。暂由地方审判厅办理。第八年。乡镇初级审判厅。一律成立。直省乡镇登记事宜。改归初级审判厅办理。修改法官进级章程。法官补缺轮次表。第九年。定法官为终身官。实行修改后之法官进级章程。法官补缺轮次表。下宪政编查馆知之。摺

包

　　

○甯夏将军台布等奏、甯夏满城戒烟。一律净尽。所有出力之协领瑞珵等数员。请饬传旨嘉奖。兵丁等拟求饬拨饷予以十成。以示鼓励。得旨、瑞珵等均传旨嘉奖。动用银两。准其开销。加复兵饷。暂行缓办。摺包　　

○戊申。谕军机大臣等、电寄张人骏、电奏现在粤省雨多兼雾。盐不能晒。价涨配缺。请援案借运芦盐东盐各二十万担。用轮装运。免完税厘等语。著照所请。电寄　　

○外务部奏遵议筹备事宜。一厘订出使报告章程五章十四条。以期考查外事。第一章。使臣之报告三条。第二章。领事及商务委员之报告三条。第三章。海陆军随员之报告二条。第四章。留学监督之报告二条。第五章。附则四条。一厘订出洋任用章程十四条。以期作养使才。复于臣部丞参厅立秘书英法德俄日本等股。酌派股长股员。专司调查研究等事庶几各使领报告可总其成。而培植使才之意。亦寓其中。下宪政编查馆知之。摺包　　

○学部奏、应行筹备事宜。按年开具肬■闲明清单呈览。宣统元年豫备立宪第二年。颁布肬■闲易识字学塾章程。颁布肬■闲易识字课本。国民必读课本。颁布视学官章程。颁布检定两等小学教员及优待教员等项章程。颁布初等小学各科教科书。颁布中学堂初级师范学堂教科书。审定书目。颁布女学服色章程。颁布图书馆章程。增补学堂管理章程。编订两等小学堂中学堂教授细目。编订各种学科中外名词对照表。京师筹办分科大学。京师开办图书馆。京师及各省设肬■闲易识字学塾。各省优级师范学堂。中等实业学堂。初级师范学堂。各府中学堂。本设立者。限本年一律设齐。各厅州县及城镇推广两等小学堂。行各省学司。整顿已设之各项学堂。均附整顿办法。行各省学司。体察情形。照后开四项。豫定分年筹备事目。按年列表。附加解说。一师范教育。一普通教育。一实业教育。一专门教育。第三年。颁布高等小学教科书。颁布小学中学教授细目。审定各高等专门学堂所送讲义。编辑中学教科书。编辑初级师范教科书。编订官话课本。编订初级师范学堂教授细目。编辑女子小学教科书。编辑女子师范教科书。改正已发行之各种教科书。编辑各种辞典。颁布检定中学教员及优待教员章程。颁布检定初级师范教员及优待教员章程。实行检定两等小学教员及优待教员章程。行各省因已定城镇乡之区域分画学区。行各省学司。估计逐年所需经费。应出自国税地方税者若干。行各省一律设立存古学堂。行各省一律开办图书馆。行各省学司。省城初级师范学堂。及中小学堂。兼学官话。此项课本未颁布以前。均遵旧章。讲读圣谕广训直解。派视学官分查各省学务。派员查看华侨学堂。订拟蒙藏回各地方兴学章程。第四年。京师筹设专门医学堂。农业学堂。颁布中学。初级师范。女子师范。女子小学。教科书。颁布初级师范教授细目。颁布检查学生体格章程。颁布官话课本。京师设立官话传习所。行各省设立官话传习所。编译高等专门以上学堂各种科学用书。修定各学堂毕业奖励章程。实行检定中学初级师范教员及优待教员章程。拟订学堂教员列为职官章程。派视学官分查各省学务。第五年。京师筹设专门工业商业学堂。行各省学司。清查全国十五岁以上之幼童人数。及已未就学各若干人。行各省督抚。就地方自治经费内。划分学务经费。行各省推广官话传习所。试行学堂教员列为职官章程。选派大学分科毕业生出洋留学章程。派视学官分查各省学务。第六年。行各省学司。确查全省人民识字者若干人。行各省学司。所有府州厅初级师范及中小学堂兼学官话。派视学官分查各省学务。编订中学堂法制课本。豫算明年学部及京外学务经费。第七年。派视学官分查各省学务。奏报全国人民能识字义人数。续编学部则例。第八年。颁布强迫教育章程。京师筹设音乐学堂。派视学官分查各省学务。奏报全国能识字义人数。第九年。试行强迫教育章程。行各省学司。厅州县中小学堂兼习官话。派视学官分查各省学务。奏报全国能识字义人数。派员分查蒙藏回各地方学务。下宪政编查馆知之。摺包　　

○农工商部奏、筹办画一度量权衡。现经臣部与各省合力统筹。应请饬各将军督抚等实力奉行。并臣部订购机器。以备设厂制造。从之。现月　　

○邮传部奏、应否将尚书侍郎开单请派随扈御车。得旨、既经该部派出李焜瀛等随行。即著敬谨豫备。以昭慎重。毋庸开单请派。又奏、上海高等实业学堂。拟请扩充专科。豫筹经费。从之。现月　　

○己酉。内阁侍读学士延昌奏、变通翰林院旧制。所宜厘订者三端。曰扩充职掌。曰升品级。曰停外班。下会议政务处议。

摺包

　　

○礼部奏、筹备立宪事宜。酌拟办法。就职掌所及。本年筹备之事。自应先从编书入手。现满汉划一服制。已奏准施行。所有丧服事宜。即须从速编订。至于朝庙典礼。民闲冠昏丧祭诸礼。均应次第编定。拟限于三年内。将通礼纂辑成编。第四年以后。作为颁行礼教之期。查各直省并无董司礼教专官。凡通礼内所列纲目关于法制者。须会同民政部法部通行检察。关于风化者。须会同学部妥订教科书。并与资政院。各省咨议局。皆有随时咨商签订之事。容臣部详细调查。再行奏明办理。下宪政编查馆知之。摺包　　

○东三省总督邮传部尚书徐世昌奏、沥陈东省危迫情形。并已办筹办各事宜。窃自日俄以东省为拓殖之地。竭力经营。岁糜钜款。我拥领土之虚名。彼攘主权之实利。自路蝱滟戋划为南北。遂成分据之形。迨协约告成。图谋愈亟。干涉内政。扩充实权。官吏莫敢谁何。商民习为惯例。盖在强邻掌握之中者。非一日矣。先朝注重边陲。毅然改革。以臣庸昧。衔命东征。时则各军甫撤。而铁路巡警。及护路兵相属于道。交通之权。归其驱使。纸币之用。日以灌输。以附属地为殖民之区。以资本家作外府之寄。相师相竞。惟力是图。而我则边备空虚。蒙情涣散。人才困乏。财用消亡。是不啻于已失之后。欲从而挽回之。全局皆非。从何入手。臣焦心思虑。勉担钜任。以为欲破两强相持之局。必广招欧美商民以均其势。欲召集各国商务。而并以兴东省实业。必先储蓄大资本以为之招。欲抵制东清铁路之利权。而兼我筹边驭蒙之最要。必别筑干路。以为全局之枢纽。是以有开放商埠之议。有借外债设银行之奏。有别筑新齐铁路之计议。锦洮铁路之规画。徒以事关大局。非旦夕所能定议。而此议一出。欧美人士。咸乐闻之。彼日俄从旁窥伺。亦以知朝廷锐意经营。将大有动作于东土也。因亦守和平主义。以徐待将来。臣乃得及时稍稍布置。韩俄接壤。水陆交冲。数千余里。俄于黑龙江北岸设兵置屯。星罗棋布。岁移民数十万。日以保韩为名。咸镜屯营。会甯设轨。我则沿边荒漠。无人民。无道路。爰于呼伦贝尔。爱珲。兴东所属。拟添设民官。安设卡伦。联络国防。护＜目辟＞行＜匧心＞口＜韦未＞＜夗贝＞行旅。蜂蜜山与俄相隔。仅兴凯一湖。盗匪所丛。私垦所集。既奏设蜜山府以资抚集。而沃野千里。宜招屯垦。复设垦局。召集壮丁。编绳地亩。以为实边之基。欲移民必先筹款。乃轮车免价。既格于部议。犯罪徙属。又准而未行。因先于嫩江沿岸。拨退伍兵丁。从事开垦。豫算所需。更筹推广。以期地利日辟。鸭绿江与韩为界。奉之临江。地处极边。韩侨杂错。爰奏设长白府。驻塔甸以相策应。塔甸与惠山隔江而治。阻俄兵窜扰之路。开商民贸易之场。日人乃知我有备也。延吉为边务发生最大之端。当日人潜师渡江。不图我已派员在彼。狡谋为之顿阻。禁其续进之旅。断其已筑之桥。而我于地方行政。仓猝立办。广＜目辟＞暒穴＜曰融＞夕＜夗贝＞图证以折其狡辩。虽解决未终。而能对待于年余。且不能不认我国领土。幸得先事图谋。故不蹈胶州之覆辙也。珲春为俄人必争之地。迟疑未发。视延吉之结局何如。因饬署珲春副都统早为布置。一去从前积弊。凡开道路。筹森林。练军队。修内政。慎外交。次第规画。或使无隙可乘。惜限于财力。莫由大加展布。又于沿边之区。扼要之地。业经添设电蝱滟戋。计六千余里。收回外人电蝱滟戋三千余里。以通消息。以保垂权。吉林一省。必为日俄竞争剧烈之场。而我无直达之蝱滟戋路。以军事言。已为死地。是以臣到任后。即拟要求日人。将京奉铁路。越过南满。设车站于奉天府城附近。再拟筹接修经兴京、海龙、直达吉林之干路。并展修至甯古塔、珲春、延吉、沿边各处。我有居中控驭之实权。而两强之争。或可暂为解释。此筹边之崖略也。哲里木盟旗。为东省之藩篱。握全局之形势。乃为外人诱惑。假以赀财。资其利器。于游历测绘。则倍极欢迎。于开放交通。则百端抗阻。因设蒙务局以督理之。还札萨克图逋负之财。而干涉内政。结达尔罕王纠缠之案。而开放闲荒。阻日人之私绘。而我时施监督之策。禁俄债之雄心。而我代筹治生之款。然两雄逼处。已隐以洮儿河南北。为势力之所区分。俄借同教之说。欲以联络盟长者。压制全旗。日倡平等之说。欲以嗾使愚蒙者。自联社会。是非有大枝干路。开拓全盟。乌足以破吞并之野心。保屏藩于世守。乃部臣犹本羁縻弗绝之旧意。袭生计有碍之名词。敷衍调停。其何能淑。臣因议设洮昌道。专为治蒙之计画。并饬蒙务局分往调查。将全旗形势风俗。及外人之所注意。详列图说。以备实地之设施。并招致蒙王子弟入我学校。而法政学堂。亦添入蒙语一门。言语一通。受范自易。此筹蒙之状＜圭黾＞滟兄也。内政之繁。不可殚述。举其概要。厥有二端。一曰去旧习。官制定而积压请托之风绝。薪津厚而苞苴掊敛之习除。禁期粮。止查圈。减车捐。以苏民困。整税务。理盐政。广纸币。以握财权。剿胡匪。则东驱蒙部。北入俄疆。历年之大憝殆尽。添民官。则外实边疆。内集商旅。将来之地利可兴。为八旗筹生计。则以学堂植其基。以农官课其绩。务使兵工商艺。佣于齐民。而不欲旗员以摊派为固然。旗丁以钱粮为生业。余如裁书吏。革陋规。除会帐。去捕盗营。编巡防队。旧染咸除。与民更始。此其大较也。一曰辟新机。公署之设。营房之建。工程之所经营。马路之所筑治。凡以昭整肃。规久远也。欲实业之发达。必先为实地之讲求。爰设森林学堂。植物研究所。农业试验各场。以资考究。整饬黑松两江之邮船。调查长白珲春之林域。矿产之繁。尤难殚数。于本溪湖则允日合办。于漠河、观音山、呼吗尔河、已开之矿。以用人未协。款绌事废。已派矿师测验。拟另行筹办。以辟利源。于海龙之杉松冈。辽阳之尾明山。皆已派人试办。其余若商明已开之矿。及续报开采者。以奉省计之。已有七十五区。吉省佳矿甚多。金矿之外。近复试办铜矿江省等河。煤苗甚旺。惜运路不易。凡有商人呈请开矿者。皆由官往勘矿场。验其资本。而以时保护之。至讲求种植牧养之事。开办工艺陈列之场。皆饬劝业道以次兴举。节经奏陈在案。谋新政之普及。必使人民有一般之知识。爰分派调查员赴各属研究习惯。以为社会改良之豫备。设咨议局筹办处。办理初选复选事宜。事属创举。绅商多有未谙。则为之支配区域。演说原理。自立审判厅。不但无滥押积案之弊。且开庭可以观审。判词付之公布。无需索留难。民闲称便。急拟于商埠择要推广。以助地方官之不逮。其他若巡警若学若新旧军队。靡不力求整顿。以图完备。东省沃野平原。素称农国。乃民闲狃于惯例。不知发明种植。又以禁止出口。农失其利。则不愿勤获。北地多空而不产麦。以致美国面粉。入口甚多。自弃其利。而转仰于人。甚非计也。臣因为之多方劝导。讲求种植。近始知种小麦。收获丰稔。各国多请运售。臣因弛小麦各粮粟出口之禁。民闲获利甚丰。从前黄豆及豆饼。仅销日本。去年运售英国者甚多。其他粟帛瓜菽树株。皆饬改良种植。凡内地外洋所有者。逐渐皆可布种。是农业已立基础。效果昭然。不但富民。且可富国。他日大利之兴。必基于此。至于商务。东省既无完全自辟之商场。又无经冬不冻之口岸。营口一隅。已为大连所制。臣因勘得锦属之葫芦岛菊花岛等处。屡饬工程师履勘。又嘱招商局派轮行驶。洵属风回水聚。可作商场军港之用。若实地经营。不但可夺外人已得之利权。并可为我国完全自辟之口岸。其次则修浚辽河以通航业。辽河节节淤滞。运船阻迟。而商业遂为南满铁路所攫取。臣因饬工程师将全河详细履勘。其修浚次第办法。则绘为图说。同时并举。需款太钜。现拟择要兴修。合官商之力以图之。凡所设施。仅及十一。或规模已具。而未竟全功。或基础方萌。而尚无效果。然而办一事必须有一事之款。三省经常之费。出入恒不足相抵。故寻常行政经费。断难移作别需。而以上所筹办者。半为特别之用。溯自臣到东以来。由度支部拨给者。则为镑余三百万。部指各省协饷。历年积欠。未能解足。调东一镇两协之军饷。则为陆军部及北洋原拨之款。由臣请拨者。则为延吉边务经费六十万两。在部臣知边疆重要。勉任其难。历筹钜款。已为他省所无。洵属保全大局。而不知东省应办之事。如此其多且迫也。东省所用之款。较日俄之所经营。不及十分之一二也。即就臣已办之事而统计所需。已大溢于原拨之数。臣惟有移缓就急。或挹注于盐务。及推广纸币。以为酌盈剂虚之计画。今边防经费。未允续拨。江省请款。又格于部议。而陆军一协之饷。又须东省承担。过此以往。或以无款之故。停事不办。则外人奋袂而起。事机危迫。即在目前。臣虽得卸仔肩。尤恐新任督臣。以为无米之炊。当忧危之局。将保以善其后也。以上所陈。第就臣两年以来筹办之概略。然欲广罗英隽。厚集钜资。接续经营于至危至迫之东三省。则不在枝枝节节之布置。而必由臣前说以为保存之能力。盖不破日俄竞争之局。则其他行政。无论如何整饬。如何扩充。终必攫之以去。东三省本为从古战争之地。今两强相逼。战无已时。若欲破之。必合全球之力。易以为大交涉商务之场。而我为地主。执牛耳以对待万国。共保和平。以消千余年之战祸。而我之疆土。可永永世守矣。臣往者窃持此议。沉思默会。干运而措行之。而日俄亦逐渐改为和平主义。凡所交涉。未尝显以非礼相干。运盐则日车减价。＜目辟＞暒穴＜曰融＞夕＜夗贝＞匪则俄轨通行。于旅顺之答拜。不惜钜费以表欢忱。于吉江之巡行。沿路恭迎。以敦睦谊。即日于延吉界务。俄于哈尔滨自治会。其用意虽狡。亦未明肆要求。虚词恫喝。今则疑我或变宗旨。前议未必实行。因一变其对待之策。知我铁路之未必筑也。则强指新法为并行蝱滟戋矣。如我开放之不果行也。则强揽哈埠以行政权矣。知我实力不充。即延吉一隅。亦无经费。于是急思解决。而要我以天宝山银矿。及惠甯铁路直达吉林矣。又其甚者。近闻俄人广运军火石滟驳弹。调集军队。悉集于东海滨省。以趋海参崴之后。此必有阴谋秘计。不待黑龙江沿岸铁路之告成。而为非常之举动者。日人知其然也。因于韩境悉布重兵以待之。现兼改修安奉铁路。并拟造鸭绿江桥。由韩之釜山。可直达于奉天。与南满大连两路并峙。数日之闲。日韩境内之兵。即可毕达于东省。彼之军事之筹。至急且烈。此皆由我无自主之能力。故事变之来。未知所极也。臣待罪边疆。奉职无状。重负先朝特达之知。而于东省之大计画。卒以才力薄弱。议而未行。两年来已办之事。仅止草创。百端繁赜。粗具条目。而无补于根本之危亡。中夜以思。难安寝馈。复荷圣恩高厚。量肬■闲京曹。矜恤之隆。詍捐糜所能报称。独念东省危迫情形。见闻较确。不敢讳饰于君父之前。非将开放借债筑路诸大端。实力经营。几无保存之希望。及今举办。已觉后时。是全在朝廷一意主持。枢部诸臣。合谋相济。俟新任督臣到任后。全力贯注。锐意以图。使东省危而复安。以竟臣未达之志。此又臣慺慺愚诚。日以东事为负疚。虽当去位。而不能已于言者也。得旨、原摺著钞给锡良阅看。现月摺包　　

○又奏、续放札萨克蒙荒。援案变通酌拟章程十三条。一订价。一镇基。一丈法。一放法。一熟户。一留界。一订租。一升科。一税契。一兵饷。一支款。一闲荒。一津贴。试办数月。尚无窒碍。已据报共丈生荒十九万四千余晌。下部知之。摺包　　

○西陵守护大臣奎瑛奏。丁忧尚未服阕。应请回旗终制。得旨、守护陵寝。系差非任。毋庸回旗终制。摺包　　

○裁奉天承德府司狱。医学正科。承德县典史各一。从东三省总督徐世昌请也。摺包　　

○纂修官朱汝珍恭纂　　

总纂官钱骏祥恭辑监修总裁世恭阅一签正月初三日正总裁那月日专司蒿■禾本陆恭覆阅甲寅正月二十一日　　

徐月日　　

荣月日副总裁唐月日　　

宗室宝恭阅一签九月二十一日

　　

陈恭阅四签十月十二日　　

熙月日　　

郭恭阅一签十一月十五日　　

宗室麒月日


大清宣统政纪卷之十一　　

宣统元年。己酉。三月。庚戌朔。内务府奏、恭备本年三月十二日。德宗景皇帝梓宫奉移梁格庄行宫暂安。十三日。皇太后启銮驻跸行宫。十四日。恭谒各陵各要差。请援案饬部筹拨款项。以济急需。得旨、著度支部拨给十五万两。现月摺包　　

○东三省总督徐世昌等奏、吏部奏拟考核调用人员办法。内称东三省新疆等处。可否比照各省一律分发之处。请饬各该省督抚察看情形。切实声覆等语。窃维东三省初改行省。亟应奋拔人才。宽除文法。而论者辄与内地省分相比。夫东省之受制于两强。非一日矣。繁盛之区。外人杂处。铁路所至。主权渐移。干涉侵渔之政策。相逼而来。是以各属地方之吏。概须略讲外交。试办设治之官。大率皆关边计。此则三省缺分之实情。有万不能与内地并论者。至若路矿森林畜牧农垦。大利所在。尤启戎心。既赖君■羊策君■羊力。以为对外之方。自必博采旁＜目辟＞暒穴＜曰融＞夕＜夗贝＞。冀获得人之效。故每有差缺。不惮破除常例。慎选贤能。而胜任愉快者。尚苦十不获一。所有奏调人员。虽难求备。而一才一艺。要必因材器使。以竟其长。至于投效一途。已经严定限制。认真考选。是三省于用人一事。以其责备甚重。称职极难。需才固较内地为殷。而取才亦不得不较内地为刻。地势时局。实逼处此。若比照各省一律分发。则不问才智奚若。皆可循例前来。纷纷到省。势难过事苛求。揆之东省情形。似于拔取真才之道。尚有疏略。今拟除奏调人员。应照新章办理。投效人员。照前次奏定限制办法外。所有分发一项。拟请就三省地方情形。略为变通。限定以两项人员为合格。一为举贡考试授职之员。一为游学及各省专门学堂毕业授职之员。其他项人员。概免分发。庶几新旧人才。分途并进。于振兴内治。巩固主权。可有裨益。恳饬部另定暂行分发专章。以拔真才而济时局。得旨、吏部妥议具奏。摺包　　

○以恭修菩陀峪定东陵工程出力。予承修大臣庆亲王奕劻。前任监督兵部尚书铁良优叙。赏监督度支部左侍郎绍英。内阁学士荣勋头品顶戴。暨监督监修办事官继祥等升叙加衔开复有差。现月　　

○辛亥。东三省总督徐世昌等奏、黑龙江省遵设清理财政局。先行派员开办。俟正副监理官到江。会同核办。下部知之。摺

包　　

○浙江巡抚增韫奏、增设巡警劝业两道。派员试署。如所请行。摺包　　

○以操练纯熟。予第四镇统制记名提督通永镇总兵吴凤岭优叙。现月　　

○壬子。谕军机大臣等、有人奏、江西州县徵收丁漕。往复折扣。抑勒病民一摺。著端方、冯汝骙、按照所陈各节。体察情形。妥筹具奏。原摺著钞给阅看。寻会奏、徵不敷解。系属实情。现督饬该司道等妥议办法。另案奏办。允之。现月　　

○又谕、御史崇兴等奏、请申明乾隆以来旧例。停止都察院收受被倢■＜曰融＞■＜石木＞人员呈词一摺。又片奏、休致及永不叙用人员开复。请严申旧制等语。均著吏部议奏。现月　　

○吏部奏、钦奉恩诏。拟将给封限制。略予变通。请将五品八品实任各官。有愿将本年两次封典并为一次请封者。五品人员。准其请至三品封赠。八品人员。准其请至六品封赠。嗣后循例请封年限。不得援以为例。以示限制。依议行。现月摺包　　

○御史叶芾棠奏、和属爪哇各岛。华民侨寓者。不下数十万人。始设中华会馆。继设中华学堂。中华商会。现泗水又倡立补助祖国海军会。然华侨爱国之心愈切。外人之忌亦愈深。近来苛政晶■宜兴。于我华民。不以平等相待。其最不平者。抽收人税。则比和之上等人。至偶涉词讼。辄以爪哇下等人律之。不问是非曲直。稍拂和官之意。即酷禁三月。然后讯案。虽辩护士不能干涉。他如身后遗产。必追入官。过境越界。必请路字。购房置器。必徵重税。种种苛待。无所底告。光绪三十三年。曾蒙肬

■闲命大臣。彳滟扁历南洋抚慰。今年春闲。又派员乘舰前往。侨民无限欢迎。第为日无多。非设领事常驻是邦。不足以资保护。南洋新嘉坡仰光各埠中国已设领事。爪哇事同一律。请饬下外务部与和使交涉。于该埠派领事官驻扎。抚驭华侨。并商除一切苛政。俾得各安生业。下外务部知之。摺包　　

○湖广总督陈夔龙等奏、粤汉铁路。为南北之枢纽。祇以股款不充。未能大兴工作。查川汉铁路。川省集股章程。有抽租之股。滇省铁路。仿为粮捐。均经奏咨有案。湖南素重农务。因地制宜。惟有仿照川滇章程。量为变通。令各租户同任路股。同分利息。综计合省租数。约五千六百七十三万六千三百余石。每租五十石。输出一石。以为路股。每谷一石。折银圆一圆。其银圆不便之处。折收钱一千三百文。于完纳钱粮时。随正交收。发给铁路公司收条。由零星凑成整数。填换股票。每年可得银圆一百余万圆。名为租股。由州县汇解司库。转解铁路公司备用。不准于折收之外。复有补水解费等项名目。以杜流弊。俟五年后。察看路成股足。即行停止。如所请行。摺包　　

○浙江巡抚增韫奉。浙省创建图书馆。将官书局藏书楼归并扩充。并妥订藏书及观书章程。以便多士观摩。下部知之。摺包　　

○癸丑。谕军机大臣等、贝勒载洵等奏、查验西陵梁格庄行宫工程完竣。移交该管衙门。并陈明钱粮数目一摺。又片奏、行宫工程以外。添建公所房闲。内有购买民地。及置备木器铺垫等项银两。请由度支部拨给等语。均著依议。现月
  </div>
  <div class="pagination">
   <a href="清实录宣统朝政纪_page20.html">
    上一页
   </a>
   <span>
    ...
   </span>
   <a href="清实录宣统朝政纪_page16.html">
    16
   </a>
   <a href="清实录宣统朝政纪_page17.html">
    17
   </a>
   <a href="清实录宣统朝政纪_page18.html">
    18
   </a>
   <a href="清实录宣统朝政纪_page19.html">
    19
   </a>
   <a href="清实录宣统朝政纪_page20.html">
    20
   </a>
   <span class="current-page">
    21
   </span>
   <a href="清实录宣统朝政纪_page22.html">
    22
   </a>
   <a href="清实录宣统朝政纪_page23.html">
    23
   </a>
   <a href="清实录宣统朝政纪_page24.html">
    24
   </a>
   <a href="清实录宣统朝政纪_page25.html">
    25
   </a>
   <a href="清实录宣统朝政纪_page26.html">
    26
   </a>
   <span>
    ...
   </span>
   <a href="清实录宣统朝政纪_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
