<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 86 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 86 页/共 148 页</h1>
    <div class="content">
○以竭诚襄助。赏德国驻奉天领事官韩根斯、驻哈尔滨领事官韩赐宝星。摺包　　

○丙子。仁宗睿皇帝诞辰。遣官祭奉先殿。早事　　

○监国摄政王代诣养心殿。墨国使臣巴哲格等觐见。摺包　　

○谕内阁、前据都察院代奏、学部丞参上行走柯劭忞等、举人张春海等各呈称、官绅激变滥杀无辜等语。当经谕令孙宝琦确查。兹据查明覆奏。山东莱阳海阳肇乱之初。实由官绅办理不善。继则派出文武各员。措置亦未尽合宜。自应分别惩处。已革山东莱阳县知县朱槐之、已革海阳县知县方奎、昏庸贪劣。激成变端。均著永不叙用。候补道杨耀森、署莱阳县知县奎保、张皇操切。厥罪惟均。杨耀林、奎保、均著即行革职。都司衔留直补用守备陈忠训、驭兵不严。误毙平民。著革职永不叙用。绅士王圻、王墀、放利而行。不恤人言。王景岳、假公济私。贪鄙无耻。葛桂星、于赞扬、张相谟、宋维坤等、声名甚劣。候选县丞王圻、著即行革职。增生王景岳、岁贡生葛桂星、均著褫革。余著查取职名。一并咨革。均不准干预地方公事。并交地方官严加管束。开缺登州府知府文淇、巡视两县。接受呈词。未能秉公审理。亦为激变之由。著即行革职。登州镇总兵李安堂。统领军队。约束不严。著即开缺。山东巡抚孙宝琦、仍著免其置议。现月　　

○引见已革福建道监察御史安维峻。得旨、著以内阁侍读用。现月　　

○御史温肃奏、议院之有无成效。全视选举之当否为断。苟选举不得其人。则极美之名。可变为极弊之薮。此臣所以鳃鳃过虑而不容已于言者也。夫所贵乎议院者。谓其能代表舆论。担任赋税。血■乣所信服也。今之为民代表请开国会者。其同乡且不识其姓名。所谓代表者何在。匪特此也。各省之咨议局。地方自治会。本议院之基础也。而求其资格能副是选者。恐去之尚远。其故良由地方官于调查选员资格时。未能逐一分别。一委之调查员。其充调查员者。率皆窟穴于报馆学堂之无聊人员。稍负乡望者。遂有羞与为伍之意。民闲见其然。亦复因疑生沮。于是资格听人自填。稽察毫无责任。良莠杂出。假公营私。此等情形。万方一概。而究其弊之所伏。实由规定选员章程时。祇求规仿之似。未得鼓舞之神。笃于信外国。而疏于察内情。此亦今之君子之通病也。臣维中国风尚。所重者功名。所信者殷富。民闲行事。恒视此为向背。而其中等级亦自分明。若照地方自治选举法。人纳二圆之租税。或公益费。一律可充议员。则绅富中之豪者。便以无所优异而不乐就。此时教育既未能普及。又无多数之法政人员。家喻户晓。使人皆知国民之义务。则提倡劝导之责。将于谁属。拟请将来编订选员法。除以普通税率规定外。其在籍举贡以上及实缺人员。或一人可占二票。或票数略等。先准其被选。纳税多者亦如之。其秩较崇税较多者。并以次递加。总使其优异逾常。以为血■乣劝。所谓巨室所慕。一国慕之也。否则如现在之自治会。自好者既以不与闻为高。无识者又将以贻后患为惧。及其所得。不过二三好事之徒。但解要求。毫无担任。国家亦何利有此议院为耶。臣非好为过虑。特以筹办自治之始。已有此流弊。将来召集议院。难保不再蹈前车。是用缕陈。不觉辞费。抑臣更有请者。议院名义。既以监督政府自居。必不予以指摘之端。而后可以收相济之益。傥或意见不同。因而徒党各立。深恐议院成立之后。重烦宵旰调停。臣于九月二十八日摺中。请责成枢臣。已略陈梗概。请饬宪政编查馆妥筹办理。下所司知之。摺包　　

○。又奏、东西各国。对待报纸。皆有专律。本兼保护限制二义。民政部初设报律实仿之。然程度既不相同。则条文每不适用。盖报纸之职。在开发民智。代表舆论。且精通法理。常佐政府之不逮。然求之中国今日。殆寥寥无几。其怀诈挟私。生心害政者。所在多有。综其弊端。约有数种。其一为逆党之机关。专摹写政府之腐败。人民之受制。提倡革命。肆敛金钱。以煽惑军学两界及侨民商贾为旨。其一为权要之机关。坐领官本。交通重署。专以粉饰私人名誉。回护奸蠹劣奣＜虘阝＞亦为旨。其一为无赖之渊薮。专务攻讦阴私。捏造黑白。以讹索劣员之乾薪。挟制官府之举动为旨。三者之用意不同。其妨害人心则一也。比者政府诸臣。知报律之不容缓订。特交资政院提议。或以为公论所出。不宜过示裁抑。不知近年以来。人心浮动。如饮狂药。谁实使然。半由报纸煽之也。若再务虚名而忘实祸。寖成舆论专制之习。其为患有不忍言者。请饬宪政编查馆及民政部。迅筹修订。严示限制。得旨、著民政部认真办理。摺包　　

○陆军部奏、近畿各镇。训练事宜。关系重要。应由臣等前往密查。拟请随时出京。毋庸奏明请训。从之。摺包　　

○成都将军玉昆奏、现就旧有八旗官学。略加修葺。定名为工艺传习所。又就原设正红旗满蒙佐领旧署空地。定名为农业试验厂。召募工师。延订教员。并拟裁马匹充作经费。下部知之。摺包　　

○以陆军第五镇统制官叶长盛为山东登州镇总兵官。现月　　

○以招待考察陆军。赏日本陆军中将长冈外史等、美国正参领司开勒等、法国统领德康佩等、德国都统克司乐等、奥国陆军部大臣动那依虚等、义国副都统施宾嘉的保禄等、俄国陆军部大臣苏霍木林等宝星。　　

○丁丑。谕军机大臣等、资政院奏、湘省发行公债。未交咨议局议决。有违定章。请旨裁夺一摺。此次湖南发行公债。系奏经度支部议准之件。该抚未先交咨议局议决。系属疏漏。既经部议。奉旨允准。著仍遵前旨办理。嗣后各省有应交咨议局议决之案。仍著照章交议。现月　　

○召见京察一等内务府郎中彬格。得旨、著交军机处记名以关差道府用。现月　　

○召见开缺吉林度支使陈玉麟。得旨、著交军机处存记。　　

○都察院奏、翰林院修撰刘春霖等、以开平矿案。关系重大。亟应力破奸谋。完全收回。以保疆土而复主权。呈称开平矿产。煤铁纵横。地居要点。海陆交通。为东亚著名佳矿。实国家军备要需。自庚子拳乱。前矿务督办张翼。受外人欺骗。擅订私约。举数十里之矿产。并秦王岛通商口岸。以及天津、烟台、牛庄、上海、广州、杭州、苏州、各省码头地亩。悉移交外人掌管。主权丧失。于今十年。疾首痛心。莫此为甚。先朝严饬收回。士民披沥请命。仰蒙朝廷极力维持。饬令外务部北洋大臣妥筹办理。近闻已有由国家发给债票。将矿产及秦王岛各处口岸、并他项利益、实行收回之议。全省士绅。同声相庆。亟盼本此进行。早日议结。乃近见报章。纷载张京堂翼。晶■宜上封奏。并布散流言。登诸报端。仍系固执己见。回护前失。谓责认副约。即可中外合办。并以发给债票。收回矿产。有损无益。闻之曷胜诧异。伏查中外合办之矿。流弊滋多。名为合办。实则重权尽属外人。＜圭黾＞滟兄张翼所定合办副约。系承接移交约卖约而来。且载明按英例在伦敦注册。受英例保护。其他条款。多本此为根据。是其所谓中外合办者。不过英国公司内。有华人一部分之少数股本而已。中国各通商口岸租界之设。本以限制洋商。不准于界外置产。用意至为深远。若以矿产而引外人施其律例于内地。此端一开。则中国彳滟扁地皆矿产。彳滟扁地皆可行外国律例。后患伊于胡底。此案为中外所注目。关系全国实业。影响甚大。张翼以经理股分营业之人。而擅卖股东产业。若不据理挽回。则公司律将归无效。全国实业。何以维持。又张翼以本省巨绅。受朝廷委任。督办矿务。竟自私卖矿产疆土。若国家因而承认其事。则主权何在。法律何在。将来各省绅商。相率效尤。外人援以为例。更有何说以善其后。此开平矿产。关系国家主权。亟应收回者也。强国之道。系乎兵力。列强兵力。尤重海军。欲兴海军。非沿海有大煤矿不能济事。中国沿海七千余里。江浙闽粤。矿产无多。山东潍县。奉省抚顺等矿。均非我有。将来恃有海军命脉者。仅此开平一带煤矿。为一蝱滟戋生机。若并此永属外人。一旦海疆有事。处处受人挟制。噬脐何追。且秦王岛为不冻佳港。天然形胜。最便为海军根据之地。该岛系自开口岸。为开平产业。占地计一万三千五百英亩。合中亩九万四千六百余亩。故欲利用该岛。益宜力保开平。此开平矿产。关系国家军备要需。尤应收回者也。综之此案所关甚巨。为主权计。为军备计。为目前之大局。与将来之隐患计。势在必争。理无妥弃。北洋大臣。乃奉特旨委办此案之人。其与外务部所订办法。系懔遵先朝谕旨。实行收回。若不发给债票。则英国股本。断难取消。注册之案。何由作废。若不由国家担保。则外人之信用。既无以坚明。矿务之营业。尤难免干涉。且矿产美富。每年债票本息。取资矿利。实属有盈无绌。国家毋须另筹一款。英人自接办以来。每年赈略历获厚利。即以上年而论。已有二十四万七千镑。即矿产之余利。还债票之本息。确有把握。无须过虑。事关国家主权。军备要需。现与外人竭力磋磨。始克就绪。吃紧之际。稍纵即逝。既不可听其破坏。亦不可稍事迟延。此矿之存亡。实天下大局所系。非仅直隶一省之利害已也。请饬下度支部。迅速派员前往开平矿厂。实地确查。担任发行债票。一面饬下北洋大臣。切速议结。以保利权而维大局。奉上谕。都察院代递修撰刘春霖等呈称、开平矿案。关系重大。亟应完全收回。以保疆土而复主权等语。著载泽、盛宣怀、归并前案。确切查明覆奏。原呈著钞给阅看。摺包廷寄　　

○又奏、京师高等实业学堂毕业生汪翱条陈。民穷国困。请兴水利。举矿政。下农工商部知之。摺包　　

○内阁侍读学士甘大璋等奏、川省川汉铁路。自奏归绅商自办以来。筹修计将八年。去冬甫获开工。乃集款虽逾千万。除耗费外。实存不过九百万。全路需款约九千余万。尚不及十分之一。款既悬差。而亏短又复相继。此次上海正元谦余兆康各钱庄。竟倒欠一百三十余万之多。又利华银行存款六十万两。亦属无著。共计约亏二百万。全蜀绅民。追讨无门。拟请饬部按律从严惩办。下邮传部知之。摺包　　

○南书房翰林袁励准奏、纂拟宪法。请饬严守秘密。得旨、著密交溥伦、载泽、阅看。摺包　　

○邮传部候补参议龙建章奏、组织内阁。宜特设枢密院。下宪政编查馆知之。摺包　　

○又奏、宪法一端。最为要著。得旨、著密交溥伦、载泽、阅看。随手　　

○护理广西巡抚布政使魏景桐奏、岑溪土匪陈荣安。及其子陈绳陈维等、纠结谋乱。业经调兵剿捕。拏获首要。散胁抚良。地方一律安谧。报闻。摺包　　

○以贪劣成性。革山东右路巡防队教练官协军校刘虎臣职。摺包　　

○戊寅。山东巡抚孙宝琦奏、在籍绅士主事石金声等、以时局变迁。君■羊情惶恐。翰林院编修杨毓泗等、以时局日棘。国势阽危。呈请速开国会。谨据情代递。报闻。摺包　　

○勾到新疆、云南、贵州、广东、广西、四川、等省情实罪犯。停决斩犯一人。绞犯七人。余五十六人予勾。现月　　

○己卯。监国摄政王代诣养心殿。德国使臣雷克司。前殖藩部大臣德仁保等觐见。摺包　　

○谕内阁、程允和现已肬■闲放长江水师提督。所有驻扎江南浦口各营。著派甘肃提督张勋接统。现月　　

○谕军机大臣等、电寄李经羲、据电奏会剿川省叛兵。一律荡平。请将在事出力文武各员。择尤酌保等语。著准其择尤酌保数员。毋许冒滥。电寄　　

○又谕、电寄赵尔巽、电奏悉。著将善后事宜。认真整顿。电寄　　

○陕甘总督长庚奏、遵设地方自治筹办处。并自治研究所。遴派官绅。切实经理。下所司知之。摺包　　

○以前福建提督程允和为长江水师提督。现月　　

○以因公殒命。予安徽办赈委员知县韩葆琛。山东修路委员巡检都光大。荫恤如例。摺包　　

○豁。免甘肃灵州被水地方银米。摺包　　

○庚辰。浙江巡抚增韫奏、浙省裁撤绿营。腾饷编练陆军。现从改编浙洋水师巡防队。及改编陆军。添编陆师巡防队。改编沿海石滟驳台。为入手办法。其安置裁缺将弁。裁撤兵丁。军装军械之清收。马匹之清缴。营产之清查。现均办理完竣。尚称安谧。得旨、该抚办理妥协。殊堪嘉尚。勉之。摺包　　

○以办理军政出力。予浙江补用同知直隶州强运开、以知府仍留原省补用。摺包　　

○辛巳。谕内阁、前经明降谕旨。缩改于宣统五年开设议院。并谕令迅速纂拟宪法、及议院法、上下议院议员选举法。暨关于宪法范围以内必须提前赶办事项。均于召集议员之前。一律完备。奏请钦定颁行。所有关于宪法之各项法令。及一切机关。应责成该主管衙门。切实筹备。其民政部调查户口。筹设巡警等项。度支部清理财政。厘订税法等项。以及法部应筹设各级审判厅等项。学部应筹办教育普及等项。均属关系重要。不空置为缓图。各该管衙门。俱有应担之责任。著即迅将提前办法。通盘筹画。凡召集议员以前。必须完备各事宜。分别最要次要。详细奏明。请旨办理。总期通力合作。壹意进行。俾克早日观成。免致临时贻误。现月　　

○又谕、前据各省督抚。先后电奏请开国会。业经降旨俯如所请。缩改于宣统五年开设议院。其地方应行筹备事宜。并饬令各督抚准厉精神。督饬所属。妥速筹办。年来财力竭蹶。办事艰难。朝廷素所深悉。既经该督抚等联衔奏请。必于地方情形。确有体验。当不至徒托空言。第恐论事有奋勉勇往之诚。而任事有审顾迟回之虑。且奉行官吏。或因事体繁重。费钜期迫。又存一畏难之心。藉词延宕。用特再申诰诫。举凡开设议院以前。地方应行提前赶办事项。著即懔遵前旨。切实进行。毋再因循推诿。致误限期。其有边远省分。未经设治。及甫经设治。人民稀少地方。与腹地情形。显然不同。应办各事。有不得不分别先后缓急者。准由该督抚等、据实奏明。请旨裁夺。总不使于宪政前途。少有窒碍。该督抚等、受恩深重。务当殚竭血诚。勉为其难。毋负委任。傥或乞请于前。而敷衍塞责于后。以致名不副实。贻误事机。定惟该督抚等是问。现月　　

○御史石长信奏、请将大计甄别两项常例不准捐复人员。核夺案情。分别考语轻重。准予加成奏请捐复。以资皖省赈济。下部议。摺包　　

○热河都统诚勋奏、围场官员。不敷差遣。请将裁缺原案。量予变通。下部议。摺包　　

○黑龙江巡抚周树模奏、遵办法政学堂。先设别科。请饬立案。下部知之。摺包　　

○改丁忧甘肃新疆巴里坤镇总兵马福祥为署任。现月　　

○壬午。谕军机大臣等、现在文职六班直班大臣。出差人数较多。著派延昌、瑞沅、暂行补进。现月　　

○又谕、长庚电奏请将新疆巡抚改为总督。统一事权等语。著会议政务处议奏。寻奏、请饬新任巡抚袁大化、于到任后。将马亮所陈各节。长庚、升允、联魁等、拟具说帖。逐条详细调查。再行奏明。饬交臣处。归入新官制案内。一并厘订。从之。　　

○江西巡抚冯汝骙奏、遵章设立幕职。分科治事。下所司知之。摺包　　

○改铸分巡南瑞袁临兵备道关防。并铜鼓厅排埠司巡检印信。从江西巡抚冯汝骙请也。现月　　

○以前山东巡抚袁大化为甘肃新疆巡抚。摺包　　

○癸未。以东明黄河秋汛安澜。颁发大藏香十枝。由陈夔龙祗领。交署大顺广道孙钟祥。虔诣李连庄高村黄庄大王庙祀庙。

廷寄

　　

○谕军机大臣等、张人骏电奏、筹备经费不敷。请饬政务处王大臣会议。将通国财政豫算应加之数。提交资政院决议。先举各项国债办法。订定切实担负发行条款等语。著会议政务处知道。电寄　　

○察哈尔都统溥良等奏、道员彭汶孙、续陈调查矿产办法。一调查权限宜专。一调查经费宜备。一宜设矿务学堂以储人才。一宜定各员功过以专责成。下部知之。摺包　　
</div>
    <div class="pagination">
<a href="清实录宣统朝政纪_page85.html">上一页</a><span>...</span><a href="清实录宣统朝政纪_page81.html">81</a><a href="清实录宣统朝政纪_page82.html">82</a><a href="清实录宣统朝政纪_page83.html">83</a><a href="清实录宣统朝政纪_page84.html">84</a><a href="清实录宣统朝政纪_page85.html">85</a><span class="current-page">86</span><a href="清实录宣统朝政纪_page87.html">87</a><a href="清实录宣统朝政纪_page88.html">88</a><a href="清实录宣统朝政纪_page89.html">89</a><a href="清实录宣统朝政纪_page90.html">90</a><a href="清实录宣统朝政纪_page91.html">91</a><span>...</span><a href="清实录宣统朝政纪_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
