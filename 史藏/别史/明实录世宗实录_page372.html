<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 372 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 372 页/共 518 页</h1>
    <div class="content">　　○礼部覆国子监祭酒吕楠奏往因在监人少题减各衙门历事名缺至一百三十有奇且增其在历月日盖一时权宜计耳今在监肄业生儒多至二千余人不惟号舍馔粮不敷亦宜＜锍-釒＞浚壅滞请将各衙门历缺仍复旧额九百名而诸历事月日俱如往例便报可
　　○戊戌
　　○皇苐一女生礼部请  上御门百官称贺诏免朝苐吉服朝参  翰林院侍讲学士廖道南以母丧乞祭葬  上以其日侍讲读特许之仍命彩传归
　　○己亥
　　○修理  天寿山永成城迤南朝宗等桥
　　○庚子
　　○以翰林院侍读学士许成名补日讲官命吏部左侍郎兼翰林院学士温仁和仍充经筵日讲官兵部左侍郎李廷相令兼翰林院侍读学士充经筵讲官礼部右侍郎谢丕令兼翰林院学士直讲如故  赐通政司右通政刘继德继母宜人乔氏祭一坛
　　○辛丑
　　○以尊藏重书  列圣训录于  皇中□又宬祭告  奉先殿  崇先殿  总制狭西侍郎刘天和奏陈  边事宜一自古兵家者流率谓步不能胜骑骑不能胜车前代名将以车战取胜者因甚众也自国初以来历年所造兵车至今西边诸镇尚有存者但皆双轮大车用二十人推挽其行甚迟少遇沟渠险阻即不能越以是不适于用唯故尚书秦弦改造只轮小车奏呈  孝庙赐名全胜车其制甚便臣尝即其旧制稍为损益其上置铳炮枪斧大小兵器以一百五十斤为准箱前树兽面牌绘以狡猊之像两旁各施虎盾以蔽矢石二车相连可蔽三四十人车用二人更推一人挽之又二人翼之  众即入倚墙布车一里之中用车十辆战则各随地形环布为阵而护骑士于中敌远则施火器稍近则施弓弩又近则以短兵接之敌走则遣骑士出追夜则用火箭  骑攻围则火器弓弩四面齐发势如火城敌不敢近复制随车小帐令士不露宿此法若行可以摆列边墙以遏之虏入可以据抳险要以要  之归较之怯懦将士遇虏下营挑壕钉地者万万不侔矣一狭西会城贮有神臂强弩相传已百余年但其矢不存臣尝以私见制为弩矢其射可及三百步复准汉耿恭之法矢镞开四尖义传以射虎箭药人马中之无不立毙又治入干处令虏不得反射盖虏之射艺极精矢无虚发惟此足以制之是亦中国之长技也一宁夏边墙三百余里前尚书杨一清王琼唐龙已相继筑之矣但其中兴武营一带七十余里修筑不坚今当至处至于安边宁塞二营之间大虏所由入者也尚书唐龙尝议自定南八墩至宁朔墩十七里创筑新墙以杜乾沟深入之路自宁朔墩至昌平墩九十里增修旧以卫旧安边孤悬之势而总兵梁震奏于乾沟要路大加铲削乾涧之中挑穵壕堑以制虏入此二者皆要策也总之三役并兴费不过二十余万然臣犹未敢任也请先其费少而要者在延绥则乾沟乾涧之工以二万六千定南宁朔十七里之工以一万六千在宁夏则兴武营边墙七十里之工以三万三千共柒万余金而足目前之费不多而将来之益则甚大矣一兴武营之南有铁柱泉者方可百步套虏每来必至此饮马居数日而后入及其驱掠而归亦至此饮牧数日而后出边诚一大要害也临泉故有小堡请增筑高大包其泉于堡中常以兵百人令一校将之据守其地其堡外空地极多令堡军尽力开垦三年之后从轻起科又其旁石沟有盐池即令堡军来食使  数百里无饮马之地其势自不能深入矣兵部覆奏  上皆从之
　　○壬寅
　　○武定侯郭勋大学士李时等恭进重录  列圣  宝训  实录于奉天殿
　　○癸卯
　　○奉安于  皇史宬  改南京礼部右侍郎费采为南京吏部右侍郎起服阕提督操江兼管巡江南京都察院右副都御史欧阳铎原职  赐故锦衣卫都督佥事陆松祭葬如例
　　○乙巳  宪宗纯皇帝忌辰  奉先殿行祭礼遣西宁侯宋良臣祭  茂陵  掌太常寺事工部尚书陈道瀛引年乞休许之命有司月给米二石岁遣人夫二名应用
　　○丙午
　　○祭历代帝王遣宣城伯卫錞尚书梁材唐龙侍郎谢丕李廷相行礼  补荫故南京礼部右侍郎马廷用次子龠为国子生  先是四月中虏酋吉囊率众十万屯牧贺兰山后已而分遣其众入寇凉州副总兵都指挥佥事王辅率卒八百骑分三哨逐之至塞外孤山墩再与虏接战戮酋长一人夺其纛斩首五十七级获马百四十匹已虏复入庄浪境总兵都督佥事姜爽等以凉州兵驰至庄浪与虏五六百骑遇于分水岭再战再胜遂至平岭虏骑大集奭伏兵岔口佯北走以诱之虏追奔陷伏中我兵四起遂大败之斩首七十一级夺马二百匹酋首旗纛一捷开兵部弟诸臣功状  上甚嘉悦升总制侍郎刘天和左都御史以玺书褒谕乃赐银五十两彩币四表里镇守太监陈浩总兵姜爽巡抚御史都赵载副总兵王辅各赐银四十两彩币四表里辅升一级巡按御史故守中前屯政都御史牛天麒银二十两彩币二表里巡茶御史连矿副使侯秩崔允吴恺参议乔英左参将冶珍游击金鉴指挥鲁瞻张源各银十两彩币二表里前总制尚书唐龙银三十两彩币三表里寻升奭都督同知辅都指挥同知  兵部覆狭西巡按御史王绅奏河西防守事宜一连岁虏寇金巩安会其老营悉干郭城驿山后屯劄分兵四掠往往得利以去盖其地势阻险有山可据而我兵形格势禁猝不及援故也请于此驿改筑大城广积刍粟遇警即预调士马也驻夺其所恃此制胜之算也一安定会宁已暖之间延衺千里盖通贼要路而居民星散屯堡毕薄一遇虏入动遭荼毒诸相度地势增筑城堡其故有城堡者筑令高厚所用钱谷俱官处给不必科克小民一河西十五卫所地广墩多中皆要害之地而逃亡日广伍籍多虚守且不支何以责战请吊南京后湖尺籍核本镇逃卒令所在清军官逐名清角□羊不足则于本地军舍余丁收补仍行附近诸省问刑衙门但遇谪遣充军皆发河西卫所以实军伍覆上报可
　　○丁未
　　○遣武定侯郭勋大学士李时等于文华殿恭迎  列圣御容奉安  景神殿并捧玉牒奉安于  皇中□又宬东殿  命吏部左侍郎温仁和充经理重书  御制集及经籍书史官同尚书严嵩供事史馆
　　○论五年狭西红城子功升赏官军九十六人有差
　　○戊申
　　○先是  上论礼部曰重修  宝训  实录传之万世二十七日朕亲赐宴诸臣于谨身殿其即具仪以闻至是礼部具上仪注一是日监录等官各具吉服于华盖殿东西门外候  上升殿乐作升座乐止众官入鸿胪寺官赞众官入班乐作四拜兴平身乐止内官捧御案乐作设案毕乐止簮花教坊司官跪奏一奏本太初之曲管弦乐作内官斟酒捧爵至御案前鸿胪寺官赞跪监录等官跪教坊司官跪奏进酒鸿胪寺官赞俯伏兴平身乐止赞各就坐众官各就坐教坊司跪奏圣喜功臣庆贺之舞舞毕出教坊司跪奏二奏仰大明之曲乐作内官斟酒捧爵至御案前教坊司跪奏进酒进酒毕乐止殿外导汤乐作至殿内迎汤乐作内官捧汤至御案前教坊司跪奏进汤乐作鸿胪寺官赞馔成内官撤汤乐止教坊司跪奏宾鸿翱翔之舞舞毕群仙朝圣队舞承应教坊司跪奏三奏民初生之曲乐作进酒如前仪乐止教坊司跪奏二十八将封侯舞舞毕教坊司跪奏四奏品物亨之曲乐作进酒如前仪乐止殿外导汤乐作至殿内迎汤乐作内官捧汤至御案前教坊司跪奏进汤乐作鸿胪寺官赞馔成内官撤汤乐止教坊司跪奏感洪恩之舞舞毕教坊司跪奏五奏御六龙之曲乐作进酒如前仪乐止殿外导汤膳乐作至殿内迎汤膳乐作内官捧汤膳至御案前教坊司跪奏进膳鸿胪寺官赞膳成内官撤汤膳并御案乐止教坊司跪奏金安之舞舞毕朝圣队舞承应随奏赞语毕鸿胪寺官复赞四拜兴平身乐止鸿胪寺跪奏礼毕  上还宫诏如拟
　　○己酉
　　○秋分莭祭夜明子夕月坛遣遂安伯陈鏸代尚书张瓒分献
　　○庚戌
　　○赐重录  列圣  宝训  实录监录等官武定侯郭勋等宴于谨身殿寻以礼部议照成化三年进呈  实录例赏勋及总视经理官大学士李时尚书夏言顾鼎臣各银八十两纻丝四表里罗衣一袭鞍马一匹副管录官侍郎谢丕学士张璧蔡昂各银三十两纻丝三表里罗衣一袭校录官谕德姚涞侍读张衮侍讲江汝璧杨维杰欧阳衢赞善张治修撰王用宾屠应＜土交＞华察编修杨瀹陈莭之胡经周文烛各银二十两纻丝二表里罗衣一袭誊录官侍书徐富等收掌官右评事凌楫等各银十五两纻丝二表里行取总视经理官大学士张孚敬俟至京日来说致仕同经理官尚书汪鋐守制管录官学士廖道南各银三十两纻丝三表里升任校录官中允童承叙银二十两纻丝二表里誊录生儒唐斌□金等各银五两一表里时学士许成名郭维藩亦充管录官以服阅续至供事日浅不与赏典大学士李时以为言乃俱赏银十两段绢各一疋  升国子监祭酒吕楠为南京礼部右侍郎
　　大明世宗孝肃皇帝实录卷一百九十


大明世宗肃皇帝实录卷一百九十一
　　嘉靖十五年九月癸丑朔
　　○甲寅以重录  列圣训录成敕加监录等官武定侯郭勋光大夫左柱国辅臣李时少傅进兼谨身殿大学士尚书夏言少保顾鼎臣太子太保各余官如故随诏吏部列上史馆效劳诸员役职名于是升管录官礼部右侍郎兼翰林院学士谢丕为吏部左侍郎掌管翰林院印信兼官如故太常寺卿兼翰林院侍读学士张璧为礼部右侍郎兼学士佐理部事翰林院侍讲学士蔡昂为翰林院学士仍与四品服色原任翰林院侍读学士廖道南俟服阕升一级校录官左春坊左谕德姚涞为侍读学士翰林院侍读张兖侍讲江汝璧俱左谕德左春坊左赞善张治翰林院修撰王用宾俱右谕德右春坊右中允童承叙侍讲杨维杰欧阳衢俱洗马承叙仍管司业事脩撰屠应埈华察俱侍读仍与五品服色编脩胡经为侍讲编脩杨瀹陈节之用文烛俱脩撰太常寺卿兼翰林院侍书刘锐升俸一级仍与从二品服色兼五经博士翰林院侍诏叶幼学为侍书誊录官太常寺少卿徐富为太仆寺卿顺天府府丞周令为光禄寺卿尚宝司卿张天保升俸一级与从四品服色吏部验封司郎中张文宪为太常寺少卿礼部仪制司员外郎刘焞为本司郎中大理寺左寺副康世凤为左寺正左评事郭晟为右寺正仍加俸一级中书舍人王应芳为右寺副谢正礼部仪制司署员外郎张湘尚宝司少卿周一元右侍副仍加俸一级杨武左寺副陈德裕署右寺副仝锜右评事试中书舍人章凤鸣为左评事鸿胪寺主簿刘铠丛怒序班孙绳童瑞俱中书舍人鸿胪寺主簿徐大纶孙□合□龠□范恩王铠袁琅吕昇俱通政司知事司宾署署丞张电序班倪霄俱鸿胪寺主簿收掌官右评事凌楫为右寺正序班谈相詹事府录事路珍为司仪署署丞誊录监生唐斌□金等五人俱试中书舍人儒士何迁等四人俱司宾署署丞章子谊等十人俱序班书办官各授外任正八品办事吏各照资格除授
　　○宁化王府镇国中尉表樲庆成王府辅国将军表木□歛表木□宅灵兵王府镇国中尉俊櫄各越关赴京奏扰  上以表木□歛屡肆奏渎表樲妄击登闻鼓各革其禄三之一表木□宅罚禄二年俊櫄一年下巡按御史治辅导等官罪
　　○丙辰  孝恭章后忌辰  奉先殿行祭礼遣定国公徐延德祭  景陵
　　○四川播州宣慰使杨相遣把事吴廷炬等贡马贺  万寿莭赏给如例  上谕礼部曰比者辅臣建议慎选贞淑以充妃嫔用广嗣续丽妃阎氏首诞子祥虽进妃封未加美貌震妃沈氏安嫔沈氏康嫔杜氏同  中宫以侍朕共赞勤于宗祀兹既九日吉并行进封之典赐宸妃沈氏丽妃阎氏俱封进为贵妃端嫔曹氏首出淑祥进封为端妃安嫔沈氏进封为安嫔康嫔杜氏进封为康妃合行事宜并具来闻先是  上有旨以九日封靖嫔等四嫔矣至是礼部并上仪注一册封吉期遵照钦定嘉靖十五年九月初九日寅时一本月初八日  上具常服以进封为二贵妃端妃安妃康妃祭告  奉先殿  崇先殿先期大常寺备香帛脯醢酒果翰林院撰告文其册封靖嫔恭嫔顺嫔荣嫔先次已经预并告讫免行再告一先期内府造五嫔四妃合用金银册冠服玉圭等件一本部奏请行礼正副使十八员一前一日鸿胪寺设莭册案于  奉先殿莭案居左册案居右设莭册彩舆于丹内教坊司设中和韶乐及太乐锦衣卫设仪伏如朔望仪一是日早内官设各妃嫔受册位于各宫中设节册案于受册案之北莭案居左册案居右又设香案于节册案前设内赞各三人引礼各二人一至期  上具皮弁服御华盖殿鸿胪寺官奏执事官具朝服行礼毕奏请升殿导驾官导  上升座文武百官各具朝服入班行叩头礼左右侍班正副使亦具朝服入就拜位鸣赞赞四拜兴传制官跪奏传制执事官举莭册案由殿左门出置御道中传制官左门出称有制鸣赞赞跪正副使跪传制官称曰嘉靖十五年九月初九日进封宸妃沈氏丽氏阎氏俱为贵妃端嫔曹氏为端妃安嫔沈氏为安妃康嫔杜氏为康妃册封锦衣卫正千户卢惠女卢氏为靖嫔江洋女江氏为恭嫔任惠女任氏为顺嫔赵汝诚女赵氏为荣嫔命卿等持节行礼赞俯伏兴四拜礼毕执事官举节册至彩舆中黄盖遮送至右顺门正副使北面立内官捧莭册由正门入迎至各妃嫔宫中莭册未至之前引礼请妃嫔各出迎于宫门外莭册至由各正门入妃嫔随至拜位内官以莭册各置于案内赞赞四拜宣册赞跪宣册女官取册立宣于各妃嫔之左讫赞受册赞缙圭宣册女官以册受妃嫔妃嫔各受册授女久女官各跪受于妃嫔之右立于西赞受册讫赞出圭赞兴赞四拜礼毕内官持莭由正门出妃嫔各送出宫门内官赍莭出至右顺门外以莭授正副使报礼毕正副使得报持莭复命一谒  内殿是日五妃四嫔各具服候  皇上率诣  奉先殿  崇先殿行谒告礼如常仪先期太常寺备告  内殿酒果脯醢翰林院撰告词一谢恩是日谒  内殿毕五妃四嫔各具服诣  昭圣康惠慈寿皇太后前  章圣慈仁皇太后前行八拜礼毕候  上服皮弁服  皇后亦具服各升座赞引女官引各妃嫔诣前就拜位俱八拜礼毕还宫诏如拟行
　　○己未  上以各宗室越关奏扰者多持降敕谕各王府曰各处宗室将军夫人等项往往不守礼法擅离封域越关赴京奏扰有违  祖训虽申严戒谕仍不遵守近有晋府辅国将军表梒冒称高平王府赴阙渎奏尤为欺罔朕念亲亲姑从轻治已令晋王切责照例罚住禄米二年该府辅导官一体罪问外今特降敕谕王知会今后本府令辅导官置立稽考簿藉一扇凡五日镇国辅国奉国将军中尉舍人亲自赴府画押如有称病不到者即时差官询问明白朔望朝谒听王逐名点闸如有私出城郭者差人追回监禁具奏处治若亦不服钤束抗阻者亦要指实参来定行革去爵祑或送发高墙如王不行严加稽察仍有再若犯者听礼部将辅导官参奏径自罢黜王宜上体之  祖宗垂训之重朝廷宪典之严毋得虗应故事耳钦哉  皇陵明楼火诏南京工部脩理
　　○令诸边立武塾教习将士子弟从御史金灿请也
　　○淳安公主子千户蔡遵奏公主神主将出府请赐房安祀诏给遵银二千五百两令自行建造
　　○庚申升翰林院侍读学士许承名为太常寺卿管国子监祭酒事
　　○户科都给事中田秋等官言顺天等处所进矿砂工部令人试之十不及一课额不足其势不得不科之于民窃恐无益县官徒为国歛怨请罢其役得旨秋等附和部臣沮挠国计姑免不问
　　○辛酉重阳莭赐百官食糕
　　○进封贵妃沈氏阎氏端氏曹氏安妃沈氏康妃杜氏册封靖嫔卢氏恭嫔江氏顺嫔任氏荣嫔赵氏命侯郭勋驸马谢诏伯卫錞陈鏸焦栋王瑾李全礼辅臣李时尚书夏言顾鼎臣为正使都指挥方锐尚书梁材张瓒唐龙王廷相林廷＜木昂＞严嵩侍郎谢丕张璧都指挥王佐为副使各行礼贵妃沈氏册曰朕惟王化之兴始于闺门家齐之效形于国治肆坤仪之得辅斯内政之有先咨尔宸妃沈氏夙惟贞选之称久在眷隆之首勤恭茂着内范多襄兹特以金册金印为尔为贵妃尔其(亦)[益]脩妇道匡佐坤仪恒励祗勤禆翊内政尔惟最之钦哉贵妃阎氏册曰朕惟王化之兴始于闺门家齐之效形于国治肆坤仪之得辅斯内政之有光咨尔丽妃阎氏比副贤淑之选早膺眷顾之恩罴梦之祥首占元嗣之求既协昨虽进名宠渥未及滋持以金册金印加尔为贵妃尔其益脩妇道匡佐坤仪恒励祗勤禆益内政尔惟最之钦哉端妃曹氏册曰朕惟王化之兴始于闺门家齐之效形于国治肆坤仪之得辅斯内政之有光咨尔端嫔曹氏宿着勤劳之久首占虺蛇之祥宜示眷恩用酬羙报兹特进封尔为端妃尔其益修妇道匡佐坤仪恒励祗勤禆翊内政尔惟最之钦哉安妃沈氏册曰朕惟王化之兴始于闺门家齐之效形于国治肆坤仪之得辅斯内政之有光咨尔安嫔沈氏昔称淑贤之选久昭勤赞之劳宜示殊恩用彰异数兹特进封尔为安妃尔其益脩妇道匡佐坤仪恒励祗勤禆翊内政尔惟最之钦哉康妃杜氏册曰朕惟王化之兴始于闺门家齐之效形于国治肆坤仪之得辅斯内政之有光咨尔康嫔杜氏昔称淑贤之选久昭勤赞之劳宜示殊恩用彰异数兹特进封尔为康妃尔其益脩妇道匡佐坤仪恒励祗勤禆翊内政尔惟最之钦哉靖嫔卢氏册曰朕惟先王之制备于成周准古宜今礼从义起建官有内外之职分治别宫府之严风自火出教由家致是以妇官不可不备也咨尔卢氏柔淑天赋谨愿性成誉久着于壶惟劳独多于左右爰多宠异用示眷坏兹特遣使持莭命尔为靖嫔锡之册命鸣呼匪徒专系衍之惩亦以望用□□庭之助樛木逮下虽自尊施小星为颂由众惑尔宜恪脩妇职益＜棥心＞恭勤祗雅休加赞襄  宗祀朝夕警励用着嘉声勿赞郑言光斯宠命敬哉恭嫔江氏册曰朕惟先王之制备于成周准古宜今礼从义起建官有内外之职分治别宫府之严风自火出教由家致是以妇官不可不备也咨尔江氏性钟和惠德萃端庄久勤承事之劳允副淑贞之选茂修妇道宜示渥恩兹特遣使特莭命尔为恭嫔锡之册命鸣呼匪徒专系衍之惩亦以望彤庭之助樛木逮下虽自尊施小星为颂亦由众惑尔宜亦恭亦慎始终罔懈勉脩厥职赞襄  宗祀朝夕警励用著嘉声勿赞朕言光斯宠命敬哉顺嫔任氏册曰朕为先王之制备于成周准古宜今礼从义起建官有内外之职分治别宫府之严风自火出教由家致是以妇官不可不备也咨尔任氏性资柔静容止安庄夙夜昭匪懈之诚宫掖着克勤之绩眷兹碗淑宜被宠休慈特遣使持莭命尔为顺锡之册命鸣呼匪徒专系衍之惩亦以望彤庭之助樛木逮下虽自尊施小星为颂亦由亦由众惑尔宜＜棥心＞脩壶则克顺妇仪益笃虔恭赞襄  宗祀朝夕警励用著嘉声勿赞朕言光斯宠命敬哉荣嫔赵氏册曰朕惟先王之制备于成周准古宜今礼从义起建官有内外之职分治别宫府之严风自火出教由家致是以妇官不可不备也咨尔赵氏仪容端慎性资温良应妙简子官闱着勤劳于夙夜顾兹婉羙宜锡眷恩兹特遣使持莭命尔为荣嫔锡之册命鸣呼匪徒专繁衍之徵亦以望彤庭之助樛木逮下施虽自尊之小星为颂亦由众惑尔必宜惟敬惟和恪持妇道道勉修厥职赞襄  宗祀朝夕警励用著加声勿赞朕言光斯宠命敬哉是日执事导敬等官多不至有旨＜锍-釒＞列具名以闻于是鸿胪寺列上执事官翰林院编修孙升吴山范瑟中书舍人周璘子麟王延诰鸣赞魏达等七人序班陈瑄等二十一人传赞王锐等三人导驾官给事中等官谢廷莅蔡文魁吴希孟高擢邢如默冯亮马如璋王继宗御史殷学及序班武学李世华诏俱逮法司问罪
　　○甲子  命故成国公朱凤子希忠袭爵
　　○巡视五城御史阎邻等言国朝所用钱币有二首曰制钱  祖宗  列圣及  皇上所金□受如洪武永乐嘉靖等通宝是也次曰旧钱历代所铸如开元祥符太平淳化等钱是也百六十年来二钱并用民咸利之虽有伪造不过窃真售赝其于原制犹不甚相远也迩者京师之钱轻制薄小独手可碎字文虽存而点画莫办其则不用铜而用铅铁不以铸而以剪裁粗具肉好即名曰钱每三百文才直银一钱耳作之者无忌用之者不疑而制钱旧钱返为壅过夫利权之操在  主上今奸民愿得而弁之又诡异乖戾无复钱制恐非盛世所宜有矣也乞敕都察院榜示五城许以旧制二钱通行其伪造私藏者期以半月自行销毁犯者缉捕论如律又言嘉靖八年常申禁例而当时奸党私相结约各闭钱市以致货物翔踊其禁遂弛昔既得计今必踵而袭之臣请密剌其首事者而置之罪奸乃可戢也因以所获伪钱进呈  上亦恶其滥恶跪异命都察院丞揭榜禁约敢有仍前铸造使用及阻抑者许巡城御史及戢事衙门严侦捕之治以重罪
　　○乙丑  上谕礼部曰朕长女匝月之近内监以  皇祖考时例有宴但礼在三月今世俗用一月并可宴否及命名剪发定期来闻于是礼部拟上仪注一命名剪发古礼在三月之末今拟从时用九月十五日匝月之一  皇女淑名与  皇子字拟不同伏乞  圣明特命一前期  上择内夫人之敬慎者以奉  皇女剪发是日早保姆抱  皇女于寝宫剪发为鬌留覊如礼一至期  上具常服御乾清宫升御座  皇后率端妃各服其服朝见行四拜礼毕  皇后侍立东面端妃后保姆抱  皇女出自寝由西至殿内授  皇女于  皇后内奏曰  皇后率端妃曹氏祗见  皇女  上降座执  皇女之右手而赐之名  皇后承旨遂左还授  皇女于保姆还寝  皇后复率端妃四拜毕各还宫一是日  皇女剪发命名礼毕内监设筵宴宫中照例举行宴礼诏如拟  命锦衣卫都指挥佥事袁天章本卫堂上管事初天章以祖彬随  英皇北狩翼卫有功得承袭前职管镇抚司比  上登极应诏自陈该部概拟传奉例革任带俸至是天章具述彬功陈乞改正部覆锦衣近侍唯贤是任是以撰授最严苟非其人虽开国元勋之裔亦止带俸而已但天章常由会举为众所推  皇上如念彬旧劳量加恤录擢令莅职亦不为忝  上然之故有是命
　　○丙寅  命灵璧侯汤祐贤充三千营坐营官
　　○丁卯  上谕礼部曰秋祭  七陵已有谕于十八日发京  长陵朕躬拜  献陵以大臣勋  景陵时  裕陵延德  茂陵言  泰陵元  康陵錞陈后陵诏各行礼二十一日寅未卯初祭此系春秋正祭用青布服往回在彼仍吉服且定二十五日回京十八日申时吉止至沙河从官令次早朝后随至彼亦次早朝次日正祭免朝文武官王瑾严嵩居守礼部因条上事宜一太常寺备办祭告  内殿祭品翰林院撰祀文一前期一日  上奉  皇太后率  后妃告  内殿毕各还宫一十八日早  上御奉天门亲朝钦天监官奏祭祀期毕还宫乘舆既驾临发  上奉  皇太后升辇  上驾前导  后妃辇轿后随由长安左门出一扈从官便前行文武百官俱吉服先趋德胜门外候送  圣驾过退一锦衣卫设丹升仪卫扈行一扈从官遵照先今钦奉  圣谕五府九卿各堂官一司属各一太常鸿胪留京堂一属一日讲官六科六人十三道十三人除别有酌拟另行具闻一扈从官往回在途供事以便衣一工部差官巡视桥梁道路遇有损塌随宜修理一居守文武大臣已奉有简命照例请敕行事一直守皇城四门京城九门分调提督武臣及点闸科道官兵部坐名奏请一关给扈从官军行粮户部俱照例举行一光禄随处预备御膳酒饭供具一是日  驾至沙河昌平州官吏师生耆老人等俱跪迎于道旁  驾过退  上奉  皇太后降辇入行宫本日免朝一十九日文武从官诣行宫早朝各衙门官奏事如常仪朝罢百官先行  上奉  皇太后启行  后妃后从至  天寿山红门  上奉  皇太后降辇入左门  皇太后升舆  上驾前导至行宫  驻跸免朝见一二十日早文武从官吉服朝参各衙门官奏事如常仪一二十日一日免朝以寅时末卯初  上具青袍躬诣  长陵致祭如仪  六陵及  悼灵皇后陵遣官七员俱青布服遵照钦命各诣  陵行礼一扈从官员俱青布服恭诣  长陵陪祀一二十二日早朝奏事如常仪遣官复命一二十三日早朝奏事如常仪一二十四日免朝从官先行  驾发至沙河行宫从官行叩头礼一二十五日早从官朝参奏事毕  驾还京文武百官及军民耆老人等俱出迎于德胜门外居守文武大臣伏谒  驾前致词行叩头礼教坊司大乐鼓吹振作  驾入  皇太后以下各还宫  上诰  内殿如仪诏如拟行
　　○戊辰故事钦天监奏祭祀日期于奉天门进呈  上以祀  天享  祖礼宜崇重乃谕礼部嗣后于奉天殿奏进行礼如朔望仪又四孟时享当以立春等四立日行尚书夏言因议上进奏礼仪  上曰大报首重诸祀朕已亲定仪注一巾□□永传为法法取进历义用朔云四孟以时始日行还临期告闻  皇祖其钦定仪注云一每岁大宗伯以大报日期等日告于  皇帝前期于本衙门宿鸿胪卿具请御殿及设案奉天殿中是日百官公服侍班  皇帝服皮弁大宗伯俱朝服自午门中道行捧祀日册立置于案  皇帝就案先立定大宗伯跪奏曰嘉靖几年分大报等祀日册请敬之  皇帝搢圭取而恭视讫序班举案置于华盖殿中  皇帝升座百官叩头如常礼毕于是礼部随奏请著为令以每年八月二十日钦天监选定明年大报等祀日期送部臣封进  御览发出本部另具祀册于九月朔遵钦衣奏进次日本部行太常寺钦遵每祭先期奏请如制报可其  御书钦定仪注今刻石礼部署中
　　○以  圣驾将谒  陵兑给大汉将军千百户等官马四十八匹扈从不为例给扈从谒  陵官旗军校等役行粮折色有马者人一两无马者人五钱在京守护各门并巡捕者人三钱
　　○己巳升巡抚延绥都察院右佥都御史于桂为右副都御史抚治郧阳太常寺以十月一日例有  陵祀奏请遣官礼部谓顷奉  圣谕孟冬  庙享移于立冬则  七陵之祭似不当烦复惟  恭仁康定景皇帝陵寝  悼灵皇后陵
　　○哀冲太子坟所宜遣官致祭如例  上曰然立冬  庙祭已在孟冬朔之  陵祭未免烦渎其已之着为令余如拟
　　○先是礼部尚书夏言等奏  悼灵皇后神主先因祔于亲暂祔  奉慈殿  孝惠太后之侧兹  三后神主既拟选于  陵殿则  悼灵主亦宜暂迁  奉先殿旁室岁时享祀及有祭告  祖宗则一体设撰而但不启主匮不见祝称斯为合礼又先  皇后正位中宫七年懿行纯德足以母仪天下其原谥  悼灵考之谥法在悼虽协年中早天之义而灵义有六类非羙大之称请下翰林院更议褒称垂示后世  上从其言诏改谥曰孝洁至是礼部因上改谥及迁至仪注一钦天监择改谥九月二十九日辰时迁主本日午时吉一翰林院撰祝文一太常寺备办祭品于  奉先殿  崇先殿  奉慈殿如常仪一先期内监官设  孝洁皇后神座于  奉先殿西室一是日辰时内监官诣  奉慈殿请  神主洗涤重加粉饰中书官书写钦命大臣改题仍奉安于神座至午时  皇后诣  奉慈殿  孝洁皇后神主前行礼如常仪内侍官跪奏请  孝洁皇后神主诣  奉先殿西室奉安兴内侍官捧  神主谥册衣冠出  神主先行谥册衣冠以次后随内侍擎伞扇如仪  后随行至  奉先殿西室内侍官跪捧  神主奉安于神座退  皇后行安神礼如常仪谥册衣冠俱各以次奉安礼毕  后还宫诏如拟命少傅夏言题主
○庚午  驾发京师是日以沙河
　　○辛未  驾至  天寿山
　　○壬申  上驻跸  天寿山行宫
　　○时  上方有事  山陵而宣府警报狎至兵部诣遣东西官厅总兵官李凤鸣江桓各师马步官军三千人分布居庸关东西防御  上从之命宣府抚镇严行堤备凤鸣桓即督军守护事宁即回
　　○开取神岭山白石遣侍郎
　　○癸酉  上亲祭  长陵遣文武大臣郭勋李时等分祭  六陵及  孝洁皇后陵
　　○丙子  驾发天  天寿山驻沙河
　　○丁丑  驾还京
　　○太子太保南京兵部尚书秦金再＜锍-釒＞乞休许之令驰驿归有司月给米四石岁遣夫役四名应用
　　○兵部覆两广抚镇官钱如京等奏请以分守雷廉高肇参将移驻神电卫城往来阳春等处剿捕盗贼岭西分官移驻高州城彼此应援旧电白与信宜二处各委神电卫指挥一员添拨军壮更番守哨诏如议行
　　○戊寅  太宗庙  昭穆群庙悬安牌额
　　○浙江道御史余光上所撰二京赋诏付史馆仍赐光钞千锭
　　○己卯增饬  太庙工完奉安  神寝金阁
　　○庚辰升大理寺左少卿张珩为都察院右佥都御史巡抚延绥
　　○辛巳先是  上在沙河面谕礼卿夏言曰  三后神主称  皇太后  太皇太后者乃子孙所奉尊称今既奉迁  陵殿实同帝后之列揆之名实于礼未宜似当更正卿其会翰林院礼科详议具闻至是言等议曰礼天子惟一帝一后配享于庙礼之正也兹  三后神主礼不祔  庙义当从祧已经  圣明定制奉迁  陵殿深合典礼但  三后称  皇太后  太皇太后于  奉慈寺乃子上尊号于母孙上尊号于祖母礼也若今日  孝肃太皇太后奉迁于  裕陵实在  英宗睿皇帝  孝庄睿皇后之侧  孝穆皇太后  孝慈太皇太后奉迁于  茂陵实在  宪宗纯皇帝  孝贞纯皇后之侧则当各从夫妇之义而不当仍袭子孙之称臣等据礼佥议请改题  孝肃太皇太后神主止称  孝肃贞顺康懿光烈辅天成圣皇后不用睿字  孝穆皇太后神主止称  孝穆慈慧恭恪庄僖崇天承圣皇后  孝惠太皇太后神主止称  孝惠康肃温仁懿顺协天佑圣皇后俱不用纯字则嫡庶之称有别夫妇之分无嫌而尊尊亲亲之道并隆而无失矣  上曰卿等既会议佥可其如拟行  上为  圣母调药止目泪用海松子有效诏下广东布政司于暹罗界濒海处所访求进用
　　○改题迁安  孝洁皇后神主于  奉先殿西室
　　○以铜铁佛郎机锐二千五百副分给狭西三边
　　○赠故后军都督府都督佥事陆松为都督同知松子炳请袭职兵部言松父墀本以校尉小旗选充总旗松补役从  献皇帝之国保升典伏比从龙升锦衣卫世袭副千户又升世袭正千户至今官炳亦中武举有功若许其袭宜为署指挥使但嘉靖九年例非军功而徒以枝艺勤劳传乞者虽有世袭字样亦应查革炳请宜不可许  上以松廉干勤劳持准炳袭本卫指挥佥事象房管事已复改署指挥使南镇抚司管事
　　○夺南京刑部侍郎王矿都察院右都御史周用大理寺卿王潮俸各一月以其会＜锍-釒＞误用印信也
　　○壬午户部等衙门会议漕运事宜一议将南京并上下江四总船料除厂造者照旧取用南京赃罚外其旗造者自嘉靖十六年为始粮运到淮即于该总兑运三四轻赍十分之三银内查照各该例旗船合用料价扣筭穵出银四千六百两七钱发淮安府库收贮听工部委官主事支领造船一议将江北中都三总兑运山东粮内每年量拨五六万石派与遮洋总下德州天津等卫空开军船运赴京通二仓上纳每石仍照江北总下旧规于领兑江南二四轻赍内穵贴银三分内将一分五厘辏贴天津改兑余银一分五厘相兼一六轻赍足勾完纳一议将管理通州郎中移劄杨村等处地方每年当春仲秋土□少之际严督各该夫老人等遇有游浅即酌量工力＜锍-釒＞浚侯运船到湾仍诣通惠河提调其临清迤南自东昌以致南旺等闸应添设主事一员专管开河等闸督令各该官夫如法启闭一议将直隶巢县焦湖巡检司并税课局裁革其防诰盗贼及□民投报货税俱令本县兼理而于直隶桃源县白洋河镇增设巡检司即属该县管辖专听把截关隘防守官民船只一议将江西额编江淮济川二位水夫比照湖广例无论见在逃故一体徵银角□羊募令每年与秋粮同时催足早角□羊诏如议行
　　大明世宗肃皇帝实录卷一百九十一


大明世宗肃皇帝实录卷一百九十二
　　嘉靖十五年十月癸未朔时裕享  奉先殿时享  崇先殿命候郭勋伯陈鏸辅臣李时少傅夏言尚书顾鼎臣梁材张瓒俸  主
　　○遣驸马都尉谢诏安仁伯王桓长宁伯周大轻分祭  恭仁康定景皇帝陵寝  孝洁皇后陵
　　○哀冲太子坟所
　　○罢大同总兵官鲁纲命狭西镇守右都督梁镇代之
　　○甲申  孝洁皇后忌辰遣西宁侯宋良臣祭  陵寝
　　○加谥  孝静皇后为孝静庄惠安肃温诚顺天偕圣毅皇后先是  上在天寿山以  孝静皇后未加全谥于礼未备面谕礼部尚书夏言议闻至是乃亲定如  各庙后全谥谕所司遵行并命择日改题  神主
　　○乙酉以旱蝗免山东济南等府税粮有差
　　○户部以淮杨等府灾伤议免是年田租如例灾重州县听支运改兑米三万石临清仓二万石德州仓其余兑改本色正米俱于无灾及灾轻地方徵兑从之
　　○预发嘉靖十七年年例银四万两于大同以掳驻塞日久兵粮匮竭故也  赐故总督漕运右副都御史马卿祭葬如例
　　○丙戌升山西左布政司曹蕳为顺天府府尹大理寺
　　○寺丞周照为太理寺左少卿
　　○升故少傅兼太子太傅户部尚书谨身殿大学士谢选孙敏行尚宝司司丞从其子中书舍人谢正授辅臣身后例请也
　　○升浙江按察司佥事徐阶为江西按察司副使仍提调学士
　　○以奏＜锍-釒＞失格夺山东道监察御史周汝员伴年
　　○辛亥改南京户部尚书王轨为南京兵部尚书参赞机务
　　○诏留淮扬二钞关本年冬季至十六年秋季船料银两接济修理  皇陵工费
　　○录四川擒斩周天星余党梁八等功升赏指挥李葵等及汉土官兵张冲等一千六百余人
　　○戊子皇帝二子生  上亲定祭告  郊  庙礼仪示礼部礼部因遵奉拟上仪注一本月初九日卯时  皇上亲诣  南郊以诞生
　　○皇子奏告  昊天上帝午时祭告  奉先殿  崇先殿俱祭服行事一分诣  方泽等七坛祭告钦定遣官太师勋辅臣时伯鏸少傅言尚书鼎臣伯錞驸马景和俱卯时行礼一  内殿捧  主官钦定  太宗勋  仁宗时  宣宗言  英宗景和  宪宗錞  孝宗鼎臣  武宗栋一祭品钦奉  圣谕  南北郊加一牛通用酒果脯□月右皿□三献太常寺先期预备翰林院撰告文一  南郊文职五品以上武职四品以上官照例具服陪拜一  内殿文臣三品以上武臣公侯伯皇亲驸马俱入陪拜一初十日早  皇上具冕服御奉天殿鸿胪寺致词文武百官各具朝服称贺先后俱行四拜礼一自本月初七日始至十五日止百官朝参办事俱吉服一本部行钦天监择日诏告天下一遗官赍捧御书报知各王府例差官十一员合于翰林院左右春坊六科行取应差官二十二员＜锍-釒＞名上请点用诏俱如拟惟称贺止御门吉服如前例尚书夏言固请服冕御殿以承  天休庶几庆礼大备  上曰览御等所谓朕敢不钦承  天眷但服冕御殿自有日也竟不许
　　○是日召见尚书夏言于文华殿右室赐替挂花红明白复赐言银八十两纻丝四表里
　　○兵部尚书张瓒为御史胡鳌论劾上章自理并乞休致  上褒留不允
　　○庚寅  命浙江按察司副使陈儒提调学校
　　○是夜京师及顺天永平保定诸府所属州县万全都司各卫所俱地震有声如雷
　　○辛卯  上躬祭  南郊以诞生
　　○皇子告  方泽遗侯郭勋  朝日辅臣李时  夕月伯陈鏸  太社稷少傅夏言  帝社稷尚书顾鼎臣  天神伯卫錞  地祗驸马邬景和各行礼如仪  上以地震谕部礼朕惧  上天宜即行脩省自今日始青衣黑带静处三日露告于  天贺喜其已之卿即示群臣知朕意礼部尚书夏言奏  圣词诞生天下大本所系臣民胥庆兹遽以脩省免贺不唯无以伸臣子庆幸之私其余所以重国本答  天眷亦若有未尽者请俯顺群情仍于脩省之后御门受贺则仰畏  天戒丕承  天休并行而不悖矣  上乃许之
</div>
    <div class="pagination">
<a href="明实录世宗实录_page371.html">上一页</a><span>...</span><a href="明实录世宗实录_page367.html">367</a><a href="明实录世宗实录_page368.html">368</a><a href="明实录世宗实录_page369.html">369</a><a href="明实录世宗实录_page370.html">370</a><a href="明实录世宗实录_page371.html">371</a><span class="current-page">372</span><a href="明实录世宗实录_page373.html">373</a><a href="明实录世宗实录_page374.html">374</a><a href="明实录世宗实录_page375.html">375</a><a href="明实录世宗实录_page376.html">376</a><a href="明实录世宗实录_page377.html">377</a><span>...</span><a href="明实录世宗实录_page373.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
