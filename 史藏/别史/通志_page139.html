<!DOCTYPE html>
<html>
 <head>
  <meta charset="utf-8"/>
  <title>
   通志 - 第 139 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 139 页/共 155 页
  </h1>
  <div class="content">
   通志卷一百七十三
&lt;史部,别史类,通志&gt;
　　钦定四库全书
　　通志卷一百七十四
　　宋　右　廸　功　郎　郑　樵　渔　仲　撰
　　儒林传第三
　　后魏
　　梁越　卢丑　张伟　梁祚　平恒　陈竒　刘献之　张吾贵　刘兰　孙恵蔚　徐遵眀　董徴　李业兴【子崇祖】
　　北齐
　　李　孙灵晖【马子结石曜】冯伟　张买奴　刘轨思鲍季详【从弟长暄】邢峙　刘昼　马敬徳【子元熙】张景
　　仁　权防　张思伯【张奉礼】张雕虎
　　后周
　　沈重　樊深　熊安生【宗道晖】乐逊【黎景熙　冀儁赵文深】
　　隋
　　辛彦之　何妥【萧该包恺】房晖逺　马光　刘焯　刘【褚晖　顾彪　鲁世达张冲　王孝籍】
　　后魏
　　李延夀曰儒者其为教也大矣其利物也博矣以笃父子以正君臣开政化之本源凿生灵之耳目百王损益一以贯之虽世或汚隆而斯文不坠自永嘉之后宇内分崩礼乐文章埽地将尽魏道武初定中原虽日不暇给始建都邑便以经术为先立太学置五经博士生员千有余人天兴二年春増国子太学生员至三千人岂不以天下可马上取之不可以马上治之圣达经猷盖为逺矣四年春命乐师入学习舞释菜于先师眀元时改国子为中书学立教授博士太武始光三年春起太学于城东后徴卢元髙允等而令州郡各举才学于是人多砥尚儒术转兴献文天安初诏立郡学郡置博士二人助教二人学生六十人后诏大郡立博士二人助教四人学生一百人次郡立博士二人助教二人学生八十人中郡立博士一人助教二人学生六十人下郡立博士一人助教一人学生四十人太和中改中书学为国子学建眀堂辟雍尊三老五更又开皇子之学及迁都洛邑诏立国子太学四门小学孝武钦眀稽古笃好坟籍坐舆据鞍不忘讲道刘芳李彪诸人以经书进崔光邢峦之徒以文史达其余渉猎典章闲集词翰莫不縻以好爵动贻赏眷于是斯文郁然比隆周汉宣武时复诏营国学树小学于四门大选儒生以为小学博士员四十人虽黉宇未立而经术弥显时天下承平学业大盛故燕齐赵魏之间横经著录不可胜数大者千余人小者犹数百州举茂异郡贡孝防对扬王庭每年逾众神龟中将立国学诏以三品以上及五品清官之子以充生选未及简置仍复停寝正光三年乃释奠于国学命祭酒崔光讲孝经始置国子生三十六人暨孝昌之后海内淆乱校学无防齐神武生于边朔长于戎马杖义建旗埽清区县因魏氏丧乱属尔朱残酷文章咸荡礼乐同奔弦歌之音且絶爼豆之容将尽永熙中孝武复释奠于国学又于显阳殿诏祭酒刘廞讲孝经黄门李郁説礼记中书舍人卢景宣讲大戴礼夏小正萹复置生七十二人及永熙西迁天平北徙虽庠序之制有所未遑而儒雅之道遽形心虑时初迁都于邺国子置生三十六人至兴和武定之间儒业复盛矣始天平中范阳卢景裕同从兄仲礼于本郡起逆齐神武免其罪置之宾馆以经教授太原公以下及景裕卒又以赵郡李同轨继之二贤并大防恩遇待以殊礼同轨云亡复徴中山张雕虎渤海李刁柔中山石曜等递为诸子师友及天保大宁武平之朝亦引进名儒授皇太子诸王经术然爰自始基暨于季世唯济南之在储宫性识聪敏颇自砥砺以成其美自余多骄恣傲很动违礼度日就月将无闻焉尔镂氷雕朽迄用无成盖有由也夫帝王子孙习性骄逸况义方之情不笃邪僻之路竞开自非徳自生知体包上智而内纵声色之娱外多犬马之好安能入则笃行出则友贤者也徒有师傅之资终无琢磨之实贵游之辈饰以眀经可谓稽山竹箭加之括羽俯拾青紫断可知焉而齐氏司存或失其守师保疑丞皆赏勲旧国学博士徒有虚名唯国子一学生徒数十人耳胄子以通经进士者惟博陵崔子发广平宋游卿而已自外莫见其人朝章寛简政网踈阔游手浮惰十室而九故横经受业之侣徧于乡邑负笈从宦之徒不逺千里入闾里之内乞食为资憇桑梓之隂动于十数燕赵之俗此众尤甚焉齐制诸郡并立学置博士助教授经学生俱差逼充员士流及豪富之家皆不从调备员既非所好坟籍固不闗懐又多被州郡官人驱使纵有游惰亦不检察皆由上非所好之所致也诸郡俱得察孝防其博士助教及游学之徒通经者推择充举射防十条通八以上听九品出身其尤异者亦防抽擢周文受命雅重经典于时西都板荡戎马生郊先王之旧章往圣之遗训埽地尽矣于是求阙文于三古得至理于千载黜魏晋之制度循姬旦之茂典卢景宣学通羣艺修五礼之缺长孙绍逺才称洽闻正六乐之壊由是朝章渐备学者向风眀皇纂歴敦尚书艺内有崇文之观外重成均之职握素懐铅重席解颐之士间出于朝廷员冠方领执经负笈之生着録于京邑济济焉足以逾于向时矣洎保定三年帝乃下诏尊太保燕公为三老帝于是服衮冕乗碧辂陈文物备礼容清跸而临太学袒割以食之奉觞以酳之斯固一世之盛事也其后命輶轩而致玉帛徴沈重于南荆及定山东降至尊而劳万乗待熊生以殊礼是以天下慕向文教逺覃衣儒者之服挟先生之道开黉舍延学徒者比肩励从师之志守専门之业辞亲戚甘勤苦者成市虽通儒盛业不逮魏晋之臣而风移俗变抑亦近代之美也自正朔不一将三百年师训纷纶无所取正隋文膺期纂歴平一寰宇顿天网以掩之贲旌帛以礼之设好爵以縻之于是四海九州彊学待问之士靡不毕集焉天子乃整万乗率百僚遵问道之仪观释奠之礼博士罄县河之辩侍中竭防席之奥考正亡逸研覈异同积滞羣疑涣然氷释于是超擢竒隽厚赏诸儒京邑达乎四方皆啓黉校齐鲁赵魏学者尤多负笈追师不逺千里讲诵之声道路不絶中州之盛自汉魏以来一时而已及帝暮年精华稍竭不悦儒术専尚刑名执政之徒咸非笃好暨仁夀间遂废天下之学唯存国子一所弟子七十二人炀帝即位复开庠序国子郡县之学盛于开皇之初徴辟儒生逺近毕至使相与讲论得失于东都之下纳言定其差次一以闻奏焉于时旧儒多已凋亡唯信都刘士元河间刘光伯拔萃出类学通南北博极今古后生钻仰所制诸经义疏搢绅咸师宗之既而外事四夷戎马不息师徒怠散盗贼羣起礼义不足以防君子刑罚不足以威小人空有建学之名而无道之实其风渐坠以至灭亡方领矩歩之徒亦转死沟壑凡有经籍因此湮没于煨烬矣遂使后进之士不复闻诗书之言皆懐攘窃之心相与陷于不义传曰学者将殖不学者将落然则盛衰是系兴亡攸在有国家者可不慎欤汉世郑元并为众经注解服防何休各有所説元易诗书礼论语孝经防左氏春秋休公羊传大行于河北王肃易亦间行焉晋世杜预注左氏预元孙坦坦弟骥于宋朝并为青州刺史传其家业故齐地多习之自魏末大儒徐遵眀门下讲郑元所注周易遵眀以传卢景裕及清河崔瑾景裕传权防郭茂权防早入邺都郭茂常在门下教授其后能言易者多出郭茂之门河南及青齐之间儒生多讲王辅嗣所注师训盖寡齐时儒士罕传尚书之业徐遵眀兼通之遵眀受业于屯留王聪传授浮阳李周仁及渤海张文敬李铉河间权防并郑元所注非古文也下里诸生畧不见孔氏注解武平末刘光伯刘士元始得费甝义疏乃留意焉其诗礼春秋尤为当时所尚诸生多兼通之三礼并出遵眀之门徐传业于李沮儁田元凤冯伟纪显敬吕黄龙夏懐敬李铉又传授刁柔张买奴鲍季详邢峙刘昼熊安生安生又传孙灵晖郭仲坚丁恃徳其后生能通礼经者多是安生门人诸生尽通小戴礼于周仪礼兼通者十二三焉通毛诗者多出于魏朝刘献之献之传李周仁周仁传董令度程归则归则传刘敬和张思伯刘轨思其后能言诗者多出二刘之门河北诸儒能通春秋者并服子慎所注亦出徐生之门张买奴马敬徳邢峙张思伯张奉礼张雕虎刘昼鲍长宣王元则并得服氏之精微又有卫觊陈达潘叔防虽不传徐氏之门亦为通解又有姚文安秦道静初亦学服氏后兼更讲杜元凯所注其河外儒生俱服膺杜氏其公羊谷梁二传儒者多不厝懐论语孝经诸学学徒莫不通讲诸儒如权防李钦刁柔熊安生刘轨思马敬徳之徒多自出义疏虽曰専门亦皆相祖习也大抵南北所为章句好尚互有不同江左周易则王辅嗣尚书则孔安国左传则杜元凯河洛左传则服子慎尚书周易则郑元诗则并主于毛公礼则同遵于郑氏南人约简得其英华北学深芜穷其枝叶考其终始要其防归其立身成名殊方同致矣今自魏梁越以下各依时代编次以备儒林云梁越字元览新兴人也博通经传性纯和魏初为礼经博士道武以其谨厚迁上大夫令授诸皇子经书眀元初以师傅恩赐爵祝阿侯出为鴈门太守获白雀以献拜光禄大夫卒
　　卢丑昌黎徒何人襄城王鲁元之族也太武监国丑以博学入授经后以师傅旧恩赐爵济隂公位尚书加散骑常侍卒于河内太守
　　张伟字仲业太原中都人也学通诸经乡里受业者恒数百人伟儒谨泛纳虽有顽愚固问至数十伟告喻殷勤曽无愠色常依附经典教以孝悌门人感其仁化事之如父性清雅非法不言太武时与髙允等俱被辟命授中书博士累迁为中书侍郎本国大中正使酒泉慰劳沮渠无讳又使宋赐爵成臯子出为营州刺史进爵建安公卒赠并州刺史諡曰康
　　梁祚北地泥阳人也父邵皇始二年归魏位济阳太守至祚居赵郡祚笃志好学歴习经典尤善公羊春秋郑氏易常以教授有儒者风而无当世之才与幽州别驾平恒有旧恒时请与论经史辟秘书中散稍迁秘书令为李防所排摈退为中书博士后出为统万镇司马徴为散令撰并陈夀三国志名曰国统又作代都赋颇行于世清贫守素不交势贵卒子元吉有父风
　　平恒字继叔燕郡蓟人也祖视父儒并仕慕容为通官恒耽勤读诵多通博闻自周以降暨于魏世帝王传代之由贵臣升降之绪皆撰録品第商畧是非号曰畧注合百余萹安贫乐道不以屡空改操徴为中书博士久之出为幽州别驾防贞寡欲不营资产衣食至常不足妻子不免饥寒后迁秘书丞时髙允为监河间邢祐北平阳嘏河东裴宗广平程骏金城赵元顺等为著作郎允每称博通经籍无过恒也恒三子并不率父业好酒自弃恒每忿其世衰植杖廵舍侧冈而哭不为营事婚宦任意故仕聘浊碎不得及其门流或以为言恒曰此辈防是衰顿何烦劳我乃别构精庐并置经籍其中一奴自给妻子莫得而往酒食亦不与同时有珍美呼时老东安公刁雍等共饮噉之家人无得尝焉太和十年以恒为秘书令而固请为郡未受而卒赠幽州刺史都昌侯諡曰康
　　陈竒字修竒河北人也少孤贫而奉母至孝龆齓聪识有夙成之美性气刚亮与俗不羣博通坟籍常非马融郑元解经失防志在著述五经始注孝经论语颇传于世为缙绅所称与河间邢祐同召赴京时秘书省游雅素闻其名始颇好之引入秘省欲授以史职后与竒论典诰至易讼卦天与水违行雅曰自葱岭以西水皆西流推此而言自葱岭西岂东向望天哉雅性防短因以为嫌尝众辱竒或尔汝之或指为小人竒曰公身为君子竒身且小人雅曰君言身且小人君祖父是何人也竒曰祖燕东部侯厘雅质竒曰侯厘何官也竒曰三皇不传礼官名岂同昔有云师火正鸟师之名以斯而言世革则官异时易则礼变公为皇魏东宫内侍长竟何职也由是雅憾之先是以竒付雅令铨补秘书雅既恶之遂不复叙用焉竒冗散数年髙允每与发扬古籍嘉其逺致称竒通识非凡学所窥允微劝雅曰君朝望具瞻何为与野儒辩简牍章句雅谓允有私于竒曰君宁党小人也乃取竒所注论语孝经烧于庭内竒曰公贵人不乏樵薪何乃然竒论语雅愈怒因告亰师后生不听传授而竒无降志亦评雅之失雅制昭皇太后碑文论后名字之美比喻前魏之甄后竒刺发其非遂闻于上诏下司徒检对雅有屈焉有人为谤书多怨时之言颇称竒不得志雅乃讽在事云此书言竒不遂当是竒假人为之如依律文造谤书者皆及孥戮遂抵竒罪时司徒平原王陆丽知竒见枉惜其才学故得迁延经年冀得寛宥狱成竟致大戮遂及其家竒于易尤长在狱尝自筮卦未及成乃擥破而叹曰吾不度来年冬季及竒受害如其所占竒初被召夜梦星坠压脚眀而告人曰星则好风星则好雨梦星压脚必无善徴但时命峻切不敢不赴耳竒外甥常矫之仕歴郡守竒所注论语矫之传掌未能行于世其义多异郑元往往与司徒崔浩同
　　刘献之博陵饶阳人也少而孤贫雅好诗传曽受业于勃海程元后遂博观众籍见名法之言掩卷而笑曰若使杨墨之流不为此书千载谁知其小也曽谓其所亲曰观屈原离骚之作自是狂人死其宜矣何足惜也孔子曰无可无不可实获我心时人有从献之学者献之輙谓之曰人之立身虽百行殊途凖之四科要之徳行为首子若能入孝出悌忠信仁让不待出户天下自知傥不能然虽下帷针股蹑屩从师正可博闻多识不过为土龙乞雨惑将来其于立身之道有何益乎孔门之徒初亦未悟见旱鱼之叹方归而养亲嗟乎先达何自觉之晚也由是四方学者莫不髙其行义争造其门献之善春秋毛诗每讲左氏尽隠公八年便止云义例已了不复湏解由是弟子不能究竟其説后本郡选举孝防至京称病而还孝文幸中山徴典内校书献之喟然叹曰吾不及庄周散木逺矣一之谓甚其可再乎固以疾辞不就时中山张吾贵与献之齐名四海皆称儒宗吾贵每一讲唱门徒千数其行业可称者寡献之着録数百而已皆通经之士于是有识者辨其优劣魏承丧乱之后五经大义虽有师説而海内诸生多有疑滞咸决于献之献之于六艺之文虽不悉注所标宗防颇异旧义撰三礼大义四卷三传畧例三卷注毛诗序义一卷行于世并立章句疏二卷注湼槃经未就而卒有四子放古爰古参古修古
　　张吾贵字吴子中山人也少聪慧口辩身长八尺容貎竒伟年十七八本郡举为太学博士吾贵先未多学乃从郦诠受礼牛天祐受易诠天祐粗为开发而已吾贵览读一遍便即别构户牖世人竞归之曽在夏学聚徒千数而不讲传生徒窃云张生之于左氏似不能説吾贵闻之谓曰我今夏讲暂罢后当説传君等来日皆当持本生徒怪之而已吾贵诣刘兰兰遂为讲传三旬之中吾贵兼读杜服隠括两家异同悉举其要诸生后集便为讲之义例无穷皆多新异兰仍伏聴学者以此益竒之吾贵辩能饰非好为诡説由是业不久传而气陵牧守不屈王侯竟不仕而终
　　刘兰武邑人也年三十余始入小学书急就萹家人觉其聪敏遂令从师受春秋诗礼于中山王保安家贫无以自资且耕且学三年之后便白其兄求讲説其兄笑而听之为立黉舍聚徒二百兰读左氏五日一遍兼通五经先是张吾贵以聪辩过人其所解说不本先儒之防惟兰推经传之由本注者之意参以纬候及先儒旧事甚为精悉自后经义审博皆由于兰又眀隂阳博物多识故为儒者所宗瀛州刺史裴植徴兰讲书于州南馆植为学主故生徒甚盛海内称焉又特为中山王英所重英引在馆令授其子熙诱略等兰学徒前后数千成业者众而排毁公羊又非董仲舒由是见讥于世后为国子助教尝静坐读书有叩门者兰命引入葛巾单衣入与兰坐谓兰曰君自是学士何为每见毁辱义理长短竟在谁而过无礼见陵也今欲相召当与君正之言终而出兰少时患死
　　孙恵蔚字叔炳武邑武遂人也六世祖道恭为晋长秋卿自道恭至恵蔚世以儒学相传恵蔚年十五通诗书及孝经论语十八师董道季讲易十九师程元读礼经及春秋三传周流儒肆有名于冀方太和初郡举孝防对防于中书省时中书监髙闾宿闻恵蔚称其英辩因相谈荐为中书博士转皇宗博士闾被勑理定雅乐恵蔚参其事及乐成闾上疏请集朝士于大乐共研是非秘书令李彪自以才辩立难于其前闾命恵蔚与彪抗论彪不能屈黄门侍郎张彛常与游处每表疏论事多参访焉十七年孝文南征上议告类之礼及太师冯熙薨恵蔚监其丧礼上书令熙未冠之子皆服成人服恵蔚与彪以儒学相知及彪位至尚书恵蔚仍太庙令孝文曽从容言曰道固既登龙门而孙蔚犹沉沟浍朕尝以为负矣虽久滞小官深体通塞无孜孜之望儒者以是髙尚焉二十二年侍读东宫先是七庙以平文为太祖孝文议定祖宗以道武为太祖祖宗虽定然昭穆未改及孝文崩将祔神主于庙侍中崔光兼太常卿以太祖既改昭穆宜以次而易兼御史中尉黄门侍郎邢峦以为太祖虽改昭穆仍不应易乃立弹草欲案奏光光谓恵蔚曰此乃礼也而执法欲见弹劾思获助于硕学恵蔚曰此深得礼变寻为书以与光赞眀其事光以恵蔚书呈宰辅乃召恵蔚与峦廷议得失尚书令王肃又助峦而峦理终屈弹事遂寝宣武即位之后仍在左右敷训经典自冗从仆射迁秘书丞武邑郡中正恵蔚既入东观典籍未周乃上疏言臣厠班秘省惟书是司旧典先无定目新故杂揉首尾不全或文壊字误谬烂相属卷目虽多全定者少臣今依前丞卢昶所撰甲乙新录欲裨残补阙损并有无校练句读以为定本次第均写永为常式其省先无本者广加推寻捜求令足然经记浩博诸子纷纶部帙既多章第纰缪当非一二校书嵗月可了求令四门博士及在京儒生四十人在秘书省専精考校参定字义诏许之后迁黄门侍郎代崔光为著作郎才非文史无所撰著惟自披其传注数行而已迁国子祭酒秘书监仍知史事延昌三年追赏讲定之劳封枣彊县男眀帝初出为济州刺史还京除光禄大夫魏初以来儒生寒宦恵蔚最为显达先单名蔚正始中侍讲禁内夜论佛经有惬帝防诏使加恵号恵蔚法师焉卒于官赠瀛州刺史諡曰戴子伯礼袭封伯礼善书位国子博士
　　徐遵眀字子判华隂人也防孤好学年十七随乡人毛灵和等诣山东求学至上党乃师屯留王聪受毛诗尚书礼记一年便辞聪游燕赵师事张吾贵吾贵门徒甚盛遵眀服膺数月乃私谓友人曰张生名髙而义无检格凡所讲说不惬吾心请更从师遂与平原田猛略就范阳孙买徳受业一年复欲去之猛略谓遵眀曰君年少从师每不终业如此用意终恐无成遵眀乃指其心曰吾今知真师所在矣正在于此乃诣平原唐迁居于舍读孝经论语毛诗尚书三礼不出门院凡经六年时弹笙吹笛以自娱慰又知阳平馆陶赵世业家有服氏春秋是晋世永嘉旧写遵眀乃往读之复经数载因手撰春秋义章为三十卷是后教授门徒每临讲坐先持经执疏然后敷讲学业至今浸以成俗遵眀讲学于外二十余年海内莫不宗仰颇好聚敛与刘献之张吾贵皆河北聚徒教授悬纳丝粟留衣物以待之名曰影质有损儒者之风遵眀见郑元论语序云书以八寸防误作八十宗因曲为之説其僻也皆如此献之吾贵又甚焉遵眀不好京辇以兖州有旧因徙属焉元颢入洛任城太守李湛将举义兵遵眀同其事夜至人间为乱兵所害永熙二年遵眀弟子通直散骑侍郎李业兴表求加防命卒无赠諡
　　董徴字文发卫国顿邱人也身长七尺二寸好古学尚雅素年十七师清河监伯阳受论语毛诗春秋周易河内髙望崇受周官后于博陵刘献之遍受诸经数年之中大义精练讲授生徒太和末为四门小学博士后宣武徴入璇华宫令孙恵蔚问以六经仍诏教授京兆清河广平汝南四王后为辅军将军除安州刺史因述职路次过家置酒髙防大享邑老乃言曰腰龟返国昔人称荣仗节还家云胡不乐因诫二三子弟曰此之富贵匪自天降乃勤学所致耳时人荣之入为司农少卿光禄大夫后以老解职徴出州入郡虽学业所致亦由汝南王悦以其师资之义为啓请焉永熙二年卒孝武帝以徴昔授学业优赠仪同三司尚书左仆射相州刺史諡曰文烈子仲曜
　　李业兴上党长子人也祖蚪父元纪并以儒学举孝防元纪卒于金乡令业兴少耿介志学晚乃师事徐遵眀于赵魏之间时有渔阳鲜于灵馥亦聚徒教授而遵眀声誉未髙着録尚寡业兴乃诣灵馥黉舍类受业者灵馥乃谓曰李生乃久逐羌博士何所得也业兴嘿尔不言及灵馥説左传业兴问其大义数条灵馥不能对于是拂衣而起曰羌弟子正如此耳遂便径还自此灵馥生徒倾学而就遵眀遵眀学徒大盛业兴之为也后乃博渉百家图纬风角天文占候无不详练尤长算厯虽在贫贱常自矜负若礼待不足纵于权贵不为之屈后为王遵业门客举孝防为校书郎以世行赵匪厯节气后辰下算延昌中业兴乃为戊子元厯上之于时屯骑校尉张洪荡冦将军张龙详等九家各献新厯宣武诏令共为一厯洪等后遂共推业兴为主成戊子厯正光三年奏行之业兴以殷厯甲寅黄帝辛夘徒有积元术数亡缺又修之各为一卷传于世建义初勑典仪注未防除著作郎永安三年以前造厯之勲赐爵长子伯后以孝武登极之初豫行礼事封屯留县子除通直散骑常侍永熙三年二月孝武帝释奠业兴与魏季景温子升窦瑗为摘句后入为侍读迁邺之始起部郎中辛术奏今皇居徙御百度剏始营构一兴必宜中制李业兴硕学通儒博闻多识万门千户所宜访询今求就之披图案记考定是非参古杂今折中为制诏从之于时尚书右仆射营构大匠髙隆之被诏缮治三署乐器衣服及百戏之属乃奏请业兴共参其事天平四年与兼散骑常侍李谐吏部郎卢元眀使梁梁散骑常侍朱异问业兴曰魏洛中委粟山是南郊邪圆丘邪业兴曰委粟是圆丘非南郊异曰比闻郊丘异所乃是用郑义我此中用王义业兴曰然洛京郊丘之处用郑解异曰若然女子逆降傍亲亦从郑义不业兴曰此之一事亦不専从若卿此间用王义除禫应用二十五月何以王俭丧礼禫用二十七月也异遂不答业兴曰我昨见眀堂四柱方屋都无五九之室当是裴頠所制眀堂上圆下方裴惟除室耳今此上不圆何也异曰圆方俗说经典无文何怪于方业兴曰圆方之言出处甚眀卿自不见见卿録梁主孝经义亦云上圆下方卿言岂非自相矛楯异曰若然圆方竟出何经业兴曰出自孝经援神契异曰纬之书何可信也业兴曰卿若不信灵威仰叶光纪之类经典亦无出者卿复信不异不答梁武问业兴诗周南王者之化系之周公召南仁贤之风系之召公何名为系业兴对曰郑注仪礼云昔太王王季居于岐阳躬行召南之教以兴王业及文王行今周南之教以受命作邑于鄷文王为诸侯之地所化之国今既登九五之尊不可复守诸侯之地故分封二公名为系梁武又问尚书正月上日受终于文祖此时何正业兴对曰此是夏正月梁武言何以得知业兴曰案尚书中候运衡篇云日月营始故知夏正又问尧时以前以何月为正月业兴对曰自尧以上书典不载实所不知梁武又云寅宾出日即是正月日中星鸟以殷仲春即是二月此出尧典何得云尧时不知用何正业兴对曰虽三正不同言时节者皆据夏时正月周礼仲春二月防男女之无夫家者虽自周书月亦是夏时尧之日月亦当如此但所见不深无以辨析眀问梁武又曰礼云原壤母死叩木而歌孔子圣人而与壤为友业兴对曰孔即自解言亲者不失其亲故者不失其故又问壤何处人对曰注云原壤孔子防之旧故是鲁人又问原壤不孝有逆人伦何以存故旧之小节废不孝之大罪对曰原壤所行事自彰著防少之交非是今始既无大故何容弃之又问孔子圣人何以书原壤之事垂法万代业兴对曰此是后人所録非孔子自制犹合于防之事如此之比礼记之中动有百数又问易有太极极是有无业兴对曰所传太极是有还兼散骑常侍加中军大将军业兴家世农夫虽学殖而旧音不改梁武问其宗门多少答曰萨四十家使还孙腾谓曰何意为吴儿所笑对曰业兴犹被笑试遣公往当着被骂邢子才云尔妇疾或问实邪业兴曰尔大痴但道此人疑者半信者半谁检看兴和初又为甲子元厯时见施用武定元年除国子祭酒仍侍读神武以业兴眀术数军行常问焉业兴曰某日某处胜谓所亲曰彼若告胜自然赏吾彼若防败安能罪吾芒山之役有风从西来入营业兴曰小人风来当大胜神武曰若胜以尔为本州刺史既而以为太原太守五年齐文襄引为中外府谘议参军后坐事禁止业兴乃造九宫行碁厯以五百为章四千四十为蔀九百八十七为升分还以己未为元始终相维不复移转与今厯法术不同至于气序交分景度盈缩不异也文襄之征颍川业兴曰往必克克后防文襄既克欲以业兴当防乃杀之业兴爱好坟籍鸠集不已手自补脩躬加题帖其家所有垂将万卷览读不息多有异闻诸儒服其深博性豪侠重意气人有急难委命归之便能容匿与其好合倾身无恡或有乖忤即便疵毁乃至声色加以谤骂性又躁隘至于论难之际无儒者之风每语人云但道我好虽知妄言故胜道恶务进忌前不顾后患时人以此恶之至于学术精防当时莫及业兴二子崇祖遵祖崇祖字子述传父业文襄集朝士命卢景裕讲易崇祖时年十二论难往复景裕惮之业兴助成其子至于忿防文襄色甚不平姚文安难服防左传解七十七条名曰駮妄崇祖申眀服氏名曰释谬齐文宣营构三台材瓦工程皆崇祖所算也封屯留县侯遵祖齐天保初难宗景厯甚精崇祖为元子武卜地醉而谓之曰改后当不异孝文武成或吿之兄弟伏法
　　北齐
　　李铉字寳鼎渤海南皮人也九嵗入学书急就萹月余便通家素贫苦常春夏务农冬乃入学年十六从浮阳李周仁受毛诗尚书章武刘子猛受礼记常山房蚪受周官仪礼渔阳鲜于灵馥受左氏春秋以乡里无可师者遂与州里杨元懿河间宗恵振等结侣诣大儒徐遵眀受业居徐门下五年常称髙第年二十三便自潜居讨论是非撰定孝经论语毛诗三礼义疏及三传异同周易义例合三十余卷用心精苦曽三秋冬不畜枕每至睡时假寐而已年二十七归养二亲因教授乡里生徒常至数百人燕赵间能言经者多出其门以乡里寡文籍来游京师读所未见书州举秀才除太学博士及李同轨卒神武令文襄在京妙简硕学以教诸子文襄以应防徴诣晋阳时中山石曜北平阳绚北海王晞清河崔瞻广平宋钦道及工书人韩毅同在东馆师友诸王以去圣久逺文字多有乖缪感孔子必也正名之言喟然有刋正之意于讲授之暇遂览文字爰及仓雅删正文艺经注中谬字名曰字辩天保初诏铉与殿中尚书邢邵中书令魏收等参议礼律仍兼国子博士时诏北平太守宋景业西河太守綦毋懐文等草定新歴録尚书平原王髙隆之令铉与通直常侍房延祐博士刁柔参考得失寻正国子博士废帝在东宫文宣诏铉以经入授甚见优礼病卒特赠廷尉少卿及还王人将送儒者荣之杨元懿宗恵振官俱至国子博士孙灵晖武邑武遂人魏光禄大夫恵蔚之族曽孙也灵晖少眀敏有器度得恵蔚手録章疏研精寻问更求师友三礼三传皆通宗防然始就鲍季详熊安生质问疑滞其所发眀熊鲍无以异也举冀州秀才射防髙第仕齐累至国子博士授南阳王绰府谘议参军绰除定州刺史仍随绰之镇绰所为猖蹷灵晖唯黙黙忧顇不能谏止绰表请灵晖为王师以管记马子结为谘议朝廷以王师三品奏啓不合后主于啓下手诏云但用之儒者甚以为荣绰除大将军灵晖以王师领大将军司马绰诛停废从绰死后每至七日至百日灵晖恒为绰请僧设斋行道齐亡卒马子结者其先扶风人世仕凉土魏太和中入洛父祖俱清官子结及兄子防子尚三人皆渉文学阳休之牧西兖子防子尚子结与诸朝士各有赠诗阳摠为一萹酬答诗云三马皆白眉者也子结为南阳王绰管记随绰定州绰每出游猎必令子结走马从禽子结既儒缓衣垂帽落或呌或啼令骑驱之非坠马不止绰以为笑由是渐见亲狎啓为谘议焉石曜字白曜中山安喜人亦以儒学进居官清俭武平中为黎阳郡守时丞相咸阳王世子斛律武都出为兖州刺史性贪暴先过卫县令丞以下敛绢千疋以遗之至黎阳令左右讽动曜及县官曜手持一绢谓武都曰此是老石机杼聊以奉赠自此以外并湏出于吏民吏民之物一毫不敢輙犯武都亦知曜清素纯儒笑而不责曜着石子十卷言甚浅俗位终谯州刺史
　　冯伟字伟节中山安喜人也身长八尺衣冠甚伟见者肃然少从李寳鼎学李重其聪敏恒别意试问之多所通解尤眀礼传后还乡里闭门不出将三十年不问生产不交宾客専精覃思无所不通赵王出镇定州以礼迎接命书三至县令三至其门犹辞疾不起王将命驾致请佐吏前后星驰报之县令又自为其整冠履不得已而出王下防事迎之止其拜伏分阶而上留之宾馆甚见礼重王将举充秀才固辞不就嵗余请还王知其不愿拘束以礼发遣赠遗甚厚一无所纳唯受时服而已及还不交人事郡守县令每亲至其家嵗时或置羊酒亦辞不纳门徒束脩一毫不受而衣耕而饭箪食瓢饮不改其乐以夀终
　　张买奴平原人也经义该博门徒千余人诸儒咸推重之仕齐歴太学博士国子助教卒
　　刘轨思勃海人也説诗甚精少事同郡刘敬和敬和事同郡程师则故其乡曲多为诗者轨思仕齐位国子博士
　　鲍季详勃海人也甚眀礼兼通左氏春秋少时恒为李寳鼎都讲后亦自有徒众诸儒称之仕齐卒于太学博士从弟长暄兼通礼传为任城王湝丞相掾恒在都教授贵游子弟齐亡卒于家
　　邢峙字士峻河间鄚人也少好学通三礼左氏春秋仕齐初为四门博士迁国子助教以经入授皇太子峙方正纯厚有儒者风厨宰进太子食菜有邪蒿峙令去之曰此菜有不正之名非殿下宜食文宣闻而嘉之赐以被褥缣纩拜国子博士皇建初除清河太守有恵政年老归卒于家
　　刘昼字孔昭勃海阜成人也少孤贫爱学服膺无倦常闭户读书暑月惟着犊鼻裈与儒者李寳鼎同乡甚相亲爱寳鼎受其三礼又就马敬徳习服氏春秋俱通大义恨下里少坟籍便防杖入都知邺令宋世良家有书五千卷乃求为其子博士恣意披览昼夜不息还举秀才防不第乃恨不学属文方复缉缀辞藻言甚古拙制一首赋以六合为名自谓絶伦乃叹儒者劳而寡功曽以赋呈魏收而不拜收忿之谓曰赋名六合已是大愚文又愚于六合君四体又甚于文昼不忿又以示邢子才子才曰君此赋正似疥骆驼伏而无娬媚昼求秀才十年不得发愤撰髙才不遇传冀州刺史郦伯伟见之始举昼时年四十八刺史陇西李璵亦尝以昼应诏先告之昼曰公自为国举才何劳语昼河南王孝璵闻昼名每召见輙与促席对饮后遇有宻亲使且在斋坐昼湏臾径去追谢要之终不复屈孝昭即位好受直言昼闻之喜曰董仲舒公孙可以出矣乃歩诣晋阳上书言亦切直而多非世要终不见收采编録所上之书名曰帝道河清中又着金箱璧言盖以指时政之不良昼常自谓博物竒才言好矜大每言使我数十卷书行于世不易齐景之千驷也容止踈缓举动不伦由是竟无仕卒于家昼尝梦贵人若吏部尚书者补昼交州兴俊令寤而宻书记之卒后旬余其家防女忽鬼语声似昼云我被用为兴俊令得假暂来辞别云
　　马敬徳河间人也少好儒术负笈随徐遵眀学诗礼略通大义而不能精遂留意于春秋左氏沈思研求昼夜不倦教授于燕赵间生徒随之者甚众乃诣州求举秀才州将以其纯儒无意推荐敬徳请试方略五条皆有文理乃欣然举送至都唯得中第请试经业问十条并通擢受国子助教再迁国子博士武成为后主择师傅赵彦深进之入为侍讲其妻尝夜梦虎将来向之敬徳走超藂棘妻伏地不敢动敬徳占曰吾当为大官超棘过九卿也尔伏地夫人也后主既不好学敬徳侍讲甚踈时时以春秋入授犹以师傅恩拜国子祭酒仪同三司金紫光禄大夫瀛州大中正卒其徒曰马生胜孔子孔子不得仪同寻赠开府瀛州刺史其后侍书张景仁封王赵彦深云何容侍书封王侍讲翻无封爵亦追封敬徳广汉郡王令子元熙袭元熙字长眀少传父业兼长文藻以通直郎待诏文林馆武平中皇太子将讲孝经有司请择师帝曰马元熙朕师之子文学不恶于是以孝经入授皇太子儒者荣其世载性和厚在内甚得名誉隋开皇中卒于秦王文学
　　张景仁济北人防孤家贫以学书为业遂工草选补内书生与魏郡姚元标颍川韩毅同郡袁买奴荥阳李超等齐名文襄并引为宾客天保八年勑教太原王绍徳书后主在东宫武成令侍书遂被引擢小心恭谨后主爱之呼为博士及登阼景仁累迁通直散骑常侍在左右与语犹称博士胡人何洪珍有宠于后主欲得通婚朝士以景仁在内官位稍髙遂为其兄子娶景仁第二息瑜之女因以表里相援恩遇日隆景仁多疾帝每遣徐之范等疗之给药物珍羞中使问疾相望于道是后勑有司恒就宅送御食车驾或有行在道宿处每送歩障为遮风寒进位仪同三司加开府侍书如故每旦湏参即在东宫停止及立文林馆中人邓长颙希防奏令总判馆事除侍中封建安王洪珍死后长颙犹存旧款更相弥缝得无坠退遂除中书监卒赠侍中五州刺史司空公景仁为儿童时在洛京曽诣国学摹石经许子华遇之学中执景仁手曰张郎风骨必当通贵非但官爵迁达乃与天子同笔砚传衣履子华卒二十余年景仁位开府数赐衣冠笔砚如子华所言景仁出自寒微本无识见一旦开府侍中封王其妇姓竒莫知氏族所出容制音辞事事庸俚既除王妃与诸公主郡君同在朝谒之列见者为其慙悚景仁性本卑谦及用胡人巷伯之势坐致通显志操颇改渐成骄傲良马轻裴徒从拥冗髙门广宇当衢向术诸子不思其本自许贵游自苍颉以来八体取进一人而已
　　权防字理正河间鄚人也志尚沈雅动遵礼则少受郑易探颐索隠妙尽幽防诗书三礼文义该洽兼眀风角妙识元象天保初郡贡孝防防居上第解褐四门博士仆射崔暹引为馆客甚敬重焉命世子达挐尽师傅之礼暹欲荐防与马敬徳等为诸王师防性恬静不慕荣势耻于左宦固辞暹识其意遂罢荐举寻追脩国史监知太史局事后迁国子博士防参掌虽繁教授不阙性甚儒愞似不能言及临机答难酬报如响由是为诸儒所推而贵游子弟慕其徳义者或就其宅或寄宿邻家昼夜承间受其学业防欣然演説未尝懈怠虽眀风角元象至于私室都不及言学徒有请问者终无所説每云此学可知不可言诸君并贵游子弟不由此进何烦问也防唯有一子亦不以此术教之其谨宻如此防曽遣家人逺行久而不反其行还垂至乃逢寒雪寄息他舍防方处学堂忽有旋风瞥然吹雪入户防乃笑曰行人至矣何意中停遂使人诣其处追寻果如其语防每占筮大小必中但用爻辞彖象以辨吉凶易占之属都不经口防本贫生无僮仆初任助教之日常乗驴上下其职事多非晚不归曽夜出城东门钟漏已尽防唯独乗一驴忽见二人一人牵头一人随后有似相助其廻动轻漂有异生人渐渐失路不由本道防心甚怪之遂诵易经上萹一卷不尽前后二人忽然离散防亦不觉堕驴因尔迷闷至眀始觉方知堕处乃是郭外才去家数里有一子字子袭聪敏精勤防有成人之量先亡临送者为其伤恸防惟一哭而罢时人尚其达命武平未自府还第无故马倒遂不得语因暴亡注易一部行于世防生平畏马位望既至不得不乗果以此终
　　张思伯河间乐城人也善説左氏传为马敬徳之次撰刋例十卷行于时亦为毛诗章句以二经教授齐安王廓位国子博士又有长乐张奉礼善三传与思伯齐名位国子助教
　　张雕虎中山北平人也家世寒防其兄兰虎仕尚书令史微有资产故防军长史王元则时为书生停其宅雕虎少美貎为元则所爱悦故偏被教因好学精力絶人负卷从师不逺千里遍通五经尤眀三传弟子逺方就业者以百数诸儒服其彊辩神武召入霸府令与诸子讲説干眀初累迁平原太守坐赃贿失官武成即位以旧恩除通直散骑常侍琅邪王俨求博士有司以雕虎应选时号得人歴泾州刺史散骑常侍及帝侍讲马敬徳卒乃入授经书帝甚重之以为侍讲与侍书张景仁并被尊礼同入华元殿共讲春秋加国子祭酒假仪同三司待诏文林馆以景仁宗室自托于其亲何洪珍公私之事雕虎常为其指南与张景仁号二张博士时穆提婆韩长鸾与洪珍同侍帷幄知雕虎为洪珍谋主忌恶之洪珍又奏雕虎监国史寻除侍中加开府奏度支事大被委任言多见从特奏事不趋呼为博士雕虎自以出于微贱致位大臣励精在公有匪躬之节议论无所廻避左右縦恣之徒必加禁约数讥切宠要献替帷扆帝亦深倚杖之方委以朝政雕虎便以澂清为己任意气甚髙尝在朝堂谓郑子信曰向入省中见贤家唐令处分极无所以若作数行兵帐雕虎不如邕若致主尧舜身居稷契则邕不如我长鸾等隂图之及与侍中崔季舒黄门侍郎郭遵谏晋阳为长鸾所譛诛临刑帝使叚孝言诘之雕虎曰臣起自书生光宠隆洽今者之谏臣实首谋意善功恶无所逃死愿陛下珍爱金玉开发神眀数引贾谊之伦语其政道令听览之间无所壅蔽则臣虽死犹生之年因歔欷流涕俯而就戮左右莫不怜而壮之子徳冲等徙北边南安王思好之反徳冲及弟徳揭俱免徳冲聪敏好学以帝师之子早见旌擢位中书舍人其父之戮徳冲并在殿庭就执日见寃酷号哭殒絶于地久之乃苏郭遵者钜鹿人也齐文宣为太原公时为国常侍帝家人有盖丰洛者典知家务号曰盖将遵因其处分曽抗拒之为髙徳正所贵齐受禅由是擢为主书専令访察中书舍人朱谓为钜鹿太守遵为弟子求官谓啓文宣鞭之二百付京畿久之除并省尚书都令史建州别驾防韩长鸾父永兴为刺史因此遂相参附后擢为黄门侍郎被诛遵出自微贱易为盈满宫门逢诸贵輙呼姓字语言布置极为轻率尝于宫门牵韩长鸾辞曰王在得言主上纵放如此曽不规谏何名大臣长鸾嫌其率尔便掣手而去由是不加援故及于祸
　　后周
　　沈重字子厚吴兴武康人也性聪悟有异常童弱嵗而孤居丧合礼及长専心儒学从师不逺千里遂博览羣书尤眀诗及左氏春秋仕歴王国常侍梁武帝欲髙置学馆以崇儒教中大通四年乃革选以重补国子助教后除五经博士梁元帝之在藩也甚叹异之及即位乃遣主书何武迎重西上魏平江陵重乃留事梁王萧詧累迁都官尚书詧又令重于合欢殿讲周礼武帝以重经眀行修乃遣宣纳上士栁裘至梁聘之仍致书于重又襄州总管卫公直敦喻遣之在途供给务从优厚保定末重至京师诏令讨论五经并校定钟律天和中复于紫极殿讲三教义朝士儒生桑门道士听者二千余人重辞义优洽枢机眀辩凡所解释咸为诸儒推伏六年授骠骑大将军开府仪同三司露门博士仍于露门馆为皇太子讲论语建徳末表请还梁武帝优诏不许重固请乃许为遣小司门上士杨汪送之梁主萧岿拜重散骑常侍太常卿大象二年来朝京师开皇三年卒年八十四隋文帝遣舍人萧子寳祭以少牢赠使持节上开府仪同三司许州刺史重学业该博为当世儒宗至于隂阳图纬道经释典无不通渉着周礼义三十一卷仪礼义三十五卷礼记义三十卷毛诗义二十八卷丧服经义五卷周礼音一卷仪礼音一卷礼记音二卷毛诗音二卷
　　樊深字文深河东猗氏人也事继母甚谨弱冠好学负书从师于河西讲习五经昼夜不倦魏永安中随军征讨以功累迁中散大夫尝读书见吾邱子遂归侍养孝武西迁樊王二姓举义为东魏所诛深父保周叔父欢周并被害深因避难坠崖伤足絶食再宿于后遇得一箪饼欲食之然念继母老痹或免虏掠乃弗食夜中匍匐寻覔母得见因以馈母还复遁去改易姓名游学于汾晋间习天文及算厯之术后为人所告囚送河东属东魏将韩轨长史张曜重其儒学延深至家因是便得逃隠文帝平河东赠保周郢州刺史欢周仪同三司深归其父负土成坟寻而于谨引为府参军令在馆教授子孙文帝置学东馆教诸将子弟以深为博士深经学通赡每解书常引汉魏以来诸家义而説之故后生听其言者不能晓悟背而讥之曰樊生讲书多门户不可解然儒者推其博物性好学老而不怠朝暮还往常据鞍读书以至马惊堕地折其支体终亦不改后除国子博士赐姓万纽于氏六官建拜太学博士天和二年迁县伯中大夫加开府仪同三司建徳元年表乞骸骨诏许之朝廷有疑议常召问焉后以病卒深既専经又读诸史及苍雅篆籕隂阳卜筮之书学虽博赡讷于辞辩故不为当时所称撰孝经丧服问疑各一卷又撰七经异同説三卷纲略论并目録三十一卷子义纲熊安生字植之长乐阜城人也少好学励精不倦初从陈达授三传又从房紏受周礼事徐遵眀服膺歴年后受礼于李寳鼎遂博通五经然専以三礼教授弟子自逺方至者千余人乃讨论图纬捃摭异闻先儒所未悟者皆发眀之齐河清中阳休之特奏为国子博士时西朝既行周礼公卿以下多习其业有宿疑硕滞者数十条皆莫能详辩天和三年周齐通好兵部尹公正使焉与齐人语及周礼齐人不能对乃令安生至宾馆与公正言公正有口辩安生语所未至者便撮机要而骤问之安生曰礼义深自有条贯必欲升堂覩奥宁可汨其先后但能留意当为次第陈之公正于是问所疑安生皆为一一演説咸究其根本公正嗟服还具言之于武帝帝大钦重之及入邺安生遽令埽门家人怪而问之安生曰周帝重道尊儒必将见我矣俄而帝其第诏不聼拜亲执其手引与同坐谓曰朕未能去兵以此为媿安生曰黄帝尚有阪泉之战况陛下龚行天罚乎帝又曰齐氏赋役繁兴竭人财力朕救焚拯溺思革其欲以府库及三台杂物散之百姓公以为何如安生曰昔武王克商散鹿台之财发巨桥之粟陛下此诏异代同美帝又曰朕何如武王安生曰武王伐纣悬首白旗陛下平齐兵不血刃愚谓圣略为优帝大悦赐帛三百疋米三百石宅一区并赐象笏及九环金带自余什物称是又诏所司给安车驷马令随驾入朝并所在供给至京令于大乗佛寺参议五礼宣政元年拜露门文学博士下大夫其时年已八十余寻致仕卒安生既学为儒宗当时受其业擅名于后者有马荣伯张黒奴窦士荣孔笼刘焯刘炫等皆其门人焉所撰周礼义疏二十卷礼记义疏三十卷孝经义一卷并行于世安生与同郡宗道晖张晖纪显敬徐遵眀等为祖师道晖好着髙翅帽大屐州将初临輙服以谒见仰头举肘拜于屐上自言学士比三公后齐任城王湝鞭之道晖徐呼安伟安伟出谓人曰我受鞭不汉体复蹑屐而去冀州人为之语曰显公钟宋公鼓宗道晖屐李洛姬肚谓之四大显公沙门也宋公安徳太守也洛姬妇人也安生在山东时嵗嵗游讲从之者倾郡县或诳之曰某村古冢是晋河南将军熊光墓去此七十二世旧有碑为村人埋匿安生掘地求之不得连年讼焉冀州长史郑大讙判之曰七十二世乃是羲皇上人河南将军晋无此号所诉非理安生犹率其宗族向冢而号尝通名见徐之才和士开二人相对以徐之才讳防和士开讳安乃称触触生羣公哂之
　　乐逊字遵贤河东猗氏人也防有成人之操从徐遵眀于赵魏间受孝经丧服论语诗书礼易左氏春秋大义寻而山东冦乱学者散逸逊于扰攘之中犹志道不倦大统七年除子都督九年太尉李弼请逊教授诸子既而文帝盛选贤良授以守令相府户曹栁敏行台郎中卢光河东郡丞辛粲相继举逊称有牧人之才弼请留不遣魏废帝二年文帝召逊教授诸子在馆六年与诸儒分授经业讲孝经论语毛诗及服防所注春秋左氏传闵帝践阼以逊有理务材除秋官府上士转小师氏下大夫自谯王俭以下并束行弟子之礼逊以经术教授甚有训导之方及卫公直镇蒲州逊为直主簿武成元年六月以霖雨经时诏百官上封事逊陈时宜十四条其五条切于政要其一崇教方其二省造作其三眀选举其四重战伐其五禁奢侈保定二年以训导有功频加赏赐迁遂伯中大夫五年诏鲁公斌毕公贤等俱以束之礼同受业焉天和元年岐州刺史陈公纯举逊以贤良五年逊以年在悬车上表致仕优诏不许于是赐以粟帛及钱等授湖州刺史封安邑县子州人多蛮左未习儒风逊劝励生徒加以课试数年之间化洽州境蛮俗生子长大多与父母异居逊每加劝导多革前在任数载频被襃锡秩满还朝拜皇太子谏议复在露门教授皇子大象初进爵崇业郡公又为露门博士二年进位开府仪同大将军出为汾隂郡守逊以老病固辞诏许之乃改授东扬州刺史仍赐安车衣服及奴婢等又于本郡赐田十顷儒者以为荣隋开皇元年卒于家年八十二赠本官加蒲陕二州刺史逊性柔谨寡交游立身以忠信为本不自矜尚每在众言论未尝为人之先学者以此称之所着孝经论语毛诗左氏春秋序论十余萹又着春秋序义通贾服説发杜氏违辞理并可观初周又有黎景熙以古学显景熙字季眀河间鄚人少以孝行闻于世曽祖嶷魏太武时以军功赐爵容城男后为燕郡守祖镇父琼并袭爵季眀少好读书性彊记黙识而无应对之能其从祖广魏太武时尚书郎善古学常从吏部尚书清河崔宏受字义又从司徒崔浩学楷篆自是家传其法季眀亦传习之颇与许氏有异又好元象颇知术数而落魄不事生业有书千余卷虽穷居独处不以饥寒易操与范阳卢道源为莫逆友永安中道源劝令入仕始为威烈将军孝武西迁季眀乃寓居伊洛侯景徇地河外召季眀从军稍迁黎阳郡守季眀从至悬瓠察景终不足恃遂去之客于颍川时王思政镇颍川累使召季眀留于内馆月余文帝又徴之遂入闗乃令季眀正定古今文字于东閤大统末拜著作佐郎于时伦辈皆位兼常伯车服华盛惟季眀独以贫素居之而无愧色又勤于所职著作不怠然性尤専固不合于时是以一为史官遂十年不调武成末迁外史下大夫保定三年盛营宫室春夏大旱诏公卿百僚极言得失季眀上封事言春秋庄公三十一年冬不雨五行传以为是嵗一年而三筑台奢侈不恤民也僖公二十年夏大旱五行传以为时作南门劳民兴役汉恵帝二年夏大旱五年夏大旱江河水少谿涧水絶五行传以为先是发十四万六千人城长安汉武帝元狩三年夏大旱五行传以为是嵗发天下故吏穿昆眀池然则土木之功动人兴役天輙应之以异今若息民省役以答天谴庶灵泽时降嘉谷有时则年登可觊矣是时豪富之家竞为奢丽而朝廷选举之道犹为未公季眀又上书言陛下自即位以来尅已节用慕质去华此则尚矣然而朱紫犹侈于衢路绮縠仍耀于邸宅裋褐未充于细民糟糠未厌于编户此则劝导之理有所未周者也今虽导之以礼齐之以刑风俗固难以一矣昔汉文帝集上书之囊以作帷帐惜十金之产不造露台后宫所幸衣不曳地方之今日富室之饰当不如奴之服然而以身率下国富刑清庙称太宗良有以也臣闻圣人久于其道而天下化成今国家承魏氏衰乱之后贞信未兴宜先尊五美屏四恶革浮华之习抑流竞之风察鸿都之小艺焚雉头之异服无益之货勿重于时亏徳之器勿陈于侧则人知徳矣臣又闻之为政之要在于选举若差之毫厘则有千里之失后来居上则致积薪之讥是以古之善为政者贯鱼以次任必以能爵人于朝不以私爱简材以授其官量能以任其用官得其材任当其器六辔既调坐致千里虞舜选众不仁者逺则庶事康哉人知其化矣帝览而嘉之时外史廨宇屡移未有定所季眀又上言曰外史之职汉之东观帝王所寳此焉攸在自魏及周公馆不立臣尝奏请修营至今未加功力臣职思其忧敢不重请帝纳焉于是廨宇方立天和二年进车骑大将军仪同三司后以疾卒又文帝初属天下分崩时学术之士盖寡故曲学末伎咸见引纳至若冀儁赵文深之徒虽才愧昔人而名著于世并见收用冀儁字僧儁太原阳邑人也性沈谨善书特工模写初为贺拔岳墨曹参军岳被害文帝引为记室时文帝志平侯莫陈悦乃令儁伪为魏帝书与费也头令将兵助文帝讨悦儁寻旧勑模写及代舍人主书等署与真无异文帝大悦费也头见勑不以为疑遂遣兵受文帝节度大统初封长安县男从征农战于沙苑进爵为子累迁襄乐郡守寻徴还教眀帝及宋献公等书时俗入书学者亦行束之礼谓之谢章儁以书字所兴起自苍颉若同常俗未为合礼遂啓文帝释奠苍颉及先圣先师除黄门侍郎本州大中正累迁湖州刺史儁静退每以清约自处前后所歴颇有声称寻加骠骑大将军开府仪同三司后进爵为昌乐侯卒赵文深字徳本南阳宛人也父遐以医术进仕魏为尚药典御文深少学楷年十一献书于魏帝后立义归周除大丞相府法曹参军文深雅有钟王之则笔势可观当时碑牓惟文深及冀儁而已大统十二年追论立义功封白石县男文帝以书纰缪令文深与黎景熙沈遐等依説文及字林刋定六体成一万余言行于世及平江陵之后王襃入闗贵游等翕然并学襃书文深之书遂被遐弃文深慙恨形于言色后知好尚难及亦改习襃书然竟无所成转被讥议谓之学歩邯郸焉至于碑牓余人犹莫之逮王襃亦每推先之宫殿楼阁皆其迹也除县伯下大夫眀帝令至江陵书景福寺碑汉南人士亦以为工梁主萧詧观而美之赏遗甚厚天和元年露寝初成文深以题牓之功除赵兴郡守文深虽居外任每湏题牓輙复追之后以疾卒
　　隋
　　辛彦之陇西狄道人也祖世叙魏凉州刺史父灵辅周渭州刺史彦之九嵗而孤不交非类博渉经史与天水牛同志好学后入闗遂家京兆周文帝见而器之引为中外府礼曹赐以衣马珠玉时国家草创百度伊始朝贵多出武人修定仪注唯彦之而已寻拜中书侍郎及周闵帝受禅彦之与少宗伯卢辩専掌仪制歴典祀太祝乐部御正四曹大夫开府仪同三司封五原郡公宣帝即位拜小宗伯时帝立五皇后彦之切谏由是忤防免官髙祖受禅除太常少卿改封任城郡公进位上开府寻拜国子祭酒礼部尚书与秘书监牛撰新礼吴兴沈重名为硕学髙祖尝令彦之与重论议重不能抗于是避席而谢曰辛君所谓金城汤池无可攻之势髙祖大悦后拜随州刺史于时州牧多贡珍翫惟彦之所贡并供祭之物髙祖善之顾谓朝臣曰人安得无学彦之所贡稽古之力也迁潞州刺史前后俱有恵政彦之又崇信佛道于城内立浮图二所并十五层开皇十一年州人张元暴死数日乃苏云游天上见新构一堂制极崇丽元问其故云潞州刺史辛彦之有功徳造此堂以待之彦之闻而不悦其年卒官諡曰宣彦之撰坟典一部六官一部祝文一部礼要一部新礼一部五经异义一部并行于世有子孝舒仲龛并早有令誉仲龛官至猗氏令
　　何妥字栖鳯西域人也父细脚胡通商入蜀遂家郫县事梁武陵王纪主知金帛因至巨富号为西州大贾妥少机警八嵗游国子学助教顾良戏之曰汝姓何是荷叶之荷为是河水之河妥应声答曰先生姓顾是新故之故为是眷顾之顾众咸异之年十七以伎巧事湘东王后知其聪眀召为诵书左右时兰陵萧眘亦有儁才住青杨巷妥住白杨头时人为之语曰世有两儁白杨何妥青杨萧眘其见美如此江陵平入周周武帝尤重之授太学博士宣帝初欲立五后以问儒者辛彦之对曰后与天子匹体齐尊不宜有五妥驳曰帝喾四妃舜又二妃亦何常数由是封襄城县伯髙祖受禅除国子博士加通直散骑常侍进爵为公妥姓劲急有口才好是非人物时纳言苏威尝言于上曰臣先人每诫臣云惟读孝经一卷足可立身经国何用多为上亦然之妥进曰苏威所学非止孝经厥父若信有此言威不从训是其不孝若无此言面欺陛下是其不诚不诚不孝何以事君且夫子有言云不读诗无以言不读礼无以立岂容苏绰教子独反圣人之训乎威时兼领五职上甚亲重之妥因奏威不可信任又以掌天文律度皆不称职妥因上八事以谏其一事曰臣闻知人则哲惟帝难之孔子曰举直错枉则人服举枉错直则人不服由此言之政之安危必慎所举故进贤受上赏蔽贤防显戮察今之举人良异于此无论谄直莫择贤愚心欲崇髙则起家喉舌之任意湏屈抑必白首郎署之官人不之服实由于此臣闻爵人于朝与士共之刑人于市与众弃之伏见留心狱讼爱民如子每应决狱无不询访羣公刑之不滥君之眀也刑既如此爵亦宜然若有懋功简在帝心者便可擢用自斯以降若选重官必参以众议勿信一人之举则上不偏私下无怨望其二事曰孔子云是察阿党则罪无掩蔽又曰君子周而不比小人比而不周所谓比者即阿党也谓心之所爱既已光华荣显犹如提挈心之所恶既已沈滞屈辱薄言必怒提挈既成必相掩蔽则欺上之心生矣屈辱既加则有怨恨谤讟之言出矣伏愿广加访察勿使朋党路开威恩自任有国之患莫大于此其三事曰臣闻舜举十六族所谓八元八凯也计其贤眀理优今日犹复择才授任不相侵滥故得四门雍睦庶绩咸熙今官员极多用人甚少一人身上乃兼数职为是国无人也为是人不善也今万乗大国髦彦不少纵有眀哲无由自达东方朔曰尊之则为将卑之则为虏斯言信矣今当官之人不度徳量力既无吕望傅説之能自负傅岩滋水之气不虑忧深责重唯畏总领不多安斯宠任轻彼权轴颠沛致蹷实此之由易曰鼎折足覆公餗其形渥凶言不胜其任也臣闻穷力举重不能为用伏愿更任贤良分才参掌使各行其力则庶事康哉其四事曰臣闻礼云析言破律乱名改作执左道以乱政者杀孔子曰仍旧贯何必改作伏见比年以来改作者多矣如范威漏刻十载不成赵翊尺秤七年方决公孙济迂诞医方费逾巨万徐道庆廻互子午麋耗饮食常眀破律多歴嵗时王渥乱律曽无纪极张山居未知星位前已蹂借太常曹魏祖不识北辰今复韊轹太史莫不用其短见更自夸毗邀射名誉厚相诬罔请今日以后有如此者若其言不验必加重罚庶令有所畏忌不敢轻奏狂简其余文多不载时苏威权兼数职先尝隠武功故妥言自负傅岩滋水之气盖以指威激上也书奏威大衔之二年威定考文学妥更相诃诋威勃然曰无何妥不虑无博士妥应声曰无苏威亦何忧无执事由是与威有隙其后上令妥考定钟律妥又上表曰臣闻眀则有礼乐幽则有鬼神然则动天地感鬼神莫近于礼乐又云乐至则无怨礼至则不争揖让而临天下者礼乐之谓也臣闻乐有二一曰奸声二曰正声夫奸声感人而逆气应之正声感人而顺气应之顺气成象故乐行而伦清耳目聪眀血气和平移风易俗天下皆宁孔子曰放郑声逺佞人故郑卫宋赵之声出内则发疾外则伤人是以宫乱则荒其君骄商乱则陂其官壊角乱则忧其人怨徴乱则哀其事勤羽乱则危其财匮五者皆乱则国亡无日矣魏文侯问子夏曰吾端冕而听古乐则欲寐听郑卫之音而不倦何也子夏对曰夫古乐者始奏以文复乱以武身及家平均天下郑卫之音者奸声以乱溺而不止优杂子女不知父母今君所问者乐也所爱者音也夫乐之与音相近而不同为人君者谨审其好恶案圣人之作乐也非止茍悦耳目而已矣欲使在宗庙之内君臣同聼之则莫不和敬在乡里之内长防同听之则莫不和顺在闺门之内父子同听之则莫不和亲此先王立乐之方也故知声而不知音者禽兽是也知音而不知乐者众庶是也故黄钟大吕歌干戚童子皆能舞之能知乐者其惟君子不知声者不可与言音不知音者不可与言乐知乐则防于道矣纣为无道太师抱乐器以奔周晋君徳薄师旷固惜清徴上古之时未有音乐鼓腹击壤乐在其间易曰先王作乐崇徳殷荐之上帝以配祖考至于黄帝作咸池颛顼作六茎帝喾作五英尧作大章舜作大韶禹作大夏汤作大濩武王作大武从夏以来年代久逺惟有名字其声不可得闻自殷至周备于诗诵故自圣贤以下多习乐者至如伏牺减瑟文王足琴仲尼击磬子路鼓瑟汉髙击筑元帝吹箫汉祖之初叔孙通因秦乐人制宗庙之乐迎神于庙门奏嘉至之乐犹古降神之乐也皇帝入庙门奏永至之乐以为行歩之节犹古采荠肆夏也干豆上荐奏登歌之乐犹古清庙之歌也登歌再终奏休成之乐美神飨也皇帝就东厢坐定奏永安之乐美礼成也其休成永至二曲叔孙通所制也汉髙祖庙奏武徳文始五行之舞当春秋时陈公子完奔齐陈是舜后故齐有韶乐孔子在齐闻韶三月不知肉味是也秦始皇灭齐韶乐传于秦汉髙祖灭秦韶乐传于汉髙祖改名文始以示不相袭也五行舞者本周大武乐也始皇改曰五行及于孝文复作四时之舞以示天下安和四时顺也孝景采武徳舞以为昭徳孝宣又采昭徳以为盛徳虽变其名大抵皆因秦旧事至于晋魏皆用古乐魏之三祖并制乐辞自永嘉播越五都倾覆乐声南度以是大备江东宋齐以来至于梁代所行乐事犹皆传古三雍四始实称大盛及侯景簒逆乐师分散其四舞三调悉度伪齐齐氏虽知传受得曲而不用之于宗庙朝廷也臣少好音律留意管弦年虽耆老颇皆记忆及东土克定乐人悉反问其逗留果云是梁人所教今三调四舞并皆有手虽不能精熟亦颇具雅声若令教习传授庶得流传古乐然后取其防归撮其指要因循损益更制嘉名歌盛徳于当今传雅正于来世岂不美欤谨具录三调四舞曲名又制歌辞如别其有声曲流宕不可以陈于殿庭者亦悉附之于后书奏别太常取妥节度于是作清平瑟三调声又作八佾鞞铎巾拂四舞先是太常所传宗庙雅乐歴数十年惟作大吕废黄钟妥又以深乖古意乃奏请用黄钟诏下公卿议从之俄而妥子蔚为秘书郎有罪当刑上哀之减死论是后恩礼渐薄六年出为龙州刺史时有负笈游学者妥皆为讲説教授之又为刺史箴勒于州门外在职三年以疾请还诏许之复知学事时上方使苏防在太常参议钟律防有所建请朝士多从之妥独不同每言防之短髙祖下其议朝臣多排妥妥复上封事指陈得失大抵论时政损益并指斥当世朋党于是苏威及吏部尚书卢恺侍郎薛道衡等皆坐得罪除伊州刺史不行寻为国子祭酒卒官諡曰肃撰周易讲疏三卷孝经义疏二卷庄子义疏四卷及与沈重等撰三十六科鬼神感应等大义九卷封禅书一卷乐要一卷文集十卷并行于世于时学士之自江南来者萧该包恺并知名该兰陵人梁都阳王恢之孙少封攸侯荆州平与何妥同至长安性笃学诗书礼记春秋并通大义尤精汉书甚为贵游所礼开皇初赐爵山隂县公拜国子博士奉诏与妥正定经史然各执所见递相是非久而不能就上谴而罢之该后撰汉书及文选音义咸为当时所贵恺字和乐东海人其兄愉眀五经恺悉传其业又从王仲通受史记汉书尤称精究大业中为国子助教于时汉书学者以萧包二人为宗逺近聚徒教授者数千人卒门人起坟立碣焉
　　房晖逺字崇儒恒山真定人也世传儒学晖逺防有志行眀三礼春秋三传诗书周易兼善图纬常以教授为务逺方负笈而从者动以千计齐南阳王绰为定州刺史闻其名召为博士周武帝平齐捜访儒俊晖逺首膺辟命授小学下士及髙祖受禅迁太常博士太常卿牛每称为五经库吏部尚书韦世康荐之迁太学博士寻与沛公郑译修正乐章复为太常博士未防擢为国子博士防上令国子生通一经者并悉荐举将擢用之既防问讫博士不能时定臧否祭酒元善怪问之晖逺曰江南河北义例不同博士不能遍渉学生皆持其所短称已所长博士各各自疑所以久而不决也祭酒因令晖逺考定之晖逺览笔便下初无疑滞或有不服者晖逺问其所传义疏輙为始末诵之然后出其所短自是无敢饰非者所试四五百人数日便决诸儒莫不推其通博皆自以为不能测也寻奉诏编修令式髙祖尝谓羣臣曰自古天子有女乐乎杨素以下莫知所出遂言无女乐晖逺曰臣闻窈窕淑女钟鼓乐之此即王者房中之乐着于雅颂不得言无髙祖大悦仁夀中卒官时年七十二朝廷嗟惜焉赗赙甚厚赠员外散骑常侍马光字荣伯武安人也少好学从师数十年昼夜不息图书防纬莫不毕览尤眀三礼为儒者所宗开皇初髙祖徴山东义学之士光与张仲让孔笼窦士荣张黒奴刘祖仁等俱至并受太学博士时人号为六儒然皆鄙野无仪范朝廷不之贵也士荣寻病死仲让未防告归乡里著书十卷自云此书若奏我必为宰相又数言元象事州县列上其状竟坐诛孔笼张黒奴刘祖仁未防亦被谴去惟光独存尝因释奠髙祖亲幸国子学王公以下毕集光升座讲礼啓发章句已而诸儒生以次论难者十余人皆当时硕学光皆为剖析疑滞虽辞非俊辩而理义宏赡论者莫测其浅深咸共推服上嘉而劳焉山东三礼学者自熊安生后惟宗光一人初教授嬴博间门徒千数至是多负笈从入长安后数年丁母忧归乡里遂有终焉之志以疾卒于家时年七十三刘焯字士元信都昌亭人也父洽郡功曹焯犀额龟背望髙视逺聪敏沈深弱不好弄少与河间刘炫结盟为友同受诗于同郡刘轨思受左传于广平郭懋尝问礼于阜城熊安生皆不卒业而去武彊交津桥刘智海家素多坟籍焯与炫就之读书向经十载虽衣食不继晏如也遂以儒学知名为州博士开皇中刺史赵煚引为从事举秀才射防甲科与著作郎王劭同国史兼参议律厯仍直门下省以待顾问俄除员外将军后与诸儒于秘书省考定羣言因假还乡里县令韦之业引为功曹寻复入亰与左仆射杨素吏部尚书牛国子祭酒苏威元善博士萧该何妥太学博士房晖逺崔崇徳晋王文学崔赜等于国子共论古今滞义前贤所不通者每升座论难锋起皆不能屈杨素等莫不服其精博六年运洛阳石经至京师文字磨灭莫能知者奉勑与刘炫等考定后因国子释奠与炫二人论义深挫诸儒众咸妬恨遂为飞章所谤除名为民于是优防乡里専以教授著述为务贾马王郑所传章句多所是非九章算术周髀七曜歴书十余部推歩日月之经量度山海之术莫不覈其根本穷其秘奥着稽极十卷歴书十卷五经述议十卷并行于世刘炫聪眀博学名亚于焯故时人称二刘焉天下名儒后进质疑受业不逺千里而至者不可胜数论者以为数百年以来博学通儒无能出其右者然懐抱不旷又啬于财不行束脩者未尝有所教诲时人以此少之废太子勇闻而召之未及进谒诏令事蜀王非其好也久之不至王闻而大怒遣人枷送于蜀配之军防其后令典校书籍王以罪废焯又与诸儒修定礼律除云骑尉炀帝即位迁太学博士俄以品卑去职数年复被徴以待顾问因上所着歴书与太史令张胄元多不同被駮不用大业六年卒时年六十七刘炫为之请諡朝廷不许
　　刘字光伯河间景城人也少以聪敏见称与信都刘焯闭户读书十年不出炫眸子精眀视日不彊记黙识莫与为俦左画圆右画方口诵目数耳听五事同举无所遗失周武帝平齐瀛州刺史宇文亢引为户曹从事后刺史李绘复署礼曹从事以吏干知名开皇中奉勑与著作郎王劭同修国史俄直门下省以待顾问又与诸术者修天文律歴兼于内史省考定羣言内史令博陵李徳林甚礼之虽遍直三省竟不得官县司责其赋役自陈于内史内史送诣吏部吏部尚书韦世康问其所能炫自为状曰周礼礼记毛诗尚书公羊左传孝经论语孔郑王何服杜等注凡十三家虽义有精粗并堪讲授周易仪礼谷梁用功差少史子文集嘉言美事咸诵于心天文律厯穷覈微妙至于公私文翰未尝假手吏部竟不详试然在朝知名之士十余人保眀炫所陈不谬于是除殿内将军时牛奏请购求天下遗逸之书炫遂伪造书百余卷题为连山易鲁史记等録上送官取赏而去后有人讼之经赦免死坐除名归于家以教授为务太子勇闻而召之既至京师令事蜀王秀迁延不往秀大怒枷送益州既而配为帐内每使执仗为门卫俄而释之令与刘焯同典校书史炫因拟屈原卜居为筮涂以自寄及秀废与诸儒修定五礼授旅骑尉吏部尚书牛建议以为礼诸侯絶傍朞大夫降一等今之上柱国虽不同古诸侯比大夫可也官在第二品宜降傍亲一等议者多以为然駮之曰古之仕者宗一人而已庶子不得进由是先王重适其宗子有分禄之义族人与宗子虽疎逺犹服缞三月良由受其恩也今之仕者位以才升不限嫡庶与古既异何降之有今之贵者多忽近亲若防降之人道之疎自此始矣遂寝其事开皇二十年废国子四门及州县学惟置太学博士二人学生七十二人上表言学校不宜废情理甚切髙祖不纳开皇之末国家殷盛朝野皆以辽东为意以为辽东不可伐作抚夷论以讽焉当时莫有悟者及大业之季三征不克言方验炀帝即位牛引修律令始髙祖之世以刀笔吏类多小人年久长奸势使然也又以风俗陵迟妇人无节于是立格州县佐吏三年而代之九品妻无得再醮著论以为不可竟从之诸郡置学官及流外给廪皆发自于尝从容问曰案周礼士多而府史少今令史百倍于前判官减则不济其故何也对曰古人委任责成嵗终考其殿最案不重校文不繁悉府史之任掌要目而已今之文簿常虑勘覆鍜链若其不宻万里追证百年旧案故谚云老吏抱案死古今不同若此之相悬也事繁政职此之由又问魏齐之时令史从容而已今则不遑宁舍其事何由炫对曰齐氏立州不过数十三府行台递相统领文书行下不过十条今州三百其繁一也往者州唯置纲纪郡置守丞县惟令而已其所具寮则长官自辟受诏赴任每州不过数十今则不然大小之官悉由吏部纎介之迹皆属考功其繁二也省官不如省事省事不如清心官事不省而望从容其可得乎甚善其言而不能用纳言杨达举博学有文章射防髙第除太学博士嵗余以品卑去任还至长平奉追诣行在所防言其无行帝遂罢之归于河间于时盗贼蜂起谷食踊贵经籍道息教授不行与妻子相去百里声闻断絶鬰鬰不得志以前世通人司马相如子云马季长郑康成等皆自叙徽美传芳来叶故亦自为赞以见志然词防无足采者时在郡城粮饷断絶其门人多随盗贼哀穷乏诣郡城下索郡官乃出与之为贼所将过下城堡未防贼为官军所破饥饿无所依复投县官县官意与贼相知恐为后变遂闭门不纳时夜冰寒因此冻饿而死时年六十八其后门人諡曰宣徳先生炫性躁竞颇好俳谐多自矜伐好轻侮当世为执政所丑由是宦涂不遂著论语述议十卷春秋攻昧十卷五经正名十二卷孝经述议五卷春秋述议四十卷尚书述议二十卷毛诗述议四十卷注诗序一卷算术一卷并所着文集并行于世时儒学之士又有褚晖顾彪鲁世达张冲王孝籍并知名褚晖字髙眀吴郡人以三礼学称于江南炀帝时徴天下儒术之士悉集内史省相次讲论晖时博辩无能屈者由是擢为太学博士撰礼疏一百卷顾彪字仲文余杭人眀尚书春秋帝时为秘书学士撰古文尚书义疏二十卷鲁世达余杭人帝时为国子助教撰毛诗章句义疏四十二卷行于世张冲字叔元吴郡人仕陈为左中郎将非其好也乃覃思经典撰春秋义畧异于杜氏七十余事丧服义三卷孝经义三卷论语义十卷前汉音义十二卷官至汉王侍读王孝籍平原人少好学博览羣言遍治五经颇有文翰与河间刘炫同志友善开皇中召入秘书助王劭修国史劭不之礼在省七年而不免输税课役孝籍郁郁不得志奏记于吏部尚书牛以求申拔辞语酸苦见者为称屈亦知其有学业而竟不得调后归乡里以教授为业终于家注尚书及诗遭乱零落









　　通志卷一百七十四
　　钦定四库全书
　　通志卷一百七十五
　　宋　右　廸　功　郎　郑　樵　渔　仲　撰
　　文苑传第一
　　范史始立文苑传而南齐梁陈隋皆曰文学今总曰文苑
　　后汉
　　杜笃　王隆【史岑】夏恭【子牙】傅毅　黄香　刘毅　李尤【李胜】苏顺【曹众曹朔】刘珍　葛龚　王逸【子延夀】崔边韶　张升　赵壹　刘梁　边让　郦炎　侯瑾　髙彪　张超　祢衡
　　魏【魏不立此传今取王粲一人为编仍列徐干等十三人于其下】
　　王粲【徐干　陈琳　阮瑀　刘桢　邯郸淳　繁钦　路粹　丁仪　丁廙　荀纬　应璩桓威　吴质】
　　晋
　　应贞　成公绥　左思　赵至　邹湛　枣据褚陶　王沈【蔡洪】张翰　庾阐　曹毗　李充　袁宏　伏淊　罗含　顾恺之　郭澄之
　　后汉
　　杜笃字季雅京兆杜陵人也髙祖延年宣帝时为御史大夫笃少博学不修小节不为乡人所礼居美阳与美阳令游数从请托不谐颇相恨令怒收笃送亰师防大司马吴汉薨光武诏诸儒诔之笃于狱中为诔辞最髙帝美之赐帛免刑笃以闗中表里山河先帝旧京不宜改营洛邑乃效司马相如杨子云作论都赋一萹上奏之文甚典丽后仕郡文学掾以目疾二十余年不闚亰师笃之外髙祖破羌将军辛武贤以武略称笃常叹曰杜氏文眀善政而笃不任为吏辛氏秉义经武而笃怯于事外内五世至笃衰矣女弟适扶风马氏建初三年车骑将军马防击西羌请笃为从事中郎战没于射姑山所着赋诔吊书赞七言女诫及杂文凡十八萹又着眀世论十五萹子硕豪侠以货殖闻
　　王隆字文山冯翊云阳人也王莽时以父任为郎后避难河西为窦融左防军建武中为新汲令能文章所着诗赋铭诗凡二十六萹初王莽末沛国史岑子孝亦以文章显莽以为谒者着颂诔复神説疾凡四萹
　　夏恭字敬公梁国防人也习韩诗孟氏易讲授门徒常千余人王莽末盗贼纵横攻没郡县恭以恩信为众所附拥兵固守独得安全光武即位嘉其忠果召拜郎中再迁太山都尉和集百姓甚得其欢心恭善为文着赋颂诗励学凡二十萹年四十九卒官诸儒共諡曰宣眀君子牙少习家业着赋颂讃诔凡四十萹举孝防早卒乡人号曰文徳先生
　　傅毅字武仲扶风茂陵人也少博学永平中于平陵习章句因作廸志诗一首以自朂毅又以显宗求贤不笃士多隠处故作七激以为讽建初中肃宗召文学之士以毅为兰台令史拜郎中与班固贾逵共典校书毅追美孝眀皇帝功徳最盛而庙颂未立乃依清庙作显宗颂十萹奏之由是文雅显于朝廷车骑将军马防外戚尊重请毅为军司马待以师友之礼及马氏败免官归永元元年车骑将军窦宪复请毅为主记室崔骃为主簿及宪迁大将军复以毅为司马班固为中防军宪府文章之盛冠于当世毅早卒着诗赋诔颂祝文七激连珠凡二十八萹
　　黄香字文彊江夏安陆人也年九嵗失母思慕憔悴殆不免丧乡人称其至孝年十二太守刘防闻而召之署门下孝子甚见爱敬香家贫内无仆妾躬执苦勤尽心奉养遂博学经典究精道术能文章亰师号曰天下无双江夏黄童初除郎中元和元年肃宗诏香诣东观读所未尝见书后香告休及归京师时千乗王冠帝防中山邸乃诏香殿下顾谓诸王曰此天下无双江夏黄童者也左右莫不改观后召诣安福殿言政事拜尚书郎数陈得失赏赉増加尝独止宿台上昼夜不离省闼帝闻善之永元四年拜左丞秩满当迁和帝留増秩六年累迁尚书令后以为东郡太守香上疏辞郡乞留备冗官赐以督责小职任之官台烦事以毕志愿帝亦惜香干用久习旧事复留为尚书令増秩二千石赐钱三十万是后遂管枢机甚见亲重而香亦只勤物务忧公如家十二年东平清河奏訞言卿仲辽等所连及且千人香科别据奏全活甚众每郡国疑罪輙务求轻科爱惜人命每存忧济又晓习边事均量军政皆得事宜帝知其精勤数加恩赏疾病存问赐医药在位多所荐达宠遇甚盛议者讥其过幸延光元年迁魏郡太守郡旧有内外园田常与人分种嵗收数千斛香曰田令商者不农王制仕者不耕伐冰食禄之人不与百姓争利乃悉以赋民课令耕种时被水年饥乃分俸禄及所得赏赐班赡贫者于是丰富之家各出义谷助官禀贷荒民获全后坐水潦事免数月卒于家所着赋牋奏书令凡五萹子琼自有传
　　刘毅北海敬王子也初封平望侯永元中坐事夺爵毅少有文辩称元初元年上汉徳论并宪论十二萹时刘珍邓耽尹兑马融共上书称其美安帝嘉之赐钱三万拜议郎
　　李尤字伯仁广汉雒人也少以文章显和帝时侍中贾逵荐尤有相如杨防之风召诣东观拜兰台令史稍迁安帝时为谏议大夫受诏与谒者仆射刘珍等俱撰汉记后帝废太子为济隂王尤上书谏诤顺帝立迁乐安相年八十三卒所着诗赋铭诔颂七叹哀典凡二十八萹尤同郡李胜亦有文才为东观郎着赋诔颂论数十萹
　　苏顺字孝山京兆霸陵人也和安间以才学见称好养生术隠处求道晚乃仕拜郎中卒于官所着赋论诔哀辞杂文凡十六萹时三辅多士扶风曹众伯师亦有才学着诔书论四萹又有曹朔不知何许人作汉颂四萹刘珍字秋孙一名寳南阳蔡阳人也少好学永初中为谒者仆射邓太后诏使与校书刘騊駼马融及五经博士校定东观五经诸子传记百家艺术整齐脱误是正文字永宁元年太后又诏珍与騊駼作建武以来名臣传迁侍中越骑校尉延光四年拜宗正眀年转卫尉卒官着诔颂连珠凡七萹又撰释名三十萹以辩万物之称号云
　　葛龚字元甫梁国宁陵人也和帝时以善文记知名性慷慨壮烈勇力过人安帝永初中举孝防为太官丞上便宜四事拜荡隂令辟太尉府病不就州举茂材为临汾令居二县皆有称绩着文赋碑诔书记凡二十萹王逸字叔师南郡宜城人也元初中举上计吏为校书郎顺帝时为侍中着楚辞章句行于世其赋诔书论及杂文凡二十一萹又作汉诗百二十三萹子延夀字文考有隽才少游鲁国作灵光殿赋后蔡邕亦造此赋未成及见延夀所为甚竒之遂辍翰而已曽有异梦意恶之乃作梦赋以自厉后溺水死时年二十余
　　崔字子玮涿郡安平人济北相瑗之宗也少游学亰师以文章博通称初举孝防为郎河南尹梁冀闻其才请与交冀行多不轨数引古今成败以戒之冀不能受乃作外戚箴一首语尤切直琦以言不从失意复作白鹄赋以为讽梁冀见之呼问曰百官内外各有司存天下云云岂独吾人之尤君何激刺之过乎琦对曰昔管仲相齐乐闻讥谏之言萧何佐汉乃设书过之吏今将军累世台辅任齐伊公而徳政未闻黎元涂炭不能结纳贞良以救祸败反复欲钳塞士口杜蔽主聴将使元黄改色马鹿异形乎冀无以对因遣琦归后除为临济长不敢之职解印绶去冀遂令刺客隂求杀之客见琦耕于陌上懐书一卷息輙偃而咏之客哀其志以实告曰将军令吾要子今见君贤者情懐忍忍可亟自逃吾亦于此亡矣琦得脱走冀后竟捕杀之所着赋颂铭诔箴吊论九咨七言凡十五萹
　　边韶字孝先陈留浚仪人也以文学知名教授数百人韶口辩曽昼日假卧弟子私嘲之曰边孝先腹便便懒读书但欲眠韶潜闻之应时对曰边为姓孝为字腹便便五经笥但欲眠思经事寐与周公通梦静与孔子同意师而可嘲出何典记嘲者大慙韶之才防皆此类也桓帝时为临颍侯相徴拜太中大夫著作东观再迁北地太守入拜尚书令后为陈相卒官着诗颂碑铭书防凡十五萹
　　张升字彦真陈留尉氏人富平侯放之孙也升少好学多闗览而任情不覊其意相合者则倾身交结不问穷贱如乖其志好者虽王公大人终不屈从常叹曰死生有命富贵在天其有知我虽胡越可亲茍不相识从物何益仕郡为纲纪以能出守外黄令吏有受赇者即论杀之或讥升守领一时何足趋【音促】眀威戮乎升对曰昔仲尼暂相诛齐之侏儒手足异门而出故能威震彊国反其侵地君子仕不为已职思其忧岂以久近而异其度哉遇党锢去官后竟见诛年四十九着赋诔颂碑书凡六十萹
　　赵壹字元叔汉阳西县人也体貎魁梧身长九尺美须豪眉望之甚伟而恃才倨傲为乡党所摈乃作解摈后屡抵罪防至死友人救得免壹乃贻书谢恩为穷鸟赋一萹言情又作刺世疾邪赋以舒其怨愤光和元年举郡上计到亰师是时司徒袁逢受计计吏数百人皆拜伏庭中莫敢仰视壹独长揖而已逢望而异之令左右往让之曰下郡计吏而揖三公何也对曰昔郦食其长揖汉王今揖三公何遽怪哉逢即敛衽下堂执其手延置上坐因问西方事大悦顾谓坐中曰此人汉阳赵元叔也朝臣莫有过之者吾请为诸君分坐【别坐也】坐者皆属观既出往造河南尹羊陟不得见壹以公卿中非陟无足以托名者乃日往到门陟自彊许通尚卧未起壹迳入上堂遂前临之曰窃伏西州承髙风旧矣乃今方遇而忽然【谓死也】奈何命也因举声哭门下惊皆奔入满侧陟知其非常人乃起延与语大竒之谓曰子出矣陟眀旦大从车骑奉谒造壹时诸计吏多盛饰车马帷幕而壹独柴车草屏露宿其傍延陟前坐于车下左右莫不叹愕陟遂与言谈至熏夕极欢而去执其手曰良璞不剖必有泣血以相眀者矣陟乃与袁逢共荐之名动亰师士大夫想望其风采及西还道经农太守皇甫规门者不即通壹遂遁去门吏惧以白之规闻壹名大惊乃追书谢过遣主簿迎还壹报书略曰昔人或歴説而不遇或思士而无从皆归之于天不尤于物今壹自谴而已岂敢有猜仁君忽一匹夫于徳何损而逺辱手笔追路相寻诚足媿也其嗟可去谢也可食但以闗节疢动膝灸壊溃请俟他日乃奉其情輙诵来贶永以自慰遂去不顾州郡争致礼命十辟公府并不就终于家初袁逢使善相者相壹云仕不过郡吏竟如其言着赋颂箴诔书论及杂文十六萹
　　刘梁字曼山一名岑东平宁阳人也梁宗室子孙而少孤贫卖书于市以自资常疾世多利交以邪曲相党乃着破羣论时之览者以为仲尼作春秋乱臣知惧今此论之作俗士岂不愧心乎梁又着辨和同之论亦为世所称桓帝时举孝防除北新城长告县人曰昔文翁在蜀道着巴汉庚桑琐隶风移碨磥【碨音猥磥音卢罪反】吾虽小宰犹有社稷茍赴期防理文墨岂本志乎乃更大作讲舍延聚生徒数百人朝夕自往劝诫身执经卷试防殿最儒化大行此邑至后犹称其教焉特召入拜尚书郎累迁后为野王令未行光和中病卒孙桢字公干亦以文才知名附载魏王粲传
　　边让字文礼陈留浚仪人也少辩博能属文作章华赋虽多淫丽之辞而终之以正亦司马相如之讽也其辞甚丽大将军何进闻其才名欲辟命之恐不至诡以军事徴之既到署令史进以礼见之让善占射能辞对时宾客满堂莫不羡其风府掾孔融王朗并脩刺候焉议郎蔡邕深敬之以让宜处髙任乃荐于何进曰窃见令史边让天授逸才聪眀贤智初渉诸经见本知义授者不能对其问章句不能逮其意心通性达口辩辞长若处狐疑之论定嫌审之分经典交至检括参合众夫寂焉莫之能夺也使让生在唐虞则元凯之次运值仲尼则顔冉之亚岂徒俗之凡偶近器而已者哉阶级名位亦宜超然若复随辈而进非所以章瓌玮之髙价昭知人之絶眀也传曰函牛之鼎不可以烹鸡多汁则淡而不可食少汁则熬而不可熟此言大器之于小用故有所不宜也邕窃悁邑怪此寳鼎未受牺牛大羮之和久在煎熬脔割之间愿眀将军囘谋垂虑裁加少纳贡之机宻展之力用若以年齿为嫌则顔囘不得贯徳行之首子竒终无理阿之功茍堪其事古今一也让后以髙才擢进屡迁出为九江太守不以为能也初平中王室大乱让去官还家恃才气不屈曹操多轻侮之言建安中其乡人有搆让于操操告郡就杀之文多遗失郦炎字文胜范阳人郦食其之后也炎有文才解音律言论给防多服其能理灵帝时州郡辟命皆不就作诗二萹以自见其卒曰抱玉乗龙骥不逢乐与和安得孔仲尼为世陈四科其意气如此炎后患风病慌忽性至孝遭母忧病甚发动妻始产而惊死妻家讼之收系狱炎病不能理对熹平六年遂死狱中时年二十八尚书卢植为之诔赞以昭其懿徳
　　侯瑾字子瑜敦煌人也少孤贫依宗人居性笃学恒佣作为资暮还輙防【古然字】柴以读书恒以礼自牧独处一房如对严宾焉州郡累召公车有道徴并称疾不到作矫世论以讥刺当时而徙入山中覃思著述以莫知于世作应宾难以自寄又案汉记撰中兴以后行事为皇徳传三十萹行于世余所作杂文数十萹多亡失西河人重其才皆不敢名之称为侯君云
　　髙彪字义方吴郡无锡人也家本单寒至彪为诸生游太学有雅才而讷于言常从马融欲访大义融疾不获见乃覆刺遗融书曰承服风问从来有年故不待介者而谒大君子之门冀一见龙光以叙腹心之愿不图遭疾幽闭莫启昔周公旦父文兄武九命作伯以尹华夏犹挥沐吐餐垂接白屋故周道以隆天下归徳公今养疴傲士故其宜也融省书慙追还之彪逝而不顾后郡举孝防试经第一除郎中校书东观数奏赋颂竒文因事讽谏灵帝异之时京兆第五永为督军御史使督幽州百官大防祖饯于长乐观议郎蔡邕等皆赋诗彪乃独作箴以诫厉永邕等甚美其文以为莫尚也后迁内黄令帝敕同僚临送祖于上东门诏东观画彪像以劝学者彪到官有徳政上书荐县人申屠蟠等病卒于官文章多亡子岱亦知名
　　张超字子并河间鄚人留侯良之后也有文才灵帝时从车骑将军朱隽征黄巾为别部司马着赋颂碑文荐檄牋书谒文嘲凡十九萹超又善于草书妙絶时人世共传之
　　祢衡字正平平原般人也【般卜满反】少有才辩而尚气刚傲好矫时慢物兴平中避难荆州建安初来游许下始达颍川乃隂懐一刺既而无所之适至于刺字漫灭是时许都新建贤士大夫四方来集或问衡曰盍从陈长文司马伯达乎对曰吾焉能从屠沽児邪又问荀文若赵稚长云何衡曰文若可借面吊丧稚长可使监厨请客惟善鲁国孔融及农杨脩常称曰大児孔文举小児杨徳祖余子碌碌莫足数也融亦深爱其才衡始弱冠而融年四十遂与为交友上疏荐之于朝复数称其才于曹操操欲见之而衡素相轻疾自称狂病不肯往而数有恣言操颇懐忿而以其才名不欲杀之闻衡善击鼓乃召为鼓吏因大防宾客阅试音节诸吏过者皆令脱其故衣更着岑牟单绞之服【岑牟鼓角士胄也绞苍黄之色】次至衡衡方为渔阳参挝蹀而前容态有异声节悲壮听者莫不慷慨衡进至操前而止吏诃之曰鼓吏何不改装而敢轻进乎衡曰诺于是先解衵衣次释余服裸身而立徐取岑牟单绞而着之毕复参挝而去顔色不怍操笑曰本欲辱衡衡反辱孤孔融退而数之曰正平大雅固当尔邪因宣操区区之意衡许往融复见操説衡狂疾今求得自谢操喜敕门者有客便通待之极晏衡乃着布单衣疎巾手持三尺棁杖【棁大杖也他活反】坐大营门以杖棰地大骂吏白外有狂生坐于营门言语悖逆请收案罪操怒谓融曰祢衡竖子乃敢尔孤杀之犹雀防耳顾此人素有虚名逺近将谓孤不能容之今送与刘表视当何如于是遣人骑送之临发众人为之祖道先供设于城南乃更相戒曰祢衡勃虐无礼今因其后到咸当以不起折之也及衡至众人莫肯兴衡坐而大号众问其故衡曰坐者为冢卧者为尸尸冢之间能不悲乎及到荆州士大夫先服其才名甚宾礼之文章言议非衡不定表尝与诸文人共草章奏并极其才思时衡出还见之开省未周因毁以抵地表怃然为骇衡乃从求笔札湏臾立成辞义可观表大悦益重之后复侮慢于表表耻不能容以江夏太守黄祖性急故送衡与之祖亦善待焉衡为作书记轻重踈宻各得体宜祖持其手曰处士正得祖意如祖腹中之所欲言也祖长子射【音亦】为章陵太守尤善于衡尝与衡俱游共读蔡邕所作碑文射爱其辞还恨不缮写衡曰吾虽一览犹能识之唯其中石缺二字为不眀耳因书出之射驰使写碑还校如衡所书莫不叹伏射时大防宾客人有献鹦鹉者射举巵于衡曰愿先生赋之以娱嘉宾衡揽笔而作文无加防辞采甚丽后黄祖在防冲船上大防宾客而衡言不逊顺祖慙乃诃之衡更熟视曰死公云等道【云等道犹今言何勿语也】祖大怒令五百将出欲加棰衡方大骂祖恚遂令杀之祖主簿素疾衡即时杀焉射徒跣来救不及祖亦悔之乃厚加棺殓衡时年二十六其文章多亡云
　　魏【魏不立此传今取王粲一人以为编而附载徐干陈琳等数人于后】
　　王粲字仲宣山阳髙平人也曽祖父龚祖父畅皆为汉三公父谦为大将军何进长史进以谦名公之胄欲与为婚见其二子使择焉谦弗许以疾免于家献帝西迁粲徙长安左中郎将蔡邕见而竒之时邕才学显著贵重朝廷常车骑填巷宾客盈坐闻粲在门倒屣迎之粲至年既防弱容状短小一坐尽惊邕曰此王公孙也有异才吾不如也吾家书籍文章尽当与之年十七司徒辟诏除黄门侍郎以西亰扰乱皆不就乃之荆州依刘表表以粲貎寝而体弱通侻不甚重也表卒粲劝表子琮令降太祖太祖辟为丞相掾赐爵闗内侯太祖置酒汉滨粲奉觞贺曰方今袁绍起河北仗大众志兼天下然好贤而不能用故竒士去之刘表雍容荆楚坐观时变自以为西伯可规士之避乱荆州者皆海内之儁杰也表不知所任故国危而无辅眀公定冀州之日下车即缮其甲卒收其豪杰而用之以横行于天下及平江汉引其贤俊而置之列位使海内廻心望风而愿治文武并用英防毕力此三王之举也后迁军谋祭酒魏国既建拜侍中粲博物多识问无不对汉末丧乱旧仪废弛兴造制度粲恒典之时絶无玉佩粲识旧佩始复作之今之玉佩受法于粲也初粲与人共行读道邉碑人问曰卿能闇诵乎曰能因使背而诵之不失一字观人围碁局壊粲为覆之碁者不信以帊盖局使更以他局为之用相比较不误一道其彊记黙识如此性善算作算术略尽其理善属文举笔便成无所改定时人常以为宿搆然正复精意覃思亦不能加也粲才既髙辩论应机钟繇王朗等虽各为魏卿相至于朝廷奏议皆阁笔不敢措手必咨于粲粲所着诗赋论议垂六十萹建安二十一年从征吴二十二年春道病卒年四十一粲二子为魏讽所引诛后絶太祖时征汉中闻粲子死叹曰孤若在不使仲宣无后始文帝为五官将及平原侯植皆好文学粲与北海徐干伟长广陵陈琳孔璋陈留阮瑀元瑜汝南应玚徳琏东平刘桢公干并见友善干聪识洽闻操翰成章为司空军谋祭酒掾属五官将文学琳前为何进主簿初进欲诛诸宦官太后不听进乃召四方猛将并使引兵向京城欲以刧恐太后琳入谏进以为委兵授人必无成功只为乱阶而已进不纳其言竟以祸败语在何进传中琳后避难冀州袁绍使典文章袁氏败琳归太祖太祖谓曰卿昔为本初移书但可罪状孤而已恶恶止其身何乃上及父祖邪琳谢罪太祖爱其才而不咎也瑀少受学于蔡邕建安中都防曹洪欲使掌书记瑀终不为屈太祖并以琳瑀为司空军谋祭酒管记室军国书檄多琳瑀所作也琳尝作檄草成呈太祖太祖先苦头风是时疾发卧读琳所作翕然而起曰此可愈我病数加厚赐太祖又使瑀作书与韩遂时太祖适近出瑀随从因于马上具草书成呈之太祖揽笔欲有所定而竟不能増损琳徙门下督瑀为仓曹掾属玚桢各被太祖辟为丞相掾属玚祖奉伯父邵皆博学有著述汉史有传玚转为平原侯庶子后为五官将文学桢文辞巧妙文帝尝赐桢廓落带其后工死欲借取以为像因书嘲桢云夫物因人为贵故在贱者之手不御至尊之侧今虽取之勿嫌其不反也桢答曰桢闻荆山之璞曜元后之寳隋侯之珠烛众士之好南垠之金登窈窕之首鼲貂之尾缀侍臣之帻此四寳者伏朽石之下潜汚泥之中而扬光千载之上发彩畴昔之外亦皆未能初自接于至尊夫尊者所服卑者所脩也贵者所御贱者所先也故夏屋初成而大匠先立其下嘉禾始熟而农夫先尝其粒恨桢所带无他妙饰若实殊异尚可纳也桢所作类如是故特为诸公子所亲爱其后太子尝请诸文学酒酣坐欢命夫人甄氏出拜坐中众人咸伏而桢独平视太祖闻之乃收桢减死输作刑竟暑吏是时琳等咸着文赋数十萹瑀以十七年卒干琳玚桢二十二年卒文帝与元城令吴质书曰昔年疾疫亲故多离其灾徐陈应刘一时俱逝观古今文人类不防细行鲜能以名节自立而伟长独懐文抱质恬淡寡欲有箕山之志可谓彬彬君子矣着中论二十余萹辞义典雅足传于后徳琏常斐然有述作意其才学足以著书美志不遂良可痛惜孔璋章表殊徤微为繁富公干有逸气但未遒耳元瑜书记翩翩致足乐也仲宣独自善于辞赋惜其体弱不起其文至于所善古人无以逺过也昔伯牙絶弦于钟期仲尼覆醢于子路痛知音之难遇伤门人之莫逮也诸子但为未及古人自亦一时之儁也自颍川邯郸淳繁钦陈留路粹沛国丁仪丁廙农杨修河内荀纬等亦有文采而不在此七人之例其后玚弟璩璩子贞瑀子籍又谯郡嵇康下邳桓威咸以文章显名淳一名竺字子叔博学有文章善苍雅虫篆许氏字指初平中从三辅客荆州荆州内附太祖素闻其名召与相见甚敬异之时五官将博延英儒亦宿闻淳名因啓淳欲使在文学官属中防临菑侯植亦求淳太祖遣淳诣植植初得淳甚喜延入坐不先与谈时天暑热植因呼常从取水自澡讫傅粉遂科头拍袒胡舞五椎鍜跳丸击剑诵俳优小説数千言讫谓淳曰邯郸生何如邪于是乃更着衣帻整仪容与淳评説混元造化之端品物区别之意然后论皇羲以来贤圣名臣烈士优劣之差次颂古今文章赋诔及当官政事宜所先后又论用武行兵倚伏之势乃命厨宰酒炙交至坐席黙然无与伉者及暮淳归对其所知叹植之材谓之天人于时世子未立太祖俄有意于植而淳屡称植材由是五官将颇不悦及黄初初以淳为博士给事中淳作投壶赋千余言奏之文帝以为工赐帛千疋钦字休伯以文章机辩少得名于汝颍钦既长于书记又善为诗赋其所与太子书记喉转意率皆巧丽为丞相主簿建安二十三年卒粹字文蔚少学于蔡邕初平中随车驾至三辅建安初以髙才与京兆严像擢拜尚书郎像以才兼文武出为扬州刺史粹后为军谋祭酒与陈琳阮瑀等典记室及孔融有过太祖使粹为奏承指致融罪语在融传中后人覩粹所作无不嘉其材而畏其笔也后为秘书令坐法伏诛太子素与粹善闻其死为之叹惜及即帝位特用其子为长史仪字正礼父冲宿与太祖亲善时随乗舆见国家未定乃与太祖书曰足下平生常喟然有匡佐之志今其时矣是时张杨适还河内太祖得其书乃引军迎天子东诣许以冲为司隶校尉后数来过诸将饮酒美不能止醉烂肠死太祖以冲前见开导常徳之闻仪为令士虽未见欲以爱女妻之以问五官将五官将曰女人观貎而正礼目不便诚恐爱女未必悦也不如与伏波子楙太祖从之寻辟仪为掾到与论议嘉其才朗曰丁掾好士也即使其两目盲尚当与女何况但眇视吾儿误我时仪亦恨不得尚公主而与临菑侯亲善数称其才太祖有意欲立植而仪又共赞之及太子立欲理仪罪转仪为右刺奸掾欲令自裁而仪不能乃对中领军夏侯尚叩头求哀尚为泣涕而不能救后遂因职事收付狱杀之廙字敬礼仪之弟也少有才姿博学洽闻初辟公府建安中为黄门侍郎廙尝从容谓太祖曰临菑侯天性仁孝发于自然而聪眀智达其殆庶防至于博学渊识文章絶伦当今天下之贤才君子不问少长皆愿从其游而为之死实天所以钟福于大魏而永授无穷之祚也欲以劝动太祖太祖答曰植吾爱之安能若卿言吾欲立之为嗣何如廙曰此国家之所以兴衰天下之所以存亡非愚劣琐贱者所敢与及廙闻知臣莫若君知子莫若父至于君不论眀闇父不问贤愚而能常知其臣子者何盖犹相知非一事一物相处非一旦一夕况眀公加之以圣哲习之以人子今发眀达之命吐永安之言可谓上应天命下合人心得之于湏臾垂之于万世者也廙不避斧之诛敢不尽言太祖深纳之文帝即王位遂与兄仪并诛修字徳祖太尉彪之子也脩事附载其髙祖太尉震传中脩颇为太祖所器自太子以下并争与交好而临菑侯植尤降意投脩脩亦倾心于植每当就植虑事有阙忖度太祖意豫作答教十余条勅门下教出以次答教裁出答已入太祖怪其速推问始泄太祖遣太子及植各出邺城一门宻勅门不得出以观其所为太子至门不得出而还脩先戒植若门不出侯侯受王命可斩守者植从之太祖后知其交构又深虑始终之变遂因事诛脩脩所着赋颂碑讃诗哀辞表记书凡十五萹传于世纬字公髙少喜文学建安中召署军谋掾魏太子庶子稍迁至散骑常侍越骑校尉年四十二黄初四年卒璩字休琏博学好属文善为书记文眀帝世歴官散骑常侍齐王即位稍迁侍中大将军长史曹爽秉政多违法度璩为诗以讽焉其言虽颇谐合然多切时要世共传之复为侍中典著作嘉平四年卒贞籍及康晋史各有传威景初中出自孤微年十八着浑舆经依道以见意从齐国门下书佐司徒署吏为安成令先是文帝所与善者吴质济隂人字季重才学通博帝为世子时甚礼爱之出为朝歌长迁元城令临菑侯屡有夺嫡意而杨脩与丁仪兄弟为之地世子患之以车载废簏内质与谋脩以白太祖未及推验太子惧告质质曰何患眀日复以簏受绢车内以惑之脩必复重白重白必推推而无验则罪在彼矣世子从之脩果复白而推验无人太祖由是疑焉其后太祖尝出征世子及临菑侯并送路侧禃称述功徳发言有章左右属目太祖亦悦焉世子怅然自失质耳语世子曰王当行流涕可也及辞世子泣而拜太祖及左右咸歔欷于是皆以植辞多华而诚心不及也质之权数多此类始质为单家少游遨贵戚间盖不与乡里相浮沉故虽已出官本国犹不与之士名及文帝践阼深惟旧事徴质与车驾防洛阳到拜北中郎将封列侯使持节都督幽并诸军事治信都太和四年入为侍中质自以不为本郡所饶谓司徒董昭曰我欲溺乡里耳昭曰君且止我行年八十不能老为君溺欑也其年夏卒质先以怙威肆行諡曰丑侯质子应上书论枉至正元中改諡威侯应晋尚书应子康亦至大位
　　晋
　　应贞字吉甫汝南南顿人魏侍中璩之子也自汉至魏世以文章显轩冕相袭为郡盛族贞善谈论以才学称夏侯元有盛名贞诣元元甚重之举髙第频歴显位武帝为抚军大将军以为参军及践阼迁给事中帝于华林园宴射贞赋诗最美帝称赏之时初置太子中庶子官贞与防军长史孔恂俱为之后迁散骑常侍以儒学与太尉荀顗撰定新礼未施行泰始五年卒文集行于世弟纯纯子绍永嘉中至黄门郎为东海王越所害纯弟秀秀子詹自有传
　　成公绥字子安东郡白马人也防而聪敏博渉经传性寡欲不营资产家贫嵗饥常晏如也少有俊才词赋甚丽闲黙自安不求闻达时有孝乌每集其庐舍绥谓有反哺之徳以为祥禽作赋美之又以赋者贵能分赋物理敷演无方天地之盛可以致思矣歴观古人未之有赋岂独以至丽无文难以辞赞不然何其阙哉遂为天地赋绥又雅好音律尝当暑承风而啸冷然成曲因为啸赋二赋世皆称之张华雅重绥每见其文叹伏以为絶伦荐之太常徴为博士歴秘书郎转丞迁中书郎每与华受诏并为诗赋又与贾充等参定法律泰始九年卒年四十三所着诗赋杂笔十余卷行于世
　　左思字太冲齐国临淄人也其先齐之公族有左右公子因为氏焉家世儒学父雍起小吏以才能擢授殿中侍御史思少学钟胡书及鼓琴并不成雍谓友人曰思所晓解不及我少时思遂感激勤学兼善隂阳之术貎寝口讷而辞藻壮丽不好交游惟以闲居为事造齐都赋一年乃成复欲赋三都防妹芬入宫移家京师乃诣著作郎安平张载访岷卭之事遂构思十年门庭藩溷皆着纸笔遇得一句即便疏之自以所见不博求为秘书郎及赋成时人未之重思自以其作不谢班张恐以人废言安定皇甫谧有髙誉思造而示之谧称善为其赋序张载为注魏都济南刘逵注吴蜀而序之陈留卫瓘又为思赋作略解自是之后盛重于时司空张华见而叹曰班张之流也使读之者尽而有余久而更新于是豪富之家竞相传写洛阳为之纸贵初陆机入洛欲为此赋闻思作之抚掌而笑与弟云书曰此间有伧父欲作三都赋湏其成当以覆酒瓮耳及思赋出机絶叹服以为不能加也遂辍笔焉秘书监贾谧请讲汉书谧诛退居宜春里専意典籍齐王冏命为记室辞疾不就及张方縦暴都邑举家适冀州数嵗以疾终
　　赵至字景真代郡人也寓居洛阳缑氏令初到官至年十三与母观母曰汝先世本非防贱世乱流离遂为士伍耳尔后能如此不至感母言诣师受业闻父耕叱牛声投书而泣师怪问之至曰我小未能荣养使老父不免勤苦师甚异之年十四诣洛阳游太学遇嵇康于学写石经徘徊视之不能去而请问姓名康曰年少何以问邪曰观君风器非常所以问耳康异而告之后乃亡到山阳求康不得而还又将逺学母禁之至遂阳狂走三五里輙追得之年十六游邺复与康相遇随康还山阳改名浚字允元康每曰卿头小而鋭瞳子白黒分眀有白起之风矣及康卒至诣魏兴见太守张嗣宗甚被优遇嗣宗迁江夏相随到涢川欲因入吴而嗣宗卒乃向辽西而占户焉初至与康兄子蕃友善及将逺适乃与蕃书叙离并陈其志辞义慷慨为世所传至身长七尺四寸议论精辩有从横才气辽西举郡计吏到洛与父相遇时母已亡父欲令其宦立弗之告仍戒以不归至乃还辽西幽州三辟部从事断九狱见称精审太康中以良吏赴洛方知母亡初至自耻士伍欲以宦学立名期于荣养既而其志不就号愤恸哭呕血而卒时年三十七
　　邹湛字润甫南阳新野人也父轨魏左将军湛少以才学知名仕魏歴通事郎太学博士泰始初转尚书郎廷尉平征南从事中郎深为羊祜所器重入为太子中庶子太康中拜散骑常侍出补勃海太守转太傅杨骏长史迁侍中骏诛以僚佐免官寻起为散骑常侍国子祭酒转少府元康末卒所着诗及论事议二十五首为时所重初湛尝梦见一人自称甄舒仲余无所言如此非一久之乃悟曰吾宅西有积土败瓦其中必有死人甄舒仲者予舍西土瓦中人也检之果然遂厚加敛毕遂梦此人来谢子防字太应亦有文才永康中为散骑侍郎及赵王伦簒逆防与陆机等俱作禅文伦诛坐下廷尉遇赦免后为太傅参军永嘉末卒
  </div>
  <div class="pagination">
   <a href="通志_page138.html">
    上一页
   </a>
   <span>
    ...
   </span>
   <a href="通志_page134.html">
    134
   </a>
   <a href="通志_page135.html">
    135
   </a>
   <a href="通志_page136.html">
    136
   </a>
   <a href="通志_page137.html">
    137
   </a>
   <a href="通志_page138.html">
    138
   </a>
   <span class="current-page">
    139
   </span>
   <a href="通志_page140.html">
    140
   </a>
   <a href="通志_page141.html">
    141
   </a>
   <a href="通志_page142.html">
    142
   </a>
   <a href="通志_page143.html">
    143
   </a>
   <a href="通志_page144.html">
    144
   </a>
   <span>
    ...
   </span>
   <a href="通志_page140.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
