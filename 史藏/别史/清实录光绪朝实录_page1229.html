<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1229 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1229 页/共 1316 页</h1>
    <div class="content">现月

　　

○准驻防甯夏镶蓝旗满洲佐领多克吉先。原品休致。赏食全俸。　　

○以亏欠公款。革湖北署孝感县知县陆景舆职、并勒追。

摺包

　　

○壬申。谕军机大臣等、御史黄昌年奏、粥厂散放米石情形。及圜法不能画一。流弊甚多各等语。著民政部、度支部、顺天府、分别查明。妥筹办理。以恤民艰。原片著钞给阅看。

现月

　　

○又谕、电寄程德全、电悉。爱珲副都统。著姚福升暂行署理。电寄　　

○庆亲王奕劻等奏、变通军机章京额缺章程。请开去底缺。各以原官充补。其领班章京。请准食三品俸。秩视三品。帮领班章京。食四品俸。秩视四品。其余各章京。原系实缺者。准食原官全俸。原系候补者。自补额之日起。三年期满。作为实官。准食全俸。新传人员。暂不开缺。俟试看一年。再予奏。留从之。　　

○增设吉林滨江关同知巡检各一缺从署吉林将军达桂请也。　　

○命正白旗蒙古副都统凤山专司陆军各镇训练。　　

○准驻防杭州镶红旗满洲佐领墨尔根图原品休致。赏食全俸。　　

○癸酉。孝和睿皇后忌辰。遣官祭昌西陵。　　

○山西巡抚恩寿奏。已故天津府知府蔡子璧。行谊端方。学术纯正。请准入祀乡贤祠。下礼部议。　　

○以庇匪营私。革江苏布库大使谢钧职。遣戊军台。　　

○以纵勇滋事。革江苏补用都司杜洁清、江南提标前营千总朱光典职。朱光典并遣戍军台。　　

○予故农工商部右侍郎顾肇新恤典如例。子陆军部候补郎中彦龙以郎中即补。摺包　　

○缓徵两淮泰海二属被灾各盐场钱粮。摺包　　

○甲戌。孝德显皇后忌辰。遣官祭定陵。　　

○外务部奏、变通出使章程。各国公使。改为二品实官。使馆参赞领事等员。均由部补用。并更定薪俸。以昭画一。从之。摺包　　

○御史贵秀奏、近日铜圆充斥。请将官板大钱。一律行用。得旨、著民政部、步军统领衙门、顺天府、妥筹办理。现

月

　　

○又奏、整顿税务。宜先裁行差。以免苛扰。得旨、著崇大门监督认真整顿。现月　　

○陕西巡抚曹鸿勋奏、华州通渭各里。被水冲塌。前经奉旨蠲缓钱粮三年。现经履勘该处河势。奔流成渠。骤难涸复。请再蠲缓三年。下部知之。摺包　　

○以农工商部左丞杨士琦为农工商部右侍郎。现月　　

○以办事蒙混。革四川正红旗满洲佐领本聪职。摺包　　

○以创办山西学堂。赏英国教士李提摩太等封典宝星。摺

包　　

○以照料赛会事宜。赏义国工部大臣隆璞等宝星。摺包　　

○乙亥。谕军机大臣等、有人奏、广东铁路股本。经理非人。弊端甚多。应请饬查办一摺。著周馥按照所倢■＜曰融＞■＜石木＞各节。确切查明。认真究办。原摺著钞给阅看。现月　　

○命镇国将军载＜目辟＞暒甫久＜夗贝＞在御前行走。宪章、宪德、在乾清门行走。赏溥培、文灏、溥坪、文治、二等侍＜目辟＞行＜匧心＞口＜韦未＞＜夗贝＞。在大门上行走。随手　　

○以度支部尚书溥颋、法部尚书戴鸿慈、礼部左侍郎张亨嘉、充经筵讲官。早事　　

○以内阁学士载昌、李联芳、充文渊阁直阁事。早事　　

○命翰林院编修林开莫■言以道员用、署江西提学使。现月

　　

○以襄赞使事。免翰林院庶吉士黄瑞麒散馆。授职编修。

摺包　　

○蠲免云南太和县弓鱼洞等处被灾地亩条粮。摺包　　

○丙子。谕军机大臣等、翰林院侍讲吴士鉴奏、江西义甯州、萍乡县、邻近湘省。辖境太宽。请析疆分治一摺。著端方、张之洞、瑞良、岑春蓂、体察情形。会同妥议具奏。原摺著钞给阅看。寻奏、两县地势偏僻。改析不易。拟就原奏酌量变通。改铜鼓营同知。为铜鼓厅抚民同知。而以排埠司巡检隶之。改袁州府同知。为上栗市厅抚民同知。而以案乐司巡检隶之。添设大安司巡检一员。均毋庸设县。以免窒碍。并请以盐道为瑞袁临兵备道。移驻萍乡。以资镇摄。如所请行。　　

○又谕、电寄达桂等、现在俄国来电。将兵队先行撤退。所有俄国在满洲人民。已电复允饬地方官妥为保护著达桂程德全迅速妥筹。于该兵队撤后。即派得力兵队填扎。一切事宜。悉心经理。并将各处土匪。认真剿捕。务保治安。毋稍疏虞。并将筹办情形。随时电奏。电寄　　

○署吉林将军达桂奏、吉省清丈旗民地亩。并勘放零荒。清出浮多地亩二万一千余晌。作为第一次升科。下度支部知之。摺包　　

○丁丑。谕内阁、吴重喜■心奏、特倢■＜曰融＞■＜石木＞贪劣不职各员一摺。江西卸署临江府知府任贵震、不顾名誉。舆论嚣然。新昌县知县马肇修、玩视要案。藉病延诿。南康县知县钟祖彤、纵容丁役。严饬不遵。署上犹县知县候补知县余登云、舆情不洽。声名平常。定南厅训导邱焕然、干预词讼。不守本分。临川县东馆司巡检李世龄、不惜声名。屡被讦控。试用库大使嵇承榕、需索差费。加倍要求。均著即行革职。现月　　

○予剿贼捐躯。山东外委贾缮、武举阎保益等优恤。摺包　　

○戊寅。谕军机大臣等、电寄达桂、电悉。即著马玉昆迅拨劲旅十数营。交昆源管带。由草地驰赴黑龙江。听候程德全调遣。分布填扎。弹压地方。防剿土匪。务保治安。毋稍疏虞。电寄　　

○学部奏派内阁侍读梁庆桂、赴美筹办华侨兴学事宜。又派法政科举人董鸿祎总理南洋各埠学务。从之。现月　　

○两江总督端方奏、遵查苏省灾区。民力未复。来春仍须续办赈抚。得旨、著来春体察情形。再行奏请。摺包　　

○热河都统廷杰奏、热河向食蒙盐。近因行商抑勒。民蒙均受其害。拟改官运。以便民蒙。下所司知之。摺包　　

</div>
    <div class="pagination">
<a href="清实录光绪朝实录_page1228.html">上一页</a><span>...</span><a href="清实录光绪朝实录_page1224.html">1224</a><a href="清实录光绪朝实录_page1225.html">1225</a><a href="清实录光绪朝实录_page1226.html">1226</a><a href="清实录光绪朝实录_page1227.html">1227</a><a href="清实录光绪朝实录_page1228.html">1228</a><span class="current-page">1229</span><a href="清实录光绪朝实录_page1230.html">1230</a><a href="清实录光绪朝实录_page1231.html">1231</a><a href="清实录光绪朝实录_page1232.html">1232</a><a href="清实录光绪朝实录_page1233.html">1233</a><a href="清实录光绪朝实录_page1234.html">1234</a><span>...</span><a href="清实录光绪朝实录_page1230.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
