<!DOCTYPE html>
<html>
 <head>
  <meta charset="utf-8"/>
  <title>
   明实录世宗实录 - 第 55 页/共 518 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明实录世宗实录 - 第 55 页/共 518 页
  </h1>
  <div class="content">
   ○以大虏住牧近边命太子太傅惠安伯张伟挂平虏将军印充总兵官扬威营都指挥同知刘玉充左参将伸威营都指挥佥事萧滓充右参将领本营所挑选精锐官军如法操练俟有警出征
　　○刑部尚书胡世宁以灾异求退因言干事一劝  上日阅大学衍义三久任巡抚守令并宽其文法三久任布政使径升九卿等官不必再推巡抚四分巡佥事三年间专管一道不必更移五升除有司官就于近地以便之任六布按二司官只于在所衙门升转不必南北交迁七才力不及官量调相应处所不可置诸远方八边方布按二司佐贰官宜越资拣用使之谙练边事以备边镇巡抚九广西四川云贵司府州县官宜选用有精力谙土风者不可概用衰老贪懦之人十嘉靖二年五年二次考察黜退官多刚正有为之人宜与餋病休致者一体令大臣科道保举推用疏入  上答曰卿才识老成召用未久宜尽心供职不允辞所陈勤学事朕深用嘉纳朝觐考黜官系  累朝旧制不宜更变以启纷扰其余下吏部议行
　　○丙寅南京礼部尚书沈冬魁乞致仕许之令有司给米月三石夫岁四名
　　○诏发太仓银五万两给山西偏头关旧例偏头关刍谷户部请暂给帑银不为例从之
　　○命安远侯柳文管操江兼理巡捕改注南京中军都督府支俸管事
　　○初登极诏下已遣给事中夏言等查革军功冒滥官旗三千余人及六年诏书则令查复其不应革者于是给事中程辂等籍上应留应革之数下兵部议处兵部分款覆上更命与科道官公同再核具奏至是给事中黎良等会同查议备将各边总兵官奏带从征人员功次及地方捕斩盗贼与获妖言所升功次以至军功荫升不系赐姓义子及内批陈乞者并从公酌议查列款目拟别去留上请得旨俱如所拟兹事屡次查审朝廷从宽处分一应被革人员敢再奏扰重治不贷
　　○己巳升顺天府府丞唐凤仪为都察院右佥都御史巡抚四川
　　○诏吏部开具近年谪降官并具所由以闻从科臣言将叙用之也
　　○庚午刑部尚书胡世宁复疏病乞休不许
　　○吏部等衙门尚书桂萼等以修省会议条陈十二事一言  仁寿宫兴造采木已到水次宜令□船顺拽免其徵税尽放天下运木丁夫归农州县已徵夫价准作里甲官银其大木之价特令免徵诸所督造物料并免差官  显陵营造计费可十余万而足而当事者云必六十万宜选差部属一员往核其数余如修造王府之仪仗江西之真人府教坊司之乐器冠服俱宜停止一言近以运河淤塞边报严急议遣大臣提督劳费特甚宜并取还边墙诸务止令守边官计处俟年丰举行新河夫尽散归农而以河南山东京操班军暂借一季免其赴京分遣修筑一言云贵川广夷人互相观望若因其势收其心可以不烦兵而定在两广者宜责新建伯王守仁使之开诚心召号土民而察其所愿或用流官或用土官务在处置得宜夷夏两便在云南者则以夷攻夷昔称良法宜令尚书伍文定悬购赏有能除安铨凤朝文凶党以一府归者即以一府畀之以一州一县归者即以一州一县畀之仍喻以朝廷所以不宥安铨辈者正欲尔土人各得其所寸土尺地朝廷无所利之庶几远夷归心纷乱可定一言淮盐之价日增而私盐又绝灶尸勤力煎出余盐置之无用以为可惜宜命漕运大臣兼理盐政灶户正额之外若有余盐验令报卖量徵十之二三分角□羊于淮安徐州济宁德沧天津等处乘有收之年籴买杂粮收贮官仓过江南米贵量收折银即以所贮粮转输入京以足四百万之数其江南折银仍发漕运大臣分派各处以为籴本收成之处岁岁和买荒歉之处时时折银轻重相权远近相济不出三五年漕运不困而盐法不通矣一言南京岁造瓶酒虚费无补兼以水陆运载烦扰不堪宜改令光禄寺如法造办一言顺天保定河间三府寄餋马匹近以地方灾伤民累不堪且地多者并倚托优免人户逃匿而尽以餋马责于无力无势之家故民受偏累而畿甸骚扰宜特敕改正凡马之不堪兑军者量听鬻卖以休息民困一言各处净身男子宜令有司籍报壮者分给各王府老病者验放还家无依者收入餋济院此后有犯禁者发戍边如律一言先王以聘射之礼收天下之勇敢强有力者近世科举之外更无他途民间豪杰往往起而为害宜令天下军卫有司凡有膂力过人武艺精习者悉选在官量加优异积有年劳授以职事收餋既多必有真才出而为国家除大患立大功者一言凤阳高墙庶人有祖父得罪于数十年之前而子孙至今淹禁或夫男已死而妻妾未释恐非罪人不孥之意宜令抚按分别情罪凡可释者具奏释放一言近年灾伤地方奉诏蠲免复令年丰带徵夫取民之制凶年可减丰年不可加若暂免于前而并徵于后则其害将有甚于不蠲矣宜诏有司凡带徵者悉为蠲除一言捕盗之官有司多罗织平民军职多妄报首级并宜究治自后诸凡以妄杀报功者依故杀抵罪且内外赃官所以累经罢黜而不畏者所以犯赃非枉法虽盈千百贯而罪止罚作也宜更为令诸凡有索无罪人财物直银五十两以上者俱以枉法论戍边则法行而贪官知惧矣一言州县正官于民最亲而司铨者率循次除补漫不加择非以纾小民之困也今宜毋拘资次凡听选者俱得拣用庶守令得人而民生可安然巡按御史又责其越境谒送或任意差委旷其本职稍有欲自建立少拂其意者輙凌辱加之劾黜及焉前后相承以为宪纲妨贤病国莫此为甚宜加禁绝使得一意为民而后吏治可举议上  上曰灾异迭见委因百姓不安所致卿等所言俱见体国恤民至意俱令所司议行
　　○升国子监祭酒严嵩为礼部右侍郎
　　○升署都指挥佥事潘浩为署都督佥事充副总兵官镇守山西兼提督鴈门等关
　　明世宗肃皇帝实录卷之八十七
明世宗肃皇帝实录卷之八十八
　　嘉靖七年五月辛未朔
　　○壬申大学士张璁以四方灾异待罪修省再乞辞免钦赐修建书院亭座  上曰亭座之建卿前已＜锍-釒＞辞不允此非他邪异浪费之比卿可勉承朕意毋固辞
　　○甲戌升尚宝司司丞沈锐为本司卿
　　○提督军务总兵官桂勇帅参将郝通等剿平强贼杨恭宋锐等捷闻  上嘉勇功并鲁纲等各赉银币有差命勇回京照旧提督巡捕
　　○丙子兵部覆议贵州巡按御史施山奏沙保之乱由于改设流官致生疑畏镇雄府知府程洸处置乖方激变于先而惧罪脱逃成乱于后守备丁勇贪功泄机游击陈爵轻躁失策均宜治罪该道守巡官姑革去冠带令戴罪镇雄府印应设土流掌管亟行提督都御史伍文定熟计具闻诏以程洸等下御史按问余俱如拟
　　○丁丑升礼部左侍郎刘龙为南京礼部尚书时龙历三品俸将满三年陈乞诰命  上以龙讲读旧劳特俞所请给与诰命仍荫一子入监读书
　　○升云南布政使司左参政马卿为本省按察使
　　○己卯升服阕国子监司业陆深为祭酒
　　○南京礼部右侍郎顾清＜锍-釒＞乞休致不允
　　○刑部谳上陈洸宋元翰等狱洸广东潮阳人初以进士守制时元翰为其县令洸无行居乡多不法而元翰亦贪酷吏不相能也洸因令其子柱讦元翰逮理于是县人被元翰虐者争螽起陈状元翰坐谪戍以是怨洸乃捃摭洸诸放利恶迹并其帷箔事缉成帙曰冤录刊布之然多亦辞也元翰寻遇赦免洸后任户科给事中会议大礼洸抗＜锍-釒＞附尚书席书议为科道官所劾有御史蓝田者因以冤录上闻诏遣刑部郎中叶应骢锦衣卫千户李经赴广东核勘应骢以洸险佞为众所恶欲寘洗于法乃授指韶州府知府唐昇俾深劾其事凡诉冤录所载及洗怨家陈愬一切证成之坐洗妻奸罪离异子柱殴杀人绞诸连逮死徙者甚众是时洗惧为应骢所困亡诣阙下上＜锍-釒＞自理应骢即据昇狱词覆奏并请当洗窝强盗分赃律  上疑之命法司再问刑部郎中黄绾谓洗狱情无枉请如应骢拟论死诏特宥为民并原其妻子已而桂萼署刑部洗因复上书讼冤萼为覆奏诏械系前后诸问刑官叶应骢等并取干证人及始末文案至京下三法司会同九卿锦衣卫问至是刑部尚书胡世宁等以狱上得旨应骢元翰俱为民洗冠带闲住绾降二级远方用蓝田时已考黜  上以其不知大体以谤书入奏致兴大狱唐昇承望风旨鍜炼成狱俱令巡按御史即其家逮治以闻各御史随勘上二人罪状诏田为民昇降三级远方用
　　○辛巳升尚宝司少卿杨璨为应天府府丞
　　○升狭西布政使司右参议孟廷柯为云南布政使司左参政
　　○壬午提督两广等处军务新建伯南京兵部尚书兼左都御史王守仁报思田贼平其＜锍-釒＞略曰臣奉命于去年十二月至广西平南县与巡按纪功御史石金及藩臬将领等官会议思田祸结两省已踰二年今日必欲穷兵尽剿则有十患若罢兵行抚则有十善何为十患方今  皇上推至孝以治天下惟恐宇内一物失所而以数万无辜赤子穷搜极捕伤天地之和一也自用兵以来未尝与贼交一战而所费银米数十万今梧州仓库空虚馈饷不给二也调兵久戍疫死逃亡者接踵若复驱之锋镝必有土崩瓦解之势三也兵连两省民不得耕织事久虑易乱乃滋甚四也徵调各土兵无能宣布  主上威德明示赏罚而徒以市井狙狯之谋诱之驱敌彼因挟此贪求恣肆五也两广盗贼猺獞巢穴数千百计军卫有司营堡关隘之兵时常募补然且不敷今复尽取而聚之思田之一隅傥有他虞奚以待之六也军旅一动馈运之夫骑征之马皆取办于南宁诸属县民困已极非盗则死七也两广土官于岑猛之灭既各怀唇齿之疑其各州土目于苏受之讨又皆有狐兔之憾是以迟疑观望莫肯效力所恃独湖兵耳然前岁之疫湖兵死者过半其间固多雇倩而来兵回之日死者之家例有偿命银两费亦钜万今兹复调道路怨苦势必逃逋虽诛之不能止因一隅之小愤而重失三省土人之心伏忧隐祸殆难尽言八也田州外捍交阯内屏各郡其间深山绝谷皆猺獞所盘据若必尽诛其人异时虽欲改土设流其谁与守非独自撤藩篱抑亦藉膏腴之田以资猺獞为边夷拓土开疆九也既以兵克必以兵守岁岁调发劳费无已秦时胜广之乱实兴于闾左之戍且一失制驭变乱随生反覆相寻祸将焉极十也何谓十善活数万无辜之死命以明昭  皇上好生之仁使远夷无不感德一也息财省费畜其赢余以备他虞民免重困二也久戍之兵得有所归无疾病死亡之惨三也又得及时耕种不致穷迫为盗四也罢散各土官之兵归保境土使知朝廷自有神武不杀之威既以消彼桀骜之气阴以折天下反侧之奸五也远近之兵各归旧守穷边沿海咸得修复无顾此失彼之患六也息馈运省夫马解百姓倒悬之苦七也土民释兔死狐悲之憾土官无唇亡齿寒之危莫不安心定志涵育德化八也思田遗氓得还旧土招亡复业因其土俗仍置酋长俾人自为守内制猺獞外防边夷中土胥以安枕九也土民既皆悦服不须复以兵守无调发之费有安居之乐近悦远来德威覃被十也夫剿抚之利害明白易见如此乃当事者莫敢言抚何哉盖其间又有二幸四毁焉下之人幸有数级之获以要将来之赏上之人幸成一时之捷以盖前日之愆是谓二幸始谋请兵而终鲜成效则有轻举妄动之毁顿兵竭饷而得不偿失则有浪费财力之毁聚数万之众而竟无一战之克则有退缩畏避之毁狥土夷之情而拂士夫之议则有形迹嫌疑之毁是谓四毁二幸蔽于其中四毁惕于其外是以宁犯十患而不顾弃十善而不为夫人臣事君杀其身苟利于国且为之岂以侥幸之私毁誉之末而遂挠吾志哉为今日计其宜抚也明矣众皆曰然臣抵南宁遂下令尽撤调集防守之兵数日内解归者数万惟湖兵数千道阻远不宜即归仍使分留南宁解甲休养待间而发未几卢苏王受先遣其头目黄富等诉告愿得扫境投生惟乞宥免一死臣等喻以朝廷威德令赍飞牌归巢省谕期以速降无死苏受等得牌皆罗拜踊跃劝声雷动寻率众归南宁城下分屯四营苏受等囚首自缚与其头目数百人赴军门请命臣等复谕之曰朝廷既赦尔等之罪岂忍失信但尔等拥众负固骚动一方若不示罚何以泄愤放是下苏受于军门各杖一百乃解其缚又谕之曰今日宥尔死者朝廷好生之仁必杖尔者人臣执法之义众皆叩首悦服谓朝廷有再生之恩当以死报各乞愿杀贼立功赎罪臣随至其营抚定其众七万余人复委右布政林富等安插于二月二十六日悉令归业是皆  皇上至孝达顺之德昭格上下神武不杀之威震慑鬼神是以未期月而蛮夷率服不折一矢不戮一卒而全活数万生灵即古舞干之化奚以加焉臣谬承任使幸免罪责谨具＜锍-釒＞以闻其地方一应经久事宜再计具奏  上览其＜锍-釒＞深嘉之曰守仁受命提督军务莅事未久乃能开诚宣恩处置得宜致令叛夷畏服率众归降罢兵息民厥功可嘉其赐敕差行人赍去奖励仍赏银五十两纻丝四表里太监张赐御史石金各赏银二十两纻丝二表里其余有功三司等官俱赐赉有差其经略善后事宜仍许守仁以便宜从事应奏请者亟奏定夺
　　○升狭西按察使李如圭为都察院右佥都御史协理院事
　　○癸未改□部左侍郎李时为礼部左侍郎照旧经筵日讲兼讲大学衍义
　　○升浙江按察司佥事宋景为山西按察司副使
　　○提督两广军务新建伯王守仁奏比者侍郎方献夫建议于田州暂设都御史同广西副总兵专驻其地抚绥诸夷臣近因苏受等归降行委右布政使林富及闲住副总兵张佑抚定其众窃见富慈祥岂弟识达行坚佑闲于将略其才俱可使请以林富量改宪职俾巡抚思田张佑复其旧职其一切廪饩舆马之费悉取办于南宁府卫于军饷内支给不以干思田之人俟岁余经略有次思田止责知府理治或设兵备宪臣一人于宾州或以南宁兵备兼理而柳庆见缺参将猺贼窃发防守可虞今驻田州参将沈希仪旧在柳庆素谙夷情仍可改任柳庆兵部覆如守仁议得旨张佑即准复充副总兵协同镇守思南地方专在田州驻劄往来提调官军抚安土人巡抚不必设凡事专责成守巡兵备等官沈希仪暂令柳庆带管待新任参将至日从宜委任
　　○原任提督两广军务都御史姚镆奏称前卢苏王受等之乱已急于剿平为巡按御史石金所沮因论金阻挠兵权养寇遗患及参将李璋参议邹輗佥事申惠张邦信党附布政严纮奸贪等罪金亦言镆劳师费财冒功奏捷夷孽复叛不自引咎且忿其先后论劾事情多方构毁以其子姚涞斡于内而太监郑润构陷于中故敢肆为欺同若此兵部覆议言二臣以意见不同遂生嫌隙今地方渐平所诋辞俱浮诞宜置不问得旨姚镆嫉忿渎奏法当究治但念其曾有斩获功姑革职闲住夺其子恩荫所奏石金事情不必查究李璋等功罪令巡按御史勘实以闻
　　○甲申镇守云南黔国公沐绍勋上＜锍-釒＞言臣奉命会同巡抚等官调发汉土官军分道进剿叛贼安铨凤朝文复多方抚谕宣示恩威而诸贼抗逆执留所遣官军蒋铨丁全二人所调集各土舍又重自疑畏不用命臣谨以便宜榜示各土舍先给与冠带待后奏请承袭众始感奋于二月初十日进兵击斩强贼十余人贼势挫遂执杀蒋铨丁全奔遁寻甸武定府乞敕该部授臣方略俾获便宜行事并请宥各土舍往罪凡有功者俱许承袭以作其敌忾之气兵部覆如议上嘉绍勋功赐敕奖励命会同提督尚书伍文定计擒首恶余党随宜抚剿调来土舍照前旨准令勘明袭替免其赴京蒋铨等优恤升赏悉如例行
　　○丙戌故大学刘健曾孙望之陈乞恩荫  上以健在  先朝有辅导功特命荫望之为中书舍人
　　○兵部覆议巡按山东御史张问行条陈革弊五事一言辽东军士获功每为权要者货取冒升请自今禁谕有功军士贫不愿升者照例给赏若以私贸易各重治罪一言辽东各衙门差用人役除额设吏典外复有掌房主案识字算手舍人各倚势生事宜悉查革惟照腹里地方止佥老人等项更番应役一言辽东海运已废倭患稍息而旅顺口望海窝等处犹设驿递守御等官宜量裁省一言辽东额外差役既烦而每岁认纳官银多入豪势私囊不行解部宜行抚按守臣将额外纳银查议改正永为遵守一言辽东二十五卫原额军士一十五万六千九百余名今见役止六万余名其间且多老弱宜行清勾逃亡以实行伍诏如议
　　○丁亥升吏部考功司郎中姜清为尚宝司少卿
　　○戊子先是工科给事中陆粲等奉敕清查各马牛等房拣退不勘者送部给散军民操备耕种而御马监太监阎洪言各坝房马有曾经  上用及驮鞍披甲等项名目内有倒死尚且奏请埋瘗若一概给军骑操恐内外马匹印号相杂真沩无别乞仍存留于是粲等具＜锍-釒＞言据官旗人等结状见在马匹数内原无驮鞍披甲等名目其倒死者亦无埋瘗事例若谓马匹给军印号相杂则所拣存留者始造册印烙拣退者原无印号安得相杂洪等第谓汰马既多则刍豆亦省不足以遂已掊克□卜之私耳臣请以所拣退马匹择其尚有堪用者分给皇城四门及三千神机二营摆列应用实不堪者送顺天府变卖价银贮太仆寺以备买马以后各坝马房草料俱照实数关给兵部覆议诏从之
　　○癸巳荫故南京吏部左侍郎储巏男灦为国子生巏未经考满而历三品俸已踰七年故从其请
　　○甲午四川巡按御史逮致仕兵部尚书金献民至下刑部狱三法司上罪状言献民受命专征未至地方乃掠取边臣功次妄行报捷失大臣忠国体宜以奏事诈不以实者律论罪诏可之仍革职令冠带闲住随行人员冒升职级悉革除之
　　○乙未灵丘王聪滆奏辅国将军聪测孝行诏赐敕奖励
　　○以福建都司掌印署都指挥佥事侯汴充左参将分守广东雷廉高肇地方
　　○改置江西临江府峡江巡检司于新喻县水北墟
　　○丙申以  显陵碑工完遣礼部右侍郎严嵩诣  陵竖立
　　○兵科右给事中孙应奎言潞城山贼陈卿等累抚不悛所调集山西河南各民兵数千馈饷繁费乞令兵部再计应调兵马责付谋勇将官亟行剿捕  上命总兵官鲁纲量选所部兵马驻劄卫辉彰德地方与都御史常道相为掎角共图成功
　　○巡城御史张恂至保定保定等卫旗军千余噪入察院诉知府屠侨不给月粮恂慰谕久不出及分守保定副总兵陈谨入院一麾即散去兵科给事中卫道参劾陈谨等罪状兵部覆奏淂旨畿辅近地军士輙敢拥众攘乱屠侨不能预给军储陈谨不能严明号令即令巡关御史查勘奏处都御史王应鹏及御史张恂各有抚按重责坐视不行举奏其从实自陈
　　○丁酉提督狭西三边尚书王宪言甘肃开中引盐召商上纳粮草以备紧急各商闻纳本色未有应者乞行整理粮草都御史刘天和会甘肃抚臣酌处本拆兼收庶人情乐从而边储有赖户部议请从之
　　○命丰润伯曹松佥书南京后军都督府事
　　○庚子裁革前太监张忠等随事人员张清等四十三人冒升职级
　　明世宗肃皇帝实录卷八十八
明世宗肃皇帝实录卷之八十九
嘉靖七年六月辛丑朔明伦大典书成进呈  上亲制序文命宣付史馆刊布天下加恩纂述效劳诸臣少师兼太子太师吏部尚书华盖殿大学士杨一清加正一品俸荫一子为尚宝司司丞少保礼部尚书兼文渊阁大学士张璁加少傅太子太傅升吏部尚书谨身殿大学士荫一子为中书舍人吏部左侍郎兼翰林院学士翟銮升礼部尚书兼文渊阁大学士太子太保吏部尚书翰林院学士桂萼加少保兼太子太傅荫一子为中书舍人礼部尚书兼翰林院学士方献夫加太子太保尚书兼官如故俱照旧办事各给与诰命都察院右副都御史熊浃升左副都御史詹事府詹事兼翰林院学士霍韬升礼部尚书仍兼学士掌詹事府事少詹事兼翰林院侍讲学士黄绾升詹事兼官如故
○吏部左侍郎董＜王巳＞以三年考满荫其子思近为国子生
　　○壬寅御史杨彝＜锍-釒＞陈榷关毙政言□税之入关也无穷而关税之入京也有限公私多寡漫无可考请令部臣岁置循环二籍付各关主事外发号纸数百给各该巡按御史委官视单数填入号纸主事视号纸填入簿籍季终送御史查筭缴部庶侵渔之端可杜也户部覆议各关本无课额轻之则课少而生议重之则取盈而致怨今本部已置三藉令主事日登其课岁满一角□羊部一存本关而自执其一法既密矣今第行各关自委附近府州县佐一人公同验收互相觉察则奸无所容而事可久行  上从部议令遣官务选老成廉干者仍严加访察有贪鄙不饬者不时参奏罢黜
○兵部覆边臣会议均寄餋马以优畿甸言顺天保定河间三府顷岁灾伤寄马为累奸民托势优免尽以马匹推派贫户宜核实而更正其役诸所领马羸瘠不堪兑军者敕太仆寺少卿一员行府州县按阅其岁久而疲甚者鬻之其价以年数马力为差此后每十余年＜锍-釒＞请一行著为例报可
　　○番夷牙木兰帖木哥土巴率众内附牙木兰故曲先卫人幼为土鲁番所掠比长黠徤速檀满速儿信用之屡为西边患至是为满速儿所疑惧诛帖木哥土巴俱沙州番族土鲁番威属之岁征其妇女牛马不胜侵暴故三夷率其族帐男妇数千人叩关求附甘肃巡抚都御史唐泽议于肃州迤北境外威虏旧城及天仓墩毛目城等地散处其众暂给口粮月一斗量资牛种令随地耕牧秋成自食待西事宁曰各归本土作我藩卫提督尚书王宪以闻因言牙木兰为番酋腹心而土巴等被驱为羽翼今内相猜忌掣族来归中国之利也义不可拒且安插之地视先年益远而防亦颇严抚给之粮循旧例量减而费亦颇省臣已遣人分谍瓜沙州察虏众归附所繇及谕令贡市还国诸夷取速檀满速儿直正悔罪番文如敕旨至日会新任提督王琼审议具奏兵部覆议亦请下琼筹度得旨夷情重大其令尚书琼亲诣甘肃会守臣悉计以闻
　　○癸卯敕定议礼诸臣之罪曰朕以宗支眇末恭膺  天命光绍丕图实惟我  祖宗列圣积功累仁延庆垂祉于我后之人亦惟我
　　皇考  圣母之鞠育诲导以底于成立即位六日輙下群臣议尊崇之礼不意内阁大学士杨廷和谬主宋之濮议指示礼官尚书毛澄不能执经据礼却乃唯唯顺从欲附朕于与为人后之伦谓宜考  孝宗母  昭圣而改称朕本生  父母为叔父母朕思  皇兄遗诏乃遵我  太祖兄终弟及之训曰
　　兴献王长子伦序当立迎取来京嗣皇帝位大义甚明朕乃继统非继嗣承  武宗之后非承  孝宗之后若如前议则悖我  太祖遗训夺我  父子大伦民彝物则泯灭尽矣朕心不安屡命群臣集议而廷和等力主定陶濮王不伦之典妄稽曹魏偏安私己之言鼓聚朋党一倡百和期于必胜既而执礼之臣先后论列本之圣经稽之仪礼阐明正道办别是非于是
　　父父子子  尊尊亲亲各得其当凡有人心者孰不感悟而廷和等乃犹执迷不返蒋冕毛纪同为辅臣茫无救正转相附和欲遂其非都御史林俊自远方起用而来著论迎合尚书乔宇为六卿之首不能持正抗议乃与九卿等官交章妄执其后汪俊继为礼部尚书仍主邪议公言于朝吏部郎中夏良胜恃铨选之权胁持庶官坚其邪志何孟春以侍郎掌吏部事鼓舞朝臣伏阙喧攘猖狂放纵肆无忌惮欺朕冲年朕初见道未明虽有非彼之意然而执持不定屡以罔极至情开谕辅臣使相体悉而廷和等略不加念逆  天违诏怙终不悛朕年稍长及赖诸臣正论于义理见之已明凡三更诏令而大礼始定纲常伦礼灿然大明于天下矣比者命官纂理明伦大典书成进览其间备述诸臣建议本末邪正具载奉  天行罚以垂戒后之人乃朕今日事也然犹不欲为已甚之举姑从轻以差定罪杨廷和为罪之魁怀贪天之功制胁君父定策国老以自居门生天子而视朕法当戮市特大宽宥革了职着为民次则毛澄病故削其生前官职又次蒋冕毛纪乔宇汪俊俱已致仕各革了职冠带闲住林俊也革去生前职衔何孟春虽佐贰而情犯特重夏良胜虽系部属而酿祸独深都发原籍为民其余两京翰林科道部属大小衙门官员附名连佥入奏然有彼人代署而已不与闻者有心知其非而口不敢言者事干人众情类胁从间有四五党助之者亦原于势利所夺俱从宽不究其间实有出辅臣之门受其指使号召众人以济其恶者当时已正法典或边戍充军或削职为民兹不再究呜呼叙典秩礼圣贤之大道赏善罚罪天子之大权若一概置而不问无以彰  上天讨罪之公必如是而或可都察院便刊布天下使凡为臣工者皆知伦理之不可干名义之不可犯共襄人文之化以成熙皞之治于无穷焉尔礼部仍大书一道揭于承天门之外俾在位者咸自警省再照斯礼所议之失原咎皆在朕弗聪弗明所致内自省究亦不敢自恕其凡被胁从者既以宽宥勿得自怀忧疑当思勉尔之职共图治理则所污者犹未及焉顾不羙哉故谕
　　○  宪庙贤妃柏氏薨赠谥祭葬辍朝如例
　　○甲辰御史胡明善言新建伯王守仁性与道合思若有神抚绥广寇兵不血刃大学士杨一清有济险应变之才折冲御侮之略盖天所授以佐中兴幸早召守仁入与一清同心辅政  上曰任用大臣朝廷自有处置下其章于所司
　　○户部覆廷臣会议两淮额盐数少民食不充灶户煎有余盐置之无用是以盐价翔涌欲令漕运大臣兼理盐政听将灶户余盐报官中□量征十之二三以救贫灶则盐价可平仍以征卖价银分角□羊水次仓场遇豊年则收籴杂粮若江南荒歉则量征折色而以所贮之粮转输入京以充运额仍以折银通角□羊漕运以为籴本则轻重相权远近相济不三五年国赋既足而盐法亦大通矣请下漕运盐法衙门计其利便  上谓户部典司国计盐课盈缩利弊兴革乃其职守今盐价踊贵私贩盛行将来恐酿大患此议屡经廷臣论及巡盐御史建白必有所见果窒于行亦宜明覆奈何数请行勘以致经年不报徒事虚文其即查各官所议酌量人情国法当行当务求归一以请但禆国计毋泥旧文盐法仍属巡盐御史管理其徵角□羊籴买俟后行
　　○南京内织染局太监梁泰等请脩理库作等房  上曰今下民艰苦正宜节爱南京工部会内外守备亲行查勘果极坏当脩计处具奏如其可缓姑待豊年
　　○乙巳吏部覆大学士杨一清举贤才议  上曰此当今急务宜虚心延访公听详察才苟可用＜锍-釒＞名上请仍通行两京大臣及科道官各举所知听吏部参酌拟议以闻
　　○御史吴仲郎中何栋尹嗣忠都指挥陈璠奉敕开浚通惠河成仲等因＜锍-釒＞五事一时脩浚以通运道言大通桥起至通州石坝四十里地势高下四丈有余中设庆豊等五闸蓄水今已通运然地势陡峻土皆流沙夏秋大雨河流暴涨冲决淤塞所宜预处请行管闸主事坐守闸坝往来巡视一遇冲塞随即挑筑昼夜拨守毋致盗决仍将闸运扣省脚价银两每岁量支千两寄通州库随便兴工如不足仍听奏讨二专委任以责成效言大通闸河止设主事一员又兼他务不无妨废请令住劄通州专理河道通州专设管河同知或判官一员所管起大通桥尽鲜鱼闸合用钱粮岁支扣省脚价凡应行事宜及委用官员悉听管闸主事处分仍敕户部岁三月初旬遣郎中或员外一员奉敕往通州会巡仓御史沿河往来催儧天津以北粮运验算轻赍银两待运完日造册奏缴三复旧额以给官夫言原官四员吏四名闸夫六百七十四名后罢闸运止存官一员吏一名夫八十八名今既脩复请量添官一员吏一名与前官吏分管夫一百名与前八十八名分布各闸毋得杂差占役又接运夫八十名专送内府衙门竹木等料每名河南州县征银七两角□羊部雇役今不必雇第贮之部俟竹木等料至量给银两令经收内府衙门官一员领出自雇通州陆运不得入闸庶闸夫不致重累而运船与木料两不相妨四改闸座以防水患言夏秋久雨西山水发皆由闸河东流闸门隘小水泄不及遂至泛涨冲决堤坝此出不测非人可为原议障水石坝今已脩成又通流闸在通州城中市井环绕积水丈余又西水关久浸水中俱非长便旧有庆豊上闸平津中闸今已不用折运通州西水关外创造石闸一座将前石坝南移二十余丈改造石闸一座平时闭板水落启洩五处剥船以便粮运原议漕运衙门打造剥船三百每船定价银三十五两共一万五百两今已分布各闸责今经纪一百二十名领运将经纪名下脚价银内岁扣三千两在官以抵船价计三岁半约可扣完其船递岁脩艌经纪自备若损坏不堪仍将前扣船价发漕运衙门打造如前给领扣除又每闸船六十只每船载米一百五十余石每日可运米二万余石起五月终九月粮运续到计有一百五十日每岁京粮不过二百五六十万石自可尽入闸运但恐接管非人妄生浮议事沮弗成臣切虑之＜锍-釒＞入  上以运河  先朝屡经勘议未得成功仲等仅四阅月而就绪嘉其勤劳命科道官查验行赏所条事宜部议亦称便  上悉从之
　　○丙午提督两广尚书新建伯王守仁以思田既平议处经略事宜一议特设流官知府以制土官之势请改田州为田宁府因其城池脩置府治设流官知府同知经历知事各一员其思恩府设流官知府宜仍旧惟令土目各以土俗自治一议仍立土官知州以顺土夷之情谓岑氏世有田州民心系恋今请仍建一州以立岑氏之后查得岑猛有子二人长邦佐自幼出继为武靖州知州武靖当徭贼之冲邦佐才足制驭宜复旧职而今所建州请以猛幼子邦相授吏目署州事俟后递升为知知以承岑氏之祀若思恩府则岑浚之后已绝不必更设土官知州矣一议分设土官巡检以散各夷之党谓田宁府地除割八甲立州外余四十甲请分设十九巡检司每司立土巡检一员而以土目之能服众如卢苏王受等十九人为之其办纳丘粮与连属制御之道悉隶之流官知府而其官职地土令得传之子孙庶人知自爱而不轻犯法其思恩府各目甲亦宜仿此建置一议用人言田宁府旧有知府陈能奉敕以广西布政司参政署府事而左布政使严纮不遵敕旨待以属吏能遂弃职还籍今并宜提问访得广东化州知州林宽才识通敏请升为田宁府同知待有成绩擢为知府或别选老成廉靖者仍以参政奉敕掌田宁府事其思恩府知府林期英屡次奔逃难以临下宜与陈能一体送部调用而柳州府同知桂鏊近委经理府治民甚信向宜即升为思恩府知府以顺夷情兵部覆议  上悉从之惟以岑猛子名数与前抚按所报各异令再核以闻
　　○戊申敕谕礼部曰朕承  天命入缵  祖宗丕图嗣统之初  祖母寿安皇太后方在万福之时宜加上
　　太皇太后尊号而当时礼官昧于正礼谬执偏见止加称
　　皇太后朕亦不明于礼而后每念于此心实不安今宜追上为  太皇太后尊谥仍旧又仰思我  皇考罔极之恩莫可名言虽追尊天子之称用天子礼乐而尊谥止于恭穆二字似与藩王无异今宜加上数字以进朕追慕之情及我  圣母章圣皇太后诞育眇躬恩德深厚徽号亦似太简宜加二字以申朕爱敬之诚尔礼部便会同翰林院将合行一应礼仪详议以闻
　　○己酉诏窃盗自首不实不尽及知人欲告而于财主处首还律该减等拟罪者俱免剌但系在官人役应该守法而得钱卖法者仍依枉法科罪余惟各依本律
　　○庚戌总督仓场尚书李瓒以通惠河既开粮运俱由水路经纪人役不论阴晴急于往来强行搬运任雨淋漓并无苫盖一涌入仓不容拦阻＜锍-釒＞请禁止必待晴明方许剥运或如原拟水陆并进便  上曰往因陆路艰阻以致漕运稽迟今脩复闸运正欲岁漕旦完省费恤军舟车填拥源源入仓其事甚善乃不厌迟而厌速不患少而患多何故此必在仓人役及仓前歇家欲以留难规利驾言惑人况雨水不常中途难测必待晴明是终无剥载之期其称水陆并进本系原拟不知何人阻遏不容陆运户部查究施行令起粮官阴雨毋得起剥仍多置蓆以备苫盖或舟搭蓆棚以防不测粮运既到即令督促入仓随便堆放多方添处囤基通融拨派廒口收粮委官每日在仓及时晒晾上紧收受自后在舟在途雨湿责在管运若到仓稽留被雨责之管仓仍痛革科索运军刁难车户积毙如有违犯听巡仓御史访奏国计重事要在协谋共济慎毋阳诺阴沮及心有偏系致中奸人之计
　　○壬子以通政使罗钦忠为都察院左副都御史总督南京粮储
　　○镇守宣府总兵官郤永以病乞回卫调理许之
　　○癸丑升翰林院编脩江汝璧为南京国子监司业
　　○初大学士张璁等以明伦大典书成加恩各＜锍-釒＞辞不允至是霍韬复上＜锍-釒＞言天下理乱在士夫心术士夫崇礼让廉耻则天下治争进竞得则天下不治忧国如家则天下治窥择便利以幸自全则天下武天不满三万锦衣卫官仅逾二百迄今侵增何啻数倍其他冗员盖可类推冗员日增冗食日众赋额有限耗费无涯更数十年不知何策以善其后今翰修书亦以升官日讲亦以荫子御史纪功亦以受赏巡抚儿男亦荫武职冒滥如此何以服武臣之心且  陛下将为千百年之计邪抑计目前而止也百官趋向仰视  陛下顷者  陛下志在孝亲诸臣自能讲求考订以尽其极若图治恳切志亦如是有不讲求考订以仰副万一者乎今之边防视昔废弛财用视昔匮乏生民视昔困苦人才视昔卑陋官吏视昔贪污纪纲视昔颓坏日甚一日内有危乱之实而外存振饬之形失今不图后且无及夫爵禄者古帝王所以鼓舞天下以趍事赴功者也惜与为吝过与为滥今以讲礼修书叨受峻秩倘有能辅  陛下太平立千百年之安何以待之上之与夺抑扬天下取中焉下之辞受进退风俗取则焉世有才不称位犹求进不已者矣未有安于下位而无求者也有视权势所在为趋向者矣未有特立独行而信道不惑者也臣力不足以挽之又随趋焉可乎臣先录进＜锍-釒＞稿部臣未见查行顷白给事中陈洸之冤及监生陈云章才不可用俱未采纳则臣之器识未堪骤用亦明矣与其不自揣量覆败于后贻  陛下知人之羞孰若自谨于先全进退之节犹或为名教之一助且  陛下用臣之言臣荣于升职多矣＜锍-釒＞入  上复优诏褒答不允洸云章令吏部查处以闻务合公议
　　○御史吴仲言通惠闸河成功不易持久为难请留原差工部郎中何栋督理三岁一更听动支余银扣省脚价雇倩军民夫役挑浚上流改造闸座严防山水泛涨法禁盗决防河随船带石包岸逐年栽柳护堤填垫桥道补盖房厂修艌剥船及兼理天津一带河道又各河道俱设有司水利官请于近地所属勤敏者改升一人或同知或判官填注通州专管河道其督运户部郎中尹嗣忠请如侍郎王軏＜锍-釒＞仍留坐守催督终始其事以后不必专设率岁二月请差郎中或员外郎一人奉敕前去会同工部郎中巡仓御史督运完日回京及将来剥船编入漕司必须设有专官方为久计＜锍-釒＞下户工二部覆如其议  上曰然河工方就计非亲其事者不可责成何栋令住劄通州往来督理及天津一带军卫有司官事干河道俱听委用毋得沮挠岁满劳著升改职衔照旧行事吴仲仍提督京通等仓兼督理通惠河与何栋尹嗣忠陈璠等协心共济尹嗣忠督运粮完回部岁差如议改军自运及添设专官俟漕运会议具奏
　　○甲寅礼部上追上  寿安皇太后尊号追加  恭穆献皇帝尊谥加上  章圣皇太后徽号仪注及执事官职名钦天监择日行礼先  奉慈殿次  世庙次清宁宫前期太常寺具奏致斋三日遣官祭告  天地  太庙  世庙  社稷用祝文香帛酒果脯醢如常仪礼成钦天监择日文武百官上表称贺诏告天下  奉慈殿上  尊号仪先一日内侍官设册宝案二于奉天殿册东宝西设册宝彩舆于丹墀内设香亭二于册宝舆前教坊司设中和韶乐及大乐锦衣卫设卤薄大驾内侍官设册宝案二于  奉慈殿  孝惠太皇太后神主前册东宝西设香案于册宝案前设  皇帝拜位于丹陛正中设内赞二人引礼二人内执事设仪仗于丹陛丹墀东西钟鼓司设乐于丹陛东西北向是日鸣钟鼓文武百官朝服于金水桥南北向序立  上冕服御华盖殿鸿胪寺官奏请行礼导驾官导引  上出至奉天殿捧册宝官捧册宝置于案内侍官举案由殿中门出导驾官导引
　　上随行至丹陛下捧册宝官取册宝置于彩舆内侍官举舆  上升辂随舆后侍卫鼓吹如仪道  驾官退册宝舆至金水桥南百官皆跪候过毕兴后随至后左门外序立  上至
　　奉慈殿门外降辂趋北向立册宝彩舆由殿中门进乐作至丹陛上置于  皇帝拜位前内导引官导引  上由殿外左门入至丹陛上左边北向乐止内赞唱执事官各司其事内导引官导引  上就拜位奏拜乐作四拜乐止传唱鸿胪寺赞百官皆四拜毕内执事官于彩舆内取册宝捧由殿中门入至
　　神主前左边西向立  上由殿左门入至拜位奏跪传赞百官皆跪奏搢圭进册捧册官以册跪进于  上左  上受册献毕以册授捧册官置于册案奏进宝捧宝官以宝跪进于
　　上左  上受宝献毕以宝授捧宝官置于宝案奏宣册宣册官诣案取册跪于  上左宣讫置于册案奏宣宝宣宝官诣案取宝跪于  上左宣讫置于宝案奏出圭俯伏兴传赞百官同奏复位内导引官导引  上至  神主前奏行初献礼跪传赞百官皆跪奏献帛奏献酒奏读祝读毕奏行亚献礼奏献酒奏行终献礼奏献酒奏俯伏兴平身传赞百官同奏复位内导引官导引  上由殿左门出至拜位乐作四拜乐止传赞百官同四拜奏礼毕  世庙上尊谥仪先一日内侍官设册宝案二于奉天殿册东宝西设册宝彩舆于丹墀内设香亭二于册宝舆前教坊司设中和韶乐及大乐锦衣卫设卤簿大驾司设监及太常寺设册宝案二于  世庙册东宝西陈牲醴乐舞如时享仪设  皇帝拜位于丹陛正中是日鸣鼓文武百官朝服于金水桥南北向序立  上冕服御华盖殿鸿胪寺官奏请行礼导驾官导引  上出至奉天殿捧册宝官捧册宝至于案内侍官举案由殿中门出导  驾官导引  上随行至丹陛下捧册宝官取册宝置于彩舆内侍官举舆  上升辂随舆后侍卫鼓吹如仪导  驾官退册宝舆至金水桥南百官皆跪候过毕兴后随  上至  太庙南门右降辂至门左乘板轿随行至
世庙门外  上降板轿趋北向立册宝彩舆由庙中门进乐作至丹陛上置于  皇帝拜位前导引官导引  上由庙外左门入至丹陛上左边北向立文武百官于丹墀内序立乐止典仪唱乐舞生就位执事官各司其事导引官导引  上就拜位奏拜乐作四拜乐止百官皆四拜毕内执事官于彩舆内取册宝捧由殿中门入至  神主前左边西向立导引官导引
　　上由殿左门入至拜位奏跪百官皆跪奏搢圭进册捧册官以册跪进于  上左  上受册献毕以册授捧册官置于册案奏进宝捧宝官以宝跪进于  上左  上受宝献毕以宝授捧宝官置于宝案奏宣册宣册官诣案取册跪于  上左宣讫置于册案奏宣宝宣宝官诣案取宝跪于  上左宣讫置于宝案奏出圭俯伏兴百官同奏复位导引官导引  上至
神主前奏行初献礼跪百官皆跪奏献帛奏献酒奏读祝读毕奏行亚献礼奏献酒奏行终献礼奏献酒奏俯伏兴平身百官同奏复位导引官导引  上由殿左门出至拜位奏拜乐作四拜乐止百官同四拜奏礼毕  世庙改题神主仪次日司设监及太常寺先期设香案一于  世庙寝殿神龛前又设
　　神主案一于  正殿  神座前设题  主案一于其东置净水刷子粉盏笔墨于上又设盥盘帨巾于其东陈酒果脯醢如常仪设  皇帝拜位于寝殿内及  正殿丹陛上各正中至期  上服常服乘板轿至  世庙门外  上降板轿太常寺导引官导引入二门外御幄易御服导引官导引  上由左门入至丹陛上左边北向立典仪唱执事官各司其事导引官导引
上由殿左门入至寝殿拜位前内赞奏就位内侍官盥洗□  神主前启椟读告辞官捧告辞跪于  神主右内赞奏跪典仪唱读告辞告讫内赞奏俯伏兴平身太常寺卿跪于
　　神主前奏请  神主降座奏讫兴内侍官请  神主出椟上奉  神主导  神主官导引出至  正殿置于  神主案上导引官导引  上出至丹陛上拜位前内赞奏就位典仪唱改题  神主太常寺卿奉  主置于东案上中书官洗去旧字别涂以粉题  主官盥手西向立题  主题讫太常寺卿奉复置于案上典仪唱迎  神内赞奏鞠躬四拜兴典仪唱奠帛行初献礼执事官各捧帛爵诣  神御前跪奠献讫读祝官捧祝跪于  神御右内赞奏跪典仪唱读祝读讫内赞奏俯伏兴平身读祝官捧祝诣  神御前跪置于篚箱内讫典仪唱行亚执事官捧爵诣  神御前跪献讫典仪唱行终献礼执事官捧爵诣  神御前跪献讫典仪唱还宫内赞奏鞠躬四拜兴典仪唱读祝官捧祝捧帛官捧帛各诣燎位执事官诣
　　神御前跪捧祝帛至燎所导引官导引  上诣  神主前太常寺卿跪奏请  神主还寝殿奏讫兴  上奉  神主至寝殿太常寺卿奏请  神主升座内侍官奉  主入椟  上降就拜位内赞奏跪俯伏兴平身奏礼毕  奉慈殿改题  神主
　　崇先殿改题  神位仪并同
　　○清宁宫上徽号仪先一日奉天殿陈设如前仪女官设  章圣皇太后宝座于宫中设册宝案二于宝座前设香案于册宝案前设  皇帝拜位丹陛上正中设内赞二人引礼二人内官设仪仗于丹陛丹墀东西女官擎执者立于宝座之左右钟鼓司设乐于丹陛东西北向是日鸣钟鼓文武百官朝服于金水桥南北向序立  上冕服御华盖殿鸿胪寺官奏请行礼导  驾官导引  上出至奉天殿捧册宝官捧册宝置于案内侍官举案由殿中门出导  驾官导引  上随行至丹陛下捧册宝官取册宝置于彩舆内侍宫举舆
　　上升辂随舆后导  驾官退册宝舆至金水桥南百官皆跪候过毕兴后随至  清宁宫门外序立候  上至
　　清宁宫门内趋至门外北向立女官请  章圣皇太后升座  章圣皇太后具服出导从如常仪乐作升座册宝彩舆由中门进至宫中丹陛上置于  皇帝拜位前册东宝西内导引官导引  上由左门入至丹陛上左边北向立乐止内赞唱执事官各司其事内导引官导引  上就拜位奏拜乐作四拜乐止传唱鸿胪寺赞百官皆四拜毕内执事官于彩舆内取册宝捧由中门入至  章圣皇太后前左边西向立  上由左门入至拜位奏跪奏搢圭进册进宝宣册宣宝如前仪奏出圭俯伏兴传赞百  官同奏复位内导引官导引  上由左门出至拜位奏拜乐作四拜乐止传赞百官同四拜毕致词官于丹陛跪奏于  上左曰皇帝臣  伏惟  章圣皇太后陛下功德兼隆显崇徽号永膺福寿率土同欢毕奏拜乐作四拜乐止传赞百官同四拜奏礼毕  驾兴是日上册宝毕内官先具谒谢仪物  上具礼  服奉  章圣皇太后具冠服诣  奉先殿
　　奉慈殿  崇先殿行谒谢礼用祝文品物行礼如常仪是日谒谢毕  章圣皇太后仍御宫服燕居冠服升座仪仗及乐如前陈设内导引官导引  庄肃皇后  皇后  武庙皇妃皇妃公主六尚等女官并宫人各具礼服庆贺行八拜礼毕内官内使行五拜三叩头礼毕文武百官诣  清宁宫前门外上表庆贺行四拜礼司礼监官捧表进仍行四拜礼后一日命妇进表行礼前期女官设  章圣皇太后宝座于宫中设香案于丹墀之南是日清晨内官设仪仗于丹陛东西及丹墀东西女官擎执者立于宝座之左右陈女乐于丹陛东西北向设表案于殿左门外设命妇拜位于丹墀北向设司赞位于丹墀东西设司宾位于命妇拜位之北东西相向设内赞二人位于殿内东西命妇至宫门外司宾引命妇入就拜位女官具服侍班如常仪尚宫尚仪等官诣内奉迎尚仪奏请  章圣皇太后具服出导从如常仪乐作升座乐止司赞唱班齐乐作赞四拜乐止外赞唱进表引表案女官前导举表案女官二人举案由殿左门入乐作至殿中乐止赞众命妇跪内赞唱宣表展表女官诣案前取表跪展宣表女官诣案前跪宣讫兴女官举表案置于殿东外赞命妇皆兴乐作赞四作乐止司宾引班首命妇由东阶升乐作自殿左门入至殿中乐止内赞唱跪班首跪外赞昌众命妇皆跪内赞官跪于班首之左代致词云某夫人妾某氏等恭惟  章圣皇太后陛下洪慈厚德允协徽称寿福隆长群心欢戴毕内赞司赞同唱俯伏兴班首及众命妇皆兴司宾引班首由殿右门出降自西阶乐作至拜位乐止赞拜乐作四拜乐止尚仪跪  奏礼毕  章圣皇太后兴乐作还宫乐止导引官引命妇以次出奏入  上以  世庙恭上册宝行礼用乐节次尚未明备下礼部令会太常寺鸿胪寺详加议拟于是礼部更定  世庙上谥仪注一先一日内侍官设册宝案二于奉天殿册东宝西设册宝彩舆于丹墀内设香亭二于册宝舆前教坊司设中和韶乐及大乐锦衣卫设卤簿大驾并举舆亭官校司礼监及太常寺官设册宝案二于  世庙  神座前册东宝西陈牲醴乐舞如时享仪设  皇帝拜位于殿内及丹陛上各正中设具服御幄于二门外左是日早免朝鸣钟鼓文武百官具朝服于金水桥南东西向序立文官五品以上武官四品以上各具祭服于  庙街门内北向序立候  上冕服御革盖殿鸿胪寺官奏请行礼导  驾官导引  上出至奉天殿捧册宝内侍官捧册宝置于案鸿胪寺官举案由殿中门出导  驾官导引  上随行至丹陛下鸿胪寺卿取册宝置于彩舆锦衣卫官督舆举  上升辂随舆后侍卫鼓吹如仪导  驾官退册宝舆至金水桥南文武百官皆跪候过毕兴后随至  庙街门外退册宝舆入  庙街门内文武陪祭官皆跪候过毕兴后随
　　上至  太庙南门外右降辂至南门外左乘板轿随行至
　　世庙门外  上降板轿趋北向立册宝舆由  庙中门进至丹陛上置于  帝拜位前太常寺导引官导引  上由左门入至二门外左御幄内易祭服导引官导引  上由左门入至丹陛上左边北向立文武陪祭官于丹墀内序立典仪唱乐舞生就就位执事官各司其事导引官导引  上至拜位前内赞奏就位典仪唱迎  神奏乐乐止内赞奏四拜陪祭官同典仪唱上册宝奏乐太常寺堂上官二员于彩舆内取册宝捧由中门入至  神御前左边西向立导引官导引  上由殿左门入至拜位内赞奏跪陪祭官皆跪奏搢圭奏进册捧册官以册跪进于  上左  上受册献毕以册授捧册官置于册案奏进宝捧宝官以宝跪进于  上左  上受宝献毕以宝授捧宝官置于宝案奏宣册乐暂止太常寺宣册官诣案取册跪于  上左宣讫置于册案奏宣宝太常寺宣宝官诣案取宝跪于  上左宣讫置于宝案乐复作奏出圭俯伏兴四拜陪祭官同内赞奏复位导引官导引  上由殿左门出至拜位乐止典仪唱奠帛行初献礼奏乐执事官捧帛以金爵受酒献于  神御前读祝官取祝跪于  神御右内赞奏跪陪祭官皆跪典仪唱读祝读讫进于  神御前内赞奏俯伏兴平身陪祭官同乐止典仪唱行亚献礼奏乐执事官以磁爵受酒献于  神御前乐止典仪唱行终献礼奏乐执事官以磁爵受酒献于  神御前乐止太常寺卿进立殿东西向唱赐福胙光禄寺官捧福酒胙自
　　神御前中门左出  皇帝前内赞奏跪搢圭光禄寺官以福酒跪进内  赞奏饮福酒光禄寺官以胙跪进内赞奏受胙奏出圭俯伏兴奏四拜陪祭官同典仪唱彻馔奏乐执事官彻馔乐止太常寺卿诣  神御前跪奏礼毕请还宫奏乐内赞奏四拜陪祭官同乐止典仪唱读祝官捧祝进帛官捧帛各诣燎位乐作内赞奏礼毕诏如拟
　　○以宁夏抚臣告乏军饷诏发太仓银五万两及淮浙山东长芦各运司引盐银四万八千两给之
　　○乙卯起复南京刑部山西司署员外郎陆澄上＜锍-釒＞自悔其议礼之非初为人所诖误后以质其师王守仁言父子天伦不可夺今  上孝情不可遏礼官之言未必是张桂诸贤未必非然后大恨其初议之不经而悔无及也＜锍-釒＞下吏部尚书桂萼因言典礼出于人心自然虽孩提之童无不明信特以执政偏谬狥私牵联百司张罗伏机更相倾构故一时虽智谋之士明知朝议之非不过巧为两可之辞或微示轻重之意未敢明言以触时忌者澄乃脩慝不隐事君不欺宜听自新仍行各司有如澄者俱听自陈其逼胁诖误之由量赐末减录用如故诏可
　　○御史马津言新建伯王守仁忠贞干济在在有声功高人忌毁誉失实请召置庙堂以慰民望  上以两广未宁守仁方有重寄津妄奏渎扰切责而宥之
　　○丙辰升吏科左给事中蔡经户科左给事中王汝梅兵科左给事中赵廷瑞俱都给事中经户科汝梅礼科廷瑞刑科兵科右给事中夏言为礼科左给事中吏科给事中张润身礼科给事中刘世扬俱右给事中闰身本科世扬户科
  </div>
  <div class="pagination">
   <a href="明实录世宗实录_page54.html">
    上一页
   </a>
   <span>
    ...
   </span>
   <a href="明实录世宗实录_page50.html">
    50
   </a>
   <a href="明实录世宗实录_page51.html">
    51
   </a>
   <a href="明实录世宗实录_page52.html">
    52
   </a>
   <a href="明实录世宗实录_page53.html">
    53
   </a>
   <a href="明实录世宗实录_page54.html">
    54
   </a>
   <span class="current-page">
    55
   </span>
   <a href="明实录世宗实录_page56.html">
    56
   </a>
   <a href="明实录世宗实录_page57.html">
    57
   </a>
   <a href="明实录世宗实录_page58.html">
    58
   </a>
   <a href="明实录世宗实录_page59.html">
    59
   </a>
   <a href="明实录世宗实录_page60.html">
    60
   </a>
   <span>
    ...
   </span>
   <a href="明实录世宗实录_page56.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
