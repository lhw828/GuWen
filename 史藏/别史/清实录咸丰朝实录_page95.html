<!DOCTYPE html>
<html>
 <head>
  <meta charset="utf-8"/>
  <title>
   清实录咸丰朝实录 - 第 95 页/共 502 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录咸丰朝实录 - 第 95 页/共 502 页
  </h1>
  <div class="content">
   咸丰二年。壬子。八月。己亥。谕内阁、此次病痊补行大考之前任詹事府右赞善徐玉丰、著附入二等末。仍以右赞善候补。照例带领引见。　　

○又谕、昨日兵部带领引见之推升福建陆路提标后营游击嵩梿、箭不到靶。著仍回宝坻营都司本任。原保之直隶总督讷尔经额、著交部照例议处。　　

○又谕、步军统领衙门奏、拏获形迹可疑人犯。并摉获书本呈览一摺。安徽民人傅岩、妄撰平天下传一本。来京意欲呈递。经步军统领衙门拏获进呈。书中虽无违悖字句。究属荒谬。不安本分。傅岩著交刑部讯明。照例办理。　　

○又谕、前据吴文镕、奏参前署云南他郎营游击候补都司常兴、旷职嗜酒。及亏短营中公项各款。当经降旨革职。交该督查办。兹据查明该革员会办土匪。擅离汛守。又将争厂游民。唤至署内。给予酒食。实属躁率。其所修衙署各项工程。购制操弓等件。尚无侵肥入己情事。并将那用营存公项。如数赔缴。业已革职。著毋庸议。仍留骑都尉世职。饬令回旗。　　

○庚子。上御洞明堂。句到四川上年情实罪犯。停决斩犯。二十人。绞犯二人。余七十四人予句。　　

○谕军机大臣等、舒伦保等奏、遵旨遴保协领佐领等员。并开单呈览。据称协领讷钦布、佐领穆精额、均经出兵。晓畅军务。堪以备用。并称该将军于到任后。即拣选官二十余员。精壮兵一千名。教演马队、枪、箭、擡枪、擡炮、常川操演。如遇调遣。可资得力等语。著将所练官兵。仍勤加演习。并将需用器械等件。制备齐全。听候谕旨。一奉调拨。即派讷钦布、穆精额二员、统带前往。将此谕令知之。　　

○辛丑。世宗宪皇帝忌辰。遣官祭泰陵。　　

○谕内阁、赛尚阿、程矞采奏、逆匪分窜长沙、省城内守外援、并督诸军分剿各匪一摺。据称逆匪分股窜偪长沙。其郴州、永兴、仍有贼首分踞。赛尚阿等、以省垣紧急。先后派委和春、及总兵王家琳、副将邓绍良、瞿腾龙、同知贾亨晋、侍卫开隆阿、副朕巴图等、各带官兵。星驰赴援。分踞抵省。与城内官兵合力攻剿。两次击败大股贼匪。省城居民商旅人等。均资镇定。其郴州贼匪。先经和春督率各镇将。连日攻击。歼捦无数。现移交总兵李瑞、督率进剿。永兴贼匪。经常禄带兵轰击。焚夺贼营两处。歼获甚多。现在仍饬进攻等语。长沙被围。节经降旨、令赛尚阿等赴援。昨又谕令张亮基、由常德驰赴省垣。当此大兵云集。急宜内外夹击。著赛尚阿即驰赴省城。督率各路官兵。与罗绕典、鲍起豹、骆秉章等、协同剿办。务期迅解省围。埽除群丑。向荣前因称病迁延。降旨革职发遣。兹据赛尚阿奏称、前经檄调向荣、由粤赴楚。现已驰抵衡州。饬令统兵即赴长沙应援。该革员此次遵调来楚。尚为迅速。著暂缓发遣。即令统带四川、河南、等处官兵。奋勉剿贼戴罪图功。以观后效。其郴州、永兴、等处贼匪仍严饬带兵镇将。分路攻剿。毋任窜逸。　　

○谕军机大臣等、赛尚阿、程矞采奏、逆匪窜扑省城、内守外援。并督兵分剿郴州、永兴、贼匪一摺。逆匪窜扑长沙。前据罗绕典等奏、约有万人。大股在后。自系约略侦探之词。兹据赛尚阿等奏、逆首洪秀泉、杨秀青等、均仍在郴州城内。并分踞永兴县城。其直扑省城之贼。系逆匪罗亚旺、带领长发贼七百余人。及土匪三千余人是大股逆匪。尚在郴州永兴。分股扑省。安知非牵率官兵大队。驰救省城。阴图窜扰他处。为声东击西之计。现在各路援兵。陆续到省。贼匪仅偪南门。并未四面围攻。张亮基何以行抵常德、辄将新调之兵。分拨截留。迁延不进。叠经降旨、严饬该抚带兵赴援。并令湖北提督博勒恭武、由岳州赴长沙援剿。向荣、和春等、现又先后抵省。是省城兵力厚集。数倍于贼。著罗绕典、张亮基、骆秉章、会同鲍起豹、博勒恭武、向荣、和春等、迅饬各路兵勇。分投布置。务将扑城股匪。全数歼除。毋得观望延缓。任令旁窜。以解围为塞责。至郴州、永兴之贼。前据赛尚阿等奏、已饬和春大军、移至陈家楼安营。可将郴州、永兴、大路截断。以尾追之兵。改为迎头截击等语。逆匪现在分踞别窜。自应从中路截断。使贼首尾不能救应。但何以郴州、永兴、两处俱报小有胜仗。仍称贼营声势、甚为联络。又称贼中人数。比前较多。是所报获胜情形。尚恐不实不尽。贼势仍向北窜。未见能迎头截击。此中调度布置。宜有把握。切勿仅据禀报饰词。又堕贼匪奸计。现在郴州、永兴、及长沙城外之贼。若能相机冲截。使其不至会合。剿办更可得手。逆匪入楚后。附从土匪虽多。皆系乌合之众。其原自粤来。惯能抵拒之悍贼。总计不过数千。如将大股逆匪痛剿。其余胁从。自然瓦解。衡州现有程矞采、督兵防守。赛尚阿、自应统兵赴省。就近调度。惟据称贼匪大股、尚踞郴州、永兴、两处。目下情形。亦难悬揣。仍著通盘筹画。勿误事机。至请将贵州新兵一千名。及四川军饷十万两。分别督催赴省解衡。及湖北官兵。毋庸撤回。江西官兵。酌量调回防堵之处。均著赛尚阿、酌量缓急。分别办理可也。将此由六百里各谕令知之。　　

○署江西巡抚陆元烺奏、楚氛不靖。派兵前赴吉安、袁州、二府防堵。得旨。严密防堵。勿许阑入。　　

○命四川提督苏布通阿、驰赴湖南军营、听候调遣。　　

○壬寅。上御洞明堂。句到福建、奉天、陕甘、上年情实罪犯。停决福建斩犯一人。奉天斩犯二人。绞犯一人。陕甘斩犯六人。绞犯二人。余一百四人予句。　　

○谕内阁、奕山、布彦泰、德龄、特克星额、桂龄奏、贼匪复入卡滋扰、经官兵击败逃遁各一摺。据称夷匪铁完库里霍卓、与倭里罕霍卓、在喀什噶尔卡外。阿克萨伊里方会合。并有贼目克奇克霍卓、卡提条列霍卓、依善罕等、由霍罕逃出。同聚一处。于七月十一日夜。窜至小阿尔吐什庄滋扰。经特克星额等、先期准备。并派阿奇木伯克迈玛特、抚谕回庄。桂龄带兵防剿。饬令委营长奇车布吉新布、游击勒丰额等、并力攻击。贼不能支。出卡逃窜拏获贼匪多名。夺获器械多件。现仍严防等语。夷匪屡次入卡滋扰。特克星额、区画得宜。并能抚绥回众。不至煽惑。桂龄、督率将弁奋勇击贼。调度有方。均堪嘉尚。特克星额、桂龄、著加恩各赏给白玉翎管一枝。白玉搬指一个。仍俱交部从优议叙。其在事出力之将弁兵丁、及伯克等、著查明据实保奏。候朕施恩。毋许□滥。所有拏获贼犯。著仍解交德龄、严行审讯。定拟具奏。　　

○浙江巡抚黄宗汉、奏报到任日期。得旨。事事奋勉为之。但勿操之太急。亦断不可从宽。二者酌中行之。　　

○癸卯。上幸万寿山。　　

○诣对鸥舫、问皇贵太妃安。奉皇贵太妃幸玉澜堂、涵虚堂、侍膳毕。跪送皇贵太妃还绮春园。　　

○谕内阁、王懿德奏、福州等府属。于五六月间。叠被狂风大雨。溪湖涨发。以致漫溢城乡各处。其漳州府属之平和县、被水最重。淹毙男妇一百余名。民房亦多坍损。云霄、长泰等、各厅县。亦有淹毙人口。均经地方官捐廉抚恤。著该抚再行派委妥员。分赴各该处。认真查勘被水轻重情形。加意安抚毋令一夫失所。其盐场营船。及龙溪南靖等处堤岸。应如何修整之处。一并确查。分别办理。　　

○甲辰。上诣绮春园、问皇贵太妃安。　　

○御洞明堂。句到湖广、江西、上年情实罪犯。停决湖广斩犯十人。绞犯二人。江西斩犯五人。余六十五人予句。　　

○遣官祭贤良祠。　　

○谕内阁、前据张亮基、奏调贵州黎平府知府胡林翼、前赴湖南差委。当经降旨允准。兹据蒋霨远奏、黎平毗连楚粤。防堵需人等语。胡林翼、著毋庸调赴湖南。　　

○又谕、常大淳奏、请免商贩米税等语。所有四川、江西、二省商贩米船。运往湖北荆州、武昌、汉阳、等府售粜。经过各关。均著暂免米税。俟军务完竣。再行照常徵收。　　

○谕军机大臣等、程矞采奏、郴州大股贼匪。于八月十一十二等日。由小路分逃。似欲窜往长沙助势。官兵紧接跟追等语。逆匪由郴州、永兴、北窜长沙。中间尚有攸县、安仁、醴陵等处。贼匪胁从虽众。未必能由郴州至长沙、处处联络。必须从中路冲截。使其不能会合。以遏其势。现虽有和春等大兵在前。李瑞等跟踪于后。若未能扼要布置。必至大股逆匪。直窜醴陵。不但为长沙扑城股匪助势。安知不由浏阳、平江、北窥湖北。且可分窜江西。总由大营将骄卒玩。已成锢习。兵勇虽众。遣调不灵。辄堕奸计。试问贼匪全股越过衡郡而北。势若燎原。谁执其咎耶。至长沙援兵。计已云集。本日据张亮基奏、已带兵八百名赴省。博勒恭武、前饬赴援长沙。据常大淳奏留该提督仍驻岳州。杜贼北窜。以现在情形而论。自以控扼岳州为要。但亦须于平江一带。择要劄营。使贼不能由陆路窜赴通城、崇阳。水陆兼扼。更为周密。至长沙城外之贼。屡被剿败。负固不出自因官兵势盛。待后路贼匪救援。或图会合他窜。罗绕典、张亮基等、亟应乘贼势分力薄之时。出奇制胜。激励各路兵勇。将城外贼营。痛加剿洗。切勿坐视株守。失此机会。至兵糈紧要。已饬部会议筹拨。据程矞采奏军饷支发章程。亦交部速议。粤西开销。过于浮□。岂可再蹈前辙。著该督、督率粮台大员。查照成例。酌量撙节动用。并按月分晰报部。以杜□滥。湖北商贩米船。准其过关免税。两湖系产米之区。如何互相接济。著随时咨商办理。至各路运解兵饷。纷纷截留。傥粮台支应。偶有不敷。或官给印票。暂向商栈通融。及殷富绅民。暂那济用。俟续拨饷银到日。照数给还。总期设法接济。毋误军需。再本日据陆元烺奏、江西盘获逆夥张二。据供逆匪欲分股窜往江西。并窜回广西自系煽布流言。虚张声势。但既有此犯供。亦不可不严加防范。并摉查奸细。毋使溷迹句串。将此由六百里谕知赛尚阿、程矞采、罗绕典、张亮基、鲍起豹、骆秉章、并谕令和春、传谕向荣知之。　　

○又谕、据陆元烺奏、江西需兵甚急、就近调拨闽浙精兵堵剿一摺。另片奏、拏获广西逆夥、并堵拏浏阳土匪等语。江西南昌、袁州、吉安、南、赣、各属州县。界连楚粤。现在湖南浏阳、广东仁化、翁源等县。据探各有土匪聚众滋事。江西边境。自宜扼要严防。以备迎击。前有旨。令于江苏、安徽、两省。选调精兵二千名。驰赴江西。兹据陆元烺奏、苏省相距较远。兵到缓不济急。著准其于福建汀州、浙江衢州、两镇营内。就近各调精兵一千名。由各该督抚、迅派得力将弁。饬令管带。迅速驰赴江西。交张芾会同在籍尚书陈孚恩、布政使陆元烺、酌量分拨防守。务须督饬地方文武各员。严密巡防。毋令贼匪溷□。阑入境内。湖南军营。前调福建精兵三千名。经赛尚阿奏、令由江西行走。如已行抵江西。著张芾等、酌度缓急。截留备用。所请于藩库正杂各款下。再留银十万两。以济急需。著照所议办理。至拏获逆夥张二所供、欲投义勇张嘉祥等词。断难凭信。且奸匪窥探邻境。亦恐不止该犯一人江西萍乡、与湖南醴陵、一径相通。所获浏阳土匪柳明华等犯。或即有广西会匪在内主谋。必当严密审究。飞咨各处一体查拏。仍须抚辑居民。示以镇静。勿致惊疑迁徙。将此由五百里谕知张芾、并谕令陈孚恩、陆元烺知之。　　

○又谕、程矞采奏、楚省军务支发章程、未便照粤西办理、现在力求核减一摺。据称查核广西省支发章程。凡属盐粮银数。无不例外加增。并有增至数倍者。兵丁盐菜口粮。每名日给银米之数。已属与例不符。又每百名给长夫八十名。武职副将。每月支给银两较楚省已多寡不同。复有长夫五十余名。其余各官。亦俱类此。甚至雇募壮勇。亦给长夫。诸多浮□等语。用兵以筹饷为最要。若于例外浮加。伊于胡底。虽粤西地瘠民贫。食物昂贵。亦何至相去倍蓰。至长夫不过为挑运器物之用。何以文员武职。支给各数十名之多。兵勇长夫。亦漫无限制。前任巡抚邹鸣鹤、督率粮台大员。专司其事。何以任意开销。毫无察核。劳崇光、在外剿办匪徒。粮台非其专责。无所用其回护。著即确查。据实具奏。并将细册迅速咨送户部。其浮□侵吞各员。著即严参。毋稍含混。原摺著钞给阅看。再据陆元烺密奏、盘获奸细张二。供称贼营分出夥匪两股。一股将窜江西。一股欲回粤西。贼情诡谲。不可不防。著于毗连各要隘。派委得力将弁。侦缉巡防。毋稍疏懈。将此由六百里谕令知之。　　

○又谕、前因湖南军务吃紧。叠经降旨、令徐广缙、驰往督剿。该大臣接奉前旨。谅已赶紧启程。现在各路援兵。计当陆续到齐。徐广缙无论行抵何处。接奉此旨。即著星驰倍道。迅赴衡州。接受钦差大臣关防。严饬各路官兵。速筹防剿事宜。毋稍迟延。将此由六百里谕令知之。　　

○湖南巡抚张亮基奏、镇筸等官兵陆续可到。请将原驻常郡之松桃官兵二百名。凤凰厅土兵三百名。九溪营官兵一百名。留于常郡防堵。以安人心。得旨。酌留常德兵数。未免太多。再酌量调省援剿。　　

○调建福、浙江、兵各一千名。赴江西防剿。　　

○乙巳。谕内阁、柏葰等奏、昌西陵工程。一律完竣。著泰甯镇总兵德春、敬谨查验看守。　　

○又谕、朕于九月十一日启銮后。著派惠亲王、大学士卓秉恬、尚书柏葰、禧恩、麟魁、侍郎奕经、留京办事、步军统领。著奕经暂行署理。　　

○又谕、劳崇光奏、马平县滋事戕官土匪、全股歼除一摺。广西马平县地方。本年六月间。有土匪突起滋扰。戕害知县、守备当降旨、令该督抚痛加剿洗。兹据该抚奏称、派委副将奚应龙、游击福谦、守备冯格等、带兵分路驰往。与原派之参将讷苏肯等、相机进剿。并饬代理庆远府李天钰、督率忻城土县。严密防截。自六月二十四、至七月十九日。叠次追捕。歼捦贼匪数百名。夺获马匹、枪、炮、刀、矛、旗帜、无数。贼匪节次溃败。窜至小洲河地方。经迁江县知县王鸿昌、将首匪李志信即李士荣捦获。复经署柳州府知府张其翰等、拏获为贼主谋之来宾县已革文生谢怀德、并将戕官之凶匪马红万、刘四、等犯截获。尽法惩办。洵足伸国法而快人心。此股贼匪。歼捦殆尽。仍著该抚严饬地方文武。悉心摉捕零匪。务期尽绝根株。毋任稍留余孽。所有在事出力之文武员弁。著该抚核实查明酌保。候朕施恩。伤亡兵壮练丁。著查明咨部照例议恤。　　

○又谕、徐广缙、劳崇光、奏参督剿艇匪不力之道员一摺。艇匪窜扰广西梧浔一带。前经赛尚阿、奏交左江道杨彤如、专司剿办。该道不能督率梧浔两属文武。与广东炮船上下夹剿。致贼匪连＜舟宗＞上驶。分扰浔州、贵县。虽经徐广缙督饬广东文武员弁。将该匪悉数歼除。而该道督剿不力。致延时日。咎无可辞。杨彤如、著交部议处。　　

○又谕、李僡奏、请将缉捕废弛之文武员弁、摘去顶带、并议处勒缉一摺。山东费县衙署。被贼越墙进内。该署知县王庚、闻声起捕。被贼刃伤。犯逃无获。又于境内连日抢劫重案。未能先事豫防。事后复未能将首要各犯全数弋获。捕务实属废弛。署费县知县王庚、费县汛把总张志远、均著摘去顶带。交部先行议处。勒限一个月。缉拏各案首要凶犯。务获究办。傥限满无获。即行严参。　　

○又谕、李僡奏、亏空未结各案、拟将延不详揭之上司一并参处等语。州县徵存钱粮。丝毫皆关国帑。岂容任意延宕。以致库款虚悬。山东省已参未结各案。自道光二十八年、至今共有十一起之多。该员等、既已亏缺于前。仍复玩延于后。一遇事故。即查抄抵补。亦属具文。据该抚奏称、现饬藩司严定限期。督同该管道府州。勒令将应交之项。如数解缴。傥缴不足数。该管上司仍不实力催追。除将亏空之员、立即严参外。并将该道府州、咨部从重议处。必应如此办理。各省奏参亏空之案甚多。其能愧奋完解者实属寥寥。总由该管上司、不肯认真督催所致。著各督抚等、严饬所属。将亏空各案。赶紧催缴。如仍延宕。即将该管上司、一并附参惩处。　　

○又谕、李僡奏、伊子击贼被害、与督臣奏报。情形不符、请查明更正一摺。据称伊长子湖南武冈州知州李启诏、在署桂阳直隶州知州任内。与贼迎战。手刃贼匪多名。身带重伤。力竭遇害并非投水身死等语。李启诏临难捐躯。业经降旨从优议恤。其遇害情形。著该部即行更正。以昭核实。　　

○谕军机大臣等、李僡奏、饬拏抢劫匪犯等语。山东兖州、沂州、曹州、等府。与直隶、江苏、河南、等省。壤地毗连。时有捻匪、幅匪、聚众劫掠。此拏彼窜。现在兰山县匪徒张雪等、拒杀武弁。究出幅匪阎三虎等、籍隶江苏铜山、邳州、并山东峄县、费县等属。已据李僡严饬本省文武。四路堵拏。悬赏勒缉。并究出各犯姓名籍贯。飞咨邻省摉捕。著讷尔经额、陆建瀛、杨文定、陆应谷、即派委干员。不分畛域。一体严缉。并将前此未获之著名幅首李贯五、蔡节运等、一并按名摉捕。务期悉数弋获。尽法惩办。毋令一名漏网。原片著钞给阅看。将此各谕令知之。　　

○广西巡抚劳崇光奏、遵查逆匪窜入兴安县城。知县商昌、确系先期出城、催调民团。并无遇贼逃避情事。得旨。该员等既无畏避重情。著勿庸置议。似此等无能员弁。断断不准奏留。　　

○以缉获夷匪多名。赏四川土司小头人包文明、土守备衔。　　

○丙午。上诣大高殿行礼。　　

○还宫。　　

○谕内阁、现在昌西陵工程完竣。所有择地定向之户部郎中截取记名繁缺知府甘熙、著加恩以道员用。先换顶带。内务府员外郎明伦、著加恩赏给武备院卿衔。　　

○又谕、前据御史丁浩奏、查文经系奏派办工大员。丰工未能合龙。应加惩处。以昭平允等语。当交怡良等、查明具奏。兹据怡良奏称、查文经以臬司大员。经该督等奏调督工。虽未经手钱粮。并查无估计苛刻情事。惟大工未能堵合。总督、河督、及承办各员。均经议处。该员岂能辞咎。江苏按察使现调甘肃按察使查文经、著交部照例议处。　　

○又谕、怡良奏、覆查邳州捐赈情形、审明定拟一摺。前据周天爵、参奏江苏署邳州知州候补知县马轶群、勒捐酷刑。当降旨、令怡良等查办。嗣因该员呈控原参大员。并牵涉案外之人。经怡良参奏、将马轶群先行革职。一并审讯兹据奏称、该革员承办赈务。讯无贪酷劣迹。惟于捐赈时未能善为劝导。辄借摉查漏税派捐。致滋物议。办理实属乖谬。业经革职。著毋庸议。失察之该管上司。著吏部查取职名。照例议处。邳州吏目陈干、关说捐项。情近嘱托。又失察门丁得受钱文。著交部议处。　　

○陕甘总督舒兴阿、奏报剿捕番贼。连获胜仗。得旨。续报情形。再行据实具奏。　　

○朝鲜国使臣徐念淳等三人。于西安门内瞻觐。　　

○丁未。谕军机大臣等、罗绕典等奏、连日攻剿城外贼营情形一摺。长沙城外贼匪。总计不过三四千人。我兵勇多至数倍。自应乘后队贼众未到以前。及早剿洗。据称该匪居高负固。甎墙式立。闻南门外妙高峰、地势尚不甚高。民屋甎墙。虽然坚固。岂能屹若城墉。难于攻破。初十、十一、十二、等日接仗。仅止互相轰击。十三日。分路进剿。河北镇王家琳、督带弁兵。尚属勇往。而十五日和春等、分两路攻打贼巢。自卯至午。仅十余炮打入墙内。则兵勇之距墙甚远。发炮无准。已可概见。独委员江忠源、管带楚勇、抢至墙边。其余将弁兵丁。何不同时抢进。且贼营占地无多。我军宜各路会合。四面环攻。同时并举。可期一鼓歼除。何得分日轮流出队。任令负嵎抗拒。总由官兵积久疲玩。不能并力向前。和春自统带诸军以来。惟事尾追。道州、郴州、等处。任贼冲突蹂躏。竟无与贼鏖战之时。贼窜后方始探闻。每隔数日。始拔营跟追。此次带兵援剿。若再不奋勉出力致郴州、永兴、大夥贼匪北窜。复行串合。自问当得何罪。现在向荣、已到长沙。据称该员素悉贼情。著罗绕典、张亮基等、即会同筹议。克日分派诸军。会合进剿。务将城外屯踞贼匪。全数歼捦。毋再迁延时日。赛尚阿、程矞采、现在衡州。距攸县、安仁、等处。近在咫尺。岂得坐视贼匪窜越。务即遣派奇兵。从中路拦截。并饬常禄等、迅速进兵夹攻。使贼首尾不能兼顾。仍飞咨台涌、博勒恭武、于荆州、岳州、水陆要隘。及常德一带。严加堵截。其江西与湖南交界地方。一体飞咨严防。毋任窜扰。另片奏、请于省城设立军需总局。著照所议办理所有支放一切。即照程矞采所奏章程。核实撙节。不准复蹈粤西前辙。致滋浮□。又据蒋文庆奏、安徽军饷。运至湖南首站巴陵县交替等语。著该督抚等、即派员拨兵妥速迎提。慎重接护。毋稍疏失。蒋文庆奏片钞给阅看。将此由六百里谕知赛尚阿、程矞采、罗绕典、张亮基、鲍起豹、骆秉章、并谕和春、传谕向荣知之。　　

○安徽巡抚蒋文庆奏、安徽筹防需人。请将升任云南按察使张印塘、暂留办理防堵。从之。　　



大清文宗协天翊运执中垂谟懋德振武圣孝渊恭端仁宽敏显皇帝实录卷之七十一　　

监修总裁官经筵日讲起居注官太子太保上书房总师傅文渊阁领阁事翰林院掌院学士稽察钦奉上谕事件处国史馆总裁官武英殿大学士管理兵部事务加十三级纪录十四次臣贾桢藳本总裁官经筵讲官太子太保文渊阁领阁事武
  </div>
  <div class="pagination">
   <a href="清实录咸丰朝实录_page94.html">
    上一页
   </a>
   <span>
    ...
   </span>
   <a href="清实录咸丰朝实录_page90.html">
    90
   </a>
   <a href="清实录咸丰朝实录_page91.html">
    91
   </a>
   <a href="清实录咸丰朝实录_page92.html">
    92
   </a>
   <a href="清实录咸丰朝实录_page93.html">
    93
   </a>
   <a href="清实录咸丰朝实录_page94.html">
    94
   </a>
   <span class="current-page">
    95
   </span>
   <a href="清实录咸丰朝实录_page96.html">
    96
   </a>
   <a href="清实录咸丰朝实录_page97.html">
    97
   </a>
   <a href="清实录咸丰朝实录_page98.html">
    98
   </a>
   <a href="清实录咸丰朝实录_page99.html">
    99
   </a>
   <a href="清实录咸丰朝实录_page100.html">
    100
   </a>
   <span>
    ...
   </span>
   <a href="清实录咸丰朝实录_page96.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
