<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 134 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 134 页/共 148 页</h1>
    <div class="content">
○又谕、电寄袁世凯、据电奏、请将湖北汉黄德道齐耀珊撤任。随营效力。俟查明各司道下落。再分别汇案奏倢■＜曰融＞■＜石木＞等语。著照所请。该衙门知道。　　

○又谕、电寄袁世凯、电奏悉、前已有旨派李纯为第六镇统制。昨吴禄贞被戕。当即派段祺瑞前往查办确情。尚未覆奏。　　

○又谕、电寄陈夔龙、据电奏晋兵复叛。官军败退。已饬徐邦杰等分投防守等语。著即督饬将弁认真防守。并将吴禄贞被戕实情。迅即查明电奏。至请饬派大枝劲旅。前往迎头防堵一节。昨已饬段祺瑞带队前往矣。　　

○又谕、电寄宝棻、据电奏、豫省为南北枢纽。自山陕告警。新军业已尽数出防亟应添练正枝劲旅。以为准备。请派农工商部右丞袁克定赴河北一带。召募防军。办理团练等语。著照所请。该衙门知道。　　

○又谕、电寄唐绍怡、电奏悉、著仍遵晶■宜次谕旨。迅速来京供职。毋得固辞。　　

○又谕、电寄铁良等、电奏悉、现在事机万紧。亟宜力顾大局。所有江甯防守事宜。仍著铁良、张人骏、张勋会商妥慎办理。合力图维联络一气。以期挽回大局。　　

○又谕、电寄广东水师提督李准、据电奏假期届满。伤病未痊恳请开去广东水师提督一缺等语。现在广东地方紧要。该提督熟习情形。勇于任事。务当勉为其难。著再赏假一个月。安心调理。所请开缺之处著毋庸议。　　

○又谕、电寄宣抚大臣张绍曾、据电奏、请收回成命等语。宣抚事宜。关系重要。该大臣务当勉为其难。克期前往。毋得固辞。　　

○癸未谕内阁、资政院奏遵照宪法信条。公举内阁总理大臣一摺。朕依宪法信条第八条。命袁世凯为内阁总理大臣。　　

○又谕、资政院奏倢■＜曰融＞■＜石木＞赵尔丰罔上殃民。违法激变。请明正国法以遏乱源一摺。著将此案交大理院。按照法律。判拟具奏。　　

○又谕、御史赵熙片奏、四川旅京各界。因汇兑不通。饥寒交迫。请将前所发赈抚四川内帑银十万两。留京发给。电饬川督于存川路款项下提还等语。著度支部查核办理。　　

○又谕、吕海寰奏恳恩推广慈善救济会。按照红十字会章程办理。以广皇仁一摺。著准推广慈善救济会。按照红十字会办理。并准其另举红十字会会长。又奏、慈善救济会需款甚繁。凡捐助救济物品者。请优予奖励一片。著准其按照捐款分别奏奖建坊。赏给卿衔。其请奖四五品京堂之处。著毋庸议。　　

○又谕、电寄袁世凯、据电奏、一二日立即启程等语览奏甚慰。著即兼程北上。已电谕王士珍克日前往矣。　　

○又谕、电寄德济等、据电奏、九月十四日夜杭城被陷。督率驻防官兵竭力抵御。适接浙抚来函云。军人要求政治改革。不妨人道主义。为大局计。宜免去人民涂炭。请先停战斗＜虘阝＞斲等语。办理尚属和平。所有一切事宜。著随时会商增韫。详慎妥筹保＜目辟＞行＜匧心＞口＜韦未＞＜夗贝＞民生。　　

○又谕、电寄溥颋、据奏、接民政部电传谕旨。颁布资政院奏重大信条第八条。规定皇族不得为各省行政长官。热河都统以军府之规。兼有行政责任。请旨裁夺等语。溥颋著暂仍照旧任事。现在军务紧急热河地方。颇关重要。亟应悉心筹画。毋得稍存诿卸。　　

○又谕电寄袁大化、据电奏、新派营队。积弊太深。马步皆有空额。拟调吉林先锋官胡殿甲。在皖豫挑募精壮千人。由草地来新填补。并请饬部拨给枪石滟驳子弹等语。现在军务倥偬。皖豫距新。路程太远。恐多阻隔。且库款支绌。军储缺乏。饷械不易筹拨。仍著该抚就现在营队。认真整顿。俟事机稍定。再行添募。　　

○又谕、电寄宣抚大臣张绍曾、据电奏、因病恳恩开去差缺。回津就医等语。张绍曾著准其暂行开去差缺。现在时局艰危。需才孔亟张绍曾夙娴军学。正资得力。著即赶紧调理一俟病痊。即行销假。以备任用。　　

○又谕、电寄王士珍、电奏悉、现在鄂事紧要。袁世凯已奏报启程入都。与该署督路遇交接。王士珍著立即启程赴鄂毋稍延缓。当此事机危迫务宜力任其难。所请收回成命之处。著毋庸议。　　

○甲申。谕内阁监国摄政王面奉隆裕皇太后懿旨。世续著补授总管内务府大臣。即行销假供职。不许固辞。继禄著开去总管内务府大臣。　　

○又谕、近因各省纷扰。军人交鬨。谣诼繁兴并有以满汉强分界限。意在激使相仇。试思满汉皆朝廷赤子。一视同仁。尔军民人等。君■羊居州处近三百年。亦并无丝毫芥蒂。有何猜嫌。至生疑忌。此等谣传。显系奸人暗中鼓煽。扰害治安。在稍明事理者。自不至为其所惑深恐无知愚民一唱百和激生事端。用特明白宣示。俾知朝廷一秉大公。于满汉军民。毫无歧视。尔军民人等、务宜各矢公心。互相保＜目辟＞行＜匧心＞口＜韦未＞＜夗贝＞。慎勿听信谣言。徒滋惊扰。至于满汉各营。尤宜和辑。并责成各该统兵大员。开诚布公剀切晓谕。毋使各存意见。以维大局而靖人心。　　

○又谕、电寄袁世凯、据电奏请将湖北提法使马吉樟即行撤任。随营效力。俟查明情节汇案奏倢■＜曰融＞■＜石木＞并请以湖北候补道祝书元。署理湖北提法使等语。著照所请。该衙门知道。　　

○又谕、电寄袁世凯、据电奏、此次攻复汉口。夺获枪石滟驳多件。毙匪甚夥。官军酣战数昼夜。坚苦卓绝。请将尤为奋勇之协统王占元等、优加鼓励。又电奏、请将萧安国补授副参领。并以统带记名加二品衔各等语。均照所请给奖。　　

○又谕、电寄孙宝琦、电奏悉、仍著竭力维持。保＜目辟＞行＜匧心＞口＜韦未＞＜夗贝＞民生以顾大局。　　

○又谕、电寄连魁等、据电奏、荆州兵力单薄。上下无援。饷源已绝请饬调马步队一二营。水师一二艘。来荆救援。并由部迅拨大宗饷项。或由河南先行垫拨等语。荆州危急。自系实情。惟各省军情同一吃紧。库款尤值奇绌。著袁世凯王士珍、就近妥筹兼顾。以救危局。　　

○又谕、电寄袁大化、据电奏、库车回郡王买买的敏、年班进京。行至哲必■山。电称闻陕道不通。恐乏车支应。难以前行。查和阗回公木沙、既蒙展缓年班。仍令回部约束其血■乣。该王爵年班。可否一并展缓等语。著照所请。该衙门知道。　　

○命开缺东三省总督锡良。迅速来京陛见。纂修官金兆丰恭纂　　

总纂官钱骏祥恭辑监修总裁世恭阅四签正月十五日正总裁那月日专司蒿■禾本陆恭覆阅甲寅二月初四日　　

徐月日　　

荣月日副总裁唐月日　　

宗室宝恭阅二签九月初四日

　　

陈恭阅一签二月廿九日　　

熙月日　　

郭恭阅四签十一月二十一日　　

宗室麒月日


大清宣统政纪卷之六十四　　

宣统三年。辛亥。九月乙酉谕内阁、学部国子丞徐坊等奏、山东土匪滋炽。关系全局请遴派本省绅士回籍。举办团练一摺。山东南控江淮。北拱畿辅。当此危急之秋急应办治乡团。以资保＜目辟＞行＜匧心＞口＜韦未＞＜夗贝＞前贵州提学使学部丞参上行走柯劭忞、著以三四品京堂候补。御史王宝田著赏给四品卿衔。均著回籍办理乡团。准其专摺奏事。并著孙宝琦、传知候补道前广东廉州府知府李经野、江苏候补知府夏继泉、会同办理。其就地筹款一节。著随时札饬地方官吏。悉力赞助。不得稍有阻挠。原摺著钞给阅看。将此密谕令知之。　　

○又谕、电寄袁世凯、据电奏、汉镇起火缘由。一系土匪所纵。一系按攻战照例烧攻。一为匪用石滟驳轰焚。不尽由官军所放。当复汉口时。已拒战多日。妇女早已逃扬未闻有奸淫之说。火烈时土匪抢掠传闻亦有兵搀杂其闲已再三饬查等语。著即委员驰往查办。从严惩治并饬各将领申明纪律。毋令滋扰所陈官军停攻七日。匪血■乣石滟驳攻不绝。坚守种族革命。毫无顾忌各节。若如所奏。实属军民公敌。难予姑容。著即照所拟办法。传谕王士珍、冯国璋、乘此军心忠愤相机还攻。以期埽除军民公敌。　　

○又谕、电寄额勒浑、据电奏准长庚电咨陕西兵变。东路电蝱滟戋文报均阻以后奏咨各件。拟令塔城交由俄钱转发。系为便捷起见。塔城亦拟照此办理。塔城奏咨事件。若取道阿尔泰山乌科蒙路各站。亦较稳妥。可否未敢擅便等语。著照所请办理。　　

○顺天府奏、筹拨防护妇女幼儿慈善会银两米石。报闻。　　

○又奏、设立临时顺天慈善普济红十字总会。并联合士绅设立分会从之　　

○命军咨大臣毓朗开缺。以大学士徐世昌充军咨大臣。　　

○以奉天劝业道萧应椿试署奉天提法使　　

○以剿办奉天庄复匪乱出力。予分省试用道王安中、交内阁记名。补用游击马龙潭等、升叙加衔有差。　　

○以欺诈刁狡抗不偿款。革留奉另补知县宋廷标职讯追。　　

○丙戌。谕内阁、电寄溥颋、所有布置防＜目辟＞行＜匧心＞口＜韦未＞＜夗贝＞各节。均尚周妥。著即严密防守。毋稍疏懈。　　

○又谕、电寄周树模、据电奏、江省筹防吃紧。请调邮传部小京官战殿臣回籍筹办。并请援案免扣资俸等语。著照所请。该衙门知道。　　

○又谕、电寄铁良等、据电奏十七夜革匪举火起事。十八黎明先劫上江两县监狱。继劫模范监狱。分攻军督两署。经军队各格毙匪百余名。是日上午徐绍桢。带叛军四五千人围攻雨花台石滟驳台鏖战二小时。毙匪三四百名十九夜复率匪队猛攻。酌加江防等营侧击包抄毙匪甚多等语。办理尚属迅速将领士卒。奋勇异常尤属可嘉。著准其分别奖叙阵亡弁兵著查明奏请抚恤。仍著督饬军队严密防守毋稍疏虞　　

○东三省总督赵尔巽等奏、吉省军政费用。未能按照资政院核定数目递减。并追加宣统三年国家地方行政各费。下部知之　　

</div>
    <div class="pagination">
<a href="清实录宣统朝政纪_page133.html">上一页</a><span>...</span><a href="清实录宣统朝政纪_page129.html">129</a><a href="清实录宣统朝政纪_page130.html">130</a><a href="清实录宣统朝政纪_page131.html">131</a><a href="清实录宣统朝政纪_page132.html">132</a><a href="清实录宣统朝政纪_page133.html">133</a><span class="current-page">134</span><a href="清实录宣统朝政纪_page135.html">135</a><a href="清实录宣统朝政纪_page136.html">136</a><a href="清实录宣统朝政纪_page137.html">137</a><a href="清实录宣统朝政纪_page138.html">138</a><a href="清实录宣统朝政纪_page139.html">139</a><span>...</span><a href="清实录宣统朝政纪_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
