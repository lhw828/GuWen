<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 132 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 132 页/共 1316 页</h1>
    <div class="content">
○谕军机大臣等、前据李瀚章奏、湖北武昌等县刁衿拦河筑坝。有碍水利。调派兵勇前往平毁。兹有人奏樊口堤闸。关系农田民命。委员勘报不实。请饬覆加查勘等语。樊口地方。应否建筑闸坝。为商民利害所系。亟应确切查明。以昭慎重。著派彭玉麟、杨岳斌、前往详细查勘。悉心酌度。据实具奏。原摺及李瀚章前奏摺片。均著钞给阅看。将此各谕令知之。现月　　

○宗人府奏、贝勒载沛溘逝无嗣。原得官员甲数。是否减留。得旨、所有载沛门上官员甲数。均著毋庸裁撤。随手　　

○以广东剿办佛冈厅城匪徒奋勇出力。予副将邓安邦以总兵记名＜闲＞放。赏总兵官郑绍忠珍物。现月　　

○己卯。谕内阁、李鸿章奏、永定河北六工漫口。在工各员。分别□□

□尔□办。并自请议处一摺。据称本年夏雨时行。河水迭长。经该河道等实力防抢。伏汛尚称平稳。自七月二十二十一二十二等日。昼夜大雨。上游诸水汇涨。汹涌异常。二十二日戌刻。雨势如注。水又陡长。北六工十四号。漫过堤顶二尺。大溜迅猛。人力难施。遂致漫口等语。永定河工漫口。虽上夜雨溜猛所致。在工各员。究未能小心防护。咎无可辞。北六工霸州州判邹源、著即行革职。北岸通判江垲、著革职留任。永定河道李朝仪、统辖全河。疏于防范。著革职留任。以示惩儆。李鸿章督率无方。著交部议处。即著该督严饬在事员弁。迅将决口赶紧堵筑。毋稍延缓。其上游各厅汛。并著加意防护。被淹地方。即由该督量为抚恤。毋令失所。现月　　

○庚辰。东陵守护大臣毓橚等奏。东陵隆恩殿佛楼上应备佛像供器陈设等项。请饬内务府查案办理。下所司知之。　　

○又奏、请饬备西配殿铺垫软片陈设。得旨、著景瑞自行筹办。毋庸由内务府另行豫备。摺包　　

○山西巡抚曾国荃奏、山西禁种罂粟。拟查照两江禁种章程。如有栽种者。查出即将其地充公。作为各村本甲公业。傥稽查不严。将地方官分别撤□□□尔□。得旨、著照所议办理。该抚务当严饬地方官绅。实力奉行。毋得虚应故事。摺包　　

○辛巳。伊犁将军金顺奏、饷源已竭。请饬部垫发银六十万两。以顾大局。下户部速议。摺包　　

○壬午。谕军机大臣等、黎培敬奏、湘省苏元春一军。请饬留扎贵东。暨剿捕匪徒情形各摺片。前据崇福奏、湘省南路。与广东广西壤地毗连。近年寇警频闻。兵力单薄。将提督苏元春所部驻扎清平县等处各营调回。以资分布。是湘省需兵正殷。此军调防本省。并非裁撤。且现在留驻贵东之湘军。尚有数千人。该抚惟当督饬黔军。与之联络声势。妥为布置。所调苏元春营勇。人数无多。贵东防军。谅不至遽形单弱。所请饬令仍留原防之处。著毋庸议。黔省各营兵勇。黎培敬务宜督率将领。认真训练。俾成劲旅。力为自立之谋。不得恃邻省防兵。为经久之计也。苗性顽梗难驯。尤须整饬吏治。慎选贤能。将地方善后诸务。尽心筹办。痛除从前苛虐苗民积习。以期除暴安良。消患未萌。大定府归化厅所属地方。匪徒滋事。著督饬员弁。严密缉捕。随时弹压。定番州属降苗。纠众肆扰。经提督何雄辉带兵进剿。当将首逆擒获。余匪弃械乞降。仍著饬该提督等。将安插降苗。及善后各事宜。实心经理。所有在事出力各员弁。准其择尤保奏。阵亡之游击黄学胜。著交部从优议恤。将此由四百里谕令知之。　　

○荣禄因病赏假。以户部尚书景廉兼署工部尚书。左翼总兵成林署步军统领。户部左侍郎志和署左翼总兵官。现月　　

○以斗殴酿命。革浙江旗员世袭云骑尉元林职。并讯办。摺包　　

○乙酉。谕内阁。理藩院奏、题本内汉字夹片错误。请旨更正。并自行检举一摺。所有察哈尔咨报拒捕伤人贼犯根敦等越狱脱逃一案。著将根敦照拟绞监候。秋审缓决。拉木苏陇调发伊犁。给兵丁为奴。其汉字夹片。将贼犯根敦。误写为贼犯拉木苏陇。实属疏忽。承办司员。著交部议处。该衙门堂官失于觉察。著交部察议。至内阁票签看本之中书侍读。未能将题本详细查对。并著交部议处。未经看出之大学士。著交部察议。现月　　

○谕军机大臣等、前因惠陵工程。克期告成。谕令户部将欠估经费银一百万两。提前指拨。兹据奏称、指拨江西地丁银五万两。厘金银六万两。浙江地丁银五万两。厘金银六万两。湖南地丁银八万两。厘金银八万两。江苏厘金银五万两。安徽厘金银十万两。九江关常税银十万两。浙江关六成洋税银十万两。江海关六成洋税银十万两。两淮盐厘银十五万两。天津关洋税积欠京饷项下提银二万两。著李鸿章、沈葆桢、吴元炳、裕禄、刘秉璋、李文敏、梅启照、邵亨豫、严饬藩运各司暨监督等。迅将指拨各款银两。赶紧筹解。派员径赴工程处交纳。统限于本年年内如数解齐。以重要工。毋稍延误。将此由五百里各谕令知之。现月　　

○上以祭社稷坛。自是日始、斋戒三日。照黄绫本例　　

○丙戌。太宗文皇帝忌辰。遣官祭昭陵。　　

○谕内阁、御史董俊翰奏、请饬各省督抚整顿吏治等语。各省呈控案件。亟应迅速审结。以清庶狱。近来各州县。遇有命盗重案。不能消弭。即故意留难。其寻常词讼。辄置不理。以致小民含冤莫伸。至徵收钱漕厘金等项。自有定章。岂容苛派需索。乃各州县于徵收钱漕。往往额外诛求。藉端苛派。其尤甚者。厘卡委员。于民闲携带食物等项。百端需索。饱其私囊。种种弊端。殊堪痛恨。著各直省督抚实力整顿。于属员之贤否。随时认真查察。如有前项情弊。即著严□□□尔□惩办。各该督抚司道等。均有稽查属员之责。傥敢瞻徇隐匿。并不据实纠□□□尔□。定将该督抚等一并惩处。将此通谕知之。现月　　

○谕军机大臣等、有人奏、营勇滋扰。盗案叠出。请饬查办一摺。据称本年七月闲。浙江定海厅属。有因升科纳粮。派兵弹压。致激民变之事。道员朱明亮总办营务。把持公事。于所管弁勇。毫无约束。杭州省城外方家峪、赤山埠等地方。均有营勇抢劫之案。赤山埠居民捕获盗匪一名。捆送钱塘县署。朱明亮辄向该县索取。营勇益无畏惧。未几又至海潮寺抢劫。凡涉营勇劫案。该道力为袒护。即如四安镇民人胡姓被抢一案。该道颠倒是非。案悬未结。七月闲乌程县属之费村。又有盗匪七八百人。口操楚音。焚杀肆抢。被害者一百余家。此外余姚德清海甯等处。均有劫案。皆系游勇为之等语。各省所留营勇原以严防盗贼。绥辑地方。全在统带之员。纪律严明。方足以资钤束。若如所奏。浙江地方。近来抢案叠出。皆系营勇所为。道员朱明亮。又为之袒护纵容。以致毫无忌惮。似此情形。非特贻害闾阎。且恐酿成钜患。著梅启照将各处被抢之案。逐一查明。迅将各案盗犯严拏务获。按律惩治。并将办理情形具奏。留防各营。务须大加整顿。严行约束。有犯必惩。毋稍宽纵。朱明亮如不能得力。并有徇庇情事。即著据实□□□尔□奏。另派委员办理营务。以免贻误。至定海厅因何激变情形。并著查明具奏。傥再粉饰因循。养痈贻患。惟梅启照是问。原摺著钞给阅看。将此谕令知之。现月　　

○又谕、涂宗瀛奏、武陟县南方陵等处。沁河漫口情形各摺片。据称河南武陟县南方陵朱原村地方。本年七月闲。沁河水势。陡长一丈九尺余寸。来源既旺。宣洩不及。以致冲刷成口。约宽数丈。及二十余丈。民田庐舍。均已被淹。又该县郭村地方。因大雨倾盆。致该处河堤漫口。约宽十数丈。秋禾房屋。亦被淹浸。现已派员携带银两。前往抚恤。并筹备船只济渡。散给□□磨饼席片等语。河南甫被旱灾。现复猝遭水患。览奏殊深廑系。著涂宗瀛即将漫口地方。有无伤损人口。及被淹村庄轻重情形。查明具奏。一面将被灾户口。妥为抚恤。毋令一夫失所。其冲开口门。并著李鹤年、涂宗瀛、会督该府县。镶做裹头。疏消积水。赶紧堵筑。以期水患早平。藉苏民困。将此由四百里各谕令知之。现月　　

○又谕、前有人奏、樊口堤闸。关系农田民命。请饬覆加查勘。当降旨派彭玉麟、杨岳斌、前往确查。兹据李瀚章等奏、武昌县匪徒违禁。复欲筑坝。调派营勇。前往查拏解散。获犯惩办等语。樊口地方。究竟应否筑坝。该督等所奏匪徒凶横不法。分别正法究办各情。办理是否允当。著彭玉麟、杨岳斌、迅速前往。确切查明。据实具奏。毋稍徇隐。原摺著钞给阅看。将此各谕令知之。现月　　

○先是有人奏、直东交界地势。北高南下。防守宜南重北轻。奉旨交文格覆奏。至是山东巡抚文格奏。遵查黄河形势。南北宜并重。难执高下旧说。得旨、著该抚随时体察情形。妥筹防守。督饬员弁。实力抢护。毋稍疏虞。摺包　　

○湖南提督马如龙因病乞休。允之。现月　　

○旌表殉夫捐躯山东州判魏正瀜继妻范氏。摺包　　

○丁亥。宣宗成皇帝诞辰。上诣奉先殿寿皇殿行礼。内记　　

○祭先师孔子。遣大学士载龄行礼。外记　　

○以前福建提督罗大春为湖南提督。现月　　

○戊子。祭大社。大稷。遣豫亲王本格恭代行礼。外记　　

○太祖高皇帝忌辰。遣官祭福陵。　　

○谕内阁、溥丰等奏、查明紧要工程。请派大臣查勘一摺。慕陵隆恩殿。暨内务府营房等处工程。均有沈垂坍塌情形。著派潘祖荫将应修工程。敬谨查勘。奏明办理。现月　　

○又谕、何璟、吴赞诚奏。崇安等县。被水甚重。现筹抚恤等语。福建崇安浦城两县。因今年五月闲。大雨连朝。山水暴涨。民房冲坍甚多。附近各县。亦有被淹地方。惟该两县被灾最重。何璟等现经筹款筹粮。前往抚恤。即著饬令各该地方官。确切查勘被灾情形。分别抚绥。毋令一夫所所。其建阳光泽各县。是否被水成灾。并著迅即查明。妥为办理。现月　　

○又谕、已革四川酆都县知县徐浚镛。前在任内。于江水近城。并未救护灾黎。辄先登舟出避。经吴棠奏□□□尔□革职。永不叙用。兹据都察院奏、该革员遣抱。以被□□□尔□情节。均系邑绅徐昌绪挟嫌呈控。串通总督衙门幕友徐巽齐。舞文陷害等词。赴该衙门呈诉。案关绅幕交通。职官被□□□尔□冤抑。虚实均应根究。此案奏结有年。丁宝桢无所用其回护。即著该督确切查明。据实具奏。现月　　

○又谕、左宗棠奏、已故将军等遗骸收殓。护送回旗等语。原任伊犁将军常清、明绪、及明绪之妻子灵柩。现经左宗棠派员护送回旗。著兵部暨该旗查明。知照各该故员亲属。届时领归安葬。以妥忠魂。剿捕　　

○又谕、左宗棠奏、请将部驳保举革员。仍照前保奖励等语。已革补用总兵淩应高、已革补用副将周廷兴、均系查办武职。应由兵部带领引见之员。既据左宗棠奏称该员等。在新疆军营。叠次出力。著准其照前次保举。开复原官。免缴捐复银两。毋庸再由兵部带领引见。剿捕　　

○又谕、左宗棠奏、营员保案疏漏。请饬更正。并自请议处等语。副将钟南英、前经因案革职。左宗棠于会克吐鲁番城出力案内。将该员保奖。漏未声叙原案。奏请开复。殊属疏忽。左宗棠著交部议处。惟据称钟南英叠著劳绩。带队得力。著照所请。于关陇肃清案内。开复该员原官原衔。免缴捐复银两。克复吐鲁番各城案内。免补副将。以总兵留于甘肃补用。并仍赏给赫勇巴图鲁名号。千总宋德昌、著仍照原保开复原官原衔。留于甘肃提标尽先补用。以示鼓励。剿捕　　

○闽浙总督何璟等奏、遵照部章。将闽省留防勇丁酌裁。以节饷需。下部知之。摺包　　

○又奏、拨台绅捐款十万圆。交直隶济赈。运米赴津。赈济晋省。报闻。摺包　　

○以废弛营务。革甘肃副将龚晓亭等职。随手　　

○以摊扣牛籽银两。革甘肃通判丁衡等职。随手　　

○以违例收费。革福建游击赖荣职。随手　　

○己丑。谕军机大臣等、工部奏、请饬催迅解飞金等语。江苏广东派办飞金。前本限于五月以前解清。兹据奏称、仅据广东省解到二千块。余均未据报解。工程待用孔亟。岂容任意延宕。著沈葆桢、吴元炳、懔遵前旨。将应解红飞金六千四百块。黄飞金一百块。迅速全数筹解。并著刘坤一、张兆栋、将欠解红飞金一千六百块。赶紧交纳。不得稍有蒂欠。致误要工。将此由五百里各谕令知之。现月　　

○又谕、前据丁宝桢奏、都江堰频年泛溢。冲毁民田。现设法筹款修理。旋闻该处江流盛涨。民闲已被水灾。正以新筑工程。能否可靠。地方被灾。是否深重。廑念方殷。兹览该督所奏情形。是都江堰泛涨异常。与朝廷所闻无异。惟水势高过堤身。浊流汹勇。历时将及一月。沿江田庐。必多淹没。且从前盛涨。下游已成泽国。此次水大于前。所称沿江民田。均无冲损。殊难凭信。至堤身既有缺动。能否抢护平稳。不至大损。所筑新工。有无损折。能否一律结实。恐有不实不尽之处。丁宝桢当严饬丁士彬认真履勘。据实禀报。再行详细奏闻。不准稍有粉饰。并将兴筑堤工。随时保护完善。被灾地方。加意抚恤。毋令失所。将此由四百里谕令知之。寻奏、都江堰水异常盛涨。工程稳固。民田无伤。并绘图详陈。报闻。现月　　

○成都将军恒训等奏、会筹四川办理马边善后。修筑碉堡。添设土千百户。土酋土目。明定赏罚各事宜。得旨、著督饬该府厅等。认真办理。期收实效。不得徒托空言。摺包　　

○河南巡抚涂宗瀛奏请将江苏按察使德馨暂留开归陈许道任。允之。摺

包　　

○以亏挪公款。革四川盐厘委员知县傅升运职。并勒追。摺包　　

○予四川历年受伤阵亡勇丁赏恤。随手　　

○予割臂疗亲四川孝子唐元等旌表如例。　　

○庚寅。高宗纯皇帝诞辰。遣官祭奉先殿。　　

○以神灵显应。颁河南怀庆府关帝庙扁额曰。宪天佑圣。　　

○谕内阁、涂宗瀛奏、查明办赈不善之知县。请革职审办一摺。河南卢氏县知县李锡祺。办理该县粥厂。并不查明仓谷是否可用。又不禀请发款接济。乃竟断续散放。致饥民有枵腹之虞。实属办理不善。李锡祺著先行革职。交涂宗瀛提省审明。有无侵赈等项情弊。再行据实□□□尔□办。现月　　
</div>
    <div class="pagination">
<a href="清实录光绪朝实录_page131.html">上一页</a><span>...</span><a href="清实录光绪朝实录_page127.html">127</a><a href="清实录光绪朝实录_page128.html">128</a><a href="清实录光绪朝实录_page129.html">129</a><a href="清实录光绪朝实录_page130.html">130</a><a href="清实录光绪朝实录_page131.html">131</a><span class="current-page">132</span><a href="清实录光绪朝实录_page133.html">133</a><a href="清实录光绪朝实录_page134.html">134</a><a href="清实录光绪朝实录_page135.html">135</a><a href="清实录光绪朝实录_page136.html">136</a><a href="清实录光绪朝实录_page137.html">137</a><span>...</span><a href="清实录光绪朝实录_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
