<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 101 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 101 页/共 1316 页
  </h1>
  <div class="content">
   ○署盛京将军崇厚等奏、请以直隶同知莫瑛等留奉差委。允之。　　

○以云南按察使仓景愉。署云南布政使。盐法道沈寿榕。署按察使。摺

包

　　

○癸卯。谕内阁。御史张观准奏、平粜米石、请严禁就近采购一摺。前据李鸿章奏、饬道员朱其昂等赴南省购买米石。运至京都。设局平粜。兹据张观准奏称。风闻直隶委员。竟有在近畿一带采购。并有购及京中仓米者。以致市肆价值愈增等语。如果属实。于民食转有妨碍著李鸿章确切查明。严饬委员。不得在近京州县采买米石。遴派妥员。于天津海口。认真稽查。必须米自南来。始准给以照票。运至通州。仍核其米数是否相符。并饬委员于设厂后。按原购实数定价平粜。不得加增。与民闲争利。并著步军统领衙门、顺天府五城。派员于该管地面平粜米局。同往盛视。如有以京仓米粜卖者。即行查办。以昭核实。现月　　

○甲辰。谕内阁。铭安等奏、查明三姓地方被灾之旗民丁户确数。分别赈恤。蠲免银谷。开单呈览。并请将玩视民瘼之副都统惩处一摺。三姓地方猝被水灾。亟应妥为抚恤。并蠲银谷以纾民力。加恩著照所请。所有三姓被灾十分之旗民丁户。及应蠲银谷。该署将军等即按照单开各节。分别办理。其蠲免各数。并著刊刻誊黄。遍行晓谕。务使实惠均沾。毋任吏胥舞弊。用副朝廷轸念。灾区至意。应给赈恤银六千三百八十七两零。先由该署将军借款垫发。仍著户部迅速拨解。所有运谷车价。著照所请。按照民闲车脚。核实作正开销。伯都讷副都统乌勒兴阿。于赈济要务。并不赶紧遵办。任意迟延。实属不知缓急。著交部议处。先行开缺。听候部议。现月　　

○又谕。曾国荃奏、商贩买粮接济。请饬免厘护送等语。本年山西灾歉。河东运城地方。商贾辐辏。需粮甚多。现由该处商贩。溱备资本。分往河南南阳府之赊旗镇。及安徽颍州府六安州连界之陈州府属周家口等处。采买粮石。所有经过之河南安徽关卡。著该抚等饬令免抽厘税。并饬各地方官。遇有粮车过境。派差一体护送。以广招来而济民食。现月　　

○又谕。曾国荃奏、山西平遥县绅士知府衔李箴视。遵母遗命。捐助赈银一万七千两。该绅故父李大全。故母李赵氏。曾于咸丰年闲捐资助饷。赏给二品封典。此次请赏给该绅父母一品封典。并颁给扁额等语。著该部议奏。现月　　

○山西巡抚曾国荃奏、请将翰林院编修王文在暂留在籍。帮办捐输赈济事宜。又奏、湖北道员朱其诏。请俟山西赈务完竣。再饬赴鄂。均报闻。摺

包

　　

○乙巳。谕内阁。前因京师粮价昂贵。贫民觅食维艰。谕令顺天府体察情形。应如何添设粥厂之处。妥议具奏。兹据奏请援照成案。在内城六门外。先行添设粥厂。拨给银米赈济等语。著照所请。即于十一月十一日。在安定、东直、朝阳、德胜、西直、阜城、等六门外。开厂散放。所需粟米一千五百石。经费银三千两。即著户部核发。劄仓拨给。由万青藜等具领。督饬委员撙节动用。妥为散放。并随时派员稽查。务令实惠及民。毋使有克扣偷减情弊。另片奏、请于卢沟桥添设粥厂等语。著即于十一月十一日加厂添放。饬令委员认真经理。至礼贤等四处村镇。著万青藜等、体察情形。如须添厂煮放。即照上年成案办理。并著派钟濂、文晖、徐树铭、钟佩贤、前往稽查弹压。妥为监放。用副朝廷轸念民艰至意。现月　　

○又谕。宗人府奏、接准吏部文称。宗室应升补京堂人员。嗣后遇有京堂缺出。专俟轮用郎中班时。列于各衙门保送人员之先。开列带领引见。如轮用三卿及科道各班时。不准一体列入。宗室升途无多。未免更形壅滞等语。宗人府理事官副理事官及各部院宗室郎中员外郎等员。因京察一等。奉旨以四五品京堂用者。遇有京堂缺出。向由吏部咨取。无论何项班次。均开列带领引见。嗣后此项宗室应行升补京堂人员。遇有京堂缺出。著仍照向章办理。现月　　

○又谕。曾国荃奏、摉剿包头迤西游匪马贼。首犯就擒。地方安静一摺。游匪马贼。啸聚多人。肆扰包头迤西一带。意图东窜。经曾国荃派提督张树屏等。带兵追剿。于土昧尔等处。叠获胜仗。复于躔金一带。设法兜围。将此股马贼。歼除殆尽。其首犯曹鸿照一名。亦为金顺转运局委员副将张勋臣拏获。剿办尚属妥速。所有在事出力之提督张树屏、王孝祺、均著赏给头品顶戴。副将林成兴、革筊军机处记名。遇有总兵缺出。请旨＜闲＞放。总兵王孝理、著赏加提督衔。其余出力员弁。著曾国荃查明择成媬奏。以示鼓励。至曹鸿照一犯。著即就地正法。毋庸转解金顺军营。致稽显戮。现月　　

○又谕。阎敬铭、曾国荃奏、查明成灾各厅州县。照例抚恤。并分别加赈口粮一摺。本年山西春麦歉收。自夏徂秋。未得透雨。禾苗枯稿。杂粮仍复萎黄。小民罹此奇灾。实堪悯恻。所有阳曲、太原、榆次、太谷、祁县、徐沟、交城、文水、临汾、襄陵、洪洞、浮山、太平、岳阳、曲沃、翼城、汾西、乡甯、吉、长治、长子、屯留、襄垣、潞城、黎城、壶关、汾阳、平遥、介休、孝义、临、石楼、永甯、甯乡、怀仁、山阴、应、朔、右玉、平鲁、凤台、阳城、陵川、沁水、永济、临晋、猗氏、荣河、万泉、虞乡、辽、榆社、沁、平定、盂、忻、武乡、沁源、代、解、崞、安邑、夏、平陆、芮城、绛、稷山、河津、闻喜、绛县、垣曲、霍、赵城、灵石、隰、大甯、蒲、永和、和林格尔、清水河、萨拉齐、托克托城、八十二厅州县乏食贫民。著不分成灾分数。先行正赈一个月口粮。其被灾十分者。极贫加赈四个月。次贫加赈三个月。被灾九分者。极贫加赈三个月。次贫加赈两个月。被灾八分七分者。极贫加赈两个月。次贫加赈一个月。被灾六分者。极贫加赈一个月。以赡穷黎。该抚即严饬各属查明户口。核实给发。务使实惠及民。毋任胥役等克扣舞弊。现月　　

○谕军机大臣等。曾国荃奏、晋豫交界地方。匪徒结党焚掠。请饬河南派拨劲勇会剿。并护送粮运等语。此次晋豫交界之葡萄峪地方。突有匪徒朱登鳌等。聚众焚掠。句合各处匪党。至七百余人。质拒官军。堵塞大路。该管地方官。何以事前竟漫无觉察。刻下晋省采买各路赈粮。均由豫境经过。该匪在河南修武一带。窥伺道口清化要路。恐各处饥民再为句结。势等燎原。该处地方既被扰害。亦于山西运粮青碍。晋省兵力单薄。李庆翱责无旁贷。著即迅派得力劲旅。会同崔廷桂。即将此股匪徒。克期扑灭。各百悉数擒拏。不准一名漏网。所有山西赈粮经过豫境。并著李庆翱严檄地方文武。派拨兵役。妥为护送。俾免疏虞。曾国荃现已派兵驰往泽州。会同该处地方官。将由豫入晋各要隘。妥为防守。著即饬令该官军实力防堵。以杜窜越。晋豫两省饥民。著该抚等设法招抚赈济。安辑民心。毋为匪党所诱。如有甘心从贼者。即于讯明后。照律惩办。以遏乱萌。将此由四百里各谕令知之。

现月

　　

○贝子毓橚等奏、陵寝急修工程。及岁修处所。请饬勘估查验。又奏、仪树回乾并补种成活分数。均下部知之。摺包　　

○以记名副都统本谦为伯都讷副都统。明发　　

○丙午。太宗文皇帝诞辰。遣官祭奉先殿。　　

○谕军机大臣等、崇厚岐元奏、请饬拨东三省来年的饷。并请催奉省本年欠饷。各摺片。东三省应需的饷。经户部于各省关指款分拨。各该督抚自应按期照数拨解。兹据崇厚等奏称。各省应解奉天饷项。欠解尚多。现届冬令。该省应发要款。需饷孔殷。岂容任意延宕。所有各省奉拨奉天省本年的饷除山东已解银四万两。河南已解银一万两外。山东尚欠解银四万两。河南欠解银七万两。又欠解驿站存賸项下银二万两。两淮欠解银八万两。著沈葆桢。吴元炳。文格。李庆翱。督饬藩运各司。迅速筹拨。务于年前埽数一律解齐。俾济急需。至戊寅年东三省的饷七十万两。即著户部照数指拨。并令各该督抚严催各该司按期如数批解。毋许仍前延欠。并于报解之时。分晰奉天吉林黑龙江三省款目。以免牵混。将此谕知户部。并由五百里谕令沈葆桢、吴元炳、文格、李庆翱知之。现月　　

○两广总督刘坤一等奏、遵查广东办理盗案情形。又奏、遵查番禺县铁戒指罗姓。业经严惩。又奏、遵查广东与江闽交界地方。并无邪匪潜匿。报闻。摺包　　

○刘坤一奏、捐银十五万两生息。为储养洋务人才。以备任使。得旨。刘坤一捐输钜款。为培养人才之用。实能公尔忘私。力顾大局。殊堪嘉尚。所捐银两。著该衙门核给奖叙。摺包　　

○予剿办野番阵亡外委马万邦等议恤如例。摺包　　

○丁未。以河汛安澜。发大藏香十枝。交漕运总督文彬祇领。虔诣河神庙祀谢。现月　　

○谕内阁、前有人奏、浙江长兴县属四安镇。有营勇纠众。明火抢劫。杀毙事主一案。问官受贿袒护等情。当谕令梅启照严讯。兹据都察院奏、浙江长兴县民人胡顺狗。遣抱以营勇抢掠。伊父受伤身死。委员有心徇庇等词。赴该衙门呈诉。著梅启照懔遵前旨。督同臬司。亲提人证卷宗。秉公研讯确情。按律定拟具奏。抱告民人胡忠。该部照例解往备质。现月　　

○都察院奏、职妇黄宋氏。以挟私翻案。蒙宪妄参。代夫伸冤等词呈诉。亟宜彻底根究。得旨。此案著交李鸿章亲提人证卷宗。秉公研讯确情。按律定拟具奏。原告职妇黄宋氏。该部照例解往备质。摺包现月　　

○免扣本年十二月次年正月兵丁借支库银。起居注明发　　

○戊申。谕内阁。沈葆桢奏、参劾染嗜好各员一摺。吸食鸦片。例禁綦严。地方各员。宜如何洁身自爱。以端士民表率。兹据奏称。道员刘咸等。沾染嗜好。人所共知。实堪痛恨。江苏淮扬海道刘咸。候补道杜文澜。宿迁县知县李德溥。候补知县曾绍勋。李诚。均著即行革职。以示惩儆。现月　　

○又谕。阎敬铭、曾国荃奏、请调员襄办赈务一摺。晋省办理赈济。事务殷繁。必得实心任事之员。方足以资佐理。阎敬铭等所请翰林院编修李用清。兵部主事王炳坛。前甘肃巩秦阶道张树菼。前山西汾州府知府罗嘉福。著吏部陕西巡抚分别饬令该员等克日赴晋。交阎敬等分派办理。直隶候补道王定安。前经李鸿章檄委赴晋办理转运。著准其留于山西。交曾国全差遣委用。现月　　

○谕军机大臣等。沈葆桢奏、运船回空无期。请将本年江北冬漕暂行海运一摺。据称江北历办河运。全赖雇用民船。近因沿途阻滞。漕船负累甚深。碍难雇募。现在空船阻于张秋者。尚有四百余号。若照部议。仍办河运。深恐贻误。恳准暂由轮船装运一年。明岁再复旧章等语。南漕由河转运。本属旧章。现据沈葆桢所奏各节。亦系实在情形。即著照所请。所有本年江北冬漕。暂由招商局轮船装运一年。以期迅速。沈葆桢即将一切应办之事。赶紧料理。并将河运事宜。设法筹画。下届漕运。仍照向章。毋得畏难推诿。将此谕知户部。并谕令沈葆桢知之。现月　　

○又谕。李庆翱奏、豫省司库匮绌。请将张曜、宋庆、两军月饷。及河工防防险等项经费。饬部指拨邻省协济一摺。本年河南旱灾甚重。钱漕停缓。司库支绌。自系实在情形。第张曜、宋庆、两军历年饷需。皆由豫省支给。从无贻误。是以士得宿饱。所向有功。若遽改拨他省。必至辗转迟延。有误军食。且张曜一军。万里西征。正在得手。设因饷运莫继。前敌不能得力。殊于大局有碍。所有张曜、宋庆、两军饷需。仍著由河南省筹拨。无论如何为难。总当设法原源接济。俾利师行。至河工防险。等项要款。应如何暂拨邻省协济。及所请暂予停缓各款。均著户部议奏。将此谕知户部。并谕令李庆翱知之。现月　　

○又谕。恒训、丁宝桢奏、贡使未能畅行。恳暂免进京一摺。本年值廓尔喀及察木多堪布入贡之期。川省西南两路土司。亦须分班入觐。均系取道山陕前进。现在山西、陕西、两省荒旱。饥民玾出觅食。若各处贡使分起北上。人数众多。经过地方。力难应付。并恐驿路未能畅行。中途或有疏失。转非所以示体恤。所有廓尔喀本年例贡。著松溎、桂丰、仍照上届成案。将表文贡物存留。派员赍至四川省城。再由恒训、丁宝桢、委员赍京呈进。应给敕书及恩赏各物。著理藩院发往四川。交恒训、丁宝桢、转交松溎、桂丰祇领颁给。至察木多喇嘛、及川省各路土司贡物。已启程者。均准其留存代进。未经启程、及因事请免入觐者。均著加恩暂免一次。俟下届道路无阻。再行照例办理。将此谕知理藩院。并由四百里谕令恒训、丁宝桢、松溎、桂丰知之。现月　　

○又谕。崇厚奏、晋豫两省采办赈粮。请饬多备船只一摺。现在奉省内地粮食。陆续运赴各海口。以待明春冰泮。运往天津。傥届时官采船只无多。难于转运。致使商贩船户。因而居奇。于赈务恐少实济。著李鸿章饬令招商局道员朱其昂等。豫行筹备夹板轮船。并招来南省沙甯各船。酌定由奉运津水脚数目。给与执照。赶于明岁春融。驶至牛庄之营口。锦州之天桥厂两处。专运晋豫两省赈粮。于出口关卡。验照放行。概免厘税。庶免奸商高擡运费。有妨赈务。崇厚仍随时晓谕。毋任粮商囤积。俾粮石源源运津。将此各谕令知之。现月　　

○又谕。阎敬铭奏、筹办买运赈粮。请将曾国荃前借山东库银六十万两。分拨河东运城三十万两。交该侍郎买粮等语。此项借款。前据文格奏称、作何筹画。尚无端绪。究竟如何筹款分济。著文格极力匀借。迅速奏闻。原片著钞给阅看。将此谕令知之。现月　　

○署盛京将军崇厚等奏、遵议昌图厅升为府治。请将拟设奉化厅通判改设知县。加理事同知衔。并设典史一员。训导一员。下部议。摺包　　

○四川总督丁宝桢奏、英人吉为哩等在川往返游历情形。报闻。又奏、密陈布鲁克巴廓尔喀二国。为英人所惮。请设法极力羁縻。下总理各国事务衙门议。寻奏、布鲁克巴廓尔喀两部。界连前后藏。若能设法羁縻。固足为我屏蔽。惟贡献久绝。不能确指为藩属。请饬四川督臣丁宝桢相机办理。从之。摺包　　

○两江总督沈葆桢等奏、采办解京木植脚价等项银两。请照实用银数支销。得旨。著准其照实用银数支销。嗣后不得援以为例。摺包　　

○守护西陵大臣溥丰等奏、应修工程。请饬部查勘。下部知之。摺包　　

○河南巡抚李庆翱奏、豫省军政逾岁人员。精力未衰。应请留任。得旨。都尔伯特、著准其留任。摺包　　

○勾到河南、山东、山西、上年情实罪犯。停决河南斩犯二人。绞犯一人。山东斩犯八人。余二十三人予勾。现月　　

○己酉。谕军机大臣等。总理各国事务衙门奏、俄国官员叠被喇嘛库伦地方人民欺侮。请饬查究办理各摺片。据称俄国游历官坡塔甯等。上年在喇嘛库伦地方。突被抢劫。英廉因俄国官员乌拉索付前往阿尔泰山查办此事。即派通事布该会同前往。乃布该因马乏落后。以致乌拉索付先到。复被察罕格根任意诟侮。且将器械扣留。现据俄国驻京使臣布策、声请认真查办等语。中外交涉事件。全在封疆大臣随事随时认真办理。庶不失讲信修睦之道。北案事已经年。英廉既派通事会办。即应先赴察罕格根处详细开导。乃辄托词退后。致酿衅端。其何以重邦交而伸大信。且布策每向总理衙门议及交收伊犁一事。总以交涉各案未能办结等词。为缓交伊犁之计。此时更不值因此事致滋口实。著左宗棠、金顺、拣派妥员。前往该处。将实在情形。确切查明。妥筹具奏。至察罕格根性情粗鲁。应如何剀切晓谕。俾弭衅隙之处。即由左宗棠斟酌情形。旱为了结。本日已降旨令英廉回京当差。塔尔巴哈台参赞大臣命锡纶补授。所遗乌鲁木齐领队大臣。命恭镗补授。左宗棠、金顺、即咨令锡纶赶紧赴任。以重职守。锡纶与察罕格根素识。到任后。先将坡塔甯案。向其曲为开导。妥速办结。其任内一切应办事宜。及中外交涉事件。随时咨商左宗棠、金顺、认真办理。锡纶未到任以前。英廉责无旁贷。仍著会商左宗棠等。将此案迅速了结。不得再有迟误。原摺片均著钞给阅看。将此由五百里各密谕知之。现月　　

○又谕。总理各国事务衙门奏、湖北武童殴伤英国教士。请饬速行办结一摺。英国教士在湖北武昌县被殴受伤一案。业经该省拏获滋事武童数人。复经总理各国事务衙门函致李瀚章。严饬查明下手凶犯。确切研究。而英国使臣仍以首犯务获究办、并各犯一并惩治、地方官亦应参办、始可议结为词。其照会中并有牵涉滇案通行告示之事。亟应迅图议结。以弭衅端。近来各省中外交涉事件甚多。全在迅速核实办理。庶不至贻口实。此案迁延日久。枝节丛生。著李瀚章即将此起案情。妥速筹画。并严饬该地方官认真查究。持平办结。毋再迟延。原摺著钞给阅看。将此由四百里。谕令知之。现月

　　

○荆州将军希元等奏、考验军政逾岁人员。精力未衰。应请留任。得旨。顺兴等均著准其留任。满月摺　　

○命英廉回京当差。以乌鲁木齐领队大臣锡纶为塔尔巴哈台参赞大臣。

明发　　

○赏恭镗二等侍卫。为乌鲁木齐领队大臣。明发　　

○庚戌。谕内阁。左宗棠奏、官军进规新疆南路。连复喀喇沙尔库车两城一摺。本年七月闲。甘肃西甯道刘锦棠、统率所部。由吐鲁番拔队西进。回逆白彦虎、自喀喇沙尔窜渡开都河西岸。缠回均被该逆迫胁随行。官军于九月初一日入喀喇沙尔城。并于初三日将库尔勒城收复。白彦虎复由洋萨尔一带西窜。刘锦棠亲率头队。疾驰数百里。至布告尔回庄。逆匪列队抗拒。官军奋勇冲击。先后毙贼千数百名。于是月十二日克复库车城。其余城堡回庄。收复无数。拔出被胁回众。以十万计。剿办甚为得手。仍著左宗棠督饬各军。乘胜进剿。将逆首白彦虎克日歼擒。肃清疆圉。此次出力将士。准其汇案请奖。阵亡之提督王庆福。提督衔总兵曾又得。都司杨玉昌。都司衔守备杨宝林、李景清。守备廖翰卿。千总孙得胜康福、梁得胜。把总邓臣忠、鄢得胜。著交部各照官阶从优议恤。以慰忠魂。剿捕
  </div>
  <div class="pagination">
   <a href="清实录光绪朝实录_page100.html">
    上一页
   </a>
   <span>
    ...
   </span>
   <a href="清实录光绪朝实录_page96.html">
    96
   </a>
   <a href="清实录光绪朝实录_page97.html">
    97
   </a>
   <a href="清实录光绪朝实录_page98.html">
    98
   </a>
   <a href="清实录光绪朝实录_page99.html">
    99
   </a>
   <a href="清实录光绪朝实录_page100.html">
    100
   </a>
   <span class="current-page">
    101
   </span>
   <a href="清实录光绪朝实录_page102.html">
    102
   </a>
   <a href="清实录光绪朝实录_page103.html">
    103
   </a>
   <a href="清实录光绪朝实录_page104.html">
    104
   </a>
   <a href="清实录光绪朝实录_page105.html">
    105
   </a>
   <a href="清实录光绪朝实录_page106.html">
    106
   </a>
   <span>
    ...
   </span>
   <a href="清实录光绪朝实录_page102.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
