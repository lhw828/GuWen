<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 56 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 56 页/共 148 页</h1>
    <div class="content">○又谕、电寄赵尔巽、据电奏钟军等入藏情形。均悉。仍著相机开导。妥慎办理。嗣后如何情形。暨抵藏日期。均著随时电奏。电寄　　

○内阁侍读学士延昌奏、大清银行关系财政。亟宜严密稽查。俾资整理而免公累。下度支部知之。现月　　

○又奏、请将本年闭歇商号所欠票存之款。照商律分别追偿。下所司知之。现月　　

○东三省总督锡良等奏、吉林边务。经费无著。请裁撤督办边务一差。得旨、延吉经营伊始。东南道驻扎延吉半年。是否足资镇摄。吴禄贞于该处情形熟悉。应否留办之处。一并再行详筹具奏。摺包　　

○蠲缓直隶安、甯、晋、永清、四州县积涝洼地歉收粮租各有差。摺包　　

○戊戌。谕军机大臣等、有人奏、边臣诳报巡阅。劣奣＜虘阝＞亦昭著。据实纠倢■＜曰融＞■＜石木＞一摺。著广福按照所倢■＜曰融＞■＜石木＞各节。确切查明。据实覆奏。毋稍徇隐。原摺著钞给阅看。廷寄　　

○又谕、修订法律大臣会同法部具奏、修正刑律草案告成。缮单呈览一摺。著宪政编查馆查核覆奏。现月　　

○吏部左侍郎唐景崇奏、查勘要工。分别绥急。请派员督饬修理。得旨。著派林绍年敬谨承修。现月　　

○法部奏、法官惩戒章程。下宪政编查馆知之。早事　　

○前考查各国财政大臣唐绍怡奏、综观各国财政。与经营宗旨。虽各有不同。而规画大端。仍复相合。一曰国债。一曰画一币制。一曰造币。一曰修改税则。一曰保护民闲财产。一曰国有营业。以上七项。皆为最重要点。因举各国现办情形。用备采择。下部知之。摺包　　

○伊＜覀之＞■牛将军广福奏、军标汉队。改编巡防队。又奏、裁撤威远队经费。留充陆军饷需。下所司议。寻军咨处奏、所请军标改编巡防。应即照准。惟所称以军标都守兼充管带。以千把外委兼充哨官。虽因边地乏才。不得不暂留旧制。惟当慎选严择。力剔滥竽。并应物色通达新军人员。随时更换。以期渐成劲旅。至所称每年节出饷银。留充伊＜覀之＞■牛陆军饷需。应即一并照准。从之。摺包　　

○直隶总督陈夔龙奏、创设补习学校。先设小学补怕垀。下部知之。摺包　　

○以出洋劳绩。赏镇国将军载捕奉恩镇国公衔。摺包　　

○蠲缓吉林、敦化、延吉、甯古塔、新城、和龙、等府厅县被灾地方暨省城十旗水师营官庄处所各旗地本年民地钱粮旗地租赋有差。现月　　

○蠲缓山西阳曲、太原、文水、汾阳、永甯、大同、朔、萨拉齐、八厅州县被灾地方新旧粮赋有差。现月　　

○己亥。谕内阁、本月二十日。都察院代递直隶各省咨议员孙洪伊等呈请速开国会等因。业经开布公诚。剀切宣示。当为内外臣民所悉。乃昨据御史赵熙奏、大臣苟要世誉。贻累君父。请旨严惩一摺。览奏殊堪骇异。朝廷筹备宪政。最为注意。将来召集议院。期在必行。特循次图功。自有秩序。朕与军机大臣等、筹画详慎。并经再三垂问。询谋佥同。机务既预赞襄。即功过无所推委。该大臣等、受恩深得。贝有天良。归过朝廷之心。朕可信其必无。何得摭拾浮言。遽加诋毁。所奏殊属失当。特此明白晓谕知之。现月　　

○宪政编查馆奏、核订京师地方自治章程。暨选举章程。又奏、议覆修订法律大臣编定现行刑律。有应行斟酌者数端。原本体例。分修改、修并、移并、续改、删除各类。今查有原本删除。仍应列入者。因增修复一类。共为六类。加具案语。俟钦定后。发交修订法律大臣另缮。请旨颁行。又奏、请饬修订法律大臣考核中外制度。另订现行律一编进呈。又奏、议覆吴士鉴奏请申明议案权限。各省行政司法官吏。宜慎择人。均依议行。现月　　

○御史陈善同奏、盐务现经归部直接管理。谨拟办法六端。一曰招商包办。一曰开办统捐。一曰就场收税。一曰官运官销。一曰官督商销。一曰官运商销。请饬核议施行。又奏、整顿盐务。请先由淮北试办。均下所司知之。现月　　

○实授鹤春为左翼总兵。现月　　

○以镶蓝旗蒙古副都统福海为密云副都统。现月　　

○缓徵河南祥符、杞、商邱、甯陵、永城、鹿邑、虞城、夏邑、睢、柘城、考城、安阳、汤阴、临漳、内黄、汲、新乡、辉、获嘉、延津、滑、浚、封邱、河内、济源、武陟、孟、温、洛阳、偃师、孟津、宜阳、永甯、内乡、淮甯、项城、沈邱、太康、荣泽、固始、四十一州县被灾地方旧欠钱粮有差。现月　　

○庚子。孝庄文皇后忌辰。遣官祭昭西陵。早事　　

○谕军机大臣等、张人骏等、电奏、请将江甯添练混成协之步队马队。仍照原奏准予截撤。即将此项裁撤之队。挑补第九镇退伍目兵等语。著该衙门速议具奏。寻军咨处覆奏、减练混成协。已属万不得已之图。至部定两镇。无论如何困难。不可不迅速编练。未便更将已有之饷需。移归他用。谨拟定办法三项。请饬下该督抚。体察情形办理。从之。电寄　　

○会议政务处奏、续议太医院升递官阶。拟升左右院判为五品。御医为六品。八品吏目为七品。九品吏目为八品。医士向无品级。今拟升为九品。依议行。摺包　　

○资政院奏、东西各国。于普通文字之外。另有速记文字。以为记录口说之用。中国语音单肬■闲。而文字又极繁重。若不另制速记符号。则传写必至竭蹶。现拟就臣院内附设速记学堂。拟定章程。分期教授。并通咨各省。一体遵行。依议行。现月　　

○辛丑。谕内阁、赵尔巽奏举劾属员一摺。四川署甯远府知府陈廷绪。夔州府知府成昌、署越嶲厅同知刘思慈、署工滟隁州直隶州知州路广钟、署忠州直隶州知州邓邦造、卸署雷波厅通判候补直隶州知州陈廉、署汉州知州楼藜然、彭山县知县调署肬■闲州知州阮开铨、署安县知县孙锡祺、西充县知县调署荣县知县李淇章、署新津县知县禄勋、署灌县知县张溥、署大竹县知县谢汝森、璧山县知县哈锐、岳池县知县周湘廉、署万县知县谢廷骐、署蓬溪县知县杨开运、蒲江县知县调署大邑县知县胡用霖、署冕山县县丞徐怀璋、江北厅照磨张元璐、署泸州嘉明镇巡检何章缙、资州罗泉井州判潘廷杓、既据该督胪陈政绩。均著传旨嘉奖。卸署广安州知州吴鬯、不矜细行。因循贻害。卸署大足县知县邝国元、割裂契尾。无辞解免。署南溪县知县刘应镐、昌言不办蚕桑。人亦庸琐。威远县知县德寿、优柔玩忽。几酿大乱。另补知县梁鸿翥、不能治下。试用知县梅承礽、借放渔利。试用盐大使吕研、声名龌龊。准补泸州嘉明镇巡检徐振镛、罔利营私。署涪州鹤游坪州同本任冕山县丞程杏书、驭下不严。致酿控案。邓井关县丞陆维城、怠惰自安。大足县典史杨焕文、声名素劣。署阿拉巡检易继祖、藉案勒索。璧山县典史龙锡钺、性质粗戾。所如不合。试用典史洪震、浮夸难任。均著即行革职。眉州学正温翰棻、遂甯县典史李谅、试用典史吴维镛、王龙章、试用未入流邵继雍、均属戒烟不力。著革职永不叙用。忠州直隶州知州张增蔚、性情迂缓。精神不振。崇庆州知州章国霖、才识平庸。难胜繁剧。射洪县知县陶大埙、事少断决。治理无闻。三台县知县黄应泰、性懦民玩。人地不宜。南溪县知县韩光敬、才识庸闇。筠连县知县韩家骏、拘迂纵弛。定远县知县萧家骏、性近因循。均著开缺另补。富顺县典史施德钊、清溪县泥头典史陈思泉、名山县典史张钰、均年力衰迈。著勒令休致。现月　　

○外务部奏、议以五万二千镑。向英商赎回安徽铜官山矿地。一切机器房屋。均交还中国。原订合同。全行作废。以免再有轇轕。依议行。摺包　　

○直隶总督陈夔龙电奏、南洋协饷。及北洋自强军底饷。仍请互相抵拨。得旨度支部统筹核定。妥速具奏。电寄　　

○闽浙总督松寿电奏、闽省赈捐情形。与别省不同。请展限三个月。陆续咨奖。暂免加成。下度支部议。电寄　　

○两广总督袁树勋奏、查明九月闲广州等府遭风被水二十三厅县给赈抚恤情形。得旨、即仍著认真妥为抚恤。毋任流离失所。摺包　　

○督办川滇边务大臣赵尔丰奏、进藏川军。已遇察木多。由三十九族闲道入藏。边军仍遥为声援。得旨、仍著钟颖督饬所部。妥慎前进。毋得骚扰地面。傥有番血■乣抗阻。即设法开导解散。以利军行。摺包　　

○调广东高州镇总兵吴祥达为碣石镇总兵官。以前山东曹州镇总兵陆建章为高州镇总兵官。现月　　

○以亏款不解。革湖北补用直隶州知州志琦职。摺包　　

○予故直隶密云副都统丰升阿议恤如例。现月　　

○以遗爱在民。予故河南淮甯县知县左辅、宣付国史馆立传。从河南巡抚吴重喜■心请也。摺包　　

○旌表河南鲁山县节烈高张氏、密县贞女张氏。摺包　　

○蠲缓奉天新民、海城、盘山、锦、辽阳、广甯、辽中、法库、安东、营口、安广、庄河、凤凰、靖安、盖平、宽甸、甯远、十七府厅州县并各城旗界地亩被灾地方钱粮租税有差。现月　　

○壬寅。谕内阁、本日宪政编查馆奏、覆核府厅州县地方自治章程。并府厅州县议事会议员选举章程。缮单呈览一摺。朕详加披览。尚属周妥。府厅州县各官。为国家亲民之吏。兼为执行上级自治之职。此次所定章程。与城镇乡地方自治章程。相辅而行。即著民政部会同各督抚。按照定章。督饬各该地方官。切实施行。各该地方绅民。于自治事宜。休戚相关。尤当恪守范围。公同协议。务期官民交勉。治理日隆。用副朝廷实行宪政。乐利同民之至意。现月　　

○谕军机大臣等、电寄李经羲、电奏悉。所陈整顿对汛情形。著外务部知道。电寄　　

○署两广总督袁树勋奏、改良盐务。充抵赌饷。续陈规画十端。请饬议施行。得旨。著督办盐政大臣。详查讯覆具奏。候旨施行。摺包　　

○四川总督赵尔巽奏、沿边屯防马边协副将各缺。请照文职章程补用。下部议。　　

○浙江巡抚增韫奏、变通部章。请予私立学堂。专习法政。以为立宪之豫备。得旨、学部妥议具奏。摺包　　

○缓徵安徽五河、凤阳、临淮、灵璧、凤台、建平、泗、当涂、望江、颍上、宿松、宣城、南陵、东流、无为、怀远、全椒、芜湖、巢、寿、宿、定远、和、含山、怀甯、贵池、建德、亳、铜陵、繁昌、庐江、滁、霍邱、太湖、阜阳、天长、潜山、合肥、来安、桐城、盱眙、四十一州县并各＜目辟＞行＜匧心＞口＜韦未＞＜夗贝＞所被灾地方钱粮漕米租税有差。现

月

　　

○癸卯。谕内阁、本日宪政编查馆奏、核订法院编制法。并另拟法官考试任用。司法区域分划。及初级暨地方审判厅管辖案件。各暂行章程。缮单呈览一摺。朕详加披阅。均系参考列邦之制度。体察中国之情形。斟酌厘订。尚属周妥。立宪政体。必使司法行政各官。权限分明。责任乃无诿卸。亦不得互越范围。自此次颁布法院编制法后。所有司法之行政事务。著法部认真督理审判事务。著大理院以下审判各衙门。各按国家法律审理。从前部院权限未清之处。即著遵照此次奏定各节。切实划分。其应钦遵逐年筹备事宜清单。筹办各级审判厅。并责成法部会同各省督抚。督率提法司切实筹设。应需司法经费。著该部会同度支部。随时妥筹规画。以期早日观成。至考用法官。尤关重要。该部堂官。务须破除情面。振刷精神。钦遵定章举办。嗣后各审判衙门。朝廷既予以独立执法之权。行政各官。即不准违法干涉。该审判官吏等、遇有民刑诉讼案件。尤当恪遵国法。听断公平。设或不知检束。或犯有赃私各款。一经觉察。必当按律治罪。以示惩儆而维法纪。其有关宗室案件。著另订细则办法。奏明请旨。

现月

　　

○又谕、袁树勋奏、考察属员。分别举劾一摺。署广东广州府正任韶州府知府严家炽、潮州府知府陈兆棠、候补知府吴宗禹、前署化州知州候补知州朱纮、署东莞县知县试用知县徐庆元、长乐县知县调补新会县知县王景沂、署镇平县知县试用知县张延庆、既据该署督胪陈政绩。均著传旨嘉奖。候补道易凤修、声名恶劣。同僚不齿。准补钦州直隶州知州番禺县知县周汝敦、缉捕不力。承审命案。玩疲糢糊。德庆州知州章茂林、才识昏庸。不孚血■乣望。声名贪鄙。控案甚多。前署束莞县知县补用知县李祖湘、验案草率。居心欺诈。历官所至。民有怨声。顺德县知县饶泽春、审理命案。诸多颟顸。勒缴花红。罔知政体。前署英德县知县补用知县刘培椿、漠视劫案。久匿不报。形同聋瞆。心地糊涂。信宜县知县黄炳文、擅释匪犯。任意捏饰。居心险狡。欺罔行私。署开平县知县大挑知县冯秉经、袒吏殃民。纵弁婪索。被控有据。怨讟繁兴。前署海康县知县补用知县秦广绶、纵容差役。苛扰病民。渔利营私。操守难信。前署遂溪县知县试用通判范鼎、得贿纵匪。颇滋物议。前任三水县正任永安县知县洪锡畴、颟顸因循。玩视民瘼。前署新甯县知县试用知县倪祖培声名卑劣。舆论不孚。试用知县陆琦、苛细病商。怨声载道。蓝口司巡检王守正、绅民交恶。淩禄司巡检试用从九刘近光、行同市侩。佛冈同知司狱朱锡辉、擅离职守。均著即行革职。李祖湘、黄炳文、冯秉经、并著归案查办。刘近光、有纵米出洋情事。著俟结案后。递回原籍。交地方官管束。候补道李光宇、才识平庸。操守难信。升用道员前署番禺县知县刘庆镗、小有才能。遇事取巧。玩视命案。延不详报。雷州府知府元瑞、识闇才庸。难资表率。均著以同知降补。嘉应州知州邹增祜、性情偏执。听断糊涂。朝阳县知县崔炳炎、短于吏才。办事操切。惟文理尚优。均著以教职归部铨选。增城县知县胡光镛、才具竭蹶。人地未宜。著开缺另补。新甯县知县钟萼、广甯县知县张鼎、勘报灾情。俱有不实。均著撤省察看。又片奏、现署水师左营游击请补香山协副将黄占元、纵容子侄。凶暴伤人。龙门协副将李庆云、约兵不严。操守难信。准补平海营参将施光廷、前署新会营参将任内。查办斗＜虘阝＞斲案。纵弁妄为。现署潮州镇中军游击准补新会营参将刘辉南、声名恶劣。心地糊涂。水师营尽先游击吴祥光、前在碣石右营都司任内。遇事取巧。缉捕不力。现署广州协右营都司达濠营守备高原慈、听任匪蝱滟戋。妄拏良民。管带水师亲军左营千总淦云钦、蒙混旷饷。有心欺饰。署开平县城守把总李钧、藉案勒诈。婪取多赃。启新营哨官六品军功邓思成、随同办案。任勇抢掠。均著即行革职。高原慈、心尤很毒。并著永不叙用。不准投赴各营效力。记名提督总兵吴贵年、实任崖州协副将王世明、督标尽先副将刘先科、海安营守备王本华、久已离省。查无下落。均著勒令休致。现月　　

○又谕、前据御史江春霖奏倢■＜曰融＞■＜石木＞江西巡抚冯汝骙、声名狼藉。安徽巡抚朱家宝、朋比谩欺。当经张人骏查明覆奏。冯汝骙有应奏不奏事件。朱家宝漏未声明。并将冯汝骙、朱家宝、分别予以应得处分。业经明降谕旨。朝廷赏功罚罪。一秉至公。遇有奏倢■＜曰融＞■＜石木＞之案。凡关系国计民生者。刻即谕令查办。如果属实。无不加以惩处。惟各省疆臣。尤于平日官声政绩。深加考核。酌量轻重。或宥过之中。寓策励之意。此中自有权衡。断不能以一人之咎。牵及多人。致滋纷扰。政体所关。亦向无此办法。该御史弹章晶■宜上。均已饬查核办。其中有倢■＜曰融＞■＜石木＞张人骏查覆延迟者。该督随即登奏。又有倢■＜曰融＞■＜石木＞朱家宝贿托幕友关说者。并未指明。无从根究。至始则谓朱家宝为冯汝骙谩欺。继则谓张人骏为朱家宝谩欺。无非以两次覆查。不能如该御史所指。有意深文。挟持成见。本属非是。朝廷优待言官。不欲明白宣示。兹该御史又以是非不明。进退失据。乞将前后疏章。饬部平议。断断不休。并叙及母老妻故。旁无婢妾。归隐林泉。感且不朽等语。无非博一已戆直之名。贻朝廷拒谏之过。人臣竭忠效诚。自当举其大者远者。剀切直陈。如以一二处分。牵连冒渎。翻以一去为得计。抚衷自问。何以自安乎。本应予以处分。姑从宽免。江春霖、著传旨申饬。现月　　

</div>
    <div class="pagination">
<a href="清实录宣统朝政纪_page55.html">上一页</a><span>...</span><a href="清实录宣统朝政纪_page51.html">51</a><a href="清实录宣统朝政纪_page52.html">52</a><a href="清实录宣统朝政纪_page53.html">53</a><a href="清实录宣统朝政纪_page54.html">54</a><a href="清实录宣统朝政纪_page55.html">55</a><span class="current-page">56</span><a href="清实录宣统朝政纪_page57.html">57</a><a href="清实录宣统朝政纪_page58.html">58</a><a href="清实录宣统朝政纪_page59.html">59</a><a href="清实录宣统朝政纪_page60.html">60</a><a href="清实录宣统朝政纪_page61.html">61</a><span>...</span><a href="清实录宣统朝政纪_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
