<!DOCTYPE html>
<html>
<head>
    <meta charset="UTF-8">
    <title>钦定续通志 - 第 63 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 63 页/共 284 页</h1>
    <div class="content">　　猪野
　　猪野泽名汉书地理志武威县东北有休屠泽古文以为猪野
　　【臣】等谨按黑水弱水泾渭汭漆沮沣猪野皆禹贡所载雍州之水也雍州西距黒水东据河以今舆地言之陜西则西安延安鳯翔诸府及甘肃之平凉庆阳巩昌各府皆是也









　　钦定续通志卷一百三
　　钦定四库全书
　　钦定续通志卷一百四
　　地理畧【二】
　　五代
　　【臣】等谨案古来志地者皆略于五代欧阳修作职方考仅标大致薛居正作郡县志王溥作会要虽尚存十道之名然一代偶及数道一道偶及数州沿革废置殊多遗缺其余各书如欧阳忞舆地广记乐史太平寰宇记马端临舆地考于五代亦靡得而详焉信乎欧史之序曰五代乱世文字不完而时有废置不可考防也若其沿唐之制改郡称州而尤重藩镇加军额者为节度镇州较他州为重故职方考特悉之凡以言其大要也今续纂五代地理畧其分注以职方考为主其有职方考所无而采之羣书者则加案语以别之职方考或有疑误之处则别加案语于其下以资考订云
　　唐之盛时以天下为十道而其势未分洎其衰也置军节度号为方镇兵骄则逐帅将强则叛上僖昭以来日益割裂天下别为十一南有吴浙荆湖闽汉西有岐蜀北有燕晋朱温据汴遂成簒弑建号曰梁其地西至泾渭南逾江汉北濒河东际海所有州曰汴【唐宣武军梁为东都开封府】洛【唐东都河南府梁为西都】雍【唐上都京兆府梁改大安府置永平军】兖【泰宁军】沂宻青【平卢军】淄齐棣登莱徐【武宁军】宿郓【天平军】曹濮宋【唐属宣武军节度梁徙军于此】亳辉【唐昭宗光化二年朱全忠以宋州之砀山虞城单父曹州之成武表置州三年置崇徳军】颍陈蔡许【唐忠武军梁改匡国军】汝郑滑【唐义成军梁改宣义军】襄【唐山南东道节度梁初改忠义军后复为山南东道】均房邓【唐属山南东道节度梁分置宣化军】随郢泌【唐唐州昭宗天祐三年朱全忠徙治泌阳表更名】复安【宣威军】申蒲【防国军】孟【河阳三城】怀晋【唐属防国军节度梁初置定昌军后改建宁军】绛陜【唐保义军梁改镇国军】虢华【唐镇国军梁改感化军】商同【唐匡国军梁改忠武军】崇【唐末李茂贞以华原县建耀州置义胜军梁末帝时茂贞义子温韬以州降梁梁改州为崇州军为静胜军】邠【静难军】宁庆【唐末李茂贞建安定军节度梁为武静军案此据太平寰宇记】　衍鄜【保大军】坊丹延【唐属保大军节度梁置忠义军　案自崇州至此凡九州职方考皆注岐字考史梁太祖开平三年取鄜坊丹延诸州干化五年邠宁二州俱降梁衍州寻亦为梁所取是此数州实为梁有不得分属之岐今删去岐字】夏【定难军】银绥宥灵【朔方军】盐魏【天雄军】博贝卫澶相【唐属天雄军节度梁分置昭徳军】邢【唐属昭义军节度昭义旧统泽潞邢铭磁五州唐末孟方立为节度使徙军额于此而泽潞二州入晋故其时有两昭义军梁晋之争或入于梁或入于晋梁以邢州统洺磁二州为保义军】洺磁【改曰恵州】镇【唐成徳军梁改武顺军】冀深赵易祁定【义成军】凡七十有八晋发愤仇讐既克燕孽遂翦朱梁改晋称唐其地东至海南至淮汉西度秦陇北尽燕代所有州曰并【西京太原府寻改北都】洛【复为东都】雍【复为西都废永平军】魏【东京兴唐府寻改邺都】汴【复为宣武军】兖沂宻青淄齐棣登莱徐宿郓曹濮宋【改归徳军】亳单【梁辉州后唐改为单州】颍陈蔡许【复为忠武军】汝郑滑【复为义成军】襄均房邓【改为威胜军】随郢唐【复泌州为唐州】复安【改为安逺军】申蒲孟怀晋【改为建雄军】绛陜【复为保义军】虢华【复为镇国军】商同【复为匡国军】耀【复崇州为耀州改顺义军】邠宁庆衍鄜坊丹延【改为彰武军】夏银绥宥灵盐岐【唐末为李茂贞所据后唐庄宗同光初内附仍为鳯翔军案此据顾祖禹方舆纪要】陇泾【岐彰义军】原渭武秦【岐雄武军蜀天雄军】成【梁改为汶州末帝贞明初地入于蜀后唐同光中复曰成州　案此据太平寰宇记】阶鳯【故属山南西道节度蜀升为武兴军后唐废　案此据太平寰宇记】干【唐末李茂贞置后为威胜军后唐同光中改为刺史案此据太平寰宇记】　博贝卫澶相【复隶天雄军　案此据太平寰宇记】邢洺磁【复恵州为磁州以邢洺磁三州为安国军】镇【初为北都寻罢都复为成徳军　按此据五代史庄宗本纪】冀深赵易祁定沧【唐横海军节度梁末以张万进归顺改顺化军后唐复为横海军　案此据五代会要】景徳瀛莫幽【卢龙军】涿檀蓟顺蔚朔【振武军】云【大同军】应【故属大同军明宗置彰国军】新【威塞军】嬀儒武寰【本朔州马邑县梁开平中晋王存勗于此置兴唐军后唐明宗天成初改置州　案此据方舆纪要】忻代【雁门军】岚石宪麟府【唐末于此置府谷镇后唐庄宗以代北诸部屡为边患乃升为府谷县寻建州　案此据舆地考】汾慈隰泽潞【改为安义军】沁辽凡一百二十有三【案职方考庄宗初起并代取幽沧有州三十五后又取梁魏博等十有六州合五十一州以灭梁岐王称臣得七州同光破蜀已而复失惟得秦鳯阶成四州而营平二州已陷于契丹其増置州一合为一百二十三州今考后唐以同光三年破蜀而孟知祥僭号在长兴应顺之间是时山南诸州尚未尽入于蜀其仅有秦鳯阶成四州盖石晋时事又考同光二年沙入贡命权知归义防后曹义金为刺史节度使长兴初凉州亦来附四年又置保顺军于洮州兼领鄯州是后唐所有州殆不仅如职方考所称而已也又职方考既称一百二十三州而谱内统营平二州为一百二十五州葢误今删去】石晋兴戎契丹助虐石氏既立遂献燕云一十六州于契丹合得后唐故地及取蜀之州一増置之州一其所有州曰汴【东京开封府】洛【西京河南府】雍【废后唐西京为晋昌军】魏【改兴唐府为广晋府寻升为邺都　案此据会要】兖沂密青淄齐棣登莱徐宿郓曹【故属宣武军晋置威信军】濮宋亳单颍陈【镇安军】蔡许汝郑滑襄【晋太祖天福七年降为防御州所管均房二州割隶邓州　案此据会要】均房金【故属山南东道节度唐末置戎昭军已而废之遂入于蜀晋天福中得其地置懐徳军寻罢】邓随郢唐【复为泌州　案此据舆地考】复安【罢安逺军】申蒲孟懐晋绛陜虢华商同耀邠宁庆衍威【天福四年置割灵州之方渠宁州之木波马岭三镇为属而治方渠】鄜坊丹延夏银绥宥灵盐岐陇泾原渭武秦成阶鳯干博贝【永清军】卫澶【故属天雄军节度晋天福九年改镇宁军又于顿邱县置徳清军　案此据会要及舆地考】相【彰徳军】洺邢磁镇【改为顺徳军】冀深赵易祁定沧景徳忻代岚石宪麟府【案职方考晋置永安军汉罢之周复考五代会要汉高祖天福十二年升为永安军节度隐帝干祐三年降为团练周世宗显徳元年复旧军额而舆地考亦云晋髙祖赂契丹以河西之地契丹欲迁河西之民实辽东人心大扰从阮因保险阨之少帝絶契丹诏从阮出师从阮乃深入拔十余砦汉时从阮归命升府州为永安军是永安军之置实在汉初职方考疑误】并汾慈隰泽潞【复为昭义军】沁辽【天福三年改置昭义军于此四年废　案此据方舆纪要】凡一百有九晋天福六年以刘知逺为河东节度使北京留守自出帝立与契丹絶盟及契丹入汴徙晋主于黄龙府知逺乃称尊号以令四方逺近争应之契丹留其臣萧翰守大梁遂北去时潞州及晋陜皆来附知逺遣师从晋陜而东萧翰遁去河南遂定契丹适有内变晋之旧境悉归于汉其所有州曰汴【东京开封府】洛【西京河南府】魏【改广晋府为大名府仍曰邺都】雍【改为永兴军】兖沂密青淄齐棣登莱徐宿郓曹【罢威信军】濮宋亳单颍陈【废镇安军】蔡许汝郑滑襄【复为山南东道案此据会要】均房金邓随郢唐【复泌州为唐州　案此据太平寰宇记】复安【复为安逺军】申蒲孟怀晋绛陜虢华商同耀解【隐帝干祐元年置割河中之闻喜安邑二县为属而治解　案此据舆地考】邠宁庆衍威鄜坊丹延夏银绥宥灵盐岐陇泾原渭武干博贝卫澶相邢洺磁镇【复为成徳军】冀深赵易祁定沧景徳忻代岚石宪麟府【初置永安军寻废】并汾慈隰泽潞沁辽凡一百有六【案职方考云一百有六州而谱内所列乃一百十州考五代史后蜀世家契丹灭晋汉高祖起于太原中国多故雄武军节度使何建以秦成阶三州附于蜀昶因遣孙汉韶攻下鳯州于是悉有王衍故地是秦鳯阶成四州汉初即入蜀而职方考误以为汉有也今删去四州以符一百六州之数】汉干祐三年以郭威为邺都留守天雄军节度使会汉主诛僇大臣并及于威威遂举兵趋汴寻即帝位代汉称周世宗奋其雄略西克阶成南收江北北奠三关其所有州曰汴【东京开封府】洛【西京河南府】雍兖【太祖广顺二年罢泰宁军　案此据会要】沂宻青淄齐棣登莱徐宿郓曹【彰信军】濮济【广顺二年置割郓州之钜野郓城兖州之任城单州之金乡为属县而治钜野】宋亳单颍陈【复为镇安军】蔡许汝郑滑襄均房金邓【武胜军】随郢唐复安【罢安逺军】申蒲孟懐晋绛陜虢华【罢镇国军】商同【广顺二年废匡国军案此据太平寰宇记】耀【罢顺义军】环【广顺二年改威州为环州世宗显徳四年降为通逺军】邠
　　宁庆解鄜坊丹延夏银绥宥灵盐岐陇泾原渭秦成阶鳯干魏【废邺都仍旧为天雄军　案此据舆地考】博贝【显徳元年废永清军　案此据会要】卫澶相邢洺磁镇冀深【置静安军　案此据太平寰宇记】赵易祁定沧徳滨【显徳三年置割棣州之渤海蒲台为属而治渤海】瀛莫雄【唐属涿易二郡显徳六年克瓦桥关置治归义】霸【显徳六年克益津关置治永清县割莫州之文安瀛州之大城为属】府【复为永安军】慈隰泽潞【唐大都督淮南节度吴改江都府南唐以天长县为军六合为雄州周复故】楚【吴顺化军节度南唐因之显徳五年废】泗滁和光黄舒蕲庐【吴昭顺军节度南唐因之周改为保信军】寿【吴忠正军节度南唐改曰清淮军周复为忠正军】海泰【本唐扬州海陵县南唐置州以扬之兴化楚之盐城来属　案此据舆地考】濠通【唐海陵之东境南唐置静海制置院周升为静海军节度后置通州分其地置静海海门二县为属而治静海】凡一百一十有八当梁晋时岐称臣蜀燕继灭闽亦为吴浙所并存者五国而后唐同光中孟知祥以西川叛略有前蜀诸州仍号蜀周广顺初刘崇自立于晋阳号北汉盖自江以南润常宣歙鄂升池饶信江洪抚袁吉防筠建汀剑漳泉凡二十一州为南唐【案职方考于漳泉二州下注留从効字盖其时二州虽为留从効所据然已羁属南唐今删去】自剑以南及山南西道益汉彭蜀绵眉嘉剑梓遂果阆普陵资荣简卭黎雅维茂文龙黔施防忠万兴利开通涪渝泸合昌已蓬集壁渠戎梁洋凡四十六州为蜀自湖南北潭衡澧朗岳道永邵全辰凡十州为楚自浙东西杭越苏湖温台明处衢婺睦秀福凡十三州为吴越自岭南北融郴连昭宜桂贺梧防严富柳象容邕端康封恩春新高窦雷化韶藤白亷钦广横宾浔惠郁林英雄琼崖儋万安罗潘勤泷辨凡四十七州为南汉自太原以北忻代岚石宪麟并汾沁辽凡十州为北汉而荆归峡三州为南平四分五裂废置无常今苐附见州名而已













　　钦定续通志卷一百四
　　钦定四库全书
　　钦定续通志卷一百五
　　地理畧【三】
　　宋
　　宋初有州百一十一太祖建隆四年取荆南得州府三平湖南得州十五监一干徳三年平蜀得州府四十六开寳四年平广南得州六十八年平江南得州一十九军三太宗太平兴国三年陈洪进献地得州二钱俶入朝得州十三军一四年平太原得州十军一七年李继捧来朝【按宋宋本纪李继捧献地系太平兴国七年事地理志误作五年今改正】得州四【按地理志注云雍熈元年复以四州授继捧自后不复领职方考陜西路有绥徳军即绥州熈寜三年収复延州元符二年改为军又有银州银川城俱详见本志是绥银仍领职方所不领者夏宥二州耳】是时天下既一未入职方者惟燕云十六州至道三年分天下为十五路仁宗天圣中析为十八神宗元丰中又析为二十三曰京东东西京西南北河北东西永兴秦凤河东淮南东西两浙江南东西荆湖南北成都梓利防福建广南东西徽宗崇寜四年复置京畿路宣和四年又置燕山府及云中府路天下分路二十六哲宗元祐元年并京东东西为京东路京西南北为京西路凡二十四路曰京畿路领府一开封【因周之旧为东京】曰京东路领府五济南【济南郡兴徳军节度本齐州政和六年升为府按齐州宋史误作济州考本路自有济州此当是齐州今据王存元丰九域志及各书改正】应天【河南郡归徳军节度本宋州景徳三年升为府】袭庆【鲁郡泰寜军节度本兖州政和八年升为府】兴【仁济隂郡彰信军节度本曹州崇寜元年升为府】东平【东平郡天平军节度本郓州大观元年升大都督府宣和元年改为东平府】州十二青【北海郡镇海军节度】密【高密郡　按郡名据元丰九域志増入】沂【琅邪郡】登【东牟郡】莱【东莱郡】潍【北海郡　按郡名据欧阳忞舆地广记増入】淄【淄川郡】徐【彭城郡武寜军节度】济【济阳郡】单【砀郡】濮【濮阳郡】拱【保庆军节度本开封府襄邑县崇寜四年置州】军二淮阳【太平兴国七年以徐州下邳县置】广济【本汉定陶县唐为镇曹州宋太平兴国二年建为军　按汉县唐镇据舆地广记増入】曰京西路领府五襄阳【襄阳郡山南东道节度本襄州宣和元年升为府】河南【洛阳郡因梁晋之旧为西京】颍昌【许昌郡忠武军节度本许州元丰三年升为府】淮寜【淮阳郡镇安军节度本陈州宣和元年升为府】顺昌【汝隂郡本颍州元丰二年升顺昌军节度政和六年改为府】州十二邓【南阳郡武胜军节度】随【汉东郡崇信军节度】金【安康郡按地理志云干徳五年改昭化军节度攷李攸宋朝事实干徳五年改昭化军节度复为防御是节度之建未乆即废而史仍误载也】房【房陵郡保康军节度】均【武当郡宣和元年升武当军节度】郢【富水郡】唐【淮安郡】郑【荥阳郡奉寜军节度】滑【灵河郡太平兴国初改武成军节度】孟【济源郡河阳三城节度】蔡【汝南郡淮康军节度　按宋朝事实升节度系景祐二年事宋史不载】汝【临汝郡政和四年升陆海军节度】军二光化【干徳二年以襄州隂城镇建为军析谷城县三乡置干徳县焉】信阳【唐义阳郡本申州开寳九年降为义阳军太平兴国元年改今名】曰河北东路领府三大名【魏郡庆厯二年建为兆京】开徳【澶渊郡镇寜军节度本澶州崇寜五年升为府】河间【河间郡瀛海军节度本瀛州大观二年升为府赐军额】州十一沧【景城郡横海军节度】冀【信都郡庆厯八年升安武军节度】博【博平郡】棣【乐安郡】莫【文安郡】雄【易阳郡本唐涿州瓦桥闗宋政和三年赐郡名】霸【永清郡本唐幽州永清县地后置益津闗周置霸州宋政和三年赐郡名】徳【平原郡】滨【大观二年赐渤海郡名】恩【清河郡本贝州庆厯八年改今名】清【干寜郡本唐幽州芦台军之地五代晋陷契丹周平三闗置永安县属沧州宋大观二年建为州政和三年赐郡名】军三永静【唐景州周降为通逺军宋景徳元年改今名】信安【太平兴国六年以霸州淤口砦建破虏军景徳二年改今名】保定【太平兴国六年以涿州新镇建平戎军景徳元年改今名】曰河北西路领府四真定【常山郡成徳军节度】中山【博陵郡本定州太平兴国初改定武军节度政和三年升为府】信徳【钜鹿郡安国军节度本邢州宣和元年升为府】庆源【赵郡庆源军节度本赵州崇寜四年赐军额宣和元年升为府】州九相【邺郡彰徳军节度】濬【平川军节度本滑州黎阳县端拱元年建通利军政和五年升为州赐军额】懐【河内郡】卫【汲郡】洺【广平郡】深【饶阳郡】磁【滏阳郡】祁【蒲隂郡】保【清苑郡本莫州清苑县建隆初置保塞军太平兴国六年建为州政和三年赐郡名】军四安肃【本易州遂城县太平兴国六年建为静戎军景徳元年改今名】永寜【雍熈四年以定州博野县建寜边军景徳元年改今名】广信【本易州遂城县太平兴国六年建为威虏军景徳元年改今名】顺安【本瀛州髙阳闗砦淳化三年建为军】曰河东路领府三太原【太原郡河东节度】隆徳【上党郡昭义军节度本潞州崇寜三年升为府】平阳【平阳郡建雄军节度本晋州政和六年升为府】州十四绛【绛郡】泽【高平郡】代【鴈门郡】忻【定襄郡】汾【河西郡】辽【乐平郡】宪【政和五年赐名汾源郡】岚【楼烦郡】石【昌化郡】隰【大寜郡】慈麟【新秦郡镇西军节度】府【荣河郡靖康军节度本永安军崇寜元年改军额政和五年赐郡名】丰【寜丰郡庆厯元年元昊攻陷州地嘉祐七年以府州萝泊川掌地复建为州政和五年赐郡名】军七威胜【太平兴国三年于潞州铜鞮县乱栁石围中建为军】平定【太平兴国二年以镇州广阳砦建为军】岢岚【太平兴国五年以岚州岚谷县建为军】寜化【按舆地广记太平兴国四年析岚州地置寜化县五年于县置军宋史未详】火山【本岚州之地太平兴国七年建为军　按舆地广记以岚州雄勇镇建为军宋史未详】保徳【淳化四年析岚州地置定羌军景徳元年改今名　按岚州马端临舆地考作宪州】晋寜【本西界葭芦砦元符二年建为军】曰永兴路领府四京兆【京兆郡永兴军节度】河中【河东郡防国军节度】延安【延安郡彰武军节度本延州元祐四年升为府】庆阳【安化郡庆阳军节度本庆州政和七年升节度宣和七年改为府】州十五解陕【陕郡太平兴国初改保平军节度】商【上洛郡】虢【虢郡】同【冯翊郡定国军节度】华【华隂郡镇潼军节度】耀【华原郡感徳军节度】鄜【洛交郡保大军节度】丹【威寜郡　按郡名据金史地理志増入】坊【中部郡】银【银川郡五代以来为西夏所有宋元丰中収复崇寜四年建为银州五年废为银川城】环【旧降为通逺军淳化五年复为州】邠【新平郡静难军节度】寜【彭原郡宣和元年升兴寜军节度】醴【旧干州政和七年更名】军四清平【本鳯翔府盩厔县清平镇大观元年升为军】保安【按舆地广记太平兴国二年以延州永安镇置军宋史未详】绥徳【唐绥州宋熈寜三年収复废为城延州元符二年改为军】定边【元符二年筑定边城后改为军】曰秦凤路领府一鳯翔【扶风郡鳯翔军节度】州十九秦【天水郡雄武军节度】陇【汧阳郡】成【同谷郡】凤【河池郡】阶【武都郡本唐武州陷西戎后复其地改置焉】渭【陇西郡政和七年升平凉军节度】泾【安定郡太平兴国元年改彰化军节度】原【平凉郡】会【元符二年进筑】西安【元符二年以南牟会新城建】熙【临洮郡镇洮军节度本武胜军熈寜五年収复改名寻为州】河【安乡郡熈寜六年収复】巩【熈寜五年以秦军古渭砦为通逺军崇寜三年升为州】岷【和政郡熈寜六年収复】兰【金城郡元丰四年収复】洮【唐末陷吐蕃号临洮城宋大观二年収复仍旧为洮州】廓【崇寜三年収复】乐【旧邈川城元符二年収复建湟州大观三年加向徳军节度宣和元年改为乐州】西寜【西平郡宾徳军节度旧青唐城元符二年建鄯州崇寜三年改名并赐郡名军额】军五徳顺【庆厯三年即渭州陇干城建为军】镇戎【本原州高平县地至道三年建为军按地理志脱平字今据宋朝事实増入】懐徳【本平夏城大观二年建为军初名威徳又改今名】震
　　武【政和六年进筑古骨龙城赐名震武城未几改为军】积石【本溪哥城大观三年建为军】曰两浙路领府八临安【余杭郡淳化五年改寜海军节度本杭州建炎三年升为府】绍兴【会稽郡镇东军节度本越州绍兴元年升为府】平江【吴郡太平兴国三年改平江军节度本苏州政和三年升为府】镇江【丹阳郡开寳八年改镇江军节度本润州政和三年升为府】庆元【奉化郡建隆元年升奉国军节度本明州绍兴五年升为府】瑞安【永嘉郡本温州咸淳元年升为府】建徳【新定郡宣和元年升建徳军节度三年改遂安军节度本睦州后改严州咸淳元年升为府】嘉兴【政和七年赐名嘉禾郡本秀州庆元元年升为府嘉定元年升嘉兴军节度】州六湖【吴兴郡景祐元年升昭庆军节度】婺【东阳郡淳化元年改寜保军节度】常【毗陵台临海郡　　郡】处【缙云郡】衢【信安郡】军一江隂【按两浙自熈寜十年合为一路南渡后复分临安平江镇江嘉兴四府湖常严三州江隂一军为西路余各府州为东路今仍依地理志合为一路】曰淮南东路领州十一扬【广陵郡淮南节度】亳【谯郡大中祥符七年建集庆军节度】宿【符离郡开寳元年建保静军节度】楚【山阳郡】海【东海泰海陵郡　　郡】泗【临淮郡】滁【永阳郡】真【仪真郡干徳三年为建安军大中祥符六年升州政和七年赐郡名】通【政和七年赐静海郡名】安东【本涟水军景定初升州】军四高邮【开寳四年以扬州髙邮县为军】招信【本泗州盱眙县建炎三年升军】淮安【本泗州五河口咸淳七年置军】清河【咸淳九年置】曰淮南西路领府二寿春【寿春郡忠正军节度本寿州政和六年升为府】安庆【同安郡徳庆军节度本舒州政和五年赐军额庆元元年升为府】州六庐【庐江郡保信军节度　按郡名据元丰九域志增入】蕲【蕲春郡】和【厯阳郡】濠【钟离郡】光【弋阳郡宣和初升光山军节度】黄【齐安郡】军三六安【政和八年升县为军】无为【太平兴国三年以庐州巢县无为镇建为军】懐逺【寳祐五年置】曰江南东路领府二江寜【建康军节度开寳八年复为升州天禧二年升为府加军额　按地理志复为升州下衍节度二字今据宋朝事实删去】寜国【宣城郡寜国军节度本宣州乾道二年升为府】州五徽【新安郡本歙州宣和三年改今名】池【池阳郡】饶【鄱阳郡】信【上饶郡】太平【开寳八年改南平军太平兴国二年升为州　按顾祖禹方舆纪要云南唐置新和州寻改雄逺军开寳中改南平军宋史未详】军二南康【太平兴国七年以江州星子县建为军】广徳【太平兴国四年以宣州广徳县建为军】曰江南西路领府一隆兴【豫章郡镇南军节度本洪州隆兴三年升为府】州六江【浔阳郡建炎元年升定江军节度】贑【南康郡昭信军节度本防州绍兴二十二年改今名】吉【庐陵郡】袁【宜春郡】抚【临川郡】瑞【绍兴十三年赐高安郡名本筠州寳庆元年改今名】军四兴国【太平兴国二年以鄂州永兴县置永兴军三年改今名】南安【淳化元年以防州大庾县建为军】临江【淳化三年以筠州之清江建为军】建昌【旧建武军太平兴国四年改】曰荆湖北路领府三江陵【江陵郡荆南节度本荆州建炎四年置荆南府淳熈中改今名】徳安【安陆郡安逺军节度本安州宣和元年升为府　按方舆纪要云熈寜初升为徳安府以旧为潜邸故也与宋史异】常徳【武陵郡常徳军节度本朗州乾道元年升为府】州九鄂【江夏郡武昌军节度】复【景陵郡】澧【澧阳郡】峡【夷陵郡】岳【巴陵郡宣和元年升岳阳军节度】归【巴东郡】辰【卢溪郡】沅【潭阳郡本懿州熈寜七年収复】靖【本诚州熈寜九年収复崇寜二年改今召】军三荆门【按曾巩隆平集开寳五年以荆门镇为军宋史未详】汉阳寿昌【本鄂州武昌县嘉定十五年升为军】曰荆湖南路领府一寳庆【邵阳郡寳庆军节度本邵州寳庆元年升为府淳祐六年加军额】州六潭【长沙郡武安军节度】衡【衡阳郡】道【江华郡】永【零陵郡】郴【桂阳郡】全军三茶陵【本衡州茶陵县绍兴九年升为军】桂阳【本桂阳监绍兴三年升为军】武冈【本邵州武冈县崇寜五年升为军】曰福建路领府一建寜【建寜郡端拱元年升建寜军节度本建州绍兴二十三年升为府】州五福【长乐郡威武军节度】泉【清源郡太平兴国初改平海军节度】南劎【钊浦郡本劎州太平兴国四年加南字】漳【漳浦郡】汀【临汀郡】军二邵武【太平兴国五年以建州邵武县建为军】兴化【太平兴国四年以泉州游洋百丈二镇地置太平军寻改今名】曰成都府路领府三成都【蜀郡剑南西川节度】崇庆【唐安郡崇庆军节度本蜀州绍兴十年加军额淳熈四年升府】嘉定【犍为郡嘉庆军节度本嘉州庆元二年升府开禧元年加军额】州十眉【通义郡】彭【蒙阳郡】緜【巴西郡】汉【徳阳郡】卭【临卭郡】简【阳安军】黎【汉源郡】雅【卢山郡】茂【通化郡】威【维川郡本维州景祐三年改今名】军二永康【唐镇静军宋太平兴国三年改今名】石泉【本绵州石泉县政和七年建为军】监一仙井【本陵州熈寜五年为陵井监宣和四年改今名】曰潼川府路领府三潼川【梓潼郡剑南东川节度本梓州重和元年升为府】遂寜【遂寜郡武信军节度本遂州政和五年升为府】顺庆【南充郡本果州寳庆三年升为府】州八资【资阳郡】普【安岳郡】昌【昌元郡】叙【南溪郡本戎州政和四年改今名】泸【泸州郡宣和中升泸州军节度】合【巴川郡】荣【和郡】　渠【邻山郡】军三长寜【本羁縻州政和中建为军】懐安【干徳五年以简州金水县建为军】寜西【开寳二年建广安军咸淳中改今名】监一富顺【本泸州富义县干徳四年升为监太平兴国初改今名】曰利州路领府三兴元【汉中郡山南西道节度】隆庆【普安郡普安军节度本剑州隆兴二年赐军额绍熈元年升为府】同庆【同谷郡本成州寳庆元年升为府】州十二利【益川郡景祐四年改寜武军节度】洋【洋川郡景祐四年改武康军节度】阆【阆中郡干徳四年改安徳军节度】巴【清化郡】文【隂平郡】沔【顺政郡本兴州开禧三年改今名】蓬【咸安郡】龙【江油郡政和五年改为政州绍兴元年复旧】金【安康郡昭化军节度】阶【武都郡】西和【和政郡本岷州绍兴十七年改今名】凤【河池郡】军二大安【本三泉县至道二年建为军】天水【绍兴初秦州入于金分置南北天水县嘉定元年升为军】曰防州路领府三绍庆【黔中郡武泰军节度本黔州绍定元年升为府】咸淳【南宾郡本忠州咸淳元年升为府】重庆【巴郡本渝州崇寜元年改恭州后升为府】州九防【云安郡寜江军节度】施【清江郡】万【南浦郡】开【盛山郡】逹【通川郡本通州干徳三年改今名】涪【涪陵郡】珍【大观二年建】思【政和八年建】播【乐源郡大观二年建】军三云安【开寳六年以防州云安县建为军】梁山【高梁郡开寳二年以万州丕氏屯田务建军】南平【熈寜八年収西蕃部以防州南川县铜佛坝地建为军】监一大寕【开寳六年以防大昌县塩泉所建为军】曰广南东路领府三英徳【浈阳郡本英州宣和二年赐郡名庆元元年升为府】肇庆【高要郡肇庆军节度本端州元符三年升兴庆军节度重和元年升为肇庆府并改军额】徳庆【晋康郡永庆军节度本康州绍兴十四年升为府并赐军额】州十二广【南海郡清海军节度】韶【始兴郡】循【海丰郡】潮【潮阳郡】连【连山郡】梅【义安郡本潮州程乡县南汉置敬州开寳四年改宣和二年赐郡名】南防【保昌郡本防州开寳四年加南字宣和二年赐郡名】贺【临贺郡】封【临封郡】新【新兴郡】南恩【恩平郡本恩州庆厯八年加南字】惠【宣和二年赐名博罗郡　按宋朝事实天禧五年改祯州为惠州舆地考亦云以犯仁宗御名故改宋史未详】曰广南西路领府二静江【始安郡静江军节度本桂州绍兴三年升为府】庆逺【龙水郡逺庆军节度本宜州宣和元年赐军额咸淳元年升为府】州三十五容【普寜郡寜逺军节度】邕【永寕郡建武军节度】融【融水郡大观三年升清逺军节度】象【象郡】昭【平乐郡】梧【苍梧郡】藤【感义郡】龚【临江郡】浔【浔江郡】柳【龙城郡】贵【懐泽郡】宾【安城郡】横【寜浦郡】化【陵水郡本辩州太平兴国五年改今名】高【高凉郡】雷【海康郡】钦【寜越郡】白【南昌郡】郁林【郁林郡】廉【合浦郡】琼【琼山郡政和元年建靖海军节度】平【懐逺郡崇寜四年于王口砦建懐逺军寻改为州宣和二年赐郡名】从【崇寜四年于中古州置格州五年改今名政和初废】允【崇寜四年于安口隘置州政和初废】庭【大观元年以宜州河池县置州四年废】孚【大观元年以地州建隆县置州宣和三年废】溪【大观元年以宜州思恩县带溪砦置州四年废】镇【大观元年于琼州黎母山心置州赐静海军额政和元年废】地文兰防【以上四州俱崇寜五年纳土】观【大观四年于高峯砦置州绍兴四年观】隆兑【二州俱政和四年置宣和三年并废】军四南寜【本儋州熈寜六年废为昌化军绍兴中改今名】万安【万安即旧万安州熈寜七年废为军】吉阳【本崖州熈寜六年废为朱崖军绍兴中改今名】延徳【大观元年置军政和元年废】曰燕山府路领府一燕山【广阳郡永清军节度本唐幽州契丹为南京又改号燕京宋宣和四年改为燕山府并改郡名军额】州九涿【涿水郡威行军节度】檀【横山郡镇逺军节度】平【渔阳郡抚寜军节度】易【遂武郡】营【平卢郡】顺【顺兴郡】蓟【广川郡】景【滦州郡以上八州五代时皆陷契丹宋宣和四年复赐郡名军额】经【本蓟州玉田县宣和六年建为州】曰云中府路领府一云中【大同军节度本云州契丹为西京宋宣和五年収复改为云中府】州八武应朔蔚奉圣【本新州契丹改为奉圣州】归化【本毅州五代唐改为武州契丹改为归化州】儒嬀【以上八州五代时皆陷契丹宣和五年収复】大约自建隆初讫于治平之末州郡沿革无大增损熙寜始务辟土崇寜以来凿空驾虚驰骛于元符封域之表斥大土宇靡有寜歳凡所建州军闗城砦堡纷然莫可胜纪高宗南渡中原陕右尽入于金东画长淮西割商秦之半以散闗为界所存者两浙两淮江东西湖南北西蜀福建广东广西十五路而已今据宋史所定首京畿终燕云悉着于篇而宋之疆宇大畧可见矣










　　钦定续通志卷一百五
　　钦定四库全书
　　钦定续通志卷一百六
　　地理略【四】
　　辽
　　【臣】等谨案辽代地理分为五道其各道之州军城有直属京者有属之府者有属之州者今惟取属京之州军城悉着于篇其余各府州所领者概行省去以归简当
　　辽国其先曰契丹本鲜卑之地世居辽泽南控黄龙北带潢水冷陉屏右辽河堑左当元魏时有地数百里至唐达呼尔氏蚕食扶余室韦奚靺鞨之区地方二千余里唐太宗贞观三年以其地置元州寻置松模都督府建八部为州各置刺史徳吉部曰峭落州赫伯部曰弹汗州都呼部曰无逢州芳阿部曰羽陵州图勒彬部曰日连州芮奚部曰徒河州卓津部曰万丹州富部曰匹黎赤山二州以达呼尔氏库克为使持节十州军事迨于五代契丹约尼氏益强辟地东西三千里太祖以徳呼勒部之众代约尼氏起临潢建皇都更约尼氏八部曰达尔结部伊斯珲部舍珲部诺尔威部丕勒摩部纳古济部济勒锦部实衮部每部设刺史又西兼突厥东并渤海土宇日拓太宗援立石晋得燕云十六州以皇都为上京升幽州为南京改南京为东京圣宗城中京兴宗升云州为西京于是五京备焉又以征伐俘尸建州襟要之地加之私奴置投下州凡五道总京五府六【案府六谓定理率宾鐡利安定长岭镇海也而龙州亦曰黄龙府霸州亦曰兴中府开州亦曰开封府是有九府】州军城百五十有六上京道曰上京临潢府【本汉辽东郡西安平之地辽太祖神册三年城之名曰皇都天显十三年更名上京府曰临潢　按辽史本纪天显无十三年十三年即太宗防同元年也本纪书此在防同元年】道所辖州曰祖【天成军上节度本辽右八部实黙里地太祖建州】懐【奉陵军上节度本唐归城州地辽世宗大同元年置州】庆【元宁军上节度本太保山黒河之地圣宗建州】泰【徳昌军节度本契丹二十部族故牧之地后建州】长春【韶阳军下节度本鸭子河春猎之地兴宗重熙八年置州】乌【静安军刺史本乌丸之地辽建为州】永【永昌军观察景宗干亨三年置】仪坤【启圣军节度本契丹右大部地太祖建为州】龙化【兴国军下节度本汉北安平县地辽太祖置州】降圣【开国军下刺史本大部落东楼之地穆宗建州】饶【匡义军中郎度本唐饶乐府地页观中置松漠府辽太祖建州】又投下州曰徽【宣徳军节度景宗女秦晋大长公主置】懿【广顺军节度圣宗女燕国长公主置】渭【髙阳军节度秦国王隆庆女韩国长公主置】壕【本辽东西安平县地国舅宰相置州】原【本辽东北安平县地国舅金徳置州】福【本辽东北安平县地国舅萧寕置州】横【木辽阳县地国舅萧克忠置州】凤【本藁离国故地渤海之安寕郡境南王府五帐分地】遂【本髙州地南王府五帐放牧于此】丰【本辽泽大部落约尼氏赛音牧地】顺【本辽队县地横帐南王府建州】闾【罗古王牧地】松山【本辽泽大部落横帐布库王牧地】豫【横帐陈王牧地】寜【本达呼尔氏勒特山横帐固宁王牧地】又边防州曰静【观察本泰州之金山天庆六年升】镇【建安军节度本古哈屯城统和二十二年置】招【绥逺军刺史开泰二年置】城曰和坦【本回鹘哈屯城】静边【本契丹二十部族水草地】皮被河塔里珠【太康九年置】东京道曰东京辽阳府【本朝鲜之地后为渤海大氏所有号中京显徳府辽太祖天显三年升为南京十三年改为东京府曰辽阳】道所辖府曰率宾【刺史故率宾国地渤海置府　案渤海置府据唐书渤海增入】定理【刺史故挹娄国地渤海置府　案渤海置府据　盛京通志増入】铁理【刺史故铁利国地】安定长岭镇海【防御】黄龙【亦曰龙州本渤海扶余府辽太祖改置】开封【亦曰开州镇国军节度本濊貊地髙丽为庆州渤海为东京龙原府辽圣宗开泰中置】州曰定【保寕军髙丽置】保【宣义军节度髙丽置】辰【奉国军节度本髙丽益牟城渤海改为盖州又改辰州】卢【徳军刺史本渤海杉卢郡】铁【建武军刺史本汉安市县髙丽为安市城渤海置州】兴【中兴军节度本汉海宜县地渤海置州】汤【本汉襄平县地】崇【隆安军刺史本汉长岑县地渤海置州】海【南海军节度本沃泪国地髙丽为沙卑城渤海号南京南海府】渌【鸭渌军节度本髙丽故国渤海号西京鸭渌府】显【奉先军上节度本渤海显徳府地辽世宗置州】宗【下刺史圣宗置】干【广徳军上节度本汉无虑县地圣宗统和三年置】贵徳【寕逺军节度本汉襄平县地辽太宗时察克以所俘汉民置后没入焉】沈【招徳军中节度本挹娄国地渤海置州】集【怀众军下刺史本汉险凟县地髙丽为霜岩县渤海置州】广【防御汉属襄平县髙丽为当山县辽太祖建铁利州圣宗开泰七年改今名】辽【始平军下节度本佛寕国城渤海为东平府辽太祖改为州】遂【刺史本渤海美州地辽访采使耶律佛徳置州穆宗时没入焉】通【安逺军节度本扶余国王城渤海号扶余城辽太祖改龙州圣宗改今名】韩【东平军下刺史本藁离国髙丽置郑颉府辽太祖置三河榆河二州圣宗并二州置韩州】双【保安军下节度本挹娄故地渤海置安定郡额里森王置州后没入焉】银【富国军下刺史本渤海富州辽太祖改今名】尚【镇逺军下节度本汉襄平县地辽太祖置州案本志下文又有尚州据金史地里志铜山县注作同州镇安军疑此尚字为同字之讹镇安镇逺则未知孰是也】咸【安东军下节度本髙丽铜山县地渤海置铜山郡辽闲泰八年置州】信【彰圣军下节度本越喜故城渤海置懐逺府辽开泰初置州按金史地理志作开泰七年建】　宾【懐化军节度本渤海城辽统和中升州】湖【兴利军刺史渤海置】渤【清化军刺史渤海置】郢【彰圣军刺史渤海置】铜【广利军刺史渤海置】洓【刺史渤海置】冀【永安军圣宗置】东【以渤海户置】尚【以渤海户置】吉【福昌军刺史】麓【下刺史渤海置】荆【刺史】懿【寕昌军节度太平三年越国公主置道宗清宁七年进入】媵【昌永军刺史】宁【观察统和二十九年置】衍【广安军防御】连【徳昌军刺史】归【观察太祖平渤海置】苏【安复军节度本髙丽南苏辽兴宗置州】复【懐徳军节度兴宗置】肃【信陵军刺史重熙十年置】安【刺史】荣率荷源渤海宁江【混同军观察济寕中置】河【徳化军】祥【瑞圣军节度兴宗置】城曰顺化【向义军下刺史开泰三年置】来逺【统和中置】中京道曰中京大定府【本汉新安平县唐置饶乐都督府辽统和和二十五年城之号曰中京府曰大定】所辖府曰兴中【彰武军节度本唐营州辽太祖改建霸州重熙十年升为府】州曰成【兴府军节度晋国长公主置军曰长庆初上京后改军名来属】宜【崇义军上节度本辽西絫县地兴宗置州】锦【临海军中节度本汉辽东无虑县慕容皝置西乐县辽太祖置州】川【长寕军中节度本唐青山县地辽太祖弟明王安□置白川州后没入者曰川州】建【保静军上节度本唐昌乐县辽太祖置州】来【归徳军下节度本唐瑞州故地辽圣宗太平元年置州】南京道曰南京析津府【本幽州唐置大都督府五代晋以辽有援立之功割幽州等十六州以献太宗升为南京府曰幽都开泰元年改今名】道所辖州曰平【辽兴军上节度】西京道曰西京大同府【本云州石晋割献辽重熙十三年升为西京府曰大定】道所辖州曰丰【天徳军节度本唐丰州都督府辽太祖神册五年复为州】云内【开逺军下节度本中受降城地辽初置代北云朔招讨司改云内州　按续与地考及古与纪要并云辽置开逺军清寕初改云内州】宁边【镇西军下刺史本唐隆镇辽置州】奉圣【武定定军上节度本唐新州晋割献太宗更今名】蔚【忠顺军上节度石晋割献升军】应【彰国军上节度】朔【辽升顺义军节度】东胜【武兴军下刺史】金肃【重熙十二年置】军曰天徳【天徳军节度使】河清【重熙十二年置】其地东至于海西至金山暨于流沙北至胪朐河盖幅员万里云











　　钦定续通志卷一百六
　　钦定四库全书
　　钦定续通志卷一百七
　　地理畧【五】
　　金
　　金之先世居肃慎地太祖起兵伐辽攻黄龙府南取辽阳进克临潢拔中京又西掠云中乃入居庸并幽冀还都防宁建国号金太宗时尽得辽故地于是遣将分徇河南州县执宋二帝闗陜小东以次俱下寻破西京宋高宗南渡乃立刘豫于河南既又取之而长淮以北悉为版宇其壤地封疆东极吉林密雅呼达噶之境北自扶余路之北三千余里和洛和穆昆地为边右旋入泰州博勒郭所浚界壕而西经临潢金山跨庆桓抚昌浄州之北出天山外包东胜接西夏逾黄河复西厯葭州及米脂寨出临洮府防州积石之外与生羌地相错复自积石诸山之南左折而东逾洮州越盐川堡循渭至大散闗北竝山入京兆络商州南以唐邓西南皆四十里取淮之中流为界而与宋为来里袭辽制建五京置十四总管府是为十九路上京路领府二曰防宁【留守司即哈尔呼之地金之旧土也初为防宁州太宗天眷元年升为府号上京】隆安【利涉军节度使本辽黄龙府金天眷三年改为济州世宗大定二十九年改为隆州宣宗贞祐初升为府】州二曰肇【武兴军招讨司旧珠赫店太宗天防八年建州】信【彰信军刺史】路五曰扶余【节度】海兰【初置总管府后改为尹】率宾【节度本辽率宾府金天防二年为路】哈斯罕【节度】和啰噶【节度】司一曰乌克苏喇【招讨司】咸平路领府一曰咸平【总管府本辽咸州金海陵天徳二年升为府】州一曰韩【刺史】东京路领府一曰辽阳【留守司】州六曰澄【南海军刺史本辽海州金天徳三年改今名】沈【昭徳军刺史】贵徳【刺史】葢【奉国军节度本辽辰州金章宗明昌四年改今名】复【刺史】来逺【本辽来逺城金大定中升为州】路一曰博索【初置总管府后改为尹】兆京路领府四曰大定【留守司本辽中京金贞元元年改为北京】广宁【镇寕军节度使本辽显州金天辅七年升为府】兴中　临潢【初置总管府为临潢路大定后罢】州十曰利【刺史】义【崇义军节度使本辽宜川金海陵天徳三年更今名】锦【临海军节度】瑞【归徳军节度本辽来州金天徳三年更为宗州泰和六年改今名】懿【宁昌军节度】建【保靖军刺史】全【盘安军节度章宗承安二年置】庆【立宁军刺史】兴【宁朔军节度本辽北安州兴化军兴化县金承安五年升为州】泰【昌徳军节度】西京路领府二曰大同【留守司】徳兴【本辽奉圣州金大安元年升为府】州十四曰丰【天徳军节度】【刺史】净【刺史大定十八年置】桓【刺史】抚【镇宁军节度】昌【案金史志云天辅七年降为建昌县明昌七年以徇复置而不详其初置年月别无可考谨附识】宣徳【刺史本辽归化州金大定七年改今名】朔【顺义军节度】武【刺史】应【彰国军节度】蔚【忠顺军节度】云内【开逺军节度】宁边【刺史】东胜【刺史】中都路领府一曰大兴【辽析津府金贞元元年改今名】州十三曰通【刺史天徳三年升潞县置】蓟【刺史】易【刺史】涿【刺史】顺【刺史　案以上四州辽皆府金升谨附识】平【兴平军节度】滦【刺史　案滦州辽旧平州金升谨附识】雄【永定军节度】霸【刺史】保【顺天军节度】安【刺史宋顺安军金天防七年升为州】遂【刺史宋广信军金天防七年升为州】安肃【刺史宋安肃军金天防七年升为徐州天徳三年改今名】南京路领府三曰开封【留守司】归徳【宣武军本宋应天府归徳军金天防八年改用军名为府】河南【宋西京金兴定元年升为中京改府名曰金昌】州十九曰睢【刺史本宋拱州金天徳三年改今名】单【刺史】寿【刺史】陜【防御】邓【武胜军节度】唐【刺史】裕【本宋唐州方城县舍泰和八年升为州】嵩【刺史本宋顺州金天徳三年改今名】汝【刺史】许【昌武军节度】钧【刺史本宋阳瞿县金大定二十二年升为州】亳【防御】陈【防御】蔡【防御】息【本宋蔡州新息县金泰和八年升为州】郑【防御】颍【防御】宿【防御】泗【防御】河北东路领府一曰河间【总管府】州八曰蠡【刺史本宋永宁军金天会七年升为宁州天徳三年改今名】莫【刺史】献【刺史本宋河间府乐寿县金天防七年升为寿州天徳三年改今名】冀【安武军节度】深【刺史】清【防御】沧【横海军节度案元史地理志横海作临海谨附识】景【刺史本唐景州宋为永静军金初复为州】河北西路领府三曰真定【总管府】彰徳【彰徳军节度本宋相州金明昌三年升为府】中山【定武军节度】州九曰威【刺史本宋井陉县金天防七年升为州】沃【刺史本宋赵州后升为庆源府金天徳三年更名仍为州】邢【安国军节度本唐州宋升为信徳府金天防七年复旧】洺【防御】磁【刺史】祁【剌史】卫【河平军节度】濬【防御】滑【刺史】山东东路领府二曰益都【总管府本宋青州全初更名升为府】济南州十一曰潍【刺史】滨【刺史】沂【防御】密海【刺史】莒【刺史本宋城阳军金大定二十二年升为城阳州二十四年改今名】棣【防御】淄【刺史】莱【定海军节度】登【刺史】宁海【刺史本宁海军大定二十二年升为州　案山东通志金明昌中于牟来县置宁海军后升为州史文未晰谨附识】山东西路领府一曰东平【总管府】州九曰济【刺史】徐【武宁军节度】邳【刺史本宋淮阳军金贞祐三年更名升为州】滕【刺史本宋滕阳军金大定二十二年升为滕阳州二十四年改今名】博【防御】兖【泰定军节度本兖州宋升为袭庆府金大定十九年复为州】泰安【刺史本兖州奉符县金大定二十二年升为州】徳【防御】曹【刺史本曹州宋升兴仁府金复旧为州】大名府路领府一曰大名【总管府】州三曰恩【刺史】濮【刺史】开【刺史本澶州宋升为开徳府金皇统四年更名降州】河东北路领府一曰太原【总管府】州十三曰晋【兴定四年以寿阳县西张寨置】忻【刺史】平定【刺史本宋平定军金大定二年升为州】汾【汾阳军节度】石【刺史】葭【刺史本宋晋宁军金大定二十二年升为晋寕州二十四年更今名】代【震武军节度】隩【本宋火山军金大定二十二年升为火山州后改今名】宁化【刺史本宋宁化军金大定二十二年升为州】岚【镇西军节度】岢岚【防御本宋岢岚军金大定二十二年升为州】保徳【防御本宋保徳军金大定二十二年升为州】管【防御本宋宪州金天徳三年改今名】河东南路领府三曰平阳【总管府】河中【防国军节度】晋安【绛阳军节度本宋绛州金兴定二年升为府】州九曰隰【刺史】吉【本宋慈州金天徳三年改为耿州明昌元年更今名】解【实昌军节度】泽【忠昌军节度】潞【昭徳军节度本潞州宋升为隆徳府金复旧为州】辽【刺史】沁【义胜军节度本宋威胜军全天防六年升为州】怀【沁南军节度】孟【防御】京兆府路领府一曰京兆【总管府】州六曰商【防御】虢【刺史】干【刺史本干州宋政为醴州金天徳三年复旧名】同【安国军节度】耀【刺史】华【金安军节度】凤翔路领府二曰凤翔【总管府】平凉【平凉军节度本宋渭州金大定二十六年改名升为府】州四曰徳顺【陇安军节度本宋徳顺军金皇统二年升为州】镇戎【刺史本宋镇戎军金大定二十二年升为州】秦【镇逺军节度】陇【防御】鄜延路领府一曰延安【总管府】州五曰丹【刺史】保安【刺史本宋保安军金大定二十二年升为州】绥徳【刺史本宋绥徳军金大定二十二年升为州】鄜【保大军节度】坊【刺史】庆原路领府一曰庆阳【总管府】州五曰环【刺史】宁【刺史】邠【靖难军节度】原【刺史】泾【彰化军节度】临洮路领府一曰临洮【总管府本宋熙州金皇统二年改名升为府】州六曰积石【刺史本宋积石军金大定二十二年升为州】洮【刺史】兰【刺史】巩【通远军节度】防【刺史】河【平西军节度】总京府州凡百七十有九而西北之各部族节度详衮羣牧不在其数焉












　　钦定续通志卷一百七
　　钦定四库全书
　　钦定续通志卷一百八
　　地理畧【六】
　　元
　　元起朔漠并西域平西夏臣高丽定南诏太宗六年灭金得中原州郡世祖至元十三年平宋全有版图踵辽金故迹仍都于燕立中书省一统山东西河北之地谓之腹里行中书省十有一曰岭北曰辽阳曰河南曰陜西曰四川曰甘肃曰云南曰江浙曰江西曰湖广曰征东分镇藩服中书省路二十九曰大都【金大兴府元世祖至元九年改置】曰上都【唐奚契丹地金置恒州元世祖中统元年为开平府五年加号上都至元五年升为路】曰兴和【金抚州元中统三年改升路】曰永平【金平州元大徳四年改升路】曰徳宁曰浄州曰泰宁曰集宁曰应昌曰全宁曰宁昌【案元史忠以上七路皆缺今考浄州本仍金之旧集宁则金抚川属县特未知元于何年升置改耳谨附识】曰保定【金保州元至元十二年改升路】曰真定【金真定府元至元中改为路】曰顺徳【金邢州元中统三年改升顺徳府至元二年改为路】曰广平【金洺州元至元十五年改升路】曰彰徳【金彰徳府元至元中改路】曰大名【金大名府元改路】曰懐庆【金懐州元延祐六年改升路】曰卫辉【金卫州元中统元年改升路】曰河间【金河间府元至元二年改路】曰东平【金东平府元至元九年改路】曰东昌【金博州元至元十三年改升路】曰济寕【金济州元至元八年改升府十六年改为路】曰益都【金益都府元初改路】曰济南【金济南府元初改路】曰般阳【旧淄州元初升为路至元二年改淄莱路二十四年改今名】曰大同【金大同府元至元二十五年改路】曰冀寕【金太原府元大徳九年改置】曰晋寕【金平阳府元大徳九年改置】直省之州八曰曺曰濮曰髙唐【金博州属县元至元中升为州】曰泰安曰徳曰恩曰冠【金大名府冠氏县元至元六年升为州】曰寜海岭北行中书省路一曰和寕【旧名和林元初建都于此立元昌路皇庆元年更名】辽阳行中书省路七曰辽阳【金辽阳府元至元二十五年改路】曰广寕【金广寕府元至元十五年改路】曰大寕【金大定府元至元七年改置】曰东寕【本髙句骊地元至元八年置东寕府十三年升为路】曰沈阳【金沈州元元贞二年改升路】曰开元【金防寕府元至元二十三年改置案元史志开元路即金会寕府又云开元万户治黄龙府考辽黄龙府金改为隆州非会寕也开元西北曰会寕府西曰黄龙府是防寕黄龙与开元相近而非即开元地也今仍其旧而识之】曰合兰府硕达勒达等路【金扶余海兰率璸和啰噶等路及肇隆信三州之地】直省之府一曰咸平河南江北行中书省路十二曰汴梁【金开封府元至元二十五年改置】曰河南【金金昌府元初改为路】曰襄阳【宋襄阳府元至元中改为路】曰蕲州【宋蕲州元至元中升为路】曰黄州【宋黄州元至元十四年升为路】曰庐州【宋庐州元至元十四年升为路】曰安丰【宋寿春府安豊县后建为军元至元十四年升为路】曰安庆【宋安庆府元至元十四年改为路】曰州【宋州元至元十四年升为路】曰淮安【宋楚州后改淮安州元至元二十年升为路】曰中兴【米江陵府元天厯二年改置】曰峡州【宋峡州元至元十七年升为路】直省之府七曰南阳【金南阳县后升为申州元至元八年升为府】曰汝寕【金蔡州元至元三十年改升府】曰归徳曰髙邮【宋髙邮军元至元十四年升为髙邮路总管府二十年改为府】曰安陆【宋郢州元至元十三年改升府】曰沔阳【宋复州元至元十三年升为路十五年更名为府】曰徳安州一曰荆门【宋荆门军元至元十四年升为府十五年降为州】陜西行中书省路五曰奉元【金京兆府元至元十六年改安西路皇庆元年更今名】曰延安【金延安府元初改为路】曰兴元【宋兴元府元改为路】曰河州【金河州元升为路】曰图沙玛直省之府五曰凤翔曰巩昌【案元史志金为巩昌府考金史地理志止称巩州则是元时始升为府也谨附识】曰平凉曰临洮曰庆阳州二十七曰邠曰泾曰开成【金镇戎州元至元十年升为开成府至治三年降为州】曰庄浪【沿革阙元初置荘泿路大徳八年降为州】曰秦曰陇曰寕曰定西曰镇原【金原州元初更今名】曰西和曰环曰金曰静寕【金徳顺州元初更今名】曰兰曰防曰徽【宋凤州河池县元初别置南凤州至元中更今名】曰阶曰成【唐旧州宋改同庆府元复旧名】曰金洋【本兴元路二州元初有□李二将挈民户归附令迁至成州自行金洋州事】曰雅曰黎曰茂曰洮曰贵徳【金积石州西界元初置州】曰岷【宋故岷州地元初复置】曰铁曰文【案宋有文州元志无之惟有礼店文州军民府意即宋之文州又明志文县注云本元文州是元自有文州而史阙之也今谨补入以符二十七州之数而附识之】四川行中书省路九曰成都【宋成都府元改为路】曰嘉定【宋嘉州后升嘉定府元至元十三年改为路】曰广元【宋利州元至元十四年改置】曰顺庆【宋果州后升顺庆府元至元二十年改为路】曰永寕【宋泸州江安合江二县地元至元二十五年置路】曰重庆【宋重庆府元至元十六年改为路】曰夔【宋夔州元至元十五年升为路】曰叙州【宋叙州元至元十八年升为路】曰马湖【古牂牁属地旧名马湖部元至元十三年内附置路】直省之府三曰潼川曰懐徳【沿革阙】曰绍庆甘肃行中书省路七曰甘州【唐甘州张掖郡宋初为西夏所据改镇夷郡元初复为甘州至元八年升为路】曰永昌【唐凉州武威郡宋初为西凉府后入西夏元初仍为府至元十五年改为路】曰肃州【唐肃州酒泉郡宋初入西夏元至元七年改升路】曰沙州【唐沙州炖煌郡宋初入西夏元至元十四年复立州十七年升为路】曰额齐纳【汉居延故城西夏立威福军元至元二十三年立为路】曰寕夏【唐夏州朔方郡宋初入西夏元至元八年立西夏中兴路二十五年更今名】曰乌拉海【阙】直省之州二曰山丹【唐删丹县宋初入西夏置甘肃军元至元六年为山丹城讹删为山二十二年升为州】曰西宁【唐时没于吐蕃号青唐城宋改为西寕州元初为章吉驸马分地至元二十三年立州】云南行中书省【云南故滇王国汉武开置益州蜀汉置云南郡唐为姚州后没于南诏元宪宗五年取其地至元十三年立行省】路三十七曰中庆【大理国曰善阐府元宪宗五年立万户府至元十三年改置】曰威楚开南【俄碌夷地爨酋威楚居此后附蒙氏曰威楚郡元宪宗六年立万户至元八年改为路】曰武定【唐姚州大理国罗婺部元宪宗七年立万戸至元八年为北路十二年政本路】曰鹤庆【大理国曰谋统郡元宪宗三年立鹤州七年立二千戸至元二十三年改升为路】曰云逺【本南话香柏城地元元贞二年置路】曰广南【阙】曰丽江【本越嶲郡西徼地后为越析诏所有继入南诏元至元十三年改置路】曰东川【大理国□畔部元宪宗时立万戸至元十五年改军民府二十八年置路】曰茫部【至元中置】曰孟杰【泰定三年置　案元志自东川路至此沿革皆阙今据王圻续通考及一统志补之又按续通考云八百媳妇请官守置木安孟杰二路于其地而元志但有孟杰路无木安路明史志云元志孟须路属八百宣慰司元志亦不载大抵元史多冇失漏谨附识】曰普安【古夜郎地唐为盘州爨酋据之号于失部元宪宗七年立万戸至元十三年改置路】曰曲靖【唐曲靖二州南诏东爨乌蛮居之元宪宗六年立万户至元十三年改置路】曰澂江【唐羁縻牂州大理国罗伽部元宪宗六年立万戸至元三年改万戸为中路十六年改今名】曰普定【本罗甸普里部元改普定府大徳七年升为路】曰建昌【唐中都府治越嶲防诏立城曰建昌府元至元十二年改为路】曰徳昌【本南诏阿屈部元至元二十三年立为路】曰防川【大理曰防川府元至元十四年改为路】曰临安【唐牂州防氏号通海郡段氏号秀山郡元宪宗六年立万户至元八年改为南路十三年又改今名】曰广西【东爨乌蛮弥鹿等部所居元宪宗七年内附至元十二年置路】曰元江【古西南夷地阿僰诸部蛮据之名威逺睒元至元二十五年置路】曰大理【本汉楪榆县地唐于昆明之弄栋州置姚州都督府南诏防氏立都于此本号大礼国后郑赵杨三氏互相簒夺至段思平改礼为理元宪宗六年立上下二万户至元七年并为路　案王圻续通考云天厯间升姚州为姚安路元志失载谨附识】曰防怜曰防莱【至元二十七年以防怜甸为防怜路防莱甸为防莱路】曰柔逺【本僰蛮地元至元十三年置路】曰茫施【本茫施蛮地元至元十三年置路】曰镇康【本焚蛮地元至元十三年置路】曰镇西曰平缅曰麓川【以上三路皆白蛮地元至元十三年置路】曰木连【至正二十六年置】曰防光曰木邦【旧名孟都一名孟邦至元二十六年置路】曰孟定【旧名景麻至元二十六年置路】曰谋粘【泰定三年置】曰孟隆【泰定三年置】曰木朶【至元三十年以木朶甸置】曰防兀【案元志自木连以下并阙今据王圻续通考及明史地理志补入】直省之府二曰仁徳【本乌蛮新丁部语讹为仁地元宪宗六年立万戸至元十三年改置府】曰柏兴【唐昆明县大理曰香城郡元至元二十七年置府】江浙行中书省路三十曰杭州【宋临安府元至元十五年改为路】曰湖州【宋湖州元至元十三年升为路】曰嘉兴【宋嘉兴府元至元十三年改为路】曰平江【宋平江府元至元十三年升为路】曰常州【宋常州元至元十四年升为路】曰镇江【宋镇江府元至元十三年升为路】曰建徳【宋建徳府元至元十四年改为路】曰庆元【宋庆元府元至元十四年改为路】曰衢州【宋衢州元至元十三年升为路】曰婺州【宋婺州元至元十三年升为路】曰绍兴【宋绍兴府元至元十三年改为路】曰温州【宋瑞安府元至元十三年改为路】曰台州【宋台州元至元十四年升为路】曰处州【宋处州元至元十三年升为路】曰宁国【宋寕国府元至元十四年改为路】曰徽州【宋徽州元至元十四年升为路】曰饶州【宋饶州元至元十四年升为路】曰集庆【宋建康府元天厯二年改为路】曰太平【宋太平州元至元十四年升为路】曰池州【宋池州元至元十四年升为路】曰信州【宋信州元至元十四年升为路】曰广徳【宋广徳军元至元十四年升为路】曰福州【宋福州元至元十五年升为路】曰建宁【宋建寕府元至元二十六年改为路】曰泉州【宋泉州元至元十五年升为路】曰兴化【宋兴化军元至元十四年升为路】曰邵武【宋邵武军元至元十三年升为路】曰延平【宋南剑州元至元十五年升为路大徳六年更今名　案大徳六年据福建通志】曰汀州【宋汀州元至元十五年升为路】曰漳州【宋漳州元至元十六年升为路】直省之府一曰松江【宋秀州华亭县元至元十四年升为府十五年更今名】州二曰江阴【宋江隂军元至元十四年升为路后降为州】曰铅山【宋信州铅山县元至元二十九年升为州】江西行中书省路一十八曰龙兴【宋隆兴府元至元二十一年改为路】曰吉安【宋吉州元元贞元年改升路】曰瑞州【宋瑞州元至元十四年升为路】曰袁州【宋袁州元至元十九年升为路】曰临江【宋临江军元至元十四年升为路】曰抚州【宋抚州元至元十四年升为路】曰江州【宋江州元至元十四年升为路】曰南康【宋南康军元至元十四年升为路】曰赣州【宋赣州元至元十四年升为路】曰建昌【宋建昌军元至元十四年升为路】曰南安【宋南安军元至元十四年升为路】曰广州【宋广州元至元十五年升为路】曰韶州【宋韶州元至元十五年升为路】曰惠州【宋惠州元至元十六年升为路】曰南雄【宋南雄州元至元十五年升为路】曰潮州【宋潮州元至元十六年升为路】曰徳庆【宋徳庆府元至元十七年改为路】曰肇庆【宋肇庆府元至元十七年改为路】直省之州九曰南丰【宋建昌军南丰县元至元十九年升为州】曰英徳【宋英徳府元降为州】曰梅曰南恩曰封曰新曰桂阳【宋桂阳县元至元十九年升为州】曰连曰循湖广行中书省路三十二曰武昌【宋鄂州元大徳五年改升路】曰岳州【宋岳州元至元十三年升为路】曰常徳【宋常徳府元至元十四年改为路】曰澧州【宋澧州元至元十四年升为路】曰辰州【宋辰州元至元中升为路】曰沅州【宋沅州元至元十四年升为路】曰兴国【宋兴国军元至元十四年升为路】曰靖州【宋靖州元至元十三年升为路】曰天临【宋潭州元至元十四年升为路天厯二年更今名】曰衡州【宋衡州元至元十四年升为路】曰道州【宋道州元至元十四年升为路】曰永州【宋永州元至元十四年升为路】曰郴州【宋郴州元至元十四年升为路】曰全州【宋全州元至元十四年升为路】曰寳庆【宋寳庆府元至元十四年改为路】曰武冈【宋武冈军元至元十四年升为路】曰桂阳【宋桂阳军元至元十四年升为路】曰静江【宋静江军元至元十五年升为路】曰南宁【宋邕州元至元十六年升为路泰定元年更今名】曰梧州【宋梧州元至元十六年升为路】曰浔州【宋浔州元至元十六年升为路】曰栁州【宋栁州元至元十六年升为路】曰思明【宋羁縻思明州邕州元至元二十四年升为路】曰太平【宋太平寨邕州元至元二十九年升为路】曰田州【宋羁縻田州邕州元升为路】曰来安曰镇安【案以上五路元志皆不详沿革今之宋史地理志取其有可考者注明各路之下而来安镇安之名宋皆无之王圻续通考及明一统志并云宋于镇安洞建右江镇安军民宣抚司是宋邕州右江本有是洞而史失之也以镇安例推之并可知来安亦不出宋左右江羁縻之地也谨附识】曰雷州【宋雷州元至元十五年升为路】曰化州【宋化州元至元十五年升为路】曰髙州【宋髙州元至元十五年升为路】曰钦州【宋钦州元至元十五年置安抚司十七年升为路】曰亷州【宋亷州元至元十七年升为路】直省之府三曰汉阳【宋汉阳军元至元十四年升为府】曰平乐【宋昭州元改升府】曰定逺【沿革阙】州十三曰归曰茶陵【宋茶陵军元至元十九年升为州】曰耒阳【宋衡州耒阳县元至元十九年升为州】曰常宁【宋衡州常寕县元至元十九年升为州】曰郁林曰容曰象曰宾曰横曰融曰藤曰贺曰贵安抚司十五曰庆逺【宋庆逺府元至元十三年置司】曰干寕【宋琼州元天厯二年置司】曰罗畨曰程畨曰金石畨曰卧龙畨曰大龙畨曰小龙畨曰洪畨曰方畨曰卢畨曰顺元曰思州【宋旧州元初置司】曰播州曰葛蛮【自罗畨以下至此皆八畨顺元蛮夷官】军三曰南寕曰万安曰吉阳征东行中书省统髙丽国府二曰潘阳曰躭罗大率以省领路以路领州领县而腹里或有以路领府府领州州领县者其府与州又有不路而直省者其地葢北逾阴山西极流沙东际辽左南越海表云








</div>
    <div class="pagination">
<a href="钦定续通志_page62.html">上一页</a><span>...</span><a href="钦定续通志_page58.html">58</a><a href="钦定续通志_page59.html">59</a><a href="钦定续通志_page60.html">60</a><a href="钦定续通志_page61.html">61</a><a href="钦定续通志_page62.html">62</a><span class="current-page">63</span><a href="钦定续通志_page64.html">64</a><a href="钦定续通志_page65.html">65</a><a href="钦定续通志_page66.html">66</a><a href="钦定续通志_page67.html">67</a><a href="钦定续通志_page68.html">68</a><span>...</span><a href="钦定续通志_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
