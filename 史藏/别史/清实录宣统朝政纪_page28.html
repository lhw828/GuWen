<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 28 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 28 页/共 148 页</h1>
    <div class="content">
○考察宪政大臣于式枚奏普鲁士议院权限、责任、种类、组织、地位、权利、义务、原因、办法、细则。综其大纲。一曰法律定义。其权限已载在宪法。不以解释有异同。而使权限有张弛。一曰成立沿革。自联合八省议会。等级分明。而国民会与之抗。顾以数百年之王室。政权坚固之政府。不能摇撼。于是国民会败。而钦定宪法出矣。自立宪至今。国会解散一次。因议用兵而议院不从耳。一曰两院缔构。联合会本分两部。一为王族及侯伯。一为三阶级代表。是为今两院基础。上院全出任命。下院全出选举。然若何而得明达公正之人。若何而权利义务均配无毫忽之差。则从来无完善法。故惟从其形以为类别。而多悬其格以备包容。一曰国会权限。其权限常与国王政府之权为张弛。原分四类。曰立法。曰国债。曰豫算。曰税率。议立法者。有合议有承诺。有审查之别。议国债者。有长期、短期之别。议豫算者。先提付下院。而上院只能可否全案。不得逐条抽驳。议税率者。凡变更及新设。非经国会协赞。明布法律。不得徵收。四类之外。又有非常特例。如议定摄政。有徒存空文。如弹劾大臣。有事属应为。而权无强迫。如求大臣列席说明。以及上奏国王。受理吁请及派遣调查委员之类。均列于宪法。以上诸项。或决一事之可否。或徵一时之意向。或为非常之局。或为应有之义。至召集解散。自国王言之为大权。自国会言之为事例。又非前数项之比矣。又奏、近世选举法不出三端。曰从血■乣。曰从贤。曰从其势之所重。从血■乣者。普通选举是也。而其弊往往变为从党。则争权利有以致之也。从贤者适与相反。顾若何而后为贤。必先求一至公无私网罗无遗之格。绝营运侥幸。去偏徇剧争。而后名实相符。若从重势者。其势本起于自然。而法乃从之。不问贤愚血■乣寡也。财力聚于少数人。则势重而法亦玩。故从血■乣从贤或有敝。能以选举法救之。从势之敝。则非选举所能救者矣。今之多数投票选举法。最宜于新立宪国。普国上下院选举法。皆不用从血■乣之制。上院以从势为主。而参用贤制。下院三级法。实矫贵族民党两偏重之势。而一以贫富为断。则其法亦不纯。窃谓当以有无财产为有无选举权。而不以财产多寡为选举权多寡。则持平矣。均下宪政编查馆知之。　　

○驻藏办事大臣联豫。帮办大臣温宗尧奏、筹办西藏事宜。一开辟商埠。去年九十月已将江孜。亚东两埠先行开办。惟开埠之后。急设警察。以期英兵早撤。噶大克一埠。离藏较远。俟派员测量后。按照约内界址。租地酌办。一添练新兵。川粤拨来银二十万。先练达木兵一营。再从三十九族选练。逐渐扩充。去年五月已设武备速成学堂。至于编定营制。二年更换一次。旧者作为续备。新者另募再练。但须每年部拨饷银五十万。一察台驻兵。察木多虽久隶川属。仍由该处之呼图克图管理。乍了亦然。此次赵尔丰止宜添兵驻扎。善为开导。谓保护地方。不干涉其财赋。否则隶黄教者或反为达赖所使矣。或且与唐古特合谋拒我矣。一定路进兵。惟刻下尚未宣言。藏人抗否难料。故小路险阻。不如大路进退较易。或有阻滞。亦可改由三十九族前进。一兴办学堂。从前试办虽有十六所。系由捐廉捐款。难期普及。应加推广。拟作正开销。一筹垦荒地。藏中僧多民少。故荒地甚多。惟开垦必先移民。此事繁重。似宜稍缓。一开采矿山。西藏矿源甚富。弃之可惜且启外人觊觎。拟招商承办。但藏俗迷信风水。宜先由我属之三十九族地方办起。果有成效。藏人自欣羡乐从之。数者皆为切要之图。宜乘时并举。至于帮办大臣应仍驻前藏。拟添参赞一员驻后藏。遇有重要事件。大臣仍驰往办理抑奴才更有请者。旧章西藏僧俗入内地者。须领路票。今多不遵行。恐煽惑句结。即在其中。请申明旧章。以杜隐患。得旨、所筹各条办法。尚属妥慎周详。著照所请行。并随时会商赵尔丰妥为规画。以固边圉而收实效。　　

○给温哥佛地方商会关防。从农工商部请也。　　

○调镶红旗汉军副都统连魁为荆州左翼副都统。以镇国将军载＜目辟＞暒甫嗷＜夗贝＞为镶红旗汉军副都统。　　

○赏给日本派交南满洲电蝱滟戋田中次郎等二员三等第一宝星。牧直二等二员三等第三宝星。水川富车等三员四等双龙宝星。现月　　

○己未。命军机大臣世续署外务部会办大臣。调两江总督端方为直隶总督。兼北洋大臣。迅速来京。未到任前。以外务部会办大臣那桐署理。调两广总督张人骏为两江总督。兼南洋大臣。未到任前。著江甯布政使樊增祥护理。以山东巡抚袁树勋署两广总督。未到任前。著广东布政使胡湘林护理。以署顺天府府尹孙宝琦署山东巡抚。　　

○庚申。谕军机大臣等、给事中陈庆桂奏、明儒湛若水讲明正学。请从祀孔庙一摺。著礼部议奏。寻奏、湛若水学问著述。未足当精纯之目。立朝大节亦尚不无遗议。各衙门说帖主驳者多。从祀之处。拟毋庸议。从之。　　

○又谕、有人奏、广东械斗＜虘阝＞斲罚款。弊端甚多。请将主谋纠斗＜虘阝＞斲及凶手斗＜虘阝＞斲匪严办。不得仅以罚款或查封祠产了结等语。著袁树勋按照所奏各节。实力整顿。以除积弊而安良善。原片著钞给阅看。　　

○以会试重逢。予前任甘肃肃州镇总兵田在田加赏都统衔。　　

○辛酉。遣官祭关帝庙。　　

○谕军机大臣等、电寄联豫等、联豫、温宗尧电奏、乍了地方向系川属。拨归边务管辖。当无窒碍等语。即著归赵尔丰妥为管辖。应速派员前往晓谕。其添兵保护镇慑各事宜。仍著会商赵尔巽、联豫、温宗尧详慎布置。相机办理。至江卡现在既有建造营房、欲梗藏路之举。尤关紧要。应如何豫为防范。并著一并会商。妥筹办法。以防后患。　　

○东三省总督锡良奏、遵章在奉省公署内设宪政筹备考核处。下所司知之。　　

○又奏、东省土沃地旷。但农智未通。查有翰林院编修陈振先在美国大学农科毕业。拟调赴东省办理农务。允之。　　

○河南巡抚吴重喜■心奏、上年冬闲。因安庆兵变。豫省东南边境。与皖毗连。当即飞调防陆各军。分路防堵。溃兵闻风逃散。本年先后调回原防。各军经过沿途支应费用。拟作正开销。下部知之。　　

○以才堪大用。开复已革四川候补知府王瑚原官。留奉天补用。从东三省总督锡良请也。　　

○予故直隶总督杨士骧恤典。赠太子少保衔。寻予祭葬谥文敬。　　

○以绩学博施。赏给安徽桐城县故试用训导方元衡五品卿衔。　　

○赏给日本回国武员林二辅等六员二等第三宝星。园田元助等十二员三等第一宝星。太田顺次等十三员三等第二宝星。土屋重俊等三员三等第三宝星。摺包　　

○壬戌。内务府三院等处京察一等引见钤出人员。召见完竣。得旨、荣铨、锡麟、继铭、文荫、吉＜辶黎＞方■土、宗芳、多俊、增煦、清治、文明、联＜辶黎＞方■土、福启、联荣、恒敬均著交军机处记名以关差道府用。余均毋庸记名。　　

○度支部奏。论盐法者每谓欲裕税课。必以恤穴■士■黾保商便民三者为要义。近来淮浙等处场产日衰。借运东盐芦盐。以济岸食。而各岸销市。亦颇有疲滞之区。产衰则穴■士■黾困。销滞则商困。加以运艰费钜。售价增昂。而民闲亦困。私枭乘之。现在两淮两浙盐务颇形疲敝。拟由臣部遴派专员。驰赴两处产盐销盐及引界毗连各地。择要调查。并知照陆军部及直隶总督饬员赴部。会同前往。往返川资。由部发给。沿途官商毋庸供应。俟查竣回部。如有变通尽利之处。再行筹拟办法。从之。　　

○湖广总督陈夔龙奏、湖北矿政调查局。经派司道充当总会办。按之矿章。凡人民禀请探矿开矿一切事宜。均须督同地方官察度办理。劝业道系实缺监司大员。事有专属。监督较易。自当遵章归并。一切文卷移交劝业道管理。该局即日裁撤。前发关防呈销。又奏、鄂省官办硝磺。先由善后局招商。发给执照采选。往往迟延。或运不足数。近年兵工钢药厂制炼镪水。需磺尤夥。自设矿政调查局后。即归该局兼办。察度需用数目。先期济运。并委员圈山开采。稽察私贩。此次裁局归劝业道管理。应将硝磺划出专办。名曰硝磺总局。刊刻关防。派专员办理。以供兵工钢药厂之用。均下部知之。摺包　　

○又奏、湖北自光绪三十年将新案赔款捐留办各州县学堂。名为赔款改学堂捐。三十三年复因学务公所岁入学款。自铜币赢余。经部提拨。不敷甚钜。饬将赔款改学堂捐酌提五成。充省城办学经费。除宣恩、来凤、咸丰、建始、归州、长阳、长乐、兴山、巴东、竹山、竹溪、保康十二州县、及鹤山■夆直隶厅地方。均系瘠苦。原派捐款无多。准其全数存留自办学务外。其余各厅州县一律提拨五成。计实应解钱四十二万二千余串。行之两年。省城学务。赖兹挹注。伏查此项本系奏明专为鄂省兴学之用。而用之各属。与用之省城相同自应奏明立案。以期垂久。下部知之。　　

○河南巡抚吴重喜■心奏、签注刑律总分则草案。择要缮单。并陈管见。窃维刑与礼相维系。白虎通曰。礼为有知设。刑为无知设。唐律犹承此旨。前明未戾唐制。我朝损益变通。如秋审制度之规定。已具博爱主义。近年复免除淩迟枭示。停止缘坐笞杖。薄海同钦。惟自中外交通。刑法互异。通商口岸。裁判之权。移于领事。诚有不得不改之势。然其中有不尽适用。不可偏废者。一曰流刑暂缓废止也。总则主刑之种类。死刑之下。直接徒刑。分有期无期。俱禁之狱。定其劳役。其无期徒刑监禁逾十年以上。仍许假出狱。此系用日本最新学说。第查日本旧时刑法。徒流人犯。不分无期有期。移居岛地。后经停止。中国腹地诸省。生齿日繁。罪人日增。边省户口畸零。地多遗利上年东三省督臣徐世昌等奏准军流人犯。移以实边。盖此项囚徒。罪不至死。禁之内地。督令服役。何如流诸边境。俾充垦荒开矿等苦工。较为有益。臣以为无期徒刑不如改为无期流刑。其配所除东三省外。新疆藏蒙。一律遣派。其情节凶恶者。或到配后酌加监禁年限。或以兵法部勒之。其有期徒刑之最长期以下。不妨执行于内地监狱。一曰比附未可删除也。比罪之法最古。亦以人情万变。科条不能赅。唐代出罪举重明轻。入罪举轻明重。诚不能无爱憎之弊。明律改为引律比附。加减定拟。问刑者有所依据。以律为衡。即不能凭空比引。我朝益昭慎重。凡援引比附者。均请旨遵行。原奏采日法指斥比附。于第十条明定律无正条。不论何种行为。概不为罪。亦虑执肬■闲御繁。不无渗漏。遂于一罪悬数等之刑。并列数十圆以至数千圆之罚则。由裁判官伸缩于临时。窃恐不肖官吏。初无畏难苟安之心。转有骫法营私之便。一曰罚金不合定为主刑也。现行律例。于收赎诸条。大率施之于情节较轻及应授笞杖人犯。其常赦所不原者。概不准收赎。草案于罚金定为主刑。凡因过失致尊亲属于死或笃疾者。按照律例俱在不原之列。悉以罚金科之。既失之宽。而于俱发罪之执行刑期。有以罚金与拘留徒刑并科者。又失之严。如四十三条之例。受五等有期徒刑及拘留。得以一日折算一圆。易以罚金。刑既可以易金。四十五条之第二项。罚金确定后。无资力完纳者。以一日折算半圆。易以监禁。金又可以易刑。是使豪财者玩法。绌赀者罹刑。止奸不足。长恶有余。且监禁日数。不得逾三年。罚金定额。多至三千圆。以半圆折一日计算。三千圆之罚。应处六千日之监禁。乃以不过三年为限。负罚愈巨。处分愈轻。尤非情法之平。其他关于帝室之罪。奸非之罪。杀伤之罪。修订者芸人舍己。未免自坏礼防。签注者义正词严。所以力持名教。要之根本中之根本。以宽施教养为先务。但使人民知识日进。游惰者少。不至轻罹刑网。目阔节疏。或能适用。否则刑罚不中。民之手足无措。遑论有裨时艰。得旨、修订法律大臣。法部汇核具奏。　　

○命御前行走喀拉沁郡王贡桑诺尔布。乾清门行走土尔扈特郡王帕拉塔均著入直当差。　　

○癸亥。谕军机大臣等、都察院奏、法部主事赵振熙等代已革道员王昌炽鸣冤。请旨交审。以辨是非一摺。法部主事赵振熙等均著交大理院严切根究。据实覆奏。　　

○又谕、都察院代奏、检讨张书云请开三阁。令词臣读中秘书呈一件。著学部知道。　　

○护理云贵总督沈秉＜辶黎＞方■土奏、滇开化较晚。沿边土司。地数千里。往往因语言习尚不同。与内地人民隔阂。非先之以教育不为功。查滇边土目辖境。惟永昌、顺甯、普洱三府、暨镇边直隶厅紧接外域。今以兴学为安边计。自以从三府一厅办起。第土民混沌未凿。即授以初等小学。恐亦难入。谨按逐年筹备宪政清单。本年应设肬■闲易识字学塾。以此开化。较为适宜。既以同化为宗旨。自应以国文为主科。先之以音读、讲解、习问。继之以钞写、默写。终之缀字、成文。其补助科目。则以习礼、谈话、算数、体操、唱歌、农业六者为限。前三者改良其习惯语言。锻炼其心思脑力。后三者俾其服从规律。陶淑性情。增益智识。而尤在随时觉以尊亲之大义。作巩固国防之用。至身任土目者。虽年长难学。而宗族子弟可教。惟土司族土民其分素严。沿边土民学塾。土目之宗族子弟。必不乐入。不得不另筹办法。省会学堂较外郡规级略备。令其附学。量程度入相当班次。来学则优遇之。毕业归则照章奖励。更奖扁额。附学必置之会垣。俾略瞻军界政界之设施。习闻通人正大之言论。以激发其忠爱。惟学非财不办。沿边土司有限。其宗族子弟来学者。由公家供膳食操衣书籍。甚或增教员。开新班。费属无多。至三府一直隶厅土民学塾。需款甚钜。若责土司就地筹措。势必骚扰。拟照川滇边务大臣关外学务局成案。由司库边防要需项下按年提银二万两。以作经费。得旨、所奏甚是。即当认真筹办。该部知道。　　

○贵州巡抚庞鸿书奏、黔地贫瘠。流民极多。上年九月筹修通城沟渠。收聚游民。编成工队。督令修沟。以此冬防稍静。本年二月沟工告竣。此辈工人若不设法安置。仍然流散。拟就旧贡院弥封所房屋。作为警务工厂。收聚流民。雇匠师教令人娴一艺。昼令工作。夜为讲导。钱有余利。代为居积。将来出外可自营生。先收一百二十名。逐渐推广。由巡警经费项下每月提银二百两。充火食工本。派委员巡长管理训练。报闻。　　

○予故云南新军标营管带官董成顺优恤。　　

○纂修官何国澧恭纂　　

总纂官熊方燧恭辑监修总裁世恭阅三签正月初三日正总裁那月日专司蒿■禾本陆恭覆阅甲寅正月二十二日　　

徐月日　　

荣月日副总裁唐月日　　

宗室宝恭阅九月廾五日

　　

陈恭阅七签十月十六日　　

熙月日　　

郭恭阅二签十一月十六日　　

宗室麒月日


大清宣统政纪卷之十四　　

宣统元年。己酉。五月。甲子。谕内阁、前奉先朝谕旨。农林要政。著各省督抚饬属详查所管地方官民各荒。并气候土宜。限一年内绘图造册报部。并晶■宜次饬令各省兴办工艺实业。原以农工均为富民要图。办理刻不容缓。现在时阅两年。奏报尚属无几。著农工商部再行严催各省督抚。将以上应办农林工艺各项事宜。迅速分别举办。毋再因循悠忽。用副朝廷振兴实业。念切民生之至意。　　

○谕军机大臣等、贝勒载涛等奏、畅春园等处附近地方民种官地。一律收回。恳恩赏给银两。以示体恤一摺。又奏、在阅武楼及西花园基址酌改操场一片。均著依议。　　

○又谕、电寄新任陕甘总督长庚、陕甘地方紧要。著速兼程赴任。至九年内应行豫备之各项立宪事宜。尤不可视为缓图。到任后即将应办各事。次第举办。并随时奏闻。勿稍延误。　　

○乙丑。以京师雨未沾足。再遣贝勒载洵诣大高殿恭代祈祷行礼。仍派贝勒载涛诣时应宫。贝子溥伦诣昭显庙。镇国公载泽诣宣仁庙。镇国将军载＜目辟＞暒甫嗷＜夗贝＞诣凝和庙拈香。　　

○谕军机大臣等、恭办丧礼王大臣奏、保奖襄办德宗景皇帝大事出力人员。开单呈览。又奏、内务府坐办堂郎中荣铨可否以三院卿在任候补。得缺后以副都统记名肬■闲放一片。均著依议。　　

○又谕、礼部奏、遵保恭办德宗景皇帝大事典礼出力各员。开单呈览一摺。著依议。又奏、郎中端绪、聂宝琛无可加保。应如何奖励。请旨一片。端绪。聂宝琛均著以道员记名。　　

○又谕、有人奏、大臣容隐私人。败坏路政。请旨查办一摺。著那桐按照所奏各节。秉公查办。据实覆奏、毋稍徇隐。原摺暨钞单直隶上同乡官书各一件。均著钞给阅看。　　

○学部奏、准大学堂总监督刘廷琛咨开。大学分科。业经开办。请电咨各省遴选经明行修。具有根柢之科举举人。保送来堂。以备肄业经科大学之选。至拔优贡两项。皆中学较深之士。应著一并选送。从之。　　

○热河都统廷杰奏、现届己酉科考拔之年。热河全属祇有一额。即照新章加倍。亦仅拔二名。恳恩俯念口外地方先止承德一府。现又添设朝阳府、赤山■夆直隶州。除承德府原有拔额一名。遵章加倍考取二名。再添设朝阳府拔额一名。赤峰直隶州拔额一名。至热河驻防生员。向无专额。拟请给公额一名。下部议。　　

</div>
    <div class="pagination">
<a href="清实录宣统朝政纪_page27.html">上一页</a><span>...</span><a href="清实录宣统朝政纪_page23.html">23</a><a href="清实录宣统朝政纪_page24.html">24</a><a href="清实录宣统朝政纪_page25.html">25</a><a href="清实录宣统朝政纪_page26.html">26</a><a href="清实录宣统朝政纪_page27.html">27</a><span class="current-page">28</span><a href="清实录宣统朝政纪_page29.html">29</a><a href="清实录宣统朝政纪_page30.html">30</a><a href="清实录宣统朝政纪_page31.html">31</a><a href="清实录宣统朝政纪_page32.html">32</a><a href="清实录宣统朝政纪_page33.html">33</a><span>...</span><a href="清实录宣统朝政纪_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
