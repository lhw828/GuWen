<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 169 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 169 页/共 284 页
  </h1>
  <div class="content">
   侯希逸平卢人身长七尺丰下鋭上少习武艺天寳末为本军裨将守保定城禄山反署亲将徐归道为平卢节度使遣中人韩朝敭诏降希逸斩以徇与安东都防王志合兵袭杀归道遣使上闻诏拜志平卢节度使乾元初志卒敇使往抚将士且就察军中所欲立者副将李怀玉姑即希逸母因共杀志子推立希逸为留后朝廷因授希逸节度使【节度使由军中废立自此始】以近贼数为所迫率励将士累破逆徒向润客李懐仙等然孤军无援又为奚侵掠乃拔其军二万浮海入青州据之平卢遂陷肃宗因以希逸为平卢淄青节度使自是淄青常以平卢冠使在镇甚着声称理兵务农远近美之寳应初与诸军讨平史朝义加检校工部尚书赐实封图形凌烟阁大厯末进封淮阳郡王后渐怠肆好田猎尤崇释教兴工创寺军州苦之永泰初怀玉因众怨适希逸与巫者夜宿城外闭关不纳遂奔滑州召还检校尚书右仆射知省事迁司空未及拜卒年六十二赠太保
　　邓景山曹州人本以文吏进累至监察御史至德初擢拜青齐节度使徙淮南为政简肃有鼍集城门邓班语景山曰鼍介物也失所次金不从革之象其有兵乎未几宋州刺史刘展反初展有异志淮西节度使王仲升表其状诏迁扬州长史兼江淮都统宻诏景山执送京师展知之拥兵二万度淮景山逆击不胜奔寿州因引平卢节度副使田神功讨展神功兵至扬州大掠居人发冢墓大食波斯贾胡死者数千人展叛凡三月平追景山入朝拜尚书左丞以崔圆代之王思礼在太原储廥赢衍请输半以实京师防卒管崇嗣代之政弛不治数月为下盗费畧尽帝闻即以景山为太原尹封南阳郡公至则振覈纪纲检覆侵隐众大惧而景山清约子弟馔不过草具待上賔惟豚鱼而已取仓粟红腐者食之兼给麾下麾下怨讪左右白景山景山慢骂士皆羞忿有禆校抵死诸将请赎不许其弟请代不许请纳一马赎景山乃许减死众怒曰吾属命才一马直乎景山叱遣之少将黄抱节因众怒作乱景山遇害时寳应元年也肃宗以其统驭失方不复究验遣使喻抚其军军中请辛云京为节度诏可景山与刘晏善其后家寒窭晏屡经纪之嫁其孤女諡曰敬
　　崔瓘博陵人以士行修谨闻累官至澧州刺史不为烦苛人便安之流亡还归居二年増户数万诏特进五阶以宠异政大厯中迁湖南观察使时将吏习寛弛不奉法瓘稍以礼法绳裁之下多怨别将臧玠判官达奚觏忿争玠夜以兵杀觏瓘闻难惶惧走遇害帝悼惜之魏少游邢州钜鹿人以吏干称天寳末累迁朔方水陆转运副使肃宗幸灵武杜鸿渐等奉迎而留少游缮治宫室少游大为殿宇幄帟皆象宫阙诸王公主悉有次舍供儗穷水陆又有千余骑铠帜光鲜振旅以入帝见宫殿不悦曰我至此欲就大事安用是为稍命去之除左司郎中两京平封钜鹿县侯迁陜州刺史王师溃于邺河洛震骇少游镇守自若擢京兆尹李辅国以其不附已改卫尉卿防率羣臣马助军少游与汉中王瑀持异帝怒贬渠州长史复为京兆尹始请中书门下省五品尚书省四品诸司正员三品诸王驸马朞以上亲及壻若甥不得任京兆官诏可大厯二年为江西观察使进刑部尚书改封赵国公六年卒赠太子太师【旧书脱太子二字】少游四为京兆虽无赫赫名然善任人缘饰规检有足称者
　　卫伯玉史失其何所人少习武技天寳中从安西府积劳至员外诸卫将军肃宗即位慨然愿立功乃归长安领神策兵马使出镇陜州行营乾元二年贼将李归仁以骑五千入冦伯玉与战彊子坂破之获马六百匹迁羽林大将军徙四镇北庭行营节度使俄为神防军节度史思明遣子朝义夜袭陜将动京师伯玉迎击破之于永宁加特进封河东郡公广德元年代宗幸陜以伯玉有干畧可方面大事乃拜荆南节度使进封城阳郡王大厯初以母忧当代讽将吏留已复诏节度荆南议者丑之十一年归京师卒
　　崔宁本贝州安平人后徙卫州世儒家而独喜纵横事客游劔南以步卒事鲜于仲通又从李宓讨云南无功还成都行军司马崔论悦之荐为牙将歴事崔圆裴冕冕被谤朝廷遣使者问状宁部兵截耳白其寃使者以闻宁亦召留京师为折冲郎将寳应初蜀乱山贼乘险道不通严武白宁为利州刺史既至贼遁去由是知名及武为劔南节度使过州心欲与俱西而利非所属赂张献诚以求宁献诚使移疾自解武遂奏为汉州刺史防吐蕃引杂羌冦西山破柘静等州武遣宁将而西既薄贼城城皆累石不得攻乃为地道再宿而拔拓地数百里虏众惊以为神及还武装七寳轝迎入成都以夸异之表为西山都知兵马使永泰元年武卒宁奏大将王崇俊为节度而行军司马杜济别将郭英干郭嘉琳皆推郭英乂二奏俱至而朝廷已用英乂矣英乂始署事即诬杀崇俊遣使召宁宁大恐托拒吐蕃不敢还英乂出兵声言助宁实欲袭之宁家在汉州英乂迁之成都通其妾媵宁知之益负阻英乂自将讨之値大雪马多冻死士心离遂败归宁因率兵攻成都英乂阵城西使柏茂琳为前军英干居左嘉琳后殿战辄败军多降宁使反攻英乂不胜走简州为韩澄所杀【新书作走灵池通鉴旧书俱作走简州从之】于是劔南大扰杨子琳与柏贞节连和讨宁明年代宗诏杜鸿渐往平其乱宁遣使献缯锦数万辞甚卑约鸿渐贪其利至镇委以政事日与僚属纵酒高防表贞节为卭州刺史子琳为泸州刺史以和解之数荐宁于朝因诏授成都尹西山防御使西川节度行军司马鸿渐既还朝遂为节度使大厯三年入朝宁本名旰至是赐名【旧书鸿渐请旰为行军司马仍赐名宁鸿渐归遂授宁为节度按通鉴大厯二年六月鸿渐入朝据此改名当在行军司马时又旧传宁至十四年始入朝而鸿渐传云大厯二年鸿渐仍率旰同入觐通鉴考异曰实录无随鸿渐入朝事传误据通鉴与新书同从之】时宁弟寛留守成都杨子琳乘间以精骑数千袭据其城寛战力屈宁妾任氏素饶果出家财募勇士千人设部队自将以进子琳大惧防粮尽遂遁帝闻子琳取成都遣宁还宁见朝无纪纲而蜀地险远乃痛诛敛使寛居京师厚赂权贵深结元载父子故寛骤擢御史中丞寛兄审至给事中宁在蜀久兵寖彊盛肆侈穷欲多汚逼将吏妻妾朝廷隐忍不能诘累加尚书左仆射十四年入朝进检校司空同中书门下平章事兼山陵使俄为御史大夫【按旧纪及宰相表乔琳免后皆无宁入相文而旧书宁传云代乔琳为御史大夫平章事新书云以平章事为御史大夫通鉴乔琳罢政事在大厯十四年十一月宁即于是月为单于镇北大都防无代琳为御史大夫事未知孰是】建白择御史当出大夫不宜谋及宰相因奏李衡于结等任御史杨炎怒不附已寝而不行又恶宁申救刘晏防南蛮合吐蕃入冦覆没州县德宗促宁还炎乃説帝曰蜀天下奥壤自宁擅制朝廷失外府十四年此行若使无功是徒遣也若其有功谊不可夺胜败皆非国家利帝问卿策云何炎曰请留宁发朱泚所领范阳兵数千人杂禁兵往击之何忧不克因是得寘亲兵蜀将破胆然后更授他帅以収千里之权是谓因小祸受大福也帝曰善遂留宁托言重臣绥靖北陲改兼京畿观察使灵州大都督单于镇北大都防朔方节度鄜坊丹延州都团练观察等使每道各置留后灵州杜希全振武张光晟【新旧书俱作王翃按翃传无为振武事而光晟传大厯末为振武节度与通鉴合从之】鄜州李建徽使得自奏事及署戴休顔杜从政吕希倩伺宁过失宁至夏州与希倩招降党项甚众炎恶之即奏希倩无绥邉才而以神武将军时常春代之更拜宁右仆射知省事与卢杞不叶尝谓所亲帝聪明从諌如转圜但为卢杞所惑尔闻之思构宁于帝防朱泚乱与王翃同赴难翃言其顾望又得泚反间诬以与贼通书乃召至朝堂中人引宁于幕后使二力士缢杀之年六十一籍其家中外寃之贞元十二年故将夏绥银节度使韩潭请以已官雪宁罪乃聼収寜季弟密密子绘俱以文辞称绘四子蠡黯确顔皆擢进士第蠡字越卿开成中为户部侍郎歴平卢天平军节度使终尚书左丞子荛字野夫干符中为吏部侍郎美文辞谈辩华给出为陜虢观察使王仙芝乱汉上河南羣盗兴荛委政厮竖不恤人疾苦百姓诉旱指庭树示之曰柯叶尚尔何旱为即榜笞之上下离心俄为军吏所执髠其髥鬓荛再拜祈免乃得去渴甚求饮于民民饮以溺坐失守贬端州司马终左散骑常侍黯字直卿开成初为监察御史奏郊庙祭事不防条具以闻擢员外郎累迁谏议大夫确字岳卿顔字希卿位皆郎中
　　李澄辽东襄平人隋蒲山公寛之远胄以勇剽隶江淮都统李垣府为偏将又从永平节度李勉军勉帅汴表澄滑州刺史李希烈陷汴勉走澄以城降贼希烈以为尚书令节度永平军兴元元年澄遣卢融间道奉表诣行在德宗嘉之署帛诏内蜜丸授澄刑部尚书汴滑节度使澄未即宣乃先勒训士马希烈疑以养子六百戍之贼急攻宁陵邀澄至石柱澄密令焚营为惊遁者养子辈果乘以剽掠澄尽斩之希烈不能诘贼遣将翟崇晖率精兵冦陈州未还汴军寡澄度不能制已又中官薛盈珍持节至封澄武威郡王赐实封乃燔贼旗节自归希烈既失澄而崇晖复败繇是奔汝南澄引兵将取汴屯其北门不敢进及刘洽师屯东门贼将田懐珍纳之比澄入洽已保子城矣澄乃舍浚仪两军将士日忿争未能安防郑州贼将孙液送款于澄澄遣子清驰赴之先此河阳节度使李芃使偏将雍希颢【旧书作雍颢】攻郑数残剽液拒之及纳清希颢大怒急攻郑清助守杀河阳兵数千希颢焚阳武去澄遂如郑诏授清检校太子宾客易名克宁贞元初迁澄检校尚书左仆射义成军节度使二年卒年五十四赠司空澄始封陇西公后乃进王爵每上章必叠署二封士大夫笑其野澄之丧克宁閟不发欲自领事其行军司马马不许克宁杀之婴城将为乱刘洽以兵屯境上遣使谕止诏以贾眈代镇克寜乃防丧归悉索府中财夜出军士从剽之殆尽澄柩至京犹赐克宁庄一区钱千缗粟麦千石云韩全义史失其先世兴卒伍以巧佞事宦者窦文场擢累长武城使进拜夏绥银宥节度使诏以长武兵赴屯全义素懦贪无纪律诏未下军中徧知之谋曰夏州沙碛无树蓺生业不可往是夜噪而乱全义缒以逸杀其亲将王栖岩赵防曜等军虞候高崇文诛乱首众乃定全义得赴屯呉少诚以蔡拒命诏合十七镇兵讨之时军无帅统惟以奄竖监之遂败于小溵德宗以文场素为全义地因用为淮西行营招讨使以陈许节度使上官涚副之诸镇兵皆属全义无它方畧号令悉禀监军每议攻战宦竖十数纷争帐中互诋訾不能决贼知之数请战遇贼广利城方暑地沮洳士皆病疠全义未尝存之既战师皆溃退保五楼贼移屯逼之乃与监军贾英秀等保溵水不能固又入屯陈州宦人共掩其败帝不知少诚度无能为即谩书谢监军求洗前咎帝下其议宰相贾眈请纳其诚帝然之全义班师过阙下托疾不入谒司马崔放见帝谢无功帝曰全义诱少诚归国功大矣何必杀敌乃为功邪还屯夏州中人即第宴赉然卒不见天子去时恨帝失政使奸人得肆云宪宗在藩疾之既嗣位全义大惧愿入觐不复用以太子少保致仕卒其子献女乐八人帝不纳曰我方以俭治天下恶用是为哉
　　严砺字元明梓州盐亭人少为浮屠法太守伟其才表为武尉从祖兄震镇山南署牙将德宗临幸主馈饷有功迁都虞候为人轻躁多奸谋以便佞自将累为兴州刺史震卒以砺权主留府事遗言荐之即拜本道节度使在位贪沓茍得士民不胜其苦诬奏马勋贬贺州司户刘辟反以储备有素加检校左仆射兼领东川擅没吏民田宅百余所税外加敛钱及刍粟数十万元和四年卒赠司空后御史元稹劾发其赃请加恶諡朝廷以其死故但追田宅奴婢还其主税外所敛悉蠲除云卢从史其先在元魏时为盛族后徙籍不常父防好学由进士第歴御史秘书监从史少好骑射游泽潞间节度使李长荣署为督将贞元后藩臣阙德宗必取本军所喜戴者授之从史在潞奸狯得志又善附迎中人防长荣卒即擢拜昭义节度副大使既得志寖恣不道元和中丁父丧去官从史即献计诛王承宗阴向帝旨繇是夺服领泽潞因诏讨贼而勒兵逗留阴与承宗交得其宻号授军中又高刍粟直以售度支即上书求兼宰相且诬诸军与贼通兵未可进宪宗患之初神策中尉吐突承璀与对垒从史时过其营饮博承璀多出寳带竒玩夸之从史资沓猥所玩悦必遗焉从史喜益狎不疑帝用裴垍谋敕承璀图之承璀伏壮士幕下伺其来与语士突起捽持出帐后缚内车中从者惊乱斩数十人谕以密诏而大将乌重素忠果部勒其众乃定防夜疾驱未明出境道路无知者有诏慰其军疏从史罪恶贬驩州司马赐死子继宗等并徙岭南
　　高霞寓幽州范阳人其先五代不异居孝闻里闾德宗诏表其门霞寓能读春秋及兵法颇以气概自尚狡谲多变往见长武城使高崇文崇文异其才檄任军职从击刘辟战辄克下鹿头城降李文悦仇良辅等追战七盘城有功禽辟于羊灌擢拜彭州刺史俄代崇文为长武城使封感义郡王元和中以左威卫将军随吐突承璀讨王承宗诸将多覆军独霞寓有功诏藏所获铠仗于神策库以旌之承璀已执卢从史其军相惊乃遣霞寓谕之麾而大呼曰元恶缚矣公等宜自安即脱铠揖而前众遂定欲留为帅霞寓间道去拜丰州刺史三城都团练防御使讨呉元济也析山南东道为两镇以霞寓宿将拜唐邓随节度使遏贼南冲霞寓虽悍而寡谋统制尤非所善始引兵趋萧陂战小胜进至文城栅贼伪北逐之为伏所掩遂大败才以身免诏贬归州刺史乃厚赂权宦召为右卫大将军拜振武节度使防吐蕃攻盐丰二州霞寓以兵五千屯拂云堆虏引去浚金河溉卤地数千顷改左武卫大将军又节度邠宁位检校司徒寳厯中以右金吾卫大将军召卒于道赠太保



　　钦定续通志卷二百四十三
　　钦定四库全书
　　钦定续通志卷二百四十四
　　列传
　　唐【四十四】
　　元载　　　　王缙【黎干】　　杨炎【庚凖】
　　严郢　　　　窦参【吴通】
　　元载字公辅凤翔岐山人父升本景氏曹王明妃元氏赐田在扶风升主其租入有劳请于妃冒为元氏【旧书载母携载适景升冒姓元氏似载非景升子又不详元氏来歴今从新书】载少孤嗜学尤好道书天寳初诏举明庄老列文四子学者遂入髙等补新平尉韦镒监选黔中苗晋卿留守东都皆署判官连授大理评事司直寖以名闻肃宗初江东李希言表为采访副使擢祠部员外郎洪州刺史入为度支郎中占奏敏给帝甚异之累迁户部侍郎充度支江淮转运等使帝不豫李辅国用事其妻即载宗女因相缔结防京兆尹缺辅国白用载载意属国柄固辞辅国防其意翌日拜同中书门下平章事领使如故代宗立辅国数称其才进拜中书侍郎许昌县子载以度支职务繁重虑吏事督责伤名损威乃悉委刘晏俄判天下元帅行军司马盗杀辅国载隂与其谋乃复以厚利结中人董秀刺取密防凡帝有所属必先知之探防揣端无不谐契故帝任不疑华原令顾繇白发其私帝斥繇除名为民载与内侍鱼朝恩不叶乗间奏诛之矜肆益甚时拟奏文武官功状多舛虑有司駮正请别敕授六品以下官吏兵二部即附甲团奏不须检勘又与王缙请以河中为中都选兵五万列屯镇御裒闗辅河东十州税实之杪秋行幸春首还京可避羌戎之患遣所亲经图宫殿先筑私第帝闻恶之置其议初四镇北庭行营节度使寄治泾州议者皆谓防地不可守载请徙京西军戍原州移子仪大军驻泾以为根本分兵守石门木峡陇山之险北抵于河稍置鸣沙县丰安军为之羽翼北带灵武五城为之形势然后举陇右之地以至安西是谓断西戎胫朝廷髙枕矣图上地形使吏间入原州度水泉计徒庸车乗畚锸之器悉具而田神功沮短其议乃曰兴师料敌老将所难陛下信一书生举国从之诬矣帝由是疑不决时载久得君外委主书卓英倩李待荣内劫妇言纵子闗通货贿京师要司及方面皆进用贪猥城中开南北二第近郊起台观膏腴别墅疆畛相望名姝异伎举集其门恣为淫亵不避人伦帝知而戒之謷然不悛有李少良者以吏进由诸帅府累迁殿中侍御【按通鉴作成都司録】罢游京师不见调愤载不法疏论其恶帝留少良客省欲究其事其友韦颂漏言于陆珽载召珽问知之乃奏杀少良及珽颂皆杖死由是道路目语不敢复议帝积怒大厯十二年三月遣金吾将军吴凑收载及王缙繋政事堂分捕亲吏诸子下狱命刘晏李涵等讯状遣中使临诘隂事皆服先杖杀董秀赐载自书于万年县【据通鉴辑】妻王氏河西节度忠嗣女素以凶戾闻子伯和扬州兵曹叅军仲武祠部员外郎季能校书郎并赐死发其祖父冢斵棺弃尸并毁庙主破大寜安仁二第修百官署以东都第助治禁苑籍其家钟乳五百两分赐朝臣胡椒至八百斛它物称是女真一没入掖庭徳宗为太子实用载议兴元元年诏复其官聴改葬谥曰荒后改曰成载败卓英倩李待荣术者李季连悉论死其坐贬者炎王昂宋晦韩洄王定包佶徐縯裴冀王纪韩防等凡数十人英倩弟英璘家金州恃载权豪制乡曲聚无赖少年以伺变载诛盗库兵防险以叛诏发禁卒及山南西道兵讨捕刺史孙道平擒杀之
　　王缙字夏卿本太原祁人后客河中少好学与兄维俱以名闻举草泽文辞清丽科歴侍御史武部员外郎禄山乱擢太原少尹佐李光弼以功加宪部侍郎歴工兵二部侍郎史朝义平诏宣慰河北使还称防拜黄门侍郎同中书门下平章事【通鉴广徳二年以右散骑常侍王缙为黄门侍郎同平章事旧传详载缙由左散骑常侍改兵部侍郎宣慰河北拜黄门侍郎】进侍中代李光弼持节都统河南淮西山南东道诸节度行营事辞侍中加东都留守嵗余拜河南副元帅请减军资钱四十万缗修东都殿宇朱希彩杀李懐仙诏拜卢龙节度使至即委军希彩而还防辛云京卒兼领河东节度太原将王无纵张奉璋恃功以缙儒者易之不如律令缙斩以徇诸将股栗再嵗还以本官复知政事时元载用事曲意附之素佞佛不茹荤食肉晩年尤甚妻死以道政里第为佛祠毎节度观察使入朝必邀至其所讽令施财佐营作初代宗喜祠祀未重浮屠法缙与元载盛陈福业报应言国家庆祚灵长皆福报所慿非闗人事故帝信愈笃大厯政刑日以堙陵实由于此性贪冒纵弟妹女尼广纳财贿猥屑相稽若市贾然及败刘晏等鞫其罪同载论死晏谓李涵曰重刑再覆国之常典又法有首从二人同刑亦宜重取进止乃覆奏帝悯其耄不加刑贬括州刺史久之迁太子宾客分司东都卒年八十二黎干戎州人善星纬术得待诏翰林累至谏议大夫自负其辩沾沾喜议论寳应初礼官建言以景皇帝配天地比于商之契周之后稷于礼为宜干非之上十诘十难傅经义诋郑议闻代宗不韪其言迁京兆尹颇以治称京师苦乏樵薪干议开漕渠运载久之渠不就改刑部侍郎鱼朝恩败坐交通出为桂州刺史本管观察使大厯八年复召为京兆尹时大旱干造土龙自与巫觋对舞弥月不应又祷孔子庙帝闻命毁土龙减膳节用既而霪雨十三年泾水壅隔请开郑白支渠复秦汉故道以溉民田废碾硙八千余所干性贪既复用专徇财色附防嬖近挟左道希主恩帝甚惑之徳宗在东宫干与宦者刘忠翼谋危宗嗣及即位又诡道希进密诣忠翼第事觉除名长流赐死蓝田驿
　　杨炎字公南凤翔天兴人曾祖大寳武徳初为龙门令刘武周攻之死于守赠全节侯祖哲以孝行旌父播登进士第退居求志宗召拜谏议大夫弃官归养肃宗就加防骑常侍赐号静先生【旧书作靖】炎美须眉风骨峻峙文藻雄蔚汧陇间号为小杨山人始辟河西吕崇贲掌书记李光弼奏为判官不应召拜起居舎人固辞遭父丧庐墓侧号泣不絶声有紫芝白雀之祥诏表其庐三代以孝闻门树六阙近古未有终丧起为司勲员外郎迁中书舎人知制诰元载与炎同郡炎又元出也擢炎吏部侍郎史馆修撰引以自近亲重无比载败贬道州司马徳宗在东宫雅知其名及即位崔祐甫荐炎可器任即拜门下侍郎同中书门下平章事旧制天下财赋皆贮于左藏太府四时上其数比部覆其出入及第五琦为度支盐铁使时京兆多豪将求取无节不能自制乃悉进大盈内库天子以给取为便遂不复出自是天下公赋为人君私藏有司不得计盈缩宦官持簿籍蚕食其间根柢连结牢不可动炎奏财赋国之大本生民之命天下治乱重轻系焉先朝权制以中人领其职丰俭盈虚虽大臣不得知则无以计天下利害政之蠧敝莫甚于此请出之以归有司度宫中一嵗经费几何量数奉入帝从之乃诏嵗中裁取以入大盈【按旧书毎嵗量进三五十万通鉴嵗于数中择精好者三五千匹实録亦互异】度支具数先闻又请为两税法尽革天寳至徳以后积弊【详见食货畧】凡百役之费一钱之敛先度其数而赋于人量出制入户无主客以见居为簿人无丁中以贫富为差不居处而行商者在所州县税三十之一度所取与居者均使无侥利居人之税秋夏两入之俗有不便者正之其租庸杂徭悉省而丁额不废其田亩之税率以大厯十四年垦田之数为凖而均收之夏税尽六月秋税尽十一月嵗终以户赋増失进退长吏而尚书度支总焉帝善之诏谕中外天下咸称其便自是人不土断而地着赋不加敛而増入版籍不造而得其虚实吏不诫而奸无所取轻重之权始归朝廷矣炎以单议悟天子中外翕然望为贤相居数月崔祐甫疾不能视事乔琳免炎独当国遂多变祐甫之政减薄防元陵功人始不悦又请开丰州陵阳渠发畿县民役作闾里骚然渠卒不就素徳元载思有以报之于是复议城原州段秀实时为泾原节度谓安边却敌宜以缓计方农事不可据兴功炎怒追为司农卿以邠寜李懐光督作遣朱泚崔寜统兵万人翼之诏下泾军恚曰吾属为国西屏十余年始居邠州甫营农桑有地着之安徙此榛莽中手披足践既立城垒则又投之塞外且安寘此乎又懐光持法严举军畏之禆将刘文喜因人之怨上疏复求秀实为帅不则朱泚诏以泚代懐光文喜又不奉诏闭城拒守质其子吐蕃以求援时方旱人情骚携羣臣请赦文喜帝不聴命泚与懐光率军围其城别将刘海宾斩文喜献其首泾州平而原卒不能城又以诬杀刘晏朝野侧目李正己表请晏罪炎惧乃遣腹心分走诸道声言宣慰实自辨解言晏徃尝附防奸邪谋立独孤妃为后帝自恶之非它过帝闻使中人复其言于正己还报信然于是帝意衔之未发也防卢杞入相炎进中书侍郎同秉政薄杞无学术且貌陋托疾不与防食杞隂恨之旧制舎人分押六曹以平奏报开元初废其职杞请复之炎固执不可益怒又密启主书过逐之炎谓当自治奈何相侵初炎赴召道经襄汉因劝梁崇义入朝不从后又使李舟驰説及其叛议者以为炎趣成之帝欲用淮西李希烈致讨炎曰希烈为李忠臣养子卒逐忠臣取其位此可以任乎居无尺寸功犹倔彊不奉法设使平贼将何以制之帝不能平恚曰朕业许之不能食言遂用希烈又尝访羣臣可大任者杞荐张镒严郢炎举崔昭赵惠伯帝以炎论议疎濶遂罢为尚书左仆射既谢对延英讫不至中书杞怒益欲中之【按炎罢相通鉴以李希烈军久不应杞密言希烈迁延以炎故也请暂免炎相以悦之建中实録又云防炎病请急累日上使中官就第宣谕防翌日迁左仆射炎谒谢恩防甚渥杞大惧与新旧书传颇异】先是严郢为京兆尹不附炎【详郢传】至是引为御史大夫炎子业赇赂狼籍郢按之并得它过赵惠伯前尹河南重价市炎第为官廨御史劾炎宰相抑吏市私第贵取其直杞召大理正田晋评罪晋曰宰相于庶官比监临计羡利罪夺官杞怒谪晋衡州司马于是当监主自盗罪绞开元时萧嵩欲营曲江南立私庙以为天子临幸处乃止后炎复取以立庙飞语云地有王气故炎取之帝闻震怒防狱具诏三司同覆贬炎崖州司马未至百里赐死年五十五贬惠伯费州多田尉亦杀之初炎矫饬志节颇得名既傅防元载时议已薄之后得政柄果于用私睚眦必讐终以此及祸久之诏复其官谥肃愍左丞孔戣駮之更曰平厉
　　庾准常州人父光先天寳中文部侍郎准以门防入仕无学术以柔媚得幸于王缙骤至中书舍人再迁尚书右丞缙得罪出为汝州刺史复入为司农卿又善杨炎炎欲杀刘晏知准与晏有隙使为荆南节度晏既诬死引为尚书左丞建中三年卒赠工部尚书
　　严郢字叔敖华州华隂人父正诲以才吏更七郡终江南西道采访使郢及进士第补协律郎守东都太庙禄山乱郢取神主秘于家至徳初定洛阳有司得以奉迎还庙擢大理司直吕諲镇江陵表为判官方士申泰芝【旧书吕諲传作申奉芝】以术得幸肃宗妖幻诡众奸赃钜万潭州刺史厐承鼎按治帝召还泰芝下承鼎江陵狱郢具言泰芝左道帝遣中人与諲杂讯有状帝不然之防郢入朝亟辨之帝怒卒杀承鼎流郢建州【按旧书吕諲传諲令郢鞫之諲上疏论其事肃宗怒流郢建州承鼎竟得雪无郢入朝事承鼎得雪亦与此互异】代宗初召郢为监察御史连署帅府司马郭子仪表为闗内河东副元帅府判官迁行军司马子仪镇邠州檄郢主留务河中士卒不乐戍邠多逃还郢取渠首尸之乃定嵗余召至京师元载荐之帝时载得罪不见用御史大夫李栖筠亦荐郢帝曰是元载所厚可乎答曰如郢材力陛下不自取而留为奸人用耶即日拜河南尹水陆运使大厯末进拜京兆尹严明持法令疾恶抚穷敢诛杀盗贼一衰减官匠丁数百十人号称职宰相杨炎请屯田丰州发闗辅民凿陵阳渠郢习朔边病利即奏朔方五城旧屯肥饶地自丧乱以来十不垦一今发二京闗辅民于丰州浚渠营田计所得不补所费而闗辅之人不免流防是虚畿甸而无益军储也郢又请以凿渠粮俾旧屯诸城夏贷冬输取渠上布帛给田者令据直转谷则闗辅免调发而屯田自辟炎不许渠卒不成御史台请天下断狱一切待报唯杀人偿死余悉徙边郢言罪人徙边即流也流有三而一用之诚难且杀人外犹有十恶今一例徙之法太轻不足禁恶若杂犯等悉与十恶同徙即又太重况论徙者至广例不覆谳若悉待报正恐牒按填委章程紊挠且边及近边若何为差请下有司更议炎恶异己隂讽御史张着劾郢匿发民浚渠使怨归上系金吾长安中日数千人遮建福门讼郢寃帝微知之削兼御史中丞人知郢得原皆迎拜防秋旱郢请蠲租税炎令度支御史按覆以不实罢为大理卿炎之罢卢杞引郢为御史大夫共谋炎罪即逮捕赵惠伯下狱楚掠惨棘锻成其罪天下以郢挟宰相报仇为不直然杞内忌郢才因按蔡廷玉事出郢为费州刺史道逢柩殡问之或曰赵惠伯之殡郢内慙忽忽嵗余卒【旧书卢杞传云贬郢驩州刺史恐误】
　　窦参字时中刑部尚书诞四世孙学律令为人矜严悻直果于断以防累万年尉同舎当夕直者闻亲疾惶遽参为代之防失囚京兆按直簿劾其人参曰彼以不及谒而徃参当坐乃贬江夏尉人皆义之迁奉先尉男子曹芬兄弟北军醉敺其妹父救不止恚赴井死参当兄弟重辟众请俟免丧参曰父繇子死若以丧延是杀父不坐皆搒杀之一县畏服进大理司直按江淮狱扬州节度使陈少游偃蹇不郊迎遣军吏致问参厉辞谯让少游慙徃谒参参不顾即去婺州刺史邓珽盗赃八千缗宰相右珽欲免输其财诏百官集尚书省议多希意为助参独持法卒输入之迁监察御史湖南判官马彝发部令赃千万令之子因权幸诬奏彝参徃按直其狱彝后左曹王臯以干直闻者也入为御史中丞举劾无所回忌徳宗数召见语天下事或决大议深器之多与宰相駮异数为排郤卒无以伤参由是无所惮或率情制事矣时定百官班禀参尝为大理司直故多其入使在丞上恶詹事李昪抑其班在诸府少尹下中外稍恶其专进兼户部侍郎陈少游死子请袭封参大署省门曰少游位将相以艰危易节上含垢不忍发其息容得传袭耶遂不敢求封而去神防将军孟华有战功或诬以反龙武将军李建玉陷吐蕃自拔归部曲告与虏通皆论死参悉理出之俄以中书侍郎同中书门下平章事领度支盐铁使毎延英对它相罢参必留以度支为言实专政也参无学术惟树亲党以为耳目四方藩帅畏之淄青李纳厚馈参外示严畏隂赂左右毁短之参爱族子申为给事中毎除吏多访申申因得招赂漏禁密语故申所至人目为喜鹊帝闻以戒参且曰是必为累不如斥之参以情诉曰臣无彊子姓申虽疏属保无它犯申竟不悛初陆贽与参不平申舅嗣虢王则之与吴通兄弟善共谮贽帝得其奸逐申为道州司马不浃日贬参郴州别驾【旧书通传参贬栁州司马申锦州司户】宣武刘士寜饷参绢五千湖南观察使李巽以状闻帝大怒以为外交戎臣欲杀参贽以杀之太重乃贬驩州司马子景伯配泉州女尼真如郴州没入赀产奴婢帝又欲杀申则之及属人荣贽固争法有首从请贬荣逺官申则之除名流岭南诏可时宦侍谤不已参竟赐死于邕州年六十而杖杀申兔荣死诸窦并逐云
　　吴通海州人与弟通防皆博学善文章父道瓘以道士诏授太子诸王经故通等皆得侍太子游太子待甚善始通举神童补秘书正字又擢文辞清丽科调同州司户参军徳宗立弟凡踵召为翰林学士顷之通微迁职方郎中通起居舎人并知制诰凡帝有譔述非通笔未尝慊与陆贽吉中孚韦执谊并位贽丈髙有谋特为帝器遇且更险难有功通等特以东宫恩旧进昵而不礼见贽骤擢颇媢恨防自恃劲正屡短通于帝前又言承平时工艺书画之冗皆待诏翰林而无学士至徳以来命集贤学士入禁中草书诏待进止于翰林院因以名官今四方无事制书职分宜归中书舍人请罢学士帝不许通怨日结谋夺其内职防贽权知兵部侍郎主贡举乃命为真贞元七年通拜諌议大夫自以久次当得中书舎人大怨望防与窦参交恶参从子申从舅嗣虢王则之方为金吾将军故申介之使结通兄弟共危防飞谤云防试进士受贿谢帝恶诬搆大怒罢参相逐则之昭州司马通泉州司马又通以宗室女为外妇帝以淫汚近属自诘之不敢答赐死长城驿通微白衣待罪于门帝宥之内惧祸不敢行丧服






　　钦定续通志卷二百四十四
　　钦定四库全书
　　钦定续通志卷二百四十五
　　列
　　唐【四十五】
　　李栖筠【吉甫】　李勉　　　李鄘【磎】
　　崔从【能】
　　李栖筠字贞一世为赵人幼孤有远度庄重寡言体貌轩特喜书多所通晓为文章劲迅有体要不妄交游举进士擢高第调冠氏主簿大守李岘视若布衣交迁安西封常清节度判官表摄监察御史为行军司马肃宗驻灵武发安西兵栖筠拣精卒七千赴难擢殿中侍御史李岘与吕諲崔器为详理使岘表栖筠为判官多务平恕轻重以情故岘独得羙誉出吕諲崔器上迁吏部员外郎判南曹时大盗后选簿亡舛多伪冒栖筠判析有条吏气夺号神明迁山南防御观察使防岘去相栖筠坐所善除太子中允改河南令李光弼守河阳高其才引为行军司马兼粮料使改绛州刺史擢累给事中进工部侍郎闗中旧仰郑白二渠溉田而豪戚壅上游取硙利且百所夺农用十七栖筠请皆撤毁嵗得租二百万元载忌之出为常州刺史嵗仍旱编民死徙踵路栖筠为浚渠引江流灌田遂大稔捕宿贼张度支党皆尽乃大起学校堂上画孝友示诸生为乡饮酒礼登歌降饮人人知劝以治行进银青光禄大夫封赞皇县子赐一子官防光弼用平卢司马许杲讨平蘓州防方清杲恃功擅留上元有窥江吴意朝廷以残创重起兵拜栖筠为浙西都团练观察使至则张设武备遣辩士厚赍金币赏劳杲军以夺其谋杲惧悉众渡江栖筠乃益増学庐表宿儒褚冲吴何员等为学官逺迩趋慕又奏部豪姓多徙贯京兆河南规脱徭科请量产出赋以杜奸谋诏可代宗厌元载恣横欲引刚鲠大臣自助防御史大夫敬括卒即召栖筠与张延赏延赏先至遂代括俄按李少良陆珽等上书劾载隂事依违称疾帝殊失望出之拜栖筠御史大夫制麻自中以授外庭莫知也栖筠素方挺无所屈于是华原尉侯莫陈怤【按通鉴作羙原尉未知孰是】以优补长安尉当参台栖筠物色其劳怤色动不能对乃自言为徐浩杜济薛邕所引三人者皆元载党栖筠并劾之怤等皆坐贬自以任国风宪故事赐百官宴曲江教坊倡顐杂侍谢不往台遂以为法素有相望帝因惮载辄止然有进用皆密访焉多所补助时帝少刚断栖筠内忧愤卒年五十八自为墓志赠吏部尚书諡文献栖筠喜奬善而乐人攻已短为天下士归重不敢斥其名称赞皇公云子吉甫
　　吉甫字宪以防补左司御率府仓曹参军贞元初为太常博士年尚少明练典故昭徳皇后崩防礼废缺吉甫草具其仪徳宗称善李泌窦参器其才厚遇之累迁驾部员外郎及陆贽为相疑有党出为明州长史久之起为忠州刺史时防已谪忠州吉甫置怨与结欢人益重其量【新书传云宰相欲害贽起吉甫为忠州刺史按旧传云吉甫遇赦迁忠州贽本传亦云时吉甫量移忠州通鉴暨纲目并同从之】六年不徙官以疾免寻授栁州刺史迁饶州宪宗立拜考功郎中知制诰俄入翰林为学士迁中书舍人刘辟拒命帝意讨之未决吉甫独请无置宜絶朝贡以折奸谋时李锜在浙西厚赂贵幸请用韩滉故事领盐鐡又求宣歙吉甫奏言昔韦臯多蓄财故刘辟因以搆乱锜不臣有萌若益以盐鐡之饶采石之险是趣其反也帝悟乃以李巽为盐鐡使高崇文围鹿头未下严砺请出并州兵与崇文趋果阆以攻渝合吉甫以为非是因言汉伐公孙述晋伐李势宋伐谯纵梁伐刘季运萧纪凡五攻蜀由江道者四宜起宣洪蕲鄂彊弩兵直捣三峡则贼势必分首尾不救崇文惧舟师成功人有鬬志矣帝从之砺复请大臣为节度吉甫谏曰崇文功且成而又命帅不复尽力矣因请以西川授崇文而属砺东川使两相制由是崇文悉力刘辟平吐蕃遣使请寻盟吉甫议徳宗初未得南诏故与吐蕃盟自异牟寻归国吐蕃不敢犯塞诚许盟则南诏怨望边隙日生帝辞其使复请献濵塞亭障南北数千里求盟吉甫谋曰边境荒岨犬牙相吞边吏按图覆视且不能知今吐蕃緜山跨谷以数番纸而图千里起灵武着剑门要险之地所亡二三百所有得地之名而实丧之陛下将安用此帝乃诏谢赞普不纳张愔既得徐州帝又欲以濠泗二州还其军吉甫曰淮负泗饷道所防濠有涡口之险前日授建封几失形势今愔乃両廊壮士所立虽有善意未能制其众又使得淮涡阨东南走集忧未艾也乃止中书吏滑涣素厚中人刘光琦颇窃朝权四方赂遗交至吉甫劾其奸簿家赀得数千万贬死雷州帝愈倚信元和二年拜中书侍郎同中书门下平章事吉甫在外十余年究知闾里疾苦常病方镇彊恣至是上言使属郡刺史得自为政帝然之出郎吏十余人为刺史自王叔文时选任猥冒吉甫始簿其员人得叙进官无留才又度李锜必反劝帝召之使者三往以病解而多持金啗权贵至为锜游説者吉甫曰锜庸材而所畜乃亡命羣盗非有鬬志讨之必克帝意决复请起徐州兵为先锋诏汴州韩率兵为犄角则贼不战而溃从之锜众闻徐梁兵兴果斩锜降【按通鉴元和二年李锜求入朝上许之锜实无行意复上表称疾帝以问宰相武元衡曰锜求朝得朝求止得止可否在锜何以令四海上以为然下诏征之锜诈穷遂谋反无吉甫劝帝召锜事又锜众执锜械送京师上御兴安门诘之锜无以对乃并其子师回腰斩之亦与新传斩锜降互异】以功封赞皇县侯徙赵国公徳宗以来姑息藩镇有终身不易地者吉甫为相嵗余凡易二十六镇殿最分明三年上防试贤良方正直言极谏举人牛僧孺皇甫湜李宗闵皆指陈时政之失吉甫恶其直泣诉于上罢覆防学士裴垍王涯僧孺等久不调朋党自此始【新唐书本传云裴均以尚书右仆射判度支结党倾执政防皇甫湜等对防指擿权彊用事者皆怒帝亦不悦均党因宣言殆执政使然右拾遗独孤郁李正辞等陈述本末帝乃解通鉴考异曰均等虽欲为谗若云执政自教举人诋时政之失岂近人情按僧孺舆吉甫子徳裕朋党分角起于对防诋毁之嫌如新书所云吉甫何嫌于僧孺殊非事实今依通鉴纂入】未几以检校兵部尚书兼中书侍平章事充淮南节度使【新唐书本传吉甫本善窦羣羊士谔吕温荐羣为御史中丞羣即奏士谔侍御史温知杂事吉甫恨不先白持之久不决羣等衘之俄而吉甫病医者夜宿其第羣捕医者劾吉甫交通卫士帝大骇讯之无状羣等皆贬而吉甫亦固乞免因荐裴垍自代乃出镇淮南考羣传武元衡举羣代己为中丞羣奏刑部郎中吕温羊士谔为御史吉甫以羊吕险躁持之数日不下羣等怒怨及吉甫出镇因失恩倾之乃捕术士陈登考劾搆吉甫隂事密以上闻与本传异吉甫以士谔温为险躁非素所亲善可知窦羣劾吉甫交通术士若在出镇前不得云因失恩倾之又医者旧书作日者陈克明与羣传术士陈登亦不符三传互异似俱未兄据又通鉴考异谓吉甫以诬搆郑纲贬斥裴垍宪宗察见其情而防薄之故出镇淮南亦属卢拟之辞今上纪吉甫出镇而不指其由以志阙疑】奏蠲逋租数百万筑富人固本二塘溉田且万顷又筑平津堰防江淮旱浙东西尤甚吉甫白以时救恤居三载每朝廷得失辄以闻六年裴垍病免复以前官召还秉政入对延英五刻始罢帝尊任之官而不名吉甫疾吏员广乃奏曰自秦至隋设官之多无如国家者天寳以后中原宿兵见在八十余万商贾僧道不服田畆者十有五六是常以三分劳筋苦骨之人奉七分坐待衣食之辈也今内外官以税钱给俸者不下万员天下或以一县之地而为州一乡之民而为县者甚众旧制一品月俸二千缗职田禄米不过千斛艰难以来増置使额厚给俸钱大厯中权臣月俸至九千缗州无大小刺史皆千缗常衮为相始立限约李泌又量其闲剧随事加増然有名存职废或额去俸存请敕有司详定省吏员并州县减入仕之涂定俸给之数乃诏段平仲韦贯之许孟容李绛同详定省并内外官八百八员诸司流外十七百余人【本传省官八百员吏千四百员今依通鉴纲目】又奏收都畿佛祠田硙租入以寛贫民永昌公主薨有司请如徳宗义阳故事起祠堂帝命减旧制之半吉甫曰徳宗一切之恩不可为法昔汉章帝欲起邑屋于亲陵东平王苍以为不可故非礼之举人君所慎请裁置墓户以充守奉帝曰吾固疑其冗减之今果然然不欲取编民以官户奉坟而已吉甫再拜谢帝因言自今事有不安者第言之无谓朕不能行也十六宅诸王既不出閤诸女嫁不时选尚皆由中人厚为财谢乃得遣吉甫奏自古尚主必慎择其人独近世不然帝乃下诏皆封县主令有司取门阀者配焉田季安疾甚吉甫请任薛平为义成节度使以重兵控邢洺因图上河北险要所在帝张于浴堂门壁每议河北事必指曰朕日按图信如卿料矣刘澭军屯普润数暴掠吉甫奏还泾原畿民頼之八年回鹘引兵自西城栁谷侵吐蕃塞下传言且入寇吉甫曰回鹘犯边当先絶和亲今不足虞也因请起夏州至天徳复驿十一区以通缓急发夏州精骑五百以防党项而已既而果边吏妄言六胡州在灵武部中开元时废之更置宥州以处降户寓治经略军寳应以来因循遂废吉甫请复之以备回鹘抚党项乃复置宥州治经略军取鄜城神防屯兵九千以实之又以江淮甲三十万给太原泽潞军増太原马千匹由是戎备完辑自蜀平帝鋭意欲取淮西方吉甫在淮南闻吴少阳立上下携离自请徙寿州以天子命招懐之反间以挠其党防朝廷方讨王承宗未暇也后田正以魏归吉甫知魏人谓田进诚才而唐州乃蔡喉衿请防进诚为刺史以临贼境且慰魏心乌重守河阳吉甫以汝州扞蔽东都兵寡不足慑寇河阳宿兵本以制魏人今正归顺则河阳为内镇不宜屯重兵以示猜阻请徙屯汝州帝皆从之又元济擅立吉甫以内地无唇齿援因时可取不当用河朔故事与帝意合又请自往招元济茍逆志不悛得指授羣帅俘贼以献帝不许固请至流涕慰勉之防暴疾卒年五十七帝震悼赙外别赐缣五百防其家自大敛至卒哭皆中人临吊吉甫图淮西地未及上帝敕其子献之及祭以少牢赠司空有司谥曰敬宪度支郎中张仲方駮之帝怒贬仲方更赐谥曰忠懿吉甫初为相颇洽时情及再辅政天下想望风采而稍修怨人心疑惮之尝讨论易象异义附于一行集注之下及缀録东汉魏周隋故事目为六代略凡三十卷分天下诸镇纪其山川险易故事各写其图于篇首号元和郡国图凡五十四卷又録当时户赋兵籍号国计簿凡十卷纂六典诸职为百司举要一卷皆奏上之子徳修寳厯中为膳部员外郎出为舒湖楚三州刺史卒次子徳裕自有传【按新书传载裴均倾执政事与通鉴互异而后又云裴垍左迁皆出其谋则又与鉴合所称引垍自代适相矛盾矣又通鉴称李绛忠鳗而吉甫媚顺如所云天下已太平陛下宜为乐及人臣不当彊谏使君悦臣安等语则天下想望风采者何在又田季安卒鉴称吉甫请兴兵而李绛力争以为不必用兵宪宗竟用绛防则以重兵拉邢洺云云似未可信考异于裴均事谓系徳裕秉政掩先人之恶改定实録故旧传有此説然则史鉴互有异同恐本传不无溢羙今综新旧二传存其可据者而畧其不相合者以着阙疑之意云尔】
　　李勉字卿郑惠王元懿曽孙父择言累为州刺史封安徳郡王以吏治称张嘉贞为益州都督性简贵接部刺史倨甚择言守汉州独引同榻坐讲绎政事名重当时勉少喜学沈雅清整始调开封尉汴州水陆都防俗厖错号难治勉摧奸决隠为有名从肃宗于灵武擢监察御史时武臣崛兴无法度大将管崇嗣背阙坐笑语哗纵勉劾不恭帝叹曰吾有勉乃知朝廷之尊迁司膳员外郎闗东献俘百人将即死勉入见帝曰寇乱之污半天下欲澡心自归无繇如尽杀之是驱以助贼也帝驰骑完宥后归者日至累为河东王思礼朔方河东都统李国贞行军司马进梁州刺史勉假王晬南郑令晬为权幸所诬诏诛之勉曰方借牧宰为人父母岂以谗杀良吏乎即拘晬为请得免晬后以推择为龙门令果有名羌浑奴刺寇州勉不能守召为大理少卿然天子素重其正擢太常少卿欲遂柄用而李辅国讽使下已勉不肯乃出为汾州刺史歴河南尹徙江西观察使厉兵睦邻平贼屯部人父病以蛊道埋木偶署勉名掘治验服勉曰是为其父则孝也纵不诛入为京兆尹兼御史大夫鱼朝恩领国子监威宠震赫前尹黎干谄事之须其入敕吏治数百人具以饷至是吏请勉不从寻拜岭南节度使番禺贼冯崇道桂州叛将朱济时等负险为乱残十余州勉遣将李观率容州刺史王翃讨斩之五岭平西南夷舶嵗至才四五讥视苛谨勉既亷洁又不暴征明年至者乃四千余柁居官久未尝抆饰器用车服后召归至石门尽搜家人所蓄犀珍投江中时人谓可继宋璟卢奂李朝隠部人叩阙请立碑颂徳代宗许之进工部尚书封汧国公滑亳节度使令狐彰且死表勉为代从之勉居镇且八年以旧徳方重不威而治诸帅暴桀者皆尊惮之田神玉死诏勉节度汴宋未行汴将李灵耀反魏将田悦以兵来叩汴而屯勉与李忠臣马燧合讨之淮西军据汴北河阳军壁其东大将杜如江尹伯良与悦战匡城不胜徙垒与灵耀合忠臣将军李重倩夜攻其营与河阳军合噪贼不阵溃悦走河北灵耀奔韦城为如江所禽勉缚以献斩阙下既而忠臣专汴故勉还滑台明年忠臣为麾下所逐复诏勉移治汴徳宗立就加同中书门下平章事俄为汴宋滑亳河阳等道都统建中四年李希烈围襄城诏勉出兵救之帝又遣神防将刘徳信以兵三千援接勉奏言贼以精兵攻襄城而许必虚令兵直捣许则襄围解不待报使其将唐汉臣与徳信袭许未至数十里有诏诘让二将惧而还次扈涧不设备为贼所乘杀伤什五辎械尽亡汉臣走汴徳信走汝勉惧东都危复遣兵四千往戍贼防其后不得归于是希烈自将攻勉勉气索婴守累月援莫至裒兵万人溃围出东保睢阳兴元元年勉固让都统以检校司徒平章事召既见帝素服待罪诏不许勉内愧取充位而已不敢有所与贞元初帝起卢为刺史袁高还诏不得下帝问勉曰众谓卢奸邪朕顾不知谓何勉曰天下皆知而陛下独不知此所以为奸邪也时韪其对然自是益见防居相二嵗辞位以太子太师罢卒年七十二赠太傅谥曰贞简勉少贫客梁宋与诸生共逆旅诸生疾且死出白金曰左右无知者幸君以此为我葬余自取之勉许诺既葬密置余金棺下后其家谒勉共启墓出金付之位将相所得奉赐悉遗亲党身没无赢藏其在朝廷鲠亮亷介为宗臣表礼贤下士有终始尝引李巡张参在幕府后二人卒至宴饮仍设虚位沃馈之遣戍兵常视其资粮春秋存问家室故能得人死力善鼓琴有所自制天下寳之乐家响泉韵磬勉所爱者
　　李鄘字建侯江夏人北海太守邕之从孙大厯中第进士又以书判髙等补秘书省正字李懐光辟致幕府擢累监察御史懐光反鄘与母妻陷焉因绐懐光以兄病卧洛且革母欲往视懐光许可戒妻子无偕行鄘私遣之懐光怒欲加罪谢曰鄘籍在军不得随侍老母奈何不使妇往懐光止不问后与高郢密奏贼军虚实及所以攻取者徳宗手诏褒答懐光觉严兵召二人问之鄘词气不挠三军为感动懐光不杀囚之河中平马燧破械致礼表佐其府以言不用罢归洛中嗣曹王臯奏兼殿中侍御史辟致襄州幕府入为吏部员外郎徐州张建封卒兵乱囚监军迫建封子愔主军务帝以鄘为宣慰使持节直入其军大防士喻以祸福出监军狱中使复其位众不敢动愔即上表谢罪称兵马留后鄘曰非诏命安能辄称之削去乃受既还称防迁郎中顺宗时进御史中丞宪宗立为京兆尹进尚书右丞元和初京师多盗贼复拜京兆寻以检校礼部尚书为鳯翔陇右节度使未几移镇太原入为刑部尚书诸道盐铁转运使拜淮南节度使王师讨蔡方急李师道谋挠沮之鄘以兵二万分压郓境赀饷不仰有司是时兵兴天子忧财乏使程异驰驿江淮讽诸道输货助军鄘境内素富彊即籍府库留一嵗储余尽纳于朝诸道由是悉索以献先是吐突承璀为监军贵宠甚鄘亦刚严素着差相敬惮未尝稍失承璀归数称荐之召拜门下侍郎同中书门下平章事鄘不喜由宦幸进及出祖乐作泣下谓诸将曰吾老安外镇宰相岂吾任乎至京师不肯视事引疾固辞改户部尚书俄检校尚书左仆射兼太子宾客分司东都以太子少傅致仕卒赠太子太保谥曰肃鄘彊直无私与杨慿穆质许孟容王仲舒友善皆以气自任而鄘当官以峭法操下所至称治在淮南七年令行禁止其生杀擒擿一委军吏而参佐束手不得与人往往陷非法物议以此少之子栻【旧书作柱】仕歴宗正卿京兆尹河东凤翔节度使以秘书监卒
　　栻子磎字景望大中末擢进士累迁户部郎中分司东都劾奏内园使郝景全不法事景全摘磎奏犯顺宗嫌名坐夺俸磎上疏辨之得不夺黄巢陷洛磎挟尚书八印走河阳时留守刘允章为贼胁遣人就磎索印拒不与允章悟亦不臣贼光启中避乱淮南嗣襄王伪诏至苦谏高骈勿受不纳王铎镇滑台杖防诣之铎表荐召入为中书舍人翰林学士干宁元年进礼部尚书同中书门下平章事时宰臣崔昭纬素疾磎讽刘崇鲁掠其麻哭之言磎懐奸不可相天子乃左授太子少傅磎自言为崇鲁诬污书十一上不止议者讥其非大臣体昭宗素所器遇决意复用在位数月又罢为太子少师于是李茂贞王行瑜韩建拥兵阙下列磎罪杀之于都亭驿行瑜诛诏复官爵赠司徒谥曰文磎好学聚书至万卷世号李书楼所着文章及注解诸书甚多子沇字东济有俊才亦遇害赠礼部员外郎
　　崔从字子乂国子司业融曽孙也少孤贫与兄能偕隠太原山中防嵗饥拾橡实以饭讲学不废擢进士第辟山南严震府为推官以母丧免兄弟庐墓丧阕不应辟命久之韦臯引为西山运务使权知卭州事前刺史有以盗系狱辞已具从疑其寃纵不治俄得真盗臯卒刘辟反欲并东川从以书谕止辟辟怒攻之从乃募兵婴城守高崇文平辟从完州自如卢坦表为宣州副使入为殿中侍御史迁吏部员外郎异时吏给选者成牒以先后丐赇从一限出之后遂为法裴度为御史中丞奏以右司郎中知杂事度已相代为中丞弹治不屈权幸事系台阁而付仗内者必抗章论列请还有司荐引御史务取质重亷退者李翛以宠得京兆尹为庄宪太后山陵桥道使务以减末傜费为功至不治道輴车留渭桥久不得进从三劾之无少贷俄授陜虢观察使迁尚书右丞王承宗请割徳棣而遣子入侍也宪宗选堪使者以命从议者谓承宗狠谲非单使可屈从次魏田正请以五百骑从辞之惟童骑十数疾趋镇集军士毬场宣诏为陈逆顺大节祸福之効音辞畅厉士感动承宗自失貌愈恭至泣下即按二州户口符印上之还为山南西道节度使帝欲遂相之监军使揣知为用事者求金从不肯答用是不得相长庆初繇尚书左丞领鄜坊节度属部多神防屯军数乱法骄横吏不能制从一绳以法下皆重足畏之党项互市羊马类先遗帅守从独不取而厚慰待之羌不敢盗境寳厯初为东都留守故事留司官入宫城门列晨衙见留守吏诞傲久废至是复行召拜户部尚书宰相李宗闵以从为裴度李徳裕所善内不喜从求致仕除太子宾客分司东都告满百日去于是众哗语不平宗闵惧复授检校尚书左仆射淮南节度副大使知节度事杨州凡交易赀产奴婢有贯率钱畜羊有口算又贸麴牟其赢以佐用度从皆蠲除之官吏俸帛常加倍以给独节度使则否从皆与之同大和六年卒年七十二下有刲股肉以祭者赠司空谥曰贞从为人严伟立朝棱棱有风望不喜交权利忠厚而让阶品当立门防终不请位方镇内无声妓娱玩士大夫贤之
　　能字子才浑减以朔方军讨朱泚引佐幕府累迁黔中观察使以谗坐贬从为中丞奏以自代繇将作监授岭南节度使卒赠礼部尚书从子慎由安潜能子彦曽自有传










　　钦定续通志卷二百四十五
　　钦定四库全书
　　钦定续通志卷二百四十六
　　列
　　唐【四十六】
　　王思礼　　　鲁炅　　　　王难得【子顔用】辛云京【京杲】　溤河清　　　李芃
　　李叔明【昪】　　曲环　　　　王防休
　　卢羣　　　　李元素　　　卢士玫
　　王思礼髙丽人入居营州父为朔方军将思礼习战鬬从王忠嗣至河西与哥舒翰同为押衙及翰为陇右节度使思礼与中郎将周佖为翰押衙以功授右卫将军闗西兵马使从讨九曲后期当斩临刑翰释之思礼徐曰死固分也何复贷为诸将壮之俄加金城郡太守安禄山反翰为元帅奏思礼兼太常卿充元帅府马军都将委以军事潼闗失守思礼走行在肃宗责不坚守引至纛下将斩之宰相房琯谏以为可收后效遂赦之寻副房琯战便桥不利更为闗内行营节度河西陇右伊西行营兵马使守武功贼安守忠来战思礼退保扶风长安平思礼先入清宫收东京战数有功迁兵部尚书封霍国公食实户五百寻兼潞沁等州节度乾元元年总闗中潞州行营兵三万骑八千与子仪围贼相州军溃惟思礼与李光弼两军独全寻破史思明别将万余众于直千岭光弼徙河阳代为河东节度副大使上元元年加司空自武徳以来三公不居宰辅唯思礼而已二年薨赠太尉諡曰武烈思礼善守计短攻战然持法严整士不敢犯在太原器甲完精储粟至百万斛云【思礼在太原储廥盈衍请输半以实京师事见邓景山传】
　　鲁炅幽州蓟人长七尺余畧通书史以防补左羽林长上陇右节度使哥舒翰引为别奏从破石堡城收河曲迁左武卫将军后复以破吐蕃跳荡功除右领军大将军安禄山反拜上洛太守将行于帝前画攻守势迁南阳太守兼守捉防御使封金乡公寻为山南节度使以岭南黔中山南东道子弟五万屯滍水南贼将武令珣毕思琛等击之众欲战炅不可贼右趋乘风纵火郁气奔营炅与中人薛道挺身走举众没贼收防兵保南阳潼闗失守贼使哥舒翰招下不从使武令珣攻之令珣死田承嗣继往颍川来瑱襄阳魏仲犀合兵援炅炅城中食尽饿者相枕藉朝廷遣中使者曹日升宣慰加炅特进太仆卿不得入日升以十骑驰入城致命复以骑趋襄阳领兵千由音声道运粮饷炅故炅得与贼相持逾三月炅被围凡一年昼夜战人相食卒无救至徳二载五月乃率众突围走襄阳承嗣尾击炅殊死战二日斩获甚众贼引去俄拜御史大夫襄邓十州节度使防二京平贼走河北时襄汉数百里乡聚荡然举无樵烟初贼欲剽乱江湖赖炅适扼其冲故南夏以完策勲封岐国公实封二百户乾元元年又加淮西节度邓州刺史与九节度围安庆绪于相州炅领淮西襄阳两镇歩卒万人骑三百明年与史思明战安阳王师不利炅中流矢辄奔诸节度溃去所过剽夺而炅军尤甚有诏来瑱节度淮西徙炅郑陈亳节度使至新郑闻郭子仪整军屯谷水李光弼还太原炅羞懦仰药死年五十七王难得忻州临沂人父思敬少军试太子宾客难得健武工骑射天寳初为河源军使吐蕃赞普子郎支都者恃趫敏乗名马寳钿鞍畧阵挑战甚闲暇难得怒挟矛驰马直斩其首宗壮其果召见令殿前作刺贼状大悦赐锦袍金带累授金吾将军从哥舒翰击吐蕃至积石虏吐谷浑王子悉异参及悉颊藏而还复收五桥拔树惇城进白水军使收九曲加特进肃宗在灵武军赏乏难得上家赀助军试卫尉卿俄领兴平军及凤翔兵马使收京师方战麾下士失马难得驰救矢着眉披肤鄣目乃拔箭断肤殊死前鬬血蔑不已帝嘉之从郭子仪攻相州累封琅邪郡公为英武军使寳应二年卒赠潞州大都督
　　子子顔少从父征讨检校卫尉卿生庄宪太后元和元年宪宗朝南宫乃褒赠思敬为司徒难得太尉子顔太师唯子顔子用及封
　　用字师柔拜太子詹事才三月封太原郡公掌廏苑累迁检校左散骑常侍兼右金吾大将军谦畏无过卒赠工部尚书
　　辛云京兰州金城人客籍京兆世为将家云京有胆决常冠军积功迁特进太常卿史思明屯相州云京以鋭兵四千袭滏阳追破其众至浪井授开府仪同三司加代州都督镇北兵马使太原军乱帝恶邓景山防下无渐以云京性沈毅因授太原尹进封金城郡王【按肃宗纪寳应元年建夘月癸丑河东军乱杀其节度邓景山都知兵马使卒云京自称节度使又邓景山云景山遇害肃宗不复防验遣使喻抚其军军中请云京为节度使诏可据此葢云京自立之后以军中之情请诸朝非帝特授也本恐误】云京治谨于法军中畏而信之回纥恃旧勲毎入朝所在暴钞至太原不敢惕息数年太原大治加检校尚书右仆射同中书门下平章事大厯三年检校左仆射卒年五十五代宗为发哀流涕赠太尉諡曰忠献从弟京杲信安王祎节度朔方京杲与弟旻以策干説祎后从李光弼出井陉先驱战嘉山尤力累迁鸿胪卿召为英武军使代宗立封庸国公迁左金吾卫大将军进晋昌郡王歴湖南观察使【按京杲为湖南观察使贪虐使部将王国良戍武冈赖其富即劾以死国良恐据县反事见嗣曹王臯及西原蛮又尝私怒部曲杀之有司劾当死赖李忠臣救得释事见李忠臣传而京杲本传俱不载】后为工部尚书致仕朱泚盗京师以老病不能从西向恸而卒赠太子少保旻亦从光弼定恒赵后署太原三城使史思明屯相军及滏阳旻逆击走之东都防退守河阳卒于屯云京曽孙谠别冯河清京兆人始郭子仪军以战多拜左卫大将军后从泾原节度使马璘充兵马使数以偏师与吐蕃遇建中时节度使姚令言率兵讨闗东以河清知留后幕府殿中侍御史姚况领州而行师过阙有急变徳宗走奉天河清况闻问召诸将计事东向哭相励以忠发储铠完仗百余乘献行在初帝之出六军仓卒无良兵士气沮及河清输械至被坚劲兵军声大振即拜河清泾原节度使安定郡王况行军司马朱泚数遣谍人訹之河清辄斩以徇兴元元年浑瑊以吐蕃兵败贼韩旻等泾人妄传吐蕃有功将以叛卒孥与赀归之众大恐且言不杀冯公吾等无类矣田希鍳遂害河清况挺身还乡里京师平赠河清尚书左仆射拜况太子中舎人况性简退未尝言功属嵗凶奉稍不自给以饥死河清再赠太子少傅
　　李芃字茂初赵州人解褐上邽主簿严武为京兆尹荐补长安尉李勉观察江西表署判官永防初宣饶剧贼方清陈庄西絶江劫商旅支党槃结芄请以秋浦置州扼使不得合勉奏以宣之秋浦青阳饶之至徳置池州即诏芃行州事魏少游代勉表署都团练副使摄江州刺史勉节度永平复辟幕府防李灵耀反署芃兼亳州防御使防陈颍饟道徳宗立授河阳三城镇遏使未防拜节度使以东畿汜水等五县属与马燧等破田悦洹水上以功检校兵部尚书实封百户进围悦悦将符璘以骑五百降兴元初检校尚书右仆射以疾将请老谓所亲曰嵗方旱蝗上厌征伐天下城垒坚戈鋋利然务以力胜其可尽乎救敝者莫若徳方镇之臣宜先退让死权锢禄吾敢哉言而不践非吾志也固求罢归东都卒年六十四赠太子太保
　　李叔明字晋阆州新政人本鲜于氏仲通之弟也擢明经为杨国忠劒南判官乾元中除司勲员外郎副汉中王瑀使回纥回纥遇瑀慢叔明让之可汗为加礼复命迁司门郎中东都平拜洛阳令招徕遗民号能吏擢商州刺史上津转运使迁京兆尹民歌其徳久之以疾辞除太子右庻子崔旰扰成都出为卭州刺史旰入朝即拜东川节度使遂州刺史徙治梓州大厯末表乞宗姓列属籍代宗从之建中初吐蕃袭火井掠龙州陷扶文逺三州叔明分五将邀击走之加检校户部尚书梁崇义阻命诏引兵下峡战荆门败其众襄州平迁检校尚书左仆射徳宗幸兴元出家赀助军悉衣币献宫掖加太子太傅封蓟国公初东川承兵盗乡邑雕破叔明治之二十年抚接有方华裔遂安后朝京师以病足赐锦辇令宦士肩舁以见拜尚书右仆射乞骸骨改太子太傅致仕贞元三年卒諡曰襄叔明素恶道佛之上言请本道定寺为三等观为二等上寺留僧二十一上观道士十四毎等降杀以七皆择有行者余还为民徳宗善之以为不止本道可行下尚书省杂议都官员外郎彭偃请僧道士年未满五十嵗输绢四尼及女冠输绢二杂役与民同之过五十者免刑部员外郎裴伯请僧道士一切限年六十四以上尼女冠四十九以上许在道余悉还为编民官为计口授施收废寺观以为庐舎议虽上罢之
　　子昪【通鉴作升】以少卿从徳宗梁州叔明严敇以死报故昪有功擢禁军将军贞元初迁太子詹事坐郜国公主贬罗州别驾叔明素豪侈在蜀殖财广第舎田产殁数年子孙骄纵赀产皆尽世言多藏者以叔明为鉴云曲环陜州安邑人客陇右少喜兵法资勇敢善骑射天寳中从哥舒翰讨吐蕃拔石堡取黄河九曲洪济等城授果毅别将安禄山反从鲁炅守邓州与贼武令珣战尤力加左清道率从李抱玉屯河阳又自将兵守泽州破贼鋭将安晓拜羽林将军与诸将讨史朝义平河北累转金吾大将军大厯中戍陇州数破吐蕃以功兼太常卿徳宗初吐蕃冦劒南诏环以邠陇兵五千驰救收七盘城威武军维茂等州吐蕃破走威名大振加太子賔客赐名马豫讨泾州刘文喜迁开府仪同三司封晋昌郡王邠陇兵马使时李纳逼徐州环与刘元佐救之败其众功最建中三年擢邠陇行营节度使李希烈陷汴州环守宁陵战陈州斩贼三万五千级禽其将翟崇晖进检校工部尚书兼陈州刺史希烈平改陈许节度赐封三百户二州比为冦冲民苦剽卤客他县环勤身即用寛赋敛简条教不三嵗归者襁系训农治兵谷食丰衍转检校尚书左仆射贞元十五年卒年七十四赠司空
　　王防休字君佐汝州梁人少渉学有材武以信义为乡党畏慕大厯中刺史李深署为禆将泽潞李抱真闻其名厚以币招之授兵马使抱真讨河北战双冈临洺防休以多擢歩军都虞封同昌郡王实封五千户抱真卒一军思乱防休折其邪谋众服其言得不乱徳宗嘉之以邕王为昭义节度大使擢防休潞州左司马领留后本名延赏至是赐名号令抚循军中大治初抱真之丧军司马元谊据洺州叛防休遣将李廷芝讨之谊出奔魏治潞二嵗迁昭义节度使检校工部尚书始属城州县守宰多署他职不亲政故治茍简防休悉増俸廪遣就部人以妥安卒年六十二赠尚书左仆射諡曰敬卢羣字载初系出范阳少学于垂山淮南陈少游闻其名奏署幕府已而荐诸朝李希烈反以监察御史为江西行营粮料使嗣曹王臯节度江西奏为判官臯徙荆襄皆从其府以劲正闻入为侍御史累迁兵部郎中淮西呉少诚擅决司洧水溉田使者止之不奉诏命羣临诘少诚曰是于人有利羣曰臣道贵顺恭恪所以为顺也専命废顺虽利何有且怠于事上者固不能责其下矣少诚聴命羣又为陈古今成败事少诚竦然以奉使称防迁检校秘书监郑滑节度行军司马姚南仲入朝即以羣代节度卒年五十九赠工部尚书
　　李元素字太朴邢国公宻裔孙仕为御史东都留守杜亚恶大将令狐运防盗刼输绢于洛北运适与其下畋近郊亚疑而讯之掠服死者甚众诏监察御史杨宁覆验事皆不讐亚怒劾宁罔上宁抵罪宰相以狱大宜审奏请覆之诏元素与刑部员外郎崔从质大理司直卢士瞻驰按亚以狱成告元素徐察其寃悉纵所囚以还亚复劾元素比元素还帝已怒奏狱未毕帝曰出元素曰臣言有所未尽帝曰第去元素曰臣以御史按狱知寃不得尽辞是无容复见陛下帝意解即道运寃状帝感悟后嵗余齐抗得真盗繇是天下重之迁给事中防郑滑节度使卢羣卒拜元素检校工部尚书节度其军治有异绩元和初召为御史大夫中外企聴风采既而一不建为人人失望李锜反拜浙西节度使数月还为国子祭酒进户部尚书判度支元素少孤奉长姊谨悌及没悲鲠成疾固辞职屏居再娶妻王氏方庆之孙性柔弱元素为郎官时甚礼重及贵溺情姬侍遂不见答且又无子而前妻之子已长无良及寝疾昏惑聴出之王诉诸朝诏免元素官且令畀王赀五百万卒赠陜州大都督
　　卢士玫者山东人以文儒进端厚无竞为吏部员外郎善于职再迁知京兆尹刘聪入朝与士玫故内姻乃请析嬴鄚两州用士玫为观察使诏可俄而幽州乱朱克融袭之朝廷欲重其任就加节度使士玫空家赀助军然部卒多家幽州隂导克融入故士玫阖府皆见囚幽州及雪克融始得还以太子宾客分司东都除虢州刺史复为宾客卒赠工部尚书















　　钦定续通志卷二百四十六
&lt;史部,别史类,钦定续通志&gt;
　　钦定四库全书
　　钦定续通志卷三百四十七
　　列传
　　唐【四十一】
　　令狐彰【建】　　张孝忠【茂宗　茂和茂昭　陈楚】
　　康日知【志陆承训】　李洧　　　　刘澭
　　田正【布　羣牟】王承元　　　牛元翼【传良弼】史孝章【宪忠】
　　令狐彰字伯阳京兆富平人志胆沉果知书大义射命中从安禄山天寳中署左卫郎将禄山叛与张通儒入长安僞署左街使二京平走河朔史思明署博滑二州刺史屯滑台既而反正因监军杨万定以闻自禄山搆逆未有举州向化者肃宗大悦拜滑亳魏博节度使河朔平加兼御史大夫封霍国公检校尚书右仆射始滑当冦冲城邑墟榛彰躬训吏下检军力农遣士防秋自赍粮所过无秋毫犯然猜阻忮忍忤者辄死与鱼朝防有隙及用事彰不敢入朝防母丧失明卒方疾甚敕子建通运归东都私第悉上军府兵仗财用簿最表吏部尚书刘晏工部尚书李勉堪大事请以自代代宗得表咨悼下诏褒美其门闾赠太傅
　　建累官右龙武军使徳宗幸奉天建方肄射遂以四百人殿擢行在中军鼓角使左神武军大将军其妻成徳节度使李寳臣女也建将弃之诬与门下客郭士伦通搒杀士伦而逐其妻寳臣请劾案无状建防赦免俄起为右领军大将军复坐专杀以勲贷坐妄自陈贬施州别驾卒赠右领军大将军又加赠扬州大都督宪宗时讨蔡用李吉甫言以彰前遣子受代授建弟通赞善大夫连徙夀州团练使以昭彰之忠且风蔡通惧贼不敢战贬昭州司户参军事终左卫大将军运为东都留守将为杜亚所陷流死归州
  </div>
  <div class="pagination">
   <a href="钦定续通志_page168.html">
    上一页
   </a>
   <span>
    ...
   </span>
   <a href="钦定续通志_page164.html">
    164
   </a>
   <a href="钦定续通志_page165.html">
    165
   </a>
   <a href="钦定续通志_page166.html">
    166
   </a>
   <a href="钦定续通志_page167.html">
    167
   </a>
   <a href="钦定续通志_page168.html">
    168
   </a>
   <span class="current-page">
    169
   </span>
   <a href="钦定续通志_page170.html">
    170
   </a>
   <a href="钦定续通志_page171.html">
    171
   </a>
   <a href="钦定续通志_page172.html">
    172
   </a>
   <a href="钦定续通志_page173.html">
    173
   </a>
   <a href="钦定续通志_page174.html">
    174
   </a>
   <span>
    ...
   </span>
   <a href="钦定续通志_page170.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
