<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 191 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 191 页/共 523 页
  </h1>
  <div class="content">
   ○癸酉。上御勤政殿听政。　　

○谕内阁、本日据福庆奏、旗员瑭禄、因亲老恳请回京当差。已降旨照所请行矣。因思旗员终养之例。久经停止。如果在外服官年久。因亲老呈请回旗。亦所不禁。今瑭禄于嘉庆八年。＜闲＞补镇远府员缺。其时该员生母、年已七十有四。如果难以远行。即应呈请留京。乃业已到黔。甫及二年。旋以亲老呈请回京。若不定以限制。恐该员等或于到任后。见缺分平常。希图规避。或与上司有意见不合之处。藉词引退。或因囊橐已饱。冀得归家安享。托词亲老。恳请回京。种种情伪。亦不可不防其渐。嗣后旗员如果有亲年已逾七十、家无次丁。及其亲年未合例、素有疾病者。均应于在京补放时。即行呈明留京当差。傥于到任后一二年闲、遽行呈请回京者。俱不准行。著为令。　　

○引见壬戌科散馆人员。得旨、此次散馆之编修刘彬士、李宗昉、朱士彦、业经授职。其清书二甲之庶吉士林春溥、汉书二甲之庶吉士费兰墀、张元宰、李振翥、顾莼、宋湘、何应杰、沈维鐈、龚守正、张鉴、黄中杰、谢学崇、何丙咸、程赞宁、程寿龄、张源长、章道鸿、朱珔、李可蕃、瞿昂、洪占铨、陶澍、葛方晋、吴椿、程邦宪、潘恭辰、李仲昭、朱鸿、胡开益、宁古齐、易元善、俱著授为编修。清书三甲之庶吉士李光晋、汉书三甲之庶吉士宗室果齐斯欢、孙世昌、夏修恕、宗室德朋阿、卓秉恬、俱著授为检讨。王青莲、宗室惠端、著仍以庶吉士留馆、教习三年。张玉麒、梁章钜、卢炳涛、张本枝、喻鸿、黄锡禐、饶向荣、著以部属用。何兰汀、朱玉林、邓士宪、万鼎琛、孙汶、高廷魁、李钟壁、刘加封、黄茂、李蟠根、王百龄、吕兆麒、蔡以成、张元模、陈永图、李成芳、任郿祐、吉士瑛、马倚元、霍树清、盖运长、黎燮、宋潢、赵蘧、达清阿、著以知县即用。柳淢、王珽、陈铭、陈声遹、谢干、常山、周毓麟、刘谷万、魏邦彦、隆安、钟庆、俱著归原班铨选。　　

○以奉宸苑卿苏冲阿、为内阁学士。兼礼部侍郎衔。詹事府少詹事周兆基、为詹事。　　

○以大学士董诰、协办大学士礼部尚书刘权之、吏部尚书费淳、都察院左都御史邹炳泰、吏部左侍郎李钧＜闲＞、右侍郎戴均元、礼部左侍郎玉麟、兵部左侍郎戴联奎、为殿试读卷官。　　

○甲戌。策试天下贡士胡敬等二百三十三名于保和殿。制曰。朕仰膺昊眷。统驭寰区。十年于兹。朝乾夕惕。不遑暇逸。以冀绍古帝王执两用中之治。保大定功之模。黜陟以严考课。宣防以利转输。期臻上理。爰待嘉谟。尚书综帝王之治道。二典必始钦恭。洪范九畴。亦必原于五事之敬。而要皆本于一诚。书言精一。中庸言所以行之者一。一者诚也。盖诚则必敬。敬则必勤。人君在上。缉熙单心。所以敬天位。人臣在下。精白敬事。所以亮天工。故敬天即以勤民。至诚即以格天。其致一也。六籍所著。其与敬勤之旨相印合者。可综贯而条举欤。大宝丹扆之箴。典矣茂矣。朱子或问所言治道。皇极经世书言君道臣道十二则。大学衍义纲举四条。皆本心传以发明治道。能详述之欤。古者寓兵于农。伍两卒旅。搜苗狝狩。制善法良。有明徵已。汉设郡国材官骑士。唐置府兵。后更彍骑。其制已异于古。宋有禁厢乡蕃之目。苏轼言被边百姓自相保聚。可收爪牙之利。司马光复言其害。可悉指欤。盖兵于无事之时。训练为尤急。勤练则可使有勇。教训则可使知方。孙子所谓练士。吴子所谓治军。可备举欤。唐太宗与李靖问对中所言足法手法。可通于古步伐止齐之义欤。若平时以游惰之民募补。又以杂色服役之人滥充。是岂国家设兵卫民之意欤。膺斯任者。宜何如督率而振厉之也。书曰。知人则哲。安民则惠。尧舜犹兢兢于察吏。考绩之典所自昉也。周官敝□大吏。一以廉为本。汉时取士曰兴廉。察吏曰察廉。其亦本此意欤。朕乙夜批章。日昃不遑。内而卿尹。外而疆吏。共矢法廉。以襄予治。果何以僚属咸知励职。吏胥不致逞奸。乃或甘优逸而案有积延。避吏议而事多消弭。是岂惠养吾民之意欤。书言无旷庶官。传言民生在勤。夫循名责实。则人不旷官。朝考夕稽。则吏皆勤职。其果何道之从欤。古之治河者。治一河而止耳。今则合淮与漕治之。黄河自失故道。遂累代为患。史记谓水行平地数为败。故禹厮二渠北载之高地。夫水性趋下。引之高地。转不为害。何也。河之变迁屡矣。唐一代河患最少。其故安在。论者谓水性北行。折之东南。故易决溢。此修防所宜亟讲也。元明以来。余阙、邱浚、潘季驯、诸人之议。孰为得失。国家岁漕四百万粟。以供天庾。必取道于黄运两河。而以清刷黄。尤为挽渡利漕要法。今于束清御黄两坝之外。别有长策。可臻一劳永逸欤。若此者。稽古而讲求治理。饬戎而绥靖嘉师。官方叙而纲纪毕张。漕运利而堤防永固。有典有则。是经是程。伫望谠言。藉资启沃。毋泛毋隐。朕将亲览焉。　　

○乙亥。福建台湾镇总兵官爱新泰等奏报、堵御洋匪歼获夥盗情形。得旨嘉奖。擢都司卢植、为副将。赏知府庆保、道衔。　　

○丙子。云南定远县土主簿李毓英、因病告替。以其子纯、袭职。　　

○丁丑。上还宫。　　

○御乾清宫。召读卷官入。亲阅定进呈十卷甲第。　　

○以署镶蓝旗满洲都统额勒登保、为方略馆总裁官。　　

○戊寅。上御太和殿传胪。赐一甲彭浚、徐颋、何浚汉、三人进士及第。二甲徐松等九十六人、进士出身。三甲叶申万等一百四十四人、同进士出身。　　

○幸圆明园。　　

○己卯。谕内阁、据德楞泰勒保奏、请将从前陆续拏获贼匪家属、现尚监禁之黄敖氏等十七名、免其缘坐治罪、给与亲属具领等语。该犯属等羁禁囹圄。已逾数载。自可量加宽减。除罗苟氏系苟文明出嫁胞妹、及先经许字之龚文玉之女龚月英、律不缘坐外。此内惟敖儒泰、敖儒敏、赵娃儿、三犯。均系逆犯之子。若竟予省释。于情法究属过宽。未足以昭平允。仍著德楞泰等、将敖儒泰三犯、酌量罪名定拟徒流。交该地方官严行管束。其余黄敖氏等六口、及郑三清等六名、业经讯明案情。或本非甘心从贼。或系被贼诱惑。委无知情同谋情事。均著免其缘坐治罪。各给亲属领回。以昭法外施仁至意。　　

○谕军机大臣等、玉德奏拏获艇匪陈杨得、讯据供称、艇匪共有四帮、一系乌石二为首、一系郑一为首、一系总兵宝为首、一系林阿发为首、福建洋面、系林阿发、总兵宝、二帮、连土盗朱濆附和之船、共一百余号、其乌石二、郑一、两帮、尚在广东洋面、又广东会匪首李崇玉、平日与艇匪相通、现在林阿发帮内等语。那彦成等前奏称先派署左翼镇林国良、南澳镇杜魁光、二员。带领舟师在甲子司港口堵截。当李崇玉窜逸下海之时。该二镇何以毫无闻见。及该逆勾通艇匪。窜过闽洋。该二镇兵船又何以不跟踪追捕。杜魁光本系南澳镇总兵。原因捕务紧要。暂令在粤省帮办。今闽省水师将领现在乏人。著那彦成等、即速饬杜魁光带领所管舟师、前赴闽省追剿艇匪。将此传谕知之。　　

○拨广储司银十万两。给随扈盛京官员兵丁、以备行装。　　

○予四川阵亡把总陈启林、祭葬世职。如例。　　

○庚辰。予故礼部尚书琳宁、祭葬。谥勤僖。　　

○赏直隶霸昌道富海、二等侍卫。为库伦办事大臣。　　

○改江南徐州河标左营副将为徐州镇总兵官。从总督铁保等请也。　　

○辛巳。上幸静明园。诣龙神庙拈香。　　

○壬午。以故敖汉郡王齐默特噜瓦子甘杂巴拉、袭爵。　　

○江西九江镇总兵官王集、年老。命留京。为镶蓝旗汉军副都统。以服阕总兵官刘荣庆、为九江镇总兵官。　　

○旌表守正被戕江西德安县民邱灯女邱氏。陕西长安县民高领妻张氏。　　

○癸未。谕内阁、据刑部奏、审明广东民人陈若望、私代西洋人德天赐、递送书信地图、并究出传教习教各犯、分别定拟一摺。西洋人信奉天主教。在该国习俗相沿。原所不禁。即京师设立西洋堂。亦祇因推算天文。参用西法。凡该国情愿来京学艺者。均得在堂栖止。原不准与内地民人往来滋事。乃德天赐胆敢私行传播。讯明习教各犯。不惟愚民妇女、被其煽惑。兼有旗人、亦复信奉。并用汉字编造西洋经卷、至三十一种之多。若不严行惩办。何以辟异说而杜歧趋。且该国原系书写西洋字。内地民人无从传习。今查出所造经卷。俱系刊刻汉字。其居心实不可问。此在内地愚民、已不得传习。而旗人尤不应出此。关系人心风俗者甚钜。所有寄信人陈若望、在堂讲道之汉军周炳德、会长民人刘朝栋、赵廷畛、朱长泰、汉军汪茂德、或往来寄信。或辗转传惑。著照刑部所拟、发往伊犁、给额鲁特为奴。仍先用重枷枷号三个月。以示惩儆。民妇陈杨氏、以妇女充当会长。尤属不安本分。著发往伊犁、给兵丁为奴。不准折枷收赎。民人＜闲＞恒、曾代为寄信。请人传教。汉军佟恒善、经反覆开导。执迷不悟。俱著枷号三个月。满日发往伊犁、给额鲁特为奴。周炳德、汪茂德、佟恒善、既自偝根本。甘心习学洋教。实不齿于人类。均各销除旗档。至一经晓谕即情愿出教之民人王世宁、柯添幅、尹思敬、吴西满、汉军佟明、佟四、蔡勇通、尚知悔过。应行省释。但恐该犯等因一时畏罪饰词。未必出于至诚。仍著该管旗籍各官、严加管束。如敢再行传习。即加倍治罪。德天赐以西洋人来京当差。不知安分守法。妄行刊书传教。实为可恶。该部奏请或饬令回堂。或遣回本国。均属未协。德天赐著兵部派员解往热河、在额鲁特营房圈禁。仍交庆杰随时管束。毋许与内地旗民往来交涉。以杜煽惑。管理西洋堂事务大臣常福、于德天赐寄信刊书传教等事。未能先时查察。著交内务府议处。其失察旗人习教之历任都统、副都统等、著军机大臣查明、奏请交部分别议处。该堂存贮经卷。交军机大臣、会同刑部、派员检查销毁。毋许存留。其刊刻板片。并著五城、顺天府、步军统领衙门、一体查销。并出示晓谕军民人等、嗣后傥再有与西洋人往来习教者。即照违旨例、从重惩究。决不宽贷。余著照刑部所议行。　　

○是月。直隶总督颜检奏、敬承谕旨。嗣后加意整饬属吏。得旨、方今中外吏治。贪墨者少。疲玩者多。总尚因循。每多观望。大臣不肯实心。惟恐朕斥其专擅。小官从而效尤。仅知自保身家。此实国家之隐忧。不可不加整顿。卿系腹心之臣。故将此旨谕知。卿其勉之。　　

○又奏。敬承圣训。推扩管见。属员平日出力处如果超众。而所罹不是、轻而可原。仍当教导成全。以协为国储材之义。得旨、属员中不肖者。乃殃民之官。断不留于治世。如近日广西之孙廷标、湖南之董如冈、去其已甚。正所以保全余者。能多几员改过之人。保全百姓之元气多矣。以此类推。知其略矣。非教卿存心刻剥。严厉御下也。特谕。　　

○两江总督铁保奏、查看吴淞海口形势。于两岸滨海之处。添设炮台。抽调劲兵四百名分守。务使鸟枪火器。一律精熟。朱批、好。最要。又批、因地制宜。所办俱妥。然根本总在严禁出洋米石铁器。训练水师兵丁。海洋虽以火器制胜。若气馁亦不能施放有准也。勉力训练营伍为要。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百四十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十年。乙丑。五月。甲申朔谕内阁、向来西洋堂事务。俱派总管内务府大臣管理。而历任该管之大臣等、不能实心经理。其派委司员、亦不常川稽查。大率有名无实。即如近日德天赐等妄行刊书传教。煽惑旗民。此皆由历任该管大臣官员等、平日不能认真查察。以致伊等敢于私通书信。往来交结。现在管理西洋堂事务之常福、著无庸兼管。改派禄康、长麟、英和、管理。其应如何设立章程、严加管束之处。著禄康等悉心妥议具奏。寻议奏、酌派司员到堂稽查、设立堆拨轮流巡绰、彻毁堂额天主字样、禁止旗民彼此往来封禁该堂女堂房屋、稽察海淀各堂寓所、译验该国投寄书信、编造服役人数册档、示谕习教治罪条款、禁止收买药材洋草、从之。　　

○又谕、近年京师钱价昂贵。节经降旨查禁私贩外出。并令户工两局按卯鼓铸。毫无短缺。而价值仍未稍为平减。风闻各省钱局不能如数鼓铸。该督抚等并不实力查办。以致日形短绌。前于嘉庆五年闲。曾经降旨谕令停铸省分概行复卯。其中有数省奏明不能遽复者。而每岁报部照旧鼓铸者居多。无如承办之员、冀图偷减工本。并不遵照定例、妥为经理。名为开炉。而其实仍未复卯。各省商贾市易流通。专赖京局钱文以资转运。无怪乎局钱按卯鼓铸。而钱数不见其增。钱价不见其减也。夫国宝所贵流通。若以天下之大。尽仰给于户工两局。是各省钱局竟成虚设。民闲购买物件。以银易钱亏失增倍。于闾阎生计大有关系。不可不通饬查办。著各该督抚等、将各省钱局应铸钱文。务令按卯如数鼓铸。毋许有偷减虚报情敝□大。傥经此次晓谕之后。尚不激发天良。核实办理。一经发觉。或被人指参。必将该督抚藩司及管局之员、从严惩治。其有将短铸缺额等事据实呈告者。讯明所控确凿。定加奖赏。以期蠹敝□大肃清。圜府充裕。各该督抚等、不可视为具文自干重戾也。将此通谕知之。　　

○以翰林院检讨果齐斯欢、充日讲起居注官。　　

○乙酉。授一甲一名进士彭浚、为翰林院修撰。二名进士徐颋、三名进士何淩汉、为编修。　　

○命礼部左侍郎玉麟、户部右侍郎刘镮之、教习庶吉士。　　

○册封朝鲜国王妃。以散秩大臣瑞龄、为正使。内阁学士德文、为副使。往封。　　

○丙戌。孝诚仁皇后忌辰。遣官祭景陵。　　

○丁亥。引见新科进士。得旨、一甲三名彭浚、徐颋何淩汉、业经授职外。徐松、李兆洛、石葆元、张聪贤。孙尔准。王珙、姚元之、谢崧、程德楷、盛唐、程家督、史谱、董桂敷、章汝金、汪全德、孙源湘、马瑞辰、童璜、胡敬、邵葆钟、潘际云、苏绎、彭邦畴、于克家、葛宗昶、李可琼、蒋诗、聂铣敏、费卿庭、吴遇坤、顾寅、张锡谦、陈鸿墀、何彤然、徐鉴、倪思莲、张志廉、程伯銮、汪汝弼、王德本、曹芸缃、陈玉铭、李建北、周尚莲、邱煌、陈宗畴、翟锦观、和桂程元吉、何增元鲁垂绅、姚原绂、周寿椿、陈俊千、孙升长、胡承珙、李黼平、觉罗宝兴、许绳祖、郭承恩、龚元鼎、邹植行、宗室崇弼、钱人杰、叶申万、张光焘、帅承瀚、穆彰阿、徐学晋、秦基、徐铨、黄步堂、平志、萧朗峰、张濂堂、色卜星额、严烳、崇绶、刘谦裘元淦、何承先著改为翰林院庶吉士。补行朝考之吕子班、及秦绳曾、程家祥蒋策、王廷浚、那丹珠、那清安、朱为弼、汪继培、童槐、吉禄、尹佩棻、宗室德遐、均著分部学习。吴玉堂本系兵部候补主事。著以该部主事即用。杨嗣曾、向肇?刘绍琯、余光超、吴宝裕徐玉立、吴存楷蓝桂、张秀芝、林庆章、凌泰交、邓应熊、郭泰成、王寿、冯春晖习家驹、杨欲仁王允楚、雷长春、郑祖琛骆应炳、周阶平、吴淞、甄士林、奚大壮、王圻、邓传安、王大同钱楙勋、诸嘉乐、刘广澍、欧阳敬、王森文、时铭、黄承吉、敏登额冯晋锡、程晋李荫枢、翟凤翱、缪庭槐、万希煜、牟安儒、何诒霈、邓方城、王铨、符鸿、王泉之、张昆、叶以倌、刘铭常、陈三立、石长甲、吉钟颖、宋宜福、白钟岳、王椽、张范东、韩履宠、张之昶、段克莹、丁兆祺、郭志青、达春布魏襄、刘坛、易含章吴沆、王鋆、包棻、林家和、徐钧、颜廷彦、王作肃、邹绍观、陈周书、熊士鹏、傅廷兰、温炘、辛炳晟、张树勋、牛霆、张际熙、姚宝煃、习家騋、苏廷棻、匀著交吏部签掣分发各省、以知县即用。陈兰策、本系捐纳候选同知。著交吏部掣省分发、以同知即用。余著归班铨选。　　

○旌表守正捐躯直隶博野县民王大个妻李氏。　　

○戊子。谕内阁、前因方维甸密奏、都尔嘉办事纷扰。声名平常。当派特清额驰赴西宁查办。嗣据特清额奏称、讯明都尔嘉疏纵属下、收受赃罚属实。业经降旨。将都尔嘉革职拏问。交特清额会同庆炆、严审具奏。兹据特清额等奏称、提齐人证逐一根究。供认赃款数千两。复经特清额等、访知该处在籍参将何守林、向任哈密。与都尔嘉熟识。本年三月闲、有将银寄放之事。特清额等亲往搜查。起获木匣六个共银六千六百八十两。统计赃银一万一千余两。当即提出都尔嘉家奴康恒山、候喜严加刑讯。据供此项寄顿银两。大概俱系收受各庙喇嘛、及蒙古赃款等语。都尔嘉身系宗室。从前屡获罪愆。荷蒙皇考高宗纯皇帝逾格矜全。朕复施恩弃瑕录用。授为西宁办事大臣。稍有人心。自应激发天良。痛加湔濯。勉图自赎。乃辄败检营私。向各庙喇嘛及蒙古等任意勒索。赃款至一万数千两之多。实属有玷宗潢。设因此酿成事端。则其罪更甚。负恩无耻已极。断难轻宥。前据特清额等奏到大概情形。曾降旨将都尔嘉家产查封。尚未即行抄没。并将伊弟都尔哈家产加恩给还。今查出赃私已有万余。且恐尚有不实不尽之处。除谕令特清额等再行详细鞫实定拟具奏外。所有前次查封都尔嘉家产及任所赀财。均抄没入官。以儆贪私。至伊所得赃银。既向熟识之何守林私行寄顿。则伊弟都尔哈及其孙布扎纳在京。岂有不将银两随时寄付之理。朕不为已甚。姑免深究。但伊二人亦何颜复玷居官职。都尔哈、布扎纳、均著革职。作为四品闲散宗室。告病参将何守林、私行寄顿赃银。自亦必有分肥情事。著革职。归案审讯。笔帖式诚福、松龄、既据讯出都尔嘉分给赃银。亦著一并革职。交特清额等严讯分别定拟具奏。至青海衙门额设笔帖式三员。此案均经革职。现在当差乏人。著理藩院即照例遴派三员。迅速前往供职。　　

○己丑。谕内阁、本年秋闲。朕恭诣盛京展谒祖陵。早经谕令军机大臣、传知各该衙门、将应行扈从之王公大臣卿员等、早行开单具奏。并令将各该员内、从前曾经随扈皇考高宗纯皇帝圣驾前往盛京。或曾任盛京官职、及奉差前往者。均于名下详细开明呈览。届时朕自当酌量点派。乃前日緼布于召见时。以伊未经到过盛京。恳请随驾。本日召见保宁、又据奏请扈从盛京。并称伊从前曾经奉差到过。此次求派前往。陈请再三。殊觉无谓。大臣等遇朕有巡幸地方。自应静候点派扈从。何必纷纷陈请。妄行渎奏。试思趋随豹尾、与在京办事一体当差。在侍卫等告围。原无足责。为大臣者、岂可不知轻重若此。若谓派随者有体面。留京者为无用。更属卑鄙之见。嗣后王公大臣卿员等、毋得再有渎请。违者不惟不准所请。并当交部议处。将此通谕文武各衙门知之。　　

○庚寅。谕内阁、阿拉善蒙古每年制造盐船。准令于内地购买木植。乾隆五十六年、经理藩院核议每年准购木植九千根。维时即钦奉高宗纯皇帝谕旨、甘省出木稀少。日久将山场木植用尽。于民用有无缺乏之处。查明据实奏闻。钦此。兹据署陕甘总督方维甸奏称、甘省产木之平番西宁等处、山场林木无多。本省搭盖桥梁、及民闲需用、已属浩繁、又加以外藩频年购运、现在山产日形缺乏、不敷采用、请将阿拉善岁购木植、酌量裁减等语。阿拉善造船木料。在内地购买。原属格外恩施。今甘省既产木渐稀。民用拮据。自应酌量变通。以阜物产。著照该署督所议、将阿拉善每年购制盐船木植酌减三千根。仍准其购买六千根。额定大木一千六百根。小木四千四百根。此外不准逾额多购。并令沿河地方官随处稽查。如有商贩希图市利藉端影射。以多报少以大报小。一经查出。即照例严办示惩。　　

○辛卯上诣黑龙潭神祠拈香。　　

○壬辰。谕内阁、宗人府请派随往盛京恭谒祖陵之王公一摺。单内所开诸王贝勒贝子公等、皆祖宗支派。值朕恭谒祖陵大典。俱应随往。但伊等在京各有差务。不能全行随往。著派睿亲王端恩、郑亲王乌尔恭阿、仪亲王、定亲王绵恩、克勤郡王尚格、庆郡王永璘、荣郡王绵亿、贝勒绵誉、贝子奕纯、奕绍、公绵偲、奕颢、随往。仪亲王年已六旬。无庸扈跸行走。著总理行营事务。稽查大营毕。于该处站班。庆郡王永璘、亦不必扈跸行走。著稽查尖营。明年高宗纯皇帝实录告成。例应盛京尊藏一分。届时即派成亲王、庄亲王绵课恭送。现在乾清门行走王等人数较多。和郡王绵偱、不必随往。著留京进领侍卫内大臣班。贝勒永珠、素有足疾。著不必在乾清门行走。仍在宗人府当差。　　

○又谕、据裘行＜闲＞奏、审讯清丰县已革武生于丽山

□分呈控回赎地亩一案、请将于丽山□分祖遗地亩、准令减半赎回等语。此案于丽山□分因祖遗地亩灾年贱价卖与郝姓。叠次呈控欲行回赎。该府张体公等、以限满三年例不准赎。尚属照案详断。惟因于丽山□分越控。辄行斥革杖责。办理未免过当。且买主转卖地亩。本许原主照现价买回。此项地亩、郝姓原买之时。每亩价银仅止一两内外。迨经于姓认买。遂增价至四两八钱。显有故意掯勒高擡价值情事。若因限满不准赎回适以启富户乘灾图利之渐。所有于丽山□分祖遗地二顷八亩零、著准令各该家属按照每亩四两八钱之数减半。向谢姓赎回。其亏折半价。即令郝培德照数偿还。以昭平允。所有原审之知府张体公、及会同审讯并不当堂公断私向原告开导之知府石飞熊、著照所请、交部分别议处。于丽山□分武生衣顶、并照所请开复。　　

○甲午。刑部议覆、河南巡抚马慧裕疏报民人徐日昇与子徐春元毒死弟妾徐郭氏一家二命一案。得旨、此案徐日昇起意谋毒徐郭氏一家。图得财产。致毙徐郭氏、徐泽根、二命。并误毒李栗成身死。除应斩决之徐日昇、业已在监病故外。刑部照该抚所题、请将徐日昇之子徐春元、依谋杀人从而加功者绞监候律、拟绞监候秋后处决等语。细核案情。徐日昇始因向徐泽根借贷。徐郭氏主使总未借给。致怀忿恨。嗣因闻知徐泽根将伊所典地亩税契过割、作为绝卖。遂以伊家相待刻薄。起意将徐郭氏一家毒死。冀图伊子承祧得其财产。嘱令伊三子徐春元寻买砒霜。徐春元辄听从买得砒霜。并因徐日昇嘱将徐虎子一并毒死、杜其争继。遂乘闲将毒药搅入面内。致徐郭氏、徐泽根、受毒殒命。并误毒李栗成身死。是徐日昇主谋毙命。系图得徐郭氏家产。而徐春元之买药致毙二命。并欲将徐虎子一并毒害以免争继。实为自己承继得财起见。非寻常从而加功者比。徐春元一犯、依拟应绞。著即行正法。余依议。　　

○乙未。上幸万寿山。诣广润祠拈香。　　

○幸静明园。诣龙神庙拈香。
  </div>
  <div class="pagination">
   <a href="清实录嘉庆朝实录_page190.html">
    上一页
   </a>
   <span>
    ...
   </span>
   <a href="清实录嘉庆朝实录_page186.html">
    186
   </a>
   <a href="清实录嘉庆朝实录_page187.html">
    187
   </a>
   <a href="清实录嘉庆朝实录_page188.html">
    188
   </a>
   <a href="清实录嘉庆朝实录_page189.html">
    189
   </a>
   <a href="清实录嘉庆朝实录_page190.html">
    190
   </a>
   <span class="current-page">
    191
   </span>
   <a href="清实录嘉庆朝实录_page192.html">
    192
   </a>
   <a href="清实录嘉庆朝实录_page193.html">
    193
   </a>
   <a href="清实录嘉庆朝实录_page194.html">
    194
   </a>
   <a href="清实录嘉庆朝实录_page195.html">
    195
   </a>
   <a href="清实录嘉庆朝实录_page196.html">
    196
   </a>
   <span>
    ...
   </span>
   <a href="清实录嘉庆朝实录_page192.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
