<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 214 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 214 页/共 1316 页</h1>
    <div class="content">
○又谕。李鹤年奏。东省改挑滕汛十字河。请按年添拨□山戊不□修银两一摺。据称泇河厅属十字河。上年改挑深通后。漕艘畅行无阻。惟上游山河长水下注。不免水过沙停。仍须随时捞穵。道库用款竭蹶。无可通融。请于常年另案件。按年添拨十字河□山戊不□修银三千两等语。南漕河运。关系紧要。著周恒祺督饬藩司。自本年为始。按年添拨十字河□山戊不□修银三千两。解交运河道库应用。李鹤年务须督令承办之员。认真挑浚。以利漕行。将此各谕令知之。现月　　

○以直隶东明黄河漫口合龙。赏还大顺广道刘盛藻顶戴。开复开州协副将张桂芳等处分。现月　　

○己卯。颁金山中华会馆关帝庙扁额。曰威宣海澨。摺包　　

○谕内阁。吴元炳奏。特□□□尔□庸劣不职各员等语。江苏署安东县事清和县知县玉亮。蒙昧颟顸。不恤民情。调署江浦县事泰兴县知县张兴诗。玩视盗案。有心取巧。候补知县李萱庆。遇事生风。行同无赖。均著即行革职。江阴县知县李文燿。识短才庸。难胜繁剧。著即开缺留省。遇有相当＜闲＞缺另补。以肃吏治。现月　　

○谕军机大臣等。前因李鸿章奏。拟在吉林三姓地方。设厂创办小轮船。请调道员温子绍前赴吉林。以资制造。当谕令张树声、裕宽、饬令该员随带工匠机器。即行前往。兹据张树声等奏称。温子绍以母老且病。未能远离。据实具奏等语。吉林创办轮船。事关紧要。必须经理得人。现在温子绍既未能前往。而该省开厂制造。势难稍缓。著李鸿章另行遴选熟习机器之员。迅速驰赴吉林。妥为筹办。总期制造合用。不致徒费工需。所有机器各项。并著李鸿章等设法筹画。俾资应用。将此各谕令知之。现月　　

○以亏短交代。革已故署江苏丹徒县知县何绍章。镇海卫守备忠发职。并籍产备抵。现月　　

○追予阵亡浙江候补知县杨炳春江苏原籍专祠。列入祀典。从两江总督刘坤一请也。摺包　　

○旌表刲臂疗亲江苏昭文县训导杨清泽妻姚氏。摺包　　

○旌表全节捐躯江苏长洲县民张全幅妻何氏。摺包　　

○协修官舒伟俊恭纂　　

帮总纂官程棫林恭辑监修总裁世恭阅一签五月二十六日正总裁那恭阅六月十六日专司藳本陆恭覆阅壬子十月二十日　　

徐恭阅一签九月十五日　　

荣月日副总裁唐月日　　

宗室宝恭阅二签六月初九日

　　

郭恭阅七月初二日　　

熙月日初校修改下卷贰拾壹签李钟瓒恭校陈恭阅一签九月初一日覆校修改下卷捌签朱崇荫详校宗室麒月日总校修改下卷伍拾贰签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百二十四　　

光绪六年。庚辰。十一月庚辰。以雪泽未沾。上复诣大高殿祈祷行礼。　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载澂诣凝和庙。拈香。记注　　

○钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。喜昌奏。吉省宜添设炮位。请饬神机营分拨后膛洋炮六尊或四尊。并给发子药炮具。派兵护解等语。著神机营酌量拨给。由兵部核给车辆。迅速解往。洋务　　

○谕军机大臣等。有人奏。闽洋两局废弛。请饬严加整顿一摺。据称福建船政局。近来专徇情面。滥竽充数。提调监工。不谙洋务。船政大臣亦为所欺。一切公事。提调等任意把持。所造轮船。难以适用。虚糜薪水。出洋学生。近来多入耶苏教。帮办繙译黄姓。暗诱学生进教。总办区姓。十数日不到局。学生等毫无管束。抛荒本业等语。朝廷不惜重帑。设立船政局。并派员管带幼童出洋。原期制造轮船。精坚合式。成就人材。以裨实用。若如所奏种种弊端。尚复成何事体。著何璟、勒方锜、黎兆棠、将船政局事务。力加整顿。提调监工等如有怠玩把持。即行从严□□□尔□处。并著李鸿章、刘坤一、陈兰彬、查明洋局劣员。分别□□□尔□撤。将该学生等严加约束。如有私自入教者。即行撤回。仍妥定章程。免滋流弊。原摺均著钞给阅看。将此由四百里谕知李鸿章刘坤一何璟勒方锜陈兰彬并传谕黎兆棠知之。洋务　　

○又谕。铭安喜昌奏。摩阔□山戊不□海参□山戊不□一带。均与朝鲜毗连。该国附近居民。多为俄人利诱。朝鲜禁令颇严。已去者不敢归国。日久恐为边患。可否照会该国。宽其潜逃之罪。免为俄人驱遣等语。所奏不为无见。李鸿章与朝鲜国人。时因公事会晤通函。著作为该督之意。商令该国妥筹办法。俾边境无业之民。不至为人所诱。久居敌境。致生后患。原片著钞给阅看。将此谕令知之。洋务　　

○又谕。铭安等奏。统筹防务。请添练兵丹。并豫支饷银各摺片。所陈招致苏城沟等处猎夫。将该头目传集晓谕。加以犒赏。办理尚为得当。惟分运火药一层。固为暗中准备起见。特该处切近俄人。能否不致别生枝节。著铭安、喜昌。再行详细酌办。至添练四营。请豫支饷银二十万两。赶运吉省。已谕令户部议奏。需用洋炮等件。亦由神机营兵部酌拨运解矣。该将军等务将现筹防务。实事求是。认真办理。不得稍涉虚糜。用副委任。洋务　　

○辛巳。谕内阁。翰林院侍讲张楷奏。户部盘查宝泉局库。覆奏含糊。请饬查办一摺。著户部堂官明白回奏。现月　　

○又谕。本月初八日。拏获擅入宫内人犯刘振生一名。供出系由神武门进内。宫禁森严。竟任令该犯擅自走入。门禁懈弛已极。实堪痛恨。所有是日直班之护军统领载鹤。著交部严加议处。神武门直班之侍卫。暨内务府护军统领。著查取职名。一并交部严加议处。其该班章京。著即革职。兵丁即行斥革。该犯进神武门后。所有经过之处。是日直班人等。均著查取职名。交部议处。现月　　

○旌表未婚守志山西阳曲县民郑贻彤聘妻杨氏。捐躯殉节浙江归安县民孙锡三妻章氏。摺包　　

○上以冬至。祀天于圜丘。自是日始。斋戒三日。记注　　

○甲申。冬至。祀天于圜丘。遣庄亲王载勋恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。惠陵。　　

○遣官祭端慧皇太子园寝。记注　　

○蠲缓江苏上元、江甯、句容、江浦、六合、山阳、阜甯、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、邳、宿迁、睢甯、海、沭阳、赣榆、通、如皋、泰兴、海门、溧水、高淳、三十六厅州县。暨淮安大河扬徐镇江五卫。歉收及抛荒地方粮赋。并原缓递缓灾歉赋额有差。现月　　

○乙酉。谕军机大臣等。前据刘铭传奏。请筹造铁路。当经谕令李鸿章等妥筹。兹据张家骧奏称。开造铁路。约有三弊。未可轻议施行等语。著李鸿章、刘坤一、悉心妥筹具奏。原摺著钞给阅看。将此各密谕知之。寻李鸿章奏。张家骧所陈铁路三弊。不甚确凿。报闻。洋务　　

○翰林院侍读学士张家骧奏。河南武陟县建立河神专祠。请予厘正名号。下礼部议。现月　　

○丙戌。谕内阁。李明墀奏。江华县滋事猺匪首要各犯。全数拏获一摺。本年九月闲。湖南江华县麻江冲猺匪盘成毫等。藉口争产。纠众杀毙客民百余人。焚毁百余家。经李明墀饬令提督王永章等。带兵前往该处。会同地方文武。剿抚兼施。当将麻江百余里猺众。次第抚定。首逆盘成毫。畏罪自尽。赵才良、李金鼎、韩金珠等各犯。均经擒获。办理尚为妥速。所有尤为出力之提督王永章、苏元春。著加恩各赏给白玉搬指一个。白玉柄小刀一把。火镰一把。大荷包一对。小荷包二个。其余在事文武员弁。准其择尤保奏。毋许冒滥。湖南永郴等府州。民猺杂处。易滋事端。即著李明墀督饬所属。妥为弹压。随时防范。一面彻底清查。将原定章程。详加酌度。妥议具奏。务令民猺永弭衅端。以靖地方。现月　　

○谕军机大臣等。维庆奏。野番滋扰大道。请饬惩办等语。此次维庆由打箭炉入藏。竟有三岩野番数十人。在大石包地方。拦路劫抢。杀毙引马人夫。迨该地方官带领土目查拏。仍敢施放枪炮。肆行抗拒。实属藐法已极。亟应严行惩创。以儆凶顽。著恒训、丁宝桢、色楞额、维庆。即饬该地方文武。认真捕缉。从严惩办。以安行旅而靖边陲。将此各谕令知之。现月　　

○先是热河围场。勘放三十一围。前都统瑞麟。以威逊格尔等三围。与巴彦喀拉等围毗连。奏请封禁。接任都统延煦。奉谕详查具奏。并请封禁湃布嘎川之画儿山。至是都统崇绮奏。威逊格尔等三围。及画儿山一带地方。该佃民承种升科。并非私占。请免令腾移。俾佃民安业完粮。以广皇仁而靖边方。得旨。所有威逊格尔等处围场。著照所请免其腾移。一切应办事宜。即著妥定章程。奏明办理。摺包　　

○吏部以大学士全庆应定何殿阁请。得旨全庆著授为体仁阁大学士。　　

○丁亥。以神灵显应。颁山东历城县龙洞山龙神庙扁额。曰东云龙腾。五龙潭龙神庙扁额。曰雨师驾驷。现月　　

○戊子。以雪泽未沾。上复诣大高殿祈祷行礼。　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载澂诣凝和庙。拈香。记注　　

○云南巡抚杜瑞联奏。查明新设学额安平等十六厅县。应设训导。分别酌拟移设兼管。下部议。摺包　　

○署钦差大臣督办新疆军务通政使司通政使刘锦棠奏。沥陈下悃。并请另＜闲＞贤能。得旨。览奏具见敬慎之忱。惟朝廷正深倚畀。刘锦棠务当恪守左宗棠成规。将新疆一切事宜。妥为筹办。与金顺、张曜等和衷共济。用副委任。毋庸固辞。摺包　　

○以詹事府詹事庆麟为内阁学士兼礼部侍郎衔。现月　　

○以通政使司通政使钟濂为都察院左副都御史。现月　　

○己丑。谕内阁。户部奏。遵旨明白回奏一摺。据称库存制钱。多不如式。因事在咸丰七年以前。经手各员。多已物故。是以声请可否免究。并非含糊模棱。置之不问。至疑为私铸虑其抽换一层。可以信其必无。其原存制钱二十四万八千余串。此次盘过六万余串。计系四分之一。其余压积锈结。约有四分之三。饬令中止。并非别有难言之隐。至将来变通改铸。原存数目。无难水落石出等语。览奏尚为明晰。即著该部按照前奏。认真办理。此项钱文。如果实有亏短。现在盘查各堂官。自不得置身事外。所请＜闲＞派大臣。再行盘查之处。著毋庸议。现

月

　　

○派大学士宝鋆。协办大学士吏部尚书灵桂。总管内务府大臣广寿。充恭办圣训校勘大臣。随手　　

</div>
    <div class="pagination">
<a href="清实录光绪朝实录_page213.html">上一页</a><span>...</span><a href="清实录光绪朝实录_page209.html">209</a><a href="清实录光绪朝实录_page210.html">210</a><a href="清实录光绪朝实录_page211.html">211</a><a href="清实录光绪朝实录_page212.html">212</a><a href="清实录光绪朝实录_page213.html">213</a><span class="current-page">214</span><a href="清实录光绪朝实录_page215.html">215</a><a href="清实录光绪朝实录_page216.html">216</a><a href="清实录光绪朝实录_page217.html">217</a><a href="清实录光绪朝实录_page218.html">218</a><a href="清实录光绪朝实录_page219.html">219</a><span>...</span><a href="清实录光绪朝实录_page215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
