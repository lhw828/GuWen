<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 263 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 263 页/共 1316 页</h1>
    <div class="content">○以疏懈欺玩。革江甯城守营副将周汉章职。摺包　　

○以册报不实。革江南芜采营参将景昌职。摺包　　

○旌表过门守贞湖北袁晋未婚妻蔡泽苕。现月　　

○壬申。谕内阁。李鹤年奏、查明庸劣不职各员一摺。河南候补道鞠成霈。资望太浅。舆论未孚。著降为同知归部铨选。邓州知州朱光第。捕务废弛。嗜利营私。准补信阳州知州戴文海。信用家丁。致滋物议。丁忧巩县知县王谟。赋性浇薄。人亦平庸。新野县教谕刘振甲。居心近利不堪司铎。代理商城县典史候补未入流萧祖贻。品行卑鄙。有玷官箴。均著即行革职。商城县知县杜受廉办事操切。人地未宜。著开缺留省另补。商邱县教谕鲁衍庆。年力就衰。难资训迪。著勒令休致。以肃官方。现月　　

○谕军机大臣等。左宗棠奏。遵旨停派水陆亲军赴鄂缉私一摺淮盐规复楚岸引地。原为整顿鹾纲起见。惟借川济楚。行之已久。必须渐次减运。方无窒碍左宗棠已将前派水陆两营。暂停赴鄂。具见顾全大局。实深嘉尚。至此事究应如何通筹定议。部臣疆臣。务当彼此屏除成见。和衷共济。总期于国计民生两有裨益。著左宗棠、涂宗瀛、丁宝桢、彭祖贤仍遵前旨。悉心会商。妥议具奏。另片奏。前赴各属阅伍。旧恙频发现资医药。稍获痊可等语该督现在病体若何。尚其加意调摄以慰廑系将此各谕令知之。现月　　

○又谕。刘长佑等奏。各省关欠饷甚钜。请饬速解一摺。据称各省关奉拨协滇月饷。自光绪二年九月起。至八年三月底止。湖北欠解银三十七万五千四十余两。浙江欠解银六十六万三千两。四川欠解银三十八万六千两。又自光绪五年冬季起。至八年春季止。欠解盐务项下按季提解银二万一千二百五十两。湖南欠解银五万六千九百十余两。江苏欠解银三万七千五百两。广东欠解银二万两。又各省关自乙亥年起十次奏拨常年兵饷除解过外。共尚欠解银二百二十余万两。滇省素称瘠苦。常年全赖各省协济。现在筹办边防及善后各事宜需用甚急。乃各省报解寥寥。湖北浙江两省。欠数尤钜。该督等所陈收款短少用度支绌。自系实在情形。著各省关迅将积欠月饷。并川盐局抵捐银两。及常年兵饷赶紧筹拨巨款解滇。以济急需毋得再有延宕将此由四百里各谕令知之。　　

○两江总督左宗棠奏。巡阅江南营伍。举江南提标中军参将王幼山等十四员。劾狼山镇标外海水师掘港营游击周鼎来等十员。如所请行。摺包以记名总兵杨德珍署福建汀州镇总兵官。　　

○予故大学士倭仁在河南省城建立专祠。从巡抚李鹤年请也。　　

○癸酉。谕内阁。张之洞奏。晋省治理刓敝。现筹次第整饬。请请未垦荒地宽限起徵。并豁除累粮。裁减差徭。禁种罂粟。裁革公费馈送各摺片。览奏具见实心为民。洁己率属深堪嘉尚山西积弊相沿。吏治日紊又当灾祲之后民困未苏亟宜兴利除弊。整饬纪纲。俾地方日有起色。该抚抵任未久。已将该省情形。详细体察。切实筹办。即著悉心次第经理。以肃吏治而厚民生。现在该省未垦荒地尚多。闾阎困苦。著照所请自实在开垦之日起。限三年后起徵。用示体恤其实系已垦者。仍著责成地方官认真稽查。依限起徵。该抚现拟豁除累粮。筹办清丈。何处开办。著暂免该处一年田房契税。以资集事苛派差徭最为地方之累。所有阳曲等州县五路差徭业经该抚分别裁革厘正。嗣后经过文武员弁兵勇。需用车马。务遵定例不得稍涉骚扰傥敢额外需索。即著张之洞据实□□

□尔□奏。民闲栽种罂粟。有妨嘉谷。屡经严谕申禁。仍著该抚随时查察有犯必惩。以挽颓俗。至该省裁汰陋规。改立公费。据张之洞查明。实系明减暗增。贻害州县。已将巡抚衙门新改公费。及一切陋规。全行裁革。复将通省公费酌量裁减。并禁止馈送水礼。即著饬属一体遵行。傥敢仍蹈前辙即行重治其罪以惩贪劣。另片奏已革山西布政使葆亨。前在藩司及护理巡抚任内。玩视民瘼。虚糜库款。贻累属吏。前冀甯道王定安。创立款目。支用浮滥。葆亨一切弊端。大半王定安播弄。请旨惩处等语。山西叠遭大祲地方大吏。该如何洁清自矢加意抚绥。于库款则择要开支。于赈款则核实动用。以期实惠及民培养元气。乃葆亨王定安贪黩营私。贻误善后。种种荒谬。实堪痛恨。葆亨业经革职。著发往军台效力赎罪。王定安著即行革职。一并切往军台效力赎罪其办理善后诸务。扶同弊混之候补直隶州知州陈本著即革职驱逐回籍。候补知府安颐。于局款不能细加清厘。实属疏忽著交部议处。现月谕军机大臣等、李鸿章回籍穿孝。现计百日届满。北洋事务关系紧要。朝廷悬系殊深。著裕禄传知李鸿章恪遵前旨。即行起程。前赴天津毋稍迟缓。将此谕令知之。现月　　

○又谕。有人奏。劣员招权纳贿。有损勋臣声望请旨饬查一摺据□□□尔□两江营务处道员王诗正。知县柳葆元狎妓浪游。权势熏灼。贿赂公行。又有游客道员张自牧。知府郭庆藩外。内串通招摇撞骗。捏报商名。请引渔利等语。著彭玉麟确切查明。据实□□□尔□奏。毋稍徇隐。原摺著钞给阅看。将此谕令知之。现月　　

○甲戌。谕内阁。户部奏请派员监收奉天官庄粮石。开单呈览一摺。著派崇绮会同宝森监收。户部所开清单。未将盛京将军衔名列入实属疏忽户部堂官及承办司员。著交部分别议处。现月　　

○又谕、据张树声等奏。查明昌平州明陵附近民地。并非私垦碍难一概封禁。并衿民呈控诚端需索各节。当令户部议奏兹据奏称。此项地亩。既据张树声等查明各地户。均领有契纸、议粮升科。并无私垦蒙混影射情弊。自应准其变通办理。著直隶总督。顺天府府尹。责成霸昌道

督饬昌平州知州按照户部此次议定界限章程办理。界限以内垦种之地。一律腾出封禁。以资保护。如再有越垦情事。即将该知州严行□□□尔

□处。另片奏诚端屡向州民勒交私租。任意讹索。并自行革充陵户。收地取租。反以他人侵种等词。渎奏殊属不合。请旨议处等语。诚端著交部议处现月　　

○谕军机大臣等。户部奏。请旨催解京饷。分别已解未解银数。开单呈览一摺。本年京饷。户部原拨续拨共银八百万两。截至五月底止。各省关计共欠银五百三十四万七千余两。现在部库支绌。应放各款均关紧要。所有各省关欠解京饷自应迅速报解。不得任意延宕。致误要需。著该将军督抚监督等。各查照欠解数目赶紧陆续解部统于年内埽数解齐如敢诿卸拖欠。即由户部照章指名奏□□□尔□。其解不及半。暨丝毫未解等处。经此次严催后。傥仍不完解。即著户部随时严□□□尔□。原单著分别摘钞给与阅看。将此由五百里谕知福州将军、直隶两江闽浙湖广四川两广各总督江苏安徽江西福建浙江山东山西河南湖北湖南广东各巡抚、并传谕粤海关监督知之。现月　　

○乙亥谕内阁。前因福建职妇林戴氏。以伊子林文明被杀冤抑屡次京控。并该氏之侄林文鸾以伊父林奠国等。均被罗织等词。赴都察院呈诉。叠经降旨。令该省督抚严讯确情。迅速奏结。兹据何璟等。查讯取结。分别议拟具奏。此案林文明以在籍副将。恃势横行。其勒霸田产。强占妇女各节。均已查有确据。此外被控杀死人命之案。不一而足。被拏时并敢率党拒捕伤毙勇丁。种种凶恶。罪不容诛。业经正法。实属毫无冤抑。据奏现据林朝栋呈递亲供。声称林戴氏情愿遵断息讼。其林文鸾京控一案。系因痛亲情切所致。现已讯明林文鸾亦愿息讼等语。即著照该督等所拟完结。现月　　

○谕军机大臣等巡视北城给事中和宝等奏。本月十三日二更时。北城燕家胡衕。突有土棍晕头赵三。施喜又名石喜句结宗室绰号小斌即斌强。纠集数十人持械群殴。并于胡衕口拦截行路。该宗室胆敢于次夜复率无赖之徒。在石头胡衕一带。持刀上屋喧扰。往来行人。辄被殴打。叠经司坊驰捕均已逃逸。请饬拏办等语。五城地面。岂容不法匪徒。逞凶寻衅。亟应严拏惩办以儆刁风。著步军统领衙门顺天府五城御史即将此案匪犯。按名严密查拏。务获送部究办。将此谕令知之。现月　　

○又谕。清安等奏。俄人带兵潜入科境宜先事筹备一摺。据称四五月闲俄人数百名突至哈巴河地方驻扎。该处为科境门户。又为塔城屏蔽。俄人早经垂涎。且恐有觊觎阿勒泰山之意新定条约内奎峒山系俄人诡谲即是阿勒泰山。若任其勘改。实有关碍等语。俄人突至哈巴河地方。其情难测。著清安额尔庆额。饬令卡伦各员。确探动静。随时防范。不可稍涉张惶西北边界。于科塔两城。均有关系既经定约。祗宜按约勘改。惟条约内载。自奎峒山过黑伊尔特什河。至萨乌尔岭。画一直线。就此直线。与旧界之闲。酌定新界等语。所指地名必须查考确实。方免混淆。至旧直线以西。旧界以东。酌定新界。稍有迁就。出入甚大。长顺于查勘地界时。务当详慎妥办。不得稍涉大意。并著金顺升泰随时会商办理。以清边界。将此由五百里各谕令知之。洋务档　　

○闽浙总督何璟等奏。署福建陆路提督关镇国所部阵亡弁勇。请准在广东本籍捐建专祠。从之。摺包　　

○以年近百龄深明大义。予福建命妇阵亡提督林文察母戴氏建坊旌表。摺包　　

○丙子。谕内阁。李文敏奏江西玉山等县被水分别抚恤一摺本年五月闲。江西玉山、上饶、广丰、德兴、都昌、鄱阳、湖口、浮梁、德安、建昌等县。山水暴发冲决田庐淹毙人口甚多并德化、彭泽、余干、乐平、进贤、铅山、弋阳、贵溪等县亦同时被水。览奏殊深悯恻。被灾较重各县。业由各该府县分筹赈济。即著李文敏督饬认真抚恤。毋任一夫失所。用副轸念灾黎至意。现月　　

○闽浙总督何璟等奏在逃噶玛兰番目陈辉煌。投案效力。随同开路抚番请从宽免罪从之。摺包

　　

○以礼部右侍郎许庚身。为江南乡试正考官。翰林院编修谭宗浚为副考官。内阁侍读学士邵曰濂为陕西乡试正考官。掌江南道监察御史李士彬为副考官外起居注　　

○派内阁学士嵩申为顺天乡试满监临官。顺天府府尹周家楣为顺天乡试汉监临官。　　

○予随带滇军赴闽瘴故游击牛世清等分别议恤。　　

○丁丑。遣官祭火神庙。　　

○谕内阁、通政使司参议嵩溥奏□□□尔□劣员盘踞钻营。请饬查办一摺。据称内务府造办处郎中英绶。图谋差务贪婪无厌任用家人。句结官役。冒领浮销等语。著该管堂官。将该员承办差务。逐款清查。如有前项情弊。即行□□□尔□奏。现月　　

○又谕。通政使司参议嵩溥奏蠹吏把持库务。请饬查办一摺。据称户部银库书吏史恩涛。朱贵卿私立公所。每于解饷委员到京。苛派规费收发饷项任意勒索等语。书吏史恩涛等。前据御史英俊□□□尔□奏。经灵桂等查明奏结。此次嵩溥所□□□尔□各节。是否属实。著管理三库事务大臣。确查究办。现月　　

○又谕。张树声奏。知县开报差徭不实。据实□□□尔□劾一摺。直隶安平县知县。刘垂荫。于奉饬开报差徭确数。胆敢添报差车至四十余辆之多。迨改按原数派办。复较旧章加派京钱四百余千。实属不恤民艰。藐视功令。刘垂荫著即行革职以示惩儆。　　

○署直隶总督张树声奏。朝鲜与英德两国议约事竣。谨录原咨及条约呈览。下总理各国事务衙门知之。现月　　

○予积劳病故古城领队大臣胜安优恤。摺包　　

○戊寅。谕内阁。志和奏酌拟整顿咸安宫官学事宜并詹事府少詹事宝昌等奏会筹整顿章程各一摺。著该部议奏。现月　　

○又谕、巡视中城给事中国秀等奏。拏获匪犯。送部究办一摺。上棍晕头赵三即玉秀。著刑部严行审讯。照例惩办。并著该部会同宗人府。将宗室小斌即斌强一并传案讯办。现月　　

○又谕。涂宗瀛奏特□□□尔□庸劣各员等语。湖南署芷江县事补用知县胡鹗荐。利心太重声名平常。湘阴县训导陈序征。贪鄙嗜利。不堪师表。均著即行革职。候补知县宋组同。年力就衰。难膺民社。沅州府经历叶德济。年逾七十精力已衰。均著勒令休致准补祁阳县知县李海观。才具平常精神短少。著以府经历县丞降补。安化县知县赵惟麟才具平逊。人地不宜。著开缺另行补用以肃官方。现月　　

○谕军机大臣等。总理各国事务衙门奏朝鲜乱党滋事筹议派兵援护一摺据称张树声函报。叠接黎庶昌电信。朝鲜乱党。滋事突围日本使馆。并劫朝鲜王宫。日本现有水兵七百余步兵七百。前往朝鲜。中国似宜派兵前往察看情形相机办理等语。朝鲜乱党突起滋事。既围日本使馆兼劫朝鲜王宫。其意不但与日本为难。日本现在派兵前往其情尚难测度朝鲜久隶藩封。论朝廷字小之义。本应派兵前往保护。日本为中国有约之国。既在朝鲜受警。亦应一律护持。庶师出有名。兼可伐其阴谋。著张树声酌派水陆两军。迅赴事机。如兵船不敷调派。即咨南洋大臣添拨应用。并调招商局轮船运载陆师。以期迅速。该督务当悉心调度。并饬丁汝昌马建忠相度机宜。随时禀商办理。以冀有裨时局。原摺著钞给阅看。将此由五百里谕令知之。洋务档　　

○又谕。前因北洋事务紧要。已寄谕裕禄传知李鸿章即行起程赴津。近日法越构衅之事。筹办尚无善策。朝鲜乱党。现又突围日本使馆。伤毙人命。朝鲜王宫。同时被劫。日本已有兵船前往朝鲜。其情叵测。中国亦应派兵援护。本日已谕令张树声调拨水陆两军。前往相机办理。朝鲜密迩东边。设有不靖。关系甚重。李鸿章公忠体国。大局关怀。朝廷深资倚畀。况事机因应尤贵神速。该督远在原籍。势难隃度。著即克日起程。驰赴天津。以分宵旰之劳。用慰廑盼。将此由五百里谕令知之。洋务档　　

○以户部左侍郎王文韶。兼署礼部右侍郎。现月　　

○赏吉林乌拉正白旗佐领魁福副都统衔。为古城领队大臣。外起居注　　

○以记名副都统容山为甯古塔副都统。外起居注　　

○以添改咨文。革湖南补用副将陶国喜职。摺包　　

○己卯。谕内阁安徽候补道高崇基。著发往山西。交张之洞差遣委用。现月　　

○以任性妄为降山西候补副将茹春华为守备。摺包　　

○庚辰。万寿节。前期。上诣长春宫慈禧端佑康颐昭豫庄诚皇太后前行礼。　　

○御乾清宫受贺。乐设而不作。起居注　　

○辛巳。安徽巡抚裕禄奏。潜山英山太湖各州县。猝被水灾。现办赈抚情形。得旨。先后被灾州县。情形甚重。小民荡析离居。深堪悯恻。著即提拨巨款。督饬委员绅士。迅速分投赈恤。毋稍迟误。并将一切应办事宜。实心经理。以资拯救。沿江圩堤。务须实力保护。仍随时将办理情形。据实具奏。摺包　　

○壬午。万寿节。上诣大高殿寿皇殿行礼。遣官祭太庙后殿奉先殿上以孟秋享太庙。自是日始。斋戒三日。起居注　　

○癸未。谕军机大臣等、前因越南朝鲜事变迭出。叠经谕令李鸿章迅速赴津。筹办一切。兹据总理各国事务衙门。叠接张树声函称。朝鲜之乱。系该国王之本生父李昰应为首。戕害王妃及大臣多人。情形危急。非该国所能自定等语。朝鲜久列藩封。密迩陪都。现值中外多事之际。该国忽生内变。日本已有兵船前往。恐将乘隙蹈瑕。藉端逞志。后患不可胜言。虽经张树声派令丁汝昌马建忠等前往。恐亦无济于事。著李鸿章接奉此旨即行起程。驰赴天津部署水陆各军。前往查办。以期无误机宜。该大臣素性公忠。必能迅赴事机。顾全大局。不致稍涉迟回也。将此由五百里谕令知之。洋务档　　

○甲申上以孟秋享太庙。前期亲诣行礼。起居注　　

</div>
    <div class="pagination">
<a href="清实录光绪朝实录_page262.html">上一页</a><span>...</span><a href="清实录光绪朝实录_page258.html">258</a><a href="清实录光绪朝实录_page259.html">259</a><a href="清实录光绪朝实录_page260.html">260</a><a href="清实录光绪朝实录_page261.html">261</a><a href="清实录光绪朝实录_page262.html">262</a><span class="current-page">263</span><a href="清实录光绪朝实录_page264.html">264</a><a href="清实录光绪朝实录_page265.html">265</a><a href="清实录光绪朝实录_page266.html">266</a><a href="清实录光绪朝实录_page267.html">267</a><a href="清实录光绪朝实录_page268.html">268</a><span>...</span><a href="清实录光绪朝实录_page264.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
