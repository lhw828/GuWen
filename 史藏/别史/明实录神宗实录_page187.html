<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 187 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 187 页/共 367 页</h1>
    <div class="content">　　○先是浙江提学萧雍陈学政勤考较崇正学广进取三事既下其＜锍-釒＞于礼部科臣薛三才复请重加申饬礼臣范谦谓二＜锍-釒＞严范端习大有禆学政宜通行天下著为令诏如议行
　　○辰沅属卫哨兵张胜豪等借缺饷为名倡众呼庚参将奇德守备袁时泰不能禁麻阳县知县罗俊民出城抚谕犒以牛酒借动库银给散尚未肯戢所过毁公署胁各哨劫掠几叵测既守道陈性学给示宣谕朝廷恩威晓以祸福访获首乱张胜豪等三人正法余释罔治抚按以闻兵部覆请将该管指挥蔡国镇等行抚按提问时泰革任德降调性学亦以地方失事量加罚俸俊民宜加纪录诏如议
　　○己亥工部署部事左侍郎徐作奏  上供叚疋虽系急需而民力困穷尤宜轸恤乞将苏杭应天织造暂赐停止不则或大加裁减容臣等严催拖欠之数以济急用而民困庶几稍舒不允
　　○庚子升狭西右参议王孟煦任四川提学副使户部署郎中事刘廷蕙任云南提学佥事
　　○礼部题二十五日丁酉巳时京师地震自西北乾方徐往东南方连震二次各衙门大小官员痛加修省各青衣角带朝参办事三日尤望  皇上勤批答接阁部纳直言录废弃恤四方水旱之灾严九边戎兵之诘以图消弭之实  上诏天心示警朕衷加愓著各衙门痛加修省
　　○御史高举＜锍-釒＞称黄河为患自古记之未闻淮水之为患也淮之患起于高堰之筑张福之堤臣往岁祗役江北曾议＜锍-釒＞周家桥以杀淮裁张福堤辟门限沙以洩淮至高堰东捍高宝淮扬未可尽去惟当于周家桥大涧口小涧口武家墩绿杨沟及前所挑惠通河诸处详择要地建滚水石坝各于坝外浚河筑岸使行地中由白马汜光等湖会入邵伯水入邵伯虑害高宝闻河塘埂旧建十二闸闸外＜锍-釒＞成十二河皆洩湖水而注之海者宜改前闸为坝辟入海之途又湾头而下旧有芒稻河扬州而南旧有瓜仪闸皆洩湖水而注之江者宜将芒稻河大加＜锍-釒＞掘□□宾江处多建水闸以广入江之途然而海口日壅则河泥日积河身日高欲二渎安流不得也顾海口沆漭不能为力有灌口者视诸口颇大而近日所决蒋家鲍家吴家三口直射此口若挑浚成河俾径由灌口入海似为上策有谓自三义口骆家营修复老黄河故道又是一策然而有治人无治法委任责成则惟  天语敕厉耳已而南京工部主事樊兆程上言欲导淮先＜锍-釒＞黄欲＜锍-釒＞黄先辟海口然而旧海口决不可浚当自鲍家营至五港口挑浚成河令从灌口入海俱下工部议部臣沉思孝覆言御史巡历其地见闻既真议论皆凿凿可行至治人责成之说尤探本之论今科臣奉命往勘宜将此＜锍-釒＞及兆程五口入海之奏并行勘议以图永利诏行勘河科臣并总理河漕及各御史将各＜锍-釒＞条议与＜锍-釒＞中未尽事宜一一□确具奏
　　明神宗显皇帝实录卷之二百八十五
　明神宗显皇帝实录卷之二百八十六
　　万历二十三年六月壬寅朔升山东副使詹思虞为福建右参政
　　○都察院衷员吉等请释肃州卫左所百户张庄戍时庄坐侵粮料已拟戍力辩不服御史方元彦复行案验无实故有是请诏罚原问推官洪国材俸而释之
　　○癸卯升巡抚南赣右副都御史谢杰为南京刑部右侍郎以原任巡抚云南右佥都御史陈荐为南京都察院右佥都御史提督操江
　　○总理河道工部尚书杨一魁以御史秦□木爻木心□义论其力薄不堪艰钜乃上＜锍-釒＞乞罢且言清口宜浚黄河故道宜复高堰不必修石堤不必砌减水闸坝不必用乞查臣先后奏议并行司道文移苟有可采勿因臣去而废其言诏以尽心任事不允辞
　　○改广西总兵官王化熙署都督同知镇守广东改广东总兵官童元镇以原官挂印镇守广西以元镇习于西镇故互调以尽所长从兵部请也
　　○甲辰诏设青州守备一员团练民兵弹压濒海剧盗从抚臣郑汝璧请也
　　○乙巳大学士赵志皋等奏  皇长子讲读日期礼部原拟盛夏辍免今三伏太暑将临天道炎热气候郁蒸臣廿□寺拟于本月初九日至七月初九日暂辍待秋气清爽炤旧讲读便诏以工夫不可间断不允
　　○以扬州游击李承勋为统领蓟镇海防游击
　　○丙午升尚宝司司丞冯渠为南京光禄寺少卿
　　○给发各省直审录官关防　　○户部请以南直隶之江南及浙江一省旧免漕粮脚米量复二升折银二万一千余两以为河工溜夫工食报可
　　○丁未云南抚按官陈用宾李炳奏称清汰虗冒老弱之兵岁可省饷五万三千二百八十两并清出新增矿盐二课庄粮等项银三万三千余两并旧额税粮等银约勾官兵饷银十二万九千余两自此兵以渐消饷以渐积而川省军兴协济之银或可免借户部具覆报可
　　○戊申直隶巡按钱梦淂请以赎锾二万四千两分给畿南四郡量地方大小民生贫富籴榖贮仓仿古常平之法以备灾荒户部覆从之
　　○升游击管蓟台头营参将王承业于本镇太平寨
　　○赠榆林死事游击史见为都督佥事荫一子炤祖职加三级仍于本镇主祠致祭
　　○己酉巡视南京营务兼管巡仓御史叚尚绣条陈仓储八事一曰酌雇役每月令军余出钱少许募工以恤其困一曰议协管每仓及时修理不必拘会估以误其期一曰稽实用量其不堪贮米者先修以别缓急一曰核成数预查一应贮廒数若干以定岁修一曰速开报从小损者亟修葺以省工役一曰慎委官专责廉能以计成功一曰审制度务修筑高厚如法以图永久一曰重考成必查任内修理劳绩以责实效先行南京户工二部酌议至是工部覆请诏悉报可
　　○庚戌诏云南土官思化仍驻蛮莫令约束部落不淂轻挑缅衅以启兵端
　　○命原任游击崔张名参将石松督修宁夏边墙
　　○礼科左给事中张企程言臣奉命勘河或惮于炎暑慑于波涛而涉览有遗地或误听人言拗执己见而商确有遗谋或蓄疑犹豫持论模棱有所讳而不言或阿附要津阻挠豪右有所畏而不行皆臣之罪若其身先庶职虔始虑终则总河臣之责也至于督漕巡漕按郡治醝部司诸臣所与共事地方者职各有属人各有谋倘据先入之说持偏执之见秦越异视龃龉难合阳是而阴非甫行而輙罢则勘为徒劳而议为徒说矣候命下备咨总河漕部院行令司道管河各官及咨都察院转行巡历各御史务秉虗心以图永利诏如所议
　　○御史区大伦因地震直陈修省数事大要在  上亲讲学躬禋祀勤问省频批答举延对奖骨鲠召废弃时寝兴慎喜怒而已不报
　　○辛亥兵部奏据辽东甄别＜锍-釒＞内将兵马之旧额新增器械之补缺添造一一开载按籍而阅兴废犁然乞通行蓟昌保定宣大山西延宁甘固各督抚衙门自二十三年春防为始于年终甄别＜锍-釒＞内将兵马器械有无增补召募果否修举废弛俱照辽东＜锍-釒＞例开注以议功罪定赏罚诏曰可
　　○壬子调原任贵州调简左布政使王来贤为山西右布政驻商州
　　○升山西副使李三才为南京通政使司右参议河南副使陈应芳为南京大理寺右寺丞福建右参议吴之鹏为山东副使管理清军驿传
　　○赐原任礼部尚书罗万化祭葬仍令与谥万化戊辰鼎元勤力编摩著劳讲幄造士成均佐铨典礼皆无可訾议至是以陈情侍养终于家故有是命
　　○御史夏子臣＜锍-釒＞请决高堰其略曰高堰者即台臣高举所云大涧口淮水所由以直趋东注之处也筑之自旧河臣潘季驯始臣常读其治河之＜锍-釒＞矣谓海口无可浚之理惟当导河以归之海河又非可以人力导也欲顺其性先惧其溢惟当缮治堤防俾无傍溢此其大指也毋论海口终塞无岁不有导黄之役即淮水之旧自西而东稍折而北由清口会黄入海此故道也而强弱无敌清口渐淤今所称门限沙是矣淮水欲出清口会黄既不可得则就下顺流取道大涧口而滔滔东注非其性则然哉而奈何阻之彼一淮也既为黄遏而不得入海又为堰阻而不得入湖弥漫泛涨固其所矣  三祖真穴名旧龙觜其地冬夏草色常青旺气所钟者也万历初年堰成而金水河壅而不行节年河流日增  玄宫之上水且盈丈议者既不敢言又不能救初建堤以障之而堤内之水自若也寻又建子堤以障之而子堤内之水自若也寻又设水车于子堤以撤之而随撤随盈旧龙觜之淹又自若也前勘河使者亦明知之第以高堰糜帑可数百万一旦破之则前功尽弃于首事诸臣不便遂决意庇之而以治黄为请有欲开海口者有欲劈横沙者有欲开云梯关者不惟无救于淮亦无救于黄何则海口之决不可开也横沙下为铁板沙上为柔沙人力莫施其不可劈行道之人皆知之草子湖在高堰之东今非不流草湾河在清河之南即黄河见流之处皆无俟开也惟腰铺议开新河至周家庄四十里其地洩水不多开之徒费财力云梯关又在安东之下隔黄甚远更为迂阔就令各路可开亦当责效数年之后近者按臣欲开施家沟周家桥使淮由高宝湖而出此即开高堰之意但二处各数百里费出不赀即开亦以年计急救  祖陵非开高堰不可臣请举不开高堰之说一一破之彼以堤束水以水刷沙之说数十年无一效无容借口矣有托形胜之说以存高堰者必曰淮黄合襟形胜在焉然当淮黄会合笃生  圣祖之时未有高堰也相传旧龙觜  玄宫也校合襟孰重今沉水底有年矣且讳而不言而力争合襟以哆言形胜乎又有为运道及危高宝之说以存高堰者然而高堰之筑才二十余年而国家转饷二百余年矣未有高堰之先岂遂无运乎且运道经黄入闸固不畏黄也宁畏淮乎纵可畏尚可移高堰石堤之费以修湖堤也奈何藉口湖堤强存高堰也如曰高宝受害则盱泗未尝不害况高宝之害不在淮水之去而在湖水之未洩高堰虽障上流实为危窦历年以来土堤之在高良涧者每遇伏秋即遭冲决石堤之在大涧口者每遇汹涛即见崩溃使历年愈久能保其不颓而无伤乎然则高堰在为高宝之利小而高堰决则高宝之害非大也孰若明议而明开之使之趋避乎闻科臣张贞观勘议之时高宝之民哄如聚讼然试引高宝土民有识者至  祖陵一寓目之则孰轻孰重有人心者宜于此焉变也＜锍-釒＞上工部覆奏以事难悬度今既遣科臣会勘应并行酌议  上从之
　　○甲寅大学士赵志皋等奏以准改庶吉士高承祚何宗彦顾秉谦黄志清林秉汉白瑜郭淐孙如游朱延禧赵用光邓士龙梁有年南师仲陈之龙刘一燝刘纲刘余泽佴祺等一十八人与同一甲进士朱之蕃汤宾尹孙慎行俱送翰林院读书进学
　　○升副总兵管大同东路左参将事任自强为神枢营右副将
　　○诏放蓟镇春防客兵
　　○乙卯升户部郎中刘应蕙佥事云南狭西参议王孟煦四川副使各提学
　　○虏犯靖虏颇伤残游守吴继祖高佩等提问革任有差佥事张文华罚俸三月以坐营麻济邦为游击管靖虏参将事
　　○丙辰宁夏花马池参将邓凤捣巢失利按臣林道楠以闻请革任提问兵部覆本官意在杀贼情有可原应革任回卫免其提问诏从之
　　○以山阴王俊栅一日毙家奴六命罚俸米二年次子镇国将军充完□炅革禄米三分之一
　　○丁巳初宁夏巡抚周光镐上＜锍-釒＞引疾总兵解一清揭留之给事中张同德言国家设官文武相维有镇臣以总督兵马有抚臣以弹压各镇总兵有罪巡抚得指实纠劾是总兵受制巡抚者也非可去留巡抚者也光镐才品称与不称缙绅有公论吏部有定评  陛下有独断既以病请去留之命唯  陛下处分一清何人敢为荐扬名分体统亦甚谬戾矣  上下其奏于所司
　　○戊午赐弘农王府奉国将军鼒木□券嫡第二子名倪鳅第三子名倪吙第四子名倪酋□火第五子名倪愀鼒柊第二子名倪豚□火鼒楸第三子名倪耿鼒李第二子名倪耳□秋镇国中尉倪白□火第一子名伸夜□隹奉国将军鼒栲第一子名倪鱼□火潏斋第一子名伸圭□隹真宁王府镇国中尉鼒棅第一子名倪犭□炎第三子名倪虫□炎鼒木□庵第一子名倪琰鼒木□庵子化斋第一子名伸危□隹第二子名伸兆□隹第三子名伸令□隹辅国中尉倪炣第一子名伸付□隹第二子名伸艾□隹镇国中尉鼒＜木盛＞第二子名倪赕第三子名倪耳□炎第四子名倪惔鼒木□志庶第二子名倪广□炎第三子名倪黑□炎鼒楌嫡第一子名倪田□炎鼒楒第一子名倪耳□炎第二子名倪日□炎鼒楒子腊哥第二子名伸旱□隹鼒樛第一子名倪虫□荧鼒梃第一子名倪毛□焱丰林王府辅国将军台洸第一子名鼒桃安化王府辅国中尉鼒榆庶第一子名倪贝□光倪火□室嫡第一子名伸□□十隹□第二子名伸先□隹倪炀第一子名伸巠□隹第二子名伸青□隹第三子名伸唐□隹第四子名伸常□隹庶宗伸坽嫡第一子名帅□金□(力□女)□辅国中尉倪府□火第二子名伸雅第四子名伸华□隹庶第一子名伸□□隹倪覢庶第三子名伸而□隹倪府□火子念斋第一子名帅金□攸镇国中尉鼒榍第一子名倪掞第二子名倪□□弃各派给粮禄
　　○己未升礼部郎中李景元为河南副使湖广佥事俞士章为福建左参议分守漳南道江西左参议徐学聚为山东副使调狭西副使张我续为河南副使各提督学政
　　○升山西草垛山守备袁登为固原游击宁夏巡抚标下中军官李国用为狭西总督标下右营游击延绥入卫游击王学诗为延绥中路参将
　　○庚申革福建参将王有麟职以需索部内赃败故　　○辛酉吏部尚书孙丕扬以考满＜锍-釒＞辞加太子少保优诏不允
　　○改神枢二营练勇参将田维藩分守山西太原调曹家路游击李承蕙于石匣营调石匣营游击马魁武于曹家路以抚臣李颐言其材各有宜也
　　○壬戌以南京右军都督府□书王椿为狼山副总兵
　　○南京兵科给事中卢大中以地方失盗参劾巡逻坐营官张天秩革任因言武臣敢于坏法乱纪者以革其管事而不革其职衔今日革之明日即金□赞求进用随革随补故套牢不可破请自今而后武臣犯赃者比照文职终身不叙兵部覆奏诏悉如议
　　○甲子以礼部左侍郎刘楚先充纂修正史副总裁修撰朱国祚编修顾天峻俱充纂修官
　　○户科给事中黄运泰言治河之策当治下流今日欲安  祖陵不得不洩淮水欲洩淮水不得不浚黄河下流以杀其夺淮之势倘黄河下流未洩而遽开高堰周挢以洩淮水则淮流南下黄必乘之无论高宝数郡尽为池沼运道月河势必冲溃即淮水且终为黄所遏抑而壅如故大旨欲别寻五港口浚之达观口以入于海工部覆请诏令勘河管河各官悉心会议
　　○乙丑升右春坊右中允周应宾为右谕德掌□京翰林院事
　　○南京户部尚书李戴改北工部尚书＜锍-釒＞辞新命兼引疾乞休优诏不允
　　○有男子刘行洁诣阙自刎  上以有司不与民伸冤理枉所致传示都察院令行该巡按御史责公正官员详细审问不许偏护
　　○以神枢四营游击李如梧为神枢二营练勇参将
　　○革备倭副总兵杨文任以御史俞价论其贪暴故也
　　○丙寅赐原任吏部尚书孙鑨祭葬仍与谥鑨起家进士历官部寺典南北铨衡无所私为人浑璞重而进退克全故有是优恤
　　○丁卯  孝壮睿皇后忌辰遣侯朱继勋行礼
　　○旌表孝子二名河间府生员吴应奎为父母负土筑茔茹素庐墓者三年华亭县原任户科给事中杨允绳男应奎以父忤相嵩下狱奏乞身代不允冤抑不食而死各扁其门曰孝行节妇三十四华亭孝子杨应祈妻袁氏江阴县民徐璋妻徐氏武进县民周之羙妻李氏安庄卫舍余倪学妻赵氏普安卫军宋名臣妻丁氏贵州宣慰司生员潘汝明妻杨氏麻城县故推官李采妻梅氏无锡县生员华梦旭妻胡氏太仓民胡尹妻钱氏昌平州民刘大寅妻王氏三河县生员赵应贞妻岳氏黄冈县举人卢静妻方氏新化县军余许铉妻何氏远安县民孙铨妻谈氏光化县生员韩应诏妻齐氏漳浦县民刘餋大妻陈氏长洲县举人蒋焕妻杨氏番州生员罗纹妻陈氏应城县生员陈艺妻彭氏等俱夫亡守节各扁其门曰贞节烈妇七口思南府乡官知县任效廉妻杨氏麻城县乡官知县王宠麟妻李氏麟游县生员石可贞妻董氏蓝田县生员阎视妻葛氏涿州生员魏尔直妻张氏束鹿县生员王希礼妻乔氏宁远卫生员娄思明妻同氏烈女一人无锡县民徐文羙未婚妻陈氏俱夫亡自缢各扁其门曰贞烈　　○初福建所遣侦探日本刘可贤受关白财物又私带夷僧入境按臣周维翰以可贤既邀重货必有轻诺日本既捐大利必有厚望恐因而启衅因请申饬沿海一带练兵厉械以防未然兵部覆奏诏今后沿海地方只宜修整防御毋得擅遣侦探以生事端
　　○戊辰南京户部李戴因接济狭西边饷动支老库太多乃言万历二三年间地方无事银库收多放少自三年起至十二年止并入老库共银二百五十万两自十五年至今屡经借支协济老库止存银一百五万余两二十二年岁收止一十七万余而支放反三十余万两计不出四五年老库必罄乞念留都根本重地留此以备缓急以后遇有各边镇协济须别为措处仍乞补还原借户部覆奏诏以钱粮缺乏务宜节省行与各边将应减应汰便著实清查具奏毋事虚文　　○以南京后府佥书马继武为右府佥书管事兼提督大教场湖广都司佥书兰台为四川巡抚标下练兵游击分守湖广镇筸钱世祯为分守山东登州参将升宣府深井堡守备胡泽为保定车营游击
　　○己巳初兵部议令山西练兵三千专策应延绥山西督抚奏称晋之力非有余于秦套虏之强不及顺义三娘子客兵远赴地利不谙号令无素徒见其损未见其益乞下该部再行酌议将原借兵马免行调发兵部覆奏山西虏情尚在稍缓宣大兵力亦颇有余乞仍照原题以张犄角诏从之　　○庚午命允成袭豊润伯爵
　　○予京营戎政兵部尚书贾仁元祭葬
　　○辛未赐晋王敏淳四书五经各一部赐书院额名宝善  上嘉其好学故得请
　　○升神枢五营佐击张守贵为神枢四营游击
　　明神宗显皇帝实录卷之二百八十六
　明神宗显皇帝实录卷之二百八十七
　　万历二十三年七月壬申朔新推守备葛峪堡王国臣因抚臣王象乾以国臣习虏＜锍-釒＞留抚夷以榆林卫指挥佥事臧世懋改补
　　○癸酉以湖广都司佥书江天与为镇筸分守右参将以南京中府添注佥书于嵩为后府佥书管事以蓟镇司马台关提调陈其学充神枢五营佐击
　　○乙亥以詹事府掌府事吏部左侍郎兼侍读学士刘元震礼部左侍郎兼侍读学士刘楚先同教习庶吉士
　　○以绥德卫指挥吴平虏守备宁夏信安堡
　　○丁丑兵部题青酋素称狡黠流螫甘凉分投入犯幸抚镇司道戮力同心深入不毛大奋犁扫追奔二百余里斩首六百有奇聿稽  会典并考新例允宜荐告  郊  庙宣示中外以彰殊勋礼部覆题本月十三日  皇上常朝之期御前宣捷遣官祭告
　　○新推守备新开口堡黑仓亦以原官留抚夷用
　　○时泗州水患议遣科臣张企程往勘企程具奏欲遣使致祭  祖陵兼折漕粮蠲马价且欲勘臣与河臣和衷共济无致参□  上报可
　　○戊寅原任南京都察院右都御史胡嘉谟卒其子东光知县胡琏援例请给祭葬  上允之
　　○翰林院简讨王象节卒于官妻毕氏年二十七视含歛毕请宗长进士王之都托以立继因自缢礼官以闻  上嘉其志烈特与祭仍令所司立坊表焉　　○以泗州水患从抚臣请免本州马价草料三岁
　　○己卯  上谕内阁朕屡旨惩贪戒污通未见改图御史论蒋时馨鬻官受贿不啻数千金朕又览丕扬本全无指实铨司吏弊多端廉竭者固有贪婪者不无卿等可传示该部今后务各精白乃心是日大学士赵志皋等上言御史赵文炳论郎中蒋时馨受贿至数千金而尚书孙丕扬则言部中面试抽签立法甚严似无前项情弊臣等窃思丕扬素志澄清正已率属一时人心翕然归服若司官有此不肖之事岂肯姑息纵容事出风闻不下廷臣从公评论无以明铨臣之诬而服言官之心遂下丕扬本拟票进
　　○以直隶嘉定县土不宜稻令漕粮永折每石六钱著为令
　　○申饬狭西四镇以甘镇新捷恐虏乘秋图报复督抚萧大亨等官当厉兵秣马鼓舞番族以备不虞因敕宣大山西严谕市虏坚守贡约仍令动支草粮银六万两解赴该镇以充赏功
　　○以甘肃总兵官杨浚佥书中军都督府
　　○庚辰以司经局洗马刘应秋为右谕德兼侍讲翰林院修撰朱国祚为洗马各管印以编修郭正域为右春坊右中允
　　○赐右屯卫阵亡省祭今赠正千户朱正祠额名曰愍忠
　　○准改大学士殷士儋谥士儋起家庶常由翰简历宫詹侍讲读任教习典礼敷文皆勤慎足纪在阁争北虏马市遂拂衣去家居清俭讲学湖南以初谥曰通不类其耿直故命改焉　　○准与原任南京兵部尚书郭宗皋谥宗皋亦起家庶常历台谏藩臬巡抚宣大以至今官曾以星变省躬抗＜锍-釒＞受杖在宣大有斩获功再镌秩再起乞身归年九十赐存问人尚其风概故有是予
　　○辛巳准成山伯王应龙祭葬
　　○吏部文选司郎中蒋时馨请与赵文炳面质是非留中
　　○原任大学士王锡爵奏谢父母并祭葬优答之
　　○升赏延绥镇宁塞营有功将士张迁等各有差
　　○壬午大学士赵志皋等题试过贡生上中卷俱堪授教职下之吏部
　　○诏减折泗州漕粮著为令　　○山西巡抚魏允贞奏金作赎刑自古不废我朝令甲徒流以下皆准纳赎专听备荒臣属三府四州所属八十州县生齿虽不甚繁而小民率多徤讼计臣任事二年共积赎银二万有奇除地方正务支过外尚剩银六千余两请行有司将前银籴榖一万余石贮之各处以备荒年赈济借贷之用  上从之
　　○贵州定番州木爪长官司副长官顾宸擅杀妻黄氏妾阿纪下巡按官捕治
　　○癸未升南京光禄寺卿李汝华为都察院右佥都御史巡抚南赣太仆寺少卿王士性为都察院右佥都御史巡抚河南
　　○南京工部尚书叶梦熊不之任称病乞休  上不允
　　○甲申以甘镇奏捷宣告  郊  庙遣公徐文璧侯吴继爵驸马万炜各行礼仍以撤回脯酝赐四辅臣
　　○湖广偏桥卫前所百户何梦熊侵克兵饷贵州都司卫所千户韩邦先侵克害民俱下所司治之
　　○命协守临洮副总兵王赋业充总兵官挂印镇守甘肃
　　○丙戌中元节遣侯郭大成朱继勋孙承恩宋世恩柳懋勋伯焦梦熊张世恩刘允正杨世阶各致祭于  诸陵遣都督同知杜维忠致祭于  庄敬  哀冲二太子坟
　　○御史赵文炳＜锍-釒＞论蒋时馨已有旨令廷议而台臣高举等有言官论人会议非体之奏时馨遂上＜锍-釒＞力求评议言文炳受沉思孝主使因陈思孝于大计时求庇护丁此吕不得又自求少宰不得遂结江东之刘应秋等合谋造款托李三才授之文炳实欲乘此陷太宰而代之＜锍-釒＞闻  上以时馨强辩渎扰削其籍文炳随＜锍-釒＞辩宁死不肯就质御史严一鹏等复请罢评议  上皆可之
　　○调太仆寺少卿王国于外王士性于南京时士性＜锍-釒＞辞河南巡抚自云言□剪劣多病且品望资序不及王国  上怒其矫情托故且谓王国使气致之故有是命
　　○户部题覆南京兵料给事中卢大中条议京卫漕船四事一曰增修船之工价以便责成二曰酌地方之轮兑以均苦乐三曰立食粮之军单以杜偏累四曰核空船之到数以便修补报可
　　○丁亥狭西大小盐池捞盐缺额各官例应参治以经虏犯宥之
　　○命补嘉靖乙未等四科隆庆辛未等五科及万历己丑科各进士题名记令四辅臣分科撰述从科臣黎道炤请也
　　○初代恭王廷琦薨无嫡子庶长子鼐铉嗣旋复薨绝乃命其庶二子新宁王鼐匀暂管府事恭王妃陈氏遂＜锍-釒＞请敕书有旨命礼部给之礼臣因科臣薛三才言鼐匀前以居丧宣□氵□缶□革禄之半近复以交通矿盗行勘未结乃具二说以请一欲移咨抚按先勘结而后与敕一谓新命方颁难于反汗先给敕而即勘核  上命先与之敕
　　○以分守镇番参将马应龙为协守临洮副总兵蓟镇李家谷关守备王维新为昌镇总兵下中军官
</div>
    <div class="pagination">
<a href="明实录神宗实录_page186.html">上一页</a><span>...</span><a href="明实录神宗实录_page182.html">182</a><a href="明实录神宗实录_page183.html">183</a><a href="明实录神宗实录_page184.html">184</a><a href="明实录神宗实录_page185.html">185</a><a href="明实录神宗实录_page186.html">186</a><span class="current-page">187</span><a href="明实录神宗实录_page188.html">188</a><a href="明实录神宗实录_page189.html">189</a><a href="明实录神宗实录_page190.html">190</a><a href="明实录神宗实录_page191.html">191</a><a href="明实录神宗实录_page192.html">192</a><span>...</span><a href="明实录神宗实录_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
