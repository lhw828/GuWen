<!DOCTYPE html>
<html>
<head>
    <meta charset="UTF-8">
    <title>满文老档 - 第 35 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>满文老档 - 第 35 页/共 213 页</h1>
    <div class="content">“舒木路、尼玛禅、库拜、古勒玛珲、乌什泰，著尔等五人，各率兵百人驻守。其馀五百兵撤还。孟古绅所率驻嘉哈之一百步兵，由尔尼玛禅率五十步兵驻李家。其馀五十步兵由孟古绅率领驻於郭豁、古勒玛珲处。自栋兴阿以西，札库穆以东，著尔等将各驻地之间连接之①，妥为寻踪，恐有空隙。寻踪时，见有踪迹，即率众追逐。勿因贪得绵袍，以少数人追之。驻萨木站之步兵因寻踪时，见有逃人，未告於众，而私行追逐，故将郎珠虎执拿之。”
总兵官巴都里率八旗游击八员，兵一千人乃携炮八十门，前往北界外沿辽河渡口处濬壕。以防备来往行人。
赐镟凉帽模子之工匠牛一头。
“若有善制金银焊药之人，即行入告，将荐用之。”
二十八日，汗降书谕抚顺额驸曰：“已赏②蒙古人钱粮银。著於复州岫岩之间某地，设售食物之店铺。凡指堡卖货之人，皆於该堡售卖。蒙古人，可由各该头目带领，编队执旗，前来
购食。只许结队执旗而来，不得放任自流。”
是日，因掌海州粮仓之蒙安牛录下西赖巴克什，往发蒙古人食粮后，将仓钥匙置於家，被西赖之家奴，窃得钥匙，盗去仓粮。故将该奴仆鞭七十三，刺耳鼻。其主子鞭七十三，罚银九两，以赎刺耳鼻之刑。
噶尔泰以徵粮则一概徵收之，而使全体国人③若於徵歛。故将噶尔泰治罪，罚银二十五两数。
经杨古利、叟肯请於汗，授游击纳木泰为代理副将；备御胡希布、备御纳林为代理游击职；华善、格巴库，赵三、马福塔、徐特海、额勒青额为代理游击，职衔书於备御之处。
二十九日，以额勒齐布、萨比干合为备御职达岱、方喀拉合为备御，达吉哈、阿纳布合为备御，於诸贝勒集八角殿之日，乞请在案。
三十日，汗降书谕曰：“凡军旅出行，於大兵之前设兵二百，以智巧有谋者之二人为主将率之。於二百兵前，设诸申十人，蒙古十人，合共二十人。此二十人内，派诸申二人、蒙古
三人，共五人为前探。若见敌兵，五人诱敌至二十人处，二十人诱敌至二百人处。二百兵之领兵主将视其敌可破，则破之，若不能破，则集众谋之。再者，率八旗营之大臣等，率营而行。其馀大臣等与白巴牙喇同行。有事若派小人必误军机，大臣等当亲往闻之，然后各归本队，谕众记之。派十人护卫总兵官，派六人护卫副将，派四人护卫参将，派三人护卫游击，派二人护卫备御。”
自南界之外收归界内居住之人，因未获田粮，二次前来诉告。遂致书令盖州地方头领张游击办给田粮。其书曰：“尔为我属，早应办给田粮。因心向明帝，愿其若去则去之，故未曾办给田粮。此其一也。又剉草峪地方之人谋叛，该地汉人，往告於诸申戍守之主将，告於诸申之台人，又告於汉人戍守之吴游击、佟游击。所有戍守之人皆往告之，岂有未告尔地方头领张游击之理乎？尔乃我属之人，本应将此前来告知。唯因尔亦明帝之人，欲其离去，遂未告也。此其二也。再者，岂有善言於毛文龙反而无善言於尔乎？尔若我属之人，应谓地方之人曰：明国之苦，皆我明帝做恶之故，致使众多王大臣及数万兵被杀，地方失陷。死者何以安眠乎？金帝未夺房舍、耕田，而养育之。
因负养育之恩，听信毛文龙挑唆之言，逃叛而往，是以迁移之。皆因我等为恶，遂自受其苦也等语。唯因尔亦乃明帝之人，故不言也。此其三也。尔以为诸申汗无知，任尔恣意妄行而不察也。”
自斋赛贝勒处逃来人五十名、牛三百头、马十匹、羊五百只。由达雅将此取之。
五月初一日，斋赛贝勒之五男、七女、九子，携五牛来归。
贝勒内齐所属一男、一女，携马四匹来归之。
戍驻复州参将毛巴里，前往海岸，获船九只放火焚之。又有三船汉人至，见我军士而退时，一船遇石搁浅，遂放火焚烧，乘二船以去矣。
李善、多诺依，因费阿拉之噶尔萨、郎家及嘉哈、李家四处之汉人，未耕田筑房，而往查之。
因来人讦发驻索阔堡游击刘有宽索粮四十驮，银六十两，衣服六件，故令诸申二人偕同宁备御前往执之。
抚顺额驸致书曰：“有人讦发托拉三之人欲逃。经与首告人面核，查得该人等未耕田，粮皆出售，缝银於衣内，以图逃走之情属实。遵照所奉属迁移地方之人，勿杀，令其迁来，本地人，则杀其男，妇孺充俘之谕令。即将迁移户之男女共三十九人留养，遣往牛庄、海州合居之。其本地之男丁三十八人，尽杀之，妇孺充俘。今将该充俘之妇女十九人、马六匹、
骡一匹、牛四头、驴四头、银四百八十两解送前来。”
五月初二日，汗降书谕曰：“凡人在与明交战中，所匿之物，均须交出，交则无罪，不交、被人首告，则罪之。”
汗遣人谕巴都里曰：“著尔等速於所往之处掘壕，并遣人告竣。”
遣人传谕往征蒙古之诸贝勒曰：“著尔等环十方寺扎营，喂养牲畜。初五日，进入张占山以内之阔金堡，初六日早相会。”
五月初二日，汗致书谕抚顺额驸、苏巴海姑夫曰：“往征蒙古之诸贝勒，擒获蒙古贝勒杀之，其国取之，获马牛羊二万带来。初六日，汗亲躬往迎。著抚顺额驸、苏巴海姑夫，各率
从者五人，於初六日前至，令托特托依、塔音珠率尔等之兵合驻於苏巴海姑夫所驻之处。”遂遣公差二人往递。
是日，都堂曰：“著尔翁克依率每牛录甲兵二人，往费阿拉增援李善、多诺依。李善、多诺依驻雨沟之荒甸处。李善若留兵前往彼处，尔翁克依即驻李善留兵之处。并遣使往告：翁克依我已前来等语。若兵皆往，则往寻李善，途人有问，则告以往戍，勿大言声张，勿夺汉人一应物件，勿行犯罪。”
是日，纳钦曾因罪豁免而养育之。后又闻得，盗取汗之帐房毁之，给其家丁做衣。汗闻之怒曰：“岂非盗尽我之家产乎？”命杀纳钦也。
二十八日，奥巴之使者、阿都齐之使者、冰图之使者、乌克善之使者、伊儿都齐之使者及岱青之托门泰之使者、巴雅尔图之使者、桑图之使者、马尼恩之使者、吉赛之使者，鄂谟克图之使者、胡尔哈图之使者、翁诺依之使者及哈坦之使者、布达西里之使者、马迈之使者及博齐之使者、班第之使者、博迪苏克之使者及托罗钦之使者、索尼鼐之使者、恭钦之使者及恩克森之使者、巴拜之使者、巴雅尔图之使者，皆遣之归。
五月，额尔德尼巴克什家婢女首告额尔德尼曾受朝鲜送献之绢。并将所获之珍珠、东珠及金，匿藏井中。在辽东抄家时，额尔德尼将东珠、珍珠、金，藏於妻弟家中。汗召额尔德尼巴克什曰称：“夫尔额尔德尼隐匿之此类东珠、珍珠、金等，乃前案未缴④之物，因畏罪而藏匿之，故令尔献出。倘若献出，我谕都堂，赦尔无罪，既啃之骨焉能再啃⑤？倘尔强辩不从之，因而陷罪，我亦不加干涉矣。”额尔德尼巴克什向汗叩头欲答无藏匿之物，汗止之曰：“尔勿妄答之，退回深思，再行秉答。”额尔德尼巴克什退归家中后，汗遣龙什向其晓谕曰：“有藏匿之东珠、珍珠、金等物，即献出。献则无罪。”额尔德尼巴克什对曰：“我岂能以金、珠为贵，自身为贱乎？蒙汗眷顾，献出即
可免罪。今献出所藏之东珠，乃雅荪之妻所赠者。雅荪之妻曾将此类东珠二十馀颗送与哈达之格格，而未受也。我妻往雅荪家，正逢其开箱和倒器。因我子有齿疾，故乞索之以研敷⑥患
处。所给之东珠、珍珠，系购於汉人王国臣者。”后经与王国臣核对，其珍珠多於王国臣所售之数。因此，众都堂审额尔德尼巴克什曰：“若系雅荪之妻所给之东珠，在辽东抄家时，雅荪
家所有米、肉，既已搜尽，如此多之东珠为何未搜出？尔当时为何不声明此系牙荪妻所给之东珠，此类东珠雅荪家尚有二十馀颗？尔匿藏东珠，为何卸罪於雅荪？为何在抄家时将东珠送藏他处？”遂拟额尔德尼巴克什夫妇以死罪矣。又以为何窝藏额尔德尼巴克什送来之东珠、珍珠、金等物？婢女前来首告，尔额尔科图、布尔噶图、布彦图等为何与额尔德尼逐出家人，
而闭门私议？当初已颁禁令，父有罪，子勿涉，至兄有罪，弟勿涉。若涉之，则死罪同斩，罚罪同罚。尔等为何干涉之？遂告於汗。汗怒，命杀额尔德尼巴克什夫妇，遂尽杀之。额尔科
图鞭责一百，刺其耳鼻。布尔噶图、布彦图各鞭五十、刺其耳。
　　　

　①原转抄本签注：谨查husihan acabume盖交界之意。
②原转抄本签注：谨查该wasimouhabi即赏赍之意。
③原转抄本签注：谨查jalu gurun盖全国之意。
④原转抄本签注：谨查weile baha eden盖获罪轻微之意。（本当按原文译作“前案未缴”）。
⑤原转抄本签注：谨查些句盖罪上加罪乎之意。（本书仍照原文翻译）。
⑥原转抄本签注：谨查tantafi latubuki盖研敷之意。











第七函　太祖皇帝天命八年五月至九月
第五十一册　天命八年五月
初三日晨，汗召集诸贝勒大臣曰：“闻额尔德尼曾言以忠效死。倘哈达之格格将雅荪之妻曾馈送东珠二十馀颗之事如实告知诸贝勒，而尔等诸贝勒亦确已闻之，则我之枉谬也。获他国之人，亦当视为友人而豢养之，差遣如此众多之幕友，怎可轻易杀之？一枝箭尚且惜之矣。额尔德尼岂能谓忠？昔大阿哥在时，额尔德尼、乌巴泰，尔等曾进谗言。至於攻克辽东之城，非尔一人之力，尔为何独取三十头猪之肉耶？我得一物，尚须平分共食矣！哈达、叶赫之诸贝勒，皆不善养已之僚友，而诱他贝勒之僚友，彼此授受财物，其政乱矣。有鉴於此，故当初训示云：若贝勒有赏，则赏各该旗之人，诸申有求，则求各自之旗主、贝勒，勿越旗赏赍，勿越旗索求，倘越旗赏求，则罪之。并由尔额尔德尼亲手书之。尔乃多铎阿哥所辖之人，为何越旗索求於八旗诸贝勒？即使遇有诸贝勒倾囊给赏之时，无论如何，亦难为尔所遇。贝勒等赏赐，为何不赏他人，唯独赐尔一人？於辽东时，一寻额尔德尼，即已去四贝勒巡察之处。复寻之，仍又去四贝勒寻察之处。往而不问，归而不告其所往。如此之举，不唯挑唆，岂有他哉？雅荪之妻馈尔哈达之格格二十馀颗东珠，尔乃我之心腹，为何不告於我？若格格告於诸贝勒，尔等诸贝勒为何未曾告我？此即尔等所谓之忠耶？乌拉之哈斯乎贝勒有用斗盛置之东珠，然其卖於我等者，仅一、二颗。我等卖於汉人者，亦仅一、二颗。如此二十馀颗之东珠，不知雅荪系从何处得之？莫非雅荪有斛盛之东珠，或斗盛之东珠乎？尔等承审此案之大臣，当持以忠心。上有天，下有地，我等唯有尽力秉公审理，即使无能为力，亦只有秉公审理而已。哈达、叶赫、乌拉辉发等部之众大臣，不持忠心，谗奸贪婪，故国败，彼等自身亦亡。上天注定，国各有臣。天佑忠臣，君
王得福，则臣等亦将得福，天谴邪恶，君王无福，则尔等亦无福也。哈达、乌拉、叶赫、辉发之部已亡，今其部臣安在？皆已为囿中之人耳。君毁则臣亡，君福则臣亦贵。望尔等诸大臣，当以忠心为之。”
是日，汗曰：“杨古利於历次攻战中皆率先立功，特赐一等总兵官之职，著其子孙世袭罔替。若犯似噶盖、阿敦等败坏政道之罪，则杀其身。倘因过失犯罪，犯死罪而不诛之，犯籍没财产罪而不抄之，仅以银一千二百零五两抵罪。”将此写於书，自八贝勒以下，备御以上皆悬挂之。并书黄敕书，盖印，赐杨古利。
是日，掌硕托贝勒财物之雅木布鲁一伙四人，因伙同银匠二人隐匿银两而治罪。雅木布鲁以其兄之功释放，索偿一半银两。其馀五人各鞭责二十三，刺其耳鼻。
苏尔玛家之一妇首告苏尔玛，称：“苏尔玛之妻与纳米达之妻乃姊妹。纳米达哈里被杀之日，纳米达哈里之妻曾前来，与苏尔玛耳语后，苏尔玛佩刀乘马而去。是日，纳米达哈里
被杀。苏尔玛至夜方回家。”众都堂审理此案，告於汗，汗曰：“倘纳米达往庄屯，为何不带刀弓撒袋空身而往？尔之空身，汉人若杀亦即杀之，苏尔玛若杀亦即杀之，终究一死矣。”故该案定纳米达有罪，苏尔玛释放，休首告之妇，赏与阿拜阿哥。并责纳米达之妻曰：“尔夫出走后，尔为何去已无妻之姐丈家？”乃割其耳释之。
初三日，蒙古卓礼克图贝勒之男女二十一人，携牛五头、马一匹逃来。
初三日，出征蒙古之诸贝勒，遣额克兴额巴克什来报已获之马七百匹，牛二千八百八十二头，羊一万三千三百三十只，人一千二百八十口，骆驼五十只等数。
初五日，大贝勒、阿敏贝勒、四贝勒、多铎阿哥、济尔哈朗阿哥，齐集八角殿审事。达海、龙什、图沙、占珠、都尔瑚、哈木图等前往问曰：“新放之代理游击华善、格巴库、马福塔、兆三、额尔吉格、徐特海等六人，既为代理游击，则应给予备御之衔，可否请示於汗？”诸贝勒曰：“勿庸请示，代理游击即得备御之衔，免此则其他皆免之。”
革都梅游击、硕尔惠游击、耨德依备御等之职，呈档子於汗。汗问曰：“赏有职人之档子，八贝勒皆有乎？”告曰：“诸贝勒无有奖赏档子，仅此一册耳。”汗曰：“将此一册缮写八册，革职则八册皆革；录职则八册皆录。如此，於尔等巴克什亦有裨益也。”遂缮写八册档子。
正白旗原驻盖州之张游击，不查奸细①及叛逃之人，且於追拿逋逃时，不与诸申同战，而另立一处。故缉拿之。汗曰：“此次免张游击死罪，革其职。”遂革其游击之职，召集众官员，宣谕而释之。霍卓昆因释放捆绑之人，并夺人骡，故杖五十，骡归原主。
汗率众福晋迎接出征蒙古之诸贝勒，於东京城四十里之古城堡南郊，会出征之诸贝勒大臣及众军士，汗率众贝勒大臣，以凯旋礼祭纛拜天。礼毕、汗坐帐中，由出征之众贝勒大臣及众军士觐见，众人皆跪。阿巴泰阿哥先至，疏於汗之足下，抱膝，与汗行抱见礼，继之，德格类阿哥、斋桑古阿哥、岳托阿哥次第上前行抱见礼。次出征蒙古诸贝勒亦依次行抱见礼。次阵前所获蒙古之诸福晋叩见。礼毕，设筵宴之。
初七日，以俘获之牲畜赏赐有职之诸大臣。赏出征之三等总兵官乌讷格驼一只、牛八头、羊三十只。赏额克兴额、和硕图、阿山、昂阿拉等四副将牛各六头，羊各二十只。赏一等参
将顾三泰牛五头、羊十五只。赏二等参将牛各四头、羊各十只。赏三等参将牛各三头、羊各八只。赏一等游击羊各六只、牛各二头。赏二等游击牛各二头、羊各五只。赏三等游击牛各二头、羊各五只。赏众备御牛各一头、羊各四只。赏巴牙喇旗额真二人共一牛。赏出征之蒙古贝勒总兵官莽古勒额驸、都喇勒达尔汉、青卓里克图等三额驸，驼各一只、马各十匹、羊各一百只。赏参将、游击绰尔吉、布彦泰、博琫、布当、昂昆、鄂勒哲依图、达赖、揣尔扎勒、恩额类、奇布塔尔、伊林沁等人，驼各一只、马各五匹、羊各五十只。赏备御达赖、噶尔玛、满钦、希尔胡纳克等人，马各二匹又二人共一马，羊各二十五只。赏伊斯哈布、阿金、衮济等三人，马各一匹、羊各二羊；赏未出征之大臣，一等总兵官、三等总兵官驼各一只，赏一等副将羊各十只，赏三等副将羊各八只，赏一等参将羊各七只，赏三等参将羊各六只，赏一等游击羊各五只，赏二等游击羊各四只，
赏三等游击羊各三只，赏备御羊各二只；赏达尔汉侍卫以八贝勒之份，即牛各十六头、羊各二十六只；赏未出征之蒙古诸贝勒，拉布西喜驼一只、牛二十头、羊五十只，明安、多尔济、
米赛驼各一只，赏达赖弟之二子牛各一头，赏二博迪苏克驼各一只、牛各一头、羊各二只、赏众汉官、副将牛各二头、参将、游击牛各一头，备御二人共一牛，赏达尔汉额驸驼一只；赏瞻河之姑抚顺额驸之妻阿布泰额驸之妻、布彦图额驸之妻、巴拜额驸之妻、察木布额驸之妻等六格格驼各一只。赏赐之日，天降雨。汗指雨曰：“蒙古之势，犹天空云生而雨也。其合众②而发兵，我则披蓑而坐。其众兵散我则蹑其迹而取之。”
曾与总兵官戴木布同行之博尔晋、色勒、托霍齐、茂海、图赖等五大臣因不同进，而罢其官，裁其俘。
闻复州之人欲叛，遣兵之前，抚顺额驸回汗曰：“所传复州人之欲叛者，伪耳。乃惑人之诬谤也。倘信其言而遣兵，则为彼方之人闻之乐矣。”汗怒其言，下当抚顺额驸，曰：“李永芳，昔於抚顺之时，曾念尔乃一通达明白之人，故收之，妻以金之骨肉。蒙天眷佑，使我出兵叶赫、哈达、乌拉、辉发及明之四路，至於抚顺、清河、开原、铁岭、沈阳、辽东、广宁以及蒙古边塞等处，亦皆承蒙天之眷佑也。对此，尔李永芳却不相信。因尔之不信，故尔等以为明帝久长，而我则为一时耳。辽东汉人屡欲谋反，彼等密谋之书不断传来。我每欲查抄之，因尔心向明，竞以欺瞒相谏。叛逃而往，尔心始快，一经发觉而诛之，则尔之心不适矣。倘尔果然忠诚，兵不劳国不扰，身任管束，平定叛逃，灭其国而取之，则我之过，而尔之所谏信然。尔轻视於我，然我尝闻，尔汉人之刘邦，乃淮下督催役徒之亭长，蒙天之佑而为汉帝；赵太祖乃市上顽徒，蒙天之佑而为帝，且传数世；朱元璋身无父母，独行乞讨，受郭元帅役使，亦蒙天佑而为帝，传十三、四世。尔若通明，但见北京城内河流血二次，各衙门之古树被风根拔，此皆天示之异象也，尔能劝止而成乎？可见尔将辜负於养身之父及岳父矣。然而今既养尔为婿，且蒙、汉、朝鲜皆已闻之，倘予治罪，恐为他人耻笑於我，亦耻笑於尔。故不予治罪，默然处之，然我心怨恨，乃示此由衷之言也。”
初九日，汗於八角殿召集瞻河之姑及诸女训示之。因诸女骄纵无度，故斥之曰：“天设国君，岂可不体天意而治以道统耶？何以仰体天意？惩恶杨善是也。我庄屯之诸贝勒，有被杀被贬者，於我并无仇怨，因其败政骄纵，绳之以法而已。至掌国政之诸贝勒，尤不能枉法而行。尔等居家之妇人，倘毁法骄纵，岂肯徇情放纵而废法典乎？男子披甲胄战死於疆场者，乃为不败其党，死之以义。尔等居家之妇人，违法败政，生又何益？择贤而有功之男，与尔等匹配，岂令其受制於尔等乎？尔等竟凌侮己夫，为非作歹，其恶甚於魑魅矣。犹如万物皆依日光，以遂其生，尔等亦依汗之光以安其生。所出骄纵之事，皆因姑尔事先未好生训导诸女之故，治罪之后，尔勿再登我门，勿来谏我。”
汗曰：“初我未乘轿，诸福晋亦不乘之。斋桑古阿哥之母在时，轻幔於我，赴我家宴，来去皆乘轿，故因如此作恶致罪而死。又车尔格依之妹豪格之母，来往其父家时，乘拖床经大阿哥、阿济格之门，也乘拖床进我之门。因其轻漫之恶行，以致获罪，被其夫弃之。诸贝勒勿辱新弟妇、子媳等；诸弟妇、子媳亦勿似昔致罪之福晋等，侮幔长者③。”


　　　　①原转抄本签注：谨查行亲节之人即为侦探。（本书译作“奸细”）。
②原转抄本签注：谨查hamuk乃蒙古语众人之意。
　③原转抄本签注：谨查无圈点十二字书，ujalangga即长辈之意。



第五十二册　天命八年五月
十四日，汗与大贝勒往视沿边筑城之处，午时出东京城，往海州进发。十五日至，宿於海州城之北冈。大贝勒遣诸大臣丈量耀州之筑城地。海州城除关厢外，四围合计二千零四十庹，城内冈地六百庹。十六日沿边返回视察地方。途中於新开河之野午膳时，有析木城南百长官屯之百长王孙儿上书，首告名白世忠者，藏匿刀、枪、弓、箭、盔甲等情。遂令逮捕藏匿之人，并遣驻海州之扎尔库持书前往，该书曰：“前颁汗谕，军士所执器械，皆交於各该管官之家，妥善保存。外城堡各寨之乡民所有器械亦皆交送。藏匿不交者，一经他人首告，则拟以重罪。此谕未曾言乎？今白世忠为何违背汗命，私藏兵器？所藏之甲，尔欲何时服用？遂令析木城备御逮捕白世忠，并将其妻孥户口
解来。其所匿之刀、枪、弓、甲等，著送首告者王孙儿处。至於百长官屯白世忠所写之告示，乃外饰尧舜之言，内藏桀纣之心也。凡屯中暴乱之人，不过一二。百长官屯之乡人，尔等勿
惧於白世忠之恶。一人之恶株累众人，再遇类此歹人，尔众当协力执送。”
十七日，赴科尔沁之使者满达尔汉至，禀汗曰：“孔果尔贝勒之女，将由其兄送来。”十八日，斋桑古阿哥、多铎阿哥、索海总兵官达尔汉副将，率汗之巴牙喇侍卫等，於六十里外，杀二牛相迎。
是日，赏赐阵前被俘昂阿贝勒之妻、桑图之二妻、劳萨之姐等四蒙古福晋蟒缎长褂、披领、布衫、衬衣、裤等各一套。
十九日，汗降书谕曰：“驻复州之蒙古，凡可行者，皆遣金州，迁至有粮之地。其他老弱不堪迁往者，则以盖州之二百五十石粮，分赡之。”
二十日，驻红草乡吴善备御所辖之夹山河村之二十户人逃去，村人首告，报於吴善备御。吴善备御报於卡伦，卡伦报於孟坦、托特托依。遂遣军士捕获解来。经孟坦、托特托依、吴善备御、彦庚等四人会审。逋逃原定二十户人，所耕土地仅有七埫，二埫未种，已种五埫，且未耘耨。故尽杀猪，鸡、犬，装於筐内带走。二十户有牛二头、驴二头，男女八十人。
是日，孔果尔贝勒之子穆斋台吉，将其妹送於汗。故汗之诸福晋率诸媳，杀牛羊，出东京城，迎於五里之外，筵宴之。入城后，汗率诸贝勒大臣出御八角殿。送来之新福晋入殿叩见汗。谒见后，坐於二福晋之间。前来之蒙古贝勒登殿，於门外叩拜，并上前抱汗足而见。谒见毕，蒙古贝勒坐於殿内，大设筵宴。回家时，五福晋乘五轿归。
二十日，桑图致书上奏万国之主、英明汗父曰：“我妇孺人畜，皆被汗之兵擒来。我本人并未获罪，倘若论罪，亦我先父在时所致，不可归罪於我自身耳。如有微怨，亦乃博齐之故。我之人曾与桑古里人狩猎於兀尔简河①。於围场相遇，辨有罪之科尔沁使者执之。曾遣人向汗之使者言明，未曾侵犯。今我只身得脱。汗父若能鉴察垂怜，还我妇孺，即使将我所获之美物恭进於汗，亦求之不得矣。汗曾令我勿虑於任何流血之战②，如蒙悯恤之念，望汗遣使送还。”
科尔沁之奥巴台吉致书称：“汗如青天出时，众光皆歙，威震国民，众主宾服。嫩江③诸贝勒皆以汗之言为是。如何执掌大政，汗知之也。我等未违汗命，已与他国结为一体，唯恐察哈尔、喀尔喀率先构兵，望汗英明当知其计。”
五月二十一日，都堂下书曰：“住复州之蒙古，令无粮者，并於有牛马者，共食所运之粮。取粮时共取之，反取之粮亦共食之。有牛马之蒙古必云；我取之粮，为何给予他人？马牛乃汗所赐之马牛。此二年诸申、汉人亦皆共食其粮，尔等未知之乎？”
二十二日，定巴牙喇之值班人等，待门开后，始得入坐。仅限值班人等，他人不得入内。守门人亦不得入内，坐於门。鸣板召之，乃入。鸣板毕，即出。有事之欲入，则立於门，由门人往告内班之人，请示於汗，准入则入。虽有事不问而入，则罪所入之人。若门人不阻而放入，则罪门人。内班值宿之人，於翌日晨，俟汗，福晋起身及尔等值日班之人入后，方准离去。汗，福晋起身之前，若值宿班之人擅自离去，则罪所去之人，若值日班之人入，则罪所入之人。值宿之人，尔等当於日在接差，若日落始来，则罪之。
五月二十三日，都堂下书曰：“勿效法汉人耨田二次。我之旧例及拔草后复锄。倘效法汉人耨田二次，则田沟内将起硝，亦恐不能尽除作物根部之草。著该管章京尽速督催耕作。”
　　二十三日，降书大贝勒曰：“勿绑缚抚顺额驸之子及爱塔之族人，著人看守解来。彼等之罪，尚未询明，不知本末　实属妄为。”
</div>
    <div class="pagination">
<a href="满文老档_page34.html">上一页</a><span>...</span><a href="满文老档_page30.html">30</a><a href="满文老档_page31.html">31</a><a href="满文老档_page32.html">32</a><a href="满文老档_page33.html">33</a><a href="满文老档_page34.html">34</a><span class="current-page">35</span><a href="满文老档_page36.html">36</a><a href="满文老档_page37.html">37</a><a href="满文老档_page38.html">38</a><a href="满文老档_page39.html">39</a><a href="满文老档_page40.html">40</a><span>...</span><a href="满文老档_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
