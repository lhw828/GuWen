<!DOCTYPE html>
<html>
<head>
    <meta charset="UTF-8">
    <title>清实录道光朝实录 - 第 615 页/共 848 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录道光朝实录 - 第 615 页/共 848 页</h1>
    <div class="content">○遣官告祭泰陵。泰东陵。昌陵。孝穆皇后孝慎皇后陵寝。　　

○遣官告祭后土之神。永宁山神。　　

○谕内阁、讷尔经额奏、署事游击禀揭前官那移白桩。牵涉该管总兵一摺。前署泰宁镇中军游击易州营游击喜顺、现署中军游击沿河口都司倭什浑、均著解任。交讷尔经额派员递至易州。听候钦派大臣会同该署督查办。泰宁镇总兵鄂尔端、著一并解任即著折回听候查询易州知州阿达顺、吏目杜淩霄、千总郭其昌、差官李得文、俱著听候传质。　　

○又谕、瑚松额奏、南山地方紧要。请令提督前往巡查一摺。陕西汉南一带地方。山境辽阔。界连川楚。最关紧要胡超现应查阅陕安汉中二镇营伍。所有汉南一带地方。著即派胡超前往巡查。　　

○谕军机大臣等、祁寯藻等奏、遵查厦门接仗情形一摺。此案既据该尚书等密传该处乡民。及未与是役之弁兵。捐资招募之绅士。分别讯问。并据水师提督陈阶平呈递亲供均相符合著毋庸议。其另片奏厦门防守情形览奏已悉。惟本日据吴文镕奏报护督日期摺内。有闽洋夷船、尚未全行南驶之语。该尚书等、尚有续查事件。计此时接奉谕旨。当已折回闽省。该处洋面现在有无夷船停泊。自必确有见闻。著查明据实具奏。将此谕令知之。　　

○以詹事府詹事杨殿邦、充日讲起居注官。　　

○以工部右侍郎松峻、署泰宁镇总兵官。兼总管内务府大臣。　　

○蠲缓直隶天津县被水村庄新旧额赋有差。并赈灾民缓徵陕西榆林、葭、怀远、神木、府谷、绥德、清涧、米脂、吴堡、定边、十州县被雹被旱村庄新旧额赋。　　

○缓徵甘肃皋兰、渭源、金、靖远、宁远、安定、会宁、隆德、固原、环、宁夏、宁朔、灵、平罗、崇信、灵台、镇远、十七州县及花马池州同、沙泥州判所属灾区新旧额赋。　　

○庚寅。上启銮。恭谒西陵。并临视孝全皇后梓宫奉安地宫。　　

○诣卢沟桥龙王庙拈香。　　

○孝全皇后梓宫前行飨奠礼。命皇四子奕詝行礼。　　

○命户部尚书隆文驰赴易州。会同署直隶总督讷尔经额查讯案件。　　

○以故云南腾越厅属明光隘派赖寨土把总杨占和子在谓袭职。　　

○旌表守正被戕河南济源县民郝添兴养媳李闺女。守正捐躯山东钜野县民王窰妻嶭氏。　　

○免跸路及孝全皇后梓宫经过地方钱粮十分之五。　　

○是日。驻跸黄新庄行宫。　　

○辛卯。礼部议准、山东巡抚托浑布疏报采访荷泽县节烈妇萧李氏等三十二口。请建总坊旌表从之　　

○蠲缓山西河曲县被雹村庄额赋有差并缓徵岢岚州歉收村庄米豆　　

○是日。驻跸半壁店行宫。　　

○壬辰。以孝全皇后梓宫奉安地宫。先期遣官告祭天。地。太庙。社稷　　

○遣官告祭奉先殿　　

○谕军机大臣等、本日朱树、麟庆、奏报回空军船。全数渡黄摺片等件该漕督等、牌行限四百里加紧马上飞递字样。向来此等摺件。俱照例由驿驰递何以该漕督等不遵照旧章。率用四百里加紧。骇人听闻。是何意见。著朱树、麟庆、据实覆奏。将此各谕令知之。寻奏会商定稿后。由麟庆拜发。一时匆忙误填。得旨麟庆著交部议处朱树加恩宽免。　　

○旌表守正捐躯安徽绩溪县民胡富妻冯氏。　　

○是日。驻跸秋澜行宫。　　

○癸巳。谕内阁、孟保等奏拣派教习字话喇嘛可否随同下届年班堪布赴京一摺所有派定教习唐古特学生喇嘛二名著于二十二年。随同后藏堪布来京。　　

○谕军机大臣等、本日据伊里布奏、查明定海情形并酌拟筹备一摺。览奏均悉。该夷历次在浙投递禀词。船只并未近岸。若重申约束。恐夷众妄生疑畏。适肇衅端。所见甚是。至所获夷炮。点放不能及远。留之无用。俟该夷交还定海后。将前次拏获夷匪发还时。即将炮一并掷还。据奏现已采有铁斤。制造大炮。著仍遵前旨。遴委熟悉员弁。监同妥办。总期坚利适用。毋致有名无实其淮南商人报效银五十万两该大臣奏请拨用自系因军需紧要。惟裕谦曾否动用。不能遥度。著伊里布就近与裕谦商酌支用仍须核实办理。将此由四百里谕令知之。　　

○又谕、本日据孟保等奏、廓尔喀国王呈递夷禀等情。并将该国王原禀。及檄谕稿底呈览。披阅均悉。该国王素与披楞不睦。具禀请旨。其意不过藉图报复。该大臣惟当谕以大皇帝抚驭外夷。一视同仁蛮触相争从未过问尔等各宜戢兵睦邻。永受天朝恩泽。该大臣等、仍当严饬所属边界营官。密为防范至所称聂噶金那、及京属等处地方。究系何处部落。距何处为近。著该大臣密行查访。据实具奏。将此谕令知之。　　

○赏看守各行宫弁兵半月钱粮。　　

○是日。驻跸梁格庄行宫。至丙申皆如之。　　

○甲午。上恭谒泰陵泰东陵昌陵俱未至碑亭即降舆恸哭步入隆恩门。诣宝城前行礼。躬奠哀恸王以下文武大臣官员。均随行礼。　　

○至孝穆皇后孝慎皇后陵寝奠酒。孝全皇后梓宫奉安。行迁奠礼毕。奉移于芦殿。上亲临奠酒毕。阅视宝城。　　

○遣官祭先医之神。　　

○乙未。孝全皇后梓宫奉安地宫。上临视奠酒毕。命皇子行礼。王以下文武大臣官员。均随行礼。　　

○临端顺固伦公主园寝赐奠。　　

○遣官告祭泰陵。泰东陵。昌陵。　　

○遣官告祭后土之神。永宁山神。　　

○实授松峻泰宁镇总兵官、兼总管内务府大臣。以礼部左侍郎关圣保、管光禄寺事。工部左侍郎文蔚、兼署钱法堂事务。　　

○以兵部右侍郎端华、兼镶白旗护军统领。调正红旗汉军副都统绵性、为正白旗满洲副都统。以内阁学士玉明、兼正红旗汉军副都统。　　

○丙申。孝全皇后神牌奉安飨殿。命皇四子奕詝行礼。　　

○以总管内务府大臣阿灵阿、为工部右侍郎。兼管钱法堂事务。　　

○调直隶宣化镇总兵官李廷扬、为浙江衢州镇总兵官。以直隶张家口协副将石生玉、为宣化镇总兵官。　　

○以孝全皇后梓宫奉安地宫礼成。予恭理事务王大臣惠亲王绵愉等、并执事各官、议叙有差。　　

○予直隶办差之署总督讷尔经额等议叙。兵丁赏赉有差。　　

○户部议准、署陕甘总督瑚松额疏报、头屯、芦草沟、塔西河、三所垦种地七顷八十亩。照例升科。从之。　　

○蠲缓江苏上元、江宁、句容、溧水、高淳、江浦、六合、泰兴、武进、阳湖、无锡、金匮、江阴、靖江、丹阳、金坛、长洲、元和、吴、吴江、震泽、常熟、昭文、昆山、新阳、华亭、奉贤、娄、金山、上海、南汇、青浦、宜兴、荆溪、丹徒、溧阳、山阳、阜宁、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、宿迁、睢宁、太仓、镇洋、海、通、如皋、川沙、海门、六十四厅州县并苏州、太仓、镇海、淮安、大河、扬州、徐州、金山、八卫被水被旱灾区新旧额赋有差。赈上元、江宁、句容、溧水、高淳、江浦、六合、泰兴、武进、阳湖、无锡、金匮、江阴、靖江、丹阳、金坛、十六县灾民。　　

○丁酉。上回銮。驻跸半壁店行宫。　　

○戊戌。谕军机大臣等、本日据怡良奏、撤防师船归营。猝被＜?口英＞夷在洋轰击。夺去米艇兵丁一摺。览奏之下。不胜骇异。该夷性原诡谲。惟在天津业经约定前赴粤省。听候查办。并有沿海各处。如不开炮。渠亦断不滋扰等语。且据怡良奏称、该夷于天津情形。火轮船已为传说。是该夷不得诿为不知。何以遽行开炮。琦善此时谅已抵粤。著传谕该夷。天朝抚驭夷人。从不失信。既已相约戢兵。且专派钦差大臣前往查办。代为昭雪。何以于撤防兵船。猝加轰击。如此反覆。是诚何心。著琦善一面详加诘问。并向该夷要回掳去兵丁船只。一面严饬文武员弁。密加防范。毋许夷船驶入内洋。是为至要。怡良原摺。著钞给阅看。将此由五百里谕令知之。　　

○是日。驻跸黄新庄行宫。　　

○己亥。圣祖仁皇帝忌辰。遣官祭景陵。　　

</div>
    <div class="pagination">
<a href="清实录道光朝实录_page614.html">上一页</a><span>...</span><a href="清实录道光朝实录_page610.html">610</a><a href="清实录道光朝实录_page611.html">611</a><a href="清实录道光朝实录_page612.html">612</a><a href="清实录道光朝实录_page613.html">613</a><a href="清实录道光朝实录_page614.html">614</a><span class="current-page">615</span><a href="清实录道光朝实录_page616.html">616</a><a href="清实录道光朝实录_page617.html">617</a><a href="清实录道光朝实录_page618.html">618</a><a href="清实录道光朝实录_page619.html">619</a><a href="清实录道光朝实录_page620.html">620</a><span>...</span><a href="清实录道光朝实录_page616.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
