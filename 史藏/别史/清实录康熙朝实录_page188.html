<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 188 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 188 页/共 681 页</h1>
    <div class="content">
○平南王尚之信疏言、剿除海逆、亟须船艘、其如军需浩繁、势难营造、请暂开海禁、许商民造船、由广州至琼州、贸易自便、则臣得藉商船、由广海海陵龙门一带进取、以收捣巢之功。得上□日、向因平南王尚之信言、粤东虽已底定、郑逆仍踞厦门、宜申海禁、以绝乱萌、故准旧界严行禁戢。今若复开海禁、令商民贸易自便、恐奸徒乘此、与贼交通、侵扰边海人民、亦未可定。海禁不可轻开。其鼓励地方官员、捐助造船、以备征剿之用　　

○丁卯。先是镇南将军莽依图疏言、进定广西、亟需厚集兵力。见在绿旗之兵、有名无实。臣思平南王尚之信、练习戎行、器械整备、请调赴梧州、统辖官兵、委以平粤之责、与臣等协谋而行、实于大事有济。上命尚之信、会同将军额楚、总督金光祖、巡抚金俊等、定议以闻。至是尚之信奏、臣向以逆贼偏注永兴、恐都统王国栋不能制敌、拟于九月初旬、亲往策应。顷闻吴三桂已死、永兴贼遁、今湖南势如瓦解、取之甚易、臣当进定广西。上谕、乘此逆贼惊扰之时、大兵亟宜前进、剿抚并用、绥定疆圉。授平南王尚之信、为奋武大将军、统兵赴永兴郴州诸处、会合大将军简亲王、将军穆占等、并力同心、以图进取。将军莽依图、额楚、傅弘烈、总督金光祖等、各驻本汛、相度机宜、规定广西。应给尚之信敕印、准满洲大将军王等例、遣内阁官员赍往　　

○予故正黄旗原任都统太子太保二等阿思哈尼哈番库禄克达尔汉阿赉、祭葬。谥襄武　　

○升镶红旗前锋参领佟佳、为满洲副都统　　

○升一等侍卫得尔德、为正白旗蒙古副都统　　

○浙江总督李之芳疏言、钱塘县孝妇尚氏、翁患膈病、竭乳以供。事姑二十五年、曲尽孝养。妇事舅姑、子事父母、天伦并重。应照孝子一例旌表。部议如所请。从之　　

○予长沙阵亡镶红旗副都统佐领阿尔瑚祭葬。谥敏壮　　

○予长沙阵亡镶黄旗蒙古一等阿达哈哈番罗布西巴图鲁、镶白旗二等阿达哈哈番浑锦、正蓝旗三等阿思哈尼哈番爱音查、镶蓝旗二等阿达哈哈番高永印、拜他喇布勒哈番何见图、拖沙喇哈番胡从圣、护军参领李古、江西阵亡镶黄旗三等阿达哈哈番拜海、拖沙喇哈番牛妞、正黄旗三等阿思哈尼哈番插浑、拖沙喇哈番巴西、正白旗一等阿达哈哈番护军参领诺罗布、一等阿达哈哈番毕穆璧、正红旗二等阿思哈尼哈番塞靖叩、镶白旗一等阿达哈哈番希福、镶红旗三等阿达哈哈番托罗、拜他喇布勒哈番查木苏、镶蓝旗拜他喇布勒哈番阜喇塔、福建阵亡镶白旗拖沙喇哈番嫩兑、海安营游击周愈吉、各祭葬如例　　

○予江南出征病故镶蓝旗一等精奇尼哈番库色尔德、江西出征病故镶黄旗二等精奇尼哈番刘泽涵、镶红旗副都统朱喇禅、长沙出征病故正白旗副都统二等阿达哈哈番纪图堪、各祭葬如例　　

○旌表浙江节妇仁和县张氏、钱塘县李氏、凌氏、茹氏、嘉兴县曹氏、石门县梁氏、费氏、桐乡县郁氏、慈溪县袁氏、山阴县朱氏等、烈妇永康县虞氏、各给银建妨如例　　

○旌表浙江富阳县孝子许加贤、父母亡后、庐墓六年、不改孺慕、给银建坊如例　　

冬。十月。戊辰朔。享太庙。上亲诣行礼　　

○遣官祭永陵、福陵、昭陵、孝陵、仁孝皇后、孝昭皇后　　

○上诣皇太后宫、问安　　

○颁康熙十八年时宪历　　

○谕大学士等、海澄公黄芳泰等、系有功之人、令迁移来京、乃保全至意。其家口来时、令沿途应付驿站、给与食用、俟将到时、即令报部、大臣官员、及亲戚等、愿往迎者听　　

○己巳。加江西巡抚佟国桢、兵部尚书衔。南赣总兵官哲尔肯、左都督衔。叙鸬鹚寨杀贼功也　　

○工部议覆、安徽巡抚徐国相疏报、本年七月二十一日、黄水泛涨、将砀山县石将军庙、萧县九里沟、二处冲决。查本年二月、总河靳辅、请银二百五十余万两、大修河道、动工已及九月、未如所修工程何如、今又冲决多处、应请遣大臣、前往查勘。得上□日、著户部尚书伊桑阿、右侍郎田六善、前往查勘　　

○庚午。皇太后圣寿节。上率诸王文武大臣侍卫等、诣皇太后宫、行礼。遵懿上□日、停止筵宴　　

○上幸汤泉。是日、驻跸邦均北　　

○福建总督姚启圣疏言、海澄地方紧要、海澄公又召赴京师、不可无总统重臣镇守。漳州亦宜设总兵官驻防。得上□日、向因水师提督驻海澄、是以海逆败遁。今该督既行题请、其令水师提督驻海澄。调海澄总兵官驻漳州。至水师提标、应设兵丁、可于新增兵、及所裁海澄公标兵内选补　　

○辛未。上驻跸蓟州城内　　

○壬申。上至汤泉。诣太皇太后行宫、问安。驻跸鲇鱼池城内行宫　　

○癸酉。上两诣太皇太后行宫、问安　　

○乙亥。上诣太皇太后行宫、问安　　

○丙子。谕征南将军都统穆占、逆渠已毙、贼势溃乱、大兵亟宜前进、剿抚并行、机不可失。大将军简亲王、同内大臣阿密达、前锋统领希佛等、率每佐领十人、并均配绿旗兵、与大将军平南王尚之信、公同定议、或取永州、或宜取何地、相机而举。茶陵、安仁、永兴、郴州诸处、俱令将军穆占镇守。如地方无虞、有机可乘、听其酌量进发　　

○辛巳。上两诣太皇太后行宫、问安　　

○授故奉国将军杨岱子维藩、为奉恩将军　　

○以扎赖特故固山贝子毕立克子纳逊、袭爵　　

○厄鲁特多罗郡王伊斯丹津、为隐匿逃人事、降为三等公　　

○壬午。上两诣太皇太后行宫、问安　　

○升参将赵得寿、为福建漳浦总兵官。游击马化龙、为福建同安总兵官　　

○福建总督姚启圣疏报、遣子姚仪、率领官兵、败海贼于同安县地方、擒斩伪副将林钦等五员、恢复同安县城。得上□日嘉奖、下部议叙　　

○癸未。上巡视北边。是日启行。驻跸鲇鱼口　　

○以翰林院侍读王士正、为顺天武乡试正考官。翰林院侍讲韩菼、为副考官　　

○甲申。上驻跸熊山龙井关　　

○改广西梧州分巡道为分守苍梧道。照旧兼理驿盐事务　　

○乙酉。上驻跸龙井口　　

○丙戌。上驻跸三屯营城南。率内大臣、侍卫射。复命三屯营副将兰泗、守备千总等官射　　

○丁亥。上驻跸滦河岸。阅三屯营军容毕。副将兰泗等及兵丁、赏赉有差　　

○福建总督姚启圣疏报、海贼刘国轩犯泉州、官兵击却之、贼退据长泰、臣会同将军赖塔等、率满汉官兵进讨、九月十九日、大败贼于蜈蚣山、破其七营、斩伪总兵以下四千余级、恢复长泰县城。得上□日嘉奖、下部议叙　　

○戊子。上驻跸米峪口。率内大臣、侍卫等射　　

○己丑。上还、驻跸滦河岸　　

○福建总督姚启圣疏言、泉州见有闽浙提标绿旗兵丁二万一千余、臣屡调会剿海寇、迄今无一至者、若必俟大将军王令、不免坐失机宜、请敕提臣驰赴漳州、共图战守之策。得上□日、据报巡抚吴兴祚、提督杨捷等兵、及满洲大兵、俱于十月初旬、由泉州赴漳州、如总督提督、调用绿旗官兵、必俟启大将军王、未免迁延误事。嗣后一面调遣、一面启知王等。至总督提督、皆朕信任封疆大臣、务彼此辑睦、期于疆场有济　　

○庚寅。上驻跸四十里堡　　

○辛卯。上回至汤泉。诣太皇太后行宫、问安。驻跸鲇鱼池城内　　

○河道总督靳辅疏言、黄河自徐州而下、南北两岸堤、并清河县南岸、白洋河以下两岸各堤、见在酌量儧修、委官设兵防守、当此伏秋大水、幸皆保固无虞。惟是徐州以下、虽在大修、而上流漫冲、以致宿徐等州县、处处被灾、秋成失望。臣拟建减水大坝一十三座、则水不涌涨。其原估堤工、亦可量减。且告成之后、不特无夺河阻运之虞、而沿堤田亩水灾、亦可永止。下部议行　　

○靳辅又疏言、淮扬运河出口之处、是为清口、离淮黄交会之处甚近。黄涨、即灌进运河、以致河底垫高、□山戊示□须挑浅。今臣往来相度、必须将清口闭断、从文华寺挑新河至七里闸、以七里闸为运口、由武家墩、烂泥浅、转入黄河、如此、则运口与黄淮交会之处隔远、运河不为黄水所灌、自无垫高之患矣。下部议行　　

○先是、安远靖寇大将军多罗贝勒察尼、令贝子章泰、攻湘阴、将军鄂内、以舟师不可分遣、止之、章泰等、还驻九贵山。至是、鄂内疏言、九月十八日、北风大作、飘我君山、扁山船、风稍息、始得收集飘散之船、贼乘鸟船五十余、乘间突出、前往湘阴、臣等未能击却、比其还入岳州、又未能邀阻、因请罪。得上□日、克取岳州、所系甚要、以数百艘之船、特遣将率师、断贼饷道、截其水路。乃鄂内等、目视贼船突出、不能阻截。及其还入岳州、又不能邀杀。俾贼出入自如、肆无畏忌。鄂内等、即应严加处分、但方统率大兵、泊湖剿贼、俟事平之日、严察重处。鄂内及诸将佐、俱令立功赎罪。今贼已多集粮饷火药于岳州、或仍应困取、及作何进发、贝勒察尼等、速定议以闻　　

○癸巳。月祭孝昭皇后　　
</div>
    <div class="pagination">
<a href="清实录康熙朝实录_page187.html">上一页</a><span>...</span><a href="清实录康熙朝实录_page183.html">183</a><a href="清实录康熙朝实录_page184.html">184</a><a href="清实录康熙朝实录_page185.html">185</a><a href="清实录康熙朝实录_page186.html">186</a><a href="清实录康熙朝实录_page187.html">187</a><span class="current-page">188</span><a href="清实录康熙朝实录_page189.html">189</a><a href="清实录康熙朝实录_page190.html">190</a><a href="清实录康熙朝实录_page191.html">191</a><a href="清实录康熙朝实录_page192.html">192</a><a href="清实录康熙朝实录_page193.html">193</a><span>...</span><a href="清实录康熙朝实录_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
