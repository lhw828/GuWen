<!DOCTYPE html>
<html>
 <head>
  <meta charset="utf-8"/>
  <title>
   通志 - 第 131 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 131 页/共 155 页
  </h1>
  <div class="content">
   通志卷一百六十一
&lt;史部,别史类,通志&gt;
　　钦定四库全书
　　通志卷一百六十二
　　宋　右　廸　功　郎　郑　樵　渔　仲　撰
　　列传第七十五
　　隋
　　刘昉　郑译　栁裘　皇甫绩　郭衍　张衡杨汪　裴蕴　袁充　王劭　李雄　赵煚　赵芬　王韶　元岩　宇文防　伊娄谦　李圆通【陈茂】郭荣　厐晃　李安【弟哲】杨尚希　张煚【父羡】蘓孝慈【兄子沙罗】元寿　韦世康【兄洸　洸弟艺　艺弟冲】韦师　栁机【子述　机弟旦　旦弟肃　机従子謇之】陆彦师　魏澹
　　刘昉博陵望都人也父孟良仕魏位大司农卿従孝武帝西入关周文以为东梁州刺史昉性轻狡有奸数周武帝时以功臣子入侍皇太子及宣帝嗣位昉以技佞见狎出入宫掖宠冠一时授大都督迁小御正与御正中大夫顔之仪并见亲信及帝不悆召昉及之仪俱入卧内属以后事帝失瘖不复能言昉见静帝防冲不堪负荷而昉素竒髙祖时髙祖又以后父之故有重名于天下昉遂与郑译谋引髙祖辅政髙祖固譲不敢当昉曰公若为当速为之如不为昉自为也髙祖乃従之及髙祖为丞相以昉为司马时宣帝弟汉王賛居禁中每与帝同帐而坐昉饰羙妓进賛賛甚恱之昉因说賛曰大王先帝之弟时望所归孺子防冲岂堪大事今先帝初崩羣情尚扰王且归第待事宁后入为天子此万全计也賛时年未弱冠性识庸下以为信然遂従之髙祖以昉有定防之功拜上大将军封黄国公与沛国公郑译皆为心膂前后赏赐钜万出入以甲士自卫朝野倾属称为黄沛时人为之语曰刘昉牵前郑译推后昉自恃其功颇有骄色然性麤踈溺于财利富商大贾朝夕盈门于时尉迟迥起兵髙祖令韦孝寛讨之至武陟诸将不一髙祖欲遣昉译一人徃监军因谓之曰湏得心膂以统大军公两人谁行昉辞未尝为将译辞以母老为请帝不怿而髙颎请行遂遣之由是恩礼渐薄又王谦司马消难相继反髙祖忧之忘寝与食昉逸逰縦酒不以职司为意相府事多所遗落髙祖深衔之乃以髙颎代为司马是后益见疎忌及受禅进位柱国改封舒国公亰师饥上令禁酒而昉使妾赁屋当垆酤酒为治书侍御史梁毗劾奏有诏不问昉居闲无事郁郁不得志时上柱国梁士彦宇文忻俱失职怨望时昉并与之交数相徃来士彦妻有羙色昉与私通士彦不之知也情好弥协遂相与谋反许推士彦为帝又自谓姓是卯金刀名是一万日刘氏应为万日天子后事泄帝穷问之昉自知不免黙无所对于是诏士彦忻昉并处死其兄弟叔侄特恕其命临刑至朝堂宇文忻见髙颎向之叩头求哀昉勃然谓忻曰事形如此何叩头之有乃伏诛仍籍没其家后数日上素服临射殿尽取三家资物置于前令百寮射取之以为鉴诫云
　　郑译字正义荥阳开封人也祖琼魏范阳太守父道邕周少司空译聪敏渉猎羣书工骑射尤善音乐有名于世译従祖文寛尚周文元后之妺魏平阳公主无子周文命译后之由是译少为周文所亲恒令与诸子防集年十余嵗尝诣府司録李长宗长宗于众中戯之译敛容谓曰眀公位望不轻瞻仰斯属輙相翫狎无乃丧徳也长宗甚异之文寛后诞二子译复归本生周眀帝时诏令事辅城公是为武帝及帝即位起家给事中为左侍上士与仪同刘昉恒侍帝侧译时丧妻帝令译尚梁安固公主及帝亲总万防以为御正下大夫颇被顾遇东宫建转太子宫尹下大夫特被亲待时太子多失徳内史中大夫乌丸轨每劝帝废太子而立秦王由是太子恒不自安建徳二年为聘齐使副后诏太子西征吐谷浑太子隂谓译曰秦王上爱子也乌丸轨上信臣也今吾此行得无扶蘓之事乎译曰愿陛下勉着仁孝无失子道而已勿为他虑太子然之既破贼译以功最赐爵开国子后坐防狎皇太子乌丸轨宇文孝伯等以闻帝大怒除译名宦臣亲幸者咸被谴太子复召之译戯狎如初因言于太子曰殿下何时可得据天下太子恱而益眤之例复官仍拜吏部下大夫及武帝崩太子嗣位是为宣帝超拜开府仪同大将军内史中大夫封归昌县公既以恩旧任遇甚重委以朝政迁内史上大夫进封沛国公上大夫之官自译始也以其子善愿为归昌县公元琮为永安县男又监脩国史译颇専权时帝幸东亰译取官材自营私第又坐除名刘昉数言于帝帝复召之顾待如初诏领内史事初髙祖与译有同学之旧译又素知髙祖相表有竒倾心相结至是髙祖为宣帝所忌情不自安尝在永巷私于译曰久愿出藩公所悉也敢布心腹少防意焉译曰以公徳望天下归心欲求多福岂敢忘也谨即言之时将遣译南征译请元帅帝曰卿意如何对曰若定江东自非懿戚重臣无以镇抚可令隋公行且为寿阳总管以督军事帝従之乃下诏以髙祖为扬州总管译发兵俱防寿阳以伐陈行有日矣帝不豫译遂与御正下大夫刘昉谋引髙祖入受顾托既而译宣诏文武百官皆受髙祖节度时御正中大夫顔之仪与宦者谋引大将军宇文仲辅政仲已至御坐译知之遽率开府杨恵及刘昉皇甫绩栁裘俱入仲与之仪见译等愕然逡廵欲出髙祖因执之于是矫诏复以译为内史上大夫眀日髙祖为丞相拜译柱国府长史行内史上大夫事及髙祖为大冢宰总百揆以译兼领天官都府司防总六府事出入卧内言无不従赏赐玊帛不可胜计每出入以甲士従拜其子元璹为仪同时尉迟迥王谦司马消难等作乱髙祖益加亲礼进上柱国恕以十死然译性轻险不亲职务而赃货狼籍髙祖隂疎之以有定防功不忍废放隂敕官属不得白事于译译犹坐聴事无所关预惧顿首求解职髙祖寛喻之接以恩礼及帝受禅译以上柱国归第赏赐丰厚进子元璹成臯郡公元珣永安县男追赠其父及亡兄二人并为刺史译自以被疎隂呼道士章醮以祈福助其婢奏译厌蛊左道帝谓译曰我不负公此何意也译无以对译又与母别居为宪司所劾由是除名下诏云译嘉谋良防寂尔无闻鬻狱卖官沸腾盈耳若留之于世在人为不道之臣戮之于朝入地为不孝之鬼有累幽显无以置之宜赐以孝经令其熟读仍遣与母共居未防诏译参律令复授开府隆州刺史请还疗疾有诏征之见于醴泉宫赐宴甚欢因谓译曰贬退已久情相矜悯于是顾谓侍臣曰郑译与朕同生共死间关危难兴言念此何日防之译因奉觞上寿上令内史令李徳林立作诏书复爵沛国公位上柱国髙颎戱谓译曰笔干译答曰出为方岳杖防言归不得一钱何以润笔上大笑未防诏译参议乐事译以周代七声废缺自大隋受命礼乐宜新更修七始之义名曰乐府声调凡八篇奏之上嘉羙焉俄拜岐州刺史嵗余复奉诏定乐于太常上劳译曰律令则公定之音乐则公正之礼乐律令公居其三良足羙也防还岐州开皇十一年卒年五十二諡曰达子元璹嗣炀帝初立五等悉除以译佐命元功诏追改封译莘公以元璹袭元璹歴位右光禄大夫右卫将军大业末为文城太守以城归唐
　　栁裘字茂和河东解人南齐司空世隆之曽孙也祖惔梁尚书左仆射父眀太子舍人义兴太守裘少聪慧弱冠有令名在梁歴位尚书郎驸马都尉梁元帝为魏军所逼遣裘请和于魏俄而江陵平遂入关中周眀武间自麟趾学士累迁太子侍读封昌乐县侯宣帝即位进爵为公转御史大夫及帝不悆留侍禁中与刘昉韦謩皇甫绩同谋引髙祖曰时不可失今事已然宜早定大计天与不取反受其殃髙祖従之进上开府内史大夫委以机密及尉迟迥作乱天下骚动并州总管李穆颇懐犹豫髙祖令裘徃喻之裘见穆盛陈利害穆遂归心以奉使功赐防三百匹金九环帯一腰时司马消难奔陈髙祖即令裘随便安集淮南赐马及杂物开皇元年进位大将军拜许州刺史在官清简吏民懐之转曹州刺史后髙祖思裘定防功欲加荣秩将徴之顾问朝臣曰曹州刺史何当入朝防曰即今冬也乃止裘寻卒帝伤惜者久之谥曰安子恵童嗣
　　皇甫绩字功眀安定朝那人也祖穆魏陇东太守父道周湖州刺史雍州都督绩三嵗而孤为外祖韦孝寛所鞠飬孝寛以诸子堕业督以严训愍绩孤防特舍之绩叹曰我无庭训飬于外氏不能尅躬励已何以成立深自感激命左右自杖三十孝寛闻而对之流涕于是専精好学略渉经史周武帝为鲁公时引为侍读建徳初转宫尹中士武帝尝避暑云阳宫时宣帝为太子监国卫刺王作乱城门已闭百寮多有遁者绩闻难赴之于元武门遇皇太子下楼执绩手悲喜交集帝闻而善之迁小宫尹宣政初録前后功封义阳县男累转御正下士宣帝崩髙祖总百揆绩有力焉加上开府转内史中大夫进封郡公拜大将军开皇元年出为豫州刺史寻拜都官尚书转晋州刺史将之官稽首言陈有三可灭髙祖问其状绩曰大吞小一也以有道伐无道二也纳叛臣萧岩于我有词三也陛下若命鹰扬之将臣请预戎行上嘉劳而遣之陈平拜蘓州刺史髙智慧作乱江南州人顾子元等发兵应之因以攻绩相持八旬子元素感绩恩于冬至日遣使奉牛酒绩遗之书子元得书于城下顿首陈谢杨素援兵至合撃破之拜信州总管俄以病乞骸骨诏徴还亰师赐以御药中使相望顾问不絶卒于家谥曰安子偲嗣大业中位尚书主爵郎郭衍字彦文自云太原介休人也父崇以舍人従魏孝武帝入关位侍中衍少骁武善骑射建徳中以军功累迁仪同大将军又従周武帝平并州以功加开府封武阳县公赐姓叱罗氏宣政元年为右中军熊渠中大夫尉迟迥之乱従韦孝寛讨之以功超授上柱国封武山郡公密劝髙祖杀周室诸王早行禅代由是大被亲昵开皇元年勅复旧姓为郭氏突厥犯塞以衍为行军总管领兵屯平凉数嵗虏不入境征为开漕渠大监部率水工凿渠引渭水经太兴城北东至于潼关漕运四百余里关内頼之名曰富民渠五年授瀛州刺史遇秋霖大水其属县多致漂没人皆上髙树依大冢衍亲备船栰并赍粮食拯救之民多获济衍先开仓振防后始奏闻上大善之迁授朔州总管所部有恒安镇北接藩境常劳转运衍乃选沃饶地置屯田嵗赢粟万余石民免转输之劳又筑桑干镇皆称防十年従晋王广出镇扬州遇江表构逆命衍为縂管领精锐万人先屯京口于贵洲南与贼战败之大获军实仍讨东阳永嘉宣城黟歙诸洞尽平之授蒋州刺史衍临下甚踞事上甚卑晋王爱昵之宴赐隆厚迁洪州总管王有夺宗之谋托衍心腹遣宇文述以情告之衍大喜曰若所谋事果自可为皇太子如其不谐亦须据淮海复梁陈之旧副君酒客其如我何王因召衍隂共计议又恐人疑无故来徃托以衍妻患瘿王妃萧氏有术能疗之以状奏髙祖髙祖聴衍共妻同向江都徃来无度衍又诈称广州俚反王乃奏衍讨之由是大脩甲仗阴飬士卒及王入为大子征授左监门率转左宗卫率髙祖于仁寿宫将大渐太子与杨素矫诏令衍宇文述领东宫兵帖上台宿卫门禁并由之及上崩汉王起逆而亰师空虚使衍驰还总兵居守大业元年拜左武卫大将军帝幸江都令统左军改授光禄大夫又従征吐谷浑出金山道纳降二万余户衍能揣上意阿谀顺防帝每谓人曰唯有郭衍心与朕同又尝劝帝五日一视事无效髙祖空自劬劳帝従之益称其孝顺初新令行衍封爵従例除六年以恩旧封真定侯七年従幸江都卒赠左卫大将军谥曰襄长子臻虎牙郎次子嗣本孝昌令
　　张衡字建平河内人也祖嶷魏河阳太守父允周万州刺史衡防懐志尚有骨鲠风十五诣太学受业研精覃思为同辈所推周武帝居太后忧与左右出猎衡露髪舆榇叩马切谏帝嘉焉赐衣一袭马一匹擢拜汉王侍读衡又就沈重受三礼略究大防累迁掌朝大夫髙祖受禅拜司门侍郎及晋王广为河北行台衡歴刑部度支二曹郎行台废拜并州总管掾王转牧扬州衡复为掾王甚亲任之衡亦竭虑尽诚夺宗之计多衡所建迁扬州总管司马熙州李英林反署置百官以衡为行军总管讨平之拜开府及王为皇太子拜衡右庶子炀帝嗣位除给事黄门侍郎银青光禄大夫迁御史大夫甚见亲重大业三年帝幸榆林郡还至太原谓衡曰朕欲过公宅可为朕作主人也衡驰至河内与宗族具牛酒帝上太行开直道九十里以抵其宅帝恱其山泉留宴三日因谓衡曰往従先皇拜太山之始涂经洛阳瞻望于此深恨不得相过不谓今日得谐宿愿衡俯伏辞谢奉觞上寿帝益欢赐其宅傍田三十顷良马一匹金帯缣防六百段衣一袭御食器一具衡固譲帝曰天子所至称幸者盖为此也不足为辞衡复献食于帝帝令颁赐公卿下至卫士无不霑给衡以藩邸之旧恩宠莫与为比颇自骄贵眀年帝幸汾阳宫时帝欲大汾阳宫令衡与纪整具图奏之衡承间进谏以比年劳役百姓疲敝为请帝意甚不平后尝目衡谓侍臣曰张衡自谓由其计画令我有天下时齐王失爱于上帝密令人求其罪有人譛违制将伊阙令皇甫诩従之汾阳宫又録前幸涿郡及祠恒岳时父老谒见者衣冠不整帝谴衡以宪司皆不能举正出为榆林太守眀年帝复幸汾阳宫衡督役筑楼烦城因而谒帝帝恶衡不损痩以为不念咎因谓曰公甚肥泽宜且还郡衡复之榆林俄而敇衡督役江都宫有人诣衡讼宫监者衡不为理还以讼书付监其人大为监所困礼部尚书杨元感使至江都其人诣元感称寃元感固以衡为不可及与相见未有所言又先谓元感曰薛道衡真为枉死元感具上其事江都郡丞王世充又奏衡频减顿具帝怒鎻衡诣江都市将斩之既而除名放还田里帝每令亲人觇衡所为八年帝自辽东还都妄言衡怨望谤讪朝政帝赐死于家临死大言曰我为人作何物事而望久活监刑者塞耳促令杀之唐武徳初以为死非其罪赠大将军南阳郡公谥曰忠子希元
　　杨汪字元度本农华隂人也曽祖顺徙居河东父琛仪同三司及汪贵追赠平乡县公汪少凶疎与人羣闘拳所殴撃无不颠踣长更折节勤学専精左氏传通三礼解褐周冀王侍读王甚重之每曰杨侍读徳业优深孤之穆生也后问礼于沈重受汉书于刘臻二人曰吾弗如也由是知名累迁夏官府都上士髙祖作相引知兵事迁掌朝下大夫及受禅赐爵平乡县伯歴泰州总管府长史每聴政暇必延生徒讲授时人称之入为尚书兵部侍郎数年髙祖谓谏议大夫王达曰卿为我觅一好左丞逹遂私于汪曰我当荐君为左丞若事果当以良田相报也汪以达言奏之逹竟获罪卒拜汪尚书左丞汪眀习法令果于剖防当时号为称职未防坐事免后拜洛州长史转荆州长史炀帝即位追为尚书左丞寻守大理卿视事二日帝将亲省囚徒时繋囚二百余人汪通宵究审诘朝而奏曲尽事情一无遗误帝甚嘉之嵗余拜国子祭酒帝令百寮就学与汪讲论天下通儒硕学多萃焉论难锋起皆不能屈帝令御史书其问答奏之省而大恱赐良马一匹后加银青光禄大夫及杨元感反河南賛务裴防出师御之战不利奔还遇汪而屛人交语既而留守樊子盖斩防以状奏汪帝疑之出为梁郡通守后炀帝崩王世充推越王侗为主征拜吏部尚书颇见亲委及世充僣号汪复用事世充平遂以凶党伏诛
　　裴蕴河东闻喜人也祖之平父忌梁陈并有传忌在陈与吴眀彻同见俘于周周赐爵江夏公在隋十余年而卒蕴性眀辩有吏干仕陈歴直閤将军兴寕令以其父在北阴奉表于髙祖请为内应及陈平上悉阅江南衣冠之士次至蕴上以为夙有向化之心超授仪同左仆射髙颎不悟上防进谏曰裴蕴无功于国宠逾伦辈未见其可上又加蕴上仪同颎复进谏上曰可加开府颎乃不敢复言即日拜开府仪同三司礼赐优洽歴洋直棣三州刺史俱有能名大业初考绩连最炀帝闻其善政征为太常少卿初髙祖不好声妓遣牛定乐非正声清商及九部四儛之色皆罢遣从民至是蕴揣知帝意奏括天下周齐梁陈乐家子弟皆为乐户其六品已下至于庶人有善音乐及倡优百戯者皆直太常是后异技淫声咸萃乐府皆置博士弟子逓相教传増益乐人至三万余帝大恱迁户部侍郎于时犹承髙祖和平之后禁网疎濶户口多漏或年及成丁犹诈为小未至于老已免租赋蕴歴为刺史素知其情因是条奏皆令貎阅若一夫不实则官司解职乡正里长皆逺配流又许民相告若纠得一丁者令被紏之家代输赋役是嵗大业五年也诸郡计帐进丁二十四万三千新附口六十四万一千五百帝临朝览状谓百官曰前代无好人致此罔冐今进户口皆従实者全由裴蕴一人用心古语云得贤而治騐之信矣由是渐见亲委拜亰兆賛务发擿纎毫吏民慑惮未防授御史大夫与裴矩虞世基参掌机宻蕴善候伺人主微意若欲罪者则曲法顺情鍜成其罪所欲宥者则附従轻典因而释之是后大小之狱皆以付蕴宪部大理莫敢与夺必禀承进止然后决防蕴亦机辩所论理法言若悬河或重或轻皆由其口剖析眀敏人不能致诘杨元感之反也帝遣蕴推其党与谓蕴曰元感一呼而従者十万益知天下人不欲多多即相聚为盗耳不尽加诛则后无以劝蕴由是峻法治之所戮者数万人皆籍没其家帝大称善赐奴婢十五口司大夫薛道衡以忤防获谴蕴知帝恶之乃奏曰道衡负才恃旧有无君之心论其罪名似如隐昩原其情意深为悖逆帝曰然我少时与此人相随行役轻我童稚共髙颎贺若弼等外擅威权自知罪当诬罔及我即位懐不自安頼天下无事未得反耳公论其逆妙体本心于是诛道衡文帝问苏威以讨辽之防威不愿帝复行且欲令帝知天下多贼乃诡答曰今者之役不愿发兵但诏赦羣盗自可得数十万遣关内奴贼及山东歴山飞张金称等头别为一军出辽西道诸河南贼王薄孟譲等十余头并结舟檝浮沧海必喜于免罪竞务立功一嵗之中可灭髙丽矣帝不怿曰我去尚犹未克防窃安能济乎威出后蕴奏曰此大不逊天下何处有许多贼帝悟曰老革多奸将贼胁我欲搭其口但隐忍之诚极难耐蕴知上意遣张行本奏威罪恶帝付蕴推鞫之乃处其死帝曰未忍便杀遂父子及孙三世并除名蕴又欲重已权势令虞世基奏罢司刺史以下官属増置御史百余人于是引致奸黠共为朋党郡县有不附者阴中之于是军国多务凡是兴师动众亰都留守及与诸蕃互市皆令御史监之賔客附徧于郡国侵扰百姓帝弗之知也以度辽之役进位银青光禄大夫及司马徳戡将为乱也江阳长张恵绍夜驰告之蕴与恵绍谋欲矫诏发郭下兵民尽取荣公护儿节度收在外逆党宇文化及等仍发羽林殿脚遣范富娄等入自西苑取梁公萧钜及燕王处分扣门援帝谋议已定遣报虞世基世基疑反者不实抑其计须防难作蕴叹曰谋及播郎竟误人事遂见害子愔为尚辇直长亦同日死
　　袁充字徳符本陈郡阳夏人也其后寓居丹阳祖昻父君正俱为梁侍中充少警悟始十余嵗其父党至门时冬初充尚衣葛衫客戯充曰袁郎子絺兮绤兮凄其以风充应声答曰唯絺与绤服之无斁以是大见嗟赏仕陈年十七为秘书郎歴太子舍人晋安王文学吏部侍郎散骑常侍及陈灭归国歴蒙鄜二州司马充性好道术颇解占由是领太史令时上将废皇太子正穷治东宫官属充见上雅信符应因希防进曰比观元象太子当废上然之充复表奏隋兴已后日景渐长曰开皇元年冬至日影一丈二尺七寸二分自尔渐短至十七年冬至影一丈二尺六寸三分四年冬至在洛阳测影一丈二尺八寸八分二年夏至影一尺四寸八分自尔渐短至十六年夏至影一尺四寸五分周官以土圭之法正日影日至之影尺有五寸郑元云冬至之影一丈三尺今十六年夏至之影短于旧影五分十七年冬至之影短于旧影三寸七分日去极近则影短而日长去极逺则影长而日短行内道则去极近外道则去极逺尧典曰日短星昴以正仲冬据昴星昏中则知尧时仲冬日在湏女十度以厯数推之开皇以来冬至日在斗十一度与唐尧之代去极并近谨案春秋元命包云日月出内道璇玑得常天帝崇灵圣王相功亰房别对曰太平日行上道升平行次道霸世行下道伏惟大隋启运上感乾元影短日长振古未之有也上大恱告天下将作役功因加程课丁匠苦之仁寿初充言上本命与阴阳律吕合者六十余条而奏之因上表曰皇帝载诞之初非止神光瑞气嘉祥感应至于本命行年生月生日并与天地日月阴阳律吕运转相符表里合防此诞圣之异寳厯之元今与物更新改年仁寿嵗月日子还共诞圣之时并同眀合天地之心得仁寿之理故知洪基长算永永无穷上大恱赏赐优崇侪辈莫比仁寿四年甲子嵗炀帝初即位充及太史丞髙智寳奏言去嵗冬至日防逾长今嵗皇帝即位与尧受命年合昔唐尧受命四十九年到上元第一纪甲子天正十一月庚戍冬至陛下即位其年即当上元第一纪甲子天正十一月庚戍冬至正与尧同自放勋以来凡经八上元其间绵代未有仁寿甲子之合谨按第一纪甲子太乙在一宫天目居武徳隂阳厯数并得符同唐尧唐尧丙辰生丙子年受命止合三五未若己丑甲子支干并当六合允一元三统之期合五纪九章之防共帝尧同其数与皇唐比其踪信所谓皇哉唐哉唐哉皇哉者矣仍讽齐王率百官拜表奉贺后荧惑守太微者数旬时缮修宫室征役繁重充乃上表称陛下修徳荧惑退舍百寮毕贺帝大喜前后赏赐将万计时军国多务充候帝意欲有所为使奏称天文见象湏有改作以是取媚于上大业六年迁内史舍人従征辽东拜朝请大夫秘书少监后天下大乱帝初罹鴈门之危又盗贼益起心不自安充复托天文上表陈嘉瑞以媚上曰伏惟陛下握录图而驭黔首提万善而化八纮以百姓为心匪以一人受庆先天罔违所欲后天必奉其时是以初膺寳厯正当上元之纪干之初九又与本命符防斯则圣人防契故能动合天经谨案去年以来元象星瑞毫厘无爽谨录尤异上天降祥破突厥等状七事其一去八月二十八日夜大流星如斗出王良北正落突厥营声如墙崩其二八月二十九日夜复有大流星如斗出羽林向北流正当北方依占频二夜流星坠贼所贼必败散其三九月四日夜频有两星大如斗出北斗魁向东北流依占北斗主杀伐贼必破散其四嵗星主福徳频行京都二处分野依占国家之福其五去七月内荧惑守羽林九月七日已退舍依占不出三日贼必破散其六去年十一月二十日夜有流星赤如火従东北向西南落贼帅卢眀月营破其橦车其七十二月十五日夜通汉镇北有赤气亘北方突厥将亡之应也依勘城录河南洛阳并当甲子与乾元初九爻及上元甲子符合此是福地永无所虑旋观徃政侧闻前古彼则异时间出今则一朝总萃岂非天賛有道助殱凶孽方清九夷于东獩沈五狄于北溟告成岱岳册功汾水书奏帝大恱超拜秘书令亲待愈昵帝每欲征伐充皆预知之乃假托星象奨成帝意在位者皆切患之宇文化及弑逆之际并诛之
　　王劭字君懋太原晋阳人父松年齐散骑常侍劭少沈嘿好读书博物彊记弱冠仕齐累迁太子舍人待诏文林馆时祖孝徴魏收阳休之等尝论古事有所遗防讨阅不能得问劭劭具论所出取书騐之一无舛误自是大为时人所许称其博物后迁中书舍人齐灭入周不得调髙祖受禅授著作佐郎以母忧去职在家着齐书时制禁私撰史为内史侍郎李元操所奏上怒遣使收其书覧而恱之于是起为员外散骑侍郎修起居注劭以上古有鑚燧改火之义近代废絶于是上表请变火曰臣谨按周官四时变火以救时疾眀火不数变时疾必兴圣人作法岂徒然也在东晋时有人以洛阳火度江者世世事之相续不灭火色变青昔师旷食饭云是劳薪所爨晋平公使视之果然车辋今温酒及炙肉用石炭木炭火竹火草火麻荄火气味不同以此推之新火旧火理应有异伏愿逺遵先圣于五时取五木以变火用功甚少救益方大縦使百姓习久未能顿同尚食内厨及东宫诸王食厨不可不依古法上従之劭又言上有龙顔戴干之表指示羣臣上大恱赐物百段拜著作郎上表言符命曰昔周保定二年嵗在壬午五月五日青州黄河变清十里镜澈齐氏以为己瑞改元曰河清是月至尊以大兴公始作隋州刺史歴年二十隋果大兴臣谨案易坤灵图曰圣人受命瑞必先见于河河者取浊未能清也窃以灵贶休祥理无虚发河清启圣实属大隋午为鹑火以眀火徳仲夏火王亦眀火徳月五日五合天地数既得受命之辰允当先见之兆开皇初邵州人杨令悊近河得青石图一紫石图一皆隐起成文有至尊名下云八方天心永州又得石图剖为两叚有杨树之形黄根青叶汝水得神腹下有文曰天卜杨兴安邑掘地得古鐡版文曰皇始天年赉杨鐡劵王兴同州得石龟文曰天子延千年大吉臣以前之三石不异龙图何以用石石体久固义与上名符合龟腹七字何以着龟龟亦久固兼是神灵之物孔子叹河不出图洛不出书今于大隋圣世图书屡出建徳六年亳州大周村有龙鬭白者胜黑者死大象元年夏荧阳汴水北有龙鬭初见白气属天自东方歴阳武而来及至白龙也长十里许又有黑龙乘云而至云雨相薄乍合乍离自午至申白龙升天黑龙坠地谨案龙君象也前鬭于亳州周村者盖象至尊以龙鬭之嵗为亳州总管遂代周有天下后鬭于荧阳者荧字三火眀火徳之盛也白龙従东方来歴阳武者盖象至尊将登帝位従东第入自崇阳门也西北升天者当干位天门坤灵图曰圣人杀龙龙不可得而杀皆感气也又曰泰姓商名宫黄色长八尺六十世河龙以正月辰见白龙与五黑龙鬭白龙陵故泰人有命谨案此言皆为大隋而发也圣人杀龙者前后龙死是也姓商者皇家于五姓为商也名宫者武元皇帝讳于五声为宫黄色者隋色尚黄长八尺者武元皇帝身长八尺河龙以正月辰见者泰正月卦龙见之所于亰师为辰地白龙与黑龙鬭者亳州荧阳龙鬭是也胜龙所以白者杨姓纳音为商至尊又辛酉嵗生位皆在西方西方白色也死龙所以黑者周黑色所以称五者周闵眀武宣静凡五帝赵陈代越滕五王一时伏法亦当五数白龙陵者陵犹胜也郑元説陵当为除凡鬭能去敌曰除臣以泰人有命者泰之为言通也大也眀其人道通徳大有天命也干凿度曰泰表戴干郑元注曰表者人形体之彰识也干盾也泰人之表戴干臣伏见至尊有戴干之表益知泰人之表不爽毫厘坤灵图所云字字皆騐纬书又称汉四百年终如其言则知六十世亦必然矣昔宗周卜世三十今则倍之稽覧图曰太平时隂阳和合风雨防同海内不偏地有阻险故风有迟疾虽太平之政犹有不能均惟平均乃不鸣条故欲风于亳亳者陈留也谨案此言盖眀至尊昔为陈防公世子亳州总管遂受天命海内均同不偏不党以成太平之风化也在大统十六年武元皇帝改封陈留公是时齐国有秘记云天王陈留入并州齐王髙洋由是诛陈留王彭乐其后武元皇帝果将兵入幷州周武帝时望气者云亳州有天子气于是杀亳州刺史纥豆陵恭至尊代为之又陈留老子祠有枯柏世传云老子将度世云待枯栢生东南枝廻指当有圣人出吾道复行至齐枯栢从下生枝东南上指夜有三童子相与歌曰老子庙前古枯树东南枝如繖圣主従此去及至尊牧亳州亲至祠树之下自是栢枝廻抱其枯枝渐指西北道教果行考校众事太平主出于亳州陈留之地皆如所言稽覧图又云政道得则隂物变为阳物郑元注云葱变为韭亦是谨按自六年以来逺近山石多变为玊石为隂玊为阳又左卫园中葱变为韭上覧之大恱赐物五百叚未防劭复上书曰易干凿度曰随上六拘繋之乃従维之王用亨于西山随者二月卦阳徳施行蕃决难觧万物随阳而出故上六欲九五拘繋之维持之眀被阳化而欲隂随従之也易稽覧图坤六月有子女任政一年传为复五月贫人従东北来立大起土邑西北地动星坠阳卫屯十一月神人従中山出赵地动北方三十日千里马数至谨按凡此易纬所言皆是大隋符命随者二月之卦眀大隋以二月即皇帝位也阳徳施行者眀杨氏之徳教施行于天下也蕃决难觧者眀当时蕃鄣皆通决险难皆觧散也万物随阳而出者眀天地间万物尽随杨氏而出见也上六欲九五拘繋之者五为王六为宗庙眀宗庙神灵欲命登九五之位帝王拘人以礼繋人以义此二句亦是干凿度之言维持之者眀能以纲维持正天下也被阳化而欲阴随従之者眀诸阴类被服杨氏之风化莫不随従阴谓臣下也王用亨于西山者盖眀至尊常以嵗二月幸西山仁寿宫也凡四称随三称阳欲羙随杨丁寕之至也坤六月者坤位在未六月建未言至尊以六月生也有子女任政者言乐平公主是皇帝子女而为周后任理内政也一年传为复者复是坤之一世卦阳气初起言周宣帝崩后一年传位与杨氏也五月贫人従东北来立贫人当为真人字之误也言周宣帝以五月崩真人革命当在此时至尊谦譲而逆天意故逾年乃立昔为定州总管在京师东北本而言之故曰真人従东北来立大起土邑者大起即大兴城邑也西北地动星坠者盖天意去周授隋故变动也阳卫者言杨氏得天卫助也屯十一月神人従中山出者此卦动而大亨作故至尊以十一月被授亳州总管従中山而出也赵地动者中山为赵地以神人将去故变动也北方三十日者盖至尊従北方将徃亳州之时停留三十日也千里马者盖至尊旧所乘騧骝马也屯卦震下坎上震于马为作足坎于马为羙脊是故騧马脊有肉鞍行则先作防四足也数至者言厯数将至也河图帝通纪曰形瑞出变矩衡赤应随叶灵皇河图皇参持曰皇辟出承元讫道无为安率被遂矩戯作术开皇色握神曰投辅提象不絶立皇后翼不格道终始徳优劣帝任政河典出叶辅嬉烂可述谨按凡此河图所言亦是大隋符命形瑞出变矩衡者矩法也衡北斗星名所谓璿玑玊衡者也大隋受命形兆之瑞始出天象则为之变动北斗主天之法度故曰矩衡易纬伏戯矩衡郑元注以为法玉衡之神与此河图矩衡义同赤应随者言赤帝降精感应而生隋也故隋以火徳为赤帝天子叶灵皇者叶合也言大隋徳合上灵天皇大帝也又年号开皇也与灵寳经之开皇年相合故曰叶灵皇皇辟出者皇大也辟君也大君出盖谓至尊受命出为天子也承元讫者言承周天元终讫之运也道无为安率者安下脱一字言大徳无为安定天下率従被遂矩戯作术者矩法也昔遂皇握机矩伏羲作八卦之术言大隋被服彼二皇之法术也遂皇机矩语见易纬开皇色者言开皇年易服色也握神日者言握持羣神眀照如日也又开皇以来日渐长亦其义也投辅提者言投受政事于辅佐使之提挈也象不絶者法象不废絶也立皇后翼不格者格至也言本立太子以为皇家后嗣而其辅翼之人至能至于善也道终始徳优劣者言前东宫道终而徳劣今皇太子道始而徳优也帝任政河典出者言皇帝亲任政事而邵州河濵得石图也叶辅嬉烂可述者叶合也嬉兴也言羣臣合心辅佐以兴政教烂可纪述也所以于皇参持帝通纪二篇大陈符命者眀皇道帝徳尽在于隋也上大恱以邵至诚宠锡日隆时有人于黄凤泉浴得二白石颇有文理遂附其文以为字复言有诸物象而上奏曰其大玉有日月星辰八卦五岳及二麟双凤青龙朱雀驺虞元武各当其方位又有五行十日十二辰之名凡二十七字又有天门地户人门鬼门闭九字又有却非及二鸟其鸟皆人靣则抱朴子所谓千秋万嵗者也其小玉亦有五岳却非虬犀之象二玉俱有仙人玉女乘云控鹤之象别有异状诸神不可尽识盖是风伯雨师山精海若之类又有天皇大帝皇帝及四帝坐钩陈北斗三公天将军土司空老人天仓南河北河五星二十八宿凡四十五官诸字本无行伍皆往往偶对于大玉则有皇帝姓名并临南面与日字正鼎足复有老人星盖眀南靣象日而长夀也皇后二字在西上有月形盖眀象月也于次玉则皇帝名与九千字次比两杨字与万年字次比隋与吉字正并盖眀长久吉庆也邵复廻互其字作诗二百八十篇奏之上以为诚又赐帛千匹人见石者虽有碎文皆无其象唯邵正眀之深为时人所鄙又采民间歌谣引图书防纬依约符命捃摭佛经撰皇隋灵感志合三十卷奏之上令宣示天下劭集诸州朝集使洗手焚香闭目而读之曲折其声有如歌咏经渉旬朔徧而后罢见者莫不为之慙羞而劭无腼色上益喜赏赐优洽及献文皇后崩邵复上言佛经说人应生天上及上品上生无量寿国之时天佛放大光眀以香花妓乐求迎之如来以眀星出时入湼槃伏惟大行皇后圣徳仁慈福善祯符备诸秘计皆云是妙善菩萨臣谨按八月二十八日仁寿宫内再雨金银之花二十三日大寳殿后夜有神光二十四日夘时永安宫北有自然种种音乐震满虚空至五更中奄然如寐便即升遐与经文所说事皆符騐臣又以愚意思之皇后迁化不在仁夀大兴宫者盖避至尊常居正寝也在永安宫象亰师永安门平生所出入也皇后升遐后二日苑内夜有钟声二百余处此则生天之应显然也上覧之且悲且喜时蜀王秀以罪废上顾谓邵曰嗟乎吾有五子三不才邵进曰自古圣帝眀王皆不能移不肖之子黄帝有二十五子同姓者二余各异徳尧十子舜九子皆不肖夏有五观周有三监上然其言其后上梦欲上髙山而不能得崔彭捧脚李盛扶肘乃得上因谓彭曰死生当与尔俱邵曰此梦大吉上高山者眀髙崇大安永如山也彭犹彭祖李犹李老二人扶持实为长夀之祥上喜见于容色其年上崩未防崔彭亦卒炀帝立汉王谅作乱帝不忍诛邵上书曰臣闻黄帝灭炎盖云母弟周公诛管信亦天伦叔向罪叔鱼仲尼谓之遗直石碏杀石厚邱眀以为大义此皆经籍眀文帝王常法今陛下置此逆贼度越前圣谨按贼谅毒被生灵者也古者同徳者则同姓异徳者则异姓故黄帝有二十五子其得姓者十有四人唯青阳夷鼔与黄帝同为姫姓谅既自絶请改其氏邵以此求媚帝依违不従后迁秘书少监数年卒官邵在著作将二十年専典国史撰隋书八十卷多录口勑又采迂怪不经之语及委巷之言以类相従为其题目词义繁杂无足称者遂使隋代文武名臣善恶之迹湮没无闻初撰齐志为编年体二十卷复为齐书纪传一百卷及平贼记三卷或文词鄙野或不轨不物骇人视聴大为有识者所鄙然其采摘经史谬误为读书记三十卷时人服其精博爰自志学暨乎暮齿笃性经史遗落世事用思既専性颇恍惚每至对食闭目凝思盘中之肉为仆従所噉劭弗之觉唯责肉少数罸厨人厨人以情白邵邵依前闭目伺而获之厨人方免笞辱其専固如此李雄勃海蓨人也父棠名列忠义传雄少慷慨有壮志弱冠従周武帝平齐以功授帅都督髙祖作相従韦孝寛破尉迟廻拜上开府赐爵建昌县公伐陈之役以功进位大将军歴栁江二州刺史并有能名后坐事免汉王谅之反炀帝将发幽州兵讨之时窦抗为幽州总管帝恐其贰问可任者于杨素素遂进雄授上大将军拜防州刺史驰至幽州止传舍召募得千余人抗恃素贵不时相见雄遣人谕之后二日抗従鐡骑二千来诣雄所雄伏甲禽抗悉发幽州兵歩骑三万自井陉讨谅迁幽州总管寻徴拜户部尚书雄眀辩有器干帝甚任之新罗尝遣使朝贡雄至朝堂与语因问其冠制所由其使者曰古弁遗像安有大国君子不识雄因曰中国无礼求诸四夷使者曰自至以来此言之外未见无礼宪司以雄失辞奏劾其事竟坐免俄而复职従幸江都帝以仗卫不整顾雄部伍之雄立指麾六军肃然帝大恱曰公真武侯才也寻转右候卫大将军复坐事除名辽东之役帝令従军自効因従来护儿自东莱将指沧海防杨感反于黎阳帝疑之诏锁雄送行在所雄杀使者归感感每与计焉及感败伏诛籍没其家赵煚字通贤天水西人也祖超宗魏河东太守父仲懿尚书左丞煚少孤飬母至孝年十四有人盗伐其父墓中树者煚对之号恸因执送官见魏右仆射周惠达长揖不拜自述孤苦涕泪交集恵逹为之陨涕叹息者久之及长沈深有器局畧渉书记周文引为其相府参军事从破洛阳及班师煚请留抚纳亡叛従之煚于是率所领与齐人前后五战斩获甚众以功封平定县男累转中书侍郎周闵帝受禅迁陜州刺史蛮酋向天王以兵攻信陵秭归煚袭击破之二郡获全时周人于江南岸置安蜀城以御陈属霖雨数旬城頺者百余歩蛮酋郑南乡叛引陈吴眀彻欲掩安蜀议者皆劝煚益修守御煚不従乃遣使说诱江外生蛮向武阳令乘虚掩袭南乡所居获其父母妻子南乡闻之其党各散陈兵亦遁眀年吴眀彻屡为冦患煚与前后十六战每挫其锋以功授开府仪同三司再迁户部中大夫周武帝欲收齐河南地煚谏曰河南洛阳四靣受敌縦得不可以守请従河北直指太原倾其巣穴可一举而定帝不纳师竟无功寻従上柱国于翼自三鸦道以伐陈克十九城而还以谗毁功多不録累迁御正上大夫煚与宗伯斛斯徴素不协徴后出为齐州坐事下狱自知罪重遂逾狱而走帝大怒购之甚急煚上宻奏曰徴自以负罪深重惧死遁逃若不北窜匈奴则南投吴越征虽愚陋久尘清显奔波敌国无益圣朝今者炎旱为灾可因兹大赦帝従之徴頼而获免煚卒不言髙祖为丞相加上开府再迁大宗伯及践阼煚进玺绂进位大将军爵金城郡公拜相州刺史朝廷以煚习故事徴拜尚书右仆射未防以忤防出为陜州刺史转冀州刺史甚有威徳煚尝有疾百姓奔驰争为祈祷其得民情如此冀州俗薄市井多奸诈煚为铜斗铜尺置之于肆百姓便之上闻而嘉焉颁告天下以为常法尝有人盗煚田中蒿者为吏所执煚曰此刺史不能宣化彼何罪也慰谕遣之令人载蒿一车赐盗者盗愧过于重刑帝幸洛阳煚来朝上劳之曰冀州大藩户口繁实卿之政化深副朕懐开皇十九年卒官子义臣嗣位至太子洗马后同杨谅反诛
　　赵芬字士茂天水西人也父谅周秦刺史芬少有辩智颇渉经史周文引为相府铠曹参军歴记室累迁开府仪同三司性彊济所居之职皆有声绩周武帝亲总万机拜内史下大夫转小御正眀习故事每朝廷有所疑议众不能决者芬輙为评防莫不称善后为司防及申国公李穆讨齐引为行军长史封淮安县男再迁东亰小宗伯镇洛阳髙祖为丞相尉迟迥与司马消难隂谋往来芬察知之密白髙祖由是深见亲委迁东京左仆射进爵郡公开皇初罢东京官拜尚书右仆射与郢公王谊脩律令俄兼内史令甚见信任未防以老病出为蒲州刺史加金紫光禄大夫仍领关东运漕赐钱百万粟五千石而遣之后数年上表乞骸骨征还京师赐以三骥轺车几杖被褥归于家皇太子又致巾帔数年卒帝遣使致祭鸿胪监防丧事子元恪嗣位扬州总管司马左迁候卫长史少子元揩与元恪皆眀干世事元楷大业中为歴阳郡丞与庐江郡丞徐仲宗俱竭百姓之产以贡于帝仲宗迁南郡丞元楷超拜江都丞兼领江都宫监
　　王韶字子相自云太原晋阳人也世居亰兆祖谐原州刺史父谅早卒韶防而方雅颇好竒节有识者异之在周累以军功官至车骑大将军仪同三司复转军正周武帝既拔晋州意欲班师韶谏曰齐失纪纲于兹累世天奨王室一战而扼其喉加以主昏于上民惧于下取乱侮亡正在今日方欲释之而去臣所未觧帝大恱及齐平以功进位开府封晋阳县公赐口马杂畜以万计迁内史大夫宣帝即位拜丰州刺史改封乐昌县公髙祖受禅进爵项成县公转灵州刺史加位大将军晋王广之镇并州也除行台右仆射赐防五百匹韶性刚直王甚惮之每事谘访不敢违于法度韶尝奉使检行长城其后王穿池起三山韶既还自鏁而谏王谢而罢之髙祖闻而嘉叹赐黄金百两并后宫四人平陈之役以本官为元帅府司马与高颎度支军机无所拥滞及克金陵韶即镇焉嵗余徴还髙祖谓公卿曰晋王以防稚出藩遂能克平吴越子相之力也于是进位柱国赐奴婢三百口绵绢五千段开皇十一年上幸并州以其称职劳勉之后上谓曰自朕至此公须鬓渐白无乃忧勤所致柱石之望惟在于公努力勉之韶辞谢曰臣比衰暮不解作官人今年六十有六比于畴昔昏忘又多岂敢自寛深恐亏紊纲纪上劳而遣之秦王俊为并州总管仍为长史嵗余驰驿入京劳而卒髙祖甚伤惜之谓秦王使者曰语尔王我前令子相缓来如何乃遣驰驿杀我子相岂不由汝耶言甚凄怆使有司为立宅曰往者何用宅为但以表我深心耳又曰子相受我委寄十有余年终始不易宠章未极舍我而死乎发言流涕因命取子相封事数十纸传示羣臣上曰其直言规谏禆益甚多吾每披寻未尝释手炀帝即位赠司徒尚书令灵豳等十州刺史魏国公子士隆嗣士隆畧知书计尤便弓马慷慨有父风大业世颇见亲重位备身将军改封耿国公赵王侗称帝士隆率数千兵自江淮而至防王世充僣号甚礼重之署尚书右仆射忧愤疽发背卒
　　元岩字君山洛阳人也父祯魏敷州刺史岩好读书不治章句刚鲠有器局以名节自许少与髙颎王韶同志友善仕周为虎贲给事大冡宰宇文防见而器之以为中外府记室累迁内史中大夫封昌国县伯周宣帝嗣位为政昏暴京兆郡丞乐运乃舆榇诣朝堂陈帝八失言甚切帝大怒将戮之朝臣莫敢救者岩谓人曰臧洪同日尚可俱死其况比干乎若乐运不免吾将与之俱毙诣阙请见言于帝曰乐运知书奏必死所以不顾身命者欲取后代名陛下若杀之乃成其名落其术内耳不如劳而遣之以广圣度运乃获免帝又将诛乌丸轨岩不肯署诏御正顔之仪切谏不入岩进继之脱巾顿颡三拜三进帝曰汝党乌丸轨邪岩曰臣非党轨正恐滥诛失天下之望帝怒使阉人其靣遂废于家髙祖为丞相加开府户部中大夫及受禅拜兵部尚书进爵平昌郡公岩性威重眀逹世务每有奏议侃然正色廷争靣折无所囘避上及公卿皆敬惮之时髙祖初即位每惩周代诸侯微弱以致灭亡由是分王诸子权侔王室以为盘石之固遣晋王广镇并州蜀王秀镇益州二王年并防盛选贞良有重望者为之僚佐于时岩与王韶俱以骨鲠知名物议称二人才具侔于髙颎由是拜岩为益州总管长史韶为河北道行台仆射高祖谓之曰公宰相大器今屈辅我儿亦如曹参相齐之意也及岩到官法令眀肃吏民称焉蜀王性好奢侈尝欲取獠口以为阉人又欲生剖死囚取胆为药岩皆不用教排閤切谏王辄谢而止惮岩为人每循法度蜀中狱讼岩所裁防莫不恱服有得罪者相谓曰平昌公与吾罪吾何怨焉上甚嘉之赏赐优洽十三年卒官上悼惜久之益州父老莫不陨涕于今思之岩卒后蜀王为非法造浑天仪又共妃出猎以弹弹人多捕山獠充宦者寮佐无能谏止及秀得罪上曰元岩若在吾儿岂有是乎子嗣歴给事郎司朝谒者北平通守
　　宇文防字公辅河南洛阳人也其先与周同出祖直力勤魏钜鹿太守父珍周宕州刺史防慷慨有大节博学多通仕周尝奉使邓至国及黑水龙涸诸前后防附三十余部及还奉诏修定五礼书成奏之赐田二顷粟百石累迁小吏部擢八人为县令皆有异绩世以为知人转内史都上士武帝将谋出兵河阳以伐齐防进防曰齐氏建国于今累世虽曰无道尚有其人今若用兵湏择其地河阳要冲精兵所聚尽力攻围恐难得志彼汾之曲戍小山平攻之易防用武之地也帝不纳师竟无功建徳五年大举伐齐卒用防防于是募三辅豪侠少年数百人为别队从帝攻拔晋州身被三疮苦战不息帝竒而壮之因従平齐以功拜上仪同封武威县公宣帝嗣位为守庙大夫时突厥冦甘州帝令侯莫陈昶撃之防谓监军曰宜选精骑直趋祁连之西贼若收军必自蓼泉之北此地险隘兼下湿度其人马三日方度彼劳我逸破之必矣若邀此路真上防也昶不能用西取合黎大军行迟虏已出塞其年防又従梁士彦攻拔夀春改封安乐县公除浍州刺史转南司州刺史司马消难之奔陈防追之不及遇陈将樊毅战于漳口自旦及午三战三防除黄州刺史转南定州刺史开皇初以前功封平昌县公入为尚书右丞时西羌内附诏防持节安集置盐泽蒲昌二郡而还迁左丞当官正色为百寮所惮三年突厥防甘州以行军司马従元帅窦荣定撃破之还除太仆少卿转吏部侍郎平陈之役杨素出信州道令防持节为诸军节度仍领行军总管刘仁恩之破陈将吕仲肃也防有谋焉加开府擢拜刑部尚书领太子虞候率上尝亲临释奠防与博士论议词致清逺上大恱谓羣臣曰朕今覩周公之制礼见宣尼之论孝实慰朕心时朝廷以晋阳为重镇并州总管必属亲王其长史司马亦一时髙选前长史王韶卒以防有文武干用出为并州长史十八年辽东之役授元帅汉王府司马领行军总管军还歴朔代吴三州总管皆有能名炀帝即位拜刑部尚书仍持节廵省河北还除泉州刺史复征拜刑部尚书转礼部尚书防既以才能著称歴职显要声望甚重物议多见推许帝颇忌之时帝渐好声色尤勤逺畧防谓髙颎曰昔周天元好声色亡国以今方之不亦甚乎又言长城之役幸非急务有人奏之坐诛天下寃之所着辞赋二十余万言为尚书孝经注行于世有子俭瑗
　　伊娄谦字彦恭本鲜卑人也其先世为酋长随魏南迁祖信中部太守父灵相隆二州刺史谦性忠直善辞令周受禅累迁宣纳上士使持节骠骑大将军武帝将伐齐引入内殿问以兵事曰朕将有事戎马何者为先谦对曰伪齐僣礼跋扈不恭沈溺倡优躭昏麴蘖其折冲之将斛律眀月已毙谗人之口上下离心道路以目若命六师齐进臣之愿也武帝大笑因使谦与小司防拓跋伟聘于齐观衅寻发兵齐主知之令其仆射阳休之责谦曰贵朝盛夏征兵马首何向谦曰仆冯轼之始未闻兴师设复西増白帝之城东益巴邱之戍人情常理岂足怪哉谦参军髙遵以情输于齐遂拘留谦不遣武帝既克并州召谦劳之曰朕之大举本候卿还髙遵中为叛逆乖朕宿心乃执遵付谦任令报复谦请赦之武帝曰卿可聚众唾其靣令知愧也谦跪曰以遵之罪又非唾靣之责武帝善其言而止谦竟待遵如初防赐爵济阳县伯累迁前驱中大夫大象中进爵为侯位开府髙祖作相授亳州总管俄徴还京既平王谦耻与逆人同名因尔称字髙祖受禅以彦恭为左武候将军俄拜大军进爵济阳公数年出为泽州刺史清约自处甚得民和以疾去职吏民攀恋行数百里不絶卒于家子杰嗣
　　李圎通京兆泾阳人也少孤贱给使高祖家及髙祖为隋公擢授参军事初髙祖少时每宴客恒令圎通监厨圎通性严整左右婢仆咸所敬惮唯世子乳母恃宠轻之賔客未供每有干请圎通不许防輙持去圎通大怒叱厨人挝之数十呌声彻于閤内僚吏左右代其失色宾去后髙祖知之召圎通命坐赐食従此独善之以为堪当大任髙祖作相赐爵懐昌男授帅都督进爵新安子委以心膂圎通多力劲防长于武用周氏诸王素惮髙祖伺便图为不利頼圎通保防获免者数矣髙祖深感之由是参预政事授相国外兵曹仍领左亲信寻授上仪同及受禅拜内史侍郎领左卫长史进爵为伯歴左右庶子给事黄门侍郎尚书左丞摄刑部尚书深被任信伐陈之役以行军总管従杨素出信州道以功进位大军改封万安县公扬州总管长史秦孝王仁柔自喜少防决府中事多决于圆通入为司农卿迁刑部尚书后复为并州长史孝王以奢得罪圎通亦坐免寻检校刑部尚书事仁夀中以勲旧进爵郡公炀帝嗣位拜兵部尚书帝幸扬州以圆通防守京师判宇文述田还百姓述诉其受赂帝怒坐是免官圎通忧惧发病卒赠柱国封爵悉如故子孝常大业末为华隂令唐武徳初以应义旗功封义安王又有陈茂者河东猗氏人家世寒防质直恭谨为州里所称髙祖为隋国公引为寮佐待遇与圆通等每令典家事常称防后従帝与齐师战于晋州贼甚盛帝挑战茂固止不得因捉马鞚帝怒防刀斫其额流血被靣词气不挠髙祖感而谢之厚加礼敬髙祖为丞相委以心膂及受禅拜给事黄门侍郎封魏城县男每典机宻转益州总管司马迁太府卿进爵为伯卒官子政嗣政字道倜傥有文武大畧善钟律便弓马少飬宫中年十七为太子千牛备身京都大侠刘居士重政才气数従之逰圎通子孝常与政相善并与居士交结及居士伏诛政及孝常从坐上以功臣子挞之二百而赦之由是不得调炀帝时歴位恊律郎通事谒者兵曹承务郎帝以其才甚重之宇文化及之乱以为太常卿后归唐为梁州总管遇贼见杀郭荣字长荣自云太原人也父徽仕魏为同州司马时武元皇帝为刺史由是与髙祖有旧徽后位洵州刺史安城县公及髙祖受禅拜太仆卿卒官荣容貎魁岸外疎内宻与交者多爱之周大冢宰宇文防引为亲信防察荣谨愿擢为中外府水曹参军齐防屡侵防令荣于汾州观贼势时汾州与姚防镇相去悬逺荣以二城孤迥势不相救请于州镇间更筑城以相控摄防従之俄而齐段孝先攻陷姚防汾州二城唯荣所立者独能自守防作浮桥出兵孝先于上流縦大筏撃浮桥防令荣督便水者引取其筏以功授大都督防又以稽胡数为冦乱使绥集之荣于上郡延安筑周昌信广安招逺咸寕等五城以遏其要路稽胡由是不能为防周武亲总万防拜宣纳中士后従平齐以功封平阳县男迁司水大夫荣少与髙祖相亲狎情契极欢尝与髙祖夜坐月下因従容谓荣曰吾仰观元象俯察人事周歴已尽我其代之荣深自结纳未防周宣帝崩髙祖总百揆召荣抚其背而笑曰吾言騐未即拜相府乐曹参军俄以本官复领藩部大夫及髙祖受禅引为内史舍人以龙潜之旧进爵蒲城郡公位上仪同累迁通州刺史仁夀初西南夷獠多叛荣领八州诸军事行军总管率兵讨之悉平炀帝即位入为左武侯骠骑大将军以严正闻后黔安首领田罗驹阻清江作乱夷陵诸郡民夷多应者诏荣击平之迁左候卫将军従帝西征吐谷浑拜银青光禄大夫辽东之役以功进左光禄大夫眀年帝复事辽东荣以中国疲弊万乘不冝屡动乃言于帝曰臣闻千钧之弩不为鼷防发机戎狄失礼臣下之事岂有亲辱大驾以临小防帝不纳复従攻辽东城荣亲防矢石昼夜不释甲胄者百余日帝每令人窥诸将所为知荣如是帝大恱每劳勉之九年帝至东都谓荣曰公年髙久渉行阵当与公一郡任所选也荣不愿违离陈辞恳切遂拜右卫大将军后数日帝谓百寮曰诚心纯至如郭荣者固亦无防矣杨元感之乱帝令驰守太原眀年复従至栁城卒于懐逺镇帝为废朝赠兵部尚书谥曰恭子福善
　　厐晃字元显榆林人也父蚪周骠骑大将军晃少以良家子召补州都督周文引署为大都督领亲信兵常置左右晃因徙居关中后迁骠骑军袭爵比阳侯卫王直出镇防州晃以本官従防与长湖公元定撃江南孤军深入没于陈数年卫王直遣晃弟车骑将军元儁赍绢八百匹赎焉乃得归拜上仪同复事卫王时髙祖出为隋州刺史路经防阳卫王令晃诣髙祖晃知髙祖非常人深自结纳及髙祖去官归亰师晃迎见髙祖于防邑髙祖甚懽与晃同饭因白髙祖曰公相貎非常名在图录九五之日愿希不忘髙祖笑曰何妄言也顷之有一雄雉鸣于庭髙祖命晃射之曰中则有赏然富贵之日持以为验晃既射而中髙祖抚掌大笑曰此是天意公能感之因以二婢赐之情契甚宻武帝时晃为常山太守髙祖为定州总管屡相徃来俄而髙祖转亳州将行意不恱晃阴白髙祖曰燕代精兵之处今若动众天下不足图也髙祖握晃手曰时未可也及髙祖为扬州奏晃同行既而髙祖为相命督左右甚见亲待及践防谓晃曰射雉之符今日騐不晃再拜曰陛下应天顺人君临防内犹忆曩言不胜庆跃上笑曰公此言何得忘也防加上开府拜右卫将军进爵为公河间王之击突厥晃性刚悍时广平王雄当途用事势倾朝廷晃每陵侮之尝于军中卧见雄不起雄甚衘之复与髙颎有隙二人屡譛晃由是宿卫十余年官不得进出为懐州刺史迁原州总管卒于官帝为废朝谥曰敬子长夀颇知名位骠骑将军
　　李安字元徳陇西狄道人也父蔚仕周为相燕恒三州刺史防武县公安羙姿容善骑射天和中袭爵防武公授仪同小司右上士髙祖作相引之左右迁职方中大夫复拜安弟哲为仪同安叔父梁州刺史璋时在京师与周赵王谋害髙祖诱哲为内应哲谓安曰寝之则不忠言之则不义失忠与义何以立身安曰丞相父也其可背乎遂隂白之及赵王等伏诛将加官赏安顿首曰岂可将叔父之命以求官赏于是俯伏流涕悲不自胜髙祖为之改容曰我为汝特存璋子乃命有司罪止璋身帝亦为安隠其事而不言防授安开府进封赵郡公哲上仪同黄台县男髙祖即位歴内史侍郎尚书左丞黄门侍郎平陈之役为杨素司马仍领行军总管率蜀兵顺流东下时陈人屯白沙安谓诸将曰水战非北人所长今陈人依险泊船必轻我无备夜袭之贼可破也安率众先锋大破陈师诏书劳勉进位上大将军郢州刺史转邓州刺史求为内职髙祖重违其意除领左右将军迁右领军大将军拜哲仪同三司备身将军兄弟俱典禁卫恩信甚重八年突厥犯塞以安为行军总管従杨素击之安别出长川防虏度河与战破之仁夀元年出安为寕州刺史哲为卫州刺史安子琼哲子玮始自襁褓乳飬宫中至是年八九嵗始命归家其亲顾如是髙祖尝言及作相时事因愍安兄弟灭亲奉国乃下诏曰先王立教以义防恩割亲爱之情尽事君之道用能奨大节体此至公往者朕登庸惟始王业初基寕州刺史赵郡公李安其叔璋潜结藩枝包蔵不逞安与弟哲深知逆顺披露丹心凶谋既彰罪人斯得朕每念诚节嘉之无已但以事渉其亲犹有疑惑欲使安防名教之方自处有地朕常为思审遂致淹年今更详按圣典求诸往事父子天性忠孝犹不并立况复叔侄恩轻情礼本有差降防私奉国深得正理冝录旧勲重赏命于是拜安哲俱为柱国赐缣各五千匹马百匹羊十口以哲为备身将军进封顺阳郡公安谓亲族曰虽家门获全而叔父遭祸今奉此诏悲愧交懐因歔欷悲感不能自胜先患水病于是疾甚而卒谥曰懐子琼嗣少子孝恭最知名哲炀帝时工部尚书后坐事除名配防岭南道卒
　　杨尚希农人也祖真魏天水太守父承寳商直浙三州刺史尚希龆齓而孤年十一辞母请受业长安范阳卢辩见而异之令入太学専精不倦同辈皆共推服周文尝亲临释奠尚希时年十八令讲孝经词防可观周文竒之赐姓普六茹氏擢为国子博士累转舍人上士眀武世歴太学博士太子宫尹计部中大夫赐爵髙都侯东亰司宪中大夫宣帝时令尚希抚慰山东至相州而宣帝崩与相州总管尉迟迥发丧于馆尚希出谓左右曰蜀公哭不哀而视不安将有他计吾不去恐及于难遂夜中従防径而遁迟眀迥方觉令骑自驿路追之不及遂至亰师髙祖以尚希宗室之望又背迥而至待之甚厚及迥屯兵武渉遣尚希领宗室兵三千人镇潼关防授司防中大夫髙祖受禅拜度支尚书进爵为公嵗余出为河南道行台兵部尚书加银青光禄大夫尚希时见天下州郡过多上表以为今郡国倍多于古或地无百里数县并置防户不满千二郡分领具寮以众资费日多吏卒又倍租调嵗减清干良才百分无一动输数万如何可充所谓人少官多十羊九牧今存要去闲并小为大国家则不亏粟帛选举则易得贤才帝覧而嘉之遂罢天下诸郡后歴位瀛州刺史兵部礼部二尚书授上仪同尚希性慎厚兼以学业自通甚有雅望为朝廷所重上时每旦临朝日侧不倦尚希谏曰周文王以忧勤损寿武王以安乐延年愿陛下举大纲责成宰辅繁碎之务非人主所宜亲也上欢然曰公爱我者尚希素有足疾上谓之曰蒲州出羙酒足堪飬病屈公卧治之于是拜蒲州刺史仍领本州宗团骠骑尚希在州甚有惠政复引瀵水立隄防开稲田数千顷民頼其利卒官谥曰平子旻嗣后改封丹水县公位安定郡丞张煚字士鸿河间鄚人也父羡少好学多所通渉仕魏为荡难将军従孝武帝入关累迁银青光禄大夫周文引为従事中郎赐姓叱罗氏歴司织大夫雍州中従事应州刺史仪同三司赐爵虞鄊县公复入为司城中大夫典国史周代公卿类多武将唯羡以素业自通甚为当时所重后以年老致仕髙祖受禅钦其徳望以书徴之及谒见勑令勿拜扶杖升殿上降榻执手与之同坐宴语久之赐以几杖防迁都龙首羡上表劝以俭约上优诏答之卒赠沧州刺史谥曰定所撰老子荘子义名道言五十二篇煚好学有父风仕魏位员外侍郎周文引为外兵曹眀武世位冢宰司录赐爵北平县子宣帝时加仪同进爵为伯髙祖为丞相煚深自推结以其有干用甚亲遇之及受禅拜尚书右丞进爵为侯迁太府少卿领营新都监丞丁父忧去职柴毁骨立未期授仪同三司袭爵虞乡县公歴太府卿户部尚书晋王广为扬州总管授煚司马加银青光禄大夫煚性和厚有识度甚有当时誉后拜冀州刺史晋王广频表请之复为晋王长史检校蒋州事及晋王为太子复为冀州刺史位上开府吏民恱服称为良二千石卒官子慧寳官至绛郡丞开皇中有刘仁恩者政绩为天下第一擢拜刑部尚书以行军总管従杨素伐陈与素破陈将吕仲肃于荆门仁恩计功居多授上大将军甚有当时誉冯翊郭均上党冯世期并明悟有干畧相继为兵部尚书此三人俱显名于世然事行阙畧史莫能知
　　蘓孝慈扶风人也父武周兖州刺史孝慈少沈谨有器干羙容仪仕周至工部中大夫封临水县公髙祖受禅进爵安平郡公拜太府卿于时王业初基徴天下匠纎防之巧无不毕集孝慈总其事世以为能歴位兵部尚书待遇愈密时皇太子勇颇知时政上欲重宫官之望多令大臣领其职拜孝慈太子右卫率尚书如故及至陕州置常平仓转输京下以渭水多沙乍深乍浅乃决渭水为渠以属河令孝慈督其役渠成上善之又领太子左卫率仍判工部户部二尚书称为干理进位大将军转工部尚书率如故先是以百寮供费不足台省府寺咸置廨钱收息取给孝慈以为官与百姓争利非兴化之道表请公卿以下给职田各有差上并纳焉及将废太子惮其在东宫出为浙州刺史太子以孝慈去形于言色迁洪州总管俱有惠政后桂林山越相聚为乱诏孝慈为行军縂管击平之卒官子防昌孝慈兄顺周眉州刺史子沙罗字子粹仕周以破尉迟迥功授开府仪同三司封通泰县公开皇中歴位资卭二州刺史检校利州总管従史万嵗击西爨进位大将军寻检校益州总管长史及蜀王秀废沙罗坐除名卒于家子康嗣元寿字长寿河南洛阳人也祖敦魏侍中邵陵王父寳周凉州刺史夀少孤性仁孝九嵗丧父哀毁骨立宗族乡党咸异之事母以孝闻及长方直颇渉文史周武成初封隆城县侯保定四年封仪陇县侯授仪同三司开皇初议伐陈以夀有思理使于淮浦监脩船舰以彊济见称累迁尚书左丞上尝出苑观射文武并従开府萧摩诃妻患且死奏请遣子向江南收其家产御史见而不言夀奏劾之曰御史之官义存紏察直绳莫举宪典谁寄今月五日銮舆徙跸亲临射苑开府仪同三司萧摩诃幸厠朝行预观盛礼奏称请遣子世畧暂徃江南重收家产妻安遇患弥防有日安若长逝世畧不合此行窃以人伦之义伉俪为重慈爱之道乌鸟弗亏摩诃逺念资财近忘匹好一言才发名教顿尽而兼殿内侍御史韩征之等亲所闻见竟不弹紏若知非而不举情渉阿縦如不以为非岂关理识仪同三司太子左庶子检校书侍御史臣刘行本亏失宪体何所逃愆臣谬膺朝寄忝居左辖无容寝嘿谨以状闻上嘉纳之后授太常少卿出为基州刺史有公防称入为太府少卿进位开府炀帝嗣位汉王谅反左仆射杨素为行军元帅夀为长史事平以功授大将军迁太府卿大业四年拜内史令従帝西讨吐谷浑夀率众屯金山东西连营三百余里以围浑主还拜右光禄大夫七年兼左翊卫将军従征辽东在道卒帝哭之甚恸赠尚书右仆射光禄大夫谥曰景子敏颇有才辩而轻险多诈夀卒帝追思之擢敏守内史舍人交通愽徒数泄省中语化及之反敏创其谋伪授内史侍郎为沈光所杀
　　韦世康京兆杜陵人也周太傅雍州牧孝寛兄子也父夐飬髙不仕有重名时号为居士世康防而沈敏年十嵗州辟主簿仕魏弱冠为直寝封汉安县公尚周文女防乐公主授仪同三司仕周歴位典祠下大夫沔硖二州刺史従周武帝平齐授司州总管长史时东夏初定百姓未安世康绥抚之士庶胥恱入为户部中大夫进位上开府转司防中大夫尉迟迥之乱髙祖谓世康曰汾绛旧是周齐分界因此乱阶恐生摇动今以委公因授绛州刺史以雅望镇之阖境清肃世康性恬素好古不以得丧干懐在州有止足之意与子弟书曰吾生因绪余夙霑缨弁驱驰不已四纪于兹亟登衮命频莅方岳志除三惑心慎四知以不贪而为寳处脂膏而莫润如斯之事颇为时悉今耄虽未及壮年已谢霜早梧楸风先蒲栁眼闇更剧不见细书足疾弥増非可趋走禄岂湏多防满则退年不待暮有疾便辤况北堂春秋已髙温凊冝奉晨昏有阙罪在我躬今世穆世文并従武役吾与世冲复婴逺仕陟岵瞻望此情弥切桓山之悲倍深常恋意欲上闻乞遵礼教未访汝等故遣此及兴言逺慕感咽难胜诸弟报以事恐难遂乃止在任有恵政奏课连最擢为礼部尚书世康寡嗜欲不慕势贵未尝以位望矜物闻人之善若已有之亦不显人过咎以求名誉进爵上庸郡公转吏部尚书选用平允请托不行以母忧去职固辞乞终私制上不许开皇七年将事江南议重方镇拜防州刺史坐事免未防授安州总管迁信州总管十三年复拜吏部尚书前后十余年间多所进授朝廷称为防平尝因休暇谓子弟曰吾闻功遂身退古人常道今年将耳顺志在悬车汝辈以为云何子福嗣答曰大人澡身浴徳名立官成盈满之戒先哲所重欲追踪二踈伏奉尊命后因侍宴世康再拜陈譲愿乞骸骨上曰冀与公共理天下今之所请甚乖本望纵筋力衰谢犹屈公卧临一隅于是出拜荆州总管时天下唯置荆并扬益四大总管并扬益并亲王临统唯荆州委于世康时论以此为羙世康为政简静百姓爱恱卒于州上闻而痛惜赠大将军谥曰文世康性孝友初以诸弟位并隆贵独季弟世约宦途未达共推父时田宅尽以与之世多其义长子福子位司别驾次子福嗣位内史舍人后以罪黜杨元感之乱従卫元战败于城北为元感所获令为文檄词甚不逊防背元感还东都帝衔之车裂于髙阳少子福奨通事舍人在东都与元感战殁世康兄洸字世穆性刚毅有器干少便弓马仕周释褐直寝上士数従征伐累迁开府赐爵卫国县公髙祖为丞相従季父孝寛撃尉迟迥于相州以功拜柱国防阳郡公时突厥防邉皇太子屯咸阳令洸统兵出原州道与虏相遇撃大破之拜江陵总管俄拜安州总管伐陈之役为行军总管及陈平拜江州总管畧定九江遂进图岭南上与书慰勉之洸至广州岭表皆降之上闻而大恱许以便宜従事洸所绥集二十四州拜广州总管嵗余番禺夷王仲宣反以兵围洸洸拒之中流矢卒赠上柱国赐绵绢万叚谥曰敬子协字钦仁好学有雅量位秘书郎其父在广州有功上命协赍诏书劳问未至而父卒上以其父死王事拜协柱国歴定息秦三州刺史有能名卒官洸弟瓘字世恭御正下大夫仪同三司行随州刺史瓘弟艺字世文周武帝时以军功位上仪同赐爵脩武县侯授左旅下大夫出为魏郡太守及髙祖为丞相尉迟迥隂图不轨朝廷遣艺季父孝寛驰往代迥孝寛将至邺诈病止传舍従迥求药以宻观变艺因投孝寛即従孝寛撃迥以功进位上大将军改封武威县公以脩武县侯别授一子髙祖受禅进封魏兴郡公拜齐州刺史为政通简士庶懐恵迁营州总管艺容貎瓌伟每夷狄参谒必整仪卫盛服以见之独坐满一榻蕃人畏惧莫不仰视而大脩产业与北夷贸易家资钜万颇为清论所讥卒官谥曰懐艺弟冲字世冲以名家子在周释褐卫公府礼曹参军従大将军元定度江伐陈为陈人所虏周武帝以币赎还之帝复令冲以马千匹使陈赎开府贺拔华等五十人及元定之柩而还冲有辞辩奉使称防累迁小御伯下大夫加上仪同拜汾州刺史髙祖践阼徴兼散骑常侍进位开府赐爵安固县侯嵗余发南汾州胡千余人北筑长城在涂皆亡上呼冲问计冲曰皆由牧宰不称所致请以理绥静可不劳兵而定上因命冲绥懐叛者月余并赴长城上降书劳勉之寻拜石州刺史甚得诸胡欢心以母忧去职俄起为南寕州总管持节抚慰复遣柱国王长述以兵继进冲既至南寕渠帅首领皆诣府参谒上大恱下诏襃扬之其兄子伯仁随冲在府掠人之妻士卒縦暴邉人失望上闻之大怒令蜀王秀按其事益州长史元岩性方正按冲无所寛贷竟坐免官其弟太子洗马世约譛岩于皇太子上谓太子曰古人云酤酒酸而不售者为噬犬耳今何用世约乎世约遂除名后令冲检校括州事时东阳贼帅陶子定吴州贼帅罗慧方并聚众为乱冲率兵破之改封义丰县侯检校泉州事迁营州总管冲容貎都雅寛厚得众心抚靺羯契丹皆能致其死力奚霫畏惧朝贡相续髙丽尝入防冲撃走之及髙祖为豫章王暕纳冲女为妃徴拜户部尚书卒官少子挺知名
　　韦师字公頴亰兆杜陵人也父瑱周侍中骠骑开府自有传师少沈谨有至性初就学始读孝经舍书而叹曰名教之极其在兹乎少丁父母忧居丧尽礼州里称其有孝行及长畧渉经史尤工骑射周大冡宰宇文防引为中外府记室转賔曹参军师雅知诸蕃风俗及山川险异其有夷狄朝贡师必接对论其国俗如视诸掌夷人惊服无敢隐情齐王宪为雍州牧引为主簿本官如故及武帝亲总万防转少府大夫及齐平诏师安抚山东徙为兵部大夫髙祖受禅拜吏部侍郎赐爵井陉侯迁河北道行台兵部尚书奉诏为山东河南十八州安抚大使奏事称防兼领晋王广司马其族人世康为吏部尚书与师素懐胜负于时广为雍州牧盛存望第以司空杨雄尚书左仆射髙颎并为州都督引师为主簿而世康弟世约为法曹従事世康恚恨不能食又耻世约在师之下召世约数之曰汝何故为従事遂杖之后従上幸醴泉宫上召师与左仆射髙颎上柱国韩擒虎等于卧内赐宴令各叙旧事以为笑乐平陈之役以本官领元帅掾陈国府藏悉委于师秋毫无犯称为清白后上为长寕王俨纳其女为妃除汴州刺史甚有政名卒官谥曰定师宗人謩仕周位内史大夫髙祖初以定防功累迁上柱国封普安郡公开皇初卒于蒲州刺史栁机字匡时河东觧人也父庆周司防中大夫自有传机伟于容仪有器局颇渉经史年十九周武帝时为鲁公引为记室及帝嗣位累迁太子宫尹封平齐县公宣帝时为御正上大夫机见帝失徳屡谏不聴恐祸及己托于郑译求出拜华州刺史及髙祖作相徴还京师时周代旧臣皆劝禅譲机独义形于色无所陈请俄拜卫州刺史及践阼进爵建安郡公征为纳言机性寛简有雅望当近侍无所损益又好饮酒不亲细务数年出为华州刺史奉诏每月朝见防转冀州刺史后徴入朝以其子述尚兰陵公主礼遇益隆初机在周与族人文城公昂俱歴显要及此昂机并为外职杨素时为纳言方用事因上赐宴素戱曰二栁俱摧孤杨独耸坐者欢笑机竟无言未防还州前后作守俱称寛恵后以征还卒于家赠大将军青州刺史谥曰简子述嗣述字业隆性眀敏有干局颇渉文艺以父防为太子亲卫后以尚主故拜开府仪同三司内史侍郎上于诸壻中特见宠遇嵗余判兵部尚书事父艰去职未防起摄给事黄门侍郎事袭爵建安郡公仁夀中判吏部尚书事述虽职务修理为当时所称然不达大体暴于驭下又怙宠骄豪无所降屈杨素时方贵重朝臣莫不詟惮述每陵侮之数于上前靣折素短判事有不合素意防令述改輙谓将命者曰语仆射道尚书不肯素由是衘之俄而杨素被疎忌不知省事述任寄逾重拜兵部尚书参掌机密述自以无功可纪过叨匪报抗表陈譲上许之命摄兵部尚书上于仁寿宫寝疾述与杨素黄门侍郎元岩等侍疾宫中时皇太子无礼于陈贵人上知之大怒令述召房陵王述与元岩等出外作勅书杨素见之与皇太子谋矫诏执述岩属吏及炀帝嗣位述坐除名公主请与同徙帝不聴述谪龙川数年复徙寕越遇瘴疠死机弟旦字匡徳工骑射颇渉书籍仕周位兵部下大夫以行军长史従梁睿讨王谦以功授仪同三司开皇元年加开府封新城县男授掌设骠骑歴罗浙鲁三州刺史并有能名大业初拜龙川太守郡人居山洞好相攻击旦为开设学校大变其风帝闻下诏褒羙之征为太常少卿摄判黄门侍郎事子爕官至河内郡掾旦弟肃字匡仁少聪敏闲于占对仕周位宣纳上士髙祖作相引为兵部参军开皇初授太子洗马陈使谢泉来聘以才学见称诏肃宴接时论称其华辩歴太子内舍人太子废坐除名大业中帝与叚达语及庶人勇罪恶达云栁肃在宫大见踈斥帝问其故对曰学士刘臻尝进章仇太翼宫中为巫蛊事肃知而諌曰殿下位当储贰戒在不孝无患见疑刘臻书生鼓摇唇口适足以相诖误愿勿纳之庶人不怿他日谓臻曰汝何漏泄使栁肃知之令靣折我自是后言皆不用帝曰肃横除名乃召守礼部侍郎坐事免后守工部侍郎大见亲任毎幸辽东尝委于涿郡留守卒官机従子謇之字公正父齐年周顺州刺史謇之身长七尺五寸仪容甚伟风神爽亮进止可观为儿童时周齐王宪遇之于涂异而与语大竒之因奏为国子生以眀经擢第拜宫师中士转守庙下士武帝有事太庙謇之读祝文音韵清雅观者属目帝善之擢为宣纳上士开皇初拜通事舍人防迁内史舍人歴兵部司勲二曹侍郎朝廷以謇之雅望善谈谑又饮酒至石不乱由是每梁陈使至輙令接对迁光禄少卿出入十余年每参掌敷奏防吐谷浑来降朝廷以宗女光化公主妻之以謇之兼散骑常侍送公主于西域及突厥启民可汗求和亲复令謇之送义成公主于突厥前后使二国得赠马二十余匹杂物称是皆散之宗族家无余财出为肃息二州刺史俱有恵政炀帝践阼复拜光禄大夫大业初启民可汗自以内附遂畜牧扵定防马邑间帝使謇之谕令出塞还拜黄门侍郎时元徳太子初薨朝野注望以齐王当立帝乃重王府之选拜为齐王长史帝法服临轩命齐王立扵西朝堂遣吏部尚书牛内史令杨约左卫大将军宇文述等従殿廷引謇之诣齐王所西靣立宣勑谓齐王曰我出蕃之初时年十二先帝立我于西朝堂乃令髙颎虞庆则元旻等従内送王子相于我诫我曰以汝未更世事令子相作辅于汝事无大小皆可委之无得昵近小人踈逺子相若従我言必有益于社稷成立汝名行如不用此言唯国及身败无日矣吾受奉以周旋不敢失坠防子相之力吾防无今日矣若与謇之従事一如子相也又謇之曰今以卿作辅于齐副朕所望若齐王徳业脩偹富贵自当钟卿一门若有不善罪亦相及时齐王擅宠乔令则之徒深见昵狎謇之知其非不能匡正及王得罪謇之竟坐除名及帝幸辽东召检校燕郡事帝班师至燕郡坐供顿不给配戍岭南卒扵洭口子威眀陆彦师字云房代人也父子彰魏中书监有子六人卬骏杳骞搏皆列名前史彦师其季也彦师少以行检称及长好学解属文魏防城王元旭引为参军事以父艰去职哀毁殆不胜丧与兄卬庐于墓次乡人重之皆就墓侧存问晦朔之际车马不絶中书令河间邢邵表荐之未报齐彭城王浟为司州牧召补主簿后歴中外府东閤祭酒兄卬当袭父始平侯以彦师昆弟中最防表譲封焉彦师固辞而止世称友悌孝义总萃一门为中书舍人通直散骑侍郎每陈使至必髙选主客彦师所接对者前后六辈歴中书黄门侍郎后以不阿宦者遇谗出为中山太守有恵政数年后为吏部郎中散骑常侍又拜银青光禄大夫假仪同三司行郑州刺史寻除给事黄门侍郎武平末车驾如晋阳北平王镇邺委彦师留台机宻以重慎见知周武平齐授彦师下大夫转少纳言赐爵临水县男及髙祖作相彦师遇疫请假还邺尉迟迥将为乱彦师知之遂将妻子潜归长安髙祖嘉之授内史下大夫拜上仪同及髙祖受禅拜尚书左丞进爵为子彦师素多病未防以务剧病动乞假所职有诏聴以本官就第嵗余转吏部侍郎隋承周制官无清浊彦师在职凡所任人颇甄别于士庶论者羙之后复以病出为汾州刺史卒官
　　魏澹字彦深钜鹿下阳曲人也祖鸾魏光州刺史父季景齐大司农卿魏郡尹世以文学自业澹年十五而孤専精好学髙才善属文仕齐累迁殿中侍御史防与魏收阳休之熊安生俱脩国史又与诸学生修五礼及撰御览除殿中郎中书舍人后与李徳林俱脩国史入周为纳言中士隋初为行台礼部侍郎防为聘陈使正还除太子舍人废太子勇深礼之令注庾信集撰笑苑世称博物迁著作郎仍为太子学士帝以魏收所撰后魏书褒贬失实平绘为中兴书事不伦序诏澹别成魏史澹自道武下及恭帝为十二纪七十八列传别为史论及例各一卷合九十二卷义例与魏收多所不同其一曰臣闻天子者继天立称终始絶名故谷梁传太上不名曲礼天子不言出诸侯不生名诸侯尚不生名况天子乎若为太子必湏书名良由子者对父生称父前子名礼之意也至如马迁周之太子并皆言名汉之储两俱没其讳以尊汉卑周臣子之意也窃谓虽立此理恐非其义何者春秋礼记太子必书名天王不言出此仲尼之褒贬皇王之称谓非当时与异代遂为优劣也班固范晔陈夀王隐沈约参差不同尊卑失序至于魏收讳储君之名书天子之字过又甚焉今所撰讳皇帝名书太子字欲尊君卑臣依春秋之义二曰魏氏平文以前部落之君长耳太祖逺追二十八帝并极崇髙违尧舜宪章越周公典礼但道武出自结防未师典诰当湏南董直笔裁而正之反更饰非岂是观过但力微天女所诞灵异絶世尊为始祖得礼之宜平文昭成雄据塞表英风渐盛图南之业基自此始长孙斤之乱也兵交御坐太子授命昭成获免道武此时后缗方娠宗庙复存社稷有主大功大孝实在献眀此之三世称谥可也自兹以来未之敢闻其三曰幽王死于骊山厉王出奔于彘未尝隠讳直笔书之欲以劝善惩恶贻诫将来而太武献文并遭非命前史立纪不异天年言论之间颇异首尾杀主害君莫知名姓逆臣贼子何所惧哉今分眀直书不敢回避四曰自晋徳不竞宇宙分崩或帝或王各自署置其生畧如敌国书死便同庶人凡处华夏之地者皆书曰卒同之吴楚澹又以为司马迁创立纪传以来述者非一人无善恶皆为立论计在身行迹具在正书事既无竒不足惩劝再述乍同铭颂重叙唯觉繁文案邱眀亚圣之才发扬圣防言君子曰者无非甚泰其间寻常直言而已今所纂史窃有慕焉可为劝戒者论其得失其无益者所不论也上覧而善之未防而卒有集三十卷子防言澹弟彦元位郁州司马子满行















　　通志卷一百六十二
&lt;史部,别史类,通志&gt;
　　钦定四库全书
　　通志卷一百六十三
　　宋　右　廸　功　郎　郑　樵　渔　仲　撰列传第七十六
　　隋
　　叚文振【弟文操】来护儿　樊子盖　周罗防　周法尚　衞元　刘权　李景　薛世雄　裴政　李谔　鲍宏　高构　陆知命　杜整　梁毗　柳彧　赵绰　荣毗【兄建绪】刘行本　阎毗　郎茂柳庄　李孝贞　杜台卿　崔赜　陆爽【侯白】崔仲方　崔彭　辛德源　杜正元【弟正藏】柳昻　张干威【弟干雄】李騊駼【弟政藻】
　　叚文振北海期原人也祖寿魏沧州刺史父威周洮河甘渭四州刺史文振少有膂力胆智过人性刚直眀逹世务初为周冡宰宇文护亲信护知其有器局干用擢授中外府兵曹后从周武攻齐海昌王尉相贵于晋州其亚将侯子钦崔景嵩为内应文振杖槊登城与崔仲方等数十人先登城文振随景嵩至相贵所防佩刀刼之相贵不敢动城遂下帝大喜赐物千叚进抜高壁等三城及攻并州陷东门而入齐安德王延宗惧而出降录前后功将拜柱国以谮毁获谴因授上仪同赐爵襄国县公进平邺都又赐绮罗二千叚后从滕王逌击稽胡破之又以天官都上士从韦孝寛经畧河南俄而尉迟迥作乱时文振老母妻子俱在邺城迥遣人诱之文振不顾归于高祖高祖引为丞相掾领宿衞司马消难之奔陈高祖令文振安集淮南还除衞尉少卿兼内史侍郎寻以行军长史从逹奚震讨平叛蛮加上开府迁鸿胪卿衞王爽北征突厥以文振为长史坐勲簿不实免官后为石河二州刺史甚有威惠迁兰州摠管改封龙冈县公突厥犯塞以行军总管击破之遂北至居延塞开皇九年大举伐陈为元帅秦王司马别鎭行军总管及平江南授扬州总管司马转并州总管司马以母忧去职后拜云州总管迁太仆卿十九年突厥犯塞以行军总管破逹头可汗于沃野文振先与王世积有旧初文振北征世积遗以驼马比还世积以罪诛文振坐与交关功遂不录后平越嶲叛蛮赐奴婢二百口仁寿初嘉州獠反文振以行军总管讨之引军山谷间为贼所袭遂大败文振复収散兵竟破之文振性素刚直无所降下初军次益州谒蜀王秀貌颇不防秀甚衘之及此奏文振师徒丧乱右仆射苏威与文振有隙因谮之坐是除名及秀废黜文振上表自申帝慰谕之授大将军拜灵州总管炀帝即位徴为兵部尚书待遇甚重从征吐谷浑文振督兵屯雪山连营三百余里东接杨义臣西连张寿合围吐谷浑主于覆袁山以功进右光禄大夫帝幸江南以文振行江都郡事文振见高祖时容纳突厥啓民居于塞内妻以公主赏赐重叠及大业初恩泽弥厚恐为国患乃上表引晋刘曜梁侯景为戒请以时喻遣令出塞外然后明设烽候缘边鎭防务令严重此乃万世之良策时兵部侍郎斛斯政专掌兵事文振知政险薄不可委以机要屡言于帝帝并弗纳及辽东之役授左候衞大将军出南苏道在军疾笃上表以辽东小丑未服严刑但夷狄多诈深湏防御口陈降欵心怀背叛诡伏多端勿得便受水潦方降不可淹迟惟愿严勒诸军星驰速发则平壤孤城势可防也若倾其本根余城自尅如不时定脱遇秋霖深为艰弊兵粮又竭彊敌在前靺鞨在后迟疑不决非上策也卒于师帝省表悲叹乆之赠光禄大夫尚书右仆射北平公諡曰襄长子铨位虎牙郎将次子纶少以侠气闻文振弟文操大业中为虎贲郎将性甚刚严帝令督秘书省学士时学士颇存儒雅文操輙鞭挞之前后或至千数时议者讥之
　　来护儿字崇善本南阳新野人汉中郎将歙十八世孙也曾祖成魏新野县侯后归梁徙居广陵因家焉位终六合令祖嶷歩兵校尉秦郡太守长宁县侯父法敏仕陈终于海陵令护儿未识而孤养于世母吴氏吴氏提携鞠养甚有慈训幼而卓荦初读诗至击鼓其镗踊跃用兵羔裘豹饰孔武有力因舍书叹曰大丈夫在世当如是会当为国灭贼以取功名安能区区乆事笔砚也羣辈惊其言而壮其志及长雄畧秀出志气英远渉猎书史不为章句学始侯景之乱护儿世父为乡人陶武子所害吴氏每流涕为护儿言之武子宗族数百家厚自封植护儿每思复怨因其有婚礼乃约客数人直入其家引武子斩之賔客皆慑不敢动乃以其头祭伯父墓因潜伏歳余会周师定河南乃归乡里所住白土村地居疆塲数见军旅护儿常慨然有立功名之志及开皇初宇文忻贺若弼等鎭广陵并深相礼重除大都督领本乡兵破陈将曾永以功授仪同三司平陈之役护儿有功焉进位上开府赏物一千叚十一年高智慧据江南反以总管统兵随杨素讨之贼据浙江岸为营周亘百余里船舰被江鼓噪而进护儿言于素曰吴人轻鋭利在舟艥必死之贼难与争锋公且严阵以待之勿与接刄请假奇兵数千潜渡江掩破其垒使退无所归进不得战此韩信破赵之策也素以为然护儿乃以轻舸数百直登江岸袭破其营因纵火烟焰张天贼顾火而惧素因是动一鼓破之智慧将逃于海护儿追至闽中余党皆平进位大将军除泉州刺史封建阳县公食邑一千户赐物二千叚奴婢百人护儿以贼初附威惠兼举玺书劳问前后相属时智慧逆党盛道延阻兵为乱护儿又讨平之迁建州总管又与蒲阳守孝寛讨平黟歙逆党军还遂进位柱国封永宁郡公高祖嘉其功使画工圗其像以进十八年诏追入朝赐以宫女寳刀骏马锦纯各等物赐其子楷为千牛备身使护儿还职仁寿初迁瀛州刺史以善政闻频见劳勉炀帝嗣位被追入朝百姓攀恋累日不能出境诣阙上书致请者前后数百人帝谓曰昔国歩未康卿为名将今天下无事又为良二千石可谓兼羙矣仍除右骁衞大将军寻迁左又改上柱国为光禄大夫右翊衞大将军进封荣国公恩礼隆宻朝臣无比大业六年车驾幸江都谓护儿曰衣锦昼逰古人所重今卿是也乃赐物二千叚并牛酒令谒先人墓宴乡里父老仍令三品已上并集其宅酣饮尽日朝野荣之辽东之役以护儿为平壤道行军总管兼检校东莱郡太守率楼船指沧海入自浿水去平壤六十里高丽王高元埽境内兵以拒之列阵数十里诸将咸惧护儿笑谓副将周法尚及军吏曰吾本谓其坚城清野以待王师今来送死当殄之而朝食高元弟建骁勇絶伦率敢死数百人来致师护儿命虎贲郎将费靑奴及第六子左千牛整驰斩其首乃纵兵追奔直至城下俘斩不可胜计因破其郛营于城外以待诸军高丽昼闭城门不敢出防宇文述等众军皆败乃旋军以功赐物五千叚以第五子为杜城府鹰扬郎将以先封襄阳公赐其子整明年又出沧海道师次东莱防杨元感反进攻洛阳护儿闻之召禆将周法尚等议旋军讨逆法尚等咸以无勑不宜擅还再三固执不从护儿厉声曰洛阳被围心腹之疾高丽逆命犹疥癣耳公家之事知无不为专擅在吾不闗诸人也有沮议者军法从事即日廻军令子及整驰驿奏闻帝见等甚悦曰汝父擅赴国难乃诚臣也授通议大夫整公路府鹰扬郎将乃降玺书于护儿曰公旋师之时是朕勑公之日君臣意合逺同符契枭此元恶期在不逺勒名太常非公而谁也于是护儿与宇文述破元感于阌乡斩平之还加开府仪同三司赐物五千叚黄金千两奴婢百人赠父法敏东阳郡太守永宁县公十一年又率师渡海破高丽奢卑等二城高丽举国来战护儿大破之将趣平壤高元震惧使执叛臣斛斯政诣辽东城下请降帝许之诏护儿旋军护儿集众军谓曰三度出兵未能平贼此还也不可重来今高丽困弊野无靑草以我众战不日尅之吾欲进兵径围平壤取其伪主献防而归也于是拜表请行不肯奉诏长史崔君肃固争之以为不可护儿曰贼势破矣吾在阃外事合专决宁征得髙元还而获谴舍此成功所不能矣君肃告众曰若从元帅违拒诏书必当奏闻诸将惧乃同劝还师方始奉诏及帝于鴈门为突厥所围将选精骑溃围而出防儿及樊子盖并固谏乃止十二年驾幸江都护儿谏曰自皇家受命将四十年薄赋轻徭户口滋殖陛下以高丽逆命稍兴军旅百姓无知易为咨怨在外羣盗徃徃聚结车驾游幸深恐非宜伏愿驻驾洛阳与时休息出师命将埽除羣丑上禀圣算即日尅除陛下今幸江都是臣衣锦之地臣荷恩深重不敢专为身谋帝闻之厉色而起数日不得见后怒解方被引入谓曰公意乃尔朕复何望护儿因不敢言寻代宇文述为左翊衞大将军及宇文化及搆逆深忌之是日旦将朝见执护儿曰陛下今何在左右曰今被执矣护儿叹曰吾备位大臣荷国重任不能肃清凶逆遂令王室至此抱恨泉壤知复何言乃遇害护儿重然诺敦交契廉于财利不事产业至于行军用兵特多谋算每览兵法曰此亦岂异人意也善抚士卒部分严明故咸得其死力子十二人楷通议大夫金紫光禄大夫整左光禄大夫整尤骁勇善抚御讨击羣盗所向皆防诸贼歌曰长白山头百战塲十十五五把长鎗不畏官军千万众只怕荣公第六郎至是并遇祸子侄死者十人惟少子恒济二人免樊子盖字华宗庐江人也祖道则梁越州刺史父儒侯景之乱奔于齐官至仁州刺史子盖仕齐位东海北陈二郡太守员外散骑常侍封富阳县侯周武帝平齐授仪同三司郢州刺史高祖受禅以仪同领乡兵后除枞阳太守平陈之役以功加上开府改封上蔡县伯歴辰嵩齐三州刺史转循州总管许以便宜行事十八年入朝奏岭南地图赐以良马杂物加统四州令还任所遣光禄少卿柳謇之饯于灞上炀帝即位征还京师转凉州刺史子盖言于帝曰臣一居岭表十载于兹犬马之情不胜恋恋愿趋阙庭万死无恨帝慰喻遣之授银青光禄大夫武威太守以善政闻大业三年入朝帝下诏美之进位金紫光禄大夫五年车驾西廵将入吐谷浑子盖以彼多瘴气献青木香以御雾露及帝还谓之曰人道公清定如此不子盖谢曰臣安敢言清止是小心不纳贿耳下诏奬励加右光禄大夫赐缣千疋粟麦二千斛子盖又自陈曰臣自南裔即适西垂常为外臣未居内职不得陪属车奉丹陛溘死边城没有遗恨惟陛下察之帝曰公侍朕侧一人而已委以西方则万人之敌宜识此心六年帝避暑陇川宫又云欲幸河西子盖倾望鸾舆愿廵郡境帝知之下诏慰勉之是嵗朝于江都宫帝谓之曰富贵不还故乡眞衣绣夜行耳因勑庐江郡设三千人防仍赐米麦六千石使谒坟墓宴故老当时荣之还除吏部尚书时处罗可汗及高昌王欵塞复以子盖检校武威太守应接二蕃辽东之役摄左武威将军出长岑道后以宿衞不行加左光禄大夫其年帝还东都使子盖为涿郡留守九年驾复幸辽东命子盖为东都留守属杨元感作逆来逼王城子盖遣河南赞治裴宏策逆击之反为所败遂斩宏策以徇国子祭酒杨汪小不恭子盖又将斩之汪拜谢顿首流血乆乃释免于是三军莫不战栗将吏无敢仰视元感每尽鋭攻城子盖徐设备御至輙摧破会来护儿等救至乃解去子盖凡所诛杀数万人又检校河南内史车驾至高阳追诣行在所帝劳之曰昔高祖留萧何于闗中光武委寇恂以河内公其人也进位光禄大夫封建安侯赐女乐五十人帝谓曰朕遣越王留守东都示以皇枝盘石社稷大事终以委公特宜持重戈甲五百人而后出此亦勇夫重关之义无頼不轨者便诛锄之凡可施行无劳形迹今为公别造玉麟符以代铜虎又指越代二王曰今以二孙委公与衞元耳宜选贞良宿德有方幅者教习之于是赐以良田甲第十年驾还东都帝谓子盖曰元感之反神明故以彰公赤心耳析珪进爵宜有令谟是日进爵为济公言其功济天下特为立名无此郡国也后与苏威宇文述陪宴积翠池帝亲以金杯属子盖酒曰良算嘉谟俟公后动即以杯赐公用为永年之瑞十一年从驾汾阳宫至于鴈门车驾为突厥所围帝欲以精骑溃围而出子盖谏曰万乘之主岂宜轻脱未若守城以挫其鋭四靣征兵可立而待且愿陛下暂停辽东之役以慰众望厚为勲格人心自奋此不足忧也帝从之后援兵至虏乃引去纳言苏威追论勲格太重宜在斟酌子盖执奏不宜失信帝曰公欲収物情邪子盖黙然不敢对从驾还东都时绛郡贼敬槃陀柴保昌等阻兵数万汾晋苦之诏子盖进讨于时人物殷阜子盖善恶无所分别汾水之北村坞尽焚之百姓大骇相率为盗其有归首者无少长悉阬之拥数万之众经年不能破贼有诏征还又将兵击宜阳城以疾卒于东京时年七十二上悲伤者乆之顾谓黄门侍郎裴矩曰子盖临终有何语矩曰子盖病笃惟恨鴈门之耻帝闻之叹息令百官就吊赠开府仪同三司諡曰景会葬者万余人武威吏民闻其死莫不嗟痛立碑颂德子盖无他权略在军持重未尝负败临民明察下莫敢欺然严酷少恩果于杀戮临终之日见断头鬼前后重防为之厉云
　　周罗防字公布九江寻阳人也父法暠仕梁至南府内史临蒸县侯罗防年十五善骑射好鹰狗任侠放荡收聚亡命隂习兵书从祖景彦诫之曰吾世恭谨汝独放纵难以保家若不防身必将灭吾族罗防终不改陈宣帝时为句容令以军功授开逺将军从大都督吴明彻与齐师战于江阳流矢中其左目齐师之围明彻于宿预也诸军相顾莫有鬭志罗防跃马突进莫不披靡太仆卿萧摩诃从而助之斩获不可胜计进师徐州与周将梁士彦战于彭城摩诃临阵坠马罗防进救之抜摩诃于重围之内勇冠三军明彻之败也罗防全其军而退十五年都督霍州诸军事平山泽十五洞累迁右军将军封始安县伯检校扬州中外诸军事赐金银三千两尽散之将士分赏骁雄陈宣帝深叹美之出为晋陵太守进爵为侯后除使持节都督豫章十郡诸军事豫章内史狱讼庭决不关吏手民怀其惠立碑颂德焉至德中除持节都督四川诸军事江州司马吴世兴宻奏罗防深得民心拥众岭表意在难测陈主惑焉萧摩诃鲁广逹等保明之外有知者或劝其反罗防拒絶之还除太子左衞率信任愈重时参宴席陈主曰周左率武将诗每前成文士何为后也都官尚书孔范对曰周罗防执笔裁诗还如上马入阵不在人后自是益见亲礼及晋王之伐陈也罗防都督巴峡縁江诸军事以拒秦王俊军不得度相持逾月遇丹阳陷陈主被擒上江犹未下晋王遣陈主手书命之罗防与诸将大临三日放散兵士然后乃降高祖慰谕之许以富贵罗防垂泣而对曰荷陈氏厚遇本朝沦亡无节可纪陛下所赐获全为幸富贵荣禄非臣所望上深器之贺若弼谓之曰闻公郢汉捉兵即知扬州可得王师利渉果如所量罗防答曰若得与公周旋胜负未可知也其年秋拜上仪同三司鼓吹羽仪送之于宅先是陈禆将羊翔归降使为乡导位至上开府班在罗防上韩擒虎于朝堂戏之曰不知机变位在羊翔之下能无愧乎罗防曰昔在江南乆承令问谓公天下节士今日所言殊匪诚臣之论擒虎有愧色六年冬除豳泾二州刺史并有能名开皇十八年征辽东征为水军总管自东莱泛海趣平壤城遭风船多漂没无功而还十九年突厥逹头可汗犯塞从杨素致讨罗防先登大破之进大将军仁寿元年入为东宫右虞候率赐爵义宁郡公转右衞率炀帝即位授右武候大将军副杨素讨平汉王谅进授上大将军其年冬陈主卒罗防请一临哭帝许之缞绖送至墓所葬还释服而后入朝帝甚嘉尚之世论称其有礼时汉王谅余党据晋绛吕三州未下诏罗防行晋绛吕三州诸军进兵围之为流矢所中卒年六十四送柩还京行数里无故舆马自止策之不动有飘风旋绕焉绛州长史郭雅稽颡呪曰公恨小冦未平邪寻即除殄无复恋恨于是风静马行见者莫不悲叹其年七月子仲隐梦罗防曰我明日当战其灵坐所有弓箭刀劒无故自动若人带持之状绛州防是其日也赠柱国右翊衞大将军諡曰壮子仲安位上开府
　　周法尚字道迈汝南安成人也祖灵起梁庐桂二州刺史父炅定州刺史平北将军法尚少果劲有风概好读兵书其父卒后监定州事督父本兵数有战功为散骑常侍迁贞毅将军领齐昌郡事封山隂县侯既而以其兄武昌县公法僧代为定州刺史法尚与长沙王叔坚不相能叔坚言其将反陈宣帝执禁法僧发兵欲取法尚其下将吏皆劝之归北法尚犹豫未决长史殷文则曰乐毅所以辞燕良不获已请早裁之法尚乃归周周宣帝拜顺州刺史封归义县公赐良马五匹女妓六人防物五百叚加以金带陈将樊猛济江讨之法尚遣部曲督韩朗诈为背己奔陈伪告猛曰法尚歩兵不愿降北若得军来必无鬭者猛引师急进法尚设奇兵大败之猛仅以身免高祖为丞相司马消难作乱隂遣上开府叚珣攻围之外无救援法尚弃城走消难虏其母弟及家累三百人归陈及高祖受禅拜巴州刺史破三鵶叛蛮复从柱国王谊击走陈寇迁衡州总管改封谯郡公后上幸洛阳召之赐金钿酒钟一双防五百叚良马十五匹奴婢三百口给鼓吹一部法尚固辞上曰公有大功于国特给鼓吹者欲公卿知朕之宠公也转黄州总管使经略江南伺候动静及伐陈之役以行军总管秦孝王出于樊口大破陈师转鄂州刺史迁永州总管安集岭南仍给黄州兵三千五百人为帐内前后赏赐甚厚陈桂州南康衡州阳山定州相继防又平诸山蛮十年转桂州总管仍为岭南安抚大使后数年入朝以本官宿衞未几桂州人李光仕反令法尚与上柱国王世积讨之法尚发岭南兵世积征岭北军俱会尹州世积所部多遇瘴不能进顿于衡州法尚独讨之捕得其弟光略光度追斩光仕平之仁寿中遂州獠反复以行军总管讨平之嶲州乌蛮反诏法尚便道讨击破之军还检校潞州事炀帝嗣位转云州刺史迁定襄太守进金紫光禄大夫时帝幸榆州法尚朝于行宫内史令元寿言于帝曰汉武出塞旌旗千里今御营之众请分为二十四军自别遣一军发相去三十里旗帜相望钲鼓相闻首尾连注千里不絶此亦出师之盛者也法尚曰不然兵亘千里动闲山川卒有不虞四分五裂腹心有事首尾未知道阻且长难以相救虽是故事此乃取败之道也帝不怿曰卿意以为何如法尚曰给为方阵四靣外拒六宫百官家口并住其间若有变起当头分抗内引竒兵出外奋击车为垒壁重设钩陈此与据城理亦何异若战而防抽骑追奔或战不利屯营自守万全之防也帝曰善因拜左武卫将军明年黔安夷向思多反杀将军鹿愿围太守萧造法尚与将军李景分路讨之法尚破思多于清江及还从讨吐谷浑别出松州道逐捕亡散至于青海出为敦煌太守迁会宁太守辽东之役以舟师指朝鲜道防杨元感反与宇文述来护儿等破之以功进授右光禄大夫时齐郡人王薄孟让等为盗保长白山法尚频击破之明年复临沧海在军疾甚谓长史崔君书曰吾再临沧海未能利渉时不我与将辞人世立志不果命也如何言毕而终赠武卫大将军諡曰僖有子六人绍范最知名
　　衞元字文升河南洛阳人也祖悦魏司农卿父檦侍中左武卫大将军元少有器识周武帝在藩引为记室迁给事上士袭爵兴势公武帝亲总万机拜益州总管长史赐以万钉寳带稍迁开府仪同三司太府中大夫摄内史事仍领京兆尹称为彊济高祖作相检校熊州事及受禅迁淮州总管进封同轨郡公坐事免未防拜岚州刺史会起长城之役诏元监督之后为卫尉少卿仁寿初山獠作逆以元为资州刺史以鎭抚之元既到官时獠攻围太牢鎭元单骑造其营谓羣獠曰我是刺史衘天子诏安养汝等汝等勿惊惧也诸贼莫敢动于是説以利害渠帅感悦解围而去前后归附十余万口高祖大悦赐缣二千疋除遂州总管仍令劔南安抚炀帝即位复征为卫尉卿夷獠攀恋数百里不絶及与之诀并挥涙而去迁工部尚书后拜魏郡太守尚书如故未防拜右候衞大将军检校左候衞事转刑部尚书辽东之役检校右御卫大将军帅师出增城道时诸军多不利元独全众而还拜金紫光禄大夫九年驾幸辽东使元与代王侑留守京师拜为京兆内史尚书如故许以便宜从事勑代王待以师傅之礼防杨元感围东都元率歩骑七万援之至华隂掘杨素冡焚其骸骨夷其茔域示士卒以必死既出潼闗议者恐崤函有伏兵请于陜县沿流东下直趣河阳以攻其背元曰此计非竖子所及于是尅行而进既度函谷卒如所量乃遣虎贲郎将张峻为疑兵军于南道元以大兵直趣城北元感逆拒之且战且行屯军金谷于军中扫地而祭高祖曰若社稷灵长宜令丑徒冰碎如或大运去矣幸使老臣先死辞气激扬三军莫不涕咽时众寡不敌与贼频战不利死伤太半元感尽鋭来攻元苦战贼稍却进屯北芒会宇文述来护儿等援兵至元感惧而西遁元遣通议大夫斛斯万善监门直閤厐玉前锋追之及于阌乡与述等合击破之车驾至高阳征诣行在所帝劳之曰社稷之臣也使朕无西顾之忧乃下诏襃之加右光禄大夫赐以良田甲第资产钜万还鎭京师帝谓之曰闗右之任一委于公公安社稷乃安公危社稷亦危出入湏有兵衞坐卧常宜自牢勇夫重闗之义也今特给千兵以充侍从与樊子盖俱赐以玉麟符以代铜虎十一年诏元安抚闗中时盗贼蜂起百姓饥馑元竟不能救恤而官方壊乱货贿公行自以年老上表乞骸骨帝遣内史舍人封德彛驰谕之曰京师国本宗庙园陵所在借公卧以鎭之元乃止唐师入闗自知不能守忧惧称疾不知政事城防归于家义宁中卒年七十七子孝则位通事舍人兵部承务郎卒
　　刘权字世略彭城丰人也祖轨齐罗州刺史权少有侠气重然诺藏亡匿死吏不敢过门后更折节好学动循法度仕齐位行台郎中齐亡周武帝以为假淮州刺史开皇中以车骑将军领乡兵后从晋王广平陈进授开府仪同三司宋国公贺若弼甚礼之十二年拜苏州刺史赐爵宋城县公时江南初平权抚以恩信甚得人和炀帝嗣位拜衞尉卿进位银青光禄大夫大业五年从征吐谷浑权出伊吾道逐贼至青海乗胜至伏俟城帝复令权过曼头赤水置河源郡积石鎭大开屯田留鎭西境在边五年诸羗懐附贡赋嵗入吐谷浑余烬远遁道路无壅征拜司农卿加金紫光禄大夫寻为南海太守行至鄱阳防羣盗起不得进诏权召募讨之权率兵遇贼不战先乗单舸诣贼营説以利害羣盗感悦一时防附帝闻而嘉之及至南海甚有异政数嵗遇盗贼羣起羣豪多愿推权为首权竟固守以拒之子世彻又宻遣人赍书诣权称四方扰乱讽令举兵权召集佐寮对斩其使竟无异图守之以死卒官世彻倜傥不覊颇为时人所许大业末羣雄并起世彻所至处辄见忌多拘禁之后竟为兖州贼帅徐圆朗所杀权从叔烈字子将美容仪有器局位鹰扬郎将有子德威知名于世李景字道兴天水休官人也父超周应戎二州刺史景容貌竒伟膂力过人美须髯骁勇善射平齐之役颇有功授仪同三司后以平尉迟迥进位开府赐爵平寇县公开皇九年以行军总管从王世积伐陈以功进上开府及高智慧等反复以行军总管从杨素击之还授鄜州刺史十七年辽东之役为马军总管及还配事汉王高祖竒其壮武使袒而观之曰卿相表当位极人臣寻从史万嵗击突厥于大斤山别路邀贼大破之后与上明公杨纪送义成公主于突厥至恒山遇突厥来寇时代州总管韩洪为虏所败景率所领数百人力战三日杀虏甚众改授韩州刺史以事王故不之官仁寿中检校代州总管汉王谅作乱景发兵拒之谅频遣刘嵩乔钟葵等攻之景帅士卒殊死战屡挫贼锋司马冯孝慈司马参军吕玉并骁勇善战仪同三司侯莫陈文多谋画工拒守之术景推诚此三人无所闗预唯在閤持重时出抚循而已及朔州总管杨义臣援兵至合击大破之先是府内井中甃上生花如莲并有龙见时变为铁马甲士又有神人长数丈见城下迹长四尺五寸景问巫者巫者曰此不祥之物来食血耳景大怒推出之旬日而兵至死者数万景寻被征进柱国拜右武衞大将军赐女乐一部加以珍物景智略非所长而忠直为时所许帝甚信之又击破叛蛮向思多明年击吐谷浑于青海破之进位光禄大夫五年车驾南廵至天水景献食于帝帝曰公主人也赐坐齐王暕上至陇川宫帝将大猎景与左武衞大将军郭衍多有难色为人所奏帝大怒令防之竟以坐免嵗余复位与宇文述等参掌选举明年攻高丽武列城破之赐爵苑邱侯八年出浑弥道九年复出辽东及旋使景殿高丽追兵大至景击走之进爵滑国公杨元感之反朝臣子弟多预焉景独无闗渉帝曰公诚直天然我梁栋也赐以美女帝每呼李大将军而不名见重如此十二年帝令景营辽东战具于北平赐御马一匹名狮子于时盗贼蜂起景遂召募以备不虞虎贲郎将罗艺与景有隙诬景将反帝遣其子慰谕曰纵人言公闚天阙据京都吾无疑也后为高开道所围独守孤城士卒患脚肿死者十六七景抚循之一无离叛辽东军资多在其所粟帛山积景无所私焉及帝崩于江都辽西太守邓嵩救之遂归柳城将还幽州遇贼见害契丹靺鞨素感其恩闻之莫不流涕幽燕人士于今伤惜之子世谟
　　薛世雄字世英本河东汾隂人也其先寓居敦煌父囬字道仕周位泾州刺史开皇初封舞隂郡公领漕渠监世雄儿童时与羣辈戏輙画地为城郭令诸儿为攻守势不从令者輙挞之诸儿畏惮莫不齐整其父见而奇之谓人曰此儿当兴吾家年十七从周武帝平齐以功拜帅都督开皇中累迁右亲卫车骑将军炀帝嗣位为右监门郎将从征吐谷浑进位通议大夫世雄性廉愼行军破敌之处秋毫无犯帝由是嘉之帝常谓羣臣曰欲举好人诸君知否咸曰不测圣心帝曰我欲举薛世雄羣臣皆称善于是超拜右翊卫将军嵗余为玉门道行军大将军与突厥啓民可汗连兵击伊吾师次玉门啓民背约兵不至世雄孤军度碛伊吾惧请防世雄世雄遂以汉旧伊吾城东筑城号新伊吾留银青光禄大夫王威鎭之而还进位正议大夫辽东之役为沃沮道军将与宇文述同败绩于平壤还次白石山为贼所围百余重四面矢下如雨世雄以羸师为方阵选劲骑二百纵击破之而还所亡失多竟坐免明年帝复征辽东拜右候卫将军兵指蹋顿道军至乌骨城防杨元感反班师帝至柳城以世雄为东北道大使行燕郡太守鎭懐远十年复从帝至辽东迁左御卫大将军仍领涿郡留守未几李宻逼东都诏世雄率幽蓟精兵将击之次河间营于城南窦建德率精鋭数百夜来袭之大败世雄与左右数十骑遁入河间城慙恚发病归涿郡卒子万述万淑万钧万彻万备并以骁勇知名
　　裴政字德表河东闻喜人也高祖寿孙从宋武徙家于寿阳歴庐江太守祖邃父之礼并梁史有传政幼聪明博闻强记逹于从事为当世所称累迁通直散骑常侍侯景之乱从王琳入建邺政以军功连最封夷陵侯迁给事黄门侍郎副王琳拒萧纪破之及魏师围荆州琳自桂州来赴难政从间道先报元帝为魏师所获萧詧谓政曰我武皇帝之孙不可为尔君乎尔何烦殉身于七父若从我计则贵及子孙不然分腰领矣鎻之送至城下使谓元帝曰王僧辩闻台城被围已自为帝王琳孤弱不复能来政诈许之既而告城中曰援兵大至各思自勉吾以间使被禽当以碎身报国监者击其口令更其语终不易辞詧怒命趣行戮蔡大业谏曰此民望也若杀之则荆州不可下矣因释之防江陵防与城中朝士俱送于京师周文帝闻其忠授员外散骑侍郎引入相府命与卢辩依周礼建六官设公卿大夫并撰次朝仪车服器用多遵古礼革汉魏之法事并施行寻授刑部下大夫转少司宪政明习故事又参定周律能饮酒至数斗不乱簿案盈几剖决如流用法寛平无有寃滥囚徒犯极刑者乃许其妻子入狱就之至冬将行决死者皆曰裴大夫致我于死死无所恨其处法详平如此又善钟律尝与长孙绍逺论乐事在绍逺传开皇元年转率更令诏与苏威等修定律令政采魏晋刑典下至齐梁沿革轻重取其折同撰著者十有余人凡疑滞不通皆取决于政进位散骑常侍转左庶子多所匡正见称纯慤东宫凡有大事皆以委之右庻子刘荣性甚专固时武职交番通事舍人赵元恺作辞见帐未及成太子再三催促荣令元恺口奏不湏造帐及奏太子问名帐安在元恺云禀承刘荣不听造帐太子即以诘荣荣便拒讳太子付政推问未及奏状阿附荣者先言于太子曰政欲陷荣推事不实太子召责之政曰凡推事有两一察情一据证审其曲直以定是非臣察荣位高任重纵实语元恺盖亦纎芥之愆计不湏讳又察元恺受制于荣岂敢以无端之言妄相防累二人之情理正相似元恺引左卫率崔蒨等证蒨欵状悉与元恺符同察情既敌湏以证定臣谓荣语元恺非虚太子亦不罪荣而称政正直政好面折人短而退无后言时云定兴数入侍太子为竒服异器进奉后宫又縁女宠来徃无节政数切諌太子不纳政谓定兴曰公所为不合礼度又元妃暴薨道路籍籍此于太子非令名也愿公自引退不然将及祸定兴怒以告太子太子益踈政由是出为襄州总管妻子不之官所受秩俸散给寮吏民之有犯罪者隂悉知之或竟嵗不发至再三犯乃因都防时于众中召出亲案其罪五人处死流徙者甚众合境惶慑令行禁止称为神明尔后不修囹圄殆无争讼卒于官年八十九着承圣实録十卷及太子废高祖追忆之曰向遣裴政刘行本在共匡弼之犹应不令至此子南金至膳部郎学渉有文藻以轻财贵义称
　　李谔字士恢赵郡人也好学解属文仕齐为中书舍人有口辩每接对陈使周平齐拜天官都上士谔见高祖有竒表深自结纳及高祖为丞相甚见亲待访以得失时兵革屡动国用虚耗谔上重谷论以讽焉高祖纳之及受禅歴比部考功二曹侍郎赐爵南和伯谔性公方明逹时务迁治书侍御史上谓羣臣曰朕昔为大司马每求外职李谔陈十二策苦劝不许朕决意在内今此事业谔之力也赐物二千叚谔见礼教凋公卿薨亡其爱妾侍婢子孙輙嫁卖之遂成风俗乃上书曰臣闻追逺愼终民德归厚三年无改方称为孝如闻大臣之内有父祖亡没日月未乆子孙无頼引其妓妾嫁卖取财有一于此实损风教妾虽微贱亲承衣履服斩三年古今通式岂容遽禠缞绖彊傅铅华泣辞灵几之前送付他人之室凡在见者犹致伤心况人子孙能堪斯忍复有朝廷重臣位望通显平生交旧情若弟兄及其亡殁杳同行路朝闻其死夕规其妾方便求聘以得为限无廉耻之心弃朋友之义且居家理务可移于官既不正私何能赞务上览而嘉之五品以上妻妾不得改醮始于此也谔又以时文体尚轻薄流宕忘反上书曰臣闻古先哲王之化人也必变其视听防其嗜欲塞其邪放之心示以淳和之路五教六行为训人之本诗书礼易为道义之门故能家复孝慈人知礼让正俗调风莫大于此其有上书献赋制诔防铭皆以襃德序贤明勲证理茍非惩劝义不徒然降及后代风教渐落魏之三祖更尚文词忽君人之大道好雕虫之小技下之从上有同影响竞骋文华遂成风俗江左齐梁其弊弥甚贵贱贤愚唯务吟咏遂复遗理存异寻虚逐微竞一韵之竒争一字之巧连篇累牍不出月露之形积案盈箱唯是风云之状世俗以此相高朝廷据兹擢士利禄之路既开爱尚之情愈笃于是闾里童昬贵游总丱未窥六甲先制五言至如羲皇舜禹之典伊傅周孔之説不复闗心何尝入耳以傲诞为清虚以縁情为勲绩指儒素为古拙用词赋为君子故文笔日繁其攻日乱良由弃大圣之轨谟构无用以为用也捐本逐末流徧华壤递相师祖乆而愈扇及大隋受命圣道聿兴屏黜浮词遏止华伪自非懐经抱质志道依仁不得引预缙绅参厠缨冕开皇四年普诏天下公私文翰并宜实録其年九月泗州刺史司马幼之文表华艶付所司推罪自是公卿大臣莫不钻仰坟索弃絶华绮择先王之令典行大道于兹世如闻外州逺县仍踵弊风选吏举人未遵典则有宗党称孝乡曲归仁学必典谟交不茍合者则摈落私门不加收齿其学不稽古逐俗随时作轻薄之篇章结朋党而求誉则选充吏职举送天朝盖由县令刺史未行风教犹挟私情不存公道臣既忝宪司职当紏察若闻风即劾恐挂网者多请勒有司普加搜访有如此者具状送台谔又以当官者好自矜伐复上奏云凡如此辈具状送台明加罪黜以惩风轨上以谔前后所奏事颁示天下四海靡然向风深革其弊谔在职数年务存大体不尚严猛由是无刚謇之誉而潜有匡正之志邳公苏威以临道店舍乃求利之徒事业污杂非敦本之义遂奏约遣归农有愿依旧者在所州县録附市籍仍毁撤旧店并令远道限以时日时逄冬寒莫敢陈诉谔因别使见其如此以农工有业各附所安逆旅之与旗亭自古非同一概即附市籍于理不可且行旅之所依托岂容一朝而废徒为劳扰于事非宜遂专决之并令依旧使还诣阙然后奏闻高祖善之曰体国之臣当如此矣以年老出拜通州刺史甚有惠政民夷悦服卒官四子世子大方袭爵最有材器大业初判内史舍人次大体大钧位并尚书郎
　　鲍宏字润身东海郯人也父机以才学知名仕梁位治书侍御史宏七嵗而孤为兄泉之所爱育年十二能属文常和湘东王绎诗绎嗟赏不已引为中记室累迁通直散骑侍郎江陵平归于周明帝甚礼之引为麟趾殿学士累迁遂伯下大夫与杜子晖聘陈谋伐齐遂出兵渡江以侵齐帝尝问宏以取齐策宏以为先皇徃日出师洛阳彼有其备每不尅防如臣计者进兵汾潞直掩晋阳出其不虞以为上策帝从之及定山东除少御正赐爵平遥县伯加仪同高祖作相宏奉使山南防王谦举兵于蜀路次潼川为谦将逹奚惎所执逼送成都竟不屈节谦败驰传入京高祖喜之赐以金带及受禅加开府进爵为公歴利卭二州刺史秩满还京时有尉义臣者其父崇不从尉遟迥后复与突厥战死上嘉之将赐姓为金氏访及羣下宏曰昔项伯不同项羽汉高祖赐姓刘氏秦眞父能死难魏武赐姓曹氏如臣愚见请赐以皇族高祖曰善因赐义臣姓杨氏后授均州刺史以目疾免卒于家年九十六初周武帝勑宏修皇室谱一部分为帝绪疎属赐姓三篇有集十卷行于世高构字孝基北海人也性滑稽多智辩给过人好读书工吏事仕齐歴兰陵平原二郡太守齐灭入周武帝以为许州司马高祖受禅转户部侍郎时内史侍郎晋平东与兄子长茂争嫡尚书省不能断朝臣三议不决构断析合理上以为能召入内殿劳之曰我闻尚书郎上应列宿观卿才识方知古人之言信矣嫡庶者礼教之所重我读卿判数遍词理惬当意所不能及也赐米百石由是知名冯翊武乡女子焦氏既痖又聋嫁之不售尝樵采于野为人所犯而有孕遂生一男年六歳莫知其姓于是申省构判曰母不能言穷究理絶按风俗通姓有九种或氏于爵或氏所居此儿生在武乡可以武为姓寻迁雍州司马以明断见称嵗余转吏部侍郎号为称职复徙雍州司马坐事左转盩厔令甚有能名上善之复拜雍州司马仁寿初又为吏部侍郎以公事免炀帝立召令复位时为吏部者多以不称去职唯构最有能名凡三为吏部侍郎前后典选之官皆出其下时人以其精好剧谈颇谓轻薄然其内懐方雅为吏部尚书牛所重后以老病觧职时典选凡将有所擢用輙遣人就第问其可否河东薛道衡才高当世每称构有衡鉴所为文章必先以草呈构而后出之构有所诋诃道衡未尝不嗟伏大业七年终于家所举荐杜如晦房元龄等后皆自致公辅论者称构有知人之鉴开皇中昌黎豆卢实为黄门侍郎称为愼宻河东裴术为右丞多所紏正河内士爕平原东方举安定皇甫聿道俱为刑部并执法平允京兆韦焜为户部郎屡进谠言南阳韩则为延州长史甚有惠政此等事行遗阙皆有吏干为当时所称
　　陆知命字仲通吴郡富春人也父敖陈散骑常侍知命性好学通识大体以贞介自持仕陈歴太学博士南岳正及陈灭归于家防高智慧等作乱于江右晋王广鎭江都以其三吴之望召令讽谕反者以功拜仪同三司赐以田宅复用其弟恪为汧阳令知命以恪非百里才上表陈譲朝廷许之时见天下一统知命诣朝堂上表请使高丽以宣示皇风使彼君臣靣缚阙下书奏天子异之歳余授晋宁鎭将人或言其正者由是待诏御史台炀帝嗣位拜治书侍御史侃然正色为百僚所惮帝甚敬之后坐事免歳余复职时齐王颇骄纵昵近小人知命奏劾之竟得罪百寮震栗辽东之役为东道受防使者卒于师赠御史大夫
　　杜整字皇育京兆杜陵人也祖盛魏颍川太守父辟滑州刺史整少有风概九嵗丁父忧哀毁骨立事母以孝闻及长骁勇有膂力好读孙吴兵法魏大统末袭爵武乡侯周文引为亲信累迁仪同三司武州刺史从武帝平齐加上仪同进爵平原县公入为勲曹中大夫高祖为丞相进位开府及帝受禅加上开府进爵长广郡公拜左武卫将军开皇六年突厥犯塞诏卫王爽北伐以整为行军总管兼元帅长史至合川无虏而还密进取陈策上善之以为行军总管鎭襄阳卒上伤之諡曰襄子楷嗣位开府整弟肃亦有志行位北地太守
　　梁毗字景和安定乌氏人也祖越魏泾豫洛三州刺史郃阳县公父茂周沧兖二州刺史毗性刚謇颇有学渉仕周举明经累迁布宪下大夫宣政中封易阳县子迁武藏大夫高祖受禅进爵为侯开皇初置御史官朝廷以毗鲠正拜治书侍御史名为称职转大兴令迁雍州赞务毗既出宪司复典京邑道而行无所廻避颇失权贵心由是出为西宁州刺史改封邯郸县侯在州十一年先是蛮夷酋长皆服金冠以金多者为豪俊由是递相陵夺每寻干戈边境略无宁嵗毗患之后因诸酋长相率以金遗之于是置金坐侧对之恸哭谓曰此饥不可食寒不可衣汝等以此相灭今将此来欲杀我耶一无所纳悉以还之于是蛮夷感悟遂不相攻高祖闻而善之征为散常侍大理处法平时人称之毗见左仆射杨素贵重擅权百寮震慑恐为国患因上封事曰窃见左仆射越国公素幸遇愈重权日隆所私皆非忠谠所进咸是亲戚子弟布列兼州连县天下无事容息奸图四海稍虞必为祸始夫奸臣擅命有渐而来王莾资之于积年桓元基之于易世而卒殄汉祀终倾晋祚陛下若以素为阿衡臣恐其未必伊尹也帝大怒命有司禁止亲自诘之毗极言曰素既擅权宠作威作福将领之处杀戮无道又言太子及蜀王罪废之日百寮无不震栗唯素扬眉奋肘喜见顔色利国家有事以为身幸毗发言謇謇有诚亮之节高祖无以屈也乃释之素自此荣宠渐衰但素任寄隆重多所折挫当时朝士无不慴伏莫敢有与相是非辞气不挠者独毗与柳彧及尚书左丞李纲而已后上不复专委于素盖由察毗之言也炀帝即位迁刑部尚书并摄御史大夫事奏劾宇文述私役部兵帝议免述罪毗固争因忤防遂令张衡代为大夫毗忧愤卒帝令吏部尚书牛吊之子敬眞位大理司直时炀帝欲成光禄大夫鱼俱罗罪令敬眞按其狱遂希防防之极刑未防敬眞有疾见俱罗为祟而死
　　柳彧字防文河东解人也七代祖卓随晋南迁寓居襄阳父仲礼为梁将败见囚于周复家河东彧少好学颇渉经史周大冡宰宇文护引为中外府记室乆而出为宁州总管掾武帝亲总万机彧诣阙求试帝异之以为司武中士转郑令平齐之役帝赏从官留京者不预彧上表曰今太平告始信赏宜明酬勲报劳务先有本屠城破邑出自圣规斩将搴旗必由神略若负戈擐甲征扞劬劳至于鎭抚国家宿卫为重俱禀成筭非专己能留从事同功劳湏等于是留守并加泛级高祖受禅歴尚书虞部屯田二侍郎时制三品以上门皆列防仆射高颎子德封应国公申牒请防彧判曰仆射之子更不异居父之防槊己列门外尊有压卑之义子有避父之礼岂容外门既设内閤又施事竟不行颎闻而叹服后迁治书侍御史当朝正色甚为百寮敬惮上嘉其婞直谓彧曰大丈夫当立名于世无容容而已赐钱十万米百石时刺史多任武将类不称职彧上表曰伏见诏书以上柱国和平子为杞州刺史其人年垂八十钟鸣漏尽前在赵州闇于职务政由羣小贿赂公行百姓吁嗟歌謡满道乃云老禾不早収余种秽良田古人云耕当问奴织当问婢此言各有所能也平子弓马武用是其所长临民涖职非其所解如谓优老尚年自可厚赐金帛若令刺举所损殊大臣死而后已敢不竭诚上善之平子竟免有应州刺史唐君明居母丧娶雍州长史库狄士文之妹彧劾之曰君明忽劬劳之痛成燕尔之亲冐此苴缞命彼防翟不义不昵春秋载其将亡无礼无仪诗人欲其遄死士文赞务神州名位通显弃二姓之重匹违六礼之轨仪请禁锢终身以惩风俗二家竟坐得罪隋承衰乱之后风俗頺壊彧多所矫正上甚嘉之又见上勤于听受百寮奏请多有烦碎因上疏谏曰人君出令诫在烦数是以舜任五臣尧咨四岳设官分职各有司存垂拱无为天下以乂所谓劳于求贤逸于任使比见事无大小咸闗圣听陛下留心政道无惮疲劳至乃营造细小之事出给轻微之物一日之内酬答百司至乃日旰忘食分夜未寝动以文簿忧劳圣躬伏愿思臣至言少减烦务上览而嘉之以其家贫勑有司与之筑宅因曰栁彧正直之士国之寳也其见重如此右仆射杨素当涂贵显百寮慴惮无敢忤者常以小谴勑送南台素恃贵坐彧牀彧从外来见素如此乃于阶下端笏整容谓素曰奉勑治公之罪素遂下彧据案而坐立素于庭辩诘事状素由是衘之彧时方为上所信任故素未有以中之彧见近代以来都邑百姓每至正月十五日作角抵戏递相夸竞至于糜费财力上奏请禁絶之曰窃见京邑爰及外州每以正月望夜充街塞陌鸣鼔聒天燎炬照地人戴兽面男为女服倡优杂伎诡状异形外内共观曽不相避竭资破产竞此一时尽室并奴无问贵贱男女混杂缁素不分秽行因此而生盗贼由斯而起非益于化实损于人请颁天下并即禁断诏可其奏是嵗持节廵河北五十二州奏免长吏赃污不称职者二百余人州县肃然莫不震惧上嘉之赐绢布二百疋毡三十领拜仪同三司嵗余加员外散骑常侍仁夀初持节廵行太原十九州及还赐绢百五十疋彧尝得博陵李文博所撰政道论十卷蜀王秀遣人求之彧送之于秀秀复彧奴婢十口及秀得罪杨素奏彧以内臣交通诸侯除名配戍懐逺鎭行逹高阳有诏征还至晋阳遇汉王谅作乱遣使驰召彧入城而谅反形已露彧入城度不得免遂诈中恶不食自称危笃谅怒囚之及谅败杨素奏彧心懐两端以候事变迹虽不反心实同逆坐徙敦煌素卒乃自申理有诏征还卒于道有子绍为介休令
　　赵绰字士倬河东人也性质直刚毅周初为天官府史以恭谨恪勤擢授夏官府下士稍以明干见知为内史中士父艰去职哀毁骨立世称其孝高祖为丞相知其清正引为録事参军迁掌朝大夫从行军总管是云晖击叛蛮以功拜仪同高祖受禅授大理丞处法平允考职连最歴大理正尚书都官侍郎每有奏谳正色侃然上嘉之渐见亲重上以盗贼不禁将重其法绰进谏曰陛下行尧舜之道多有寛宥况律者天下之大信其可失乎上忻然纳之因谓曰若更有闻见宜数言之迁大理少卿故陈将萧摩诃其子世略在江南作乱摩诃当从坐上曰世略年二十亦何能为以其名将之子为人所逼耳因赦摩诃绰固谏不可上不能夺欲待绰去而赦之因命绰退食绰曰臣奏狱未决不敢退朝上曰大理其为朕特放摩诃也因命左右释之刑部侍郎辛亶尝衣绯禈俗云利于官上以为压蛊将斩之绰曰据法不当死臣不敢奉诏上怒甚谓绰曰卿惜辛亶而不自惜也命左仆射高颎将绰斩之绰曰陛下宁可杀臣不可杀亶至朝堂解衣当斩上使人谓绰曰竟如何对曰执法一心不敢惜死上拂衣而入良乆乃释之明日谢绰劳勉之赐物二百叚时上禁行恶钱有二人在市以恶钱易好者武候执以闻上令悉斩之绰进谏曰此人坐当杖杀之非法上曰不闗卿事绰曰陛下不以臣愚暗置在法司欲妄杀人岂得不闗臣事上曰撼大木不动者当退对曰臣望感天心何论动木上复曰啜羮者热则置之天子之威欲相挫邪绰拜而益前诃之不肯退治书侍御史柳彧上表切谏上乃止上以绰有诚直心每呼入閤中或遇上与皇后同榻即呼绰坐评论得失前后赏赐以万计后进位开府赠其父为蔡州刺史时河东薛胄为大理卿俱名平恕然胄断狱以情而绰守法俱为称职上每谓绰曰朕于卿无所爱惜但卿骨相不当贵耳仁寿中卒官上为之流涕遣使吊祭鸿胪监护丧事二子元方元袭
　　荣毗字子谌北平无终人也父权位兵部尚书毗少刚鲠有局量渉猎羣书仕周为内史下士开皇中累迁殿中局监时以华隂多盗贼妙选长吏杨素荐毗为华州刺史世号为能素之田宅多在华隂左右放纵毗以法绳之无所寛假毗因朝集素谓之曰素之举卿适以自罚也毗答曰奉法一心者但恐累公所举素笑曰前者戏言卿之奉法素所望也时晋王在扬州每令人宻觇京师消息遣张衡于道次徃徃置马坊以畜牧为辞实给私人也州县莫敢违毗独遏絶其事上闻而嘉之赉绢百疋转蒲州司马汉王谅之反也河东豪杰以城应谅刺史邱和觉变遁归闗中长史渤海高义明谓毗曰河东国之东门若失之则为难不细城中虽复匈匈非悉反也但収桀黠者十余人斩之自当立定耳毗然之义明驰马追和将与恊计至城西门为反者所杀毗亦被执及谅平拜治书侍御史帝谓之曰今日之举马坊之事也无改汝心帝亦敬之毗在朝侃然正色为百寮所惮后以母忧去职嵗余起令视事寻卒官赠鸿胪少卿毗兄建绪性甚谅直兼有学业仕周为载师下大夫仪同三司及平齐之始留鎭邺城因着齐纪三十卷建绪与高祖有旧及为丞相加位开府拜息州刺史将之官高祖隂有禅代之计因谓建绪曰且踌躇当共取富贵耳建绪自以周之大夫因义形于色曰明公此防非仆所闻高祖不悦建绪遂行开皇初来朝上谓之曰卿亦悔否建绪稽首曰臣位非徐广情类杨彪上笑曰朕虽不解书语亦知卿此言不逊也歴始洪二州刺史俱有能名
　　刘行本沛人也父瓌仕梁歴职清显行本起家梁武陵王国常侍遇萧脩以梁州北附遂与叔父璠归周寓居新丰每以讽读为事精力忘疲虽衣食乏絶晏如也性刚烈有不可夺之志周大冡宰宇文护引为中外府记室武帝亲总万机转御中正士兼领起居注累迁掌朝下大夫周代故事天子临轩掌朝典笔砚持至御座则承御大夫取以进之及行本为掌朝将进笔于帝承御复欲取之行本抗声谓承御曰笔不可得帝惊视问之行本曰臣闻设官分职各有司存臣既不得佩承御刀承御亦焉得取臣笔帝曰然因令二司各行所职及宣帝嗣位多失德行本切谏忤防出为河内太守及尉迟迥作乱攻懐州行本率吏民拒之拜仪同赐爵文安县子高祖践祚拜黄门侍郎上尝怒一郎于殿前笞之行本进曰此人素清其过又小愿陛下少寛假之上不顾行本于是正当上前曰陛下不以臣不肖置臣左右臣言若是陛下安得不听臣言若非当致之于理以明国法岂得轻臣而不顾也臣所言非私因置笏于地而退上敛容谢之遂原所笞者时天下大同四夷内附行本以党项羌宻迩封域最为后服上表劾其使者曰臣闻南蛮遵校尉之统西域仰都防之威比见西羌防窃狗盗不父不子无君无臣异类殊方于斯为下不悟覊縻之惠讵知含养之恩狼戾为心独乖正朔使人近至请付推科上竒其志雍州别驾元肇言于上曰有一州吏受人餽钱二百文律合杖一百然臣下车之始与其为约此吏故违请加徒一年行本駮之曰律令之明盖发明诏令肇乃敢重其教命轻忽宪章亏法取威非人臣之礼上嘉之赐绢百疋拜太子左庻子领治书侍御史如故皇太子虚襟敬惮时唐令则亦为庻子太子昵狎之每令以弦歌教内人行本责之曰庻子当匡太子以正道何有嬖昵房帷之间哉令则甚慙而不能改时沛国刘臻平原明克让魏郡陆爽等并以文学为太子所亲行本怒其不能调护每谓三人曰卿等正解读书耳时左卫率长史夏侯福为太子所昵尝于閤内与太子戏福大笑声闻于外行本时在閤下闻之待其出数之曰汝何物小人敢为防慢因付执法者推之太子为请乃释之太子尝得良马令福乗而观之太子甚悦因欲令行本复乗行本正色曰至尊置臣于庻子之位者欲辅导殿下以正道非为殿下弄臣太子慙而止复以本官领大兴令权贵惮其方正无敢至其门者由是请托路絶吏民懐之未几卒官上甚伤惜之及太子废上曰嗟夫若使刘行本在勇当不及此乎行本无子
　　阎毗榆林盛乐人父庆周上柱国自有传毗七嵗袭爵石保县公及长仪貌矜严颇好经史受汉书于萧该略通大防能篆书工草尢善画为当时之妙周武帝见而悦之命尚清都公主宣帝即位拜仪同三司高祖受禅以伎艺侍东宫数以雕丽之物取悦于皇太子由是甚见亲待毎称之于上寻拜车骑宿卫东宫上尝遣高颎大阅于龙台泽诸军歩伍多不齐整唯毗一军法制肃然颎言之于上特防赐帛俄兼太子宗卫率长史寻加上仪同太子服玩之物多毗所为及太子废毗坐杖一百与妻子俱配为官奴婢后二嵗放免为民炀帝即位盛修车器以毗性巧谙练旧事诏典其职寻授朝请郎毗立议辇辂车舆多所增损擢拜起部郎帝尝大备法驾嫌属车太多顾谓毗曰开皇之初属车十有二乗于事亦得今八十一乗以牛驾车不足以益文物朕欲减之从何为可毗曰臣初定数共宇文恺参详故实据汉胡伯始蔡邕等议属车八十一乗此始于秦遂为后式故张衡赋云属车九九是也次及法驾三分减一为三十六乗此汉制也又据宋孝建初有司奏议晋迁江左惟设五乘尚书令建平王宏曰八十一乘义兼九国三十六乘无所准凭江左五乘俭不中礼但帝王文物旂旒之数爰及冕玉皆同十二今宜准此设十二乘开皇平陈因以为法今宪章徃古大驾依秦法驾依汉小驾依宋以为差等帝曰何用秦法乎大驾宜三十六法驾宜用十二小驾除之毗研精故事皆此类也长城之役毗总其事及帝有事恒岳诏毗营立坛塲寻转殿内丞从幸张掖郡高昌王朝于行在所诏毗持节迎劳遂将防入东都寻以母忧去职未朞起令视事将兴辽东之役自洛口开渠逹涿郡以通漕毗督其役明年兼领右翊卫长史营建临朔宫及征辽东以本官领虎贲郎将典宿卫时军围辽东城帝令毗诣城下宣谕贼弓弩乱发流矢中所乘马毗顔色不变辞气抑扬卒事而去迁殿内少监又领将作少监事后复从帝征辽东会杨元感作逆帝班师从至高阳郡卒帝悼惜之赠殿内监郎茂字蔚之中山新市人也父基齐頴川郡守有惠政列在循吏传中茂少敏慧七嵗诵骚雅日千余言十五师事国子博士河间权会受诗易三礼及乾象刑名之学又就国子助教长乐张奉礼受三传羣言至忘寝食家人惟恐其受病常节其烛及长以博学称仕齐司空参军奉诏于秘书省刋定载籍歴位保城令有能名齐平归周上柱国王谊荐之授陈州户曹属高祖为亳州总管见而悦之命掌书记周武帝为象经高祖从容谓茂曰人主之所为也感天地动鬼神而象经多乱法何以致人茂窃叹曰此言岂常人所及隂有结纳髙祖亦深礼之后还家为州主簿及高祖为相以书召之言及畴昔甚欢授卫州司録有能名寻除卫国令时有系囚二百茂亲自究审数日释免者百余人歴年词讼不诣州省魏州刺史元晖谓曰长史言卫国人不敢申诉者畏明府耳茂曰人犹水也法令为隄防隄防不固必致奔突茍无决溢使君何患哉晖无以应有部人张元预与从父弟思兰不睦丞尉请加严法茂曰元预兄弟本是憎嫉又坐得罪弥益其忿非化人之意也乃遣县中耆老更徃敦谕道路不絶元预等各生感悟诣县顿首请罪茂晓之以义遂相亲睦称为友悌开皇中累迁户部侍郎时尚书右仆射苏威立条章每嵗责人间五品不逊或答者乃云管内无五品家不相应领类多如此又为余粮簿拟有无相瞻茂以为繁纡不急皆奏罢之又奏身死王事者子不退田品官左贬不减地皆发于茂茂性明敏剖决无滞当时以吏干见称炀帝即位迁尚书左丞参掌选事尤工法理为世所称其时工部尚书宇文恺左将军于仲文竞河东银窟茂奏劾恺位望已隆禄赐优厚防葵去织寂尔无闻求利下交曽无愧色仲文大将宿卫近臣朝夕闻道虞芮之风抑而不慕分铢之利知而必争何以贻范庻寮示民轨物若不紏绳将亏政教恺与仲文竟坐得罪茂与崔祖濬撰州郡图经一百卷奏之赐帛三百叚以书付秘府于时帝每廵幸王纲已紊法令多失茂既先朝旧臣明习世事然善自谋身无謇谔之节见帝忌刻不敢措言惟窃叹而已以年老乞骸骨不许会帝征辽以茂为晋阳宫留守其恒山赞治王文同与茂有隙奏茂附下罔上诏纳言苏威御史大夫裴蕴杂推之茂素与二人不平因深丈其罪及弟司别驾楚之皆除名徙且末郡茂怡然任命不以为忧在涂作登陇赋以自慰后附表自陈帝颇悟十年追还京兆嵗余卒子知年
　　栁庄字思敬河东解人也祖季逺梁宜都太守父遐周霍州刺史自有传庄少有器量博览坟籍兼善辞令济阳蔡大寳有重名于江左时为岳阳王萧詧谘议见庄便叹曰襄阳水鉴复在于兹大寳遂以其女妻之俄而詧辟为参军及詧称帝累迁鸿胪卿髙祖辅政萧岿令庄奉书入闗时三方构乱髙祖惧岿有异志及庄还谓之曰孤昔以开府从役江陵深防梁主殊眷今主幼时艰猥防顾托梁主奕叶重光委诚朝廷而今已后方见松筠之节君还大国幸申孤意于梁主也遂执手而别时梁之将帅咸潜请兴师与尉迟迥等为连衡之势进可以尽节于周氏退可以席卷山南惟岿疑为不可会庄至自长安申髙祖结托之义遂言于岿曰昔袁绍刘表王陵诸葛诞之徒并一时之雄杰也及据要害之地拥哮阚之羣功业莫建而祸不旋踵者良由魏武晋氏挟天子保京都仗大义以为名故能取威定覇今尉迟迥虽曰旧将昏髦日甚消难王谦常人之下者非有匡合之才况山东庸属从化日近周氏之恩未洽在朝将相多为身计竞効节于杨氏以臣断之迥等终覆灭隋公必移周国未若保境息民以观其变岿深以为然众议遂息未几消难奔陈迥及谦相次就戮岿谓庄曰近者若从众人之言社稷已不守矣高祖践阼庄又入朝髙祖深慰勉之及为晋王广纳妃于梁庄由是徃来四五返前后赐物数千叚梁国废授开府仪同三司除给事黄门侍郎庄明习旧章雅逹政事凡所紏正帝莫不称善苏威尝重庄器识奏帝云江南人有学业者多不习世务习世务者又无学业能兼之者不过栁庄髙颎亦与庄甚厚庄与陈茂同官不能防意茂见上及朝臣多属意于庄心每不平帝与茂有旧谮愬颇行尚书省尝奏犯罪人依法合流而上处以大辟庄据法执之帝不从由是忤防俄属尚药进丸药不称防茂因奏庄不亲监帝怒十一年徐璒等反于江南诏庄以行军长史随军讨之璒平即授饶州刺史甚有能名卒于官李孝贞字元操赵郡人也祖宪魏征东将军扬州刺史父希礼东魏信州刺史孝贞好学善属文仕齐释褐司徒府参军事与弟孝基同见吏部郎中陆昂昻戱之曰弟名孝基兄其替矣孝贞对曰仆虽不肖请附子臧昻握手曰士固不妄有名吾贤必当逺至性简静不妄通賔客与从兄仪曹郎掻太子舍人季节博陵崔子武范阳卢询祖为断金之友后以射策甲科拜给事中稍迁兼通直散骑常侍副李防使陈孝贞从姊则昭信皇后从兄祖勲女为废帝济南王妃祖钦女一为后主娥英一为琅邪王俨妃祖勲叔骞女为安德王延宗妃诸房子女多有才貌又因昭信后所以与帝室姻媾重叠兄弟并以文学自逹耻为外戚家于时黄门侍郎髙干和亲要用事求婚于孝贞孝贞拒之由是有隙隂谮之出为太尉府外兵参军后歴中书舍人武平中出为博陵太守不得志寻为司州别驾后复兼散骑常侍聘周使副还除给事黄门侍郎待诏黄门侍郎待诏文林馆假仪同三司以美于辞令勑与中书侍郎李若李德林别掌宣传诏勑周武帝平齐授仪同三司小典祀下大夫宣帝即位转吏部下大夫髙祖为丞相孝贞从韦孝寛讨尉迟迥以功授上仪同开皇初拜冯翊太守为犯庙讳乃称字后数嵗迁防州刺史吏民安之自此不复留意于文笔人问其故慨然叹曰五十之年倐焉而过鬓垂素髪筋力已衰宦意文情一时尽矣悲夫然每暇日輙引賔客弦歌对酒终日为欢征拜内史侍郎与内史李德林参典文翰然孝贞无干剧之用颇称不理上谴怒之勑御史劾其事由是出为金州刺史卒官所着文集二十卷行于世子允玉元操弟孝基亦有才学风词甚美为齐卫尉丞待诏文林馆位仪曹郎中孝基弟孝俊齐太子洗马孝俊弟孝威字季重渉学有器干兄弟之中最为敦笃齐太尉外兵参军修起居注仕隋礼部侍郎大理少卿
　　杜台卿字少山博陵曲阳人也父弼齐胶州刺史自有传台卿少好学博览书记解属文仕齐位中书黄门侍郎修国史性儒素每以雅道自居既居清宪忌害人物赵彦深和士开髙阿那肱等亲信之后兼尚书右丞省中以其耳聋多戏弄之下辞不得理者乃至大骂台卿见其口动谓为自陈令史又故不晓喻训对徃徃乖越听者以为嗤笑齐平归于乡里以礼记春秋讲授子弟开皇初被征入朝尝采月令触类而广之为书名玉烛寳典十二卷至是奏之赐绢二百疋台卿患耳不堪吏职请修国史上许之拜著作郎后致仕终于家有文集十五卷撰齐记二十卷并行于世无子
　　崔赜字祖濬博陵安平人也父廓髙尚不仕列在隐逸传赜七嵗能属文容貌短小有口辩开皇初秦孝王荐之射策髙第诏与诸儒定礼乐授校书郎转恊律郎太常卿苏威雅重之母忧去职性至孝水浆不入口者五日后征为河南豫章二王侍读每更日来徃二王之第及河南王为晋王转晋王记室参军自此去豫章府豫章王重之不已以书与赜徃来仍赉米并衣服钱帛时晋邸文翰多成其手王入东宫除太子斋帅俄兼舍人及元德太子薨以疾归于家后征为起居舍人大业四年从驾汾阳宫次河阳鎭蓝田令王昙于蓝田山得一玉人长三四寸着大领衣冠帻奏之诏问羣臣莫有识者赜答曰谨按汉文帝以前未有冠帻即是文帝以来所制作也臣见魏大司农卢元明撰嵩髙山庙记云有神人以玉为形像长数寸或出或隐出则令世延长伏惟陛下应天顺人定鼎嵩洛岳神自见臣敢称庆因时拜百官毕贺天子大悦赐缣二百疋从驾登太行山诏问赜曰何处有羊肠坂赜对曰臣按汉书地理志云上党壶闗县有羊肠坂帝曰不又答曰臣按皇甫士安撰地书云太原北九十里有羊肠坂帝曰是也因谓牛曰崔祖濬乃所谓问一知二五年受诏与诸儒撰区宇圗志二百五十卷奏之帝以为不善更令虞世基许善心衍为六百卷以父忧去职寻起令就事辽东之役授鹰扬长史置辽东郡县名皆赜之议也奉诏作东征记九年除越王长史于时山东盗贼羣起帝令抚慰髙阳襄国归首者八百余人十二年从驾江都宇文化及之弑帝也引为著作郎称疾不起在路发疾卒于彭城年六十九赜与河南元善河东栁太原王劭吴兴姚察琅邪诸葛颍信都刘绰河间刘相善每因休暇清谈竟日所着词赋碑志十余万言撰洽闻志七卷八代四科志三十卷未及施行江都倾覆咸为煨烬
　　陆爽字开明魏郡临漳人父概之齐霍州刺史爽少聪敏年九嵗就学日诵二千余言齐尚书仆射杨遵彦见而异之曰陆氏世有人焉年十七齐司州牧清河王岳召为主簿累迁中书侍郎及齐灭周武帝闻其名与阳休之袁叔德十余人俱征入闗诸人多将辎重爽独载书数千卷至长安授宣纳上士髙祖受禅迁太子洗马与左庶子宇文恺撰东宫典记七十卷朝廷以其博学有口辩陈人至境常令迎劳开皇十一年卒官赠上仪同宣州刺史子法言敏学有家风释褐承奉郎初爽之为洗马尝奏髙祖云皇太子诸子未有嘉名请依春秋之义更立名字上从之及太子废上追怒爽曰我子孙制名宁不自解陆爽乃尔多事扇惑于勇亦由此人其身虽故子孙并宜屏黜终身不齿法言竟坐除名爽同郡侯白字君素好学有防才性滑稽尤辩俊举秀才为儒林郎通侻不持威仪好为诽谐杂説人多爱狎之所在之处观者如市杨素尝与牛退朝白谓素曰日之夕矣素大笑曰以我为牛羊下来邪髙祖闻其名召与语甚悦之令于秘书修国史每将擢之髙祖輙叹曰侯白不胜官而止后给五品食月余而死时人伤其薄命着旌异十五卷
　　崔仲方字不齐博陵安平人父宣猷周少司徒自有传仲方少好读书有文武才干年十五周文见而异之令与诸子同就学时髙祖亦在其中由是与髙祖少相欵宻后以明经为晋公宇文护参军转记室迁司玉大夫与斛斯征栁敏等同修礼律后以军功授平东将军银青光禄大夫赐爵石城县男时周武隂有灭齐之志仲方献二十防帝大奇之复与少内史赵芬删定格式从武帝攻晋州齐亚将崔景髙请为内应仲方与叚文振等登城应接遂下晋州又令仲方説下翼城等四城授仪同进爵范阳县侯后以行军长史从郯国公王轨禽陈将吴明彻于吕梁仲方防居多宣帝嗣位为少内史防帝崩髙祖为丞相与仲方相见握手极欢仲方亦归心焉其夜上便宜十八事髙祖并嘉纳之又见众望有归隂劝髙祖应天受命从之及受禅上召仲方与髙颎议正朔服色事仲方曰晋为金行后魏为水周为木皇家以火承木德之统又圣躬诞载之初有赤光之瑞车服旗牲并宜用赤又劝上除六官依汉魏之旧并从之进位上开府授司农少卿进爵固安县公令发兵三万于朔方灵武筑长城东至黄河西拒绥州南至勃出岭绵歴七百里明年复令仲方发丁十万于朔方已东縁边险要筑数十城以遏胡冦丁父艰去职未期起为虢州刺史上书论取陈之策曰臣谨按晋太康元年嵗在庚子晋武帝平吴至今开皇六年嵗次丙午合三百七载春秋寳干圗云王者三百年一蠲法今三百之期可谓至矣陈氏草窃起于丙子至今丙午又子午为冲隂阳之忌昔史赵有言曰陈颛顼之族为水故嵗在鹑火以灭之又云周武王克商封胡公满于陈至鲁昭九年陈灾灶曰歳及鹑火而后陈亡楚克之楚祝融后也为火正故复灭陈陈承舜后舜承颛顼太嵗左行歳星右转鹑火之歳陈族再亡戊午之年嬀虞运尽语迹虽殊考事无异皇朝五运相承感火德而国号曰隋隋与楚同分楚是火正午为鹑火未为鹑首申为实沈酉为大梁既当周秦晋赵之分若当此分发兵当得嵗之助以今量古陈灭不疑臣谓午未申酉并以数极盖闻天时不如地利地利不如人和况主圣臣良兵彊国富陈既主昬于上人讟于下险无百二之固众非九国之师独此岛夷而稽天讨伏度朝廷自有宏谟刍荛所见冀申萤爝今惟湏武昌以下蕲和徐方吴海等州更帖精兵宻营渡计益信襄荆基郢等州速造舟楫多张形势为水战之具蜀汉二江是为上流水路冲要是争之所贼虽于流头荆门延洲公安巴陵隐矶夏口盆城置船然终聚汉口峡口以水战大决若贼必以上流有军令精兵赴援者下流诸将即湏择便横渡如拥众自卫上江水军鼓行以前虽恃九江之险非德无以为固徒有三吴百越之兵无恩不能自立上览大悦转基州刺史征入朝仲方因陈经略上善之赐以御袍袴并罗杂防五百叚进位开府及大举伐陈以仲方为行军总管与秦王防及陈平坐事免未几复位后数载授防州总管时诸羌犹未賔附诏仲方击之与贼三十余战紫祖四隣望方渉题于碉小铁围山白男弱水等赭都诸贼悉平赐奴婢一百二十口黄金三十觔迁代州总管后被徴入朝防髙祖崩汉王余党据吕州不下炀帝遣周罗防攻之中流矢卒乃令仲方代总其事防之进位大将军歴户部礼部尚书坐事免寻为国子祭酒转太常卿朝廷以其衰老出拜上郡太守以母忧去职歳余起为信都太守后乞骸骨优诏许之卒于家子焘位定陶令崔彭字子彭博陵安平人也父士谦周荆州刺史自有传彭少孤事母以孝闻性刚毅有武略工骑射善周官尚书并略通大义仕周累迁门正上士髙祖为相周陈王纯鎭齐州帝恐其为变遣彭以两骑征纯入朝彭未至齐州三十里因诈病止传舍遣人召纯纯疑有变多将从骑至彭所彭请间因顾骑士执而鎻之乃大言曰陈王有罪诏征入朝左右不得輙动左右愕然而去至拜上仪同及践阼迁监门郎将兼领右卫长史赐爵安阳县男再迁骠骑将军恒典宿卫性谨宻在省闼二十余年当上在仗危坐终日未尝有惰容上每谓曰卿当上日我寝处自安又尝曰卿弓马固已絶人颇知学不彭曰臣少受周礼尚书休沐之暇不敢废也上曰试为我言之因説君臣戒惧之义上称善观者以为知言后加上开府迁备身将军上尝宴逹头可汗使者于武德殿有鸽鸣于梁上命彭射之中上大悦赐钱一万及使者反可汗复遣使请崔将军一与相见上曰此必善射闻于虏庭遂遣之及至可汗召善射者数十人因掷肉于地以集飞防遣其善射者射之多不中彭连发数矢皆应而落突厥莫不叹服仁寿末进爵安阳县公炀帝即位迁左领军大将军时汉王谅初平令彭鎭遏山东复领慈州事卒赠大将军諡曰肃子寳德嗣
　　辛德源字孝基陇西狄道人也祖穆魏平原太守父子馥尚书左丞德源沉静好学十四解属文及长博览书记美仪容中书侍郎裴让之特相爱好兼有龙阳之宠齐尚书仆射杨遵彦殿中尚书辛术皆一时名士并虚襟礼敬同举荐之后为兼员外散骑常侍聘梁使副德源贫素因使薄有资装遂饷执事为父求赠时论鄙之中书刘逖上表荐德源弱龄好古晚节逾厉枕籍六经渔猎百氏文章绮艳体调清华恭愼表于门闾谦防着于朋执实后进之词人当今之雅器由是除员外散骑侍郎后兼通直散骑常侍聘陈及还待诏文林馆位中书舍人齐灭仕周为宣纳上士因取急诣相州防尉迟迥起逆以为中郎德源辞不获免遂亡去髙祖受禅不得调者乆之隐林虑山郁郁不得志着幽居赋以自寄素与武阳太守卢思道友善时相徃来魏州刺史崔彦武奏德源潜为交结恐有奸计由是谪令从军讨南宁及还秘书监牛以德源才学显著奏与著作郎王劭同修国史德源每于务隙撰集注春秋三传三十卷注杨子法言二十三卷蜀王秀奏以为掾转谘议参军卒官有集二十卷又撰政训内训各二十卷有子素臣正臣德源从祖兄元植齐天保中司空司马学渉有名闻于世德源族叔珍之少有气侠歴位魏北海太守后行平州事卒于州赠骠骑大将军洛州刺史諡曰恭子慤武定末开府铠曹参军
　　杜正元字知礼京兆人晋征西将军预之后也世以文学相承祖景州府交辟不就父裕仕齐位止乐陵令齐亡教授卒于家正元耽志经史开皇十五年举秀才试策髙第曹司以策过左仆射杨素素怒曰周孔更生尚不得为秀才刺史何忽妄举此人可附下考乃以策抵地不视时海内惟正元一人应秀才余当贡者随例铨注讫正元独不得进止曹司以选期将尽重以启素素志在试退正元乃手题使拟司马相如上林赋王襃圣主得贤臣颂班固燕然山铭张载劒阁铭白鹦鹉赋曰我不能为君住宿可至未时令就正元及时并了素读数遍大惊曰诚好秀才命曹司録奏属吏部选期已过注邑令还期年重集素谓曹司曰秀才杜正元至又试以人有竒器赋援笔立成文不加防素大嗟之命吏部优叙曹司以拟长宁王记室参军时素情背曹官及见曰小王不尽其才也晋王广方鎭扬州妙选府僚乃以正元为晋王府参军后豫章王鎭扬州又为豫章王记室卒正元弟正藏字为善亦好学善属文开皇十六年举秀才时苏威监选试拟贾谊过秦论及尚书汤誓匠人箴连理树赋几赋弓铭应时并就文无防窜时射策甲第者合奏曹司难为别奏抑为乙科正藏诉屈威怒改为丙第授纯州行参军迁梁郡下邑县正大业中与刘同以学业该通应诏被举时正藏弟正仪贡充进士正伦为秀才兄弟三人同时应命当世嗟美之著作郎王劭奏追修史司谷大夫薛道衡奏拟从仕并以见任且放还九年从驾征辽为夫余道行军长史还至涿郡卒正藏为文迅速有如宿构曽令数人并执纸笔各题一文正藏口授俱成皆有文理为当时所异又为文轨二十卷论为文体则甚有条贯后生寳而行之多资以觧褐大行于世谓之杜家新书云
　　栁昂字千里河东解人也父敏周大将军鄜州刺史入隋进位上大将军太子太傅自有传昂幼聪頴有器识干局过人周武帝时为内史中大夫开府仪同三司赐爵文成县公当途用事百僚皆出其下昂竭诚献替知无不为谦虚自处未尝骄物时论以此重之武帝崩受遗辅政稍被宣帝踈然不离本职髙祖为丞相深自结纳髙祖以为大宗伯拜日遂得偏风不能视事髙祖受禅疾愈加上开府拜潞州刺史昂见天下无事上表请劝学行礼上览而善之优诏答昂自是天下州县皆置博士习礼焉昂在州甚有惠政卒官子调歴秘书郎侍御史左仆射杨素尝于朝堂见调因独言曰栁条通体弱独摇不湏风调敛版正色曰调信无取公不当以为侍御信有可取不应发此言公当具瞻之地枢机何敢轻发素甚竒之炀帝嗣位累迁尚书左司郎中时王纲不振朝士多赃货惟调清素守常为时所美然干用非其所长
　　张干威字元敬清河东武城人也父晏之齐兖州刺史自有传干威性聪敏渉猎羣书其世父暠之谓人曰吾家千里驹也仕齐位太常丞仕周为宣纳中士开皇中累迁晋王属王甚美其才与河内张衡俱见礼重晋邸称为二张焉及王为太子迁员外散骑侍郎太子内舍人炀帝即位授内史舍人仪同三司又以藩邸之旧加开府寻拜谒者大夫从幸江都以本官摄江都赞务称为干理干威尝在涂见一遗囊恐其主求失因令左右负之而行后数日物主来认悉以付之淮南太守杨綝尝与十余人同来谒见帝问干威曰其首立者为谁干威下殿就视而答曰淮南太守杨綝帝谓干威曰卿为谒者大夫而乃不识参见人何也干威对曰臣非不识杨綝但虑不审所以不敢轻对石建数马足盖愼之至其廉愼皆此类也帝甚嘉之于时帝数廵幸百姓疲弊干威因上封事以諌帝不悦自此见踈未几卒官有子爽仕至兰陵令干威弟干雄亦有才器秦孝王俊为秦州总管选为法曹参军王尝亲按囚徒干雄误不持状口对百余人皆尽事情同辈莫不叹服后歴寿春阳城二县令有政绩
　　李騊駼赵邑髙邑人也父义深魏梁州刺史自有传騊駼少有才辩仕齐位兼通直散骑常侍聘陈陈人称之后为寿阳道行台左丞与王琳同陷陈周末逃归开皇中为永安郡太守绛州长史卒子政藻明敏有才干騊駼没陈政藻时为开府行参军判集书省事便谢病觧职居处若在丧礼人士称之开皇中歴尚书工部员外郎卒于宜州刺史騊駼弟文师齐中书舍人齐郡太守通志卷一百六十三
&lt;史部,别史类,通志&gt;
　　钦定四库全书
　　通志卷一百六十四
　　宋　右　廸　功　郎　郑　樵　渔　仲　撰列传七十七
　　隋
　　卢贲　薛道衡【族父孺】房彦谦　卢思道【从兄昌衡】卢恺王谊　长孙平　源师【从叔雄】薛胄　令狐熙
　　裴肃　张定和　张奫　麦鐡杖【子孟才沈光】权武王仁恭　吐万绪　董纯　鱼俱罗　王辩【斛斯万善】陈棱　赵才　宇文述【云定兴　赵行枢　述子化及　司马徳戡　裴防通】李密　王世充　叚达
　　卢贲字子徴范阳涿人也父光周开府燕郡公附在兄辩传贲略渉书史颇觧钟律周武帝时袭爵燕郡公歴位鲁阳太守太子少宫尹仪同三司累迁司武上士时髙祖为太司马贲知帝非常人深自推结宣帝嗣位加开府及高祖初被顾托羣情未一乃引贲置在左右髙祖将之东第百官皆不知所去髙祖潜令贲部伍仗卫因召公卿而谓曰欲求富贵当皆相随来时往往偶语欲有去就贲严兵而至众莫敢动出崇阳门至东宫门者拒不纳贲谕之不去瞠目叱之门者遂却既而高祖得入贲常典宿卫后承间进说曰周厯已尽天人之望实归明公愿早应天顺人髙祖然之及受禅命贲清宫因典宿卫贲于是奏改周代旗帜更为嘉名其青龙驺虞朱雀元武千秋万嵗之旗皆贲所创也寻拜散骑常侍兼太子左庶子左领军将军及高颎苏威共掌朝政贲甚不平之柱国刘昉时被疎忌贲因讽昉及上柱国元谐李询华州刺史张賔等谋黜颎威五人相与辅政又以晋王上之爱子谋行废立复私谓皇太子曰贲将数谒殿下恐为上谴愿察区区之心谋泄昉等委罪于賔贲公卿奏二人坐当死帝以龙潜之旧不忍加刑并除名为民賔未防卒嵗余贲复爵位检校太常卿贲以古乐宫县七八损益不同歴代通儒议无定凖乃上表曰殷人以上通用五音周武克殷得鹑火天驷之应其音用七汉兴加应钟故十六枚而在一簴郑元注周礼二八十六为簴此则七八之义其来逺矣然世有沿革用舍不同至周武帝复改县七以林钟为宫夫乐者政之本也故移风易俗莫善于乐是以吴札观而辩兴亡然则乐也者所以动天地感鬼神情发于声安危斯应周武以林钟为宫葢将亡之徴也且林钟之管即黄钟下生之义黄钟君也而生于臣明为皇朝九五之应又隂者臣也而居君位更显国家登极之祥斯实防数相符非闗人事臣闻五帝不相沿乐三王不相袭礼此葢随时改制而不失雅正者也帝从之改七县八黄钟为宫又诏贲与仪同杨庆和刋定周齐音律未防歴郢虢懐三州刺史在懐州决沁水东注名曰利人渠又派入温县名曰温润渠以溉舄咸民頼其利后为齐州刺史民饥谷涌贵贲坐闭人粜而私籴除名后从幸洛阳上从容谓贲曰我始为大司马时卿布腹心于我及总百揆频繁左右与卿足为恩旧卿若无过者位与高颎齐又坐与凶人交构由是废黜言念畴昔之恩复处牧伯之位何乃不思报効以至于此吾不忍杀卿是屈法申私耳贲俯伏陈谢诏复本官后数日对诏失防又自叙功绩有怨言上大怒顾谓羣臣曰吾将与贲一州观此不可复用后皇太子为其言曰此辈并有佐命之功虽性行轻险诚不可弃上曰我屈抑之全其命也微刘昉郑译及贲栁裘皇甫绩等则我不至于此然此等皆反覆子也当周宣帝时以无頼得幸及帝大渐顔之仪等请以赵王辅政此辈行诈顾命于我我将为政又欲乱之故昉谋大逆于前译为巫蛊于后如贲之徒皆不满志任之则不逊致之则怨自难信也非我弃之众人见此或有窃议者必谓我薄于功臣斯不然矣苏威进曰汉光武欲全功臣皆以列侯奉朝请至尊仁育复用此道以安之上曰然遂废于家卒
　　薛道衡字元卿河东汾隂人也父孝通魏恒山太守附在髙祖辩传道衡六嵗而孤专精好学年十三讲左氏传见子产相郑之功作国侨赞词致清正见者奇之其后才名益着齐司州牧彭城王浟引为兵曺从事尚书左仆射杨愔一代伟人见而嗟赏授奉朝请吏部尚书辛术与语叹曰郑公业不亡矣河东裴谳目之曰自鼎迁河朔吾谓闗西孔子罕值其人今复遇薛君矣武成作相召为记室及即位累迁太尉府主簿兼散骑常侍接对周陈二使武平初诏与诸儒修定五礼除尚书左外兵郎陈使傅縡聘齐以道衡兼主客郎接对之縡赠诗五十韵道衡和之南北称美魏收曰傅縡所谓以蚓投鱼耳待诏文林馆与范阳卢思道李德林齐名友善复以本官直中书省寻拜中书侍郎仍参太子侍读后主之世渐见亲用于时颇有附会之讥后与侍中斛律孝卿参预政事道衡具陈备周之策孝卿不能用及齐亡周武帝引为御史二命士后归乡里自州主簿入为司禄上士髙祖作相从元帅梁睿击王谦摄陵州刺史大定中授仪同守卭州刺史高祖受禅坐事除名河间王北征突厥召典军书还除内史舍人其年兼散骑常侍聘陈使主道衡因奏曰陛下比隆三代平一九州岂容区区之陈久在天网之外臣今奉使请责以称藩帝曰朕且含养置之度外勿以言辞相折江东雅好篇什陈主尤爱雕虫道衡每有所作南人无不吟诵焉八年伐陈授淮南道行台尚书吏部郎兼掌文翰王师将临江表高颎夜坐幕下谓之曰今叚之举克定江东已否君试言之道衡曰凡论大事成败先须以至理断之禹贡所载九州本是王者封域后汉之季羣雄竞起孙权兄弟遂有吴楚之地晋武受命寻即吞并永嘉南迁重此分割自尔以来战争不息郭璞有云江东偏王三百年还与中国合今数将满矣以运数而言其必克一也有徳者昌无徳者亡自古兴灭皆由此道主上躬履恭俭忧劳庶政叔寳峻宇雕墙酣酒荒色上下离心其必克二也为国之体在于任寄彼之公卿备员而已拔小人施文庆委以政事尚书令江总惟事诗酒本非经略之才萧摩诃任蛮奴是其大将一夫之用耳其必克三也我有道而大彼无徳而小量其甲士不过十万西自巫峡东至沧海分之则势悬而力弱聚之则守此而失彼其必克四也席卷之势其在不疑颎忻然曰君言成败理甚分眀吾今豁然矣本以才学相期不意筹略乃尔还除吏部侍郎后坐抽擢人物有言其党苏威任人有意故者除名配防岭表晋王广时在扬州隂令人讽道衡从扬州路将奏留之道衡不乐为王府用后从汉王谅之计遂道出江陵寻有诏徴还直内史省晋王由是衔之然爱其才犹颇见礼后数嵗授内史侍郎加上仪同三司道衡每构文必隠坐空斋蹋壁而卧闻户外有人便怒其沈思如此高祖毎曰道衡所作文书必称我意然诫之以迂诞后髙祖善其称职谓杨素牛曰道衡老矣驱使勤劳宜使其朱门列防于是进位上开府赐物百叚道衡辞以无功上曰尔久劳阶陛国家大事皆尔宣行岂非尔功也道衡久当枢要才名益显太子诸王争相与交好髙颎杨素雅相推重声名借甚无竞一时仁夀中杨素专掌朝政道衡既与素善上不欲道衡久知机宻因出检校襄州总管道衡久防驱防一旦违离言之哽咽髙祖更怆然改容曰尔光隂晚暮侍奉诚劳朕欲令尔将摄兼抚萌俗今尔之去朕如断一臂于是赐物三百叚九环金带并时服一袭马十匹慰勉遣之在任清简吏民懐之炀帝嗣位转潘州刺史嵗余上表求致仕帝谓内史侍郎虞世基曰道衡将至当以秘书监待之道衡既至上高祖文皇帝颂帝览之不悦顾谓苏威曰道衡致美先朝此鱼藻之义也于是拜司大夫将置之罪而道衡不悟司刺史房彦谦素与相善知必及祸劝之杜絶賔客卑辞下气而道衡不能用防议新令久不能决道衡谓朝士曰向使高颎不死令当久行即有人奏之帝怒曰汝忆髙颎邪付执法者推之道衡自以非大过促宪司早具断暨于奏日冀帝赦之勑家人具馔以备賔客来者帝令自尽道衡殊不意未能引决宪司重奏缢而杀之妻子并徙且末时年七十天下寃之有文集七十卷行于世子五人收最知名出继族父孺孺清贞孤介不交流俗渉猎经史有才思虽不大为文有所赋咏辞致清逺开皇中为侍御史扬州总管司空参军毎以方直自处府僚多不便之卒于襄城郡掾所涖官皆有能名道衡偏相友爱收初生即与孺为后养于孺宅至于成长殆不识本生太常丞胡仲操曾在朝堂就孺借刀子割爪甲孺以仲操非雅士竟不与之其不肯妄交清介独行皆此类也道衡兄温字尼卿沈敏有器局博览坟典尤善书仕周为上黄郡守周平齐徙燕郡太守以简惠称宣政元年赐爵齐安县子卒于郡子迈嗣迈字仁性寡言长于辞辩开皇初袭爵齐安子改封钟山歴位太子舍人大业中为刑部选部二侍郎道衡从父弟道实位礼部侍郎离石郡太守知名于世从子徳音有儁才起家游骑尉佐魏澹修魏史史成迁著作佐郎及越王侗称制东都王世充之僭号军书羽檄皆出其手世充平以罪诛其文笔皆行于世
　　房彦谦字孝冲清河东武城人也髙祖法夀魏赠青州刺史自有传父熊字子威性至孝聪眀有节槩州辟主簿仕齐行清河广川二郡事彦谦长兄彦询最知名以魏勲门嫡孙赐爵永始县子特为伯父乐陵太守豹所重病卒豹取急送柩还乡悲痛伤惜以为丧当家之寳初彦询少时为监馆尝接陈使江总及陈灭总入闗见彦谦曰公是监馆弟耶因惨然曰昔因将命得申言款彦询所赠总诗今见在总集彦谦早孤不识父为母兄所鞠养彦询雅有清鉴以彦谦天性頴悟每奇之亲教读书年七嵗诵数万言为宗党所异十五出后叔父子贞事所继有逾本生子贞哀之抚养甚厚后丁继母忧勺饮不入口者五日事伯父豹竭尽心力每四时珍果弗敢先尝遇朞功之戚必蔬食终礼宗从取则焉其后受学于博士尹琳手不释卷遂通渉五经觧属文雅有词辩风槩髙人年十八属齐广宁王孝珩为齐州刺史辟为主簿时禁网疎濶州郡之职尤多纵弛及彦谦在职清简守法州境肃然莫不敬惮及周师入邺齐主东奔以彦谦为齐州中从事彦谦痛本朝倾覆将紏率忠义潜谋匡辅事不果而止齐亡归于家周武帝遣柱国辛遵为齐州刺史为贼帅辅带劒所执彦谦以书喻之带劔慙惧送遵还州诸贼并各归首及髙祖受禅之后遂优游乡曲誓无仕心开皇七年刺史韦艺固荐之不得已而应命吏部尚书卢恺一见重之擢授承奉郎俄迁监察御史后属陈平奉诏安抚泉括等十州以衔命称防赐物百段米百石衣一袭奴婢百口迁秦州总管录事参军因朝集时左仆射髙颎定考课彦谦谓颎曰书称三载考绩黜陟幽眀唐虞以降代有其法黜陟合理襃贬无亏便是进必得贤退皆不肖如或舛谬法乃虚设比见诸州考校执见不同进退多少参差不类况复爱憎肆意致乖平坦清介孤直未必髙第卑謟巧宦翻居上等真伪混淆是非瞀乱宰贵既不精练斟酌取舍曾经驱使者多以防识获成未歴台省者皆为不知被退又四方悬远难可详悉惟凖量人数半破半成徒计官员之少多莫顾善恶之众寡欲求允当其道无由明公鍳逹幽微平心遇物今所考校必无阿枉脱有前件数事未审何以裁之惟愿逺布耳目精加采访襃秋毫之善贬纎芥之恶非直有光至道亦足摽奨贤能词气偘然观者属目颎为之动容深见嗟赏因歴问河西陇右官人景行彦谦对之如响颎谓诸州总管刺史曰与公言不如独共秦州考使语后数日颎言于帝帝弗能用以秩满迁长葛令甚有惠化百姓号为慈父仁夀中上令持节使者廵行州县察长吏能否以彦谦为天下第一超授鄀州司马吏民号哭相谓曰房眀府今去吾属何用生为其后百姓思之立碑颂徳鄀州久无刺史州务皆归彦谦名有异政内史侍郎薛道衡一代文宗位望清显所与交结皆海内名贤深重彦谦为人甚加友敬及为襄州总管辞翰徃来交错道路炀帝即位道衡转牧潘州路经彦谦所留连数日屑涕而别黄门侍郎张衡亦与彦谦相善于时帝营东都穷极侈丽天下失望又汉王构逆罹罪者多彦谦见衡当涂而不能匡救以书谕之颇陈时政得失衡得书叹息而不敢奏闻彦谦知王纲不振遂去官隠居不仕将结构于防山之下以求其志防置司官盛选天下知名之士朝廷以彦谦公方宿着时望所归徴授司刺史彦谦亦慨然有澄清天下之志凡所荐举皆人伦表式其有弹射当之者曾无怨言司别驾刘灹陵上侮下讦以为直刺史惮之皆为之拜惟彦谦执法不挠抗礼长揖有识嘉之灹亦不恨大业九年从驾度辽监扶余道军事其后隋政渐乱朝廷靡然莫不变节彦谦直道守常介然孤立颇为执政者所嫉出为泾阳令终于家年六十九彦谦居家毎子侄定省常为讲説督勉之亹亹不倦家有旧业资产素殷又前后居官所得俸禄皆以周防亲友家无余财车服器用务存素俭自少及长一言一行未尝渉私虽致屡空怡然自得尝从容独笑顾谓其子元龄曰人皆因禄富我独以官贫所遗子孙在于清白耳所有文笔恢廓闲雅有古人之深致又善草人有得其尺牍者皆寳玩之太原王劭北海髙构蓨县李纲中山郎茂河东栁彧薛孺皆一时知名雅澹之士彦谦并与为友虽冠盖成列而门无杂賔体资文雅深达政务有识者咸以远大许之初开皇中平陈之后天下一统论者咸云将至太平彦谦私谓所亲赵郡李少通曰主上性多忌刻不纳谏诤太子卑弱诸王擅威在朝者惟行苛酷之政不逺大之体天下虽安方忧危乱少通初谓不然及仁夀大业之际其言皆验唐贞观初以子元龄着勲庸赠徐州都督临淄县公諡曰定
　　卢思道字子行范阳涿人也高祖元魏散骑常侍自有传父道亮隠居不仕思道聪爽俊辩通侻不覊年十六遇中山刘松为人作碑铭以示思道思道读之多不觧于是感激闭戸读书师事河间邢子才后思道复为文以示刘松松又不能甚觧思道乃喟然叹曰学之有益岂徒然哉因就魏收借异书数年之间才学兼着不持操行好轻侮人物齐天保中魏史未出思道多所非毁由是大被笞辱前后屡犯典宪因而落魄不调其后左仆射杨愔荐之于朝觧褐司空行参军长兼员外散骑侍郎直中书省文宣帝崩当时文士各作挽歌十首择其善者而用之魏收阳休之祖孝徴等不过得一二首惟思道独得八首故时人称之为八米卢郎后以漏泄省中语出为丞相西閤祭酒歴太子舍人司徒录事参军每居官多被谴辱后以擅用库钱免归家尝于蓟北怅然感慨为五言诗见意世以为工后为给事黄门侍郎待诏文林馆周武帝平齐授仪同三司追赴长安与同辈阳休之等数人作聴蝉鸣篇思道所为词意清切为时人所重新野庾信徧覧诸同作者而深叹美之未防母疾还乡遇同郡祖英伯及从兄昌期与宋护等作乱思道预焉柱国宇文神举讨平之获思道罪当极刑神举闻其名引出令作露布思道援笔立成文无加防神举嘉而宥之后除掌教上士高祖为丞相迁武阳太守位下不得志为孤鸿赋以寄其情开皇初以母老表请觧位优诏许之思道自恃才地多所陵轹由是宦涂沦滞既而又着劳生论指切当时嵗余奉诏郊劳陈使顷之遭母忧未防起为散骑侍郎兼内史侍郎事于时议置六卿将除大理思道上表曰省有驾部寺留太仆省有刑部寺除大理斯则重畜产而贱刑名诚为未可又陈殿廷非杖罚之所朝臣犯笞罪请以赎论上悉嘉纳之是嵗卒于京师上甚惜之遣使吊祭焉有文集二十卷行于世子赤松大业中位河东县长思道从兄昌衡字子均小字龙子父道防魏幽州刺史昌衡沈靖有才识风神澹雅容止可法博渉经史工草行书思道小字释奴宗中称英妙昌衡与之俱被推重故幽州为之语曰卢家千里释奴龙子仕魏兼太尉外兵参军齐受禅歴平恩令为仆射祖孝徴所荐迁尚书金部郎孝徴每曰吾用卢子均为尚书郎自谓无媿幽明矣始天保中尚书王昕以雅谈获罪诸弟相尚守而不坠自兹以后此道浸防昌衡与顿邱李若彭城刘珉河南陆彦师陇西辛徳源王循并为后进风流之士后兼散骑侍郎迎劳周使周武平齐授司玉中士与大宗伯斛斯徴修礼令开皇初拜尚书祠部侍郎髙祖尝大集羣下令自陈功绩人皆竞进昌衡独无所言左仆射高颎目而异之陈使贺彻周濆相继来聘朝廷每令昌衡接对之未防出为徐州总管长史甚有能名吏部尚书苏威考之曰徳为人表行为世则论者以为美谈尝行至浚仪所乗马为人牛所触致死牛主陈谢求还价直昌衡曰六畜相触自闗常理此岂人情也君何谢焉拒而不受性寛厚不校皆此类也转夀州总管长史刺史宇文述甚敬之委以州务嵗余迁金州刺史仁夀中奉诏持节为河南道廵省大使及还以奉使称防授仪同三司赐物二百段昌衡自以年在悬车上表乞骸骨优诏不许大业初徴为太子左庶子行诣洛阳道卒子寳素寳允卢恺字长仁范阳涿人也父柔周开府仪同三司自有传恺性孝友神情爽悟略渉书记有当世干能颇觧属文周齐王宪引为记室从宪伐齐説齐栢社镇下之迁小吏部大夫时染工王神欢者以赂自进冢宰宇文护引为计部下大夫恺谏曰古者登髙能赋可为大夫求贤审官理须详慎今神欢出自染工更无殊异徒以家富自通遂与缙绅并列实恐鹈翼之刺闻之外境护竟寝其事转内史下大夫武帝在云阳宫勑诸屯简老牛欲以享士恺进谏曰昔田子方赎老马君子以为美谈向奉眀勑欲以老牛享士有亏仁政帝美其言乃止转礼部大夫为聘陈使副先是行人多从其国礼及恺为使一依本朝陈人莫能屈建徳四年李穆攻拔轵闗栢崖二镇命恺作露布帝读大悦曰卢恺文章大进荀景倩故是令君之子大象元年拜东都吏部大夫开皇初加上仪同三司除尚书吏部侍郎进爵为侯仍摄尚书左丞每有敷奏侃然正色虽逢喜怒不改其常加散骑常侍八年上亲考百寮以恺为上恺固让不敢受髙祖曰吏部勤干旧所闻悉今者上考佥议攸同当仁不让何愧之有皆在朕心无劳饰让嵗余拜礼部尚书摄吏部尚书会国子博士何妥与右仆射苏威不平奏威阴事恺坐与相连宪司奏恺曰房恭懿者尉迟迥之党不当仕进威恺二人曲相荐达累转海州刺史又吏部预选者甚多恺不即授官皆注色而遣威之从父弟彻肃二人并以乡正徴诣吏部文状后至而先任用肃左足挛蹇才用无算恺以威故授朝请郎恺之朋党事甚眀白上大怒曰恺敢将天子官以为私惠恺免冠顿首曰皇太子将以通事舍人苏防为舍人防即苏威之子臣以防未当迁固启乃止臣若与威有私岂当如此上曰苏威之子朝廷共知卿乃固执以徼身幸至所不知者便行朋附奸臣之行也于是除名为百姓卒于家自周氏以降选无清浊及恺摄吏部与薛道衡陆彦师等甄别士流故渉党锢之谮遂及于此子义恭
　　王谊字宜君其先乐浪人也父显周凤州刺史洛邑县公谊少慷慨有大志便弓马博览羣言周闵帝时为左中侍上士时大冢宰宇文护执政帝拱黙无所闗预有朝士于帝侧防不为恭谊悖然而进将击之其人惶惧请罪乃止自是朝臣无敢不肃迁御正大夫丁父艰毁瘁过礼庐于墓侧负土成坟武帝即位累迁内史大夫封杨国公从武帝伐齐至并州帝既入城反为齐人所败左右多死谊率麾下骁防赴之頼以全济时帝以六军挫衂欲班师谊固谏帝从之齐平自相州刺史征为大内史汾州稽胡乱谊击之帝弟越王盛谯王俭虽为总管并受谊节度贼平封一子开国公后帝临崩谓皇太子曰王谊社稷臣宜处以机密不须逺任也及太子即位是为宣帝惮谊刚正出为襄州总管及髙祖为丞相转郧州总管司马消难举兵反以谊为行军元帅率四总管讨之未至而消难奔陈于时北至商洛南拒江淮东西二千余里巴蛮多叛共推渠帅兰洛州为主洛州自号河南王以附消难北连尉迟迥谊分兵讨之旬月皆平髙祖以谊前代旧臣甚加礼遇遣使劳问冠盖不絶以第五女妻其子奉孝寻拜大司徒谊自以与帝有旧亦归心焉及隋受禅眷遇弥厚帝亲幸其第与之极欢太常苏威议以户口滋多民田不赡欲减功臣之地以给民谊奏曰百官者歴世勲贤方防爵土一旦削之未见其可臣所虑正恐朝臣功徳不建何患人田有不足帝以为然竟寝威议帝将幸岐州谊奏曰陛下初临万国人情未洽何用此行上戱之曰吾昔与公位望齐等一朝屈节为臣或当耻愧是行也震扬威武欲以服公心耳谊笑而退寻奉使突厥上嘉其称防进封郢国公未防其子奉孝卒逾年谊表言公主少请除服御史大夫杨素劾谊曰臣闻丧服有五亲疎异节丧制有四降杀殊文王者之所常行故曰不易之道也而仪同王奉孝既尚兰陵公主以去年五月身丧始经一周而谊便请除释窃以公主虽曰王姬终成下嫁之礼主于奉孝犹在移天之义况复三年之丧自上达下及朞释服在礼未详然则夫妇之则人伦攸始丧纪之制人道至大茍不重之取笑君子故钻燧改火责以居防之速朝祥暮歌讥其忘哀之早然谊虽不自彊爵位已重欲为无礼其可得乎乃薄俗伤教为父则不慈轻礼易丧致妇于无义若纵而不正恐伤风俗请付法推科有诏不问然防礼由是稍薄谊颇怨望或告谊谋反帝令按其事主者奏谊有不逊之名实无反状帝赐之酒而释之于时上柱国元谐亦失意谊数与相往来言论丑恶胡僧告之公卿奏谊大逆不道罪当死上见谊怆然曰朕与公旧为同学甚相怜愍将柰国法何于是诏赐死于家时年四十六
　　长孙平字处均其先代人也父俭周柱国夏州总管封鄫国公自有传平美容仪有器干颇览书记为周卫王侍读时武帝逼于宇文护与卫王谋诛之王常使平通意于帝护诛拜开府仪同三司宣帝置东宫官属以平为小司宼与宗伯赵芬分掌六府髙祖龙潜时与平情好款洽及为丞相恩礼弥厚时尉迟迥王谦司马消难三方称兵髙祖深以淮南为忧而贺若弼镇夀阳帝恐其懐贰遣平驰驿往代之为扬州总管赐爵襄阳公弼果不从平麾壮士执弼送于京师开皇三年拜度支尚书平见天下州县多罹水旱百姓不给奏令民间每秋家出粟麦一石已下贫富为差等储之闾里以备凶年名曰义仓因上书言之上深嘉纳自是州里丰衍民多頼焉后转工部尚书名为称职时有人告都督邴绍非毁朝廷为愦愦者上怒将斩之平进谏曰川泽纳污所以成其深山岳藏疾所以就其大鄙谚曰不痴不聋未堪作大家翁此言虽小可以喻大邴绍之言不应闻奏陛下又复诛之臣恐百代之后有亏圣徳上于是赦绍因羣臣诽谤之罪勿复以闻后突厥达头可汗与都蓝可汗相攻各遣使请援上遣平持节宣谕令其和觧平至为陈利害遂各觧兵可汗赠平马二百匹还进所得马上尽以赐之未防遇谴以尚书检校汴州事寻除汴州刺史后歴许贝二州俱有善政邺都俗薄前后刺史多不称职朝廷以平为相州刺史甚有能名在州数年坐正月十五日百姓大戏画衣裳鍪甲象上怒免之俄而上念平镇淮南时事进位大将军拜太常卿吏部尚书卒官諡曰康子师孝性轻狡好利数犯法上以其不克负荷遣使吊平以师孝为勃海郡主簿属大业之季恣行贪浊一郡苦之后为王世充所害
　　源师字践言其先西平乐都人西河王秃发傉檀之后也祖子恭魏中书监魏尹父彪仕齐位秘书监入周为司成下大夫开皇中拜莒州刺史前史俱有传师少知名明辩有识悟尤以吏事自许仕齐为尚书左外兵郎中又摄祠部后属孟夏以龙见请雩时高阿那肱为录尚书事谓为真龙出见大喜问龙所在云作何顔色师整容答曰此是龙星初见依礼当雩祭郊坛非谓真龙别有所降也阿那肱忿然作色曰汉儿多事彊知星宿祭遂不行师出而窃叹曰国家大事在祀与戎礼既废也其能乆乎齐亡无日矣七年周武平齐授司赋上士髙祖受禅除尚书考功侍郎朝章国宪多所参定累迁尚书左丞以明干著称时蜀王秀颇违法度乃以师为益州总管司马俄而秀被徴秀恐京师有变将谢病师数劝之不可违命秀乃作色曰此我家事何预卿也师垂涕苦谏秀乃从徴秀发后州官属多相连坐师以此获免后加仪同三司炀帝即位拜大理少卿帝在显仁宫宫外卫士不得輙离所守有一主帅私令卫士出外帝付大理绳之师据律奏徒帝令斩之师奏曰此人罪诚难恕若陛下初便杀之自可不闗文墨既付有司义归常典脱宿卫近侍者更有此犯将何以加之帝乃止转刑部侍郎居职彊眀有口辩而无防平之称卒于刑部侍郎师从叔雄字世略父纂魏太府少卿遇害河隂赠定州刺史雄少宽厚美姿容初仕魏歴位秘书郎在周以伐齐功封朔方公歴冀平二州刺史检校徐州总管及尉迟迥作乱时雄家累在相州迥潜以书诱之雄卒不顾高祖遗书慰勉之迥遣其将毕义绪据兰陵席毗陷昌虑下邑雄遣众悉平之陈人见中原多故遣其将陈纪萧摩诃任蛮奴周罗防樊毅等侵江北自江陵东距夀阳人多应之攻陷城镇雄与吴州总管于顗等击走之悉复故地进位上大将军拜徐州总管迁朔州总管平陈之役从秦王俊出信州道陈平以功进位上柱国赐子崇爵端氏县伯褒为安化县伯复镇朔方嵗余上表乞骸骨徴还京师卒于家子嵩嗣大业中为尚书虞部郎讨北海贼力战死之赠正议大夫
　　薛胄字绍元河东汾隂人也父端周基州刺史自有传胄少聪眀每览异书便晓其义常叹训注不会圣人深防輙以意辩之诸儒莫不称善性慷慨志立功名周明帝时袭爵文城郡公累迁仪同寻拜司金大夫后加开府高祖受禅三迁为兖州刺史到官系囚数百胄剖断旬日便了囹圄空虚有陈州人向道力伪作高平郡守将之官胄遇诸涂察其有异将留诘之司马王君馥固谏乃听诣郡既而悔之即遣主簿追道力有部人徐俱罗尝在海陵郡先是已为道力伪代之比至秩满公私不悟俱罗遂谓君馥曰向道力经赐代为郡使君岂容疑之君馥以俱罗所陈又固请胄胄呵君馥乃止遂收之道力惧而引伪其发奸擿伏皆此类也时人谓为神眀先是兖州城东沂泗二水合而南流泛滥大泽中冑遂积石堰之决令西注陂泽尽为良田又通转运利尽淮海百姓頼之号为薛公丰兖渠胄以天下太平遂遣博士登泰山观古迹撰封禅圗及仪上之帝谦让不许转郢州刺史有恵政徴拜卫尉卿转大理卿持法寛平名为称职迁刑部尚书时左仆射高颎稍被疎忌及王世积诛颎事与相连上因此欲成颎罪胄明雪之正议其狱由是忤防械系之久而得免检校相州事甚有能名汉王谅作乱并州遣其将綦良东略地攻逼慈州刺史上官政请援于胄胄畏谅兵锋不敢拒良又引兵攻胄胄欲以计却之遣亲人鲁世范説良曰天下事未可知胄为人臣去就湏得其所何遽相攻也良乃释去进围黎阳及良为史祥所攻弃军归胄朝廷以胄懐贰心鎻诣大理相州吏民素懐其恩诣阙理胄者百余人胄竟免除名配防岭南道卒子筠献知名
　　令狐熙字长熙敦煌人也父整周大将军自有传熙性严重有雅量虽在私室终日俨然不妄通賔客凡所交结皆一时名士博览羣书尤明三礼善骑射颇知音律起家以通经为周吏部上士转夏官府都上士俱有能名以母忧去职殆不胜丧其父戒之曰大孝在于安亲义不絶嗣吾今见存汝又只立何得过尔毁顿贻吾忧也熙自是稍加饘粥服阕除小驾部复丁父忧非杖不起人有闻其哭声莫不为之下泣河隂之役诏令墨衰从事授职方下大夫袭彭城县公及武帝平齐以留守功进位仪同歴司勲吏部二曺中大夫甚有当时誉髙祖受禅之际熙以本官行纳言事寻除司徒左长史加上仪同进爵河南郡公时吐谷浑宼边以行军长史从元帅元谐讨之以功进上开府后拜沧州刺史在职数年风教大洽称为良二千石开皇四年髙祖幸洛阳熙来朝吏民恐其迁悲泣于道及还百姓出境迎谒欢呌盈路在州获白马白麞嘉麦甘露降于庭前栁树八年徙为河北道行台度支尚书吏民追思相与立碑颂徳及行台废累迁鸿胪卿后以本官兼吏部尚书往判五曺尚书事号为明干上甚任之及髙祖祠泰山还次汴州恶其殷盛多有奸侠以熙为汴州刺史熙下车禁游食抑工商人有向术开门者杜之船客停于郭外星居者勒为聚落侨人逐令归本其有滞狱并决遣之令行禁止上闻而嘉之顾侍臣曰邺都天下难临处相州刺史豆卢通令习熙法其年来朝考绩为天下之最赐帛三百疋颁告天下以岭南夷数起乱徴拜桂州总管十七州诸军事许以便宜从事刺史已下官得承制补授给帐内五百人帛五百疋发传送其家累改封武康郡公熙至部大恩信其溪洞渠帅更相谓曰前总管皆以兵威相胁今者乃以手教相谕我辈其可违乎于是相率归附先是州县生梗长吏多不得之官寄政于总管府熙悉遣之为建城邑开设学校人夷感化焉时有寗猛力者与陈后主同日生自言貌有贵相在陈世已据南海平陈后髙祖因而抚之即拜安州刺史然骄倨恃险未尝参谒熙手书谕之申以交友之分其母有疾熙复遗以药猛力感之诣府请谒不敢为非熙以州县皆有同名于是奏改安州为钦州黄州为峯州利州为智州徳州为驩州东宁州为融州上皆从之在职数年上表以年老疾患请觧所任优诏不许赐以医药熙奉诏令交州渠帅李佛子入朝佛子欲为乱请至仲冬上道熙意在覊縻遂从之有人诣阙讼熙受佛子赂而舍之上闻佛子反问至上大怒以为信然遣使鎻熙诣阙熙性素刚鬰鬰不得志行至永州忧愤病卒上怒不觧没其家财及行军总管刘方禽佛子送京师言熙实无赃上悟乃召其四子聴仕少子徳棻知名
　　裴肃字神封河东觧人也父侠周赠太子少师蒲州刺史自有传肃贞亮有才艺少与安定梁毗同志友善周天和中举秀才累迁御正下大夫以行军长史从韦孝寛征淮南属高祖为丞相肃闻而叹曰武帝以雄才定六合坟土未干而一朝迁革岂天道欤髙祖闻之甚不悦由是废于家开皇五年授膳部侍郎歴朔州总管长史贝州长史俱有能名仁夀中肃见皇太子勇蜀王秀左仆射高颎俱废黜遣使上书言高颎天挺良才元勲佐命愿录其大功忘其小过二庶人得罪已乆宁无革心愿各封小国观其所为若能迁善渐更増益如防不悛贬削非晚书奏上谓杨素曰肃忧我家事如此亦至诚也于是徴肃入朝皇太子闻之谓左庶子张衡曰肃欲使勇自新欲何为也衡曰观肃意欲令勇如吴大伯汉东海王耳太子甚不悦肃至京见上于含章殿上谓曰朕贵为天子富有四海后宫宠幸不过数人自勇以下并皆同母非谓爱憎轻事废立因言勇不可复收之意既已罢遣未防上崩炀帝嗣位不得调者久之肃亦杜门不出后执政者以岭南遐逺希防授肃永平郡丞肃在官甚得夷人心嵗余卒夷獠思之为立庙于鄣江之浦有子尚贤
　　张定和字处谧京兆万年人也家少贫贱有志节初为侍官开皇九年平陈定和当从征无以自给其妻有嫁时衣服定和求鬻之妻不与定和遂行以功拜仪同赐帛千疋遂弃其妻后数以军功加上开府骠骑将军从上柱国李充击突厥先登陷阵虏刺之中颈定和以草塞创而战神气自若虏遂败上闻而壮之遣使赍药驰诣定和所劳问之进位柱国封武安县侯赏物二千叚良马二匹金百两炀帝嗣位歴宜州刺史河内太守颇有恵政迁左屯卫大将军从帝征吐谷浑至覆袁川时吐谷浑主与数骑遁其名王诈为吐谷浑主保车我眞山帝命定和击之既与贼遇轻其众少呼之令降贼不肯下定和不被甲挺身登山中流矢而毙其亚将栁武达击贼悉斩之帝为之流涕赠光禄大夫时旧爵例除于是复封武安侯諡曰壮武子世立嗣寻拜光禄大夫张奫字文懿清河东武城人也七代祖沈石虎末自广陵六合渡江因家焉仕至桂阳太守孙朏晋佐著作郎坐外祖杨佺期除名徙于南谯因寓居之奫好读兵书长于骑射尤便刀楯父防自清河太守免归周时乡人郭子冀密引陈宼防欲率子弟击之犹豫未定奫赞成其谋竟破贼由是以勇决知名起家州主簿及髙祖作相授丞相府大都督领乡兵贺若弼之镇江都也特奫从因为间谍平陈之役颇有力焉进位开府仪同三司封文安县子嵗余奫率水军破逆贼笮子游于京口薛子建于和州徴入拜大将军高祖命升御坐宴之谓曰卿可为朕儿朕为卿父今日聚集示无外也后赐绿沈甲虎文具装绮罗千疋寻从杨素征江表别破高智慧于防稽吴世华于临海进位上大将军歴抚济二州刺史俱有能名开皇十八年为行军总管从汉王谅征辽东谅军多物故奫众独全帝善之仁夀中卒于潭州总管諡曰荘子孝亷
　　麦鐡杖始兴人也贫贱少骁勇有膂力日行五百里走及奔马性疎诞使酒重信义每以渔猎为事不营产业陈太建中结聚为羣盗广州刺史欧阳頠俘之以献没为官户配执御繖每罢朝后行百余里夜至南徐州逾城而入从城中刼盗旦还及牙时仍又执繖如此者十余度物主识之州以状奏朝士见鐡杖每旦常在弗之信也后数告变尚书蔡徴曰此可騐矣于仗下时购以百金求人送诏书与南徐州刺史鐡杖出应募赍而往明旦反奏事帝曰信然为盗明矣惜其勇防诫而释之陈亡徙居清流县遇江东反杨素遣鐡杖头戴草束夜浮渡江觇贼中消息具知还报后复更往为贼所禽逆帅李棱送髙智慧行至庱亭卫者憇食哀其馁觧手以给其飱鐡杖取贼刀乱斩卫者杀之皆尽悉割兵鼻懐之以归素大竒之后叙战勲不及鐡杖遇素驰驿归于京鐡杖歩追之每夜则同宿素见而悟特奏授仪同三司以不识书放还乡里成阳公李彻称其骁武开皇十六年徴至京师除车骑将军仍从杨素北征突厥加上开府炀帝即位汉王谅反从杨素击之每战先登进位柱国除莱州刺史无涖政名转汝南太守稍习法令羣盗屏迹后因朝集考功郎窦威嘲之曰麦是何姓鐡杖应声曰麦豆不殊那忽相怪威赧然无以应时人以为敏防寻除左屯衞大将军帝待之愈宻鐡杖自以荷恩深重每懐竭命之志及辽东之役请为先锋顾谓医者吴景贤曰丈夫性命自有所在岂能艾炷灸頞蔕歕鼻疗黄不差而卧死儿女手乎将渡辽呼其三子曰阿奴当备浅色黄衫吾荷国恩今是死日我既被杀汝当富贵惟诚与孝尔其勉之及济桥未成去东岸尚数丈贼大至鐡杖跳上岸战死虎贲郎将钱士雄孟金义亦死之左右更无及者帝为流涕购得其尸赠光禄大夫宿国公諡曰武烈子孟才嗣授光禄大夫孟才二弟仲才季才俱拜正议大夫赗赠钜万赐輼辌车给前后部羽葆鼓吹命平壤道败将宇文述等百余人皆为执绋王公已下皆送至郊外士雄赠左光禄大夫右屯卫将军武彊侯諡曰刚子杰嗣金义赠右光禄大夫子善谊袭官孟才字智棱果烈有父风帝以其死节将子恩锡殊厚拜虎贲郎及江都之难慨然有复讐志与虎贲郎将钱杰素交友二人相谓曰吾等世荷国恩门着诚节今贼臣弑逆社稷沦亡无节可纪何面目视息世间哉乃流涕扼腕相与谋于显福宫邀击宇文化及事临发陈藩之子谦知而告之与其党沈光俱为化及所害忠义之士哀焉光字总持吴兴人也父居道仕陈为吏部侍郎陈灭徙家于长安皇太子勇引署学士后为汉王谅府掾谅败除名光少骁防善戏马为天下之最略综书记防有词藻常慕立功名不拘小节家甚贫窭父兄并售书为事光独跅弛交通轻侠为京师恶少年之所朋附人多赡遗得以养亲每致甘食美服未尝困匮初建禅定寺其中幡竿高十余丈适値绳絶非人力所及诸僧患之光谓诸僧曰当相为上绳诸僧惊喜光因取索口衔绳拍竿而上至龙头系绳毕手足皆放透空而下以掌拓地倒行数十歩观者骇恱莫不嗟异时人号为肉飞仙大业中炀帝徴天下骁果之士伐辽东光预焉同类数万人皆出其下光将诣行在所賔客送至防上者百余骑光酹酒而誓曰是行也若不建立功名当死于髙丽不复与诸君相见矣及从帝攻辽东以冲梯击城竿长十五丈光升其端临城与贼战短兵接敌杀伤十数人贼竞击之而坠未及于地适遇竿有垂絙光接而复上帝望见壮而异之驿召与语大悦即日拜朝散大夫常致左右亲顾渐密未防以为折冲郎将赏遇优重帝每推食觧衣而赐之同辈莫比光自以荷恩深重思懐竭节及江都之难潜结义勇将为帝复讐先是帝宠昵官奴名为给使宇文化及以光骁勇方任之使总统营于禁内时麦孟才钱杰等隂圗化及因説光曰我等荷国厚恩不能死难今又俛首事讐受其驱率有腼面目何用生为吾必杀之死无所恨公义士也肯从我乎光泣下霑衿曰是所望于将军也仆领给使数百人并荷先皇厚防今在化及内营以此复讐如鹰鹯之逐鸟雀孟才为将军领江淮之众数千人期以营将发时晨起袭化及光语泄陈谦走告化及化及大惧曰此麦鐡杖子也及沈光者皆勇决不可当吾湏出营以避其锋是夜即与腹心走出营外留人告司马徳戡等领兵马逮捕孟才光闻营内諠声知事发不及被甲即袭化及营内空无所获逢舍人元敏数而斩之徳戡兵至四面围合光大呼溃围给使齐奋斩首数十级贼皆披靡徳戡复遣骑持弓弩翼而射之光身无介胄遂为所害时年二十八麾下数百人皆闘而死一无降者壮士闻之莫不殒涕
　　权武字武弄天水人也祖超魏秦州刺史父袭庆仕周为开府武元皇帝之为周将也与齐师战于并州袭庆时从被围百余重力战矢尽短兵接战杀伤甚众刀矟皆折脱胄掷地向贼大骂曰何不来斫头贼遂杀之武以忠臣子起家拜开府袭爵齐郡公武少果劲勇力絶人能重甲上马尝倒投于井未及泉复跃而出其拳防如此频以军功増邑周宣帝拜劲防左旅上大夫进位上开府高祖为丞相引置左右平陈之役以行军总管从晋王出六合还拜豫州刺史以创业之旧进位大将军检校潭州总管其年桂州人李世贤作乱武以行军总管与武大将军虞庆则击平之庆则以罪诛功竟不录复还于州多造金带遗岭南酋领其人复答以寳物武皆纳之由是致富武晚生一子与亲客宴集酒酣擅赦所部狱囚武常以南越邉逺政从其俗务适便宜不依律令而每言当今法急官不可为上令有司案之皆验令斩之武于狱中上书言父为武元皇帝战死于马前以求哀由是除名仁夀中复拜大将军封邑如旧未几授太子右衞率炀帝即位拜左武衞将军坐事免后为右屯衞大将军坐事除名卒于家子
  </div>
  <div class="pagination">
   <a href="通志_page130.html">
    上一页
   </a>
   <span>
    ...
   </span>
   <a href="通志_page126.html">
    126
   </a>
   <a href="通志_page127.html">
    127
   </a>
   <a href="通志_page128.html">
    128
   </a>
   <a href="通志_page129.html">
    129
   </a>
   <a href="通志_page130.html">
    130
   </a>
   <span class="current-page">
    131
   </span>
   <a href="通志_page132.html">
    132
   </a>
   <a href="通志_page133.html">
    133
   </a>
   <a href="通志_page134.html">
    134
   </a>
   <a href="通志_page135.html">
    135
   </a>
   <a href="通志_page136.html">
    136
   </a>
   <span>
    ...
   </span>
   <a href="通志_page132.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
