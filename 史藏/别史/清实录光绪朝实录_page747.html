<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 747 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 747 页/共 1316 页</h1>
    <div class="content">○甲午。祫祭太庙。上亲诣行礼。早事　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○遣官祭太岁之神。外记　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。　　

○谕内阁、御前大臣奏、遵旨查明覆奏一摺。据奏事官丰绅布呈称、本月二十四日直班正蓝旗满洲呈递参摺。随有该旗印信遵封之文。照例接收等语。在京各衙门陈奏事件。总以印片为凭。封印期内。应有豫用空白印片。该奏事官仅据印信遵封文件。率行接收呈递。究属疏忽。丰绅布著交部议处。仍著正蓝旗满洲都统等迅速确查。将冒名假托之人。严密访拏。务获究办。现月　　

○谕军机大臣等、长庚、钟亮奏、绥来县客回谋变。业经扑散。伊犁派兵巡防地方安谧一摺。绥来县回匪滋扰。业经陶模奏明。派员查拏办理完竣。惟伊犁地处极边。汉回杂处。关内叛回。难保不暗通消息。句结滋事。仍著该将军等督饬各营。加意严防。并令地方文武。暨保甲局员。随时严密稽查。毋稍疏虞。将此由五百里谕令知之。现月　　

○又谕、有人奏、本年闰五月闲。浙江绍兴府属上虞县贡夭□山渡地方。有商船被劫。该县托故推诿。以致盗众饱扬。并未追缉等语。著廖寿丰确切查明。据实参奏。原片著钞给阅看。将此谕令知之。现月　　

○又谕、李鸿章奏、吁恳收回成命一摺。李鸿章耆年远涉。本深眷念。惟赴俄致贺。应派威望重臣。方能胜任。该大学士务当仰体朝廷慎重邦交之意。勉效驰驱。以副委任。毋得固辞。洋务　　

○伊犁将军长庚奏、卓里克图汗布彦蒙库。尚未及岁。请令其母福晋办理印务。从之。摺包　　

○又奏、伊犁沙毕纳尔部落。自改设三佐领后。事权不一。请以镶白旗佐领一员。加副都统衔。帮理旗务。从之。摺

包

　　

○伊犁副都统富勒铭额奏、部驳历任收支各款。请仍照原案核销。以清积牍。下部议。摺包　　

○乙未。上诣锡庆门。跪迎慈禧端佑康颐昭豫庄诚寿恭钦献崇熙皇太后还宫。御保和殿。赐蒙古王贝勒贝子公额驸台吉等暨文武大臣燕。　　

○四川提督宋庆奏、金旅沿海七百余里。防不胜防。必＜闲＞练精锐。以为可战之兵。择要兴修。以为可守之地。拟俟各营到齐后。将台隖营垒次第修筑。报闻。摺包　　

○吉林将军长顺奏、续开陶家岭煤窑照例抽厘。下部知之。摺包　　

○又奏、叠次请恤各员。未奉明谕。请将阵亡之周绪科等三员。受伤得奖之左世兰等十员。下部优恤。并予备案。得旨、著照所请交部分别议恤。摺包　　

○追予陕西阵亡殉难官绅妇女等一百六十二员名口分别旌恤如例。摺包　　

○蠲缓吉林甯古塔、三姓、伯都讷等城厅被灾地亩粮银。并旗民原欠仓谷。现月　　

○赈抚陕西长武、凤翔、汧阳、郃阳、凤、砖坪、府谷、安定、洵阳、山阳、澄城、安康、汉阴、紫阳、平利、十五厅州县灾民银米。并蠲缓鄜、咸甯、长安、华阳、商、临潼、洛州、咸阳、盩厔、华、清涧、延川、十二州县被雹被水地亩新旧钱粮租税有差。摺包　　

○酉刻。上诣慈禧端佑康颐昭豫庄诚寿恭钦献崇熙皇太后前行礼。


大清德宗同天崇运大中至正经文纬武仁孝睿智端俭宽勤景皇帝实录卷之三百八十三　　

纂修官胡骏恭纂　　

帮总纂官程棫林恭辑监修总裁世恭阅二签三月十九日正总裁那月日专司蒿■禾本陆恭覆阅癸丑十一月初五日　　

徐月日　　

荣月日副总裁唐月日　　

宗室宝恭阅二签七月初十日

　　

陈恭阅四签六月初二日　　

熙月日　　

郭恭阅八月二十日　　

宗室麒月日

　　

光绪二十二年。丙申。春正月。丙申朔。上诣奉先殿堂子行礼。　　

○遣官祭太庙后殿。外记注　　

○率王以下文武大臣诣慈宁门庆贺慈禧端佑康颐昭豫庄诚寿恭钦献崇熙皇太后礼成。御太和殿受朝贺。　　

○诣大高殿拈香寿皇殿行礼。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。外记注　　

○御乾清宫赐近支宗藩等燕。外记注　　

○奉皇太后幸颐年殿。侍晚膳。　　

○谕军机大臣等、电寄钟泰、奏悉。李泰山八营。著即调回甯夏。至中＜目辟＞行＜匧心＞口＜韦未＞＜夗贝＞等处。已饬魏光焘分队兼顾矣。该将军务当镇静防守。毋涉张惶。　　

○又谕、电寄魏光焘。据钟泰奏、甯夏兵单。防务孔亟。已饬将驻扎中＜目辟＞行＜匧心＞口＜韦未＞＜夗贝＞之李泰山八营调回。惟中＜目辟＞行＜匧心＞口＜韦未＞＜夗贝＞亦系要道。著魏光焘就近派拨数营兼顾毋致疏虞。　　

○云贵总督崧蕃等奏、吴以本假冒知县。赴川候补。咨调质讯。未据来黔。现报病故。是否诈死避罪。应由川省查验定案。所有嘱托请咨出具印结之知县陈思敬、邹鲁城、并父子异籍之州吏目吴楚镇、请先行革职归案审办如所请行。　　

○丁酉。谕军机大臣等、电寄王之春、现派李鸿章出使俄国。王之春毋庸前往。著即回任。　　

○又谕电寄张之洞、电悉。邵友濂病既未痊。即著毋庸赴俄。著张之洞传谕知之。　　

○谕缓顺直武清、宝坻、甯河、霸、保定、文安、大城、迁安、清苑、雄、安、高阳、河闲、献、阜城、任邱、景、故城、吴桥、天津、青、静海、沧、盐山、永年、清河、开、南乐、清丰、东明、长垣、丰润、玉田、甯晋、深、饶阳、房山、满城、安肃、博野、东光、南皮、无极、南和、唐山、平乡、钜鹿、任、曲周、广平、鸡泽、元城、大名、隆平、五十四州县。被水被潮地方粮赋旗租杂课。现月　　

○戊戌。高宗纯皇帝忌辰。遣官祭裕陵。　　

○谕内阁、董福祥奏、遵查营官冒功邀奖据实覆陈一摺。甘肃营官王正＜辶黎＞方■土前因带兵驻守积石关。抛弃饷械。移扎白塔寺。团目康达被围坐视不救。经董福祥查明奏倢

■＜曰融＞■＜石木＞。降旨革职。兹复据该提督将该革员续被倢■＜曰融＞■＜石木＞奏各款确查覆奏。王正＜辶黎＞方■土虽无暗嗾回匪。围攻康达实据。惟以覆败之将。犹敢冒功邀赏。实堪痛恨。仅予革职。不足蔽辜。王正＜辶黎＞方■土著发往新疆效力赎罪。以肃军纪。而儆效尤。
</div>
    <div class="pagination">
<a href="清实录光绪朝实录_page746.html">上一页</a><span>...</span><a href="清实录光绪朝实录_page742.html">742</a><a href="清实录光绪朝实录_page743.html">743</a><a href="清实录光绪朝实录_page744.html">744</a><a href="清实录光绪朝实录_page745.html">745</a><a href="清实录光绪朝实录_page746.html">746</a><span class="current-page">747</span><a href="清实录光绪朝实录_page748.html">748</a><a href="清实录光绪朝实录_page749.html">749</a><a href="清实录光绪朝实录_page750.html">750</a><a href="清实录光绪朝实录_page751.html">751</a><a href="清实录光绪朝实录_page752.html">752</a><span>...</span><a href="清实录光绪朝实录_page748.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
