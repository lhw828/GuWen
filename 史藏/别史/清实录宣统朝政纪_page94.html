<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 94 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 94 页/共 148 页
  </h1>
  <div class="content">
   大清宣统政纪卷之四十七　　

宣统二年。庚戌。十二月丙戌。谕军机大臣等、电寄陈夔龙据电奏鼠疫蔓延。为患甚厉现议由奉天至山海关祗开头等客车。其余暂停开行。并分段节节察验所需经费。拟由津海关税项下拨银十万两应用等语。著照所请。　　

○又谕、李经羲电奏、滇省军饷无著用款亏短甚钜请饬度支部于财力较裕之省关。改拨常年的饷银六十万两。并电催各省关将欠解银两。尽数埽解等语。著度支部速议具奏。　　

○又谕、著添派李经羲会同宪政编查馆王大臣商订外省官制。　　

○内阁侍读学士。延昌奏、京师法政学堂别科毕业。请援案免第一次考试。下部知之。　　

○伊＜覀之＞■牛将军广福奏、伊塔茶务公司改归商办。遵章发给第一案茶票。惟部议饬将甘省所减湖商票额。拨归公司增认。查从前甘肃湖商运茶。行销蒙古哈萨克各部落。及俄国沿边一带。销场尚旺。嗣光绪三十二年。订有俄商运茶。假道伊塔回国新章不独俄境不能运销华茶。且有俄商败运华茶。在伊塔境内洒卖。此外影射偷运者更不知凡几私茶充斥。销场疲滞。若再将所减票额。拨归公司增认。成本固难为继。赔累尤属堪虞应请仍照原定票额办理。仍俟下案体察情形。如果实有起色。再行酌量增加。下部议。　　

○丁亥。谕军机大臣等、电寄锡良、据电奏、现因慎防鼠疫。阻运货物奉省有例进各项贡品。应否暂行免进。抑或饬邮传部验明运送等语。本年著暂缓呈进。该衙门知道。　　

○又谕、都察院奏、都察院职司清要。宜变通职掌明定权限一摺。著宪政编查馆会议政务处知道。　　

○又谕、都察院代递中书科中书王荣官改订官制条陈。著该衙门知道。　　

○宪政编查馆奏、遵拟修正逐年筹备事宜。缮单呈览。现在钦奉谕旨。确定召集议院期限凡系未开议院以前关系紧要必应办齐。而原单列在第六年以后者兹均拟酌改年限。一律提前。以期无误。至组织内阁。实为施行宪政之枢机。自应钦遵增入。其续办地方自治各条。循序渐进。计非旦夕所能观成。兹酌改为按年续办。以求实际而免阻碍。此外巡警教育等项。皆属普通行政事务。故此次单内未经列入。仍应责成主管各衙门。按照原定清单。分别最要次要。妥筹办理。溯自豫备立宪。业经数期。中外奉行成绩如何。亦未一律。今又举第六年以后应办要政。责观成于第五年以前自不得不遵筹修正。以期纲领之振举。免名实之乖违。窃谓单内修正事项。此为豫备开设议院大端。必须勉赴期限。不容稍懈。而尤要者则在内外臣工。协力同心。共襄盛举庶几宪政成立克期可俟依议行修正逐自筹备事宜清单。宣统二年。一厘定内阁官制。一厘定弓滟＜兪＞滟弓德院官制。一颁布新刑律。一续办地方自治。一续办各级审判厅。一续筹八旗生计。宣统三年。一颁布内阁官制。设立内阁。一颁布弓滟＜兪＞滟弓德院官制。设立弓滟＜兪＞滟弓德院。一颁布施行内外官制。一颁布施行各项官制。一颁布会计法。一厘定国家税地方税各项章程。一厘定皇室经费。一颁布行政审判院法设立行政审判院。一颁布审计院法。一颁布民律、商律、刑事民事诉讼律。一颁布户籍法。一汇报各省户口总数。一续办地方自治。一续办各级审判厅。一续筹八旗生计。宣统四年。一颁布宪法。一宣布皇室大典。一颁布议院法。一颁布上下议院议员选举法。一举行上下议院议员选举。一确定豫算决算。一设立审计院。一实行新刑律民律商律刑事民事诉讼律。一续办地方自治。一直省府厅州县城治各级审判厅一律成立。一续筹八旗生计。宣统五年。一颁布召集议员之诏。一实行开设议院。广州将军兼署两广总督增祺奏、香洲自辟商埠。请定为无税口岸旋经部议。饬税司查覆以种种疑难祇可作为自开口岸复经前任督臣檄行司道各官。传集该商推究利弊咸谓西人商战之局。恒以广开无税口岸为无上妙策远而南洋各埠。近而香港一隅。数十年来最为发达＜圭黾＞滟兄香洲东与香港对峙。北据澳门上游。同是贸易商场人则一切自由。我则动多缚束。渊鱼丛爵之敺。即为优胜劣败之点。若如该税司所虑。有约各国或相诘难。各省商民。援以为请似亦无须过虑。至谓粤省税关。久受港澳及广州湾之影响益以香埠。防不胜防。不知港澳广湾。显分国界。稽察为难。香洲乃自开之埠。操纵本可自由如照拱北关办法。建设分厂于往来必经之前山吉大对海北山等处。严杜走漏。自不致有碍税厘。且于内地关厂。照章完纳。与港奥事体相同。则饷课不虞亏损。且有增加洵属有益于商。无损于国。该埠自上年开办日新月盛。该商等之坚苦卓绝。固应有赞成而无阻抑否则口岸虽开。在民闲不过多一寻常之市集。在国家亦仅赢得少数之输将。于大局有何裨补。合无仰恳天恩俯准将香洲新埠。定为无税口岸。饬部先行立案再由该税司另定免税专章及详筹防弊办法。务臻妥协。以兴商业而顺舆情。下所司议。寻税务处奏、香洲自辟商埠体察实在情形。酌予特别办法。请准暂作无税口岸。其免税之范围。及如何严防走私之处。应劄行税务司妥定章程。择要设立口岸。俾便于稽徵。嗣后如有商民自辟商埠者。概不得援以为例。从之。　　

○吉林巡抚陈昭常奏、吉林投纳田房税契。以钱折银。强定官价总与市价不符。价落则病官价涨则病民。拟准如咨议局所请。迳将官价取消。凡民闲投税统按市价各算。银钱纸币。均准交纳官民一无偏倚。两剂于平。又奏请将指地借钱及大押小租等弊。一概禁革。以裕税课而除刁风。又奏、查出民买旗产共地三十四晌六亩有奇。照例升科。均下部知之。　　

○以考核成绩。予民政部外城巡警总厅厅丞王善荃优叙开复故已革浙江衢州镇总兵喻俊明原官。　　

○准故贵州巡抚林肇元在省城地方捐建专祠。　　

○戊子。谕军机大臣等、电寄赵尔巽、据电奏官军击毙贼匪甚血■乣。克复黔江县治。仍分兵追击等语。著即严饬各军。认真＜目辟＞暒穴＜曰融＞夕＜夗贝＞捕。毋留余孽。被害良民。妥为安抚。被毁教堂。查明妥速议结。并将办理情形。随时电奏。　　

○赏江苏候补道文和四品卿衔。充四川清理财政正监理官。　　

○以捕盗出力。开复降调广东候补知府吴宗禹处分。　　

○蠲缓河南滑、永城、夏邑太康、西华祥符、祀、商邱、甯陵、鹿邑、虞城、睢、柘城考城、安阳、汤阴、临漳、内黄汲、新乡、辉、获嘉、淇、延津、浚、封邱、河内、济源、武陟孟、温、洛阳、偃师、孟津、宜阳永甯、内乡、淮甯、项城、沈邱、荥泽、固始四十二州县、被灾地亩新旧钱漕、及原缓银米有差。　　

○蠲缓陕西渭南、长安、咸阳、兴平、三原、蓝田、肤施、安定、宝奚滟鸟、大荔、华阴、朝邑、扶风、葭州、神木、武功、绥德、米脂、同官、华、鄠、二十一州县被灾地亩本年未完钱粮杂课有差。　　

○己丑谕内阁、廷杰奏、因病续假。并请派员署缺一摺廷杰著再赏假一个月。法部尚书毋庸派署、　　

○谕军机大臣等、电寄朱家宝、据电奏巡阅各属。灾区甚广饥民甚血■乣。据实覆陈等语。览奏殊深悯恻。前已晶■宜发帑金并准截留京饷。复经盛宣怀等奏准垫借部款推广赈捐。朝廷轸念灾黎多方赈济。已属不遗余力。该抚自当会同官绅。督饬所属切实筹画。认真拯救。勿任失所。仍著随时查酌情形。奏明请旨办理。　　

○考察日本国宪政大臣李家驹奏考察日本财政。纂成日本租税制度考十册。日本会计制度考四册。恭缮进呈　　

○御览窃维我国比年以来。财政困难。亦已极矣。论者谓财政支绌。当权事之轻重缓急。量入为出。是未知计臣责任。与阁臣责任之区别也。又谓民穷财尽。当为休养生息之谋。不当为竭泽而渔之计是未知经济行政。与财务行政之区别也。臣所言者属于财务行政之范围。其大纲曰制入曰制出。制入之要义。一曰租税之收入。租税之原则有四。一为财政之原则。二为经济之原则。三为公正之原则四为行政之原则。今欲增加收入。必先整顿统系。迅速清理清理之策。曰改良旧税。如田赋之一律盐课之专卖。关税之收回管理。是也。曰归并旧税。如地丁、租课、漕粮、漕折粮折、羡耗、裁并画一。是也。曰废去旧税。如厘金统捐常关茶税、以及繁复之杂税。分别存废。是也。曰扩充旧税。如酒税、烟税、印花税、通行全国。是也。曰增加新税。如营业税、财产税、家屋税。皆收益税之可行者也。如特别税、所得税、通常所得税、兵役税、皆所得税之可行者也。如饮料税、物品税、使用税、皆稍费税之可行者也。如承继税、所引税、运输税、皆行为税之可行者也。二曰租税以外之收入。此项之收入有三。一为官有财产。财产有土地。有森林。有矿山等项。二为官办实业。实业有工业。有商业。有邮电航路。及各种专卖等项。三为政务公费。公费有司法公费。有行政公费以及罚金科费没收等项皆宜锐意经营以规大利者也。三曰公债。公债之性有二。一为强迫公债。二为随意公债。强迫公债不可屡行。若随意公债。则有利无害。我国今日尤有不能不行之势。盖因经费竭匮。始言整理财政。欲整理财政。则必先筹整理之费。如清理田赋一事日本官费民费。共用三千万圆。我国以十倍计。亦须三万万圆。除民费一万万圆外。政府所应筹措者约二万万圆。又如整顿币制一事。度支部原奏。限五年内。举各省自铸银圆铜圆。悉数收回。以全国计。当有二万万圆。每圆约耗十分之二。亦当耗四千万圆。其余改良一切税制。无不须先垫钜款者。则舍募集公债以资周转。更有何道哉。如上所陈。以言制出。则酌剂财用。必以政治方针为衡。以言制入。则增进财源。皆以统系税制为要。财政大纲。略具于是。然臣之所言。改弦更张。已属非常而骇世俗。惟事变纷乘。缓无可缓。傥复畏难顾虑。旧贯相仍。则目前虽欲酌增岁入。势已不行。万一事起仓皇急须钜款不知何以为计。言念及此。可为寒心应请圣明采纳施行。大局幸甚。又奏、立宪要义。在明宫府之分。而欲维持皇室之尊严。尤以财政独立为首务盖皇室之所患者。在财政不能独立。一切费用仰给于国家。而皇室财政。遂为国家财政之所左右。近闻度支部清理出入款项。应归皇室经费者。为数七百余万将来厘定官制。凡故事之当改隶。与新职之当增加者。事务愈多。经费亦必愈钜。亟宜分别清理。清理之策有三。一设立皇室财政调查局。二设立皇室审计院。三设立皇室财政会议所。此三者。为今日清理皇室财政必要之布置。而后二者。又为他日维持皇室财政不可缺之机关。如及今不加清理。则皇室财政。永无独立之望。他日议院既开。一切财用均归监督。届时始图清理。掣肘孔多均得旨下所司知之。书留览。　　

○实授余＜辶黎＞方■土为陕西提学使。杜彤为新疆提学使。　　

○庚寅。谕军机大臣等、陈夔龙电奏、据登莱青胶道徐世光电称烟埠检疫。经费较钜。请由该关八分经费余款开支等语。著照所请。　　

○又谕、电寄周树模据电奏现因防疫。阻绝交通。本年应进贡品。应否暂行免进。抑或缓期等语。本年著暂缓呈进。该衙门知道。　　

○海军部大臣载洵等奏、海军部经已成立。惟官制未颁。所有办公廉费。是否仍照从前筹办海军处原支数目。暂时支领。抑应如何变通。请旨核定。得旨、仍照从前数目。分别暂时支领　　

○东三省总督锡良奏、疫气蔓延。人心危惧。请将出力人员。照军营异常劳绩保奖其病故者依阵亡例优恤。先行立案。以资鼓励。得旨、该省疫气蔓延。朝廷深为系念。已屡申电谕矣。此奏固属可行。著允如所请。惟一切防疫稍疫事宜。该督抚等务当仰体朕意。认真妥速办理。以＜目辟＞行＜匧心＞口＜韦未＞＜夗贝＞人民。　　

○署绥远城将军瑞良奏全蒙垦务。至今已成弩末。以经费言之。则无从腾挪。以事机言之。则无从著手。惟一言收束。举数年来未尽之事宜。合十三旗未了之轇轕。一一归结。良非易易。而至急至难者。莫如达拉特旗渠地。改办永租一事。该地依河为命。渠患之显者。固在黄水。而其病源尤在短租。佃民择地耕种。有水之地。任便指垦。无水之地。等于石田。卒至渠田愈种愈少。渠租愈收愈绌。渠道愈修愈艰。欲救其弊。必自改办永租始。惟永租之法。不难招人认领。实难得殷实民户。先垫资本。臣现拟督饬局员。令按段选举殷实地户。减价永租。仍令公举会首。总理其事。似此执肬■闲驭繁。或可不劳而理。容俟议有端绪。再行奏陈。得旨著＜辶黎＞方■土岫到任后体察情形。妥议具奏。　　

○又奏遵旨妥筹旗丁生计。酌拟办法。自前署将军信勤。创立筹办处。原设三科。兹拟改为五科。曰筹备。曰农务。曰工艺曰商业。曰庶务。兹事体大。一切推行机关。应需款项。必须提纲挈领。始可计日程功。故筹备先焉。绥远地尚宜农。如后山牧厂。及认领后套之地三千余顷皆可耕种现拟先设农事试验场一所。附设农林小学堂。并研究水利森林畜牧各事。以开风气从此释戈负耒。或可寓兵于农故农务次之。蒙地较寒。物产无多。惟牛羊毛革煤炭矿质为大宗出产。现拟设工艺局一所。广为传习。余如瓦木小器匠艺织染布疋各事。女工各项。皆分类教授。但使各有一长即可自食其力。故工艺又次之。边城孤立。交通不便。惟张绥路工一成。商务必旺。拟先设商业小学堂一所。择八旗子弟之聪俊者。教以书算登记运输储蓄各事。并附设列肆。使得实地试验销售出品。使觇市价行情。克练习于平日。庶致用于将来。故商业又次之。收发文牍。稽核用款造办报销。及因公差遣。采办支应等项。均须派员经理。俾得各专责成。始可有条不紊。故庶务又次之。以上所拟办法。不过因地制宜。因人为教。惟办事之难。实难于筹款。尤莫难于用人。绥远存款无多。取材尤乏。臣惟有认真办理。务求实在两字。以仰副朝廷加惠旗丁变通旗制之至意。均下部知之。　　

○添设浙江粮道库大使员缺。从巡抚增韫请也。　　

○辛卯谕军机大臣等、东三省鼠疫盛行。现在各处严防。毋令传染关内。著外务部民政部邮传部随时会商。认真筹办切实稽查。天津一带。如有传染情形。即将京津火车。一律停止。免致蔓延。　　

○又谕、电寄锡良等、据电奏试署吉林西北路道于驷兴。防疫因循请暂行革职留哈。并派试署吉林交涉使郭宗熙。总办哈埠防疫事宜。暂行兼署西北路道。俾专责成等语。著照所请。　　

○又谕、电寄陈昭常。据电奏巡查哈埠防疫情形现在旋省等语。防疫事宜。关系紧要。著仍督饬各员认真分别妥速筹办。以＜目辟＞行＜匧心＞口＜韦未＞＜夗贝＞民生。毋得稍涉疏懈。　　

○又谕、电寄张鸣岐、据电奏粤省绍荣公司。承包基铺山票饷项。欠缴额款。及报效等费一百三十余万两。请将承办商人候补三品京堂苏秉枢。暂行革职勒限追缴等语。著照所请。　　

○又谕、资政院奏陈请山西省北盐务一案一摺。下督办盐政大臣知之。　　

○又谕、都察院奏、代递已革空衔花翎文耀等、为变通旗制筹画生计。又代递贡生章福荣筹条陈八旗生计呈二件。著变通旗制处知道。　　

○直隶总督陈夔龙奏查明宣统二年十月分顺直各属雨水粮价情形。得旨、知道了。再者朕因东三省疫气蔓延。深虑传入关内。已晶■宜谕严防矣。该督身任封疆。责无旁贷。务当严密查防。总以京津一带不致染疫为要。　　

○山东巡抚孙宝琦奏、前经邮传部奏、准将各省官电归部办理。惟查东省河工两岸绵长千余里。前抚臣周馥奏明设立官电局。专司报水报工。原为消息灵通。随时防范。与他省官电不同改归部办必多窒碍。应请饬部仍准东省河工官电。循旧管理以重要工。得旨、邮传部查核具奏。　　

○颁铸直隶各属高等地方暨各级审判厅即信二十二颗。从总督陈夔龙请也。　　

○予故直隶遵化州知州严以盛。浙江处州镇总兵官窦如田宣付史馆立传。窦如田并准附祀各省淮军昭忠祠。从总督陈夔龙请也。　　

○蠲缓直隶安任隆平甯晋四州县。积涝地亩本年粮租有差。　　

○壬辰。谕军机大臣等、电寄李经羲、电奏悉滇缅北段界务。久未划清。兹据探闻英兵将抵片马。意图占据审时度势究未便轻启兵端。应由该督饬地方文武。妥慎防维。勿任卤莽偾事。一面镇抚汉夷。免生惊扰。并著外务部磋商办理。以维边局。　　

○又谕、电寄陈昭常据电奏本年吉林应进祭品。现因防疫加严。应否一律暂缓等语本年著暂缓呈进。　　

○又谕、电寄宝棻、据电奏恳将滑县永城夏邑三县灾赈。汇入江皖筹赈案内。一并协济等语。此次河南被灾之区。有与皖境毗连者。著照所拟。由盛宣怀等察看情形。拨款赈济。　　

○直隶总督陈夔龙奏、前拟开平煤矿发给国家债票。乃为尊重主权起见。系收回以后体恤英商之款。并非赎矿之价。且债票数目。亦未遽定。兹既奉旨应毋庸议。当即电饬洋员。向英外部英公司将原拟条件。正式取销。臣与英外部直接交涉。从此中止。此后有所提议。英外部必仍执与中央政府交涉为词。臣惟有随时会商外务部按照查办大臣载泽等所拟各节。妥筹办理。惟债票数目。应由张翼与英公司详慎核算。以免吃亏。得旨、即著该大臣等懔遵十二月初五日之旨。妥筹办法。毋稍迁就。　　

○又奏、开平矿产。关系国家主权除以国家名义收回该矿之外。别无完善办法。今拟由滦矿公司。自行筹款收回。则是堕入商业问题两公司列于平等地位。国家无从强迫。即隐认从前骗约为正当。著手一差。毫厘千里伏祈饬下外务部臣妥慎研究。以期至当。得旨、览。　　

○予故南书房行走礼部左侍郎张亨嘉祭葬。　　

○癸巳。谕内阁、恩寿奏、考核属员分别举劾一摺。陕西西安府知府瑞清、兴安府知府胡薇元、本任延安府知府调署汉中府知府爱星阿、商州知州胡启虞、调补临潼县知县刘赓年、署华州知州本任咸甯县知县王世金滟英、兴平县知县张瑞玑、升补华州知州杨调元、署延长县知县试用知县洪寅、署蒲城县知县本任长武县知县曾士刚、均著传旨嘉奖。岐山县知县吴命新、居心巧滑语多饰词。署乾州知州大荔县知县陈润灿驭下不严差役用事。均著开缺留省查看。署山阳县知县试用知县傅丽文、操守难信。怨讟繁滋。开缺查看前洵阳县知县卢秉钧、知识庸闇。难与更新。大荔县丞李松寿、擅受民词。试用府经历舒承勋、行为残忍。贾策三。纵丁电索。署江口主簿施锡寿。纵役酿命。试用直隶州判吴永锡、违例苛罚。分缺先用典史毛节埙、收厘弊混。候补县丞郭钊、任意苛罚均著即行革职。武功县训导郭晖、烟瘾未除。著革职永不叙用。　　

○谕军机大臣等、电寄瑞澂、据电奏在咸丰县境。生擒匪首温朝钟正法。击毙悍匪数十名。另擒悍党多名。夺获枪械百余件等语。办理尚属妥速著会同赵尔巽＜目辟＞暒穴＜曰融＞夕＜夗贝＞捕余匪。解散胁从。并将善后事宜。妥为经理。
  </div>
  <div class="pagination">
   <a href="清实录宣统朝政纪_page93.html">
    上一页
   </a>
   <span>
    ...
   </span>
   <a href="清实录宣统朝政纪_page89.html">
    89
   </a>
   <a href="清实录宣统朝政纪_page90.html">
    90
   </a>
   <a href="清实录宣统朝政纪_page91.html">
    91
   </a>
   <a href="清实录宣统朝政纪_page92.html">
    92
   </a>
   <a href="清实录宣统朝政纪_page93.html">
    93
   </a>
   <span class="current-page">
    94
   </span>
   <a href="清实录宣统朝政纪_page95.html">
    95
   </a>
   <a href="清实录宣统朝政纪_page96.html">
    96
   </a>
   <a href="清实录宣统朝政纪_page97.html">
    97
   </a>
   <a href="清实录宣统朝政纪_page98.html">
    98
   </a>
   <a href="清实录宣统朝政纪_page99.html">
    99
   </a>
   <span>
    ...
   </span>
   <a href="清实录宣统朝政纪_page95.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
