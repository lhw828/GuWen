<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 87 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 87 页/共 518 页</h1>
    <div class="content">　　○管司苑局太监麦福奏御苑墙垣水口为积雨所坏请急修理以固围收寻得旨会官勘度工部议言频年工作浩繁财力俱诎令即勘估办料雇匠以约银三万有奇而具夫役及各廪饩犹未悉计旧例惟属海户看守葺治顷缘有司重困以民差故不能专事本役宜仍复其家令起倩丁夫本部助以囚徒并措处木石等料先理其稍急者其余俱俟年丰财裕举行诏从部议
　　○丁未升山西按察司佥事周允中为布政使司右参议礼部署外郎朱子和刑部署员外郎诸偁毛衢刑科右给事中雒昂礼科左给事中王崇湖广德安府同知康天爵等俱按察司佥事子浙和江偁福建衢昂俱四川崇广东天爵山东
　　○升浙江处州府知府吴仲为湖广布政使司左参政吏部追叙其开通惠河功也
　　○升江西布政使司左参议谷高为山东按察司副使贵州思南府知府葛鴊为本省按察司副使
　　○时廷臣集于东阙推官太子太保兵部尚书王宪户部尚书许瓒刑部尚书聂贤右侍郎刘节都察院右副都御史毛伯温通政使陈经太理寺卿史道等皆后主为吏部尚书汪鋐所劾得旨令各对状于是诸臣各上＜锍-釒＞待罪  上责其不恪失大臣事君之义宪赞贤姑不究夺节伯温经各俸一月道＜锍-釒＞少服罪语未复不书名令吏部参看降为山西布政司右参议寻令闲住
　　○太原府祈县天鼓鸣大流坠地为石
　　○己酉  孝宗敬皇帝忌辰  奉先殿行祭礼遣建昌侯张龄祭泰陵
　　○南京吏部都察院考察庶官贪员外郎陈珖等素行不谨给事中蒋胃等罢软主事方云鹤才力不及主事刘宪等浮躁浅露郎中杨言等年老员外黄春等
　　○有疾司务陈梅等老疾赞礼郎沈端裕等共九十二人诏黜降如例
　　○庚戌行取服阕詹事府詹事兼翰林院学士霍韬复任视事
　　○辛亥复除服阕翰林院学士张璧于原职经筵日讲如故
　　○壬子  太祖高皇帝忌辰  奉先殿行祭礼
　　○癸丑升餋病左春坊左谕德王道为南京国子监祭酒催儧粮储户部主事方鹏奏漕舟抵南旺阻浅由管泉工部主事徐存义迁延不脩闸坝顾私放客船致误官运且于公费多所侵克宜别遣官更代仍正其慢事之罪部覆鹏与存义共事言或过激宜下所司验状诏总理河道都御史从公核实以闻鹏存义俱回籍听勘  命五军营坐营镇远侯顾寰佥书左军都督府事
　　○甲寅  仁宗昭皇帝忌辰  奉先殿行祭礼遣定国公徐延德祭  献陵
　　○兵部覆三边总制尚书唐龙奏西宁守备官自令俱用都指挥推任令得与兵备会同行事不必更以庄浪参将辖之径属甘肃镇巡官节制诏可
　　○丙辰礼部尚书夏言等言按古者大雩之祀命乐正习盛乐舞皇舞盖假声容之和以宣畅阴阳之气雨必阴阳和而始降者也然上世之礼无考而后代之制不同臣等参酌古今为之会通一切奠献乐歌具如常仪唯盛乐皇舞之说宜稍依古礼定为圣制三献礼成之后九奏乐止之时燎扬将举赞者宜赞乐奏云门之舞学举乃赞礼毕仍命儒臣檃括云汉诗辞别制云门一曲使文武舞士并舞而合歌之云门者乃帝尧之乐周官大司乐以祀天神之舞取其云出天气两出地气也仍于神乐观增设鼓吹数番选教舞童百人青衣执羽绕坛周旋歌云门之曲而舞曲凡九成其舞节乐数宜下太常会本部议奏因上其仪一大雩乃祀  天祷雨之祭如遇一岁天气亢暵财于季春之末礼部具奏请行一前期五日太常寺奏请钦命文武大臣每日视牲一次日太常寺奏祭祀如常仪一前期三日告请  太祖配神于  太庙行一献礼前期二日太常卿同光禄卿面奏省牲如常仪一正祭前期太常寺陈设如仪是日早免朝锦衣卫备法驾设板与于奉天门正中  上常服乘舆至  南郊由西天门历昭亨门降舆过门升舆至崇雩坛之门西降舆礼部太常官导  上由东左门入正南灵星左门入坛由中升左升至坛恭视  神位毕出至神库笾豆神厨视牲毕导驾官导上至幕次具祭服出导驾官导  上由左门入内壝灵星门入坛典仪唱乐舞生就位执事官各司其事内赞奏就位  上就御拜位典仪唱迎神奏乐乐止内赞奏四拜  上四拜平身传赞百官同典仪唱奠玉帛奏乐内赞奏升坛  上升至  上帝前奏跪搢圭  上跪搢圭司香官捧香跪进于  上左奏上香  上三上香讫捧玉帛官以玉帛跪进于  上右  上受玉帛奠讫奏出圭导至  太祖前仪同进香并帛俱右奏复位乐止典仪唱进俎奏乐斋郎舁馔至内赞奏升坛  上升至  上帝前奏搢圭进俎出圭导至  太祖前仪同奏复位乐止典仪唱行初献礼奏乐内赞奏升坛  上升至  上帝前奏搢圭捧爵官以爵跪进于  上右  上受爵奏献爵  上献讫奏出圭奏诣读祝位奏跪  上至读祝位跪传赞百官皆跪乐暂止内赞赞读祝读祝官跪读讫乐复作内赞奏俯伏兴平身传赞百官同导至  太祖前仪同前奏复位乐止典仪唱行亚献礼奏乐仪同初献惟不读祝乐止典仪唱行终献礼奏乐仪同亚献乐止太常卿进立于坛前东向立唱赐福胙内赞奏诣饮福立  上升至饮福位奏跪奏搢圭光禄卿捧福酒跪于  上左内赞奏饮福酒  上饮讫光禄官捧福胙跪于  上左内赞奏受胙  上受讫奏出圭俯伏兴平身奏复位  上复位内赞奏四拜  上四拜平身传赞百官同典仪唱＜彳胤-丿＞馔奏乐执事官＜彻-攵乚＞馔讫乐止典仪唱送  神奏乐内赞奏四拜  上四拜平身传赞百官同乐止典仪唱读祝官捧祝进帛官捧帛掌祭官捧馔各诣燎位  上退拜位之东立典仪唱望燎奏乐乐奏云门之曲内赞奏礼毕导驾官导  上至幕次易祭服毕遣宫坛上由奏乐舞九成乃止＜锍-釒＞上得旨行礼用仲夏之吉钦天监先期择日以请余俱如拟
　　○升刑部员外郎潘恩为广东按察司佥事提调学校
　　○户部奏宣大偏关等镇自去年十月以来请发银盐计六十八万七千五百余两召买钱粮及支放数目未经造报请行督抚核实以
　　○以便调度盈缩  上然之趣令总制巡抚并郎中等官作速查明奏报
　　○四川黑虎五寨番贼反攻围长安堡急巡按御史朱廷立以闻  上命松潘副总兵何卿统兵驻威茂讨之令廷立督三司官协剿时巡抚宋沧以病予告命部吏亟推抚臣往代之
　　○戊午升云南按察司副使杨最为辽东苑马寺卿  命山西道御史闻人诠提调南直隶学校
　　○己未以将大祀地于  方泽命武定侯郭勋代告祭  太祖配神于  太庙成国公朱凤视牲
　　○刑部左侍郎闻渊九年考满升南京刑部尚书改南京吏部尚书刘龙为南京兵部尚书参赞机务
　　○改服阕刑部右侍郎寇天叙为兵部右侍郎
　　○庚申南京太常寺卿穆孔晖少卿胡森太仆寺卿王崇献少卿张珩应天府府尹边宪府丞柴奇各自陈乞罢吏部覆孔晖等留用宪降调从之已降宪为河南布政司右参政
　　○壬戌  大祀地于  方泽命武定侯郭勋代行礼
　　○癸亥升江西左布政使王綖山东左布政使杨守礼俱都察院右副都御史綖巡抚江西守礼巡抚四川
　　○丙寅升南京太仆寺少卿张珩为大理寺少卿
　　○提督两广兼理巡抚兵部左侍郎陶谐奏两广郡县先奉钦限改正各儒学圣像而广州等六府州番禺等十九县俱不行改正提学副使王世芳亦不行催督宜下巡按御史逮治  上怒命巡按御史逮各府州县掌印官并世芳俱从重问拟以闻
　　○丁卯赐故户部右侍郎杨果母封太淑人周氏祭葬如例
　　○戊辰赐武进伯朱江祭葬如例
　　○己巳升巡抚应天都察院右副都御史陈轼为太理寺卿起餋病大理寺卿陈璋为刑部右侍郎
　　○庚午升云南布政使司右参政祝寿为河南右布政使
　　○升应天府府丞柴奇为本府府尹
　　○辛未命左军都督府佥书镇远侯顾寰指挥使江桓宁武守备指挥佥事谭铉分充团营鼓勇营敢勇营五军幼官舍人营各坐营官
　　大明世宗肃皇帝实录卷一百五十
大明世宗肃皇帝实录卷一百五十一
　　嘉靖十二年六月壬申朔
　　○癸酉礼部右侍郎掌太常寺事陈道瀛六年考满诏升本部左侍郎仍掌寺事
　　○甲戌初贵州按察司提调学校及兼管屯田水利至是巡抚徐问言学宪造就人才厥职甚重且比来贵州多士视数昔倍每岁巡历考校尚有未周屯田水利宜责成各分巡道经理为便户部覆议从之
　　○丙子改户部主事李新芳兵部主事胡经李凤翔郭宗皋刑部主事常时平赵元夫大理寺评事吴＜王扁＞王镐俱监察御史选授太常寺博士倪嵩行人周文烛郝维岳知县陈表姜润身戴璟卢瓒俱试监察御史经文烛河南道时平表浙江道璟狭西道润身广东道嵩广西道凤翔元夫云南道＜王扁＞瓒贵州道行人乔祐知县沈礼周冕赵彦之俱南京试监察御史澧河南道佑湖广道冕狭西道彦之广东道
　　○吏部拟授行取知县高凤鸣刘伦温志敏王钟灵及学正任佑等俱府通判  上曰举监居收民之责凡贤能者已有旨相兼取用以风励有位今凤鸣等业已行取仍授以通判朝廷法令安能信于天下其改拟以闻仍责该司掌印官对状于是吏部覆拟伦志敏优俱主事凤鸣钟灵俱府同知报可文选司郎中邝汴自陈状令调别部用仍诏自后文选郎中缺当于各部中推举公正有才识者为之毋但于本部叙选
　　○己卯巡抚河南右副都御史吴山自陈乞罢不允
　　○升南京光禄寺卿侯位为都察院右副都御史总理粮储兼巡抚应天等府地方改提督操江南京都察院右副都御史张衍庆总督南京粮储
　　○以河间诸郡河工成赏都御史许宗鲁彩币羊酒
　　○庚辰巡抚四川都御史宋沧引疾乞休未报以病剧离任行至湖广蓟州府卒湖广巡抚都御史汪珊为沧请祭葬淂旨抚臣授地方重寄即有疾当候旨交代沧檀离职守珊不行参奏乃复为请葬四川巡按御史朱廷立亦不紏举俱令冠带闲住沧既卒仍禠其职令都察院遍谕各抚按官有再犯者必罪不宥
　　○改南京礼部尚书严嵩为南京吏部尚书
　　○升河南按察使张翰为山西右布政使
　　○发太仓银二万两于狭西为更筑边墙及修理铺舍之费从总制唐龙请也
　　○辛巳彗星见于五车芒长五尺余尾指西南
　　○沈王＜彻-攵乚＞移奏乞赐昭鉴录  累朝御制文集文华宝鉴四书五经十九史纲目通鉴诸书  上给以五经四书集注各一部
　　○壬午大学士张孚敬等言彗星复出毕昴之间光芒稍见变不虚生皆臣等奉职无状所致除另行自除外乞敕该部其奏过加修省以回  天意  上曰彗星为异退而复见者四矣  上天垂戒朕敢不祗惧卿等各思匡违不必自＜锍-釒＞便择日朕于便殿告尔文武群工宜痛加省慎以赞朕不逮上回  天意于是礼臣请榜示大小臣工以二十日为始青衣朝参办事至告祭后三日而止  上从其言仍敕文武群臣俱与有天工之责各宜痛涤乃心秉公持正以赞朕躬勿视为故事
　　○癸未总理河道都察院右副都御史朱裳自陈乞罢不允
　　○刑部尚书聂贤工部尚书秦金左侍郎林庭＜木昂＞右侍郎甘为森奏乞赐恩纪含春堂诗传训三编  祖德诗钦天记颂无逸殿左右牌文视听言动四箴明伦大典大学衍义性理大全诸书诏并给之
　　○乙酉户部奏天下有司奉诏积谷已踰二载而计簿未上请申敕各该巡按御史严法稽核其有积不及额及侵欺借贷滥支妄费者悉听逮问得旨积谷备荒系紧要事宜依拟行各该巡按官遵前旨查考毋得视为泛常
　　○吏部尚书汪鋐题覆＜锍-釒＞中职名下失书等字  上令对状鋐上帝引罪  上责其不敬姑宥之该司郎中下法司逮问余夺俸三月
○丙戌户部覆巡青给事中薛宗铠等奏各马房牧地册籍浩系请铸给关防以便记验仍行顺天府拨给书算以重典守诏如议以奏牍有污迹夺司官俸一月
○丁亥  恭睿献皇帝忌辰  上祭  崇先殿
　　○己丑南京科道官以例拾遗紏劾南京刑部尚书周伦右侍郎刘节巡抚应天都御史陈轼汀赣都御史钱宏顺天都御史于湛保定都御史许宗鲁太仆寺少卿刘序各不职宜罢不吏部覆伦先已有旨拟轼留用宏致仕湛宗鲁序冠带闲住诏宗鲁致仕余俱如拟
　　○又以拾遗例劾南京刑部郎中叶良佩高应祯吏部署郎中况惟垣户部员外郎杨文昇等贪污户部郎中林南衰老俱宜罢黜部覆得旨文昇南致仕应祯为民良佩惟垣冠带闲住
　　○南京科道互相紏举科臣劾御史张凤翀贾世祥台臣劾给事中何止各不职诏俱冠带闲住寻以凤翀等悉非见任疑其彼此回护仍令从公互劾以闻
　　○狭西巡抚王尧封奏言该省频年灾沴仓廪空虚幸今年岁丰稔请发帑银二三十万两为籴本于腹里地方易买米谷以豫积贮备凶年户部覆言内帑国脉所系非为备赈而设今岁凶则请赈济
　　○岁豊则请籴本是无岁不当发也且各边时有豊歉在狭西当发则宣大蓟辽无一镇不当发尧封所请不可许得旨该部所奏固有司出纳之职抚臣所请亦储蓄备边至计仍会兵部从长议处以闻已会议言狭西省城去边辽远若籴谷于内地以侍供边势必无及姑发太仓银十八万两分给延固甘宁四镇用备客饷其腹里地方查有赈剩银十万余两及收纳事例扣留柴薪等银或收济边或量作籴本听以便宜酌处仍将本年分见徵带徵钱粮及时督角□羊务足原额庶积贮豫而供馈充矣诏如议
　　○工部覆吏科给事中管见条奏二事一修水利以求实效苏湖诸郡频年被涝皆繇圩堤脆薄之故宜令民于水中植茭芦以杀其势堤畔植榆柳以固其塞责水利诣臣循行劝课之滥司稽其勤惰以为殿最一严出纳以杜侵欺江南钱粮常为猾吏豪右侵牟故国用亏损民财单竭宜将织造叚疋如飞鱼龙凤之外其余召商贸纳立偿价值免其逗遛他如应角□羊折银遇有赴部职官即令顺赍下不必付之角□羊户以滋毙孔报可
　　○癸巳夺南京吏部尚书刘龙俸四月先是龙以南都五品以下官考满赴京往来劳费且旷职业奏请停免从之既而吏部言往年题奉  宪宗圣旨三年照例考满六年免其赴京情法兼备遵行已久今并废其三年赴京之典则各官年貌精力本部何从考见矧系  祖宗旧例尤不宜轻变  上从部议令仍旧例行而切责龙市恩废法非大臣之道如薄罚之
　　○甲午起用服阕都察院右副都御史胡训以原职巡抚云南
　　○改南京光禄寺少卿王暐为光禄寺少卿
　　○丙申狭西平凉府隆德县地震有声如雷
　　○刑部广西司主事王学孔四川司主事李＜王巳＞奉记逮捕内犯因率部吏携铁索入禁城为巡视科道等官所劾诏逮学孔＜王巳＞并吏俱下诏狱拷讯
　　○丁酉孝庄睿皇后忌辰遣恭顺侯吴世兴祭  裕陵
　　○吏部右侍郎张潮以母老乞终餋许之
　　○己亥  孝穆皇太后忌辰遗恭顺侯吴世兴祭  茂陵
　　○升湖广左布政使林大辂广西左布政使唐胄俱右副都御史大辂巡抚湖广胄提督汀赣军务
　　○升顺天府府丞张嵩右佥都御史整饬蓟州等处边备兼巡抚顺天等处
　　○夜彗星扫大陵及天大将军芒长丈余
　　○庚子赵府庶人祐椋潜入京上＜锍-釒＞言顷抚按官奏臣罪状皆革前往事业已蒙恩夺禄而按臣王仪听前御史胡劾才挟私面嘱复为捃摭入奏都御史毛伯温前按河南时以臣阻其擅用肩与迄今为恨得奏亟为题覆致臣重谴迁发高墙臣尝建醮祈祷  皇嗣而彰德府知府王天民谩言讪诮无人臣礼臣欲奏之未果天民乃更讐臣被罪日为天民所迫控诉无由故敢冒死入奏乞遣官按其事之先后以白其冤愿停子奉国将军厚火□处及女泰和县君禄以赎其罪事下法司议佥谓祐椋先后事状质证俱在彼中宜遣法司及锦衣卫官各一人往勘于是  上命大理寺右寺丞张景华及锦衣卫指挥佥事陈寅往同抚按官会勘并逮天民下狱从公究诰奏请处分送祐椋还府令伯温仪各回籍听勘果有报复冤抑等情并从参奏
　　大明世宗肃皇帝实录卷一百五十一
大明世宗肃皇帝实录卷一百五十二
　　嘉靖十二年七月壬寅朔享  太庙  世庙
　　○升福建右布政使何鳌为湖广左布政使
　　○癸卯升福建按察司胡岳广西按察使孙＜棥心＞广东按察使周忠俱为右布政使山西布政使司左参议车纯为按察司副使岳江西＜棥心＞原省忠纯云南
　　○甲辰是日早朝  上以朝参官少责侍班御史柯乔李凤翱序班陈进德董效义不行紏奏命锦衣卫执送镇抚司杖之
　　○升浙江道监察御史王杲为太仆寺少卿
　　○乙巳  仁孝文皇后忌辰遣长宁伯周大经祭  长陵  上视朝毕御文华殿讲大学衍义讲官顾鼎臣以疾不至大学士张孚敬等上＜锍-釒＞请罪因言臣等入班时见鼎臣不至遂省令学士廖道南代讲道南以当捧敕辞又属学士蔡昂昂亦固推不代夫进讲系朝廷重事又学士本职旧规讲官有不到者除日讲不能代外其余俱可代讲今鼎臣该日失误进讲朝廷自有处分道南＜木昂＞互相推避亦宜并治  上曰经筵日讲君德重事朝参进讲儒臣职分况当谨畏  天戒之时鼎臣偷逸疾托本当重治念侍讲有年如夺俸半年道南昂轮当接代故为推诿道南又以捧敕为言二事岂不可兼者各降一级调外任卿等宜安心办事翰林侍从官少吏部其看拟以闻已乃降道南直隶徽州府通判昂浙江湖州府通判
　　○升光禄寺少卿周文兴为南京太仆寺少卿改南京尚宝司少卿姜清为南京光禄寺少卿
○升江西左参政范永銮为河南按察使
○礼部尚书夏言奏顷彗星三岁四见周行列宿凌犯三垣考之前史象纬之异未有若是甚者  皇上罪己责躬浃旬大雨阴云连霄昼不角□羊臣窃计慧当已灭矣适者乃复出光芒视前更露长几丈余其气勃郁冲射天汉臣不胜震恐仰惟  皇上圣德格天岂宜有此寔臣以庸协冒任宗伯不能协和神人仰干  天象请罢免以彰付托不效之罪庶灾变可弭  上慰留不许
　　○丙午升礼部左侍郎湛若水为南京礼部尚书起服阕詹事府詹事兼翰林院学士霍韬为吏部右侍郎升巡抚宁夏右副都御史杨志学为刑部右侍郎
　　○改巡抚辽东右副都御史周叙于南京都察院提督操江
　　○升山东按察司副使齐之鸾为顺天府府丞
　　○升四川右布政使刘淑相为广西左布政使广东参政徐乾广西参政王俊民万湖俱为按察使乾福建俊民广东湖本省
　　○丁未起原任都察院右副都御史周金以原官巡抚保定兼提督紫荆等关
　　○巡抚山西都御史陈达议改折晋代沈三王岁禄岁来麦一石令布政司徵银一两沈王＜彳胤-丿＞移因奏达变乱旧章擅削宗禄乞为更正事下户部议请行勘得旨亲王禄未第令遵照  祖宗旧制徵派不必行勘陈达擅议更改禠职为民
　　○戊申以三年考满荫刑部尚书聂贤子梦说为国子生
　　○辛亥山东总部税粮右参议蔡贤以减折蜡价为户科给事中戴嘉猷所劾诏降二级别用
　　○壬子以旱蝗免顺天永平二府所属夏税有差  命镇远侯顾寰佥书中军都督府事
　　○癸丑升山东按察使张钦于福建贵州按察使王遵于四川俱布政使
○甲寅先是十一年十月吏部以京堂方面缺人拟起投闲住在告诸臣凡十三人以请诏许起用六人原任河南副使范时儆与焉至是云南缺右参政吏部推时儆升补部例凡拟升官必详叙其履历  上览而疑之谓时儆于去年七月都察院论罢十月即起用殆部臣有私于时儆责令陈状时儆仍勒令闲住于是尚书汪鋐左侍郎周用等惶恐待罪且曰当是时臣鋐拜命视事才踰旬秪据原任文选郎中张庭言遂以名上实泥于借才一偏之陋见非敢有他  上乃切责鋐等职任铨衡宜秉公正顾以新革任官輙奏起用及令对状复籍口爱惜人才岂大臣事君之道鋐固初任用久署部事难诿不知鋐姑夺俸二月用调南京用庭蒙蔽堂官虽离任仍降三级其任见大选郎中吕希周不能检正亦夺俸三月已调用为南京刑部右侍郎
○右军都督府署都督同知牛桓再被镇守贵州总兵之命抵任以疾告兵部为请  上曰贵州方多事故擢桓镇之所宜图报乃自叙功勤诈疾辞避其令抚按官核实紏奏兵部不行查究反加奖借何乃狥私若是亟以状对于是尚书王宪等具＜锍-釒＞认罪诏夺宪及侍郎钱如京俸各三月职方司署郎中熊汲降二级调外任及贵州抚按核状报  上乃革桓职令回卫闲住升清浪参将杨仁为署都督佥事代之
　　○彗星扫阁道行犯滕蛇至八月二十八日而灭
</div>
    <div class="pagination">
<a href="明实录世宗实录_page86.html">上一页</a><span>...</span><a href="明实录世宗实录_page82.html">82</a><a href="明实录世宗实录_page83.html">83</a><a href="明实录世宗实录_page84.html">84</a><a href="明实录世宗实录_page85.html">85</a><a href="明实录世宗实录_page86.html">86</a><span class="current-page">87</span><a href="明实录世宗实录_page88.html">88</a><a href="明实录世宗实录_page89.html">89</a><a href="明实录世宗实录_page90.html">90</a><a href="明实录世宗实录_page91.html">91</a><a href="明实录世宗实录_page92.html">92</a><span>...</span><a href="明实录世宗实录_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
