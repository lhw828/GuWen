<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1249 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1249 页/共 1316 页</h1>
    <div class="content">光绪三十三年。丁未。五月。丙午。谕军机大臣等、电寄周馥。电悉。即著督饬文武妥办清乡。以净余孽而靖地方。匪首刘思裕、黄世钦等、是否阵毙。确查具奏。电寄　　

○礼部以考试各省举贡中额请。得旨、宗室取中三名。满洲取中十名。蒙古取中五名。汉军取中七名。直隶取中二十七名。奉天取中五名。山东取中二十五名。山西取中十三名。河南取中十八名。陕西取中十五名。甘肃取中十五名。江苏取中二十八名。安徽取中十八名。浙江取中二十八名。江西取中二十五名。湖南取中十六名。四川取中十七名。福建取中二十五名。广东取中十八名。广西取中十四名云南取中十四名。贵州取中十四名。现月　　

○署吉林将军达桂等奏、赈济难民用款。无须部拨。拟由省库抵饷项下。作正开销。以省周折。又奏、开放兵饷等款。请免扣减平。均下部知之。摺包　　

○改铸度支部、总督仓场、给事中、各关防印信。早事　　

○丁未。谕军机大臣等、电寄赵尔丰。电悉。开匪因何滋事。是何情形。著速据实电奏。并督饬地方官。协同营队。认真＜目辟＞暒穴＜曰融＞夕＜夗贝＞捕。以期除暴安良。电寄　　

○署吉林将军达桂奏、加徵菸酒各税。期满溢额甚钜。请将经徵得力人员保奖。得旨、准其酌保数员。毋许冒滥。摺包　　

○陕甘总督升允奏、甘省赔款无著。请由土药税拨还。下部议。　　

○又奏、覆陈民刑诉讼各法。甘省尚难通行。谨将窒碍各条。缮单呈览。请俟人格完全。法律娴熟。再行举办。下部议。摺包　　

○两广总督岑春火滟宣奏、病势骤剧。恳恩开缺调理。得旨、两广地方紧要。该督向来办事认真。能任劳怨。著再赏假十日。赶紧调理。假满即速赴任。摺包　　

○添铸陆军部各厅司处印信关防。早事　　

○以筹解甘饷出力。赏山西布政使张绍华本生三代正一品封典。摺包　　

○戊申。法部右侍郎沈家本奏、沥陈修订法律情形。请开去差使。归并法部大理院会同办理。又奏、法律学堂。请改归学部管理。从之。摺包　　

○署吉林将军达桂等奏、续勘第二次吉林府属浮多地亩二万一千晌有奇。照例升科。下部知之。摺包　　

○两江总督端方等奏、筹拨官款。开办赣州铜矿。下部知之。摺包　　

○以钻营贪劣。革直隶记名总兵王步庭职。驱逐回籍。摺

包

　　

○以侵挪公款。革代理直隶元氏县候补知县陈绍源职。永不叙用。摺包　　

○以办理学堂。不知自爱。降直隶试用道欧阳弁元为同知。　　

○豁免吉林伊通州属被扰地方光绪三十一年旗民应完租课。摺包　　

○己酉。吏部奏。保送举人、考试见遗后酌予录用。豫筹办法。又奏、拣选举人。随时呈请分发。均从之。　　

○以广东布政使胡湘林暂护两广总督。摺包　　

○以捐助学堂钜款。予前任吉林长春府知府王昌炽子沛霖以知府尽先选用。　　

○以侵挪税捐。革吉林委员二等侍＜目辟＞行＜匧心＞口＜韦未＞＜夗贝＞多伦泰等职。并勒追。　　

○旌表夫亡殉节、吉林宾州厅文童高士元妻孙氏。摺包　　

○庚戌。谕内阁、瑞良奏、考察属员分别举劾一摺。江西吉南赣甯道江毓昌、抚州府知府王乃徵、饶州府知府张检、前署甯都州知州仓尔桢、甯都州州判黄懋典、九江府同知严家炽、鄱阳县知县陈庆绶、前署萍乡县万载县知县张之锐、宜春县知县阮保泰、前署乐安县知县江都良、均著传旨嘉奖。金溪县知县王易、罔民嗜利。物议沸腾。南丰县知县马振仪、性耽安逸。心地糊涂。高安县知县唐显谟、信任左右。事多废弛。临川县典史宋家琳、颇招物议。被控有案。署南城县新丰司巡检林正春、性情巧猾。心术难信。代理南城县典史陈树滋、理事欠明。短于才识。萍乡县安乐司巡检程烺、纵蠹苛索。致滋民怨。署金溪县典史陈廷芳、声名平常。均著即行革职。广昌县训导胡钟杰、视听龙钟。著即休致。现月　　

○两江总督端方奏、江西萍匪肃清。地方安谧。请奖出力员弁。得旨、准其酌保数员。毋许冒滥。摺包　　

○江西巡抚瑞良奏、州县经徵丁漕。收不敷解。恳予规复旧章。以免赔累。下部议。寻奏、该省丁漕。向来必俟大涨大落之后。始议更张。今钱价虽云跌落。然上忙早经收竣。下忙开徵已久。自毋庸更议增加此后钱价低昂。尚难逆料。俟明春察看地方情形。再行奏明办理。从之。摺包　　

○以经募赈款。延未清解。江西补用知府诸以恒等分别革职摘顶勒追。　　

○予因公殒命。江西新昌县汛兵湛步林议恤。　　

○辛亥。谕内阁、前因广东钦州土匪。抗捐滋事。当经谕令周馥将办理不善各员。查明倢■＜曰融＞■＜石木＞处。兹据查明电奏。此案初起。经周馥饬令廉钦道。王秉恩、将捐项酌量减免。乃该道出示延迟。贻误事机。及该匪等叛形显著。又未能迅速扑灭。署北海镇总兵何长清、祇知固守。致匪党愈炽。裹胁日多。实属畏葸无能。王秉恩、何长清、均著即行革职。署钦州直隶州知州顾永楙、事前既无禀报。事后尤多疏略。昏瞆糊涂。大负职守。著革职永不叙用。现月　　

○谕军机大臣等、御史孙培元奏、江南北地方米价日昂。请再展免米谷杂粮厘捐两个月以恤穷民一摺。著端方、陈夔龙、体察情形。奏明办理。原摺著钞给阅看。现月　　

○又谕、有人奏、江苏省城及各属烟馆。明禁暗开等语。著陈夔龙严饬所属官吏。认真查禁。毋稍敷衍。原片著钞给阅看。寻奏、苏省实行禁烟情形。文武官吏。已立限戒绝。烟馆亦依期禁闭。并设工艺医药各局。力图善后。得旨、著即认真严禁。毋稍松懈。现摺　　

○又谕、电寄程德全。电悉。会商事毕。即行回任。电寄　　

○壬子。广西巡抚张鸣岐奏、四十八山■弄一带。兵燹荒凉。亟宜善后。请准总兵黄忠浩请假赴湘。考求开矿恳荒事宜。以资倡率。允之。摺包　　

○以教案议结。赏法国司铎任安收、四品顶戴。摺包　　

○癸丑。孝恭仁皇后忌辰。遣官祭景陵。照录　　

○甘肃新疆巡抚联魁奏、古城营制未复。请将本年军政。缓至下届举办。下部知之。摺包　　

○派大学士孙家鼐、稽查钦奉上谕事件处。现月　　

○以协办大学士学部尚书荣庆、为国史馆总裁官。吏部尚书陆润庠、为副总裁官。现月　　

○甲寅。谕军机大臣等、本日都察院代奏、云南京官吴炯等、呈称滇中饥馑。请颁钜帑。拯济灾黎等语。业降旨饬令锡良查勘情形。迅速电奏。至所称内外交迫。请饬修内政。慎外交。以固边圉各节。著锡良悉心筹画。妥慎办理。并将在情形。据实具奏。原呈钞给阅看。现月　　

○又谕、电寄锡良。都察院代奏、云南京官吴炯等、呈称滇中饥馑请颁发钜帑拯济灾黎等语。著锡良查勘情形。迅速电奏。寻奏上。得旨、著度支部筹拨银十万两。交锡良妥为赈济。电寄　　

○又谕、电寄胡惟德。电悉。前奏币制一摺。著交会议王大臣阅看。电寄　　

○山东巡抚杨士骧奏、遵旨举办曹属清乡。并陈章程办法。报闻。摺包　　

○以记名总兵赵永铭为浙江处州镇总兵官。现月　　

○予枪伤殒命。广东广州协左营千总区绵、赏恤加等。　　

○予因公殒命。广东模范营工程队官熊韬议恤。　　

○乙卯。湖广总督张之洞奏、武昌省城。自京汉铁路通行以来。日形繁盛。城内之东南隅一带。渐次开通马路。拟添城门一道。名为通湘门。于商旅往来。实多利便。下部知之。摺

包

　　

</div>
    <div class="pagination">
<a href="清实录光绪朝实录_page1248.html">上一页</a><span>...</span><a href="清实录光绪朝实录_page1244.html">1244</a><a href="清实录光绪朝实录_page1245.html">1245</a><a href="清实录光绪朝实录_page1246.html">1246</a><a href="清实录光绪朝实录_page1247.html">1247</a><a href="清实录光绪朝实录_page1248.html">1248</a><span class="current-page">1249</span><a href="清实录光绪朝实录_page1250.html">1250</a><a href="清实录光绪朝实录_page1251.html">1251</a><a href="清实录光绪朝实录_page1252.html">1252</a><a href="清实录光绪朝实录_page1253.html">1253</a><a href="清实录光绪朝实录_page1254.html">1254</a><span>...</span><a href="清实录光绪朝实录_page1250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
