<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 463 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 463 页/共 681 页</h1>
    <div class="content">
○丙辰。孝慈高皇后忌辰。遣官祭福陵　　

○转刑部右侍郎喻成龙、为左侍郎。升原任福建巡抚卞永誉、为刑部右侍郎　　

○以翰林院编修查昇、充日讲起居注官　　

○丁巳。上自畅春园回宫。诣皇太后宫、问安　　

○谕礼部、朕恭奉圣母皇太后慈谕。稽古帝王宫闱之制、必备妃嫔、以襄内政。今册封佟氏为贵妃。卫氏为良嫔。瓜尔佳氏为和嫔。尔部即选择吉日具奏　　

○以左都御史哈雅尔图、为理藩院尚书　　

○己未。谕户部、前因漕船北上迟滞、特令总督桑额、亲身督催、故抵通比往年更早。今回空粮船、仍著桑额、亲往督催、不致迟误。该部知之　　

○以正白旗护军统领瓜尔察、为镶黄旗领侍卫内大臣　　

○喀尔喀泽卜尊丹巴胡土克图、遣使进九白年贡。宴赉如例　　

冬。十月。庚申朔。享太庙。上亲诣行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○颁康熙四十年时宪历　　

○上诣皇太后宫、问安　　

○辛酉。先是、上以皇太后六袠圣寿。命皇四子胤禛整备进献礼物。至是、恭进佛三尊。御制万寿无疆赋围屏一架。御制万寿如意太平花一枝。御制龟鹤遐龄花一对。珊瑚进贡一千四百四十分。自鸣钟一架。寿山石群仙拱寿一堂。千秋洋镜一架。百花洋镜一架。东珠、珊瑚、金珀、御风石等念珠、一九。皮裘一九。雨缎一九。哆罗呢一九。璧机缎一九。沉香一九。白檀一九。绛香一九。云香一九。通天犀、珍珠、汉玉、玛瑙、雕漆、官窑等古玩、九九。宋元明画册卷、九九。攒香九九。大号手帕九九。小号手帕九九。金九九。银九九。缎九九。连鞍马六匹。并令膳房数米一万粒、作万国玉粒饭。及肴馔果品等物、进献　　

○免浙江江山县、本年分旱灾额赋有差　　

○壬戌。皇太后圣寿节。上率王以下、文武大臣、侍卫等、诣皇太后宫行礼。遵懿上□日、停止筵宴　　

○癸亥。策试天下中式武举、于太和殿前　　

○甲子。上御瀛台紫光阁。亲阅中。式武举等、骑步射、技勇。试毕、命侍卫等开劲弓、俱满彀。上亲射二次、发矢皆中的　　

○免江南清河等八县、本年分水灾额赋十之三　　

○命正白旗蒙古都统宗室特克新、兼管本旗护军统领　　

○直隶巡抚李光地、河道总督张鹏翮、湖广总督郭琇、广西巡抚彭鹏、各遵上□日先后详议科场事宜。得上□日、九卿詹事科道、会同确议具奏　　

○乙丑。上御紫光阁。率诸皇子、及宗室、侍卫等射。上发五矢、皆中的。试中式武举等、步射技勇。亲简善射武举马会伯等三十余人、复令步射。选其尤者八人。上回宫。御西暖阁。读卷官马齐等、以试卷呈览。上曰、朕亲试武举、已经十二三次矣。从无及此科者。不但步骑射俱善、人材亦优。此内朕又特简八人、步骑射尤善、颇无优劣、惟视其文为次第耳。随命诸臣拆卷、定其次第　　

○升理藩院左侍郎管右侍郎事安布禄、为都察院左都御史　　

○旌表湖广烈妇、周思齐妻戈氏、拒奸捐躯、给银建坊如例　　

○丙寅。上御太和殿传胪。赐殿试武举马会伯等一百人、武进士及第出身有差　　

○上诣皇太后宫、问安　　

○谕大学士等曰、九卿诸臣、但以朕可者可之、否者否之、无一人肯直言者。伊等皆系读书之人、岂不知忠为事君之大义。顷者朕以九卿不足信、将行取知县、及科场事宜、遣问张鹏翮、郭琇、李光地、彭鹏。九卿独不抱愧乎。四人居官之善、朕何以知之。盖以彭鹏曾任三河知县、朕谒陵往返、稔闻其贤。张鹏翮曾任兖州知府、居官甚善。郭琇曾任吴江知县、朕南巡时、百姓俱称其贤。李光地为学院时、官声最优。凡居官贤否、惟舆论不爽。果其贤也、问之于民、民自极口颂之。如其不贤、问之于民、民必含糊应之。官之贤否、于此立辨矣。若张鹏翮等、偶有他过、朕尚可曲宥。如九卿不肯直言、朕必重惩一二人、彼时毋谓朕不宽也。朝廷设九卿、所司何事。其以朕上□日晓谕之　　

○河道总督张鹏翮疏言、武家墩起、至小黄庄、加砌石工。旧桩石欹朽、势必拆砌、方可坚固经久。今于旧残石工之上、叠柴压土、以为越坝、于内建砌、则费省而工速。此工除拨银四十万两外、尚有不足银一十八万六千二百四十八两零。应请敕该部、速行拨给、以济工用。上谕大学士等曰、这修筑高家堰、不足银两、著照该督所请、速行拨给。乘此冬令水涸、修筑速完、勿致迟误。张鹏翮每事奏请详明、实能宣力。若张鹏翮者、朕不之信、将谁信耶。伊若果为利计、历任知府、运使、巡抚、皆可得利、既不取于彼、岂肯于河工钱粮、侵蚀肥已乎。其操守廉洁、诚不可及。惟有时偏执己见耳。然朕亦即时戒饬、并不宽假也　　

○张鹏翮又题、臣率河员、查勘新中河、必须全身挑挖、两岸子堤、全行帮筑。所需钱粮颇繁、而河头弯曲、粮艘行走不顺、且三义坝以上、三十一里零、河身狭浅、遇湖水大涨、恐不能容纳。旧中河自三义坝以下、至仲庄闸、二十五里零、河身甚深、南岸湖水散漫、难筑子堤。且距黄河甚近。今议在三义坝、将旧中河、筑拦河堤一道、改入新中河。则旧中河之上段、与新中河之下段、合为一河、粮艘可以通行无滞矣。得上□日、前于成龙奏称、将中河改移、朕屡经谕其恐有未便。今张鹏翮所议中河事宜、甚当。著照所奏行　　

○升山东登莱道郎廷极、为福建按察使司按察使　　

○福建浙江总督郭世隆疏奏、红毛国英圭黎、被风飘至夹板船一只。据船户甲必单角等、商人罕实答等供、系伊国护商哨船。请将甲必单角、遣回本国。得上□日、英圭黎船只、遭风飘来、甚为可悯。著该地方官、善加抚恤。酌量捐资、给足衣食、即乘时发还、以副朕柔远之意　　

○丁卯。谕大学士等曰、臣下之贤否、朕处深宫、何由得知。缘朕不时巡行、凡经历之地、必咨询百姓、以是知之。今张鹏翮居官之优、岂朕目击其临事、亦不过得之风闻耳。因此朕欲开风闻言事之例。科道官以风闻题参、即行察该督抚、贤者留之。不贤者去之。如此、则贪暴歛迹、循良竞劝、于民大有禆益。嗣后各省督抚将军提镇以下、教官典史千把总以上、官吏贤否、若有关系民生者、许科道官以风闻入奏。倘怀私怨、互相朋比、受嘱托者、国法自在。著谕满汉掌印、与不掌印科道官员、知之　　

○己巳。河南巡抚徐潮陛辞。上谕之曰、闻河南火耗甚重、尔去当严行禁止。又闻彼处亏空甚多、尔去当加筹画、如何令无亏空。河南连□山戊示□有秋、未知积贮如何、尔亦当细心查核。徐潮奏曰、臣闻河南有几州县、火耗最重。此外尚有私派。臣当严行禁革。又州县亏空钱粮、臣到河南、惟有洁已率属、宽养其力、使彼逐渐自补、再不悔改、定行题参。上曰、今天下虽太平、然武备不可有懈。尔有抚标兵卒、尔从翰林出身、武事恐未必留心、宜严饬将弁、不时操练。尔抚标操练精强、则两总兵官、有不凛然操练者乎。总这尔去一如张鹏翮、李光地、郭琇、彭鹏所行、则不但为当今名臣、即后世亦可取重矣　　

○旌表福建烈妇、林孔明妻侯氏、甘心白刃、拒奸守节、给银建坊如例　　

○工科给事中慕琛疏言、安东县杨家马头一案、经前任河臣于成龙题报、于康熙三十八年六月内、漫溢三十余丈。不即抢修、延至一载有余、而所谓三十丈者、遂变为一千二百丈之多。请严定处分。又马家港漫缺、据河臣张鹏翮题报、本年四月合龙、旋于六月初旬、被水冲开、承修之冯大奇等、始则草率完工、随修随坏。及其既坏、复抗延不即办料。请敕将冯大奇等议处。抑臣更有请者、近见河臣帑金糜费一疏、止参赔修未完、而并未及承追之官。嗣后当年冲决者、勒令承修官速赔、不准请帑。如限内不完、将承催不力之官、一并列参、照例处分。又各工完日、该督应即委道员踏看、出具甘结。倘随修随坏、及三年内冲决者、请将出结之官、照徇庇例重处。得上□日、著张鹏翮明白具奏　　

○升内阁学士满笃、为理藩院右侍郎　　

○以苏尼特故多罗贝勒博木博子苏泰、袭爵　　

○予故固山贝子福存、祭二次、建坟立碑　　

○兵部议覆、署四川陕西总督礼部尚书席尔达疏言、臣等遵上□日将化林营、移驻打箭炉。据该营详称、官兵渡泸河之西、不意炉番甚为狂悖、将修路之兵丁杀死、拆毁偏桥、阻截官兵。又探得在木鸦等处抽兵、有欲抢夺沿河一带之信。随咨商四川提督唐希顺、暂为巡防、以取进止。查炉番阻拒、应行文商南多尔济、副都统阿南达、令其转行第巴、将杀死兵丁、拆毁偏桥之番蛮、速行查拏解送。并令提督唐希顺、亲领兵丁、巡查固守三渡口、不致截断我兵后尾。如不将罪犯解送、仍前妄行、及侵犯沿河地方、即行奏闻。俟命下进剿。得上□日、依议速行　　

○壬申。上诣皇太后宫、问安　　

○喀尔喀土谢图汗、遣使进九白年贡。宴赉如例　　

○癸酉。上巡视永定河堤岸。命皇四子多罗贝勒胤禛皇十三子胤祥、随驾。是日启行。驻跸宛平县鹅房村　　

○甲戌。上率诸皇子、及善射侍等射。上发五矢、皆中的。自鹅房村、遍视永定河堤。驾至麻格庄河湾。谕分司敦拜曰、观此处宜从上流、下挑水埽、用以荡刷淤垫。上阅新修河堤。谕敦拜曰、此坍塌之堤、宜速完工。又阅新庄、求贤庄、石佛寺等处河湾。谕敦拜曰、此处当下挑水埽。又阅雅地里河湾。谕敦拜曰、观北岸地势崇高、断乎无害。南岸地卑、不可不加意坚筑。是日、驻跸固安县葛家屯　　

○直隶巡抚李光地、来朝　　

○乙亥。召大学士马齐入行宫。谕曰、分司敦拜、护守河堤甚善、在部院年久、人亦老成。著额外补授内阁侍读学士、仍管理分司事　　

○上率诸皇子、及善射侍卫等射。上发五矢、皆中的。自葛家屯、遍视永定河堤。阅至北阁驿河湾。谕分司敦拜曰、此处宜筑挑水埽。随至清凉寺、阅冲决堤口。召原任河道总督王新命、工部侍郎白硕色、巡抚李光地、分司朝奇等谕曰、尔等可会议开浚新河放水。其清凉寺决口、不必塞。随行幸双营儿、视堤工毕。回驻跸葛家坞。命吴达禅等、于李光地、王新命、白硕色前、传谕赫硕滋曰、自葛家坞、至清凉寺决口、朕阅视尚皆加意修筑。此外所筑堤、下桩俱浅。又截去长者。其苇束极松、复乱抛置之。此堤仍著原修之人修筑、即交与赫硕滋、亲身看守、昼夜巡察。倘桩木冲坏、或别有他故、即速行奏闻。不然、即枭示尔于堤上。朕巡视南河时、指令下桩修筑之处、竟不行修筑、避往他处、其时即应诛之。今更以此堤委尔、尔其慎之　　

○丙子。分司敦拜、齐苏勒奏曰、皇上自去□山戊示□指授一切重大工程、俱有功效、堤岸克保无虞、但南岸尤为紧要。仰乞皇上指示。上曰、南岸须钉排桩、使水永不外溢、则尔等防守甚易矣。又谕曰、自郭家务以上、南岸旧堤甚薄、著交与原任河南巡抚李国亮、务将排桩、作速于堤外深钉。此堤卑狭处、亦交与彼、加宽增高、酌量补筑。堤内田中浮土、可铲取用之。堤边柳树、不可轻伐。所塞之口、令先动工。其地势高阜处、水既不能漫溢、可酌量节减、不必修筑。所用排桩苇草、向原任总河王新命等取之　　

○上率诸皇子、及善射侍卫等射。上亲射二次、发矢皆中的　　

○上自葛家坞、遍阅永定河南岸。查验桩木、俱短小不如式、令近御侍卫海青、传谕原任河道总督王新命、工部侍郎白硕色等曰、自委尔等河工以来、并未陈奏一事。即桩木丈尺、亦未如式深下、尔等果实心修筑、自正月至今、亲身监修、即每日里许、亦修筑竣工矣。密迩京师、相去仅一日之程、其能欺朕耶。若再三年无成、朕岂肯轻恕、必将诛之。又谕巡抚李光地曰、永定河工程及物料、尔等不时稽查。其桩木合式者、收贮、用于葛家坞之西。其短小不如式者、交李国亮、用于葛家坞之东。芦苇务收贮于乾燥之地、毋致朽烂。有看守不谨者、即令赔偿。其河工未完处、仍交王新命等修筑、令保三年。尔所查工程物料、需用钱粮、奏销时、毋致浮冒。河工效力人员内、诸色混杂、尔亦务确查题参。是日、上驻跸宛平县榆垡　　

○丁丑。上驻跸南苑　　
</div>
    <div class="pagination">
<a href="清实录康熙朝实录_page462.html">上一页</a><span>...</span><a href="清实录康熙朝实录_page458.html">458</a><a href="清实录康熙朝实录_page459.html">459</a><a href="清实录康熙朝实录_page460.html">460</a><a href="清实录康熙朝实录_page461.html">461</a><a href="清实录康熙朝实录_page462.html">462</a><span class="current-page">463</span><a href="清实录康熙朝实录_page464.html">464</a><a href="清实录康熙朝实录_page465.html">465</a><a href="清实录康熙朝实录_page466.html">466</a><a href="清实录康熙朝实录_page467.html">467</a><a href="清实录康熙朝实录_page468.html">468</a><span>...</span><a href="清实录康熙朝实录_page464.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
