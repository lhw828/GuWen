<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1016 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1016 页/共 1316 页</h1>
    <div class="content">○谕军机大臣等、寄谕岑春火滟宣、据奏晋省民穷财尽。恳准酌留董饷。抵拨赔款一摺。董福祥军饷。本系由甘肃新饷内划拨。现在董军虽分别裁撤。腾出新饷。仍应归部拨用。值此时艰款绌。各省皆然。岂得率请截留。第念山西教案赔款较钜。加以公约赔款。筹措维艰。尚系实情。其应解甘肃新饷内。姑准暂行截留一年银三十万两。下余山西藩库、及河东盐库、应解新饷。均应照数解足。勿再短欠。该抚仍须设法另筹常年进款。以作赔款应用。勿徒请截留协饷。牵动大局。致多窒碍。另片奏、筹办加税加捐为难情形。现在偿款按月摊付。需款甚亟。全赖各省疆吏。因地因时。多方妥筹。并非强令横徵暴敛掊克商民。且绅富地亩加捐。系该抚自行奏明办理。何以率称为民请命。意似勒捐苛派。出自朝廷之意。措词殊属非是。晋省风气夙驯。傥地方印委各员。办理操切。致生事端而长刁风。该抚务当严行究惩。妥筹办理。总期款集而民不扰。不得藉口民情浮动。豫为卸过地步也。现月　　

○又谕、电寄崧蕃留陕甘之尽先补用副将崔正午、尽先补用副将肃州镇标右营游击金造、尽先补用副将固原马营监营游击马福祥、尽先补用游击林太清、都司衔尽先千总姚忠诚、现饬回防。该副将等随扈年余。尚为得力。均著加恩留于原省遇缺尽先奏补。如一时无缺可补。即先行委署。以示奖励。将此谕令知之。电寄　　

○又谕、电寄各省督抚、前据刘坤一等联衔会奏、此次赔款数钜。筹画甚艰。惟约计洋税加足值百抽五。并洋烟酒食物。一律收税。加以各处常关归洋关徵收。约共增银四百五十万。再加本年漕折百万。统兵银五百五十万。核计按照户部奏派赔款之数。约有三成。请减三成筹解等语。当经照准。原以半年筹还。可资腾挪。兹据奕劻等电奏、赔款仍应按照公约筹拨足数。每月自不能核减三成。著各该将军督抚等、仍即照部拨定十成原数。按月汇解沪道。转交银行存储备还。不得诿延。致滋口实。统俟年终汇计洋常各关收数。及漕折银两。均有的确数目。能否加足三成。或竟多有赢余。再行核减。以免贻误。　　

○又谕、电寄奕劻等、二十八日。銮舆回京。如有各国人出外瞻仰。自可毋庸拦阻。惟是日观者如云。人民错杂。诚恐无知之徒。口角滋事。著奕劻、王文韶、豫为布置。加意保护。是为至要。　　

○命大理寺少卿张亨嘉提督浙江学政。现月　　

○以记名副都统希璋为正红旗汉军副都统。现月　　

○丙戌。上奉慈禧端佑康颐昭豫庄诚寿恭钦献崇熙皇太后自正定府御火车启銮。随手　　

○护理陕西巡抚李绍芬奏、陕岸盐厘。遵照部议加收。拟在三河口等处。自行设局。妥慎办理。下部知之。　　

○予办赈染疫身故。陕西耀州知州刘峻德、照军营病故例优恤。摺包　　

○是日驻跸保定府。至己丑皆如之。　　

○丁亥。谕内阁、昨日有旨。二十八日回宫后。是日即恭诣奉先殿寿皇殿行礼。次日祗谒大高殿太庙告祭。择日祗谒圜丘社稷告祭。并遣官祭方泽。朝日。夕月各坛。及东西陵。所有此次版文。自应质实沉痛。以伸歉悚之诚。著该衙门迅即恭拟。进呈御览。其祭日服色礼节。著礼部分别妥议。先期电奏。现月　　

○又谕、吕海寰奏、捐输关系太重。宜变通办理。以苏民困而固民心一摺。比岁以来。畿辅蹂躏特甚。各省亦多水旱之灾。小民困苦流离。朝廷时深悯念。前已明降谕旨。断不忍厚敛繁徵。剥削元气。兹据该左都御史所奏各节。著各该督抚各就地方情形。悉心体察。将如何筹捐办法。明白晓示。严禁绅董吏役。蒙混中饱。藉端需索。务除壅蔽。以通上下之情。总之于筹款之中。必以恤民为主。不准稍涉苛虐。扰累闾阎。以副朕视民如伤之至意。将此通谕知之。现月　　

○甘肃新疆巡抚饶应祺奏、上年与俄商夥办塔城金矿。已见成效。谨将拨发经费。暨应摊厂费。加购机器。并开办尼格徕地方新矿各费。筹交库尔喀喇乌苏厅存储。由该厂取用。下部知之。摺包　　

○赏署直隶总督袁世凯、山西巡抚岑春火滟宣黄马褂。并命在紫禁城内骑马。现月　　

○戊子。谕军机大臣等、原任户部尚书立山、兵部尚书徐用仪、吏部侍郎许景澄、内阁学士联元、太常寺卿袁昶、该故员等子嗣几人。有无官职。著吏部迅即咨行内务府、镶红旗满洲、浙江巡抚、查明声覆。现月　　

○又谕、岑春火滟宣奏、筹议开垦蒙地。请特派八旗大员督办一摺。晋边西北乌兰察布伊克昭二盟。蒙古十三旗荒地甚多。土脉膏腴。自应及时开垦。以实边储。于旗民生计。均有裨益。著派贻谷驰赴晋边督办垦务。即将应办事宜。会同该将军巡抚。随时筹议具奏。另片奏、察哈尔蒙地。请饬一律招垦等语。并著会同奎顺妥筹办理。原片著分别钞给阅看。将此各谕令知之。电寄　　

○护理陕西巡抚布政使李绍芬奏、劝办积谷。酌拟章程十二条。并筹开渠事宜。报闻。　　

○命黑龙江将军绰哈布在紫禁城内骑马。现月　　

○以山东章邱县陈家窑大堤漫口合龙。赏前护理巡抚布政使胡廷干头品顶戴。开复按察使尚其亨、道员何国禔等、降调革职处分。予候补知府徐抚辰等、升叙加衔有差。　　

○己丑。以恭办回銮差务出力。予派办铁路直隶道员孙钟祥军机处存记。候选道柯鸿年等、加衔奖叙有差。现月　　

○赏办理卢汉铁路总工程司洋员沙多宝星。并工程司普意雅、暨车守机匠等银钱。现月　　

○以捐助养济院经费。予四川绵竹县孀妇唐龚氏建坊。　　

○旌表仰药殉夫。云南南甯县民许元龄妻张氏。摺包　　

○庚寅。上奉慈禧端佑康颐昭豫庄诚寿恭钦献崇熙皇太后自保定府御火车启銮。未刻至京师。诣正阳门关帝庙菩萨殿拈香。还宫。　　

○诣乾清宫。跪迎皇太后至列圣御容前。随同行礼。　　

○奉皇太后还宁寿宫。　　

○诣奉先殿寿皇殿行礼。外记注　　

○辛卯。上诣太庙行礼。外记　　

○诣大高殿拈香。外记　　

○诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记注　　

○谕内阁、钦奉皇太后懿旨。上年京师之变。仓猝之中。珍女滟巳扈从不及。即于宫内殉难。洵属节烈可嘉。加恩著追赠贵妃位号。以示＜目辟＞衣檾呆＜夗贝＞恤。现月　　

○谕军机大臣等、翰詹科道及各衙门司员。著按日分起豫备召见。自本月三十日起。翰詹读讲以下。及资深编检二十员为一起。次日科道为一起。宗人府理事官。内阁满汉侍读。各部院寺满汉印稿郎中员外。及国子监、钦天监、内务府各司员。均著各该衙门开具衔名清单。由军机处拟定人数。听候传旨豫备召见。现月　　

○又谕、秀吉等奏、禁门启闭。严定时刻一摺。所有大内午门、东华门、西华门、神武门、各处所。亟宜严申门禁。及时启闭。稽查出入。现时节届小寒。著定于辰初启门。酉正二刻阖门。仍著严饬各门直班官弁。认真稽查。不准稍有疏虞。　　

○又谕、袁世凯所统武＜目辟＞行＜匧心＞口＜韦未＞＜夗贝＞右军。著拣派一千人。宿＜目辟＞行＜匧心＞口＜韦未＞＜夗贝＞端门以内。仍饬统带各官。严加约束。毋稍疏懈。该弁兵等。准其由东华门西华门出入。太常寺奏、各坛应修应制各工。请饬赶办。得旨、前已派世续等撙节承修。所有应行择要赶紧制办抑或设法通融。即著该尚书酌核办理。　　

○两江总督刘坤一奏、苏省现拟规复徵收地漕银价。每两仍折收钱二千二百文。由经徵之员。提出赢余。解司存储。抵解偿款。傥将来银价涨落悬殊。再随时察看情形。分别核实酌定。以昭公允。得旨、仍著随时察看情形。分别核实办理。摺

包

　　

○江苏巡抚聂缉规奏、苏省改设学堂。参酌山东章程。设法扩充。增置译书局、藏书楼、博物院、以资肄习。并通饬省外各府厅州县。一体仿办。得旨、著即认真办理。务收成效。

摺包

　　

○又奏、苏省资遣学生出洋游学。暂以二十人为定额。由善后局岁筹经费。以示策励。又奏、苏省遵设武备学堂。于防营内挑选勇丁四十人为学生。派道员督办。酌定课程。期收成效。均下部知之。摺包　　

○浙江巡抚任道镕奏、浙省裁营节饷。整顿操防办理情形。其内河外海水师巡缉尚虞不敷。请暂缓裁撤。得旨、著即力除浮敺■儿。认真整顿。以资得力。现月　　

○赏军机大臣外务部尚书瞿鸿禨、总管内务府大臣世续、继禄、均穿带嗉貂褂。现月　　

○以进呈驮轿驮昬＜虘阝＞马。赏候选同知李金堂三品衔。李葆臣、李凤瑞、六品蓝翎。现月　　

○壬辰。赏直隶提督马玉昆太子少保衔。并命在紫禁城内骑马。现月　　

○以劳勚卓著。复浙江参将陈胜珠官。摺包　　

○以辑睦邦交。赏日本国宫内省大臣德大寺实则等九员宝星。摺包　　

○纂修官王大钧恭纂　　

总纂官熊方燧恭辑监修总裁世恭阅二签四月二十五日正总裁那月日专司蒿■禾本陆恭覆阅癸丑十一月二十七日　　

徐月日　　

</div>
    <div class="pagination">
<a href="清实录光绪朝实录_page1015.html">上一页</a><span>...</span><a href="清实录光绪朝实录_page1011.html">1011</a><a href="清实录光绪朝实录_page1012.html">1012</a><a href="清实录光绪朝实录_page1013.html">1013</a><a href="清实录光绪朝实录_page1014.html">1014</a><a href="清实录光绪朝实录_page1015.html">1015</a><span class="current-page">1016</span><a href="清实录光绪朝实录_page1017.html">1017</a><a href="清实录光绪朝实录_page1018.html">1018</a><a href="清实录光绪朝实录_page1019.html">1019</a><a href="清实录光绪朝实录_page1020.html">1020</a><a href="清实录光绪朝实录_page1021.html">1021</a><span>...</span><a href="清实录光绪朝实录_page1017.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
