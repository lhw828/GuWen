<!DOCTYPE html>
<html>
<head>
    <meta charset="UTF-8">
    <title>国朝献征录 - 第 100 页/共 245 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝献征录 - 第 100 页/共 245 页</h1>
    <div class="content">　　◆采木 

　　工部右侍郎刘丙传 
　　左副都御史李公宪卿传 
　　右佥都御史史仲成传 

　　○工部右侍郎刘丙传 

　　工部右侍郎刘丙传 【 采木】 

　　丙字文涣江西安福县人成化丁未进士改翰林院庶吉士授监察御史迁福建按察司提学副使以忧去服阕调四川升贵州按察使福建右布政使四川左布政使进右副都御史督采大木擢工部右侍郎兼右佥都御史巡抚湖广丙操履清介喜于有为政尚严厉无所纵贷虽颇取怨而法令修举士民畏之及膺采木之任亲入山谷冒岚瘴遂致疾卒讣闻赠工部尚书谥恭襄赐祭葬如例 

　　○左副都御史李公宪卿传 

　　左副都御史李公宪卿传 【 采木】 

　　李宪卿字廉甫昆山人嘉靖戊戌进士选南京吏部验封司主事历郎中升江西布政司左参议江右田上不相悬而税入多寡殊绝宪卿承巡抚檄为法均派折衷最为简易巳升山东按察司副使兵备临清会施尚诏反河南至五河兵败散独与数骑走冠县擒获之瓯宁李尚书默自吏部罢还沿途有司供帐颇懈比至临清独劳送礼有加李尚书深喜过望逾年会召还即日荐升湖广参政未几升河南按察使甫四月擢右佥都御史巡抚湖广奏水灾乞蠲贷亲行鄂渚云梦间拊循其民东南用兵御日本军府檄至调保靖容美桑植寮镇溪大剌土兵征剿所过牢廪无缺宪卿因奏土司各有分守兵不可多调且徒烦供饷无益其后土兵悉召归不复调是时奉天殿灾命大臣开府江陵总督湖广川贵采办大木工部侍郎刘伯跃以忧去　上特旨升宪卿左副都御史代其任先是　天子稽制建九庙而西苑神仙长年之殿及珍台间馆岁有兴造颇竭□荆之材乃行巴庸□道转荆岳至东西川往来督责□之荒裔中于是万山之木稍出然帝紫素宫旧制瓌玮于水乐金柱围长终不能合宪卿奏言臣督率郎中张国□李佑副使张正和卢孝达各该守巡参政游震得□使周镐佥事于锦先后深入永顺卯桐椶梭江参政徐霈佥事崔都入容美副使黄宗器入施州金峝参政靳学颜入永宁迤东兰州儒溪副使刘斯洁入黎州天全建昌董策入乌蒙参议缪文龙入播州贞州酉阳佥事吴仲礼入永宁迤西落洪班鸠井镇雄程嗣功入龙州参政张定入铜仁省溪参议王重光入赤水猴峝佥事顾柄入思南潮底汪集入永宁顺崖而湖广巡抚右佥都御史赵炳然巡按御史吴百朋各先后亲历荆岳辰常四川巡抚右副都御史黄光升历序马重夔巡按御史郭民敬历卬雅贵州巡抚右副都御史高翀历思石镇黎巡按御史朱贤历永宁赤水臣自趋涪州六月上泸叙至守督会处而巨材所生必于深林穷壑崇冈绝箐人迹不到之地经数百年而后至合抱昔尚书宋礼及近时尚书樊继祖侍郎潘鉴采得逾寻丈者数株而巳今三省见揉者视前亦巳超绝第所派长巨非常围圆难合臣奉命初恐摉索未徧今则深入穷摉知不可得大望敕下该部计议量才取用庶臣等得专心采办而大工早集矣　上允其奏命求其次者其后木亦益出□江淮至京师簰筏相接而　天子犹以　皇祖时殿灾后十年始成今未六七载欲待巨材故殿建犹未有期乃西工骤兴漕下之木多取以为用三省之民暴露三年无有休息大臣以为言　天子亦自怜之手谕大臣曰殿材果难须设子孙能守即苇亦可久于是将作大匠颇能规削胶附称　上意而见材度巳足用宪卿恳乞兴工罢采以休荆蜀民词旨甚哀而工部大臣力任其事　天子从之遂考卜兴工其后漕数比先所下多有奇羡凡得木一万一千二百八十章宪卿上最推功于三巡抚下至小官莫不录其劳今不载独载其所奏两司涉历采取之地曰四川守巡督儒溪之木播州之木建昌天全之木镇雄乌蒙之木龙州兰州之木湖广督容美之木施州之木永顺卯峝之木靖州之木及督行湖南购木于九嶷荆南购木于陜西阶州武昌汉阳黄州购木于施州永顺贵州则于赤水猴峝思南潮底永宁顺崖其南出云金沙江云大抵荆楚虽广山木少采且险远必俟雨水而出而施州石坡乱滩迂回千里贵阳穷险山岭深峭由川辰大河以达城陵矶蜀山悬隔千里排岩批谷滩急漩险经时历月始达会河而吏民冒犯瘴毒林木蒙笼与虺蛇虎豹错行万人邪许摧轧崩崪鸟兽哀鸣震天趿地盖出入百蛮之中穷南纪之地其艰如此故附着之俾后有考焉昔称雍州南山檀柘而天水陇西多材木故丛台阿房建章朝阳之作皆因其所有金源氏营汴新宫采青峰山巨木犹以为汉唐之所不能致宪卿乃获之山童木遁之时发天地之藏助成　国家亿万年之丕图其勤至矣是岁辛酉冬征还内台明年大计天下官巳而病作请告病益侵乞还乡　天子许之至东平卒宪卿为人美姿容谈论有章自少衣服鲜好及贵益称其志至京师分宜迎谓之曰公不独才望逾人即丰采亦足羽仪朝端矣所居官廉洁不苛故采督二年地穷边裔而民夷不惊以是为难 

　　○右佥都御史史仲成传 

　　右佥都御史史仲成传 【 采木】 

　　都察院右佥都御史史仲成庆阳府安化县人洪武中以国子生擢监察御史奏请封禅不报后升山东按察司佥事寻改桂林府同知永乐元年升佥都御史力言黥剌之人虽材且贤不可复用　上是之四年命率山西军民采木于五台山仲成不饬履行不恤人劳督责棰楚军民苦之时有管军百户亦被棰楚　上闻之曰旧制军官有罪非奏不得擅问仲成不知恤此岂知恤军民哉召还将正其罪比至中风暴卒时永乐十一年三月 

　　◆捕盗 

　　都察院右副都御史贾公谅传（实录） 
　　中宪大夫都察院左佥都御史高公明神道碑（何乔新） 

　　○都察院右副都御史贾公谅传（实录） 

　　都察院右副都御史贾公谅传 【 巡视】 

　　实录 
　　贾谅峄县人永乐中繇乡举擢刑科给事中宣德四年七月丙寅谅同给事中张居杰等劾奏户部郎中萧翔酗酒废职名震台端　宣宗谕夏原吉曰朝廷置给事中所以出纳命令封驳章奏凡朝政阙失民情休戚皆得言之　祖宗时慎重用人其有敷奏详门莅事勤敏智识优长有补政治者用以不次久之擢谅为右副都御史巡视湖广锄强梗屏衺虎武振彝纲存大体楚之有重臣以保厘兹土自谅始 

　　○中宪大夫都察院左佥都御史高公明神道碑（何乔新） 

　　中宪大夫都察院左佥都御史高公明神道碑 【 捕盗】 

　　何乔新 
　　成化二十一年秋九月十有九日都察院左佥都御史高公以疾卒于家有司以闻　宪宗皇帝遣江西布政司参议林同以牲币谕祭焉公卒之三年为弘治元年太子太保兼兵部尚书余公请于　朝谓公居官以廉慎称且有平闽寇功宜命有司为治葬事　今天子允其请特命有司治其茔域公讳明字上达世家信之贵溪曾祖讳元杰祖讳则铭再世不仕皆以端厚称父讳吉昌以公贵累封中宪大夫都察院右佥都御史母邹氏累封恭人公自幼以孝闻□十三恭人病甚公焚香吁天请以身代又刲股肉投粥中恭人食之顿愈稍长补邑庠生笃学不勌景泰庚午领江西乡荐明年登进士第试政都察院未几擢山东道监察御史彭城李苟等苦官吏贪暴讼于朝事下御史台时越诉者例谪戍边公奏曰谪戍之例为妄诉者设苟等诉不诬法当杖　康定皇帝从之因着为令村氓赵钊等为妖言吏欲功执其党数十人诬以谋反狱上公曰此愚民处以妖言足矣繇是其家属皆获免巡按河南黜污暴诛凶顽风声凛然郡县冤狱吏不能谳者悉为辨之黄河南徙民耕其填淤者亩收数斛吏议使民□亩输税公不可曰河徙不常异日平陆复为巨浸耕者何以供税议者乃止及还朝适边报沓至公奉敕督边饷人皆趍令靡后期者都御史寇深刚愎自用属官少当其意者尤忌江右人独于公敬爱无斁凡大狱大政惟公言是听章疏当上者俾公具草焉　英宗皇帝既复位天下藩臬郡县百司来朝监察御史赵铭等劾其罪而弹文出于公　上怒其触讳命中官诘草奏者众惧莫敢对公毅然曰弹文实出明手铅等无与中□入白之　上顾左右曰贤御史也释不问忠国公□亨以擅权得罪言者劾其不车丸　上命公与锦衣卫指挥门达籍其家公语达曰亨非有反谋其僮仆不当从坐达然之遂同以实闻得免者四十余人寻升大理寺丞凡狱情矜疑者参错讯鞫多所平反　宪宗皇帝嗣位迁南京都察院佥都御史南台以去辇毂远宪度稍隳而百司亦多自恣公振风纪明法令痛斥庶官之贪暴者南都肃然会淫雨弥月公上章言此阳微阴盛之征宜修德以回天意　上嘉纳之衺民贩私盐者纵横江上商旅几绝勑公剿之公遣南台御史顾以山戴琥往捕授以方略擒贼首九□余人长江以清行舟无阻公念二亲老连章乞致仕未允又三疏乞终养　上乃许之居无何二亲相继逝执丧哀毁几不能生戊戌上杭盗起凶焰日炽诏起公于家改左佥都御史赐勑许以便宜从事公力疾而行至则先揭榜谕之贼恃险不服乃遣兵捣其巢穴馘其渠魁抚其胁从又以上杭之溪南里寔盗渊□乃析为永定县以统厘之于是汀漳之间晏然公以寇平又上章乞归　上悯公久劳瘴乡乃许谢事既归绝口不谈官府事惟与子弟及县之俊秀讲论经史而巳给事中虞瑶大学生袁庆祥等皆上章乞起公用之然当道多与公不合者故卒不用公生于永乐壬寅至其卒得年六十有四所著诗文散轶惟终养录征闽录安宅录尚存初公奏乞归养曰无才一宜退有疾二宜退亲老三宜退故自号三宜及自闽归语人曰国家有事宜再起事平宜再退更号五宜临殁索笔大书曰平生无一事欺天至死全百□归地命子鹏揭于柩前呜呼公之为人两言尽之矣 

　　◆盐政 

　　邪竟辨之辛未巡按福建刑公宥墓碑铭（彭华） 
　　都察院左副都御史陈天祥传 
　　副都御史唐公继禄传 
　　都察院右佥都御史泽山张公濂墓志铭 
　　都察院右佥都御史王公玑家传 

　　○邪竟辨之辛未巡按福建刑公宥墓碑铭（彭华） 

　　邪竟辨之辛未巡按福建刑公宥墓碑铭 【 盐政】 

　　彭华 
　　史士达相讦奏事下公公茂七余党生乱欲以镇东都御史致仕海南邢公卒迁山海异习徙之适□致祭于家其子项不远万里临刑冤号不巳公曰□□之碑公予同年友也予知安四城奏留班匠助役城斩绝崖岸及临事则断断沈阳军官盗官储者三十称有执守虽于总宪者巳奏止黜为首者二人余皆郡它人殚智毕力愈不治无虞副将焦礼有功主将节馈遗以理折狱不为私党焉公不可遂成隙丙子名赫赫动朝廷乃起为佥河南革省驿递复民地取□益以事自任有干谒者民皆称快庚辰绩满擢知□致事时年甫五十有五居而新参者辄入公费金□胸中以之修巳必不易金令自治屋三间甫三年□及稍见几微必急流勇就逮父老有怀金窃馈者有涵养之学通达之材卓迁晋江县丞　今上嗣统□无传邪公讳宥字克宽天下揽纳者滋为弊赋因□辰登进士明年□御史余钱数千缗因以辟永丰□有诬匿太监王振家财梁为永久利民俗喜奢公□锦衣千户于信往鞫之□□□□□□□戊化丙□岂可避祸而文致人罪　　都察院左佥都御史□守薛尚书希琏与许御□□□□□□□□□□□以实覆不少避或疑邓成化辛丑五月甲午左佥□易延平军公曰人情重讣闻　天子悼惜遣官赐□卒不徙民有坐盗死罪走京师诣予乞铭其墓上□之踰月果得真盗筑永之深其平居温温然不为□民不告劳甲戌巡辽东有不可拔者自为御史时□人公以沈阳三面拒敌不肯屈就既而出治两剧□赎守城未几贼至赖以公未尝立奇惟省徭均赋□义欲冒之寇都御史深挠而巳两郡皆翕然信服乞归省天顺戊寅还朝巡都御史赐玺书巡抚东吴之藩府录罪囚可矜疑者一切置不问以是得谤遂□州府府吏旧皆僦屋以夫士君子立志确然素定公即府治东辟地免新参其操以之治人必不爽其□尽有舍寻以巡按时事退不溺乎其常若公者非公曰吾无用此谢绝之左越之见不能然也而可使□起为苏州府苏田赋甲正统辛酉以礼记领乡荐以亏公痛绳治责偿且得莅四川道景泰庚午常□仓筑沙湖长堤甓运道桥者辞连　十余人公奉□□以俭约诸游宴亭馆老至则辨其诬于恐得祸□戌大水民饥公开仓廪且劝得米八十余万斛赈之民犹不给相聚持券入富家强取公即日榜谕许民持书券赴府府召乡老引领往贷其不发与强取者俱抵罪又得米八百万斛犹不给会计军饷足一年尚余二十万□□举贷之同官以专擅为虑公曰民命在须臾待报则无及矣吾当任其咎民赖全活殆四十万口事闻　上赐勑褒奖升浙江右参政仍视府事是年秋遂擢佥都御史询吏治察民隐奖廉能黜贪暴开丹徒二河筑奔牛闸革仪真淮安兑运米重晒增其脚费清湖坡田赋减门摊商税规画赈济散敛率有法理两浙盐罪伪造引私贩渠魁数十人官给煎盐具俾滨海民兼主之山居者出米给焉民两利之盐赋无亏己丑黜罢官百七十余人帖帖不敢有怨语庚寅秋议事至京乞致仕章再上乃许焉既归别号湄丘道人作湄□草亭记以自见间语及祭祷曰谓里无良医市无善药不忍坐视勤于祭祷以纾爱敬则可若谓鬼神能生死人则万无此理卒年六十有六公之先在宋建炎间自开封徙琼之文昌父文广封四川道监察御史母许氏赠孺人继郭氏配林氏俱封孺人 

　　○都察院左副都御史陈天祥传 

　　都察院左副都御史陈天祥传 【 盐政】 

　　都察院□□都御史廖天祥字符吉苏州吴江人弘治丙辰进士授青州府推官入为监察御史迁陜西西安□□府郡人为立生祠擢山东按察副使整饬天津兵□时叛贼刘六等聚众转劫天祥严号令设卒□要□□□魁宫太保及其党七十余人加俸一级寻进太侯少卿仍理兵备事以贼众兵少奏　上命都督张俊率精锐援天津祥与之夹攻俘斩甚众□□进都察院左佥都御史贼平征还巡抚贵州兼督军务洞苗乱天祥调汉土官兵分哨进剿遂破诸集□□凡六千余级捷闻赐玺书奖励有白金文绮之赐召还理院事以虏寇宣大用廷推往督军务至□□巳□矣巳而进左副都御史以虏寇延绥又奉命提督三边军务虏亦遯赐蟒衣加俸二级又奉命□□浙盐道经吴江卒于家时正德十一年八月天祥□敏有才略临事能断所至有声其在天津功尤着但卒后诸子争讼所积财至十余万人以是或不满之 

　　○副都御史唐公继禄传 

　　副都御史唐公继禄传 【 屯盐】 

　　唐继禄字子廉上海人嘉靖癸丑进士初授浙江遂安知县有异政召拜监察御史出按湖广雅以风棱自持即郡守庭谒后不行燕见之礼所至击汰赃墨吏无算性英敏强记而又长身岳立尝与两司录囚囚籍一览辄了然间掩籍漫举一二狱情诘两司两司仓卒或不能对以是愈益严惮之若神君然楚中以里甲为累岁里长一应卯百需攒蹙之吏胥缘以为奸利动至倾产继禄为核县官一岁所需若干第敛金有差贮之官量入为出令里长毋得复应卯因着为画一法楚人至今便之行部荆州会兴山盗起穴高鸡寨凿矿行劫众至三千人而县官利贼矿砂之入匿不以闻郡守徐学谟上状继禄即日下雕剿之令守言大侵后兵食俱诎未可轻动且寨险峻难仰攻不如檄降之便继禄默然良久曰吾策之矣擒贼盍先擒王乎乃缚县官来囚之郡狱而阴遣沙市巡检赵应奎诣高鸡寨谕以朝廷威福宜早自解散不且脔汝肉贼下寨罗拜巡检泣曰吾等为饥寒所追故聚而丐食一聚则不得散县官复饵我谓上人未之□也□□□□□□巡检愿巡检活之应奎驰归以贼语报继禄颔之急檄郡钤符票三子如贼之数复遣应奎诣寨人给一符待以不死姑斥之还籍有符者隘兵毋得擅杀报功月余贼党散尽高鸡寨平是役也不□地方一金而归夷数千里间按堵如故后擢大理寺寺丞晋少卿擢南京操江佥都御史晋屯盐副都御史俱在任不久以疾告寻卒于家年五十一继禄为人自少严整介洁生数岁而孤事寡母以孝闻立朝几二十年门生故吏有所馈遗无论公私一切谢却居穴庭俨如官府绝无燕亵之容即僮仆不敢仰视在告时亲朋亦罕覩其面继禄故无子卒时生子方一岁人以为有天道云 

　　○都察院右佥都御史泽山张公濂墓志铭 

　　都察院右佥都御史泽山张公濂墓志铭 【 屯□】 

　　茅坤 
　　佥都御史泽山张公病且革执予手而曰君为我书其墓呜呼若公者世之强干之才也天假之以年而迟之禄位以究其志庶几乎古之所谓戮力王室纲纪四方者而今且没而公之业止是耶公名濂字子清甫弱冠举浙江乡试第一巳而与予同第进士授刑部陜西司主事以能闻因推择为吏部当是时诸为吏部者所当进且绌天下之贤不肖其权归于执政者十之九而听吏部所自得为者十之一诸郎署不得不共为渰淟阿涊以相浮湛间有守其职以抗者辄坐罪去而公之入吏部也既以能显声郎署间执政者业巳器重之又适两执政者互相构其一败去公数画策关说执政者指故所嫉而欲击去之其人不肖也公听之矣贤也即前说之曰某故所忤门下者然颇窃时誉孰若姑置之而以显君候之能容乎或指故所私而欲显擢之其人贤也公亦听之矣不肖也即又前说之曰某之骫法毁职也如此其所获罪门下者甚矣而君侯复私之毋乃甚其忌而分故执政之谤且讪乎执政者往往顺解唯公指顾间有不得即入以告于太宰出以私讽执政所故帷侍而亲信者故公独能反其权于吏部者十之九而姑以听执政者十之一公又力以抑奔竞振淹滞为职其按资未及而或援之者力虽才智亦摈之其按资巳踰而刺不及门者虽孤远亦亟之矣一要员缺众或私指曰某有力当不次补之矣巳而公所补者某盖蹇谔之士无他援者也一冗员缺众或私指曰某员缺按故事当补某辈矣巳而公所补者某盖众所谓有力者也故公之典铨曹举贤任能进则以才获信于执政而退则不拂天下士大夫之望公亦数自喜后先郎署间而能以直举职者数十人以来一人而己巳而公以能擢通政提督誊黄然公亦以能为世所构向所忤执政而进退之者人日以众怨日以深其所从中而巧击之者日以力会虏入寇公以守都城有声遂出公为佥都御史提督畿南北诸郡屯田事矣盖以使能为名而寔远之也未几公坐讪左迁公不就即拂衣归归则买山列亭榭种名花异卉又别穿池种五采玳瑁粉黛之鱼仰而啸俯而临流以自适此其所以以道御命而进亦可退亦可也贾生迁长沙而为之赋鹏而亡昔人犹悲其志予于公能无仰天而欷歔流涕也乎按状公之先世家于汴宋高宗时扈跸入浙遂占籍仁和张氏族谱自仁和始凡几传而为鹏鹏生绶绶生应祯号爱山即公艾也鹏以来以赀甲郡中又能手诗书以教诸子孙而族以科第显者后先相望焉及公为吏部验封司主事赠父爱山公如其宫母吴氏妻沈氏并赠安人巳而爱山公加赠为稽勋司员外郎而两安人亦并晋为宜人宜人子男四曰枢木巳拨桴女四适某某公之同祖兄按察使瀚弟武库郎中洽并以材行闻于世予故共公之昆弟为绾带交而公尤深方公之为吏部也尚书唐公龙亦谬以予能由仪制调为司勋公瞿然喜颇期两人功名相推挽巳而尚书坐事免予亦外徙而中或有并撼公者公笑曰吾不及与之同其进当亦与之同其退可也公之慷慨倜傥之气类若此呜呼予安得不哭公之恸而为之题其墓以复于公也乎公之没为辛酉七月二十五日享年五十明年某月日葬于灵鹫山阻阡之原其铭曰　公之始孕母辄异征梦日堕怀中夜有声占者布策兆曰腹鸣天或锡祉爰及后兴维公之生山歧嶷非常童龆掞赋蔚乎云翔年甫弱冠首举于乡文章之名遂倾四方巳而射策羽仪天池授官西署声擅一时谳狱诸疏公手勒之题名汉桂光溢庶司及改铨曹明扬攸职举淹振滞抑谗屏墨孤矫之士不以遗佚肘腋政府虽显亦击当是之时公为能臣誉望四驰媢亦及身会虏入犯燧属　帝闉校士征兵杂沓鱼鳞公以纳言徙为右丞　天子玺书督屯幽恒名曰使能细柳列营籍之外补妬口朋兴公既左迁解组拂衣翱翔竢时公卿可跻岂公之抗一折不支黄鹄高翔缴矰靡施免官来归卧于中丘托盟范蠡比迹留侯睥睨一世耻屈贵游买山种花穿池引流枕星席月呜葭扬丝客或劝仕羞以文牺病既弥留执手引诀公掀予髯笑而不答左右若遗仅托书碣书之何以天地一噱 

　　○都察院右佥都御史王公玑家传 

　　公讳玑字在叔别号在庵姓王氏世为衢州西安人父讳文晖封征仕郎兵科给事中再封奉政大夫山东按察司佥事佥事公生三子公为季幼颕敏始生时仲父遵无嗣叔母郑氏求为子比有识即求归终不忍背所生十岁就小学刻志向进补郡邑弟子员寻得廪择交多善士闻有道陈白沙之学者心亟仰之渡江从学阳明王先生门先生一见亟称笃实因与心斋王先生处同为此学必欲见诸躬行戊子领乡荐己丑进士时诏选科道部以公名上拜兵科给事中孜孜举职不激不随首疏请重学校遴守令值　圣驾亲耕藉田复上言耕籍实务四事起书生论时政准古酌今论者以为凿凿可行他若留意边储请伐虏谋慎简京堂大臣慎处边方重臣雷震修省议祔庙制等疏皆当事理而乞分内阁重权以防壅蔽尤人所不敢言辛卯迎养二亲时遇郊祀推恩佥事公亲拜阙下壬辰差视内库及御马等监局上言考察二官编处商人查更管事库夫查处折色钱粮禁处不堪物料五事积弊隐奸搜剔无遗内臣为之敛迹达贼入大同将臣失事及以捷闻奉命查勘□罪亲往得钞略驱□实迹及各官行事时服其公乌思藏昆葛锁南扎叺坚参巳藏卜乞袭天乘法王贡年例方物外私进厢嵌甸子无量度金佛一尊画像释伽佛一副舍利十颗复言酌处外夷贡物明好恶训华夷以垂法万世词严义正至引唐宋为比识者难之癸巳补山东按察司佥事兵备武定等处政腵辄进诸生论学齐鲁之士彬彬向风退即娱侍二亲年并八十东人以孝称之丁酉迁江西布政司右参议属岁歉米价顿贵饶之乐平业磁浮梁者辄盗兵雠杀省城震骇当事者束手无措公以抚按委托廉得其情先为晓谕乃拘逮首祸擅杀者各置于法余并解散人乐更生辛丑转山东按察司副使兵备天津二亲惮远乃携僮仆二三辈单车就道亟思归侍缘边报孔棘不果天津道介通沧职兼邮传旧莅此者惟应接宾客批答夫关之不暇公至亟请于抚按委贤有司一员以董其事因得专诘兵刑至今犹遵行之沿河皆屯所无有司奸人悉驾小艇名假贸盐实窥便攘劫被害者奔诉无从莫之指实公为籍其船户官为编类令船尾各画一禽以相识别许径指其船禽以诉盗无弗得河道肃清值九庙大工之役部委捞寻飘流木筏公即亲历沿海敲伐苇获木无算转输于京劳瘁成疾卧疴连月且闻佥事君恙思一见乃连疏乞休铨司以年劳当迁未即允覆疏再上而外艰闻矣晓夜奔还属大功告成赐银十两明年乙巳春丧事毕庐于墓次终制以太宜人年耄不忍离踰岁太宜人亦卒庚戌春起复补任徐州兵备秋升福建布政司左参政所至台司悉以道谊见推时江北济淮人民逃移田地荒芜廷议欲设才望重臣抚治遂进公都察院右佥都御史充淮徐兖州等处招抚营田使辛丑捧表入贺次淮闻报过徐接咨八月称贺毕赴本院任题请关防吏书领勑符赴镇公以久次骤更要职权贵欲市恩援以附巳公恪守初志不少阿狥同乡有爱公者劝公少贬公不顾惟以书币修谢抚属五府三州久罹灾歉千里萧条公目击时艰尽瘁不恤节浮费勤劝课巡行郊野悉心招挟简任治农官老经处农器牛具种子复业开荒者立票宽假以三岁为期亲撰诲农歌一章谆谆诲民先是部议处置钱粮拟借支漕盐以集事值时多故未易给发乃资众于仓廪之籴易假牛丁公畜□□□□□□□□之羡余公处之有方民不加取而官亦不烦给发流民复业者为户一万二千八百有奇为口四万二千九百有奇所恳田地八千顷有奇凡历再期渐就绪而河水连溢亟以灾闻于朝诏遣工部尚书默泉吴公出赈民赖以不饥适言者请并职守欲会河道漕运抚营以为二再以言官论列裁革添设重臣回籍听用盖有阴主之者矣六月南归一意敛退世务悉屏去惟一二童子侍侧自后南部会题抚按举荐咸在遇缺推用列公绝不与两京故旧通音问无意天下事矣训家以礼每身先之冠婚酌古不泥丧则自履率人省薄俗分孝设斋之费而专意附身附棺始于宗族好礼者皆乐从之祭则春秋时享于祠以及忌祭荐新谒朔展墓俱遵家礼祭毕每诵　高皇帝圣谕及先祖遗德善训以警族众行之渐久人颇见信嫁娶深鄙论财惟取世家清素者绝不以势利华侈相尚自家食时辄留意祠堂族谱力未能逮历官后始渐为之俸入产利半以供祖茔祠享之用待母党曲有恩意常言平生无过人惟出处分明不曾少有降志屈身处初仕琐闼以不附时宰外补历任藩臬同列多所严惮按抚无加礼讥论侃侃若不知有荐劾权在天津日胡总制守中势垣赫他兵臬皆曲意趋附八独守正不屈守□□附者获罪咸下公问理因自戏曰使我与众同□□人作问官也在宦途二十余年尚参藩政位都宪未久复以直道忤时古冲李公大宰去任以故人情待之颇厚再起道经于衢绝不与见其处严少师相用之际始终一节尤人所难待乡里士夫澹然无炎凉态惟平昔故旧及后学同志温然若骨肉五邑官师有持正获罪者多赖公阴为扶助其人多不及知三十九登科四十筮仕五十五居忧六十再出出四年复归逍遥林下且十年食无兼味室无长物二子服勤茹菲无异寒士其殁也无余财以充殡殓费为文平实有理致类其人所著有在庵遗稿藏于家 

　　
　　都察院七（巡抚一） 

　　◆巡抚一 

　　资政大夫工部尚书谥文襄周公忱传（彭韶） 
　　周文襄公传 
　　都察院右都御史王暹传（实录） 
　　资德大夫都察院右副都御史王公暹墓表（姚夔） 
　　右都御史合阳李公实传（何悌） 
　　都御史赵公文博行状（王云凤） 
　　资善大夫都察院右都御史邹公吴墓志铭（康海） 
　　通议大夫户部左侍郎赠都察院右都御史西洲唐公冑神道碑（王弘诲） 
　　都御史王公夫用传（徐观澜） 
　　户部右侍郎兼都察院左佥都御史张津传（国史实录） 
　　副都御史李公浚墓志铭（王伟） 
　　都察院右副都御史丁公璇传（陈镐） 
　　□□院左副都御史罗公亨信传（黄佐） 
　　嘉议大夫都察院右副都御史卢公睿□□□（彭时） 
</div>
    <div class="pagination">
<a href="国朝献征录_page99.html">上一页</a><span>...</span><a href="国朝献征录_page95.html">95</a><a href="国朝献征录_page96.html">96</a><a href="国朝献征录_page97.html">97</a><a href="国朝献征录_page98.html">98</a><a href="国朝献征录_page99.html">99</a><span class="current-page">100</span><a href="国朝献征录_page101.html">101</a><a href="国朝献征录_page102.html">102</a><a href="国朝献征录_page103.html">103</a><a href="国朝献征录_page104.html">104</a><a href="国朝献征录_page105.html">105</a><span>...</span><a href="国朝献征录_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
