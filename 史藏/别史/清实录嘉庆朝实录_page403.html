<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 403 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 403 页/共 523 页
  </h1>
  <div class="content">
   大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百九十六　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。九月。戊子朔。颁御制除莠安良诏曰。稂莠不去。嘉禾不生。邪说不净。良民不安。此一定之理也。承平日久。游情者多。乃有奸人邪言蛊惑。能使善良变为凶暴。干名犯义。迷而不悟。直至俯首就戮之时。嬉笑自若。尚云转生贵官。哀我蒸民。何罪而遇此等狗彘不如之徒。为所引诱。昏沉至于此极。去秋及冬大加惩创。十去八九矣。尚有祝现等六逆。及次重五十七犯。累月经年。终未就获。督催严饬。几于腕脱唇焦。漫不经心。相率因循疲玩。大吏不肯实心。属吏贪功妄报。或教供。或刑逼。苟图目前塞责。无诚心。无实政。何日能净根株。前已养痈贻患。今又纵贼埋忧。试问何心。必欲再乱。在生前为大清国无用之臣僚。身后尚贻恶名于百世。甘心庸庸碌碌。实不可解矣。总宜密访习教之家。再寻伏藏之穴。一二勇士。必能束缚。何用多兵。转令兔脱。国家酬勋之典立施。闾里勾结之患永绝。此时正法者不过数十名。他日保全者不下数十万。孰轻孰重。其慎思之。直省臣工。各抒忠荩。为国除忧。为家造福。为万民之保障。垂万代之忠贞。朕宵旰以俟。忍不动心乎。勉与否任诸臣耳。甲戌季秋月朔。御书手诏。通谕中外。毋忽朕意。　　

○谕内阁、御史宋邦英奏、饬禁属员帮办幕务一摺。各省大吏养廉优厚。署中襄办幕务之人。理应自行出资延请。乃近来外省刑名钱谷摺奏书启等项。多用所属候补州县佐贰人员帮办。在该上司祇图省费。而属员汇缘依附。撞骗招摇。敝□大窦丛生。且联络既久。假公事以酬私劳。遇有保举之时。钻营请托。势所必有。即如近日河工将次兴筑。而外闲已传播谣言。不可不防其渐。著通谕直省各督抚。凡署中一应幕务。毋得假手属员。致藉办事为名。启幸进之路。务各自谨廉隅。以杜奔竞而肃吏治。　　

○又谕、高杞奏、军营买回女子隐匿不报、又复转卖之游击、请上□日革审一摺。固原提标后营游击胡文秀著革职。延绥镇标右营守备胡元榜著解任。交该督提齐人证文契。秉公质讯定拟具奏。并著遵照昨降谕上□日。将该省出征官兵携回幼孩。传集一处。令其彼此识认。如有从贼及应行缘坐者。俱令一一指出。分别究办。毋任隐匿。　　

○又谕、百龄初彭龄参奏、藩司不将新亏之敝□大实力剔除、请先行革去顶带一摺。藩司专司钱谷。杜绝挪移。先须将本年应解之款。依限催提。现当清厘库款之时。江宁江苏两藩司。于本年上忙银两。承催不力。又不据实揭参。实属玩纵。陈桂生常格俱著革职。留于该省戴罪督催。如能如数完解。该督抚奏明。另行施恩赏给差役。傥逾限不完。即奏请严议。分别著赔。将经徵玩误各员。一体严参治罪。　　

○又谕、此案已革千总饶国柱。于运员白钟岳督押铜船抵闸时。盛气村斥。不令插档行走。迨赴船理恳。又托故不见。以致白钟岳恐误限期。窘迫自缢。情节强横。势同威逼。仅拟杖徒。其罚过轻。饶国柱著重责三十板。发往伊犁效力赎罪。余著照所拟完结。　　

○谕军机大臣等、前据那彦宝奏、筹议睢工建立坝基挑挖引河等事。因此摺系那彦宝单衔具奏。审经降上□日询问吴璥方受畴、是否意见相同。即据实由驿覆奏。今据奏到、本系公同筹议。意见相同。览奏深慰朕怀。现距九月十九日开工吉期甚近。一切章程。既已筹定。即应兴办。毋稍迟缓。十九日开工后。每进占二十丈。即由驿具奏。绘图呈览。朕计日以待。再上年方受畴奏、曾于睢州工次。盘获蔡景华等犯。讯系听从教匪指使来工。乘闲放火。当即审明正法。其余夥匪数人。饬拏未经具报全获。现在要犯祝现等六名。及次要犯五十七名。亦日久在逃。该逆等闻豫省兴举大工。或溷迹夫役中。乘闲焚烧料垛。以图洩忿。工次兵役众多。纵不致别生事端。而损失钱粮。亦所关匪细。刻下正当秸料运工堆贮之时。风高物燥。尤应加意防范。著那彦宝吴璥方受畴、严饬在工及地方文武官员。小心火烛。严密守护。并传谕薛大烈、责令亲督弁兵、昼夜巡逻。密加侦察。勿任奸匪潜踪。致滋他虑。傥工次料垛竟有防守不严被匪徒焚烧之事。除将匪犯严拏惩办外。其所焚料物。即著落那彦宝吴璥方受畴薛大烈四人名下照数罚赔。以示惩儆。再本日御史宋邦英奏请饬禁属员帮办幕务一摺。据称河工地方、近传有捷径不在终南、河水洋洋、大有佳处、补缺何须吏部、诸公衮衮、竞开便门联语。现在睢工办理需人。将来合龙后。在事出力人员。伊等自必具摺保奏。务当一秉至公。使人心翕服。不可将佐幕私人。滥行列入。致干物议也。将此谕令知之。　　

○又谕、本日百龄初彭龄奏、请责令江苏江宁两藩司严催上忙钱粮、并留常格暂缓起身各摺。已有上□日将常格陈桂生二员均革职、仍留该省戴罪督催矣。又据初彭龄奏、办理亏空实在情形一摺。直省仓库钱粮。系国家维正之供。朕未尝于定赋之外。丝毫溢取。每岁量入为出。以制国用。若任其亏短拖欠。则军国度支。于何取给。该督抚受朕厚恩。加之倚畀。此时彻底清厘。勿仅视为当官应办之务。应视国事为家事。如伊等平素家赀。交奴仆经管。被其侵蚀。此时家计支绌。无可称贷。迨问家奴等追索。仍任意悬宕。伊等岂能甘心隐忍。今以朝廷正赋。付之历任贪墨之员。或恣意挥霍。或代子弟捐纳官职。或于家园私置田产。而使府库空虚。该督抚等具有天良。岂能膜视。至侵盗钱粮。本有定例。如果钱粮有著。悉能追缴如额。原非必于例外从严。若平日著名劣员。在任时任意侵欺。此时奉上□日严追。而帑项仍然无著。亦岂能不置之重典。以儆官邪。百龄等将江省本年新赋截止。溯查该省历任州县亏缺数目。究系若干。勿舛勿漏。再遵照前上□日。就各该员名下追出实据。彻底查明。按其情罪轻重。分别等差。具奏办理。务使侵蚀者法无可逃。挪移者亟图自赎。庶此番查办。可期积敝□大一清。不致有名无实也。将此谕令知之。　　

○调陕西布政使瑞麟、为福建布政使。以山西按察使杨懋恬、为陕西布政使。调福建按察使讷福、为山西按察使。以福建汀漳龙道习振翎、为按察使。　　

○己丑。上御洞明堂。勾到新疆、云南、贵州、广西、情实罪犯。停决新疆斩犯五人。绞犯二人。云南绞犯五人。贵州斩犯七人。绞犯八人。广西斩犯四人。绞犯七人。余八十四人予勾。　　

○谕军机大臣等、据刘镮之等奏称、顺义县牛栏山地方、盘获卖马之韩泳昌刘兆屈顺李泳明王增怀等五名、并起获马二十二匹、讯据韩泳昌等供、刘兆之父刘景昌、向与蒙古人在口外偷赶马匹、本年八月初五日、韩泳昌屈顺、带同蒙古人根敦吉、至刘景昌家、与在彼居住之蒙古人贡布等五名、在满丹花马厂、抢去马三十匹、并带鞍马一匹、除留寄售卖外、该县实起获马十四匹、又将该犯在高丽营卖马八匹、一并起获、旋据事主张其显赴县呈报、详讯被窃月日并失马数目、均与韩泳昌等所供相符、并称放马之人当被殴伤、伊铺夥曾在察哈尔都统衙门报明有案等语。已将韩泳昌等犯交刑部审讯矣。近日口外窃马之案甚多。该犯等胆敢纠同蒙古人等偷窃厂马。数至三十余匹。并殴伤事主。竟与劫夺无异。不可不严行惩创。著贡楚克扎布、查明张其显铺夥呈报原案。即饬派兵役。将贡布等各犯严拏务获。解部归案办理。再前月朕恭谒东陵。跸路经过地方。其各村庄编挂门牌。甚为整肃。缉拏匪犯悬贴赏格。亦极详备。询之那彦成、据称直隶各府州县。俱照此一律办理。并非于近畿地方粉饰塞责。看来口内查办保甲一事。尚为认真。因思口外多伦诺尔地方。烟户稠密。商民杂处。奸徒最易藏匿混迹。现在祝现等六犯、及次要之五十余犯。均未拏获。安保无一名潜往伏匿。现在该处作何查办之法。著该都统督率该地方官、一体编查。设立赏格。严密访缉。如有逸犯到彼。即可追踪擒捕。毋稍疏漏。将此谕令知之。　　

○以宋儒朱子后裔云铎、袭五经博士。　　

○庚寅。上幸静明园。诣龙神庙拈香。　　

○谕内阁、御史申启贤奏、请严禁睢工滥保人员一条。向来兴举大工。该河督等往往收录投效人员。事竣一律保奏。其中徇情冒滥之敝□大。实不能免。此次睢工办理堵筑事宜。经朕特派京员前往。交令差委。该河督复奏调南河熟谙厅员备弁多人。并有河南山东两省现任及分发各员。人数甚多。足敷差遣。其外来投效者。俱著不准收录。至前日该河督等奏、抢办黑堈险工出力各员内、将投效之县丞王仲淓、候选州同卢万之二员。列名保奏。河防要工出险。保护平稳。系每岁抢修之事。向无投效之例。该河督等前奏本属不合。所有该二员赏给议叙补缺之处。俱著彻回。饬令前赴睢工。听候差委。如果始终出力。俟工竣再行奏闻核办。市恩邀誉。上天不容。凛之慎之。　　

○又谕、御史卓秉恬条陈捕务一摺。捕役专司侦缉。地方遇有窃盗案件。该管官自应督饬该役严拏究办。乃捕役往往护庇盗贼。因缘为奸。匪徒恃有护庇。肆行无忌。如该御史称、直隶河南山东江南等省。皆由捕役养奸。以致盗风日炽。而该管官又率多袒庇捕役。置若罔闻。不可不严行申禁。著各督抚实力严查。如该管捕役有通盗之事。严拏惩办。其司捕官有与捕役通同舞敝

□大者。严参治罪。该州县官知而不举。或有讳匿消弭之事。一并查参重惩不贷。　　

○又谕、御史贾声槐奏、请禁实缺州县转相委署、以杜规避一摺。州县身膺民社。于地方公务。各有专责。实缺人员。原不得轻易更调。但各省州县繁＜闲＞不同。必须人地相宜。方足以资治理。如本任遇有出差事故。地居繁要。实非初任人员所能署理。于别州县中拣员调署。原为慎重公事起见。惟是外省因有此例。该上司或藉为属员拣择缺分。规避参罚。亦所不免。著通谕直省督抚、遇有调署州县等缺。务须秉公慎选。期于有裨地方。若参以私见。听受属员夤缘趋避。一经发觉。定行严惩不贷。　　

○又谕、本日素纳奏到谢恩摺内、据称今岁五七月闲两次患病、才识短浅未克胜任等语。直隶地方正当整饬之时。素纳既患病不克胜任。何以前此并不陈明。今于离任后始行具奏。实属有心恋栈。素纳不胜四品京堂之任。著以六部郎中降补。　　

○命户部左侍郎卢荫溥、工部右侍郎成格、驰赴河南查办事件。　　

○赏察哈尔木和尔噶顺等、十一站被灾弁兵一年钱粮。　　

○辛卯。上御勤政殿听政。　　

○遣官祭都城隍之神。　　

○谕内阁、琦昌奏、阿哥书房谙达、请专用繙译出身人员一摺。所奏甚属无谓。阿哥书房谙达。本应将熟习清语人员。拣选保送。著各部院衙门。仍循照向例秉公慎选。亦无庸专用繙译举人进士。更改成例。　　

○谕军机大臣等、文孚奏、现在关口无事吁请陛见一摺。殊属非是。上年额勒金布在山海关。一听所属妄拏无辜。逼诱诬认从逆。额勒金布又不自行讯供。多所冤滥。经朕特派文孚康绍镛前往查办。将额勒金布革去副都统。其缺即补放文孚。该副都统自到任以来。已逾半载。于应缉要犯。并未拏获一名。现在最要逆犯祝现等六名。及其余次要犯五十余名。日久逋诛。该犯等闻山海关近日查拏松懈。或向该处偷冒出边。并或有先经逃出复行混入者。该副都统能保无一名过伊境内乎。岂得辄谓无事。奏请来京陛见。殊属忘本纵逆。文孚著传上□日申饬。即在任督饬所属认真巡查关口。缉拏逆犯。俟各要犯等陆续报获后。明年再行奏请陛见可也。将此谕令知之。　　

○以都察院左副都御史赓泰、太常寺卿庆明、为内阁学士。兼礼部侍郎衔。　　

○壬辰。谕内阁、刑部将顺天府并直隶等省遣军流徒官犯、摘叙事由、开单呈览。朕详加披阅。内已革县丞马士鸿、故勘游清怀毙命。已革试用知县李维棠、在籍窝娼卖奸。并节次恐吓讹诈黄八观等银两。已革教谕曾日昇、在籍占踞澳口。勒帛船户钱文。澳保往查。又经该犯私拷吓制。并奸淫乳妇。嗣又设计霸占张两等当铺。已革骑都尉勒尔京额、先因图奸张德发遣。嗣又在配斗殴滋事。已革知县张源、违例押讯徐泰陇致令畏累自尽。复向尸亲贿和。已革千总姚文富、侵用库银拟斩。嗣经接任守备完缴库项。将该革员减等。已革知县张绍闻、因粮书侵用粮银。差传无干认缴。以致陈传明自尽。嗣又改卷朦详。几致粮书漏网。已革巡检朱楙、以暧昧不明奸赃事情。污人名节。已革典史丁文光、得受莫让魁枉法赃银四十两。已革县丞王炳轮、诬告黄安泰冒绩迁官。已革知州王奎聚、已革知县储斗南、故入孔传标等罪名。俱不准其减等。余俱准其减等。　　

○又谕、本年正月内、同兴保奏投效从九品黄炳留东补用。嗣经章煦查无该员捐职执照。咨部确查。兹据吏部查明衡工例内并无黄炳其人。本年六月内、有从九品黄烜来京请补执照。七月内始更名黄炳。该员上年投效军营时。何得豫称黄炳。显有影射假冒情敝□大。著交章煦详查据实参办。　　

○缓徵吉林打牲乌拉、鄂莫和、毕尔罕、法特哈、舒兰、永智社、六处、水灾应徵新旧仓粮。并给房屋修费有差。　　

○癸巳。遣官祭历代帝王庙。　　

○谕内阁、李鸿宝奏、微山湖水收复旧规一摺。近年微湖收蓄短绌。皆因引渠于塞。不能进水。又兼各闸启闭失宜。以致耗洩过多。不敷济运。朕特授李鸿宾为河东副总河。督办收蓄事宜。兹据奏称、测量微湖志桩。已收至一丈一尺九寸二分。较之定志仅短八分。现在来源甚旺。计可于收符旧志外。更有赢余。其蜀山南旺昭阳等湖。均已潴蓄充盈。办理甚属认真。李鸿宾系嘉庆六年进士。由翰林改擢科道。资格尚浅。经朕＜闲＞用副总河后。能尽心妥办。不负委任。著加恩赏给二品顶带。以示嘉奖。　　

○加大学士托津、太子太保。　　

○以大学士托津、曹振镛、为会典馆总裁官。　　

○甲午。上御洞明堂。勾到广东、福建、情实罪犯。停决广东官犯二人。斩犯八人。绞犯十三人。福建官犯一人。斩犯四人。绞犯五人。余六十五人予勾。　　

○谕内阁、方受畴奏、审明已革游击陈天寿、隐匿刘成章之妻刘崔氏、分别定拟一摺。陈天寿收留刘崔氏作妾。虽讯明不知系逆犯刘成章之妻。伊系都司带兵之员。胆敢在军营掠占妇女。实属卑鄙无耻。陈天寿著重责四十板。枷号三个月。再行发往伊犁充当苦差。余俱照所拟办理。　　

○又谕、御史陶澍奏、缉捕逆犯事宜一摺。据称地方官查缉逆犯。恐捕获后究出从前经过藏匿之处、皆有处分、因置真贼不办等语。逆犯祝现等六十余名。在逃日久。辗转藏匿。地方无定。前已降上□日申谕各地方官。能将要犯拏获者。免其失察之咎。仍予恩施。俾得实力查拏。无所瞻顾。直省督抚、惟当督饬文武员弁。严密踹访。随时查察。不但在所辖境内拏获。不复追究已往。即各该员衙署跟随厮役内。竟有祝现等犯、改名投充。使用多日。一经查出呈报。讯问得实。仍当一体施恩。至所称押金董帼太游历乡村访查真贼一节。董帼太与各逆犯素多认识。该逆等闻董帼太所至。虑被指认。更必潜踪远引。况逸犯藏匿。本无定址。岂能令董帼太遍行周历。其派出管带之人。并恐有藉端讹指之敝□大。转滋扰累。其事不可行。　　

○谕军机大臣等、据章煦奏、钱樾坐船在德州卫地方被盗。已降上□日将德州知州徐霖、参将覃廷荐、把总王庆云、革职协缉矣。钱樾前于陛见后因病回籍。受此惊惧之后。病体若何。盗匪由何处上船。动手抢劫时曾否拒捕。伊家人及船户等曾否捕贼。有无受伤。彼时钱樾是否在船。抑或下船隐避他处。现在或已南旋。抑或尚在山东养病。该署抚摺内俱未详细声明。著即查明由四百里迅速覆奏。以慰廑注。将此谕令知之。　　

○又谕、御史孙汶奏、荣麟截卸漕米办理未协一摺。北仓截卸米石。先后定有章程。昨荣麟奏请改自湖北头帮起至饶州半帮止。先在北仓起卸。所办本未妥善。业经降上□日、饬令遵照原议章程办理。乃荣麟于八月二十日接奉谕上□日后。仍将湖北头二三帮在北仓起卸。其在后之九江后等帮。转改寄剥。复迟至二十三日始行补奏。实属固执偏见。乖张错谬。荣麟著交部议处。至该御史所奏湖北头二三帮。本不应截卸。系该帮头伍利其省便。向荣麟所带书吏吴姓及舍人刘姓贿嘱所致。是否属实。著交熙昌会同广惠、就近秉公查讯确情。据实分别参奏。　　

○乙未。上幸静宜园。　　

○谕内阁、和宁奏、总管请借俸买置公寓一摺。该总管等督率官兵。护守陵山。例应就近居住。便于稽察。因向无随缺官房。均出赀租赁民房当差。未免拮据。著加恩准其照盛京副都统侍郎借款置房之例。福陵。昭陵总管二员。各借给四年俸银银五百四十两。置买住房。作为随缺官房。所借银两。即由盛京户部库贮薓余项下动支。分限二十年。在现任及后任总管名下俸银内。按照住房年月。扣完归款。　　

○谕军机大臣等、瑚图礼等奏、驳饬廓尔喀王来禀缘由一摺。披楞在廓尔喀西南。与唐古忒不通闻问。素无仇隙。岂有越境远来与唐古忒构衅之理。自系廓尔喀与披楞连年争斗。求助天朝。屡干驳饬。是以妄言耸听。希图赏赐金银。遂其私愿。所言实不可信。瑚图礼等缮檄驳斥。所办甚是。廓尔喀接到檄谕。如不再渎禀则已。如敢再来尝试。喜明等当严加驳谕、以天朝一视同仁。从无因外藩被兵赏助金银之事。即使以金银赏助。仍须尔国自为备御。如备御不力。非但赏去金银被其抢夺。即尔国自有财物亦难保守。尔国疆土。界在披楞及唐古忒之闲。披楞与唐古忒闹事。必先将尔国抢占。断不能越境而来。尔为天朝固守藩篱。即所以自固藩篱。无庸多为冒渎。如此明白饬谕。该国王自当畏服凛遵。不敢再行渎禀。但廓尔喀此次禀内、既有披楞欲将唐古忒霸占、再往内地闹事之语。边疆紧要。不可不加意备防。喜明等仍当密为留神。随时侦探。以杜窥伺而静边陲。将此谕令知之。　　

○又谕、蒋攸铦奏、甄汰广西省庸劣各员一摺。并据称于查阅营伍途次、访闻既确、据实陈奏、不及与抚臣会衔等语。外省地方官吏。查有庸劣不职之员。自应严加甄核。但此系地方公事。例应督抚会衔具奏。非如军政营制专隶总督者可比。况摺内所甄别者。全系广西官员。蒋攸铦并未与该抚会同酌办。遽以单衔入奏。未免专擅。殊失和衷共事之道。著传上□日申饬。并将原摺发还。著蒋攸铦与台斐音覆加酌核。联衔具奏。到日再降谕上□日。将此谕令知之。　　

○调礼部尚书景安、为户部尚书。户部尚书瑚图礼、为礼部尚书。　　

○是日。驻跸静宜园。至己亥皆如之。　　

○丙申。谕军机大臣等、据湖北学政朱士彦奏、该学政按试荆州、有福建汀州府上杭县人陈仁、投递禀帖、并太平册十二条、恳其转奏、其禀册内、有在四川犁头湾被贼掳去入夥之言、当将该犯拏获审讯、据供十六年八月闲、该犯由黔赴蜀、从乐山县前赴雅州、至犁头湾地方、有贼夥一二十人、将脚夫邬姓杀害、捆缚该犯抬至张老五家、逼令入夥、该犯当经应允、同吃血酒订盟、彼时见有章大五、金大五、铁大五、杨大五数人、张老五令该犯为伊子教书、并经管贼夥名册、册内开有一万多人、均是外抢窃贩私及双刀会添弟会贼人名目、张老五系大头目、年五十余岁、本系湖广人、入籍四川、章大五系广东人、铁大五系山东人、其金大五业已正法、余均不知姓名籍贯、该犯于十七年四月逃出、曾至伊叔叙州府经历署内不收、来至沙市等语。除降上

□日湖北督抚再将陈仁一犯研讯外。川省民情犷悍。贩私抢夺等事。本所时有。今据陈仁供吐张老五一犯、在犁头湾地方纠夥结盟。杀人无忌。其贼夥多至一万余人。载有名册。并有双刀会添弟会名目。不法已极。大为地方之害。川省文武众官。受国爵禄。不思除莠安良。一味因循疲玩。实堪切齿。著常明迅即遴派文武干员。前赴该处详细确查。是否陈三所供。有头目张老五、及章大五、铁大五、杨大五其人。如何结夥滋事。如踹访确实。著即按名查拏。无任兔脱。其册开贼夥一万余人。是何姓名。均在何处。现在该一带地方。有无双刀会添弟会名目。逐一详查研讯明确。妥为办理。即速由驿奏闻。不可养痈贻患。再向来该省秋审人犯。例由臬司勘定。总督核题。著常明查明本年该省案犯。分别情实缓决。由臬司何人勘定。是否均由署任之员所办。抑由前任臬司常发祥任内勘定办理。即行据实覆奏。将此谕令知之。　　

○调甘肃凉州镇总兵官罗思举、为四川重庆镇总兵官。重庆镇总兵官罗声皋、为松藩镇总兵官。松潘镇总兵官福智、为凉州镇总兵官。　　

○丁酉。谕内阁、李奕畴蒋予蒲奏、请将浙省晒扬耗米、缓俟下运带交一摺。本年浙江漕船。由杨村寄剥各帮。多添折耗。加以剥船饭食等项。费用倍增。现当回空南下之时。日食不无拮据。此内温州前至杭州二共八帮。丁力较乏。自应量为调剂。著照所请。将该八帮本年应交晒扬耗米。缓至下运带交。以纾丁力。
  </div>
  <div class="pagination">
   <a href="清实录嘉庆朝实录_page402.html">
    上一页
   </a>
   <span>
    ...
   </span>
   <a href="清实录嘉庆朝实录_page398.html">
    398
   </a>
   <a href="清实录嘉庆朝实录_page399.html">
    399
   </a>
   <a href="清实录嘉庆朝实录_page400.html">
    400
   </a>
   <a href="清实录嘉庆朝实录_page401.html">
    401
   </a>
   <a href="清实录嘉庆朝实录_page402.html">
    402
   </a>
   <span class="current-page">
    403
   </span>
   <a href="清实录嘉庆朝实录_page404.html">
    404
   </a>
   <a href="清实录嘉庆朝实录_page405.html">
    405
   </a>
   <a href="清实录嘉庆朝实录_page406.html">
    406
   </a>
   <a href="清实录嘉庆朝实录_page407.html">
    407
   </a>
   <a href="清实录嘉庆朝实录_page408.html">
    408
   </a>
   <span>
    ...
   </span>
   <a href="清实录嘉庆朝实录_page404.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
