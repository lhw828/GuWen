<!DOCTYPE html>
<html>
<head>
    <meta charset="UTF-8">
    <title>御定历代纪事年表 - 第 4 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定历代纪事年表 - 第 4 页/共 32 页</h1>
    <div class="content">　　起癸夘唐代宗广徳元年止癸亥唐徳宗建中四年
　　卷六十八　　凡二十一年有竒
　　起甲子唐徳宗兴元元年止乙酉唐徳宗贞元二十一年正月
　　卷六十九　　凡二十一年有竒
　　起乙酉唐顺宗永贞元年二月止丙午唐敬宗宝庆二年
　　卷七十　　　凡三十三年
　　起丁未唐文宗太和元年止己夘唐宣宗大中十三年
　　卷七十一　　凡二十九年
　　起庚辰唐懿宗咸通元年止戊申唐僖宗文徳元年
　　卷七十二　　凡十八年有竒
　　起己酉唐昭宗龙纪元年止丁夘唐昭宣帝天祐四年三月
　　卷七十三　　凡七年有竒
　　起丁夘梁太祖开平元年四月止甲戌梁主瑱干化四年
　　【内有梁世系图】
　　卷七十四　　凡八年
　　起乙亥梁主瑱贞明元年【辽始见】止壬午梁主瑱龙徳二年
　　【内有辽世系图】
　　卷七十五　　凡七年
　　起癸未梁主瑱龙徳三年唐庄宗同光元年止己丑唐明宗天成四年
　　【内有唐世系图】
　　卷七十六　　凡六年
　　起庚寅唐明宗长兴元年止乙未唐主从珂清泰二年
　　卷七十七　　凡七年
　　起丙申唐主从珂清泰三年晋髙祖天福元年止壬寅晋髙祖天福七年
　　【内有晋世系图】
　　卷七十八　　凡四年
　　起癸夘晋主重贵天福八年止丙午晋主重贵开运三年
　　卷七十九　　凡四年
　　起丁未汉髙祖天福十二年止庚戌汉隠帝干祐三年
　　【内有汉世系图】
　　卷八十　　　凡九年
　　起辛亥周太祖广顺元年止己未周世宗显徳六年
　　【内有周世系图】
　　卷八十一　　凡十七年
　　起庚申周恭帝元年宋太祖建隆元年止丙子宋太祖开宝九年
　　【内有宋世系图】
　　卷八十二　　凡二十七年
　　起丁丑宋太宗太平兴国二年止癸夘宋真宗咸平六年
　　卷八十三　　凡三十四年
　　起甲辰宋真宗景徳元年止丁丑宋仁宗景祐四年
　　卷八十四　　凡二十六年
　　起戊寅宋仁宗寳元元年止癸夘宋仁宗嘉祐八年
　　卷八十五　　凡十四年
　　起甲辰宋英宗治平元年止丁巳宋神宗熙寜十年
　　卷八十六　　凡二十年
　　起戊午宋神宗元丰元年止丁丑宋哲宗绍圣四年
　　卷八十七　　凡十七年
　　起戊寅宋哲宗元符元年止甲午宋徽宗政和四年
　　卷八十八　　凡九年
　　起乙未宋徽宗政和五年【金始见】止癸夘宋徽宗宣和五年
　　【内有金世系图】
　　卷八十九　　凡三年有竒
　　起甲辰宋徽宗宣和六年止丁未宋钦宗靖康二年四月
　　卷九十　　　凡三年有竒
　　起丁未宋髙宗建炎元年五月止庚戌宋髙宗建炎四年
　　卷九十一　　凡十年
　　起辛亥宋髙宗绍兴元年止庚申宋髙宗绍兴十年
　　卷九十二　　凡二十四年
　　起辛酉宋髙宗绍兴十一年止甲申宋孝宗隆兴二年
　　卷九十三　　凡四十一年
　　起乙酉宋孝宗乾道元年止乙丑宋寜宗开禧元年
　　卷九十四　　凡十九年
　　起丙寅宋寜宗开禧二年【元始见】止甲申宋寜宗嘉定十七年
　　【内有元世系图】
　　卷九十五　　凡九年
　　起乙酉宋理宗寳庆元年止癸巳宋理宗绍定六年
　　卷九十六　　凡二十六年
　　起甲午宋理宗端平元年止己未宋理宗开庆元年
　　卷九十七　　凡二十年
　　起庚申宋理宗景定元年止己夘宋帝昺祥兴二年元世祖至元十六年
　　卷九十八　　凡三十二年
　　起庚辰元世祖至元十七年止辛亥元武宗至大四年
　　卷九十九　　凡三十九年
　　起壬子元仁宗皇庆元年止庚寅元顺帝至正十
　　年　　　　　　　　　　　　　　　　　一
　　卷一百　　　凡十八年
　　起辛夘元顺帝至正十一年止戊申元顺帝至正二十八年
　　以上年表共一百卷自甲辰唐帝尧元载至戊申元顺帝至正二十八年计三千七百二十五年
　　【臣】等谨案厯代纪事年表一百卷
　　圣祖仁皇帝命内阁学士【臣】王之枢编纂之枢奉命于康熙四十六年至五十一年告竣表进先是以
　　布衣【臣】龚士炯所进之书为藁本而
　　诏工部侍郎【臣】周清原脩辑之未卒业而清原物故
　　乃
　　命之枢即其家设局修纂而以清原子嘉桢协修焉起自帝尧元载甲辰讫于元顺帝至正二十八年戊申凡三千七百二十五年之事仿史记年月表通鉴目録之体年经事纬芟繁就简其上方一层为天位以纪正统之君其非正统者如楚汉之际及吕氏新莽南北朝五代之季并降置次格而虚其上方四夷外国则列于下格秩然不紊其中如王侯封爵之袭降其人之始末得失亦多详载而每代世系各为圗附见焉其视史迁十表则年代悠逺视通鉴目録则事迹精详卷前有进表凡例而以三元甲子纪年圗为首真读史者提要之书也其编纂义例详具于凡例十则中兹不悉载云乾隆四十六年二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀




<史部,别史类,御定历代纪事年表>
　　钦定四库全书
　　御定厯代纪事年表卷一
　　陶唐世系表畧
　　祁姓帝喾髙辛氏之子帝摰之弟始祖少典氏生黄帝黄帝生元嚣元嚣生蟜极蟜极生帝喾帝喾生尧曰放勲母陈丰氏名庆都大帝之女生斗维之野常在三河东南寄于伊氏之家出观三河感赤龙负图之祥孕十四月于髙辛氏丁亥嵗生尧于丹陵身长十尺丰下鋭上龙顔日角眉有八采足履翼星从母所居为伊姓后徙耆【左传作祁】亦谓之伊祁氏　路史曰尧出于帝喾姓姬年十三佐挚封植受封于陶底徳靡解百姓和欣年十五改封于唐故又号陶唐氏勤劳不居俭而用礼挚在位九年荒淫诸侯尊尧代挚为天子年十八即帝位以火徳王色尚白都平阳　史记正义曰帝王纪云尧都平阳于诗为唐国徐才宗国都城记云唐
　　国帝尧之裔子所封其北禹都在古冀州太行恒山之西其南有晋水括地志云今晋州所理平阳故城是也平阳河水一名晋水也　南轩曰按太史公本五帝徳以放勲重华文命为名孔安国书则以尧舜禹为名安国之説宋儒固多宗之而蔡氏书谓放勲重华文命皆称述功徳之词似为近之马融诸儒乃以尧舜禹为諡諡肇于周前古所未有也




</div>
    <div class="pagination">
<a href="御定历代纪事年表_page3.html">上一页</a><a href="御定历代纪事年表.html">1</a><a href="御定历代纪事年表_page2.html">2</a><a href="御定历代纪事年表_page3.html">3</a><span class="current-page">4</span><a href="御定历代纪事年表_page5.html">5</a><a href="御定历代纪事年表_page6.html">6</a><a href="御定历代纪事年表_page7.html">7</a><a href="御定历代纪事年表_page8.html">8</a><a href="御定历代纪事年表_page9.html">9</a><span>...</span><a href="御定历代纪事年表_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
