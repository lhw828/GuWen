<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 363 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 363 页/共 518 页</h1>
    <div class="content">　　○初户部主事金山奉命监兑江西逆濠(各)[反]执山监禁之事平得释复原官未几御史杨材劾山及南昌知府郑(土□献)[瓛]甘心囚执偷生辱国不宜复忝官列诏禠山职为民  降用会有诏核当时吏民为逆濠所(注)[诖]误者至是山上书讼冤吏部覆言瓛有守土责山不过单车使耳瓛既从薄罚而山独罹重黜不平宜稍昭雪以称明诏得旨金山以[原]官降一级用
　　○先是嘉靖十年土鲁番夷使马黑麻虎力奶翁等及天方国夷使火者阿克力等入贡各携方物求市通事马骥诈以巡抚都御史赵载名科索诸夷良马太监陈浩总兵都督同知姜奭副总兵都指挥同知杨佑各遣人市买夷马玉石皮革等物抑勒其价而骥又私没其所酬直浩奴王洪诈取夷马夷物为多骥及诸伴送员役在途又数徼赂于夷夷不胜愤怨有故百户子马忠者以私事恨抚臣时夤缘求袭入京馆于夷所乃嗾夷求释先年所执牙木兰并构镇巡等官强市抑勒状奏之  上命礼兵二部省谕下其事于巡按御史勘(服)[报]浩奴洪适以事入京忠又嗾夷执洪诉于礼部部臣以闻  上以夷讼中国事关大体特遣大理寺[右]少卿蔡经及锦衣卫指挥佥事王缙兵科给事中祝咏赴甘肃会总制及巡按御史勘核经等因参浩奭佑等黩货启侮而载约束弗严事皆宜罪第诸臣受边防重任遽以外夷妄奏而深谴之恐骄戎心请从宽假量加罚治马骥马忠本以边防巨猾酿成衅端宜遣戍瘴乡以示警夷使马黑麻虎力奶翁及火者阿克力等皆宜论罪苐以裔夷丑类难以常法绳之乞赐曲宥以彰国恩其伴送科索及交构人员各遣配如律刑部覆请  上谓浩奭佑狥货规利取侮外夷各降秩一级载督率不严夺俸一年余如勘议
　　○壬子  恭睿献皇帝忌辰  崇先殿行(登)[祭]礼
　　○甲寅命守备洪水堡都指挥同知马恩充右参将分守肃州
　　○乙卯兵部尚书王宪上御虏方略一增修沿边墩台精选军旗夜不收更番守望一省谕军民闻警即收歛人畜坚(璧)[壁]清野使贼进无所掠不战自退一申饬防守官军严备关隘贼少则各守信地贼众则互为策应一敕户部议处粮饷乘秋籴买多方蓄积使主客兵马常无匮乏一各边军伍多缺宜量地方缓急召募土军除甘肃已选屯军外辽东宣大延绥山海关各募二千人山西偏头等处三关三千人宁夏狭西固原洮岷等处各千人俱编入附近卫所收支月粮仍人给衣装银三两以太仆寺马价银充之一各边额马耗损数多太仆寺所贮不足以供宜将苑马寺孳(特)[牧]并茶马司所易见在马简阅备用仍以各边收贮马价委官买给军骑操一勘报功次文移往来动经岁时请促各该御史遇有斩获首功即时勘上以凭升赏庶足以激劝人心一边将怯懦每遇贼入逗留观望及至失事多方隐匿今宜从重惩究以为失律丧师之戒一操守军士备极艰苦宜戒谕卫所官员加意抚恤应支月粮布花等项从公给散毋肆侵克一三军之命悬于一将将得其人弱可使强宜行各抚按官遵照前旨速举将材以候简用得旨允行
　　○户部覆狭西巡按御史刘希龙条奏茶马四事一处茶运以省浮费言自汉中至茶司沿途驿递设有茶夫岁用银二万余两课少费多宜从裁省惟照旧例徵银量地远近给领角□羊户听其自雇岁不过千金而足一约开中以便召易言往年间中商茶岁总六十万斤今增至百数十万斤官茶阻滞番马不来规制渐坏宜定为格每岁召商报中限以八十万斤除对半给商其在官者岁以三十万引易马余悉积贮以备缓急一出陈茶以清库藏言陈茶腐浥不堪食用者宜悉捐弃以省称盘  绝抵换之弊一给月粮以恤牧军言苑马寺牧军有数年不得关粮者衣食不充难责刍牧宜加优恤将应给粮令与操军一体关支议上俱从之  己未升山东按察司副使张鲲为江西按察司使福建按察司副使罗英为广西布政使司右参政
　　○辛酉  孝庄睿皇后忌辰  奉先殿行祭礼遣玉田伯蒋荣祭  裕陵
　　○癸亥  孝穆皇太后忌辰  奉先殿行祭礼遣泰和伯陈万言祭  茂陵
　　○升云南道监察御史徐锦为南京大理寺右寺丞
　　○甲子南京守备太监李瓒等奏南京  太庙灾前后  及东西庑神厨库俱毁  上曰南京  祖宗根本重地  宗庙尤重朕闻灾变不胜惊惕  五祖神灵宜有奉慰其祭告及修省之仪礼部即具以闻该监官周原等令南京锦衣卫逮下法司狱火所自起亟遣三法司锦衣卫堂上官各一员给事中一员往勘具奏不许回护内外守备官俱令戴罪听勘已礼部具仪请  上择日易服亲诣  太庙祭告专命大臣一员往南京祭告仍遣官祭告  天地  社稷  宗庙神祗城隍之神及天下宗室在廷大小臣工一体修省下宽大之诏求谠言九卿四品以上官员各令自陈罪状请裁去留  上从之惟宽恤诏书以去岁已大布不必行诸司有事关修省应行者各条具以闻
　　大明世宗肃皇帝实录卷之一百六十四


大明世宗肃皇帝实录卷一百六十五
　　嘉靖十三年七月丙寅朔时享  太庙  世庙遣武定侯郭勋代  上以勋屡奉遣命茂著勤诚赐敕奖谕
　　○祭先圣先师孔子于文华殿以祭品颁赐讲官顾鼎臣等
　　○礼部左侍郎黄绾以访捕大同叛军首恶王福胜等狱情来上凡
　　○甲申倡乱及害害李瑾逋诛贼首及后杀游击曹安并屠灭指挥景铨等六七十家男妇一百余口劫神机营都司军器与夫勾引虏寇敌杀官军拆毁民廨舍凶渠根排无遣者福胜等十四人论凌迟处死妻奴资产没官父母祖孙兄弟俱缘坐流徒张玉等十九人论斩与福胜等俱不决待时未获郭经等四十九人俱论斩令所在物色根捕白奴儿等四十一人当充戍请兵部先定卫分获日即行发遣法司覆悉如绾拟福胜等首级仍当枭示九边及录所犯招由并图处决形状通行榜示以为恶逆之戒诏可  上以南京  庙灾是曰子刻行告  天礼于殿陛毕即诣  太庙恭慰  五祖神御先是  上谕内阁礼部慰  庙之礼有谓必待择日斋沭乃可举者朕以为此礼之常也今因灾而祭礼之变也警之人或遇变子必奔诸父母所以慰安之何待正衣冠而后行夫礼有斋三日而后对越神明者此常经耳朕之告  天毕即赴  庙者亦礼闻变即慰之意权也卿等知之
　　○戊辰礼部尚书夏言以  上体康复请行称贺礼  上辞让不允
　　○遣礼部右侍郎黄宗明奉安
　　○哀冲太子神主于坟前
　　○翰林院修撰林大钦＜锍-釒＞请给假送母还乡许之
　　○己巳  仁孝文皇后忌辰  奉先殿行祭礼遣会昌侯孙杲祭  长陵
　　○大学士张孚敬李时奉诏自劾求退  上南京根本之地  庙寝乃  五祖神灵久安之所今  上天示戒一旦毁烬揆其所自端在朕躬卿等素抱赤忠才望优著益尽心启沃匡朕弗逮不允辞已吏部等衙门尚书等官汪鋐等亦各上＜锍-釒＞自劾  上俱慰留之唯户部右侍郎钟芳都察院右佥都御史胡东皋准致仕太仆寺少卿孙桧调在外任遣刑部左侍郎陈璋锦衣卫指挥事李文兵科给事中朱隆禧同诣南京会勘火灾璋等言南京三法司在彼闻见为真请同会勘从之
　　○壬申  命右春坊右谕德伦以训左春坊左赞善张智为应天府考试官
　　○甲戌狭西汉中府及贼张文等捕得伏诛
　　○丁丑
　　○重书  累朝及  恭睿献皇帝宝训实录敕太子太傅武定侯郭勋为监录官少师兼太子太师吏部尚书华盖殿大学士张孚敬少保兼太子太保吏部尚书武英殿大学士李时为总视经理官太子太保吏部尚书汪鋐少保兼太子太保礼部尚书翰林院学士夏言吏部左侍郎兼翰林院学士顾鼎臣为同经理官太常寺少卿兼翰林院侍读谢丕侍读学士吴惠张璧侍讲学士廖道南为管录官遂命左春坊左谕德姚涞翰林院侍读张衮修撰王汝孝华察编修童承叙杨惟杰欧阳衢唐顺之陈束杨瀹卢淮陈节之胡经周文烛待书刘锐侍诏叶幼学为校录官以太常寺少卿兼侍书徐富等三十四人充誊录官掌典籍事评事凌揖等五人充收掌官寻命吏礼二部会选儒士张电等三十五人送史馆誊录先是  上谕内阁  祖宗神御像宝训实录宜有尊崇之所训录宜再以坚楮书一总作石匮藏之乃议建阁尊藏以郊建罢至是辅臣张孚敬申前议请重书训录  上乃命内阁同在工诸臣视建造  神御阁地于南内  上亲临定命制如南京斋宫内外用砖石团甃合上奉  御容阁下藏训录又以石匮夏月发润改制铜匣其重书训录书帙大小依通鉴纲目规不拘每月一册旧制苐取厚薄适匀异日收藏每朝自为一匮议定礼部乃请以是月十七日开馆如纂修例从之  命东官厅左参将署都指挥佥事赵卿分守燕河营
　　○戊寅户部覆兵科右给事中祝咏奏兴复屯田事宜言甘肃屯田名存实废盖由募军佃种则有逃亡之虞计丁课租则有赔贝□皮之累重以将领非时役使倚法科求以故子粒虽增耕垦未遍宜责令管屯官员清查顷亩分给土著军丁量资牛种令其承佃应徵子粒或令徵纳或免徵半给月粮以从减支之例仍戒谕将领禁止科役庶军心乐从而屯政可举诏如议
　　○己卯裁革江西广信府税课司定辽前卫总旗张文锦奏其父珙系例内奉带人数功升百户请乞世袭  上以此辈冒功者多诏自令军中不得奏带带员前此奏带者不论例内但系冒功尽革之
　　○庚辰中元莭遣定国公徐延德附马谢诏安仁伯王桓分祭  七陵长宁周大经祭  悼灵皇后陵寝仪宾周钺祭  景皇帝陵寝及  哀冲太子坟所
　　○建  神御阁预告  太庙  世庙十七日兴工遣武定侯郭勋于工所行礼  命吏部尚书汪鋐兼兵部尚书
　　○总督  神御阁  启祥宫等处大工兼管军士
　　○隰州王府辅国将军成鐎少时以父仕＜土则＞坐法禁住闲宅未得请封比释禁受封已后当封之期四年矣会恩诏经革禄米俱许捕复＜锍-釒＞请未受封以前禄米＜锍-釒＞三上不报至是又为＜锍-釒＞启隰川王俊柏代奏且为请十五章列奏中  上厌其烦渎且章＜锍-釒＞失格诏王切责仍以该府教授等官下抚臣按治之
　　○辛巳升山东按察司副使周琅于广东提调学校
　　○壬午升山东布政使司右参政李显为河南按察使直隶淮安府知府王凤灵为狭西按察司副使提调学校
　　○癸未  太宗文皇帝忌辰  奉先殿行祭礼遣定国公徐延德祭  长陵
　　○大学士李旹三年考满加柱国遣中官颁赐羊酒钞锭
　　○太子太保吏部尚书汪鋐从一品三年考绩遣中官须赐羊酒钞锭
　　○以雹灾免庆阳临洮巩昌西安汉中平凉等府属肃州等卫所税粮及议赈恤有差
　　○甲申时宣大总制侍郎张瓒山西巡抚都御史王德明各请处补蠲免钱粮抵给俸禄兵部亦请拨发银盐预治沿边军饷事下户部议将两淮运司余银盐三十万七千八百余两分给延绥大同各五万两宁夏甘肃宣府各四万两辽东六万两狭西一万五千两山西一万二千八百余两其河东运司余盐照减佑事例易银二十万两分给延甘宁宣大同各二万两山西十万两狭西二万两以备主客兵饷其蠲免钱粮查各仓库银谷与今奏发银盐通融处补诏可
　　○乙酉直隶巡按御史李＜礻吴＞条奏清理粮储四事一总稽查以革收粮之毙言凤阳钱粮毙多侵没宜行该府置立文簿将本折收除及扣余还官附支等项明白登记以凭查核一互觉察以革支粮之毙言官军余粮有冒支重支等毙宜行各卫所置立牌筹记刻姓名分给官军收执验实放支一清操军以革虚冒之毙两班操军虚名支粮者多宜抚按开除事故止将见军起操如逃军到卫月粮即日住支一禁抵扣以革侵渔之毙言管屯官旗往往侵费粮银希图蠲免又有官军将应支月粮抵免屯粮者展转那移宜将应徵屯粮严限派徵须有米到仓有银到库方给通关实收毋得抵免部覆从之
　　○丙戌延禖宫兴工遣侯郭勋尚书汪鋐夏言督工
　　○丁亥升大理寺卿周叙为户部右侍郎总督仓场  命巡抚宣府都察院左佥都御史韩邦奇回院管事升狭西按察司副使窦明为布政使司右参政广东布政使司右参议吕陶为按察司副使太仆寺寺丞胡节刑部署郎中刘珂俱按察司佥事明□王□＜卸-卩＞□俱山东节河南珂狭西
　　○己丑南京兵部尚书刘龙等各以庙灾自劾  上令照旧供职唯南京户部右侍郎顾珀南京太常寺卿穆孔晖应天府府丞柴奇项致仕南京工部右侍郎洗光改南京太常寺卿
　　○壬辰升山西左布政使任洛为都察院左佥都御史提督鴈门等关兼巡抚山西
　　○升浙江按察司副使王卿为本省布政使司右参政
　　○癸巳  中宫令旦免命妇朝贺
　　○甲午升云南布政使司左参议刘彭年江西九江府知府马纪俱狭西按察司副使
　　大明世宗肃皇帝实录卷一百六十五


大明世宗肃皇帝实录卷一百六十六
　　嘉靖十三年八月七未朔直隶巡按御史李＜礻吴＞奏凤阳连岁旱疫多徒请敕有司查勘荒田招集流给以牛种督劝耕垦仍免其逋负岁祲则重加赈给户部议恳田劝课之法宜通行天下诏从之
　　○升守备永平署指挥使李镗为署都指挥佥事充参将分守居庸关
　　○丙申  诏免广东琼州高州二府正官朝觐以地方有警政也先是各边镇守太监及总兵等官俱有餋廉地土已奉  旨退还是武定候郭勋请仍给镇守等官事下所司勘报乃是巡抚大同都御史樊继祖等言镇守内臣以裁革前项地土给民佃租徵收济边不得复与户部覆如继祖等议  上从之已而狭西巡抚土尧封亦奏言将镇裁革镇守太监餋廉地土召佃种输租平凉补给韩府宗禄许之
　　○巡抚直隶御史李襈言河北之军有京操而无增运江南之卫有漕运而无京操独凤阳军卫且运操劳善为甚且  陵寝高墙皆其地而又无城池之限其见在巡守者仅二十人耳卒然有警谁与御之请减凤阳入卫京操官军三分之一以备缓急兵部谓宜以  皇陵一卫官军尽留本卫操守不许别加差役如七卫赴班如报可
　　○丁酉致祭先师孔子遣大学李时行礼  命兴安伯徐良男勋袭祖爵给岁禄一千石本折三七兼支
　　○广东琼州府琼山县沙湾洞贼黎佛二等聚众千余攻劫营栅典史李士奇死之虏千户杜盛百户杨荣以去所杀伤官军甚众提督两广军务兵部左侍郎陶阶以闻因烈守巡副使浙琏参议陈端甫知府萧晚等失事罪状兵部请各停俸令补贼自杀从之戊戌祭  太社  太禝遣武定候郭勋代
　　○升山东按察司佥书史臣为云南布政司左参议
　　○己亥
　　○祭  帝陵  帝稷命文武大臣朱凤张伟卫錞李时汪鋐夏言汪张云谢丕吴惠张璧廖道南陪祀秋分节祭夜明于夕月坛遣陈国公朱凤代
　　○庚子朝鲜国王李怿遣陪臣吴准人贺册立  中官贡方物马匹宴赉如例
　　○申明考察降调官推升之例先是翰林院修撰阳惟学以考察降调安庆府推官无何推升工部都水司主事  上诰吏部对状诏惟学考察调未久不许輙升京职仍命自今考察降调者皆待考满乃淂推用
　　○辛丑  命侍讲学士廖道南侍讲张衮主顺天府乡试
　　○漕运参将庶都指挥佥事万表言臣每岁当赴京议事乞于锦衣卫带俸以便朝参  上以锦衣卫系近侍衙门不许令于原卫带俸
　　○癸卯
　　○以  万寿圣节遣安仁伯王桓长宁伯周大经彭成伯张钦
　　○分祭  七陵土田伯蒋荣祭  景皇帝陵寝恭顺候吴世兴祭  悼灵皇后陵
　　○甲辰  孝慈高皇后忌辰  奉先殿行祭礼
　　○升巡抚江西都察院右副都御史王綖为大理寺卿
　　○升直隶保定府知府阎溥为浙江按察司副使  万寿圣节  庙灾诏免称贺礼部固请乃许之赐文武群臣及四夷贡使宴
　　○朝鲜国王李惮遣陪臣宋瑾等入贺  圣节贡方物马匹宴赉如例
　　○赐武定候郭勋大学士张孚敬李时尚书汪□金□□□夏言长春酒且谕曰今日朕生辰特颁卿等共饮以交劝耳亦犹宴义云
　　○丙午升浙江按察使路迎为都察院右佥都御史巡抚宣府
　　○丁未诏礼部
　　○尚书夏言至平台赐之敕令宣府示部衙门集议南京建  庙事宜敕曰南京  大庙或建或弗宜何所定朕惟  太宗既迁兆都为子孙万世之业则南  太庙不必重有或请  太祖初定之都子孙当思募功德不可废朕则以  太宗定北都传已  太宗矣能守  祖宗洪业传之无穷岂有南北之分也即  太宗所定宗  太祖在天之灵未尝不欲顾于斯旦一天下作  二主  二庙岂合礼与义哉或又谓承天尚有  献考庙将非薄  祖厚  亲欤朕则曰承天之庙  孝宗所命建藩邸旧弟也故不敢去之犹亦南京  奉先殿之北此与世庙不同且南京祗存百官有司不巡幸不举时祀徒有  庙社耳此与周家一都三庙之同建者今昔意不侔也况  祖宗神灵唯于子孙是依是凭岂有隔数千里之远能将朕之诚敬乎今北都立万世之业则当为万世之图使其专一于此庶几  太祖永歆必不以再建庙为歆也敕尔诸臣其集议之先是南京礼部尚书湛若水以  庙灾请权将南京  奉先殿另议重建  列圣神主故  上下群臣议于是尚书言会同大学士张孚敬李时候郭勋等上言古者国无二庙庙无二主故虞祭用桑主练祭用众主既立乃毁桑主君去其国则太宰奉群庙之主以从明尊无二庙神无二主也三都三庙礼以义起事各有宜岐周则太王诸侯之庙镐京则武王定都所建洛邑则周公定都所建然镐京庙成则岐周之主已徒洛邑虽成而成王未尝都洛则镐京之主尚在周公虽留后以支子不得祭太宗文武之禋盖非正祭故国有二庙自汉惠始也神有二主自齐桓也周之三都三庙乃迁国立庙去国载主非二庙二主也我  太祖肇都南京即周公建洛  太宗定都北京即武王都镐  太祖末年尝有改都之议  太宗善成厥志定鼎燕京内制六合外控诸边子孙帝王万世之业也  太祖之礼有不居歆者乎古人立主依神立庙而子孙之身又祖宗所依  圣子神孙既亲奉祀事于此则  祖宗神灵自当口□步降乎之今日止当专定庙仪使  宗庙  社稷本支百世之以此地为根本实乃万世无强之体臣等窃谓  圣谟弘远不独定一代之庙制且以定帝王万世之业况南京皇城宫殿倾北者多  累朝以来不许修饰  祖宗自有深意今北京  宗庙行将复古定制而南京  太庙边罹回禄则  皇天眷德之意  圣祖启后之灵已默会于此矣南京原有  奉先殿其朝夕香火自当合并供奉如常  太庙遗比似当仿古坛墠遗意高筑墙垣谨司启闭以致尊严之意则礼成意尽而国是定矣议上  上曰南京香火并进膳之仪礼部查议以闻其原庙址如议筑垣时加巡守并各廨宇永不得修整著为令其在京  庙制速处物料择日兴工其承天  家庙勿称庙可仿  奉先殿议曰隆庆殿用别轻重之意悉下所司知之礼部复议因请以所颁敕议刊示天下从之已乃命抚宁侯朱麒祭告南京  奉先殿以南京  太庙司香官并入  奉先殿司香  奉先殿上食荐新俱如故  命吏部都察院佥访入觐官员宜赐宴示奖者必贤能卓异务协御与论以示激劝毋得滥及
　　○戊申下福建提学副使潘潢巡按御史达问降狭西提学佥事孔天锡为直隶祁州知州以廷试岁贡生员潢所考上者黜落三人天＜彻-攵乚＞考上者默落六人故也
　　○庚戌巡抚保定右副都御史周金巡抚山东右副都御史唐胃巡抚应天右副都御史侯位巡抚河南右佥都御史简霄大理寺右少卿蔡经南京大仆寺少卿王以祈各以庙灾自劾求去不允
　　○礼科都给事中潘大宾言武职官不习骑射至有占用军士交床上马出入乘轿者宜如律调降罚治之历年武举人中式指挥及退间官员果有谋勇可属将帅者听抚按官荐举侯用兵部议覆报可
　　○壬子虏吉囊十万骑由花马池入犯副总兵梁震拒却之虏从延乾沟入将窥固原及海喇都等处复为总兵刘文所遏乃从长流水趋青山岘以窥安会事闻诏行总制尚书唐龙等督诸将严兵御之
　　○苏镇管粮郎中袁该奏该镇将领滥收亲军或浮游无赖或老疾不堪或诡冒姓名或那移卫所前甲后一册籍纷吏朝暮夕逃粮饷虗费请敕诸将自今勾角□羊军役必关白巡抚兵备审系亲丁方许补佐俱印信文册预报管粮郎中查对无碍方许食粮其有擅自收支冒充粮口抚按劾状坐以侵克之罪庶边计不亏而军实可充部覆从之
　　○部左侍郎黄绾言大同所属城堡刍粮匮乏及廨宇墩营间有毁坏请发帑银数十万以为和籴修复之费户部请以折粮银四万合前已角□羊盐银七万及南北新纳例银三千三百余两给之入言大同城北原设草场城尽将为镇城外护匪直以积草设也今镇城宗室蕃衍民居日蹙而草荡空旷宜有以分奠之请立公廨草场城中而给民愿从者地令自筑室以居不惟民居收适且使镇城有所捍蔽兵部亦以为便  上皆从之
　　○癸丑直隶巡盐御史邓直卿条奏地方事宜一处罚治以均则例言□人违限例当罚谷然左淮浙谷贱易纳其长庐山东盐利既徵谷价又贵宜量宽限其减半议罚一严缉补以绝私贩言私盐盛行毙在疏纵请立为常法将应捕人役按月比较视所捕盐犯多寡定为劝惩如巡盐官员因循姑息者御史逮问一复旧规以免重累官长庐运司入场近议归并为四场课役逾重徵办逾难及今官史未迁宜令设置如旧一稽赃罚以裕储蓄言各府止军六房之外复设有堂库吏以领词讼徒滋毙端宜行禁革务将一切赃赎悉贮附郭县中在府止具出给文书不得有所收受一明禁例以恤贫灶言灶丁办课例淂优免宜申饬有司毋得擅役置买民田六十亩以上者乃听有司偏差一清滩荡以补课额言各场灶滩草场为豪强所侵或转相买易宜清查还官明立界址分给各灶以为煎办之资一言驿递故马头天役及修舡银两本府多扣留减克宜委官公同称验驿递官亲自支领籍记所出听巡按御史稽核一巡捕官巡盐官委府州县佐贰首领不得滥及阴阳义民等官部覆从之
　　○初直隶闽浙并海诸群奸民往往冒禁入海越境回见以＜矢见＞利官民追赃至海上会奸民林昱等舟五十余艘前后至松门海洋等处因与官兵拒敌多少杀伤寻执之验其舟所载皆违禁物指挥杨淮等遂以擒贼报后审之为奸□然多拷毙狱中按臣论其拒敌者四人罪以余以越度边关谪发戍边  上论海贼私驾巨舟通市番货以致杀人数多贻害地方何乃止拟重刑四人却以监故者抵罪法度宽弛将来必致多事其遣给事及法司官各一人会所在按臣逮各犯备加审鞫奏请处分事干职官俱俟事宁奏夺
　　○乙卯  宪宗纯皇帝忌辰  奉先殿行祭礼遣会昌候孙果祭  茂陵
　　○丁巳右副都御史张衍庆父继为湖广左参政致仕是是时大庆覃恩而继官与行庆俱三品不得推封衍庆以请吏部覆言父祖有官与子孙同品者皆不得封赠考之诸司执事及大明会典皆无此文夫朝廷设官虽同品而名实异若如前例是以父祖自致之阶反限于子孙推锡之典臣子之情似有缺臣等议欲改定凡凉官应给诰敕者父祖系外官虽与子孙同品得封赠如子孙官父祖系官职者亦如之父祖任京官与子孙京官同品者各以宗叙崇卑衙门大小差次定封若父祖原任京官而子孙以外官当封赠及父祖子孙皆系京官品同官同者俱照旧例诸著为令然恐新命一下人多陈乞仍宜断自今年八月以后前已奉诏者不得奏覆  上曰诰封重典已有旧例尔等既谓当政著为令乃欲以今年八月为始前此不得请补偏私显然况恩典出自朝廷又輙足为例何任意若是堂官姑宥其令该司官以实对已而郎中王慎中等上＜锍-釒＞谢罪  上谪慎中外任而夺员外郎左思中主事张忠俸各三月议格不行
　　○起原任都察院右都御史林琦巡抚江西巡抚顺天右佥都御史张嵩引疾乞致仕许之
　　○升吏科都给事中王守为太常寺少卿提督四夷馆
　　○己未太仆寺卿邵锐引疾乞休从之
　　○辛酉鸿胪寺锦衣卫奉旨查覆本月二十三日早朝不至文武诸臣一百八十四人＜锍-釒＞别其等以闻得旨常朝三不至者下法司逮问再不至者夺俸二月一不至及患病未请告者夺俸一月
　　○户部尚书许瓒以母疾乞归餋许之令驰驿归
　　大明世宗肃皇帝实录卷一百六十六


大明世宗肃皇帝实录卷一百六十七
　　嘉靖十三年九月甲子朔先是顺天乡试初场进题迟慢有旨诘责府尹胡铎等铎对罪由考官寥道南等迟误  上怒其餙词诏以铎调南京用夺府丞张汉俸三月考官寥道南张襄各俸一年监试御史不行紏举俟试毕礼部参奏主是礼部言御史钱学孔襗隐黜回护诏下法司逮问已乃赎罪还职
　　○乙丑升吏科右给事中董进第为都给事中工科给事田懦兵科给事中王祯
　　○刑科给事中沈谧伹右给事中进苐吏科濡礼科祯兵科谧刑科
　　○丙寅初  上于文华殿后建九五斋恭默室为祭祀斋居之所至是讫上命辅臣以诗纪其事于是大学士张孚敬李时各为五言立章上之
</div>
    <div class="pagination">
<a href="明实录世宗实录_page362.html">上一页</a><span>...</span><a href="明实录世宗实录_page358.html">358</a><a href="明实录世宗实录_page359.html">359</a><a href="明实录世宗实录_page360.html">360</a><a href="明实录世宗实录_page361.html">361</a><a href="明实录世宗实录_page362.html">362</a><span class="current-page">363</span><a href="明实录世宗实录_page364.html">364</a><a href="明实录世宗实录_page365.html">365</a><a href="明实录世宗实录_page366.html">366</a><a href="明实录世宗实录_page367.html">367</a><a href="明实录世宗实录_page368.html">368</a><span>...</span><a href="明实录世宗实录_page364.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
