<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1197 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1197 页/共 1316 页</h1>
    <div class="content">○辛未。上奉慈禧端佑康颐昭豫庄诚寿恭钦献崇熙皇太后、御海晏堂。各国使臣夫人及繙译等觐见。　　

○遣官祭历代帝王庙。外记　　

○谕军机大臣等、有人奏。西北边防紧要。新疆宜及时经营。请改改移驻总督巡抚提督各官缺等语。著长庚、升允、联魁、体察情形。悉心议商。妥筹办法。拟议具奏。原片著钞给阅看。将此各谕令知之。现月　　

○又谕、有人奏、江西藩司周浩、骫法徇情。酿成重案。请饬查办一摺。著张之洞按照所倢■＜曰融＞

■＜石木＞各节。确查具奏。原摺著钞给阅看。将此谕令知之。随手　　

○壬申。上奉慈禧端佑康颐昭豫庄诚寿恭钦献崇熙皇太后、御海晏堂。总税务司赫德之妻女觐见。　　

○署两江总督周馥奏、苏省各局铸造铜圆。行销本省各州县。民闲尚觉短绌。吁恳暂免限制铸数。下财政处户部议。寻奏、碍难照准。请饬遵照奏章办理。依议行。摺包　　

○又奏、缉私员弁出力。请奖。得旨、准其酌保数员。毋许冒滥。摺包　　

○又奏、拟改江北学堂为初级师范学堂。并附设高等豫科。议定肬■闲明章程。下所司知之。摺包　　

○署两广总督岑春火滟宣奏、＜目辟＞＜訁冉＞米＜度攵＞＜夗贝＞省海疆紧要。拟就裁节旧饷。编练新军十营。下练兵处兵部议。寻奏、应照准。请令照章作为混成一协。添募土勇。亦请照准。从之。　　

○署山东巡抚杨士骧奏、兖曹两府盗风未靖。拟严拏以治其标。兴教以立其本。在两府设随营巡警学堂各一所。藉销隐患。下所司议。寻奏、所请请设兖曹两府随营学堂之处。与定章不符。毋庸议。至设巡警学堂。应照准。从之。摺包　　

○癸酉。河南巡抚陈夔龙奏、豫省武备学堂。遵改陆军小学堂。拟就原有学生八十名中、挑足五十名。入日本振武学校肄业。期为陆军之用。下所司知之。摺包　　

○以正蓝旗蒙古都统博迪苏兼署镶蓝旗满洲都统。

明发

　　

○荆州右翼副都统德禄、因病解职。调镶蓝旗满洲副都统松鹤为荆州右翼副都统。正黄旗蒙古副都统祥年为镶蓝旗满洲副都统。以记名副都统王士珍为正黄旗蒙古副都统。现月明发　　

○缓徵陕西同官、府谷、榆林、＜走毕＞滟蜽化、四县被雹地方银粮草束。其榆林、绥德、米脂、清＜走毕＞滟闲、吴堡、五州县旧欠广有仓二十九年粮草、豁免有差。摺包　　

○甲戌。督办八省土膏统捐事宜户部右侍郎柯逢时奏、筹议推广各省土膏统捐办法。并请肬■闲重臣驻京督办。下财政处户部议。寻奏、所拟收数增加。如该省或有急需。可通融挪借一节。应以军务急需为限。其禁设烟馆一条。请从缓议。余应照准。至片请肬■闲派重臣驻京督办。应毋庸议。从之。摺包　　

○予云南边防剿匪阵亡瘴故文武员弁兵团、府经历周重襄等、二百七十二员名。分别议恤如例。摺包　　

○豁免云南石屏、新兴、二州县上年被水地方银米。摺包　　

○乙亥。察哈尔都统溥颋等奏、续垦蒙荒。拟亲往核勘。派员设局。以期及时招垦。下部知之。摺包　　

○丙子。谕军机大臣等、有人奏、香河县知县辛可耀、袒庇奸商。贿纵要犯。并有杖毙人命等情。请饬查办一摺。著张百熙、陈璧、按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、辛可耀尚无得贿徇私情事。惟于僧空然、控杨鹤年一案。辄用刑讯。虽杨鹤年系于保释后因病身死。而该县听断稍偏。人地不宜。拟开缺另补。依议行。摺包　　

○又谕、有人奏、江苏丹徒县漕粮积弊太深。请彻底清查。以苏民困。并将该县户书等、提省严讯各摺片。著周馥、陈夔龙、按照所倢■＜曰融＞■＜石木＞各节。确查分别奏明办理。原摺片均著钞给阅看。寻奏、查明积弊。酌拟整顿办法。下部议。摺包　　

○以日斯巴尼亚国君主举行婚礼。命驻英使臣外务部右丞汪大燮前往致贺。摺包　　

○丁丑。孝贞显皇后忌辰。上诣建福宫圣容前行礼。遣官祭定东陵。内记　　

○谕内阁、王文韶奏、假期届满。病仍未痊。恳请开缺一摺。大学士王文韶、著赏假两个月。安心调理。毋庸开缺。现月　　

○福州将军兼署闽浙总督崇善奏、闽省靖晋两盐帮仓馆被水。请将课厘各予展缓五成。匀作四届带完。以恤商艰。下部知之。摺包　　

○河南巡抚陈夔龙奏、河南汝州刀匪滋事。当经缉犯究办。地方现已安靖。报闻。摺包　　

○出使考察政治大臣戴鸿慈等奏、赴美考察月余。美以工商立国。学堂工厂。包举恢宏。太平洋之商业航利。我与美实共有之。中国急宜注意竞争。刻不容缓。报闻。摺包　　

○准四川川北镇总兵李永芳留北洋差遣。　　

○以救护遭风难民。予福建署连罗左营游击高飞鸿等奖叙。　　

○以罔知自爱。革河南＜目辟＞行＜匧心＞口＜韦未＞＜夗贝＞辉营参将蔚文职。摺包　　

○戊寅。孝贤纯皇后忌辰。遣官祭裕陵。　　

○谕内阁、贵州按察使全楙绩、安徽池州府知府毕念承、均著开缺。广东潮州府知府刘尚伦、广西镇安府知府丰升额、均著开缺。送部引见。现月　　

○谕军机大臣等、浙江甯绍台道高英、究竟能否胜任。著张曾阳滟＜扌戋＞留心察看。据实具奏。将此谕令知之。现月　　

○又谕、贵州思州府知府李沄、究竟能否胜任。著岑春火滟宣留心察看。据实具奏。将此谕令知之。现月　　

○安徽巡抚诚勋奏、淮北盐斤加价。拟请接续展限。兴办本省学务。下部知之。摺包　　

○江西巡抚胡廷干奏、赣关徵税赔贴情形。和盘托出。吁恳准予酌减定额。改归税务局代徵。下户部议。

摺包

　　

○又奏、江西义甯、新昌、二州县交界之黄冈洞禁山。经前护抚臣柯逢时奏请弛禁。开山招垦。现因山路艰难。水流细急。开办无甚利益。拟请照前封禁。下部知之。摺包　　

○以捐助学堂经费。予奉天海城县故绅翰林院待诏李廷铨、暨妻孔氏建坊。摺包　　

○己卯。上御乾清宫。奥国使臣顾亲斯基觐见。呈递国书。内记　　

○谕军机大臣等、有人奏、江苏＜走毕＞滟＜镵-釒＞阳县戴庆诚等、两案株连沉冤。请饬究办等语。著周馥按照所倢■＜曰融＞■＜石木＞各节。确切查明。据实具奏。原片著钞给阅看。将此谕令知之。寻奏、戴庆诚一案。原倢■＜曰融＞■＜石木＞谓书役门丁索贿未允。私刑拷逼殒命。查无其事。徐金城一案。原倢■＜曰融＞■＜石木＞谓县令索贿。差役抢掠。均系讹传。至赵国成系何人谋毒等情。饬县访查详办。逸犯缉获另结。报闻。现月　　

○福州将军兼署闽浙总督崇善奏、闽省设立农商局。渐著成效。下部知之。摺包　　

○以云南迤东道兴禄为贵州按察使。　　

○以办事敏捷。予外务部右参议朱宝奎议叙。摺包　　

○以有乖职守。革福建署安溪县知县袁英骐职。摺

包

　　

</div>
    <div class="pagination">
<a href="清实录光绪朝实录_page1196.html">上一页</a><span>...</span><a href="清实录光绪朝实录_page1192.html">1192</a><a href="清实录光绪朝实录_page1193.html">1193</a><a href="清实录光绪朝实录_page1194.html">1194</a><a href="清实录光绪朝实录_page1195.html">1195</a><a href="清实录光绪朝实录_page1196.html">1196</a><span class="current-page">1197</span><a href="清实录光绪朝实录_page1198.html">1198</a><a href="清实录光绪朝实录_page1199.html">1199</a><a href="清实录光绪朝实录_page1200.html">1200</a><a href="清实录光绪朝实录_page1201.html">1201</a><a href="清实录光绪朝实录_page1202.html">1202</a><span>...</span><a href="清实录光绪朝实录_page1198.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
