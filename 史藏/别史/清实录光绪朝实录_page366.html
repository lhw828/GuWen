<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 366 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 366 页/共 1316 页</h1>
    <div class="content">○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○遣官祭太□山戊不□之神。黄绫本　　

○分别展缓河南叶、祥符、陈留、杞、通许、尉氏、洧川、鄢陵、中牟、兰仪、郑、荥阳、荥泽、氾水、新郑、商邱、甯陵、永城、鹿邑、虞城、夏邑、睢、柘城、考城、安阳、汤阴、临、漳林、武安、内黄、汲新乡、辉、获嘉、淇、延津、滑、浚、封邱、河内、济源、修武、武陟、孟、温、原武、阳武、洛阳、偃师、巩、孟津、宜阳、登封、永甯、新安、渑池、南阳、唐、泌阳、镇平、桐柏、邓、内乡、淅川、裕舞、阳、确山、正阳、西平、淮甯、西华、商水、项城、沈邱、太康、扶沟、临颍、襄城、郾城、长葛、灵宝、阌乡、光山、固始、息八十五厅州县。被灾并垦荒尚未成熟地方新旧钱漕现月　　

○庚子。上御保和殿赐蒙古王贝勒贝子公额驸台吉暨文武大臣及朝鲜国正副使燕。　　

○福建团练大臣林寿图奏、请派陈宝琛充团练大臣。得旨、所有福建团练事宜。著林寿图实心经理。以副委任。不得意存诿卸。所请派陈宝琛充办之处。著毋庸议。摺包　　

○库伦办事大臣桂祥等奏、那木萨赉噶尔布、都哈尔、当差不谨。请革去翎顶。得旨、那木萨赉噶尔布等、所犯情节均重。桂祥等请革去顶翎。饬令各归原处当差。殊属轻纵那木萨赉噶尔布、都哈尔、均著即行斥革。摺包　　

○酉刻。诣储秀宫慈禧端佑康颐昭豫庄诚皇太后前行礼。内记注　　

○纂修官林世焘恭纂　　

帮总纂官王荣商恭辑监修总裁世恭阅五月初七日正总裁那恭阅九月初一日专司藳本陆恭覆阅癸丑三月十八日　　

徐恭阅三签十二月初一日　　

荣月日副总裁唐月日　　

宗室宝恭阅一签八月初六日

　　

陈恭阅二签十一月二十四日　　

熙月日　　

郭恭阅十月初七日　　

宗室麒月日蒙古总裁恩月日

大清德宗同天崇运大中至正经文纬武仁孝睿智端俭宽勤景皇帝实录卷之二百一　　

光绪十一年。乙酉。春正月。辛丑朔。上诣奉先殿行礼。　　

○遣官祭太庙后殿。　　

○率王以下文武大臣诣慈宁门庆贺慈禧端佑康颐昭豫庄诚皇太后。礼成。御太和殿受朝贺　　

○诣大高殿寿皇殿行礼。　　

○诣储秀宫问慈禧端佑康颐昭豫庄诚皇太后安。至庚午皆如之。　　

○御乾清宫赐近支宗藩等燕。　　

○壬寅。以神灵显应颁四川云阳县张桓侯庙扁额曰威佑江程。随手档　　

○谕军机大臣等、电寄左宗棠等杨昌浚转电刘铭传所电。近日战状各情均悉。法人添兵日众。我军亟应迅渡助剿。著在宗棠等催令杨岳斌程文炳两军。设法潜渡。以厚兵力。并竭力拨济军械。毋令缺乏。饷项亦应豫筹接济。台北土勇既可用。刘铭传、孙开华、务当匀给利器。激励用命。帮助官军。设计取胜。切勿坐待援兵。致失事机。电寄档　　

○蠲缓直隶通、武清、宝坻、蓟、甯河、霸、保定、文安、大城、东安、雄安、高阳、河闲献、天津、青、静海、盐山、新乐、开、东明、长垣、怀来、丰润、饶阳、安平、深泽、安肃、任邱、沧、南皮、元城、大名、保安、宣化、玉田、深、三十八州县。上年被灾地方新旧租课暨民借仓谷有差。现月档　　

○癸卯。高宗纯皇帝忌辰。上诣寿皇殿行礼。遣官祭裕陵。起居注　　

○以江苏上海县重建天后宫告成。颁扁额。曰万流仰镜。随手档　　

○谕军机大臣等电寄岑毓英等。李鸿章转电潘鼎新电称。法众上犯。日夜鏖战等语。谅已军情紧要。潘鼎新身临前敌。王德榜、王孝祺等军。著均听候调遣。以一事权。冯子材著帮办广西关外军务。所统各营。亦归潘鼎新调派。该抚暨该帮办等。务当和衷协力。迅速图功。傥各军不遵调度。即严□□□尔□治罪。陈嘉受伤曾否平复。殊深廑系。宣光业已得手。著岑毓英、严饬丁槐、唐景崧、刘永福等军。指日攻克。勿稍松劲。电寄档　　

○又谕、电寄李鸿章据电称、吴大澂等已抵烟台。陆行赴津较迟等语。吴大澂、续昌、著俟开冻。即行乘轮回津电寄档又谕、电寄李鸿章、据曾国荃电称、刘秉璋拟令南洋三船驶回等语。南洋各船。本为援台调拨。仍应相机东渡。由浙由闽。酌度水道所宜。妥慎前进。北洋二快船。前因朝事。未能与各船同行。已失机会。现在台事万紧。自当力筹援救。仍著李鸿章选派得力将弁。统带南行。以壮声势澄庆驭远二船。实在下落速探电闻。电寄档　　

○又谕、电寄曾国荃等、据刘铭传电称现在毛瑟枪子两磅弹子俱乏。请饬南洋设法运送澎湖。广东运枪。上月未到。如有毛瑟枪解台。最为救急等语。台湾战事万紧。枪械断不可缺著曾国荃张之洞赶紧运解。源源接济龚照瑗著准其暂缓赴台。仍留上海办理援台转运事宜。电寄

档

　　

○又谕、电寄左宗棠等刘铭传电称、商借北洋旗昌银款等语。前据左宗棠请借洋款四百万。业经允准现如议妥。即先分济台防。著左宗棠速即电奏。刘铭传暂候谕旨遵办。闽省陆兵已多。杨岳斌一军。著全行赴台。不准分留六营在省。该前督已到泉州。所统各营。随到随渡。不得以察看营基为词。转涉濡缓。程文炳一军。何日拔队。务须分口潜渡。不准逗遛。电寄档　　

○又谕、电寄杨昌浚、据刘铭传电称。台南海口。法已弛封两月。刘璈忽照会英领事。责其废弛。英据文转法。复行封禁。巡查更严等语殊堪诧异。刘璈此举。是何意见。何以杨昌浚转达刘铭传电。仅叙该道照会英领事一语殊属含糊。著杨昌浚将照会原文。详细查覆不准一字徇隐。孤拔现在带船寻觅南洋五艘。刘铭传务当乘此进攻。迅复基隆。傥再藉词延宕坐失事机。国法具在。断难宽假。懔之。南洋枪子。广东毛瑟枪已分饬速运矣。电寄档　　

○甲辰。上御紫光阁赐蒙古王贝。勒贝子公等并土观呼图克图朝鲜国正副使臣等燕。起居注　　

○谕内阁、钦恤庶狱仁政所先。粤稽乾隆十一年。高宗纯皇帝特颁省刑谕旨。大沛恩施。嗣是嘉庆十一年。道光十一年。咸丰十一年。同治十一年。钦奉纶音。绍述前徽。颁行旷典。朕敬奉慈禧端佑康颐昭豫庄诚皇太后垂帘训政。仰见圣慈惠爱黎元。廑怀宵旰。祗承懿训。勤求治理。惟愿天下乂安。万物得所。兹当纪年开秩。允宜谨循成宪。以示矜恤而迓祥和。所有刑部及各省已经结案监禁人犯。除情罪重大。及常赦所不原者。毋庸查办外。其余著大学士会同刑部酌量案情轻重。分别请旨。减等发落。其军流徒杖以下人犯。一并分晰减等完结。俾沾宽大之恩。勉图自新之路。用副朕子惠兆民。法外施仁至意。现月档　　

○赏御前行走阿拉善和硕亲王多罗特色楞。豫保长子公衔头等台吉勒旺布哩克济勒。御前行走喀喇沁多罗都楞郡王和硕额驸旺都特那木济勒。豫保长子头等塔布囊贡桑诺尔布花翎。明发档　　

○蠲缓山东济甯、历城、邹平、禹城、肥城、东平、东阿、惠民、阳信、沾化、蒲台、河泽、曹、茬平、博兴、高苑、乐安、鱼台、德、东昌、临清、章邱、长山、新城、齐东、齐河、济阳、临邑、长清、青城、海丰、商河、滨、利津、阳谷、寿张、钜野、郓城、濮、范、朝城、聊城、武城、四十三州县卫场。上年被灾地方上忙新赋正杂租课有差。现月档　　

○乙巳。谕军机大臣等、电寄李鸿章、昨据刘铭传电称、商借旗昌银百万磅等语。已谕左宗棠于所借洋款内。分济台防。惟恐该大臣所借。尚未订妥。难应急需。著李鸿章督饬盛宣怀与旗昌洋行议借。期于敷用。必须现款应付。不得支延时日。缓不济急。所借银两。即径解刘铭传应用。电寄档　　

○又谕。电寄左宗棠等、南洋五船。被法船在浙洋围困。必须基隆告捷。法船回救我船方可乘隙前驶。刻下台北兵力较厚。孤拔又带船他往。正可乘势进剿。刘铭传何以一味株守。毫无布置。著懔遵叠次严谕。克日进兵。土勇既属可用。当饬与官军会同进剿。以资得力。务期战胜攻取。用副委任。傥再迁延贻误。惟有执法严惩。决不宽贷。杨岳斌程文炳两军。催速渡台。不准逗遛。左宗棠、杨昌浚将援台各事。实力筹办。并接济饷械毋缺。前拨援台诸军。究竟已渡若干。日久未据奏报。当此事机紧迫。傥存湘淮畛域之见。不能和衷协力。妥筹援剿致台北孤危。贻误大局。定惟左宗棠等是问。该大臣等电报稀＜闲＞。著随时详悉电奏。以慰廑系。初三日谕左宗棠于所借洋款内。分济台军。如何议拨。即行电闻。电寄档　　

○又谕、电寄刘秉璋、据曾国荃等电称、五船在镇海石浦两处被困等语。该船所需煤粮。关系紧要。著刘秉璋设法接济。并添调勇营前往。协力守御。敌如登岸。痛加剿办。至五船进止。俟法船退后。候旨遵行。电寄档　　

○又谕、电寄张之洞等、闻谅山失事。曷胜愤懑。著潘鼎新将情形迅即电奏。该抚与苏元春、冯子材、当督军择要稳扎。激励将士。迅速进取。傥不能振奋图功。贻误大局。自问当得何罪。王德榜军曾否接仗。严饬实力会剿。王孝祺率队赴谅。现抵何处。著催令进兵。前据岑毓英电称、宣光旦夕可拔。近日战事若何。未据电奏。法如盘踞谅山。计必分兵救宣。滇军垂成之功。恐将掣动著饬各军立将该城攻克。埽荡而前。以分敌势。一面即行电闻。滇粤各军饷械。张之洞力筹接济。毋任缺乏。电寄档　　

○丙午。谕内阁、御史吴峋奏、圣学日新。亟宜杜渐。防微上年邓承修疏内。恭录圣训。原摺不应掷还等语。所见似是而非。臣工陈奏事件。专以持论之是非为断。所言果是。即独抒己见。朝廷无不虚衷采纳。或立予施行。或留备观览。若识解纰缪。措词失当。岂能因摺内有恭。引圣训数语。遂可宽其责备。邓承修前奏。矫激沽名。挟私揣测。是以将原摺掷还。前降谕旨甚明。吴峋并不详细寻绎。辄以掷还二字。勉强牵合。谬附纠绳。其居心殊不可问。自徐致祥降调。樊恭煦言之。樊恭煦被议邓承修言之。今该御史又有此奏。托为思深虑远之词。仍是门户党援之习。立说虽巧。亦难逃洞鉴也。吴峋著传旨严行申饬。现月　　

○谕军机大臣等、吴大澂奏、筹办朝鲜善后事宜、起程内渡日期一摺。中国驻防朝鲜各营。现经吴大澂分派驻扎。并拟令各船于旅顺马山等口。往来游弋。布置尚为妥协。其陆路边界。与奉天凤凰门接壤之区。仍须派营驻防。以期周密。即著庆裕酌度情形。遴派数营。常驻中江台九连城一带。遥为声援。至所称如由奉省筹款。添设电线。自旅顺接至凤凰边门外交界。由边界至朝鲜国都。约计设电之费。所需不过五万余金。该国亦颇乐从等语。并著李鸿章庆裕吴大澂通盘筹画。会商妥议。奏明办理。将此由五百里各谕令知之。寻庆裕奏、遵筹边务。谨将中江台九连城一带。现有各营择要分扎。足资防守。至奉省添设电线一节。实属无从筹此钜款。现经咨会直隶总督李鸿章等。将设电经费通盘筹画。妥商办理。报闻。　　

○又谕、电寄张之洞等、谅山失事后。据李鸿章转电。有法至巴平、初三击退之语。稍慰廑系。潘鼎新现驻何处。当饬冯子材杨玉科等军。择要稳扎。力遏敌氛。一面激励将士。招集散勇。重加整顿。以期保守边隘。转败为功。王德榜、王孝祺、暨冯子材所统各营。前已有旨归潘鼎新调遣。张之洞拟令冯子材顾东路之说。即著潘鼎新通盘筹画。相机调度。湖南募成八营。著卞宝第飞咨庞际云。速拨六营。拣派得力统领。即日赶赴广西关外助剿。广西军饷。著鄂湘两省截留京饷。无论何款。迅速筹解。张之洞于借款内。无论已得若干。迅即分济滇粤各军。以应急需。其广西军械。并著源源接济。该督电称。已饬莫善喜陈荣晖两军。由钦州疾进。并速催方恭五营。一并赴钦。以厚兵力。宣光近日战事。何以岑毓英并无电报。该督务当迅图攻克。以牵敌势仍速电闻。电寄档　　

○又谕、电寄曾国荃等、据电称琛瑞济三船回沪为妥。李鸿章电称、上海法馆均换俄旗。谣称即有战事各等语。澄驭两船甫经失事。琛瑞济三船势孤。应如何相机进止。著曾国荃、刘秉璋、会商妥办。上海既有谣传。著曾国荃确探严防。勿稍疏懈。电寄档　　

○云贵总督岑毓英奏、添派官军围攻宣光。截断贼援。并招抚降目王玉珠等。收复美良县情形。得旨、宣光合围。美良收复。王玉珠等投诚来归。贼势业已解体。该督正可乘此机会激励将士。攻克宣光。俾与广西各军联合进取。关外协饷。已电饬张之洞等分拨迅解矣。摺包　　

</div>
    <div class="pagination">
<a href="清实录光绪朝实录_page365.html">上一页</a><span>...</span><a href="清实录光绪朝实录_page361.html">361</a><a href="清实录光绪朝实录_page362.html">362</a><a href="清实录光绪朝实录_page363.html">363</a><a href="清实录光绪朝实录_page364.html">364</a><a href="清实录光绪朝实录_page365.html">365</a><span class="current-page">366</span><a href="清实录光绪朝实录_page367.html">367</a><a href="清实录光绪朝实录_page368.html">368</a><a href="清实录光绪朝实录_page369.html">369</a><a href="清实录光绪朝实录_page370.html">370</a><a href="清实录光绪朝实录_page371.html">371</a><span>...</span><a href="清实录光绪朝实录_page367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
