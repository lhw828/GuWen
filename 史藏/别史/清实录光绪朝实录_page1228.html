<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1228 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1228 页/共 1316 页</h1>
    <div class="content">
○云贵总督丁振铎奏。滇省师宗县秋禾被灾。派员履勘明确。先筹赈抚。报闻。摺包协修官刘福姚恭纂　　

总纂官钱骏祥恭辑监修总裁世恭阅二签八月初一日正总裁那月日专司蒿■木本陆恭覆阅癸丑十二月十三日　　

徐月日　　

荣月日副总裁唐月日　　

宗室宝恭阅一签三月十二日

　　

陈恭阅四签十月十九日　　

熙月日　　

郭恭阅二签七月十六日　　

宗室麒月日




大清德宗同天崇运大中至正经文纬武仁孝睿智端俭宽勤景皇帝实录卷之五百六十八　　

光绪三十二年。丙午。十二月。癸亥朔。上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。至壬辰皆如之。内记　　

○谕内阁、朕钦奉皇太皇懿旨、御史赵炳麟奏、请定教育宗旨一摺。学术人心。关系至大。晶■宜经降旨宣示。学堂以中学为主。西学为辅。培养通才。首重德育。并以忠君、尊孔、尚公、尚武、尚实诸端。定其趋向。凡在臣民。岂容不修明伦理。顾行顾言。兹据该御史奏称、曲阜学堂开办伊始。请以明人伦重躬行为要义等语。亟应申明前旨。俾共切实遵行。所有曲阜学堂。应如何慎选师儒。注重行谊。著学部会同张之洞悉心妥议。详定规则。奏明办理。现月　　

○甲子。谕军机大臣等、有人奏、奉天锦州府义州知州陶应润贪鄙衰庸。纵盗肆抢。著赵尔巽按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、查明陶应润平日居官。尚能勤慎将事。原倢■＜曰融＞■＜石木＞各节。或并无其事。或传闻所讹。应请毋庸置议。报闻。　　

○以拏获谋逆邪匪出力。复已革四川南部县知县王廷赞等原官。予游击黄鼎以参将用。余升叙有差。摺包　　

○以纵匪贻害。休致四川大挑知县刘宝全。摺包　　

○蠲免直隶安州积涝地亩租银。　　

○以奥国参将福履格等约束兵丁。日本陆军中将藤井包等照料学生。警部荒川法光保护使馆。并赏宝星。　　

○乙丑。以京师雪泽尚未深透。上复诣大高殿行祷行礼。　　

○遣醇亲王载沣诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。现月　　

○谕军机大臣等、电寄长庚、电悉。札拉丰阿准赴新疆商办事件。领队大臣。著安成暂行兼署。电寄　　

○又谕、电寄袁世凯、电悉。夏辛酉一军抽队七成赴东。著照所请办理。该督所称治匪之道。全在地方牧令。缉捕认真。甚为有见。晶■宜经谕令杨士骧整饬吏治。除暴安良。著该抚懔遵前旨。切实筹办。电寄　　

○署黑龙江将军程德全奏、官军剿办马贼。系毙匪首。余匪亦经转败、现饬分路兜剿。以期殄灭。得旨、著即严饬认真兜剿。＜目辟＞暒穴＜曰融＞夕＜夗贝＞捕余匪。务净根株。摺包　　

○又奏、马贼飘忽无常。现于东荒铁路两处。分兵扼要防堵。各属多添练会。辅兵力之不及。以官兵为游弋之师。相机剿捕。得旨、著即督饬各属。切实筹办。以靖地方。摺包　　

○又奏、布哈特墨尔根各城。荒芜渐辟。貂兽绝奣＜虘阝＞亦。旧日贡貂。恳请豁免。得旨、著再缓一年。摺包　　

○以妄用匪人。革署海伦厅同知升用知县黄钰职。逮通匪之警察总巡王翰清、置诸法。摺包　　

○丙寅。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、礼部奏、元旦礼仪一摺。元旦令节。皇帝率王公百官。著在皇极殿行礼。停止筵燕。燕在外公主福晋命妇。均著进内行礼。现月　　

○又谕、前据御史成昌奏。倢■＜曰融＞■＜石木＞山东巡抚杨士骧各款。当经派令清锐前往山东查办。兹据查明覆奏、杨士骧被倢■＜曰融＞■＜石木＞各节。均查无确据。惟于筹款局委员。因公派敛。并曹州文武各员。捕盗不力。未能先事务防。失于觉察。殊属疏忽。但据称该抚到任以来。于地方一切要政。尚能实力举办。即著毋庸置议。山东候补道朱钟琪、办理捐款。不实不尽。曹州府知府丁镗、身任地方。兼司营务。操纵失宜。均著交部议处。曹州镇总兵任永清、暮气已深。难期得力。著勒令休致。前统领滚练队补用知府倪毓棻、训练无效。获匪寥寥。著以通判降补。前帮统防军营管带先锋左翼左营补用副将洪殿元、委靡自安。寸功未立。著以游击降补。前管带先锋左翼右营补用守备马振邦、举止轻浮。声名平不。著以把总降补。前管带左翼防军左营补用副将杨良辉、营规松懈。兵多骚扰。左翼防军后营哨官阳谷汛把总沉得胜、盗劫左近。畏葸无能。左翼防军后营哨官候补把总孙方塾、嗜利营私。罔恤人言。先锋左翼左营哨官候补把总随兴隆、获盗不究。有心玩忽。均著即行革职。永不叙用。防军前营哨官五品军功侯廷杰、藉端敛费。民怨沸腾。前曹州镇署巡捕陆恩福、差弁杨凤岭、吕焕普、蒙蔽招摇。狼狈舞弊。著一并斥革驱逐出境。交地方官严加管束。杨士骧身膺疆寄。责任綦重。务当振刷精神。于一切应办事宜。破除情面。切实整顿。以期吏肃民安。毋负委任。所有该省未经奏明苛细捐款。著认真裁撤。以纾民困。各局所名目复杂。著即酌量裁并。另片奏、举办清乡。请责成各乡自办等语。著该抚体察情形。妥定章程。奏明办理。寻奏、曹属匪势。晶■宜经分头剿办。贼计已穷。惟其源不清。患终未已。应即遵旨举办清乡。俟提督夏辛酉到曹。察看情形。详拟试办。至裁撤杂捐。归并局所各事宜。应再拟定章程。另行具奏。报闻。　　

○谕军机大臣等、电寄端方等、电悉。所请续拨广西捐款三四十万两以资皖赈。著度支部议奏。电寄　　

○又谕、电寄曹鸿勋、电悉。据称匪徒煽惑愚民。藉捐滋闹等语。著即分别民匪。务将首要严拏惩办。以儆刁顽。仍随时加意防范。一律保护。至地方各项捐款。务当体恤民艰。不得稍涉苛扰。著该抚认真查办。电寄　　

○以造币厂正监督瑞丰为内阁学士。兼礼部侍郎衔。现月　　

○以捐资助学。予广东归善县职绅邱国辉建坊。摺包　　

○丁卯。穆宗毅皇帝忌辰。上诣奉先殿寿皇殿行礼。　　

○遣官祭惠陵。内记　　

○谕军机大臣等、署贵州提学使陈荣昌奏、特倢■＜曰融＞■＜石木＞司道大员。奸邪柔媚。贻误疆臣。请旨查办一摺。著岑春蓂按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。现月　　

○又谕、电寄端方等、电悉。著即严饬该军扼要堵截。合力拏捕。仍加意安抚饥民。随时防范。毋任煽胁。电寄　　

○以记名提督张定邦为山东曹州镇总兵官。现月　　

○戊辰。孝惠章皇忌辰。遣官祭孝东陵。　　

○派大学士孙家鼐、尚书兼管顺天府府尹事务陆润庠、理藩部尚书寿耆、礼部左侍郎张亨嘉、充考试毕业进士阅卷大臣。现月　　

○己巳。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、前以东三省民物凋残。疮痍未复。特派载振徐世昌、前往查勘。现据奏陈各节。披览再三。弥深廑念。该省当兵燹之余。亟应培养元气。固植根本。深宫惓怀民瘼。无时不畛切痌瘝。所有清赋捐税等事。皆地方应办之政。乃或操切扰累。朘削烦苛。凡我商民。何以堪此。一切新政。必须次第举行。筹款尤在得人。务当体恤民艰。埽除积弊。总使闾阎输一分资财。即受一分利益。庶机事不举。民亦相安。著该将军体察情形。慎选廉吏。力祛壅蔽。严杜侵渔。广辟利源。豫谋生计。以期渐臻富庶。用副朝廷勤恤民隐之至意。现月　　

○库伦办事大臣延祉等奏、筹议库伦屯垦情形。该地北境邻俄。荒沙绵亘。南境水草不生。均难种植。中段稍形膏腴。又碍牧场。计惟速修铁路。开采金矿煤矿。较为利多弊少。下部议。摺包　　

○科布多参赞大臣连魁等奏、阿尔泰专设办事大臣。拟将科布多所属迤西三部落十旗。暨昌吉斯台等八卡伦。拨归阿尔泰管理。以专责成。下部议。摺包　　

○直隶按察使王清穆因病解职。以直隶长芦盐运使陆嘉谷为直隶按察使。现月　　

○赏二等子爵王国忠二等侍＜目辟＞行＜匧心＞口＜韦未＞＜夗贝＞。在大门上行走。现月　　

○庚午。上奉慈禧端佑康颐昭豫庄诚寿恭钦献崇熙皇太后御乾清宫。科尔沁和硕达尔汉亲王那木济勒色楞等四人、翁牛特亲王衔多罗都楞郡王赞巴勒诺尔布等二人、喀喇沁多罗都楞郡王多罗额附贡桑诺尔布等三人、敖汉多罗郡王色淩端鲁布一人。巴林多罗郡王札噶尔等二人。土默特郡王衔多罗贝勒色淩那木济勒旺宝一人。茂明安多罗贝勒棍布一人。阿巴噶固山贝子贡多桑保一人。喀尔喀固山贝子敏珠尔多尔济等二人。察哈尔辅国公车旺哩克靖等三人。乌珠穆沁镇国公达木林一人。札鲁特镇国公鲁勒玛札布一人。苏呢特辅国公特木尔一人。鄂尔多斯二等台吉阿勒坦鄂齐尔一人。瞻觐。内记　　

○谕军机大臣等。电寄端方等。电均悉。著即督饬各军。扼要防缉。将在逃首要各犯。合力＜目辟＞暒穴＜曰融＞夕＜夗贝＞捕。并认真办理清乡。以净根株。电寄　　

○湖广总督张之洞奏。快办铁路。请豫定章程。开车三十年后。由官收回一半。其半仍归商股。庶民闲办路、无所疑畏。下部议。寻奏。请暂行缓议。从之。摺包　　

○辛未。谕军机大臣等、学堂教育人才。关系至为紧要。晶■宜经宣示宗旨。饬令各省切实遵行。近闻广东学堂。颇多办理不善。著周馥督饬提学使认真整顿。毋稍瞻徇。务令讲求实用。力戒浮嚣。以副朝廷兴学储才之至意。将此谕令知之。

</div>
    <div class="pagination">
<a href="清实录光绪朝实录_page1227.html">上一页</a><span>...</span><a href="清实录光绪朝实录_page1223.html">1223</a><a href="清实录光绪朝实录_page1224.html">1224</a><a href="清实录光绪朝实录_page1225.html">1225</a><a href="清实录光绪朝实录_page1226.html">1226</a><a href="清实录光绪朝实录_page1227.html">1227</a><span class="current-page">1228</span><a href="清实录光绪朝实录_page1229.html">1229</a><a href="清实录光绪朝实录_page1230.html">1230</a><a href="清实录光绪朝实录_page1231.html">1231</a><a href="清实录光绪朝实录_page1232.html">1232</a><a href="清实录光绪朝实录_page1233.html">1233</a><span>...</span><a href="清实录光绪朝实录_page1229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
