<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 459 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 459 页/共 523 页</h1>
    <div class="content">
○是月。两江总督孙玉庭奏请以江苏候补知县杨欲仁变通补用。得上□日、此人并无奇才异能。岂可变更成例。令别省效尤。滥行保题。遂其私意。所奏不准。吏部知道。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百三十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十二年。丁丑。八月。壬申朔。谕内阁、长龄奏特参需索不遂、杖毙番命营员一摺。地方官无故杖毙人命。大干法纪。今署梨园营都司甘肃提标守备徐士麟、因派买牛羊不遂。辄将番民莽噶拉木、棍责毙命。贪酷不法已极。徐士麟著即革职拏问。其得受交马陋规银两之把总王荫本、外委满和、李天伏、俱著革职。交该督提同应讯人证。严行审究。将来定罪时。杖毙番命之劣员应行拟抵。其得受交马规银各员。亦不得照寻常计赃论罪。均著加重定拟具奏。前任都司张云汉、现来行在引见。著兵部即行扣除。将该员革职拏问。解回甘省归案质讯。　　

○癸酉。旌表守正捐躯直隶大名县生员陈筮泰女陈氏。　　

○甲戌。遣官祭文昌帝君庙。　　

○乙亥。遣官祭关帝庙。　　

○谕内阁、本日据松筠审拟喇嘛緼敦等抢劫货车、并扎毙民人张明一案。系用清字摺具奏。摺内又夹有汉字＜闲＞明节略。殊属重复。察哈尔都统、向来奏事多用清字摺。至审办案件。若情节烦冗者、原准用汉字摺具奏。著谕知松筠、嗣后该衙门奏事。其例用清字者、仍用清字具奏。若审办案件。案情较＜闲＞者、于清字奏摺之外。再录汉字供单一分。即可声叙明晰。如案情节次冗长。径用汉字摺定拟具奏。不准于清字摺之外、再加汉字节略。以符定式。　　

○步军统领奏查拏偷运米石人犯、讯出官员得贿、请交部严审。得上□日、此案西城藉查办囤积为名。索诈米铺钱文至四千五百千之多。实属藐法。其所封隆丰等铺米石。如例不应禁。即不当同时查封。若系例应封禁之米。该巡城御史彼时即应参奏究办。何以该米铺一经凑给钱文。旋即彻封。恐尚非该吏目一人所能主持。吏目朱学斐、著即革职。巡城御史伊绵泰、萧镇、著一并解任。交留京王大臣会同刑部严行审讯。如讯出该御史实有知情染指情敝□大。无庸具奏。即行革职严究。按律定拟。其已革城门领孙绍佑、门吏王德、千总德桂、春成、所供上月二十五六两日、大车所载、均非违禁米石。其言亦未可信。并著归案严审。如有得贿卖放情敝□大。均计赃按律治罪。　　

○户部议准、前任陕甘总督和宁疏报、皋兰、靖远、灵、三州县、并红水县丞所属、开垦地二十八顷五十亩有奇。照例升科。从之。　　

○丁丑。祭先师孔子。遣大学士戴均元行礼。　　

○谕内阁、英和等奏拏获西城封禁米铺案内说事过钱犯证讯明巡城御史伊绵泰萧镇得赃、请上□日办理一摺。御史为风宪之官。遇有贪官污吏。听其纠参。分应廉正自持。方为无忝厥职。乃伊绵泰萧镇于封禁米铺案内。索诈分肥。各得受赃钱一千二百千。藐法已极。伊绵泰、萧镇、俱著革职拏问。交留京王大臣会同刑部严行审讯。定案时俱著加等问拟。即派熙昌前往伊绵泰家中查抄。派秀宁前往萧镇家中查抄。如查明伊绵泰萧镇一切字纸、有嘱托卖法等件。密封进呈。及别有不法情事。迅即据实具奏。所有案内一干犯证。俱著解交刑部归案审办。至已革城门领孙绍佑等前供并未得赃之言。亦未可信。著留京王大臣等一并严审确情。毋任狡展。其都察院议处英和之摺。俟全案审结时再降谕上□日。　　

○又谕、景禄等奏奸商运米出城、请将巡视西城御史及坊官交部分别议处一摺。西城封禁米铺一案。巡城御史伊绵泰、萧镇、并吏目朱学斐、通同舞敝□大索诈分肥。赃证确凿。景禄等不将该御史等严参治罪。仅请交部分别议处。又不自请处分。实属含混。除已降上□日将伊绵泰等革职拏问外。所有都察院堂官。俱著交吏部议处。　　

○又谕、御史蒋诗奏河南红胡匪徒之外、又有一种名为白吃、藏匿南汝光一带、或负贩私盐、或纠众为盗、安徽捻匪余棍、每在江南山东河南交界处所乘闲劫夺等语。此等匪徒。朝东暮西。潜匿各境。最为闾阎之害。著江南安徽山东河南各督抚严饬所属实力查拏。并于邻境交界地方。不分畛域。互相稽察。务期净绝根株。以戢奸暴而安良善。　　

○又谕、每年进哨以前。盛京、吉林、黑龙江等处将军呈进鹰鹞。此虽旧制。惟朕行围撒放鹰鹞时较少。若赏给随扈王大臣。伊等亦无撒放之处。嗣后盛京、吉林、黑龙江、著各按原进数目减半呈进。　　

○旌表守正捐躯山东郯城县民聂文选女聂氏。　　

○戊寅。祭大社大稷。遣仪亲王永璇恭代行礼。　　

○己卯。谕军机大臣等、陈预奏拏获习教匪犯侯位南、并究出先经敛银、送交乌噜木齐习教遣犯刘佐臣子孙刘成林等收用之刘元善夏洪章、讯据供称嘉庆七年、刘元善与徒夏洪章、及王曰鲁、魏尚存、冯青云、宋相贵等、敛钱换银、送往乌噜木齐给刘佐臣子孙刘廷献使用、侯位南之父侯绳武、出银五十两、托张贯九转交魏尚存寄送、刘元善等六人、共带银四百余两、前赴乌噜木齐济木萨地方、问知刘廷献已故、经刘元善将银交刘廷献之子刘成林刘成器收受等语。教匪侯位南等敛钱换银。不远万里。送至乌噜木齐交邪匪子孙刘成林刘成器收用。可见伊等邪党相沿。固结不解。实属暋不畏法。著传谕庆祥接奉此上□日。即兼程前往。将刘成林刘成器提案严讯。先将七年刘元善等送银数目及同行人姓名。令其逐一供明。再诘以同教之人。既远来资助。想未必祇刘元善等一次。令其据实供吐。毋稍隐匿。再刘成林等在乌噜木齐居住有年。恐在彼尚有传教收徒情事。并向其严切根究。一经供出。立即按名查拏。审讯明确。即奏明将刘成林等均在该处正法。并晓谕各遣犯以伊等皆系免死发遣之人。在配各宜安分守法。傥敢传习邪教。均立正典刑。决不宽宥。如有自内地潜往送银通信之人。伊等立即到官禀首将送银通信之人拏获治罪。其禀首之人均予免罪务。剀切宣示。俾众闻知。群相警惕。将此谕令知之。　　

○以吏部左侍郎熙昌、署刑部右侍郎。　　

○户部议准、广西巡抚庆保疏报、天保县、开垦水田四十七＜土韦＞。照例升科。从之。　　

○庚辰。太宗文皇帝忌辰。遣官祭昭陵。　　

○辛巳。以故喀尔喀赛因诺颜扎萨克贝勒德勒克朋楚克子贡楚克扎布袭爵。　　

○壬午太祖高皇帝忌辰。遣官祭福陵。　　

○癸未。谕内阁、绵恩等参奏热河都统庆溥、失察避暑山庄后堆拨内支搭帐房一摺。堆拨内向无支搭帐房之例今避暑山庄后山堆拨内支搭蒙古帐房。该管协领章京等并不妥为管束。实属疏懈。该管都统庆溥、毋庸交部议处。著罚俸一年。该管协领章京等、均著罚俸二年。该三处堆拨兵丁、著重责示儆。并著将所搭帐房立即驱逐。嗣后如再违例于堆拨内私搭帐房。查出从重治罪不贷。著通谕行营及蒙古等一体遵行。　　

○旌表守正捐躯直隶宁晋县民赵兰妻李氏。　　

○甲申。秋分。夕月于西郊。遣睿亲王端恩恭代行礼。　　

○上诣永佑寺行礼。　　

○乙酉。遣官祭昭忠祠。　　

○谕内阁、御史李振祜奏。不胜外任之员、违例截取、保送繁缺知府一摺。所奏甚是。钱学彬前于嘉庆五年、在泉州府知府任内。以自揣才不胜任。请改京职。该督抚具奏时。经朕特降谕上□日。以该员有意规避。交部严议革职。嗣又失察家人舞敝□大婪赃。以业经革职无庸再议。该员捐复员外。推升郎中。届俸满时。本系不胜外任之员。吏部即应查明原奉谕上□日。扣其截取。户部接到吏部截取咨文。亦应查明不准保送。乃仍保繁缺知府。在户部堂官。于前降谕上□日。或一时不能记忆。该员不自行据实呈明。实属有心朦混。钱学彬著交都察院严加议处。吏户二部堂官。于钱学彬截取时不行详查。被其朦混。俱著交都察院议处。该御史参奏此案。与成格参奏李履顺改名冒膺卓荐情事相同。李振祜著赏给纪录二次。　　

○又谕、庆丰自首习教一案。因庆遥庆丰俱系宗室。特派宗人府堂官、会同留京王大臣刑部堂官审讯。嗣审明伊兄弟习教。与知逆情属实。业已革去黄带子。其供出收伊为徒之海康。久经革出宗室。均与常犯无异。既系常犯。与王公等无涉。此案宗人府堂司各官。均不必会审。留京王大臣、每日在内直班。亦不能常川全赴刑部审案。绵课景安亦无庸会审。现在已令董诰回京办理部务。所有海康庆遥庆丰习教传徒案内人犯。著专派曹振镛、英和、会同刑部堂官审办。　　

○以故和郡王绵偱子奕亨、降袭贝勒。　　

○以兵部左侍郎常福、署户部左侍郎。　　

○旌表守正捐躯江苏泰州民柯小七妻王氏。　　

○丙戌。上御卷阿胜境赐扈从王、公、大臣、蒙古王、贝勒、贝子、公、额驸、台吉等食。　　

○丁亥上自避暑山庄启銮。幸木兰。　　

○谕内阁、谢阶树奏请除武童重名冒考、及杂流混考积敝□大一摺。国家设科。文武并重。童试乃进身之始。湖南省考试武童。经该学政查出重名者、宝庆永州二府。属各有一千数百余名之多。桂阳郴州衡州所属。每县亦各有数百名。此外冒考者、竟有僧人屠户皂役脚夫等项杂流之人并匿丧顶替各敝□大。不一而足巡抚虽不与考试之事。于通省士习民风。俱应留意。今湖南省学校流品混淆。至于如此。巴哈布何至毫无见闻。著传上□日严行申饬。该抚即会同该学政、实力整顿。其查出冒考匿丧一干人犯。均提案审明。照例分别治罪。并通饬所属、嗣后考试武童。务严行甄别。如有仍前作奸犯科者、随时惩办、以除积敝□大。　　

○以故喀尔喀赛因诺颜扎萨克亲王巴彦济尔噶勒子车登巴咱尔、袭爵。　　

○是日。驻跸中关行宫。　　

○戊子。驻跸波罗河屯行宫。　　

○己丑。驻跸济尔哈朗图行宫。　　

○庚寅。驻跸阿穆呼朗图行宫。　　

○辛卯。上行围。　　

○是日。驻跸布克御营。　　

○壬辰。上行围。　　

○遣官祭黑龙潭昭灵沛泽龙王之神。玉泉山惠济慈佑灵濩龙王之神。昆明湖安佑普济沛泽广生龙王之神。密云县白龙潭昭灵广济龙王之神。　　

○遣官祭圆明园惠济祠。河神庙。　　

○谕内阁、景禄等奏被议郎中钱学彬具呈诉辩一摺。此案前据御史李振祜参奏。降上□日将钱学彬交都察院严议。兹该员具呈申诉。以俸满之前。曾将应否截取之处。面回吏部堂官英和王鼎查办。如该员此言系因被议捏造支饰。则是朦混于前。复敢巧辩于后。必应加重惩办。若实曾向英和等禀请查办。则吏部当日系据何例将该员截取。即云例应截取。该员从前革职。曾经两奉谕上□日。亦应据实奏明候上□日饬遵。何以并未具奏。除王鼎现在出差外。著吏部堂官查明钱学彬面回英和等查办、是否实有其事。并该员究竟应否截取之处。据实明白回奏。寻奏上。得上

</div>
    <div class="pagination">
<a href="清实录嘉庆朝实录_page458.html">上一页</a><span>...</span><a href="清实录嘉庆朝实录_page454.html">454</a><a href="清实录嘉庆朝实录_page455.html">455</a><a href="清实录嘉庆朝实录_page456.html">456</a><a href="清实录嘉庆朝实录_page457.html">457</a><a href="清实录嘉庆朝实录_page458.html">458</a><span class="current-page">459</span><a href="清实录嘉庆朝实录_page460.html">460</a><a href="清实录嘉庆朝实录_page461.html">461</a><a href="清实录嘉庆朝实录_page462.html">462</a><a href="清实录嘉庆朝实录_page463.html">463</a><a href="清实录嘉庆朝实录_page464.html">464</a><span>...</span><a href="清实录嘉庆朝实录_page460.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
