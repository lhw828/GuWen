<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 382 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 382 页/共 518 页</h1>
    <div class="content">　　○升山东布政使司左参议谢兰狭西按察司佥事纪常湖广按察司佥事鲍象贤俱为按察司副使兰常俱狭西象贤云南南京兵部郎中陈茂义刑部郎中刘寅俱为布政使司右参议茂义广西寅贵州直隶徽州府同知翟敬湖广荆州府同知杨言俱为按察司佥事敬山西言四川
　　○乙卯
　　○巡抚山东右副都御史胡缵宗奏青莱登三府地坊旧有元时新河一道南北距海三百余里舟楫往来兴贩贸易民甚便之比岁游塞不通商农皆困原设闸座故迹犹存惟马家濠中多顽石乃元人＜锍-釒＞凿未竟者今已募夫凿通尚有停口窝铺浅隘者一百余里淤塞者三十里乞动支官帑开浚永为民利工部覆如瓒宗议诏从之
　　○丁巳
　　○春分祭大明于朝日坛命武定侯郭勋行礼
　　○戊午  命山西行都司事都指挥使纪振充左参将分守大同东路
　　○己未
　　○升辽东苑马寺卿冯时雍云南布政使司参政黄祺俱为按察使大理寺左寺正王应诏湖广靖州知州李明俱为按察司佥事时雍四川祺贵州应诏相俱广西
　　○升翰林院脩撰杨瀹为山东按察司副使提调学校
　　○升太仆寺寺丞江南直隶卢州府同知张文奎俱为按察司佥事南狭西文奎湖广
　　○庚申
　　○升巡抚贵州都察院右副都御史汪珊为南京大理寺卿
　　○升湖广按察司佥事陈东广西佥事汪大受俱为布政使司右参议东福建大受广东
　　○辛酉  上谕内阁曰兹取二十四日发京春祭  上陵天气犹寒  圣母不往还京日至彼定之即诣令具仪以闻于是礼部尚书严嵩开具上年春祭  山陵仪注拟以清明前一日致祭  上命仍用清明本日余如拟
　　○巡按山西御史何赞＜锍-釒＞请增进士科额以补州县长吏吏部覆如赞议诏临期奏请
　　○巡抚甘肃都察院右副都御史牛天麟提督操江副都御史简霄各奏恭遇  皇上十五年恩诏缘升职在前履任在后乞比例请给告命吏部覆奏许之  命分守居庸关署都指挥佥事徐珏掌山西行都司印
　　○壬戌  命吏部左侍郎兼翰林院学士张邦奇光禄寺卿陆深升太常寺卿兼侍读学士纂修玉
　　○癸丑  恭仁康定景皇帝忌辰遣西宁侯宋良臣祭  陵寝
　　○甲子以  昭圣皇太后圣旦预赐百官宴  诏暂罢耕籍礼遣尚书李廷相祭先农之神
　　○致仕大学士张孚敬上＜锍-釒＞请立  东宫  上优诏答之
　　○丁卯  诏以亲祭  山陵预告于  景神殿命武侯郭勋行礼
　　○以水灾免羽林前等卫所宽佃谷等关屯粮有差  山陵新作行宫成
　　○升四川左布政使张钺为都察院右副都御史巡抚贵州
　　○工部覆巡抚顺天都御史党以平奏蓟州运河自殷留庄大口至旧仓店淤塞一百十六里请发椿草银六百四十里粮米五万石及时＜锍-釒＞浚诏可
　　○戊辰  上以清明亲祭  山陵是日发京师
　　○遣襄城伯李全礼祀历代帝王尚书许赞张瓒唐龙侍郎张潮分献
　　○是夕  车驾至沙河从官多失朝谒者罚吏部尚书许赞等俸各三月鸿胪寺官各五
　　○己巳  驾至  天寿山
　　○庚午
　　○礼部会试取中式举人袁炜等三百二十名
　　○辛未  驾至  上恭祭  长陵分命公朱希忠伯卫錞陈鏸尚书许赞严嵩温仁和祭  六陵驸马都尉祭  孝洁皇后陵寝长宁伯周大经祭  恭仁康定景皇帝陵寝及  哀忡太子坟
　　○是日  驾还至沙河
　　○壬申  上还京师
　　○癸酉  昭圣太皇后圣旦免命妇朝贺
　　大明世宗肃皇帝实录卷之二百九


大明世宗肃皇帝实录卷之二百十
　　嘉靖十七年三月甲戌朔  孝肃皇后忌辰  奉慈殿行祭礼遣都指挥使方锐祭  裕陵
　　○戊寅
　　○苏州府地震有声
　　○己卯
　　○太子少保南京工部尚书蒋瑶引年乞致仕不允
　　○庚辰
　　○兵部覆总督宣大都御史周叙言虏警日闻防御当预请选京营听征官军六千人保定官军三千人各隶所割副参等官部署训听候调取仍行辽东延绥及时应援从之
　　○增设河间府所属故城吴桥东光南皮交河兴济青县静海等县置簿各一员专管治河裁革兖州府同知一员单县豊县主簿各一员从河道都御史于湛奏也
　　○辛巳
　　○巡按福建都御史李元阳进甘露九罂诏留宫中礼官请荐  庙称贺  上曰宝露之降实拜天庥朕躬谢于  玄极宝殿荐  宗庙奉  两宫颁赐大臣百官表贺已之
　　○癸未
　　○兵部覆给事中薛廷宠等条陈边务一嘉峰口边外多产松椵等木官民乘时窥利者往往阑出通虏与之贸易当严为禁革一迩者密云备虏徵发建昌营游兵戍守今虏已遁去当令撤归而已附近卫所更戍之一蓟州镇每遇失事止罪将领而不及守关者何以惩戒宜均坐罪其辽边军士劳苦居多宜加给月粮以示优恤诏如议
　　○以灾伤命暂停徵淮安府赣榆等县种马
　　○甲申
　　○四川播州宣尉使司土官杨相遣把事程致等乌思藏朵甘思直管招讨司寨官领占朵日等都康等州石砫宣抚等司通把陆昂等广西田州署印土官岑泛官族岑经等及狭西博峪等族番人阿鹅等阿水等族番人安已等各朝贡诏各给赏如例
　　○乙酉
　　○升协守大同左副总兵都指挥佥事郝镗署都督佥事挂印充总兵官镇守宣抚地方
　　○丙戌  命少傅兼太子太师吏部尚书华盖殿大学士李时少傅兼太子太师礼部尚书武英殿大学士夏言太子太保吏部尚书许赞掌詹事府事太子太保礼部尚书兼翰林院学士顾鼎臣太子太保兵部尚书张瓒户部尚书梁材太子少保刑部尚书唐龙工部尚书兼翰林院学士温仁和太子少保兵部尚书兼都察院左都御史掌院事王庭相吏部左侍郎兼翰林院学士掌院事张邦奇通政使司通政使郑绅大理寺卿屠侨太常寺卿兼翰林院侍读学士陆深翰林院侍读学士姚涞为殿试读卷官时礼部＜锍-釒＞名用拟请字  上曰殿试系朝廷制策读卷官何得言请命改请为以字  命南京豹韬左卫署都指挥佥事朱熊佥书南京锦衣卫事升阳州卫指挥佥事李懋为署都指挥佥事佥书福建都司事
　　○丁亥  武宗毅皇帝忌辰  景神殿行祭礼遣英国公张溶祭  康陵
　　○戊子  上亲策会试中式举人袁炜等制曰朕闻立天之道曰阴与阳立地之道曰柔与刚立人之道曰仁与义三才之道一而已何又有去义为论乎于是未免贤者自相私反必如圣经而后可旦今人尤天非贤者及人君才一用义即谓严刻乃巧作言曰上任刑以为法非三代之治也却一不知反于己三代之人皆人也不待义临而自恃惟恐放侈今之人果三代之同欤将欲利之是贪欲之是纵国而罔思民而罔恤以至于上下礼度悉不之慎为之君人者可不一教一治之是非当否抑果当乎朕祇承  天位惟民是保何官人者比比皆负国虐民之图奚为用哉尔多士师孔子之学必心孔子之心将此心之平正陈为篇例以除弊革私之道衍为仁育义断之方以告我勿讳勿欺朕览之是日  上不御殿命礼部官给散制题
　　○调原任太仆寺少卿孙禬为山东按察司副使禬以十三年灾异自陈听调今守制服阕也
　　○升广东韶州府知府郑骝为云南按察司副使
　　○巡抚湖广右副都御史顾璘奏湖广芦洲之利延袤千里及额外子湖没官官湖多被王府占种或权豪侵夺乞行踏勘召佃办纳租税以补给王府禄米工部宜勘实施行诏可
　　○己丑
　　○升云南按察司副使程旦为布政使司左参政广东按察司佥事周相为山东布政使司右参议
　　○升大理寺少卿王以旂升为光禄寺卿
　　○升巡抚辽东都察院右佥都御史任洛为右副都御史巡抚狭西
　　○升狭西按察司副使李立□旬为辽东苑马寺卿
　　○免各巡抚官赴京议事以南北频灾盗贼窃发故也  诏追封秦王惟焯曾祖临潼惠简王祖临潼和僖王为秦王妃刘氏纪氏为秦王妃初王父以临潼王继嗣至是以例请许之
　　○锦衣卫带俸指挥佥事夏勋＜锍-釒＞乞与见任一体官事  上责勋姿意要求部臣徇私不劾姑宥之
　　○录大同薤子山等处斩获功升赏官军赵进忠五十一人
　　○庚寅  命四川都司署都指挥佥事苪思充四川松潘东路游击将军
　　○辛卯  命马兰谷参将戴濂充左副总兵协守大同地方
　　○壬辰赐贡士茅瓒等三百二十三人进士及第出身有差
　　○癸巳  诏暂罢视蚕礼遣女官祭先蚕氏之神  皇第二女行剪发礼命名曰福媛并以  皇长女名寿瑛示礼部登识玉牒
　　○录永昌庄浪等卫镇羌等堡斩获功升赏官军张达李锐等四十二人有差
　　○丁酉
　　○升安庆府知府石简为云南按察司副使
　　○升南京工部署郭中余相莫同户部员外颜容端俱为按察事佥事相广东同广西容端云南
　　○琉球国中山王尚清遣陪臣陈赋等人贡赐宴赉如例
　　○初  上以黎宁之奏暂停征讨安南之师诏云南两广督抚等官体勘的确夷情从宜抚剿于是巡抚云南都御史汪文盛传檄安南谕各土官目能预自归顺者许仍其世业令武文渊等号令黎氏旧臣各兴兵自效并谕登庸能束身自归籍上舆图者待以不死于是安南官目陈悰黄公干等及邻境土官水尾州等首陶仙等咸愿内附武文渊因攻登庸守关营破之登庸子方瀛时已代登庸据国宁兵攻文渊不克文盛以蒙自县莲花滩者其地当交广水陆冲遂列寨树营置兵贼腹中以为诸归正人声扰方瀛惧乃遣头目范正毅等奉表束降投牒抚镇官沐朝辅等备述黎民衰乱陈暠叛逆及伊父子有功为国人所归附状复称彼国地兴见一统制中请贳其罪当如例入贡且补历年所逋贡额因言黎宁为阮氏子所特印亦膺物不足凭朝辅等以其表文请贷方瀛俾守藩臣礼毋得与黎宁武文渊构兵归边疆侵地并请掣莲花滩兵议效劳诸臣升赏会黎宁尔承前檄备以本国篡弑播越之详及所有兵马数目水陆进兵道里陈牒朝辅所以闻诏俱下兵部集府部科道官会议言莫登庸父子篡主虐民罪在不赦今虽称降尚据国土不肯输献地图诡称邀请意图缓兵朝辅等所请未可轻许且帝王诛乱仁义兼尽名其为贼罪人斯得与众同欲事无不济请正登庸父子篡逆之罪恭行  天讨彼虽夷臣岂无忠臣及我附近土官孰不望风助顺  天威一临逆酋父子立见歼灭苐地连三省督镇诸臣力侔势分一或意见不同未免彼此牵制必得文武大臣统一节制庶几调度齐肃成功可速请命原推咸宁侯仇鸾工部尚书提督工程毛伯温乃受总督参赞之命往视六师许以相几便宜从事得  旨悉如议行
　　○戊戌  命果虏营坐营官署都指挥佥事贾鉴充右参将分守为兰峪地方改四川行都司事署都指挥佥事邓斌掌四川都司事
　　○乙亥
　　○户部尚书梁材六年考满诏令致仕命总督仓场提督西苑农事户部尚书李廷相代之令仍兼翰林院学士
　　○升云南左布政使刘章为都察院右副都御史巡抚辽东
　　○初总督狭西都御史刘天和以擅筑边墙为科臣所论辄＜锍-釒＞乞休  上责其辞夸辩至是引罪自劾  上曰刘天和＜锍-釒＞欲引退顾自叙才能殊失大臣体兹既知罪姑宥之夺俸三月
　　○移湖广蕲州大同镇巡检司于本州紫荆寺窖圻巡检司于新冲口裁革毛家口巡检司从巡按御史冯震奏也
○庚子
　　○提督四夷馆大常寺少卿毛渠乞回籍省亲许之
　　○先是唐王宇温以文城王袭爵得追封文恭静王为唐恭王已而复请加封其弟镇国将军为郡王妹县主为郡主下礼部议部臣言追封亲王子女  祖训条章无加封例苐正德中周晋二府尝请得之故王以近例请耳  上以加封非  祖宗旧制不许仍饬礼部自今陈乞者皆不得滥引毙事依违具奏  命四川行都司署都指挥佥事刘沛掌本都司事
　　○辛丑  诏镇守宁夏咸宁侯仇鸾回京命佩征夷副将军印充总兵官总督征南诸军事改调督工程工部尚书毛伯温为兵部尚书兼右都御史参赞征南诸军事
　　○壬寅  诏赐镇守云南黔国公沐朝辅玉带蟒衣斗牛服各一袭从其请也
　　○癸卯
　　○立夏裕享  太庙时享  献皇帝庙命武定侯郭勋代
　　大明世宗肃皇帝实录卷二百十


大明世宗肃皇帝实录卷二百十一
　　嘉靖十七年四月甲辰朔
　　○升大同坐营指挥佥事戴昇为署都指挥佥事充大同游击将军四川雅黎守备指挥佥事李泰为署都指挥佥事佥书四川行都司事
　　○乙巳
　　○先是代府久缺禄粮部议行山西抚臣徵给未报至是巡抚大同都御史史道复为告急诏借布政司官银支给而徵所欠禄粮补还且切责抚臣逋慢夺山西巡抚都御史韩邦奇俸三月其府州县正官逋粮者行巡按御史逮治之
</div>
    <div class="pagination">
<a href="明实录世宗实录_page381.html">上一页</a><span>...</span><a href="明实录世宗实录_page377.html">377</a><a href="明实录世宗实录_page378.html">378</a><a href="明实录世宗实录_page379.html">379</a><a href="明实录世宗实录_page380.html">380</a><a href="明实录世宗实录_page381.html">381</a><span class="current-page">382</span><a href="明实录世宗实录_page383.html">383</a><a href="明实录世宗实录_page384.html">384</a><a href="明实录世宗实录_page385.html">385</a><a href="明实录世宗实录_page386.html">386</a><a href="明实录世宗实录_page387.html">387</a><span>...</span><a href="明实录世宗实录_page383.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
