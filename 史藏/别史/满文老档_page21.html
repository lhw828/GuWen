<!DOCTYPE html>
<html>
 <head>
  <meta charset="utf-8"/>
  <title>
   满文老档 - 第 21 页/共 213 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   满文老档 - 第 21 页/共 213 页
  </h1>
  <div class="content">
   ②原转抄本签注：谨查此句盖不但有战事即使无战事亦应妥为管理之意。
③原转抄本签注：谨查旧清语一书，nukcike（突围）即是为ukaka（逃走）。本书仍译“突围”。
④原转抄本签注：谨查，amaga akū盖未落后之意。
第十一册　天命四年七月
　　七月初八日，下书曰：“奉天承运英明汗谕曰：皇天祐我，授以基业。为国君者，唯恐有失天授之基业而兢兢业业固守之。汗委任之诸大臣等，自总额真以下，牛录章京以上，尔等应勤敏恪慎，殚心厥职，严守法度，严东部下人。此次出兵，皆偷乘开原之马匹，或者骑乘於途中，或者骑乘至家。尝见他国法律不明，致遭天责，俾国人心术大乱也！天既祐我，其负管理之责者何不稽查约束？当我之面，皆作秉公守法、智勇兼备之态，背我则以为汗不知悉然而居心邪慝。须知天命之汗，非虚设也！彼阴怀鬼胎者，其人亦必鬼祟也！务须秉公持正以诫谕国人，负锅伐木之人，多加教诲，亦可省悔也！将我所言，尔众审度。所言为是，如何遵循，立誓以报。将此告谕，发至总额真以下，章京以上及各队之额真等。所言非是，尔众进谏。尔等立誓，勿求同一。若系总额真，则各抒己见，以为誓言。固山额真，亦抒己见，立为誓言。至於梅勒额真，五牛录额真，牛录额真，章京以及村拨什库等，亦各书誓言一份。凡自总额真以下，村拨什库以上各官所立誓言，均皆奏於汗，汗阅后书於档子。日后，尔等若变心犯罪，即依誓言审断。”
　　初八日，汗谕：“限於二十日将各自所立誓言，呈达於汗。”统后之一等大臣以下，五牛录额真以上各官誓曰：“汗所降谕旨及各项法令，定牢记不忘，且勤和宣谕。若置诸贝勒及大臣之命於脑后，玩忽职守，不辨良莠，为诸贝勒、大臣见责，我等甘受贬黜。”众章京和各村拨什库誓曰：“诸贝勒、大臣已将各项法令下达於牛录额真。我等定不忘牛录额真传谕之言，召之即至，不违其时，遇有差委工役之事，定不避亲族，身先承当。若谎称此言，并不兑现，为牛录额真见责，报诸贝勒大臣，
我等甘愿伏诛。上天嘉祐汗之忠直，我等皆愿效汗，奉公以生。征战疆场，必矢忠效力；陈情述见，必尽忠言；陈有俘获，尽缴於众均分之，得与不得，均同於众。若违此言，私取或隐匿些须之物，甘受天责殃及死罪！”众皆盟誓。
　　七月，克开原城后妻子被俘之四名千总衔官王一屏、戴集宾、金玉和、白奇策等及守堡戴一位，携二十馀人逃来。佟家之两族有二十馀人逃来。继之又有七八族由明逃来。汗曰：“明国人从无逃往他国之事。彼等顺应上天祐我之势，又闻我豢养国民、故来投也！凡有来者，皆善加豢养之。”遂赐来开原城投降之守备阿布图巴图鲁以人一百名、牛马一百匹、羊一百只、驼五只、银一百两、绸缎二十疋及毛青布、翠蓝布甚多。六名千总衔官员各赐人五十名、牛马五十匹、羊五十只、驮二只，银五十两、绸缎十疋及毛青布、翠蓝布。守堡把总等官，各赐人四十名，牛马四十匹、羊四十只、并银四十两、绸缎八疋及毛青布、翠蓝布。至於从者，均按职分，充足赐与妻室，使役之人及耕牛、乘骑、衣物、食粮等物。
　　二十五日，往取铁岭城，城外小堡兵，一半入城，未及入城之一半被堵截在外，皆四散败走。我兵树梯执盾，攻城之北。城中众兵，连放枪炮，射箭投石，坚守不出。我兵树云梯拆城垛，登城突入，攻下其城。英明汗驻於城东南山上。众军於城上各设营帐。待城内外之敌，搜杀殆尽，俘获收聚完毕，汗始入城，驻於道员之大衙门内。是夜，军於城上擐甲值班其半数歇息，半数传锣巡夜。次晨，我跟役小厮牵马至城门前饲马。时蒙古斋赛贝勒之兵、巴克、巴雅尔图及色本之兵共万馀人，乘夜而至，伏於高粱地内。待及天明，见出城门牧马之人，即发矢砍杀。我城内兵闻讯出城，知非明兵，是蒙古兵，即欲战。因未奉汗命，何以战之？若不战，又使我人被杀。遂随之而行。
汗出城曰：“为何不杀此兵？速攻杀之！”大贝勒曰：“恐日后悔之。”汗曰：“何以悔之耶？据知此乃斋赛之兵。我所聘叶赫锦泰希贝勒之女，斋赛其人夺而娶之，是一也。又曾侵我乌扎鲁屯，是二也。无故执我使臣和托，以铁索缚之，该使臣得脱返回，中道为明人所杀，是三也。其后，我以不堪明之虐害，兴师征之矣而彼与明同谋，对天地立誓伐我，以求厚赏者，是四也。再者，曾谓明通事曰：‘赐我重赏夫倘不征伐满洲，上天鉴之。’遂斩断活**之腰，於马上以手对天洒祭牛血，是五也。今
彼又先杀我人，是六也。因此战之，我何悔耶？乃著我军士，急进砍杀之。”於是，大贝勒率兵进击，追杀渡辽河，大杀其兵於辽河。生擒蒙古斋赛贝勒及其生子色特奇尔、何希克图二人，扎鲁特图巴克、色本兄弟、科尔沁明安贝勒之子桑噶尔寨等，共贝勒六名，及斋赛贝勒之亲信大臣岱噶尔塔布囊以及大臣十馀人，共一百五十人。败蒙古兵，正执斋赛班师还城，时见烟尘腾起，明兵分三路而来。我兵遂越城往迎。明兵未敢近前，即行撤退。擒蒙古斋赛之当日，未令斋赛会见英明汗，安置於铁岭城中央之四角楼内。次日，宰牛羊设大宴，击鼓吹喇叭、唢呐、海螺，令其谒汗。叩见毕，斋赛贝勒部下人乌胡齐侍卫问曰：“英明汗及诸贝勒皆安好耶？”四贝勒自汗右侧答曰：“我
跟役小厮有十人破头，馀皆安好。尔等鞍马俱完好耶？”蒙古人羞愧，无言以对，铁岭城既攻取，驻城三日，办理俘获事毕，回兵。回兵之日，谕斋赛贝勒之僚友名呼博罗齐之大臣曰称：“尔蒙古兵，认得我人，先杀我百人，夺马一千。於是，我兵击败蒙古兵，诛戮甚多。生擒尔斋赛贝勒等共贝勒六人及一百馀人。著尔往告此信。”遂放十人还。返家之日，众福晋迎於富尔简岗，叩见汗。大贝勒率众贝勒拜见诸福晋，然后与斋赛贝勒一齐被擒之蒙古诸贝勒叩见诸福晋。叩见毕，设大宴。
　　蒙古喀尔喀五部，兵众畜旺国富。原归斋赛统辖。用是逞强，藐视各国，欺压攘夺刑戮已甚。各国嫌斋赛鬼魅，斋赛亦不视己为人，喻己为飞翔於天涯之鸷鸟、兽中之猛虎。是以斋赛遭天谴责，其二万牧群中择选而骑之良马，乃马天绑缚马脚，使之无法奔跑。其身虽似山中之虎，亦无法抗拒，只得下马於高粱地中，执马之双缰而坐，为我后队二兵甲士所擒获。英明汗曰：“斋赛其人，我已收养，斋赛之兵众，悉为我所杀。彼所属之国人、畜群，恐为他贝勒所掠取，拟释所擒之一百四十人还，以守护其国无夫之妇，失父之童及其牲畜。”遂复遣一百四十人还。攻取铁岭城之次晨，於未下牧放军马命之先，未与众人商议，即行出外之人，定之以罪。班师出城时、众军尽撤之前，有一旗之梅勒额真名布哈之大臣，夫熄所住屋内之火而出，以致住屋失火，故将布哈治罪，其梅勒额真所得之赏物，尽行籍没。班师之日，乃有一旗之梅勒额真名车尔格依之大臣，其属下名呼翁噶岱者，因病未宿於众兵营中，另宿他处，故将车尔格依治罪，其梅勒额真所得之赏牧，尽行籍没。得铁岭城之日，曾遣费英东扎尔固齐还家报捷。闻该大臣於归途中，擅将俘获之牛驴散与随行兵士，卡伦兵丁及驻屯大臣等。执法者判曰：“除汗之外，即亲生执政之诸贝勒亦不得将众人共有之俘获财物，擅与他人！尔身为大臣，妄自尊大，擅将众人之俘获财物散给他人。应革尔大臣之职，并将取乌拉城之役以来，历次以大臣之分所得之赏物，尽数籍没！”审毕，诸贝勒，大臣皆称此言为是，告汗以闻。汗曰：“常言道：无有之时得铁贵於金。初我无僚友时得之而举为大臣之僚友，如今岂可令其退还？勿革其大臣之职，可准赎罪。彼不念汗所赐之尊名，竟与小人结交者，将公共财物，散给交结之小人。令其擐绵甲统率绵甲兵当先攻战之【原档残缺】若将阵战以来所有赏给之物，尽行籍没，则彼之所馀几何？且我小孙女又将泣之矣！彼既将铁岭阵前众人所获之物，散给他人，可没其铁岭阵前以大臣之分所得之赏物，给与同级大臣及其下级执法者分取之。”遂没费英东赏物，赐与众执法大臣。
第十二册　天命四年八月
　　八月十九日，发兵往取叶赫。二十一日夜半，天阴，降小雨二三次，至丑刻晴霁。是夜有叶赫哨兵往报於东城曰：“敌夜半至。”二十二日晨，兵抵叶赫。东城人鸣螺，遂弃外城，乃收其妇孺入内山城。兵出城门外，吹螺呐喊是以迎战。留四贝勒督围东城。攻西城之兵，日出时至，时西城人，夜半闻知我兵来战，遂鸣螺报警，外大城之军士将妇孺尽撤入内山城中。军士出城门外列阵，鸣螺呐喊。我八旗兵围困之，分兵毁其外城。由大城之毁坏处运入盾梯，於大城内拴系毕，因兵士拆城系盾梯已劳累，即传各营军士皆食炒面歇息。执盾攻城前，招城内人降，城内人曰：“欲与相战！同为男子，吾亦有手，战则同死也！”拒之不降矣。遂布列盾牌以进。兵临城下，城内兵士，立
城站板射之。英明汗之军士，先以重甲外披绵甲，盔外戴大厚棉帽者，在前执盾而进，立於山城之下。继之以所选擐轻短甲善射之军上，随往放箭。其立城站板露身射击者，皆从城站板下，避於城垛口。我军执盾登山，城内军士等放箭、掷巨石、滚粗木及向盾投火以战。我军并未因此而止，仍执盾前进，置盾於城下，用斧掘其以明国之砖石所筑之城垣。时汗登叶赫西城南山岗，见攻城南、城西之四旗军士，拥盾迫城，进展迟缓。即传令曰：“执盾进至城下，若城内人掷石、滚粗木及投点燃之草捆则我军士即以水灭之，或偃盾牌，以防着火塌落。”继之又不断遣随身之侍卫及承差，巡视攻城各军，孰旗当先，孰旗落后。巡视者来告：“北面四旗兵已先破城。”汗复遣人往谕曰：
“北面之兵，未将已先破城报汗以闻。尔等勿先行进入，进入则罪之。俟城尽破，各路一齐进入。倘不一齐进入，仅一二处之人破城而入则必被城内之敌所伤。”并命传谕环攻军士。其后，北面之人以破城来告，汗问曰：“可以几人并列登城？”答曰：“可二三十人并列登城。”汗曰：“若如此，可一齐进入。”闻汗
此言后，破城军士攻入城中。攻入北面之时，城内敌兵於城内混战一阵后，便溃入各民家院舍。正欲围歼其入院舍之敌，汗先遣人执旗往谕，令勿杀。又遣人执汗黄伞往谕：“无论军民长幼，勿得加害。”遂宣汗谕：“除死於箭簇者外，凡逃入院舍者，尽收养之。”於是，未战俱降。城主锦泰希贝勒，携其妻及幼子，
登所居之高台。军士立其屋下，呼曰：“尔欲降则下，不降则战！”锦泰希曰：“凭籍外边二层固城拒战，尚且因力不足而被攻克，仅据此高台，我岂能胜耶？尔汗之子四贝勒乃我妹所生，若准得见，亲视其面，我即下也。”立台下之主将诸贝勒、大臣曰：“四贝勒未来此城。我四位贝勒正率精锐巴牙喇围东城，汗亲
至此城督战。欲见尔甥，另有何言？欲降则下台，下降即攻之！”城主曰：“我立此台，与尔相战，能敌几何？吾弗战也！但闻我妹之子四贝勒一言，我即下矣！”遂将此言，报汗以闻之。汗曰：“既然如此，命往东城唤四贝勒至，即与之见面。下则已，不下则攻之！”四贝勒至，汗曰：“尔舅欲闻尔言，故唤尔前来。尔去之，下则已，不下，则令我军士拆毁其台。”其言毕遣之。四贝勒即往，其舅曰：“我不识我甥四贝勒，何以辨其真伪？”四贝勒曰：“前为与尔等和好，曾遣一嬷嬷前来，乳尔子德勒
格尔台吉。今可将其带来认之。”该嬷嬷来认毕，告曰：“是也。”城主锦泰希曰：“若确是我甥四贝勒，则得尔养我之善言后，为舅我即下之，若言不养而杀之，我下台何为？宁愿死於居所。”四贝勒曰：“尔苦已劳民数年，筑此坚固之外城，复依天险建造山城。所筑重城，皆被克取。尔据此台，欲何为耶？尔欲以此诱敌，然善良之人谁肯迎合尔意而攻战耶！尔何故谓之‘得我眷养之言即下？’岂乃我战尔不能胜，而出此盟言耶？吾已在此，尔若下之，则我引尔往见父汗，杀则死，养则生。亲戚岂能剪灭乎？杀之食肉乎？饮血乎？曾遣人凡二三十次，以期和好。尔竟以为我战尔不胜而求和，将所遣之人，欲杀即杀，欲留即留，故致有今日丧身之祸也！父汗若念及此恶，则戮之；若不念尔恶，而念甥我则养之！”凡言者十次，仍执前言不从。四贝勒曰：“尔曾言我来即下，我遂来此，尔若下则速下，我引尔往见父汗，尔若不下，则我去矣。”锦泰希贝勒曰：“尔且勿去，先遣我之亲信大臣阿尔塔希前去，见尔父汗，待瞻仰汗容，聆听汗言返回时，我即下矣！”遂遣阿尔塔希往见。汗怒曰云：“尔阿尔塔希唆我诸舅，致明兴兵四十万前来，此非尔谁耶？若念此恶，杀尔宜也！然我不究尔恶，著速去偕尔贝勒前来，赎罪免死！”即言毕，以骲箭射二次，遣之以归。阿尔塔希至其贝勒宅前下马，谓其子曰：“尔往曳贝勒下来。”即见其主，归而告曰：“闻我德勒格尔台吉被创在家，往招之来，与子相见，贝勒即下。”四贝勒召德勒格尔台吉来，见之。德勒格尔台吉谓其父曰：“我等战则**不足，今居此台，欲何为？下耶！杀则死，养则生。”言之四五次，其父未下。於是，四贝勒执德勒格尔台吉，欲携归杀之。德勒格尔曰：“生年三十有六，今日将亡矣！勿缚我，即斩可也。”遂乃留德勒格尔於其居舍，四贝勒将其言尽报汗以闻。汗曰：“子招父下而不从，乃父之过也，当杀其有罪之父。子既叛父，勿杀其子！”时四贝勒乃携德勒格尔来叩见汗。汗见而怜之焉，以所食与四贝勒，曰：“领尔兄德勒格尔同
食之，尔之兄，当善加恩养之！”时福晋见锦泰希贝勒不下，遂携稚子急趋而下。其后，锦泰希亲执弓矢，同诸僚友复擐盔甲以待。汗之军士，亦重披绵甲，手持斧斤，砍毁其台。锦泰希纵火焚其所居台室。见台纵火　以为锦泰希已死，令毁台军士撤回。待其房舍尽焚，锦泰希身被火燎，乃自下。其身残者，养之何益焉遂将锦泰希贝勒，绞杀之。时东城人，知西城已破，兵已入城。布杨古、布尔杭古兄弟闻讯大惧，遂遣人曰：“今我等虽战，亦无可奈何，愿降。”大贝勒曰：“初令尔降，尔等不从，我既来此，岂复舍尔等去乎？尔等，一为姐丈，一为妹夫，我招尔降之，乃恻然怜悯，俾尔得生之意也！战则尔等之身，将死於我小卒之手，降则得生。尔果愿降，尔兄弟亲至。若因男子之故，恐有所惧，可令尔母即我岳母先至，我岂杀妇人乎？”彼又遣人来曰：“我等愿降，唯须尔出一誓言，准我等仍居我属城乡。”大贝勒怒曰：“尔等再勿出此言，既克一城，岂因战尔不能胜，而听尔仍居尔城而去乎！著尔速降，设如不降，西城已破，汗复至此攻取也！一经攻战，尔等必亡！”於是，东城布杨古、布尔杭古二贝勒，遣其母至。大贝勒与岳母福晋抱见，岳母福晋曰：“尔不出一誓言，则我二子疑惧也！”言毕，大贝勒乃以刀划酒曰：“招尔降后若杀之，则殃及於我。倘我饮酒立誓之后犹不降，则殃及尔等，克尔城后，即刻杀之！”言毕即饮此酒，并送此酒与叶赫布杨古、布尔杭古二贝勒亦饮之。兄弟
二人遂出城门来见大贝勒，大贝勒又言前往见汗，彼未答言，立於原处下动。於是大贝勒挽其姐丈布杨古贝勒之马缰曰：“走！非男子，乃妇人耶？一言既定，立此更欲何为？”遂携往见汗。布杨古不屈两膝而跪，仅屈一膝，取帽为礼，不拜而起。汗以金杯赐酒，布杨古跪而不恭，仅横屈一膝，接酒不饮，只沾口唇，不拜而起。汗谓大贝勒曰：“阿哥，偕尔姐丈，前去彼城中。”遣之。时汗书夜默思：“我不念尔旧恶，欲豢养之，故待其不死，予以收养。虽然如此，仍不喜悦，反为讐敌，是以跪拜之时踟蹰不前，此人即留，何以养之？”遂於擒获之翌日，将兄布杨古贝勒缢杀之。念彼等罪恶，即杀之何惜？但念子大贝勒，将其弟布尔杭古贝勒收养之。并给与其姐丈大贝勒。昔日，曾与叶赫诸贝勒议和修好，嫁娶通婚，结为重亲矣。复立盟约，互遣男女二十馀次。然对我欲相和好而遣去之人，任杀任囚，似乎以为我因战之不能胜而遣人求和。遣人凡二三十次，弗成和好。所聘之女，俱改适蒙古。又请兵於明帝乃送女与蒙古察哈尔汗为亲。念此往事，叶赫诸贝勒及其大小人等，概属不予眷养者也！然汗仍以宽大为怀①，不念叶赫诸贝勒旧恶，其诸贝勒、大臣，均加豢养。叶赫二城所有大小贝勒，皆留而养之。其叶赫国人，不论善恶，皆不损其家产，父子、兄弟、亲戚，不令离散，尽行带来。未拿妇人之衣领，未取男人之弓箭，其各户之财帛器皿等一应物件，仍由原主收取之。至此，叶赫诸贝勒四世相袭之基业，为锦泰希贝勒父子，布杨古贝勒兄弟之仗恃语言相异之明帝及蒙古汗而倒行逆施所毁也。
①原转抄本签注：谨查该umai daljakuonco乃宽大无边之意。
第十三册　天命四年九月至十二月
　　据闻：灭叶赫国时，有脱出者，携牧群三百往投科尔沁。时科尔沁明安贝勒之三子遇而分取之。遂两次遣使往曰：“我等本非仇敌，何以纳我所灭国之牧群哉！宜退还之。”仍未给还。第三次遣使索取时，仅还牧群一百六十而其馀一百四十牧群，仍未给还。迨至是年，自明国以东，至东海，朝鲜国以北，蒙古国以南，凡属诸申语言之诸国，俱已征服而统一之矣。
　　致蒙古书曰：“尔蒙古人等勿得进入我东至叶赫地方。尔若进入夺我征服地方之粮谷，则为尔等畜意致我於无粮之苦。若无粮米，我何以供养该农田之主耶？直至春天，皆以运我征服地方之粮米为食也！再者，凡有心善之贝勒，欲认我为亲而共同征明，则乘尔马匹肥壮之际，携尔军士食用之牲畜前来。今我一人之粮十人食之，一马之料十马饲之。值我粮草窘乏之际，尔等兵马至此，何以相济？待耕种一年收获粮谷后，再请尔等前来。”
　　出兵往征叶赫之后，蒙古五部喀尔喀众贝勒之使者恩格德尔额驸至，留住於家。闻尽取叶赫国人携归，恩格德尔额驸率众贝勒之使者出迎。至大城地方会见汗。见毕，宿一夜。翌日行至界藩城。众福晋迎於界藩河南山岗，叩见汗。继之大贝勒率众贝勒叩见众福晋。其后，叶赫部东城贝勒布尔杭古，西城贝勒德勒格尔率所属众小贝勒、大臣叩见众福晋。即於该处
所，以会见礼，具盛筵宴之。
　　蒙古喀尔喀五部众贝勒遣使来曰：“若念该斋赛贝勒之罪，汗将诛之矣！以我喀尔喀五部诸贝勒之故，宥其死，而豢养之。此例何有耶？倘为明国携获，必杀其身，携首级以去也！今保其性命，恩莫过於此。为此，我等尚有何言？悉听汗命。”为覆其言，於九月初五日，遣喀尔喀五部诸贝勒使臣遗书曰：“我居山谷峰荫为生，对八十万之明与四十万之蒙古之大国，毫未开罪。乃尔之斋赛，先夺娶我已聘叶赫锦泰希贝勒之女，此一也。侵掠我乌扎鲁屯庄，此二也。无故杀我使臣和托，此三也。与明合谋，对天立誓曰：‘若多加赏赍与我，我将征讨与尔为敌之国。’复於明通事面前曰：‘乃赐我重赏，倘不助尔征伐满洲，上天鉴之。’遂斩断活白牛之腰，於马上以手对天洒祭牛血。
此乃四也。明国、朝鲜，语言虽异，然发式、衣饰皆同，此二国算为一国也！蒙古与我两国，其语言亦各异，而衣饰风习尽同一国也！斋赛竟与风俗殊异之明国盟誓，欲屠戮我等相同之
国人，献骨於明，以取明国金银。我闻知此，曾欲设法报复。我攻取铁岭城之翌日，斋赛乘我军士出城前，率兵而至，杀我先出城牧马之人一百，掠马千匹。斋赛处处与我为难，又至铁岭，识我诸申衣冠容貌，仍行杀戮，故我出兵报之。天以斋赛与我，致使屡与我为敌之斋赛被擒即欲杀之，然念尔喀尔喀卓里克图贝勒及额布格德依、黄台吉等，故留斋赛於此，并将此事原委令尔五部喀尔喀贝勒等知之。再者，尔等征明国，大明国即灭乎？为何不略他处，而无故侵夺我所存铠甲、所积粮谷等一应物件乎？何以明知而故犯耶？”闻扎鲁特国人来至叶赫，劫其粮谷，屠其遗民，即遣莽古尔泰贝勒及岳托贝勒、达尔汉侍卫，率兵二千，前往尽收叶赫之遗民。闻扎鲁持国锺嫩、桑噶尔斋二贝勒属下民人，又来叶赫杀人劫粮，遂往驱逐之，俘一百三十人，获马四十七匹，牛三百五十头、驼一只。其一百人，杖后放归，馀三十人等，缚以铁索，囚留之。
　　十月二十二日。喀尔喀卓里克图洪巴图鲁贝勒为首之诸贝勒遣使致书曰：“恭敬英明汗往昔屡犯贵方，诚斋赛之罪，汗自知之。曾言以明国为敌，合谋征讨之，所言甚是也！愿共征讨之，直抵山海关。不践此言，佛天鉴之！再者，倘与明和，必由我等商定后，共同和之，倘若明输财物，厚尔而薄我，尔等勿受；厚我而薄尔，我亦不受。能践此言，则名扬遐迩！”据闻蒙古察哈尔汗之使者名杭噶尔拜虎者与该使同至。遂遣人送牛二头、酒二瓶以迎该二处之来使。察哈尔使者所赍书曰：“四十万蒙古国之主巴图鲁青吉思汗谕：致问水滨三万诸申之主恭敬英明汗安居无恙耶！明国与我二国昔为讐敌。我闻午年至未年，尔骚扰明国。此未年夏，我亲至广宁，降服其城，收取贡赋。今尔出兵广宁城，我将钳制於尔。我二人素无衅端，若我所服之众为尔所得，则我有何名？若不听我此言，则我二人之是非，天将鉴之！前时我等遣使往来，后因尔使者捏告我骄慢，遂相断交。若以我言为是，尔遣前使前来。”诸贝勒、大臣阅毕皆怒，半数贝勒、大臣欲杀来使，半数贝勒，大臣谓不必杀之，可削其耳鼻遣之。汗曰：“尔等怒之，是也！我亦怒矣！然来使有甚？罪在其书恶言之主也！至於来使则暂勿遣还，而久留之。待遣归时，我亦书恶言以报之。”遂留其使。
　　十一月初一日，与喀尔喀五部相盟和好，缮写誓书。遣额克兴额、楚胡尔、雅希禅、库尔禅，希福五大臣赍书与喀尔喀五部诸贝勒。书曰：“五部喀尔喀诸贝勒与恭敬英明汗之十部诸贝勒，我二国既蒙天地眷祐，愿相盟好，同谋共处。故我二国对天地誓之。恭敬英明汗之十部执政贝勒，喀尔喀五部之执政贝勒，执掌二国大政，於已未年十二月，刑白马、乌牛、置设酒一碗、肉一碗、土一碗、血一碗、骨一碗，以诚信之言誓告天地。我二国素与明国为仇，今将合谋征之。何时与明国修好，必共同商议而后和之。若毁天地之盟，不与五部喀尔喀商议，恭敬英明汗先与明和，或明欲败我二国之盟，密遣人挑唆我执政之十部贝勒，而不以其言告五部喀尔喀，当受天地谴责，夺我十部执政贝勒之寿算，溅血、蒙土、暴骨而死。若明国欲与五部喀尔喀媾和，密遣人离间之，而不以其言告我，则夺喀尔喀执政之杜楞洪巴图鲁、奥巴戴青、厄参台吉、巴拜台吉、阿索特金、莽古尔岱，额布格德依黄台吉、乌巴希台吉都棱、古尔布什、岱达尔汉、莽古尔岱戴青、毕登图、叶尔登、楚胡尔、达尔汉巴图鲁及恩格德尔、桑噶尔寨、布塔齐都棱、桑噶尔寨、巴雅尔图、多尔济、内齐汗、卫徵、鄂尔哲依图、布尔噶图、额登、额尔济格及五部喀尔喀执政贝勒等之纪算，亦溅血、蒙土、暴骨而死。我二国若践此天地之监，则蒙天地祐之矣。饮此酒、食此肉，我二国执政诸贝勒可得长寿，子孙百世，及於万年。愿二国如同一国，永享太平，亦乃天地之意也。恭敬英明汗、五部诸贝勒，二国共立此誓。”遂拜天地誓之。五部喀尔喀使者来时，扎鲁特地方之三十贝勒乃因其贝勒巴克、色本二人与斋赛一同被擒，特送来马三十匹、驼三只。英明汗曰：“吾不需财畜，唯需至死不渝之诚心。但见尔等笃信之意，即不受财畜，尽行退还。若言何为诚信？以待见尔扎鲁特贝勒举兵伐明，方知可信与否焉？尔蒙古贝勒竟与语言殊异之明国合谋，盟誓天地，欲征讨於我，故天地不容，致尔蒙古贝勒，为我所执。此天之所赐为我所获之贝勒，未见尔之诚信，不予放归。倘以被执之巴克、色本居此过久为怜，可遣巴克、色本之子各一人前来替代。至於巴克、色本二人，可一人先归，归者转来后，另一人再归，如此更番往来之。”言毕遣归来使。与蒙古五部喀尔喀贝勒盟誓时，将与斋赛贝勒一同被擒之斋赛子克希克图遣归。赐克希克图以貂皮里貂皮镶边闪光倭缎面皮袄，猞猁皮**子及帽、腰带、衫、裤及靴等换穿之，并赐鞍马骑乘。行前，英明汗曰：“待我二国合谋征明，得广宁地方后，我再考虑斋赛之事。克广宁地方之前，可令尔斋赛二子更番往来。一子於彼处监护牲畜房舍及国人，一子则在此侍父。倘不遣一子归彼，恐彼所有之国人尽被兄弟欺凌侵夺。”言毕令还之。此次遣还使者时，未令扎鲁特贝勒遣来之五人同归，仍留居之，为此遗书曰：“锺嫩，桑噶尔寨：尔国人等来我叶赫地方，将我於该地输运粮谷之人杀掠各半。我兵闻知，擒获百三十人，释还百人。我曾四次遣人致书，欲修和好，尔竟不从。尔等蒙古，仍如此渝盟轻我，将我存放於开原城之铠甲诸物，尽数掠去。对此，我可置之不问，唯我本人辛若、我军士死战攻破开原、铁岭、叶赫等地所获之粮谷、人口、马匹、牛只等物，尔蒙古为何尽夺之？我破城时，尔蒙古与我同破乎？其田地，与尔蒙古合种耶？尔蒙古以养牲、食肉、衣皮为生，而我国则以耕田食谷为生矣！两国本非一国乃语言相异之国也！尔蒙古人等如此悖理作恶者，尔贝勒等知否？知之则寄语告知。倘贝勒等不知，则其沮坏和好之道者如何处治，尔贝勒等知之。我四次遣人致书修好，尔竟不从。尔蒙古国何故如此沮坏所议和好之道？和好之道何恶有之，不和之道何善存之？尔二贝勒属下国人抢我粮谷千石，当将此粮尽数归还。倘已食尽、可输羊千只、牛百头，以抵偿所抢之粮谷。若能照办，则将其馀三十人放还。再自叶赫逃往之人、牛、马，尽行退还。尔等自叶赫抢去之人、马、牛，亦皆查还。至被尔等诛戮之人，悉立牌位以祭之。扎鲁特地方诸贝勒，尔等若以尽数归还投归我之人、马、牛及我等所取之人、马、牛等，所杀之人，悉立牌位以送来①，倘匿一人、一马、一牛不还，则天地鉴之等语盟誓，则我必信尔等！仍照旧例，待以亲戚，互通来往。若不查还尔等所掠人、马、牛畜所杀之人，弗立牌位，行不践言，则我更何以相信尔等，遣使往来耶！”五部喀尔喀诸贝勒，遂由各自住地会聚一处，商议十日后，曰称：“自叶赫逃来之人、马、牛，尽数归还之，愿两国亲睦如一。”十二月二十三日，英明汗所遣之额克兴额、楚胡尔、雅希禅、希福、库尔禅会五部喀尔喀诸贝勒於噶克察谟多冈乾塞特尔黑孤树地②，鞍汗所遗之书，缮写誓言，刑白马乌牛，对天地焚书盟誓。盟誓之时，扎鲁特地方锺嫩贝勒以地处窵远未至。盟誓期间，蒙古国因无粮谷，屡至开原、铁岭掠粮。或掠粮而去，或被擒拿，夺其牲畜，凡有七八次，获牛计千馀。
十二月，扎鲁特部色本之子昂阿台吉前来见汗。

　　　　①原转抄本签注：谨查waha niyalmaibeyebe ilibume一句盖被杀之人既无完屍，当立牌位送来之意。
②原转抄本签注：谨查gakca modo sereemhun mooi ganggan I seterhei乃一地之名。
第三函　太祖皇帝天命五年正月至天命六年五月
第十四册　天命五年正月至三月
　　庚申年正月初三，前去与五部喀尔喀诸贝勒盟誓之使者归。次日晨，有蒙古布塔齐贝勒属下一人逃来，截拿后交付恩格德尔台吉、魏斋桑、巴杨阿众使者。
　　是月，扎鲁特地方卓齐特扣肯之使者来曰云：“据查，我国人曾夺叶赫粮十车。故以驾十车之牛送上。嗣后我复查之，如再见夺粮之人等，仍照此计车送牛。另有自叶赫逃去之十人，
待天暖后送还，若於此寒冷之际遣之，皆将冻死。仅此而已，并非纳而不还，若有不信，我愿发誓！”将此於喀尔喀洪巴图鲁贝勒之使臣卫寨桑、巴林部贝勒额布格德依之使臣巴杨阿等面前宣示后，纳其十牛，释所执之劳萨侍卫还。内齐汗之使臣亦来告曰：“我贝勒於盟誓处曾当众与尔使者声称：有【原档残缺】人二百五十名逃来，皆为我收留之。待天暖以后，尽行送还等语。若疑我藏匿不送，则愿盟誓。”时遂将该使者之言向魏斋桑、巴杨阿等人宣示后，释拘留人察哈尔之乌巴锡、海色二人还。
　　是月，有卡伦额真名瓦济玛者，於放哨处，尽卸马鞍，将马散放。汗亲见之曰：“设尔为哨，众人皆倚赖之。尔将哨马，尽行散放，一旦见敌来侵，尔何以即得马匹？尔不知敌入，必为敌所掳也！若尔身为敌掳去，则众人何由而得知乎？”遂杀卡伦额真瓦济玛。又有阿尔布哈、萨木哈、图巴、哲尔德四哨卒相结，擅自偷袭汉人，抢掠马驴，解所获汉人衣服而还矣。时明兵百人持两纛追来，卡伦额真哲尔德当先回击，而明兵迎战不退。二十馀名哨卒，杀入敌阵，明兵百人溃逃，斩五人而还。此事未报诸贝勒，私分所获衣物，杀所获马驴而食之。此事为他人举发，汗闻之曰：“纵杀明百人而损我一、二人，我亦不忍！有辱我名，无命擅自而去，此罪一。偷食阵获马驴，此罪二。著交众执法者审理之。”经执法者审理，拟为首之卡伦额真阿尔布哈以死罪，唯念有功，宥其死，鞭一百五十。卡伦额真萨大哈、图巴二人其各鞭一百，降职调换。哲尔德因反击斩杀明兵有功，免其罪。至属下哨卒，论功减鞭，一次功免十鞭，二次功免二十鞭，无功鞭八十。
　　正月十七日，覆察哈尔汗书曰：“察哈尔汗：尔来书内称：四十万蒙古之主巴图鲁青吉思汗书致水滨三万诸申之主恭敬英明汗等语。尔何故恃四十万蒙古之众以骄我耶？我闻，大都城被攻克时，四十万蒙古尽为明人所掳，逃出者仅六万人。且此六万蒙古亦不尽属於尔也矣！属鄂尔多斯者一万，属十二土默特者一万，属阿索特永谢布者一万。此右翼三万之众，与尔无涉，乃自由驻牧之众也！其左翼三万之众又岂尽属於尔耶？三万之众尚且不足，仍引昔日之陈词，自诩四十万，而轻我人少，仅三万人。天地岂不知乎？因我人少且弱，无似尔四十万之众，不知尔勇强，遂蒙天地眷祐，以哈达国、辉发国、乌拉国、叶赫国及抚顺、清河及开原、铁岭等八大地方畀我矣。尔又称：广宁为我徵赋之地，尔勿征讨，尔若征之，我将钳制於尔等语。若我二人，向有讐隙，尔如此言之是也！然我二人并无嫌隙，尔因何为异姓明国之广宁城，而蔑视天地眷祐之汗，出此恶
言？何以抗佛皇天，而倒行逆施耶？我存公诚之心，仰蒙天地嘉许，赐我福禄勇智，尔等岂未闻乎？尔将如何钳制於我？尔亲往广宁得其微薄之财，即以为因畏尔兴兵转战，多克城池，
故而与之耶？或因亲戚怜爱而与之耶？若因怜爱而与之，尔为何纳其微薄之财耶？尔若能收复所失之大都及三十万蒙古之众，而出此言，乃极是也！我征明之前，尔巴图鲁青吉思汗曾兴师往征，尽弃盔甲、驼只一应器械，空身得脱矣。后又进兵，格根代青贝勒之侍卫被杀於水中，致十馀人被俘，徒劳而返。尔亲率兵征明二次，俘获何人众？克何大都名城？败何处劲旅？明国何时授尔似此重赏耶？岂乃因我征明，杀其男、留其女，明畏我威势，为诱尔而与之财乎焉？明国、朝鲜二国语言虽异，然其服发雷同，故二国相交如同一国也！我二国语言相异，然服发亦雷同。尔诚系有识之士，来书当言：我素与明有讐，汗兄征明，愿天地眷祐，多克其城，败其劲旅。并愿与天地眷祐之汗兄共同征讨与我有讐之明国等语，岂不善哉！乃尔不祈福於天地，不求令名，不务大业，惟利是图，为得他人所与有限之财，竟蔑视中伤与尔无嫌隙、语言相异国之汗。天地岂不鉴之耶？”
　　喀尔喀五部诸贝勒盟誓时，锺嫩贝勒未至，是故未盟誓。兹复遣使前往，於二月二十九日，依照诸贝勒盟誓之例，刑白马、乌牛，对天地盟誓。
　　有巴岳特地方索尼台吉属下一人骑牛逃来，迎捕后交付恩格德尔额附。
　　有扎鲁特地方斋桑扣肯属下一人乘马逃来此，迎捕后交付巴克贝勒。此二逃人，俱系盟誓后来者，恐有违盟约，故给还之。
　　二月，释斋赛子色特奇尔台吉归，令其身着蟒缎披领，布衫、裤子、靴帽、腰带、乘汗用之鞍马遣之。
　　三月初一日，释色本贝勒还。色本贝勒立书誓曰：“巴克、色本我兄弟二人，原与汗无嫌隙，因与有罪之斋赛同来，被汗擒获。汗父仁爱如子，供衣食以眷养之。兹将释我色本还倘若不思报汗父恩养，而效乌拉布占泰为非作歹，则皇天后土鉴之，降以罪戾，夺我寿算，短命而亡！若不与豢养之汗父断绝，而感恩图报，则天地嘉祐，寿算延长，子孙后世，相安乐制！”书毕，对天焚之。遂赐色本蟒缎披领及猞猁皮**子、衫袴、雕花鞋带、靴帽、雕鞍马遣之。
初五日，命费阿拉城驻甲兵三千，纽尔门及新栋鄂、呼兰三路驻甲兵一千。又命二万甲兵於初八日至界藩城。
　　初八日申时，左翼总兵官一等大臣费英东卒。费英东乃天赐英明汗之大臣也！其卒日，天雷如鼓，雨雹骤至，未几遂卒，乃天神迎之去也！英明汗曾对神主发誓，凡亲戚死亡，盖不亲临。该大臣卒，欲亲临其丧。诸贝勒、福晋谏曰：“尔曾发誓，似此之丧，不亲临也！去则恐有忌讳。”汗曰：“我知之，和我休戚与共之大臣，今始有一二凋丧，我亦不久矣！即遂拒谏以往，呼号大恸。至夜半返家。
十日，汗率八旗兵，沿明旧边，於尚间崖和扎克丹、德立石、温德痕四处筑四城。六日内工竣。
　　汗宅内一近身闲散侍女名秦太，与一名纳扎女人口角。纳扎骂秦太淫荡，与浓库通奸。秦太对纳扎曰：“我与浓库通奸於何处？奸后给与何物？你与巴克什达海通奸是实，曾与以蓝布二疋。”汗之小妻塔因查闻此，於三月二十五日，告之於汗。汗闻之，当众对质。查得纳扎经福晋允诺，与达海蓝布二疋属实。汗谓福晋曰：“尔以物与人，我本不吝惜，然禁约云：诸凡福晋，若不经汗允，即以一庹布、一块缎给与女人，则被诬为欺夫买药；若与男人者，则被诬为已有外心。有此诬告，则以诬告人
之言为是，故无论何物，均不得给与他人等语是尔违禁约，与达海蓝布二疋，尔有何忠心言耶？”遂拟达海、纳扎以死罪。汗复详思：男女皆死，罪有应得。唯杀其男，则再无如达海通
晓汉文汉语者。遂杀纳扎，至於达海，缚以铁索、钉於粗木而囚之。
　　塔因查又告汗曰：“不仅此事，更有要言相告。”询以何言，告曰：“大福晋曾二次备办饭食，送与大贝勒，大贝勒受而食之。又一次，送饭食与四贝勒，四贝勒受而未食。且大福晋一日二三次差人至大贝勒家，如此来往，谅有同谋也！福晋自身深夜出院亦已二三次之多”汗闻此言，遣达尔汉侍卫、额尔德尼巴克什、雅荪、蒙噶图四大臣往问大贝勒及四贝勒。业经询，四贝勒未食所送饭食属实，大贝勒二次受食所送饭食亦属实。又，所告诸事，俱属实情。对此汗曰：“我曾言待我死后，将我诸
幼子及大福晋交由大阿哥抚养。以有此言，故大福晋倾心於大贝勒，平白无故，一日遣人来往二三次矣！”每当诸贝勒大臣於汗屋聚筵会议时，大福晋即以金珠妆身献媚於大贝勒。诸贝勒大臣已知觉，皆欲报汗责之，又因惧怕大贝勒、大福晋，而弗敢上达。汗闻此言，不欲加罪其子大贝勒，乃以大福晋窃藏绸缎、蟒缎、金银财物甚多为词，定其罪。命遣人至界藩山上居室查抄。大福晋恐汗见查出之物甚多，罪更加重，故将其物，分藏各处，分送各家。将三包财物送至山上达尔汉侍卫居所。查者返回汗屋后，大福晋即遣人去山上达尔汉侍卫居所取其所送财物。差人未至山上，误至达尔汉侍卫所住西屋取之。达尔汉侍卫即与差人同来见汗曰：“我既知之岂有收纳福晋私藏财物之理耶？”福晋暗中遣人取其寄藏财物之事，汗本不知。此次得知差人错至达尔汉侍卫居室后，即遣人往山上住所查看，果有其事，遂杀收受财物之女仆。继之又查，蒙古福晋告曰：“阿
济格阿哥家中之二个柜内，藏有绸缎三百疋。大福晋常为此担忧，唯恐遭火焚水淋，甚为爱惜。”闻此言，即往阿济格阿哥家查看，查得绸缎三百疋。又至大福晋母家查看，抄出煖木面大匣中存放之银两。大福晋又告曰：“蒙古福晋处尚有东珠一棒。”遂遣人往问蒙古福晋，其蒙古福晋告曰：“系大福晋交与我收藏之。”且又闻，大福晋曾给总兵官巴都里之二妻一整疋精织青倭缎，以做朝衣；给参将蒙噶图之妻绸缎朝衣一件。又报大福晋背汗，偷将财物给与村民者甚多。汗乃大怒，传谕村民，令将大福晋所与之诸物，尽数退还。并以大福晋之罪示众曰：“该福晋奸诈虚伪，人之邪恶，彼皆有之。我以金珠妆饰尔头尔身，以人所未见之佳缎，供尔服用，予以眷养。尔竟不爱汗夫，蒙我耳目，置我於一边，而勾引他人。不诛之者，可乎？然念其恶而杀之，则我三子一女犹如我心，怎忍使伊等悲伤耶？不杀之，则该福晋欺我之罪甚也！”又曰：“大福晋可不杀之，幼子患病，令其照看。我将不与该福晋同居，将其休弃之。嗣后该福晋所与之物，无论何人均勿得容受，勿听其言。无论男女，违此谕令，而听从大福晋之言，收受所与之财者，即杀之矣！”自此，废大福晋。整理该福晋之器皿时，又取出其私藏之衣物，多为大福晋所不应有之物。遂命叶赫之纳纳昆福晋、乌云珠阿巴盖福晋来见隐藏之物，告以大福晋所犯之罪，并将大福晋所制蟒缎被二床，闪缎褥二床，赐与叶赫二福晋各一套。其所藏衣服，除大福晋穿用者仍归其本人外，其馀衣服，皆行取回，赐与女儿，小福晋塔因查以举发故，著加荐拔，陪汗同桌用膳而不避。
　　议自界藩迁往萨尔浒地方，汗亲往勘视，指拨众贝勒建房居住之地。各建房之地整修毕，时大贝勒见其长子岳许住地佳於己所整修之地。於是遣人问汗：伊所整修之住地较汗所整修之地宽且佳，请汗居住等语。汗往视之，果较其欲居住之地颇为宽大。遂曰：“可令大贝勒住我整修之住地，我居大贝勒整修之地。”大贝勒以为汗所整修之地窄狭，不便建房装饰。遂请曰：汗若居我整修之地，则将他人所修宽敞之地赐我可也！”众贝勒曰：“尔欲往往何人整修之地耶？请直言相示，我等便去问汗。”
大贝勒曰：“诸贝勒，尔等何以不知，即指尔等中意者问之可也。”众贝勒曰：“不指明其主人姓名，岂可向上乞求旁人居住之地耶？”遂未上达。大贝勒即以欲重修其子岳托所整修之地而居言之。莽古尔泰未与诸贝勒大臣商议之，独与汗曰：“大阿哥建房之地，可由众人助建，请拨工役千人修建之。”汗闻莽古尔泰贝勒之言，乃曰：“拨工修建可也。”遂领工役千人，掘地破石，动工修建。进而复遣人问汗曰：“该地优佳，请汗居住。”汗往视曰：“我原整修之住地，赐大贝勒居住，二次欲居住之地方，建我诸贝勒聚会筵宴之大衙门。我住后整修之地。”诸贝勒大臣曰：“汗若自居，请再稍加整修。”乃又拨千人整修之。该处修竣，丈量汗所居之三座房屋以后，大贝勒又以汗先整修之住地狭小，不便居住，欲居他处，使阿敏贝勒请命。汗遂曰：“若嫌彼处狭小，则我仍居我整修之地。既然以为尔所整修之地优佳，尔可携诸幼子於该优佳之地，装修居住。”於是，则汗仍於原整修之地建房居住，而将三次整修之地，赐与大贝勒。
第十五册　天命五年四月至六月
四月十七日，致书五部喀尔喀诸贝勒曰：“先是，辽东地方文武众官，与我盟誓，众人议定，上书与帝，并於帝界刑白马歃血祭天，设碑碣誓以无论汉人，诸申，毋逾帝界等语。如此盟誓，然尔等竟抗天意，违誓言，渝越疆围，尔明兵出界，致酿成我之七大恨。今又托以刘伯温之言，此刘伯温者乃古人也，其言怪诞，纵有善恶、业已过时矣！今尔等不释抗天之过，不止兵戈之乱，更不出治理帝政以求太平之善言，仅於书中，徒藉古人之言，何人信乎！尔为祈福於天曾以天纪绳已，存以宽弘公正之心，故蒙天祐，俾尔成为大国也！今尔摈弃宽厚公正求福维生之心，以力强加於众，心怀邪慝，故天将举尔之大国弃之。天降罹难致尔为小，岂乃人力所能抗耶？初我若内存异心，与明国交恶，欲启战端，表面却以善言相欺，则天何以祐我？我父祖原本无辜，明人起衅边外，无端将其杀害。虽害我父祖，我仍不念其恶隐忍杀害父祖之讐，仍於边界刑白马歃血祭天，设碑勒誓。盟誓之后，明兵出边，又欲杀害忠良，以致酿成我之七大恨。我思该明国断不与我罢休，是以敬书七大恨，焚告於天，兴师征之。我之兴师，非为衣食匮乏。天赋我之地，出产财货。有三色貂皮，黑、白、红三色狐皮，猞猁皮、豹皮、海獭皮、虎皮、水獭皮、灰鼠皮、黄鼠皮、貉皮、鹿皮、麅皮等皮张。有棉、丝、布、葛布、盐及金、银、铁等物，皆从地出，应有尽有，衣食皆获。人可因严寒而冻死，并无因酷署而热亡矣！无非於天寒时身着衣裘而已。此次兴师，非图他人之财，欲占他人之地。乃因对天盟誓以后，仍受欺凌而不得安生之故，今方谨慎兴师。倘欲罢兵修好而议之，我亦无异议。尔等曾以即行加赏，等候皇帝诏书等语，谎骗喀尔喀诸贝勒。后又以俟疆因工竣，再行加赏等语而食言不与。故使喀尔喀诸贝勒恼怒，与我会盟，昭告天地，合谋征明。尔如欲罢兵修好，理应自释过愆，对於我合谋之喀尔喀诸贝勒，除原赏外，再行加赏。再者，为解我七恨，当相议放弃辽东①，以辽河为界，俾我三国安然相处。辽东以海蓝至太子河为界。尔等欲各安生业，则复誓天地。至於辽河以东之辽东地方，如何割划，以偿我之七恨，我候尔等回报。因各系国家，可彼此通行贸易。尔等若以我言为是，则速行答覆，如不情愿，亦请自便，各仍用兵不止。天若以尔为是，尔可驱我至白山；天若以我为是，我
亦必驱尔至南京。我对各国，秋毫无犯。未见有不顺天意、逆道作恶而得逞者。善有善报，恶有恶报，无论何时，终罹灾殃矣！昔明国万历帝以重赏财帛为名，诱骗叶赫之布寨、纳林布禄之父青佳努、杨吉努至开原城杀之。叶赫之布寨、纳林布禄不征杀父之仇敌明国，反欲屠应天运而生之无辜。叶赫之布寨、纳林布禄乃哈达之孟格布禄、乌拉之布占泰、辉发之拜音达里、蒙古之翁噶岱、莽古斯、明安、孔果尔等九姓之国，合兵来犯，即遭天谴，使叶赫布寨被杀，乌拉布占泰被擒，蒙古明安贝勒弃所穿之裤，乘无鞍之马逃脱。凡举兵欲杀应天运而生之无辜，皆遭被杀被擒或落难之祸，此乃常理也！明自恃国大兵众，援助天谴之边外叶赫，遂遭天谴，其四十万大兵，悉为天所杀也！其统兵元帅杜疯子，右翼总兵官刘綎，及文武要员十馀人，小官近千人被杀。明之抚顺清河、开原、铁岭诸城皆陷，至於小邑更非话下！天地之间，何国不有，皆天地之所命而达立之，岂赖明国供衣食为生耶？各国所以有食有穿者，皆承天命而得之也！谁愿兴此战？乃明与我为难，欺凌过甚，用是兴师而已！朝鲜和蒙古及各地国君，尔等果欲平息征战，明辨是非，斥责错谬，申张正义，则我听从尔等之言。若不辨是非，徇庇大国，则尔等不必干涉之，仍从天意耳！朝鲜国王，尔为异国，宜分析是非，若以明为是，可管此事，既然非是，何必管之？尔以兵助天谴之明国来侵，遂遭天谴之，使朝鲜兵三万，悉被天杀，统兵都元帅姜功立，副元帅及小官二十馀人，均被生擒。曾主
宰敌国之蒙古国统兵大将斋赛，屡与天谴之明国祭天设誓曰：‘我以兵相助，赐我重赏。’遂被天谴。斋赛率兵一万，着甲胄，前来攻我。乃蒙天眷祐，我兵未损一人，全歼斋赛万兵。斋赛自喻为山中之猛虎、飞行之猛禽，竟然败北，其身被执。斋赛之三子、二弟、三婿，及其主将、为首之贝勒大臣等二十馀人以及甲士二百馀人，悉被生擒。叶赫倚赖天谴之明人，亦受天责，我辰时与之战，未至巳时即克之。昔大辽国帝降服宋之赵徽宗皇帝，后又降服蒙古、朝鲜等国。於女真国地方之乌拉河中张大网捕鱼，获**鳇鱼而举宴，女真国之诸大臣皆被迫起舞，惟一名阿骨打之大臣，拒命不舞。大辽天祚帝谓其臣萧奉先曰：‘此阿骨打违命不舞，尚肯从我言乎？可论罪杀之。’萧奉先谏之曰：‘此乃粗蠢之辈，倘其耿直无邪，恐杀之枉然也！且本无罪，焉能仅为拒舞而杀之乎！’帝遂贷阿骨打死。阿骨打闻后惧之，即筑城固地，与之构兵。天助阿骨打，使之降服大辽，生擒天祚帝，发往边隅，降帝号为海滨王。金国阿骨打汗征辽毕，有辽臣名张觉者，统平州城叛附汉人。金汗索之，汉人不与。用是金汗征汉国，擒赵徽宗，赵钦宗父子二帝於汴京城而发往长白山迤东之五国城。金汗命降赵徽宗帝号，称以昏公，降赵钦宗帝号，称以昏候。是乃偏助天谴之国，兴兵欲杀天运而生之人，因遭失败之例。再者，泰和帝六年五月，蒙古国主铁木真至静州城朝贡，金泰和帝命其叔永济王前去收受。永济至静州，见蒙古国朝贡之铁木真，其貌非凡。铁木真返回其地，永济谓金汗曰：‘该铁木真非长久纳贡与我者，有朝一日，必败吾事也，可借以边界之何罪将其杀之。’金泰和帝曰：‘若杀前来朝贡之降服民人则诸国之人，焉肯前来归附我耶？’未从其言。铁木真闻此事，不再亲行，而遣其诸臣前往。金泰和帝崩，欲诛铁木真之永济即帝位。铁木真闻之，询金国使臣曰：‘帝既崩，何人继之？’使臣告之曰：‘皇叔大定帝之七子永济即帝位。’铁木真唾曰：原以为尔中原金国犹如天堂，今永济登极，始知尔等亦乃人间也！’自此断绝往来，与之修怨，兴师征讨。天嘉铁木真，使金帝之政，为蒙古成吉思汗取而代之。后忽必烈色辰帝所筑之大都城，迨至脱欢帖木儿帝时，被明洪武帝夺取居之。此皆我所闻之往事。若欲声言放弃该辽东地方，【原档残缺】，倘若拒之，则此非尔独占之地也！纵观历代修业之道，一遭上天贬谪，即使贤明如神之国，亦必使之弃明就愚，昏庸愦阁，不纳忠良之言，偏信恶徒诳语，不行忠义，而行奸宄，以致乱国。若受上天眷祐，即可化愚为贤，改恶为善，国享安福，言必公允。我以为尔等不至偏袒明国，尔喀尔喀都楞洪巴图鲁，额布格德依黄台吉之心，定以令名道义为念，与我合谋伐明。为恐诸小贝勒及大国之人欲与明和好，念及都楞洪巴图鲁、额布格德依黄台吉之情面，遂寄此书以言之。”
　　五月初一日，入掠敌哨，俘获不足一百。十八日，复入掠之，获俘三百。
　　六月初四日，汗曰：“国人有何言欲诉於汗者，无需亲至汗前，可将欲诉之言，书写成文，悬於门外所立之二木上，阅其诉词，酌情审理。”遂树二木於门外。
　　十二日，率步兵掠粮，入抚顺路，直至沈阳城外十里处，杀明兵百人，俘获四千，掘取窖粮载归。出使扎鲁特地方达雅台吉处之扈垒者，携来马八匹、牛四十四头、羊一百只。六月
初四日，扎鲁特部锺嫩、昂阿、卓齐特扣肯三贝勒之兵丁，堵截其路，尽劫所乘马匹、衣服及撒袋、弓箭等物。
　　初八日，遣至蒙古五部喀尔喀之使臣还，报汗曰：“喀尔喀蒙古诸贝勒，俱背盟言。臣等两次求见奥巴戴青，未准相见。诸贝勒之使者未至，止二贝勒使者至。杜楞洪巴图鲁贝勒曰：‘我之子孙皆已变心，唯我身断不与汗交恶。我虽训我子孙，却已不能制之。’”以此言故於十九日，致杜楞洪巴图鲁贝勒、额布格德依黄台吉、达尔汉巴图鲁书曰：“五部诸贝勒：我等二国犹如一国，两家如同一家，共举伐明，倘欲与言和，亦必同谋，及於百世万年，和睦相处。是以曾刑白马、乌牛、祭天地盟誓。然未至一月一年，尔巴噶达尔汉贝勒，竟负誓言，而听明谗言，不以被擒之斋赛为训，不惧身命，乃自毁基业，为非作歹。谅尔等五部贝勒不知晓。我遂缮书，命额克兴额，希福二臣赍往。然五部诸贝勒，不责有过之巴噶达尔汉，不念盟约，惑於明国之谗言，以停止遣使为词，未准我雅克禅，希福二使臣与诸贝勒相见。诸贝勒之使者亦皆不至，往来遂断。尔等停止遣使，断绝往来，我岂不能生存耶？尔等前曾来文声称：‘愿予征明直至山海关。’我亦曾言：‘以待攻取广宁城，即遣还斋赛。’能践诺言，即放斋赛，若负此言，则何以相信尔等，而将斋赛遣还耶？再者，杜楞洪巴图鲁贝勒前遗我书曰：‘我五部大小诸贝勒及众台吉，皆责怪於我，我之子孙皆已变心，虽训之而不能制，然我身断不与交恶。’我信赖杜楞，方与尔盟好矣。今尔之子弟尚且不能自制，则我倚谁遣使往来耶？念及此，我遂停止遣使。所执之道一旦毁之，何人惧於何人？语曰：‘诸申恼恨贝勒必逃，妇不和其夫必走。’我遣至扎鲁特贝勒卫徵处之使臣，其所乘之马七匹，所购之牛十八头，羊九只，尽被盗於卫徵贝勒宅前。如此明抢以辱我，何以倚尔遣使贸易耶？时隔不久，即毁弃誓言，二月，卓齐特扣肯之部众，往袭叶赫，掠其十五人，马十匹而归。哈拉巴拜部之三台吉，亦曾再度劫掠。内齐汗曾於盟会之诸贝勒面前曰：‘将遣还叶赫之逃人。’然又食言未还。尔等收纳逃人，赶其牧群，夺去收割后埋藏之粮谷，掠取使臣所乘之马匹及所购之牲畜，率先断绝遣使往来，如此辱我，我焉能相信尔等遣使往来耶？”遣使赍书。复遣察哈尔使臣一人与该使臣同往，并与察哈尔汗书曰称：“察哈尔汗，尔前遗书曰勿征广宁城，若征之，我将牵制於尔等语。为此言故，我留尔使臣五人，其他使臣俱行遣归。而前往打听尔言之我使臣二人，未见遣还，或曰杀之　或曰尚存。若我使臣尚存，则限於七月二十日前，寄信前来，逾期不至，我将以为尔已将我使臣杀之。”
六月，始遣人往东海熬盐。

　　①原转抄本签注：谨查盖为辽东地方之事议定了结之意。（本书仍按原文之意翻释）。
第十六册　天命五年七月至九月
　　七月十一日，致书朝鲜国曰：“我使臣硕隆国前往尔国尔将逃入尔国之七人拿获还我使臣。该逋逃潜至尔处，我本不知。设使眼见逃入他国，即欲索之，亦未必归还。主人不知之逃人，尔能勤加查出给还，若论公正，莫过於此。以后，复有三人逃至尔处，尔乃收留其中二人，一人因系诸申，即与以盐米遣还。遣还时教之曰：‘勿冉逃来，来则不纳，即行遣之归。’至尔收留之二人，据知，一人确为朝鲜人而另一人则捏称朝鲜，实乃诸申，其父母俱在矣。我并非因其为诸申而命索之，乃因尔遣还主人未知之逃人，故出此赞许尔公心之词也。尔朝鲜国，心之公正同於天地矣！夫天之於地，相距虽运，惟因信守禁约，四时不违，故风雨调和，日月轮转，其道永恒也！尔朝鲜国秉公守法，同於天地，故尔政业，将永存也！人若不存公诚而怀邪念，其死与蝼蚁有何异焉。明国弃公正之心，妄生邪念，干涉边外之事，存心害我，故天深厌明国。若我心术不正，则天
何以祐我耶？我之兴师，非因衣食困乏，欲得他人之财货土地也。只因明国居心邪恶，专行悖乱，助边外之叶赫，凌我实甚，故此兴师。我等小国之人尚且如此言之，尔等大国岂不知耶？尔等试思，有何相瞒之处？我本欲遣还尔方大员二人，但恐明国迫尔朝鲜国捕杀我所收养之人，故留而未遣。尔朝鲜国八郡①，何人无有？岂无贝勒大臣？此等官员，遣与不遣，无关紧要。念朝鲜王立志公诚，将此官员三人，通事一人及其他七人，共十人遣还。蒙古贝勒谏我与明修好，我遂於四月十七日，遗书答之曰：‘我与明孰是孰非，尔等可加询问，非者非之，是者称是，如此，我将从尔等之言。’该书寄后，未见复文。”
　　七月二十二日，闻明万历帝崩，其子泰昌继帝位，不一月又崩。於是，其孙天启帝即位矣。
　　七月，我使臣锡喇纳、硕洛辉自五部喀尔喀贝勒及斋赛处携马十一匹、牛六十二头、羊一百只以归，八月二十九日，於途中被扎鲁特部锺嫩、昂阿、卓齐特扣肯三贝勒之兵，尽劫之而去。前往扎鲁特地方色本贝勒处之使臣伊萨穆携牛二十八头、羊一百十二只、马一匹、驴一头以归，八月三十日於途中被扎鲁特部锺嫩、昂阿、卓齐特扣肯三贝勒之兵，尽行夺取之。
　　八月十八日，斩察哈尔汗之大使臣杭噶尔拜虎等三人。所以杀该使臣，乃因误传英明汗遣往察哈尔部之二人，为察哈尔所杀，故诛其使者，以示报复。后此二人，自行逃归。
　　二十一日，兴兵征明。围其懿路，蒲河二城，然城中无兵，俘获百姓、马、牛等甚众。收其俘获方止，即有哨卒来报：“明兵已出，越我哨位前来。”英明汗遂起身曰：“杀此明兵，直至沈阳城，以拥塞其城门。”言毕，即上马尽率八旗兵，迎击明兵，并向沈阳城方向奔去。当时有一明兵大队停於距沈阳城二十里处，并有少数兵分立两处，见我兵至俱退。遂命左翼一旗之主莽古尔泰曰：“尔方敌寡，尔可往追之。”莽古尔泰奉汗命，率其精选之一百巴牙喇兵追击明兵，过沈阳城东，渡城南之浑河。莽古尔泰贝勒身先追敌，如此之远，而本旗大营之总兵官衔主将额亦都巴图鲁竟未率众紧跟其贝勒，在后徐行，未渡河乃还。立於另一处之明兵，因右翼四旗兵各立於山之一侧，故右翼兵诸贝勒大臣未能发现该处之明兵。汗乃遣彼近处左翼一旗兵往击之，骁骑兵百人，冲杀在前，直至沈阳城北门，杀百人而还。立於另一处之明兵，亦自然撤退。班师时，莽古尔泰贝勒谓其部下大将额亦都巴图鲁曰：“尔为何不随我前往？”额亦都曰：“不知尔追敌如此之远。尔如此追奔，我众军安能追赶？”还家之后，汗闻此事，即召众执法者审议。汗大怒曰：“若谓莽古尔泰不当去，尔应追去，勒其马韁，乃至击破马头，携归。设惜命重，自不前往，亦当遣我士卒前去。我子孤军深入，为众明兵所困，苟有失误　其名誉将如何？我命尔率军随行，是令守护我子莽古尔泰。尔於我面前如此骄骜，专断军事，我岂不得训耶？兹命綑拿与尔同行之诸臣。”遂将游击，参将衔大臣十馀人执而缚之，后缚额亦都巴图鲁其人，留之於理事大衙门。翌晨，汗出坐衙门，命将绑缚之额亦都巴图鲁及其众大臣带来，跪於汗前，训以种种兴衰之典，定其罪。诸从臣，尽夺其赏，削其功，贬其爵，各鞭三十。执法者拟额亦都以死罪入告，汗念额亦都旧日之功，免其死，取额亦都巴图鲁之诸申三百男，削其功。随莽古尔泰贝勒冲锋陷阵有功者，悉命晋升，无爵位者赐以爵位。此战所得之八千俘获，按职位大小则大功者多赏，小功者少赏。
　　九月初八日，命军入懿路，蒲河地方，取明粮谷。军士至彼，即行打粮【原档残缺】。去后，汗弟青巴图鲁贝勒薨。其【原档残缺】出，备纸钱。九月十九日，汗亲临祭之。由此至费英东墓，哭泣一回，下跪奠酒三杯。又至拉哈墓，命诸臣奠酒，又往吉木巴荪墓，奠酒毕而还。其拉哈、吉木巴荪者，乃汗之勋劳近臣费英东前为右翼总管、一等大臣。
　　阿敏台吉之母及一村妇，谓斋桑古之妻曰称：“汗弟达尔汉巴图鲁贝勒之长子阿敏台吉以【原档残缺】与异母之子斋桑古同心相与。”阿敏台吉闻之，追问其妻。阿敏台吉之岳母辉发
福晋闻此，告之於汗。汗交执法贝勒审理。经审，其事有讹。事既不实，遂将传谣之阿敏台吉之母、村妇及听信此谣之斋桑古妻、尽行杀之。从此，阿敏台吉以其弟斋桑古失信，待之不亲。阿敏台吉夙好记，一闻人之过，便置之不理，久怨不释。於诸弟衣食供给，厚薄不均。於是，斋桑古屡诉於大贝勒及四贝勒。但思，若将弟所诉之言，告知於父汗，犹如诬谤并肩同行之阿敏台吉，恐招人言，遂未敢入告矣。斋桑古欲将已之若楚，告知於汗伯父，但惧其兄阿敏台吉。若不入告，又不堪其虐。先是，曾以斋桑古之妹与哈达贝勒孟格布禄之子莫洛浑为妻。兄乌尔古岱亦不善加豢养其弟莫洛浑，致俾其弟衣食不足，遂恨其兄。叶赫贝勒之后裔名松阿里者，娶哈达贝勒辉发妻所生之女为妻。叶赫国亡，哈达贝勒之女，即离其夫，与其诸兄完聚。斋桑古与莫咯浑乃妻兄与妹夫也经当相往来，彼此诉若。后斋桑古与莫洛浑之姐通奸②。时有名叟根者娶莫洛浑另一姊为妻，其离夫之女，常住其家，又与其姐夫叟根及大贝勒之子硕托通奸。九月初三日，此女谓其原夫松阿里言：“斋桑古、硕托、莫洛浑夫妻将携我自界藩移居萨尔浒，随后逃往明国，尔可同往。”松阿里对其妻曰：“既诸贝勒皆去，则我愿同往。”言毕归家，告其兄苏纳。是夜时，苏纳往告，因汗已就寝，遂告於大贝勒。次晨，大贝勒转告汗。汗以无关紧要，置之不问。
至十三日，汗欲打听前闻之事，遂召莫洛浑之兄乌尔古岱问之。乌尔古贷告曰：“至我弟莫洛浑夫妇，我亦不信之。夫妻二人，贪食挥霍之，不顾家计，所用貂衣，各三四袭。其妻所用之耳坠、项圈、手镯、脚镯，皆以金为之。再者，常於斋桑古家中，昼夜宰牲饮宴。弟心叵测，不敢担保。日后我弟，心怀奸慝，毋以弟罪，株连於我。”又欲询问斋桑古，乃遣人往寻之。往寻者回告曰：“斋桑古未居家中，与莫洛浑同往牧群。”又命召硕托，报曰：“硕托亦不在家中，已往庄屯。”汗思：此三人均
不在家中，同向而往，恐合谋图逃。乃召集诸贝勒大臣商议。诸贝勒大臣曰：“可遣人往彼等所去之地搜寻，再发兵堵截通往明国之路。”时汗从其言，遂命军卒披甲，发往各路。其后，大贝勒又告汗曰：“硕托之过，我曾不欲告发，心为之隐瞒。彼自度罪恶深重，故持此恶念。彼曾携我所聘之妇，与其【原档残缺】其妻同往。再者，汤古岱，侯勒库往其家中贸易绸缎时，彼夫妇竟纵容之。彼等恐其事败露，故意合谋相议也。”汗曰：“硕托秉性庸懦，诚有过错，而岂能以妇人而罪之耶？”待斋桑古、硕托、莫洛浑至夜各返其家，遂问之曰：“据知尔等
合谋图逃，果否？”斋桑古、硕托曰：“我等何故潜逃？绝无此事。”莫洛浑夫妇曰：“确有此事。”【原档残缺】叟根亦称有此事。乃执斋桑古、硕托，幽於木栅高墙内，莫洛浑夫妇、叟根无妇，及男丁三人尽杀之。嗣后，大贝勒曾五六次跪乞汗曰：“若我亲生之子，因厌我而逃，则父汗授我专主之僚友国人，将何以为生耶？若子是我非，我将回避父汗掌管之基业。听从继母之言，不赐我以僚友、国人，不给与家奴、牛群马群，或不岂足供给衣食。如此，我将杀我妻，否则，我不可养之。子若萌奸宄，行悖乱，可将子交我，我当杀之！”汗不允。又娄次请求，仍不从。阿敏台吉亦如大贝勒，跪乞再四曰：“愿当众审理我兄弟，我有过则可辱我，若以弟斋桑古为非，请将弟交我，我杀之！”汗不允。
　　九月二十日，汗自界藩地方迁至萨尔浒。汗曰：“斋桑吉因惧其二兄将彼怨恨之语报我乃方出此积忿之言，今岂有再逃之理耶？即可释放，彼若欲与其兄阿敏台吉完聚，听其自便倘右不愿与阿敏同居，而欲归他兄，同住一旗则亦听其便。硕托愿随其父则罢，不愿则来依祖父我可也。将此言告与斋桑古、硕托二人，令其【原档残缺】思之。明日，可将尔等之意密报於我。”谕毕，使人前往。宅内众福晋告汗曰：“倘使此二子与其父兄同成，尔宜深思而行。”对此，汗曰：“尔等风闻何言。”众
福晋曰：【原档残缺】


　　　　①原转抄本签注：八bojin之国无从查考，故照抄之。（本书译为“八郡”）。
②原转抄本签注：谨查旧清语，无有korakabi一词，盖通奸之意。

第十七册　天命五年九月至六年闰二月
　　进兵奉集堡时，绰豁洛、阿布泰、胡希布等三牛录下各有一人，擅自离队，私掠财物。该三人，至班师后三日始归，遂以离队罪，尽杀之。又有於格根地方巡哨之布来牛录下一人其自奉集堡城北岗，汗驻跸之地，猎获一猪携往城中。汗见之，遣人拿问，该布来牛录之人伪称“不仅有我，还有十人。”遣人往查，知其谎报，遂以：“哨探之人，擅自离队杀猪，欲往投敌，追及拿回后，又不告以实情，反造谎言”而将其处死。又郭忻牛录下一人，欲取被俘明人衣服，而解其缚，明人返身相扑，以棍击昏，夺其弓而去。后其人苏省归来，依法审之曰：与其为明人所杀，不如我杀之，遂处之死。
著锺托依、托克托惠二人为备御。
参将永顺往验马匹，以箭射人致死。乃按律拟以偿人抵罪，贬参将为游击。汗闻之，念其兄阿兰珠阿哥之功，俱命免之。
　　二月二十八日，於去年十月十五日，率每牛录四人至东海熬盐之参将阿尔布尼返回。计国中男丁数散给。至八堡汉人所煮之盐，按丁分给彼等。
  </div>
  <div class="pagination">
   <a href="满文老档_page20.html">
    上一页
   </a>
   <span>
    ...
   </span>
   <a href="满文老档_page16.html">
    16
   </a>
   <a href="满文老档_page17.html">
    17
   </a>
   <a href="满文老档_page18.html">
    18
   </a>
   <a href="满文老档_page19.html">
    19
   </a>
   <a href="满文老档_page20.html">
    20
   </a>
   <span class="current-page">
    21
   </span>
   <a href="满文老档_page22.html">
    22
   </a>
   <a href="满文老档_page23.html">
    23
   </a>
   <a href="满文老档_page24.html">
    24
   </a>
   <a href="满文老档_page25.html">
    25
   </a>
   <a href="满文老档_page26.html">
    26
   </a>
   <span>
    ...
   </span>
   <a href="满文老档_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
