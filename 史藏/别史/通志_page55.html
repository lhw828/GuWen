<!DOCTYPE html>
<html>
 <head>
  <meta charset="utf-8"/>
  <title>
   通志 - 第 55 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 55 页/共 155 页
  </h1>
  <div class="content">
   公祖子之赠期思伯　　荣子祺赠雩娄伯
　　县成赠钜野伯　　　　左人郢赠临淄伯
　　燕伋赠渔阳伯　　　　郑子徒赠荥阳伯
　　顔之仆赠东武伯　　　原亢籍赠莱芜伯
　　乐欬赠昌平伯　　　　廉絜赠莒父伯
　　顔何赠阳伯　　　　叔仲会赠瑕邱伯
　　狄黒赠临济伯　　　　邽巽赠平陆伯
　　公西舆如赠重邱伯　　公西葴赠祝阿伯
　　孔忠赠汶阳伯　　　　蘧瑗赠卫伯
　　施恒赠乘氏伯　　　　林放赠清河伯
　　秦非赠汧阳伯　　　　陈亢赠颍伯
　　申枨赠鲁伯　　　　　琴牢赠南陵伯
　　顔哙赠朱虚伯　　　　琴张赠南陵伯【今考琴牢即琴张疑重出】歩叔乘赠淳于伯
　　太公庙
　　唐元十九年四月两京及天下诸州各置太公庙一所以张良配享春秋取仲月上戊日祭毎出师命将就庙引辞仍简取自古名将功成业着宏济生人者十人准十哲例霑享至乾元元年九月十二日太常少卿于休烈奏臣昨因秋享汉髙祖庙见旁无侍臣享太公庙有张良在侧良实汉佐命请移配享于汉祖庙从之上元元年追封太公望为武成王依文宣王置庙仍择古今名将准文宣王置亚圣及十哲等享祭之奠一同文宣王
　　廵狩
　　唐虞五载一廵狩嵗二月东廵狩至于岱宗柴望秩于山川羣后四朝肆觐东后协时月正日同律度量衡脩五礼五玉三帛二生一死贽五月南廵狩至于南岳八月西廵狩至于西岳十有一月北廵狩至于北岳皆如岱宗之礼归格于艺祖用特夏后氏因之周制十二年一廵狩天子将廵狩类于上帝冝乎社造乎祢乗金辂建大旂嵗二月东廵狩至于岱宗柴望祀于山川而觐诸侯其方之诸侯先于境首待之所过山川则使祀宗先以三等璋瓒皆以黄金为勺酌郁鬯以礼神次乃校人杀黄驹以祭之既至方岳先问百年就见之若八十九十者路经其门则见之不然则不天子乃令太师采民之歌謡以乐播而陈之以观风俗以审善恶令典市之官陈百物之贵贱以观民之好恶又命典礼之官考校四时节气月之晦朔甲乙等日及气之律吕所用礼乐宫室车旗等制度君臣上下之衣服皆以王者所颁制度考校之诸侯封内有名山大川不举而祭之者为不敬削其地有祭宗庙不顺昭穆者为不孝绌其爵变礼易乐者为不从其君流革制度衣服者为畔其君讨有功徳于民者加地进律其诸侯待王之牢礼以一犊既黜陟诸侯乃与之相见方岳之下筑坛与觐礼坛制同其坛外为土埒方三百歩谓之宫四门坛方九丈六尺髙四尺上为堂下为三等谓之三成成毎等髙一尺其堂上置司盟之神位谓之方明诸侯之上介各以其君之旂置于宫内以表立位之处诏王升坛讫诸侯皆就其旂而立其位郑氏按明堂位云诸公中阶之前北面东上诸侯阼阶之东西面北上诸伯西阶之西东面北上诸子门东北面西上诸男门西北面东上王乃于坛上揖之以定其位诸侯乃进升坛奠玉公于上等奠桓圭侯伯于中等奠信圭躬圭子男于下等奠糓璧蒲璧诸侯各奠玉讫降拜又升成拜讫摈者乃延诸侯升堂授王玉讫乃以璧琮行享礼谓之将币【玉人云璧琮九寸诸侯以享天子是也】诸侯既朝见王讫乃退而自相与盟王宫之伯临之其五月南廵狩至于南岳如东廵狩之礼八月西廵狩至于西岳如南廵狩之礼十有一月北廵狩至于北岳如西廵狩之礼廵狩讫却归毎庙用一牛以吿至谓之归格于祖祢用特秦始皇三年东廵狩郡县祠邹峄山颂功业【其年复逰海上三年逰碣石从上郡归五年始南至湘山遂登防稽并海到沙邱崩此求神仙奇药之术无复观民风问百年也并歩浪反下同】二世元年东廵碣石并海南厯泰山至会稽皆礼祠之而勒始皇所立石书旁以彰始皇之功徳汉武帝元狩四年始廵郡县寻于防山元封初复至海上又北至碣石又自辽西厯北邉至九原五月乃至甘泉周万八千里【武帝亦如秦始皇之事】后汉光武建武三十年三月幸鲁【汉祀令曰天子行有所之至河沈白马珪璧各一衣以缯缇五尺祠用脯二东酒六升盐一升渉渭灞泾洛他名水如此者沉圭璧各一律在所给祠具及行沉祠他川水先驱投石少府给璧珪不满百里者不沉】过防山祭防山及梁父章帝元和二年二月东廵狩使使者奉一太牢祠帝尧于济隂成阳灵台至泰山辛未柴天地羣神如故事壬申宗祀五帝于孝武所作汶上明堂光武配卒事遂觐东后飨赐王侯羣臣因行郡国幸鲁祠东海防王孔子七十二弟子四月还京师庚申吿至祠髙祖光武庙各一特牛安帝延光三年东廵狩至泰山柴祭及祠汶上明堂如元和中故事魏明帝凡三东廵狩所过存问髙年恤疾苦或赐糓帛有古廵幸之风焉齐王正始中廵洛阳县赐髙年力田各有等差晋初新礼廵狩方岳柴望吿至设壝宫如礼诸侯之觐者傧及执贽皆如朝仪而不建旂【挚虞以觐礼诸侯各建其旂章所以殊爵命示等威诗称君子至止言观其旂宜定新礼建旂如旧礼诏可其议然终晋代其礼不行武帝防始四年诏使使持节侍中黄门侍衘命四出周行天下其万民之利害为一书礼俗政事教理刑禁逆顺为一书悖逆暴乱作慝犯令为一书札丧荒凶厄贫为一书康乐和亲安平为一书毎国辨异之以反命于王】宋文帝元嘉四年二月东廵狩至于丹徒吿觐园陵三月飨防父老勲旧于行宫加赐衣裳币帛蠲租原刑战亡之家及单孤随冝隐防二十六年二月东廵幸至京城并谒二陵防旧京故老万余人飨劳赉发赦蠲徭役后魏文成帝和平元年正月东廵狩厯桥山祀黄帝辽西遥祀医无闾山遂縁海幸冀州北至中山过恒岳礼其神而返明年南廵过石门遣使者用玉璧牲牢礼恒岳隋炀帝自文帝山陵才毕即事廵逰乃慕始皇汉武之事西征东幸无时暂息六宫与文武吏士常十余万人然非省方展义之行也唐皇帝将廵狩所司承制先颁吿于东方诸州曰皇帝二月东廵狩各修平乃守考乃职事驾将发吿圜丘宗庙社稷皆如开元礼【髙宗调露元年九月幸并州令度支郎中狄仁杰为知顿使并州长使李知元以道出妬女祠俗云盛衣服过者必致风雷之变遂发数万人别开御道仁杰曰天子之行千乘万骑风伯清尘两师洒道何妬女之害遽令罢之上闻之叹曰真大丈夫也】
　　封禅
　　古者帝王之兴毎易姓而起以致太平必封乎泰山所以告成功也礼云因名山升中于天【封禅必于防山者万物交代之处封増其髙顺其类也升上也中成也刻石纪号着功绩】封讫而禅梁父亦以吿太平也【封禅者髙厚之道也封土于山而禅祭于地天以髙为尊地以厚为徳増防山之髙以报天厚梁父之阶以报地梁父者泰山之支山卑下者也能以其道配成髙徳故禅梁父亦以吿太平也】无怀氏封泰山禅云云【管仲对齐桓公曰古者封防山禅梁父者七十二家而夷吾所记者十有二焉韩诗外传曰孔子升泰山观易姓而王可得而数者七十余氏不可得而数者万数袁准正论曰惟周官有王大封之文按成王封禅而文武皆不在七十二君而无一言见于经传学者疑焉晋灼曰云云山在防隂县故城北东下有云云亭】伏羲神农并因之黄帝禅亭亭【晋灼曰汉地理志钜平有亭亭山】颛帝帝喾尭舜复禅云云禹禅防稽汤依禅云云其所封皆于泰山也周成王封泰山禅社首【社首山晋灼曰在钜平十二里】其仪不存【襄王时齐桓公既霸防诸侯于葵邱而欲封禅谓管仲曰寡人兵车之防三而乘车之防六九合诸侯一匡天下诸侯莫违我昔三代受命亦何以异于是管仲覩桓公不可穷以辞因説之以事曰古之封禅必鄗上之黍北里之禾所以为盛江淮之间一茅三脊所以为籍也东海致比目之鱼西海致比翼之鸟然后物有不召而自至者十有五焉今凤凰麒麟不至嘉禾不生而欲封禅无乃不可乎于是桓公乃止】秦始皇平天下二年东廵郡县祠邹峄山纪秦功业于是召齐鲁儒生七十人至于泰山下诸儒或议曰古者封禅为蒲车恶伤山之土石草木扫地祭席用葅稭【音戞禾藁也去其皮以为席】言其易遵也始皇闻此议各乖异难施用由此黜儒生而遂除车道上自泰山阳至巅立石颂徳文曰事天以礼立身以义事父以孝成人以仁四守之内莫不郡县四属八蛮咸来贡职民庶蕃息天禄永得刻石改号【文出晋太康郡国志】有金册石函金泥玉检之事焉从隂道下禅梁父其礼颇采泰祝之祀雍上帝所用封藏而皆秘之固不得而记之【封禅之后十一嵗秦亡诸生疾秦焚诗书戮文学皆伪曰始皇上太山为风雨所击不得封禅】汉武帝立二十八年元鼎中汾得宝鼎遂议封禅而羣儒不能知其仪又牵拘于诗书古文于是帝尽罢诸儒用方士言以三月东上泰山立石泰山之巅石髙三丈一尺方博皆三尺坛及墠皆广长十二丈増髙三尺帝因东至海上四月还至奉髙【晋太康郡国志曰奉髙户千五百六户此为奉髙者以祀东岳帝王禅代之处是以殊之也故有明堂在县西南四里又有奉髙宫】又至梁父礼祠地主乙卯令侍中儒者皮弁荐绅射牛行事封泰山下东方如郊祀太一之礼封广丈二尺髙九尺其下则有玉牒书书秘礼毕天子独与侍中奉车子侯【霍去病子也】上防山亦有封其事皆禁明日下隂道丙辰禅防山下趾东北肃然山【晋太康郡国志曰汉武封泰山禅梁父参诸家所说冝肃然为定也】如祭后土礼天子皆亲拜见衣尚黄而尽用乐焉江淮间一茅三脊为神籍五色土益杂封纵逺方竒兽蜚禽及白雉诸物颇以加礼兕牛犀象之属不用皆至泰山然后去封禅祠其夜若有光昼有白云起封中天子从禅还坐明堂羣臣更上夀改元为元封【时作明堂汶上太史公曰其封禅之礼则有司存而汉史不得其制】后汉光武建武三十年羣臣上言冝封禅泰山诏书曰即位三十年百姓怨气满腹吾谁欺欺天乎三月帝幸鲁祭泰山及梁父三十二年诏梁松按索河雒防文言九世封禅事者松等列奏乃许焉【东观书曰羣臣奏言登封告成为民报徳百王所同陛下輙拒絶不许臣下不敢颂功述徳业】求元封时故事议封禅所施用有司奏当用方石再累置坛中皆方五尺厚一尺用玉牒书藏方石牒厚五寸长尺三寸广五寸有玉检又用石检十枚列于石傍东西各三南北各二皆长三尺广一尺厚七寸检中刻三处深四寸方五寸有盖检用金缕五周以水银和金以为泥玉玺二其一方一寸二分其一方三寸方石四角又有距石皆再累枚长一丈厚一尺广二尺皆在圆坛上其下用距石十八枚皆髙三尺厚一尺广二尺如小碑环坛立之去坛三歩距石下皆有石跗入地四尺又用石碑髙九尺广三尺五寸厚尺二寸立坛之丙地去坛三丈以上以刻书帝以用石功难又欲及二月封禅故诏梁松欲因故封石空检更加封而已【欲及二月者书嵗二月东廵狩至于岱宗柴祭山曰燔柴积柴加牲于其上而燔之也】松上疏争之以为登封之礼告功皇天垂后无穷以为万民也承天之敬犹冝章明奉图书之瑞尤冝显著今因旧封窜寄玉牒故石下恐非重命之义受命中兴宜当特异以明天意遂使泰山郡及鲁趣【音促】石工冝取完青石无必五色令印工刻玉牒书书秘刻方石中命容玉牒二月帝至奉髙遣侍御史与兰台令史将工先上山刻石二十二日辛卯晨燎祭天于泰山下南方羣神皆从祀用乐如南郊诸王王者后二公孔子后襃成君皆助祭位事也事毕将升封或曰泰山虽已从食于柴祭今亲升告功冝有礼祭于是使谒者以一特牲于常祠防山处告祠防山如亲耕防刘先祠先农先虞故事至食时帝御辇升山日中后到山上更衣早晡时即位于坛北面羣臣以次陈后西上毕位升坛尚书令奉玉牒检皇帝以寸二分玺亲封之讫太常命人发坛上石尚书令藏玉牒已复石覆讫尚书令以五寸印封石检【封禅仪曰以金为绳以石为检东方西方各三检检中石泥及坛土各如其方色也】事毕皇帝再拜羣臣称万嵗命人立所刻石碑乃复道下二十五日甲午禅祭地于梁父隂以髙后配山川羣神从祀如元始中北郊故事【项威曰除地曰墠后改墠曰禅神之也】四月己卯大赦天下以建武三十二年为建武中元元年复博奉髙嬴勿出元年租刍槀以吉日刻玉牒书函藏金匮玺印封之乙酉使太尉行事以特牲告至髙庙太尉奉匮以告髙庙藏于庙室西壁石室髙主室之下【崔灵恩曰自周以前封者皆封土为坛至秦始皇汉武帝始用石检】魏明帝时中防军蒋济请封禅帝虽拒济议而实使髙堂隆草封禅仪以天下未一不欲便行大礼防髙堂隆卒不行晋武帝平吴太康元年九月卫瓘议封禅帝曰此盛徳事所未议也瓘等又奏至于再三诏报絶之宋文帝在位长乆有意封禅诏学士山谦之草其仪注属后魏师南逼其意乃息孝武大明元年十一月戊申太宰江夏王义防表三请帝以文轨未一不从北齐有廵狩之礼并登封之仪终不行隋开皇十四年羣臣请封禅文帝命牛等创定其礼帝曰此事体大朕何徳以堪之但当东廵因拜岱山耳十五年春行幸兖州遂次岱岳为坛如南郊又壝外为柴坛饰神庙展宫悬之乐于庭为埋埳二于南门外又陈乐设位于青帝坛如南郊帝服衮冕乘金辂备法驾而行礼毕遂诣青帝坛而祭焉唐贞观十一年左仆射房元龄等议封禅仪注至髙宗麟徳三年正月戊辰朔有事于泰山皇帝亲祀昊天上帝于封祀之坛己巳登于泰山行封禅之礼庚午降禅于社首山壬申大赦天下改元为干封武后天册万嵗二年腊月甲申登封于嵩山大赦天下改元为万嵗登封丁亥禅于少室山明皇开元十三年十月封祀于泰山去山趾五里西去社首山十里丁亥服衮冕于行宫致斋于供帐前殿己丑大备法驾至山下乃御马而登侍臣从帝以灵山清洁不欲多人上乃召礼官学士贺知章等入讲仪注以三献悉于山上而在一处行其事五方帝及诸神座于山下坛行事仪注之祥具元礼
　　歴代所尚
　　髙阳氏尚赤【以十一月为正】荐玉以赤缯髙辛氏尚黒【以十月为正】荐玉以黒缯陶唐氏尚白【以十二月为正】荐玉以白缯有虞氏尚赤【以十一月为正并出尚书中候】夏后氏尚黒【以建寅月为正】大事敛用昬戎事乘骊【马黒色曰骊】牲用元以黒为徽号【徽谓旌旗斿也】朝燕服收冠而黒衣宫室之制屋十寸为尺商人尚白【以建丑月为正】大事敛用日中戎事乘翰【白马也】牲用白以白为徽号朝燕服哻冠而缟衣宫室之制屋十二寸为尺周人用赤【以建子月为正】大事敛用日出戎事乘騵【音元马腹赤】牲用骍以赤为徽号朝燕服冕冠而元衣宫室之制屋八寸为尺秦水徳汉书律厯志秦自以水徳故十月为嵗首汉火徳初亦以十月为嵗首及文帝立公孙臣言汉当土徳其应黄龙见丞相张苍以为汉乃水徳河决金堤是其符也年始冬十月以外黒内赤【十月隂气在外故黑阳气尚伏在内故赤】明年黄龙果见于成纪帝于是令博士诸生申明土徳草改厯服色事至武帝元封七年用倪寛等议改用夏正以建寅月为嵗首刘向以为赤帝斩蛇之符为火徳后汉并同前汉魏土徳文帝以建寅月为正服尚黄腊以丑牲以白节毛当赤节幡当黄郊祀朝防四时之服如汉制宗庙所服如周礼明帝青龙五年三月用博士秦静等议改为景初元年以建丑月为正三年正月帝崩齐王立以明帝建丑月崩若以其月正朝防设乐不合于礼于是改以建寅之月为嵗首【袁准正论曰自非继乱不冝改正也】晋金徳武帝泰始二年散骑常侍傅元上议帝王受命应厯禅代则不改正朔遭变征伐则改之舜正月上日受终于文祖无改正之文唐虞正朔皆同明矣至商周革命乃改魏受汉禅亦已不改至于服色皆从其本唯节幡用黄大晋以金徳王天下顺五行三统之序矣诏从之由是正朔服色并依前代东晋并同西晋宋水徳亦如魏晋故事齐木徳余一依前代梁火徳余一依前代陈木徳余一依前代后魏初为土徳言继黄帝之后也故数用五服尚黄牺牲用白至孝文太和十四年用秘书丞李彪等议承晋后改为水徳祖辰腊申北齐木徳正朔服色皆如后魏后周承西魏用水徳以文帝诞有元气之祥又有黒水防故也建寅月为正服色尚黒隋火徳以赤雀降祥之故衣服旗帜牺牲尚赤戎服以黄七月帝始服黄唐土徳建寅月为嵗首【武太后永昌元年十一月一日依周制以建子之月为正改元为载初元年改十一月为正月十二月为腊月来年正月为一月十月建亥为年终载初元年九月九日改元天授称周改皇帝为皇嗣二年正月旗帜尚赤色】天宝九年制应縁队仗所用绯色幡等并改为赤黄色天下皆然纳崔昌议以土徳承汉火徳
　　享司寒【藏氷开氷附】
　　周制凌人掌氷正嵗十有二月令斩氷三其凌【正嵗季冬火星中大寒氷方盛之时也凌氷室也三其凌三倍其氷备消释也】春始治鉴【鉴如甀大口以盛氷置食物于中以御温气春而始治之为二月将献羔而开氷鉴胡暂反甀音直伪反】祭祀供氷鉴賔客供氷大丧供夷槃氷【尸之槃曰夷槃】夏颁氷掌事【暑气盛王以氷颁赐则主为之】秋刷月令仲春天子乃献羔开氷先荐寝庙【谓立春藏氷至春分方温故献羔以祭司寒而后开氷先荐寝庙而后食之】左传鲁大夫申丰曰古者日在北陆而藏氷【陆道也夏十二月日在虚危氷坚而藏之】西陆朝觐而出之【夏三月日在昴毕蛰虫出而用氷春分之中奎娄在东方】其藏氷也深山穷谷固隂沍寒用黒牡秬黍以享司寒于是取而藏之也周其出之也桃弧棘矢以除其灾于是以风出而用之【顺春风而散用之】朝之禄位賔客丧祭自命夫命妇至于老疾氷皆与焉宋孝武帝大明六年立凌室藏氷有司奏季冬之月氷壮之时凌室长率山虞及舆隷取氷于深山穷谷固隂沍寒之处以纳于凌隂务令周密无泄其气先以黒牡秬黍祭司寒于凌室之北仲春之月春分之日以黒羔秬黍祭司寒啓氷室先荐寝庙凌室在乐逰苑内置长一人吏一人保举吏二人隋以季冬藏氷仲春氷并因用黒牡秬黍于氷室祭司寒神氷依以桃弧棘矢唐制先立春三日因用黒牡秬黍祭司寒之神于氷室祭讫凿氷千段方三尺厚尺五寸而藏之仲春氷祭如藏礼依以桃弧棘矢设于氷室户内之右礼毕遂留之余具元礼
　　禜
　　周制春官大祝掌六祈其四曰禜祭法云幽禜祭星也雩禜祭水旱也汉制谓禜为请晴服赤帻朱衣晋武帝咸宁及太康中时雨多则禜祭赤帻朱衣闭诸隂朱丝禜社伐朱鼔焉梁制霖雨祈晴亦如雩礼隋制霖雨则禜京城诸门三禜不止则祈山川岳鎭海渎社稷又不止则祈宗庙神州报以太牢州郡县苦雨亦各禜其城门不止则祈界山川社稷报用羊豕唐因之【禜门不止乃祈山川岳镇海渎三日不止祈社稷宗庙并用酒脯国城门用火牢】
　　苇茭桃梗【禳祠】
　　夏后氏金行初作苇茭言气所交也【吕氏春秋曰始得伊尹祓之于庙薰以萑苇茭者交易隂阳代兴之义也】商人水徳以螺首慎其闭塞使如螺也周人木徳以桃为梗汉制厉殃祀天地日月星辰四时隂阳之神以师旷配之其坛常祀以禳灾兼用三代之仪以苇茭桃梗五月五日朱索五色印为门户饰以傩止恶气后汉仲夏之月万物方盛日夏至隂气萌作恐物不楙其礼以朱索连荤莱弥牟朴蛊钟以桃印长六寸方三寸五色书文如法以施门户魏明帝大脩禳礼故何晏禳祭仪鸡特牲供禳衅之事磔鸡起于魏未详改仲夏在嵗旦之所起耳晋依魏制毎嵗朝设苇茭桃梗磔鸡于宫及百寺之门以辟恶气防始二年有司奏春分祀厉殃及禳祠诏曰不在祀典除之宋皆省其礼而郡县往往犹存
　　髙禖
　　周制月令仲春元鸟至之日以太牢祠于髙禖【髙辛氏之世元鸟遗卵娀简吞之生契后王以为禖官嘉祥而立其祠】天子亲往后妃帅九嫔御乃礼天子所御带弓韣授以弓矢于髙禖之前【天子所御谓今有娠者礼谓酌饮于髙禖之庭带以弓韣求男之祥】汉武帝年二十九乃得太子甚喜始立为髙禖之祠于城南祭以特牲【晋博士束晳云汉武帝晚得太子始为立髙禖之祠立石为主祀以太牢也】后汉因之祀于仲春之月晋以仲春之月髙禖祀于城南祀以特牲恵帝元康六年髙禖坛上石中破博士议礼无髙禖置石之文未知设造所由既已毁破可无改造束晳议以为石在坛上盖主道也礼制器则埋而置新今冝埋而更造不冝遂废后得髙堂隆故事诏更防石令如旧置髙禖坛上埋破石入地一丈【按江东太庙北门内道西有石文如竹叶小屋覆之宋文帝元嘉中脩庙所得石陆澄以为晋孝武时郊禖石然则江左亦有此礼矣或曰百姓祀其旁或谓之落星也】北齐制髙禖坛于南郊旁广轮二十六尺髙九尺四陛三壝每嵗元鸟至之日皇帝亲帅六宫祀青帝于坛以太昊配而祀髙禖之神以祈子其仪青帝北方南向配帝东方西向禖神坛下东陛之南西向礼用青珪束帛牲共以一太牢祀日皇帝衮冕乘玉辂皇后袆衣乗重翟皇帝初献降自东陛皇后亚献降自西陛并诣便座夫人终献上嫔献于禖神讫帝及后并诣攒位乃送神皇帝皇后及羣臣皆拜乃撤就燎礼毕而还隋亦以元鸟至日祀髙禖于南郊坛牲用一太牢唐月令亦以仲春元鸟至之日以太牢祀于髙禖天子亲往【月令经文及注不言有坛庙也】
　　祓禊
　　周制春官女巫掌嵗时祓除衅浴汉髙后八月祓于灞上后汉三月上巳官民皆絜于东流水上日洗濯祓除去宿垢疢为大絜魏氏以来但用三月三日不用上巳也晋公卿以下至于庶人皆禊洛水之侧赵王伦篡位三日防天泉池诛张林怀帝亦防天泉池赋诗陆机云天泉池南石沟引御沟水池西积石为禊堂跨水流杯饮酒不言曲水韩诗曰郑国之俗三月上巳之日溱洧水上招魂续魄秉兰草祓除不祥【蔡邕曰今三月上巳祓于水濵盖出此也】一説三月三日清明之节将修事于水侧以祈丰年也一説郭虞三月上辰日上巳日二日产三女并不育俗以为大忌至此月巳日讳止家皆于东流水上为祈禳自洁濯谓之禊祠引流行觞遂成曲水梁刘昭曰郭虞之説良为虚诞假有庶人旬内夭其三女何足警彼风俗乎杜笃赋乃称王侯公主暨于冨商用事伊洛帷幔元黄本传大将军梁商亦歌泣于洛禊也刘祯鲁都赋曰素秋二七天汉指隅人胥祓禳国子水嬉此用七月十四日也东晋元帝诏罢三日弄具海西公于钟山立流杯曲水延百僚皆其事也齐以三月三日曲水防古禊祭也今相承为百戯之具雕弄巧饰増损无常
　　诸杂祠
　　周立夀星祠于下杜亳【徐广云京兆杜县有亳亭也】时奉焉又立杜主祠因宣王杀右将军杜伯不以罪后宣王田于圃田见杜伯执弓矢射王王伏弓而死故周人尊其鬼而以嵗时奉祠秦立陈宝祠因文公获若石于陈仓北阪城祠之【蘓林曰质如石如肝】其神或嵗不至或嵗数来其来常以夜光辉若流星色赤黄长五丈从东方来集于祠城若雄野鸡其声殷殷云野鸡夜鸣以应之祠以一牢名曰陈宝【臣瓒曰陈仓县有宝夫人祠或一嵗二嵗与叶君合叶君神来时天为之雷鸣】二世时若陈宝节来一祠春夏用骍秋冬用駵徳公立卜居雍雍之诸祠自此兴用三百牢于鄜畤作伏祠【孟康曰六月伏日也周时无至此乃有之师古曰立秋之后以金代火金畏于火故至庚日必伏庚金也】磔狗邑四门以御蛊灾始皇东游海上祠八神求仙人其祀莫知起时【八神一曰天主祠天齐天齐渊水居临菑南郊山下者二曰地主祠防山梁父盖天好隂祠之必于髙山之下小山之上命曰畤地贵阳祭之必于泽中圜丘三曰邱主祠蚩尤蚩尤在东平陆蓝郷齐之西境也四月隂主祠三山三山即蓬莱方丈瀛州三神山五曰阳主祠之罘山在东莱六曰月主祠莱山山在东莱长广皆在齐北并勃海七曰日主祠成山山在东莱不夜县斗入海最居齐东北隅以迎日出八曰四时主祠琅邪琅邪在齐东北盖嵗之所始也皆用一牢具祀而巫祝所损益珪币杂异焉】汉髙帝天下已定令祝立蚩尤之祠于长安又置祠祀官女巫其梁巫祀天地天社天水房中堂上之属晋巫祠五帝东君云中君巫社巫祠族人炊之属【师古曰东君日也云中君谓云神也族人炊古主炊母之神也】秦巫祠杜主巫保族累之属【杜主即周之杜伯也巫保族累二神名累音力追反】荆巫祠堂下巫先司命施糜之属【堂下在堂之下巫先巫之最先者也司命説者云文昌第四星也施糜其先常施设糜鬻者也】九天巫祀九天【师古曰九天者谓中央四方四维也】皆以嵗时祠宫中武帝即位厚礼置祠神君于内中闻其言不见其人【神君者长陵女子产乳而死见神于先后宛若宛若祠于其室人多往祠平原君往祠其后子孙尊崇按平原君武帝外祖母也先后妯娌也宛若字也】又帝师少君求仙始亲祠灶【少翁言于帝曰祠灶皆可致物物鬼也致物而丹沙可化为金】又立粤祠鸡卜自此用【持鸡而卜如防卜也】是时既灭两粤粤人勇之乃言粤人俗鬼【师古曰勇之言其俗尚鬼神之事而其祠皆见鬼数有效昔东瓯王敬鬼夀百六十嵗后世怠慢故衰耗廼命粤巫立粤祠祝文安台无坛亦祠天神帝百鬼】宣帝时南郡获白虎献其皮牙爪帝为立祠又方士言隋侯劔宝玉宝璧周康宝鼎立四祠于未央宫又祠天封苑火井于鸿门【西河鸿门有天封苑火井祠火从地中出也】又立嵗星辰星太白荧惑南斗祠于长安城旁又祠三山八神于曲成【东莱县也】蓬山石社石鼓于临朐又有月祠蚩尤劳谷五牀山五帝仙人玉女金马碧鸡等神遣諌议大夫王襃使持节而求焉后魏道武帝初有两彗星见刘后使日者占曰祈之则扫定天下后从之故立其祠又立嵗神十二嵗一祭以十月用牛一鸡三又立土神四嵗二祭常八月十月用羊又立献明以上天神四十所嵗祭其神尊以马次以牛小以羊使女巫行事








　　通志卷四十三
&lt;史部,别史类,通志&gt;
　　钦定四库全书
　　通志卷四十四
　　宋　右　廸　功　　郑　樵　渔　仲　撰
　　礼略第三
　　嘉礼
　　天子加元服　皇太子冠【皇子皇孙附】诸侯大夫士冠天子纳妃后【册后附】天子册妃嫔夫人　皇太子
　　纳妃【皇子诸王婚公主嫁附】公侯大夫士婚礼　元正冬至受朝贺　读时令　册拜诸王侯　三老五更郷饮酒
　　賔礼
　　三恪二王后
　　军礼
　　天子诸侯将出征类冝造祃并祭所过山川　軷祭　田猎　讲武　命将出征　宣露布　大射郷射　合朔伐鼓　祭马祖　时傩
　　嘉礼
　　天子加元服
　　周制文王年十二而冠【文王十三生伯邑考左传曰冠而生子礼也】成王十五而冠【谯周五经然否论云古文尚书武王崩成王年十三推武王庚辰嵗崩周公以壬午嵗出居东癸未嵗反礼公冠记周公冠成王命史作祝辞告是除丧冠也周公未反成王冠弁开金縢之书时十六矣是成王十五周公冠之而后出也按礼传天子之年近则十二逺则十五必冠矣】将冠筮日筮賔行之于庙冠委貎于阼三加弥尊【冠义曰冠于阼以着代也或曰三加弥尊士礼也大戴礼公冠篇曰公冠四加后加元冕天子亦四加后加衮冕】祼享乐于庙【左传曰晋侯问鲁大夫季武子防公年曰君可冠矣武子对曰君冠必以祼享之礼行之以金石之乐节之以先君之祧处之】周公冠成王命史雍颂曰近于民逺于年逺于佞近于义啬于时恵于财禄贤使能汉改皇帝冠为加元服惠帝加元服用正月甲子若丙子为吉后汉遵前制皆以正月甲子若丙子为吉日可加元服仪从冠礼乗舆初加缁布进贤次爵弁次武弁次通天冠冠讫皆于髙祖庙如礼谒见和帝冠以正月甲子乗金根车驾六元虬至庙成礼乃回轸反宫朝服以飨宴撞太蔟之钟咸献夀焉顺帝以初月丙子加元服于髙庙献帝兴平元年正月甲子加元服司徒淳于嘉为宾加赐元纁驷马赐贵人王公卿司校尉城门五校及侍中尚书给事黄门侍郎各一人为太子舍人魏氏天子冠一加【其説曰古之士礼服必三加弥尊所以喻其志至于天子诸侯无加数之文者将以践阼临人尊极德成不复与士以加喻勉为义礼冠于庙自魏不复在庙矣】东晋诸帝冠仪一加帻冕将冠金石宿设百僚陪位又先于殿上铺大牀御府令奉冕帻簪导衮服以授侍中常侍太尉加帻太保加冕太尉读祝文曰令月吉日始加元服皇帝穆穆思衮职钦若昊天六合是式率遵祖考永永无极眉夀惟祺介兹景福加冕讫侍中系元紞脱帝绛纱服加衮服冠事毕太祝率羣臣奉觞上夀王公以下三称万嵗乃退成帝用三元吉日既加元服拜于太庙穆帝孝武将冠皆先以币告庙讫事又庙见台符问脩服未毕吉凶不相干为可加元服与不太常王彪之议礼虽有丧冠当是应冠之年服制未终若湏服终便失应冠之年故也今便准丧冠阙飨乐而行事不湏脩服毕按晋故事及两汉亦不必三元当任时事之冝耳后魏正光元年秋孝明帝年十一加元服讫拜太庙大赦改元北齐制皇帝加元服以玉帛告圜丘方泽以币吿庙择日临轩皇帝着空顶介帻以出太尉盥讫升脱空顶帻以黒介帻奉加讫太尉进太保之右北面读祝讫太保加冕侍中系元紞脱綘纱袍加衮服事毕太保上夀羣官三称万嵗皇帝入温室移御座而不上夀后日文武羣官朝服上礼酒十二钟米十二囊牛十二头又择日亲拜圜丘方泽谒庙唐制具开元仪
　　皇太子冠【皇子皇孙附】
　　周制天子元子犹士也天下无生而贵者也【家语冠颂曰天子之元子之冠拟诸侯之冠四加】汉宣帝冠太子以正月冠诸王遣使行事魏氏冠太子再加皇子王公嗣子乃三【孙毓以为一加再加皆非礼也】冠诸王因汉遣使行事晋恵帝之为太子将冠武帝临轩使兼司徒髙阳王珪加冠兼光禄大夫屯骑校尉华廙赞冠泰始六年南宫王承年十五依旧应冠有司奏议礼十五成童国君十五而生子以明可冠之义又汉魏遣使冠诸王非古典于是制仪王十五而冠遂革使命咸宁二年闰九月遣使冠汝南王柬恵帝以正月丙午冠太子讫乃庙见怀帝亦以正月冠皇太子宋冠皇太子及藩王以一加齐武帝孙南郡王昭业冠从尚书令王俭议使太常持节一加冠大鸿胪为赞醮酒之仪国官陪位拜贺如常其日内外二品清官以上诣公车门集贺并诣东宫南门通牋别日上礼宫臣亦诣门称庆如上台之仪既冠之后克日谒庙祝辞曰皇帝使给事中太常武安侯萧恵本加南郡王冠筮日戒宾肇加元服弃尔幼志从厥成徳亲贤使能克崇景福醮酒辞曰防酒既清嘉荐既盈兄弟具在淑慎仪刑永永眉夀于穆斯宁明帝冠太子用正月梁武帝天监十三年正月冠太子于太极殿脩前代之仪后魏孝文帝冠皇太子恂于庙诏曰司马彪汉志汉帝有四加冠一缁布二进贤三武弁四通天朕见家语冠颂篇四加冠公也家语夫子之言与正经何异诸儒惑司马彪志致使天子之子而行士冠朕以为有宾诸儒皆以为无宾孔氏所云斐然成章其斯之谓矣北齐制皇太子冠则太尉以制币吿七庙择日临轩有司供帐于崇正殿中严皇太子空顶帻公服出立东阶之南西面使者入立西阶之南东面太子受诏讫入室盥栉出南面使者进揖诣冠席西面坐光禄卿盥讫诣太子前跪栉使者又盥奉进贤三梁冠至太子前东面祝脱空顶帻加冠太子兴入室更衣出又南就冠席光禄卿盥栉使者又盥祝脱三梁冠再加逺逰冠太子入室更衣设席中楹之西使者揖就席南面光禄卿洗爵酌醴使者诣席前北面祝太子拜受醴即席坐祭之啐之奠爵降阶复位西面三师三少及在位羣官拜事讫又择日会宫臣又择日谒庙隋制皇太子将冠前一日帝斋于大兴殿太子与賔赞及预从官斋于正寝其日质明有司告庙各设筵于阼帝衮冕即御座賔揖太子进升筵西向坐赞冠者坐栉设纚賔盥讫初加缁布冠赞进设頍【邱癸切】缨賔揖太子适东序衣元衣素裳以出赞者又坐栉賔进加逺游冠改服讫賔又授冕太子适东序改服以出賔揖太子南面立賔受醴进筵前北面立祝【之又切】太子拜受觯賔复位东面答拜赞者奉馔于筵前太子祭奠礼毕降筵进当御东面拜纳言承诏诣太子戒讫太子拜赞者引太子降自西阶賔少进字之赞者引太子进立于庭东面诸亲拜讫赞者拜太子皆答拜与賔赞俱复位纳言承诏降命令有司致礼賔赞又拜帝复降阼阶下拜太子以下皆拜帝出更衣还宫太子从至閤因入见皇后而还唐贞观五年正月有司上言皇太子将冠礼冝用二月为吉请追兵以备仪注太宗曰今东作方兴恐妨农事令改用十月太子少保萧瑀奏称准隂阳家用二月为胜上曰隂阳拘忌朕所不行若动静必依隂阳不顾礼义欲求福祐其可得乎若所行皆遵正道自然当与吉防且吉凶在人岂假隂阳拘忌农时甚要不可暂失开元六年侍中宋璟上表曰臣伏以太常状准东宫典记有上礼之仪谨按上礼非古从南齐后魏方始有此事而垂拱神龙更扇其道羣臣敛钱献食君上厚赐答之姑息施恩方便求利皇太子冠乃盛礼自然合有赐赉上台东宫两处宴会非不优厚其上礼冝停其仪具元礼
　　诸侯大夫士冠
　　夏小正记二月冠子之时也周制继世以立诸侯象贤也冠礼筮日筮賔冠于阼醮于客位三加弥尊已冠而字之见于母母拜之见于兄弟兄弟拜之【成人而与为礼】晋王堪冠礼仪云永平元年【恵帝时】正月戊子冠中外四孙立于歩广里舎之阼阶设一席于东厢引冠者以长幼次于席南东上賔宗人立于西厢东面南上堪立于东轩西南面西上陈元服于席上宗人执仪以次呼冠者各应曰诺宗人申诫之曰以嵗之正以月之令兄弟具来咸加尔服弃尔幼志顺尔成徳克慎威仪惟民之则夀考惟祺永受景福冠者髙跪而冠各自着布兴再拜从立于賔南上酌四杯酒各拜醮而饮事讫上堂向御史府君再拜讫冠者皆东面坐如常燕礼时賔宗人东平王隆叔祚王循道安王业建始此皆古礼也但以意斟酌从其简者耳唐制具元礼
　　天子纳妃后【册后附】
　　伏羲氏制嫁娶以俪皮为礼夏氏亲迎于庭殷迎于堂周制限男女之嵗定婚姻之时【媒氏云令男三十而娶女二十而嫁婚姻之时即仲春之月】亲迎于户六礼之仪始备【一曰纳采二曰问名三曰纳吉四曰纳徴五曰请期六曰亲迎惟纳徴用束帛他皆用鴈】天子聘女纳徴加谷珪汉恵帝纳后纳采鴈璧乘马束帛聘黄金二万斤马十二匹【吕氏为恵帝娶鲁元公主女故特优其礼】平帝立王莽纳女为后以固权及莽所聘杜陵氏女皆侈大其事不足为法后汉桓帝立明年有司奏太后曰春秋迎皇后于纪在涂则称后今大将军冀女弟应绍圣善结婚之际有命既集冝备礼币于是悉依孝恵皇帝纳后故事聘黄金二百斤纳采鴈璧乗马束帛一如旧典灵帝册宋贵人为皇后天子御章徳殿轩百官陪位太尉袭使持节奉玺绂皇后北面帝南面太尉立阶下东向宗正大长秋西向宗正读册毕皇后拜称臣妾就位太尉授玺绂中常侍长秋太仆髙郷侯覧长跪受玺绂奏于殿前女史以次受之至于昭仪受而长跪以带皇后皇后伏起拜称臣妾毕黄门鼓吹三通鸣鼔毕羣臣以次出后即位大赦天下魏制天子册后以皮马庭实加谷珪齐王正始四年立后甄氏其仪不存晋武帝咸宁二年临轩遣太尉贾充防立皇后杨氏因大赦赐王公已下各有差百僚上礼【纳悼后】太康八年有司奏大婚纳徴用元纁束帛加谷珪马二驷羊鴈酒米如故【尚书朱整议按魏婚故事天子以皮马为庭实加以谷珪】东晋成帝咸康二年临轩遣使持节兼太保领军诸葛恢兼太尉防军孔愉六礼备物拜皇后杜氏即日入宫帝御太极殿羣臣毕贺康帝建元元年纳后褚氏而仪注陛者不设旄头殿中御史奏今迎皇后依昔成防皇后入宫御物而仪注至尊衮冕升殿旄头不设又按昔迎成防皇后唯作青龙旂其余皆即御物今当临轩遣使而五牛旂旗旄头毕防竝出即用旧置今阙诏曰今所以正法服升太极者以谨其始故备礼也今云何阙所重而撤法物邪又防后神主入庙先帝诏后礼冝有降不冝建五牛旗既不设五旗则旄头毕防之物易具也又诏旧制既难凖且于今而备法服仪饰粗举其兼副杂器停之穆帝永和十年台符问六礼版文旧称皇帝今太后临朝当何称博士曹耽云公羊传婚礼不称主人母命诸父为主太常王彪之云三传异义不可全据今皇后临朝称制文告所达国之大典皆仰禀成命非无外事也岂婚聘独不通乎六礼版文应称皇太后诏符又问今太后还政不复临朝当何称彪之云当称皇帝诏升平元年将纳皇后何氏彪之正礼曰王者之于四海无不臣妾虽复父兄之亲师友之贤皆纯臣也夫崇三纲之始定乾坤之仪安有天艾之尊而称臣下之命以纳伉俪安有臣下之卑而称天父之名以行大礼逺寻古礼于义不通按咸宁二年纳悼皇后时训太后临天下而无命戚属之臣为武皇父兄主婚之文考咸宁故事不称父兄师友则当时华恒所上合于旧也谓今纳后仪制一依咸宁故事从之【华恒定六礼冝依旧唯娶妇之家三日不举乐而咸康羣臣贺为失礼故但依咸康上礼不复贺】其告庙六礼版文等皆彪之所定【博士茍纳云凡六礼版长尺二寸以应十二月博四寸以象四时厚八分以象八节皆真书后家答鲛脚书之】纳采问名纳吉请期亲迎皆用鴈白羊各一酒米各十二斛唯纳徴用白羊一元纁帛三疋绛二疋绢二百疋兽皮二枚钱二百万玉璧一枚酒米各十二斛马六匹郑康成所谓五鴈六礼也六礼之文皆称皇帝咨后家称粪土臣某顿首稽首再拜以答其防皇后之文曰惟升平元年八月皇帝使使持节兼太保侍中太宰武陵王晞册命故散骑侍女何氏为皇后咨尔易本乾坤诗首闗雎王化之本实由内辅是故皇英嫔虞帝道以光妊姒母周允嗣克崇皇后其祗朂厥徳以肃承宗庙防防中馈尽其妇道帅导六宫作轨仪于四海皇天无亲惟徳是依可不慎欤北齐皇帝纳后之礼纳采问名纳徴讫告圜丘方泽及庙是日皇帝临轩命大尉为使司徒副之持节诣后行宫东向奉玺绶册以授中常侍皇后受册于行殿使者与公卿以下皆拜有司备迎礼太尉太保受诏而行主人公服迎拜于门使者入升自賔阶东面主人升自阼阶西面礼物陈于庭设席于两楹间童子以玺书版升主人跪受送使者拜于大门外有司先于昭阳殿两楹间供帐为同牢之具皇后服大严绣衣带绶佩加幜【音景】女长御引出升画轮四望车女侍中负玺陪乘卤簿如大驾皇帝服衮冕出升御座皇后入门大卤簿住门外小卤簿入到东上閤施歩幛降车席道以入昭阳殿前至席位姆去幜皇后先拜后起皇帝后拜先起升自西阶诣同牢座与皇后俱坐各三饮讫又各酳二爵一巹奏礼毕后兴南向立皇帝御太极殿王公以下拜表谢又明日以榛栗枣脩见皇太后于昭阳殿择日羣臣上礼又择日谒庙皇帝使太尉先以太牢告而后遍见羣庙唐皇帝纳后卜日告天地临轩命太尉为使宗正卿为副竝如元礼
　　天子册妃嫔夫人
　　周制天子后立六宫三夫人九嫔二十七世妇八十一御女以聼天下之内治后汉献帝建安十八年曹操进三女宪节华为夫人聘以束帛元纁五万疋小者待年于国二十年竝拜贵人晋武帝泰始十年将聘三夫人九嫔有司奏礼皇后聘以谷珪无妾媵礼贽之制诏曰拜授可依魏氏故事于是临轩使使持节兼太常拜三夫人兼御史中丞拜九嫔
　　皇太子纳妃【皇子诸王婚公主嫁附】
　　汉制皇太子纳妃奉常迎【时叔孙通定礼以天子无亲迎之义皇太子以奉常迎也】晋太康中有司奏太子婚纳徴用元纁束帛加璧羊马二驷东晋太子緍纳徴礼用玉璧一虎皮二汉魏之礼公主居第尚公主者来第成婚司空王朗以为不可其后乃革魏公主嫁用绢百九十疋晋故事用绢三百疋太元中公主纳徴以兽豹皮一宋文帝元嘉十五年四月皇太子纳妃六礼文与纳后不异百官上礼其月壬戍于太极殿西堂叙宴二宫队主副司徒侍以上诸二千石在都邑者竝在防又诏令小防可停伎乐【时有临川曹太妃丧】明帝太始五年有司奏按晋江左以来太子婚纳徴用璧一兽皮二未详合用獐豹皮及熊罴皮与不若应用者为各用一为用两博士裴昭明按周礼纳徴元纁束帛俪皮【郑康成曰束帛以致命两皮庭实皮鹿皮】晋纳妃以虎皮二虎豹虽文礼所不用熊罴吉祥婚典不及珪璋之羙为用各异今储皇聘纳冝准经诰兼太常丞孙诜议以为聘币之典损益惟我礼称束帛俪皮则珪璋数同璧熊罴文豹各应用二博士虞龢议按仪礼直云元纁束帛俪皮礼记郊特牲云虎豹皮与玉璧非虚作也虎豹皮居然用两璋冝仍旧各一叅议诜龢二议不异今加珪璋各一豹熊罴皮各二以龢议为允诏可齐武帝永明中以婚礼奢贵勅诸王纳妃上御及六宫依礼上枣栗腵脩加以香泽花粉其余衣物皆停唯公主降嫁则上仪舅姑北齐皇太子纳妃礼皇帝遣使纳采其次问名纳吉竝如纳采礼纳徴则使司徒及尚书令为使备礼物而行请期则以太常宗正卿为使如纳采亲迎以太尉为使三日妃朝皇帝于昭阳殿又朝皇后于宣光殿择日羣臣上礼他日妃还又他日皇太子拜閤皇太子及王聘礼纳采问名纳吉请期亲迎皆用羔一鴈一酒黍稷米麫各一斛纳徴用元三疋纁二疋束帛十疋大璋一虎皮二锦防六十疋绢二百疋羔一羊四犊二酒黍稷米麫各十斛从车百乗隋皇太子纳妃礼皇帝临轩使者受诏而行主人于庙门使者执鴈主人迎拜于大门之东使者入升自西阶立于两楹间南面纳采讫乃行问名仪事毕主人请致礼于从者礼有币马其次择日纳吉又择日以玉帛乗马纳徴又择日告期又择日命有司以特牲告庙册妃皇太子将亲迎皇帝临轩醮而诫曰往迎尔相承我宗事朂帅以敬对曰谨奉诏既命羽仪而行主人几筵于庙妃服防翟立于东房主人迎于门外西面拜皇太子答拜主人揖皇太子先入主人升立于阼阶西面皇太子弁进当房户前北面跪奠鴈俛伏兴拜降出妃父少进西面戒之母于西阶上施衿结帨及门内施鞶申之出门妃升辂乗以几姆加幜皇太子乃驭轮三周驭者代之皇太子出大门乗辂羽仪还宫妃三日鸡鸣夙兴以朝奠笲于皇帝皇帝抚之又奠笲于皇后皇后抚之席于户牖间妃立于席西祭奠而出唐皇太子纳妃礼临轩命使行纳采问名纳吉纳徴请期告庙临轩醮戒亲迎同牢朝见竝如元礼元十九年四月勅于京城置礼防院属司农寺其什物各令所司供【院在崇仁坊南街】建中元年十一月礼仪使顔真卿等奏郡县主见舅姑请于礼防院过事明日早舅姑坐堂行执笲之礼其观华烛非冝竝请停障车下壻却扇等行礼之夕可以感思至于声乐尤湏禁断初贞观中侍中王珪之子尚太宗女南平公主珪请于帝乞存舅姑之义于是夫妻西向坐公主亲行盥馈之礼自是公主有舅姑者皆备妇礼其后此礼陵迟故真卿建明之
　　公侯大夫士婚礼
　　周制婚礼其详见于礼经汉平帝诏光禄大夫刘歆等杂定婚礼四辅公卿大夫博士郎吏家属皆以礼娶迎立轺马【立乗小车也马俪驾也新防此制也音歩幸切】后汉郑众百官六礼辞大畧因于周制而礼物凡三十种各内有谒文外有赞文魏制诸侯娶妃以皮马为庭实加以大璋王娶妃公主嫁用绢百九十疋晋太康八年有司奏王侯婚礼元纁束帛加璧乗马大夫用元纁束帛加羊【奏曰古者以皮马庭实天子加谷珪诸侯加大璋可依周礼改璧用璋其羊鴈酒米元纁如故】诸侯婚礼加纳采告期亲迎各帛五疋及纳徴马四疋皆令夫家自备唯璋官为具足【尚书朱整议按魏氏故事王娶妃公主嫁之礼天子诸侯以皮马为庭实天子加以谷珪诸侯加以大璋汉髙后制聘后黄金二万斤马十二匹聘夫人金五千斤马四疋魏志娶妃公主嫁之礼用绢一百九十疋晋故事用绢三百疋】北齐聘礼第一品以下至三品用元三疋纁二疋束帛十疋璧一【四品以下皆无璧】豹皮二【六品以下至从九品用鹿皮】锦防四十疋二品三十疋三品二十疋【四品杂防十六疋五品十疋六品七品五疋】绢百四十疋二品百二十疋三品百疋【六品以下至九品逓降二十疋】羔一羊二犊二酒黍稷稻米麫各四斛【四品五品犊一酒黍以下各二斛六品以下无犊酒黍以下各一斛】唐显庆四年十月诏天子嫁女受财三品以上之家不得过绢三百疋四品五品不得过二百疋六品七品不得过一百疋八品以下不得过五十疋皆充所嫁女资装等用其夫家不得受陪门之财【李义府奏】太极元年十一月左司中唐绍上表曰士庶亲迎之礼备诸六礼所以承宗庙事舅姑当湏昏以为期诘朝谒见往者下俚庸鄙时有幛车邀其酒食以为戯乐近日此风转盛上及王公乃广奏音乐多集徒侣遮拥道路留滞淹时邀致财物动逾万计遂使幛车礼贶过于聘财歌舞諠哗殊非助感既亏名教又蠧风猷请一切禁断从之
　　臣谨按后汉之俗聘礼三十物者以元纁羊鴈清酒白酒粳米稷米蒲苇卷栢嘉禾长命缕胶漆五色丝合欢铃九子墨金钱禄得香草鳯凰含利兽鸳鸯受福兽鱼鹿乌九子妇肠燧钻凡二十八物又有丹为五色之荣青为东方之始共三十物皆有俗仪不足书臣又按杜佑议上古人食禽兽之肉而衣其皮毛周氏尚文去质元衣纁裳犹用皮为韠所以制婚礼纳徴用元纁俪皮充当时之所服耳秦汉以降衣服制度与三代殊乃不合更以元纁及皮为礼物也又有用虎皮豹皮者王彪之云取威猛有斑彩尤臆説也人之常情非今是古不详古今之异制礼数之从冝今时俗用五色信颇得礼之变也或曰近代所以尚循元纁俪皮之制男女配合教化大伦示存古仪务重其礼安可舍弃有类去羊答曰元纁及皮当时之要详观三代制度或沿或革皆贵适时竝无虚事岂今百王之末毕循往古之仪如三代制天子诸侯至庶人祭则立尸秦汉废之又天下列国唯事征伐志存于射建侯择士皆主于斯秦汉以降改制郡县战争既息射艺自轻唯祀与戎国之大事今竝岂要复旧制乎其朝宗觐遇行朝享礼毕诸侯皆右肉袒于庙门之东乃入门右北面立告听事今岂湏行此礼乎賔礼甚重两楹间有反爵之坫筑土为之今会客岂湏置坫乎又竝安能复古道邪畧举数事其可知也易曰随时之义其大矣哉先圣之言不可诬也元正冬至受朝贺
　　汉髙帝十月定秦遂为嵗首七年长乐宫成叔孙通制诸侯羣臣朝贺仪先平明谒者治礼引以次入殿门庭中陈车骑设兵张旗帜功臣列侯诸将军军吏以下陈西方东向文官丞相以下陈东方西向于是皇帝辇出房诸侯王以下至吏六百石以次奉贺礼毕复置法酒诸侍坐殿上者皆伏抑首尊卑以次起上夀夀觞九行谒者言罢酒御史执法举不如仪者輙引去羣臣莫不振肃武帝虽用夏正然毎月朔朝至于十月朔犹常享会以髙祖定秦之月元年嵗首也其仪夜漏未尽七刻钟鸣受贺及防公侯璧二千石羔千石六百石鴈四百石以下雉百官贺正月【决疑要注云古者朝防皆执贽侯伯执珪子男执璧孤执皮帛卿执羔大夫执鴈士执雉汉魏俱依其制正朝大防诸侯执玉璧荐以鹿皮公卿以下所执如古礼古者衣皮故用皮帛为币玉以象徳璧以称事】二千石以上上殿称万嵗举觞御坐前司空奉羮大司农奉饭奏食举乐百官受赐宴飨大作乐【蔡质汉仪曰正月旦天子幸徳阳殿临轩公卿百官各陪位朝贺百蛮朝贡毕属郡计吏皆觐庭燎宗室诸刘杂会万人以上立西面位既定上夀计吏中庭北靣立太官赐酒食西入东出御史四人执法陛下虎贲羽林弧弓撮矢陛防左右戎头倡胫陪前向后左右中将位东南羽林虎贲将位东北五官将位中央悉坐就赐作九賔彻乐含利兽从西方来戯于庭极乃毕入殿前激水化成比目鱼跳跃漱水作雾障日毕化为黄龙长八丈出入遨逰耀日光又以丝绳系两柱间相去数丈两倡女对舞行于绳上相逢切肩不倾又蹋局出身藏形斗中钟磬倡乐毕作鱼龙曼延小黄门鼔吹三通谒者引公卿以次拜彻行出卑官在前尊官在后其徳阳殿周旋容万余人陛髙一丈文石作坛畵屋朱梁玉陛金柱刻镂】魏文帝受禅后修洛阳宫室权都许昌宫殿狭小元日于城南立毡殿青帷以为门设乐飨会后还洛阳依汉旧事其藩王不得朝觐明帝时有朝者皆由特恩不得为常晋氏受命武帝更定元会仪咸宁注云先正旦一日有司各宿设夜漏未尽十刻羣臣集庭燎起火上贺谒报又贺皇后还从云龙东中华门入诣东閤下便坐漏未尽七刻百官及受贽郎官已下至计吏皆入立其次其陛衞者如临轩仪漏未尽五刻谒者仆射大鸿胪各奏羣臣就位定漏尽侍中奏外办皇帝出钟鼓作百官皆拜伏太常导皇帝升御座钟鼓止百官起大鸿胪跪奏请朝贺掌礼郎赞皇帝延王登大鸿胪跪赞藩王臣某等奉白璧各一再拜贺太常报王悉登谒者引上殿当御座皇帝兴王再拜皇帝坐复再拜跪置璧御座前复再拜成礼讫谒者引下殿还故位掌礼郎赞皇帝延大尉等于是公特进匈奴南单于金紫将军当大鸿胪西中二千石千石六百石当大行令西皆北面伏鸿胪跪赞太尉中二千石等奉璧皮帛羔鴈雉再拜贺太常赞皇帝延公等登掌礼郎引公至金紫将军上殿皇帝兴皆再拜皇帝坐又再拜跪置璧皮帛御座前复再拜成礼讫谒者引下殿还故位公置璧成礼时大行令竝赞殿下中二千石以下同成礼讫以贽授贽郎郎以璧帛付诸谒者羔鴈雉付太官太乐令跪奏雅乐乐以次作乗黄令乃出车皇帝罢入百官皆坐昼漏上水六刻诸蛮夷外客以次入皆再拜讫坐御入后三刻又出钟鼓作谒者仆射跪奏请羣臣上谒者引王公二千石上殿千石六百石停本位谒者引王诣樽酌夀酒跪授侍中侍中跪置御座前王还自酌置位前谒者跪奏藩王臣某等奉觞再拜上千万嵗夀四厢乐作百官再拜已饮又再拜谒者引王等还本位陛者传就席羣臣皆跪诺侍中中书令尚书令各于殿上上夀酒登歌乐升太官又行御酒御酒升阶太官令跪授侍郎侍郎跪进御座前乃行百官酒太乐令跪奏登歌三终乃降太官令跪请具御饭到阶羣臣皆起太官令持羮跪授司徒持饭跪授大司农尚食持案竝授持节持节跪进御座前羣臣就席太乐令跪奏食举乐太官行百官饭按遍食毕太乐令跪奏请进乐乐以次作鼔吹令又前跪奏请以次进众妓乃诏诸郡计吏前受戒于阶下宴乐毕谒者一人跪奏请罢退钟鼔作羣臣北面再拜出然则夜漏未尽七刻谓之晨贺昼漏上十三刻更出百官奉夀酒谓之昼会别置女乐三十人于黄帐外奏房中之歌江左多虞不复晨贺夜漏未尽十刻宣阳门至平旦开殿门昼漏上水五刻皇帝乃出受贺皇太子出会者则在三恪下王公上正旦元会设白虎樽于殿庭樽盖上施白虎若有能献直言者则发此樽饮酒案礼白虎樽乃杜举之遗式也宋因晋制升皇太子在三恪上齐因之梁元会之礼虽有更革亦损益晋制也皇帝服通天冠王公上夀上食既毕之后二品以上尚书驺骑引计吏郡国各一人皆跪受诏侍中读五条诏计吏更应诺讫令陈便冝者聼诣白虎樽皇太子朝则逺逰冠乗金辂卤簿以行与会则劔履升座天监六年诏曰顷代以来元日朝毕次会羣臣则移就西壁下东向坐求之古义王者防万国唯应南面何更居东面于是御座南向以西方为上皇太子以下在北壁坐者悉西邉东向尚书令以下在南方坐者悉东邉西向陈制先元会十日百官竝习仪注令仆以下悉公服监之设庭燎街阙城上殿前皆严兵百官各设部伍而朝宫人皆于东堂隔绮疏而观宫门既无籍外人但綘衣者亦得入观是日上事人发白虎樽自余亦多依梁礼云隋制正朝及冬至文物充庭皇帝出西房即御座皇太子卤簿至明阳门外入贺复诣皇后殿拜贺讫还宫皇太子朝讫羣官客使入就位再拜上公一人诣西阶解劔升贺降阶带劔复位而拜有司奉诸州表羣臣在位者又拜而出皇帝入东房有司奏行事讫乃出西房坐定羣官入就位上夀讫上下俱拜皇帝举酒上下舞蹈三称万嵗皇太子与会则设座于御东南西向羣臣上夀毕入位解劔以升会讫先兴唐元八年十一月中书门下奏曰伏以冬至一阳始生万物潜动所以自古圣帝明王皆此日朝万国观云物礼之大者莫逾是时其日亦祀圜丘皆令摄官行事质明既毕日出视朝国家以来更无改易縁修新格将毕其日祀圜丘还改用小冬日受朝伏请改正从之因勅自今以后冬至日受朝永为常式至天宝三载十一月五日甲子冬至勅伏以昊天上帝义在尊严防惟祀典毎用冬至既于是日有事圜丘更受朝贺实深兢愓自今以后冬至冝取以次日受朝仍永为常式
　　读时令
　　后汉制太史毎嵗上其年厯先立春立夏大暑立秋立冬常读五时令皇帝所服各随五时之色帝升御座尚书令以下就席位尚书三公郎中以令置案上奉以先入就席伏读讫赐酒一巵魏明帝景初元年通事奏曰前后但见读四时令至于服黄之时独阙太史令髙堂隆以为黄属土也土王四季各十八日土生于火故于火用事之末服黄三季则不其令则随四时不以五行为令也是以服黄无令【斯则魏代不读大暑令也】东晋成帝咸和五年有司奏读秋令时侍中荀奕上议云武皇帝时光禄大夫华恒议以秋夏盛暑常不读令在春冬则不废也夫先王所以顺时读令者盖后天而奉天时正时服尊严之所重今比热炎赫服章多阙请如恒议诏可六年有司奏立夏日正服渐备祗迓天和冝读夏令奏可宋文帝元嘉六年读时令三公郎中毎读皇帝临轩百僚备位多震悚失常仪唯孝武帝时刘勰明帝时谢纬善于其事人主公卿竝属目称叹北齐制立春日皇帝服通天冠青介帻青纱袍佩苍玉青带青袴青韈舄而受朝于太极殿西厢东向尚书令等坐定三公中诣席跪读时令讫典御酌巵酒置中前中拜还席伏饮礼成而出至立夏立秋则施御座于中楹南向立冬如春东向各以其时之色服仪竝如春礼唐贞观十一年复修四时读令武太后圣厯元年腊月制毎月一日于明堂行告朔之礼元十六年命太常少卿韦縚毎月进月令一篇是后孟月朔日御宣政殿侧置一榻东西置案令韦縚坐而读之诸司长官亦升殿列坐听焉嵗除罢之余竝具元礼
　　册拜诸王侯
　　后汉制拜诸王侯三公之仪百官会位定谒者引光禄勲前谒者引当拜者前当座伏殿下光禄勲前一拜举手曰制诏其以某为某【按丁孚仪安帝防夏勤文曰维元初六年三月甲子制诏以太鸿胪勤为司徒曰朕承天序维稽古建尔于位为汉辅往率旧职慎敷五教在寛允左右朕躬宣力四表保又皇家于戯秉国之钧方祗厥序时亮天工可不慎欤勤其戒之此其例也】读防书毕拜者称臣再拜尚书郎以玺印绶付侍御史侍御史前东面立授玺印绶当受策者再拜顿首三赞谒者曰某王臣某新封某公某初谢中谒者报谨谢赞者立曰皇帝为公兴皆冠谢起就位供赐礼毕罢北齐防诸王以临轩日上水一刻吏部令史乗马赍召版诣王第王乗髙车卤簿至东掖门止乗轺车既入至席尚书读防讫以授王又授章绶事毕出乗轺车入卤簿乗髙车诣阊阖门伏阙表谢报讫拜庙还第则鸿胪卿持节吏部尚书授册侍御史授节使者受而出乗轺持节诣王第入就西阶东面王入立于东阶西面使者读册博士读版王俛伏兴进受防章绶茅土俛伏三稽首还本位谢如上仪在州镇则使者授节册乗轺车至州如王第诸王三公仪同尚书令五等国太妃公主防拜册轴一枚长二尺以白练衣之用竹简十二枚六枚与轴等六枚长尺二寸文出集书书皆篆字哀册赠册亦同诸王五等国及郷男防拜以其封国所在取社坛方面土苞以白茅内青厢中函方五寸以青涂饰封授之以为社隋临轩册命三师诸王三公并陈车辂余则不百司定列内史令读册讫受册者拜受出又引次受册者如上仪若册国郊社令奉茅土立于仗南西面毎授册讫授茅土焉唐之制如元礼
　　三老五更
　　有虞氏深衣而飬老夏后氏燕衣而飬老商人缟衣而飬老周人元衣而养老天子父事三老兄事五更亲袒割牲执醤而馈执爵而酳三公设几九卿正履祝鲠在前祝饐在后使者安车輭轮送迎至家天子独拜于屏其明日三老诣阙谢以其礼遇太尊故也后汉明帝以李躬为三老桓荣为五更安帝以鲁丕李充为三老灵帝又以袁逢为三老赐以玉杖魏髙贵乡公即位幸太学命王祥为三老郑小同为五更祥南面几杖以师道自居天子北面乞言祥陈明王圣帝君臣政化之要以训之闻者莫不砥砺后魏孝文飬老于明堂以尉元为三老防明根为五更帝再拜三老肃拜五更【郑众云但俯下手今时撎拜是也撎音于志反即今之揖也】给三老上公之禄五更元卿之禄后周武帝保定三年诏以太傅燕国公谨【于谨】为三老赐延年杖帝幸太学以食之三老入门皇帝迎拜门屏之间三老答拜有司设三老席于中楹南向太师晋国公防升阶设几于席三老升席南面慿几而坐大司冦楚国公宁升阶正舄皇帝升立于斧扆之前西面有司进馔皇帝跪授醤豆亲自袒割三老食讫皇帝又亲跪授爵以酳有司撤讫皇帝北面立访道三老乃起立于席后皇帝曰猥当天下重任自惟不才不知政治之要公其诲之三老答曰木受绳则正后从谏则圣自古明王圣主皆虚心纳諌以知得失天下用安惟陛下念之【云云】三老言毕皇帝再拜受之三老答拜礼成而出唐制仲秋吉辰皇帝亲飬三老五更于太学其仪具元礼臣谨按五更蔡邕云五叟是也叟字或作更今人于嫂字之叟亦或作更而为防其实一也
　　乡饮酒
　　臣谨按乡饮酒者王道之始也尚齿尊贤莫尚乎此自汉歴唐未尝废也惟宋家以淳化中讲究未备遂尔因循近日縁明州举行其事朝廷遂下明州会例而颁之天下未防而废以明州之士不识礼意不可以行也何哉乡饮礼者惟仪礼详明所以唐太宗但録其一卷而颁之明州之行不知本仪礼但取礼记乡饮义不本全经何以行事臣为是作乡饮礼三种书盖本仪礼于古而参开元礼于今复取于厯代而损益之今此篇但记前代所行云
　　后汉永平二年郡县行乡饮酒于学校祀先圣先师周公孔子牲以犬晋武帝泰始六年十二月帝临辟雍行乡饮酒之礼诏曰礼仪之废乆矣乃令复讲肄旧典赐太常绢百疋丞博士及学生牛酒咸宁三年及恵帝元康九年复行其礼唐贞观六年诏曰比年丰稔闾里无事乃有堕业之人不顾家产朋逰无度酣宴是躭危身败徳咸由于此自非澄源正本何以革兹俗可先録郷饮酒礼一卷颁示天下毎年令州县长官亲率长防依礼行之庶乎时识亷耻人知礼节开元十八年宣州刺史裴耀卿上疏曰州牧县宰所主者宣扬礼乐典校经籍所教者返古还淳上奉君亲下安乡族外州逺郡俗习未知徒闻礼乐之名不知礼乐之实窃见以郷饮酒礼颁于天下比来唯贡举之日畧用其仪闾里之间未通其事臣在州之日率当州所管一一与父老百姓劝遵行礼奏乐歌至白华华黍南陔由庚等章言孝子飬亲及物遂性之义或有泣者则人心有感不可尽诬但以州县乆絶雅声不识古乐伏计太常具有乐器太常乆备和声请令天下三五十大州简有性识人于太常调习雅声仍付笙竽琴瑟之类各三两事令比州转次造习毎年各备礼仪准令式行稍加劝奨以示风俗其仪具元礼
　　賔礼
　　三恪二王后
　　虞舜以尭子丹朱为賔曰虞賔而不臣之夏禹封丹朱于唐舜子啇均于虞皆有疆土以奉先祀服其车服用其礼乐加之以客礼不臣也周武王克商而封夏后于殷后于宋皆公爵封舜后于陈侯爵以备三恪【周得天下封夏商二王后又封舜后谓之恪恪防也义取王之所防礼】司几筵延国賔于牖前左彤几王者立三恪二王之后者欲通师法之义以其前代之后使之郊天以天子礼祭其始祖受命之王自行正朔服色以此得通三正也魏文帝封后汉帝协为山阳县公邑万户位在诸王侯上奏事不称臣受诏不拜以天子车服郊祀天地宗庙腊如汉制都山阳浊鹿城青龙二年薨諡曰孝献皇帝以汉天子礼仪于禅陵晋武帝泰始元年十二月遣太仆刘原吿太庙封魏帝奂为陈留王诏曰明徳昭融逺鉴天命钦象厯数用禅厥位敢咨询故训防授青土于东国永为晋宾载天子旌旗乗五时副车行魏正朔郊祀天地礼乐制度皆如魏旧以承王显祖之禋祀又诏王上书不称臣答报不为诏一如賔礼二年诏陈留王操尚谦冲毎事輙表非所以优崇之也主者谕意非大事皆使王官表上之三年博士祭酒刘喜等议汉魏为二王后卫公署于前代为二王后于大晋在三恪之数应降称侯祭祀制度宜与五等公侯同有司奏陈留王山阳公为二代之后衞公备三恪之礼易称有不速之客三人来此则以三为断不及五代也东晋明帝太宁二年诏曰三恪二王世之所重兴灭继絶政之所先禋祀不甚用伤悼主者详议立后以闻时曹劢为嗣陈留王以主魏祀升平元年陈留王劢表称废疾积年不可以奉祭祀求放罢太学博士曹耽议劢为祭主而无执祭之期冝与穆子孟絷事同太常王彪之云二王之后不冝轻废立记未见有已为君而以疾罢者孟絷穆子是方应为君非陈留之比孝武帝太元十二年博士庾之等议陈留王前代之后遇以上宾之礼皇太子虽国之储副在人臣之位今班次冝在王下宋武帝永初元年封晋防帝为零陵王居于秣陵行晋正朔车旗服色一如其旧有其文而不备其礼文帝元嘉五年散骑常侍荀伯子上防曰伏见百官位次陈留王在零陵王上按春秋次序诸侯宋居祀陈之上臣以零陵王位冝在陈留王上陈留王冝降爵为公十一年升在三恪隋封后周静帝为介国公唐武徳元年五月诏曰革命创制礼乐变于三正脩废继絶徳泽崇于二代其以莒之邑奉隋帝为公行隋正朔车旗服色一依旧章
　　军礼
　　天子诸侯将出征类冝造祃竝祭所过山川
　　周制天子将出征类于上帝冝于社造于祢肆师为帝位【帝位五徳之帝所祭于南郊者类冝造皆祭名】祃于所征之地【祃师祭也】受命于祖以迁庙主载于斋车以行无迁主以币帛皮珪告于祖祢遂奉以出载于斋车以行毎舎奠焉而后就舎【以脯醢礼神乃敢即安也】受成于学过大山川则用事焉【令祝用祭亊吿之凡出必用牲币反亦如之】出征执有罪反释奠于学以讯馘告诸侯将出征冝社造祢及无迁主以主命竝如天子之制梁天监初陆琏定军礼依古制类造等用牲币帝曰冝者请征讨之冝造者禀谋于庙类者奉天时以明伐竝明不敢自専陈币承命可也琏不能对严植之又争之于是告用牲币反亦如之北齐天子亲征纂严则服通天冠文物充庭有司奏更衣乃入冠武弁左貂附蝉以出誓讫择日备法驾乗木辂以造于庙载迁庙主于斋车以俟行次冝于社有司以毛血衅军鼓载帝社祏主于车以俟行次择日陈六军备大驾类于上帝次择日祈后土神州岳镇海渎川源等乃为坎盟督将列牲于坎南北首有司于坎前读盟文割牲耳承血皇帝受牲耳徧授大将乃寘于坎又防血防徧又以寘坎礼毕埋牲及盟书又卜日建牙旗于墠祭以太牢及所过名山大川使有司致祭将届战所卜刚日备元牲列军容设柴于辰地为墠而祃祭大司马奠矢有司奠毛血乐奏大濩之音礼毕彻牲柴燎战前一日皇帝祷祖司空祷社战胜则各报以太牢又用太牢赏用命于祖引功臣入旌门即神庭而授版焉又罚不用命于社即神庭行戮讫振旅而还格庙诣社讫择日行饮至之礼文物充庭有司执简纪年号月朔陈六师凯入格庙之事饮至防勲之羙用述其功不替赏典焉隋制天子行幸有司祭所过岳渎以太牢山川以少牢若亲征及廵狩则类上帝冝造社庙还礼亦如之唐制车驾行幸及亲征有司类冝造祃如元礼
　　軷祭
　　周制天子将出师太驭掌驭玉辂以祀及犯軷王自左驭驭下祝登受辔犯軷遂驱之【行山曰軷犯之者封土为山象以菩刍棘栢为神主既祭之以车轹之而去喻无险难也】后周迎太白出国门而軷祭隋制皇帝行幸亲廵狩则軷祭其礼有司于国门外委土为山象设埋埳有司刳羊陈俎豆驾将至委奠币荐脯加羊馔埋于埳驾至太仆祭两轵及轨乃饮授爵遂轹軷上而行唐车驾亲征如元礼
　　田猎
　　周制天子诸侯无事则嵗行搜苗狝狩之礼汉晋以来有阅兵之制而史阙田猎之仪宋元嘉二十五年二月大搜于宣武场其法置行军殿于幕府山南冈并设王公百官幕先猎一日遣马骑布围右领军将军督右左领军将军督左大司马董正诸军猎日侍中三奏一奏捶一鼔为一严三严讫引仗为小驾卤簿皇帝乗马戎服从者悉绛彩帻黄麾警跸鼔吹如常仪猎讫宴会享劳比校多少戮一人以惩乱法会毕还宫梁陈因之北齐春搜礼有司规大防建获旗以表获车前一日命布围领军将军一人督左甄防军将军一人督右甄大司马一人居中节制诸军天子陈小驾服通天冠乗木辂诣行宫将亲禽服戎服钑防者皆严武衞张甄围旗鼔相望衘枚而进甄常一方以令三驱围合吏奔骑令曰鸟兽之肉不登于爼者不射皮革齿牙骨角毛羽不登于器者不射甄合大司马鸣鼔促围众军鼔噪鸣角至期处而止大司马屯北旌门二甄帅屯左右旌门天子乗马从南旌门外亲射禽谒者以获车收禽载还陈于获旗之北王公以下以次射禽皆送旗下事毕大司马鸣鼔解围复屯殿中中率其属收禽以实获车天子还行宫命有司毎禽择取三十一曰干豆二曰宾客三曰充君之庖其余即于围下量犒将士礼毕改服钑者韬刅而还夏苗秋狝冬狩礼皆同后周仲春教振旅大司马建大麾于莱田之所乡稍之官以旗物鼔铎钲铙各帅其人而致诛其后至者建麾于后表之军中集众庶质明偃麾诛其不及者乃陈徒骑如战之阵大司马北面誓之军中皆听鼓角以为进止之节田之日于莱之北建旗为和门诸将帅徒骑序入其门有司居门以平其人既入而分其地险野则徒前而骑后易野则骑前而徒后既阵皆坐乃设驱逆骑有司表祃于阵前以太牢祭黄帝于狩地为墠建二旗列五兵于坐侧行三献礼遂搜田致禽以祭社仲夏教苃舎遂苖田仲秋练兵遂狝田仲冬大阅遂狩田其致禽礿祀享烝教习之仪竝如古周法隋大业三年炀帝在榆林突厥啓民及西域东夷君长竝来朝贡帝欲示以甲兵之盛乃命有司陈冬狩之礼诏虞部量拔延山南北周二百里竝立表记唐髙祖武徳五年十二月幸泾阳之华池校猎谓羣臣曰今日畋乐乎諌议大夫蘓世长进曰陛下逰猎薄废万机不满十旬未为大乐髙祖色变既而笑曰狂态发邪世长曰为臣私计即狂为陛下国计即忠贞观十六年十二月狩于骊山时隂寒晦防围兵防絶上乗髙遥见之欲舍其罚恐亏军令乃廽辔入谷以避之永徽元年冬出猎在路遇雨因问諌议大夫谷那律曰油衣若为得不漏对曰能以瓦为之必不漏矣上大悦因此不复出猎先天元年十一月猎于骊山之下元三年十月大搜于岐州鳯泉场属夜雪天寒其围兵竝放散各赐布一端绵一屯搜狩之制具元礼
　　讲武
　　汉兴设南北军之备外命天下郡国选能引彊蹶张材力武猛者以为轻车骑士材官楼船常以立秋后郊礼毕斩牲于东门以荐陵庙肄孙吴兵法六十四阵毎十月都课试金革骑士各有员数如有冦警平地用车骑山阻用材官水泉用楼船孝文纳鼂错之防以为军之胜负定于内有事则可以应于外颇祖周司马法齐寓政之制【管子寓军令】徙人于邉以起军伍元帝用贡禹议始罢角觗戯后汉初立秋之日自郊礼毕始扬威武斩牲于郊东门以荐陵庙其仪乗舆御戎辂白马朱鬛躬执弩射牲太宰令谒者各一人载以获车驰驷送陵庙还宫遣使者赍束帛以赐武官武官肄兵习战阵之仪斩牲之礼名曰防刘兵官皆肄孙吴兵法六十四阵既还公卿以下阵雒阳前街乗舆到公卿已下拜天子下车公卿亲识顔色然后还宫【古语曰在车下车则唯此时施行汉代以为常】灵帝中平五年以天下黄巾贼起大发四方兵讲武耀兵于平乐观以小黄门蹇硕为上军校尉凡八校尉皆统于硕起大坛上十二重五采华盖髙十丈坛东北为小坛复建九重华盖髙九丈列歩骑兵士数万人结营为阵天子亲出临军驻大华盖下大将军何进驻小华盖下礼毕帝躬擐甲介马称无上将军行阵三匝还献帝建安二十一年有司奏古四时讲武按汉西亰承制三时不讲唯十月都试金革今兵戈未偃士众素习可无四时讲武但以立秋择吉日大朝车骑号曰阅兵上合礼名下承汉制是冬阅兵魏王曺操亲执金鼔以令进退延康元年曹丕嗣魏王其年秋阅兵于郊公卿相仪王御华盖亲执金鼓之节魏明帝太和二年十月阅兵于东郊晋武帝泰始四年九月咸宁元年太康四年六年冬皆自临宣武大阅众军然不自令进退自恵帝以后其礼遂废东晋太兴元年诏左右卫及诸营教习依大习仪作鴈羽仗成帝咸平中诏内外诸军戯兵于南郊之埸其地因名阅场【晋志作□】自后藩镇桓庾诸方伯往往阅习然朝廷无事焉宋文帝依故事肄习众军兼用汉魏之礼其后以时讲武于讲武堂后魏明元帝永兴五年以九月十月之交亲行防刘之礼文成帝和平三年因嵗除大傩遂耀兵示武更为制令歩兵陈于南骑士陈于北各击钟鼓以为节度其歩兵所衣青赤黒黄别为部队楯矟矛防相次周廽转易以相赴就有飞龙腾蛇之变为函箱鱼鳞四门之阵凡十余法跪起前却莫不应节阵毕南北二军皆鸣鼓角众尽大噪各令骑将六千人去来挑战歩兵更进退以相拒击南败北捷以为威观自后以为常北齐常以季秋皇帝讲武于都外有司先芟莱野为埸作二军进止之节舆驾停观遂命将教众为战塲之法凡为阵少者在前长者在后其还则长者在前少者在后长者持弓矢短者持旌旗勇者持钲鼓刀楯为前行战士持槊者次之弓箭为后行将帅先教士目使习见旌旗指麾之踪发起之意旗卧则跪次教士耳使习听金鼓动止之节声鼓则进鸣金则止次教士心使知刑罚之苦赏赐之利次教士手使习持五兵之便战鬬之备次教士足使习跪起及行列崄泥之涂前五日皆请兵严于塲所依方色建旗为和门都墠之中及四角建五防牙旗应讲武者各集于其军戒鼔一通军士皆严备二通将士擐甲三通歩军各为直阵以相俟大将各处军中立旗鼔下有司陈小驾卤簿皇帝武弁乗革辂大司马介胄乗马奉引入行殿百司陪列位定二军迭为客主先举为客后举为主从五行相胜法为阵以应之唐显庆二年十一月讲武于滍水之南行三驱之礼上设次于尚书台以观之【时许州长史封道奏言后汉南郡太守马融讲尚书于此因以为名今请改为讲武台从之】五年三月八日又讲武于并州城北上御飞阁羣臣临观之左衞大将军张延师为左军左右骁武等六衞左羽林骑士属焉左武大将军梁建方为右军左右威领武等六衞右羽林骑士属焉一鼓而誓众再鼔而整列三鼔而交前左为曲直圎鋭之阵右为方鋭直圆之阵三挑而五变歩退而骑进五合而各复位许敬宗奏曰延师整而坚建方敢而鋭皆良将也上曰讲阅者安不忘危之道也梁朝衣冠甚盛人物亦多侯景以数千人渡江一朝瓦解武不可黩人不可弃此之谓也武太后圣厯二年欲以季冬讲武有司延入孟春时王方庆上疏曰孟春之月不可讲兵者兵金也金性尅木春盛徳在木孟春行冬令则水潦为败雪霜大摰首种不入请至明年孟冬教习以顺天道从之元元年十月十二日讲武于骊山之下调兵二十万戈鋋金甲照耀天地列大阵于长川坐作进退以金鼔之声莭之明皇亲擐戎服持大鎗立于阵前兵部尚书郭元振以亏失军容坐于纛下将斩之宰臣刘幽求张説跪于马前谏曰元振翊戴上皇有大功于国虽违军令不可加刑伏愿寛宥乃舍之配流新州给事中知礼仪唐绍以草军仪有失斩之薛讷为左军莭度众以元帅及礼官得罪诸莭部颇亦失序唯讷及解琬军不动上令轻骑召讷等至军门不得入礼毕特加慰劳
　　命将出征
　　汉髙帝初为汉王都汉中将还定三秦择良日齐戒设坛埸具礼拜韩信为大将军部署诸将东出陈仓收秦地魏故事遣将出征符莭郎授莭钺跪而推毂北齐命将出征则太卜诣庙灼龟授鼓旗于庙皇帝陈法驾服衮冕至庙拜于太祖徧告讫降就中阶引上将操授柯曰从上至天将军制之又操斧授柯曰从下至泉将军制之将军既授斧钺对曰国不可从外理军不可从中制臣既受命有鼔旗斧钺之威愿假一言之命于臣帝曰茍利社稷将军裁之将军就车载斧钺而出皇帝推毂度阃曰从此以外将军制之后周制大将出征遣太祝以羊一祭所过名山大川明帝武成元年吐谷浑冦邉帝戎服乗马遣大司马贺兰祥讨之告于太祖之庙司宪奉钺进授大将大将拜受以授从者礼毕出受甲兵隋制皇太子亲戎及将军出师则以猳肫一衅鼔皆告社庙授斧钺讫不得反宿于家开皇八年晋王广将伐陈内史令李徳林摄太尉告于太庙礼毕又命有司冝于社二十年太尉晋王广又北伐突厥次河上祃祭轩辕黄帝以太牢制币陈甲兵行三献之礼唐之制如元礼
　　宣露布
　　后魏毎攻战克捷欲天下闻知乃书帛建于漆竿上名为露布自此始也其后相因施行隋文帝皇中诏太常卿牛撰宣露布礼及九年平陈元帅晋王以驿上露布兵部奏请依新礼集百官四方客使等竝赴广阳门外服朝衣各依其列内史令称有诏在位者皆拜宣讫蹈舞者三又拜而罢唐毎平荡冦贼宣露布其日守宫量设羣臣次露布至兵部侍奉以奏闻仍集文武羣官客使于东朝堂中书令宣布具如开元礼
　　大射郷射
　　周制天子之大射天官司裘供虎侯熊侯豹侯设其鹄夏官射人以射法治射仪王以六耦射三侯三获三容乐以驺虞九莭五正诸侯以四耦射二侯二获二容乐以貍首七莭三正孤卿大夫以三耦射一侯一获一容乐以采苹五莭二正士以三耦射豻侯一获一容乐以采蘩五莭二正若王大射则以貍歩张三侯郷射之礼地官郷大夫各掌其郷之政正月之吉受法于司徒退而以乡射之礼五物询其众庶一曰和二曰容三曰主皮四曰和容五曰兴舞汉宣帝甘露三年三月黄门侍郎临【失其姓】奏经曰郷射合乐大射不何也韦元成曰郷射所以合乐者郷人本无乐故合乐嵗时所以合和百姓以同其意也至诸侯当有乐曰诸侯不释悬明用无时也故不云合乐晋咸康五年春征西庾亮行郷射之礼依古周制亲执其事洋洋然有洙泗之风宋武帝为宋公在彭城九月九日出项羽戯马台射其后相承以为旧凖北齐三月三日皇帝常服乗舆诣射所升堂即座皇太子及羣官坐定登歌进酒行爵皇帝入便殿更衣以出骅骝令进御马有司进弓矢皇帝射讫还御座射悬侯又毕羣官乃射五埒一品三十发【一发调马十发射下十发射上三发射麞三发射帖三发射兽头】三品二十五发【一发调马五发射下十发射上三发射麞三发射帖二发射兽头】四品二十发【一发调马五发射下八发射上二发射麞二发射帖一发射兽头】五品十五发【一发调马四发射下五发射上二发射麞二发射帖一发射兽头】侍官御仗以上十发【一发调马四发射下五发射上】季秋大射皇帝御七宝辇射七埒正三品已上第一埒一品五十发【一发调马十五发射下二十五发射上三发射麞三发射帖三发射兽头】二品三品四十五发【一发调马十五发射下二十五发射上二发射麞余与三品以下同也】从三品四品第二埒三品四十二发【一发调马十二发射下二十二发射上二发射麞二发射帖三发射兽头】四品三十七发【一发调马十一发射下十九发射上一发射麞二发射帖三发射兽头】五品第三埒三十二发【一发调马九发射下十七发射上一发射麞二发射帖二发射兽头】六品第四埒二十七发【一发调马八发射下十六发射上一发射麞一发射帖】七品第五埒二十一发【一发调马六发射下十二发射上余与六品同也】八品第六埒十六发【一发调马四发射下九发射上余同七品】九品第七埒十发【一发调马三发射下四发射上余与八品同也】大将【太尉公为之】射司马各一人録事二人七埒各置埒将射正防军各一人埒士四人威仪一人乗白马以导的别防军一人悬侯下府防军一人又各置令史将士等员以司其事唐之制皇帝射于射宫则张熊侯观于射宫则张麋侯皆去殿九十歩太乐令设宫悬之乐鼔吹令设十二案于殿之庭若逰宴射则不陈乐悬三月三日九月九日赐百僚射【自贞观至麟徳七年行三月之射行九月之射其礼遂至景云二年諌议大夫源乾曜上表请行射礼直至先天元年二年】元八年九月赐百官九日射给事中许景先駮奏曰近三九之辰频赐宴射以着格令犹降纶言但古制虽在礼章多阙官员累倍帑藏未充水旱相仍继之师旅既不以观徳又未足威邉耗国损民且为不急夫古天子以射选诸侯以射饰礼乐以射观容志故有驺虞貍首之奏采苹采蘩之乐天子则以备官为莭诸侯以时防为莭卿大夫以循法为莭士以不失职为莭皆审志固行徳羙事成隂阳克和暴乱不作故诸侯贡士亦试于射宫容体有亏则黜其地是以诸侯君臣皆尽志于射射之礼也其大矣哉今则不然众官既多鸣镝乱下以茍获为利以偶中为能素无五善之容颇失三侯之礼凡令一箭偶中是费一丁租调用之既无恻隐获之固无慙色疏奏罢之至二十一年八月勅下大射展礼先王创仪虽沿革或殊而遵习无旷往有陈奏遂从废寝永鉴大典无忘旧章将射侯以观徳岂爱羊而去礼缅惟古训防不率由自我而阙何以示后其三元射礼即冝依旧遵行以今年九月九日赐于安福楼下【自此以后其礼又息】其射侯仪具元礼
　　【臣】谨按贞观元年太宗谓萧瑀曰朕少好弓矢自谓能尽其妙近得良弓十数以示弓工乃曰皆非良材也朕问其故曰木心不正则脉理皆邪弓虽刚劲而遣箭不直非良弓也朕始悟焉朕以弧矢定天下四方用弓多矣而有天下之日浅得为治之意固未及乎弓弓犹失之何况于治自是遂延耆老问以政术合朔伐鼓
　　夏书曰乃季秋月朔辰弗集于房瞽奏鼔啬夫驰庶人走周制日有蚀之天子不举乐素服置五麾陈五鼓五兵及救日之弓矢又以朱丝萦社而伐鼓责之汉制天子救日蚀素服避正殿陈五鼓五兵以朱丝萦社内外严警太史登灵台日月有变便伐鼓祝史陈辞以责之闻鼓音侍臣皆着赤帻带劔入侍三台令史以上皆持劔立其户前衞尉驰驱绕宫伺察守备日复常皆罢后汉建安中将元防而太史上言正朝当日蚀朝臣议应防不共咨尚书令荀彧时博平计吏刘邵在坐曰梓慎裨灶古之良史犹占水火错失天时礼诸侯旅见天子入门不得终礼者四日蚀在一然则圣人垂制不为变异预废朝礼或灾消异伏或推术误也时尚书令荀彧及众人咸善而从之遂朝如旧日亦不蚀邵由此著名晋武帝咸宁三年四年竝以正朝合却元防东晋元帝大兴元年四月合有司奏议按春秋日有蚀之天子伐鼓于社攻诸隂也诸侯伐鼓于朝臣自攻也按尚书符若日有变便击鼔于诸门有违旧典诏曰所陈有正义輙勅外改之至康帝建元元年太史上元日合后复疑应却防与不庾冰辅政写刘邵议以示八座蔡谟着议非之曰邵论灾消异伏又以灶慎犹有错失太史上言亦不必审其理诚然也而云圣人垂制不为变异先废朝礼此则谬矣灾祥之发所以谴告人君王者之所重诫故素服废乐退避正寝百官降物用币伐鼓躬亲救之夫警诫之事与其疑而废之宁慎而行之礼记云诸侯入门不得终礼者谓日官不先言诸侯既入见蚀乃知耳非先闻当蚀而朝防不废也邵引此文失其义防于是众议从之穆帝永和中殷浩辅政又欲从刘邵议不即防王彪之曰礼云诸侯旅见天子不得终礼而废者四自谓卒暴有之非谓先存其事而侥幸史官推术错故不豫废朝礼又从彪之议宋因晋制齐武帝永明元年十二月有司奏今月三日腊祠太社稷一日合日蚀既在致斋内未审于社祠无疑不尚书令王俭议礼记曾子问天子甞禘郊社五祀之祭簠簋既陈唯大丧乃废至于当祭之日火及日蚀则停寻伐鼓用牲由来尚矣而簠簋初陈问所不及据此而言致斋初日乃值薄蚀则不废祭按汉初平中博士孙瑞议以日蚀废冠而不废郊朝议从之王者父天亲地郊社不殊此则前准谓不冝废诏可北齐制日蚀则太极殿西厢东向东堂东厢西向各设御座羣官公服昼漏上水一刻内外皆严三门者闭中门单门者掩之蚀前三刻皇帝服通天冠即御座直衞如常不省事有变闻鼔音则避正殿就东堂服白袷单衣侍臣皆赤帻带劔升殿侍诸司各于其所赤帻持劔出户向日立有司各率官属竝行宫内诸门掖门屯卫太社邺令以官属围社守四门以朱丝绳绕系社坛三匝太祝令陈辞责社太史令二人走马露版上尚书门司疾上之又告清都尹鸣鼓如严鼓法日光复乃止奏解严唐合伐鼔具元礼
  </div>
  <div class="pagination">
   <a href="通志_page54.html">
    上一页
   </a>
   <span>
    ...
   </span>
   <a href="通志_page50.html">
    50
   </a>
   <a href="通志_page51.html">
    51
   </a>
   <a href="通志_page52.html">
    52
   </a>
   <a href="通志_page53.html">
    53
   </a>
   <a href="通志_page54.html">
    54
   </a>
   <span class="current-page">
    55
   </span>
   <a href="通志_page56.html">
    56
   </a>
   <a href="通志_page57.html">
    57
   </a>
   <a href="通志_page58.html">
    58
   </a>
   <a href="通志_page59.html">
    59
   </a>
   <a href="通志_page60.html">
    60
   </a>
   <span>
    ...
   </span>
   <a href="通志_page56.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
