<!DOCTYPE html>
<html>
 <head>
  <meta charset="utf-8"/>
  <title>
   通志 - 第 121 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 121 页/共 155 页
  </h1>
  <div class="content">
   通志卷一百三十七
&lt;史部,别史类,通志&gt;
　　钦定四库全书
　　通志卷一百三十八
　　宋　右　廸　功　郎　郑　樵　渔　仲　撰列传第五十一
　　齐
　　刘悛【弟绘　绘弟瑱】崔祖思【叔父景真　景真子元祖　祖思宗人文仲】荀伯玉　苏侃　虞悰　胡谐之【范百年】虞玩之　刘休江祏【刘暄】萧惠基【弟惠休惠朗】张岱【兄子绪】江谧　谢超
　　宗　谢朓　谢颢【弟】到防　沈宪　沈冲　张融【融弟寳称】王秀之【従父弟延之　阮韬　延之子纶之　纶之子昕　秀之子峻】王瞻【従叔元载　元载弟元邈　房叔安】袁彖【宗人廓之】刘祥　陆澄　王谌【従叔摛　何宪　孔逿】刘瓛【蔡仲熊　娄幼瑜　瓛弟璡】陆慧晓【兄子闲闲子绛　绛弟厥　王斌】孔稚珪【父灵产】周颙　庾杲之　江斆何戢【従叔昌防】蔡约　裴昭眀　顾宪之　孔琇之王逡之
　　刘悛字士操彭城安上里人也彭城刘同出楚元王分为三里以别宋氏帝族悛父勔宋镇军将军自有传悛少随父征竟陵王于广陵以功拜驸马都尉后为桂阳王征北中兵参军与武帝同直殿内深相欵好并为宋眀帝所亲待悛夲名忱宋眀帝多忌反语刘忱为临讐改名悛焉武帝常至悛宅昼卧觉悛自捧金澡罐受四升水以沃盥因以与帝前后所纳称此后迁安逺防军武陵内史郡南古江隄久废悛修未毕而江水忽至百姓弃役奔走悛亲率厉之于是乃立汉夀人邵荣兴六世同爨悛表其门闾悛彊济有世调善于流俗蛮王田僮在山中年垂百余嵗南谯王义宣为荆州僮出谒至是又谒悛眀帝崩表求奔赴勅带郡还都吏民送者数千万人悛人人执手继以涕泣百姓感之赠送甚厚桂阳之难加寜朔将军助守石头父勔于大航战死悛时遇疾扶伏路次号哭求勔尸勔尸顶后伤缺悛割髪补之持丧墓侧冬月不衣絮髙帝代勔为领军素与勔善以书譬悛殷勤抑勉建平王景素反高帝总众军出顿元武湖悛初免防高帝召悛及其弟愃入省欲使领支军及见皆羸削改貌于是而止霸业初建悛先致诚节沈攸之事起加辅国将军后为广州刺史袭爵鄱阳县侯武帝自寻阳还遇悛于舟渚懽宴叙旧停十余日乃下遣文惠太子及竟陵王子良摄衣履修父友之敬齐受禅国除平西记室参军夏侯恭叔上书以栁元景中兴功臣刘勔殒身王事宜存封爵诏以兴运隆替不容复厝意也初苍梧废髙帝集议中华门见悛谓曰君昨直邪悛曰仆昨正直而言急在外至是上谓悛曰功名之际人所不忘卿昔于中华门答我何其欲谢世事悛曰臣世受宋恩门荷齐眷非常之勲非臣所及进不逺怨前代退不孤负圣眀敢不以实迎答迁太子中庶子领越骑校尉时武帝在东宫每幸悛坊闲言至夕赐屏风帷帐武帝即位改领军将军后拜司州刺史悛父勔讨殷琰平夀阳无所犯害百姓徳之为立碑记悛歩道従夀阳之镇过勔碑下再拜泣涕悛于州治下立学校得古礼器铜罍甑豳山铜罍罇铜豆钟各二口献之迁长兼侍中车驾数幸悛宅宅盛修山池造瓮牖武帝着鹿皮冠披悛菟皮衾于牖中宴乐以冠赐悛至夜乃去后従驾登蒋山帝数叹曰贫贱之交不可忘糟糠之妻不下堂顾谓悛曰此况卿也世言富贵好改其素情吾虽有四海今日与卿尽布衣之适悛起拜谢累迁始兴王前军长史平蛮校尉蜀郡太守行益州府州事初高帝辅政有意欲铸钱以禅让之际未及施行建元四年奉朝请孔顗上铸钱均货议辞证甚博其畧以为食货相通理势自然李悝曰籴甚贵伤人甚贱伤农人伤则离散农伤则国贫甚贱与甚贵其伤一也三呉国之闗奥比嵗时被水潦而籴不贵是天下钱少非谷穰贱此不可不察也铸钱之弊在轻重屡变重钱患难用而难用为累轻轻钱弊盗铸而盗铸为祸深人所盗铸严法不禁者由上铸钱惜铜爱工也惜铜爱工谓钱无用之器以通交易务欲令轻而数多使省工而易成不详虑其为患也自汉铸五铢钱至宋文帝历五百余年制度世有废兴而不变五铢钱者眀其轻重可法得货之宜以为开置泉府方牧贡金大兴镕铸钱重五铢一依汉法若官铸已布于人使严断剪凿轻小破缺无周郭者悉不得行官钱细小者称合铢两销以为大利贫良之人塞奸巧之路钱货既均逺近若一百姓乐业市道无争衣食滋殖矣时议者多以钱货轻转少宜更广铸重其铢两以防人奸髙帝使诸州郡大市铜炭会晏驾事寝永眀八年悛啓武帝曰南广郡界防山下有城名防城可二顷地有烧鑪四所髙一丈广一丈五尺従防城渡水南百许歩平地掘土深二尺得铜又有古掘铜坑深二丈并居宅处犹存邓通南安人汉文帝赐通严道县铜山铸钱今防山近在青衣水南青衣左侧并是故秦之严道地青衣县文帝改名汉嘉且防山去南安二百里案此必是通所铸处近唤防山獠出云甚可经畧此议若立润利无极并献防山铜一片又铜石一片平州铸铁刀一口上従之遣使入蜀铸钱得千余万工费多乃止悛仍代始兴王鉴为益州刺史监益寜二州诸军事悛既籍旧恩尤能文附人主承迎权贵賔客闺房供费奢广罢广司二州倾资贡献家无留储在蜀作金浴盆余金物称是罢任以夲号还都欲献之而武帝晏驾郁林新立悛奉献减少郁林知之讽有司收悛付廷尉将加诛戮眀帝啓救之见原禁锢终身虽见废黜而賔客曰至海陵即位以白衣除兼左户尚书寻除正眀帝立加领骁骑将军复故官驸马都尉悛历朝皆见恩遇高帝为鄱阳王锵纳悛妺为妃眀帝又为晋安王寳义纳悛女为妃自此连姻帝室王敬则反悛出守琅邪城转五兵尚书初宋桂阳王休范举兵犯阙悛父勔领兵镇扞石头兵败死之悛兄弟以父死朱雀航终身不行此路眀帝崩东昬即位改授散骑常侍领骁骑将军尚书如故衞送山陵路经朱雀航感惭至曲阿而卒赠太常常侍都尉如故諡曰敬子三子孺览遵俱知名悛弟愃位太子中庶子子苞与孺览遵皆列在梁史愃弟绘字士章解褐著作佐郎为髙帝行参军帝见而叹之曰刘公为不亡也及豫章王嶷镇江陵以绘为镇西外兵参军绘聪警有文义善隶书数被赏召进对华敏僚吏之中见遇莫及时琅邪王钢为功曹以吏能自进嶷谓僚佐曰吾虽不能得应嗣陈蕃然閤下自有二骥也性通悟出为南康相郡人有姓赖者所居名秽里刺谒绘绘戏嘲之曰君有何秽而居秽里此人应声曰未审孔丘何阙而居阙里绘嘿然不答亦无忤意叹其辩速绘在郡专意讲説上左右陈洪请假南还问绘在郡何似既而闻之曰南康是三州喉舌应须治干岂可以年少讲学处之邪召为中书郎掌诏诰勅助国子祭酒何允撰修礼仪永眀末都下人士盛为文章谈议皆凑竟陵王西邸绘为后进领袖机悟多能时张融以言辞辩防周颙弥为清绮而绘音采不赡丽雅有风则时人为之语曰三人共宅夹清漳张南周北刘中央言其处二人间也鱼复侯子响诛后豫章王嶷欲求葬之召绘为表言其事绘求纸笔须臾便成嶷叹曰祢衡何以过此唯足八字云提携鞠飬甫见成人后魏使至绘以辞辩被勅接使事毕当撰语辞绘谓人曰无论润色未易但得我语亦难矣事兄悛恭谨与语呼为使君隆昌中悛坐事将见诛绘伏阙请代兄死眀帝辅政救解之乃免死引为録事笔翰眀帝即位为太子中庶子安陆王寳晊为湘州以绘为冠军长史长沙内史行湘州事寳晊妃悛女也寳晊爱其侍婢绘夺取具以唘闻寳晊以为恨与绘不协遭母防去官有至性服阕为晋安王征北长史南东海太守行南徐州事及梁武起兵以绘为雍州刺史固让不就众以朝廷昬乱为之寒心绘终不受乃改用张欣泰转绘建安王车骑长史行府国事及东昬见杀城内遣绘及国子博士范云等赍其首诣梁武帝于石头转大司马従事中郎卒子孝绰梁史有传绘弟瑱字士温少有行业文藻篆隶丹青并为当世所称时有荥阳毛惠逺善画马瑱善画妇人并为当世第一瑱妺为鄱阳王妃伉俪甚笃王为眀帝所诛妃追伤遂成痼疾医所不疗有陈郡殷蒨善写人面与真不别瑱令蒨画王形像并圗王平生所宠姬共照镜状如欲偶寝瑱乃密使媪嬭示妃妃视画竟仍唾之因駡云故宜其早死于是恩情即歇病亦除差此姬亦被废苦因即以此画焚之瑱仕歴尚书吏部郎义兴太守先绘卒崔祖思字敬元清河东武城人魏中尉琰七世孙也祖諲宋冀州刺史父僧防州秀才祖思少有志气好读书史年一十八为都昌令随青州刺史垣防之入尧庙庙有苏侯神偶坐防之曰唐尧圣人而与苏侯神为列今欲正之何如祖思曰苏峻今日便为四凶之五使君若清此坐则是尧庙重去四凶也由是诸杂神并除髙帝在淮隂祖思闻风自结为上辅国主簿甚见亲待参预谋议宋朝初议封高帝为梁公祖思啓曰谶云金刀利刃齐刈之今宜称齐实应天命髙帝従之自相国従事中郎迁齐内史髙帝既为齐王置酒为乐羮脍既至祖思曰此味故为南北所推侍中沈文季曰羮脍呉食非祖思所解祖思曰炰鼈脍鲤似非勾呉之诗文季曰千里莼羮岂闗鲁衞帝甚恱曰莼羮故应还沈髙帝辅政众议将加九锡内外皆賛成之祖思独曰公以仁恕匡社稷执股肱之义君子爱人以徳不宜如此帝闻之曰祖思还同荀令岂孤所望也由此不复处任职之官而礼见甚重垣崇祖受密旨叅访朝臣光禄大夫垣闳曰身受宋氏厚恩复防眀公接眷进不敢同退不敢异祖思又曰公退让诚节故宜受之以礼次问冠军将军崔文仲文仲问崇祖曰卿意云何对曰圣人云知防其神又云见防而作文仲抚髀曰政与吾意同崇祖具説之及帝受禅闳存故爵文仲崇祖皆封侯祖思加官而已除给事中黄门侍郎武帝即位祖思啓陈政事以自古开物成务必以教学为先宜于太庙之南修文序司农以北广开武校又曰汉文集上书囊以为殿帷刘备取帐构铜铸钱以充国用魏武遣女皂帐婢十人东阿妇以绣衣赐死王景兴以折米见诮宋武节俭过人张妃房唯碧绡纹帱三齐苮席五盏盘桃花米饭殷文仲劝令畜伎答云我不解声仲文曰但畜自解又答曰畏解故不畜历观帝王未尝不以约素兴侈丽亡也伏惟陛下体唐成俭踵虞为朴寝殿则素木卑构膳器则陶瓢充御琼簮玉笏碎以为尘珍裘绣服焚之如草宜察朝士有柴车蓬馆髙以殊等驰禽荒色长违清编如此则调风变俗不俟终日又曰宪律之重由来尚矣实宜清置廷尉茂简三官汉来习律有家子孙并传其业今廷尉律生乃令史门户刑之不厝抑此之由又曰案前汉编户千万太乐伶官才八百二十九人孔光等奏罢不合经法者四百四十一人正乐定员唯置三百八十八人而编户千万今户口不能百万而大乐雅郑元徽时校试千有余人后堂杂伎不在其数糜费既多又伤败风俗今欲拨邪声归正道莫如罢杂伎王庭唯置钟簴羽戚登歌而已上诏报答后为青冀二州刺史在政清简而谦卑下士言议未尝及时事上更以敬重之未防卒上深加叹息祖思叔父景真位昌平太守有惠政尝悬一蒲鞭而未尝用去任之日人士思之为立祠子元祖有学行好属文仕至射声校尉武帝取为延昌主帅従驾至何羙人墓上为悼亡诗特诏元祖使和称以为善永眀九年魏使李道固及蒋少游至元祖言少游臣甥有班倕之工今来必令模写宫掖未可令反上不従少游果图画而归元祖历位骁骑将军出为东海太守上每思之时节常赐手勅赏赐有加时青州刺史张冲启淮北频嵗不熟今秋始稔此境邻接戌冦弥须沃实乞权断贩过淮南而徐兖豫司诸州又各断谷米不听出境自是江北荒俭有流亡之弊元祖乃上书谓宜豊俭均之书奏见従祖思宗人文仲立徐州刺史封建阳县子在政为百姓所懐除黄门侍郎领越骑校尉徙封随县甞献髙帝纒须绳一枚上纳受之后卒于汝隂太守赠徐州刺史諡襄子
　　荀伯玉字弄璋广陵人也祖永南谯太守父阐之给事中伯玉仕宋为晋安王子勋镇军行叅军泰始初随子勋举事及事败还都卖卜自业髙帝镇淮隂伯玉为髙帝冠军刑狱参军髙帝为宋眀帝所疑被徴为黄门郎深懐忧虑见平泽有羣鹤仍命笔咏之曰八风儛遥翮九野弄清音一摧云间翅为君苑中禽以示伯玉深旨伯玉劝髙帝命数十骑入魏界安置标榜魏果遣游骑数百履行界上髙帝以闻犹惧不得留令伯玉占伯玉言不成行而帝卒复夲任由是见亲待髙帝有故吏东莞竺景秀尝以过繋作部髙帝谓伯玉曰卿比防景秀不答曰数往候之备加责诮云若许某自新当吞刀刮肠饮灰洗胃帝善其答即释之卒为忠信士后随髙帝还都除奉朝请髙帝使主家事武帝罢广兴还立别宅遣人于大宅掘树数株伯玉不与驰以闻髙帝善之髙帝为南兖州伯玉従转镇军中兵参军带广陵令初髙帝在淮隂伯玉假还广陵梦上广陵城南楼上有二青衣小儿语伯玉云草下肃九五相追逐伯玉视城下人头皆有草泰始七年又梦髙帝乗船在广陵北渚两腋下有翅不舒伯玉问何时当舒帝曰却后三年伯玉梦中自谓是呪师凡六唾呪之有六龙出两腋下翅皆舒还复敛元徽二年而髙帝破桂阳威名大震五年而废苍梧谓伯玉曰卿梦今且效矣升眀初仍为髙帝骠骑中兵参军带济阳太守霸业既建伯玉忠勤尽心常衞左右加前将军大见委任建元元年封南豊县子为豫章王司空谘议太守如故时武帝在东宫自以年长与髙帝同创大业朝事大小悉皆专断多违制度左右张景真偏见任遇又多僣侈武帝拜陵还景真白服乗画舴艋坐胡床观者咸疑是太子内外只畏莫敢有言者骁骑将军陈允叔先已陈景真及太子前后得失伯玉因武帝拜陵之后密啓之上大怒豫章王嶷素有宠政以武帝长嫡又南郡王兄弟并列故武帝为太子至是有改立之意武帝东还髙帝遣文惠太子闻喜公子良宣勅诘责并示以景真罪状使以太子令收景真杀之允叔因白武帝皆言伯玉以闻武帝忧惧称疾月余日上怒不解昼卧太阳殿王敬则直入叩头启请往东宫以慰太子高帝无言敬则因大声宣旨往东宫命装束又勅太官设馔密遣人报武帝令奉迎因呼左右索舆髙帝了无动意敬则索衣以衣髙帝仍牵上舆遂幸东宫召诸王晏饮因游元圃园长沙王晃捉华盖临川王映执雉尾扇闻喜公子良持酒鎗南郡王行酒武帝与豫章王嶷及敬则自捧肴馔髙帝大饮赐武帝以下酒并大酔尽欢日暮乃去是日微敬则则东宫殆废髙帝重伯玉尽心愈见信任使掌军国密事权动朝右每暂休出外轩盖填门尝遭母忧成服日左率萧景先侍中王晏共载吊之五更便巾车未到伯玉宅二里许王侯朝士已盈巷至下鼓尚未得前司徒禇渊衞军王俭俱进继后方得前又倚听事久之中诏遣中书舎人徐希秀断哭止客久方得吊比出二人饥之气息惙然切齿形于声貌眀日入宫便言云臣等所见二宫门及斋閤方荀伯玉宅政可设雀罗也续复言外论云千勅万令不如荀公一命武帝深怨伯玉髙帝临崩指伯玉以属武帝武帝即位伯玉忧惧上闻之以其与垣崇祖善崇祖田业在江西虑相扇为乱加意抚之伯玉乃安永眀元年与崇祖并见诬伏诛而允叔为太子左率吕文显叹曰伯玉能谋太祖而不能自谋岂非天哉初伯玉微时有善相墓者谓其父曰君墓当出暴贵者但不得久耳又出失行女子伯玉闻之曰朝闻道夕死可矣顷之伯玉姊当嫁眀日应行今夕逃随人去其家寻求不能得后出家为尼伯玉卒致败亡云
　　苏侃字休烈武邑人也祖防夲都太守父端州中従事侃渉猎书传出身补良城令薛安都反引侃为其府参军使掌书记侃自拔南归髙帝在淮上便自委结帝用为冠军録事叅军是时新失淮北髙帝北戍镇淮隂不满千人每嵗秋冬间边淮骚动常恐虏至帝乃作塞客吟以喻志侃逹上之旨更自勤厉遂见委以府事深被知待桂阳之难帝以侃为平南録事领军主従顿新亭使分金银赋赐将士帝每迁随府转复为帝太尉谘议侃事帝既久备悉起居乃与邱巨源撰萧太尉记载帝征伐之功封新建县侯齐台建为黄门侍郎领射声校尉任以心膂帝即位撰圣皇瑞命记一卷奏之建元元年卒上惜之甚至諡质侯
　　虞悰字景豫防稽余姚人也祖啸父晋左户尚书父秀之黄门郎悰少以孝闻父病不欲见人虽子弟亦不得前时悰年十二三昼夜伏户外问内竖消息问未知转呜咽流涕如此者百余日及亡终丧日唯食麦防二枚仕宋位黄门郎宋眀帝诛山阳王休祐至葬日寒雪厚三尺故人无至者唯悰一人来赴初武帝始従宦家贫薄悰数相分遗每行必呼帝同载帝甚德之建元初为太子中庶子累迁豫章内史悰家富于财而善为滋味豫章王嶷盛馔享賔谓悰曰肴羞有所遗不悰曰何曾食蔬有黄颔臛恨无之累迁太子右率永眀八年大水百官戎服救太庙悰朱衣乗车卤簿于宣阳门外入行马内驰逐人被奏见原上以悰布衣之旧従容谓悰曰我当令卿复祖业转侍中朝廷咸惊其骤迁祠部尚书武帝幸华林园就悰求味悰献粣及杂肴数十舆太官鼎味不及也上就悰求诸饮食方悰秘不出上醉后体不快悰乃献醴酒鲭鲊一方而已郁林王立兼大匠卿起休安陵于陵所受局下牛酒坐免官隆昌元年以白衣领职郁林废悰窃叹曰王徐遂缚袴废天子天下岂有此理邪延兴元年领右军眀帝立悰称疾不陪位帝使尚书令王晏赍废立事示悰以悰旧人引叅佐命悰谓晏曰主上圣眀公卿戮力宁假朽老以匡賛惟新乎不敢闻命因恸不自胜朝议欲纠之仆射徐孝嗣曰此亦古之遗直众议乃止悰称疾笃还东诏赐假百日转给事中光禄大夫寻加正员常侍卒悰性敦实与人知识必相存访亲疎皆有终始世以此称之
　　胡谐之豫章南昌人也祖廉之书侍御史父翼之州辟不就谐之仕宋为邵陵王左军谘议武帝为江州以谐之为别驾委以事任建元二年为给事中骁骑将军上方欲奨以贵族盛姻以谐之家人语傒音不正乃遣宫内四五人往谐之家敎子女语二年后帝问曰卿家人语音正未谐之答曰宫人少臣家人多非唯不能得正音遂使宫人顿成傒语帝大笑徧向朝臣説之永眀五年为左衞将军加给事中谐之风采瓌润善自居处兼以旧恩见遇朝士多与交逰六年迁都官尚书上欲迁谐之尝従容谓曰江州有防侍中邪答曰近世唯程道惠一人而已上曰当令有二后以语尚书令王俭俭意更异乃以为太子中庶子领左衞率谐之有识具每朝廷官乃应迁代密量上所用人皆如其言虞悰以此称服之既居权要多所徴求就梁州刺史范栢年求佳马栢年患之谓使曰马非狗子那可得为应无极之求接使人薄使人致恨归谓谐之曰栢年云胡谐是何傒狗无厌之求谐之切齿致忿时王元邈代栢年栢年称疾推迁不时还谐之言于帝曰栢年恃其山川险固聚众欲擅一州及栢年下帝欲不问谐之又言见虎格得而放上山于是赐死十年谐之转度支尚书领衞尉眀年卒諡肃侯栢年夲梓橦人土断属梁州华阳郡初为州将刘亮使出都谘事见宋眀帝帝言次及广州贪泉因问栢年卿州复有此不答曰梁州唯有文川武乡廉泉让水又问卿宅在何处曰臣所居廉让之间帝嗟其善答因见知历位内外终于梁州刺史
　　虞玩之字茂瑶防稽余姚人也祖宗晋尚书库部郎父玫通直常侍玩之少闲刀笔泛渉书史仕宋为乌程令路太后外亲朱仁弥犯罪玩之依法案之太后怨诉孝武坐免官元徽中为尚书右丞髙帝参政与玩之书曰张华为度支尚书事不徒然今漕藏有阙吾贤居右丞已觉金粟可积也玩之上表陈府库钱帛器械役力州县转多兴用渐广虑不支嵗月朝议优报之转少府髙帝镇东府朝廷致敬玩之为少府犹蹑屐造席髙帝取屐亲视之讹黑斜锐蒵防以芒接之问曰卿此屐已防载玩之曰初释褐拜征北行佐买之着已三十年贫士竟不办易帝咨嗟因赐以新屐玩之不受帝问其故答曰今日之赐恩华俱重但蓍簮弊席复不可遗所以不敢当帝善之引为骠骑谘议参军霸府初开賔客辐凑髙帝留意简接玩之与乐安任遐俱以应对席上之羙齐名见遇迁黄门郎领夲郡中正先是宋世人籍欺巧及高帝即位勅玩之与骠骑将军傅坚意检定簿籍建元二年诏辅臣曰黄籍民之大纲国之政端自顷甿俗欺巧乃至窃注爵位盗易年月增损三状贸袭万端或户存而文书已絶或人在而反托死叛停私而云隶役身彊而称六疾编户齐家少不如此皆政之巨蠹敎之深疵若约之以刑则人伪已逺若绥之以徳则胜残未易诸贤并深眀治体各献嘉谋以振浇化玩之表言便宜多见采纳于是朝廷乃别置校籍官置令史限人一日得数巧以防懈怠于是货赂因縁籍注虽正犹彊推却以充程限既连年不已又谪巧者戍缘淮各十年百姓怨望富阳人唐防之侨居桐庐父祖相传图墓为业防之自云其家墓有王气山中得金印转相诳惑永眀二年冬防之聚党遂陷富阳至钱唐僣号置太子贼遂据郡又遣伪防稽太守孙取山隂时防稽太守王敬则朝正故防之谓可乗虚而袭至浦阳江而郡丞张思祖遣峡口戍主杨休武拒战大破之朝廷遣禁兵东讨至钱唐一战便散禽斩防之进平诸郡县防军乗胜百姓颇被彊夺军还上闻之收军主前军将军陈天福弃市天福善马矟为诸将法上宠将也既伏诛内外莫不震肃由是乃诏谪役邉疆各许还夲土玩之以久宦年老衰疾上表告退许之玩之于人物好臧否宋末王俭举贠外郎孔逿使魏玩之言论不相饶俭逿并恨之至是玩之东归俭不出送朝廷无祖饯者中丞刘休与亲知书曰虞公散髪海隅同古人之羙而东都之送殊不蔼蔼玩之归家起大宅数年卒其后贠外郎孔瑄就俭求防稽五官俭方盥投皂荚于地曰乡俗恶虞玩之至死烦人
　　刘休字眀沛郡相人也父超九真太守休初为驸马都尉宋明帝居藩休为湘东国常侍不为帝所知袭祖爵南乡侯友人陈郡谢俨同丞相义宣反休坐匿之被系尚方孝武崩乃得出泰始初诸州反休素能筮知眀帝当胜静处不预异谋休之繋尚方也尚方令吴喜爱其才后投呉喜为喜辅师府録事参军喜荐之于眀帝得在左右版桂阳王征北参军帝颇有好尚尤嗜饮食休多艺能爰至鼎味无不闲解遂见亲赏长直殿内后宫孕者帝使筮其男女无不如占帝素肥痿不能御内诸王妓妾懐孕使密献入宫皆使休筮之以故得亲密焉帝憎妇人妬尚书右丞罗彦逺以善碁见亲妇妬伤其面帝曰我为卿治之何如彦逺率尔従旨其夕遂赐药杀其妻休妻王氏亦妬帝闻之赐休妾勅与王氏二十杖令休于宅后开小店使王氏卖埽帚皂荚以此辱之其见亲如此寻除贠外郎领辅国司马中书通事舎人带南城令后为都水使者南康相休善谈政体而在郡无异绩建元初为御史中丞顷之啓言宋世载祀六十历斯任者五十有三校其年月不过盈嵗于臣叨滥宜请骸骨上曰卿职当国司以威为夲而忽惮世诮卿便应辞之如事可获何惰晚节邪四年出为豫章内史卒宋末造指南车髙帝以休有思理使与王僧防对共监试又元嘉中羊欣重王子敬正隶书世共宗之而右军之体微古不复见贵及休始好右军法因此大行云江祏字业济阳考城人也祖遵寜朔参军父徳麟司徒右长史祏姑为高帝兄始安贞王道生妃追諡景皇后生眀帝祏少为眀帝所亲恩如兄弟眀帝为吴兴以祏为郡丞后除通直郎补南徐州别驾眀帝辅政委以腹心引为骠骑谘议参军领南平昌太守时新立海陵人情未服祏每説眀帝以君臣大节眀帝转顾而不言眀帝髀上有赤志常秘不传既而祏劝帝出以示人晋夀太守王洪范罢任还上袒示之曰人皆谓此是日月相卿幸无泄之洪范曰公日月在躯如何可隐转当言之公卿上大恱防直后张伯尹瓉等屡谋窃发祏忧虞无计毎夕輙托事外出及眀帝入纂议定加祏寜朔将军眀帝为宣城王太史密奏图纬云一号当得十四年祏入帝喜以示祏曰得此复何所望及即位迁守衞尉安陆县侯祏祖遵以后父赠金紫光禄大夫父德麟以帝舅亦赠光禄大夫建武二年迁左衞将军掌甲仗防察四年转太子詹事祏以外戚亲要权冠当时魏军南伐眀帝欲以刘暄为雍州暄时方希内职不愿逺役投扵祏祏谓明帝曰昔人相暄得一州便踬今为雍州傥相中乎上黙然俄召梁武帝谓曰今使卿为雍州阃外一以相委祏既见任遂逺致饷遗或取诸王名书好物然家行甚睦待子侄有恩永泰元年眀帝寝疾转祏侍中中书令出入殿省及崩遗诏转尚书左仆射祏弟衞尉祀为侍中皇后弟刘暄为衞尉与始安王遥光徐孝嗣萧坦之等辅政诫东昬曰五年中汝勿厝意过此自览勿复委人及即位祏参掌选事眀帝虽顾命羣臣而意寄多在祏兄弟至是更直殿内动止闗谘永元元年领太子詹事刘暄迁散骑常侍右卫将军帝稍欲行意徐孝嗣不能夺萧坦之虽时有异同而祏坚意执制帝深忌之孝嗣谓祏曰主上稍有异同讵可为相乖反祏曰但以见付必无所忧左右小人防稽茹法珍呉兴梅虫儿东海祝灵勇东冶军人俞灵韵右衞军人丰勇之等并为帝所委任祏常裁抑之羣小切齿帝失徳既彰祏议欲立江夏王寳元刘暄初为寳元郢州行事执事过刻有人献马寳元欲防之暄曰马何用防妃索煮肫帐下谘暄暄曰旦已煮鹅不烦复此寳元恚曰舅殊无渭阳之情暄闻之亦不悦至是不同祏议欲立建安王寳夤密谋扵遥光遥光自以年长属当鼎命微旨动祏祏弟祀以少主难保劝祏立遥光暄以遥光若立已失元舅之望不肯同故祏迟疑久不决遥光大怒遣左右黄昙庆于青溪桥道中刺杀暄昙庆见暄部伍人多不敢发事觉暄告祏谋帝处分收祏兄弟祀时直在殿内疑有异遣信报祏曰刘暄似有谋今作何计祏曰政当静以镇之俄而召祏入见停中书省先是直斋袁文旷以王敬则勲当封祏执不与帝使文旷取祏以刀环筑其心曰复能夺我封不祀祏同日见杀祏任寄虽重而不忘财利论者以此少之祏等既诛帝恣意防走单骑奔驰谓左右曰祏常禁吾乗马小子若在吾岂防得此因问祏亲亲余谁答曰江祥今犹在冶乃于马上作勅赐祥死祀字景昌位晋安王镇北长史南东海太守行府州事祀弟禧早卒有子廞字伟卿年十二闻收至谓家人曰伯既如此无心独存赴井死刘暄字士穆彭城人及闻祏等戮眠中大惊投出户外问左右收至未良久意定还坐大悲曰不念江行自痛也遥光事起以讨刘暄为名事平暄迁领军将军封平都县侯其年茹法梅虫儿徐世摽构暄有异志帝曰领军是我舅岂应有此世摽曰眀帝是武帝同堂恩遇如此尚灭害都尽舅复焉可信乃诛之暄为人性软弱当轴居政每事让江祏羣弟不得进官死之日皆怒之和帝中兴元年赠祏衞将军暄散骑常侍抚军将军并开府仪同三司祀散骑常侍太常卿
　　萧惠基南兰陵人也父思话宋赠征西将军仪同三司自有传恵基幼以外戚见宋江夏王义恭义恭叹其详审以女结婚除车骑主簿泰始初兄益州刺史恵开拒命眀帝遣恵基使蜀宣旨慰劳恵开降而益州土酋反引氐贼围州城恵基于外宣示朝廷威赏于是氐人斩贼帅降还为太子中舎人恵基西使部曲并欲论功恵基毁除勲簿或问其意恵基曰我若论其此劳则驰驱而已岂吾懐素之夲邪迁黄门郎恵基善隶书及奕碁髙帝与之情好相得早相器遇桂阳王休范妃恵基姊也帝谓之曰卿家桂阳遂复作贼帝顿新亭垒以恵基为军副恵基弟恵朗亲为休范攻战恵基在城内了不自疑后为长兼侍中袁粲刘秉起兵之夕髙帝以秉是恵基姊夫恵基时直在侍中省遣王敬则观其指趣见惠基安静不与秉相知由是益加恩信髙帝即位为都官尚书掌吏部永眀中为侍中领骁骑将军尚书令王俭朝宗贵望恵基同在礼阁非公事不私觌焉迁太常加给事中自宋大眀以来声伎所尚多郑衞淫俗而雅乐正声鲜有好者恵基解音律尤好魏三祖曲及相和歌毎奏輙赏恱不能已当时能碁人琅邪王抗第一品呉郡褚思庄防稽夏赤松第二品赤松思速善于大行思庄戏迟巧扵鬭碁宋文帝世羊元保为防稽帝遣思庄入东与元保戏因制局图还于帝前覆之髙帝使思庄与王抗交赌自食时至日暮一局始毕上倦遣还省至五更方决抗睡于局后寝思荘达旦不寐世或云思庄所以品第致髙缘其用思深久人不防对也抗思荘并至给事中永眀中勅使抗品棊竟陵王子良使恵基掌其事初思话先扵曲阿起宅有闲旷之致恵基常谓所亲曰须婚嫁毕当归老旧庐立身退素朝廷称为善士眀年卒赠金紫光禄大夫子洽附载従兄眎素传列在梁史恵基弟恵休永眀四年为广州刺史罢任献奉倾资上勅中书舎人茹法亮曰可问萧恵休故当不复私邪吾欲分受之也后封建安县子永元元年従呉兴太守徴为尚书右仆射呉兴郡项羽神旧酷烈人云恵休事神谨故得羙迁扵时朝士多见杀二年恵休还至平望帝令服药而卒赠金紫光禄大夫恵休弟惠朗同桂阳贼髙帝赦之后为西阳王征虏长史行南兖州事坐法免官恵郎弟恵蒨位左户尚书子介亦附眎素传张岱字景山吴郡呉人也父裕宋防稽太守自有传岱仕宋州辟従事累迁东迁令时殷冲为呉兴太守谓人曰张东迁亲贫须养所以栖迟下邑然名器方显终当大至后为司徒左西曹掾母年八十籍注未满岱便去官従实还飬有司以岱违制将欲纠举孝武曰观过可以知仁不须案也累迁山隂令职事闲理巴陵王休若为北徐州未亲政事以岱为冠军谘议参军领彭城太守行府州国事后临海王为征虏将军镇广州豫章王为车骑将军镇扬州晋安王为征虏将军镇南兖州岱历为三府谘议三王行事与典籖主帅共事事举而情得或谓岱曰主王既防执事多门而每能缉和公私云何致此岱曰古人言一心可以事百君我为政端平待物以礼悔吝之事无由而及眀闇短长更是才用多少耳入为黄门郎新安王子鸾以盛宠为南徐州割呉郡属焉髙选佐吏孝武召岱谓曰卿美効夙着兼资宦已多今欲用卿为子鸾别驾总刺史之任无谓小屈终当大申也帝崩累迁吏部郎泰始末为呉兴太守元徽中为益州刺史加都督数年益土安其政累迁吏部尚书王俭为吏部郎时专断曹事岱每相违执及俭为宰相以此颇不相善岱兄子瓌与弟恕共诛呉郡太守刘遐髙帝欲以恕为晋陵郡岱曰恕未闲従政羙锦不宜滥裁髙帝曰恕为人我所悉且又与瓌同勲自应有赏岱曰若以家贫赐禄此所不论若语功推事臣门之耻加散骑常侍建元元年中诏序朝臣欲以右仆射拟岱褚渊谓得此过优若别有忠诚特宜升引者别是一理诏更量出为呉郡太守髙帝知岱历仕清直至郡未防手勅曰大郡任重乃未欲囬换但总戎务殷宜须望实今用卿为护军加给事岱拜竟中诏以家为府武帝即位复为呉兴太守岱晚节在呉兴更以寛恕著名迁南兖州刺史未拜卒岱初作遗命分张家财封置箱中家业张减随复改易如此十数年諡曰贞子岱兄演仕宋位太子中舎人演子绪字思曼绪少知名清简寡欲従伯敷及叔父镜従叔畅并皆贵异之镜比之乐广敷云是我軰人畅言扵孝武帝用为尚书仓部郎都令史谘详郡县米事绪萧然直视不以经懐宋眀帝毎见绪辄叹其清谈转太子中庶子夲州大中正迁司徒左长史吏部尚书袁粲言于帝曰臣观张绪有正始遗风宜为宫职复转中庶子后为侍中迁吏部郎参掌大选元徽初东宫官罢选曹拟舎人王俭为格外记室绪以俭人地兼羙宜转秘书丞従之绪又迁侍中甞私谓客曰一生不解作诺有以告袁粲褚渊者由是出为呉郡太守绪初不知也升眀二年自祠部尚书为髙帝太傅长史建元元年为中书令绪善谈元深见敬异仆射王俭尝云绪过江来所未有北士可求之耳不知陈仲弓黄叔度能过之不驾幸荘严寺听僧逹道人讲维摩经绪坐逺不闻僧逹言上难移绪乃遣僧达以近之时帝欲用绪为右仆射以问王俭俭曰绪少有清望诚羙选也然南士由来少居此职褚渊曰俭少年或未忆耳江左用陆玩顾和皆南人也俭曰晋氏衰政不可为则先是绪诸子皆轻侠中子充少时又不防细行俭又以为言乃止又立国学以绪为太常外领国子祭酒以王延之代绪为中书令何防叹曰晋以子敬季琰为此职今以王延之张绪为之可谓清官后接之者实为未易绪长于周易言精理奥见宗一时常云何平叔不解易中七事武帝即位转吏部尚书祭酒如故永眀二年领南郡王师加给事中三年转太子詹事师给事如故绪每朝见武帝目送之谓王俭曰绪以位尊我我以徳贵绪迁散骑常侍金紫光禄大夫师如故给亲信二十人复领中正长沙王晃属选用呉郡闻人邕为州议曹绪以资籍不当执不许晃遗书固请之绪正色谓晃信曰此是身家州郡殿下何得见逼乃止绪吐纳风流聼者皆忘饥疲见者肃然如在宗庙虽终日与居莫能测焉刘悛之为益州献栁数株枝条甚长状若丝缕时旧宫芳林苑始成武帝以植于太昌灵和殿前常赏玩咨嗟曰此杨栁风流可爱似张绪当年时其见赏爱如此王俭为尚书令丹阳尹时诸令史来问迅有一令史善俯仰进止可观俭赏异之问曰经与谁共事答云十余嵗在张令门下俭目送之时尹丞殷臶在坐曰是康成门人也七年竟陵王子良领国子祭酒武帝勅王晏曰吾欲令司徒辞祭酒以授张绪物议以为如何子良竟不拜以绪领国子祭酒绪口不言利有财辄散之清谈端坐或终日无食门生见绪饥为之办餐然未尝求也死之日无宅以殡遗命凶事不设栁翣止以芦葭轜车引柩灵上置杯水香火不设祭従弟融敬绪事之如亲兄赍酒于绪灵前酌饮恸哭曰阿兄风流顿尽追赠散骑常侍特进光禄大夫諡简子子完宋后废帝时为正员郎以险行见宠坐废锢完弟允永眀中安西功曹滛通杀人伏法允兄充知名列在梁史
　　江谧字令和济阳考城人祖秉之宋临海太守自有传父徽尚书都官郎呉令元凶弑立杀徐湛之徽以党与见诛谧坐繋尚方宋孝武平建邺乃得出为于湖令彊济称职宋眀帝为兖州谧倾身奉事为帝所待及即位以为骠骑参军弟防貌丑帝尝召见狎侮之谧再迁右丞兼比部郎泰始四年江夏王义恭第十五女卒年十九未笄礼官议従成人服诸王服大功左丞孙夐重奏礼记女子十五而笄郑元云应年许嫁者也其未许嫁者则二十而笄射义云十九犹为殇礼官违越经典于理无据太常以下结免赎论谧坐杖督五十夺劳百日谧又奏夐先不研辩混同谬议凖以事例亦宜及咎夐又结免赎论诏可出为建平王景素冠军长史长沙内史行湘州事政教苛刻僧遵道人与谧情欵随谧莅郡犯小事饿繋郡狱遵道裂衣食之尽而死为有司奏徴还眀帝崩遇赦免髙帝领南兖州谧为镇军长史广陵太守入为游撃将军性疏俗善趋时利元徽末朝野咸属意建平王景素谧深自委结景素败仅得免祸苍梧王废后物情尚懐疑惑谧独竭诚归事髙帝升眀元年为黄门侍郎领尚书左丞沈攸之事起议加髙帝黄钺谧所建也事寜迁吏部郎建元元年位侍中既而骠骑豫章王嶷领湘州以谧为长史封永新县伯三年为左户尚书诸王子出閤用文武主帅皆悉以委谧寻勅选曰江谧寒士诚当不得竞等华侪然甚有才干可迁掌吏部谧才长刀笔所在干职髙帝崩谧称疾不入众颇疑其怨不预顾命也武帝即位谧又不迁官以此怨望时武帝不豫谧诣豫章王嶷请间曰至尊非起疾东宫又非才公今欲何计武帝知之出为镇北长史南东海太守未发忧甚乃以弈碁占卦云有客南来金椀玉杯上使御史中丞沈冲奏谧前后罪恶请收送廷尉诏赐死果以金甖盛药鸩之子介建武中为呉令政亦深苛人门牓死人髑髅为谧首介弃官而去
　　谢超宗陈郡阳夏人也祖灵运宋临川内史自有传父凤与超宗坐灵运事徙岭南凤卒徙所超宗元嘉末得还与慧休道人来往好学有文辞盛得名誉新安王子鸾孝武帝宠子超宗以选补王国常侍王母殷淑仪卒超宗作诔奏之帝大嗟赏谓谢荘曰超宗殊有凤毛恐灵运复出时右衞将军刘道隆在御坐出超宗曰闻君有异物可见乎超宗曰悬罄之室复有异物邪道隆武人无识正触其父名曰旦侍宴至尊説君有凤毛超宗徒跣还内道隆谓检觅毛至闇待不得乃去泰始中为尚书殿中郎三年都令史骆宰议策秀孝格五问并得为上四三为中二为下一不第超宗议不同诏従宰议髙帝为领军数与超宗共属文爱其才翰左衞将军袁粲闻之谓髙帝曰超宗开亮可与语取为长史临淮太守粲诛髙帝以超宗为义兴太守升眀二年坐公事免诣东府门自通其日风寒惨厉髙帝谓四坐曰此客至使人不衣自暖矣超宗既坐饮酒数杯辞气横出高帝对之甚欢拔为骠骑谘议及齐受禅转黄门郎有司奏撰立郊庙歌上勅司徒褚渊侍中谢朏散骑侍郎孔稚圭太学博士王咺之总眀学士刘融何法图何昙秀作者凡十人超宗辞独见用为人恃才使酒多所陵忽在直省常酔上召见语及北方事超宗曰虏动来二十年矣佛出亦无如之何以失仪出为南郡王中军司马人问曰承有朝命定是何府超宗怨望答曰不知是司马为是司驴既是驴府政应为司驴为有司奏以怨望免官禁锢十年后司徒褚渊因送湘州刺史王僧防阁道壊坠水仆射王俭尝为牛惊跣下车超宗抚掌笑曰落水三公坠车仆射渊出水霑湿狼籍超宗先在僧防舫抗声曰有天道焉天所不容地所不受投畀河伯河伯不受渊大怒曰寒士不逊超宗曰不能卖袁刘得富贵焉免寒士前后言诮稍布朝野武帝即位使掌国史除竟陵王征北谘议领记室愈不得志超宗为子娶张敬儿女为妇上甚疑之永眀元年敬儿诛超宗谓丹阳尹李安人曰往年杀韩信今年杀彭越君欲何计安人具啓之上积懐超宗轻慢使兼中丞袁彖奏超宗请付廷尉武帝虽可其奏以彖言辞依违使左丞王逡之奏彖轻文畧奏挠法容非请免彖所居官诏彖匿情欺国爱朋罔主免官禁锢十年超宗下廷尉一宿髪白皓首诏徙越嶲行至豫章上勅内史虞悰赐自尽勿伤其形骸眀年超宗门生王永又告超宗子才卿死罪二十余条上疑其妄以才卿付廷尉辩以不实见原永先于狱尽之才卿弟防卿列在梁史
　　谢朓字元晖超宗之族父而宋左仆射裕之侄子也祖述呉兴太守附载裕传父纬散骑侍郎朓少好学有羙名文章清丽为随王子隆镇西功曹转文学子隆在荆州好辞赋数集僚友元晖尤被赏遇流连晤对不舍日夕长史王秀之以元晖年少相动欲以啓闻武帝尝勅令还都朓道中为诗寄西府曰常恐鹰隼撃秋菊委严霜寄言罻罗者寥廓已髙翔仍除新安王中军记室朓为牋辞子隆时荆州信去倚待朓执笔便成文无防易以夲官兼尚书殿中郎隆昌初勅朓接北使朓自以口讷啓辞见许眀帝辅政以为骠骑谘议领记室掌霸府文笔又掌中书诏诰转中书郎出为晋安王镇北谘议南东海太守行南徐州事啓王敬则反谋上甚赏之迁尚书吏部郎朓上表三让中书疑朓官未及让以问国子祭酒沈约约曰宋元嘉中范晔让吏部朱修之让黄门蔡兴宗让中书并三表诏答其事宛然近世小官不让遂成常俗王蓝田刘安西并贵重初自不让今岂可慕此不让邪孙兴公孔顗并让记室今岂可三署皆让邪谢吏部今授超阶所让别有意岂闗官之大小防让之羙夲出人情若大官必让便与诣阙章表不异例既如此谓都非疑朓又啓让上优答不许朓善草隶长五言诗沈约常云二百年来无此诗也敬皇后迁祔山陵朓撰哀策文齐世莫有及者东昏失徳江祏欲立江夏王寳元末更囬惑与弟祀密谓朓曰江夏年少脱不堪负荷神器不可复行废立始安年长入纂不乖物望非以此要富贵政是求安国家尔遥光又遣亲人刘沨密致意于朓欲以为肺腑朓自以受恩眀帝非沨所言不肯答少日遥光以朓兼知衞尉事朓惧见引即以祏等谋告左兴盛兴盛不敢发言又説刘暄曰始安一旦南面则刘沨刘晏居卿今地但以卿为反覆人尔暄阳惊驰告始安王及江祏始安欲出朓为东阳郡祏固执不与先是朓常轻祏为人祏尝诣朓朓因言有一诗呼左右取既而便停祏问其故云定复不佳祏以为轻已后祏及弟祀刘沨刘晏俱候朓朓谓祏曰可谓带二江之双流以嘲弄之祏转不堪至是构而害之诏暴其过恶收付廷尉又使御史中丞范岫奏收朓下狱死时年三十六临终谓门賔曰寄语沈公君方为三代史亦不得见没初朓告王敬则反敬则女为朓妻常懐刀欲报朓朓不敢相见及当拜吏部谦挹尤甚尚书郎范缜嘲之曰卿人地之羙无慙小选但恨今自不可刑于寡妻朓有愧色及临诛叹曰天道其不可昧乎我虽不杀王公王公因我而死朓好奨人才防稽孔闿粗有文笔未为时知孔稚珪尝令草让表以示朓朓嗟吟良久手自折简写之谓稚珪曰士子声名未立应共奨成无惜齿牙余论其好善如此朓及殷濬素与梁武以文章相得帝以大女永兴公主适濬子钧第二女永世公主适朓子谟及帝为雍州二女并暂随母向州及梁武即位二主始随内还梁武意薄谟又以门单欲更适张筞子筞卒又以与王志子諲而谟不堪叹恨为书状如诗赠主主以呈帝甚防矜叹而妇终不得还寻用谟为信安县稍迁王府谘议时以为沈约早与朓善为制此书云谢颢字仁悠朓之族子也祖密宋侍中父荘中书令散骑常侍金紫光禄大夫荘附载密传颢少简静宋末为豫章太守至石头遂白服登烽火楼坐免官诣髙帝自占谢言辞清丽容仪端雅左右为之倾目宥而不问永眀初髙选文学以颢为竟陵王友历吏部郎有简秀之目卒于北中郎长史颢弟字义洁年七嵗王彧见而异之言于宋孝武召见于人众中举止闲详应对合旨帝恱诏尚公主景和败事寝仆射褚渊以女妻之厚为资送性甚敏赡尝与刘悛饮推让久之悛曰谢庄儿不可云不能饮曰茍得其人自可湛湎千日悛甚慙无言仕齐累迁中书侍郎衞军王俭引为长史雅相礼遇后拜吏部尚书眀帝废郁林领兵入殿左右惊走报与客围碁每下子輙云其当有意竟局乃还斋卧竟不问外事眀帝即位又属疾不知公事萧谌以兵临起之曰天下事公卿处之足矣且死者命也何足以此惧人后宴防功臣上酒尚书令王晏等兴席独不起曰陛下受命应天王晏以为己力献觞遂不见报上大笑解之坐罢晏呼共载欲相抚恱又正色曰君巢窟在何处晏初得班劒谓曰身家太傅裁得六人若何事顿得二十晏甚惮之谓江祏曰彼上人者难为詶对加领右军将军兄朏在呉兴论啓公事稽晚辄代朏为啓上知非朏手迹被问见原永泰元年卒扵太子詹事赠金紫光禄大夫諡简子初朏为呉兴于征虏渚送别朏指口曰此中唯宜饮酒建武之朝专以长酣为事与刘瑱沈昭畧交饮各至数斗武帝问王俭当今谁能为五言俭曰胐得父膏腴江淹有意上起禅灵寺勅撰碑文其辞甚佳子览附载兄朏传列在梁史
　　到防字茂谦彭城武原人也祖彦之宋防军将军自有传父仲度骠骑従事中郎防袭爵建昌公宋眀帝立欲收物情以防功臣之后自长兼左户郎中擢为太子洗马防资借豪富厚自奉养供一身一月千万宅宇山池妓妾姿艺皆穷上品才调流赡善纳交游爱妓陈玉珠眀帝遣求不与逼夺之防颇怨帝令有司诬奏将杀之防入狱数宿须鬓皆白免死繋尚方夺封与弟贲防由是更以贬素自立眀帝崩弟贲让封还防朝议许之弟遁元徽中为南海太守在广州升眀元年沈攸之反刺史陈显达起兵应朝廷遁犹豫见杀遁家人在都従野夜归见两三人持垩刷其家门须防而灭眀日而遁死问至防惧请髙帝谢即拔防武帝中军谘议参军建元初国除武帝即位累迁司徒左长史宋时武帝与防同従宋眀帝射雉郊野渇倦防得早青与上对剖食之上又数游防家懐其旧徳至是一嵗三迁永眀元年为御史中丞车驾幸丹阳郡宴饮防恃旧酒后狎侮同列谓庾杲之曰蠢尔蛮荆其俗鄙复谓虞悰曰断髪文身其风陋王晏既贵雅歩従容又问曰王散骑复何故尔晏先为国常侍转员外散骑郎此二职清华所不为故以此嘲之王敬则执榠查以刀子削之又曰此非元徽头何事自契之为左丞庾杲之所纠以赎论再迁左卫将军随王子隆带彭城郡防问讯不脩部下敬为有司举免官后为五兵尚书庐陵王中军长史卒子沆嗣列在梁史
　　沈宪字彦璋呉兴武康人也祖説道巴西梓潼二郡太守父璞之北中郎行参军宪少有干局为驾部郎宋眀帝与宪围碁谓曰卿广州刺史材也补乌程令甚着政绩太守褚渊叹羙以为方圎可施少府管掌烦冗材干者并更其职宪以吏能累迁少府卿武陵王晔为防稽以宪为左军司马髙帝以山隂户众难御欲分为两县武帝啓曰县岂不可御但用不得人耳乃以宪带山隂令政绩大着孔珪请假东归谓人曰沈令料事特有天才后为晋安王后军长史广陵太守西阳王子眀代为南兖州宪仍留为冠军长史太守如故永眀八年子眀典籖刘道济赃私百万为有司所奏赐死宪坐不纠免官后除散骑常侍未拜卒当时称为良吏宪同郡邱仲起先是为晋平郡清亷自立褚渊叹曰目见可欲心能不乱此杨公所以遗子孙也仲起字子震位至廷尉卒沈冲字景绰呉兴武康人也父懐文宋广陵太守为孝武帝所忌收付廷尉赐死自有传冲渉猎文义仕宋历位抚军正佐兼记室及父懐文得罪被繋冲与兄淡深行谢情哀貌苦见者伤之栁元景欲救懐文言于孝武曰沈懐文三子涂炭不可见愿陛下速正其罪帝曰宜急杀之使其意分竟杀之元景为之叹息冲兄弟以此知名累迁司徒録事武帝为江州冲为征虏长史寻阳太守建元中累迁太子中庶子武帝在东宫待以恩旧及即位转御史中丞侍中永眀四年为五兵尚书冲与兄淡深名誉有优劣世号为腰鼓兄弟淡深并历御史中丞兄弟三人皆为司直晋宋所未有也中丞案裁之职被恶者多结怨永眀中深弹呉兴太守袁彖建武中彖従弟昂为中丞到官数日奏弹深子缋父在僦白幰车免官禁锢冲母孔氏在东邻家失火疑为人所焚爇大呼曰我三儿皆作御史中丞与人岂有善者方恐肌分骨散何但焚如兄弟后并歴侍中武帝方欲任冲寻卒追赠太常諡曰恭子
　　张融字思光呉郡呉人也父畅宋防稽太守附载其叔父南蛮校尉邵传融弱冠有名道士陆修静以白鹭羽尘尾扇遗之曰此既异物以奉异人解褐为宋新安王子鸾行参军王母殷淑仪薨后四月八日建斋并灌佛僚佐儭者多至一万少不减五千融独注儭百钱帝不悦曰融殊贫当序以佳禄出为封溪令従叔永出后渚送之曰似闻朝旨汝寻当还融曰不患不还正恐还而复去及行路经嶂崄獠贼执融将杀而食之融神色不动方作洛生咏贼异之而不害也浮海至交州于海中遇风终无惧色方咏曰干鱼自可还其夲乡肉脯复何为者哉又作海赋文辞诡激独与众异后以示镇军将军顾觊之觊之曰卿此赋实超元虚但恨不道盐耳融即求笔注曰漉沙构白熬波出素积雪中春飞霜暑路此四句后所足也觊之与融兄有防好觊之卒融身负坟土在南与交趾太守卞展善展于岭南为人所杀融挺身奔赴举后秀才射策中第为尚书殿中郎不就改为仪曹郎寻请假奔叔父防道中罚干钱敬道鞭杖五十寄繋延陵狱大眀五年制二品清官行僮干杖不得出十为左丞孙缅所奏免官复位摄祠部仓部二曹时领军刘勔战死融以祠部议上应哭勔帝纳之又俗人忌以正月开太仓融议不宜拘束小忌寻兼掌正厨见宰杀廽车径去自表解职再迁南阳王友融父畅为丞相义宣长史义宣败畅防为王元谟所杀时元谟子瞻为南阳王长史畅啓求去官不许融家贫欲禄乃与従叔征北将军永书曰融昔幼学早训家风虽则不敏率以成性布衣韦带弱年所安箪食瓢饮不觉自乐但人生多待榛栗枣脩女贽既长束帛禽鸟男礼已大勉身就官十年七仕不欲代耕何至此事昔求三呉一丞虽属舛错今闻南康缺守愿为得之融不知阶级阶级亦可不知融政以求丞不得所以求郡求郡不得亦可复求丞又与吏部尚书王僧防书曰融天地之逸人也进不辩贵退不知贱实以家贫累积孤寡伤心八侄俱孤二弟顿弱岂能以山海陋禄申融情累阮籍爱东平土风融亦欣晋平闲外时议以融非御人才竟不果用辟齐太傅掾稍迁中书郎非其所好乞为中散大夫不许张氏自敷以来并以理音辞脩仪范为事至融风止诡越坐常危膝行则曵歩翘身仰首意制甚多见者惊异聚观成市而融了无慙色随例同行常稽迟不进髙帝素爱融为太尉时与融欵接见融常笑曰此人不可无一不可有二即位后手诏赐融衣曰见卿衣服麤故诚乃素懐有夲然过尔蓝缕亦亏朝望今送一通故衣意谓虽故乃胜新也是吾所着已令裁减称卿之体并履一量髙帝出太极殿西室融入问讯弥时方登阶及就席上曰何乃迟为对曰自地升天理不得速时魏主至淮而退帝问羣臣彼何意忽来忽去未有答者融时在下坐抗声曰以无道而来见有道而去公卿咸以为防融善草书常自羙其能帝曰卿书殊有骨力但恨无二王法答曰非恨臣无二王法亦恨二王无臣法融请假还乡诣王俭别俭立地举袂不前融亦举手呼俭曰前俭不得已趋就之融曰使融为不慕势而令君为趋士岂不善乎常叹云不恨我不见古人所恨古人又不见我融与吏部尚书何戢善往诣戢误通尚书刘澄下车入门乃曰非是望澄又曰非是既造席视澄曰都自非是乃去其为异如此入为长沙王镇军参军竟陵王征北谘议并领记室司徒従事中郎永眀二年总眀观讲勅朝臣集听融扶入就榻私索酒饮之事毕乃长叹曰呜呼仲尼独何人哉为御史中丞到防所奏免官寻复职融容貌短丑精神清彻王敬则见融革带寛殆将至髀谓曰革带太急融曰既非歩吏急带何为融以假东出武帝问融住在何处答曰臣陆处无屋舟居无水后上问其兄绪绪曰融近东出未有居止权遣小船于岸上住上大笑后使融接对北使李道固道固顾而言曰张融是宋彭城长史张畅子不融嚬蹙久之曰先君不幸名达六夷豫章王大防賔僚融食炙始行毕行炙人便去融欲求盐蒜口终不言方摇食指半日每出入朝廷皆拭目惊观之八年朝臣贺众瑞公事融扶入拜起复为有司所奏见原迁司徒兼右长史竟陵张欣时为诸暨令坐罪当死欣时父兴世讨宋南谯王义宣时官军欲杀融父畅兴世以袍覆畅而坐之得免兴世卒融着髙履为负土成坟至是融啓竟陵王子良乞代欣时死子良答曰此乃是长史羙事恐朝有常典不得如长史所懐迁黄门郎太子中庶子司徒左长史融有孝义忌月三旬不聼乐事嫂甚谨父畅临终谓诸子曰昔丞相事难吾以不同将见杀缘司马竺超民得活尔等必报其子后超民孙微冬月遭母丧居贫融吊之悉脱衣以为赙披牛被而反常以兄事微豫章王嶷竟陵王子良薨自以身经佐吏哭輙尽恸建武四年病卒遗令建白旐无旒不设祭令人捉尘尾登屋复魄曰吾平生所善自当陵云一笑三千贾棺无制新衾左手执孝经老子右手执小品法华经妾二人事哀毕各遣还家曰以吾生平之风调何至使妇人行哭失声不须暂停闺閤融元义无师法而神解过人髙谈鲜防抗拒永眀中遇疾为问律自序云吾文章之体多为世人所惊汝可师耳以心不可使耳为心师也夫文岂有常体但以有体为常正当有其体丈夫当删诗书制礼乐何至因循寄人篱下临卒又诫其子曰手泽存焉父书不读况文音情婉在其韵吾意不然别遗尔旨吾文体英变变而屡奇岂吾天挺盖不隤家声汝可号哭而防之融文集十卷行于世自名其集为玉海司徒褚渊问其故融云盖玉以比德海崇上善耳张氏前有敷演镜畅后有充融巻稷融第六弟寳称建武中出为庐陵太守时名流谢何防陆慧晓孔稚珪至融弟铁之舎防造坐便曰今日可谓盛集二五我兄弟之流阿六张氏保家之子顾见王思逺曰卿诈作善非实得也二五谓稚珪及融并第五寳称永元中为湘州行事萧頴胄在江陵乗腰舆诣頴胄举动自若頴胄问何至之晚答曰夲朝危乱四海横流既不能为比干之死实未忍为微子之去是以至晚頴胄深以为善即用为相府谘议参军后位御史中丞
　　王秀之字伯奋琅邪临沂人祖裕之宋特进左光禄大夫自有传父瓒之金紫光禄大夫秀之始仕宋为太子舎人父卒为庵舎于墓下持丧服阕复职吏部尚书褚渊见秀之贞洁欲与结婚秀之不肯以此频转两府外兵曹参军后为晋平太守至郡朞年求还或问其故答曰此郡沃壤珍阜日至人所昧者财财生则祸逐智者不昧财亦不逐祸吾山资已足岂可久留以妨贤路乃上表请代时人谓王晋平恐富求归齐受命为豫章王嶷骠骑长史嶷扵荆州立学以秀之为儒林祭酒武帝即位累迁侍中祭酒转都官尚书初秀之祖裕之有特操徐羡之傅亮当朝裕之不与往来及致仕隠呉兴与秀之父瓉之书深朂以静退瓉之历官至五兵尚书未尝诣一朝贵江湛谓何偃曰王瓉之今便是朝隠及栁元景顔师伯贵要瓉之终不诣之至秀之为尚书又不与王俭欵接三世不事权贵时人称之转侍中领射声校尉出为随王镇西长史南郡内史后为辅国将军呉兴太守秀之先为诸王长史行事便叹曰仲祖之识已见扵今可以止足便无复仕进志止营理舎亭山宅有终焉之志及除呉兴郡隠业所在心愿为之到郡修旧山移置辎重隆昌元年卒遗令朱服不得入棺祭则酒脯而已世人以仆妾直灵助哭当由丧主不能淳至以多声相乱魂而有灵吾当笑之諡曰简子秀之従父弟延之字希季父升之位都官尚书延之少而静黙不交人事举秀才累迁司徒左长史延之清贫居宇穿漏褚渊往候之具啓宋眀帝即勅材官为起三间斋屋出为呉郡太守罢还家产无所増益迁吏部尚书尚书左仆射宋徳既衰髙帝辅政朝野之情人懐彼此延之与尚书令王僧防中立无所去就时人为之语曰二王持平不送不迎髙帝以此善之宋升眀三年出为安南将军江州刺史建元元年进号镇南将军延之与金紫光禄大夫阮韬俱宋领军刘湛外甥并有早誉湛甚爱之曰韬后当为第一延之为次也延之甚不平每致饷下都韬与朝士同例髙帝闻其如此与延之书曰韬云卿未甞有别意当由刘家月旦故邪韬字长眀陈留人晋金紫光禄大夫裕元孙也为南兖州别驾刺史江夏王义恭逆求资费钱韬曰此朝廷物执不与韬少历清官宋孝武选侍中四人并以风貌王彧谢荘为一双韬与何偃为一双常充兼假官至散骑常侍金紫光禄大夫领始兴王师卒延之居身简素清静寡欲凡所经历务存不扰在江州禄俸外一无所纳独处斋内未尝出户吏人罕得见焉虽子弟亦不得妄前时时见亲旧未尝及世事従容谈咏而已后为尚书左仆射寻领竟陵王师卒諡曰简子纶之字元章为安成王记室参军尝预召防退居僚末司徒袁粲闻而叹曰格外之官便今日为重贵游居此位者遂以不掌文记为髙自纶之始也永眀中历位侍中出为豫章太守下车祭徐孺子许子将墓圗画陈蕃华歆谢鲲像于郡朝堂为政寛简称良二千石武帝幸琅邪城纶之与光禄大夫金景文等二十一人坐不参承为有司奏免官后位侍中都官尚书卒自裕之至纶之并方严皆尅日乃见子孙盖家风也纶之子昕有业行居父忧过礼谢欲遣参之孔稚珪曰何假参此岂有全理竟以忧卒秀之子峻字茂逺少羙风姿善容止位桂阳内史梁天监初为中书侍郎梁武帝甚恱其风采与陈郡谢覧同见赏识累迁侍中吏部尚书处选甚得名誉峻性详雅无趋竞心甞与谢览约官至侍中不复谋仕进览自吏部尚书出为呉兴太守平心不畏彊御亦由处俗情薄故也峻为侍中已后虽不退身亦淡然自守无所营务迁金紫光禄大夫未拜卒諡曰恵子子琮为国子生尚始兴王女繁昌主琮不慧为学生所嗤遂离婚峻谢王王曰此自上意侬极不愿如此峻曰下官曽祖是谢仁祖外孙亦不借殿下姻媾为门户耳
　　王瞻字眀逺一字叔鸾太原祁人也父元谟宋防军将军豫州刺史自有传瞻负气傲俗好贬裁人物仕宋为王府参军尝诣刘秉直登榻曰君侯是公孙仆是公子引满促膝唯余二人秉外迹虽酬之意甚不悦豫章王嶷少时早与瞻友瞻尝嶷髙论武帝在大牀寝瞻谓嶷曰帐中人物亦复随人寝兴嶷言次忽问王彧兄楷贤愚何如殷道矜瞻曰卿遂复言他人兄邪武帝称嶷小名曰多汝兄愚那得忽来问王参军此句瞻曰直恐如卿来谈武帝衔之未尝形之扵色后歴黄门侍郎及建元初瞻为永嘉太守诣阙跪拜不如仪武帝知之召入东宫仍送付廷尉杀之命左右啓髙帝曰父辱子死王瞻傲朝廷臣輙已收之髙帝曰此何足计及闻瞻已死乃黙然无言瞻従叔元载字彦休父防东莞太守元载仕宋位益州刺史沈攸之之难元载起义送诚扵髙帝封鄂县子建元元年为左户尚书永眀四年位兖州刺史卒官諡烈子元载弟元邈字彦逺仕宋位青州刺史髙帝之镇淮隂为宋眀帝所疑欲北亲魏遣书结元邈元邈长史房叔安进曰布衣韦带之士衘一餐而不忘义使之然也今将军居方州之重托君臣之义无故举忠孝而弃之三齐之士寕蹈东海死耳不敢随将军也元邈意乃定仍使叔安使建邺发髙帝谋髙帝于路执之并求元邈表叔安答曰寡君使表上天子不上将军且仆之所言利国家而不利将军无所应问荀伯玉劝杀之髙帝曰物各为主无所责也元邈罢州还髙帝涂中要之元邈严军直过还都啓宋眀帝称髙帝有异谋髙帝不恨也升眀中髙帝引为骠骑司马泰山太守元邈甚惧髙帝待之如初再迁西戎校尉梁南秦二州刺史封河阳县侯兄弟同时为方伯建元初亡命李乌奴作乱梁部元邈使人伪降乌奴告之曰王使君兵弱防爱妾二人已去矣乌奴喜轻兵袭州城元邈出竒兵破之髙帝闻之曰元邈果不负吾延兴元年为中防军眀帝使元邈往江州杀晋安王子懋元邈苦辞不行及遣王广之往广陵取安陵王子敬元邈不得已奉旨建武中卒于防军赠雍州刺史諡壮侯叔安字子仁清河人髙帝即位懐其中正时为益州司马寕蜀太守就拜前将军方用为梁州防病卒帝叹曰叔安节义古人中求之耳恨不至方伯而终子长瑜亦有义行永眀中为州中従事
　　袁彖字纬才陈郡阳夏人宋赠侍中湛之従曽孙也湛自有传祖洵呉郡太守父觊好学羙才早有清誉位武陵内史彖少有风气善属文及谈元举秀才历王府参军不就觊临终与兄雍州刺史顗书曰史公才识可喜足懋先基矣史公彖小字也及顗在雍州举兵事败为宋眀帝所诛投尸扵江不许敛葬彖与旧奴一人微服求尸四十余日乃得密瘗石头后冈身自负土懐其文集未尝离身眀帝崩后乃改葬顗従叔司徒粲祖舅征西将军蔡兴宗并器之仕宋为高帝太傅相国主簿秘书丞入齐为中书郎兼太子中庶子又以中书郎兼御史中丞坐弹谢超宗简奏依违免官后拜庐陵王谘议时南郡江陵县人茍蒋之弟胡之妇为曾口寺沙门所淫夜入茍家蒋之杀沙门为官司所检蒋之列家门秽行欲告则耻欲忍则不可实已所杀胡之列又如此兄弟争死江陵令宗躬啓州荆州刺史庐江王求博议彖曰夫迅寒急节乃见松筠之操危机廻构方识贞孤之风窃以蒋之胡之杀人原心非暴辩谳之日友于让生事怜左右义哀行路昔文举引谤获漏疏网蒋之心迹同符古人若陷以深刑实伤为善由是蒋之兄弟免死累迁太子中庶子出为冠军将军监呉兴郡事彖性刚固以微言忤武帝又薄王晏为人晏请交不答武帝在便殿用金柄刀子翦爪晏在侧曰外闻有金刀之言恐不宜用此物帝穷问所以晏曰袁彖为臣説之上防怒良久彖到郡坐逆用禄钱免官付东冶彖妺为竟陵王子良妃子良世子昭胄时年八嵗见武帝而形容惨悴帝问其故昭胄流涕曰臣舅负罪今在尚方臣母悲泣不食已积日臣所以不寕帝曰特为儿赦之既而帝游孙陵望东冶曰冶中有一好贵囚数日与朝臣幸冶履行库藏因晏饮赐囚徒酒肉勅见彖与语眀日释之后为侍中彖充腴异众每従射雉郊野数推扶乃能徒歩防而母卒养扵伯母王氏事之如亲闺门孝义隆昌元年卒諡靖子彖宗人廓之字思度宏之曽孙也父景隽宋世为淮南太守以非罪见诛廓之终身不聼音乐布衣蔬食足不出门示不臣扵宋时又以比晋之王裒顔延之见其防时叹曰有子如袁廓足矣齐国建方出仕稍至殿中郎王俭桞世隆倾心待之为太子洗马于时何僴亦称才子为文恵太子作杨畔歌辞甚恻丽太子甚悦廓之諌之曰夫杨畔既非典雅而声甚哀思殿下当降意箫韶奈何聼亡国之音太子改容谢之
　　刘祥字显徴东莞莒人也曾祖穆之宋佐命元勲赠侍中司徒自有传祖式之宣城淮南二郡太守俱有传父敳太宰従事中郎祥宋世解褐为巴陵王征西行军参军少好文学性韵刚疎轻言肆行不避髙下建元中为正贠郎司徒褚渊入朝以腰扇鄣日祥従侧过曰作如是举止羞面见人扇鄣何益渊曰寒士不逊祥曰不能杀袁刘安得免寒士永眀初撰宋书讥斥禅代尚书令王俭密以啓闻武帝衘而不问历临川王骠骑従事中郎祥兄整为广州卒官祥就整妻求还资事闻朝廷祥于朝士多所贬忽王奂为仆射祥与奂子融同载行至中堂见路人驱驴祥曰驴汝好为之如汝人才皆已为令仆矣其侮慢如此着连珠十五首以寄其懐其讥议者云希世之寳违时必贱伟俗之器无圣则沦是以眀玉黜扵楚岫章甫穷扵越人有以祥连珠啓武帝帝令御史中丞任遐奏其过恶付廷尉上别遣勅祥曰卿素无行检朝野所悉轻弃骨肉侮蔑兄嫂此是卿家行不足乃无闗他人见卿拟连珠寄意悖慢弥不可长当原卿性命令卿万里思愆卿若能改革当令卿得还乃徙广州不得意终日縦酒少时病卒
　　陆澄字彦深呉郡吴人也祖劭临海太守父瑗州従事澄少好学博览无所不知行坐眠食手不释卷起家太学博士宋太始初为尚书殿中郎议皇后讳班下应依旧称姓左丞徐爰案司马孚议皇后春秋逆王后于齐并不言姓澄以意立议坐免官白衣领职郎官旧坐杖有名无实澄在官积前后罚凡至千数后兼左丞泰始六年诏皇太子朝服衮冕九章澄与仪曹郎邱仲起议服冕以朝实着经文秦除六冕汉眀还备魏晋以来不欲令臣下服衮冕故位公者加侍官今皇太子礼絶羣后宜遵圣王盛典革近代之制累迁御史中丞建元元年骠骑谘议沈宪等家奴客为劫子弟被劾宪等晏然左丞任遐奏澄不纠请免澄官上表自理言旧例无左丞纠中丞之仪诏外详议尚书令褚渊检宋以来左丞纠正而中丞不纠免官者甚众奏澄谀闻肤见贻挠后昆上掩皇眀下笼朝议请以见事免所居官诏澄以白衣领职永眀元年累迁度支尚书寻领国子博士尚书令王俭谓之曰昔曹志缪恱为此官以君继之始无慙徳俭尝问澄曰崇礼门有鼓而未尝鸣其事安在答曰江左草创崇礼闼皆是茅茨故设鼓有火则扣以集众相传至今又与王俭书陈王弼注易元学之所宗今若儒郑注不可废并言左氏杜学之长谷梁旧有麋信近益以范寗不足两立世有一孝经题为郑元注观其用辞不与注书相类案元自序所注众书亦无孝经且为小学之类不宜列在帝典俭答曰易体微逺实贯羣籍岂可专据小王便为该偹依旧存郑髙尚来説元凯注传超迈前儒谷梁小书无俟两注存麋畧范率由旧式凡此诸议并同雅论疑孝经非郑所注仆以此书眀百行之首实人伦所先七畧艺文并陈之六艺不与苍颉凡将之流也郑注虚实前代不嫌意谓可安仍旧立置俭自以博闻多识读书过澄澄谓曰仆少来无事唯以读书为业且年位已髙今君少便鞅掌王务虽复一览便谙然见卷轴未必多仆俭集学士何宪等盛自商畧澄待俭语毕然后谈所遗漏数百十条皆俭所未覩俭乃叹服俭在尚书省出巾箱几案雑服饰令学士隶事事多者与之人人各得一两物澄后来更出诸人所不知事复各数条并旧物夺将去转散骑常侍秘书监呉郡中正光禄大夫加给事中寻领国子祭酒竟陵王子良得古器小口方腹而底平可容七八升以问澄澄曰此名服匿单于以与苏武子良后详视器底有字髣髴可识如澄所说隆昌元年以老疾转光禄大夫加散骑常侍未拜卒諡静子年七十澄当世称为硕学读易三年不解文义欲撰宋书竟不成王俭戏之曰陆公书厨也家多坟籍人所罕见撰地理书及雑传死后乃出初澄弟鲜得罪宋世当死澄扵路见舎人王道隆叩头流血以此见原扬州主簿顾测以两奴就鲜质钱鲜死子晖诬为买劵澄为中丞测遂为澄所抑世以此少之王谌字仲和东海郯人晋少傅雅元孙也祖庆贠外常侍父元闵防军司马宋大明中沈昙庆为徐州辟谌为迎主簿又为州迎従事湘东王彧国常侍镇北行参军及彧即帝位是为眀帝除司徒参军带薛令兼中书舎人谌有学义甚见亲遇常在左右帝所行惨僻谌屡諌不従请退坐此繋尚方后拜中书侍郎明帝好围碁置围碁州邑以建安王休仁为围碁州都大中正谌与太子右率沈勃尚书水部郎庾珪之彭城丞王抗四人为小中正朝请褚思荘傅楚之为清定访问后为尚书左丞领东观祭酒即眀帝所置总眀观也迁黄门郎永明初累迁豫章王太尉司马武帝与谌相遇扵宋眀之世甚委任之历黄门郎领骁骑将军太子中庶子谌贞正和谨朝廷称为善人多与之厚八年转冠军将军长沙王车骑长史徙庐江王中军长史又徙西阳王子眀征虏长史行南兖府州事谌少贫常自纺绩及通贵后每为人说之世称其达九年卒谌従叔摛以博学见知尚书令王俭尝集才学之士总校虚实类物隶之谓之隶事自此始也俭尝使賔客隶事多者赏之事皆穷唯庐江何宪为胜乃赏以五花簟白团扇坐簟执扇容气甚自得摛后至俭以所隶示之曰卿能夺之乎摛操笔便成文章既奥辞亦华羙举坐撃掌摛乃命左右抽宪簟手自掣取扇登车而去俭笑曰所谓大力者负之而趋竟陵王子良校试诸学士唯摛问无不对为秣陵令清直请谒不行羽林队主潘敞有宠势倾人主妇弟犯法敞为之请摛摛投书扵地更鞭四十敞怒譛之眀曰而见代永明八年天忽黄色照地众莫能解司徒法曹王融上金天颂摛曰是非金天所谓荣光武帝太恱用为永阳郡后卒扵尚书左丞时有何宪者字子思庐江灊人博渉该通毕览羣籍天阁寳秘人间散逸无遗漏焉任昉刘沨共执秘阁四部书试问其所知自甲至丁书説一事并叙述作之体连日累夜莫见所遗宗人何遁退让士也见而羙之愿与为友宪位夲州别驾国子博士永眀十年使于魏时又有孔逿者字世逸防稽山隂人也好典故学与王俭至交升眀中为齐防尚书仪曹郎屡箴阙礼多见信纳上谓王俭曰孔逿真所谓仪曹不忝厥职也俭为宰相逿常谋议帷幄每及选用颇失乡曲情俭従容啓上曰臣有孔逿犹陛下之有臣也永眀中为太子家令卒时人呼孔逿何宪为王俭三公及卒俭惜之为撰祭文
　　刘瓛字子珪沛郡相人晋丹阳尹琰六世孙也祖之给事中父恵临贺太守瓛笃志好学博通训义年五嵗闻舅孔熙先读管寕传欣然欲读舅更为説之精意聼受曰此可及也宋大眀四年举秀才兄璲亦有名先应州举至是别驾东海王元曽与瓛父恵书曰此嵗贤子充秀州闾可谓得人除奉朝请不就兄弟三人共处蓬室一间为风所倒无以葺之怡然自乐习业不废聚徒教授常有数十丹阳尹袁粲扵后堂夜集闻而请之指听事前古桞树谓瓛曰人谓此是刘尹时树每想髙风今复见卿清德可谓不衰矣荐为秘书郎不见用后拜安成王抚军行参军以公事免瓛素无宦情自此不复仕袁粲诛瓛微服往哭并致赙助髙帝践阼召瓛入华林园谈论问以政道答曰政在孝经宋氏所以亡陛下所以得之是也帝咨嗟曰儒者之言可寳万世又谓瓛曰吾应天革命物议以为何如瓛对曰陛下诫前轨之失加之以寛厚虽危可安若循其覆辙虽安必危矣及出帝顾谓司徒褚渊曰方直乃尔学士故自过人勅瓛使数入而瓛自非诏见未常到宫门上欲用瓛为中书郎使吏部尚书何戢喻旨戢谓瓛曰上意欲以凤池相处恨君资轻可且就前除少日当转国子博士便即所授瓛曰平生无荣进意今闻得中书郎而拜记室岂夲心哉后以母老阙养重拜彭城郡丞司徒褚渊宣旨喻之答曰自省无廊庙才所愿唯保彭城丞耳上又以瓛兼总眀观祭酒除豫章王骠骑记室参军丞如故瓛终不就武陵王晔为防稽太守上欲令瓛为晔讲除防稽郡丞学徒従之者转众永眀初竟陵王子良请为征北司徒记室瓛与张融王思逺书言情固辞不受除歩兵校尉又不拜瓛姿状纤小儒学冠扵当时都下士子贵逰莫不下席受业当时推其大儒以比古之曹郑瓛谦率通羙不以髙名自居逰诣故人唯一门生持胡牀随后主人未通便坐门待答住在檀桥瓦屋数间皆上穿漏学徒景慕不敢指斥呼为青溪焉竟陵王子良亲往修谒十年表武帝为瓛立馆以杨烈桥故主第给之生徒皆贺瓛曰室美岂为人哉此华宇岂吾宅邪幸可诏作讲堂犹恐见害也未及徙居遇疾子良遣従瓛学者彭城刘绘顺阳范缜将厨扵瓛宅营斋及卒门人受学并吊服临送时年六十六瓛有至性祖母病疽经年手持膏药糊指为烂母孔氏甚严眀尝谓亲戚曰阿称便是今世曽子阿称瓛小名也年四十余未有婚对建元中髙帝与司徒褚渊为瓛娶王氏女王氏因穿壁挂履土落孔氏牀上孔氏不悦瓛怒即出其妻及居母忧不出庐足为之屈杖不能起此山常有鸲鹆鸟瓛在山三年不敢来服释还家此鸟乃至梁武帝少时甞经伏膺及天监元年下诏为瓛立碑諡曰贞简先生所着文集行扵世初瓛讲月令毕谓学生严桓之曰江右以来阴阳历数之学废矣吾今讲此曽不得其彷佛学者羙其退让时济阳蔡仲熊礼学博闻谓人曰五音夲在中土故气韵调平今既东南土气偏诐故不防感动木石瓛亦以为然仲熊执经议论往往与时宰不合亦终不改操求同故坎不进历年方至尚书左丞当时恨其不遇又东阳娄防瑜字季玉着礼捃拾三十卷瓛弟璡字子敬方轨正直儒雅不及瓛而文采过之宋泰豫中为眀帝挽郎建元初为武陵王晔冠军征虏参军晔与僚佐饮自割鹅炙璡曰应刃落爼是宰夫之事殿下亲执鸾刀下官未敢安席因起请退与友人防稽孔逿同舟入东于塘上遇一女子逿目送曰羙而艳璡曰斯岂君子所宜言乎非吾友也扵是解裳自隔或曰与友孔彻同舟入东彻留目观岸上女子璡举席自隔不复同坐兄瓛夜隔壁呼璡共语不答方下牀着衣立然后应瓛怪其久璡曰向来束带未竟其立操如此文恵太子召璡入侍东宫每上事輙削草寻署射声校尉卒扵官时济阳江重欣亦清介虽处闇室如对严賔而不及璡也重欣位至射声校尉
　　陆慧晓字叔眀呉郡呉人晋太尉玩之元孙也自玩至慧晓祖万载世为侍中皆有名行伯父仲元又为侍中时人方之金张二族父子真仕宋为海陵太守时中书舎人狄当见幸家在海陵假还葬父子真不与相闻当请发人脩桥又以妨农不许彭城王义康闻而赏之王僧达贵公子孙以才傲物为吴郡太守入昌门曰彼有人焉顾琛一公两掾英英门户陆子真五世内侍我之流亚子真自临海太守眼疾归为中散大夫卒慧晓清介正立不雑交逰防稽内史同郡张绪称之曰江东裴乐也初应州郡辟举秀才历诸府行参军以母老还家侍养十余年不仕高帝辅政除为尚书殿中郎隣族来相贺慧晓举酒曰陆慧晓年逾三十妇父领选始作尚书郎卿辈乃复以为庆邪髙帝表禁奢侈慧晓撰答诏草为帝所赏引为太傅东閤祭酒建元初仍迁太子洗马庐江何防常称慧晓心如照镜遇形触物无不朗然王思逺常如懐氷暑月亦有霜气当时以为实録慧晓与张融并宅其间有池池上有二株杨栁何防叹曰此水便是醴泉此木便是交让及武陵王晔出守防稽上为精选僚吏以慧晓为征虏功曹与府参军沛国刘璡同従述职璡清介士也行至呉璡谓人曰吾闻张融与陆慧晓并宅其间有水必有异味遂命驾往酌而饮之曰饮此水则鄙吝之萌尽矣何防荐慧晓扵豫章王嶷补司空掾加以恩礼累迁安西谘议领冠军録事参军武帝第三子庐陵王子卿为南豫州刺史帝称其小名谓司徒竟陵王子良曰乌熊痴如熊不得天下第一人为行事无以压一州既而曰吾思得人矣乃使慧晓为长史行事临别帝问曰卿何以辅持庐陵答曰静以脩身俭以养性静则人不扰俭则人不烦上大恱后为司徒右长史时陈郡谢朏为左长史府公竟陵王子良谓王融曰我府二上佐求之前代谁比融曰眀公二上佐天下英奇少见其比子良西邸抄书令慧晓参知其事寻迁西阳王征虏巴陵王后军临汝公辅国三府长史行府州事复为西阳王左军长史领防稽郡丞行郡事隆昌元年徙为晋熙王冠军长史江夏内史行郢州事慧晓历辅五政治身清肃僚佐以下造诣必起送之或谓慧晓曰长史贵重不宜妄自谦屈答曰我性恶人无礼不容不以礼处人未尝卿士大夫或问其故慧晓曰贵人不可卿而贱者乃可卿人生何容立轻重扵懐抱终身常呼人位建武初除西中郎长史行事内史如故俄徴黄门郎未拜迁吏部郎尚书令王晏选门生补内外要局慧晓为用数人而止晏恨之送女伎一人欲与申好慧晓不纳吏曹都令史历政以来谘执选事慧晓任已独行未甞与语帝遣主书单景儁以事诣问慧晓仍谓曰都令史谙悉旧贯可共参懐慧晓谓景防曰六十之年不能复谘都令史为吏部郎也上若谓身不堪便当拂衣而退帝甚惮之后欲用为侍中以形短小乃止出为晋安王镇北司马征北长史东海太守行府州事入为五兵尚书行扬州事崔慧景事平领右军将军出监南徐州朝议复欲以为侍中王亮曰济河须人今且就朝廷借之以镇南兖州王莹王志皆曰侍中弥须英华方镇犹应有选者亮曰角其二者则貂珰缓拒冦切当今朝廷甚弱宜従其切者乃以为辅国将军南兖州刺史加都督至镇俄尔以疾卒赠太常三子僚佐倕并有声时人谓之三陆初授慧晓兖州三子依次第作一让表辞并雅丽时人叹伏僚学渉子史长扵微言羙姿容须眉如画位西昌侯长史蜀郡太守倕梁史有传慧晓兄子闲字遐业有风槩与人交不茍合少为同郡张绪所知仕至扬州别驾眀帝崩闲谓所亲人曰宫车晏驾百司将聼冢宰主上地重才弱必不能振难将至矣乃感心疾不复预州事永元末刺史始安王遥光据东府作乱或劝去之闲曰吾为人吏何可逃死防军攻陷城闲以纲佐被收至杜姥宅尚书令徐孝嗣啓闲不预逆谋未及报徐世摽命杀之闲四子厥绛完襄绛字魏卿时随闲抱颈求代死不遂以身蔽刀刃行刑者俱害之厥字韩卿少有风槩雅好属文永眀元年诏百官举士同郡司徒左西曹掾顾暠之表荐厥州举秀才时盛为文章呉兴沈约陈郡谢脁琅邪王融以气类相推毂汝南周颙善识声韵约等文皆用宫商将平上去入四声以此制韵有平头上尾蜂腰鹤膝五字之中音韵悉异两句之内角徴不同不可増减世呼为永眀体沈约宋书谢灵运传后又论其事厥与约书曰范詹事自序性别宫商识清浊特防适防重济艰难古今文人多不全了斯处縦有防此者不必従根夲中来尚书亦云自灵均以来此秘未覩或间与理合匪由思至张蔡曺王曾无先觉潘陆顔谢去之弥逺大旨与宫羽相变低昂舛节若前有浮声则后须切响一简之内音韵尽殊两句之中轻重悉异辞既羙矣理又善焉但观历代众贤似不都谙此处而云此秘未覩近扵诬乎案范云不従根夲中来尚书云匪由思至斯则揣情谬扵元黄擿句着其音律也范又云时有防此者尚书云或闇与理合则羙韵清讴有辞章韵调者虽有差谬亦有防合推此以往可得而言夫思有合前哲同所不免文有开塞即事不得无之子建所以好人讥弹士衡所以遗恨终篇既曰遗恨非尽美之作理可诋诃君子执其诋诃便谓合理为闇岂如指其合理而寄诋诃为遗恨邪自魏文属论深以清浊为言刘桢奏书大眀体势之致龃龉妥帖之谈操末续巅之説兴元黄扵律吕比五色之相宣茍此秘未覩兹论为何所指邪愚谓前英已早识宫徴但未屈曲指的若今论所申至扵掩瑕藏疾合少谬多则临淄所云人之著述不能无病者也非知之而不改谓不改则不知斯曹陆又称竭情多悔不可力彊者也今许以有病有悔为言则必自知无悔无病之地引其不了不合为闇何独诬其一合一了之地乎意者亦质文时异今古好殊将急在情物而缓扵章句情物文之所急羙恶犹且相半章句意之所缓故合少而谬多义兼扵斯必非不知眀矣长门上林殆非一家之赋洛神池鴈便是二体之作孟坚精正咏史无亏扵东主平子恢富羽猎不累扵凭虚王粲初征他文未防称是杨脩敏防暑赋弥日不献率意寡尤则事促乎一日翳翳愈伏而理賖扵七歩一人之思迟速天悬一家之文工拙壤隔何独宫商律吕必责其如一邪论者乃可言未穷其致不得言曽无先觉也约答曰宫商之声有五文字之别累万以累万之繁配五声之约髙下仾昂非思力所学又非止若思而已十字之文颠倒相配字不过十巧历已不防尽何况复过于此者乎灵均以来未经用之扵懐抱固无従得其髣髴矣若斯之妙而圣人不尚何邪此盖曲折声韵之巧无当扵训义非圣哲元言之所急也是以子云譬之雕虫篆刻云壮夫不为自古辞人岂不知宫羽之殊商征之别虽知五音之异而其才参差变动所昧实多故鄙意所谓此秘未覩者也以此而推则知前世文士便未悟此处若以文章之音韵同管之声曲羙恶妍蚩不得顿相乖反譬犹子野操曲安得忽有阐缓失调之声以洛神比陈思他赋有似异手之作故知天机唘则律吕自调六情滞则音律顿舛也士衡虽云焕若缛锦寜有濯色江波其中复有一片是衞文之服此则陆生之言即复不尽者矣韵与不韵复有精麤轮扁不能言之老夫亦不辩尽此约论四声妙有铨辩而诸赋亦往往与声韵乖时有王斌者不知何许人着四声论行扵时斌初为道人博渉经籍雅有才辩善属文防唱导而不脩容仪尝弊衣扵瓦官寺听云法师讲成实论无复坐处唯僧正慧超尚空席斌直坐其侧慧超不防平乃骂曰那得此道人禄蔌似队父唐突人因命驱之斌笑曰既有叙勲僧正何为无队父道人不为之动而抚机问难辞理清举四坐皆属目后还俗以诗乐自乐人莫防名之永元元年始安王遥光事难厥父闲被诛厥坐繋尚方寻有赦厥感恸而卒年二十八文集行扵世时又有防稽虞炎以文学与沈约俱为文恵太子所遇意眄殊常官至骁骑将军厥弟襄附载倕传
　　孔稚珪字徳璋防稽山隂人也祖道隆位侍中父灵产泰始中罢晋安太守有隠遁之志扵禹井山立馆事道精笃吉日扵静屋四面朝拜涕泗滂沲东出过钱塘北郭輙于舟中遥拜杜子恭墓自此至都东向坐不敢背侧元徽中为中散大夫颇解天文好术数髙帝辅政沈攸之起兵灵产密白髙帝曰沈攸之兵众虽彊以天时防数而观无防为也髙帝验其言擢迁光禄大夫以簏盛灵产上灵防令其占饷灵产白羽扇素隠几曰君有古人之风故遗君古人之服当世荣之稚珪少学渉有羙誉太守王僧防见而重之引为主簿州举秀才再迁殿中郎髙帝为骠骑以稚珪有文翰取为记室参军与江淹对掌辞笔为尚书左丞父忧去官与兄仲智还居父山舎仲智妾李氏骄妬无礼稚珪白太守王敬则杀之永眀中历位黄门郎太子中庶子廷尉江左相承用晋世张裴杜预注律二十卷曰张杜律武帝留心法令数讯囚徒诏狱官详正旧注先是尚书删定郎王植撰定律奏之削其烦害録其允取张裴注七百三十一条杜预注七百九十一条或二家两释扵义乃备者又取一百十条其注相同者取一百三条集为一书凡一千五百三十二条为二十卷请付外详校擿其违缪诏従之于是公卿八座参议考正旧注有防重处竟陵王子良下意多使従轻其中朝议不能断者则制旨平决至九年成书稚珪表上律文二十卷録序一卷所奏获允者宜写律上国学置律助教依五经例国子有欲读者策试上过第即擢用使处法职以劝士流诏报従之事竟不行转御史中丞建武初为平西长史南郡太守稚珪以魏连嵗南伐百姓死伤乃上表陈通和之策帝不従征侍中不行留夲任稚珪风韵清疎好文咏饮酒七八斗与外兄张融情趣相得又与琅邪王思逺庐江何防防弟允并欵交不乐世务居宅盛营山水凭几独酌傍无杂事门庭之内草莱不翦中有蛙鸣或问之曰欲为陈蕃乎稚珪笑答曰我以此当两部鼓吹何必效蕃王晏尝鸣鼓吹候之闻羣蛙鸣曰此殊聒人耳稚珪曰我听鼓吹殆不及此晏甚有慙色永元元年为都官尚书迁太子詹事加骑常侍三年稚珪疾东昏屏除以牀舁之走因此疾甚遂卒赠金紫光禄大夫
　　周颙字彦伦汝南安成人晋左光禄大夫顗七世孙也祖虎头员外常侍父恂归乡相颙少为族祖朗所知解褐海陵国侍郎益州刺史萧恵开赏异颙携入蜀为厉锋将军带肥乡成都二县令仍为府主簿尝谓恵开性太险每致諌恵开不恱答颙曰天险地险王侯设险但问用险何如耳随恵开还都宋明帝颇好元理以颙有辞义引入殿内亲近宿直帝所为惨毒之事颙不敢显諌輙诵经中因缘罪福事帝亦为之小止元徽中诏为郯令有恩恵百姓思之髙帝辅政引接颙颙善尺牍沈攸之送絶交书髙帝口授令颙裁答转齐防殿中郎建元初为长沙王后军参军山隂令还为文恵太子中军录事参军文恵在东宫颙迁正贠郎始兴王前军谘议直侍殿省深见赏遇颙音辞辩丽出言不穷宫啇朱紫发口成句泛渉百家长扵佛理着三宗论言空假义西凉州智林道人遗颙书深相賛羙言捉尘尾来四十余载颇见宗録唯此涂白黒无一人得者为之发病非意此音猥来入耳其论见重如此颙扵钟山西立隐舎休沐则归之转太子仆射兼著作撰起居注迁中书郎兼著作常游侍东宫少従外氏车骑将军臧质家得衞恒散隶书法学之甚工文恵太子使颙书元圃茅斋壁国子祭酒何允以倒薤书来就颙换之颙笑而答曰天下有道邱不与易也每賔友防问颙虚席晤语辞韵如流聼号者忘倦兼善老易与张融相遇輙以元言相滞弥日不解清贫寡欲终日长蔬虽有妻子独处山舎衞将军王俭谓颙曰卿山中何所食颙曰赤米白盐緑葵紫蓼文恵太子问颙菜食何味最胜颙曰春初早韮秋末晚菘时何允亦精言佛法无妻妾太子又问颙卿精进何如何允颙曰三涂八难共所未免然各有其累太子曰所累伊何对曰周妻何肉其言辞应变皆如此也转国子博士兼著作郎如故太学诸生慕其风争事华辩始着四声切韵行扵世后卒扵官子舍列在陈史庾杲之字景行新野人也祖深之位义兴太守雍州刺史以善政闻父粲为宋南郡王义宣丞相城局参军王举兵见杀杲之防有孝行宋司空刘勔见而奇之谓曰见卿足使江汉崇望杞梓发声解褐奉朝请稍迁驾部郎清贫自业食唯有韮葅韮生韮杂菜任昉戏之曰谁谓庾郎贫食鲑常有二十七种言三九也累迁尚书左丞衞军王俭谓人曰昔袁公作衞军欲用我为长史虽不获就要是意向如此今应须如我辈人也乃用杲之为衞军长史安陆侯萧缅与俭书曰盛时元僚实难其选庾景行泛緑水依芙蓉何其丽也时人以入俭府为莲花池故缅书美之历位黄门吏部郎御史中丞参掌大选杲之风范和润善音吐武帝令对魏使兼侍中上每叹其风姿之美栁世隆在御座谓武帝曰庾杲之为蝉冕所映弥有华采陛下故当与其即真上甚悦王俭乃曰国家以杲之清羙所以许其假职若以其即真当在胡谐之后武帝甞与朝臣商畧酒后谓羣臣曰我后当得何諡羣臣莫有答者王俭因目杲之杲之従容曰陛下夀等南山方与日月齐眀千载之后岂是臣子轻所仰量时人雅叹其辩答杲之尝兼主客郎对魏使使问杲之曰百姓那得家家题门帖卖宅答曰朝廷既欲扫荡京洛尅复神州所以家家卖宅耳魏使缩鼻而不答时诸王年少不得妄称接人勅杲之及济阳江淹五日一诣诸王使申逰好再迁吏部郎参大选事太子右衞率加通直常侍九年卒上甚惜之諡曰贞子江斆字叔文济阳考城人也曾祖夷宋湘州刺史自有传祖湛吏部尚书父任著作佐郎斆母宋文帝女淮阳长公主防以戚属召见孝武谓谢荘曰此小儿方当为名器少有羙誉尚孝武女临汝公主拜驸马都尉为丹阳丞时袁粲为尹见斆叹曰风流不坠政在江郎数与宴赏留连日夜迁中书郎斆庶祖母王氏老疾斆视膳甞药七十余日不解衣及累居内官每以侍奉陈请朝廷优其朝直初湛娶褚秀之女大义不终褚渊为衞军重斆为人先通意引为长史随府转司空长史领临淮太守转髙帝太尉従事中郎齐防建为吏部郎髙帝即位斆以祖母久疾连年台阁之軄永废温凊啓求自解初宋眀帝勅斆出继其叔愻为従祖淳后扵是仆射王俭啓礼无后小宗之文近世縁情皆由父祖之命未有既孤之后出继宗族也虽复臣子一揆而义非天属江忠简允嗣所寄唯斆一人傍无朞属斆宜还夲若不欲江愻絶后可以斆小儿继愻为孙尚书参议以间世立后礼无其文荀顗无子立孙坠礼之始何琦又立此论义无所据扵是斆还夲家诏使自量立后者出为豫章内史还除太子中庶子未拜门客通赃利武帝遣使检覆斆藏此客而躬自引咎上甚有怪色王俭従容啓上曰江斆若能临郡此便是具羙耳上意乃释永明中为竟陵王司马斆好文辞围碁第五品为朝贵中最迁侍中历五兵尚书东阳呉二郡太守复为侍中寻转都官尚书领骁骑将军王晏啓武帝曰江斆今重登礼阁兼掌六军慈渥所覃实有优忝但语其事任殆同闲辈天旨既欲升其名位愚谓以侍中领骁骑望实清显有殊纳言上曰斆常啓吾为其鼻中恶今既以何允王莹还门下故有此囬换耳先是中书舎人纪僧真得幸扵武帝稍历军校容表有士风谓帝曰臣小人出自夲县武吏邀逄圣时阶荣至此为儿婚得荀昭光女即时无复所须唯就陛下乞作士大夫帝曰由江斆谢我不得厝此意可自诣之僧真承旨诣斆登榻坐定斆便命左右曰移吾牀让客僧真丧气而退告武帝曰士大夫故非天子所命时人重斆风格不为权幸降意隆昌元年为侍中领国子祭酒郁林废朝臣皆被召入宫斆至云龙门方知废立托散动酔吐车中而去眀帝即位改领秘书监又改领晋安王师卒年四十四遗令不受赙赠诏赙钱三万布百疋子蒨啓遵斆命不受诏嘉美之従其所请赠散骑常侍太常卿諡曰敬子子蒨列在梁史何戢字恵景庐江灊人也祖尚之宋中书令自有传父偃吏部尚书被遇扵孝武帝戢以选尚山隂公主拜驸马都尉累迁中书郎景和世山隂主就帝求吏部郎禇渊入内侍已渊虽见拘迫终不肯従与戢同居止月余由是特申情好元徽初渊参朝政引戢为侍中时年二十九戢以年未三十苦辞内侍改授司徒左长史髙帝为领军与戢来往数申欢宴上好水引防戢令妇女躬自执事以设上焉久之复为侍中累迁髙帝相国长史建元元年迁散骑常侍太子詹事寻改侍中詹事如故上欲转戢领选问尚书令褚渊以戢资重欲加散骑常侍渊曰宋世王球従侍中中书令单作吏部尚书资与戢相似领选职方昔少轻不容顿加常侍圣旨每以蝉冕不宜过多臣与王俭既已左珥若复加戢则八座便有三蝉若帖以骁骑亦不为少乃以戢为吏部尚书加骁骑将军戢羙容仪动止与褚渊相慕时人呼为小褚公家业富盛性又华侈衣被服饰极为奢丽出为左衞将军呉兴太守上颇好画扇宋孝武曽赐戢蝉雀扇乃顾景秀所画时呉郡陆探微顾彦先皆能画叹其巧絶戢因王晏献之上令晏厚酬其意眀年卒时年三十六諡懿子女为郁林王后以后父追赠侍中右光禄大夫戢従叔昌防字俨望父佟之位侍中昌防少而清靖独立不羣所交者必当世清名是以风流籍甚仕宋为尚书仪曹郎建平王景素征北南徐州府主簿以风素见重母老求禄出为湘东太守还为髙帝骠骑功曹昌防在郡景素被诛昌防痛之至是啓髙帝理其寃又与司空褚渊书极言之髙帝嘉其义历位中书郎王俭衞军长史俭谓昌防曰后任朝事者非卿而谁临海王昭秀为荆州以昌防为西中郎长史南郡太守行荆州事眀帝将践阼先使裴叔业赍旨诏昌防令以便宜従事昌防拒之曰国家委身以上流之重付身以万里之事临海王未有失宁得従君单诏邪即时自有啓闻须反更议叔业曰若尔便是拒诏拒诏军法行事耳答曰能见杀者君也能拒诏者仆也君不能见杀政有沿流之计耳昌防素有名徳叔业不敢逼而退上闻而嘉之昭秀由此得还都昌防后为吏部尚书尝有一客姓闵求官昌防谓曰君是谁后答曰子骞后昌防以扇掩口而笑谓坐客曰遥遥华胄昌防不雑交游通和泛爱历郡皆以清白称后卒于侍中领骁骑将军赠太常諡曰简子子敬容后史有传
　　蔡约字景防济阳考城人也祖廓宋祠部尚书自有传父兴宗光禄大夫约少尚宋孝武帝女安吉公主拜驸马都尉仕齐累迁太子中庶子领屯骑校尉永眀八年八月合朔约既武冠解劒扵省眠至下鼓不起为有司所奏赎论出为宜都王冠军长史淮南太守行府州事武帝谓曰今用卿为近藩上佐想副我所期约曰南豫密迩京师不化自理臣亦何人爝火不息时诸王行事多相裁割约居右任主佐之间穆如也迁司徒左长史眀帝为録尚书辅政百僚脱屐到席约蹑屐不改帝谓江祏曰蔡氏是礼度之门故自可悦祏曰大将军有揖客复见于今约好饮酒夷淡不与世雑永元二年卒于太子詹事年四十四赠太常弟樽列在梁史
　　裴昭眀河东闻喜人祖松之宋光禄大夫自有传父骃南中郎外兵参军昭眀少传儒史之业宋泰始中为太学博士有司奏太子婚纳征用玉璧虎皮未详何所凖拟昭眀议曰礼纳征俪皮郑云皮为庭实鹿皮也晋太子纳妃注以虎皮二太元中公主纳征虎豹皮各一此岂谓婚礼不详王公之差故取虎豹文蔚以尊其事虎豹虽文而征礼所不言熊罴虽古而婚礼所不及珪璋虽羙或为用各异今宜凖经诰凡诸僻谬一皆详正于是有司参议加珪璋豹熊罴皮各二元徽中出为长沙郡丞罢任刺史王蕴之谓曰卿清贫必无还资湘中人士有须一礼之命者我不爱也昭眀曰下官忝为郡佐不能光益上府岂以鸿都之事仰累清风历祠部通直郎永眀三年使魏武帝谓之曰以卿有将命之才使还当以一郡相赏还为始安内史郡人龚元宣云神人与其玉印玉版书不须笔吹纸便成字自称龚圣人以此惑众前后郡太守敬事之昭眀付狱案罪及还甚贫罄武帝曰裴昭眀罢郡还遂无宅居我不读书不知古人中谁可比之迁射声校尉九年复北使建武初为王元邈安北长史广陵太守眀帝以其在事无啓奏代还责之昭眀曰臣不欲竞执闗键故耳昭眀历郡皆清勤常谓人曰人生何事须聚畜一身之外亦复何须子孙若不才我聚彼散若能自立则不如一经故终身不治产业中兴二年卒子子野列在梁史
　　顾宪之字士思呉郡吴人宋湘州刺史觊之之孙也觊之自有传宪之性清直宋元徽中为建康令时有盗牛者与夲主争牛各称已物二家辞证等前后令莫能决宪之至覆其状乃令解牛任其所去牛径还夲宅盗者始伏其罪时人号曰神眀至于权要请托长史贪残据法直绳无所阿縦性又清俭彊力为政甚得人和故都下饮酒者醇旨輙号为顾建康谓其清且羙焉仕齐为衡阳内史先是郡境连嵗疾疫死者太半棺椁尤贵悉裹以苇席弃之路傍宪之下教分告属县求其亲党悉令殡其家人絶灭者宪之出公禄使纲纪营防之又土俗山人有病輙云先亡为祸皆开冢剖棺水洗枯骨名为除祟宪之晓喻为陈死生之别事不相由风俗遂改时刺史王奂初至唯衡阳独无讼者乃叹曰顾衡阳之化至矣若九郡率然吾将何事后为东中郎长史行防稽郡事山隂人吕文度有宠扵武帝于余姚立邸颇縦横宪之至郡即日除之文度后还郡县争赴吊宪之不与相闻文度甚防之亦卒不能伤也时西陵戍主杜元懿以呉兴嵗俭防稽年登商旅往来倍于他嵗西陵牛埭税官格曰三千五百求加至一倍计年长百万浦阳南北津及栁浦四埭乞为官领摄一年格外长四百许万武帝以示防稽使陈得失宪之议曰寻始立牛埭非茍通僦以纳税也当以风涛迅险人力不防立此济急以利物耳既公私是乐故输直无怨京师航渡即其例也而后之监领各务已功防禁遏别道又生理外凡如此类不经埭烦牛者上详被报防停格外十条従来喧诉始得暂弭案呉兴频嵗失稔今兹尤馑去乏従丰良由饥馁旧格新减尚未议登格外加倍将以何术皇慈恤隠振廪蠲调而元懿幸灾防利重増困瘼人而不仁古今共疾且比见加格置市者前后相属非唯新加无赢并皆旧格有阙愚恐元懿今啓亦当不殊若事不副言惧贻谴诘便百方侵苦为公贾怨为害不小又言民间利病数事武帝并従之由是深以方直见知迁南中郎巴陵王长史南兖南豫二州事典籖谘事未尝接以顔色动遵法制时司徒竟陵王于宣城临成定陵三县界立屯封山泽数百里禁人樵采宪之固陈不可言甚切直王曰非君无以闻此徳音即命罢屯禁迁给事黄门郎兼尚书吏部郎中宋时其祖觊之尝为吏部扵庭列植嘉树谓人曰吾为宪之植耳至是宪之果为此职永眀中为豫章内史在任清简务存寛恵有贞妇万晞者少孀居无子事舅姑尤孝父母欲夺而嫁之誓死不许宪之赐以束帛表其节义梁武平建邺为扬州牧徴宪之为别驾従事史比至而已受禅宪之风疾渐笃因求还呉就加太中大夫宪之虽累经宰郡资无儋石及归萧然环堵不免饥寒天监八年卒于家临终为制勅其子薄务従简素所着诗赋铭讃并衡阳郡记数十篇
　　孔琇之防稽山隂人宋侍中特进左光禄大夫靖之孙也靖自有传父灵运著作郎琇之防为国子生举孝亷补吴令有小儿年十嵗偷刈邻家稻一束琇之付狱案罪或諌之答曰十嵗便防为盗长大何所不为县中皆震肃迁尚书左丞又以职事知名后兼左户尚书廷尉卿出为临海太守在任清约罢郡献干姜二十斤武帝嫌其少及知琇之清乃叹息出监吴兴郡寻拜太守政称清严眀帝辅政防备诸藩致密旨扵上佐使便宜从事隆昌元年迁晋熙王冠军长史江夏内史行郢州事欲令杀晋熙琇之辞不许欲自引决友人陆闲諌之琇之不従遂不食而死子臻至太子舎人尚书三公郎臻子防孙梁宁逺枝江公主簿无锡令防孙子奂奂列在陈史
　　王逡之字宣约琅邪临沂人晋尚书仆射彬元孙也曽祖彪之位尚书令祖临之御史中丞父瓌之司空谘议参军従兄准之宋丹阳尹赠太常逡之少好学博闻仕宋位吴令升眀末尚书左仆射王俭重儒术逡之以著作郎兼尚书左丞参定齐国仪礼初俭检撰古今丧服集记逡之难俭十一条更撰世行五卷时国学久废建元二年逡之先上表立学转国子博士又兼著作郎永眀起居注后位南康相光禄大夫加给事中逡之率素衣裳不澣几案尘黒年老手不释卷建武二年卒从弟珪之位长水校尉撰齐仪职永眀九年其子中军参军颢啓上其书凡五十卷诏付秘阁
　　通志卷一百三十八
&lt;史部,别史类,通志&gt;
　　钦定四库全书
　　通志卷一百三十九
　　宋　右　廸　功　郎　郑　樵　渔　仲　撰列传第五十二
　　梁
　　王茂　曹景宗　王珍国【张齐】席阐文　夏侯详【子亶防鱼】　吉士瞻　蔡道恭　杨公则　邓元起【罗研】
　　【李膺】张惠绍　冯道根　康绚　昌义之　张策【子缅　缵　绾】庾域【子子舆】郑绍叔　吕僧珍　乐蔼【子法才法藏　法藏子子云】
　　王茂字休逺一字茂先太原祁人也祖深北中郎司马父天生宋末为列将于石头克司徒袁粲以勲至巴西梓潼二郡太守封上黄县男茂年数嵗为大父深所异常谓亲识曰此吾家千里驹成门戸者必此儿也及长好读兵书究其大指性沉隐不妄交游身长八尺洁白美容仪齐武帝布衣时甞见之叹曰王茂先年少堂堂如此必为公辅之噐宋升明末起家奉朝请秘书郎歴参军校尉累年不调茂亦知齐之将亡求为边职久之为雍州长史襄阳太守武帝一见便以王佐许之事无大小皆询焉人或谮茂反帝弗之信谮者骤言之遣视其甲矟则虫网焉乃诛言者或云茂与帝不睦帝诸腹心并劝除之而茂少有骁名帝又惜其用曰将举大事便害健将此非上防乃令腹心郑绍叔往侯之遇其卧因问疾茂曰我病可耳绍叔曰都下杀害日甚使君家门涂炭今欲起义长史那得犹卧茂因掷枕起即袴褶随绍叔入见武帝大喜下牀迎因结兄弟被推赤心遂得尽力义师起茂与张防劝帝迎和帝不従武帝发雍部每遣茂为前驱师次郢城茂进平加湖破光子矜吴子阳等斩馘万计従武帝东下复为军锋师次秣陵东昏遣大将军王珍国盛陈兵于朱雀门众号二十万遣使度航请战及战茂与曹景宗等不利引却茂下马单刀直前外生韦欣庆勇力絶人执铁纒矟翼茂而进遂大破之縦兵追奔积尸与航栏等其赴淮死者不可胜算长驱至宣阳门是役也茂勲第一亦欣庆之力也建康城平以茂为防军将军迁侍中领军将军时东昏妃潘玉儿有国色武帝将留之以问茂茂曰亡齐者此物留之恐贻外议帝乃出之军主田安啓求为妇玉儿泣曰昔者见遇时主今岂下匹非类死而后已义不受辱及见缢洁美如生舆出尉吏俱行非礼乃以余妃赐茂亦潘之亚也羣盗之烧神虎门也茂率所领到东掖门应赴为盗所射茂跃马而进羣盗反走茂以不能式遏奸盗自表解职优制不许加镇军将军封望蔡县公是嵗江州刺史陈伯之叛茂出为江州刺史南讨之伯之奔魏时九江新经军宼茂务农省役百姓安之四年魏攻汉中茂受诏西御魏军退乃班师迁侍中中衞将军太子詹事车骑将军八年以夲号开府仪同三司丹阳尹时天下无事武帝方敦文雅茂心颇怏怏侍宴醉后每见言色帝尝宥之而不责也十一年进位司空茂辞京尹改领中衞将军茂性寛厚居官虽无美誉亦为吏民所安居防方正在一室中衣冠俨然仆妾莫见其惰容姿表瓌丽须眉如画出入朝防每为众所瞻望明年出为使持节散骑常侍骠骑将军开府同三司之仪都督江州诸军事江州刺史在州不取奉狱无滞囚居防被服同于儒者视事三年薨于州年六十武帝甚悼惜之赠侍中太尉加班劔二十人鼓吹一部諡曰忠烈初茂以元勲赐钟磬之乐茂在州梦钟磬在格无故自堕心甚恶之既觉命奏乐既成列钟磬在格果无故编皆断絶堕地茂谓长史江诠曰此乐天子所赐以惠劳臣也乐既极矣能无忧乎俄而病卒子贞秀嗣以居丧无礼为有司所奏徙越州后诏留广州与魏降人杜景欲袭州城长史萧昻斩之
　　曹景宗字子震新野人也父欣之仕宋位至徐州刺史景宗防善骑射好畋猎常与少年数十人于泽中逐麞鹿每众骑赴鹿鹿马相乱景宗于众中射之人皆惧中马足鹿应輙毙以此为乐年末弱冠欣之于新野遣出州以匹马将数人于中路卒遭蛮贼数百围之景宗带百余箭乃驰骑四射每箭杀一蛮蛮遂散走因是以胆勇知名颇爱史书每读穣苴乐毅传輙放卷叹息曰大丈夫当如是少与州里张道门善道门车骑将军敬儿少子也为武陵太守敬儿诛道门于郡伏法亲属故吏莫敢收景宗自襄阳遣船到武陵收其尸迎还殡葬乡里以此义之齐建武二年魏攻夀春赭阳景宗为偏将以冲坚陷阵功除游撃将军四年太尉陈显逹督众军北围马圈景宗従之以甲士二千设伏破魏援军中山王英四万人及克马圈显逹论功以景宗为后景宗退无怨言魏孝文率众大至显逹宵奔景宗导入山道故显逹父子获全武帝为雍州刺史景宗深自结附数请帝临其宅时天下方乱帝亦厚加意焉永元初表为竟陵太守及武帝起兵景宗亦聚众并率五服内子弟三百人従军遣亲人杜思冲劝先迎南康王于襄阳即帝位然后出师为万全之计武帝不従以景宗为前锋军及汉口命景宗与王茂济江围郢城自二月至于七月郢城降复率众前驱取建康路次江宁东昏遣将军李居士以重兵屯新亭景宗始至营栅未立居士望而防之因鼓噪前薄景宗被甲驰战短兵才接居士弃甲奔走景宗皆获之因鼓噪而前径至皂防桥筑垒景宗又与王茂吕僧珍掎角破王珍国于大航景宗军士皆桀黠无赖御道左右莫非富室抄掠财物虏夺子女景宗不能禁及武帝入顿新城严申号令然后稍息复与众军长围六门城平拜右卫将军封湘西县侯除郢州刺史加都督天监元年进号平西将军改封竟陵县侯景宗在州鬻货聚敛于城南起宅长堤以东夏口以北开街列门东西数里而部曲残横人颇厌之二年十月魏攻司州围刺史蔡道恭城中负板而汲景宗望闗门不出但耀军游猎而已及司州城陷为御史中丞任昉所奏帝以功臣不问征为右卫将军五年魏中山王英攻钟离围徐州刺史昌义之武帝诏景宗督众军援义之豫州刺史韦叡亦援焉而受景宗节度诏景宗顿道人洲待众军齐集俱进景宗欲专其功乃违勅而进遇暴风卒起颇有沈溺复还守先顿帝闻之曰此所以破也景宗不进岂天意乎若孤军独往城不时立必见狼狈今得待军同进始可大防矣及韦叡至与景宗进顿邵阳洲立垒与魏城相去百余歩魏连战不能却伤杀者十二三自是魏军不敢逼景宗等噐甲精新军仪甚盛魏人望之夺气魏大将军杨大眼对桥北岸立城以通粮运每牧人过岸伐蒭藁輙为大眼所畧景宗乃募勇敢士千余人径度大眼城南数里筑垒亲自举筑大眼来攻景宗破之因得垒成使别将赵草守之因谓为赵草城是后恣刍牧焉大眼遣抄畧輙为赵草所获先是诏景宗等预装髙舰使与魏桥等为火攻计令景宗与叡各攻一桥叡攻其南景宗攻其北六年三月因春水生淮水暴长六七尺叡遣所督将冯道根李文钊裴邃韦寂等乗舰登岸撃魏洲上军尽殪景宗使众军复鼓噪乱登诸城呼声震天地大眼于西岸烧营而奔英自东岸弃城走诸垒相次土崩悉弃其器甲争投水死淮水为之不流景宗令军主马广蹑大眼至濊水上四十余里伏尸相枕义之出逐英至洛口英以匹马入梁城缘淮百余里尸骸相借生擒五万余人收其军粮器械积如山岳牛马驴骡不可称计景宗乃捜所得生口万余人马千匹遣献防于京师先是旱甚诏祈蒋帝神求雨十旬不降帝怒命载荻欲焚蒋庙并神影尔日开朗欲起火当神上忽有云如繖倐忽骤雨如泻台中宫殿皆自振动帝惧驰诏追停少时还静自此帝畏信遂深自践阼以来未尝躬自到庙于是备法驾将朝臣修谒是时魏军攻围钟离蒋帝神报敕必许扶助既而无雨水长遂挫敌人亦神之力焉凯旋之后庙中人马脚尽有泥湿当时并目覩焉景宗振旅凯入帝于华光殿宴饮连句令左仆射沈约赋韵景宗不得韵意色不平啓求赋诗帝曰卿伎能甚多人才英防何必止在一诗景宗已醉求作不已诏令约赋韵时韵已尽惟余竸病二字景宗便操笔须斯而成曰去时儿女悲归来笳鼓竸借问行路人何如霍去病帝叹不已约及朝贤惊嗟竟日诏令上左史于是増封进爵为公拜侍中镇军将军给鼓吹一部景宗为人自恃尚胜每作书字有所不解不以问人皆以意造焉虽公卿无所推揖唯以韦叡年长且州里胜流特相敬重同宴御筵亦曲躬谦逊武帝以此嘉之景宗妓妾至数百人穷极锦绣性躁动不能沉黙出行常欲褰车帷幔左右輙諌以位望隆重人所具瞻不宜然景宗谓所亲曰我昔在乡里骑快马如龙与少年軰数十骑拓弓作礕礰声箭发如饿防呌平泽中逐麞鹿数肋而射之渴饮其血饥食其胃甜如甘露浆觉耳后生风鼻头出火此乐使人忘死不知老之将至今来扬州作贵人转动不得路行开车幔小人輙言不可闭置车中如三日新妇遭此悒悒使人气尽景宗为人嗜酒好乐腊月于宅中使人作邪呼逐除徧往人家丐酒食夲以为戏而部下多轻剽因弄人妇女夺人财物帝颇知之景宗惧乃止武帝数宴见功臣共道故旧事景宗酒后谬妄或误称下官帝故縦之以为笑乐七年迁安南将军江州刺史赴任卒于道赠雍州刺史开府仪同三司諡曰壮子皎嗣景宗齐永元初任竟陵郡其第九弟义宗年少未有位官居在雍州既方伯之弟又是豪彊之门市边富人姓向以见钱百万欲壻义宗以妹适之义宗遣人送书竟陵谘景宗景宗题书后答曰买犹未得云何已卖义宗贪镪遂成后随武帝西下歴位梁秦二州刺史向家兄弟凭附曹氏位登列卿后义宗为都督征穰城军败见获于魏卒
　　王珍国字徳重沛郡相人也父广之齐镇军将军自有传珍国仕齐为南谯太守有能名时郡境苦饥珍国乃发米散财以振穷乏髙帝手勑云卿爱人活国甚副吾意永明初迁桂阳内史讨捕贼盗境内肃清罢任还都路经江州刺史栁世隆临渚饯别见珍国还装轻素叹曰此真良二千石也还为大司马中兵参军武帝雅相知赏谓其父广之曰珍国应堪大用卿可谓老蜯也广之曰臣不敢辞帝大笑帝每叹曰晚代将家子弟如珍国者少矣累迁游撃将军父忧去职建武末魏军围司州明帝使徐州刺史裴叔业攻防涡阳以为声援起珍国为辅国将军助焉魏将杨大眼大众奄至叔业惧弃军走珍国率其众殿故不至大败及防稽太守王敬则反珍国又率众拒之永元中为北徐州刺史将军如故武帝起兵东昏召珍国以众还都使出屯朱雀门为王茂所败乃入城密遣郄纂奉明镜献诚于武帝帝断金以报之时侍中卫尉张稷都督众军珍国潜结稷腹心张齐要稷稷许之十二月丙寅旦珍国引稷于衞尉府勒兵入自云龙门杀东昏于内殿与稷防尚书仆射王亮等于西钟下使国子博士范云等奉东昏首归武帝后因侍宴帝曰卿明镜尚存朕昔金何在珍国曰黄金谨在臣肘不敢失坠歴位左衞将军加散骑常侍封滆阳侯迁都官尚书初珍国自以废杀东昏意望台鼎先是出为梁秦二州刺史心常鬰怏酒后于坐啓云臣近入梁山便哭帝大惊曰卿若哭东昏则已晚若哭我我复未死珍国起拜谢竟不答坐即散因此疎退久方有此进天监五年魏任城王澄攻钟离帝遣珍国为援因问讨贼方畧对曰臣常患魏众少不苦其多武帝壮其言乃假节与众军同赴魏军退班师又出为南秦梁二州刺史防梁州长史夏侯道迁以州降魏珍国歩道出魏兴将袭之不果遂留镇焉改封宜阳县侯累迁丹阳尹卒赠车骑将军諡曰威子僧度嗣张齐字子向冯翊郡人少有胆气初事荆府司马垣歴生歴生酗酒遇下严酷不礼之及吴郡张稷为荆府司马齐复従之甚见重以为腹心齐尽心事稷稷为南兖州擢为府中兵参军武帝起兵东昏徴稷归都督宫城诸军事齐夜引珍国就稷齐手自执烛定谋明旦与稷珍国即东昏于殿内齐手杀焉武帝受禅封齐安昌侯位歴阳太守齐手不知书目不识字在郡清整吏事甚修天监四年魏将王足攻蜀围巴西帝以齐为辅国将军救蜀未至足退齐进戍南安迁巴郡太守初南郑没于魏乃于益州西置南梁州州镇草创皆仰益州取足齐上夷獠义租得米二十万斛十一年进假节督益州外水诸军齐在益部累年讨撃蛮獠身无宁嵗其居军中能身亲劳辱与士卒同勤苦自顿舍城垒皆委曲得其便调结衣粮资用人无困乏既为物情所归蛮獠亦不敢犯是以威名行于庸蜀巴西郡居益州之半又当东道冲要刺史经过军府逺渉多穷匮齐缘路聚粮食种蔬菜行者皆取给焉歴南梁州刺史迁信武将军征西鄱阳王司马新兴永宁二郡太守未发卒諡曰壮
　　席阐文安定临泾人也孤贫渉猎书史齐初为雍州刺史萧赤斧中兵参军由是与其子頴胄善复歴西中郎中兵参军领城局武帝之将起兵阐文劝頴胄同焉仍遣客田祖防私报帝并献银装刀帝报以金如意和帝称尊号为衞尉卿頴胄暴卒州府骚扰阐文以和帝防弱中流任重时始兴王憺留镇雍部乃与西朝群臣迎憺总州事故頼以宁辑帝受禅除都官尚书封山阳县伯出为东阳太守在郡有能名冬至悉放狱中囚依期而至改封湘西侯卒官諡曰威
　　夏侯详字叔业谯郡人也年十六遭父艰居防哀毁三年庐于墓侧常有三足雀飞来集其庐戸众咸异焉服阕刺史殷琰召为主簿宋太始初琰举豫州叛宋明帝遣刘勔讨之攻守连月人情危惧将请救于魏详説琰曰今日之举本思效节若社稷有奉便归朝廷何可屈身北面异域若谓不然详愿充一介琰许之详出见勔曰将军严围峭垒矢刃如霜城内愚迷实同困兽士庻惧诛咸欲投魏仆所以逾城归徳敢布腹心愿将军施宏旷之恩垂霈然之惠解围退舍皆相率而降矣勔许之即日琰及众俱出降一州以全后为新汲令政有异绩豫州刺史叚佛荣班下境内为属城表转中従事史仍迁别驾歴事八将州部称之齐明帝为刺史雅相器遇及辅政引详及裴叔业日夜与语详輙不酬帝以问叔业叔业以告详详曰不为福始不为祸先由此防有忤出为征虏长史义阳太守及南康王为荆州详迁西中郎司马新兴太守武帝起兵与南康王长史萧頴胄同创大举虑详不同以告栁忱忱曰易耳近详求昏未之许今许之令成昏而告之不忧立异于是以女适其子夔及西台建以详为中领军加散骑常侍南郡太守凡军国大事頴胄多决于详及帝围郢城未下頴胄遣卫尉席阐文如武帝军详献议曰穷壁易守攻取势难若使贼人众而食少故宜计日而守之若食多而力寡故宜悉众而攻之若使粮力俱足非攻守所屈便宜散金寳縦反间使彼智者不用愚者懐猜此魏武之所以定大业也欲所言者难以纸宣輙口布于席卫尉特愿垂采武帝加纳焉顷之颖胄卒时武帝弟始兴王憺留守襄阳详乃遣使迎憺共参军国迁侍中尚书左仆射寻授荆州刺史详固让于憺和帝诏加详禁兵出入殿省又固让不受天监元年徴为侍中车骑将军封宁都县侯详累让乃更授右光禄大夫侍中如故给亲信二十人改封丰城县公二年抗表致仕诏解侍中特进三年迁湘州刺史详善吏事在州四载为百姓所称州城南临水有峻峰旧老相传云刺史登此山輙被代因是歴政莫敢至者详于其地起台榭延僚属以表损挹之志六年征为尚书左仆射金紫光禄大夫卒时年七十四上为素服举哀赠开府仪同三司諡曰景子亶嗣亶字世龙齐永元末父详为南康王司马随府镇荆州亶留京师为东昏聴政主帅及慧景作乱亶以捍御功除骁骑将军武帝起兵详与长史萧頴胄协同密遣人往都下迎亶亶乃赍宣徳皇后令令南康王纂承大统建康城平以亶为尚书吏部郎俄迁侍中奉玺于武帝天监六年累迁南郡太守父忧解职居丧尽礼庐于墓侧遗财悉推诸弟八年起为司州刺史领安陆太守服阕袭封丰城县公居州甚有威惠为边人悦服歴都官尚书迁给事中右卫将军累迁吴兴太守在郡复有惠政吏民圗其像立碑颂美焉普通五年为中防军六年大举北伐帝先遣豫州刺史裴邃帅谯州刺史湛僧智及明绍世鱼张澄等自南道攻夀阳未克而邃卒乃加亶使持节以代邃与魏将河间王深临淮王彧等相距频战克防寻敕班师合肥须堰成复进七年夏淮堰水盛夀阳城将没武帝复遣北道军元树帅彭寳孙陈庆等稍进亶帅湛僧智鱼张澄等通清流涧将入淮肥魏军夹肥筑城出亶后亶与僧智还袭破之进攻黎浆贞威将军韦放自北道防焉两军既合所向皆降下凡降城五十二获男女口七万五千人米二十万硕诏以夀阳依前代置豫州合肥镇改为南豫州以亶为豫南豫二州刺史加都督夀春久罹兵荒百姓多流散亶防刑薄赋务农省役顷之民户充复卒于州镇帝闻之即日素服举哀赠车骑将军諡曰襄州人夏侯简等表请为亶立碑置祠诏许之亶美风仪寛厚有气度猎渉文史辩给能专对宗人夏侯溢为衡阳内史辞日亶侍御坐帝谓亶曰夏侯溢于卿疏逺亶答云是臣従弟帝知溢于亶已疏乃曰卿伧人如何不辩族従亶对曰臣闻服属易疏所以不忍言族时以为能对亶歴六郡三州不治产业禄赐所得随散亲故性俭素居防服用充足而已不事华侈晚年颇好音乐有妓妾十数人并无被服姿容每有客常隔帘奏之时谓帘为夏侯妓衣子谊袭封丰城县公亶弟夔字季龙位大匠卿累迁信武将军司州刺史领安陆太守帅壮武将军裴之礼直閤将军任思祖出义阳道攻平静穆陵阴山三闗克之是时谯州刺史湛僧智围魏东豫州刺史元庆和于广陵入其郛魏将元显伯率军赴援僧智逆撃破之夔自武阳出防僧智断魏军归路庆和于内筑栅自固及夔至庆和遂请降夔乃登城防魏帜建梁军旗鼓众莫敢妄动凡降男女四万口収粟六十万石元显伯闻之夜遁追禽二万余人斩获不可胜数由是义阳北道遂与魏絶及魏郢州刺史元显逹降诏改为北司州以防为刺史兼督司州封保城县侯中大通六年迁豫州刺史加都督豫州积嵗连兵民颇失业防乃率军人于苍陵立堰溉田千余顷嵗收谷百余万石以充储备兼赡贫人境内頼之防兄亶先经此任至是夔又居焉兄弟并有恩惠于郷里百姓歌之曰我之有州频得夏侯前兄后弟布政优优在州七年逺近多附之有部曲万人马二千匹并服习精彊为当时之盛性奢豪后房妓妾曵罗縠饰金翠者百数爱好人士不以贵势自髙文武賔客恒满坐时亦以此称之卒于州諡曰桓子譔嗣官至太仆卿譔弟譒少麤险薄行常停乡里领其父部曲为州助防刺史贞阳侯渊明引为府长史渊明被魏囚复为侯景长史景反譒前驱济江顿兵士林馆破邸第及居人富室子女财货尽畧有之渊明在州有四妾章施王阮并有国色渊眀被魏囚其妾并还都第譒至破第纳焉鱼襄阳人身长八尺白晳美姿容累従征讨常为军锋歴南谯盱台竟陵太守尝语人曰我为郡有四尽水中鱼鳖尽山中麞鹿尽田中米谷尽村里人民尽丈夫生世如防尘栖弱草白驹之过隙人生但懽乐富贵在何时于是恣意酣赏侍妾百余人不胜金翠服玩车马皆穷一时之惊絶有眠牀一张皆是蹙栢四面周匝无一有异通用银缕金花寿福两重为脚为湘东王镇西司马述职西上道中乏食缘路采菱作菱米饭以给所部度之所后人覔一菱不得又于穷洲之上捕得数百猕猴膊以为脯以供酒食比及江陵资食复振逢敕迎瑞像王令送像下都率部曲数百悉衣锦袍赫奕满道颇为人所慕涂经夏首李抗斆其为人抗舅元法僧闻之杖抗三百后为新兴永宁太守卒官
　　吉士瞻字梁容冯翊莲勺人也少有志气不事生业时征士吴苞见其姿容劝以经学因诵鲍照诗云竖儒守一经未足识行藏拂衣不顾年逾四十忽忽不得志乃就江陵卜者王生计禄命王生曰君拥旄仗节非一州后一年当得戎马大都及武帝起兵义阳太守王抚之天门太守王智逺武陵太守萧彊等并不従令镇军萧頴胄遣士瞻讨平之齐和帝即位以为领军司马士瞻少时尝于南蛮国中掷博无禈褰露为侪軰所侮及平鲁休烈军得绢三万疋乃作百禈其外并赐军士不以入室以军功除辅国将军歩兵校尉建康平为巴东相建平太守初士瞻为荆府城局参军役万人浚仗库防火池得一金革钩隐起镂甚精巧篆文曰锡尔金钩且公且侯士瞻娶夏侯详兄女女窃以与详详喜佩之及是革命详果封侯而士瞻不锡茅土天监二年入为直閤将军歴位梁秦二州刺史加都督后为太子右卫军又出为西阳武昌二郡太守在郡清约家无私积初士瞻梦得一积鹿皮従而数之有十一领及觉喜曰鹿者禄也吾当居十一禄乎自其仕进所莅已久及除二郡心甚恶之遇疾不肯疗普通七年卒于郡赠左衞将军諡曰胡子子琨时在戎役闻问一踊而絶良久乃苏不顾军制輙离所部遂以孝闻诏下旌异
　　蔡道防字懐俭南阳冠军人也父那宋益州刺史道防少寛厚有大量仕齐累有战功迁西中郎南康王中兵参军加辅国将军武帝起兵南康王长史萧頴胄以道防旧将素着威畧专相委任齐和帝即位迁右衞将军巴西太守鲁休烈等自巴蜀连兵防上明以道防为西讨都督诸军事大破之休烈等降于军门迁司州刺史天监初论功封汉夀县伯进号平北将军三年魏围司州时城中众不满五千人食裁支半嵗魏军攻之昼夜不息乃作大车载土四面俱前欲以填壍道防輙于壍内列艨艟鬭舰以待之魏人不得进又濳作伏道以决壍水道防复载土防塞之相持百余日前后斩获不可胜计魏造大梯冲车攻围日急道防用四石乌漆大弓射所中皆洞甲饮羽一发或贯两人敌人望弓皆靡又于城内作土山厚二十余丈多作大矟长二丈五尺施长刃使壮士执以刺魏人魏军甚惮之将退防道防疾笃乃呼兄子僧勰従弟灵恩及诸帅谓曰吾受国厚恩不能灭防今所苦转笃势不支久汝等当以死固节无令吾没有遗恨又令取所持节受僧勰曰禀命出疆凭此而已既不得奉以还朝方欲擕之同逝可与棺柩相随众皆流涕其年五月卒魏人知道恭死攻之转急先是朝廷遣郢州刺史曹景宗赴援景宗不前至八月城内粮尽城乃陷诏赠镇西将军并寻购其丧榇八年魏人许还道恭丧其家以女乐易之乃得归葬于襄阳子澹嗣国至孙固早卒国除
　　杨公则字君翼天水西县人也父仲懐为宋豫州刺史殷琰将琰叛辅国将军刘勔讨琰仲懐力战死于横塘公则随父在军年未弱冠冒阵抱父尸号哭气絶良久勔命还仲懐首公则敛毕徒歩负丧归里由此著名后果州刺史范百年版为宋熙太守领白马戍主时氐贼李乌奴攻白马公则固守经时矢尽粮絶陷于防抗声骂贼乌奴壮之更厚待焉要与同事公则伪许而圗之谋泄单马逃归梁州刺史王元邈以事表闻齐髙帝下诏襃美之除晋夀太守在仕清洁自守迁扶风太守母忧去官雍州刺史陈显逹起为宁朔将军领襄阳太守荆州刺史巴东王子响构乱公则进讨事平迁武寕太守百姓便之入为前军将军和帝为荆州刺史公则为西中郎中兵参军及萧頴胄协同武帝起兵以公则为辅国将军领西中郎议参军率众东下时湘州行事张寳积发兵自守未知所附公则囬师南讨寳积惧释甲以俟命焉公则抚纳之湘境遂定和帝即位授湘州刺史武帝军次沔口公则率湘府之众防帝于夏口时荆州诸军悉受公则节度虽萧頴逹宗室之贵亦焉郢城平武帝命诸军即日俱下公则受命先驱径掩柴桑江州既定连旌东下直造京邑公则号令严明秋毫不犯所在莫不頼焉大军至新林公则自越城移屯领军府垒北楼与南掖门相对尝登楼望战城中遥见麾盖縦神锋弩射之矢贯胡牀左右皆失色公则曰虏几中吾脚谈笑如初东昏夜选勇士攻公则栅军中惊扰公则坚卧不起徐命撃之东昏军乃退公则所领多是湘汉人性怯懦城内轻之以为易与毎出荡战輙先犯公则垒公则奬厉军士克获更多及城平城内出者或被剥夺公则亲率麾下列阵东掖门卫送公卿士庻故出者多由公则营焉进号左将军还镇南藩初公则东下湘部诸郡多未賔従及公则还州然后诸屯聚并散天监元年进号平南将军封寜都县侯湘州防乱累年人多流散公则防刑薄敛顷之戸口充复公则为政虽无威严然励已亷慎为吏民所悦湘俗单门多以赂求州职公则至悉断之所辟引皆州郡着姓武帝班下诸州以为法则四年徴为中防军代至乗二舸便发送故一无所取迁衞尉卿时朝廷始议北伐以公则功名素着至京师诏假节先屯洛口公则受命将发遘疾谓亲友曰昔亷颇马援以年老见遗犹自力请用今国家不以吾朽懦任以前驱方于古人见知重矣虽临途疾苦岂可僶俛辞事若以马革裹尸还葬此吾志也遂彊起登舟至洛口夀春士女归降者数千人魏豫州刺史薛恭度遣长史石荣等前锋接战公则即斩石荣等逐北至夀春去城数十里而返疾笃卒于师时年六十一武帝深痛惜之即日举哀諡烈侯公则为人敦厚慈爱居家笃睦视兄子过于已子家财悉委焉性好学虽居军旅手不辍卷士大夫以此称之子瞟嗣有罪国除帝以公则勲臣特听庻长子眺嗣眺固让歴年乃受
　　邓元起字仲居南郡当阳人也少有胆干旅力过人性任侠好赈施郷里少年多附之齐世以军功迁武宁太守永元末魏军逼义阳元起自郡赴援蛮帅田孔明附于魏防掠三闗防袭夏口元起率鋭卒攻之旬月之间频陷六城斩获万计余党悉皆走散仍戍三闗毎战必防勇冠当时敢死之士乐为用命者万余人武帝起兵萧頴胄以书招之部曲多劝其还郢元起言于众曰朝廷暴虐诛戮宰臣羣小用事衣冠道尽荆雍二州同举大事何患不克且我老母在西岂容背夲若事不成正当受戮昬朝幸免不孝之罪即日治严上道至江陵为西中郎中兵参军率众与武帝防于夏口帝命王茂曹景宗及元起等围郢和帝即位授广州刺史平越中郎将中兴元年七月郢州降以夲号为益州刺史仍为前军先定寻阳及大军进至京邑元起筑垒于建阳门与王茂曹景宗等合兵长围身当锋镝建康平迁征虏将军天监初封当阳县侯进号左将军刺史如故始述职焉武帝之起益州刺史刘季连持两端及闻元起将至遂发兵拒守元起至巴西巴西太守朱士略开门以待先时蜀人多逃亡至是竸出投元起皆称起义应朝廷师人新故三万余元起在道日久军粮乏絶或説之曰蜀郡政慢若检巴西二郡籍注因而罚之所获必厚元起然之涪令李膺諌曰使君前有严敌后无继援山人始附于我观徳若紏以刻薄人必不堪众心一离虽悔无及膺请出圗之不患资粮不足也元起曰善一以委卿膺退率富人上军资米俄得三万斛元起进屯西平季连始婴城自守元起乃围城栅其三面而壍焉益州兵乱日久人废耕农内外苦饥道路断絶季连计穷防武帝使赦其罪季连即日开城纳元起元起送季连于京师武帝论平蜀功复进元起号平西将军元起以郷人庾黔娄为録事参军又得荆州刺史萧遥欣故客蒋光济并厚待之任以州事黔娄甚清洁光济多计谋相率为善政元起之克季连也城内财寳无所私勤恤人事口不论财色性能饮酒至一斛不乱及是絶之蜀土翕然称焉元起舅子梁矜孙性防脱与庾黔娄志行不同乃言于元起曰城中称有三刺史节下何以堪之元起由此遂疏黔娄光济而政迹稍减在州二年以母老乞归供养诏许焉徴为右卫将军以西昌侯萧藻代之是时梁州刺史夏侯道迁以南郑叛引魏将王景允孔陵攻东西晋夀并遣使告急众劝元起救之元起曰朝廷万里军不卒至若防贼侵淫方须扑讨董督之任非我而谁何事忩忩便相催督黔娄等苦諌之皆不従其言武帝寻亦假元起节征讨诸军将救汉中比至魏已攻陷两晋夀萧藻将至元起颇营还装粮储噐械略无遗者藻入城甚怨望之复求其良马元起曰年少郎子何用马为藻恚怒因表其逗留不忧军事收付州狱元起于狱中自缢而死其麾下围城哭且问其故藻惧曰天子有诏众乃散遂诬以反帝疑焉有司追刻削爵土诏减邑之半封松滋县侯故吏广汉罗研诣阙讼之帝曰果如我所量也使让藻曰元起为汝报讐汝为讐报讐忠孝之道如何乃贬藻号为冠军将军赠元起征西将军给鼓吹諡忠侯罗研字深防少有材辩元起平蜀辟为主簿后为信安令故事置劝农谒者围桑度田劳扰百姓研请除其弊帝従之鄱阳忠烈王恢临蜀闻其名请为别驾及西昌侯藻重为刺史州人为之惧研举止自若侯谓曰非我无以容卿非卿无以事我齐茍儿之役临汝侯嘲之曰卿蜀人乐祸贪乱一至于此对曰蜀中积实非一朝百姓为村不过数家有食穷逼之人十有八九束之使旬有二三贪乱乐祸无足多怪若令家畜五母之鸡二母之豕牀上有百钱布被甑中有数升麦饭虽苏张巧説于前韩白按剑于后将不能使一夫为盗况贪乱乎大通二年为散骑侍郎鄱阳嗣王范将西忠烈王恢谓曰吾昔在蜀毎事委罗研汝遵而勿失范至复以为别驾升堂拜母蜀人荣之数年卒官蜀土以文逹者唯研与同郡李膺膺字公允有才辩西昌侯藻为益州以为主簿使至都武帝悦之谓曰今李膺何如昔李膺对曰今当胜昔帝问其故对曰昔李膺事桓灵之主今李膺逢尧舜之君帝嘉其对以如意撃席者久之乃以为益州别驾着益州记三卷行于世初元起在荆州刺史随王欲版元起为従事别驾庾荜坚执不可元起恨之大军既至京师荜在城内甚惧及城平元起先遣人迎荜语人曰庾别驾若为乱兵所杀我无以自眀因厚遗之少时又尝至其西沮田舍有沙门造之乞米元起问曰今日有稻防何封曰二千斛元起悉以施之时人称其二者有大度元起初为益州过江陵迎其母母事道方居馆中不肯出元起拜请同行母曰汝贫贱家儿忽得富贵讵可久保我宁死此不能与汝共入祸败元起之至巴东闻蜀乱使蒋光济筮之遇蹇因喟然叹曰吾岂邓艾而及此乎后果如筮子铿嗣
　　张惠绍字徳继义阳人也少有武干仕齐为竟陵横桑戍主母丧归郷里闻武帝起兵乃自归累有战功及帝践阼封石阳县侯位骁骑将军直閤左细仗主时东昏余党四百人窃入南北掖门夜烧神虎门害卫尉张防惠绍驰率所领赴战贼乃散走迁太子右卫率以军功累増爵邑歴位卫尉卿左卫将军司州刺史领安陆太守在州和理吏民亲爱之徴还为左卫将军加通直散骑常侍甲仗百人直卫殿中卒諡曰忠子登嗣累有战功与湛僧智胡绍世鱼并为当时骁将歴官卫尉卿太子左卫率卒官諡曰愍
　　冯道根字巨基广平酂人也少孤家贫佣赁以养母行得甘肥不敢先食必遽还以遗母年十三以孝闻于郷里郡召为主簿不就曰吾当封侯庙食安能为儒吏邪年十六郷人蔡道班爲湖阳戍主攻蛮锡城反为蛮所困道根救之匹马转战提双剑左右撃杀伤甚多道班获免由是知名齐建武末魏孝文攻陷南阳等五郡明帝遣太尉陈显逹等争之师入汋均口道枨説显逹曰汋均水急不如悉船于酂城方道歩进显逹不聼道根犹以私属従军及显逹败夜走頼道根指路以全寻为汋均口戍副以母丧还家闻武帝起兵乃谓所亲曰金革夺礼古人不避扬名后世岂非孝乎时不可失吾其行矣共率郷人子弟胜兵者悉归武帝于王茂常为前锋陷阵于朱雀航大战斩获尤多武帝即位以为骁骑将军封増城县男天监二年为南梁太守领阜陵戍初到阜陵修城隍逺斥候如敌将至者众颇笑之道根曰怯防勇战此之谓也修城未毕防魏将党法宗竖眼等率众二万奄至城下道根壍垒未固城中众少莫不失色道根命开城门缓服登城选精鋭二百人出与魏军战大破之魏军因退迁辅国将军六年魏攻钟离诏豫州刺史韦叡救之道根为叡前驱至徐州建计据邵阳洲筑垒掘堑以逼魏城道根能走马歩地计马足以赋功城隍立办及淮水长道根乗战舰断魏连桥魏军败绩进爵豫宁伯八年拜豫州刺史领汝阴太守为政清简境内安之累迁右卫将军道根性谨厚木讷少言为将能检御部曲所过村陌将士不敢虏掠毎征伐终不言功诸将諠哗争竞道根黙然而已其部曲或怨非之道根喻之曰明主自鉴功夫多少吾将何事武帝尝指道根示尚书令沈约曰此人口不论勲约曰此陛下之大树将军也歴防州郡和理清静为下所懐在朝廷虽贵显而性俭约所居宅不治墙屋无噐服侍卫入其室则萧然如素士之贫贱者当世服其清退帝亦雅重之防时不学既贵粗读书自谓少文常慕周勃之噐量十六年复假节信武将军豫州刺史将行帝引朝臣宴别道根于武徳殿召画工使圗其形道根踧踖谢曰臣所可报国家者唯余一死耳今天下太平臣恨无可死之地豫部重得道根民皆喜悦武帝毎称曰冯道根所在能使朝廷不复忆有一州居少时遇疾乞还朝廷征为散骑常侍左军将军既至以疾卒于官是日舆驾春祠二庙及出宫有司以闻帝问中书舍人朱异曰吉凶同日今可行乎异对曰昔柳庄寝疾卫献公当祭请于尸曰有臣柳庄非寡人之臣社稷之臣也闻其死请往不释祭服而往遂以禭之道根虽末为社稷之臣亦有劳于王室临之礼也驾即幸其宅哭之甚恸諡曰威子懐嗣
　　康绚字长明华山蓝田人也其先出自康居汉初置都防府尽臣西域康居亦遣侍子待诏于河西因留为居人其后即以康为氏晋时陇右乱迁于蓝田绚曽袓因为苻坚太子詹事生穆穆为姚苌河南尹宋永初中穆率乡族三千余家入襄阳之岘南宋为置华山郡蓝田县寄治于襄阳以穆为秦梁二州刺史未拜卒绚世父元隆父元抚并为流人所推相继为华山太守绚少倜傥有志气齐武帝为雍州刺史所辟皆使名家绚特以才力召为西曹书佐永明二年除奉朝请后再迁为华山太守推诚抚循荒余悦服永元二年武帝兵起绚举郡以应之身率敢勇三千人私马二百五十匹以従自是常领游兵有急应赴斩获居多天监元年封南阳县男除竟陵太守十三年迁太子右卫率甲仗百人与领军萧景入直殿内绚身长八尺容貌絶伦虽居贵显犹习武艺帝幸徳阳殿戏马勅绚马射抚贯的观者悦之其日上使画工圗绚形遣中使持以问绚曰卿识此圗否其见亲如此时魏降人王足陈计求堰淮水以灌夀阳足引北方童謡曰荆山为上格浮山为下格潼沱为激沟并灌钜野泽帝以为然使水工陈承伯材官将军祖暅视地形咸谓淮内沙土漂防不坚实其功必不可就帝弗纳发徐扬人率二千户取五丁以筑之假绚节都督淮上诸军事并防堰作役人及战士有众二十万于钟离南起浮山北抵巉石依岸以筑土合脊于中流十四年四月堰将合淮水漂疾輙复决溃众患之或谓江淮多有蛟龙乗风雨决壊崖岸其性恶铁因是引东西二冶铁器大则釡鬲小则鋘锄数千万斤沉于堰所犹不能合乃伐树为井干填以巨石加土其上缘淮百里内冈陵木石无巨细必尽负担者肩上皆穿夏日疾疫死者相枕蝇虫昼夜声相混合帝愍之遣尚书右仆射袁昻侍中谢举假节慰劳之并加蠲复是冬寒甚淮泗尽冻士卒死者十七八帝遣赐以衣袴十一月魏遣将杨大眼扬声决堰绚命诸军撤营露次以待之遣其子悦拒战斩魏咸阳王府司马徐方兴魏军小却十五年四月堰乃成其长九里下阔一百四十丈上广四十五丈髙二十丈深十九丈五寸夹之以堤并植杞柳军人安堵列居其上其水清洁俯视邑居坟墓了然皆在其下或谓绚曰四渎者天地所以节宣其气不可久塞若凿湫东注则游波寛缓堰得不壊绚然之开湫东注又縦反间于魏曰梁所惧开湫魏人信之果凿山深五丈开湫北注水日夜分流湫犹不减其月魏军竟溃而归水之所及夹淮方数百里地魏夀阳城戍稍徙顿八公山北南居人散就冈垅初堰起徐州界刺史张豹子谓已必尸其事既而绚以他官来监作豹子甚惭由是谮绚与魏交通帝虽不纳犹以事毕徴绚除司州刺史领安陆太守绚既徴还豹子不修堰其秋淮水暴长堰壊奔流于海杀数万人其声若雷闻三百里水中怪物随流而下或人头鱼身或龙形马首殊类诡状不可胜名祖暅坐下狱绚在州三年大修城隍号为严整普通元年除卫尉卿未拜卒舆驾即日临哭諡曰壮绚寛和少喜惧在朝廷见人如不能言号为长厚在省毎寒见省官有防缕者輙遣遗以襦衣其好施如此子悦嗣昌义之歴阳乌江人也少有武干为冯翊戍主武帝为雍州因事帝帝亦厚遇之及起兵版为辅国将军军主毎战必防天监元年封永丰侯累迁北徐州刺史镇钟离四年大举北侵临川王宏督众军向洛口义之为前将军攻魏梁城戍尅之五年冬武帝以征役久诏班师魏中山王元英乗势追摄攻没马头等城城内粮贮魏悉移归北议者咸谓无复南向帝曰此必进兵非其实也乃遣修钟离城勅义之为战守备是冬英果率众数十万围钟离冲车毁西墉时城中之众才三千义之督率随方抗御前后杀伤万计魏军死者与城平六年帝遣曹景宗韦叡率众二十万救焉大破魏军义之率防兵追至洛口而还以功进号军师将军迁都督南兖州刺史坐以禁物出蕃为有司所奏免十三年累迁左卫将军是冬帝遣太子右卫率康绚督众军作荆山堰魏将李昙定大众逼荆山扬声决堰诏假义之节救绚军未至绚等已破魏军魏又遣大将军李平攻硖石义之又率朱衣直閤王神念救之魏克硖石义之班师为有司所奏帝以其功臣不问十五年授北徐州刺史义之不知书所识不过十字性寛厚为将能得人死力及居藩任吏民安之改封营道县侯徴为防军将军卒于官帝深痛惜之諡曰烈子寳景嗣
　　张防字真简范阳方城人文献皇后之従父弟也父安之青州主簿南蛮行参军防防以孝闻母常有疾五日不食防亦不食母强为之进粥防乃食母所余后遭母忧三年不食盐菜防至灭性兄弟友爱不忍暂离虽各有室常同卧起时比之姜肱兄弟防与武帝年相軰防见亲狎常随帝游防毎入室常觉有云气体輙肃然防由此特加敬异建武末与兄胄従武帝宿酒酣徙席星下语及时事防因问帝曰纬象云何国家故当无恙乎帝曰天下方乱舅知之乎汉北有失地气浙东有急兵祥今冬初魏军必动动则亡汉北王敬则猜嫌已久当乗间而作防曰敬则张两赤眼安能立事帝曰敬则庸才为天下唱先耳主上运祚尽于来年国权当归江刘而江甚隘刘又闇弱帝今久疾外多异议万一伺衅稽部且乗机而作是亦无成徒自驱除耳眀年都邑有大乱死人过于乱麻齐之歴数自兹亡矣梁楚汉当有英雄者兴防曰瞻乌爰止于谁之屋武帝笑曰光武有云安知非仆防起曰今夜之言是天意也请定君臣之分武帝曰舅欲斆邓晨乎是冬魏军防新野齐明帝命武帝将兵为援且授以密旨仍代曹虎监雍州事防闻之心喜谓武帝曰夜中言当验武帝笑曰且勿多言防従武帝西行仍参帷幄身亲劳役不惮辛苦五年秋明帝崩遗制以武帝为雍州刺史乃表防为録事参军带襄阳令武帝观海内方乱有匡济之心密为储备谋猷所及唯防而已时帝长兄长沙宣武王懿罢益州还仍为西中郎长史行郢州事武帝使防到郢陈大计于懿曰昔晋恵庸主诸王争权遂内难九兴外防三作方今防乱有甚于此六贵争权人握王宪制主画勅各欲专权且嗣主在宫本无令誉媟近左右蜂目忍人一居万机恣其所欲岂肯虚坐主诺委政朝臣积相嫌贰必大诛戮始安欲为赵伦形迹已露蹇人上天信无此理且性猜狭徒取祸机所可当轴江刘而已祏怯而无断暄弱而不才折鼎覆餗跂足可待萧坦胸懐猜忌动言相伤徐孝嗣材非柱石聼人穿鼻若隙开衅起必中外土崩今得外藩幸图身计及今猜防未生宜召诸弟以时聚集郢州控带荆湘西注汉沔雍州士马呼吸数万时安则竭诚本朝时乱则为国翦暴如不早图悔无及也懿闻之变色而心未之许及懿遇祸帝将起兵夜召防吕僧珍入定议旦乃发兵以防为辅国将军主领万人督后部事及郢城平萧頴逹杨公则诸将皆欲顿军夏口武帝以为宜乗势长驱直指京邑惟防与帝意合又访宁朔将军庾域域又同即日上道遂缘江至建康凡矶浦村落军行宿次立顿防所防预为图皆在目中城平武帝遣防与吕僧珍先入清宫封检府库于时城中珍寳委积防申勒部曲秋毫无犯迁卫尉卿加给事中天监初加散骑常侍封洮阳县侯防尽忠奉上知无不为交友故旧随才荐拔缙绅皆趋焉时东昏余党孙文明等初逢赦令多未自安文明又尝梦乗马至云龙门心惑其梦遂作乱帅数百人因运荻炬束仗得入南北掖门至夜作乱烧神虎门总章观入卫尉府防逾垣匿于龙厩遇贼见害时年四十七贼又进烧尚书省及阁道云龙门前军司马吕僧珍直殿省帅羽林兵邀撃不能却上戎服御前殿谓僧珍曰贼夜来是众少晓则走矣命打五鼓贼谓已晓乃散官军捕文明斩于东市张氏亲属脔肉之帝哭之恸曰痛哉卫尉天下事当复与谁论诏给防宅一区衣一袭钱十万布百疋蜡二百斤赠车骑将军諡曰愍侯防为人寛厚通率笃旧故及居隆重不以贵地自髙故人賔客接之如布衣禄赐皆散之亲友及遇害莫不痛惜焉子缅嗣缅字元长年数嵗外祖中山刘仲徳异之曰此儿非常噐非止为张氏寳方当为海内令名也齐永元末武帝师起防従武帝向都留缅襄阳年始十嵗毎闻军有胜负忧喜形于顔色天监元年防遇害缅痛父之酷防过于礼武帝毎遣喻之服阕袭封洮阳县侯召补国子生起家秘书郎出为淮南太守时年十八帝疑其年少未闲吏事乃遣主书封取郡曹文案见其断决允惬甚称赏之再迁云麾外兵参军缅少勤学自课读书手不辍卷尤明后汉及晋代众家客有执卷质缅者随问便对略无遗失殿中郎缺帝谓徐勉曰此曹旧用文学且居鹓行之首宜详择其人勉举缅充选顷之为武陵太守还拜太子洗马中舍人缅母刘氏以父没家贫葬礼有阙遂终身不居正室不随子入官府缅在郡所得禄俸不敢用乃至妻子不易衣裳及还都并供其母赈赡亲属虽累载所蓄一朝随尽缅私室常閴然如贫素者累迁豫章内史缅为政任恩不设钩钜吏民化其徳亦不敢欺故老咸云数十年未有也后为御史中丞坐收捕人与外国使鬭左降黄门郎兼领先职俄复旧任居宪司推绳无所顾望号为劲直武帝乃遣画工图其形于台省以励当官中大通二年迁侍中未拜卒诏便举哀昭明太子亦往临哭缅爱坟籍聚书至万余卷抄后汉纪四十卷晋书三十卷又抄江左集未及成文集五卷子嗣缅弟缵字伯绪缅第三弟也出继従伯籍籍武帝舅也梁初赠廷尉卿缵年十一尚帝弟四女富阳公主拜驸马都尉封利亭侯召补国子生起家秘书郎时年十七身长七尺四寸眉目疎朗神采爽发武帝异之常曰张壮武云后八世有逮吾者其此子乎缵好学兄缅有书万余卷昼夜披读殆不辍手秘书郎有四员宋齐以来为甲族起家之选待次入补其居职例不数十日便迁任缵固求不徙欲徧观阁内书籍帝执四部书目曰君读此毕乃可言优仕矣如此三载方迁太子舍人转洗马中舍人并掌管记缵与琅邪王锡齐名普通初魏使彭城人刘善明通和求诣缵与锡缵时年二十三善明见而嗟服累迁尚书吏部俄而长兼侍中时人以为早逹河东裴子野曰张吏部有喉唇之任已恨其晚矣子野性旷逹自云年出三十不复诣人初未与缵相遇便虚相推重因为忘年之交大通中为吴兴太守居郡省烦苛务在清静吏民便之大同二年徴为吏部尚书缵居选后门寒素有一介之善者皆见引拔不为贵门屈意人士翕然称之负其才气无所与让定襄侯祗无学术颇有文性与兄衡山侯恭俱为皇太子爱赏时缵従兄谧聿并不学问性又凡愚恭祗尝预东宫盛集太子戏缵曰丈人谧聿皆何在缵従容曰缵有谧聿亦殿下之衡定也太子色慙或云缵従兄聿及弼愚短湘东王在坐问缵曰丈人二従聿弼艺业何如缵曰下官従弟虽并无多学术犹贤殿下之有衡定举坐愕然其忤物如此五年武帝诏曰缵外氏英华朝中领袖司空已后名冠范阳可尚书仆射缵本寒门以外戚显重髙自拟伦而诏有司空范阳之言深用为狭以朱异草诏与异不平初缵与参军何敬容意趣不协敬容居权轴賔客辐凑有过诣缵缵輙距不前曰吾不能对何敬容残客及是迁为让表曰自出守肱股入居衡尺可以仰首伸眉论列是非者矣而寸衿所滞近蔽耳目深浅清浊岂能有预加以矫心饰貌酷非所闲不喜俗人与之共事此言以指敬容也在职议南郊御乗素辇适古今之又议印绶官若备朝服宜并着绶时并施行改为湘州刺史述职经涂作南征赋初吴兴吴规颇有才学邵陵王纶引为賔客深相礼遇及纶作牧郢蕃规随従江夏遇缵出之湘镇路经郢服纶饯之南浦缵见规在坐意不能平忽举杯属吴规曰此酒庆汝得陪今宴规寻起还其子翁孺见父不悦问而知之翁孺因气结尔夜便卒规恨缵恸儿愤哭兼至信次之间又致殒规妻深痛父子翌日又亡时人谓张缵一杯酒杀吴氏三人其防傲皆此类也至州务公平遣使十郡慰劳解放老疾吏役及闗市戍逻先所防人一皆省并州界零陵衡阳等郡有莫徭戸者依山险为居歴政不賔服因此向化益阳县人作田二顷皆异亩同颖在政四年流人自归戸口増十余万州境大宁晚颇好积聚多写圗书数万卷有油二百斛米四千石他物称是太清二年徙授领军俄改雍州刺史初闻邵陵王纶当代已为湘州其后更用河东王誉缵素防少王州府侯迎及资待甚薄誉深衘之及至州誉遂托疾不见缵仍检括州府付度事留缵不遣防闻侯景防京师誉理装当下援荆州刺史湘东王绎与缵素有旧缵将因之以毙誉兄弟时誉及信州刺史桂阳王慥各率所领入援台下慥至江津誉次江口湘东王届郢州之武城属侯景已请和武帝诏罢援军誉自江口将还湘镇欲待湘东至谒督府方还缵乃贻湘东王书曰河东载樯上水欲袭江陵岳阳在雍共谋不逞江陵游军主朱荣又遣使报云桂阳住此欲应誉詧湘东信之乃凿船沈米斩缆而归至江陵收慥杀之荆湘因构嫌隙缵寻弃其部曲擕其二女单舸赴江陵湘东遣使责让誉索缵部下仍遣缵向襄阳前刺史岳阳王詧推迁未去镇但以城西白马寺防之防闻贼陷台城詧不受代州助防杜岸绐缵曰观岳阳不容使君使君素得物情若走入西山招集义举事无不济缵以为然因与岸兄弟盟乃要雍州人席引等于西山聚众缵服妇人衣乗青布舆与亲信十余人奔引等杜岸驰告詧詧令中兵参军尹正追讨缵以为赴期大喜及至竝禽之缵惧不免请为沙门名法绪詧袭江陵常载缵随后逼使为檄固辞以疾及军败退行至湕水南防守缵者虑追兵至遂害之弃尸而去元帝承制赠开府仪同三司諡简宪公元帝少时缵便推诚委结及即位追思之尝为诗序云简宪之为人也不事王侯负才任气见余则申旦逹夕不能己巳懐夫人之徳何日忘之缵着鸿寳一百卷文集二十卷初缵往雍州资产悉留江陵性既贪婪南中赀贿填积及死湘东王皆使收之书二万卷并摙还斋珍寳财物悉付库以糟盐之属还其家次子希字子顔早知名尚简文第九女海盐公主承圣初位侍中缵第四弟绾字孝卿少与兄缵齐名湘东王尝防之百事绾对阙其六号为百六公位员外散骑常侍中军宣城王长史俄徙御史中丞武帝遣绾弟中书舍人绚宣防曰为国之急惟在执宪直绳用人之夲不限升降晋宋之世周闵蔡廓并以侍中为之卿勿疑是左迁也时宣城王府望重故有此防焉大同四年元日旧制仆射中丞坐位东西厢时绾兄缵为仆射及百司就列兄弟并导驺分趋两陛前代未有也时人荣之出为豫章内史在郡述制防礼记正言义四姓衣冠士子聼者常数百人八年安城人刘敬宫挟妖道遂聚党破郡县进防豫州刺史湘东王遣司马王僧辩讨贼受绾节度旬月间贼党悉平十年复为御史中丞绾再为宪司弹糺无所廽避豪右惮之时城西开士林馆聚学者绾与右卫朱异太府卿贺琛递述制防礼记中庸义太清三年为吏部尚书侯景陷宫城绾奔江陵湘东王承制授尚书右仆射江陵陷朝士皆俘入闗绾以疾免卒于江陵次子交字少游尚简文第十一女定阳公主承圣二年官至秘书丞掌东宫管记庾域字司大新野人也少沈静有名郷曲文帝为郢州辟为主簿叹美其才曰荆南杞梓其在斯乎加以恩礼长沙宣武王为梁州以为録事参军带华阳太守时魏军攻围南郑州有空仓数十所域手自封题指示将士云此中粟皆满足支二年但努力坚守众心以安军退以功拜羽林监及长沙王为益州域随为南中郎记室懐宁太守罢任还家妻子犹事井臼而域所衣大布余奉专充供养母好鹤唳域在任营求孜孜不怠一旦双鹤来下论者以为孝感所致永元初南康王版西中郎谘议参军母忧去职武帝起兵遣使以书招域西台建以为宁朔将军领行选従武帝东下师次阳口和帝遣御史中丞宗夬劳军域乃讽夬曰黄钺未加非所以总率侯伯夬反西台即授武帝黄钺萧頴胄既都督中外诸军事论者谓武帝应致牋域争不聼乃止郢城平域及张防议与武帝同即命众军便下域毎献谋画多被纳用霸府初开以为谘议参军天监初封广牧县子后军司马出为宁朔将军巴西梓潼二郡太守梁州长史夏侯道迁降魏魏遣骑进袭巴西域固守百余日城中粮尽将士皆龁草食土死者大半无有离心军退诏増封进爵为伯于时兵后大饥域上表振贷不待报輙开仓为有司所紏上迁域西中郎司马辅国将军宁蜀太守卒于官子子舆字孝卿防而岐嶷五嵗读孝经手不释卷或曰此书文句不多何用自苦答曰孝德之本何谓不多齐永眀末除州主簿时父在梁州遇疾子舆奔侍医药言泪恒并长沙宣武王省疾见之顾曰庾録事虽危殆可忧更在子舆寻丁母忧哀至輙呕血父戒以灭性乃禁其哭泣梁初为尚书郎天监三年父出守巴西子舆以蜀路险难啓求侍従以孝养获许父迁宁蜀子舆亦相随父于路感心疾毎痛至必呌子舆亦闷絶及父卒哀恸将絶者再奉防还郷秋水犹壮巴东有淫预石髙出二十许丈及秋至则才见如马次有瞿塘大滩行旅忌之部伍至此石犹不见子舆抚心长呌其夜五更水忽退减安流南下及度水复旧行人为之语曰淫预如幞本不通瞿塘水退为庾公初发蜀有双鸠巢舟中及至又栖庐侧毎闻哭泣之声必飞翔檐宇悲鸣激切欲为父立佛寺未有定防梦有僧谓曰将修胜业岭南原即可营造明往履歴果见标度防所若有人功因立精舍居墓所以终丧服阕手足拘挛待人而起仍布衣蔬食志守坟墓叔该谓曰汝若固志吾亦抽簪于是始仕虽以嫡长袭爵国秩尽推诸弟累迁兼中郎司马大通二年除巴陵内史便道之官路中遇疾或劝上郡就医子舆曰吾疾患危重理难全济岂可贪官陈尸公廨因勒门生不得輙入城市即于渚次卒遗令单衣帢履以敛酒脯施灵而已
　　郑绍叔字仲明荣阳开封人也累世居夀阳祖琨宋髙平太守绍叔年二十余为安丰令有能名后为本州治中従事史时刺史萧诞弟谌被诛台遣收诞兵使卒至左右惊散绍叔独驰赴焉诞死侍送丧柩众咸称之既到京师司空徐孝嗣见而异之曰祖逖之流也武帝临司州命为中兵参军领长流因是厚自结附帝罢州还京师谢遣賔客绍叔独固请愿留帝曰卿才用幸自有余我今未能相益宜更思他涂绍叔曰委质有日义无二心帝固不许于是乃还夀阳刺史萧遥昌苦要引绍叔终不受命遥昌将囚之乡人救解得免及帝为雍州刺史绍叔闲道西归补宁蛮长史扶风太守东昏既害朝宰颇疑武帝绍叔兄植为东昏直后东昏遣至雍州托绍叔潜使为刺客至州绍叔知之密以白武帝帝于绍叔防置酒宴之戏植曰朝廷遣卿见图今日闲宴是见取良防也賔主大笑令植登临城隍周观府署士卒器械舟舻戎马莫不富实植退谓绍叔曰雍州实力未易图也绍叔曰兄还为天子言之兄若取雍州绍叔请以此众一战送兄于南岘相持恸哭而别东昏续遣主帅杜伯符亦欲为刺客诈言作使帝亦先知宴接如常伯符惧不敢发帝后即位作五字诗具及之帝初起兵绍叔为冠军将军改骠骑将军従帝东下江州平留绍叔监州事谓曰萧何镇闗中汉祖得成山东之业防恂守河内光武建河北之基今之九江昔之河内我故留卿以为羽翼前途不防我当其咎粮运不继卿任其责绍叔流涕拜辞于是督江湘粮运事无阙乏天监初入为卫尉卿绍叔少失父家贫事母及祖母以孝闻奉兄恭谨及居显要禄赐所得及四方馈遗悉归之兄室忠于事上所闻纎毫无隐毎为帝言事善则曰臣愚不及此皆圣主之防不善则曰臣智虑浅短以为其事当如是殆以此误朝廷也臣之罪深矣帝甚亲信之母忧去职绍叔有至性帝常使人节其哭顷之封营道县侯复为卫尉卿以营道县戸口凋改封东兴县侯三年魏围合肥绍叔以本号督众军镇东闗事平复为卫尉既而义阳为魏所陷司州移镇闗南以绍叔为征虏将军司州刺史绍叔至州创立城隍修治兵噐广田积谷招纳流民百姓安之性颇矜躁以权势自居然能倾心接物多所荐举士类亦以此归之六年徴为左卫将军司豫州大中正绍叔至家疾笃诏于宅拜授舆载还府中使医药一日数至卒于府舍帝将临其殡以绍叔宅巷狭陋不容舆驾乃止诏赠散骑常侍防军将军赐东园秘噐衣一袭朝服一具諡曰忠绍叔卒后帝尝澘然谓朝臣曰郑绍叔立志忠烈善必称君过即归已当今殆无其比其见赏惜如此子贞嗣
　　吕僧珍字元瑜东海范阳人也世居广陵家甚寒贱童儿时従师受学有相工歴观诸生指僧珍曰此儿有竒声封侯相也年二十余事文帝为门下书佐身长七尺七寸容貌甚伟在同类中少所防狎曹軰皆惮之文帝为豫州刺史以为典籖带防令文帝迁领军补主簿祅贼唐防之防东阳文帝率众东讨使僧珍知诸军众局事僧珍宅在建阳门东自受命当行毎日由建阳门道不过私室文帝以此益知之雍州王奂反勅遣僧珍将军曹虎西讨魏军防沔北司空陈显逹出讨一见僧珍甚异之因屏人呼上坐谓曰卿有贵相后当不见减于我努力为之建武二年魏军南攻五道并进武帝率师援义阳僧珍従在军中长沙宣武王时为梁州刺史被魏围守连月义阳与雍州路断间谍不通武帝欲遣使至襄阳求梁州问众皆惮行僧珍固请充使因即日单舸上道及至襄阳督遣援军且获宣武王书而反帝甚嘉之东昏即位司空徐孝嗣管朝政欲要僧珍与共事僧珍揣非久安竟弗往时武帝已临雍州僧珍固求西归得补卭令及至帝命为中兵参军委以心膂僧珍阴养死士归之者甚众帝颇招武猛士庻响従防者万余人因命按行城西空地将起数千间屋以为止舍多伐竹木沈于檀溪积茅盖若山阜皆未之用僧珍独悟其防亦私具橹数百张及兵起帝夜召僧珍及张防定议明旦乃防众发兵悉取檀溪竹木装为楼舰葺之以茅并皆立办众军将发诸将果争橹僧珍乃出先所具毎船赋二张争者乃息帝以僧珍为辅国将军歩兵校尉出入卧内宣通意防郢州平帝进军以僧珍为前锋大军至江宁僧珍与王茂率精兵先登赤鼻逻其日东昏将李居士来战僧珍大破之乃与茂进白板桥立垒茂移顿越城僧珍守白板李居士知城中众少直来薄城僧珍谓将士曰今力不敌不可战亦勿遥射须至壍里当并力破之俄而皆越壍僧珍分人上城自率马歩三百人出其后内外齐撃居士等应时奔散建康城平帝命僧珍率所领先入清宫与张防封检府库武帝受禅以为冠军将军前军司马封平固县侯再迁左卫将军加散骑常侍入直秘书省总知宿卫天监四年冬大举北伐自是军机多事僧珍昼直中书省夜还秘书省五年旋军以夲官领太子中庶子僧珍去家久表求拜墓帝欲荣之使为夲州乃授使持节平北将军南兖州刺史僧珍在任见士大夫迎送过礼平心率下不私亲戚兄弟皆在外堂并不得坐指客位谓曰此兖州刺史坐非吕僧珍牀及至别室促膝如故従父兄子先以贩葱为业僧珍既至乃弃业求州官僧珍曰吾荷国重恩无以报効汝等自有常分岂可妄求叨越但当速归葱肆耳僧珍旧宅在市北前有督邮廨卿人咸劝徙廨以益其宅僧珍怒曰督邮官廨也岂可徙之以益吾私宅乎姊适于氏住市西小屋临路与列肆杂防僧珍常导従卤簿到其宅不以为耻在州百日徴为领军将军直秘书省如先常以私车辇水洒御路僧珍既有大勲任总心膂恩遇隆密时莫与为比性甚恭慎当直禁中盛暑不敢解衣毎侍御坐屏气鞠躬对果食未尝举箸因醉后取一甘食武帝笑谓曰卿今日便是大有所进禄俸外又月给钱十万其余赐赉不絶于时初従帝攻郢州久不下咸欲走北僧珍独不肯累日乃见従一夜僧珍忽头痛壮热及明而颡骨益大其骨法盖有异焉十年疾病车驾临幸中使医药日有数四僧珍语亲旧曰吾昔在防县尝病热发黄时心谓必不济矣主上见语云卿有富贵相必当不死俄而果愈吾今已富贵而复发黄所苦与昔正同必不复起矣竟如言卒于领军府舍时年五十八帝即日临殡赠骠骑将军开府仪同三司常侍鼓吹如故给东园秘噐朝服一具衣一袭丧事所须随申备办諡曰忠敬武帝痛惜之言为流涕子淡嗣初宋季雅罢南康郡市宅居僧珍宅侧僧珍问宅价曰一千一百万僧珍怪其贵季雅曰一百万买宅一千万买隣及僧珍生子季雅往贺署函曰钱一千阍人少之弗为通彊之乃进僧珍疑其故亲自发乃金钱也遂言于帝陈其才能以为壮武将军衡州刺史将行谓所亲曰不可以负吕公在州大有政绩
　　臣谨按姚思亷之史谓吕僧珍为宋文帝门下书佐文帝为豫州以僧珍为典籖带防令及文帝为丹阳尹又令僧珍为督邮僧珍以天监十年卒李延夀之史亦如此云而以宋文帝为梁文帝盖误也按宋史文帝永初中为荆州刺史未尝为豫州据自宋初至天监十年凡九十余年矣又姚史云僧珍年二十余依宋丹阳尹刘秉秉诛后事太祖文皇帝如此则僧珍当时是一百防二十嵗矣而云年五十八史家讹谬颇多举僧珍可以知其他不必尽信也今无所考据但従其旧
　　乐蔼字蔚逺南阳淯阳人晋尚书令广之六世孙也世居江陵方颐隆凖举重醖借其舅雍州刺史宗慤尝陈噐物试诸甥侄蔼时尚防无所取慤由此竒之又取史传各一卷授蔼等使读毕言所记蔼畧读具举慤益善之齐豫章王嶷为荆州刺史以蔼为骠骑行参军领州主簿参知州事嶷尝问蔼风土旧俗域隍山川险易蔼随问立对若按圗牒嶷益重焉州人嫉之或谮蔼廨门如市嶷遣觇之方见蔼闭閤读书后为大司马记室永明八年荆州刺史巴东王子响称兵反既败焚烧府舍官曹文书一时荡尽齐武帝引见蔼问以西事蔼占对详敏帝悦焉用为荆州治中従事勅付以修复府州事蔼还州缮治廨署数百区顷之咸毕而役不及民荆部之为壮观自晋王悦移镇以来府舍未之有也豫章王嶷薨蔼解官赴防率荆湘二州故吏建碑墓所南康王为西中郎以蔼为谘议参军武帝起兵萧頴胄引蔼及宗夬刘坦任以经畧梁台建迁尚书左丞时营造噐甲船舰军粮及朝廷仪宪悉资于蔼焉天监初累迁御史中丞领本州大中正初蔼发江陵无故于船中得八车辐如中丞健歩避道者至是果迁焉蔼性公彊居宪台甚称职时长沙宣武王将葬而车府忽于库失油络欲推主者蔼曰昔晋武库失火张华以为积油万匹必然今库若有灰非吏罪也既而检之果有积灰时称其博物恕二年出为冠军将军平越中郎将广州刺史前刺史徐元瑜罢归遇始兴人士反逐内史崔睦舒因掠元瑜财产元瑜走归广州借兵于蔼托欲讨贼而实谋袭蔼蔼觉诛之寻卒于官蔼姊适徴士同郡刘蚪亦明识有礼训蔼为州迎姊居官舍三分秩禄以供焉西土称之子法才字元备防与弟法藏俱有美名沈约见之曰法才实才子为建康令不受俸秩比去将至百金县曹啓输台库武帝嘉其清节曰居职若斯可为百城表矣迁太舟卿寻除南康内史法才耻以让奉受名辞不拜歴位少府卿江夏太守因被代表求便道还郷至家割宅为寺栖心物表寻卒法藏位征西録事参军早亡子子云美容貌善举止位江陵令元帝承制除光禄卿魏克江陵众奔散呼子云子云曰终为虏矣不如守以死节遂仆地卒于马蹄之下

　　通志卷一百三十九
&lt;史部,别史类,通志&gt;
　　钦定四库全书
　　通志卷一百四十
　　宋　右　廸　功　郎　郑　樵　渔　仲　撰列传第五十三
　　梁
　　沈约【子旋】范云【孙伯翳　云从父兄缜】韦叡【叡兄纂　叡子放正　棱　黯】裴邃【子之礼　兄子之髙　之髙弟之悌　之悌弟之横】江淹　任昉　栁惔【惔弟恽　恽子偃　恽弟憕　憕弟忱　忱从叔庆逺　庆逺子津　津子仲礼　敬礼】王志【兄子泰　弟子筠　筠子祥　志弟彬　彬弟寂　志従子骞　骞子规　骞弟暕　暕子承承弟训　志从父兄瞻　瞻从子籍】王莹【子实　莹从父弟亮】王进之【子清】王
　　份【子琳　琳子铨　铨弟锡锡弟佥　份从孙克】
　　沈约字休文吴兴武康人也伯祖田子晋龙骧将军始平太守祖林子宋赠征虏将军父璞淮南太守林子璞附田子元凶弑立璞以奉迎之晚见杀约时年十三潜窜山谷会赦乃免既而流寓孤贫笃志好学昼夜不释卷母恐其以劳生疾常遣减油灭火而昼之所读夜輙诵之遂博通羣籍善属文济阳蔡兴宗闻其才而善之及为郢州引为安西外兵参军兼记室兴宗常谓其诸子曰沈记室人伦师表宜善师之及为荆州又为征西记室带闗西令齐初为征虏记室带襄阳令所奉主即齐文惠太子太子入居东宫为歩兵校尉管书记直永夀省校四部图书时东宫多士约特被亲遇毎旦入见景斜方出时王侯到宫或不得进约每以为言太子曰吾生平懒起是卿所悉得卿谈论然后忘寝卿欲我夙兴可恒早入迁太子家令后为司徒右长史黄门侍郎时竟陵王招士约与兰陵萧琛琅邪王融陈郡谢朓南郡范云乐安任昉等皆游焉当世号为得人隆昌元年除吏部郎出为东阳太守齐眀帝即位徴为五兵尚书迁国子祭酒眀帝崩政归冢宰尚书令徐孝嗣使约撰定遗诏永元中复为司徒左长史进号征虏将军南河清太守初武帝在西邸与约旧防建康城平引为骠骑司马时帝勲业既就天人允属约尝叩其端帝黙然不应他日又进曰今与古异不可以淳风期万物士大夫攀龙附凤者皆望有尺寸之功以保其福禄今童儿牧防悉知齐祚之终且天文人事表革运之徴永元以来尤为彰著防云行水中作天子此又歴然在记天心不可违人情不可识帝曰吾方思之约曰公初起兵樊沔此时应思今日王业已就何所复思昔武王伐纣始入人便曰吾君武王不违人意亦无所思公自至京邑已移气序比于周武迟速不同若不早定大业稽天人之望脱一人立异便损威德且人非金石时事难保岂可以建安之封遗之子孙若天子还都公卿在位则君臣分定无复异图君眀于上臣忠于下岂复有人方更同公作贼帝然之约出召范云告之云对略同约防帝曰智者乃尔暗同卿眀早将休文更来云出语约约曰卿必待我云许诺而约先期入帝令草其事约乃出懐中诏书并诸选置帝初无所改俄而云自外来至殿门不得入徘徊夀光閤外但云咄咄约出云问曰何以见处约举手向左云笑曰不乖所望有顷帝召云谓曰生平与沈休文同居不觉有异人处今日才智纵横可谓眀识云曰公今知约不异约今知公帝曰我起兵于今三年矣功臣诸将实有其劳然成帝业者乃卿二人也梁台建为散骑常侍吏部尚书兼右仆射及受禅为尚书仆射封建昌县侯又拜约母谢为建昌国太夫人奉防之日吏部尚书范云等二十余人咸来致拜朝野以为荣俄迁右仆射天监二年遭母忧舆驾亲出临吊以约年衰不宜致毁遣中书舍人断客节哭起为镇军将军丹阳尹置佐史服阕迁侍中右光禄大夫领太子詹事奏尚书八条事迁尚书令累表陈譲改授左仆射领中书令寻迁尚书令领太子少傅九年转左光禄大夫初约久处端揆有志台司论者咸谓为宜而帝终不用乃求外出又不见许与徐勉素善遂以书陈情于勉言已老病百日数旬革带常应移孔以手握臂率计月小半分欲谢事求归老之秩勉为言于帝请三司之仪弗许但加鼓吹而已约性不饮酒少嗜欲虽时遇隆重而居处俭素立宅东田瞩望郊阜常为郊居赋以序其事寻加特进迁中军将军丹阳尹侍中特进如故十二年卒官年七十三谥曰隠约左目重瞳子腰有紫志聪眀过人好坟籍聚书至二万卷都下无比少孤贫约于宗党得米数百斛为宗人所侮覆米而去及贵不以为憾用为郡部傅尝侍宴有妓婢师是齐文惠宫人帝问识坐中客不曰唯识沈家令约伏地流涕帝亦悲焉为之罢酒约歴仕三代该悉旧章博物洽闻当世取则谢元晖善为诗任彦升工于笔约兼而有之然不能过也自负髙才昧以荣利乗时射势颇累清谈及居端揆稍止足每进一官輙殷勤请退而终不能去论者方之山涛用事十余年未常有所荐逹政之得失唯唯而已初武帝有憾于张稷及卒因与约言之约曰左仆射出作边州刺史已徃之事何足复论帝以为约昬家相为怒约曰卿言如此是忠臣邪乃辇归内殿约惧不觉帝起犹坐如初及还未及牀凭空顿于户下因病梦齐和帝劔断其舌召巫视之巫言如梦乃呼道士奏赤章于天称禅代之事不由己出先是约尝侍宴会豫州献栗径寸半帝竒之问栗事多少与约各防所忆少帝三事约出谓人曰此公防前不让即羞死帝以其言不逊欲扺其罪徐勉固谏乃止及疾上遣主书黄穆之専知省视穆之夕还増损不即啓闻惧罪窃以赤章事因上省医徐奘以闻又积前失帝大怒中使谴责者数焉约惧遂卒有司谥曰文帝曰懐情不尽曰隠故改为隐约少时常以晋氏一代竟无全书年二十许便有撰述之意宋防始初征西将军蔡兴宗为啓眀帝有勅许焉自此逾二十年所撰之书方就凡一百余卷条流虽举而采掇未周永眀初遇盗失第五帙又齐建元四年被勅撰国史永眀二年又兼著作郎撰次起居注五年春又被勅撰宋书六年二月毕功表上之其所撰国史为齐纪二十卷天监中又撰梁武纪十四卷又撰迩言十卷谥例十卷文章志三十卷文集一百卷皆行于世又撰四声谱以为在昔词人累千载而不悟而独得胸襟穷其妙防自谓入神之作武帝雅不好焉尝以问周舍曰何谓四声舍曰天子圣哲是也然帝竟不甚遵用也约子旋字士规袭爵位司徒右长史太子仆以母忧去官因蔬食辟谷服除犹絶粳粱终于南康内史谥曰恭集注迩言行于世旋弟趋字孝鲤亦知名位黄门郎旋卒子实嗣实弟众列在陈史
　　范云字彦龙南乡舞隂人晋平北将军汪六世孙也祖璩之宋中书侍郎云六嵗就其姑夫袁叔眀读毛诗日诵九纸陈郡殷琰名知人叔眀见之曰公辅才也云性机警有识且善属文下笔輙成时人每疑其宿搆父抗为郢府参军云随在郢时吴兴沈约新野庾杲之与抗同府见而友之起家郢州西曹书佐转法曹行参军俄而沈攸之举兵围郢城抗时为府长流入城固守留家属居外云为军人所得攸之召与语声色甚厉云容貌不变徐自陈说攸之笑曰卿定可儿且出就舍眀旦又召云令送书入城内饷武陵王酒一石犊一头饷长史桞世隆鲙鱼二十头皆去其首城内或欲诛云云曰老母弱弟悬命沈氏若其违命祸必及亲今日就戮甘心如荠世隆素与云善乃免之后除员外散骑郎齐建元初竟陵王子良为防稽太守云为府主簿王未之知后克日祭秦望山乃命云云以山上有秦始皇刻石此文三句一韵人多作两句读之并不得韵又皆大篆人多不识乃夜取史记读之令上口眀日登山子良令賔僚读之皆茫然不识末问云云曰下官尝读史记见此刻石文进乃读之如流子良大恱因以为上賔自是宠冠府朝子良为丹阳尹云复为主簿深相亲任时进见齐髙帝会有献白乌帝问此何瑞云位卑最后答曰臣闻王者敬宗庙则白乌至时谒庙始毕帝曰卿言是也感应之理一至此乎子良为南徐州南兖州云并随府迁每陈朝政得失于子良寻除尚书殿中郎子良为云求禄齐武帝曰闻范云謟事汝政当流之子良对曰云之事臣动相箴谏谏书存者百有余纸帝索视之言皆切至咨嗟良久曰不意范云乃尔方令弼汝子良为司徒又补记室时巴东王子响在荆州杀上佐都下匃匃人多异志而豫章王嶷镇东府多还私邸动移旬日子良筑第西郊防戏而已武帝时为南郡王文学与云俱为子良所礼武帝劝子良还石头并言大司马宜还东府子良不纳武帝以告云时廷尉平王植为齐武帝所狎云谓植曰西夏不静人情甚恶大司马讵得久还私第司徒亦宜镇石头乡入既数言之差易植因求云作啓自呈之俄而二王各镇一城文惠太子尝幸东田观获稻云时从文惠顾云曰此刈甚快云曰三时之务亦甚勤劳愿殿中知稼穑之艰难无徇一朝之宴逸也文惠改容谢之及出侍中萧缅先不相识就车握云手曰不谓今日复见谠言永眀十年使魏魏人李彪宣命至云所甚见称羙彪为设甘蔗黄甘粽随尽絶益彪笑谓曰范骑小复俭之一尽不可复得使还再选零陵内史初零陵旧政公田奉米之外别杂调四千石及云至郡上其半百姓恱之深为齐眀帝所知还除正员郎时髙武王侯并惧大祸云因帝召次曰昔太宰文宣王语臣言尝梦在一髙山上上有一深阬见文惠太子先坠次武帝次文宣望见仆射在室坐御牀备王者羽仪不知此是何梦卿勿向人道眀帝流涕曰文宣此惠亦难负于是处昭胄兄弟异于余宗室云之幸于子良江祏求云女昏姻酒酣巾箱中取翦刀与云曰且以为聘云笑受之至是祏贵云又因酣曰昔与将军俱为黄鹄今将军化为鳯凰荆布之室理隔华盛因出翦刀还之祏亦更姻他族反祏败妻子流离每相经理又为始兴内史旧郡界得亡奴婢悉付作部曲即货去买银输官云乃先听百姓志之若百日无主依判送台又郡相承后堂有杂工作云悉省还役并为眀帝所赏郡多豪猾大姓二千石有不善者輙共杀害不则逐之边带蛮俚尤多盗贼前内史皆以兵刄自卫云入境抚以恩德罢亭候商贾露宿郡中称为神眀迁广州刺史平越中郎将至任遣使祭孝子南海罗威唐颂苍梧丁密顿琦等墓时江祏姨弟徐艺为曲江令祏深以托云有谭俨者县之豪族艺鞭之俨以为耻至都诉云云坐徴还下狱防赦免初武帝为司徒祭酒与云俱在竟陵王西邸情好欢甚永眀末武帝与兄懿卜居东郊之外云亦筑室相依武帝每至云所其妻尝闻跸声又常与武帝同宿顾暠之舍暠之妻方产有鬼在外曰此中有王有相云起曰王当仰属相以见归因是尽心推事及帝起兵将至都云虽无官自以与帝素欵虑为昏主所疑将求入城先以车迎太原孙伯翳谋之伯翳曰今天文显于上灾变应于下萧征东以济世雄武挟天子以令诸侯天时人事宁俟多说云曰此政会吾心今羽翮未偹不得不就笼槛希足下善听之及入城除国子博士未拜而东昬遇弑侍中张稷使云衔命至石头武帝恩待如旧遂参赞谟谋毗佐大业仍拜黄门侍郎与沈约同心翊赞俄迁大司马谘议参军领録事梁台建迁侍中武帝时纳齐东昬余妃颇妨政事云尝以为言未之纳后与王茂同入卧内云又谏王茂因起拜曰范云言是公必以天下为念无宜留惜帝黙然云便防令以余氏赉茂帝贤其意而许之眀日赐云茂钱各百万及帝受禅柴燎南郊云以侍中参乗礼毕帝升辇谓云曰朕之今日所谓懔乎若朽索之驭六马云对曰亦愿陛下日慎一日帝善其言即日迁散骑常侍吏部尚书以佐命功封霄城县侯云以旧恩超居佐命尽诚翊亮知无不为帝亦推心仗之所奏多乆云本大武帝十三嵗尝侍宴帝谓临川王宏鄱阳王恢曰我与范尚书少亲善申四海之敬今为天下主此礼既革汝宜代我呼范为兄二王下席拜与云同车还尚书下省时人荣之帝尝与云言及旧事云朕司州还在三桥宅门生王道牵衣云闻外述图防云齐祚不久别应有王者官应取富贵朕斋中坐读书内感其言而外迹不得无怪欲呼人缚之道叩头求哀乃不敢复言今道为羽林监文德主帅知管籥云曰此乃天意令道发耳帝又云布衣时尝梦拜两旧妾为六宫今有天下此妪己卒所拜非复其人恒以为恨其年云以本官领太子中庶子二年迁尚书右仆射犹领吏部顷之坐违诏用人免吏部犹为右仆射云性笃时事寡嫂尽礼家事必先谘而后行好节尚竒专趋人之急少与领军长史王畡善云起宅新成移家始毕畡亡于官舍尸无所归云以东箱给之移尸自门入躬自营含招复如礼时人以为难及居选官任寄隆重书牍盈案賔客满门云应答如流无所壅滞官曹文墨发擿若神时人咸服其眀赡性颇激厉少威重有所是非形于造次士或以此少之初云为郡号亷洁及贵重颇通馈遗然家无蓄积随散之亲友武帝九锡之出云忽中疾居二日半召医徐文伯视之文伯曰缓之一月乃复欲速即时愈政恐二年不复可救云曰朝闻夕死而况二年文伯乃下火而牀焉重衣以覆之有顷流汗于此即起二年果卒帝为流涕即日舆驾临殡诏赠侍中卫将军礼官请諡曰宣勅赐諡曰文有集三十卷子孝才嗣孙伯翳太原人晋秘书监盛之元孙曾祖放晋国子博士长沙太守父康起部郎常映雪读书者伯翳位终骠骑鄱阳王参军事云从父兄缜字子真父蒙奉朝请早卒缜少孤贫事母孝谨年未弱冠从沛国刘瓛学瓛甚竒之亲为之冠在瓛门下积年恒芒屩布衣徒行于路瓛门下多车马贵防缜在其间聊无耻愧及长博通经术尤精三礼性质直好危言髙论不为士友所安唯与外弟萧琛善琛名曰口辩每服缜简诣年二十九髪白皤然乃作伤暮诗白髪咏以自嗟仕齐位尚书殿中郎永眀中与魏氏和亲简才学之士以为行人缜及从弟云萧琛琅邪顔防眀河东裴昭眀相继将命皆著名邻国时竟陵王子良盛招賔客缜亦与焉尝侍子良子良深信释教而缜盛称无佛子良问曰君不信因果何得富贵贫贱缜答曰人生如树花同发随风而堕自有拂帘幌坠于茵席之上自有闗篱墙落于粪溷之中坠茵席者殿下是也落粪溷者下官是也贵贱虽复殊途因果竟在何防子良不能屈然深怪之退论其理着神灭论以为神即形也形即神也形存则神存形谢则神灭形者神之质神者形之用是则形称其质神言其用形之与神不得相异神之于质犹利之于刀形之于用犹刀之于利利之名非刀也刀之名非利也然而舍利无刀舍刀无利未闻刀没而利存岂容形亡而神在此论出朝野諠哗子良集僧难之而不能屈太原王惔乃著论讥缜曰呜呼范子曾不知其先祖神灵所在欲杜缜后对缜又对曰呜呼王子知其祖先神灵所在而不能杀身以从之其险诣皆此类也子良使王融谓之曰神灭既自非理而卿坚执之恐伤名教以卿之才羙何患不至中书郎而顾乖剌为此可便毁弃之缜大笑曰使范缜卖论取官已至令仆矣何但中书郎邪后为宜都太守性不喜神鬼时夷陵有伍相庙唐汉三神庙胡里神庙缜乃下教断不祀后以母忧去职居于南州武帝至缜墨缞来迎武帝与缜有西邸之旧见之甚恱及建康城平以缜为晋安太守在郡清约资公禄而已迁尚书左丞及还虽亲戚无所遗唯饷前尚书令王亮缜在齐时与亮同台为郎旧相友爱至是亮摈弃在家缜自以首迎武帝志在权轴而所懐未满亦怏怏故私相亲结以矫于时竟坐亮徙广州在南累年追为中书郎国子博士卒文集十五卷子胥字长才传父业位国子博士有口辩大同中常兼主客郎应接北使卒于鄱阳内史
　　韦叡字懐文京兆杜陵人也世为三辅着姓祖元避吏隠长安南山宋武帝入闗以太慰掾徴不至伯父祖征宋末为光禄勲父祖归宁逺长史叡事继母以孝闻祖征累为郡守每携叡之职视之如子时叡内兄王憕姨弟杜恽并有乡里盛名祖征谓叡曰汝自谓何如憕恽叡谦不敢对祖征曰汝文章或小减学识当过之然干国家成功业皆莫汝逮也外兄杜防文为梁州刺史要叡俱行梁土富饶往者多以贿败叡虽防犹以亷闻宋永元初袁顗为雍州刺史见而异之引为主簿顗到州与邓琬起兵叡求出为义成郡故免顗之祸累迁齐兴太守本州别驾长水校尉右军将军齐末多故欲还乡里求为上庸太守俄而太尉陈显逹护军将军崔慧景频逼建邺人心惶骇西土人谋之叡曰陈虽旧将非髙人才崔颇更事懦而不武天下真人殆兴吾州矣乃遣其二子自结于武帝及兵起檄至叡率郡人伐竹为筏倍道求赴有众二千马二百匹帝见叡甚恱抚几曰他日见君之面今日见君之心吾事就矣师克郢鲁平茄湖叡多建防皆见用大军发郢谋留守将上难其人久之顾叡曰弃骐骥而不乗焉遑遑而更索即日以为江夏太守行郢州府事初郢城之拒守也男女垂十万闭垒经年疾疫死者十七八皆积尸于牀下而生者寝处其上每屋盈满叡料简隠防咸为营理百姓頼之梁台建徴为大理武帝即位迁廷尉封梁都子天监二年改封永昌再迁豫州刺史领歴阳太守魏遣众来伐叡率州兵击走之四年侵魏诏叡都督众军叡遣长史王超宗梁郡太守冯道根攻魏小岘城未能防叡廵行围栅魏城中忽出数百人陈于门外叡欲击之诸将皆曰向本轻来请还授甲而后战叡曰魏城中二千余人闭门坚守足以自保今无故出人于外必其饶勇若能挫之其城自防众犹迟疑叡指其节曰朝廷授此非以为饰韦叡之法不可犯也乃进兵魏军败因急攻之中宿而城防遂进讨合肥先是右军司马胡景略至合肥久未能下叡案行山川曰吾闻汾水可以灌平阳即此是也乃堰肥水顷之堰成水通舟舰继至魏初分筑东西小城夹肥叡先攻二城既而魏援将杨灵允帅军五万奄至众惧不敌请表益兵叡曰贼已至城下方复求军且吾求济师彼亦徴众师克在和古人之义也因战破之军人少安初肥水堰立使军主王懐静筑城于岸守之魏攻防城乗胜至叡堤下军监潘灵祐劝叡退还巢湖诸将入请走保三乂叡怒曰将军死绥有前无却因令取繖扇麾幢树之堤下示无动志叡素羸每战未尝骑马以板舆自载督励众军魏兵凿堤叡亲与争魏军却因筑垒于堤以自固起鬬舰髙与合肥城等四而临之城溃俘获万余所获军实无所私焉初胡景略与前军赵祖恱同军交恶志相防害景略一怒自齧其齿齿皆流血叡以将帅不和将致患祸酌酒自劝景略曰且愿两虎勿复私鬬故终于此役得无害焉叡每昼接客旅夜算军书三更起张灯逹曙抚循其众常如不及故投募之士争归之所至郡舍修立馆宇藩篱墉壁皆应凖绳合肥既平有诏班师去魏军既近惧为所蹑叡悉遣辎重居前身乗小舆殿后魏人服叡威名望之不敢逼全军而还于是迁豫州于合肥五年魏中山王元英攻北徐州围刺史昌义之于钟离众兵百万连城四十余武帝遣征北将军曹景宗拒之次邵阳洲筑垒相守未敢进帝怒诏叡会焉赐以龙环御刀曰诸将有不用命者斩之叡自合肥径隂陵大泽过涧谷輙飞桥以济师人畏魏军甚多劝叡缓行叡曰钟离今凿穴而防负户而汲车驰卒奔犹恐其后而况缓乎旬日而至邵阳初帝勅景宗曰韦叡卿乡望宜善敬之景宗见叡甚谨帝闻曰二将和师必济矣叡于景宗营前二十里夜掘长堑树鹿角截洲为城比晓而营立元英大惊以杖击地曰是何神也景宗虑城中危惧乃募军士言文逹洪骐驎等赍敕入城使固城守潜行水底得逹东城城中战守日苦始知有援于是人百其勇魏将杨大眼将万余骑来战大眼勇冠三军所向披靡叡结车为阵大眼聚骑围之叡以强弩二千一时俱发洞甲穿中杀伤甚众大眼矢贯右臂而走眀旦元英自率众来战叡乗素木舆执白角如意以麾军一日数合元英甚惮其彊魏军又夜来攻城飞矢雨集叡子黯请下城以避叡不许军中惊叡于城上厉声呵之乃定魏人先于邵阳洲两岸为两桥树栅数百歩跨淮通道叡装大舰使梁郡太守冯道根庐江太守裴邃秦郡太守李文钊等为水军会淮水暴长叡即遣之鬬舰竞发皆临贼垒以小船载草灌之以膏从而焚其桥风怒火盛敢死之士防栅斫桥水又漂疾倐忽之间桥栅尽壊道根等皆身自搏战军人奋勇呼声动天地无不一当百魏人大溃元英脱身遁去魏军趋水死者十余万斩首亦如之其余释甲降者尚数十万叡遣报昌义之义之且悲且喜不暇答但呌曰更生更生帝遣中书郎周舍劳军于淮上叡积所获于军门舍观之谓叡曰君此获复与熊耳山等矣以功进爵为侯七年迁左卫将军俄为安西长史南郡太守会司州刺史马仙琕自北还军为魏人所蹑三闗扰动诏叡督众军援焉叡至安陆増筑城二丈余更开大堑起髙楼众颇讥其示弱叡曰不然为将当有怯时是时元英复追仙琕将复邵阳之耻闻叡至乃退帝亦诏罢军十三年为丹阳尹以公事免十四年为雍州刺史初叡起兵乡中客隂双光泣止叡叡还为州双光道候叡笑曰若从公言乞食于路矣饷耕牛十头叡于故旧无所惜士大夫年七十以上多与假板县令乡里甚懐之十五年拜表致仕优诏不许徴拜护军给鼓吹一部入直殿省居朝廷恂恂未尝忤视武帝甚礼敬之性慈爱抚孤兄子过于己子歴官所得禄赐皆散之亲故家无余财后为护军居家无事慕万石陆贾之为人因画之于壁以自玩时年虽老暇日犹课诸儿以学第三子棱尤眀经史世称其洽闻叡每坐使棱说书其所发摘棱犹弗之逮武帝方锐意释氏天下咸从风而化叡自以信受素薄位居大臣不欲与众俯仰所行略如他日普通元年迁侍中车骑将军未拜卒于家年七十九遗令薄敛以时服武帝即日临哭甚恸赠车骑将军开府仪同三司諡曰严叡雅有旷世之度涖人以爱惠为本所居必有政绩将兵仁爱士卒营幕未立终不肯舍井灶未成亦不先食被服必于儒者虽临阵交锋常缓服乗舆执竹如意以麾进止与裴邃俱为梁世名将余人莫及初邵阳之役昌义之甚德叡请曹景宗与叡会因设钱二千万官赌之景宗掷得雉叡徐掷得卢遽取一子反之曰异事遂作塞景宗时与羣帅争先告防叡独居后其不尚胜率多如是世尤以此贤之叡兄纂阐并早知名纂仕齐位司徒记室特进沈约尝称纂于上曰恨陛下不与此人同时其学非臣辈也阐为建寕县所得俸禄百余万还家悉委伯父处分乡里宗事之位通直郎叡子放字元直身长七尺七寸腰帯八围容貌甚伟袭封永昌县侯位竟陵太守在郡和理为吏人所称大通元年武帝遣兼领军曹仲宗等攻涡阳又以放为眀威将军总兵防之魏大将军费穆率众奄至放军营未立麾下止有二百余人放从弟洵骁果有勇力单骑击刺屡折魏军洵马亦被伤不能进放胄又三贯矢众皆失色请放突出放厉声叱之曰今日唯有死尔乃免胄下马据胡牀处分士卒皆殊死战莫不一当百遂北至涡阳魏又遣常山王元昭大将军李奨乞伏寳费穆等五万人来援放大破之涡阳城主王伟以城降魏人弃诸营垒一时奔溃众军乗之斩获略尽禽穆弟超并王伟送建邺还为太子右衞率中大通二年徙北徐州刺史卒于镇諡曰宜侯放性宏厚笃实轻财好施于诸弟尤雍穆每将逺别及行役初还常同一室卧起时比之三姜初放与吴郡张率皆有侧室懐孕因指腹为婚其后各产男女未及成长而率亡遗嗣孤弱放常赡防之及为北徐州时有贵族请婚者放曰吾不失信于故友乃以息岐娶率女又以女适率子时称放能笃旧焉子粲死于侯景之难列在忠义中放弟正字敬直位襄阳太守初正与东海王僧孺善及僧孺为吏部郎参掌大选賔友故人无不倾意正独澹然及僧孺摈废正复笃素分有逾曩日论者称焉卒于给事黄门侍郎子载仕陈为太子右卫率载弟鼎歴陈入隋位光州刺史载鼎俱列在陈史正弟棱字威直性恬素以书史为业博物彊记当世士咸就质疑位终光禄卿着汉书续训二卷棱弟黯字务直性彊正少习经史位太傅卿侯景济江黯屯六门寻改为都督城西南诸军时景于城外起东西二土山城内亦应之简文亲自负土哀太子以下躬执畚锸黯守西土山画夜苦战以功授轻车将军加持节卒于城内初黯为太仆卿而兄子粲为左卫率黯以故常怏怏谓人曰韦粲已落骅骝前朝廷是能用才不识者颇以此议之
　　裴邃字深眀河东闻喜人魏冀州刺史徽之后也祖寿孙寓居寿阳为宋武帝前军长史父仲穆骁骑将军邃十嵗能属文善左氏春秋齐东昬践阼始安王萧遥光为扬州刺史引邃为参军遥光败邃还寿阳会刺史裴叔业以夀阳降魏邃遂随众北徙魏宣武帝雅重之仕魏为魏郡太守魏遣王肃镇夀阳邃固求随肃宻图南归天监初自拔南还除后军谘议参军邃求边境自効以为庐江太守五年征邵阳洲魏人为长桥断淮以济邃筑垒逼桥每战輙克于是宻作没突舰会甚雨淮水溢邃乗舰径造桥侧进击大破之以功封夷陵县子迁广陵太守与乡人共入魏武庙因论帝王功业其妻甥王篆之宻启武帝云裴邃多大言有不臣迹由是左迁始安太守邃志立功边垂不愿闲退乃致书于吕僧珍曰昔阮咸顔延有二始之叹吾才不逮古人今为三始非其愿也后为竟陵太守开置屯田公私便之再迁西戎校尉北梁秦二州刺史复开创屯田数千顷省息边运人吏获安乃相率饷绢千余疋邃不欲逆其意纳二疋而已入为大匠卿普通二年义州刺史文僧眀以州入魏魏军来援以邃为信武将军督众军讨焉邃深入魏境出其不意魏所署义州刺史封夀据檀公岘邃击破之遂围其城夀请降义州平除豫州刺史加督镇合肥四年大军北侵以邃督征讨诸军事先袭夀阳攻其郛斩门而入一日战九合为后军蔡秀成失道不至邃以援絶防还于是邃复整兵収集士卒令诸将各以服色相别邃自为黄袍骑先攻防狄邱甓城黎浆又屠安成马头沙陵等戍眀年略地至汝颍间所在响应魏夀阳守将长孙承业河间王元琛出城挑战邃临淮叹曰今日不破河间方为谢元所笑乃为四甄以待之令直閤将军李祖怜伪遁以引承业承业等悉众追之四甄竞发魏军大败斩首万余级承业奔走闭门不敢复出在军疾笃命众军守备身还合肥寻卒赠侍中左衞将军进爵为侯谥曰烈邃深沉有思略为政寛眀能得士心居身方正有威重将吏惮之少敢犯法及卒淮肥间莫不流涕以为邃不死当大辟土宇云子之礼字子义羙容仪能言元理为西豫州刺史母忧居防唯食麦饭邃庙在光宅寺西堂宇宏敞松柏鬰茂范云庙在三桥蓬蒿不翦武帝南郊道经二庙顾而叹曰范为己死裴为更生大同初都下旱蝗四篱门外桐栢凋尽唯邃墓犬牙不入当时异之歴位黄门侍郎武帝设无遮会儛象惊排突陛衞王公皆散唯之礼与散骑常侍臧盾不动帝壮之以之礼为壮勇将军北徐州刺史盾兼中领军将军之礼卒于少府卿谥曰壮子政承圣中位给事黄门侍郎魏克江陵随例入长安邃兄髦位中散大夫髦子之髙字如山颇读书少负意气随叔父邃征讨所在立功甚为邃所器重戎政咸以委焉夀阳之役邃卒于军所之髙夏侯夔平夀阳仍除梁郡太守封都城县男时魏汝隂来附勅之髙应接仍除頴州刺史父忧还郡起为光逺将军令讨平隂陵盗以为谯州刺史侯景之乱之髙为西豫州刺史率众入援南豫州刺史鄱阳嗣王范命之髙总督江右援军诸军事顿张公洲桞仲礼至横江之髙遣船舸迎致仲礼与韦粲等俱会青塘及城陷之髙还合肥与鄱阳王范西上元帝遣召之以为侍中护军将军军到江陵时之髙第六弟之悌在侯景中或之悌斩侯景元帝使兼中书舍人黄罗汉报之髙之髙竟无言直云贼自杀贼非之髙所闻元帝深嗟其介直承制除特进金紫光禄大夫卒谥曰恭子畿官至太子右衞率魏克江陵力战死之之髙第十二弟之横字如岳少好賔防重气侠不事产业之髙以其纵诞乃为狭被蔬食以激厉之之横叹曰大丈夫富贵必作百幅被遂与僮属数百人于芍陂大营田墅遂致殷积简文在东宫闻而要之以为河东王常侍迁直閤将军侯景之乱鄱阳王范讨景景济江仍与范世子嗣入援台城城陷退还合肥侯景遣任约逼晋熈范令之横下援未及至范薨之横乃还时寻阳王大心在江州范副梅思立宻要大心袭盆城之横斩思立而拒大心大心以州降侯景之横与兄之髙归元帝位廷尉卿河东内史随王僧辩拒侯景景退迁东徐州刺史封豫宁侯又随僧辩破景景东奔僧辩命之横与杜崱入守台城及陆纳据湘州叛又僧辩南讨斩纳将李贤眀平之又破武陵王于峡口还除吴兴太守乃作百幅被以成其志魏克江陵齐遣上党王髙涣挟贞阳侯眀攻东闗晋安王承制以之横为徐州刺史都督众军出守蕲城之横营垒未周而齐军大至兵尽矢穷遂于阵没赠司空諡曰忠壮子凤寳嗣
　　江淹字文通济阳考城人也父康之南沙令雅有才思淹少孤贫常慕司马长卿梁伯鸾之为人不知章句之学留情于文章早为髙平檀超所知常升以上席甚加礼焉起家南徐州从事转奉朝请宋建平王景素好士淹随景素在南兖州广陵令郭彦文得罪辞连淹言受金淹被系狱自狱中上书曰昔者贱臣叩心飞霜击于燕地庶女告天振风袭于齐台下官每读其书未尝不废卷流涕何者士有一定之论女有不易之行信而见疑贞而为戮是以壮夫义士伏死而不顾者以此也下官闻仁不可恃善不可依谓徒虚语乃今知之伏愿大王暂停左右少加矜察下官本蓬户桑枢之人布衣韦带之士退不饰诗书以惊愚进不买声名于天下日者谬得升降承眀之阙出入金华之殿何尝不局影凝严侧身扄禁者乎窃慕大王之义复为门下之賔备鸣盗浅术之余豫三五贱伎之末大王惠以恩光顾以顔色实佩荆卿黄金之赐窃感豫让国士之分矣常欲结缨伏剑少谢万一剖心摩踵以报所天不图小人固陋坐贻谤缺迹坠昭宪身限幽圄履影吊心酸鼻痛骨下官闻亏名为辱亏形次之是以每一念来忽若有遗加以渉旬月廹季秋天光沈隂左右无色身非木石与狱吏为伍此少卿所以仰天椎心泣尽而继之以血者也下官虽乏乡曲之誉然尝闻君子之行矣其上则隠于帘肆之间卧于岩石之下次则结绶金马之庭髙议云台之上退则虏南越之君系单于之颈俱啓丹册并图青史宁争分寸之末竞锥刀之利哉下官闻积毁销金积谗摩骨逺则直生取疑于盗金近则伯鱼被名于不义彼之二才犹或如是况在下官焉能自免昔上将之耻绛侯幽狱名臣之羞史迁下室至如下官当何言哉夫以鲁连之智辞禄而不反接舆之贤行歌而忘归子陵闭闗于东越仲蔚杜门于西秦亦良可知也若使下官事非其虚罪得其实亦当钳口吞舌伏匕首以殒命何以见齐鲁竒节之人燕赵悲歌之士乎方今圣歴钦眀天下乐业青云浮洛荣光塞河西洎临洮狄道北距飞狐阳原莫不寖仁沐义照景饮醴而已下官抱痛圜门含愤狱户一物之防有足悲者仰惟大王少垂眀白则梧邱之魂不愧于沈首鹄亭之鬼无恨于灰骨景素览书即日出之寻举南徐州秀才对防上第再迁府主簿景素为荆州淹从之镇少帝即位多失徳景素専据上流咸劝因此举事淹每从容进谏景素不纳及镇京口淹为镇军参军领南东海郡丞景素与腹心日夜谋议淹知祸机将发乃赠诗十五首以讽焉会东海太守陆澄丁艰淹自谓郡丞应行郡事景素用司马栁世隆淹固求之景素大怒言于选部黜为建安吴兴令及齐髙帝辅政闻其才召为尚书驾部郎骠骑参军事俄而荆州刺史沈攸之作乱髙帝谓淹曰天下纷纷若是君谓何如淹曰昔项彊而刘弱袁众而曹寡羽卒受一劔之辱绍终为奔北之虏此所谓在徳不在鼎公何疑哉帝曰试为我言之淹曰公雄武有竒略一胜也寛容而仁恕二胜也贤能毕力三胜也人望所归四胜也奉天子而伐叛逆五胜也彼志锐而器小一败也有威无恩二败也士卒解体三败也搢绅不懐四败也悬兵数千里而无同恶相济五败也虽豺狼十万而终为我获焉帝笑曰君谈过矣桂阳之役朝廷周章诏檄久之未就齐髙帝引淹入中书省先赐酒食淹素能饮啖食鹅炙垂尽进酒数升讫文诰亦办相府建补记室参军髙帝让九锡及诸表章皆淹制也齐受禅复为骠骑豫章王嶷记室参军建元二年始置史官淹与司徒左长史檀超共掌其任所为条例并为王俭所駮其言皆不行淹任性文雅不以著述在懐所撰十三篇竟无次序又领东武令参掌诏防后拜中书侍郎王俭尝谓曰卿年三十五已为中书侍郎才学如此何忧不至尚书金紫所谓富贵卿自取之但问年夀何如尔淹曰不悟眀公见眷之重永眀三年兼尚书左丞时襄阳人开古冢得玉镜及竹简古书字不可识王僧防善识字体亦不能谙直云似是科斗书淹以科斗字推之则周宣王之前也简殆如新少帝初兼御史中丞眀帝作相谓淹曰君昔在尚书中非公事不妄行在官寛猛能折衷今为南司足以振肃百僚也淹曰今日之事可谓当官而行更恐不足仰称眀防尔于是弹中书令谢朏司徒左长史王缋护军长史庾逺并以托疾不豫山陵公事又奏収前益州刺史刘悛梁州刺史隂智伯并赃货巨万輙収付廷尉临海太守沈昭略永嘉太守庾昙隆及诸郡二千石并大县官长多被劾内外肃然眀帝谓曰自宋以来不复有严眀中丞君今日可谓近世独歩也累迁秘书监侍中衞尉卿初淹年十三时孤贫常采薪以养母曾于樵所得貂蝉一具将鬻以供养其母曰此故汝之休徴也汝才行如此岂长贫贱也可留待得侍中着之至是果如母言永元中崔慧景举兵围都衣冠悉投名刺淹称疾不往及事平时人服其先见东昬末淹以秘书监兼衞尉又副领军王莹及武帝至新林淹防服来奔位相国右长史天监元年为散骑常侍左衞将军封临沮县伯淹乃谓子弟曰吾本素宦不求富贵今之忝窃遂至于此平生言止足之事亦以备矣人生行乐须富贵何时吾功名既立正欲归身草莱耳以疾迁金紫光禄大夫改封醴陵侯卒武帝为素服举哀谥曰宪淹少以文章显晚节才思防退云为宣城太守时罢归始泊禅灵寺渚夜梦一人自称张景阳谓曰前以一疋锦相寄今可见还淹探懐中得数尺与之此人大恚曰那得割截都尽顾见邱迟谓曰余此数尺既无所用以遗君自尔淹文章踬矣又常宿于冶亭梦一丈夫自称郭璞谓淹曰吾有笔在卿防多年可以见还淹乃探懐中得五色笔一以授之尔后为诗絶无羙句时人谓之才尽凡所著述自撰为前后集并齐史十志并行于世尝欲为赤县经以补山海之阙竟不成子蒍嗣
　　任昉字彦升乐安博昌人也父遥齐中散大夫遥兄遐字景逺少敦学业家行甚谨位御史中丞金紫光禄大夫永眀中遐以罪将徙荒裔遥懐名请诉言泪交下齐武帝闻而哀之竟得免遥妻河东裴氏髙眀有德行尝昼卧梦有五色采旗盖四角悬铃自天而坠其一铃落入懐中心悸因而有娠占者曰必生才子及生昉身长七尺五寸幼而聪敏早称神悟四嵗诵诗数十篇八嵗能属文自制月仪辞义甚羙褚渊尝谓遥曰闻卿有令子相为喜之所谓百不为多一不为少由是闻声借甚年十二从叔晷有知人之量见而称其小名曰阿堆吾家千里驹也昉孝友纯至每侍亲疾衣不解带言与泪并汤药饮食必先经口初为奉朝请举兖州秀才拜太学博士永眀初衞将军王俭领丹阳尹复引为主簿俭每见其文必三复殷勤以为当时无辈曰自傅季友以来始复见于文子若孔门是用其入室升堂于是令昉作一文及见曰正得吾腹中之欲乃出自作文令昉防正昉因定数字俭拊几叹曰后世谁知子定吾文其见知如此后为司徒竟陵王记室参军时琅邪王融有才儁自谓无对当时见昉之文怳然自失以父丧去官泣血三年杖而后起齐武帝谓昉伯遐曰闻昉哀瘠过礼使人忧之非直亡卿之寳亦时才可惜宜深相全譬遐使进饮食当时勉励囬即呕出昉父遥本性重防榔以为常饵临终尝求之剖百许口不得好者昉亦所嗜好深以为恨遂终身不尝防榔遭继母忧昉先以毁瘠每一恸絶良久乃苏因庐于墓侧以终防礼哭泣之地草为不生昉素彊壮腰带甚充服阕后不复可识齐眀帝深加器异欲大相擢引为爱憎所白乃除太子歩兵校尉掌东宫书记齐眀帝废鬰林王始为侍中中书监骠骑大将军开府仪同三司扬州刺史録尚书事封宣城郡公使昉具草帝恶其辞斥甚愠昉亦由是终建武中位不过列校昉尤长为笔颇慕傅亮才思无穷当时王公表奏无不请焉昉起草即成不加防窜沈约一代辞宗深所推挹永元中纡意于梅虫儿东昬中防用为中书郎谢尚书令王亮亮曰卿宜谢梅那忽谢我昉慙而退末为司徒右长史武帝克建邺霸府初开以为骠骑记室参军专主文翰每制书草沈约輙求同署尝被急召昉出而约在是后文笔约参制焉始武帝与昉遇竟陵王西邸从容谓昉曰我登三府当以卿为记室昉亦戏帝曰我若登三事当以卿为骑兵以帝善骑也至是引昉符昔言焉昉奉牋云昔承清宴属有绪言提挈之防形乎善谑岂谓多幸斯言不渝盖谓此也梁台建禅让文诰多昉所具奉世叔父母不异严亲事兄嫂恭谨外氏贫阙恒营奉供养禄奉所収四方饷遗皆颁之亲戚即日便尽性通脱不事仪形喜怒未尝形于色车服亦不鲜眀武帝践阼歴给事黄门侍郎吏部郎出为义兴太守嵗荒民散以私奉米豆为粥活三千余人时产子者不举昉严其制罪同杀人孕者供其资费济者千室在郡所得公田奉秩八百余石昉五分督一余者悉原儿妾食麦而已友人彭城到溉溉弟洽从昉共为山泽游及被代登舟止有绢七疋米五石至都无衣镇军将军沈约遗裙衫迎之重除吏部郎参掌大选居职不称寻转御史中丞袐书监自齐永元以来秘阁四部篇卷纷杂昉手自雠校由是第目定焉出为新安太守在郡不事边幅率然曵杖徒行邑郭人通辞讼者就路决焉为政清省吏人便之卒于官唯有桃花米二十石无以为敛遗言不许以新安一物还都杂木为棺浣衣为敛阖境痛惜百姓共立祠堂于城南嵗时祠之武帝闻问方食西苑緑沈瓜投之于盘悲不自胜因屈指曰昉少时常恐不满五十今四十九可谓知命即日举哀哭之甚恸追赠太常谥曰敬子昉好交结奬进士友不附之者亦不称述得其延誉者多见升擢故衣冠贵防莫不多与交好坐上客恒有数十时人慕之号曰任君言如汉之三君也在郡尤以清洁著名百姓年八十以上者遣户曹掾访其寒温尝欲营佛斋调枫香二石始入三斗便出教长断曰与夺自己不欲贻之后人郡有蜜岭及杨梅旧为太守所采昉以冐险多物故即时停絶吏人咸以百余年未之有也为家诫殷勤甚有条贯陈郡殷芸与建安太守到溉书曰哲人云亡仪表长谢元何寄指南何托其为士友所推如此昉不事生产至乃居无室宅时或讥其多乞贷亦随复散之亲故常自叹曰知我者亦以叔则不知我者亦以叔则既以文才见知时人云任笔沈诗昉闻甚以为病晚节转好着诗欲以倾沈用事过多属辞不得流便自尔都下士子慕之转为穿凿于是有才尽之谈矣博学于书无所不见家虽贫聚书至万余卷率多异本及卒后武帝使学士贺纵共沈约勘其书目官无者就其家取之所着文章数十万言盛行于时东海王僧孺尝论之以为过于董生扬子昉乐人之乐忧人之忧虚徃实归忘贫去吝行可以厉风俗义可以厚人伦能使贪夫不取懦夫有立其见重如此有子东里西华南容北叟并无术业坠其家声兄弟流离不能自振生平旧交莫有收恤西华冬月着葛帔练裙道逢平原刘孝标然矜之曰我当为卿作计乃着广絶交论以讥其旧交曰客问主人曰朱公叔絶交论为是乎为非乎主人曰客奚此之问客曰夫草虫鸣则阜螽跃雕龙啸而清风起故氤氲相感雾涌云蒸嘤鸣相召星流电激是以王阳登则贡公喜罕生逝而国侨悲且心同琴瑟言鬰郁于兰茝道叶胶漆志婉娈于埙箎圣贤以此镂金版而镌盘盂书玉牒而刻钟鼎若乃匠石辍成风之妙巧伯牙息流波之雅引范张款款于下泉尹班陶陶于永夕骆驿纵横烟霏雨散巧歴所不知心计莫能测而朱益州汨彝叙粤谟训捶直切絶交游视黔首以鹰鹯嫓人灵于豺虎防有猜焉请辩其惑主人忻然曰客所谓抚徽音未达燥湿变响张罗沮泽不睹鸿鴈髙飞盖圣人握金镜阐风烈龙骧蠖屈从道污隆日月连璧赞亹亹之致云飞雷薄显棣华之防防若五音之变化济九成之妙曲此朱生得元珠于赤水谟神睿以为言至夫组织仁义琢磨道徳懽其愉乐恤其陵夷寄通灵防之下遗迹江湖之上风雨急而不辍其音霜雪零而不渝其色斯贤逹之素交歴万古而一遇逮叔世人讹狙诈飚起溪谷不能逾其险鬼神无以究其变竞毛羽之轻趋锥刀之末于是素交尽利交兴天下蚩蚩鸟惊雷骇然利交同源派流则异较言其略有五术焉若其宠均董石权压梁窦雕刻百工鑪锤万物吐嗽兴云雨呼吸下霜露九域耸其风尘四海叠其熏灼靡不望影星奔借响川鹜鸡人始唱鹤盖成隂髙门旦开流水接轸皆愿摩顶至踵隳胆抽肠约同要离焚妻子誓殉荆卿湛七族是曰势交其流一也富埒陶白赀巨程罗山擅铜陵家藏金宂出平原而聫骑居里闬而鸣钟则有穷巷之賔防枢之士冀宵烛之末光邀润屋之防泽鱼贯鳬跃防防鳞萃分鴈鹜之稻粱霑玉斚之余沥衔恩遇进款诚援青松以示心指白水而旌信是曰贿交其流二也陆大夫燕喜西都郭有道人伦东国公卿贵其籍甚缙绅羡其登仙加以敛颐蹙頞涕唾流沫骋黄马之剧谈纵碧鸡之雄辩叙温燠则寒谷成暄论严枯则春丛零叶飞沉出其顾指荣辱定其一言于是有弱冠王孙绮纨公子道不挂于通人声未遒于云阁攀其鳞翼丐其余论附骐骥之旄端轶归鸿于碣石是曰谈交其流三也阳舒隂惨生灵大情忧合欢离品物恒性故鱼以泉涸而呴沫鸟因将死而鸣哀同病相怜缀河上之悲曲恐惧寘懐昭谷风之盛典斯则防金由于湫隘刎颈起于苫盖是以伍员濯溉于宰嚭张王抚翼于陈相是曰穷交其流四也驰鹜之俗浇薄之伦无不操权衡执纎纩衡所以揣其轻重纩所以属其鼻息若衡不能举纩不能飞虽顔冉龙翰鳯雏曾史兰薫雪白舒向金玉泉海卿云黼黻河汉视若游尘遇同土梗莫肯费其半菽罕有落其一毛若衡重锱铢纩防彯撇虽共工之搜慝驩兜之掩义南荆之防扈东陵之巨猾皆为匐匐委蛇折支舐痔金膏翠羽将其意脂韦便辟导其诚故轮盖所游必非夷惠之室苞苴所入实行张霍之家谋而后动芒毫寡忒是曰量交其流五也凡斯五交义同贾鬻故桓谭譬之于阛阓林回谕之于甘醴夫寒暑递进盛衰相袭或前荣而后悴或始富而终贫或初存而末亡或古约而今泰循环反覆迅若波澜此则徇利之情未尝异变化之道不得一由是观之张陈所以凶终萧朱所以隙末防焉可知矣而翟公方规规然勒门以箴客何所视之晚乎然因此五交是生三衅败徳殄义禽兽相若一衅也难固易擕讐讼所聚二衅也名陷饕餮贞介所羞三衅也古人知三衅之为梗惧五交之速尤故王丹威子以槚楚朱穆昌言而示絶有防哉近世有乐安任昉海内髦杰早绾银黄夙昭人誉遒文防藻方驾曹王英跱俊迈聨横许郭类田文之爱客同郑荘之好贤见一善则盱衡扼腕遇一才则扬眉抵掌雌黄出其唇吻朱紫由其月旦于是冠盖辐凑衣裳云合辎軿击轊坐客恒满蹈其阃阈若升阙里之堂入其隩隅谓登龙门之坂至于顾眄増其倍价翦拂使其长鸣彯组云防者摩肩趋走丹墀者叠迹莫不缔恩狎结绸缪思惠庄之清尘庶羊左之徽烈及瞑目东粤归骸洛浦繐帐犹悬门空渍酒之彦坟草未宿野絶动轮之賔藐尔诸孤朝不谋夕流离大海之南寄命瘴疠之地自昔把臂之英金兰之友曾无羊舌下泣之仁宁慕郈成分宅之徳呜呼世路之崄一至于此也太行孟门岂云崭絶是以耿介之士疾其若斯裂裳褁足弃之长鹜独立髙山之顶懽与麋鹿同羣皦皦然絶其雰浊诚耻之也诚畏之也到溉见其论抵几于地终身恨之昉撰杂传二百四十七卷地记二百五十二卷文章三十三卷东里位尚书外兵郎
　　柳惔字文通河东解人也伯祖元景宋赠太尉父世隆齐左光禄大夫侍中元景世隆俱有传惔好学工制文尤晓音律少与长兄中书郎恱齐名琅邪王俭谓人曰柳氏二龙可谓一日千里俭为尚书左仆射尝造世隆宅世隆谓为诣已徘徊乆之及至门唯求恱及惔遣谓世隆曰贤子俱有盛才一日见顾今故报礼若仍相造似非本意恐年少窥人尝豫齐武烽火楼宴帝善其诗谓豫章王嶷曰惔非徒风韵精爽亦属文遒防后为巴东王子响友子响为荆州惔随之镇响昵近小人惔知将为祸称疾还都及难作以免累迁新安太守居郡以无政绩免建武末为梁南秦二州刺史及武帝起兵惔举汉中以应武帝帝受命为太子詹事加散骑常侍武帝之镇襄阳惔祖道帝解茅土玉环赠之天监二年元防帝谓曰卿所佩玉环是新亭所赠邪对曰既而瑞感神衷臣谨服之无斁帝因劝之酒惔时未卒爵帝曰吾常比卿刘越石近辞巵酒邪罢防封曲江县侯帝因宴为诗贻惔曰尔实冠羣后惟余实念功帝又尝谓曰徐元瑜违命岭南周书父子兄弟罪不相及朕已放其诸子何如惔曰罚不及嗣赏延于后今复见之圣朝时以为知言寻迁尚书左仆射年六十卒于湘州刺史諡曰穆惔度量寛博家人未尝见其喜愠甚重其妇颇成畏惮性爱音乐女妓精防略不敢视仆射张稷与惔狎宻而为惔妻赏敬稷每诣惔必先相问夫人惔每欲见妓恒因稷请奏其妻隔幔坐妓然后出惔因得留目惔着仁政传及诸诗赋粗有辞义子昭位中书郎袭爵曲江侯惔弟恽字文畅少有志行好学善尺牍与陈郡谢邻居深见友爱曰宅南柳郎可为仪表初宋时有嵇元荣羊盖者并善琴云传戴安道法恽从之学恽特穷其妙齐竟陵王子良闻而引为法曹行参军唯与王暕陆果善每叹曰暕虽名家犹恐累我也雅被子良赏狎子良尝置酒后园有晋太傅谢安鸣琴在侧援以授恽恽弹为雅弄子良曰卿巧越嵇心妙臻羊体良质美手信在今夜岂止当今称竒亦可追踪古烈为太子洗马父忧去官著述先颂申其防极之心文甚哀防后试守鄱阳相聼吏属得尽三年防礼署之文教百姓称焉还除骠骑从事中郎武帝至建邺恽候谒石头以为征东府司马上牋请城平之日先收图籍及遵汉髙寛大之义帝从之徙为相国右司马天监元年除长兼侍中与仆射沈约等共定新律恽立性贞素以贵公子早有令名少工篇什为诗云亭臯木叶下陇首秋云飞琅邪王融见而嗟赏因书斋壁及所执白团扇武帝与宴必诏恽赋诗尝和武帝登景阳楼篇云太液沧波起长杨髙树秋翠华承汉逺雕辇逐风游深见赏羙当时咸共称传歴平越中郎将广州刺史秘书监右衞将军再为吴兴太守为政清静人吏懐之于郡感疾自陈解任父老千余人拜表陈请事未施行卒初恽父世隆弹琴为士流第一恽每奏其父曲常感思复变体备写古曲尝赋诗未就以笔捶琴坐客过以筯和之恽惊其哀韵乃制为雅音后传击琴自于此恽常以今声转弃古法乃着清调论具有条流齐竟陵王尝宿宴明旦将朝见恽投壶声不絶停乆之进见遂晚齐武帝迟之王以实对武帝复使为之赐绢二十疋尝与琅邪王瞻博射嫌其皮濶乃摘梅帖乌珠之上发必命中观者惊骇武帝好奕棊使恽品定棊谱集能者二百七十八人第其优劣为棊品三卷恽为第二焉帝谓庾楷曰吾闻君子不可求备至如栁恽可谓具美分其才艺足了十人恽着卜杖龟经性好医术尽其精妙少子偃字彦游年十二武帝引见诏问读何书对曰尚书又问有何羙句对曰徳惟善政政在养民众咸异之诏尚武帝女长城公主拜驸马都尉都亭侯位鄱阳内史卒子昐尚陈文帝女富阳公主拜驸马都尉加散骑常侍愚戅使酒因醉乘马入殿门为有司所劾卒于家赠侍中中防军恽弟憕字文深少有大意好元言通老易武帝举兵至姑熟憕与兄恽及诸友朋于小郊候接时道路犹梗憕与诸人同憇逆旅食俱去行里余憕曰宁我负人无人负我若复有追堪憇此客舍命左右烧逆旅舍以絶后追当时服其善防歴位给事黄门侍郎与琅邪王峻齐名俱为中庶子时人号为方正后为镇北始兴王长史王移镇益州复请憕帝曰栁憕风标才气恐不能乆为少王臣王祈请数四不得已以为镇西长史蜀郡太守在蜀防恪为政益部懐之憕弟忱字文若年数嵗父世隆及母阎氏并疾忱不解带经年及居防以毁闻仕齐为西中郎主簿东昬遣巴西太守刘山阳由荆州袭武帝于雍州西中郎长史萧頴胄计未定召忱及其所亲席阐文等夜入议之忱及阐文并劝同武帝頴胄从之以忱为宁朔将军累迁侍中郢州平頴胄议迁都夏口忱以巴峡未賔不宜轻舍根本摇动人心不从俄而巴东兵至峡口迁都之议乃息论者以为见机及武帝受命封州陵伯歴五兵尚书秘书监散骑常侍改授给事中光禄大夫疾笃不拜卒諡曰穆忱兄弟十五人多少亡唯第二兄惔第三兄恽第四兄憕及忱三两年间迭为侍中复居方伯当世罕比子范嗣忱从父庆逺字文和父叔珍义阳内史庆逺仕齐为魏兴太守郡遭暴水人欲移于杞城庆逺曰吾闻江河长不过三日命筑土而已俄而水退百姓服之后为襄阳令武帝之临雍州问京兆人杜恽求州纲纪恽言庆逺武帝曰文和吾已知之所问未知者耳因辟为别驾庆逺谓所亲曰天下方乱定覇者其吾君乎因尽诚恊赞及起兵庆逺常居帷幄为谋主从军东下身先士卒武帝行营见庆逺顿舍严整每叹曰人人若是吾又何忧建康城平为侍中带淮陵齐昌二郡太守城内尝夜火众并惊惧武帝时居宫中悉敛诸门钥问栁侍中何在庆逺至悉付之其见任如此覇府建为从事中郎武帝受禅封重安侯位散骑常侍改封云杜侯出为雍州刺史加都督帝饯于新亭谓曰卿衣锦还乡朕无西顾忧矣始武帝为雍州庆逺为别驾谓曰昔羊公语刘卿后当居吾处今相观亦复如是曾未十年而庆逺督府谈者以为逾于魏咏之累迁侍中领军将军给扶出为雍州刺史庆逺重为本州颇厉清节士庶懐之卒官赠开府仪同三司諡曰忠惠侯丧还都武帝亲出临之初庆逺从父兄世隆尝谓庆逺曰吾昔梦太尉以褥席见赐吾遂亚台司适又梦以吾褥席与汝汝必光我门族至是庆逺亦继世隆焉庆逺子津字元举虽乏风华性甚彊直人或劝之聚书津曰吾尝请道士上章驱鬼安用此鬼名邪歴散骑常侍太子詹事袭封云杜侯侯景围城既急帝召津问防对曰陛下有邵陵臣有仲礼不忠不孝贼何由可平太清三年城防卒子仲礼勇力兼人少有胆气身长八尺眉目踈朗初简文帝为雍州刺史津为长史及简文入居储宫津亦得侍从仲礼留在襄阳马仗军人悉付之抚循故旧甚得众和起家著作佐郎稍迁电威将军阳泉县侯中大通中西魏将贺防胜来逼樊邓仲礼出击破之除黄门郎稍迁司州刺史武帝思见其面使画工图之初侯景潜图反噬仲礼先知之屡启求以精兵三万讨景朝廷不许及景济江朝野便望其至仲礼率雍司精卒赴援诸藩推为总督景素闻其名甚惮之仲礼亦自谓当世英雄诸将莫已若也韦粲见攻仲礼方食投箸被练驰之骑能属七十比至粲已败仲礼因与景战于青塘大败之景与仲礼交战各不相知仲礼矟将及景而贼将支伯仁自后斫仲礼中肩马防于淖贼知为仲礼聚矟刺之骑将郭山石救之以免自此壮气外衰不复言战神情慠佷凌蔑将帅邵陵王纶亦鞭策军门每日必至累刻移时仲礼亦弗见也纶既忿难怨隙遂成而仲礼常置酒髙防日作优倡毒掠百姓污辱妃主父津登城谓曰汝君父在难不能尽心竭力百代之后谓汝为何仲礼闻之言笑自若晚又与临城公大连不恊景尝登朱雀楼与语遗以金镮是后闭营不战众军日徃固请皆悉拒焉南安侯骏谓曰城急如此都督不复处分如脱不守何靣以见天下义士仲礼无以应之及台城防侯景矫诏使石城公大款以白虎幡解诸军仲礼召诸将军防议邵陵王以下毕集王曰今日之命委之将军仲礼熟视不对裴之髙王僧辩曰将军拥众百万致宫阙沦没正当悉力决战何所多言仲礼竟无一言诸军乃随方各散时湘东王绎遣王琳送米二十万石以馈军至姑熟闻台城陷乃沈米于江而退仲礼及弟敬礼羊鸦仁王僧辩赵伯超并开营降贼时城虽沦陷援军甚众军士咸欲尽力及闻降莫不叹愤论者以为梁祸始于朱异成于仲礼仲礼等入城并先拜景而后见帝帝不与言既而景留其弟敬礼羊鸦仁遣仲礼僧辩西上各复本位饯于后渚景执仲礼手曰天下之事在将军耳郢州已西并以相付及至江陵防岳阳王詧南冦湘东王以仲礼为雍州刺史袭襄阳仲礼方观成败未发及南阳围急杜岸请救仲礼乃以别将夏侯彊为司州刺史守义阳自帅众如安陆使司马康昭如竟陵讨孙暠暠执魏戍人以降仲礼命其将王叔孙为竟陵太守副军马岫为安陆太守置孥于安陆而以轻兵师于漴头将侵襄阳岳阳王詧告急于魏魏遣大将杨忠援之仲礼与战于漴头大败并弟子礼没于魏魏相安定公宇文泰待仲礼以客礼西魏于是尽得汉东敬礼少以勇烈闻麄暴无行检恒略卖人为百姓所苦故襄阳有栁四郎歌起家著作佐郎稍迁扶风太守侯景度江敬礼率马歩三千赴援至都与景频战甚着威名台城陷景与仲礼经略上流留敬礼为质以为防军将军景饯仲礼于后渚敬礼谓仲礼曰景今来防敬礼抱之兄便可杀虽死无恨仲礼壮其言许之及酒数行敬礼目仲礼仲礼见备衞严不敢动遂不果防景征晋熙敬礼与南康王防理谋袭其城尅期将发建安侯萧贲告之遂遇害临死曰我兄老婢也国败家亡实余之责今日就死岂非天乎
　　王志字次道琅邪临沂人齐侍中僧防之子也志九嵗居所生母忧哀容毁瘠为中表所异弱冠选尚宋孝武女安固公主拜驸马都尉褚渊时为司徒引志为主簿谓其父僧防曰朝廷之恩本为殊特所可光荣在屈贤子累迁宣城内史清谨有恩惠郡人张倪吴庆争田经年不决志到官父老相谓曰王府君有徳政吾乡里乃有如此争倪庆因相擕请罪所讼地遂成闲田后为东阳太守郡狱有重囚十余冬至日悉遣还家过节皆反唯一人失期志曰此自太守事主者勿忧明旦果至称为妇孕吏人益叹服之为吏部尚书在选以和理称崔慧景平以例加右军将军封临汝侯固让改领右衞将军及武帝军至城内弑东昬百僚署名送首志叹曰冠虽弊可加足乎因取庭树叶捼服之伪闷不署名武帝览牋无志署心嘉之弗以让也霸府开为骠骑大将军长史梁台建位散骑常侍中书令天监初为丹阳尹为政清静都下有寡妇无子姑亡举责以敛葬既而无以还之志愍其义以奉钱偿焉时年饥每旦为粥于郡门以赈百姓众悉称惠常懐止足谓诸子侄曰谢荘在宋孝武时位止中书令吾自视岂可过之三年为散骑常侍中书令因多谢病简通賔客九年还为散骑常侍金紫光禄大夫卒志善藁当时以为楷法齐游击将军徐希秀亦号能书常谓志为书圣志家居建康禁中里马粪巷父僧防门风寛恕志尤惇厚所歴不以罪咎劾人门下客尝盗脱志车幰卖之志知而不问待之如初賔客游其门者专盖其过而称其善兄弟子侄皆笃实谦和时人号马粪诸王为长者普通四年志改葬武帝厚赙赠之諡曰安有五子缉休諲操素志兄慈仕齐为冠军将军卒赠太常慈子泰字仲通防敏悟年数嵗时祖母集诸孙侄散枣栗于牀羣儿竞之泰独不取问其故对曰不取自当得赐由是中表异之少好学手所抄冩二千许卷及长通和温雅家人不见喜愠之色姊夫齐江夏王锋为齐明帝所害外甥萧子友并孤弱泰资给抚训逾于子侄天监元年为秘书丞自齐永元之末后宫火延烧秘书书图散乱殆尽泰表校定缮写武帝从之歴中书侍郎掌吏部仍即真自过江吏部郎不复典大选令史以下小人求竞者辐凑前后少能称职泰为之不为贵贱请属易意天下称平转黄门侍郎每豫朝宴刻烛赋诗文不加防帝深赏叹沈约常曰王有养炬谢有览举养泰小字炬筠小字也始革大理以泰为廷尉卿再歴侍中后为都官尚书泰能接人士故每愿其居选官顷之为吏部尚书衣冠属望未及选举乃疾改除散骑常侍左骁骑将军未拜卒諡曰夷子廓志弟揖位太中大夫揖子筠字元礼一字徳柔防而警悟七嵗能属文年十六为芍药赋其辞甚羙及长清静好学与从兄泰齐名沈约见筠以为似外祖袁粲谓仆射张稷曰王郎非唯额类袁公风韵都欲相似稷曰袁公见人輙矜严王郎见人必娯笑惟此一条不能酷似仕为尚书殿中郎王氏过江以来未有居郎署或劝不就筠曰陆平原东南之秀王文度独歩江东吾得比踪昔人何所多恨乃欣然就职沈约每见筠文咨嗟尝谓曰昔蔡伯喈见王仲宣称曰王公之孙吾家书籍悉当相与仆虽不敏请附斯言自谢朓诸贤零落平生意好殆絶不谓疲暮复逢于君约于郊居宅阁斋请筠为草木十咏书之壁皆真写文辞不加篇题约谓人曰此诗指物程形无假题署约制郊居赋构思积时犹未都毕示筠草筠读至雌霓【五的反】连蜷约抚掌欣抃曰仆常恐人呼为霓【五兮反】次至坠石磓星及氷悬塪而带抵筠皆击节称賛约曰知音者希真殆竒絶所以相要政在此数句耳筠又尝为诗呈约约即报书叹咏以为后进擅美筠又能用彊韵每公宴并作辞必研靡约尝啓上言晚来名家无先筠者又于御筵谓王志曰贤弟子文章之美可谓后来独歩谢朓常见语云好诗圆美流转如弹丸近见其数首方知此言为实累迁太子洗马中舍人并掌东宫管记昭眀太子爱文学士常与筠及刘孝绰陆倕到洽殷钧等游宴元圃太子独执筠袖抚孝绰肩曰所谓左把浮邱袖右拍洪崖肩其见重如此筠又与殷钧以方雅见礼后为中书郎奉勅制开善寺寳志法师碑文辞甚防逸又勅撰中书表奏三十卷及所上赋颂都为一集后为太子家令复掌管记普通元年以母忧去职筠有孝性毁瘠过礼大通二年为司徒左长史三年昭明太子薨勅制哀防文复见嗟赏寻出为临海太守在郡侵刻还资有芒屩两船他物称是为有司所奏不调累年后歴秘书监太府卿度支尚书司徒左长史及简文即位为太子詹事筠家累千金性俭啬外物麄所乗牛尝饲以青草及遇乱旧宅先为贼焚乃寓居国子祭酒萧子云宅夜忽有盗攻惧坠井卒时年六十九家人十三口同遇害人弃尸积于空井中筠状貌寝小长不满六尺性厚不以艺能髙人而少擅才名与刘孝绰见重当时其自序云余少好抄书老而弥笃虽遇见瞥观皆即疏记后重省览懽兴弥深习与性成不觉笔倦自年十三四齐建武二年乙亥至梁大同六年四十载矣初年读五经皆七八十遍爱左氏春秋吟讽常为口实广略去取凡三过五抄余经及周官仪礼国语尔雅山海经本草并再抄子史诸集皆一遍未尝倩人假手并躬自抄録大小百余卷不足之好事盖以备遗忘而已又与诸儿书论家门集云史传称安平崔氏及汝南应氏并累叶有文才所以范蔚宗云崔氏雕龙然不通父子两三世耳非有七叶之中名徳重光爵位相继人人有集如吾门者也沈少博约常语人云吾少好百家之言身为四代之史自开辟以来未有爵位蝉聨文才相继如王氏之盛也汝等仰观堂构思各努力筠自撰其文章以一官为一集自洗马中书中庶吏部左佐临海太府各十卷尚书三十卷凡一百卷行于世子祥仕陈位黄门侍郎揖弟彬字思文好文章习篆与志齐名时人为之语曰三真六草为天下寳齐武帝起旧宫彬献赋文辞典丽尚齐髙帝女临海长公主拜驸马都尉仕齐歴太子中庶子徙永嘉太守卜室于积谷山有终焉之志天监中歴吏部尚书秘书监卒谥曰惠彬立身清白推贤接士有士君子风彬弟寂字子元性迅动好文章读范滂未尝不叹悒王融败后賔客多归之齐建武初欲献中兴颂兄志谓曰汝膏粱年少何患不逹不镇之以静将恐贻讥寂乃止位秘书郎卒年二十一志从子骞字思寂本字元成与齐髙帝偏讳同故改焉太尉俭之子也骞性凝简慕乐广之为人未尝言人之短诸女子侄皆嫔王尚主朔望来归辎軿填咽非所欲也勅嵗中不过一再见尝从容谓诸子曰吾家本素族自可依流平进不须茍求也歴黄门郎司徒右长史不事产业有旧墅在钟山八十余顷与诸宅及故旧共佃之常谓人曰我不如郑公业有田四百顷而食常不周以此为愧永元末召为侍中不拜三年春枉矢昼见西方长十余丈骞曰此除旧布新之象也及武帝起兵骞曰天时人事其在此乎武帝覇府建引为大司马谘议参军迁侍中及帝受禅降封为侯歴位度支尚书中书令武帝于钟山西造大爱敬寺骞旧墅在寺侧者即王导赐田也帝遣主书宣防就骞市之欲以施寺答云此田不卖若勅取所不敢言酬对又脱略帝怒遂付市评田价以直逼还之由是忤防出为吴兴太守骞性侈于味而俭于服颇以多忌为累又惰于接物虽王书宣勅或过时不见才望不及弟暕特以俭之嫡故不弃于时暕为尚书左丞仆射当朝用事骞自中书令为郡邑邑不乐在郡卧不视事徴复为度支尚书加给事中领射声校尉以母忧去职普通三年卒年四十九赠侍中金紫光禄大夫谥曰安子规字威眀八嵗丁所生母忧居防有至性齐太尉徐孝嗣每见必为流涕称曰孝童叔父暕亦深器重之常曰此儿吾家千里驹也年十二略通五经大义及长遂博渉有口辩为本州迎主簿起家秘书郎累迁太子洗马天监十二年改造太极殿毕规献新殿赋其辞甚工后为晋安王纲云麾谘议参军久之为新安太守父忧去职服阕袭封南昌县侯除中书黄门侍郎勅与陈郡殷芸琅邪王锡范阳张缅同侍东宫俱为昭眀太子所礼湘东王绎时为丹阳尹与朝士宴集属规为酒令规从容曰江左以来未有兹举特进萧琛金紫光禄大夫傅昭在坐并谓知言朱异尝因酒卿规规责以无礼普通初陈庆之北侵陷洛阳百僚称庆规退曰可吊也又何贺焉道家有云非为功难成功难也昔桓温得而复失宋武竟无成功我孤军无援深入防境将为乱阶俄见覆没六年武帝于文徳殿饯广州刺史元景隆诏羣臣赋诗同用五十韵规援笔立奏其文又羙武帝嘉焉即日授侍中后为晋安王长史王立为太子仍为散骑常侍太子中庶子侍东宫太子赐以所服貂蝉并降令书恱是举也寻为吴郡太守主书芮珍宗家在吴前守宰皆倾意附之至是珍宗假还规遇之甚薄珍宗还都宻奏规不理郡事俄徴为左戸尚书郡境千余人诣阙请留表三奏不许求于郡树碑许之规常以门宗贵盛恒思减退后为太子中庶子领歩兵校尉辞疾不拜遂于钟山宋熙寺筑室居焉卒赠光禄大夫谥曰文皇太子出临哭与湘东王绎令曰王威眀风韵遒上神峯摽映千里絶迹百尺无枝实俊人也一尔过隙永归长夜金刀掩芒长淮絶涸去嵗冬中已伤刘子今兹寒孟复悼王孙俱往之伤信非虚说规集后汉众家异同注续汉书二百卷文卷二十卷子褒魏克江陵入长安骞弟暕字思晦年数嵗而风神警防有成人之度时父俭作宰相賔客盈门见暕曰公才公望复在此矣弱冠选尚淮南长公主拜驸马都尉歴秘书丞齐明帝诏求异士始安王遥光荐暕及东海王僧孺除暕骑从事中郎天监中歴位侍中吏部尚书领国子祭酒门贵与物隔不能留心寒素颇称刻薄后为尚书左仆射领国子祭酒卒谥曰靖子承幼训并通显承字安期初为秘书郎累迁中书黄门侍郎兼国子博士时膏腴贵游咸以文章相尚罕以经术为业唯承独好儒业迁长兼侍中俄转国子祭酒承祖俭父暕皆为此职三世为国师前代未之有久之出为东阳太守政存寛惠吏人恱之卒郡諡曰章承性简贵有风格右衞朱异当朝用事毎休下车马填门有魏郡申英者门寒才俊好危言髙论以忤权右尝指异门曰此中辐凑皆为利徃能不至者唯大小王东阳耳小东阳即承弟幼也时唯承兄弟及禇翔不至异门世并称之训字懐范生而紫胞师媪云法当贵幼聪警有识量僧正惠超见而竒之谓门人罗智国曰四郎眉目踈朗举动和韵此是兴门户者智国以白暕暕亦曰不坠基业其在文殊文殊训小字也年十三暕亡忧毁家人莫识十六召见文徳殿应对爽彻上目送之久谓朱异曰可谓相门有相初补国子生问说师袁昻昻曰久籍髙名有劳虚想及观容止若披云雾俄而诸袁子弟来昻谓诸助教曰我儿出十数若有一子如此实无所恨射防除秘书郎累迁秘书丞尝赋诗云旦奭匡世功萧曹佐甿俗追祖俭之志也后拜侍中入见武帝帝问何敬容曰禇渊年防为宰相敬容曰少过三十上曰今之王训无谢禇渊训羙容仪善进止文章为后进领防年二十六卒谥温子志从父兄瞻字思饶祖栁字休季宋太保之兄也栁仕宋位光禄大夫东亭侯父遒字世伦位侍中光禄大夫瞻年六嵗从师时有伎经门过同业皆出观瞻独不视习业如初从父僧逹闻而异之谓其父猷曰大宗不衰寄之此子年十二居父忧以孝闻服阕袭封东亭侯后颇好逸游为闾里患以轻薄称及长折节修士操渉猎书记善碁工射歴位骠骑将军王晏长史晏诛出为晋陵太守絜已为政妻子不免饥寒时号防平王敬则作乱瞻赴都敬则经晋陵郡人多附之敬则败台军讨贼党瞻言愚人易动不足穷法齐明帝从之所全万数迁御史中丞梁台建为侍中起部尚书性率亮居选所举用意而行颇嗜酒毎饮輙弥月而精神朗赡不废簿领武帝毎称瞻有三术射碁酒及卒谥康侯子长元早卒瞻从子籍字文海父僧祐齐太子中舍人僧祐附其从祖弟太尉俭列在齐史籍始仕为余杭令政化如神善于摘服自下莫能欺也俄为百姓所讼转钱唐令下车布政咸谓数十年来未之有也籍好学有才气为诗慕谢灵运至其合也殆无愧色时人咸谓康乐之有王籍如仲尼之有邱眀老之有庄周天监中为轻车湘东王谘议参军随府会稽郡至若邪溪赋诗云蝉噪林逾静鸟鸣山更幽刘摛见之撃节不能已已以公事免及为中散大夫弥忽忽不乐乃至徒行市道不择交游有时涂中见相识輙以笠伞覆面后为作唐侯相小邑穷僻弥不乐不理县事人有讼者鞭而遣之未防而卒籍甚工草书笔势迈放盖孔琳之流亚也湘东人士集其文为十卷云
　　王莹字奉光琅邪临沂人也晋中军将军恬之后父懋字昌业宋光禄大夫封南乡侯莹选尚宋临淮公主拜驸马都尉累迁义兴太守代谢超宗超宗去郡与莹交恶还都就懋求书属莹求一吏曰丈人一防如汤浇雪耳及至莹答防以公吏不可超宗徃懋防对诸賔谓懋曰汤定不可浇雪懋面洞赤唯大耻愧懋后徃超宗防设精白防羙鲊麞懋问那得此味超宗诡言义兴始见饷阳惊曰丈人岂应不得邪懋大忿言于朝廷称莹供养不足坐失郡废弃久之后歴侍中东阳太守以居郡有惠政迁吴兴太守齐眀帝勤忧庶政莹频处二郡皆有能名还为中领军随王长史意不平改为太子詹事中领军永元初政由羣小莹守职而已不能有所是非及尚书令徐孝嗣诛莹颇综朝政启取孝嗣所居宅及取孝嗣封名枝江县侯以为已封从弟亮谓曰此非盛徳也莹怒曰我昔从东度为吴兴束身登岸徐时为宰相不能见知相用为领军长史令住其宅差无多惭时人咸谓失徳亮既当朝于莹素虽不善时欲引与同事迁尚书左仆射未拜会防军崔慧景自京口奉江夏王内向莹拒慧景于湖头众败莹赴水乗艕入乐游因得还台城慧景败莹还居领军府武帝兵至复假节都督宫城诸军事建康平莹乃以宅还徐氏初为武帝相国左长史及践阼封建城县公累迁尚书令莹性清慎帝深善之时有虎入郭上意不恱以问羣臣羣臣莫对莹在御筵乃敛版答曰帝舜撃石拊石百兽率舞陛下膺箓御图虎象来格帝大恱众咸服焉十五年位左光禄大夫开府仪同三司丹阳尹既为公须开黄閤宅前促欲买南隣朱侃半宅侃惧见侵货得钱百万莹乃囬閤向东时人为之语曰欲向南钱可贪遂向东为黄铜及将拜印工铸印六铸而六毁及成头空不实补而用之居职六日暴疾薨諡曰静恭少子实嗣起家秘书郎尚武帝女安吉公主袭爵建城县公为新安太守实从兄来郡就求告实与铜钱五十万不听于郡及道散用从兄宻于郡市货还都求利及去郡数十里实乃知命追之呼从兄上岸盘头令卒与杖搏颊从兄乞原劣得免后为南康嗣王湘州长史长沙郡以三月三日出稧实衣冠倾﨑王性方严见之意殊恶实称主上谓王曰萧王志念实殿下何见憎王惊赧即起后宻启之因此禁锢莹从父弟亮字奉叔父攸字昌逹仕宋位太宰中郎赠给事黄门侍郎亮以名家宋末选尚公主拜驸马都尉歴任袐书丞齐竟陵王子良开西邸延才俊以为士林使工图其像亮亦豫焉累迁晋陵太守在职清公有羙政时有晋陵令沈防之性粗踈好犯亮讳亮不恱遂启代之防之怏怏乃进坐云下官以犯讳被代未知眀府讳若为攸字当作无骹尊傍犬为大傍无骹尊若是有心攸无心攸乞告示亮不履下牀跣而走防之抚掌大笑而去建武末累迁吏部尚书时右仆射江祏管朝政多所进防为士所归亮自以身居选部毎持异议始亮未为吏部郎时以祏帝之内弟故深友祏祏为之延誉益为帝所器重至是与祏情好携薄祏昵之如初及祏遇诛羣小放命凡所除拜悉由内降亮弗能止外若详审内无眀鉴所选用拘资次而已当时不谓为能后为尚书左仆射及东昏肆虐亮取容以免武帝至新林内外百僚皆道迎其不能拔者亦间路送诚欵亮独不遣及东昏遇弑张稷仍集亮等于太极殿前西钟下坐议欲立齐湘东嗣王寳晊领军莹曰城闭已久人情离解征东在近何不谘问张稷又曰桀有昬徳鼎迁于殷今实微子去殷项伯归汉之日亮黙然朝士相次下牀乃遣国子博士范云赍东昬首送石头推亮为首城平朝士毕至亮独后裠履见武帝帝谓曰颠而不扶安用彼相亮曰若其可扶眀公岂有今日之举因泣而去覇府开以为大司马长史梁台建授侍中尚书令固让乃为侍中中书监兼尚书令及受禅迁侍中尚书令中军将军封豫宁县公天监二年转光禄大夫元日朝会亮辞疾不登殿设馔别省语笑自若数日诏公卿问讯亮无病色御史中丞乐蔼奏亮大不敬论弃市诏削爵废为庶人四年帝宴华光殿求谠言尚书左丞范缜起曰司徒谢□本有虚名陛下擢之如此前尚书令王亮颇有政体陛下弃之如彼愚臣所不知帝变色曰卿可更余言缜固执不已帝不恱御史中丞任昉因奏缜妄陈襃贬请免缜官诏可亮因屏居闭埽不通賔客遭母忧居防尽礼后为中书监加散骑常侍卒谥子王进之琅邪临沂人晋尚书仆射彬之后也祖准之宋丹阳尹自有传父舆之征虏主簿进之仕齐位给事黄门侍郎扶风太守武帝之举兵也所在响应隣郡多请进之同遣修谒进之曰非吾志也竟不行武帝嘉之梁台建歴尚书左丞广平天门二郡太守左衞将军封建宁公进之子清位散骑常侍金紫光禄大夫镇东府长史新野东阳二郡太守安南将军封中卢公承圣末陈武帝杀太尉王僧辨遣兄子蒨攻僧辩壻杜龛龛告难于清清往援龛大败蒨于吴兴追奔至晋陵时广州刺史欧阳頠亦同清援龛中更改异杀清而归武帝清子猛歴陈入隋位开府仪同三司列在陈史
　　王份字季文琅邪临沂人晋丞相导之后宋中书监常侍仆射扬州刺史彧之兄子也父粹字景深位黄门侍郎份始仕宋位始安内史袁粲之诛亲故无敢视者份独徃致恸由是显名累迁大司农份兄奂齐雍州刺史永眀末于州举兵拒命事败被害事具奂本传奂诛后其子肃奔魏份自拘请罪齐武帝宥之肃屡引魏人至边份尝因侍坐武帝谓曰比有北信不份改容对曰肃既近忘坟栢宁逺忆有臣帝亦以此亮焉后位秘书监仕梁位散骑常侍领歩兵校尉兼起部尚书武帝尝于宴席问羣臣曰朕为有为无份曰陛下应万物为有体至理为无帝称善后累迁尚书左仆射歴侍中特进左光禄大夫监丹阳尹卒谥曰胡子长子琳字孝璋位司徒左长史琳齐代取武帝妹义兴长公主有子九人并知名长子铨字公衡羙风仪善占吐尚武帝女永嘉公主拜驸马都尉铨虽学业不及弟锡而孝行齐焉时人以为铨锡二王可谓玉昆金友母长公主疾铨形貌瘠毁人不复识及居防哭泣无常因得气疾位侍中丹阳尹卒于衞尉卿子溥字伯淮尚简文帝女余姚公主锡字公嘏幼警悟与兄弟受业至应休散輙独留不起精力不倦致损右目十二为国子生十四举清茂除秘书郎再迁太子洗马时昭眀太子尚幼武帝勅锡与秘书郎张缵使入宫不限日数与太子游狎情兼师友又勅陆倕张率谢举王规王筠刘孝绰到洽张缅为学士十人尽一时之选锡以戚属封永安侯普通初魏始连和使刘善眀来聘勅中书舍人朱异接之善眀彭城旧友气调甚髙负其才气酒酣谓异曰南国辨学如中书者防人异曰异所以得接賔宴乃分职是司若以才辩相尚则不容见使善眀乃曰王锡张缵北间所闻云何可见异具启闻勅即使南苑设宴锡与张纉朱异四人而已善眀造席徧论经史兼以嘲谑锡纉随方酬对无所稽疑善眀甚相叹挹他日谓异曰一日见二贤实副所期不有君子安能为国引宴之日勅使左右徐僧权于坐后言则书之累迁吏部郎中时年二十四谓亲友曰吾以外戚谬被时知兼比羸病庶务杂拥安能舍其所好而徇其不能乃称疾不拜便谢遣胥徒拒絶賔客掩扉覃思室宇萧然诸子温凊隔帘趋倚公主乃命穿壁使子渉湜观之卒年三十六赠侍中諡曰贞子锡弟佥字公会八嵗丁父忧哀毁过礼初补国子生祭酒袁昻称为通理累迁始兴内史丁所生母忧固辞不拜又除南康内史在郡义兴主薨诏起复郡后为太子中庶子掌东宫管记卒赠侍中元帝诏贤而不伐曰恭追諡曰恭子份从孙克彧之曾孙也祖缋齐太常父儁不慧位止建安太守克羙容貌善容止歴位司徒右长史尚书仆射台城防仕侯景为太宰侍中録尚书事景败克迎王僧辩僧辩问克曰劳事夷狄之君克不能对次问玺绂何在克黙然良久曰赵平原将去平原名思贤景腹心也景授平原太守故克呼焉僧辩乃诮克曰王氏百世卿族便是一朝而坠克后仕陈位尚书右仆射份弟通励列在陈史



　　通志卷一百四十
&lt;史部,别史类,通志&gt;
　　钦定四库全书
  </div>
  <div class="pagination">
   <a href="通志_page120.html">
    上一页
   </a>
   <span>
    ...
   </span>
   <a href="通志_page116.html">
    116
   </a>
   <a href="通志_page117.html">
    117
   </a>
   <a href="通志_page118.html">
    118
   </a>
   <a href="通志_page119.html">
    119
   </a>
   <a href="通志_page120.html">
    120
   </a>
   <span class="current-page">
    121
   </span>
   <a href="通志_page122.html">
    122
   </a>
   <a href="通志_page123.html">
    123
   </a>
   <a href="通志_page124.html">
    124
   </a>
   <a href="通志_page125.html">
    125
   </a>
   <a href="通志_page126.html">
    126
   </a>
   <span>
    ...
   </span>
   <a href="通志_page122.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
