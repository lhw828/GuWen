<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 1036 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 1036 页/共 1860 页
  </h1>
  <div class="content">
   ○谕军机大臣等、明德奏、查办孔继衮。审系衍圣公孔昭焕委赴江浙。清查族谱。究明各情节。请将孔昭焕严加议处。并将孔继衮等审拟治罪一摺。所奏甚属公正明当。设使尹继善、庄有恭任内。遇有此等事。必不肯如此办理。该抚近来一切俱能认真。即如前此审改南汇。山阳。两县舛错案情。并参奏李永书。不胜江苏臬司之任。俱能适惬朕意。明德能实心任事若此。国家又得一好封疆大臣。朕心实为嘉悦。著赏给荷包六个。以示优奖。并将此传谕知之　　

○丁亥。冬至。祀天于圜丘。上亲诣行礼　　

○遣官祭永陵、福陵、昭陵、昭西陵、孝陵、孝东陵、景陵、泰陵　　

○遣官祭孝贤皇后陵。端慧皇太子园寝　　

○诣皇太后宫问安　　

○戊子。谕曰、王检奏、请将广东太平关节省银两。解交内务府一摺。关税款项。自应交部核收。虽系节省水脚。亦当归入正款。续经议解节省银两。交内务府者非是。嗣后各关。俱著随正额盈余。一体解交户部　　

○己丑。谕曰、嵩椿等接到廷寄。询其未经裁汰轿夫钱粮之处。从前因何未行具奏。始奏称。从前伊等意见未到。因安泰至彼审事之便。查取将军。副都统等执事清册伊等始行核对查出。从前并未清查。甚属糊涂非是等语。嵩椿历经数任将军。彰武泰多年副都统。即绰和诺亦经二年有余。从前因何隐忍并未具奏。及至安泰查取时。惧其参奏。始行具奏。仍未将实情奏明。但称安泰查取册档时、始行查出。尤属含糊不明。嵩椿、绰和诺、彰武泰、俱著交部严加议处。寻议上。得旨、嵩椿不胜将军之任。著彻回。其降调之处。抵罚公俸十年。绰和诺、著降三级从宽留任。彰武泰。著降顶带三级　　

○庚寅。上诣皇太后宫侍宴　　

○谕、据明瑞等奏、本年伊犁歉收。请将乌噜木齐。玛纳斯等处存贮谷石。由伊犁、乌噜木齐二处。雇商民牲只。支给脚价。会同运解等语。现在伊犁户口日盛。今岁歉收。谷价势必腾贵。著照所奏。传谕温福。五福。将乌噜木齐、玛纳斯等处谷石。雇觅商人牲只。多为运解。但伊犁。乌噜木齐、距内地甚远。商人稀少。觅雇本处牲只载运。恐不能多得。因思哈密、辟展、巴里坤、相距甚近。牲只尚可多得。著传谕高廷栋、德昌、萨瀚等、令顾该处商人牲只。支给脚价。送至乌噜木齐。将彼处谷石。陆续运至伊犁。再据高廷栋奏、辟展存贮杂粮八千八百余石。请陆续出粜等语。伊犁现在需谷。此项杂粮。与其在辟展出粜。不若拨运伊犁。但径由辟展运往。道里遥远。若运至乌噜木齐。不过数站。挽致尚易。著高廷栋。将辟展所贮杂粮八千八百余石。雇觅商人牲只。运送乌噜木齐。俟至乌噜木齐之时。或转运伊犁。或弥补彼处拨运谷额存贮之处。温福。五福等。公同商酌。妥协办理　　

○辛卯。皇太后圣寿节。遣官祭太庙后殿　　

○上诣寿康宫、行庆贺皇太后礼。王大臣于慈宁门、众官于午门。行礼　　

○奉皇太后幸寿安宫。侍宴　　

○壬辰。上诣皇太后宫问安　　

○军机大臣等议覆、察哈尔都统安泰奏称、察哈尔八旗都统事务。管理八旗牧厂、及阿尔台一路驿站。事烦地广。所有巡查缉捕。悉赖绿营官兵。请即以张家口副将为中军等语。应如所奏。嗣后此一营拣补官员。及军政大典。悉照京口例。除千把外委。交该都统办理外。自守备以上各员。俱咨商直隶总督会奏。从之　　

○癸巳。以大学士管云贵总督杨应琚病。令乾清门侍卫福灵安、带御医驰往诊视　　

○甲午。军机大臣等议覆、察哈尔都统安泰等奏称、商都达布逊诺尔。达里刚爱。太仆寺两翼等处牧群。向由牧丁内。拣选委署笔帖式五员专管。该员等俱未经事。办理不能妥协。请将委署笔帖式裁。由上驷院笔帖式内。遴选一员。作为额外主事。内务府候补笔帖式内。遴选一员。作为额外笔帖式。办理商都达布逊诺尔。达里刚爱。行查案件。由太仆寺笔帖式内。遴选一员。作为额外主事。候补笔帖式内。遴选一员。作为额外笔帖式。办理太仆寺两翼牧群。行查案件等语。应如所奏办理。但委署人员。未尝经事。而候补笔帖式。亦未曾经事之员。不若竟派现任主事。笔帖式。更为有益。臣等酌议、遴选上驷院主事。笔帖式。各一员。太仆寺主事。笔帖式。各一员。遣往彼处办理事务。俟五年期满。果无贻误。行走奋勉。由该都统保奏。以应升之缺升用。其不能办事。行走平常者。驳回。另行派人更换。至此项人员到彼。若祇与原俸。恐不敷用。查太仆寺右翼牧场隙地。募民垦种。此项地租。尽可作各员养廉。请主事。每员岁支银二百两。笔帖式。银一百两。从之　　

○吏部等部议覆、闽浙总督苏昌等奏称、台湾熟番。户口众多。应将淡水、彰化、诸罗、一厅二县所属番社。设立理番同知一员。凡有民番交涉事件。悉归该同知管理。查内地泉州府西仓同知。地方绥请无事。请裁。改为台湾府理番同知。其西仓一带地方。有晋江县贴堂县丞。与知县同城。并无专管之事。应将该县丞移驻同知现驻之石狮街。就近管理。至改设理番同知。俸廉役食。即照西仓同知额编之数改拨。书役民壮。亦照西仓额数募充。其衙署、现有彰化县淡水同知旧署。毋庸另建。祇须颁给台湾府北路理番同知关防。其南路台湾、凤山、两县。社民甚少。查台湾府海防同知。专管船政。请即以海防同知兼管。换给台湾府海防兼南路理番同知关防。再晋江县县丞。移驻石狮。养廉役食照旧。惟于该县额设民壮。酌拨十名。即居现有同知旧署。并铸给晋江县分驻石狮县丞关防。均应如所请。从之　　

○乙未。上诣皇太后宫问安　　

○辛瀛台　　

○宗人府奏、请恭修玉牒。限三年告成。得旨、知道了。修办玉牒。视其所有旧档案。应改者即改。应添者即添。何需三年。务于一年内即行告竣。著派满大学士一员催办　　

○以服阕四川重庆镇总兵乔冲杓、为河南南阳镇总兵　　

○丙申。谕、据方世俊奏、候补知州郑万年。试用知县曾应选。委署县务。办理竭蹶。毫无整顿。难胜民社之任。请将该二员按品赏给职衔。令其各回原籍等语。所办甚是。此等分发人员。各省多有。昨曾传谕各督抚。详加甄别。以定去留。实寓澄叙激扬之意。即如今年拣选分发举人。亦因其需次稽时。加恩遴选。发往各省宽途委用。俾得及锋而试。至伊等才具优劣。固非一时所能周知。各该督抚。亦应随时留心察看。其中或有庸懦无能。不堪策励之员。即当量其才质。分别办理。不可有意姑容。因循贻误。所有方世俊奏请郑万年。曾应选。赏给职衔之处。著照所请行。该部知道。并将此通谕知之　　

○又谕、刑部审拟汤永祚滋扰驿站一案。其家人孙进自缢身死一节。乃案中疑窦。逊进若不过听从汤永祚鞭责李升。按律本无大罪。何至畏惧投缳。汤永祚沿途既有扰累需索之处。安知此外不更有未经败露情弊。恐孙进到案。据实供出。遂令其自缢。以为灭口之计。均未可定。该部于此等紧要情节。竟尔置之不问。岂成信谳。著该部另行详悉审讯。务得确情。据实具奏　　

○又谕曰、杨廷璋等奏、审拟富明安浮收粮石一案。总未得此事窾要。前经李侍尧等查奏、从前办理明福以后。其浮收折色。复始自富明安。则富明安即为此案罪首。是以降旨拏问。令该督抚等严究确情定拟。前据查审奏到。仅委之管仓家人娄贵。意图开脱。复经严饬该督等。另行据实研讯。自应根究富明安。是否于厘剔积弊之后。首先起意复犯。务得确情。使之无可置喙。以定爰书。方成信谳。今摺内祇将浮收食米多寡之数。琐屑较量。计赃论罪。而于开端浮收紧要情节。任其供词辗转游移。致与娄贵所供不相符合。该督等亦竟不加深究。乃以原解及经手各书役。佥供不知多加之事。率据富明安亲供。所开原数为凭。坐以批外勒索七百余金。并赃拟罪。转似有意周内。令其委曲承服。不足以服富明安之心。亦岂鞫狱得情。饬吏治而肃法纪之本意乎。看来此案非该督等所能审理。著将富明安、及应行质讯紧要人犯。并册籍案卷。一并解京。交刑部另行确讯具奏　　

○是月。江西巡抚吴绍诗奏、前奉谕旨。以山东州县民壮。改习鸟枪。各省可否仿照办理。查江西州县。额设民壮一千六百六十四名。现将老弱汰除。另募精壮充补。会同营弁。一体较演鸟枪。自易纯熟。并无难行之处。报闻　　

○福建巡抚庄有恭、以患病奏请赏假调理。得旨、安心静养。不必过虑。闻汝二人四百里之摺。未视而先忧。忧在督臣也。彼年老之人。故时刻系念。至于汝尚年壮。偶尔之病。养好即得复元。何妨　　

○湖南巡抚常钧奏、前奉谕旨。以山东州县民壮。改习鸟枪。各省可否仿照办理。查学习鸟枪。视学习弓箭等项较易。湖南额设民壮一千六七百名。若俱令习熟鸟枪。于地方有益。现饬伊等原习鸟枪者。再加习练。原习弓箭等项者。一体改习。下部知之　　

○河东河道总督李清时奏、豫东黄河工程平稳情形。并商虞厅之辛集。向系埽湾。每年水落归槽后。愈见偏趋侧注。近年溜势渐缓。今冬益见北趋。化险为平。来年察看情形。如果溜不游移。即可停止镶埽。得旨、是。知道了。又批。河员每以作工为喜。应停止者停止。汝职分之事。尚恐不止此耳　　

○署两广总督杨廷璋奏、前奏谕旨。以山东州县民壮。改习鸟枪。各省可否仿照办理。查鸟枪为州胜先资。然平畴高旷。方能施放得宜。粤东水陆要隘。固多空旷之区。而岗岭崎岖。村墟逼仄。亦所在多有。今酌将各处额设民壮。二千三百八十七名。其已习鸟枪者。仍令兼习枪刀。未习鸟枪者。即令改习鸟枪。同枪刀并练。其原习之藤牌马叉。似非所急。应令裁除。报闻　　

○又奏、粤东商渔大小船只。每州县不下一二千。易致匪徒窜迹。窃劫为害。现通饬各府州县。将境内所有商船渔艇。按数编排。十船设一甲长。十甲设一澳长。无论船身大小。令于篷桅头艕。书刊某州县某号某甲某人某船字样。除商船。载明船主柁水。贸易何地。往返何时。凡属渔船。必使出捕定有方向。收港定有限期。配盐食米。定有章程。俾内河外海。无不明书标识之船。渔户水手。无不按籍可稽之人。倘有歹船混入。一目了然。哨巡不难即捕。得旨、好。仍宜实力永久行之　　

○广西巡抚宋邦绥奏、前奏谕旨。以山东州县民壮。改习鸟枪。各省可否仿照办理。查粤西额设民壮二千一百余名。内习鸟枪者。仅什之二三。余或演试弓箭标枪。或操练藤牌刀棍。缘地多山岭林箐。短兵相接。施展便利。今若俱改习鸟枪。未免滋扰。应请酌半改习。此外苗疆汉土各属。向设有土勇堡卒。猺獞地方。设有狼目狼兵。现有九千五百余名。亦令酌改一半。共习鸟枪。报闻　　

○大学士管云贵总督杨应琚等奏、据总兵朱仑报称。督兵赴楞木地方。与缅匪相遇。自十一月十八日接阵。至二十一日。计四昼三夜。并未停息。官兵奋勇争先。贼匪四路抗拒。该镇按其险要。分路抄杀。贼匪抵攩不住。俱滚匿山箐。及杀死贼匪约共四千有余。并夺获枪炮等器械甚多。得旨、好。知道了。

大清高宗法天隆运至诚先觉体元立极敷文奋武孝慈神圣纯皇帝实录卷之七百七十三　　

大清高宗法天隆运至诚先觉体元立极敷文奋武孝慈神圣纯皇帝实录卷之七百七十四　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文

华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆三十一年。丙戌。十二月。丁酉朔。吏部等部议覆、陕西巡抚明山奏称、洛川县濒临深沟。城基塌陷。施工修筑甚难。查距县城四十里之凤栖堡。地方辽阔。当县治适中。堡城现俱完固。祇须加高封厚。并将城身向北开展。移造衙署仓库监狱坛庙。均应如所请。从之　　

○云南临元镇总兵阿穆呼朗遗疏闻。得旨、阿穆呼朗患病溘逝。知道了。应得恤典。著察例具奏　　

○戊戌。上诣皇太后宫问安　　

○幸瀛台　　

○己亥。旌表守正被戕之直隶元城县民关志忠女关氏　　

○庚子。宗人府奏、请钦派玉牒馆正副总裁。得旨、正总裁。著派諴亲王允秘。大学士傅恒。副总裁、著派理郡王弘＜?日为＞、镇国公永玮、协办大学士吏部尚书陈宏谋、侍郎诺穆浑　　

○户部议覆、大学士管云贵总督杨应琚等奏称、各省办运滇铜。委员解银到滇。向例随到随收。不出三日。或现有存厂铜。即可指拨。或现存无几。约计将来某厂可以办给。豫行办拨。总不出半月以内。仍请照旧办理。毋庸另立限期。至领给铜觔。如所拨俱系现铜。即可全数给领。若该厂铜数不敷。须就各子厂协拨。即须守候。委员在厂领铜。强兑查收。并觅雇脚户。催趱牛马。均须时日。不能克定限期。应俟领足铜觔之日。催令陆续发运。即由该厂报明限期。至向来义都。金钗。两厂。办供外省采买。应就该两厂至剥隘道里。核计程限。查义都厂铜。俱系该厂运至省城。即在省店发给。自省城至剥隘。用牛马运。按站应限四十日。惟所雇牛马不能常运。须往返轮流。应加展四十日。沿途或有阻滞。再宽限十日。统计九十日。可运铜十万斤。至剥隘水次。如办运至二三四十万者。每十万加展三十日。金钗厂铜。在蒙自县给发。自蒙自县至剥隘。均系牛运。按站应限三十四日。又轮流转运。加展三十四日。沿途或有阻滞。再宽限七日。统计七十五日。可运铜十万斤。至剥隘水次。如办至二三四十万者。每十万加展二十五日。至铜数较多。两官分运者。各照该厂程限。分别扣算。如铜数减少。一官总运者。两厂分领。仍各照额定限。准其分扣。再驮铜牛马。俱雇自四乡。如遇农忙瘴盛。即无牛马雇运。难以按程遄进。令委员及地方官查报南督抚。咨明该省。准其停运展限。均应如所请。从之　　

○礼部等部议覆、顺天府府尹窦光鼐奏称、顺天府学满洲都官二员。本为管辖八穬生员而设。惟是近京五百里内。皆有汉军及驻防满洲。一切稽查考课。鞭长莫及等语。应如所请。嗣后在京八旗文武生员。责成满洲教官。实心督率。其在外屯居及各驻防。令满洲教官。册送学臣。按其住址。分发各州县都官。照民籍例。就近考课约束。其举报优劣。并岁科帮补出贡事宜。仍移会满洲教官查办。如各州县教官。徇庇失察。照例议处。又称。生员告给衣顶后。学册业已除名。考课亦行停止。其中优劣。该教官无从查察等语。亦应如所请。嗣后告顶文武各生。照贡监归地方官约束之例。在京者。令该教官册送本旗都统管束。其屯居及驻防者。册送地方官。会同理事同知。就近约束。从之　　

○辛丑。上诣皇太后宫问安　　

○幸瀛台　　

○谕、据玛瑺、官保等奏、审明办理西藏粮饷事务通判武元成、擅动库项。私行贸易等情理宜即行正法。缘西藏系属佛地。且达赉喇嘛年幼。因将武元成。及伊家人书吏等。解送督臣办理等语。玛瑺等所办。甚属不晓事体。武元成系办理粮饷官员。乃擅动库项一万八千余两。贸易射利。其情甚属可恶。即应于彼处正法。使众知内地法度森严。可以生其儆惧之心。又何必计及佛地。及达赉喇嘛年幼。今将武元成解送阿尔泰。倘中途自尽。是使重犯幸逃显戮矣。但既已解送。可传谕阿尔泰。即派干员迎往。将武元成严加看守。速赴成都。将伊由何年贸易。共购买何等货物。并贸易过几次。一一讯明。一面奏闻。一面即行正法。此案失察大员。非寻常可比。著阿尔泰将武元成于藏内贸易时。驻藏大臣内。均系何人之处。查明具奏。至官员贸易。最为陋习。并传谕阿尔泰。官保。托云等。此后兵丁遇有出差。稍置微物贸易者。犹可不加深问。若千总以上官员。则断乎不可。务须严行禁止。如违即行参奏。从重治罪　　

○命四川成都副都统托云、驻藏办事。更换玛瑺来京。以正红旗满洲副都统宗室雅郎阿、为成都副都统　　

○调镶黄旗蒙古副都统德勒克多尔济、为正蓝旗蒙古副都统
  </div>
  <div class="pagination">
   <a href="清实录乾隆朝实录_page1035.html">
    上一页
   </a>
   <span>
    ...
   </span>
   <a href="清实录乾隆朝实录_page1031.html">
    1031
   </a>
   <a href="清实录乾隆朝实录_page1032.html">
    1032
   </a>
   <a href="清实录乾隆朝实录_page1033.html">
    1033
   </a>
   <a href="清实录乾隆朝实录_page1034.html">
    1034
   </a>
   <a href="清实录乾隆朝实录_page1035.html">
    1035
   </a>
   <span class="current-page">
    1036
   </span>
   <a href="清实录乾隆朝实录_page1037.html">
    1037
   </a>
   <a href="清实录乾隆朝实录_page1038.html">
    1038
   </a>
   <a href="清实录乾隆朝实录_page1039.html">
    1039
   </a>
   <a href="清实录乾隆朝实录_page1040.html">
    1040
   </a>
   <a href="清实录乾隆朝实录_page1041.html">
    1041
   </a>
   <span>
    ...
   </span>
   <a href="清实录乾隆朝实录_page1037.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
