<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 859 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 859 页/共 1316 页</h1>
    <div class="content">
○谕军机大臣等、董福祥派何得彪六营前赴芦台即著饬令认真训练。月饷著荣禄转行裕禄由北洋经费垫发。将此谕令董福祥裕禄知之。随手摘由　　

○又谕、董福祥甘军分扎正定一带不便操练。除何得彪外。其余各营。著董福祥即移扎南苑。将此谕令知之。随手摘由　　

○又谕、许振祎奏、查办革绅刘学询倢■＜曰融＞■＜石木＞案。请勒罚钜款一摺。前因有人奏倢■＜曰融＞■＜石木＞广东已革在籍候选道刘学询、结匪充差各款。牵涉两广总督谭钟麟之子谭宝箴。当经谕令许振祎确切查覆。兹据奏称、刘学询抗不到案。该抚再四访查。如吞直赈、占河道专赌利。刘学询均有确据。若必待对质。则此案永无了期。陈宝箴从未干预闱姓之事。请饬督臣勒罚刘学询银一百万两。即传闱商韦崧、具限分缴等语。刘学询被倢■＜曰融＞■＜石木＞各节。既与谭宝箴不相干涉。则谭钟麟自无所用其回护。许振祎所查该革员各款。均属确有实据。其所拟勒罚钜款。是否平允。著谭钟麟再行详晰查明。核议具奏。毋稍徇纵。原摺著钞给阅看。将此谕令知之。寻奏、遵查刘学询擅改水沟。本有不合。业经革职。应免再议。报闻。摺包　　

○又谕电寄张之洞、湖南省城新设南学会。保＜目辟＞行＜匧心＞口＜韦未＞＜夗贝＞局等名目。奣＜虘阝＞亦近植党应即一并裁撤。会中所有学约界约劄说答问等书。一律销毁。以绝根株。著张之洞迅即遵照办理。电寄　　

○调吏部右侍郎李培元为刑部左侍郎。以前礼部右侍郎徐会沣为吏部右侍郎。兼署户部右侍郎。管三库事务。并仍在上书房行走。外记注　　

○以前礼部右侍郎溥颋为内阁学士。兼礼部侍郎衔。外记注　　

○出使日本国大臣黄遵宪、因病开去差使。赏江南道监察御史李盛铎三品卿衔。以四品京堂候补。充出使日本国大臣。　　

○予因公漂没殒命。广东知县李荆门赏恤如例。摺包　　

○癸卯。以永定河秋汛安澜。发大藏香十枝。交护理直隶总督袁世凯祗领虔诣大王庙祀谢。外记注　　

○谕内阁钦奉慈禧端佑康颐昭豫庄诚寿恭钦献崇熙皇太后懿旨。国家振兴庶政。尤赖封疆大吏。深维至计。共任仔肩。各直省督抚实心任事者固不乏人。而养尊处优狃于积习者亦或不免。方今海宇未奠。内治宜先。深宫宵旰焦劳。无时不以国计民生为念。该督抚等身膺重寄。受国厚恩举凡饬吏治、培人材开利源、修武备皆分内应办之事。应如何因时制宜。力求实效。其各悉心筹画。详晰奏陈。务期实见施行。不准空言塞责。州县为亲民之官。宜重其选。近来各省仕途敺■儿杂。奔竞成风。非激浊扬清。不足以昭惩劝。各牧令中有尽心民事。卓著循声者。随时保奏。其贪庸不职声名平常者。亦即据实纠倢■＜曰融＞■＜石木＞。至于练兵尤为急务。各省防营。不无习气。统兵将帅。即宜振兴志气。勉以忠义。认真操防。而营中克扣之弊。尤宜痛除。务期臂指相联。缓急足恃。用备折冲御侮之用。总之朝廷励精图治。尚实政不尚虚文。该督抚等。惟当破除锢习。勉矢公忠。方为不负委任。傥或因循诿卸。贻误事机。责任攸归。自亦难辞重咎也。懔之勉之。外

记注

　　

○又谕、钦奉懿旨、致治之道。首在求言。前因举行新政。朝廷明目达聪。力袪壅蔽。而中外条陈时务。不免议论纷淆。当经申明旧章。凡不应奏事人员。仍不许擅递封奏。如其中有足资采择者。亦已具见施行。现在时事艰难。万几待理。拾遗补阙。端赖臣僚。嗣后有言责诸臣。务当共献嘉谟。各抒谠论。凡有关于国家大计者。指陈得失。毋得自甘缄默。果系心存君国。直言无隐。无不曲予优容。傥若淆乱是非。徒事攻讦亦必治以应得之罪。为公为私。自难逃朝廷洞鉴也。外记注　　

○又谕、都察院奏、革员在逃请饬严拏一摺。已革参将金凤歧、本系交地方官严加管束之人。前因私行来京。在都察院呈递条陈。当经谕令该衙门递回原籍。兹据奏称该革员住居无定。是否闻风远扬抑或隐匿他处。著步军统领衙门顺天府五城、直隶总督、江苏巡抚、一体严拏。解交该革员原籍严加管束。毋任漏网。外记注　　

○以前都察院左副都御史曾广汉署户部左侍郎。兼管三库事务。外记注　　

○以湖南布政使俞廉三为湖南巡抚。山东按察使毓贤为湖南布政使。调山西按察使景星为山东按察使。以山西冀甯道锡良为山西按察使。外记注　　

○湖北布政使员凤林因病解职。以病痊前奉天府府尹善联为湖北布政使。外记注　　

○予遭风被难。福靖兵轮管带官都司关庆祥等赏恤加等。

摺包

　　

○甲辰。世宗宪皇帝忌辰。上诣寿皇殿行礼。遣官祭泰陵。　　

○谕内阁、钦奉慈禧端佑康颐昭豫庄诚寿恭钦献崇熙皇太后懿旨。从来致治未乱。保邦未危。我朝圣圣相承。宪度修明。尽善尽美。至于深仁厚泽。难以枚举。水旱偏灾。无不立施蠲赈。江河漫溢。深恐累及穷黎。遇有军务。并未抽派丁役。宫中使女亦未选及民闲。仁民之政又如此。宜其上下一德。朝野相安。以期共享昇平之福。乃有大逆不道之徒。聚党密谋。辩言乱政。而士大夫中竟有不明大义者。援引匪人。心怀叵测。言念及此。能无愤懑。朝廷屡示宽大。姑免株连。尔诸臣等受恩深重。具有天良。际兹邪说暴行之繁兴。自当以名教纲常为己任。以端学术而正人心。共矢公忠。勤修职业。各部院堂司。均应常川进署。认真办事。痛戒因循。力求振作。事无钜细。凡有益于国计民生者。皆当实事求是。一洗泄沓之习。至于物力匮乏。理财之道。固在开源。尤贵节流。凡在官者皆有表率士民之责。务宜敦崇节俭。力戒奢靡。但使官场能省一分浮费即可为闾阎多养一分元气。藏富于民诚为根本至计。自此次宣谕之后。中外臣工。皆当激发忠忱。各思奋勉。仰体朝廷殷殷垂训之意。凡事必讲求实际。勿托空言。以期共济时艰。同臻上理。予实有厚望焉。将此通谕知之。外记注　　

○又谕、会章奏、敬陈管见一摺。据称逆犯康有为。结党煽乱。外闲浮言。颇有以诛乱皆属汉人。遂疑朝廷有内满外汉之意等语。前杨深秀等党附康有为。同恶相济。情真罪当。特明正典刑。并谕以此外概不株连。朝廷执法。岂有满汉歧视之理。今会章妄以私意揣测。果何所据而云然。尔大小臣工。通达事理。自不致为浮言所惑。总之有犯则惩。国家一秉大公。毫无成见也。外记注　　

○又谕、吴懋鼎著撤销三品卿衔。毋庸管理农工商务总局事务。外记注　　

○又谕、詹事府少詹事王锡蕃、工部员外郎李岳瑞、刑部主事张元济、均著革职永不叙用。外记注　　

○又谕、陈宝箴昨已革职永不叙用。荣禄曾经保荐。兹据自请处分。荣禄著交部议处。寻奏、大学士荣禄、应得降二级调用处分。得旨、著改为降二级留任。谕手　　

○又谕、张百熙保送康有为使才。实属荒谬。著交部严加议处。寻奏、内阁学士张百熙、应得革职处分。得旨、著改为革职留任。随手　　

○以河南开封府遗缺知府寿山为黑龙江副都统。外记注　　

○乙巳。谕内阁、钦奉慈禧端佑康颐昭豫庄诚寿恭钦献崇熙皇太后懿旨。国家以四书文取士。原本先儒传注。阐发圣贤精义。二百年来。得人为盛。近来文化日陋。各省士子。往往剿袭雷同。毫无根柢。此非时文之弊。乃典试诸臣。不能厘正文体之弊。乃论者不揣其本。辄以所学非所用。归咎于立法之未善。殊不知试场献艺。不过为士子进身之阶。苟其人怀奇抱伟。虽用唐宋旧制。试以诗赋。未尝不可得人。设论说徒工。心术不正。虽日策以时务。亦适足长嚣竞之风。用特明白宣示。嗣后乡试会试及岁考科考等、悉照旧制。仍以四书文试帖经文策问等项。分别考试。经济特科。易滋流弊。并著即行停罢。朝廷于抡才大典。斟酌至再。实求细详。嗣后典试诸臣。及应试士子。务当屏斥浮华。力崇正学。毋负朝廷作育人才之至意。至富强之术。固当讲求。惟必须地方官认真举办。方不至有名无实。所有农工商诸务。亟宜实力整顿。惟总局设在京城。文牍往还。事多隔膜。一切未能灵通。仍应责成各督抚在省设局。分门别类详加考核。庶有实际。著直隶总督选派妥员。督率办理。以为各省之倡。京城现设之局。著即裁撤。外

记注

　　

○又谕、钦奉懿旨、著步军统领等专派妥员。督率得力弁兵。于各国使馆一带地方。昼夜巡逻。认真保护。并弹压一切。傥有闲杂人等藉端滋事立即当场拏获惩办。不得推诿。致有疏懈。外记注　　

○又谕、莠言乱政。最为生民之害。前经降旨将官报时务报。一律停止。近闻天津上海汉口各处。仍复报馆林立。肆口逞说。捏造谣言。惑世诬民。罔知顾忌。亟应设法禁止。著各该督抚饬属认真查禁。其馆中主笔之人。皆斯文败类。不顾廉耻。即由地方官严行访拏。从重惩治。以息邪说而靖人心。外

记注

　　

○又谕、奉天府府丞何乃莹奏、京师城垣。诸多倾塌。坛庙围墙基址。均有刨穵情形。请一律修整等语。著工部查明具奏。外记注　　

○谕军机大臣等、前据太仆寺少卿岑春火滟宣、御史冯锡仁、先后奏倢■＜曰融＞■＜石木＞广西巡抚黄槐森、臬司蔡希邠、右江道黄仁济、因循玩寇营私纳贿等款。当谕令陈宝箴查奏。现在该抚业经革职。即著俞廉三于接任后。按照所倢■＜曰融＞■＜石木＞逐一认真确查。据实具奏。并著咨行陈宝箴将所奉谕旨及全案卷宗。移交核办。随手摘由　　

○又谕、前据御史宋伯鲁奏倢■＜曰融＞■＜石木＞两广总督谭钟麟、臬司魁元等、贪劣各节。当谕令陈宝箴查奏。现在该抚业经革职。即著俞廉三于接任后。按照所倢■＜曰融＞■＜石木＞。逐一认真确查据实具奏。并咨行陈宝箴。将所奉谕旨全案卷宗。迅即移交以凭查办。随手摘由　　

○又谕、有人奏、广西土匪滋扰。请饬西南各省疆臣扼要派兵一节。广西土会各匪滋扰。经谭钟麟等派营分剿。现已逾限一月。仍未肃清等语。著谭钟麟、俞廉三、王毓藻不分畛域。迅速筹办。将此由五百里各谕令知之。随手摘由　　

○又谕、黄槐森电悉、广西土匪滋扰。日久未绝根株。晶

■宜经严旨勒限飞催。兹据电称龙山积匪。多而强悍。是贼势至今尚未平靖。若令日久稽诛。自问当得何罪。著黄槐森实力＜目辟＞暒穴＜曰融＞夕＜夗贝＞查。翦除净尽。毋得稍留余孽。随手摘由　　

○又谕、电寄谭钟麟等、粤西土匪滋扰。前经谕令该省布置边防。现尚余孽未清。负嵎悍党。难保不复蔓延。著该督抚严饬防军。密探贼踪所向。不分畛域。合力兜围。务在翦除净尽。毋任潜窜。并将防剿情形随时电奏。电寄　　

○又谕、电寄黄槐森、龙山积匪。亟应趁此兵力。一律＜目辟＞暒穴＜曰融＞夕＜夗贝＞查净尽。天平山踞匪。自黄斐然格毙后。是否并无余匪屯聚。此外有无著名贼目、踞巢招党之处。著督饬地方文武。会同派出营哨。实力清查。以杜后患。电寄　　

○又谕、电寄文光、余蛮子既分党肆扰。逆情昭著。自应见贼即击。岂有坐待就抚之理。惟即剿即抚。不可偏废。全在该护督之相机因应耳。兵力不敷屯兵准其酌调。电寄　　

○又谕、电寄罗丰禄等、各国驻京使馆。中国已力筹保护。地方安堵。惟英俄德现已派兵入城自＜目辟＞行＜匧心＞口＜韦未＞＜夗贝＞。应再向外部商明电饬该使。将派来之兵。即日撤回。以靖人心。电寄　　

○又谕、电寄杨儒、各国派兵入城自＜目辟＞行＜匧心＞口＜韦未＞＜夗贝＞。发端于俄。外部虽允电阻。而俄英德三国。已派兵来京。现在中国力筹保护。地方安堵。应再向外部商明。电饬巴署使将派来之兵。即日撤回。并劝英德各使照办。电寄　　

○以都察院左副都御史徐承煜署礼部左侍郎。外记注　　

○以内阁侍读学士吕海寰为光禄寺卿。外记注　　

○丙午。谕军机大臣等、端方呈进之劝善歌。于人心风俗。不无裨益。著各该将军督抚刊印。分饬各州县。于城市乡村。彳滟扁行张贴。俾民闲一律周知。将此各谕令知之。随手摘

由
</div>
    <div class="pagination">
<a href="清实录光绪朝实录_page858.html">上一页</a><span>...</span><a href="清实录光绪朝实录_page854.html">854</a><a href="清实录光绪朝实录_page855.html">855</a><a href="清实录光绪朝实录_page856.html">856</a><a href="清实录光绪朝实录_page857.html">857</a><a href="清实录光绪朝实录_page858.html">858</a><span class="current-page">859</span><a href="清实录光绪朝实录_page860.html">860</a><a href="清实录光绪朝实录_page861.html">861</a><a href="清实录光绪朝实录_page862.html">862</a><a href="清实录光绪朝实录_page863.html">863</a><a href="清实录光绪朝实录_page864.html">864</a><span>...</span><a href="清实录光绪朝实录_page860.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
