<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 41 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 41 页/共 518 页</h1>
    <div class="content">　　○乙丑
　　○复除服阕试监察御史雷应龙于广东道
　　○以灾伤免直隶顺天河间各卫屯田子粒有差
　　○初南安王彦泥以岷王彦汰浸凌致忿奏其忤逆不孝欺诳  朝廷等事彦汰亦奏称彦泥通番劫财杀人害众奸淫内乱大伤国体不服钤束  上命司礼监左少监李瓒大理寺左少卿徐文华锦衣卫署都指挥使王佐往按之至是以状闻都察院覆议谓情罪俱当难以轻纵  上以彦泥奸贪淫纵残忍不仁杀人害众有亏伦理妃李氏惨毒凶悖肆意荒淫有玷宗室俱革封爵发南阳高墙彦汰幽囚嫡母至于焚死亲逼多官令其称臣僣分干名不守国法革爵本府随住仍敕令改过及赐书各王知之
　　○丁卯
　　○提督军务少傅兼太子太傅兵部尚书兼都察院左都御史杨一清上＜锍-釒＞自陈其略曰臣自度行不足以孚人才不足以用世言官所指必得其贞但谓臣有窥伺旧任之心窃以大臣进退皆出  宸衷臣纵有是心将孰与谋何所致力况位至孤卿已是文臣之至极年逾七十自知来日之无多而乃徼望外之荣臣虽庸愚决不为是但谓臣目昏力衰边陲之任亦非所宜数语虽臣自言亦不过此伏愿念秘阁要地不宜付之匪人仍令休致以全晚节  上曰卿内阁旧臣誉望隆重岂可久劳于外故兹召用何乃以人言疑沮遽求致仕宜即来供职不允辞
　　○戊辰
　　○先是户部言淮浙长芦等处盐引均为供边必边臣奏讨军储本部覆奏方许开中各司通融搭配未有□人擅自奏讨及单开准盐者又必挨年报开不许预先透派故弘治间每处盐课多有余积至正德间权奸用事奏开残盐遂使大坏至  皇上登极诏首裁革盐法＜锍-釒＞通各边奏讨必开亦皆均派今□人逮俊等夤缘钻剌故以增价为名奏买残余等盐臣等执奏必欲置之于法而  圣慈宽宥复开两淮额盐三十万引且于宣府近地上纳大利所在人争趣之则彼之占中卖窝展转罔利无所不至使山东长芦等言别无搭配积之无用亏国用误边储莫此为甚而御史高世魁亦复言之乞俯从停止诏如前旨两淮二十万引两浙长芦十万于是户部乃复言宣大二边俱为重镇若尽开宣府报中则大同缓急无备宜令分派二镇上纳淮盐依钦定每引价七钱五分折盐四钱二分长芦盐二钱五分仍依二镇年例分劄派行二镇管粮郎中会同巡抚都御史从公相兼搭配不许奸□自择便利专报淮盐致误边储仍严禁势要人等诡名占中卖窝买窝坐享厚利从之已而逮俊等复以为一名两镇俱填堪合事体不一乞许臣等十六人上纳宣府而以十一人上纳大同竟从其请
　　○己巳
　　○立春节顺天府官进春
　　○兵部左侍郎胡世宁＜锍-釒＞辞加俸不允
　　○驸马邬景和以永福长公主薨逝关过禄米乞免扣除户部执奏以为公主薨逝宜于邬景和次年粮米内扣除正与公矦驸马伯事故之日为始准作袭爵子孙次年应支禄米事例相同诏从部议○是岁五月山东登州府地震者再七月大雨坏城垣民以疫死者四千一百二十八人至是巡抚都御史王尧封以闻章下所司
　　○裁革河南开封府中牟县管河主簿
　　○庚午
　　○广东奏恩平等县巢贼严沅蔡猛山等平兵部以闻诏赏布政使江潮等银币有差
　　○辛未
　　○录翰林院侍讲赠翰林院学士刘球玄孙宏溥为国子生球先已荫孙祚至是祚举顺天乡试以补荫请故有是命
　　○詹事府掌府事礼部尚书兼翰林院学士吴一鹏乞假焚黄许之命驰驿归
　　○壬申
　　○掌通政使司事工部尚书俞琳等误以涂抹本封入  上诘责而宥之仍夺俸一月
　　○甲戌  命新宁伯谭佑男纶袭父爵
　　○革山西平阳府临晋苪城潞州长子三县税课局
　　○以明年元旦节遣京山矦崔元恭顺矦吴世兴彭城伯张钦分祭  诸陵
　　○遣长宁伯周大经祭  景皇帝陵寝
　　○以明年上元节赐百官假十日
　　○以祫祭遣武定侯郭勋惠安伯张伟祭告  祧庙  命詹事府詹事兼翰林院学士董＜王巳＞署詹事府事兼充  恭穆献皇帝实录副总裁官
　　○乙亥
　　○吏部请以明年正月初二日为始考察天下来朝官员  上曰考察重务宜会同都察院详访实迹斟酌去留务协公论
　　○以辽东灾伤再发银九万二千六百两准嘉靖六年例及量包屯粮不敷之数
　　○丁丑
　　○以水灾免山东鱼台金乡二县粮草有差
　　○戊寅
　　○兵部言武职所以待军功不得轻授今锦衣卫试百户杨纲以缉捕何蛟以太监之侄俱因陈乞蒙实授非爱惜名器之意不听
　　○庚辰
○先是兵部左侍郎胡世宁上言保身讲学二事＜锍-釒＞乞留中内有不密失臣之语已而给事中余经劾其心街奸回且开告密之门至是世宁＜锍-釒＞乞下原奏令九卿科道看详果涉奸回甘受显戮因乞休致  上不允命安心供职
　　○安昌伯钱承宗卒赐祭葬如例
　　○辛巳
　　○考选天下军政官员从兵部覆议存留选补调补黜退有差
　　○惠安伯张伟以  大祀在迩神机营随驾官军数少＜锍-釒＞乞处补兵部以为该营食粮官军见在二千二百六十余石每年随驾祀牲郊  天外仍在本营差操与终日侍卫者不同若因一时之缺大开招选之门是徒以太仓有用粮储供市井无赖子弟无事则争投应役有事则先自逃去博虗名而受实害所损不小且祀期已近选收不及而团营见选军舍余丁一万三千名宜于内拨千名太仆寺量给马匹随驾披带祀毕仍回营伍差操该营缺少本部仍督令验军委官令后旗手卫送验新军查无营伍者俱送营应役务足原数报可今后仍选补足数
　　○壬午
　　○兵部言京营军马月粮料草束岁给冬衣布花竭府库而厚养之无非为之重驭轻之计而近来人心怠玩往往弃役在逃官马倒损不可胜计皆管军官不能抚恤所致故本部先年议拟凡坐营号头千总并各卫掌印官按月按季各将军逃马死数目开送年终查照类奏量加罚治今武定矦郭勋欲免究问恐法度轻纵人心益无忌惮得  旨今岁暂免究问以后军逃马死应参送问者如例无仍姑息
　　○癸未
○刑科给事中王汝梅言吏部进退人才固惟抚按官考语是凭若先后一律黜之陟之夫岂不可其间复有履任未几而即举劾之者有迁官未任而先举劾之者有前数人举之而后一人劾之彼此矛盾者是三者臣不能无惑也又有巧于承奉于事于民一无足取而反受赫赫之名者有实心为民拙于承奉而乃无一语贤之至挤排之者乞敕吏部详加体访若涉疑似者姑留之以俟再考然郡佐县令之贤否固本之抚按藩臬郡守而藩臬郡守之贤否又安逃于是数官然不可专以数人之言为主必参之于众而后可章下所司
　　○宴朝鲜国陪臣户曹参判金谨恩等三十二员名
○兵部言驿传所以宣布政令络绎往来无有停止事最浩繁费亦弥广廪给口粮夫马舡只事宜俱有钦定额例而人心玩愒毙源曰生竭民之财穷民之力展转相传无有纪极非严加禁革则公私俱之因以驿传应革应行事宜条其以闻曰议处军册曰禁革之差曰严立关防曰禁革卧关曰禁处接递＜锍-釒＞入  上以其有功时毙从之
　　大明世宗肃皇帝实录卷五十九
大明世宗肃皇帝实录卷之六十
　　嘉靖五年正月甲申朔  上御奉天殿文武百官及四夷朝使行庆贺礼
　　○乙酉以京师饥民日多诏养济院月给米蜡烛旛竿二寺日给食务核实以惠穷民
　　○丙戌  宣宗章皇帝忌辰  上诣  奉先殿行祭礼遣官祭  景陵
　　○戊子海西弗朵秃河等卫女直都指挥申克捏等及其众九十余人入贡赐赉如例
　　○河南山东州县岁输太仓粟米民皆领价有司市之京师时京城米价翔贵计值当亏正课三之一民莫能办乃自言愿尽输原领价银以苏困苦户部请从民便每石输价银八钱五分加耗五分  上许之命来年仍纳本色如故
　　○己丑时享  太庙
　　○辛卯朝鲜国王李怿遣陪臣户曹参判金谨思等入贺正旦赐宴赉如例○时巡捕军有为盗者事发则领军官皆连坐都督同知桂勇言官军故皆番休盗发伍中则轮班者当坐下班者不当坐请分别轻重行罚其不系官军能踪迹盗贼者皆得论功如赏格兵部覆奏如勇议从之
　　○壬辰以大祀
　　天地  上御奉天殿誓戒文武群臣致斋三日
　　○癸巳以西宁清水沟硖孙家寨斩获功赏守备都指挥杨佑银币及旗军邓回子等十三人升赏有差
　　○诏发狭西苑马寺马价银六千两收买种马
　　○先是州县官运柴炭于京师为揽头逋负贻累运官有贫困至死者诸运官阙下工部已尝禁之公私称便至是揽头怨诸运官及商人复阻挠其中甚则以计倾之故运官主簿赵文举等复言状工部请加禁治  上命柴炭皆召□上纳领价如例有朋谋阻挠贻累运官致误供应者罪之仍命悬榜于惜薪司南北西厂台基厂西安北安二门及工部门外晓谕禁约
　　○工部言  世庙工作十已六七请减人匠千人及罢硫璃等厂□人报纳柴薪者具台基厂见存木植责付内臣典守以备  仁寿宫之用从之
　　○甲午巡抚山东都御史王尧章等奏称镇守太监王思竞之贤宜降敕褒异兵部覆请得旨不必赐敕第令益加勉励镇守地方以称朝廷委用之意
　　○乙未大祀  天地于  南郊  上还御奉天殿文武群臣行庆成礼
　　○丙申以郊祀庆成大宴文武群臣天下朝觐官及四夷朝使赐将军旗校等钞有差
　　○是夜月犯鬼宿西南星
　　○丁酉四川抚按官王軏等奏宁番越隽冕山桥镇西等卫地皆要害宜专设守备都指挥一员以统摄之因惟大渡河守御所指挥使曹元可任兵部覆请从之
　　○虏亦卜剌驻牧宁夏贺兰山后将以冰合渡河入套狭西诸边皆患之镇巡等官以闻  上命趣提督王宪兼程赴任
　　○己亥吏部会都察院考察天下诸司官以老病致仕者七百六人罢软不谨冠带闲住者千三百三十二人贪酷坐事任逃黜为民者五百三十五人才力不及调用者一百五人
　　○给事中王科言两司首领州县佐贰以下率以秩卑为上官所轻弃甚则部民得以事倾之以故率贪冒不自顾藉宜令所在正官各举所知择其中廉干者稍加迁擢使得自展布又今边疆财货之职不宜以处下材有物议者宜择年力精强及科目所选士使任之边方州县盐运司等官有廉称者一体擢用吏部覆议从之
○庚子  英宗睿皇帝忌辰  上诣  奉先殿行祭礼遣昌国公张鹤龄祭  裕陵
○以蝗灾诏免镇江丹徒丹阳二县原带徵嘉靖二年钱粮金坛县带徵已完特令改折四年兑军米以苏民困
　　○辛丑户部言有司催徵无法经赋不办国用告竭请督比天下来朝正佐官凡徵角□羊未完者籍记多寡著为限程限内皆停俸以完日支给过限者并下巡按逮问送吏部降用则人心知警国储自充  上是其议命从实举行仍问户部以各抽分厂及钞关银课所在户部具对河西务杭州北新关及临清三钞关钱钞自元年至四年皆输广惠库扬州淮安二钞关三年以后皆处补官军俸粮苏州浒墅钞关自元年八月以后皆输太仓银库九江钞关自元年以后皆角□羊部给公用其六年七年合将七钞关钱钞皆送工部以备  仁寿宫营建之需  上命七年以后各钞关银两皆输承运库钱钞输广惠库
○泰宁等卫都督孛来罕等遣头目孛儿孛速等三百人来朝贡马诏赐宴赉如例
　　○御史朱辰上＜锍-釒＞极言京师总甲大为民害请禁革诸弊及议编审之法事下兵部议言京师总甲本以堤防火盗非为杂差自役使浩繁编审益众夜则与火夫摇铃击柝画则同小甲打卯报事及诸下夜坐季官校等互有科索民至夤缘投托竭财鬻产以规避虽先朝数禁而蠹弊益深诚如御史言禁之便自今地方有事第诣东厂西司房及坐城御史白之事关街道者诣报所属其打卯月二次皆可罢且今盗贼稍息宜令都督桂勇益严督巡视仍填注后府佥书以便行事总甲火夫第令于各铺巡更听兵马点阅御史稽察其锦衣卫下夜官校亦可罢其他无名夫役一切革去仍榜示禁约有故犯者官皆问革军民皆编戍如律其编审之法宜下五城御史会议上皆允行之已而锦衣卫指挥使骆安以为官校下夜及总甲报事遵行已久不宜尽革  上复命校尉下夜如故第不得科扰地方并饬五城兵马不得擅役总甲等有营私犯禁者皆罪之
　　○壬寅四川播州湖广忠建贵州保靖各宣慰安抚俱遣使入贡赏赉如例
　　○以守备靖虏方地都指挥同知辛忠充左参将分守宁夏西路
　　○癸卯提督军务少傅兼太子太傅兵部尚书杨一清复辞免内阁新命又以被劾乞休  上优诏趣令赴召不允辞
　　○赐朝鲜国大统历日百册
　　○甲辰命桂林中卫署都指挥佥事朱承祖佥书广西都司事
　　○乙巳命东川军民府土官知府禄宽弟禄庆替职免其赴京
　　○升江西吉安府知府黄宗明为福建盐运司运使南京都察院经历黄绾为南京工部员外郎湖广随州知州金述为武昌府同知光禄寺署丞何渊为上林苑监丞福建连城县学训导陈云章为建宁府学教授山东嘉祥县学教谕王玠为东昌府学教授俱以大礼书成也
　　○复设独流厂督理苇课指挥二员初各厂苇课已革军职令有司徵角□羊及是逋负益多工部请验问有司罪状仍设军职会同州县委官催督  上从之
　　○丙午南京户科给事中林士元等劾奏学士桂萼与刑部尚书赵鉴争论陈洸罪犯至攘臂相加轻蔑礼法莫此为甚夫君道友逆则顺君以诛友今洸负不赦之罪而萼乃欲挠法以违君忿戾横于胸臆攻击加于班侪殊失大臣之度章下所司
　　○升守备宁远署指挥同知阎振为署都指挥佥事充右参将分守开原等处
　　○以狭西踏番峪等处擒贼功升赏官军百余人有差仍优恤死伤者七十余人
　　○大真人张彦頨以府第被焚请赐更造  上从其请命有司作治遣内臣一人往督之于是工科都给事中黄臣等言顷者赵秦荣三王府灾第诏行勘估计未尝轻动土木诚爱民节用至意也今彦頨所请未经勘估輙以烦有司且遣中官往督是  升下优容假借于彦頨者顾出亲王之上也昔汉栾巴噀酒殿廷而成都火灭今  陛下谓彦頨有道术而曾不能救其家之毁将焉用之请勿遽遣内臣下工部行勘估计便诏如前旨
　　○戊申狭西道御史张衮言今者礼定庙成孝隆治洽若往时议礼诸臣株守师说不识忌讳轻犯逆鳞虽自取罪戮而其心诚有可原者惟  皇上大赐再造之恩以顺春生之序命吏部推择大臣以诬去者其他谪降及行勘者即复其职或以次擢用死者重恤其家充军者放还乡里为民者量复一官则宥罚咸中恩威不悖＜锍-釒＞入下吏部看详以闻于是福建道御史喻茂坚言  陛下幸哀得罪诸臣下衮奏吏部即尧舜不是过臣伏请往时同议诸臣无虑数百并蒙恩贷独豊熙等见号首事服重辜令窜身行伍混迹编氓赦过宥罪宜在所急惟  陛下一视同仁召熙等供职如故时詹事桂萼张璁亦请曲宥放斥诸臣御史朱寔昌以  武庙实录成请录豊熙等纂修之劳复其原职章并下吏部尚书廖纪等乃请如御史张衮等奏起用大臣以诬去如杨旦汪伟者及诸降调行勘编戍为民者皆召复职仍优恤既死之家因列诸臣名上之降调则郎中刘天民修撰吕楠编修邹守益给事中邓继曾御史季本陈相陈逅叚续王懋主事侯庭训林应骢评事韦□臣行勘则员外郎薛蕙为民则都给事中张汉卿安磐御史王时柯郭楠马明衡朱浙充军则学士豊熙修撰杨慎检讨王元正都给事中张翀刘济御史余翱郎中俞宽黄待显陶滋相世芳评事母德纯已死则编修王相王思给事中毛玉裴绍宗张原御史胡琼张曰韬郎中胡琏杨淮员外郎申良主事余祯臧应奎许瑜张灿殷承叙安玺司务李可登凡四十七人及给事中刘最以被缉事坐窜鸿胪少卿胡侍坐他事系狱不预焉＜锍-釒＞上报罢
　　○是日朝罢  上敕谕天下朝觐官曰朕祗承  天命嗣守  祖宗鸿业为天下生民之主敷求贤才与图治道夙夜竞兢不遑宁息惟欲吏称其职民安其业老老幼幼各得其所以无负代  天理物之责耳夫何比岁灾异迭见水旱频仍饥馑流离盗贼窃发闾阎愁叹教化不行是岂无自而然哉尔等畿甸藩服小大之臣各有民社之寄亦安得不分其责兹当来朝之期已令吏部都察院详加访察汰其尤不职者以示惩戒又念才不易得贵于自新俾尔等各还旧任勉图来效夫民惟邦本本不固则邦何以宁君民一体民不足则君孰与足其尚各体朕怀修举职业务竭心力以绥元元以节用爱人为先以孝弟力田为本躬行礼让劝课农桑一钱不可擅科一夫不可轻役兴作必省无假公以济私刑罚必慎无戕人以自快爱民诚如爱子则抚摩鞠育当必有方处公能如处家则思患预防夫岂无备无违道以干誉无诡遇以求获务俾境内人民各安生业饱食暖衣共享大平之福以称朕任贤图治之意顾不羙欤尔等其钦承之无替朕命○命给辽府广元王致椹禄米二千石米钞中半兼支王自正德中受封定禄米千石及以是例再请礼部不可  上特命与之
　　○己酉南京山西道御史乔祺等言  孝陵司香内使谷大用名在  先朝八党中  陛下幸不诛斥之南京今召还  康陵此必左右近习阴誉力援借口迎扈之劳以动  天听者万一夤缘入侍必以误  先朝者误  陛下宜亟赐远窜以为希进之戒章下所司
　　○庚戌安昌伯钱承宗卒  上辍朝一日赐祭九坛及斋粮五十石麻布五十匹遣官治葬仍赐谥荣僖承宗  英庙孝庄睿皇后从孙也
　　○赐南渭王彦滨大学衍义四书大全各一部从其请也
　　○命湖广永州府卫官吏以朔望朝南渭王如例例郡王独居一城者城中官吏皆朝朔望王既袭爵官吏多不朝王以旧例请从之
○辛亥吏部尚书廖纪以老疾乞休  上优诏褒留不允
　　○六科给事中及十三道御史以拾遗劾江西参政王大用副使范辂浙江参政朱鸣阳河南副使翟瓒山东副使牛鸾熊相佥事顾＜璁-心木＞湖广副使刘士元广东佥事祝品黄廷宣广西布政彭夔福建佥事储洵常德府知府汪登琼州府知府曾大庆寻甸府知府何钺宜以不谨例罢黜河南提学副使萧鸣凤广东提学副使魏校宜以不及例调用河南按察使张淮湖广按察使徐赞山东副使屠垚河南府知府蒋山卿山西佥事李濂虽考察当调未服人心宜并罢黜章下吏部以萧鸣凤魏校皆学行优长以严召谤鸣凤当改调校当俟服阕选除汪登以母老久不赴官宜降级示罚许以终养张淮翟瓒熊相赃迹狼籍宜下抚按勘报王大用及徐赞蒋山卿仍以不及调用彭夔屠垚李濂何钺曾大庆宜以不谨闲住余皆仍留供职责以后功有旨降汪登二级改京职以便禄养彭夔调用屠垚李濂何钺曾大庆皆致仕余如部议
　　○壬子时以新城定兴易州养马地土有水冲沙压人户逃亡者所在御史核实以闻兵部言顺天保定河间三府州县因地养马因马免粮原有定额即地有水涝人有逃亡止应暂蠲逋负之数不以一时之灾遂可开除原额今通计免粮地土额该养马五万一千六百余匹而见在寄养马数不过二万五千迩来奏讨又复过半度每岁人户领养不过万匹以前地土计之盖六七年而后一周而见养者又不出三年交兑可尽但恐派领无法因缘为奸故令贫弱小民偏累耳臣请通查各州县原额养马地土以五十亩一马为率各计亩数定为十分置立簿籍人户各以领马先后为次第分＜锍-釒＞籍中本部及太仆寺及州县各置一籍遇有奏讨本部行太仆寺坐取悉如领马次第不得隔越遗漏即时有冲压许抚按以时勘奏量免一次领养以被灾明记籍中不得除损原额有转移冒报者罪如律凡人户兑给官军有瘦损倒死者听易价另买给军其倒死者已养二年以上追银十五两三年以上十两皆贮太仆寺支销今新城等县被灾地土宜即量免如法如此则派领常止于二万有余人户养马之日少闲旷之日多詨有冲压复得蠲免至六七年而后及民力岂有偏累哉  上悉从部议第以新城县沙压地土仍下巡抚覆勘以闻
　　○癸丑玉田伯蒋轮卒  上辍朝一日赐祭葬及斋粮麻布赠太保轮  章圣皇太后之弟也仍以其庶长子荣袭封○巡抚湖广右副都御史黄衷言王府禄米每石折银七钱六分三厘已定为则例顷州县角□羊纳者长史以下多所科索甚有加至二两者民不能办而官以侵欺坐之至破家抵罪积弊已久请令王府禄米折银量为加耗俱角□羊各府州县贮库令长史司按季支给便事下户部请从其议  上命禄米旧解纳王府者各如故第令务遵则例不得多收以病小民违者听抚按官劾治
　　○巡按狭西御史郑气阅视延绥榆林等处边城垣颓圯军士逃亡马匹瘦死军器损坏之数劾奏镇守总兵彭楧巡抚都御史周金及副总兵赵瑛兵备孙乐等请以轻重分别究治得旨各逮问夺俸有差
　　大明世宗肃皇帝实录卷之六十
明世宗肃皇帝实录卷之六十一
　　嘉靖五年二月甲寅朔御史雷应龙言光禄寺岁供鹰犬肉万六千五百余斤虫鸟食菉豆薥秫五千二百余石此禽兽费民财恐累  圣德请悉罢之户部覆议以为可省  上曰朕即位以来凡百玩好不经耳目惟欲慎德图治以安民生是鹰犬虫蚁一无所益每岁畜养乃耗费以万千计该管官查数以闻
　　○以龙虎山上清宫道士邵元节为真人赐银印吴尚礼为左至灵俱于显灵宫供事
</div>
    <div class="pagination">
<a href="明实录世宗实录_page40.html">上一页</a><span>...</span><a href="明实录世宗实录_page36.html">36</a><a href="明实录世宗实录_page37.html">37</a><a href="明实录世宗实录_page38.html">38</a><a href="明实录世宗实录_page39.html">39</a><a href="明实录世宗实录_page40.html">40</a><span class="current-page">41</span><a href="明实录世宗实录_page42.html">42</a><a href="明实录世宗实录_page43.html">43</a><a href="明实录世宗实录_page44.html">44</a><a href="明实录世宗实录_page45.html">45</a><a href="明实录世宗实录_page46.html">46</a><span>...</span><a href="明实录世宗实录_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
