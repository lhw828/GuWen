<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 286 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 286 页/共 523 页
  </h1>
  <div class="content">
   ○辛卯。谕内阁、刑部奏、湖南河南陕甘四川等省造报己未到配遣军流罪官犯、将应否准减、摘叙案由开单请旨一摺。朕详加披览。内幅兴一犯、承办吉地工程。只系头停□□瓦瓦。未能如式。尚无别项情敝□大。周廷翰一犯、因伊父止生伊一人。尚无子嗣。强买民妇王李氏为妾。伊父曾经出师金川阵亡。该革员系由难荫守备。复出师苗疆。稍有微劳。吴进发一犯、因规避差使。经该都司揭详斥革。复央恳把总饶泳祥代为求免未允。因此挟恨。闻饶泳祥所管兵丁拏获私盐盗卖。并未禀官。心疑饶泳祥亦有盗卖情敝□大。赴营呈控。情尚可原。许昇一犯、因官运缎到台。未经亲身押送。辄交当差回子等经管。以致在途被窃未及觉察。淍非有心故纵。以上四犯。均著加恩准其援减。其余各官犯、均不准其援减。　　

○谕军机大臣等、本日都察院奏、山西榆次县文生李作枢、民人刘文灿、周调元、崔际贵等、合词具呈保留已革知县一摺。州县为亲民之官。如平日实有德政。一朝因公挂误。该处民人爱戴情殷。情事所有。但公然具呈恳留。显违例禁。此风断不可开。至地方大吏。为慎惜人材起见。遇属员中居官公正。民情悦服。有因事褫职者。转不妨将循声治绩。据实保奏。即如李作枢等呈内称、已革知县邹澍宁、勤于审案、敏于折狱、到任一月、将榆、次屡年积案全行审结等语。此一端如果属实。其勤于听断。不致拖累无辜。即为杰出之员。朕亦必破格施恩。第恐胪列虚词。则当严究以儆冒妄。著金应琦详悉查明、该革员到任一月所结案件。共有若干。俱有卷宗为据。无从隐饰。现已降旨将李作枢等四人交部解往山西。著金应琦令地方官暂行看押。如所言属实。一面保奏。一面将李作枢等释放安业。傥系捏饰。抑或系邹澍宁主使贿嘱。即著照例一并治罪。寻奏上。得旨、据初彭龄奏、该员洁己奉公。办事勤慎。该生等赴京保留。并无情敝□大。榆次一缺。既已坐补有人。著照所请准其补授临晋县知县。仍带革职留任。　　

○又谕、本日给事中史祐奏请申严江苏上海关禁、以杜米石偷漏一摺。米石出洋。大干厉禁。接济一日不断。则盗氛一日不净。朕屡经降旨谆谕。各省大吏、类皆视为具文。今据该给事中奏、近年苏松常镇、秋收丰稔、川广米贩又多、而去岁五六月以来、米价骤贵、卖银五两有零至四两以外、皆由该关海禁不严等语。江苏省吏治废弛。于查禁出洋米石一事。有名无实。皆由铁保汪日章怠玩因循、不能整顿所致。今铁保业经遣戍。汪日章亦已革职。罪无可加。阿林保等、亦不必再为袒护。惟当实力整饬。向闻上海一关。为米石出洋之所。兵役等通同卖放。以及地方官之幕友长随阴为包庇。皆所不免。今连岁率皆丰稔。川广米商又多。而市价转形昂贵。谓非偷漏而何。况该处素产粳糯上色好米。今因奸商贪得重价。贩卖出洋。而民闲交纳官粮。转不纯净。尤无此情理。著该督抚密访详查。大加整顿。至该给事中所请、除本境成灾年分、不准米商多行贩往。并近关一带不准米石囤积之处。是否可行。并著妥议办理。　　

○直隶总督温承惠奏、永定河秋汛安澜。同知陈春熙等、升叙有差。　　

○壬辰。遣官祭黑龙潭昭灵沛泽龙王之神玉泉山惠济慈佑灵濩龙王之神。　　

○谕军机大臣等、百龄等奏、盗船连帮窜入中路海口、派拨兵船堵剿、业经追出外洋一摺。从前贼船在外洋游奕。皆恃有打单接济之资。足以度日谋生。是以罕入内河。自百龄则彼。诸事整饬。严断接济。该匪等口食无藉。其铤而走险。分拨小船。向内河各村庄希图劫掠。势所必至。现经百龄等飞调陆路官兵、添雇壮勇、驰往攻捕。歼擒贼匪二百九十余名。陆续窜出滨临外洋之潭洲一带聚泊。民情均已宁谧。至百龄等以未能先事豫防致贼匪窜扰内河自请议处一节。此可不必。该省武备废弛已久。今百龄等认真整顿。且已将盗船轰出外洋。尚非办理不善。惟求治未免过急耳。为今之计。总须先固藩篱。将防堵要策。力为讲求。严密布置。使贼匪不敢窥伺。赶紧添造米艇。豫备炮械军火。俟诸事齐备。养威蓄锐。再行调派官兵。驶放出洋。自不难一鼓歼除。俾无遗类。傥不量力。冒昧轻进。贼船多而师船少。未免心生顾怯。设有疏虞。贼势更觉鸱张。办理倍形棘手。至中路附近省垣。尤为紧要。如各隘口水陆兵船有可彻者。著百龄等酌量抽拨。严防中路。无令贼匪窜近。此次百龄等添雇壮勇数百名、随同官兵堵剿。为一时权宜之计则可。究非长策。莫若于近海各处村庄。劝谕乡民各卫身家。自行团练。贼来既可抵御。贼去仍安本业。较之招募、实无流敝□大。但必需官为经理。始不致漫无统率。著百龄等邻选明干之员。督率妥办。切勿藉端滋扰为要。其汉军水师三百名。此时既无所用。自应彻回归伍。现在盗首张保仔等、由潭洲分向蕉门等处外洋逃逸。百龄等飞调黄飞鹏舟师、及所雇拖风船只。交孙全谋督同剿办。务须斟酌前进。计出万全。以期擒获巨憝。毋得过于轻率。将此谕令知之。　　

○癸巳。遣官祭文昌帝君庙。　　

○甲午。遣官祭关帝庙。　　

○谕军机大臣等、山阳冒赈一案。前因王伸汉供出查赈委员。内除章家麟并无得银情事、与江省所讯相符、毋庸解部外。其余尚有从九品温南峰、州同龚国烜、训导言廷璜、知事余清扬、典史吕时雨、县丞章为栋、州同谢为琳、从九品黄由贤八人。即据王伸汉供称、均有分得银两情事。现在江省奏到、吕时雨所供得受银数。与王伸汉所供不符。若不质讯明确。难成信谳。此案悬宕已久。著传谕江苏及直隶山东督抚、查明此八人如尚未起解。即著迅速起解。如业已起解。即著饬令迅速行走。以便提同王伸汉质对。即行定谳。　　

○乙未。谕内阁、马慧裕恩长奏、遵旨覆查已革道员张裕庆、于借领购备拦黄埝料物银两、究出通同侵亏一摺。此案张裕庆请领购料银六万两。先后发给已故武陟令陈骥骧四万两。内以麻作银。并搀杂泥土。统计侵渔银数至七千余两之多。著留京办事王大臣、会同刑部、提讯张裕庆、如何以麻作价。从中浮扣。此项银两。是否私肥己橐。抑或馈送他人。令其据实供吐。先行录供奏闻。委员吴敏忠、监收料垛。徇情朦庇。著革职、同陈骥骧之弟陈随襄、一并解交刑部。以凭质对。俟讯明后。即定拟具奏。至藩司钱楷、于署巡抚任内。惟以奏请赔销款项有归。不复计及存料价值多寡。马慧裕未能详查。前此率行会衔具奏。俱有应得之咎。除钱楷同日自请议处、已批交吏部议奏外。马慧裕并著交部议处。　　

○又谕、薛大烈菩萨保奏、查获私运铜斤进口之犯、中途脱逃、并讯出兵丁等有在途夥窃情事、分别参奏办理、自请处分二摺。此项民人路成章所运生铜。多至一千数百余斤。据供系由八沟地方置买。赴京售卖。先须讯明来历。是否八沟地方本有铜矿。该民人等违禁私穵。抑另有别处贩买之路。该处现在有无窝藏店家。著派薛大烈即日前往八沟确查具奏。至副领催图敏、马甲萨尼布、押解人犯。中途私开项销。致被脱逃。并因贪图谢礼。夥同偷留铜斤。著先革去副领催马甲。同车夫兵丁等一应人犯。均著解交刑部审办。其逸犯路成章、除就近饬令热河道缉拏外。著直隶总督、通行饬属严拏务获防守尉吉勒通阿、佥差不慎。又不验明铜斤实数。以致兵丁等在途舞敝□大。殊属不合。著交部议处。菩萨保著交部察议。至绿营把总王大勇佥差不慎、已经斥革外。其兼辖都司孙信、亦著咨部照例议处。薛大烈现今随扈行在。所有自请处分。著加恩宽免。　　

○丙申。旌表守正捐躯山东益都县民妇陈刘氏。　　

○丁酉。太宗文皇帝忌辰。遣官祭昭陵。　　

○祭先师孔子。遣大学士禄康行礼。　　

○谕军机大臣等、阮元奏雨水农田情形一摺据称杭州省垣、于六月内得有透雨。各府亦皆一律优沾。晚禾畅茂。早禾次第刈获。嘉湖宁绍台严温等属粮价、每石各减六七八九分不等。而细阅所开清单。俱各注价贵字样。试思该省雨旸应时。收成不致歉薄。邻省又并无客商贩运。则民食自应充足。市价亦应平减。而何以价贵如前。显系各海口接济未能断绝。食米多出外洋。以致内地米少价昂。该抚屡次奏报。各口岸查办严密。竟属虚词。殊不可信。该抚接奉此旨。务当实力整饬。认真查禁。毋得仍前玩误干咎。将此传谕知之。　　

○戊戌。祭大社大稷。遣成亲王永瑆恭代行礼。　　

○上御万树园大幄次。赐扈从王、公、大臣、蒙古王、贝勒、贝子、公、额驸、台吉、及哲布尊丹巴呼图克图等六人、噶勒丹锡哷图呼图克图等六人、哈萨克多索里苏勒坦等十六人、回部伯克和卓木呼里等宴。并赏赉有差。　　

○己亥。太祖高皇帝忌辰。遣官祭福陵。　　

○旌表守正捐躯河南内乡县民女张氏。　　

○庚子。上御卷阿胜境。赐扈从王、公、大臣、蒙古王、贝勒、贝子、公、额驸、台吉等食。　　

○谕内阁、薛大烈奏、查拏平泉州地方私采铜斤各犯一摺。薛大烈昨经派赴八沟查办时。伊因嘉庆六年平泉州四道沟曾出有铜矿。奏请开采未准。恐系该处防禁不严所致。当密委李学周等驰往访查。现将偷穵铜沙之徐振等盘获。且亲往将矿铜查出。薛大烈能于多年旧案。记忆明确。办理不致费手。尚属能事。薛大烈著交部议叙。查拏铜犯之云骑尉李学周、外委陈大荣、史文国、均属出力。著以应升之缺先尽升补。其现获各犯。著解赴热河。交军机大臣、会同行在刑部、审拟具奏。逸犯沈平李禄等、著热河道平泉州严缉务获。归案审办。所有四道沟铜矿。著该地方官出示严禁。并随时巡察。毋任奸民偷穵。致干咎戾。至平泉州麟昌、随同弋获案内人犯。虽查办认真。但究系伊所属地方有偷穵铜斤之事。未便即予甄叙。俟审明定案后再行降旨。　　

○又谕、普庭与玉特二人、均系宗室。普庭辄逞忿将玉特扎伤。岂非同室操戈。实从来未有之事。究竟伊二人系何行辈。因何起衅。其案情罪名。甚有关系。著交宗人府会同刑部详悉审讯。从严定拟具奏。　　

○谕军机大臣等、据方维甸奏、伊母年逾八十、未能迎养赴闽、拟暂回江宁原籍居住、恐远离日久、念子情切、伊现已驰赴闽浙新任、可否于一半年后＜闲＞人更代等语。方维甸之母年逾八十。平素母子相依。朕所深悉。惟因闽浙地方紧要。现有剿办洋匪等事。＜闲＞任实在乏人。不得已用伊前往。今伊母不能迎养赴任。伊虑及日久远离。私心负疚。自属人子至情。伊母现已送回原籍居住。方维甸应即迅速驰赴新任。一意办公。无庸分心内顾。俟明春二三月闲。著来京陛见。彼时准其顺道先往江宁省视伊母。于到京后。将伊母身体情形。据实奏闻。候朕酌量降旨。将此谕令知之。　　

○以江宁协领图瓦尚阿、为熊岳副都统。　　

○辛丑。上诣永佑寺行礼。　　

○谕内阁、方维甸奏、请将宁羌州知州郑绪章、留坝厅同知任奎光、处分改为革职留任一摺。郑绪章等因庆惠过境。祇给轿夫饭钱。于部议上时。是以仍照本例降一级调用。兹既据查明该二缺关系紧要。拣补乏人。郑绪章熟悉川陕边境情形。任奎光缉捕认真。匪徒敛迹。且祇失察办差家人私给饭钱。情节稍轻。郑绪章、任奎光、著加恩改为降二级从宽仍留本任。俾资熟手。此外降革之庄逵吉等十七员、其获罪缘由。原不在不准捐复之例。但伊等系给费应差。降黜示惩。岂可转令出赀捐复。如果其中实有劳绩才具出众之员。不妨奏明请旨。著成宁督同朱勋、于庄逵吉等十七员内、查明有曾在军营出力得有花翎。或曾经受伤。或平日循声素著者。秉公据实具奏。候朕降旨。　　

○壬寅。秋分。夕月于西郊遣仪亲王永璇行礼。　　

○上御卷阿胜境。赐扈从王、公、大臣、蒙古王、贝勒、贝子、公、额驸、台吉等食。翼日如之。　　

○御万树园大幄次。赐扈从王、公、大臣、蒙古王、贝勒、贝子、公、额驸、台吉、及哲布尊丹巴呼图克图等六人、噶勒丹锡哷图呼图克图等六人、哈萨克多索里苏勒坦等十六人、回部伯克和卓木呼里等食。　　

○癸卯。谕内阁、土尔扈特亲王车凌乌巴什、此次来觐。因伊有病。未能入宴。著派奏蒙古事侍卫庆禧、知府西隆阿、带领御医前往诊视。加恩赏给五丝大缎二匹。宁二匹。明日朕拜庙时。车凌乌巴什仍不必勉强扶病请安。并准令坐车回牧。以示朕惠爱外夷之意。　　

○福建巡抚张师诚奏、攻获匪艇出力员弁。守备许廷进等、议叙有差。　　

○以前任广西右江镇总兵官韦陀保、为福建漳州镇总兵官。　　

○乙巳。遣官祭昭忠祠。　　

○谕内阁、吉纶奏、查明故员李毓昌服侄李希佐承继为嗣一摺。李毓昌前此委查山阳赈务。居心公正。立品端方。惨遭毒毙。情殊可悯除已叠加恩恤外。其继子李希佐、并著加恩赏给举人。准其一体会试。继绍书香。以示奖忠至意。　　

○谕军机大臣等、穆克登布奏、澍雨频沾、田禾畅茂情形。及阅所开粮价。而淮安海州、竟贵至四两七八钱之多。该省本年雨水沾渥。收成不致歉薄。又未兴办大工。邻省亦无客商贩运。何以米价有增无减。几与从前陕甘用兵时价值相同。显系食米多出外洋。是以内地米少价昂。此皆铁保汪日章在任时因循玩忽、于海口透漏米石一事、不能严密断绝所致。著阿林保、蒋攸铦、实力整顿。认真查禁。正在降旨闲。适据吴璥覆奏查禁出洋米石一事。并称浙江海宁州之长安坝地方、亦系偷贩出洋之薮、未能尽绝等语。昨因浙江米贵。已降旨谕令阮元严查接济。惟阿林保进京后。仍系吴璥署理督篆。所有江苏各海口。务当严密侦访。如有透漏情敝□大。即据实参办。铁保丕日章二人、俱已因事获咎。此时即查出海口废弛情形。亦不至将伊等加罪。该敊等无所用其瞻顾也。将此各传谕知之。　　

○又谕、百龄等奏、筹办杜绝洋匪接济一摺。洋匪所恃以资生利用者。莫如米粮火药二项。兹据百龄等奏、粤省各属商贩米粮。除本系陆运地方、可以无庸置议、其现在可改由陆运者、亦已禁其出洋外。至东路之南澳厅买自潮州府属。西路之琼州府。买自高廉等府。该二处既无陆路可通。商船经由海面有百余里。一经出洋之后。即难保无奸商牟利私售、及盗船截劫之敝□大。自应力加防范。该督等现饬令将米船汇齐十船八船同行。由地方官给发印照。办理自较严密。惟每船内祇酌拨鸟枪兵二三名。恐尚不足资防护。现在盗船食竭。恐其肆劫尤甚。每船应酌拨鸟枪兵七八名。以壮声势。至火药一项。其向由官办各厂。有官员等在彼查验。到营后支放出入。亦有营员称验斤数。有所稽考。作敝□大较难。察敝□大尚易。至南海顺德两县、硝厂既系商办。则奸商之私售、以及丁匠等之夹带。皆所不免。作敝□大甚易。察敝□大极难。此时盗船火药尚多。若非私贩透漏。于何而得。百龄等现均责成地方官督办。并轮派干员分驻各厂。专司稽查。惟当有犯必惩。认真查察。方有实效。将此谕令知之。　　

○丙午。以服阕巡抚初彭龄、署山西巡抚。　　

○丁未。谕军机大臣等、张师诚奏、台湾地方、漳泉民人械斗已息复起、请调内地官兵前往弹压一摺。淡水厅属中港等处。因泉州民人黄红之妻与蔡成通奸。经黄红查知。将蔡成殴打。起衅械斗。武隆阿等前往查拏谕禁。甫经止息。而大甲溪泉民、抢割漳州庄民稻谷。复行斗杀。并有无赖匪徒。乘机焚抢。自不可不及早办理。许文谟著暂缓来京陛见。即带同宁福道冯鞶等、先赴台湾迅速妥办。其台营戍兵。既据称半属籍隶漳泉。各存袒护意见。驱策未能得力。著准于省标及长福兴化各营、抽拨兵一千名。派委将弁、分起配渡。俾资调用。许文谟到后。该处情形、即由伊专衔具奏。此时方维甸谅已行至江浙一带。接奉此旨。即速兼程径赴厦门。伊从前曾至台湾。于该处情形尚为熟悉。如许文谟足资办理。自可暂驻厦门。设纠集愈众。急须剿办。方维甸应即亲自渡台。现在所调兵丁如有不敷。并当添拨随带。以壮声势。张师诚不必过台。即在内地镇静弹压。妥为接应。至该处民人强悍。往往易于械斗。何以致匪徒等成群结党。恣意焚抢。扰及村庄。看来肇衅根由。恐尚有别故。务须详悉查明。由五百里具奏。至奸民等乘机滋事。自当慑以兵威。严为惩办。但此等不过一时乌合。亦不必全用兵力。惟当将起意为首之犯。按名擒获。其余附和之人。出示晓谕。妥为解散。使地方早就宁靖为要。将此谕令知之。　　

○己酉。谕内阁、兵部奏、降调给事中玉庆所兼公中佐领、应否存留、请旨一摺。所奏非是。公中佐领顶带。较给事中尚大。且非世管佐领可比。玉庆业经降调。自不应仍留佐领。著一并闲缺。其云骑尉世职。准其存留。　　

○谕军机大臣等、本日都察院奏、直隶静海民人董洪斌、控告诈财害命纵凶勒结一案。已明发谕旨。交玉宁嵩年审办矣。此案董洪斌以行船被人碰损。欲向理说。而地方差役。即将伊子锁拏到官。叠加掌责。被差役屡次讹索多赃。伊子旋在河干带伤毙命。阅其供词所叙。伊子头带刀伤三处。至于骨断髓流。又何能抹脖深至七分身死。该县于相验后。即责令出结掩埋。并不查究凶手。迨伊控告本府。又断为实系自戕。该府县显有袒护情敝□大。该民人年逾八十。罹此惨毒。实为可悯。玉宁等务须检验明确。严行究办。以儆官邪而雪民冤。不可疏纵。至该民人船只碰损缘由。据称系被静海县知县送礼祝寿船只碰损、并称是日有上寿多船之语。如果属实。是该县藉生日得受礼物。已干功令。并查明是何礼物。其送给者系何人。一并据实审办。将此谕令知之。　　

○庚戌。谕内阁、前因御史陆言参奏浙江学政刘凤诰、于上年代办监临各劣款。当经派托津等驰往查办。兹据究出上年乡试刘凤诰代办监临时。有江西同乡盐库大使严廷燮来见。关说仁和县廪生徐步鏊、曾经刘凤诰岁试拔取前列。伊现因病躯。恐不能完场。若得沈晋与之联号。谊属师生。即可照应。中后还要报恩。刘凤诰入场。违例于三场试卷印用联号。现据供认属实。将刘凤诰等定拟具奏。披览之余。殊深骇异。刘凤诰学问尚优。仰蒙皇考高宗纯皇帝特加赏拔。迨朕亲政后。由学士用至侍郎。又因恭修皇考实录。锡以宫衔。屡畀衡文之任。叠荷恩施。极为优渥。当如何洁己奉公。勉图报效乃伊竟敢于科场大典。有心舞敝

□大。试思监临大员。原藉以弹压纠察。今转听受人情。印用联号。若徐步鏊万一徼幸。自思当得何罪。昧良孤恩。莫此为甚。托津等以刘凤诰未经得受财物。无赃可计。照例拟流。请发伊犁。尚觉稍轻。刘凤诰著革职拏问。伊现经解部。著到京时交刑部覆审。再行定拟。其余所拟罪名。先著刑部核拟具奏。至阮元近在同城。岂无闻见。朕于御史陆言未奏之前。即有所闻。曾降朱谕交查。而阮元覆奏。不过摭拾浮词。全无确据。阮元身任封圻。于学政有稽核之职。外闲既有木榜联词。伊即应查究参奏。况经朕特加询问。犹不据实入告。今刘凤诰事已败露。始据称上年闱后、即闻有监临打监军对联。是竟知而不言。有心袒庇同年。不顾公议。深负委任。岂堪复膺封疆重寄。阮元著交部严加议处。即来京听候部议。其余应行议处各员。著吏部议奏。　　

○谕军机大臣等、托津等奏、审办刘凤诰代办监临时舞敝□大联号一案、拜摺后即赴金华府审案、于九月望前回至清江、查勘河工、再赴山东省城审案等语。浙江缙云县民人周愈满、方松贤、呈控得贿滥刑二案。山东德平县民人王大勇、呈控浮收漕粮一案。关系地方官骫法殃民。必须详细研求。究明虚实。审办需时。恐伊等因万寿节近。计算回京之期。办案不无欲速。此可不必。伊等系属京员。非如外省之员、必须因祝嘏来京、方得遂其瞻觐者可比。届期无论行抵何处。皆可望阙行礼。抒其悃忱。此时不必豫为计议。惟当将此两次所交各案。一一逐细研求。核实查办。并顺道将南河工程。确加查勘。随时据实奏闻。再行来京复命。不可稍涉疏率。将此谕令知之。　　

○调刑部左侍郎周兆基、为吏部右侍郎。提督浙江学政。转刑部右侍郎朱理、为左侍郎。以署山西巡抚初彭龄、为刑部右侍郎。　　

○调江苏巡抚蒋攸铦、为浙江巡抚。云南巡抚章煦、为江苏巡抚。以安徽布政使同兴、为云南巡抚。直隶按察使素纳、为安徽布政使。河南粮盐道福昂、为直隶按察使。四川按察使方积、为布政使。陕西潼商道常发祥、为四川按察使。　　

○辛亥。世宗宪皇帝忌辰。遣官祭泰陵。上诣永佑寺行礼。　　

○旌表守正捐躯福建侯官县民徐厚通妻吴氏。　　

○壬子。谕军机大臣等、前因南省漕粮。有在本省折价亏短及沿途盗卖等情。交各督抚严查敝□大窦。本日阮元覆奏之摺。据称浙省漕白正米、均足额兑交、其漕船由杭嘉湖三处水次开行、数日即入江境、节节管束趱催、不能运米上岸、各水口亦无囤粮铺户等语。所言殊不可信。浙江粮船。在本境数日之程。或未必即有盗卖情事。但各省积习相仍。本境先有折收之敝□大。地方官于开仓时。初尚徵收本色。迨后即向花户勒掯折收。将丑米搀入交兑。以致旗丁等乘闲挟持。亦向州县折收。该军船于未经开行之先。其米石早有亏短。又何待沿途盗卖乎。至于开行之后。中途又不无盗卖短少搀杂泼涨等敝□大。遂致到通时粮额短缺米色霉变。敝□大端皆由此起。现在清厘漕务之时。蒋攸铦莅任方新。惟当严查积敝□大。不准州县旗丁、彼此私自折收。所有兑进之米。颗粒皆须乾圆洁净。如查出前项敝□大端。即据实参办。毋稍瞻徇。并饬令押运官员、沿途查察。不可使出境后盗卖舞敝□大。方为周妥。将此谕令知之。　　

○又谕、阮元奏拏获蔡逆曹风夥盗一摺。据称通判陈丰禀报、七月十七、海上飓风大作、见有盗船吹至龙王堂浅水、随即会营搜拏、先后获犯蔡城蔡岳等五十五名、讯系蔡牵帮盗、又据副将觉罗海运禀获遭风船上逸出匪犯四名、又据署知县周镐禀报、同日有匪船二只、在北关遭风、撞礁击碎、获犯四十四名等语。是蔡逆帮船。现由闽省窜越浙洋无疑。该匪在洋游奕。已非一日。若使奸民无所接济。则口食不敷。久应困乏。即或劫夺商船米石。事属偶然。不过苟延残喘。又何能夥盗多人。俱得果腹。日久尚未穷蹙。可见接济一事。竟未断绝。蒋攸铦昨已调任浙江。务须督饬地方官、认真查禁。并密为侦访。究系何处透漏。如浙省海口。有米石偷出外洋情敝□大。亦非伊任内之事。即当据实参办。无所用其瞻顾。至蔡逆情形究竟如何。帮船共有若干。七月十七日。蔡逆船只。是否亦遭飓风折损。现又窜往何处。该抚应一面查明奏闻。一面札知提督邱良功、统领舟师。蹑踪追捕。并知会闽省迅速截剿。以收两面夹攻之效。将此谕令知之。　　

○又谕、张师诚奏、续接台湾镇道来禀、郡城有备无患、嘉彰等处械斗、分投镇压、得有头绪一摺。据称伊前赴厦门、旋据台湾镇道、于六月二十九及七月初十日所发禀称、此案起于淡水、延及新庄艋舺彰化、经该镇等分投弹压、已逐渐安帖。五月二十外、复有沿山之漳州匪徒、与泉人寻斗、在彰化近城地方、攻庄焚抢等语。所奏殊未明晰。台湾镇道。本有奏事之责。遇地方有械斗焚抢重案。自当一面具奏。一面通禀。何以未见该镇道奏报。若谓海洋阻隔。则该督抚禀报。又何以不致延搁。况五月二十外既复有匪徒抢夺。则前此起于淡水、延及新庄者。究属何人。因何构衅。起于何日。且本日该镇道附报奏到雨水粮价一摺。即系五月二十九日所发。其时该处械斗已息复起。业经两次。何以于此摺内、并无一字提及。至该处漳泉民人。既无积怨深讐。何以仅因奸情割稻细故。遽尔彼此讐杀。延及彰化嘉义两县地方。致令匪徒亦得乘机抢掠。恐情节不止于此。前已有旨、令方维甸速赴新任。著接奉此旨。无分昼夜。驰抵厦门。察探该处情形究竟如何。是否已就宁靖。官兵曾否与之接仗。擒获匪犯。并著将该镇道曾否缮摺驰报。其所递之摺。是否与所具督抚禀函、同船渡台。抑或两起行走。中途延搁。查明具奏。又据另片奏、朱渥之弟朱富、现与朱渥匪船合帮、在鹿仔港、开往火鸡笼一带、恐其窜回、已饬项统前往、会同南澳镇胡于鋐相机攻捕、又王得禄欲跟追蔡逆过浙、恐蔡逆踪迹无定。仍令王得禄先回闽洋、防剿朱蔡二逆等语。朱渥与伊弟总在海洋游奕。并未登岸呈缴器械。可见前此投诚之语。全不可信。该逆等踪迹诡诈。忽南忽北。时合时分。兵船断不能专注攻剿。惟当严饬该提镇等分投拦截。遇有窜至之贼。总当随处剿办。不必指定某一路兵船。专剿某一股贼匪。现在台湾械斗抢夺之案。尚在未息。尤不可任该逆等乘闲扑岸勾结。是为至要。将此谕令知之。
  </div>
  <div class="pagination">
   <a href="清实录嘉庆朝实录_page285.html">
    上一页
   </a>
   <span>
    ...
   </span>
   <a href="清实录嘉庆朝实录_page281.html">
    281
   </a>
   <a href="清实录嘉庆朝实录_page282.html">
    282
   </a>
   <a href="清实录嘉庆朝实录_page283.html">
    283
   </a>
   <a href="清实录嘉庆朝实录_page284.html">
    284
   </a>
   <a href="清实录嘉庆朝实录_page285.html">
    285
   </a>
   <span class="current-page">
    286
   </span>
   <a href="清实录嘉庆朝实录_page287.html">
    287
   </a>
   <a href="清实录嘉庆朝实录_page288.html">
    288
   </a>
   <a href="清实录嘉庆朝实录_page289.html">
    289
   </a>
   <a href="清实录嘉庆朝实录_page290.html">
    290
   </a>
   <a href="清实录嘉庆朝实录_page291.html">
    291
   </a>
   <span>
    ...
   </span>
   <a href="清实录嘉庆朝实录_page287.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
