<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 165 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 165 页/共 1316 页</h1>
    <div class="content">○乙巳。两江总督沈葆桢等奏。苏州统捐停止。请将所遗四成半协甘捐银。尽数拨归黔省。以济饷需。下户部议。摺包　　

○云贵总督刘长佑等、奏、遵旨体察云南情形。酌留练勇之办法。难复绿营之旧规。厘金分局。务除积弊。铜盐两税。以次变通各节。得旨、即著随事随时。酌核缓急轻重。妥实办理。庶兴利除弊。皆有实济。摺包　　

○丁未。谕内阁。穆图善奏、讯明副参领被控各情。请旨革职。并将原案各员分别察议一摺。察哈尔正白旗亲军校兼副参领特古斯济尔嘎勒。于左翼素呢特札萨克旗。关提盗犯贡哩勒。辄自行提犯查讯以致疏脱。又未立时饬属拏解。实属玩视缉案。且该员因病请假。并不候该总管批准。径行进口。尤属任性。特古斯济尔嘎勒。著即行革职。镶白旗总管布彦德勒格尔。前在参领任内。动用厂资。垫给兵丁。并不早为归结。迨经委员会算。始行措交。正白旗总管巴札尔。于该旗厂资款项。未能派委妥员管理。致属员怀疑指控。均属不合。布彦德勒格尔、巴札尔、著一并交部察议。另片奏请将解差妄报之骁骑校革职等语。骁骑校栋哲依、奉委押解盗犯贡哩勒。归案审讯。辄敢捏报该犯病重。以致稽延时日。不能收审。实属意存徇隐。栋哲依著即革职。现月　　

○又谕、穆图善奏、查明亏短官马各员。请分别惩处一摺。已革固山达鄂勒哲依达赖。呈控该群亏短马匹各情。经该都统讯明解马各员。欠缴余备马、虽已陆续补齐。系于事后巧为弥补。备拴骑马一项。前经申禁之后。仍有违禁情事。牧长奇巴克札普等。亏短马三百五十余匹。笔帖式鞥克济尔嘎勒。兼牧孳生马。毛色等项。闲与图册不符。据称系因残倒赔补。殊属任意取巧。总管巴图那逊。挪用银两。亦属妄为。总管翼长固山达等官。失于稽察。均有应得之咎。所有牧长奇巴克札普等二十五名。均著革去顶戴。仍留牧长差使。各加鞭责一百。所亏马匹。责令照数赔补归群。报部存案。该群委署固山达巴札尔萨都等十员。均著革去顶戴。笔帖式鞥克济尔嘎勒。著革去笔帖式。翼长索特那木栋、岳特阿木嘎巴札尔职司分统。有弥补欠交余马情弊。均著革职留任。总管巴图那逊。整顿马政是其专责。竟敢置亏短于不问。视拴马为故常。玩弛已极。著即行革职。鄂勒哲依达赖。系因案革职永不叙用之员。呈内牵引前案。罔知愧悔。著交该旗佐领。严加管束。至备拴骑马。系牧群巧立名目。私将官马乘骑。前于同治四年奉旨禁止之后。仍有前项情弊。实属不成事体。著再严饬该总管等。傥敢仍蹈故辙。即从严□□

□尔□办。现月　　

○谕军机大臣等、总理各国事务衙门奏、接据出使俄国大臣电报。并密陈交收伊犁一事。各摺片。据奏崇厚电报。内称俄国接金顺覆文。俟交收伊犁后。方可弛禁。俄人所争。俟弛禁后。方可交收。伊犁现拟办法。请即行文边界。弛禁通商等语。俄人久踞伊犁。此次虽允交还。其欲藉此要挟图占便宜。固在意中。然利害所关。必当权其轻重。未可因急于索还伊犁。转贻后患。即如通商一节。所该地方甚广。流弊滋多。分界一节。欲于原定界址外。再图侵占。即偿款一节。虽据布策云。并无因利多索之心。然数目究未言明。以上三端。均尚未有成议。若遽行弛禁。彼又得步进步。多所要求。办理转致棘手。崇厚务当力持定见。总宜将通商分界偿款三端议定后。与交还伊犁。同时并举。方为妥善。设或所议各节。利害相权。得不偿失。自应另筹办法。著崇厚、左宗棠、金顺、锡纶、通盘筹画。详悉陈奏。至崇厚电信。所称喀什噶尔。寄居俄国属民。驱逐出境。及和阗有乱。住俄回民。欲入喀什噶尔滋事各节。是否确有其事。著交左宗棠、金顺、查明具奏。原摺片均著钞给阅看。将此密谕崇厚、并由六百里密谕左宗棠、金顺、锡纶知之。洋务档　　

○戊申。命升任福建巡抚勒方锜。来京陛见。摺包　　

○己酉。谕内阁、前据丁宝桢奏、遵查云南提督胡中和等。催饷遣勇意存见好等情。当经降旨照办。嗣据刘长佑奏该提督等。递呈咨禀。各称屈抑。请再饬查。复经谕令恩承、童华、确查具奏。兹据奏称、胡中和勇营尚无溃散情事。因四川协饷未解。无从垫发。遂咨请将楚勇两营裁撤。其发给两个月全饷。藉充经费。仍系补还旧欠。并非另给行粮。含混支领。前任云南盐法道沈寿榕。查无与魏鼎薰等、私事干求。亲密太甚各情。亦无声名平常实据等语。胡中和著赏还黄马褂勇号。沈寿榕著仍以道员留于云南补用。毋庸送部引见。已革知府魏鼎薰。已革知州李光舒。仍著该督抚随时留心查看。如果始终奋勉。再行酌量奏请开复。现月　　

○又谕、曾国荃奏、请将贩卖幼女。暨著名土棍。分别严惩等语。游勇詹万安。与专贩人口之王张氏。贩卖妇女。并有烙伤幼女等情。土棍杨慖润。久在省垣。结夥生事。横行无忌。均属暋不畏法。若不严行惩办。不足以昭炯戒。詹万安、杨慖润、著即就地正法。王张氏著递回河南原籍。交地方官永远监禁。现月　　

○谕军机大臣等。都察院奏、代递贵州候补道罗应旒。敬呈管见一摺。所陈整学校。练武技精器械参西法。握利权各条。有无可采。著李鸿章、沈葆桢、体察情形。悉心妥筹具奏。原摺均著钞给阅看。将此由四百里各谕令知之。寻奏。遵议罗应旒所陈各节。如整学校以新吏治。练武技以自强。精机器以利用。握利权以储费。大指在力求自强。而不无窒碍难行之处。至参法例以谋远一条。欲于外洋遍设领事。收取华民身税。以抵新费。无论为耳食之谈。而亦有伤政体。惟军流徒各犯。按其年限。勒作苦工。课其勤惰而赏罚之。以徐磨其桀骜之气。而阴化其游惰之心。是可参照西法办理。报闻。摺包　　

○又谕昨据都察院代奏贵州候补道罗应旒敬陈管见一片。贵州苗疆粗定自宜革除积弊。以期永远相安。该道所称土司通事。朘剥苗民屯田徒养奸民。采买苗田兵米。多方需索。亦多浪用。古八丹都等厅员。廉俸不敷。致多侵吞苛索。苗民夫役苦累。各属地段交错。距本管官程途窎远。声教不及。以致风俗浇悍。盗贼充斥等语。所陈甚为详尽。该道久在黔省。熟悉地方情形言之自能确实。似此弊窦丛生。亟应力图整顿。著刘长佑、岑毓英详细查明。妥筹办理。务将以上各弊。革除净尽。罗应旒所拟办法各条。是否可以照行。并著酌量采择。贵西道曾纪凤。贵东道易佩绅。皆在黔年久。自必洞悉苗情。即著刘长佑岑毓英。督饬该二员实力筹办。并著将如何办理情形。妥筹具奏。原片均著钞给阅看。将此由四百里各谕令知之。现月　　

○步军统领荣禄出差。以吏部左侍郎成林署步军统领。现月　　

○以降调工部尚书贺寿慈。为都察院左副都御史。朱签　　

○庚戌。谕内阁。景瑞奏特□□□尔□营员捏辞克扣钱粮请革职治罪。并请分别议处一摺。直隶马兰镇右营千总徐永兴。承领弁兵钱粮。于领出后。并不即时交清。辄敢捏辞掩饰。有意克扣。致被控告。并有牵涉私放兵帐等事。亟应从严惩办。徐永兴著即行革职。交部按律治罪。景瑞失于查察。中军游击万禄。守备随登第李瑛。未能先行禀究。均有应得之咎。著一并交部议处。现月　　

○谕军机大臣等。喜昌奏、川属果洛克暨西藏番匪。叠次抢杀玉树番众。请饬查办一摺四川所属果洛克。暨西藏番匪叠次抢杀行旅。西甯所属之玉树地方。屡被该匪等抢掠牲畜伤毙番众。勒索兵费。强罚羊只。亟应严行惩办。以儆凶顽。著恒训丁宝桢松溎、色＜木咢＞额、立即查明。从严惩办。俾安边圉毋得仍前玩忽。致贻后患。将此各谕令知之。现月　　

○闽浙总督何璟奏。闽省海防紧要。兵轮未能悉数调操得旨。所有该省扬武威远两船。著该将军等饬令先赴吴淞合操嗣后遇有合操之期。即将各口分驻船只。轮流抽拨前往。由李朝斌认真操练。以重防务。庆春等。即咨行沈葆桢等查照办理。闽省应修各船。并著赶紧修理。俾资利用。摺包　　

○西甯办事大臣喜昌奏。马加国世袭伯爵摄政义等。拟由青海至西藏游历。请饬总理各国事务衙门照会阻止。下所司知之。　　

○辛亥。文宗显皇帝诞辰。上诣奉先殿寿皇殿行礼。记注　　

○谕内阁。翰林院侍读学士宝廷奏、获咎大员。声名甚劣。请旨开缺另＜闲＞一摺。贺寿慈前因商人李钟铭往来一案。降三级调用。都察院左副都御史一缺。朝廷以贺寿慈系候补人员。吏部开列在前。是以令其补授。该副都御史。既系未孚众望。年力亦究就衰。著即行开缺。至所奏贺寿慈复用。系枢臣之意。贺寿慈回奏不实。则为欺罔。恭演龙輴车。顺道购书。则为大不敬。枢臣拟旨不曰欺罔。不曰大不敬。而浑其词曰殊属非是。及都察院刑部定案。竟免置议等语朕冲龄践阼。恭奉两宫皇太后垂帘训政。军机大臣于承旨时仰蒙垂询。建言献替。亦系职分所当为。经贺寿慈覆奏各节。与初次回奏不符。业已有旨宣示。至恭演龙輴车顺道购书。固属不应。岂能即加以大不敬之罪。都察院会同刑部覆奏此案。声明李钟铭与贺寿慈交易来往。讯无干预公事情弊。应否免议。请旨定夺。当以贺寿慈业经降调。降旨免其再行置议。并非军机大臣为贺寿慈开脱处分。敢于徇庇也。惟机务甚繁。关系至重。军机大臣承书谕旨。嗣后务当益加谨慎。毋得稍有疏忽现月　　

○又谕。御史邓庆麟奏。风闻有因案□□□尔□革之内务府银库郎中连荫。贿嘱库掌萨隆阿。代谋库缺。馈送署理印钥大臣安兴阿银四千两。即点该员拟正。安兴阿所管各处。遇有行领事件。伊子福森布。门丁冯姓。暗向承办之人。任意勒索。又郎中广善、员外郎宝勋库掌萨隆阿与安兴阿往来。干预公事。今春广善宝勋私馈安兴阿骡头银两。即准广善临差告假。派宝勋补广善出围之差。又有军功应补。骁骑校四次之人。因安兴阿不准挑补。当堂跪喊负屈。请旨饬查等语。著派广寿、潘祖荫、确切查明。据实具奏。不准稍有徇隐。现月　　

○又谕。御史梁俊奏、提臣奏事获咎。请将会衔督抚。一并议处一摺。据称湖南提督罗大春。奏兵单添练摺。奉旨交部议处。而李瀚章、邵亨豫曾经会衔。请一并议处等语。前次罗大春所奏兵单添练摺尾。有会同李瀚章、邵亨豫衔名。该提督是否与该督抚商明定稿。抑系罗大春出奏在先。会稿在后。著李瀚章、邵亨豫、据实覆奏。至现在各省留防勇营尚多。未免虚糜饷项。著各该督抚。懔遵叠次谕旨。体察情形。即将各处勇营。分别裁减归并。毋得稍涉瞻徇。藉词延宕。现月　　

○又谕恒训、丁宝桢奏、署提臣因病出缺。请旨优恤一摺。署四川提督重庆镇总兵世袭一等子爵联昌。前在河标副将任内。剿办粤匪。卓著战功。历任总兵。办理防剿一切事宜。不遗余力。自署理提督以来。洁己整躬。兵民称颂。兹以旧伤时发。旋即因病身故。殊堪悯恻。联昌著交部从优议恤。并将战功事迹。宣付国史馆。伊孙振格。著俟及□山戊不□时。由该旗带领引见。现月　　

○又谕。丁宝桢奏、署理四川提督重庆镇总兵联昌因病出缺。请饬催四川提督宋庆到任。暨请＜闲＞放总兵各摺片。宋庆现在河南军营。著即驰赴四川提督本任。以重职守。宋庆未到以前。著刘宝国署理。四川重庆镇总兵员缺。著田在田补授。现月　　

○又谕。春福等奏、蒙古捐输请仍照案办理一摺。蒙古捐输。虽系请赏翎顶虚衔。与捐纳实职者不同。惟现在业经降旨停捐。所有蒙古捐输。自应一并停止。春福等请仍照案办理之处。著毋庸议。现月　　

○缓徵山东平度、历城、昌邑、三州县。暨各屯卫粮赋有差。　　

○壬子。谕内阁。吏部奏、遵议大员处分一摺。恩承、童华、以特派查办事件大员。未能屏绝供应。致有失察家人需索情事。仅照部议。予以降三级留任处分。尚不足以示惩。礼部尚书恩承都察院左都御史童华。均著改为革职留任。本日御史邓承脩奏、恩承等被劾严议。有关政体。敬陈管见一摺。朝廷赏罚。总期功过分明。岂有中外之别。使臣既有应得之咎。何能曲为宽宥。该御史奏称俟覆命之日。始行究办。亦非政体。所奏著毋庸议。现

月

　　

○又谕。刑部奏、遵议四川东乡县案内罪名一摺。此案袁廷蛟引贼劫掠。罪犯应斩。惟衅起闹粮仇斗。并非叛逆。众寨民自非逆党。已革知县孙定扬。诬袁廷蛟为叛逆。致兵勇查拏。妄杀寨民数百命。罪坐所由。实难辞咎。已革提督李有恒。奉札剿办。并不分别良莠。确查袁廷蛟所在。妄杀寨民。实与疑贼逞忿故杀无异。孙定扬、李有恒、均著斩监候。秋后处决。知府张裕康、冉正杓、始则禀请加捐。继复怂恿请兵。败坏抚局。非寻常妄预官府事可比。均著革职。发往新疆。充当苦差。永远不准释回。张裕康避不到案。著四川总督严饬缉获。按照办理。提督刘道宗。王照南。总兵雷玉春。随同李有恒会攻寨硐。纵军杀掠。草率冒功。均著革职。发往黑龙江。充当苦差。总兵刘楚华。随同攻剿致任兵勇焚掠。亦难辞咎。著革职发往军台效力赎罪。知府王元晋。知县周瀚襄办此案。始终瞻徇。不行据实禀覆。实属溺职。均著即行革职。监生李开邦、吴芳体、勒抽斗厘。酿成巨案。贡生向若璠、屡次索诈。扰累平人。该犯等均充团首。挟嫌怂恿发兵。实为酿事之尤。均著革去贡监。发极边足四千里充军。永远不准释回。并毋庸查办留养。游击方荣升。摉捕袁廷蛟。将僧普集叠责受伤。致服毒毙命。著革职发往军台效力赎罪。至办理此案之前护理总督文格。函札内曾有痛加剿洗一语。且既经总兵谢思友、禀报查无叛逆情形。文格并不饬令会办。仍行撤调回省。实属办理粗率。总督丁宝桢拟罪轻纵。曾面谕两司。将原详内李有恒轻视民命等语删去。迨经覆查。又不悉心斟酌。实属始终偏执。前两江总督李宗羲。于雷公凤头二寨。系律武营筹办情形。未能分晰叙明。亦属疏忽。文格、丁宝桢、李宗羲、均著交部分别议处。恩承等原议罪名不符。惟请饬部详核。未经定案。均著免其议处。至司业张之洞。前请裦奖办理此案各员等语。前绥安府知府易荫芝。前后各禀请抚请兵。迄无定见。办理亦属游移。业已降为通判。著毋庸议。署太平县知县祝士棻。总兵谢思友。据实禀报。尚无隐饰。亦属分所当为。均著毋庸置议。现月　　

○又谕。户部奏、遵议曾国荃请展缓停捐一摺。所筹甚是。本年停止捐输。原为澄清吏治起见。曾国荃因赈抚需款。恳将京职光禄寺署正以下。外省同知通判等官捐例。展缓半年。亦属万不得已。为此统筹兼顾之计但既经停捐。未便照请施行。惟念山西频年灾重情形。实为近今所未有。现虽得雨深透。补种秋稼。可望有收。而一切赈抚事宜。尚难稍缓。朝廷宵旰焦劳。尤刻刻以灾区为念。捐例既难展限。亦岂肯因小民稍有生机。遂不力图拯济。著照部议。于部库拨银二十万两。即由该抚迅速派员。赴京领回。以资应用。仍恐不敷接济。著再拨山东省地丁银三万两。安徽江西两省厘金银各三万两。湖北省厘金盐厘银各二万两。湖南省厘金银二万两。四川省盐厘津贴银三万两。浙江广东福建江苏四省。欠解山西饷银。各提银三万两。共银三十万两。即著各该省督抚迅筹解济。不准稍有迟缓。统计部库及各省共拨银五十万两。曾国荃陆续领到后。即将抚恤善后诸大端。督饬各属。认真筹办。务须实惠及民。毋得稍有糜费。现月　　

○又谕。翰林院编修何金寿奏、沥陈时弊。请分别饬查一摺。详加披览。大率以中外臣工。瞻徇情面。非止一端。所奏自为破除积习起见。朝廷综理庶政。一秉大公。内而部院堂官。外而封疆大吏。皆素信任。遇有陈奏事件。情弊显然者。自应随时驳斥。若必事事逆亿。过于吹求。亦非政体。何金寿所奏各节。或应查办。或毋庸议。不可不明白宣示。仓场侍郎毕道远、失察亏短仓米。经该部议以分赔。并照防范不严例。降一级留任。系属照例办理。该编修所称仅议薄罚三月。自系传闻之误。东华门外北池子匪徒抢劫一案。经刑部审结。将案内各犯分别发遣。惟首犯李一子尚未弋获。著步军统领衙门、顺天府、五城御史、一体严拏。毋任漏网。尚书广寿宅内、被盗伤人。案犯未获。业经步军统领衙门。将翼尉等奏请议处。仍著勒限严缉案犯。并将补务实力整顿。以靖地方。刑部员外郎朱荫谷。因承审刘金华牵涉被控。特派毛昶熙等会同刑部讯明。并无藉端恐吓等情。业经照请撤销差使。予以处分。并非竟不□□□尔□处。御史邓庆麟、被控为绞犯詹启纶营脱罪名。詹启纶业经勾决。著刑部将邓庆麟被控之案。即行查议奏结。兵马司指挥韩士俊。未据该堂官奏□□□尔□。如果贪鄙妄为。岂可稍事姑容。著都察院堂官查明据实□□□尔□奏。王海系属商人。非贱役可比。因承办陵工。著有微劳。历有保奖成案。不为滥保。至各衙门当差人员。但当考其勤惰。大员子弟。固不当徇情滥行保奖。如果差使奋勉。亦应一体奖励。若因大员子弟。不准列保。亦不足以昭平允。道员胡光墉。因左宗棠奏称该员购办西征军火。筹运饷项。劳绩与前敌无异。是以赏穿黄马褂。此次沈葆桢等。及周恒祺、先后奏称知府李金镛、及胡光墉等。办赈出力。自为鼓励起见。惟沈葆桢等、请将李金镛送部引见。系照胡光墉所禀入告。现经吏部查明核与定章不符。请旨更正。并请将胡光墉沈葆桢议处。业经照准。福建职妇林戴氏。以伊子林文明被杀冤抑。京控三次。前月又遣抱赴都察院呈诉。此案时逾八年之久。延不奏结。殊属不成事体。著勒限三个月。责成该省督抚即将此案秉公讯结。如仍前泄沓。逾限不能完结。必将该督抚予以处分。上年御史唐树楠奏湖南各属莠民滋事。未能认真整顿。当派李瀚章前往查办。旋据奏称、湖南通省地方。现均绥靖。邵亨豫叠次办匪。尚无贻误。至湖南提督罗大春、所奏兵单添练一摺。系于摺尾会李瀚章邵亨豫之衔。昨已有旨询问该督抚。俟覆奏到日。再行办理。前因叛将李扬才。呈诉广州将军等文内有抚道挟诈之语。当令刘坤一查奏。嗣据覆奏。该逆因杨重雅、不肯奏留西省之故。所称挟诈。系属虚诬等语。是李扬才之叛。不得谓为杨重雅激变。冯子材督军剿贼。叠克者岩等处巢穴。并将李扬才家属拏获。办理尚属得手。该编修所称刘坤一不将巡抚提督□□□尔□劾。实于办理情形。未能深悉。云南提督胡中和被□□□尔□之案。现经恩承等查明。该提督并无含混支领勇粮情事。业经赏还黄马褂勇号。著毋庸置议。云南东川府知府孔昭鈖。被刺一案。经前任巡抚岑毓英审明。将杨汝楫奏请治罪。杨玉科并无同谋情弊。业于同治十三年二月。奉旨照刑部所议办理。案结多年。毋庸再议。至所称杨玉科、以重金交通京官。为之游说。竟得免于弹奏。安然赴任。究竟交通者何人。著何金寿指实覆奏。提督王照南、系四川东乡案内应行治罪之员。本日据刑部奏拟以发往黑龙江充当苦差。著丁宝桢于奉到谕旨后。迅速解往。浙江衢州镇总兵喻俊明。驻扎衢州。自有职守。何以梅启照派令兼统杭嘉湖水师。是否必须该员统带。抑或另行派员接统。著该抚酌度情形。奏明办理。至所称各部院堂官、派差保举。各省督抚、委差委缺。大半皆徇情面。吏部于议叙保案。不敢执奏。议处事件。避重就轻。刑部于谳狱议罪。出入任情。都察院坐视欺蒙。不知纠劾。内外大臣。于覆奏查办事件。欺罔弥缝等语。该堂官及督抚等。皆受国厚恩。膺兹重任。其中实心任事守正不阿者。因不乏人。而瞻徇私情者。亦在所难免。嗣后务当共矢公忠。力除积习。凡属员差委升补等事。均应秉公任使。期于得人而理。办理事件。尤宜查照例案。详慎妥议。毋得任意重轻。尤不准稍有欺饰。至军机大臣。赞画枢务。亦宜认真察核。宏济艰难。用副谆谆训诫至意。国家广开言路。原期裨补阙失。若捃摭历年已定之案。杂以传闻失据之词。率臆陈奏。适足以淆朝廷之观听。嗣后言事诸臣。务当于重要事件。有关于国计民生者。尽言献替。不得毛举细故。信口诋諆。致开攻讦之渐。懔之慎之。现月　　

○谕军机大臣等。本年四月闲。据户部奏、各省关应解京饷。报解寥甯。请旨严催。当经依议允行。兹复据该部奏称、查明截至五月底止。各省关尚欠解银五百四十五万八千余两。请饬严催等语。现在部库支绌。应放各款。俱关紧要。该将军督抚监督等。自应体念时艰。迅速报解。何得任意延宕。致误要需。所有各省关欠解本年京饷。著该将军督抚监督等。各按照单开数目。赶紧报解。统于年内埽数解齐。傥敢诿卸拖欠。即著户部指名严□□□尔□其现在解未及半。及丝毫未解各处。经此次严催后。仍不完解。并著户部酌核情形。随时奏□□□尔□。原单均著摘钞给阅看。将此由五百里谕知福州将军。直隶、两江、闽浙、湖广、四川、两广各总督。江苏安徽江西福建浙江山东、山西、河南、湖北、湖南、广东、各巡抚。并传谕粤海关监督知之。现月陕西学政陈翼因病乞休。命翰林院编修樊恭煦提督陕西学政。现月　　

○癸丑。谕内阁。恒训奏。特□□□尔□才不胜任之协领请开缺降补一摺。镶黄正白满洲二旗协领札朗阿。自光绪元年承管成都驻防马厂地亩。并不实心经理。任令承种民人积欠租米至六百余石之多。且有私葬坟茔。私相顶佃等弊。该协领漫无觉察。实属办事颟顸。才不胜任。札朗阿著即开缺。以佐领降补。所有厂地事宜。著恒训另派妥员。将历年积弊。彻底清查。认真整顿毋稍含混。现月　　

○谕军机大臣等。沈葆桢奏。覆陈海防事宜一摺。所筹尚为切实。总兵吴奇勋等。自系有用之才。其游击张成等。著该督随时策励。以备任使。选择大员统领轮船与西员会操。既多窒碍难行。即著照该督所议。认真办理。长江水师提督一缺。亦关紧要。该督业经与彭玉麟等会商。务须酌保结实可靠之员。奏请署理。一俟接替有人。即令李成谋前赴厦门一带总统水师兵轮船既可成军。即无须配给商船枪炮。转致不能精练。调到蚊子船等。自足以壮军声。铁甲船需费浩繁。即著量力筹办。将来钢甲船能否购制。并由李鸿章、沈葆桢、随时酌度。购器固系要著。但目下不能举办。自当先筹备御。以期有恃无恐。李鸿章、沈葆桢、务将用人行政练兵裕饷诸大端。刻意讲求。以为自强之计。两江总督往来金陵上海。既多不便。即著毋庸置议。另片奏、福建船政局巡海快船。制造已有端绪。需饷甚急。请饬于闽海关续增各路拨款。暂行停解。将船政经费按月接济。其旧欠亦须匀期清还等语。船政经费。关系海防要需。与他款宜分缓急。著户部详细查明。如可照请。即行奏明办理。将此由五百里各密谕知之。洋务档　　

○甲寅。谕军机大臣等。铭安等奏、官兵剿捕贼匪突有俄兵闯入队内。戕害营总。杀伤官兵一摺。据称甯古塔副都统双福。咨报本年五月闲。石头岭地方。有股匪二三百人盘踞。经该副都统派兵往剿。二十二日剿匪获胜。二十三日突有俄兵五六十人。闯入队内。直前冲杀。营总德顺向前拦阻。被戕殒命等语。该副都统所报各情。是否属实。俄兵越界戕杀。究竟有无起衅别情。被杀兵勇商民共若干人。事关中外交涉。必须确切查明。方能持平办理。著铭安、玉亮、咨行甯古塔副都统。并饬派出各员详细确查。即行据实具奏。所请饬令总理各国事务衙门照会俄国。将起事缘由。查明照覆。已谕知王大臣等办理矣。将此由五百里各谕令知之。洋务　　

○以兵部右侍郎乌拉喜崇阿为浙江乡试正考官。翰林院编修恽彦彬为副考官。詹事府右中允汪鸣銮为江西乡试正考官。翰林院编修吴树梅为副考官。翰林院编修陆继煇为湖北乡试正考官。编修赵尔巽为副考官。朱签　　

○乙卯。谕内阁。前据翰林院编修何金寿奏、云南东川府知府孔昭鈖被戕一案。总兵杨玉科以重金交通京官。为之游说。得免弹奏等情。降旨令何金寿将该总兵交通者何人。指实覆奏。兹据奏称、杨玉科以重赀开设云丰泰银号。该总兵以边省之人。远来京城。安一汇号。又以数万金交商人李钟铭书铺内。并与李钟铭结交拜盟。往来亲昵。又与礼部主事高蔚光。认作亲戚。竭力应酬。恣其挥霍。委曲结纳。皆重金交通之明徵等语。著刑部将高蔚光李钟铭等传讯。务得确情。据实具奏。至所奏孔昭鈖以拏匪被戕杨玉科、杨汝楫、戕杀四品大员。凶悖已极杨玉科即非主使。亦系知情等语此案前已办结。该编修所称应否查办之处。著刑部此次讯明具奏时。声明请旨。

现月

　　

○谕军机大臣等。张树声奏、官军攻克者岩贼巢详细情形一摺。逆匪李扬才。据守者岩之陇章。恃险伏匿积匪陆之平等。分踞陇章左右之扣锦陇登等垒。为之应接。经冯子材亲督官军。分路进攻。将安马、陇登、陇章、扣锦者岩各巢穴。悉行攻克。平毁水陆贼垒卡闸百余处。横亘二百余里。全行荡平。剿办尚为得手。前据杨重雅奏、按冯子材函开李扬才陆之平二逆。遁匿扣锦后山之巅现已重重密围。兹据奏接该提督咨称李陆二逆。犹伏匿扣锦后山一带。与前次所报。稍有不符著张树声、冯子材、确切查明。该逆等实在伏匿何处。督饬各军。乘此声威迅速围剿。就地歼除。毋任再行他窜。此次出力各员。准其择尤存记汇案请奖阵亡之从九品罗梅祚。著交部从优议恤。赵沃被□□□尔□各节。究竟虚实若何。著张树声懔遵前旨。迅即查明。据实具奏。毋稍含混。将此由五百里各谕令知之。剿捕　　

○乌拉喜崇阿出差。以户部左侍郎麟书兼署兵部右侍郎。现月　　

○丙辰。江西巡抚李文敏奏。江西欠解云南铜本银两。为期甚迫。无款可筹。援案借漕折济用。下户部议。摺包　　

○又奏、赣关光绪四年分。短徵赢余项下银两今昔异形力难赔补。请援照同治十二年部议成案。减免九成。减賸一成。分年摊赔。以资体恤。下户部议。摺包　　

○以劝捐社谷。勒折浮收。革湖南补用知县饶文斗职并讯办。摺包　　

○丁巳。谕内阁。户部奏、稽查云南铜运各员期满。请旨更换一摺。云南办运铜斤头二两起已到京。现在接运三起。前派沿途经理各员期满。查照例案。将经过之广西广东江苏直隶等省藩臬。开列名单。请旨更换。广西著派范梁。广东著派成孚。江苏著派谭钧培。直隶著派任道镕。即责成各该员严饬各道府。及沿途地方文武员弁。认真稽查。催趱护送前进。如有无故逗遛及盗卖短少等弊详报该督抚严行□□□尔□办。沿途应需水师照料之处。即由派出之员。详咨前途督抚。及水师提督调遣。仍著自奉旨之日起。以三年为限。均责成此次所派之员。一体经理。遇有升调事故。即令接任之员遵办。期满再行更换。现月　　

○又谕。丁宝桢奏。查明道员操行贪劣。办事蒙混。请旨革职一摺。四川盐茶道蔡逢年。身任监司。既有索取盐厘解费。及局员规礼。并为亲故勒索帮费情事。采办贡缎。被人呈告。该道辄敢向该督索回递呈之人。办理盐务。于改配改代发引各事又有蒙混情弊。实属贪劣不职。蔡逢年著即革职。其承办引张。如查有不实不尽。再行从严□□□尔□办。现月　　

○又谕。景瑞奏、革员惧罪潜逃。请旨拏办一摺。马兰镇右营千总徐永兴。承领饷银。有意克扣。致被禀控。闻该总兵奏□□□尔□革职。竟敢逃逸无踪。其子把总徐晋宸。声称伊父投水。不候同往寻觅。旋即服毒身死。其为徐永兴畏罪远扬。情迹显然。更难保不潜行来京。著直隶总督严饬各州县迅速访拏。并著步军统领衙门顺天府。五城御史。一体访缉务获。解部审办以儆官邪纂修官章梫恭纂　　

总纂官钱骏祥恭辑监修总裁世恭阅五月初二日正总裁那恭阅五月十八日专司藳本陆恭覆阅壬子九月初六日

　　

徐恭阅四签七月二十五日

</div>
    <div class="pagination">
<a href="清实录光绪朝实录_page164.html">上一页</a><span>...</span><a href="清实录光绪朝实录_page160.html">160</a><a href="清实录光绪朝实录_page161.html">161</a><a href="清实录光绪朝实录_page162.html">162</a><a href="清实录光绪朝实录_page163.html">163</a><a href="清实录光绪朝实录_page164.html">164</a><span class="current-page">165</span><a href="清实录光绪朝实录_page166.html">166</a><a href="清实录光绪朝实录_page167.html">167</a><a href="清实录光绪朝实录_page168.html">168</a><a href="清实录光绪朝实录_page169.html">169</a><a href="清实录光绪朝实录_page170.html">170</a><span>...</span><a href="清实录光绪朝实录_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
