<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 279 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 279 页/共 1316 页</h1>
    <div class="content">○丁丑。孝庄文皇后忌辰。遣官祭昭西陵。忌辰单　　

○谕军机大臣等、工部奏、急修工程。与案未符。据实陈明一摺。陵寝工程。自宜恪遵旧制。上年十一月。曾经谕令该管大臣等。如遇有异常紧要工程。随时专摺奏请估修。其余一概并入另案。不得于奏报□山戊不□修另案时。列入专案等项名目。乃本月毓橚等、又复专报急修工程。与向章实有不符。嗣后著该管大臣等、懔遵前旨。如遇夏秋大雨。殿座渗漏。准其奏请急修。其余各工概归另案办理。再隆恩殿内。凡有工作。例应敬请神牌。安奉于东配殿。如非要工。岂容轻渎。嗣后龛座等处。非有万不可缓情形。概不准率请修理。以昭严敬。将此各谕令知之。现月　　

○又谕、李鸿章、张树声奏、查明马兰镇兵滋事情形一摺。据称此次马兰镇弁兵。因修建营房一事。匿名呈控商人。贿通舞弊、工料不实、辄敢纠众滋事。经李鸿章等。饬令提督李长乐。道员何崧泰等。驰往查办。现已解散。惟首犯尚未交出等语。著伯彦讷谟祜、阎敬铭。将兵丁滋事缘由。及商人有无贿通舞弊情事。确切查明。秉公办理。原摺均著钞给阅看。将此各谕令知之。现月　　

○又谕、曾国荃奏、查明知县被□□□尔□各款。开单呈览一摺。广西临桂县知县张秉铨。被□□□尔□各款。经张树声、曾国荃先后委员。前赴该省。逐款查明。或事出有因或查无实据。此案自应早日完结。以免拖累。著倪文蔚、就近催提人证。秉公研讯确情。分别拟结究办。原摺单著钞给阅看。将此谕令知之。现月　　

○察哈尔都统谦禧等奏、废员洪汝奎、报效台费。请援案奖叙。得旨、洪汝奎著加恩准其释回。摺包　　

○以在籍办赈积劳病故。予前直隶保定府知府马绳武优恤。现月　　

○戊寅。谕内阁、谭钟麟奏、甄别庸劣各员一摺。甘肃安化县知县张厚庆、办事颟顸、袒护同官。委验不实。饰词禀报。候补同知官懋德、在陇西县署任。听断糊涂。性情暴虐。候补同知刘兆奎、素行不端。藉差索费。候补知县马贻忠、行止荒谬。日事赌博。候补知县张树万、品行卑污。不洽舆情。候补知县李懋銮、卑鄙不堪。声名甚劣。候补通判姜祚昌、不知自爱。有玷官箴。候补通判祁炳奎、庸碌无能。不堪造就。秦州州判刘桂明、纵差讹索。徇隐不报。董志原县丞张晋坊、纵容差役。肆行讹诈。平凉府教授吴耀曾、操守不洁。士论哗然。均著即行革职。甯灵厅同知叶克信、遇事张惶。饰词耸听。靖远县知县吕恕。才具疏庸。均著开缺留省另补。候补直隶州知州蒋益初、捕蝗不力。任意支销。著以州判降补。大挑知县王彦均、性情迂腐。难膺民社。著以教职选用。改＜闲＞知县恩禄、精力衰颓。平番县训导魏椿、年老重听。均著勒令休致。以肃官方。现月　　

○谕军机大臣左宗棠奏、本年冬漕。遵办河运。请饬疏浚河道一摺。据称本年江北冬漕。仍办河运。山东新挑十字河。现又淤垫。期门七级一带。河身高仰。陶城埠口门内外新淤。均须分别挑浚等事。漕运关系紧要。必须畅行无阻。庶可早日抵通。著梅启照、陈士杰、任道镕、严饬该管河道各员。赶将淤浅各工。认真疏浚。一律深通。俾利转运。左宗棠即饬该司道等。将雇船兑运各事宜。提前赶办。以期迅速。将此各谕令知之。现月　　

○又谕、前据陈士杰奏、浙江乌程等县、匪徒聚众滋事。意图抗粮。当将匪首姚加复等。拏获讯办。兹有人奏、乌程县知县任意苛敛。激成事端。惨毙无辜。请饬查□□□尔□。另委妥员履勘。分别蠲缓等语。著德馨查明实在情形具奏。该署知县赵煦。如有激变情事。即行□□□尔□处。另片奏、杭州府知府龚嘉俊、才本平常。性耽安逸。不理民事。罕见属员。现署嘉兴府事。请饬撤回察看纠□□□尔□等语。著德馨将所□□□尔□各节。确切查明。据实覆奏。原摺片均著钞给阅看。现月　　

○两江总督左宗棠奏、请饬北洋将登瀛洲、澄庆、各兵船。驶回南洋。得旨。著该督咨照李鸿章。将兵船两号。调回南洋备用。摺包　　

○又奏、狼漕淮徐各营。不敷兵米。请留漕米拨补。从之。摺包　　

○署直隶总督张树声奏、深州等处地震被灾村庄。办理抚恤。报闻。　　

○展缓河南祥符、陈留、杞、通许、尉氏、洧川、鄢陵、中牟、兰仪、郑、荥阳、荥泽、汜水、新郑、商邱、甯陵、永城、鹿邑、虞城、夏邑、睢、柘城、考城、安阳、汤阴、临漳、林、武安、内黄、汲、新乡、辉、获嘉、淇、延津、滑、浚、封邱、河内、济源、修武、武陟、孟、温、原武、阳武、洛阳、偃师、巩、孟津、宜阳、登封、永甯、新安、渑池、南阳、唐、泌阳、镇平、桐柏、邓、内乡、裕、舞阳、叶、上蔡、正阳、西平、淮甯、西华、商水、项城、沈邱、太康、扶沟、临颍、襄城、郾城、长葛、陕、灵宝、阌乡、光山、固始、息、八十五州县。被灾荒地钱漕有差。现月　　

○蠲缓直隶安、任、隆平、甯晋四州县被水村庄粮租有差。　　

○上以□山戊不□暮祫祭太庙。自是日始。斋戒三日。　　

○己卯。以神灵显应。颁奉天凤凰厅关帝庙扁额、曰正气千秋。龙神庙扁额。曰德普安流。城隍庙扁额。曰神厘茂洽。海神庙扁额。曰功昭顺轨。安东县关帝庙扁额。曰佑顺扬威。天后庙扁额。曰宣威助顺。城隍庙扁额。曰福绥临泽。龙王庙扁额。曰鲸波永靖。江神庙扁额。曰泽润生民。　　

○谕内阁、给事中黄元善奏、各省拣调首府县。请严定滥保处分等语。著吏部议奏。现月　　

○山西巡抚张之洞奏、同知银沆等、交代不清。请摘顶勒追。得旨、银沆、贾成霖等。均摘去顶戴。分别勒限清结。胡德本等。著该抚咨行原籍将军巡抚勒限清交。摺包　　

○命湖广道监察御史邵积诚提督四川学政。现月　　

○镶蓝旗蒙古副都统锡祉、因病解职。以刑部右侍郎福锟为镶蓝旗蒙古副都统。　　

○以校刊穆宗毅皇帝圣训完竣出力。予翰林院侍读学士陈宝琛等优叙。赏编修陈文騄花翎。余升叙加衔有差。　　

○蠲缓山西阳曲、太原、榆次、徐沟、文水、汾阳、平遥、介休、孝义、太谷、忻、山阴、萨拉齐、十三厅州县。新旧钱粮税课有差。摺包　　

○是日癸未年立春。礼部进春山宝座。顺天府进春牛图。　　

○庚辰。上以□山戊不□暮祫祭太庙。前期亲诣行礼。　　

○谕军机大臣等、梅启照奏、请拨运河另案工需银两一摺。运河各厅。应修河道堤闸等工。需款甚亟。自应豫为筹拨。以利漕行。著陈士杰、任道镕、饬令藩司。筹拨癸未年另案工需银六万两。分次拨交运河道库。以资应用。梅启照务当督饬在工各员。核实估办。毋稍虚糜。将此各谕令知之。现月　　

○旌表孝义浙江山阴前署直隶北岸同知娄煜妾陈氏。长芦盐大使赵元樽妻娄氏。　　

○辛巳。祫祭太庙。遣惇亲王奕誴恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○遣官祭太□山戊不□之神。赏朝鲜国贡使沈履泽等缎疋如例。现月　　

○壬午。谕内阁、侍郎宝廷奏、途中买妾。自请从重惩责等语。宝廷奉命典试。宜如何束身自爱。乃竟于归途买妾。任意妄为。殊出情理之外。宝廷著交部严加议处。寻议革职。现月　　

○谕军机大臣等、张树声奏。特□□□尔□疲玩不职之游击。据称马兰镇兵丁聚众滋事一案。该镇标中军游击清保、平日既毫无整顿约束。临时又不妥为弹压。任令各兵肆行无忌。几致酿成巨案。请旨革职。饬查有无情弊等语。著伯彦讷谟祜、阎敬铭、确切查讯于定案时。一并请旨所奏。总兵桂昂、于绿营情形。未能洞悉。遇非例行之事。应变未尽合宜。办理此案。前后两歧各节。著伯彦讷谟祜等、查明具奏。原摺著钞给阅看。将此各谕令知之。现月　　

○两江总督左宗棠等奏、购买外洋军火。核实请销。下部知之。摺包

　　

○酉刻上诣长春宫慈禧端佑康颐昭豫庄诚皇太后前行礼纂修官水祖培恭纂　　

总纂官钱骏祥恭辑监修总裁世恭阅二签四月十八日正总裁那恭阅八月十五日专司藁本陆恭覆阅壬子十二月初四日　　

徐恭阅二签十一月十三日　　

荣月日副总裁唐月日宗室宝恭阅六月二十五日陈恭阅三签十一月初一日熙月日郭恭阅八月十六日宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百五十八　　

光绪九年。癸未。春正月。癸未朔。上诣奉先殿堂子行礼。内记注　　

○遣官祭太庙后殿。记注　　

○诣养心殿慈禧端佑康颐昭豫庄诚皇太后前行礼。　　

○诣大高殿寿皇殿行礼。　　

○是日不御殿受贺。王大臣于乾清门外。众官于午门外行礼。停止。筵燕。　　

○诣长春宫问慈禧端佑康颐昭豫庄诚皇太后安。至辛亥皆如之。内记

注

　　

○甲申。蠲缓直隶通、蓟、甯河、文安、大城、滦、新城、雄、安、高阳、献、任邱、青、静海、盐山、无极、开、元城、大名、东明、长垣、丰润、深、饶阳、安平、曲阳、深泽、张家口、独石口、武清、霸、保定、固安、永清、清苑、安肃、行唐、望都、蠡、河闲、沧、南皮、庆云、栾城、任、永平、广平、遵化、枣强、定、等五十厅州县成灾村庄应纳本年春赋正杂钱粮有差。现月　　

○乙酉。高宗纯皇帝忌辰。上诣寿皇殿行礼。遣官祭裕陵。内记注　　

○浙江巡抚陈士杰奏、察看南北新关情形。请照案缓办开徵。允之。摺包　　
</div>
    <div class="pagination">
<a href="清实录光绪朝实录_page278.html">上一页</a><span>...</span><a href="清实录光绪朝实录_page274.html">274</a><a href="清实录光绪朝实录_page275.html">275</a><a href="清实录光绪朝实录_page276.html">276</a><a href="清实录光绪朝实录_page277.html">277</a><a href="清实录光绪朝实录_page278.html">278</a><span class="current-page">279</span><a href="清实录光绪朝实录_page280.html">280</a><a href="清实录光绪朝实录_page281.html">281</a><a href="清实录光绪朝实录_page282.html">282</a><a href="清实录光绪朝实录_page283.html">283</a><a href="清实录光绪朝实录_page284.html">284</a><span>...</span><a href="清实录光绪朝实录_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
