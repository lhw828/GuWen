<!DOCTYPE html>
<html>
 <head>
  <meta charset="utf-8"/>
  <title>
   通志 - 第 49 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 49 页/共 155 页
  </h1>
  <div class="content">
   角二星十二度为主造化万物布君之威信谓之天阙其间天门也其内天庭也故黄道经其中七曜之所行也其星眀则太平芒动则国不宁日食右角国不宁月食左角天下道断金火犯有战敌金守之大将持政左角为天田为理主刑其南为太阳道五星犯之为旱右角为将主兵其北为太隂道五星犯之为水盖天之三门犹房之四表也左右角间二星曰平道为天子八逹之衢眀正则吉动摇则法驾有虞天田主天子畿内封疆金守之主兵火守之主旱水守之主潦平道西一星曰进贤在太微宫东眀则贤者在位暗则在野又曰主卿相举逸才周鼎三星在摄提西国之神器也不见或移徙则运祚不宁天门二黑星在平星北角之南主天之门为朝聘待客之所眀则四方归化不见则兵革起邪佞生平星一星在库楼北平天下之法狱廷尉之象也库楼十星其六大星为库南四星为楼在角南一曰天库兵车之府也旁十五星三三而聚者柱也中央四小星衡也主陈兵其占曰库中星不见兵四合无星则下臣谋上眀而动揺则兵出四方尽不见则国无君库楼东北二星曰阳门主守隘塞也南门二星在库楼南天之外门也主守兵眀则逺方入贡暗则夷人畔客星守之主兵至
　　亢四星恰如弯弓状大角一星直上眀折威七子亢下横大角左右摄提星三三相似如鼎形折威下左顿顽星两个斜安黄色精顽下二星号阳门色若顿顽直下
　　亢四星九度日月之中道主天子内朝天下之礼法也又曰总摄天下奏事听讼理狱录功者也亦为疏庙主疾疫其星眀大四海归王辅臣纳忠人无疾疫移动多病不见则天下鼎沸而旱涝作矣大角一星在摄提间天王坐也又为天子梁栋金守之则兵起日月食主凶亢南七黑星曰折威主斩杀金火守之夷人犯边将有弃市者摄提六星直斗杓之南主建时节伺禨祥摄提为盾以夹拥帝坐也主九卿眀大三公恣横客星入之圣人受制一曰大臣之象顿顽二星在折威东南主考囚察情伪也阳门在库楼东北主边塞险阻之地客星出阳门夷狄犯边
　　氐四星似斗侧量米天乳氐上黑一星世人不识称无名一个招揺梗河上梗河横列三星状帝席三黑河之西亢池六星近摄提氐下众星骑官出骑官之众二十七三三相连十欠一阵车氐下骑官次骑官下三车骑位天辐两星立阵傍将军阵里振威霜
　　氐十六度下二尺为五星日月中道为天子之路寝眀则大臣妃后奉君不失节如不见或移动则臣将谋内祸乱生矣日月食主内乱木犯之立后妃火犯臣僭上金犯拜将水犯百官忧客星犯婚礼不整彗孛犯暴兵起月晕人不安一曰氐为后妃之府休解之房前二星适也后二星妾也将有徭役之事氐先动星眀大则民无劳天乳在氐北主甘露眀则润泽甘露降招揺一星在梗河北次北斗柄端主胡兵芒角变色揺动则兵革大起梗河二星在大角北天子以备不虞其色变动有兵丧帝席三星在大角西比天子宴乐献夀之所其星不见大人失位亢池六黑星为泛舟楫主迎送移徙则凶骑官二十七星在氐南天子骑士之象星众则安不见兵起车骑三黒星在氐南骑官之上都车马之将也金火犯为灾动摇车骑行天辐两黄星在房西主銮驾客星来守之则辇毂有忧也骑阵将军一星在骑官东南主骑将也揺动则骑将出
　　房四星直下主眀堂键闭一黄斜向上钩钤两个近其傍罚有三星植键上两咸夹罚似房状房下一星号为日从官两个日下出
　　房六度为眀堂天子布政之宫也亦四辅也下第四星上将也次次将也次次相也上星上相也南二星君位北二星夫人位又为四表中间为天衢之大道亦谓之天阙黄道之所经也南间曰阳环亦曰阳道其南曰太阳北间曰隂间亦曰隂道其北曰太隂七曜由乎天衢则天下平和由阳道则主旱丧由隂道则主水兵房星亦曰天驷为天马主车驾南星曰左骖次左服次右服次右骖亦曰天廐又主开闭为蓄藏之所由也房星眀则王者眀骖星大则兵起星离则人流日月食主昏乱权臣横彗孛犯之兵起下二星为隂五星犯之为水上二星为阳五星犯之为旱房北二小星曰钩钤房之钤键天之管籥主闭藏键天心也王者孝则钩钤眀近房天下同心远则天下不和王者絶后房钩钤间有星及踈坼则地动河清东咸西咸各四星在房心北日月五星之道也为房之户所以防滛佚也眀则吉暗则凶日月五星犯守之有隂谋火守之兵起罚三星在东咸正西南北而刑主受金赎罪正而直列则法令大平曲而斜列则刑罚不中日一星在房中道前太阳之精主眀徳金火犯守之有忧从官二星在积卒西北
　　心三星中央色最深下有积卒共十二三三相聚心下是
　　心六度一名大火天王位也中星曰明堂为大辰天子之正位也前星为太子不明则太子不得位后星为庶子明则庶子继心上四尺为日月五星之中道中心明则化成道昌直则地动移徙不见国亡又曰心变黑色大人有忧直则主失势动则国有忧离则民流金火犯血光不止土木犯吉日月食吉月晕兵起火来守之国无主客星及孛犯天下兵荒积卒十二星在房心西南五营军士也微而小则吉明大动揺兵大起一星亡兵出二星亡兵半出三星亡兵出尽他星守之兵大起近臣诛
　　尾九星如钩苍龙尾下头五防号龟星尾上天江四横是尾东一个名傅説説东畔一鱼子龟西一室是神宫所以列在后妃中
　　尾十九度后妃之府后宫之埸也北之一丈为天之中道上第一星后也次三星夫人次则嫔妾第三星傍一星名曰神宫觧衣之内室尾亦为九子星色欲均明大小相承则后妃无妬忌后宫有叙多子孙星微细暗后有忧疾踈逺则后失势动移则君臣不和天下乱就聚则大水木犯之及月晕则后妃死火犯宫中内乱土犯吉水犯宫中有事客星犯大臣诛日月食主饥一曰金火守之后宫兵起龟五星在尾南汉中主占定吉凶明则君臣和不明为乖戾亡则赤地千里火守之兵起在外守之兵罢天江四星在尾之北主太隂不欲明明而动水暴出参差则马贵其星不具则津河关道不通荧惑守之有立主客星入河津絶傅説一星在尾后河中主后宫女巫祝祀神灵祈祷子孕故曰主王后之内祭祀以求子孙也诗云克禋克祀以弗无子即此之象也其星明大王者多子孙小而暗后宫少子动揺则后宫不安星揺则天子无嗣鱼一星在尾后河中主隂事知云雨之期也大明则隂阳和风雨时暗则鱼多亡动揺则大水暴出出汉中则大鱼多死火守在南则旱在北则水起
　　臣谨按説一星惟主后宫女巫祷祠求子之事谓之傅説者古有傅母有保母傅而説者谓傅母喜之也今之妇人求子皆祀婆神此傅説之义也偶商之説与此同音诸子百家更不详审其义则曰傅説骑箕尾而出殊不知箕尾専主后宫之事故有傅説之佐焉
　　箕四星形状如簸箕箕下三星名木杵其前一黑是糠皮
　　箕十一度亦谓之天津后宫妃后之位上六尺为天之中道箕一曰天鸡主八风凡日月宿在箕东壁翼轸者风起又主口舌主客蛮夷诸国故蛮夷将动先表箕焉星大明直则五谷熟君无防间踈暗则无君世乱五谷贵蛮夷不伏内外有差就聚细微天下忧动则蛮夷有使来离徙则人流若移入河国灾人相食月晕金火犯之兵起流星犯大臣叛日宿其野风起杵三星在箕南主杵舂之用也纵为丰横为饥移徙人失业不见人相食客星入杵臼天下有急变糠一星在箕口前杵臼西北明则为丰暗则为饥不见人相食
　　北方
　　斗六星其状似北斗魁上建星三相对天弁建上三三九斗下圆安十四星虽然名鼈贯索形天鸡建背双黑星天籥柄前八黄精狗国四方鸡下生天渊十星鼈东边更有两狗斗魁前农家丈人狗下眠天渊十黄狗色元
　　斗二十五度天庙也亦曰天机五星贯中日月正道为丞相太宰之位酌量政事之宜襃进贤良禀授爵禄又主兵南二星魁天梁也中央二星天相也北二星天府庭也亦为夀命之期将有天子之事占于南斗星盛明君臣一心天下和平爵禄行芒角动揺天子愁兵起移徙其臣逐日月五星逆入斗天下流荡孛犯之兵起星小暗则废宰相及死鼈十四星在南斗南鼈为水虫为太隂有星守之白衣防主有大水火守之旱建六星在斗背亦曰天旗临于黄道天之都关也建斗之间七曜之道建为谋事为天鼓为天马南二星天库也中央二星市也鈇锧也上二星旗跗也建动揺则人劳月晕之蛟龙见牛马疫月食五星犯守大臣相谮臣谋主亦为关梁不通有大水天弁九星在建星北入河中市官之长也主列肆阛阓若市籍之事以知市珍也星明则吉彗星犯守之籴贵兵起天鸡二星在狗国北主时也金火守入兵大起天籥八星在斗南斗杓西主鏁籥关闭明吉暗凶狗国四星在建东北主鲜卑乌丸沃沮明则边寇作金火犯守外夷有变太白逆守之其国乱客星守犯之有大盗其王且来天渊十星在鼈东南一曰天海主溉灌火守之大旱水守之大水一曰主海中鱼鼈狗二黒星在斗魁前主吠守御奸回也不居常处为大灾农丈人一星在南斗西南老农主稼穑也其占与糠略同
　　牛六星近在河岸头头上虽然有两角腹下从来欠一脚牛下九黑是天田田下三三九坎连牛上直建三河鼓鼓上三星号织女左旗右旗各九星河鼓两畔右边明更有四黄名天桴河鼔直下如连珠罗堰三乌牛东居渐台四星似口形辇道东足连五丁辇道渐台在何许欲得见时近织女
　　牛七度天之关梁日月五星之中道主牺牲其北二星一曰即路一曰聚火又曰上一星主道路次二星主关梁次三星主南越甘氏曰上二星主道路次二星主关梁次二星主南夷中一星主牛移动则牛多殃明大则王道昌其星曲则籴贵又曰星明大则关梁通牛贵怒则马贵不明失常谷不登细则牛贱中星移上下牛多死小星亡则牛多疫月晕损犊金火犯之兵灾水土犯之吉天田九星牵牛南太微东主天子畿内之田其占与角之天田同九坎九黑星在天田东主沟渠所以导逹泉源流泻盈溢明盛则有水灾夷人侵边不明则吉河鼓三星在牵牛北天鼓也主军鼓及鈇一曰三武主天子三将军中央大星为大将军左星为左将军右星为右将军左星南星也所以备关梁设险阻而拒难也明大光润将军吉动揺差度乱兵起直则将有功曲则将失律左旗右旗各九星在河鼔左右皆天之旗鼔也旗星明润将军吉动揺兵起怒则马贵旗端四星南北列曰天桴鼓桴也星不明漏刻失时动揺军鼓用桴鼓相直亦然织女三星在河北天纪东端天女也主果蓏丝绵珍宝也王者至孝神只咸喜则织女星俱眀天下和平大星怒角布帛贵又曰三星俱眀女功善暗而微天下女功废不见兵起东足四星曰渐台临水之台也主刻漏律吕之事西足五星曰辇道天子嬉游之道金火守之御路兵起罗堰三星在牵牛东主隄塘壅蓄水潦灌溉田苗大而眀大水泛溢
　　臣谨按张衡云牵牛织女七月七日相见者即此也古雅云河鼓谓之牵牛又歌曰东飞百劳西飞燕黄姑织女时相见黄姑即河鼓也音讹耳
　　女四星如箕主嫁娶十二诸国在下陈先从越国向东论东西两周次二秦雍州南下双鴈门代国向西一晋伸韩魏各一晋北轮楚之一国魏西屯楚城南畔独燕军燕西一郡是齐隣齐北两邑平原君欲知郑在越下存十六黄星细区分五个离珠女上星败珠上瓠生两个各五瓠眀天津九个弹弓形两星入牛河中横四个奚仲天津上七个仲侧扶筐星
　　女十一度下九尺为日月中道天之少府也谓之须女者须贱妾之称妇职之卑者也主妇女之位其星如妇功之式主布帛裁制嫁娶星明天下丰女功昌小暗则国藏虚移动则妇女受殃产死者多后妃废日月食国忧木犯立后火犯女防金犯灾土孛犯损蚕月晕妇人灾又曰水守之万物不成火守之布帛贵人多死土守之有女防金守之兵起十二国有十六星齐一星在九坎之东齐北二星曰赵赵北一星曰郑郑北一星曰越越东二星曰周周东南北列二星曰秦秦南二星曰代代西一星曰晋晋北一星曰韩韩北一星曰魏魏西一星曰楚楚南一星曰燕其星有变各以其国离珠五星在须女北须女之藏府也为女子之星非其故后宫乱客星犯之后宫凶瓠五星在离珠北主隂谋主后宫主果食眀则歳熟微则后失势果不登客星守之鱼盐贵旁五星曰败主种植与瓠畧同天津九星在虚危北横汉中津梁所度眀而动则兵起如流沙死人如乱麻参差不齐马贵一星不备关梁不通三星不备覆防天下星亡水灾河溢水贼称王奚仲四星在天津北古车正也金火守之兵车必起扶筐七黑星主蚕事见吉不见则凶
　　臣谨按天之所覆者广而华夏所占者牛女下十二国耳牛女在东南故释氏谓华夏为南赡部洲其二十八宿所管者多十二国之分野随其所耳
　　虚上下各一如连珠命禄危非虚上呈虗危之下哭泣星哭泣双双下垒城天垒团圆十三星败臼四星城下横臼西三个离瑜眀
　　虚九度少彊宰之官也主邑居庙堂祭祀之事又主风云死防下九尺为天之中道眀静则天下安动摇则有死防哭泣日月食兵起流星犯贼乱宗庙五星犯有灾虚北二星曰司命主举过行罚灭不祥又北二星曰司禄主爵禄增年延徳故在六宗之祀司危二星在司禄之北主矫枉失司非二星在司危之北主察愆过凡此四司皆黑星眀大为灾居常则平虚南二星曰哭主号哭也哭东二星曰泣主死眀则国多哭泣金火守之亦然泣南十三星曰天垒城如贯索形主北夷丁零匈奴败臼四星在虚危南知凶灾他星守之饥兵起秦代东三星南北列曰离瑜离袿衣也瑜玉饰皆妇人之服也星微则后宫俭约眀大则妇人奢
　　危三星不直旧先知危上五黒号人星人畔三四杵臼形人上七乌号车府府上天钩九黄晶钩上五鵶字造父危下四星号坟墓墓下四星斜虚梁十个天钱梁下黄墓傍两星能盖屋身着黑衣危下宿
　　危十六度主天府曰天市主架屋甘氏云为天市庙堂下九尺为天之中道主架屋受藏风雨墓坟祠祀如动则天下大动土功张衡云虚危等为死防哭泣之事亦为邑居庙堂祠祀之事冡宰之官动则死丧哭泣火守则天子将兵金守则饥馑兵起虚危动则有土功火守则兵起水守则下谋上一云危动而不眀土功兵革起月晕日月五星犯即有灾车府东南五黑星曰人星有如人象主静众庶柔逺能迩一日卧星主防滛不见则人有诈行诏书眀则人安暗凶内杵三星在人星傍主军粮正直下臼吉不相当粮絶不直民饥凶臼四星在人星东南主舂臼覆则大饥仰则大丰隋志云客星入杵臼兵起天下聚米天津东南七星曰车府东近河边抵司非主官车之府金火守之兵车大动天钩九星如钩状在造父西河中主乘辇服饰法式直则地将动眀则服饰正也舍南河中五星曰造父御官也一曰司马或曰伯乐星亡马大贵眀则吉坟墓四星在危下如墓形主丧葬之事眀则多死亡虚梁四星在盖屋南主园陵寝庙非人所处故曰虚梁金火守入犯兵灾大起天钱十星在北落西北主钱帛所聚星眀则府藏盈不尔虚耗金火守之兵盗起盖屋二星在危南主天子所居室亦为宫室之官金守之国兵起慧孛尤甚也
　　室两星上有离宫出绕室三双有六星下头六个雷电形垒壁阵次十二星十二两头大似升阵下分布羽林军四十五卒三为羣壁西四星多难论子细厯厯看区分三粒黄金名鈇一颗真珠北落门门东八魁九个子门西一宿天纲是电傍两星土功吏腾蛇室上二十二
　　室十七度亦谓之营室甘氏云为太庙天子之宫也石氏谓之元宫一曰清庙又为军粮之府及土功事星眀国昌小不眀祠祀鬼神不享国多疾疫动则有土功兵出野离宫六星两两居之分布室壁之间天子之别宫也主隐藏休息之所金火守入则兵起室南六星曰雷电主兴雷动蛰明或动则震雷作壁阵十二星在羽林北横列营室之南羽林之垣垒也星众而眀则安宁希而动则兵革起不见天下乱五星入天军皆为兵起金火水尤甚羽林四十五星三三而聚散在营室之南天军也主军骑又主翼主也星众而眀则安宁希而动则兵革起不见天下乱金火水守入兵起斧钺三星亦曰斧锧在八魁西北主诛夷不眀则斧锧不用移动则兵起有星入之皆为大臣诛北落师门一星在羽林西南天之蕃落也亦曰天军蕃之门长安北门曰北落门以象此也主非常以兵眀大则军安微弱则兵起金火守之有兵灾一曰有星守之虏入塞北落东南九黒星曰八魁主张捕禽兽之官也客星入之多盗贼兵起金火入亦然北落西南一星曰天纲主武帐天子防猎之所防金火守兵起室西南二星曰土功吏主土功之官也动揺则有修筑之事隋志土功吏主司过度腾蛇二十二星在营室北若盘蛇之状居于河濵谓之天蛇星主水虫微则国安眀则不宁移南大旱移北大水客星守之水雨为灾水物不收
　　壁两星下头是霹雳霹雳五星横着行云雨次之口四方壁上天廐十圆黄鈇锧五星羽林傍
　　壁九度下九尺为天之中道主文章天下图书之秘府也亦主土功明则图书集道术行小人退君子进星失色大小不同天子重武臣贱文士图书隐亲党囘邪用星动则有土功离徙就聚为田宅事日月食损贤臣五星孛犯兵起土功西南五星曰霹雳主兴雷击明而动用事不眀凶霹雳南四星曰云雨明则多雨水火守之大旱天廐十星在东壁北盖天马之廐今之驿亭也不见则天下道断鈇锧五星在天仓西南刈具也主斩刍饲牛马眀则牛马肥微暗则牛马饥饿并死丧也
　　西方
　　奎腰细头尖似破鞋一十六星绕鞋生外屏七乌奎下横屏下七星天溷眀司空左畔土之精奎上一宿军南门河中六个阁道形附路一星道傍眀五个吐花王良星良星近上一防名
　　奎十六度天之武库也石氏谓之天豕亦曰封豕主兵九尺下为天之中道又主沟渎西南大星所谓天豕目亦曰大将眀则天下安动则兵乱客星守入兵起金火守有水灾隋志云若帝滛泆政不平则奎有角角动则有兵不出年中或有沟渎之事又曰奎中星眀水大出日月食五星犯皆有凶奎南七星曰外屏以蔽天溷也占与天囷同天溷七星在外屏南天之厠也不见则人不安移徙亦然天溷南一星曰土司空主水土之事大而黄眀天下安若客星入之多土功天下大疫军南门一星在天将军西南主谁何出入动揺则军行不见则兵乱阁道六星在王良前飞道也从紫宫至河神所乘也一曰主道里张衡云天子游别宫之道一曰王良旗一曰紫宫旗亦所以为旌表而不欲其动摇一星不具则辇道不通动揺则宫掖之内兵起附路一星在阁道南傍别道也备阁道之败伤而乘之也一曰太仆主御风雨亦游从之义也一曰占与阁道同王良五星在奎北居河中天子奉车御官也其四星曰天驷旁一星曰王良亦曰天马其星动为防马故曰王良防马车骑满野亦曰王梁梁为天桥主御风水道故或占津梁其星移主有兵亦曰马病客星守之桥不通金火守之皆为兵忧前一星曰防王良之御防也主天子仆御在王良旁若移在马后是谓防马
　　娄三星不匀近一头左更右更乌夹娄天仓六个娄下头天庾四星仓东脚娄上十一将军侯
　　娄十二度下九尺为日月中道亦为天狱主苑牧牺牲供给郊祀亦为兴兵聚众动揺则聚众星直则有执主之命者就聚国不安金火守之则宫苑之内兵起日月食宫内乱金木火土犯凶水犯吉孛犯起兵月晕两军各退左更五星在娄东山虞也主知山泽林薮之事亦主仁智右更五星在娄西牧师也主官养牧牛马亦主礼义金火守之山泽有兵其占两更同两更者秦爵名天仓六星在娄南仓谷所藏也星黄而大歳熟东南四星曰天庾积厨粟之所也天将军十一星在娄北主武兵中央大星天之大将也外小星吏士也大将星摇兵起大将出小星不具兵起
　　胃三星鼎足河之次天廪胃下斜四星天囷十三如乙形河中八星名太陵陵北九个天船名陵中积尸一个星积水船中一黑精
　　胃十五度天之储藏五谷之仓也又名大梁明则四时和平天下晏然仓廪实不明则上下失位星小则少谷输运又云动则有输运事就聚则谷贵人流暗则凶荒五星犯日月食孛侵并有灾天廪四星在昴南一曰天廥张衡云主积蓄黍稷以供享祀春秋所谓御廪也天囷十三星在胃南仓廪之属主给御粮也明而黄则歳丰微变常色则不吉金火守之即灾起太陵八星在胃北主陵墓明而大或中星多则天下多死丧或兵起天船九星在太陵之北居河中一曰舟星主渡亦主水旱不在河中津河不通水泛溢中四星欲其均明即天下安不则兵若丧移徙亦然客彗出入为大水有兵太陵中一星曰积尸明则死人如山张衡云一名积廪积尸明而大或其傍星多则天下多死丧或兵起若不见而暗皆吉火守则天下大哭泣天船中一星曰积水主候水灾
　　昴七星一聚实不少阿西月东各一星月下五黄天隂名隂下六乌刍藁营营南十六天苑形河里六星名卷舌舌中黑防天防星砺石舌傍斜四丁
　　昴十一度下为日月中道天之耳目也主西方主狱事又为旄头边星也又主丧甘氏云主口舌奏对若明大则君无佞臣天下安和暗小则佞者被诛摇动君信防杀忠良张衡云昴明则狱讼平暗则刑罚滥六星与大星等大水有白衣会七星黄兵大起动摇有大臣下狱大而尽动若跳跃者边兵大起一星不见皆忧兵之象也天阿一星在胃东月一星在昴东皆黑星并主女人灾福又曰天阿主察山林妖变天隂五星在毕柄西主从天子弋猎之臣预隂谋也不眀则禁言漏泄天苑十六星在昴毕南如环状天子之苑囿养禽兽之所也主马牛羊明则牛马羊盈希则死刍藁六星在苑西以供牛马之食也一曰天积天子之藏府也星盛则歳丰穰希则货财散张衡云不见则牛暴死火守之则火灾起卷舌六星在昴北天防之外主口语以知谗佞张衡云主枢机曲而静则贤人用直而动则防人得志卷舌移出汉则天下多妄言旁星繁则死人如邱山天谗一星在卷舌中主医巫占与从官同砺石四星在五车北主磨砺锋刃明则兵起如常则吉金火及客星守之兵动
　　毕恰似叉八星出附耳毕股一星光天街两星毕背傍天节耳下八乌幢毕上横列六诸王王下四皂天高星节下团圆九州城毕口斜对五车口车有三柱任纵横车中五个天潢精潢畔咸池三黑星天关一星车脚边参旗九个参车间旗下直建九斿连斿下十三乌天园九斿天园参脚边
　　毕十七度主边兵主弋猎其大星曰天高一曰边将主四夷之尉也星明大则逺夷来贡天下安失色则边兵乱一星亡为兵丧动摇边城兵起有谗臣离徙天下狱乱就聚法令酷甘氏云毕主街巷隂天之师也故明而移动则霖潦及街巷壅塞明而定则天下安张衡云毕为天马一曰日月食边兵凶将衰木犯有军功昴毕间二星曰天街三光之道也主伺候关梁张衡云主国界也街南为华夏街北为夷属金火守之诸夷兵起明王道正暗兵起附耳一星在毕下天高东南隅主听得失伺愆邪察不祥星盛则中国微有盗贼边候警外国反鬬兵连年合移动则佞谗行兵大起边尤甚入毕兵起天节八星在毕南主使臣之所持也宣威徳于四方明吉闇凶诸王六星在五车南天汉之中主宗社蕃屏王室也明则诸奉上天下安不见宗社倾危四方兵起天高四星在参旗西北近毕此台榭之高主远望气象不见则官失其守隂阳不和五车五星三柱九星共十四星在毕东北五车主天子五兵张衡云天子兵车舍也西北曰天库主太白秦也次东北星曰天狱主辰星燕赵也次东南星曰天仓主歳星卫鲁也中央星曰司空主镇星楚也次西南星曰卿主荧惑魏也五星有变各以其所主而占之三柱一曰三泉【即天渊】一曰休【即天休】一曰旗【即天旗】五星均眀柱皆具即人仓廪实不具其国絶食兵且起五车三柱有变各以其国占之三柱出外兵出柱入兵入柱出一月米贵三倍期一年出两月米贵六倍期二年出三月米贵十倍期三年柱出不与天仓相近米谷运出千里柱倒立尤甚火入守天下旱金入守兵起水入月晕不尔则有赦天潢五星在五车中主河梁津渡之处也不见则河梁不通咸池三星在五车中天潢南鱼囿也金火犯之则有大灾隋志云月五星入天潢兵起道不通天下乱易政咸池明有龙堕死虎狼害人兵起天关一星在五车南毕西北亦曰天门日月五星所行之道也主边塞事主关闭芒角有兵五星守之贵人多死移徙若与五车合大将军披甲参旗九星在参西五车之间天旗也明而希则边寇不动不然反是隋志参旗一曰天旗一曰天弓主司弓弩之张变御难玉井西南九星曰九斿天子之旗也主边军进退金火守之兵乱起天苑之南十三星曰天园植果菜之所也曲而钩则果菜熟不然则否
　　觜三星相近作参橤觜上坐旗真指天尊卑之位九相连司怪曲立坐旗边四鵶大近井钺前
　　觜一度在参之右角如鼎足形主天之关明大则天下安五谷熟移动则君臣失位天下旱隋志云觜觽为三军之行军之藏府主葆旅收敛万物明则军储盈将得势动而明盗贼羣行葆旅起动移将有逐者张衡云葆旅野生之可食者金火来守国易政兵起灾生日食臣不忠月食君害臣五星犯灾生孛客星犯兵起坐旗九星在司怪西北主别君臣尊卑之位明则国有礼暗则反是司怪四星在井钺前天地日月星辰禽兽虫蛇草木之变与天高占同
　　参有十星觜相侵两肩防足三为心伐有三星足里深玉井四星右足隂屏星两扇井南襟军井四星屏上吟左足下四天厠临厠下一物天屎沉
　　参十度上为日月五星中道甘氏曰参为忠良孝谨之子眀大则臣忠子孝安吉移动杀忠臣一曰参伐一曰大辰一曰天市一曰鈇主斩刈又为天狱主杀伐又主权衡所以平理也又主边城为九译故不欲其动也参白兽之体其中三星横列三将也东北曰左肩主左将西北曰右肩主右将东南曰左足主后将军西南曰右足主偏将军故黄帝占参应七将中央三小星曰伐天之都尉也主胡鲜卑戎狄之国故不欲明又曰七将皆明天下兵精也王道缺则芒角张伐星明与参等大臣谋乱兵起参星失色军散败参芒角动摇边候有急天下兵起又曰有斩伐之事参左足入玉井中兵大起秦地大水若有丧山石为怪参足若突出玉井则虎狼暴害人差戾王臣贰金火来守则国易政兵起灾生日月食则田荒米贵五星犯灾甚玉井四星在参西右足下水象也屏二星在玉井南屏为屏风客星入之四足虫大疾人亦多死不见则国内寝疾玉井东下四星曰军井行军之井也军井未逹将不言渴名取此也又曰主军营之事天厠四星在屏东溷也主天下疾病黄吉青赤白皆凶不见与屏同天屎一星在厠南色黄则吉他色皆凶
　　南方
　　井八星横列河中净一星名钺井边安两河各三南北正天樽三星井上头樽上横列五诸侯侯上北河西积水欲覔积薪东畔是下四星名水府水位东边四星序四渎横列南河里南河下头是军市军市圆十三星中有一个野鸡精孙子丈人市下列各立两星从东説阙邱二个南河东邱下一狼光防茸左畔九个弯弧弓一矢拟射顽狼胷有个老人南极中春秋出入夀无穷
　　井三十四度甘氏云井八星在河中主泉水日月五星贯之为中道石氏谓之东井亦曰天井主诸侯帝戚三公之位故明大则封侯建国摇动失色则诛侯戚废戮三公帝师受殃矣张衡云天之南门也黄道所经为天之亭主水衡事法令所取平也王者用法平则井明而端列一星附井之前主伺奢滛而斩之故不欲其明大与井齐或揺动则天子用于大臣月宿井有风之应又曰井为天子府暗芒并日月食五星逆犯大臣谋乱兵起中有六星不欲大明明即水灾南北两河各三星分夹东井一曰天高天之阙门主关梁南河曰南戍一曰南宫一曰阳门一曰越门一曰权星主火北河曰北戍一曰北宫一曰隂门一曰胡门一曰衡星主水两戍之间三光之常道也河戍动揺中国兵起张衡云河南星不具则南道不通北亦如之动揺及火守中国兵起天樽三星在五诸侯南主盛饘粥以给酒食之正也张衡云以给贫馁明则丰暗则荒或言暗吉五诸侯五星在东井东北近北河主刺举戒不虞又曰治隂阳察得失亦曰主帝心一曰帝师二曰帝友三曰三公四曰愽士五曰太史又曰五曰大夫此五者常为帝定疑议星明大润泽则天下大治芒角则祸在中张衡又曰五诸侯治隂阳察得失明而润大小齐等则国之福又曰赤则丰暗则荒积水一星在北河北所以供酒用也不见为灾又曰主候水灾积薪一星在积水东以备庖厨之用明则人主康火守之大旱水府四星在东井西南水官也占与水位同水位四星在东井东主水衡又主泻溢流也故巫咸氏赞曰水位四星泻溢流移动近北河则国没为江河若水火及客星守犯之百川盈溢四渎四星在东井南轩辕东以江河淮济之积精也明大则水泛溢军市十三星如钱状在参东南天军货易之市客星及金火守之军大饥野鸡一星在军市中主变怪也以芒角动摇为兵灾移出则诸侯兵起军市西南二星曰丈人丈人东二星曰子子东二星曰孙丈人主夀考之臣不见人臣不得通子与孙皆侍丈人之侧相扶而居不见为灾守常无咎阙丘二星在南河东主象魏天子之防阙诸侯之两观也金火守之兵战阙下狼一星在天市东南为野将主杀掠色有常不欲变动角而变色动摇盗贼作边兵起人相食躁则人主不静不居其宫驰骋天下张衡云居非其处则人相食色黄白而明吉黒凶赤芒角兵起金火守之亦然弧矢九星在狼东南天弓也以备盗贼常向狼弧矢动摇不如常者多盗贼明则兵大起狼弧张害及边天下乖乱又曰天弓张天下尽兵主与臣相谋张衡云引满则天下兵起老人一星在弧南一曰南极常以秋分之旦见于丙春分之夕没于丁常以秋分候之南郊明大则人主有夀天下安宁不见则人主忧
　　鬼四星册方似木柜中央白者积尸气鬼上四星是爟位天狗七星鬼下是外厨六间柳星次天社六个弧东倚社东一星是天纪
　　舆鬼二度为日月五星之中道主死亡疾病张衡云主祠祀天目也又主视眀察奸谋东北星主积马东南星主积兵西南星主积布帛西北星主积金玉随其变占之中央一星名积尸亦曰积尸气者但见气而已主死丧祠祀一曰鈇锧主诛斩鬼星明大则谷成不明人散动而光上赋敛重徭役多星徙人愁政令急鬼质欲其忽忽不明则安明则兵起大臣谋主下流亡甘氏云积尸摇动失色则疾病鬼哭人荒轩辕西四星曰爟亦曰烽爟主烽火备警急占以不明安静明大甚则边亭警急摇动芒角亦然又曰明吉暗凶天狗七星在鬼西南狼之北横河中以守贼也移徙则兵起金火犯之人相食外厨六星在柳南天子之外厨也占与天厨同弧南六星为天社在老人东南似柳直明则吉隋志云共工之子勾龙能平水土故祀以配社其精为星外厨之南一星曰天纪主知禽兽齿歳金火守之禽兽多死
　　柳八星曲头垂似柳近上三星号为酒享宴大酺五星守
　　栁十四度上为天之中道甘氏云主饮食仓库酒醋之位明大则人丰酒食摇动则大人酒死失色则天下不安饥馑流于道路不过三年必应张衡云栁为朱雀之嗉天之厨宰也主尚食和滋味隋志云又主雷雨一曰天相一曰天库一曰注又主木功星明大臣重慎国安厨食具注举首王命兴辅佐出星直天下谋伐其主就聚兵闘国门酒旗三星在轩辕右角之南酒官之旗也主享宴饮食五星守酒旗天下大酺有酒肉财物之赐及爵宗室
　　星七星如钩栁下生星上十七轩辕形轩辕东头四内平平下三个名天相相下稷星横五灵
　　七星七度甘氏云主后妃御女之位亦为贤士若失色芒动则后妃死贤士诛明大则道化成国盛张衡云七星为朱鸟之颈一名天都主衣裳文绣隋志云主急兵守盗贼故欲明则王道昌暗则贤良不处天下空天子疾动则兵起离则易政日食兵饥妇人灾木犯人安火犯旱金土水犯俱灾月晕孛犯兵起轩辕十七星在七星北黄帝之神黄龙之体也后妃之主士女职也一曰东陵一曰权星主雷雨之神南大星女主也次北一星夫人也屏也上将也次北一星妃也次将也其次诸星皆次妃之属也女主南小星女御也左一星少民少后宗也右一星大民太后宗也欲其色黄小而明也张衡云轩辕如龙之体主雷之神后宫之象焉隂阳交合盛为雷激为电和为怒为风乱为雾凝为霜散为露聚为云立为虹蜺离为背矞分为抱珥此十四变皆轩辕主之其星欲小而黄明则吉移徙则国人流迸东西角张而振后败水火金守之女主恶也汉注曰轩辕为权太微为衡月五星守犯者如衡占内平四星在中台南爟之北平罪之官也明则刑罚平暗则否酒旗南三星曰天相丞相之象也其占与相星略同稷五星在七星之南主农正也取乎百谷之长以为其号明大则歳大丰不明则俭不见则人相食
　　张六星似轸在星旁张下只是有天庙十四之星册四方长垣少微虽向上星数欹在太微傍天尊一星直上黄
　　张十七度甘氏云主天庙明堂御史之位上为天之中道若明大则国盛彊失色宗庙不安明堂宫废隋志云主珍宝宗庙所用及衣服又主天厨饮食赏赉之事星明则王者行五礼得天之中动则赏赉离徙天下有逆人就聚有兵金火守之有兵起或云主贡物色细无光王者少子孙日食亏修礼也月食大涝鱼行人道火孛犯兵起水土犯国不宁张南十四星曰天庙天子祖庙也客星守之祠官有忧其占与虚梁同长垣四星在少微南主界域及胡夷火守之胡人入中国大白入之九卿谋反少微四星在太微西南北列士大夫之位也一名处士亦天子副主或曰博士官一曰主卫掖门南第一星为处士第二星为议士第三星为博士第四星为大夫眀大而黄则贤士举月五星犯守之处士女主忧宰相易
　　翼二十二星大难识上五下五横着行中心六个恰如张更有六星在何许三三相连张畔附必若不能分处所更请向前看记取五个黑星翼下头欲知名字是东瓯
　　翼十九度甘氏云主太微三公化道文籍失色则民流日月交食五星并逆芒动则化道不行文籍坏灭动移则三公废明大则化成隋志云翼为天之乐府主俳倡戏乐又主夷狄逺客负海之賔明大则礼乐兴四夷来賔动则蛮夷使来离徙则天子举兵或云明则礼乐兴暗则政教失日食臣僭月食妇人忧五星孛流客犯大凶东瓯五星在翼之南蛮夷星也张衡云主东越穿胷南越三夷金火守之其地有兵芒角动移兵内叛
　　轸四星似张翼相近中央一个长沙子左辖右辖附两星军门两黄近翼是门下四个土司空门东七乌青邱子青邱之下名器府器府之星三十二以上便为太微宫黄道向上看取是
　　轸十七度甘氏云轸七星主将军乐府歌讙之事五星犯之失位亡国女子主政人失业贼党掠人祸生于百日内若明大则天下昌万民康四海归王张衡云轸为宰辅臣也主车骑明大则车骑用一云明大则车骑动隋志云主载任有军出入皆占于轸又主死丧明则车驾备动则车骑用离徙天子忧就聚兵大起辖两星附轸两傍主王侯左辖为王者同姓右辖为异姓星明兵大起远轸凶轸辖举南蛮侵张衡云辖不见国有大忧长沙一星在轸之中主夀命也长沙明则人夀长子孙盛军门二黄星在青邱西天子六军之门也主营豹尾威旗占以移其处为道不通土司空四黄星在军门南主土功巫咸氏云金火犯之天下男不得耕女不得织隋志云一曰司徒主界域青邱七黑星在轸东南主东方三韩之国占与东瓯同轸南三十二星曰器府主乐器之府也明则乐器调理暗则有咎

　　通志卷三十八
　　钦定四库全书
　　通志卷三十九
　　宋　右　廸　功　郎　郑　樵　渔　仲　撰
　　天文略第二
　　太防宫　紫防宫　天市垣　天汉起没　十二次度数　州郡躔次　七曜
　　太防宫
　　上元太防宫昭昭列象布苍穹端门只是门之中左右执法门西东门左皂衣一谒者以次即是乌三公三黑九卿公背傍五黑诸侯卿后行四个门西主轩屛五帝内坐于中正幸臣太子并从官乌列帝后从东定郎将虎贲居左右常陈郎位居其后常陈七星不相误郎位陈东一十五两面宫垣十星布左右执法是其数宫外明堂布政宫三个灵台云雨少防四星西南隅长垣防防防西居北门西外接三台与垣相对无兵灾太防垣十星在翼轸北张衡云天子之宫庭五帝之坐十二诸侯府也其外蕃九卿也一曰轩辕为权太防为衡衡主平也隋志云又为天庭理法平辞监升授徳列宿受符诸神考节舒情稽疑也南蕃中一星间曰端门东曰左执法廷尉之象也西曰右执法御史大夫之象也执法所以举刺凶奸者也左执法之东左掖门也右执法之西右掖门也东蕃四星南第一曰上相其北东太阳门也第二星曰次相其北中华东门也第三星曰次将其北东太隂门也第四星曰上将所谓四辅也西蕃四星南第一星曰上将其北西太阳门也第二星曰次将其北中华西门也第三星曰次相其北西太隂门也第四曰上相亦四辅也东西蕃有芒及动揺者诸侯谋天子也执法移则刑罚尤急月五星入太防轨道吉其所犯中坐成刑谒者一星在太防内左执法东北主赞賔客也不见外国不賔服谒者东北三星曰三公内坐朝防之所居也张衡云以辅弼帝者其名与夹斗三公同三公北三星曰九卿内坐主治万事与天纪同占九卿西五星曰内五诸侯内侍天子不之国也辟雍之礼得则太防诸侯明屏四星在端门内帝坐南近右执法屏所以拥蔽帝庭也执法主刺举星大明润则君臣有礼黄帝内坐一星在太防中含枢纽之神也天子动得天度止得地意从容中道则太防五帝之坐明以光黄帝坐不明人主当求贤士以辅治不然则夺势又曰太防五帝坐小弱青黒天子国亡四帝内坐四星夹黄帝坐东方星苍帝灵威仰之神也南方星赤帝赤熛怒之神也西方星白帝白招矩之神也北方星黒帝叶光纪之神也张衡云五帝同明而光则天下归心不然则失位金火水入太防若顺入轨道伺其出之所守之分则为天子所诛也帝坐东北一星曰幸臣主亲爱臣明则幸臣用事防细吉太子一星在幸臣西五帝坐北储贰之星明而润则太子贤不然则否金火守入太子不废则为簒逆之事从官一星在太子西北主从官不见则帝不安如常则吉郎将一星在郎位东北所以为武备张衡云今左右中郎将是也大明芒角将怒不可当也虎贲一星在太防西蕃之外上相之西下台之南静室旄头之骑官也张衡云主侍从之武臣也与车骑同占常陈七星如毕状在郎位北天子宿卫虎贲之士以设彊毅也星揺动天子自出明则武兵用防则武兵弱郎位十五星又云二十四星在帝坐东北一曰依乌郎位也周官之元士汉官之光禄中散骑諌议议郎三署郎中是其职也张衡又云今之尚书郎也欲其大小相均光润有常吉隋志郎位主守卫也其星明大臣有刼主又曰客犯上其星不具后死幸臣诛客星入之大臣爲乱明堂三星在太防西南角外天子布政之宫也明吉暗凶明堂西三星曰灵台主观云物察符瑞灾变也占与司怪同少防长垣二坐星已释在张星之次矣三台六星两两而居起文昌列招揺太防一曰天柱三公之位也在天曰三台主开徳宣符也西近文昌二星曰上台为司命主夀次二星对轩辕曰中台为司中主宗室东二星抵太防曰下台为司禄主兵所以昭徳塞违也又曰三台为天阶太一蹑以上下一曰泰阶上阶上星为天子星下星为女主中阶上星为诸侯三公下星为卿大夫下阶上星为士下星为庶人所以和隂阳而理万物也其星有变各以所主占之君臣和集如其常度张衡云色齐明而行列相类则君臣和法令平不齐为乖度金火守入兵起彗孛尤甚也
　　北极紫防宫
　　中元北极紫防宫北极五星在其中大帝之坐第二珠第三之星庶子居第一号曰为太子四为后宫五天枢【一云第三明者帝之居第四名曰四庶子最小第五天之枢】左右四星是四辅天一太一当门路左枢右枢夹南门两面营卫一十五上宰少尉两相对少宰上辅次少辅上卫少卫次上丞后门东邉大赞府门西唤作一少丞以次却向前门数隂徳门里两黄聚尚书以次其位五女史柱史各一戸御女四星五天柱大理两星隂徳邉勾陈尾指北极颠勾陈六星六甲前天皇独在勾陈里五帝内坐后门是华盖并杠十六星杠作柄象盖伞形盖上连连九个星名曰舍如连丁垣外左右各六珠右是内阶左天防阶前八星名八谷防下五个天棓宿天牀六星左枢在内防两星右枢对文昌斗上半月形希疎分明六个星文昌之下曰三公太尊只向三公明天牢六星太尊邉太阳之守四势前一个宰相太阳侧更有三公相西偏即是元戈一星圎天理四星斗里暗辅星近着开阳淡【一夲云文昌之下三师名天牢六星四势前更有三公相西偏即是太阳一星圎天理四星斗里暗辅星近着闿阳淡】北斗之宿七星明第一主帝名枢精第二第三璇玑星第四名权第五衡闿阳揺光六七名
　　北极五星在紫防宫中一名天极一名北辰其纽星天之枢也天运无穷三光迭耀而极星不移故曰居其所而众星拱之第一星主月太子也第二星主日帝王也亦为太一之坐谓最赤明者也第三星主五星庶子也北极五星最为尊也中星不明主不用事右星不明太子忧也其第四星为后宫第五星为天枢张衡云二星并为后宫北极五星明大则吉变动则忧抱极枢四星曰四辅所以辅佐北极而出度授政也张衡云抱极之细星也为辅臣之位主赞万机小而明吉大明及芒角臣逼君暗则官不理天一一星在紫宫门右星之南天帝之神也主战闘知人吉凶者也太一一星在天一南相近亦天帝神也主使十六神知风雨水旱兵革饥馑疾疫灾害所生之国也张衡云天一遍阊阖外其占明而有光则隂阳和合万物成人主吉不然反是太一占与天一略同紫宫垣十五星其西藩七东藩八在北斗之北一曰紫防大帝之坐也天子之常居也主命主度也一曰长垣一曰天营一曰旗星为藩卫备藩臣也宫阙兵起旗星直天子出自将宫中兵张衡云紫防垣十五星东藩八西藩七其东藩近阊阖门第一星为左枢第二星为上宰第三星为少宰第四星为上辅第五星为少辅第六星为上卫第七星为少卫第八星为少丞其西藩近阊阖门第一星为右枢第二星为少尉第三星为上辅第四星为少辅第五星为上卫第六星为少卫第七星为上丞皆以大明有常则吉若盛明则内辅盛也宫垣直而明天子将兵开则兵起西藩正南开如门象名阊阖门有流星自门而出四野者当有中使衔命视其所适分野而论之也隂徳二星在紫防宫内尚书之西主施徳者其占以不明为宜明则新君践极隋志曰尚书西二星曰隂徳阳徳主周急振抚又分为二坐星矣门内东南维五星曰尚书主纳言夙夜咨谋龙作纳言比之象也张衡曰八坐大臣之象其占与四辅不殊极东一星曰柱下史主左右记君之过星明则史直辞不明反是柱史北一星曰女史妇人之防者主漏故汉有侍史张衡云妇官也主记宫内之事其占与柱史同御女下四星在紫防宫内勾陈之北八十一御妻之象也其占明则多内宠不明则否晋志谓之女御宫天柱五星在紫防宫门内华盖杠左傍近东垣北隅法五行主晦朔昼夜之职明正则吉人安隂阳调不然则司厯过隋志云建政教立圗法之府也常以朔望日垂禁令于天柱以示百司周礼以正嵗之月示法象魏此之谓也大理二星在紫防门内次近隂徳决狱之官星明则刑宪平不明则寃酷深勾陈六星在紫防宫华盖之下隋志云后宫也大帝之正妃也大帝之常居也张衡云大帝所居之宫也亦将军之象也星明则吉暗则人主恶之勾陈口一星曰天皇亦曰大帝其神曰曜魄寳主御羣灵秉万机神圗也其星隠而不见见则为灾六甲六星在紫防宫内华盖杠左傍分掌隂阳纪时节明则隂阳和不明则寒暑易节五帝内坐五星在华盖下勾陈上斧扆之象所以备宸居者明正则吉变动则灾凶隋志云客星犯紫宫中坐大臣犯主华盖七星其杠九星合十六星在勾陈上正当大帝所以覆蔽大帝之坐也明正则吉倾动则凶舍九星在华盖上近河賔客之馆主胡人入中国客星守之备奸使亦曰胡兵起内阶六星在文昌北天皇之陛也明吉倾动凶紫防东垣北维外六星曰天防天子百官之防也见吉不见凶八谷八星在紫防西藩之外五车之北其八星一主稻二主黍三主大麦四主小麦五主大豆六主小豆七主粟八主麻子明则八谷皆成暗则不熟一星不见则一谷不登八星不见则国人糊口天棓五星在女牀东北天子先驱所以御难也不明则国兵起一曰主争讼明大凶小吉天牀六星当阊阖门外主天子寝舍觧息燕休之处星正大吉君有庆倾则人主不安一云在宫门外听政之象也为寝舍也暗凶内防两星在紫垣外西南角主六宫之内饮食府也一云主后夫人与太子宴饮居常无咎有犯守凶文昌六星在北斗魁前天之六府也主集计天道一曰上将大将军建威武二曰次将尚书正左右三曰贵相太常理文绪四曰司禄司中司隶赏功进爵五曰司命司怪太史主灭咎六曰司宼大理佐理寳所谓一者起北斗魁前近内阶者也明润大小齐天瑞臻张衡云其占黄润光明万人安大小均天瑞降青黑细防多所害揺动移徙大臣忧金火守入兵兴孛彗犯国乱一曰文昌动则三公受诛后崩灾福与三公同三公三星在北斗柄东又三公星在北斗魁西并为太尉司空司徒之象主爕理隂阳弼君机务其星移徙不吉居常安金火守之三公有凶隋志曰杓南三星及魁第一星皆曰三公宣徳化调七政和隂阳之官也太尊一星在中台之北贵戚也巫咸云圣公之象居常为定不见则凶金犯守为灾贵贱将败者也天牢六星在北斗魁下贵人之牢也主愆过禁暴滛与贯索同占太阳守一星在相西大将大臣之象也主戒不虞设武备也非其常兵起明吉暗凶移徙大臣诛势四星在太阳守西北刑余人而用事者也不明吉明即阉官擅权相一星在北斗南隋志曰相者总领百官而掌邦教以佐帝王安邦国集众事也明吉元戈一星在招揺北亦曰天戈也芒角大而动则四夷兵起其占与梗河相类北斗魁中四黑星为贵人之牢曰天理明及揺动与有星者为贵人下狱北斗七星辅一星在太防北七政之枢机隂阳之元本也故运乎天中而临制四方以建四时而均五行也魁四星为璇玑杓三星为玉衡又曰斗为人君之象号令之主又为帝车取乎运动之义也又魁第一星曰天枢二曰璇三曰玑四曰权五曰玉衡六曰开阳七曰揺光一至四为魁五至七为杓枢为天璇为地玑为人权为时玉衡为音开阳为律揺光为星石氏云第一曰正星主阳徳天子之象也二曰法星主隂刑女主之位也三曰令星主祸害也四曰伐星主天理伐无道五曰杀星主中央助四旁杀有罪六曰危星主天仓五谷七曰部星亦曰应星主兵又云一主天二主地三主火四主水五主土六主木七主金又曰一主秦二主楚三主梁四主呉五主赵六主燕七主齐辅星附乎开阳所以佐斗成功也又曰主危正矫不平又曰丞相之象也七政星明则国昌不明国殃斗旁欲多星则安斗中少星则人怨上天下多讼徳者无星二十日有辅星明而斗不明臣彊主弱斗明辅不明主彊臣弱也杓南三星及魁第一星皆曰三公宣徳化调七政和隂阳之官也张衡云若天子不恭宗庙不敬鬼神则魁第一星不明或变色若广营宫室妄凿山陵则第二星不明或变色若不爱百姓骤兴征役则第三星不明或变色若发号施令不顺四时不明天道则第四星不明或变色若废正乐务滛声则第五星不明或变色若不劝农桑不务稼穑峻法滥刑退贤伤政则第六星不明或变色若不抚四方不安夷夏则第七星不明或变色凡日月晕连环及斗月晕及揺动兵起其傍及中小星多则天下不安人多怨一云小星多则天下安不然则国人散五曜及客星守入皆凶孛彗尤甚也
　　天市垣
　　下元一宫名天市两扇垣墙二十二当门六角黑市楼门左两星是车肆两个宗正四宗人宗星一防亦依次帛度两星屠肆前星还在帝坐邉帝坐一星常光明四个防茫宦者星以次两星名列肆斗斛帝前依其次斗是五星斛是四垣北九个贯索星索口横者七公成天纪恰似七公形数着分明多两星纪北三星名女牀此坐还依织女傍三元之象无相侵二十八宿随其隂水火木土并与金以次别有五行分
　　天市垣二十二星在房心东北主权衡主聚众一曰天旗庭主斩戮之事也市中星众润泽则嵗实星稀则嵗虚荧惑守之戮不忠之臣又曰若怒角守之者臣杀主彗星出为徙市易都客星入之兵大起出之有贵防张衡曰天市明则市吏急商人无利忽忽暗则反是市楼六星在市中临箕星之上主司阛阓明则吉暗则市吏不理也隋志市楼者市府也主市价律度其阳为金钱其隂为珠玉变见各以所主占之车肆二星在天市垣南门之内主车驾不明则国车尽行隋志主众贾之区宗正二星在帝坐东南宗大夫也彗星守之若失色宗正有事客星守动则天子亲属有变又曰客星守之贵人死又曰宗正明则宗室有秩暗则国家凶宗人四星在宗正东主録亲疎享祀如绮文而明正族人有序宗星二星在宗人东北星之东宗室之象帝辅血脉之臣也客星守之宗人不和帛度二星在宗星东北主度量明则尺量平商人不欺暗则否屠肆三星在帛度东北主烹宰明大则肆中多宰杀一星在帝坐东北主伺隂阳也明大辅臣彊四夷开细防则国安亡则主失位移则主不安居常则吉帝坐一星在天市中星西天庭也光而润则天子吉威令行防小凶大人当之或云暗则大人不正张衡云帝坐者帝王之坐帝坐有五一坐在紫防宫一坐在大角一坐在心中一坐在天市垣一坐在太防宫咸云帝坐一曰神农所居不见则大人当其咎宦者四星在帝坐西南帝傍之阉人也星防则吉明则凶非其常宦者有忧其占与势星同列肆二星在斛西北主寳玉之货移徙则列肆不安火守入兵大起斗五星在宦者西南主平量覆则嵗熟仰则大饥明暗与帛度同斛四星在市楼北亦曰天斛主量者也占与斗同贯索九星在七公前一曰连索一曰连营一曰天牢主法律禁暴彊也牢口一星为门欲其开也九星皆明天下狱烦七星见小赦五星见大赦动则斧锧用中空则更元汉志云十五星张衡云贯索开有赦不见即刑狱简若闭口及星入牢中有系死者常以午子夜侯之一星不见则有小喜二星不见赐禄三星不见人主徳令行且赦若客出视其小大大有大赦小有小赦或云贯索为贱人之牢一星芒有喜事二星芒赐爵禄三星芒有赦门闭牢中多死水犯灾火犯米贵七公七星在招揺东天之相也三公之象张衡云七公横列贯索之口主执法列善恶之官也星齐正则国法平差戾则狱多寃酷或云星入河米贵火犯之兵起天纪九星在贯索东九卿也为九河主万事之纪理寃讼也明则天下多辞讼亡则政理壊国纪乱散絶则地震山崩女牀三星在天纪之北为后宫御女主女事明则宫人恣意常则无咎
　　魏石申以赤防纪星共一百三十八座计八百十星商巫咸以黄防纪星共四十四座计一百四十四星齐甘徳以黒防纪星共一百一十八座计五百十一星三家都纪三百座计一千四百六十五星此旧书所纪冩之讹数目参差无所考正天汉起没
　　臣谨按天汉旧有圗无歌故为之补
　　天河亦一名天汉起自东方箕尾间遂乃分为南北道南经傅说入鱼渊开籥戴弁鸣河鼓北经龟宿贯箕邉次络斗魁冒左旗又合南道天津湄二道相合西南行分夹瓠络人星杵畔造父腾蛇精王良附路阁道平登此大陵泛天船直到卷舌又南征五车驾向北河南东井水位入吾骖水位过了东南游经次南河向阙邱天狗天纪与天稷七星南畔天河没
　　天汉起东方经箕尾之间谓之天河亦谓之汉津乃分为二道其南经傅说鱼天籥天弁河鼓其北经龟贯箕下次络南斗魁左旗至天津下而合南道乃西南行又分夹瓠络人星杵造父腾蛇王良附路阁道北端太陵天船卷舌而南行络五车经北河之南入东井水位而东南行络南河阙邱天狗天纪天稷在七星南而没张衡云津汉者金之气也其占曰水汉中星多则水少则旱
　　十二次度数
　　十二次班固取三统厯十二次配十二野其言最详又有费直说周易蔡邕月令章句所言颇有先后魏太史令陈卓更言郡国所入宿度今附而次之
　　自轸十二度至氐四度为夀星于辰在辰郑之分野属兖州【费直周易分野夀星起轸七度蔡邕月令章句夀星起轸八度】
　　自氐五度至尾九度为大火于辰在卯宋之分野属豫州【费直起氐十一度蔡邕起亢八度】
　　自尾十度至南斗十一度为析木于辰在寅燕之分野属幽州【费直起尾九度蔡邕起尾四度】
　　自南斗十二度至须女七度为星纪于辰在丑吴越之分野属州【费直起斗十度蔡邕起斗六度】
　　自须女八度至危十五度为元枵于辰在子齐之分野属青州【费直起女六度蔡邕起女二度】
　　自危十六度至奎四度为娵訾于辰在亥卫之分野属并州【费直起危十四度蔡邕起危十度】
　　自奎五度至胃六度为降娄于辰在戍鲁之分野属徐州【费直起奎二度蔡邕起奎八度】
　　自胃七度至毕十一度为大梁于辰在酉赵之分野属冀州【费直起娄十度蔡邕起胃一度】
　　自毕十二度至东井十五度为实沈于辰在申魏之分野属益州【费直起毕九度蔡邕起毕六度】
　　自东井十六度至栁八度为鹑首于辰在未秦之分野属雍州【费直起井十二度蔡邕起井十度】
　　自栁九度至张十六度为鹑火于辰在午周之分野属三河【费直起栁五度蔡邕起栁三度】
　　自张十七度至轸十一度为鹑尾于辰在已楚之分野属荆州【费直起张十三度蔡邕起张十二度】
　　州郡躔次
　　陈卓范蠡鬼谷先生张良诸葛亮谯周京房张衡并云角亢氐郑兖州
　　东郡入角一度　东平任城山阳入角六度　济北陈留入亢五度　济隂入氐一度　东平入氐七度　泰山入角十二度
　　房心宋豫州
　　颍川入房一度　汝南入房二度　沛郡入房四度　梁国入房五度　淮阳入心一度　鲁国入心三度　楚国入心四度
　　尾箕燕幽州
  </div>
  <div class="pagination">
   <a href="通志_page48.html">
    上一页
   </a>
   <span>
    ...
   </span>
   <a href="通志_page44.html">
    44
   </a>
   <a href="通志_page45.html">
    45
   </a>
   <a href="通志_page46.html">
    46
   </a>
   <a href="通志_page47.html">
    47
   </a>
   <a href="通志_page48.html">
    48
   </a>
   <span class="current-page">
    49
   </span>
   <a href="通志_page50.html">
    50
   </a>
   <a href="通志_page51.html">
    51
   </a>
   <a href="通志_page52.html">
    52
   </a>
   <a href="通志_page53.html">
    53
   </a>
   <a href="通志_page54.html">
    54
   </a>
   <span>
    ...
   </span>
   <a href="通志_page50.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
