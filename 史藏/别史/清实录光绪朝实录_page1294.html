<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1294 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1294 页/共 1316 页</h1>
    <div class="content">
○以办事实心。力顾大局。赏山东按察使胡建枢、盐运使张莲芬、头品顶戴。摺包　　

○以器识闳通。学行纯粹。予道员用翰林院编修傅增湘仍交军机处存记。摺包　　

○以慨捐钜款兴学。赏湖北试用道石元士、头品顶戴。侄作藩、以道员用。摺包　　

○廓尔喀正使噶箕等十六人于西苑门外瞻觐。内纪　　

○己酉。谕军机大臣等、电寄冯汝骙、电悉。本年应运漕米。准其少运十万石。留办平粜。著该抚督饬印委各员。核实办理。务期实惠及民。俟明年仍照数补运。所请现办补运漕粮照案折价一节。著不准行。电寄　　

○又谕、电寄柯逢时、电悉。方硕辅著以四品京堂候补。帮办土药统税事务。仍著柯逢时督率经理。以专责成。勿得稍存诿卸。该抚现在患病。应赶紧调治。一面料理迅赴新任。所请派员接办土税之处。著不准行。电寄　　

○署山东巡抚袁树勋奏、日本国给予宝星。应否佩带。得旨、准其收受。摺包　　

○青州副都统文瑞奏、会筹旗民生计。谨先试办实业教育。俾旗民读书明理。挟艺谋生。实为目前切要办法。报闻。

摺包　　

○庚戌。上御乾清宫。葡国使臣森达等觐见。内纪　　

○辛亥。谕军机大臣等、廓尔喀贡使及头人等。著加恩于四月初五日由理藩部带领瞻仰颐和园。现月　　

○军机处奏、汇呈大学士张之洞等筹议币制说帖。暨各省督抚议覆币制摺奏电奏等件。得旨、著会议政务处资政院总裁协理帮办会同妥议具奏。现月　　

○壬子。署江北提督王士珍奏、江北练饷短绌。筹协俱穷。恳饬部商拨的款。以济急需。庶足壮军容而备缓急。下部议。摺包　　

○赏大理院石印图书集成一部。早事　　

○上以孟夏享太庙。自是日始、斋戒三日。　　

○癸丑。农工商部等会奏、考定度量权衡。折衷采取。定以一尊。宜设厂专卖。而归本于严束在官之人。彳滟扁设公估之局。以祛官商通弊。并详拟推行章程四十条。下会议政务处议行。摺包　　

○又奏、筹办京师自来水公司。拟招华股洋银三百万圆。并请饬直隶总督每年筹拨官款十五万。豫存银行。为保息之用。如所请行。早事东华录　　

○护理江西巡抚沈瑜庆奏、武甯县访获洪江会匪陈昭宾等五名。图谋不轨。讯明分别惩办。出力各员、请择尤保奖。得旨、准其酌保数员。毋许冒滥。摺包　　

○以援剿江西南章滟贡匪乱出力。赏湖南永州镇总兵张庆云一品封典。总兵胡令宣等存记升叙。加衔有差。摺包　　

○以剿办枭匪出力。赏江苏布政使瑞澂正一品封典。摺包　　

○以督率有方。甯军三十五标统带官萧先胜等、传旨嘉奖。摺包　　

○以捐输赈款钜万。予署山东巡抚袁树勋侄、江苏试用知县增文、以道员选用。摺包　　

○以议办教案平允。赏吉南章滟贡甯主教法人柏泐史宝星。摺包　　

○甲寅。湖南巡抚岑春蓂奏、沥陈从前整顿史治士风财政。其被倢■＜曰融＞■＜石木＞劾人员。辄复暗中阻挠。任意诋諆。办事不免掣肘。得旨、著即力任其难。毋避嫌怨。摺包　　

○安徽巡抚冯煦奏、皖省旧有步军。遵照新章。改编巡防队。以昭画一。下部知之。摺包　　

○以湛深经术。淹贯礼文。赏湖南湘潭县举人王闿运翰林院检讨。摺包纂修官吴德镇恭纂　　

总纂官熊方燧恭辑监修总裁世恭阅一签八月十七日正总裁那月日专司蒿■木本陆恭覆阅癸丑十二月十七日　　

徐月日　　

荣月日副总裁唐月日

　　

宗室宝恭阅二签十一月十八日　　

陈恭阅十一签正月二十二日　　

熙月日　　

郭恭阅二签十月初三日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百八十八　　

光绪三十四年。戊申。三月。丙戌朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至甲寅皆如之。内

纪

　　

○奉皇太后御乾清宫。义国使臣文吉、参赞博尔济斯等、瑞典国使臣倭伦白、参赞克德伦等觐见。　　

○遣官祭历代帝王庙。早事　　

○侍＜目辟＞行＜匧心＞口＜韦未＞＜夗贝＞处奏、筹拟侍＜目辟＞行＜匧心＞口＜韦未＞＜夗贝＞军政。先期演习马步快枪章程。依议行。早事　　

○外务部奏、倢■＜曰融＞■＜石木＞考总理衙门成案。比照军机处新章。变通部员外用章程。俾收表里相资之益。依议行。摺包　　

○调任四川总督湖广总督赵尔巽奏、代陈湖南绅商公呈。恳恩饬令湘路公司总理袁树勋回湘主持铁路事宜。以顺舆情而维大局。得旨、袁树勋著仍充总理。摺包　　

○调浙江巡抚冯汝骙为江西巡抚。以督办土药统税大臣柯逢时为浙江巡抚。仍兼督办土药统税事务。现月　　

○以慨捐钜款兴学。赏湖北大冶县委用训导刘渐逵蓝翎。予附生刘炳炎等封典加衔有差。摺包　　

○丁亥。谕内阁、近日京城银价。仍未甚平。固由于铜圆之充斥。亦由于私票之繁多。现在业经饬令各厂铜圆暂行停铸。而私票仍漫无限制。奸商但知牟利。并无实存铜圆任意开写钱票。片纸架空。为害更甚。若不设法整顿。恐银价终无平减之日。著责成顺天府迅即详定章程。严立限制。除本非钱业一概禁止出票外。其钱业所出纸票。必须准该铺实存铜圆之数。定其出票之多寡。傥再有架空出票。取巧害民。扰乱市面。定予从重罚办。并著民政部、步军统领衙门、协力查禁。认真整顿。勿得任其蒙混抗违。以肃圜法而利民生。寻顺天府奏、谨拟查禁架空钱票章程四条。依议行。现月摺包　　

○谕军机大臣等、有人奏、前署盖平县知县现任兴京抚民同知马俊显、贪酷性成。串通劣绅舞弊等语。著徐世昌、唐绍仪、按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、马俊显于现在任内。尚无劣奣＜虘阝＞亦。惟于盖平县审李椿一案。殊不公允。罚款充公。又未能详报。操守殊难共信。请开缺以通判降补。商务公会总理侯显谋。藉势招摇。应请撤去总理另举。依议行。摺包　　

○御史俾寿奏、请派知兵大员督练陕甘新军。下部议。现
</div>
    <div class="pagination">
<a href="清实录光绪朝实录_page1293.html">上一页</a><span>...</span><a href="清实录光绪朝实录_page1289.html">1289</a><a href="清实录光绪朝实录_page1290.html">1290</a><a href="清实录光绪朝实录_page1291.html">1291</a><a href="清实录光绪朝实录_page1292.html">1292</a><a href="清实录光绪朝实录_page1293.html">1293</a><span class="current-page">1294</span><a href="清实录光绪朝实录_page1295.html">1295</a><a href="清实录光绪朝实录_page1296.html">1296</a><a href="清实录光绪朝实录_page1297.html">1297</a><a href="清实录光绪朝实录_page1298.html">1298</a><a href="清实录光绪朝实录_page1299.html">1299</a><span>...</span><a href="清实录光绪朝实录_page1295.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
