<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 325 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 325 页/共 1316 页</h1>
    <div class="content">
○予广西关外阵亡员弁守备周毓麟等优恤。摺包　　

○己未。谕内阁本年查阅云南营伍。著派张凯嵩逐一查阅。认真＜闲＞校。如有训练不精。军实不齐。即将废弛将弁。据实□□□尔

□奏。毋得视为具文。记注　　

○谕军机大臣等、内阁学士周德润奏、广西弁勇。去冬由越南山西遁去。在兴化一带。剽掠子女。今春法攻扶朗等社。争先溃散。北甯将士。携眷而逃。顷闻思恩土匪蔓延。谅山夷氛逼近。傥徵调新军。与溃勇杂处。势必从而效尤。请饬裁撤等语。广西思恩土匪。现有连接贵州散勇。苗匪窥伺之信。此项溃勇。若裁撤太急。必致句结为患。转滋事端。应如何陆续遣撤。或酌给口粮。咨送回籍之处。著潘鼎新妥为办理。至思恩土匪。并著仍遵前旨。饬令苏元春会同李秉衡实力剿办。及早歼除。毋留余孽。将此由六百里谕令知之。现月　　

○又谕、本月初八日。已有旨将办理法越事务。谕知会议诸臣矣。兹据总理各国事务衙门、将李鸿章与福禄诺所拟五条呈览。不索兵费。不入滇境。其余各条。均与国体无伤。事可允行。将来详议条目。如别有要求。自无难再予驳正。此时整兵备边。仍不容懈。已派吴大澂、陈宝琛、张佩纶、会办海防。并叠谕沿海疆臣。实力整顿防务。不得粉饰因循。以为自强之计。此事为各国观瞻所系。若办理稍不合宜。嗣后洋务。更不可问。不得不倍加慎重。前次传集在廷臣工。公阅谕旨。原以集思广益。与议之人。自当格外慎密。龙湛霖未曾与议。何以将谕旨引叙数语。设非会议之员。任意漏洩。外闲岂能知悉。此次谕旨。傥再有传播之事。定行严究。按例惩办。然亦不得因此训饬。并应行敷陈事件。遂致缄口不言也。将此谕令前此会议诸臣知之。福禄诺所拟五条。著发给阅看。洋务　　

○又谕、云南广西官军。驻扎越南地方。该处系烟瘴之乡。现交夏令。军士荷戈远役。往来于炎风暑雨。深宫廑念。宵旰殷怀。著发去御制平安丹各十匣。交岑毓英、潘鼎新、传旨分赏各营。俾除瘴疠。该督抚并当尽心拊循。用副体恤行闲至意。将此由六百里各谕令知之。洋务　　

○又谕、电寄潘鼎新、法人在津与李鸿章讲解。略有端倪。广西防军。著潘鼎新督饬扼扎原处。进止机宜。听候谕旨。仍随时侦探警备。毋稍疏懈。电寄档　　

○命翰林院侍讲学士梁仲衡提督江西学政。记注　　

○以光禄寺卿志元为太常寺卿。朱签　　

○命广州将军长善来京。以热河都统继格、为广州将军。黑龙江副都统文绪、为黑龙江将军。署青州副都统谦禧、为热河都统。明发纂修官

喻长霖恭纂　　

总纂官钱骏祥恭辑监修总裁世恭阅一签四月十七日正总裁那恭阅八月二十一日专司藳本陆恭覆阅癸丑二月初九日

　　

徐恭阅六签十一月二十三日　　

荣月日副总裁唐月日　　

宗室宝恭阅七月初八日　　

陈恭阅五签十一月十三日　　

熙月日　　

郭恭阅二签九月十一日　　

宗室麒月日蒙古总裁恩月日

大清德宗同天崇运大中至正经文纬武仁孝睿智端俭宽勤景皇帝实录卷之一百八十二　　

光绪十年甲申四月庚申。谕内阁、御史吴峋奏、编修王濂、及朱一新等、呈递章奏。掌院学士有意阻遏一摺。著灵桂明白回奏。记注　　

○又谕、前大学士直隶总督李鸿章、著作为全权大臣。与法国使臣、办理条约事务。洋务　　

○谕军机大臣等、本日已有旨、派李鸿章为全权大臣。与法国使臣办理条约事务。著该大臣懔遵前旨。将详细条目先事筹维。务臻妥善。毋任稍滋流弊。本日＜闲＞派全权大臣谕旨。如该使臣索看凭据。即著李鸿章另行恭录。给与阅看。俟议办事毕。此旨仍缴还军机处备查。将此由六百里谕令知之。洋务　　

○又谕近闻法人从事越南。每以厚资雇募粤民。充当前驱。该人民等利其雇直。与之联属。此风实不可长。著张树声、倪文蔚、督饬地方官。不动声色。设法禁止。平日仍宜整饬吏治固结民心以期消弭隐患。将此谕令知之。洋务　　

○山东巡抚陈士杰奏、四女寺哨马营两处减河牐口情形。查四女寺口门石闸犹存。挑修尚易为力。哨马营河身全淤。今开挑四女寺。不必再办哨马营致糜巨帑。至德州小杨庄决口。现培筑一律稳固。下部知之摺

包

　　

○以正黄旗汉军副都统海瑛、署青州副都统。实授成庆为黑龙江副都统。记注　　

○辛酉。孝端文皇后忌辰。遣官祭昭陵黄绫本　　

○谕内阁、灵桂奏、遵旨明白回奏一摺。据称各衙门代递封章。皆由堂官公同阅看。必无违悖字句。方准代递。编修王濂摺件于十四日交阅。即于十六日代递。其编修朱一新等之摺因摺内语涉激烈。令其妥为斟酌。再行代递并非有意阻遏等语。吴峋所奏。即著毋庸置议。记注　　

○又谕、太常寺少卿奕年奏、孙河镇屡有明火劫案。请饬严拏一摺。前因本年二月闲。该镇大顺布店被抢一案。当谕令步军统领衙门、顺天府、饬属严拏匪犯。本月初八日夜闲。该镇人合当铺。复被贼匪多人。手持火枪。肆行抢掠并有拒伤事主情事。仅拏获盗犯一名。余俱逃散。近畿地方抢劫之案。层见叠出。实属不成事体。该管官玩视捕务。漫不经心。殊堪痛恨。即著步军统领衙门、顺天府、勒限严拏盗犯务获惩办。毋任漏网。傥限满无获。即将该员弁等从严□□□尔□办。记注　　

○又谕、御史屠仁守奏、湖北钱粮积弊自咸丰年闲革除冗费。奏定章程。近年夙弊潜滋。开徵时催役揭票。下乡催收。每票勒索钱数百文。甚至数千文。柜书经收钱粮。核算溢额取赢。并有搬脚票号等费。任意浮收。又不当时给票。以致乡民羁候。甚或被催重纳。为害最甚等语。钱粮正供。徵纳悉有定则。岂容奸胥蠹役。藉端扰累。该御史所陈各弊。亟应严行禁革。著湖广总督、湖北巡抚、饬令各州县查照定例。按户豫给易知由单。核算明晰。纳户持单投柜换票。不准滥设催役名目。柜书如有刁难情事。准其禀诉惩治。傥州县意存袒庇。即著严行□□□尔□办至前项各弊端。他省恐亦不免。并著各该督抚一体查明禁革。以副轸念民生至意。记注　　

○又谕、前据崇志奏、□□□尔□佐领祥元等侵吞俸饷各节。当降旨令谭钟麟确查具奏。兹据该督奏称。佐领祥元等呈控协领那尔春布、迎合崇志之意。将崇志所领俸乾。按照十成支放。并不查照五成章程支领。且播弄崇志将祥元等撤任等情。请饬查办。又片奏、崇志纵酒负气任性妄为。平日苛待官兵。凉庄满营。啧有烦言。并有札提镇番县旧欠粮石情事等语。即著谭钟麟将崇志前奏及祥元等呈控各节。彻底查明据实□□□尔□奏。勿稍徇隐。崇志著即撤任。听候查办。镇番县旧欠粮石。系同治六七年闲。凉州办防奏提之项。嗣因防务解严。未经提用事隔多年。崇志何以径行札提。该县知县萧汝霖折银付给。显有串通舞弊情事。著谭钟麟一并确查□□□尔□办。并将仓粮勒限完缴。毋任玩延。凉州副都统。著谭钟麟于该处协领内拣员暂行护理。记注　　

○谕军机大臣等、户部代递七品小京官陈炽奏、敬陈管见厘为十则一摺。所陈各条。如有可采之处。著总理各国事务衙门、酌核办理。原摺著钞给阅看。将此谕令知之。　　

○又谕、有人奏、湖北学政科□山戊不□两试。取进生员。有所谓书价银。由来已久。逐渐增加近年竟须交制钱十七八千。实为士子之累。请饬酌中定数等语。此项钱文。既据奏称学署办公所资。若尽行裁革。转恐别滋弊端。即著孙毓汶、乌拉布确切查明。酌量定数。务从减损。以恤寒儒。又据奏称、湖北应城县徵收盐斤石膏税课。自德安府同知蔡懋赓接办以来。百弊丛生。多立名目。恣意朘削等语。地方官不恤民瘼。贪黩营私。亟应严行惩治。著孙毓汶等将所□□□尔□蔡懋赓各节。彻底详查。如果属实。即行从严□□□尔□办。并将该处徵收税课。明定章程。剔除弊混。毋致贻累闾阎。原片著摘钞给与阅看。将此由四百里各谕令知之。现月　　

○以镶白旗汉军副都统清凯署正黄旗汉军副都统。记注　　

○以太仆寺卿白桓为大理寺卿。朱签　　

○壬戌。谕军机大臣等、曾国荃奏、出省察看沿江各要隘一摺。现在法国水师总兵福禄诺、已至天津。与李鸿章讲解。略有端倪。惟虽有可和之机。仍当示以必战之势。该署督出省后。著将各处要隘。认真布置。力筹备御。如果规模妥协。自当悉仍其旧。傥有疏漏。或未尽得宜。该署督身任南洋事务。责无旁贷。不得稍涉迁就。致滋贻误。一切事宜。并著懔遵本月初八日谕旨。妥为筹办将此密谕知之。洋务　　

○又谕、潘鼎新奏、行抵广西。起程前进。暨派臬司剿办思恩匪徒各摺片。潘鼎新拟调潘鼎立赴粤。业经谕令曾国荃拨给枪炮。裕禄筹给饷银。饬令克日驰赴广西。听候调遣。现在法人在津与李鸿章讲解。虽有端倪。而防务不可稍涉松懈。昨经电谕潘鼎新严申儆备。著于出关后择要驻扎。督饬各军仍扎原处。进止机宜。听候谕旨。一面收集溃军。妥为遣撤毋任别滋事端。思恩匪徒莫梦弼。纠党肆扰。著即饬令李秉衡、苏元春、懔遵十二日谕旨。会同迅速剿办。务将此股匪徒。克期歼除。并拏获匪首惩办不得迁延迟误。致贻内患。潘鼎新军营除苏元春、叶家祥所带三千余人。仍用湖南原饷外每月尚需银四万余两。著户部筹议拨给将此密谕知之。洋务　　

○癸亥。谕军机大臣等、前据左宗棠奏、遵旨销假。当即谕令来京陛见。所有南洋大臣暨两江总督应办各事宜。业经责成曾国荃妥筹办理。左宗棠著遵前旨迅即来京陛见。将此由四百里谕令知之。现月　　

○又谕曾国荃奏、饷项支绌请饬前督臣暂缓召募勇丁一摺。据称左宗棠借用印信。照会在籍提督黄少春募勇五营。另劄江甯筹防各局。提银四万两发给经费。该署督因兵饷攸关。当将原文各件存留。答以必奉谕旨。方敢照办。又准浙江抚臣咨函。左宗棠所派已革提督罗大春在浙召募台勇三千名。尽属子虚。该署督当经函知刘秉璋。檄令停止召募等语。江海防务。现虽紧要。惟缓急次第。必应通筹。况江省库款十分支绌。尤应实力图维。以节糜费。该前督拟令黄少春添募勇丁之处。著毋庸议。罗大春所募勇营。既不得力。亦即停止。此时应否增添勇营。著曾国荃、刘秉璋、妥筹办理。将此由四百里各谕令知之。现月　　

○又谕、李鸿章奏、筹办法越交涉。议定＜闲＞明条约。画押竣事一摺。此次＜闲＞明条约。与初十日所谕该署督各节。尚不相背。惟越南系我藩属。第四款内。虽有现与越南改约。决不插入伤碍中国威望体面字□□羕之语。究系隐约其词。并未将属藩一层。切实说明。殊未惬心。将来条目中越南册贡。照旧办理务须注明越南既为属邦。一切政令。与中国交涉者。朝廷均可酌办。即如越南与法人两次立约。并未豫行奏闻。南官黄佐炎、张登憻、心存疑贰。误我戎机。中国皆可以大义责之。现在＜闲＞明条约既定。所最要者。全在随后所议详细条目。商务界务。确切分明。不准稍涉含混。议定后必须请旨定夺。不准匆遽迁就。彼族议事。尚须议院会商。岂有中华大政。反不集思广益之理。此层亦可与福禄诺豫为说明。免致临时再有急促情事。总之法人狡狯多端。该署督务当随时随事。杜其诡谋。方免他日反覆。另片奏、请将马建忠、德璀琳、奖励等语。均于原片内批示矣。将此由六百里密谕知之。洋务　　

○又谕、法越构衅叠经谕令沿海各督抚严密设防。现在法人在津与李鸿章讲解。虽已议有＜闲＞明条款。惟彼族狡诈多端。事变殊难豫度。沿海防务。不可一日稍弛。所有炮台及防守各营。朝廷不惜帑项准备已久。断不准以兵力尚单。防守未豫为词。稍存诿卸。著彭玉麟、曾国荃、穆图善、何璟、张树声、卫荣光、刘秉璋、张兆栋、陈士杰、倪文蔚、各就该省兵力。切实筹练。事事有备无患。傥必须开仗。立即成阵。战御有方。不准稍形松劲。潘鼎新驻军关外。情形尤为紧要。并著随时侦探备御。傥有疏虞。惟该督抚等是问。将此由六百里各密谕知之。洋务　　

○又谕、卞宝第等奏、湖南筹防紧要。请添募勇营一摺。湖南防勇。自彭玉麟率领二千人驰赴广东后。复经潘鼎新将南路各营三千人。带往广西。该省兵力。极形单薄。且界连黔蜀。时虞会匪游勇。句结为患。自应切实筹防。著照所请准其添募防勇三千人。扼要填扎。尽心训练。以期得力。将此由五百里谕知卞宝第。并传谕庞际云知之。现月　　

○又谕、卞宝第奏、劣幕被控潜逃来京请旨革拏一摺。据称丁子亨即丁保霖。籍隶湖北汉阳县。向在郧阳府知府幕中充当刑名。上年于郧西县廪生余琼芳身死一案。挟嫌议供刑逼。并有强讨许聘有夫之民女为妾情事。嗣经查拏。据报于上年进京投亲。请旨革拏等语。六品衔候选从九品丁子亨即丁保霖。被控潜逃。亟应严拏讯究。著先行斥革。并著步军统领衙门、顺天府、五城御史、一体严拏务获。解赴湖北归案讯办。原摺均著钞给阅看。将此各谕令知之。现月　　

○又谕、刑部代递郎中王应孚各摺片。内称当陆续言之等语。著该部堂官传知该员即行详晰具摺。仍由该衙门代奏。　　

○予积劳病故。前任云南提督胡中和照军营例赐恤。并将战绩宣付国史馆立传。现月　　

○旌表节妇湖南候选同知方功煦妻周氏。摺包　　

○蠲免陕西褎城县水冲地亩钱粮。　　
</div>
    <div class="pagination">
<a href="清实录光绪朝实录_page324.html">上一页</a><span>...</span><a href="清实录光绪朝实录_page320.html">320</a><a href="清实录光绪朝实录_page321.html">321</a><a href="清实录光绪朝实录_page322.html">322</a><a href="清实录光绪朝实录_page323.html">323</a><a href="清实录光绪朝实录_page324.html">324</a><span class="current-page">325</span><a href="清实录光绪朝实录_page326.html">326</a><a href="清实录光绪朝实录_page327.html">327</a><a href="清实录光绪朝实录_page328.html">328</a><a href="清实录光绪朝实录_page329.html">329</a><a href="清实录光绪朝实录_page330.html">330</a><span>...</span><a href="清实录光绪朝实录_page326.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
