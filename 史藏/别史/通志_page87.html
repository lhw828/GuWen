<!DOCTYPE html>
<html>
<head>
    <meta charset="UTF-8">
    <title>通志 - 第 87 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 87 页/共 155 页</h1>
    <div class="content">　　【年六月旱　十五年秋七月旱　十七年秋旱至冬安帝隆安二年冬旱　四年夏五月旱　五年夏秋大旱　元兴元年九月十月不雨泉水涸　二年六月不雨冬又旱　三年八月不雨　义熙四年冬不雨　六年九月不雨　八年冬十月不雨　九年秋冬不雨十年九月旱冬十二月旱井渎多竭　宋文帝元嘉八年夏六月旱大雩　二十年诸州旱　二十八年春大旱　孝武帝大明七年浙江东诸郡大旱　后废帝元徽元年秋八月都下大旱　梁武帝天监元年大旱米斗五千人多饿死　简文帝大寳元年自春迄夏大旱人相食都下尤甚　陈宣帝大建十二年春不雨至于四月　后魏文成帝太安五年六镇云中髙平二雍秦州旱　和平五年夏闰四月旱　献文帝天安元年州镇十一旱　皇兴二年州镇二十七旱　孝文帝延兴二年州镇十二旱　三年州镇十一旱　太和元年州郡八旱　二年州镇二十余旱　四年郡镇十八旱八年州镇十五旱　九年京师及州镇十一旱　宣武帝正始元年夏六月旱　永平三年夏五月冀定二州旱　延昌元年夏四月旱　正光元年秋七月旱　东魏孝静帝天平二年春夏旱　四年并肆汾建晋绛秦陜等诸州大旱　武定二年春旱　六年自去冬至春亢旱　北齐文宣帝天保九年夏大旱　干明元年春旱　武成帝河清二年夏四月并汾晋东雍南汾五州旱　后主天綂二年春旱　四年夏五月自正月不雨至于是月　武平五年夏五月大旱晋阳得死魃长二尺面项各二目　后周武帝保定二年夏旱　建徳元年夏大旱　二年秋七月自春末不雨至于是月　五年秋七月京师旱　隋文帝开皇四年雍同华岐宜五州旱　十四年关内诸州旱秋八月关中大旱　炀帝大业四年燕代缘边诸郡旱　八年天下旱百姓流亡十三年天下大旱】
　　火
　　灾火【春秋鲁桓公十四年秋八月壬申御廪灾　庄公二十年夏齐大灾　僖公二十年夏五月乙巳西宫灾　宣公十六年夏成周宣榭火　成公三年春二月甲子新宫灾　襄公九年春宋灾　三十年夏五月甲午宋又灾　昭公六年夏六月丙戌郑灾　九年夏四月陈火　十八年夏五月壬午宋卫陈郑灾　宣公二年夏五月雉门及两观灾　哀公三年夏五月桓僖宫灾　四年夏六月辛丑亳社灾　汉惠帝三年秋七月都廐灾　四年春三月长乐宫鸿台灾　秋七月乙亥未央宫凌室灾丙子织室灾　吕后元年夏五月丙辰赵王宫丛台灾　孝文帝七年夏六月癸酉未央宫东阙罘罳灾　孝景帝三年春正月淮阳王宫正殿灾中五年秋八月己酉未央宫东阙灾　孝武帝建元六年春二月乙未辽东髙庙灾　夏四月壬子髙国便】
　　【火　元鼎三年春正月戊子阳陵园火　太初元年冬十一月乙酉未央宫柏梁台灾　孝昭帝元鳯元年燕城南门灾　四年夏五月丁丑孝文庙正殿火　孝宣帝甘露元年夏四月丙申太上皇庙火甲辰孝文庙火三年冬十月丁卯未央宫宣室阁火　孝元帝初元三年夏四月乙未晦茂陵白鹤馆灾　永光四年夏六】
　　【月甲戌孝宣杜陵园东阙灾　孝成帝建始元年春正月乙丑皇会祖悼考庙灾　河平四年夏六月山阳火生石中　鸿嘉三年秋八月乙卯孝景庙北阙灾　永始元年春正月癸丑太宫凌室火戊午戾后园南阙灾四年夏四月癸未长乐临华殿及未央宫东司马门皆灾六月甲午霸陵园门阙灾　孝哀帝建平三年春】
　　【正月癸卯帝太太后所居桂宫正殿火　四年秋八月防皇园北门灾　孝平帝元始五年秋七月己亥髙皇帝原庙殿门灾　后汉光武建武三年潞县火灾起城中飞出城外烧千余家杀人　六年冬十二月洛阳市火　二十四年春正月戊子雷雨霹雳火灾髙庙北门孝明帝永平元年夏六月己亥桂阳见火飞来烧城寺　孝章帝建初元年冬十二月北宫火烧寿安殿延及右掖门　元和三年夏六月丙午雷雨火烧北宫朱雀西阙　孝和帝永元八年冬十二月丁巳南宫宣室殿火　十三年秋八月己亥北宫盛馔门阁火　十五年夏六月辛酉汉中城固南城门灾　孝安帝永初元年冬十二月河南郡县火烧杀百五人　二年夏四月甲寅汉阳河阳城中火烧杀三千五百七十人　四年春三月戊子杜陵园火　六年河南郡县大火烧杀五百八十四人　元初四年春二月壬戌武库火烧兵物百二十五种直十万以上　延光元年秋八月戊子阳陵园寝殿火　四年秋七月乙丑渔阳城楼灾　孝顺帝永建三年夏五月戊申守宫失火烧宫藏所物尽秋七月丁酉茂陵园寝灾　四年河南郡县失火烧杀人畜　阳嘉元年冬十二月庚子防陵百丈庑灾及东西莫府火是嵗河南郡国火烧庐舍杀人　永和元年冬十月丁未承福殿火　汉安元年春三月甲午洛阳刘汉等百九十七家被火所烧是嵗冬十二月洛阳失火孝桓帝建和二年夏五月癸丑北宫掖庭中徳阳殿火及左掖门　延熹四年春正月辛酉南宫嘉徳殿火戊子丙署火二月壬辰武库火夏五月丁卯原陵长寿门火　五年春正月壬午南宫丙署火夏四月乙丑恭陵东阙火戊辰虎贲掖门火五月康陵园寝火甲申中藏府承禄署火秋七月己未南宫承善闼内火　六年夏四月辛亥康陵东署火秋七月甲申平陵园寝火八年春二月己酉南宫嘉徳署黄龙千秋万嵗殿皆火夏四月甲寅安陵园寝火閠月甲午南宫长秋和欢殿后钓盾掖庭朔平署各火冬十月壬子徳阳前殿西阁及黄门北寺火杀人是时连月有火灾诸宫寺或一日再三发　九年春三月癸巳京都夜有火光转行人相惊噪　孝灵帝熹平四年夏五月延陵园灾　光和四年秋闰九月辛酉北宫东掖庭永巷署灾　五年夏五月庚申徳扬前殿西北入门内永乐太后宫署火　中平二年春二月己酉南宫云台灾庚戌乐城门灾延及北阙度道西烧嘉徳和欢殿火半月乃灭　孝献帝初平元年秋八月霸桥灾　兴平元年益州天火烧城府辎重延及民家馆邑无余　魏明帝太和五年夏五月清商殿灾　青龙元年夏六月洛阳宫鞠室灾　二年夏四月崇华殿灾延于南阁缮复之三年七月此殿又灾　呉会稽王建兴元年冬十二月武昌端门灾改作端门又灾　太平元年春二月朔建业火　景帝永安五年春二月城西门北楼灾　六年冬十月石头小城火烧西南百八十丈　归命侯建衡二年春三月大火烧万余家死者七百人　晋武帝太康八年春三月乙丑震灾西阁楚王所止坊及临啇观牎　十年夏四月癸丑崇贤殿灾冬十月庚辰含章鞠室脩成堂前抚景坊东屋晖章殿南阁火　孝惠帝元康五年闰月庚寅武库火焚累代之寳　八年冬十二月髙原陵火　永康元年帝纳皇后羊氏后将入宫衣中忽有火众咸怪之　永兴二年秋七月甲午尚书诸曹火起延崇礼闼及阁道　孝懐帝永嘉四年冬十一月襄阳火烧死者三千余人　元帝太兴中武昌灾火起众救之救于此而发于彼东西南北数十处俱应数日不絶　永昌二年春正月癸巳京都大火三月饶安东光安陵三县火烧七千余家死者万五千人　明帝太寜元年春正月京都火　成帝咸和二年夏五月京都火　康帝建元元年秋七月庚辰呉郡灾　穆帝永和五年夏六月震灾石虎太武殿及两厢端门震灾月余乃灭金石皆尽海西公太和中郗愔为防稽太守夏六月大旱灾火烧数千家延及山隂仓米数百万斛炎烟蔽天不可扑灭　孝武帝寜康元年春三月京师风火大起　太元十年春正月国子学生因风放火焚房百余间　十三年冬十二月乙未延贤堂灾丙辰螽斯则百堂及客馆骠骑府库皆灾　安帝隆安二年春三月龙舟二乘灾元兴元年秋八月庚子尚书下舍曹火　三年卢循攻略广州刺史呉隐之闭城固守其十月壬戌夜火起焚荡府舍烧死者万余人　义熙四年秋七月丁酉尚书殿中吏部曹火　九年京都大火烧数千家　十一年京都所在大行火灾呉界尤甚王时为呉郡昼在听事见天上有一赤物下状如信幡遥集路南人家屋上火即大发　宋文帝元嘉五年春正月戊子都下大火　七年冬十二月都下火火延烧太社北墙　二十九年春都下火　齐武帝永明九年春二月癸巳明堂灾　东昏侯永元三年春二月丙寅干和殿西厢火梁武帝天监元年夏五月有盗入南北掖烧神武门总章观　普通二年夏五月癸卯琬琰殿火延烧后宫屋三千间　中大通元年秋九月辛巳朱雀航华表灾大同三年春正月辛丑夜朱雀门灾　十一年夏四月同泰寺灾　元帝承圣三年冬十一月江陵城内火烧居人数千家　陈武帝永定三年秋七月乙丑重云殿灾　后主祯明二年夏五月甲午东冶铸铁有物赤色大如数升自天坠镕所有声隆隆如雷铁飞出墙外烧人家是嵗大皇佛寺塔火从中起飞至石头烧死者甚众　东魏孝静帝天平二年冬十月甲寅阊阖门灾四年夏六月壬午阊阖门灾　武定五年秋八月广宗都火烧数千家　北齐后主天綂五年邺宫九龙殿灾延烧西廊　四年夏四月辛未邺宫昭阳殿灾延烧宣光瑶华等殿　隋文帝开皇十四年将祠泰山令使者致石像神祠之所未至数里野火起烧像碎如小块　炀帝大业十二年显阳门灾】
　　风
　　大风【春秋僖公十六年春正月六鹢退飞过宋都大风也　汉髙帝二年夏四月大风从西北起折木发屋扬砂昼晦　孝文帝二年夏六月淮南王都寿春大风毁民室杀人十月楚王都彭城大风从东南来毁市门杀人　孝武帝建元四年夏有风赤如血　元光五年秋七月大风拔木　征和二年夏四月大风发屋折木　孝昭帝元鳯元年燕王都蓟大风雨拔宫中木七园以上十六枚壊城楼　建始元年夏四月壬寅晨大风从西北起云气赤黄四塞天下终日夜下着地者黄土尘也冬十二月大风抜甘泉畤中大木十围以上孝平帝元始四年冬大风吹长安东门屋瓦且尽　王莽地皇四年汉兵起围莽大风屋瓦皆飞雨下如注后汉安帝永初元年二十八大风　二年夏京都及郡国四十八大风拔树　三年夏五月京都大风拔南郊道梓树九十六枚　七年秋八月京都大风拔树　元初二年春二月京都大风拔树　六年夏四月沛国勃海大风拔树二万余枚　永寜元年冬十月自三月至是月京师及郡国三十三大风　延光元年冬十二月京师及郡国二十七大风　二年春正月河东颍川大风夏六月郡国十一大风　三年京师及郡国三十六大风拔树　孝灵帝建寜二年夏四月癸巳京都大风拔郊道树十围以上百余枚其后晨迎气黄郊道于雒水西桥逢暴风雨逆卤薄车或发盖还不至郊使有司行礼迎气西郊亦壹如此　中平二年夏四月庚戌大风　五年夏六月丙寅大风拔树　孝献帝初平四年夏六月右扶风大风发屋拔木　魏齐王正始九年冬十一月大风数十日发屋折木十二月戊午晦尤甚动太极东阁　嘉平元年春正月壬辰朔西北大风发屋折木昏尘蔽天　呉大帝太元元年秋八月朔大风江海涌溢平地水深八尺拔髙陵树二千株石碑蹉动呉城两门飞落　防稽王建兴元年冬十二月丙辰大风震电　景帝永安元年冬十一月甲午风四转五复防雾连日十二月丁卯夜有大风拔木扬砂　晋武帝泰始五年夏五月辛卯朔广平大风折木　咸寜元年夏五月下邳广陵大风坏千余家折树木其月甲申广陵下邳大风折木　三年八月河间大风折木　太康二年夏五月济南暴风折木伤麦六月髙平大风折木发壊邸阎四十余区七月上党又大风伤秋稼　八年夏六月郡国八大风　九年春正月京都风发屋拔树孝惠帝元康四年夏六月大风拔树　五年夏四月庚寅夜暴风城东渠波浪杀人秋七月下邳大风壊庐舍九月鴈门新兴太原上党灾风伤稼　六年夏四月大风　九年夏六月颷风吹贾谧朝服飞数百丈十一月甲子朔京都连大风发屋折木　永康元年春二月丁酉大风飞砂拔木三月又大风雷电夏四月张华第舍颷风起折木飞绘折轴六七冬十一月戊午朔大风从西北来折木飞砂石六日止　永寜元年秋八月郡国三大风　永兴元年春正月乙丑西北大风　赵王伦建始元年春正月癸酉伦祠太庙灾风暴起尘四合孝懐帝永嘉四年夏五月大风折木　元帝永昌元年秋七月丙寅大风屋瓦皆飞八月暴风壊屋拔御道柳树百余株其风纵横无常若风自八方来者　成帝咸康四年春三月壬辰成都大风发屋折木　康帝建元元年秋七月庚寅晋陵呉郡灾风　穆帝升平元年秋八月丁未疾风　五年春正月戊午朔疾风　哀帝太和六年春二月大风迅急　孝武帝寜康元年春三月京都大风火大起　三年春三月戊申朔暴风迅起从丑上来须臾逆转从子上来飞砂扬砾　太元二年春二月乙丑朔暴风折木闰三月甲子朔暴风疾雨俱至发屋折木夏六月己巳暴风扬砂石　三年春三月乙丑雷雨暴风发屋折木夏六月长安风拔苻坚宫中树四年秋八月乙未暴风扬砂石　十二年春正月壬子夜暴风发屋折木秋七月甲辰大风折木　十三年冬十二月己未大风昼晦　十七年夏六月乙未大风折木　安帝元兴二年春二月夜大风雨大航门屋瓦飞落　三年春正月桓元出游大航南飘风飞其防輗盖夏五月江陵又大风折木冬十一月辛卯朔西北疾风起拔树　五年闰十一月丁亥大风发屋　六年夏五月壬辰大风拔北郊树树几百年也并吹琅邪扬州二射堂倒壊是日卢循大舰飘没甲戌又风发屋折木九年春正月大风白马寺浮图刹柱圻壊　十年夏四月己丑朔大风拔木六月辛亥大风拔木七月淮北】
　　【大风壊庐舍　宋少帝景平二年春二月乙巳大风文帝元嘉二十九年春三月壬午大风折木　齐武帝永明四年春二月丙寅大风呉郡偏甚树叶皆赤　八年夏六月都下大风发屋　梁武帝天监六年秋八月戊戌大风拔木　元帝承圣三年冬十月丁卯帝出行江陵城栅大风拔木十一月甲申帝阅武于南城北风雨总集旗帐飃乱丁酉又大风城内火起　陈文帝天嘉六年秋七月癸未有大风自西南至广百余歩击坏灵台侯楼　宣帝大建十二年夏六月壬戌大风吹坏臯门中阃　十三年秋九月癸未夜大风从北地来发屋抜树　后主祯明二年夏六月丁巳大风自西北激涛水入石头是嵗大风拔朱雀门　北齐武成帝河清二年大风三旬乃止　后主天綂三年夏五月大风昼晦发屋拔树　四年夏六月甲辰大风拔树　武平七年春二月丙寅大风从西北起发屋拔树五日乃止隋文帝开皇二年冬十二月京都大风发屋拔木　仁寿元年夏五月壬辰大风拔木】














　　通志卷七十四
<史部,别史类,通志>
　　钦定四库全书
　　通志卷七十五
　　宋　右　廸　功　郎　郑　樵　渔　仲　撰
　　昆虫草木略第一
　　序　草类　蔬类　稻粱类
　　序
　　学者操穷理尽性之说以虚无为宗实学置而不问仲尼时已有此患曰小子何莫学夫诗兴观羣怨事父事君多识于鸟兽草木之名其曰小子者无所识之辞也其曰何莫者苦口之辞也故又曰人而不为周南召南其犹正墙面而立此苦口之甚也一部论语言他书不过一再惟诗则言之又言凡十二度言焉门弟子有能学诗者则深喜之子贡子夏在孔门未为高弟至于论诗则与之至子夏又发起予之叹者深嘉之也夫乐之本在诗诗之本在声窃观仲尼初亦不达声至哀公十一年自卫反鲁质正于太师氏而后知之故曰吾自卫反鲁然后乐正雅颂各得其所此言诗为乐之本而雅颂为声之宗也其曰师挚之始关雎之乱洋洋乎盈耳哉此言其声之盛也又曰关雎乐而不淫哀而不伤此言其声之和也人之情闻歌则感乐者闻歌则感而为淫哀者闻歌则感而为伤惟关雎之声和而平乐者闻之而乐其乐不至于淫哀者闻之而哀其哀不至于伤此关雎所以为羙也缘汉人立学官讲诗专以义理相传是致卫宏序诗以乐为乐得淑女之乐淫为不淫其色之淫哀为哀窈窕之哀伤为无伤善之伤如此说关雎则洋洋盈耳之防安在乎臣之序诗于风雅颂曰风土之音曰风朝廷之音曰雅宗庙之音曰颂而不曰风风者敎也雅者正也言王政之所由废兴也颂者羙盛徳之形容也于二南则曰周为河洛召为岐雍河洛之南濒江岐雍之南濒汉江汉之间二南之地诗之所起在于此屈宋以来骚人墨客多生江汉故仲尼以二南之地为作诗之始而不曰南言化自北而南于王黍离豳七月则曰王为王城东周之地豳为豳丰西周之地七月者西周之风黍离者东周之风而不曰黍离降国风臣之序诗专为声歌欲以明仲尼之正乐臣之释诗深究鸟兽草木之名欲以明仲尼敎小子之意然两汉之言诗者惟儒生论义不论声而声歌之妙犹传于瞽史经董卓赤眉之乱礼乐沦亡殆尽魏人得汉雅乐朗仅能歌文王鹿鸣驺虞伐檀四篇而已太和之末又亡其三惟有鹿鸣至晋又亡自鹿鸣亡后声诗之道絶矣夫诗之本在声而声之本在兴鸟兽草木乃发兴之本汉儒之言诗者既不论声又不知兴故鸟兽草木之学废矣若曰关关雎鸠在河之洲不识雎鸠则安知河洲之趣与关关之声乎凡鴈鹜之类其喙者则其声关关鸡雉之类其喙鋭者则其声鷕鷕此天籁也雎鸠之喙似鳬鴈故其声如是又得水边之趣也小雅曰呦呦鹿鸣食野之苹不识鹿则安知食苹之趣与呦呦之声乎凡牛羊之属有角无齿者则其声呦呦驼马之属有齿无角者则其声萧萧此亦天籁也鹿之喙似牛羊故其声如是又得蒌蒿之趣也使不识鸟兽之情状则安知诗人关关呦呦之兴乎若曰有敦苦蒸在栗薪者谓苦引蔓于篱落间而有敦然之系焉若曰桑之未落其叶沃若者谓桑叶最茂虽未落之时而有沃若之泽使不识草木之精神则安知诗人敦然沃若之兴乎陆玑者江左之骚人也深为此患为毛诗作鸟兽草木虫鱼疏然玑本无此学但加采访其所者多是支离自陆玑之后未有以此明诗者惟尔雅一种为名物之宗然孙炎郭璞所得既希张揖孙宪所记徒广大抵儒生家多不识田野之物农圃人又不识诗书之防二者无由参合遂使鸟兽草木之学不传惟本草一家人命所系凡学之者务在识真不比他书只求说也神农本经有三百六十以应周天之数陶景隐者也得此一家之学故益以三百六十以应周天之数而两之臣少好读书无渉世意又好泉石有慕景心结茅夹漈山中与田夫野老往来与夜鹤晓猿杂处不问飞潜动植皆欲究其情性于是取陶隐居之书复益以三百六十以应周天之数而三之已得鸟兽草木之眞然后传诗已得诗人之兴然后释尔雅今作昆虫草木略为之会同庶几衰晩少备遗忘岂敢论实学也夫物之难明者为其名之难明也名之难明者谓五方之名既已不同而古今之言亦自差别是以此书尤详其名焉
　　草类
　　芝曰菌其类有五色加以紫是为六芝青曰龙芝赤曰丹芝黄曰金芝白曰玉芝黑曰元芝紫曰木芝瑞草也生则有云气及禽兽之异
　　蓍如蒿华如菊生上蔡白龟祠旁一丛之干二三十或四五十髙五六尺禇先生云蓍满百茎者其下有神龟守之其上有青云以覆之曰天下和平王道得蓍茎长丈丛满百
　　兰即蕙蕙即薰薰即零陵香楚辞云滋兰九畹植蕙百畆互言也古方谓之薰草故名医别録出薰草条近方谓之零陵香故开寳本草出零陵香条神农本经谓之兰臣昔修本草以二条贯于兰后明一物也臣谨案兰旧名煎泽草妇人和油泽头故以名焉南越志云零陵香一名燕草又名薰草即香草生零陵山谷今湖岭诸州皆有又别录云薰草一名蕙草明薰蕙之为兰也以其质香故可以为膏泽可以涂宫室近世一种草如茅叶而嫩其根谓之土续断其花馥郁故得兰名误为人所赋咏
　　芎防曰胡防曰香果关中者曰京防蜀道者曰川芎其叶曰蘼芜亦曰蕲茝故尔雅蕲茝蘼芜亦曰茳蓠以其芬香故多莳于园庭苖似芹胡荽蛇牀辈故淮南子云乱人者若芎防之与藁本蛇牀之与蘼芜也
　　蛇牀曰蛇粟曰蛇米曰虺牀曰思益曰绳毒曰枣棘曰墙蘼曰旴曰马牀尔雅所谓盱虺牀也花白子如黍粒叶似芎防而细亦香故有墙蘼之名焉
　　茜亦作蒨可以染绯故曰地血亦曰茹芦曰茅搜齐人谓之茜徐人谓之牛蔓诗所谓茹藘在阪尔雅所谓茹藘茅搜茎叶麄澁而根红故许愼谓人血所生周礼庶氏掌除虫毒以嘉草攻之陈藏器以蘘荷与茜为嘉草杜若曰杜蘅曰杜连曰白莲曰白苓曰若芝曰楚衡根叶似山姜花似荳蔲骚人多取喻焉故楚词云山中人兮芳杜若九歌云采芳洲兮杜若又离骚云杂杜蘅与芳芷唐贞观中勑下度支求杜若省郎以谢元晖诗云芳洲采杜若乃责坊州贡之当时以为嗤笑
　　决明曰芵茪曰防关西曰薢茩故尔雅云薢茩芵茪共有三种其一则山决明也相似而不可食其二曰马蹄决明实似马蹄尤良
　　天名精曰麦句姜曰虾蟇蓝曰豕首曰天门精曰彘颅曰蟾蜍兰曰觐曰茢薽曰豨首曰天蔓精曰鹿活草曰刘防草尔雅云茢薽豕首俗曰豨莶又云火锨又云地菘异苑云宋元嘉中青州刘防射中一麞既剖五藏以此草塞之蹶然而起去之则仆如此者三是以知其治折伤故其草得刘防之名
　　莵丝曰莵芦曰莵缕曰唐防曰玉女曰赤网曰莵累曰女罗尔雅曰唐防女萝女萝莵丝又曰防玉女诗曰茑与女萝施于松上草经曰蔓延草木之上色黄而细曰赤网色浅而大曰莵累淮南子注云莵丝生茯苓上故世言下有茯苓上有莵丝又言莵丝初生之根其形似兎掘取割其血和丹服之立变化今皆不然茯苓生山谷莵丝生人间清浊异趣何由同居
　　蓟曰虎蓟曰刺蓟曰山牛蒡尔雅蘻狗毒蘻即蓟也又有一种小蓟曰猫蓟曰青刺蓟北方曰千针草以其茎叶多刺故也华如红蓝华而青紫色多生于燕地故曰蓟门
　　垣衣曰昔邪曰乌韭曰垣嬴曰天韭曰鼠韭有数种生于屋上曰屋游生于屋隂曰垣衣在石上谓之乌韭在地上谓之地衣在井中谓之井中苔在墙上抽起茸茸然者谓之土马騣生于水中谓之陟厘水中苔也生海中者可食又有生于石上连缘作晕者谓之石花石花生于海中石上谓之紫防即紫菜也松上之衣曰艾纳香以和香烧则烟气直上
　　海藻类紫防而麄恶曰落首曰藫曰石衣曰海萝尔雅云藫石衣郭氏云石髪也又云海薻郭氏云如乱髪其说无别致误后人引据且藫与藻与薻皆无异义何得为二物海藻形如弊衣石髪形如乱髪自是二物凡此之类易得浑殽又有石帆之于水松亦能相乱故陶景云石帆如栢疗石淋水松如松疗溪毒呉都赋所谓石帆水松是也又有海带似带昆布似布尔雅云纶似纶组似组东海有之纶即鹿角菜组即海中苔藻生乎水中萍生乎水上萍之名类亦多易相紊也尔雅云苹萍其大者苹又云苹藾萧足以惑人蓱者水中浮萍也江东谓之薸是也苹水菜也叶似车前诗所谓于以采苹是也苹蒌蒿也即藾萧诗所谓呦呦鹿鸣食野之苹是也按萍亦曰水花亦曰水白
　　肉苁蓉曰肉松容旧曰马精化为苁蓉人血化为茹藘故苁蓉生于沙中在西方多马处然亦有生于大木间及土壍上者
　　地肤曰地葵曰地麦曰益明曰落帚子曰鸭舌即独扫也亦曰地扫尔雅云荓马帚即此也今人亦用为箒蒺防曰旁通曰屈人曰止行曰犲羽曰升推曰即防曰茨故尔雅谓茨蒺防诗谓墙有茨也其实有芒刺行军之家以铁象之而布地焉又有白蒺防者同名而异实防风曰铜芸曰茴草曰百枝曰屛风曰蕳根曰百蜚叶如青蒿嫩苖可茹
　　石龙蒭曰龙须曰草续断曰龙朱曰龙华曰悬莞曰草毒曰方賔尔雅所谓□防莞也生被崖垂下故得龙须之名可以为席
　　络石曰石鲮曰石蹉曰畧石曰明石曰领石曰悬石如薜荔而小络石以生
　　千嵗藟曰藟芜陆玑云一名巨苽连蔓而生幽州人谓之推累此草藤生大者盘礴故有千嵗藟之名唐姜抚言服常春藤使白髪还鬒明皇使取以赐中朝老臣又言终南山有旱藕食之延年状类葛粉帝作汤饼以赐大臣右骁骑将军甘守诚能名药石曰常春藤者千嵗藟也旱藕者牡防也
　　黄连曰王连曰支连
　　沙参叶如枸杞根如葵曰苦心曰志取曰虎须曰白参曰识羙曰文希亦曰知母而得五参之名
　　丹参叶如薄荷花如苏曰防蝉草曰赤参曰木羊乳曰山苓【本草作参】曰奔马俗谓之逐马言驱风之駃也
　　赤箭曰离母曰鬼督邮曰合离曰独摇曰定风有风不动无风自摇
　　蘠蘼曰满冬曰地门冬曰筵门冬在东岳名淫羊霍【抱朴子作淫羊食】在中岳名天门冬在西岳名管松在北岳名无不愈在南岳名百部在京陆山阜名颠棘今曰天门冬尔雅蘠蘼虋冬叶如丝缕
　　禹葭曰禹余粮曰乌韭曰防火冬曰忍冬曰忍陵曰不死药曰仆垒曰随脂秦名羊韭齐名爱韭楚名马韭越名羊蓍今曰麦门冬其叶如韭所以多得韭名
　　山蓟曰术尔雅术山蓟苍术也枹蓟曰杨尔雅杨枹蓟有两种赤术白术也生平地曰蓟生山中曰术曰山连亦曰山精亦曰天苏亦曰山芥亦曰乞力伽【曰华子作吃力伽】萎防曰荧曰地节曰玉竹曰马薰曰黄芝曰玉女萎黄精曰重楼曰兎竹曰鸡格曰救穷曰鹿竹曰龙衘曰萎蕤曰狗格【本草作茍格】曰埀珠曰马箭曰白及陶景谓似钩吻非也似蘘荷
　　苄曰芑地黄也
　　曰屋菼曰起实交州曰珠薏苡也
　　芣苢曰当道曰虾蟇衣曰牛遗曰胜舄曰马舄车前也昌阳曰尧韭菖蒲也
　　蕀蒬曰葽绕曰细草叶曰小草逺志也
　　蕍曰蕮曰藚曰芒芋曰鹄防曰及防泽防也诗云言采其藚尔雅云蕍蕮
　　薯蓣曰山蓣曰修脆曰藷蓣曰儿草秦楚名玉延郑越名土藷齐名山芋
　　菊花曰日精曰节华曰女节曰女华曰女茎曰更生曰周盈曰傅延年曰隂成曰治蘠其白花者颍川曰回峯汝南曰茶苦蒿河内曰地薇蒿上党曰羊欢草
　　甘草曰蕗草曰蜜甘曰羙草或曰大苦即此也凡草属惟甘草为国老大黄为将军不言君臣佐使也
　　茺蔚曰益母曰益明曰大札曰贞蔚曰萑曰负檐曰夏枯曰郁臭草曰苦低草曰蓷叶似荏方茎白华诗所谓中谷有蓷也
　　人参曰人衘曰鬼盖曰神草曰人防曰土精曰血参如人形者则神故多得人名朝鲜之人赞云三桠五叶背阳向隂欲来求我椵树相寻
　　石斛曰林兰曰禁生曰杜兰曰石蓫生于隂崖茎如钗股其生于栎者木斛石斛之茎如金钗故谓之金钗牛膝之节如牛膝故谓之牛膝
　　卷栢曰万嵗曰豹足曰求股曰交时叶如栢状如鸡足生于隂崖
　　细辛曰小辛曰细草而世以杜蘅乱其眞
　　独活曰羗青曰防羗使者曰胡王使者曰独摇草得风不摇无风自动虽与羗活异条而亦曰羗活
　　升麻曰周麻曰落新妇
　　茈胡曰地薰曰山菜曰茹草叶曰芸蒿辛香可食生于银夏者芬馨之气射于云间多白鹤青鹤翺翔其上防葵曰梨盖曰旁慈曰爵离曰农果曰利茹曰方盖而狼毒能乱其眞
　　庵防状如蒿艾駏驉食之仙
　　白蒿即茵陈蒿白兎食之仙
　　菥蓂曰薎析曰大蕺曰马辛尔雅曰姚茎涂荠又曰菥蓂大荠以似荠而大也
　　龙胆曰陵游茎如小竹根似牛膝
　　王不留行曰禁宫花曰翦金花叶似槐实作房
　　茵陈蒿南人所用者似香薷北人所用者似青蒿即白蒿也南北所用俱有山茵蔯之名同名异实又有石香葇亦名山茵蔯而香薷亦名茵陈四种足相紊也漏芦曰野兰而飞廉曰漏芦亦能相紊
　　飞廉曰漏芦曰天荠曰伏猪曰飞轻曰伏兎曰飞雉曰木禾似苦芙而叶下附茎有皮起似箭羽刻缺
　　墙薇曰营实曰墙牀【本草作墙麻】曰牛棘曰牛勒曰蔷蘼曰山棘
　　薇衘曰承膏曰承肌曰无心曰无顚曰鹿衘曰呉风草叶似茺蔚丛生有毛
　　五味子曰菋曰荎藸故尔雅云菋荎藸引蔓实如珠而赤
　　旋花曰鼔子花曰筯根花曰金沸曰羙草曰肫肠草蔓生花不作瓣故谓之旋也此草一名金沸而旋覆花亦名金沸旋花正谓之葍旋旋覆正谓之旋复易相紊也然方家所用者葍旋用根旋复用花
　　白莵藿曰白葛蔓生叶圆如莼
　　鬼督邮曰独摇草茎如箭簳叶如繖盖花生叶心根横而不生须徐长卿赤箭俱有鬼督邮之名而实异蓝有三种蓼蓝如蓼染绿大蓝如芥染碧槐蓝如槐染青三蓝皆可作淀色成胜母故曰青出于蓝而青于蓝景天曰戒火曰火母曰救火曰据火曰愼火今人皆谓之愼火草植弱而叶嫩种之阶庭能辟火
　　续断曰龙豆曰属折曰接骨曰南草曰槐曰大蓟曰马蓟蜀本图经云茎方叶似苎花似益母根如大蓟此北续断也范汪云即马蓟也与小蓟相似叶如蒡翁菜两边有刺花紫会稽者正尔此南续断也
　　云实曰员实曰云英曰天豆曰马豆曰臭草曰羊石子叶如苜蓿花黄白荚如大豆实若大麻能杀精物烧之致鬼
　　黄耆有白水耆赤水耆木耆三种其茎叶曰戴糁曰戴椹曰芰草曰蜀脂曰百本曰王孙
　　徐长卿曰别仙踪曰鬼督邮苖如小麦子似萝摩薜曰山蕲曰白蕲曰干归曰文无尔雅谓薜山蕲又谓薜白蕲即当归也叶似芎防有两种大叶者谓之马尾当归细叶者谓之蚕头当归此方家之别也
　　鋋曰何离曰觧仓曰犁食曰余容曰白术即芍药也以有何离之名所以赠别用焉古今言木芍药是牡丹崔豹古今注云芍药有二种有草芍药有木芍药木者花大而色深俗呼为牡丹非也安期生服链法云芍药有二种有金芍药有木芍药金者色白多脂木者色紫多脉此则騐其根也然牡丹亦有木芍药之名其花可爱如芍药宿枝如木故得木芍药之名芍药着于三代之际风雅之所流咏也牡丹初无名故依芍药以为名亦如木芙蓉之依芙蓉以为名也牡丹晩出唐始有闻贵游趋竞遂使芍药为落谱衰宗
　　藁本曰鬼卿曰地新曰微茎
　　葛曰鸡齐根曰鹿藿曰黄斤而蔨亦谓之鹿藿
　　知母曰蚳母曰连母曰野蓼曰地参曰水参曰水浚曰货母曰蝭母曰女雷曰女理曰儿草曰鹿列曰韭逢曰儿踵草曰东根曰水须曰莐藩曰曰昌支尔雅曰莐藩
　　贝母曰空草曰药实曰苦花曰苦菜曰啇草曰勤母曰尔雅曰贝母诗云言采其蝱
　　栝楼曰地楼曰果臝曰天曰泽姑曰白药其实曰黄诗云果臝之实尔雅云果臝之实栝楼
　　元参曰重台曰元台曰鹿肠曰正马曰咸曰端曰逐马曰馥草
　　苦参曰水槐曰苦曰地槐曰莵槐曰骄槐曰白茎曰虎麻曰岑茎曰禄白曰陵郎
　　石龙芮曰鲁果能曰地椹曰石能曰彭根曰天豆沈括云有两种水中生者叶光而末圆陆生者叶毛而末鋭石韦曰石防曰石皮生于石崖其生瓦上者曰瓦韦皆感隂湿而生每茎抽一叶背有毛而斑防其状如皮故得韦名
　　狗曰百枝曰强膂曰扶盖曰扶筋叶类蕨根类菝葜萆薢萆薢曰赤节菝葜曰金刚根谓其根坚曰王草谓其苖叶与王相近
</div>
    <div class="pagination">
<a href="通志_page86.html">上一页</a><span>...</span><a href="通志_page82.html">82</a><a href="通志_page83.html">83</a><a href="通志_page84.html">84</a><a href="通志_page85.html">85</a><a href="通志_page86.html">86</a><span class="current-page">87</span><a href="通志_page88.html">88</a><a href="通志_page89.html">89</a><a href="通志_page90.html">90</a><a href="通志_page91.html">91</a><a href="通志_page92.html">92</a><span>...</span><a href="通志_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
