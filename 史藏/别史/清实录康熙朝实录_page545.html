<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 545 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 545 页/共 681 页</h1>
    <div class="content">○升吏部左侍郎穆和伦、为都察院左都御史内阁侍读学士金宝为内阁学士兼礼部侍郎。　　

○壬辰。上驻跸鞍子岭。　　

○癸巳。上驻跸花峪沟。　　

○乙未。以通政使司右通政刘谦为四川乡试正考官内阁中书王凤孙、为副考官翰林院侍讲学士年羹尧、为广东乡试正考官内阁中书刘曰烓、为副考官。礼科给事中郝林为西乡试正考官吏部主事潘锦为副考官。河南道御史戴梦麟为福建乡试正考官内阁中书蒋书升为副考官。　　

○命增云南乡试中式举人额数五名。　　

○戊戌调户部左侍郎穆丹为吏部左侍郎。　　

○调正黄旗蒙古副都统罗察为镶蓝旗满洲副都统升前锋参领达尔褚、为正黄旗蒙古副都统。　　

○予故河南河北总兵官阎定国、原任四川建昌总兵官杜明义各祭葬如例。　　

○旌表广东烈妇何广珍妻蒙氐、拒奸殒命、给银建坊如例。　　

○己亥。上驻跸喀喇和屯。　　

○庚子谕九卿詹事科道昨侍郎穆丹等审讯盗案内有贼犯王昭骏受伪兵备道衔拟凌迟处死其嫡伯叔兄弟照例坐罪朕念太仓王氏大小官员甚众今因一人不肖照例坐罪朕心殊觉不忍尔等会拟但坐王昭骏本身妻子其嫡伯叔兄弟俱著宽免　　

○喀喇沁和硕端静公主来请安。　　

○壬寅厄鲁特辅国公丹济拉等来朝。　　

○甲辰科尔沁和硕达尔汉亲王额驸班第喀喇沁镇国公善巴喇锡等来朝。　　

○调礼部右侍郎赫寿、为户部左侍郎　　

○内阁学士音达礼、以病乞休。允之。　　

○予故汉军都统李林隆、祭葬如例。　　

○领侍卫内大臣公福善故赐马四匹银二千两发引时遣皇三子允祉、皇五子允祺往送。　　

六月丙午朔科尔沁多罗郡王代布来朝。　　

○丁未上驻跸热河行宫。　　

○庚戌。土默特因山贝子颁弟等来朝。　　

○辛亥予故领侍卫内大臣一等公福善内大臣明珠各祭葬如例。　　

○癸丑升内阁侍读学士马礼为内阁学士兼礼部侍郎　　

○乙卯科尔沁台吉吴勒木济等来朝。　　

○丙辰升内阁侍读学士达寿、为内阁学士兼礼部侍郎。　　

○兵部议覆、太原总兵官马见伯疏言、火器鸟枪、久奉明禁。近来商民尚有私用私造者。请敕该地方官、将民间见存鸟枪限期缴官入库、永行禁止。如有必用鸟枪之处先令呈明地方官止许长一尺五寸刊刻地方姓名。违者照律治罪至硝磺乃火器中所用请严禁私卖以杜奸宄均应如所请从之。　　

○丁巳九卿议覆、侍郎穆丹等所审浙江贼犯朱三即王士元等二十九人俱拟凌迟处死朱＜山王＞等三十三人俱拟立斩僧洞然拟斩监候巡抚王然不豫行严察盗贼又不能尽行拏获应降一级调用提督王世臣以千总娄汝初被贼杀害捏报坠崖身死应革职又江南贼犯钱保等五十人俱拟凌迟处死张世侯等四十二人、俱拟立斩上谕大学士等曰、拟正法之人太多但将首恶正法其连坐人犯等从宽改为流徙至朱三父子不可宥朱兆琦系旗下人乃附从朱三亦不可宥俱著再议具奏王然降一级从宽留任王世臣人材壮健从宽免革职降。五级留任其捕贼受伤官兵俱照例议叙。　　

○戊午巴林和硕荣宪公主科尔沁和硕端敏公主来请安。　　

○庚申。以太仆寺卿李先复为浙江乡试。正考官山东道御史李绍周为副考官翰林院编修吴廷桢为江西乡试正考官户部员外郎王澄慧为副考官广东道御史王企埥为湖广乡试正考官内阁中书张如绪为副考官。　　

○辛酉柰曼多罗达尔汉郡王垂忠等、来朝。　　

○乙丑。九卿遵上□日再议、侍郎穆丹等、所审浙江贼犯朱三、即王士元等仍照前议其立斩朱＜山王＞等三十三人内董克昌等二十六人改发宁古塔。僧洞然、仍监候秋后处决江南贼犯钱保等五十人仍照前议其立斩张世侯等四十二人内张世侯徐四仍即处斩王齐七等四十人改发宁古塔得上□日匪类称朱三者甚多著将朱三即王士元伊子朱兟朱＜山王＞朱王朱在朱坤伊孙朱钰宝等带至京城问明正法泊江贼犯案内董春园张念一张念二等七人俱著即凌迟处死朱兆琦依拟立斩董彩奇等二十一人拟凌迟者俱著改为立斩僧洞然依拟应斩监候秋后处决余俱从宽免死并伊等妻子发往宁古塔江南贼犯案内钱保王柏陆升王斌俱著即凌迟处死张世侯徐四依拟立斩施先等四十七人拟凌迟处死者俱著改为立斩余俱从宽免死并伊等妻子发往宁古塔　　

○又谕穆丹所遣奏事郎中乐拜等曰江浙两省正法贼犯著侍郎穆丹会同督抚监视处决闻朱三同众犯谋欲放火希图越狱内中朱飞虎随即出首按察使武国楹往查见虚套铁索锁内无簧因将锁灌铅朱飞虎如在拟斩之例停刑请上□日尔等往传谕穆丹所拟正法罪犯内有另当取供羁候者即留下监候至应诛之人虽奉朕上□日从宽如有情罪不可宥者即行正法奏闻。　　

○以故一等阿思哈尼哈番多勒济子冲林故一等阿思哈尼哈番李正宗子李淑德各袭职。　　

○户部议覆江苏巡抚于准疏言、江宁等府属入夏久雨米价腾贵。请将前截留分贮各州县米石尽行平粜发卖至本地户口繁庶产米不敷所食全赖外省额客米接济今湖广江西等省俱严禁贩米出境以致米商裹足米价愈增并请特敕各督抚开禁听商贩卖庶江南米价可平均应如所请得上□日、速依议行　　

○丁卯清文鉴告成。上亲制序文曰朕惟自古圣人易结绳以书契用使天下之义理悉归文字天下之文字。悉归六书六书备而义理无不毕具苟不为讲习修明则形声点画之制虽存其义几息矣我太祖高皇帝创业垂训至仁合于天地肇造清书大文炳如日月太宗文皇帝上圣之资开天之运继志绍闻丕宣文治世祖章皇帝神灵首出智勇天授秉英断之资持以恭俭扩宽仁之量济以忧勤朕以凉德膺祖宗之鸿图即位多年未尝晷刻不以法祖为念兢兢自守宵旰靡遑万几之暇惟以读书穷理尽吾之志凡五经四书已经繙译之外如纲目讲义等有关于治道者靡不译尽近老成耆旧渐就凋谢因而微文奥上□日久而弗彰承讹袭舛习而不察字句偶有失落语音或有不正国书所关甚钜、政事文章皆由此出。非详加厘定何所折衷。非编辑成书何以取法爰诏儒臣分类排纂。日以缮藁进呈朕亲御丹黄逐一审订解诂之疑似者必晰同异于毫芒引据之阙遗者必援经史以互证或博咨于故老或参考于旧编大而天文地理小而名物象数十二字母五声切音具载集中名曰清文鉴用探音声之本原究字画之详尽为部三十有六为类二百八十为书二十一卷清文得此而无余蕴凡以明祖德之源流敬本之深意也易云观乎人文以化成天下朕仰承列祖创造之弘谟。深惟国家同文之盛典。□山戊不□月数周。汇成全帙。诵是编者尚其体朕历载之勤劬因音声以求字画。因字画以求文章。继自今诏令之出纳章奏之敷陈以及达于遐陬勒诸琬琰者大经大法咸有据依一话一言式循典则庶几国书永贻于千百禩而与日星河汉长垂天壤也夫　　

○庚午以左春坊左庶子顾悦履为陕西乡试正考官吏部员外郎段曦为副考官吏科给事中屠沂为江南乡试正考官。翰林院检讨王景曾为副考官。　　

○科尔沁台吉毕里克图来朝。　　

○癸酉。喀喇沁多罗额驸门都来朝。　　

秋。七月乙亥朔。享太庙。遣领侍卫内大臣尚之隆行礼。　　

○丁丑。谕刑部凡减等流徙者俱系死罪豁免之人理当在流所安静守分若仍不改过逃回作恶情罪殊为可恶嗣后流所逃回不犯罪者仍照原定例完结外逃回后又复犯罪不论罪之轻重并将旧案查出立时正法庶匪类知所警戒著为令。　　

○鄂尔多斯台吉喇锡塞楞来朝。　　

○庚辰工。部议覆江南江西总督邵穆布疏言臣等遵上□日亲勘各属水道如苏州府太仓州常熟县为通江入海要道应建闸启闭以资蓄洩灌溉田畴其刘河等旧闸亦各损坏理应修葺常州府武进县镇江府丹阳丹徒两县共计旧闸六座年久坍圯均当修葺至苏松常镇四府属各支河小港关系水利处率皆淤浅宜逐一疏浚共计修建闸座并挑浚河工需银一十七万八千九百余两应如所题从之。　　

○理藩院题鄂尔多斯郡王松阿喇布前请于察罕拖灰地方暂行游牧奉上□日差穆和伦前往会同巡抚提督查勘今穆和伦回奏臣等会查察罕拖灰系黄河以西内地宁夏居民藉以樵采今松阿喇布既经奏请应令暂行游牧设理事官二员不时稽察庶樵采居民与游牧蒙古不致互相生事应如所题从之。　　

○癸未御制亲征平定朔漠方略离其文曰朕祗承天眷懋绍祖宗丕基。为亿兆生民主。薄海内外、皆吾赤子虽越在边徼荒服之地、倘有一隅之弗宁、一夫之弗获不忍恝然视也。西北塞外喀尔喀七旗与厄鲁特四部落并号雄藩同奉职贡非一日矣不意有厄鲁特噶尔丹者赋性凶残、中怀狡诈戕贼其兄弟兼并四部蚕食邻封其势日张其志益侈朕初闻厄鲁特与喀尔喀交恶随遣亲近大臣颁赏赉以和解之迨其后兴兵构怨。又命大臣晓譬利害谕令息争乃噶尔丹抗上□日狂逞致喀尔喀为所溃败叩关乞援朕收抚之置诸边内资给饩牵、始皆得所而噶尔丹犹修郄如故所在侵陵忽阑。入我乌阑布通之地。朕授钺亲王大臣问罪声讨大师克捷未即殄除。时贼仓皇宵遁、深惧我军之穷追。投牒指誓因而释之。假使噶尔丹能自此悔祸改图、则虽至今存可也。夫何转瞬渝盟、包藏不轨窥伺我斥堠摇惑我外藩潜夺我纳木扎尔陀音肆虐不止朕深念此寇断宜速灭于是整饬士马备峙粮糗决策亲征而贼之纵迹飘忽无常又虑其兵至远扬兵退复入乃授密画于科尔沁王沙津令其遣使诱贼约至近地旋调发盛京诸路军御东路分遣一军截西路朕躬统六师从中路入比行近贼巢噶尔丹不敢抗我颜行闻风奔窜朕遂亲率前锋军并日追击贼穷蹙已极尽弃其子女辎重而遁。会与我西路师遇、大败其军。噶尔丹仅以数人跳身走。嗣是朕再驾而至鄂尔多斯。三驾而至狼居胥山麓。宣威布惠兼用互施招徕其党羽遏绝其归路其寨桑等接踵向附其子复为我擒贼自料势不能逭遂尔仰药授首所亲信丹济喇等亦相继乞降二十余年狡悍陆梁之劲寇曾不二载悉皆草薙禽狝而大业克就矣夫烈焰弗戢必将燎原积寇一日不除则疆圉一日不靖方亲征之初举也在廷诸臣多持异议狃于目前之计者谓凶锋挫衄无足深忧惮于征缮之烦者、谓大漠游魂难以就缚、不知除恶。务尽制胜在谋历观汉唐宋之己事往往罢敝中国之力而不能成廓清边塞之功良由经理失宜而歼锄之不早也朕既远鉴前辙复追维乌阑布通之失。故不避寒暑艰辛亲莅穷边三勤薄伐惟是逆形巳著然后徂征怙恶不悛然后摉讨身先士卒则栉风沐雨而人皆忘劳指画军储则转饷馈师而人争用命茂草茁于荒碛流泉溢于沙陀万里经行安如枕席非邀神祐曷繇臻此易曰天之所助者顺也人之所助者信也朕仰凭天道俯惬人情以万不得已而用兵之意乘刻不容缓而灭寇之机立拯边境之毒痡永厎中原于清晏昭告郊庙适契成谋使非虑出万全可轻言师旅哉。兹前后用兵本末、具载卷中览是编者尚能喻朕心焉。　　

○甲申。孝懿皇后忌辰。遣官祭陵。　　

○乙酉厄鲁特辅国公茅海来朝。　　

○丙戌。九卿遵上□日议覆大理寺卿塔进泰疏言湖北现用私钱价值甚贱奸徒射利潜于襄阳汉口收买私钱运载粮艘至京城各处贩卖以致流布四方。请严行禁止并收买销毁嗣后事发地方文武官员知情立斩家产人口入官不知情革职司道以上降二级调用其私铸及工匠私贩人等分别首从斩绞如粮艘盐船私装贩卖运弁船户等照私铸为首人例治罪至湖北制钱甚少、使用不足请将户部所铸重一钱四分之制钱每年发四万缗、给各府州县分卖所卖银两即作兵饷给拨三年后停止其武昌所铸一钱重制钱限五年销毁应如所请从之。　　

○丁亥喀尔喀多罗郡王多尔济喇布坦来朝。　　

○己丑中元节遣官祭永陵福陵昭陵暂安奉殿孝陵仁孝皇后孝昭皇后孝懿皇后陵。　　

○刑科给事中王懿、疏参提督九门步军统领托合齐、欺罔不法贪恶殃民等款。得上□日著托合齐明白回奏。　　

</div>
    <div class="pagination">
<a href="清实录康熙朝实录_page544.html">上一页</a><span>...</span><a href="清实录康熙朝实录_page540.html">540</a><a href="清实录康熙朝实录_page541.html">541</a><a href="清实录康熙朝实录_page542.html">542</a><a href="清实录康熙朝实录_page543.html">543</a><a href="清实录康熙朝实录_page544.html">544</a><span class="current-page">545</span><a href="清实录康熙朝实录_page546.html">546</a><a href="清实录康熙朝实录_page547.html">547</a><a href="清实录康熙朝实录_page548.html">548</a><a href="清实录康熙朝实录_page549.html">549</a><a href="清实录康熙朝实录_page550.html">550</a><span>...</span><a href="清实录康熙朝实录_page546.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
