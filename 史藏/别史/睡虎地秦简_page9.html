<!DOCTYPE html>
<html>
<head>
    <meta charset="UTF-8">
    <title>睡虎地秦简 - 第 9 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>睡虎地秦简 - 第 9 页/共 18 页</h1>
    <div class="content">娄，利祠及行。百事吉。以取妻，男子爱。生子亡者，人意之。
胃，利入禾粟及为囷仓，吉。以取妻，妻爱。生子，必使。
卯，猎、贾市，吉。不可食六畜。以生子，喜斲。
毕，以猎置罔及为门，吉。以死，必二人。取妻，必二妻。不可食六畜。生子，。亡者，得。
此（觜）巂，百事凶。可以敫（徼）人攻雠。生子，为正。
参，百事吉。取妻，吉。唯生子，不吉。
东井，百事凶。以死，必五人死。以杀生（牲），必五生（牲）死。取妻，多子。生子，旬而死。可以为土事。
舆鬼，祠及行，吉。取妻，吉。以生子，。可以送鬼。
柳，百事吉。取妻，吉。以生子，肥，可以寇（冠），可请谒，可田猎。
七星，百事凶。利以垣。生子，乐。不可出女。
张，百事吉。取妻，吉。以生子，为邑桀（杰）。
翼，利行。不可臧。以祠，必有火起。取妻，必弃。生子，男为见（觋），女为巫。
轸，囗乘车马、衣常。取妻，吉。以生子，必驾。可以入货。

病

甲乙有疾，父母为祟，得之于肉，从东方来，裹以桼器。戊巳病，庚有闲，辛酢，若不酢，烦居东方，岁在东方，青色死。
丙丁有疾，王父为祟，得之赤肉、雄鸡、酉（酒）。庚辛病，壬有闲，癸酢。若不酢，烦居南方，岁在南方，赤色死。
戊己有疾，巫堪行，王母为祟，得之于黄色索鱼、堇酉。壬癸病，甲有闲，乙酢。若不酢，烦居邦中，岁在西方，黄色死。
庚辛有疾，外鬼伤（殇）死为祟，得之犬肉、鲜卵白色。甲乙病，丙有闲，丁酢。若不酢，烦居西方，岁在西方，白色死。
壬癸有疾，母（毋）逢人，外鬼为祟，得之于酉脯修节肉。丙丁病，戊有闲，己酢。若不酢，烦居北方，岁在北方，黑色死。
祠父母良日，乙丑、乙亥、丁丑亥、辛丑、癸亥，不出三月有大得，三乃五。
祠行良日，庚申是天昌，不出三岁必有大得。
人良日，乙丑、乙酉、乙巳、己丑、己酉、己巳、辛丑、辛酉、辛巳、癸酉、癸巳。其忌，丁巳、丁未、戊戌、戊辰、戊子，不利出入人。男子龙庚寅，女子龙丁。
马良日，乙丑、乙酉、乙巳、乙亥、己丑、己酉、己亥、己巳、辛丑酉、辛巳、辛亥、癸丑、癸酉、癸巳、庚辰。其忌，丙子、丙午、丙寅、丁巳、丁未、戊寅、戊戌、戊子、庚寅、辛卯。
牛良日，庚辰、庚申、庚午、辛酉、壬戌、壬申、壬午、癸酉、甲辰、甲申、甲寅。其忌，己丑、己未、己巳、己卯、戊寅、戊戌、戊子、己巳。戊午不可杀牛。
羊良日，乙丑、乙酉、乙丑、乙巳、辛酉、辛丑、辛巳、庚辰、庚寅，其忌，壬戌、癸亥、癸酉。春三月庚辰可以筑羊卷（圈），即入之，羊必千。
猪良日，庚申、庚辰、壬辰、壬申、甲申、甲辰、己丑、己酉、己巳。其忌，乙亥、乙巳、乙未、丁巳、丁未。
市良日，戊寅、戊辰、戊申戌，利初市，吉。
犬良日，癸酉、癸未、甲申、甲午、庚辰、庚午、辛酉、壬辰。其忌，己丑、己巳、己未、己卯、乙巳、戊子、戊寅、戊戌。有妻子，毋以己巳、壬寅杀犬，有央（殃）。
鸡良日，甲辰、乙巳、丙午、戊辰、丙辰，可以出入鸡。鸡忌日，辛未、庚寅、辛巳，勿以出入鸡。
金钱良日，甲申、乙巳。申不可出货。午不可入货，货必后绝。
蚕良日，庚午、庚子、甲午，五辰可以入。五丑、五酉、庚午，可以出。


啻（帝）

春三月，啻（帝）为室申，剽卯，杀辰，四废庚辛。
夏三月，啻（帝）为室寅，剽午，杀未，四废壬癸。
秋三月，啻（帝）为室巳，剽酉，杀戌，四废甲乙。
冬三月，啻（帝）为室辰，剽子，杀丑，四废丙丁。
春三月，毋起东向室。
夏三月，毋起南向室。
秋三月，毋起西向室
冬三月，毋起北向室。
北乡门，七月、八月、九月，其日丙午、丁酉、丙申垣之，其生（牲）赤。
南乡门，正月、二月、三月，其日癸酉、壬辰、壬午垣之，其生（牲）黑
东乡门，十月、十一月、十二月，其日辛酉、庚午、庚辰垣之，其生（牲）白。
西乡门，四月、五月、十月，其日乙未、甲午、甲辰垣之，其生（牲）清。
凡为室日，不可以筑室。筑大内，大人死。筑右，长子妇死。筑左，中子妇死。筑外垣，孙子死。筑北垣，牛羊死。杀日，勿以杀六畜，不可以取妇、家（嫁）女、祷祠、出货。四废日，不可以为室、覆屋。

室忌

春三月庚辛，夏三月壬癸，秋三月甲乙，冬三月丙丁，勿以筑室。以之，大主死；不死，，弗居。凡入月五日，月不尽五日，以筑室，不居，为羊牢马厩，亦弗居。以用垣宇，闭货贝。

土忌

土徼正月壬，二月癸，三月申，四月乙，五月戊，六月己，七月丙，八月丁，九月戊，十月庚，十一月辛，十二月乙，不可为土攻。正月丑，二月戌，三月未，四月辰，五月丑，六月戌，七月未，八月辰，九月丑，十月戌，十一月未，十二月辰，毋可有为，筑室，坏；树木，死。春三月寅，夏巳，秋三月申，冬三月亥，勿可兴土攻，必死。五月、六月不可兴土攻，十一月=、十二月不可兴土攻，必或死。申不可兴土攻。
凡入月七日及夏丑、秋辰、冬未、春戌，不可坏垣、起之，必有死者。以杀豕，其肉木索必死。正月丁庚癸，三月四月丙巳壬，五月六月乙戊辛，七月八月甲丁庚，九月十月癸己丙，十一月十二月戊辛甲，不可以垣，必死。正月乙，二月癸，三月戊，四月甲，五月壬，六月己，七月丙，八月丁，九月戊，十月庚，十一月辛，十二月己，不可垣，必死。

作事
二月利与土西方，八月东方，三月南方，九月北方。    

毁弃
八月、九月、十月毁弃南方，爨月、献马、中夕毁弃西方，屈夕、楥夕、刑杘毁弃北方夏尸、纺月毁弃东方，皆吉。
援夕、刑夕作事南方，纺月、夏夕[尸]、八月作事西方，九月、十月、爨月作事北方，献马、中夕、屈夕作事东方，皆吉。
正月、五月、九月之丑，二月、六月、十月之戌，三月、七月、十一月之未，四月、八月、十二月之辰，勿以作事。大祠，以大生（牲）大凶，以小生（牲）小凶，以腊古吉。
毋以子卜筮，害于上皇。
毋以丑徐（除）门户，害以骄母。
毋以寅祭祀凿井，以细囗。
毋以卯浴沐，是谓血明，不可囗井池。
毋以辰葬，必有重丧。
毋以巳寿（祷），反受其英（殃）。
毋以午出入臣妾、马牛，是胃并亡。
毋以未斩大木，必有大英（殃）。
毋以申出入臣妾、马牛、货材，是胃囗囗囗。
毋以酉台（始）冠、带剑、恐御矢兵，可以渍米为酒，酒美。


直室  门

寡门，兴，兴毋（无）定处，凶。
仓门，富，井居西南，囷居北乡廥，廥毋绝县肉。
南门，将军门，贱人弗敢居。
辟门，成之即之盖，廿岁必富，大吉，廿岁更。
大伍门，命曰吉恙（祥）门，十二岁更。
则光门，其主昌，柁衣常，十六岁弗更，乃狂。
屈门，其主昌富，女子为巫，四岁更。
失行门，大凶。
云门，其主必富三渫（世），八岁更，利毋爵者。
不周门，其主富，八岁更。
食过门，大凶，五岁弗更，其主。
曲门，前富后贫，五岁更凶。
北门，利为邦门，贱有弗敢居。
（顾）门，成之，三岁中日入一布，三岁中弗更，日出一布。
起门，八岁昌，十六岁弗更，乃去。
刑门，其主必富，十二岁更，弗而耐乃刑。
获门，其主必富，八岁更，左井右囷，囷北乡廥。
东门，是胃邦君门，贱人弗敢居，居之凶。
货门，所利贾市，入货吉。十一岁更。
</div>
    <div class="pagination">
<a href="睡虎地秦简_page8.html">上一页</a><span>...</span><a href="睡虎地秦简_page4.html">4</a><a href="睡虎地秦简_page5.html">5</a><a href="睡虎地秦简_page6.html">6</a><a href="睡虎地秦简_page7.html">7</a><a href="睡虎地秦简_page8.html">8</a><span class="current-page">9</span><a href="睡虎地秦简_page10.html">10</a><a href="睡虎地秦简_page11.html">11</a><a href="睡虎地秦简_page12.html">12</a><a href="睡虎地秦简_page13.html">13</a><a href="睡虎地秦简_page14.html">14</a><span>...</span><a href="睡虎地秦简_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
