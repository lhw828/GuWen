<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1003 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1003 页/共 1316 页</h1>
    <div class="content">徐月日　　

荣月日副总裁唐月日　　

宗室宝恭阅又五月二日

　　

陈恭阅三签二月初十日　　

熙月日　　

郭恭阅二签九月初八日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百八十六　　

光绪二十七年。辛丑。八月。甲午朔。上诣慈禧端佑康颐昭豫庄诚寿恭钦献崇熙皇太后前问安。至丙辰皆如之。记注　　

○谕内阁、钦奉皇太后懿旨。兵部左侍郎李昭炜等奏、安徽大水。请饬勘赈一摺。据称安徽自五月起。大雨连旬。山洪江涨。同时溢涌。圩堤冲塌甚多。大江南北各府州县。田庐人口牲畜。漂没不知凡几。请迅速筹济等语。安徽此次被水。灾区较广。前据王之春奏陈。当谕令妥筹赈济。深宫轸念灾黎。时深悯恻。著颁发内帑银五万两。交王之春核实散给。并酌察看灾情。分别轻重。迅即多方赈抚。毋任一夫失所。现月　　

○谕军机大臣等、本日礼部奏、回銮有期。请派员致祭岳渎一摺。中岳嵩山。著派陆润庠。西岳华山。著派李绂藻、尤期前往。择吉致祭。跸路所经名山大川。古帝王陵庙。名臣先儒祠墓。即著陕西巡抚。派镇道大员。就近致祭。其直隶河南等处。由该部咨行各该督抚查明。一律遵照办理。现月　　

○召见在任候选道四川资州直隶州知州沈秉＜辶黎＞方

■土。得旨。著以道员在任遇缺即补。并交军机处存记。　　

○以仗义疏财。予婺源县民人江山■夆青故父一品封职江巨荣、建坊。摺包　　

○乙未。谕内阁、人才为庶政之本。作育人才。端在修明学术。三代以来。学校之隆。皆以德行道艺为重。故其时体用兼备。贤才血■乣多。近日士子。或空疏无用。或浮薄寡实。今欲痛除此弊。自非敬教劝学。无由感发兴起。除京师已设大学堂。应行切实整顿外。著将各省所有书院。于省城均改设大学堂。各府厅直隶州。均设中学堂。各州县。均设小学堂。并多设蒙养学堂。其教法当以四书五经纲常大义为主。以历代史鉴。及中外政治艺学为辅。务使心术端正。文行交修。博通时务。讲求实用。庶几植基立本。成德达材。方副朕图治作人之至意。著该督抚学政。切实通筹。认真举办。所有慎延师长。妥定教规。及学生卒业。应如何选举鼓励。一切详细章程。著政务处咨行各省。悉心酌议。会同礼部覆核具奏。将此通谕知之。现月　　

○丙申。谕内阁、上年拳匪召乱。京畿一带。多被扰害。以致各省人心煽动。焚毁教堂。伤害教士教民之案。层见晶■宜出。朝廷屡降诣旨。饬令妥为保护。仍地方官奉行不力。致酿事端。业经择要先行惩办五十六员在案。兹据奕劻等具奏。请将情罪较重者十员。及查明更正各员。再行宣示。并将全案议结。续惩各员。一并开单呈览前来。盛京副都统晋昌、巴彦苏苏统领鄂英、湖南衡永郴桂道隆文、浙江金衢严道鲍祖龄、山西汾州府知府徐继孺、忻州知州徐桂芬、署归化城同知郭之枢、和林格尔通判毛世黼、署托克托城通判李恕、署甯远州通判沈荣绶、均著定为斩监候罪名。贷其一死。发往极边充军。永不释回。樊恩庆、李鸣和、查明实系错误。著即更正。以李恕、沈荣绶、抵罪。直隶武邑县知县。俟查明后仍定为斩监候罪名。发往极边充军。永不释回。山西归绥道郑文钦、业经正法。浙江衢州镇总兵喻俊明、山西隰州知州崔澄寰、曲沃县知县王廷英、孝义县知县杨学康、寿阳县知县秦锡圭、均著革职。发往极边。永不释回。黑龙江副都统凤祥、业经发往极边。著加永不释回。浙江布政司荣铨、著革职。发往极边。直隶滦平县知县文星、著改为革职。发往极边。永不释回。浙江巡抚刘树堂、著革职。永不叙用。饬令回籍。仍交地方官管束。仓场侍郎长萃、呼兰城副都统倭克津泰、直隶大名镇总兵王连三、景州知州洪寿彭、元城县知县王锦阳、南乐县知县巩英、河南署南阳镇总兵尹嘉宾、郑州知州汤似慈、浙江衢州府知府洪思亮、湖南衡州府知府裕庆、清泉县知县郑炳、山西归化城副都统奎成、泽州府知府陶家驺、潞城县知县璧珵、高平县知县于岱霖、山东恩县知县秦应逵、夏津县知县屠乃勋、江西按察使陈泽霖、南丰县知县邓宣猷、南城县知县翁宝仁、均著革职。永不叙用。河南河北道岑春荣、武安县知县陈世炜、江西吉南赣甯道涂椿年、山西临县知县孔繁昌、四川名山县知县卢鼎智、均著革职。河南南阳县知县袁福龄、业经革职。应毋庸议。县丞李若仙即李承瀛、著即斥革。已故直隶总督裕禄、驻藏大臣庆善、均著追夺官职。直隶清苑县知县张丙＜辶黎＞吉、业经革职。著加永不叙用。大名县知县苗玉珂、著改为革职留任。山西太原城守营石凤岐、著改为革职。永不叙用。长子县知县恩顺、著改为革职。塔拉特王、著革爵查办。阿拉善王、中喀尔王、均已传旨申饬。山西太谷县知县胡德修、河津县知县黄廷光、均查未在任。大甯县知县曹季凤、情有可原。均免置议。又续议惩处单开各员。奉天团长常志德、著发往极边。永不释回。署山西大同镇总兵杨鸿礼、太原县知县何宗逊、署甯乡县知县郝振麟、署岳阳县知县刘藜辉、署榆次县知县吕继纯、太原武官马得胜、四川邛州知州李常霈、直隶望都县知县严倍烈、河南西华县知县林廷赓、周家口通判汪坦、均著即行革职。永不叙用。陕西都司郝殿魁、徐大田、刘辅军、把总杨绪林、武弁张金声、浙江举人郑永禧、贡生郑锷、从九衔罗道樊、江西进士黄熙祖、举人谢甘棠、廪生鄢缙、林湘巨、林茂修、卢明生、梁飞鹏、张文兰、武举单炳耀、监生梅素清、武生李太和、单寅、萧廷杰、单步鳌、著一并斥革。直隶王孝村绅士左洛苓、已革贵州武员罗芳林、均著监禁。四川建昌道王季寅、雅州府知府李念兹、署雅州府知府王之同、均著革职留任。江西赣南镇总兵何明亮、清江县知县石守谦、上高县知县文聚奎、河南涉县知县车均、四川叙州府知府文焕、宜宾县知县王殿甲、灌县知县王瑚、双流县知县龚宝琅、均著撤任。江西吉安府知府许道培、浮梁县知县任玉森、均经撤任。毋庸再议。＜目辟＞行＜匧心＞口＜韦未＞＜夗贝＞辉府知府曾培祺、著撤任。改发他省差遣。贵州思南府知府张济辉、龙泉县知县继文、四川崇庆州知州陈兆棠、崇甯县知县陈鼎勋、南部县知县袁用斌、大足县知县赵绥之、均著开缺离省。郫县知县黄树勋、温江县知县周庆壬、均著停委两年。奉天辽阳州知州陈衍庶、著改为革职留任。河南南阳府知府傅凤扬、及蒙古十一员。均俟查明。再行办理。又山西太原府知府。当时实系曾树椿。并非许涵度。应改为曾树椿。俟查明再予惩处。许涵度应即免议。该部知道。并将此通谕一体周知。　　

○谕军机大臣等、电寄陈夔龙、著留办跸路工程。俟报竣后。再行请旨。电寄　　

○丁酉。谕内阁。钦奉慈禧端佑康颐昭豫庄诚寿恭钦献崇熙皇太后懿旨。全权大臣电奏、美使函称、美总统因伤薨逝等语。美总统夙笃邦交。上年遇事维持。尤主公道。兹闻噩耗。怆愕莫名。著伍廷芳即行传旨致唁。电寄　　

○又谕、造就人才。实为当今急务。前据江南湖北四川等省。选派学生出洋游学。用意甚善。著各省督抚。一律仿照办理。务择心术端正、文理明通之士。前往学习。于一切专门艺学。认真肄业。实力讲求。学成领有凭照回华。即由该督抚学政。按其所学。分门考验。如实与凭照相符。即行出具切实考语。咨送外务部覆加考验。择尤奏请奖励。其游学经费。著各省妥筹发给。准其作正开销。如有自备资斧出洋游学者。著由该省督抚。咨明该出使大臣。随时照料。如果学成得有优等凭照回华。准照派出学生一体考验奖励。均候旨分别赏给进士举人各项出身。以备任用而资鼓舞。将此通谕知之。现月　　

○又谕、张之洞奏、出洋华商。表明心奣＜虘阝＞亦。请准销案免累。并予＜目辟＞衣檾矛＜夗贝＞奖一摺。据称福建举人内阁中书衔邱炜萲、向在南洋新嘉坡一带经商。素为华商之望。上年唐才常、在汉口破案。供有邱炜萲、资助康逆钱财之语。经该督通缉查拏。兹据该举人禀称、初与康梁二逆往还。嗣闻其藉会敛财。煽党谋逆。立即痛恨绝交。冤被株连。恳予自新。奏明销案免累。并报效赈捐银一万两等语。康梁二逆。逋逃海外。煽惑人心。藉会敛财。似此被其诳诱者。必所不免。既据该举人输诚悔悟。具见天良。殊堪嘉尚。邱炜萲、著加恩赏给主事。并加四品衔。准其销案。以为去逆效顺者劝。现月　　

○谕军机大臣等、电寄世续等、据奏祀典重地。防守吃紧。请妥筹巡防一摺。著全权大臣。暨留京王大臣。转饬各该衙门。添派弁兵。加意防范。勿稍疏虞。电寄　　

○又谕、四月二十五日。明发谕旨内。河南之陈州府、郑州、河内县、江西之鄱阳县、现均免其停考。现月　　

○礼部尚书世续等奏、八月初五日。祭社稷坛。该处仍有洋兵暂驻。勘验尚须时日。又十二日。祭夕月坛。坛内缺失情形较重。届期恐难修补齐全。拟均请暂缓举行。依议行。摺包　　

○总理外务部事务庆亲王奕劻等奏、分司设缺。业由政务处、会同吏部、议定章程。分为和会、考工、榷算、庶务、等四司。并司务厅各额缺。请铸造四司印信。及司务厅印信。以符体例。依议行。摺包　　

○盛京将军增祺等奏、东边各属大股贼匪。晶■宜经兵团及俄军分路堵剿。连次获胜。余匪逃散。并分别收抚。得旨、仍著严拏林成岱、李贵春、务获惩办。以绝根株。摺包　　

○山东学政尹铭绶奏、议变科举。请定程式。颁示天下学宫。下所司议。寻奏、该学政议变科举。颁示程式之处。应毋庸议。从之。早事档　　

○又奏、请设商部。广招华商。振兴商务。下所司议。寻奏、前年奉旨特设商务大臣。上年又派盛宣怀为会办商务大臣。是即外国商部职掌。但须讲求实事。不必更改名称。该学政所请设立商部之处。应毋庸议。至请制器给扁。意在劝工。分等奖给顶戴。意在劝商。现朝廷加意工商。力求振作。但使办有成效。自可随时奏请恩施。无须豫悬成格。至华商所居各埠。皆中外绾毂。商货流通处所。自无招集回籍。拘守一隅之理。所请均毋庸议。报闻。摺包　　

○以记名提督王世雄为山西太原镇总兵官。现月　　

○以剿匪出力。赏副都统海龙城总管依淩阿等花翎。并升叙加衔有差。摺包　　

○以骗饷他往。革游击李增海职。并讯办。摺包　　

○予殉难捐躯。广西临桂县知县济昌、谥刚节。　　

○戊戌。礼部尚书管理太常寺事务世续等奏、署内行在印信、禁门关防、及一切案卷。均以洋兵占据衙署。仓卒未及移出。报闻。摺包　　

○正红旗满洲副都统官祥奏洋兵入城。正红旗满洲都统署。因遭蹂躏。军器等项遗失情形。报闻。摺包　　

○吉林将军长顺等奏、吉林乱后。道途多梗。民闲疾苦。无从周知。选派专员。履勘察访。随时酌察贿济。得旨、著即督饬该员。认真整顿。妥为赈抚。以安闾阎。摺包　　

○又奏、续报吉林剿抚土匪情形。得旨、著督饬妥为收抚。务使各地一律肃清。摺包　　

○署黑龙江将军萨保奏、江省东路。匪势日张。呼兰厅同知所驻巴彦苏苏。更被两次虏劫。官民乏械防御。勉力筹议情形。报闻。摺包　　

○云南巡抚李经羲奏、昆明宣威等州县水灾赈抚情形。得旨、著即督饬各员。妥筹赈抚。毋任失所。　　

○四川提督宋庆奏、直隶提督马玉昆、所部各营。分扎高碑店。以迄长辛店等处。此军应否全撤。抑须酌留数营。沿途随扈。得旨、俟回銮后。再行酌量裁撤。摺包　　

○调阿勒楚喀副都统钮楞额为盛京副都统。盛京副都统达桂为阿勒楚喀副都统。现月　　

○以前河南布政使额勒精额为黑龙江副都统。前锡伯营领队大臣果权为呼兰副都统。现月　　

○以剿办会匪出力。赏湖北记名提督张彪、壮勇巴图鲁勇号。随手　　

○己亥。钦奉慈禧端佑康颐昭豫庄诚寿恭钦献崇熙皇太后懿旨。载沣江电览悉。此行本为德国专使。该亲王现有水土不服之证。饮食减少。闻之深为廑念。在德使事既毕。著即启程回华。以慰远系。美日意比各国使事。暂从缓议。此时均毋庸前往。电寄　　

○江苏巡抚聂缉规奏、苏属沿江沿海各县。猝遭风潮。筹办赈抚情形。得旨、著即督饬各员。妥筹赈抚。毋任一夫失所。摺包　　

○又奏、请将故四川巫山县知县段玉裁、入祀江苏金坛县乡贤祠。原任高邮州知州于醇儒、入祀高邮州名宦祠。下部议。摺包　　

○赏工部左侍郎继禄尚书衔。现月　　

○以置田赡族。予知州严兆淦故父二品封职严福华、建坊。摺包　　

○庚子。湖广总督张之洞奏、遵购大清一统志。并附进天文舆地各图。天地两球。派员赍解呈进。得旨、所进书图等件。均留览。摺包　　

○安徽巡抚王之春、皖省灾重。请于本年各漕项下。拨银十万两赈抚。如所请行。随手　　

○辛丑。顺天府奏、创设西文东文学堂。以牖民智。如所请行。摺包　　

</div>
    <div class="pagination">
<a href="清实录光绪朝实录_page1002.html">上一页</a><span>...</span><a href="清实录光绪朝实录_page998.html">998</a><a href="清实录光绪朝实录_page999.html">999</a><a href="清实录光绪朝实录_page1000.html">1000</a><a href="清实录光绪朝实录_page1001.html">1001</a><a href="清实录光绪朝实录_page1002.html">1002</a><span class="current-page">1003</span><a href="清实录光绪朝实录_page1004.html">1004</a><a href="清实录光绪朝实录_page1005.html">1005</a><a href="清实录光绪朝实录_page1006.html">1006</a><a href="清实录光绪朝实录_page1007.html">1007</a><a href="清实录光绪朝实录_page1008.html">1008</a><span>...</span><a href="清实录光绪朝实录_page1004.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
