<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1281 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1281 页/共 1316 页</h1>
    <div class="content">
现月

　　

○举行本届大计。直隶卓异官十六员。不谨官七员。罢车滟耎官一员。年老官三员。才力不及官一员。安徽卓异官六员。不谨官二员。年老官二员。下部分别议叙处分如例。摺包　　

○命尚书吕海寰充督办津浦铁路大臣。会同直隶江苏山东督抚办理。现月　　

○江西巡抚瑞良赏假省亲。以江西布政使沈瑜庆暂护江西巡抚。电寄　　

○以玩视狱务。革福建建甯县知县陈福谦职。摺包　　

○丙子。谕军机大臣等、电寄端方等、会电奏悉。苏浙交界地方。匪徒肆扰。势甚＜冉页＞滟皮猖。朝廷轸念民生。用为隐忧。是以特派重兵前往。以资镇摄。兹据奏称匪党业经剿捕解散。分布营队。已属周密。复有鄂军为之声援。自不虞兵力单弱。其所拟办法。亦颇中肯要。果能实力经营。闾阎当可安堵。姜桂题一军。应暂缓开拔。惟近日晶■宜据言官陈奏。谓江浙盗贼充斥。民不聊生。端方等身膺疆寄。责无旁贷。著责成该督抚等认真整饬。勿得徒托空言。养痈贻患。傥再有匪徒蠢动。肆扰地方。定惟端方陈启泰冯汝骙是问。电寄　　

○闽浙总督松寿等奏、裁减浙省绿营兵额。改编巡警。将裁存兵丁。勤加训练。认真巡缉。以肃戎政。下部知之。摺包　　

○江西巡抚瑞良奏、剿平章滟贡南股匪。并击毙乐平匪首。出力员弁请奖。得旨、著准其择尤酌保数员。毋许冒滥。

摺包　　

○命大学士那桐充督办税务大臣。现月　　

○蠲缓奉天海龙、东平、安广、彰武、四府县。被灾地方。本年应徵银租。现月　　

○蠲缓山西阳曲、太原、榆次、文水、徐沟、保德、赵城、汾西、甯远、和林格尔、清水河、萨拉齐、十二厅州县。被灾地亩。本年应徵新旧钱粮。现月　　

○丁丑。侍郎衔督办土药统税大臣柯逢时奏、土药税局从缓裁撤。请饬部妥定画一章程。以便遵守。下部议。摺包　　

○戊寅。谕内阁、宝棻奏、特倢■＜曰融＞■＜石木＞庸劣不职各员一摺。山西前带口外巡防队补用副将胡太才、居心险恶。行为诡秘。裁缺河东守备赵惟翰、惟利是视。形同诳骗。均著革职永不叙用。卸署萨拉齐厅同知试用通判屠义矩、识闇才庸。丁役用事。准补陶林厅通判林以绂、秉性轻佻。颇招物议。试用巡检陈捷、藉公济私。被控有案。卸署长治县典史试用未入流汤祖诰、声名甚劣。操守难信。均著即行革职。前办拦车厘卡议叙知县朱励志、办事操切。约束不严。惟文理尚优。著以教职降选。忻代统税委员候补知县沈守正、措置乖方。难膺民社。著以县丞降选。现月　　

○谕军机大臣等、侍郎沈家本奏、江浙缉匪不宜操切一摺。著端方、陈启泰、冯汝骙、按照所陈各节。体察情形。会同妥筹办理。原摺著钞给阅看。现月　　

○又谕、有人奏、浙江吏治腐败。胪列知县朱鉴章等劣款。请饬严查整顿等语。著冯汝骙按照所倢■＜曰融＞■＜石木＞各节。切实查明。严加甄别。毋稍袒护。总期吏治日有起色。原片著钞给阅看。寻奏、查前归安乌程长兴临安各县知县朱鉴章等、溢收漕粮。前归安县知县朱懋清、办案不善。业经奏倢■＜曰融＞■＜石木＞革职。应毋庸议。至前署知县张介禄等、查无不合。应请一并免议。报闻。现月　　

○升热河赤山■夆县为直隶州。添设开鲁巴西绥东三县。从热河都院廷杰请也。　　

○举行本届大计。山西卓异官十员。不谨官七员。才力不及官一员。罢车滟耎官一员。有疾官二员。浮躁官一员。下部分别议叙处分如例。摺包　　

○山西巡抚张曾阳滟＜扌戋＞因病解职。以布政使宝棻为巡抚。按察使丁宝铨为布政使。冀甯道志森为按察使。现月　　

○缓徵两淮泰海二属各盐场。折价钱粮。摺包　　

○己卯。谕军机大臣等、内阁学士麒德奏、应诏举贤一摺。吉林候补道王昌炽声名素劣。并有倢■＜曰融＞■＜石木＞案。正在查办。该学士率行保荐。殊属冒昧。著传旨申饬。原摺掷还。现月　　

○甘肃新疆巡抚联魁奏、新疆本届计典。仍难举行。恳请缓至下届办理。下部知之。摺包　　

○庚辰。上御乾清宫。赐蒙古王、贝勒、贝子、公、台吉等燕。外记注　　

○谕军机大臣等、李国杰奏、请就广东崖门口外。筑堤圈坦。移拨旗丁领垦各摺片。著张人骏按照所奏各节。确实查勘。妥筹议奏。原摺片均著钞给阅看。寻奏、委勘崖门口一带水白各坦。碍难围筑成田。应请毋庸置议。至拨旗归农办法。以广州驻防每口授田四十亩计之。非三千数百顷之地不可。实无此广大田业。惟有推广教育。及工艺商业。俟生计稍裕。再行筹议。报闻。现月　　

○西甯办事大臣庆恕奏、达赖喇嘛前往五台山。由西甯启程日期。报闻。摺包　　

○举行本届大计。山东卓异官十一员。不谨官四员。才力不及官二员。年老官三员。浮躁官二员。下部分别议叙处分如例。摺包　　

○命喀尔喀和硕亲王那木囊苏伦。喀尔喀多罗贝勒噜勒木色楞。喀尔喀固山贝子蝱滟朋楚克车林。喀尔喀辅国公额色哩克莽奈。青海头等台吉拉布萨木诺尔布。在乾清门行走。赏喀尔喀多罗贝勒札米养吹济勒苏伦。阿巴哈那尔多罗贝勒旺沁敦都布。青海固山贝子达什那木济。双眼花翎。阿巴噶镇国公衔头等台吉札那密达尔花翎。明发　　

○以创办机器造纸公司。赏二品衔候补四品京堂庞元济正一品封典。现月　　

○以创办公司。暨兴办实业。赏度支部右参议刘世珩等正二品封典。道衔祝大椿二品顶戴。现月　　

○蠲免陕西全省光绪三十一年分未完钱粮草束。摺包　　

○蠲缓陕西三原、甯陕、兴平、耀、肤施、定边、六厅州县。被灾地亩粮赋。摺包　　

○辛巳。谕内阁、瑞良奏、特倢■＜曰融＞■＜石木＞庸劣不职各员一摺。江西试用通判蔡济襄、狎比匪人。有亏行检。试用知县金嘉禾、不避嫌疑。致酿人命。袁州府教授旷子椿、心地糊涂。难资训迪。训导李其光、久旷职守。珠树司巡检石承谟、庸懦无能。署大庾县典史章全绪、心术狡诈。均著即行革职。试用布政司经历李祖宪、经手公款。擅自挪用。著暂行革职。所亏款项。勒限严追。调署大庾县石城县知县陈守谦、藉端科罚。累及无辜。惟才具开展。防缉尚勤。著开缺另补。候补知县黄宗典滟＜扌戋＞、因公苛罚。怨讟繁兴。著以府经历县丞降补。现月　　

○谕军机大臣等、此次礼亲王世铎等、奏保恭修玉牒人员。为数过多。所请奖叙。亦属太优。著该王大臣等另核请奖。现月　　

○绥远城将军贻谷奏、筹议体恤蒙旗。谨陈管见。得旨、著理藩部切实整顿。以安蒙心。各边厅如有勒索滋扰情事。著该将军指名严倢■＜曰融＞■＜石木＞。摺包　　

○库伦办事大臣延祉奏、库伦试办矿务。请明定年限。以顾商本。下部议。寻奏、库伦开办金矿。与他处情形不同。所请仍照试办章程。并以二十五年为限。均应照准。以示体恤。从之。摺包　　

○命江苏布政使瑞澂督办苏松太杭嘉湖缉捕清乡事宜。电

寄

　　

○以总司榷务。宣力有年。赏总税务司赫德尚书衔。副总税务司裴式楷布政使衔。摺包　　

○以政绩卓著。予故邮传部右侍郎胡燏棻附祀前大学士李鸿章专祠。从署直隶总督杨士骧请也。摺包　　

○以捐助学费。赏直隶定兴县故民陈廷梁扁额。并追奖二品封典。摺包　　

○豁免陕西北山广有仓旧欠钱粮。摺包　　

○壬午。孝庄文皇后忌辰。遣官祭昭西陵。黄绫本　　

○以江苏提学使周树模为奉天左参赞。民政部左丞钱能训为右参赞。现月　　

○以京畿道监察御史吴钫为奉天提法使。奉天驿巡道陶大均为交涉使。东边道张锡銮为度支使。锦州府知府张元奇为民政使。现月　　

○以捐助赈银钜款。予前山东博山县知县刘德沛以道员留原省补用。摺包　　

○缓徵河南祥符、木滟巳、商邱、甯陵、永城、鹿邑、虞城、夏邑、睢、柘城、考城、安阳、汤阴、临漳、内黄、汲、新乡、辉、获嘉、淇、延津、滑、浚、封邱、河内、济源、武涉、盂、温、洛阳、偃师、孟津、宜阳、永甯、内乡、淮甯、项城、沈邱、太康、荥泽、固始、兰仪、南阳、阳武、原武、四十五州县。民欠旧赋。上以山■＜木学＞暮祫祭太庙。自是日始。斋戒三日。　　

○癸未。谕军机大臣等、电寄端方等、电悉。前以江浙枭匪肆扰。曾晶■宜饬端方等认真剿捕。并责成刘光才迅即扑灭。乃乱逾半月。仍有大股匪徒。滋扰行旅。该督抚等果能实力遵行。妥加防范。何至匪势若此滋蔓。十九日接据该督等电奏。股匪业经剿捕解散。分布营队。已属周密。乃未及数日。竟有匪船数十只。在沪杭往来孔道。将中外轮船。围攻拦劫。毙伤多命。该督等前奏果已照办。何以匪焰日益猖獗。江南提督刘光才督率无方。任意玩忽。著交部议处。统带官副将徐锦堂、欧阳成祥、缉捕不力。贻害地方。仅予摘顶。不足蔽辜。著即行革职。仍留营效力赎罪。端方、陈启泰、冯汝骙、疏于防范。行不践言。应一并先行交部察议。仍著该督等懔遵历次谕旨。切实筹办。勿再因循。并将此次劫案赃贼。迅速破获。分别惩办议结。以靖地方。电寄　　

○东三省总督徐世昌奏、东省要政需人。请将开缺民政部外城巡警总厅厅丞朱启钤调东差委。允之。摺包　　
</div>
    <div class="pagination">
<a href="清实录光绪朝实录_page1280.html">上一页</a><span>...</span><a href="清实录光绪朝实录_page1276.html">1276</a><a href="清实录光绪朝实录_page1277.html">1277</a><a href="清实录光绪朝实录_page1278.html">1278</a><a href="清实录光绪朝实录_page1279.html">1279</a><a href="清实录光绪朝实录_page1280.html">1280</a><span class="current-page">1281</span><a href="清实录光绪朝实录_page1282.html">1282</a><a href="清实录光绪朝实录_page1283.html">1283</a><a href="清实录光绪朝实录_page1284.html">1284</a><a href="清实录光绪朝实录_page1285.html">1285</a><a href="清实录光绪朝实录_page1286.html">1286</a><span>...</span><a href="清实录光绪朝实录_page1282.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
