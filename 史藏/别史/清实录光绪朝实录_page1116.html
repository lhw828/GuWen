<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1116 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1116 页/共 1316 页</h1>
    <div class="content">○以纵兵殃民。革广东副将张得贵、守备李启勋、千总谢福安职。置诸法。摺包　　

○以贪劣最著。革广西淩云县知县刘阴泉职。并拏办。摺包　　

○以亏款延缴。已革广西贵县知县陈景华籍产备抵。摺包　　

○丙午。陕西巡抚升允奏、凤翔盐局被匪焚抢。得旨、著即严拏首要。务获惩办。随手　　

○丁未。谕军机大臣等、电寄恩寿、据电奏、盐枭林得胜情愿投诚。破案赎罪等语。著照该抚所拟。暂准投诚。遴派得力将领。妥为驾驭。责令捕拏余党。以绝根株。如收抚后不能立功。枭党仍复滋扰。即著从严治罪。并谕魏光焘知之。电寄　　

○戊申。孝仪纯皇后忌辰。遣官祭裕陵。早事　　

○谕军机大臣等、理藩院奏、卓索图昭乌达盟长。请将两盟微末事件。仍照向章办理。重大案件。由该州县会同札萨克审讯。暨整顿团防。仍由札萨克办理。据情代奏各一摺。著松寿按照所陈各节。确查情形。奏明办理。原摺均著钞给阅看。将此谕令知之。寻奏、该两盟原请蒙民交涉命盗词讼。由旗分别审理。派员会审之处。与例不符。应毋庸议。团防向由地方官经理。决无畛域之分。所请由札萨克办理之处。亦毋庸议。如所请行。摺包　　

○库伦办事大臣德麟奏、查明库伦矿务。请派专员办理。下外务部议。　　

○又奏、库伦后地。蒙民租佃。拟设清垦局。以杜与外人私垦。下户部议。摺包　　

○调正黄旗汉军副都统增崇为正红旗满洲副都统。以前吉林副都统卓淩阿为正黄旗汉军副都统。明发　　

○以正红旗蒙古副都统达赉为正红旗护军统领。明

发　　

○以正红旗护军统领兜钦为右翼前锋统领。摺包　　

○予故御前侍＜目辟＞行＜匧心＞口＜韦未＞＜夗贝＞恩焘祭葬。赏银一千两治丧。现月　　

○己酉。世祖章皇帝诞辰。遣官祭奉先殿。早事　　

○谕内阁、本年朝审秋审人犯。著停止勾决。现月　　

○出使日本国大臣杨枢奏、请多派学生入日本陆师学堂。下练兵处知之。随手　　

○赏福州口税务司杜维德、厦门口税务司阿纪理、东冲口税务司欧森、宝星。摺包　　

○协修官周钧恭纂

　　

总纂官钱骏祥恭辑监修总裁世恭阅一签六月十三日正总裁那月日专司蒿■木本陆恭覆阅癸丑十二月初五日　　

徐月日　　

荣月日副总裁唐月日　　

宗室宝恭阅三签十二月一日

　　

陈恭阅一签五月二十三日　　

熙月日　　

郭恭阅一签三月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百二十七　　

光绪三十年。甲辰。二月。庚戌朔。上诣颐年殿问慈禧端佑康颐昭豫庄诚寿恭钦献崇熙皇太后安。至己卯皆如之。起居注　　

○谕军机大臣等、有人奏、淮北盐务。售私积弊。固结难除。商民日困。请饬查究等语。著魏光焘按照所陈各节。彻底清查。据实具奏。认真整顿。以除积弊而肃鹾纲。原摺著钞给阅看。将此谕令知之。寻奏、淮北盐务被倢■＜曰融＞■＜石木＞各款。皆系已革前海州分司徐绍垣任内玩法所为。近年改章整顿。无敢再蹈前辙。所称售私积弊各节。或事属已往。或查无其事。请毋庸置议。报闻。摺包　　

○盛京户部侍郎溥颋奏、请派兴京副都统灵熙、襄办陵工。允之。随手　　

○辛亥。上御乾清宫。韩国使臣闵永＜辶黎＞吉、朴吉荣、闵裕植、觐见。起居注　　

○直隶总督袁世凯奏、北洋各项饷需。及制造经费。乱后无从查考。请免开销具报。如所请行。　　

○壬子。遣官祭文昌帝君庙。　　

○谕军机大臣等、太仆寺少卿张振勋。前经请假回南。现在整顿商务。著商部传知即行来京。电寄　　

○护理贵州巡抚曹鸿勋奏、请将核转交代迟延之开缺粮道黄元善等、议处。署石阡府知府李士麟、造册并未逾限。请免革职。允之。随手　　

○癸丑。安徽巡抚诚勋奏、查明前抚臣聂缉规、私售矿产。传闻失实。下所司知之。随手　　

○甲寅。春分。朝日于东郊。上亲诣行礼。　　

○遣官祭先医之神。　　

○乙卯。谕内阁、锡良奏、特倢■＜曰融＞■＜石木＞庸劣不职各员一摺。四川试用知县李瑞麟、藉案诬良。滥刑任性。试用典史胡书年、留难需索。＜目辟＞暒棅且＜夗贝＞责横求。均著革职永不叙用。试用盐大使屠义由、品行卑鄙。素有劣声。西昌县县丞李毓棻、经管仓谷。物议沸腾。冕山县县丞程元杰、罔顾官箴。奣＜虘阝＞亦近徇利。石槁铺县丞沈铣、纵容丁役。索诈病民。忠州吏目沉靖、巧滑近利。舆情不孚。阿所拉巡检白槱龄、胆大糊涂。几酿重案。试用巡检李朴真、遇事生风。不知检束。补用典史杨燏棻、舞弊营私。巧于掩饰。试用典史黄涛、办厘玩愒。未能核实。均著即行革职。兴文县知县许钧鸿、疲玩因循。事多废弛。盐源县知县崇禧、少年寡识。措置乖方。均著以府经历县丞归部铨选。珙县知县刘济清、嗜好太深。难期振作。著勒令休致。雅安县知县唐枝中、御下不严。声名甚劣。试用知县司马翰、轻率粗疏。难膺民社。惟文理尚优。均著以教职归部铨选。南溪县知县滕含英、情性疏慵。捕务不力。著开缺另补。另片奏、考察营员等语。保安营都司李占春、蒙领饷银。糊涂荒谬。著即行革职。川北镇中营游击马应喜、年老就衰。营务废弛。著勒令休致。重庆镇右营都司杨联升、中营守备李正实、才具竭蹶。人地未宜。均著开缺另补。现

月

　　

○命贝勒载洵之第一子名溥健。　　

○以兵部尚书协办大学士裕德、为会试正考官。吏部尚书张百熙、都察院左都御史陆润庠、户部右侍郎戴鸿慈、为副考官。早事　　

○上以祭社稷＜目辟＞土棅且＜夗贝＞。自是日始、斋戒三日。起居注　　

○丙辰。孝淑睿皇后忌辰。遣官祭昌陵。起居注　　

○谕内阁、昨已有旨贝勒载洵之第一子命名溥健。健字著改为■滟光字。现月　　

○以户部尚书荣庆署翰林院掌院学士。外务部尚书瞿鸿禨兼署吏部尚书。礼部尚书溥良兼署兵部尚书。户部尚书鹿传霖兼署都察院左都御史。裁缺通政使司通政使郭曾炘署户部右侍郎。兼管钱法堂事务。现月　　
</div>
    <div class="pagination">
<a href="清实录光绪朝实录_page1115.html">上一页</a><span>...</span><a href="清实录光绪朝实录_page1111.html">1111</a><a href="清实录光绪朝实录_page1112.html">1112</a><a href="清实录光绪朝实录_page1113.html">1113</a><a href="清实录光绪朝实录_page1114.html">1114</a><a href="清实录光绪朝实录_page1115.html">1115</a><span class="current-page">1116</span><a href="清实录光绪朝实录_page1117.html">1117</a><a href="清实录光绪朝实录_page1118.html">1118</a><a href="清实录光绪朝实录_page1119.html">1119</a><a href="清实录光绪朝实录_page1120.html">1120</a><a href="清实录光绪朝实录_page1121.html">1121</a><span>...</span><a href="清实录光绪朝实录_page1117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
