<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1154 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1154 页/共 1316 页</h1>
    <div class="content">○甲申。孝全成皇后忌辰。上诣承乾宫圣容前行礼。遣官祭慕陵　　

○改铸湖北荆宜道关防。从湖广总督张之洞请也。

摺包

　　

○予故乾清门行走敖汉郡王勒恩札勒诺尔赞恤典。如例。赏银五百两治丧。　　

○乙酉。上奉慈禧端佑康颐昭豫庄诚寿恭钦献崇熙皇太后御勤政殿。总税务司赫德、北堂主教林懋德、刘克明觐见贺年。记注　　

○谕军机大臣等、昨据延祉等代奏、达赖喇嘛呈称。因英人径行入藏。恐有滋扰。故携印出走。现在惟期藏地早复。以＜目辟＞行＜匧心＞口＜韦未＞＜夗贝＞血■乣生等语。英人带兵入藏。并未侵占地方。该达赖喇嘛。本不应携印潜逃。自离职守。朝廷保安黄教。仍予加恩曲全。现在西藏业已平靖。一切照常。该达赖喇嘛即可早日回藏。仍承恩眷。切勿游移不定。自外生成。至库伦系哲布尊丹巴呼图掌教之地。原与西藏各有专归。该达赖喇嘛所请在该处建庙念经。应不准行。仍著延祉懔遵前旨。偕同该达赖喇嘛前直西甯。再令启程。自行回藏。善抚血■乣生。毋负德意。致贻后悔。现月　　

○又谕、电寄胡廷干、电悉。所有祭告各处。著改派英瑞前往。电寄　　

○丙戌。上御紫光阁。赐近支宗藩等燕。记注　　

○调云南布政使吴廷斌为山东布政使。湖南布政使刘春霖为云南布政使。贵州布政使曹鸿勋为湖南布政使。以云南按察使袁开第为贵州布政使。云南粮储道陈灿为云南按察使。现月　　

○以辑睦民教。赏法国主教申永福三品顶戴。德国驻济南委员贝斯等宝星。摺包　　

○丁亥。宣宗成皇帝忌辰。上诣奉先殿寿皇殿行礼。遣官祭慕陵。　　

○以记名副都统恒春为珲春副都统。记注　　

○戊子。上诣大高殿拈香。寿皇殿行礼。　　

○御保和殿。赐蒙古王、贝勒、贝子、公、台吉、暨文武大臣等燕。记注　　

○己丑。上御紫光阁。赐廷臣大学士等燕。记注　　

○辛卯。河南巡抚陈夔龙奏、筹设豫省客籍学堂。按照河南高等学堂办理。一切学科程度具陈大概情形。下学务大臣知之。摺包　　

○举行本届大计。江西卓异官十一员。不谨官一员。浮躁官一员。年老官一员。下部分别议叙。处分如例。摺包　　

○壬辰。上御紫光阁。赐蒙古王、贝勒、贝子、公、台吉等茶果。记注　　

○谕军机大臣等、有人奏、安徽前任旌德县现任霍邱县知县陈邦庆昏庸贪酷。滥刑酿命等语。著周馥按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、李邦庆虽无滥刑酿命实据。惟昏庸贪酷。请予革职永不叙用。如所请行。现月　　

○又谕、有人奏、＜目辟＞＜訁冉＞米＜度攵＞＜夗贝＞汉铁路。亟宜速筹结局一摺。＜目辟＞＜訁冉＞米＜度攵＞＜夗贝＞汉铁路。前已谕令张之洞等妥议筹办。迄今尚无成议。著该督责成盛宣怀赶紧设法挽回。以保路权。事关大局。不得宕延贻误。原摺著钞给阅看。现月　　

○又谕、铁良奏、查明江甯司库局所。进出款项情形一摺。著户部核议具奏。　　

○又谕、铁良奏、江南制造局厂。应否移建各情形一摺。著政务处练兵处议奏。现月　　

○癸巳。谕内阁、铁良奏、遵旨抽阅江苏等省营伍情形一摺。据称陆军以湖北之常备军为最优。河南之常备军步队六营。江南之常备军步队四营。江西之常备前军步队四营。粗有可观。苏州安徽之续备各军。江南之护军四旗。新湘五旗。废弛最甚。其余各营操法。亦多平常。水师则湖口差强。余均较逊等语。各省营伍晶■宜经严谕该督抚等认真整饬。勤加训练。不啻三令五申。乃除湖北陆军外。其余各省。积习迄未力除。实属有负委任。湖广总督张之洞夙抱公忠。所练陆军独能出色。深堪嘉奖。至苏州安徽之续备各军。江南之护军四旗。新湘五旗。如此废弛。殊堪痛恨。所有各营统领。江苏候补道松峻、候补总兵费金组、罗吉亮、补用参将徐万福、著一并革职。费金组一员。情节尤重。著革职永不叙用。并不准投效各营。其余帮统以下各员。著该督抚查明严倢■＜曰融＞■＜石木＞。又安徽各营统领。福山镇总兵李定明、茫无阅历。军纪异常懈弛。李定明著即革职。统领南洋武威新军。留江补用副将魏荣斌、不知操法。嗜好甚深。平日不到操场。且有空额情事。魏荣斌著即革职。并著将空缺兵饷严行提追。该督抚等均著严行申饬。嗣后各省督抚。务当振刷精神。将水陆各军。及武备学堂。切实经理。按照练兵处奏定章程。悉心教练。以期养成劲旅。饷不虚糜。经此次严饬之后。傥再仍前玩泄。罔知振作。惟各该督抚是问。懔之。现月　　

○又谕、熙淩阿奏、筹垫钜本。整顿盐纲一摺。盐法为国家大政。关系民食国课。自应责成该管官吏保商畅运。力除积弊以裕饷源。乃该贝勒奏称整顿天下盐纲。已筹定运本银三百万两。先从长芦办起。请派大臣督办。并保魏鸿儒等堪资臂助。应准奏调差遣等语。无非为垄断专利起见。其为受人指使。情节显然。实属荒谬。熙淩阿著从宽免其议处。仍传旨严行申饬。现月　　

○举行本届大计。甘肃卓异官八员。不谨官二员。不及官一员。年老官二员。有疾官一员。浮躁官一员。下部分别议叙处分如例。摺包　　

○以科布多参赞大臣寿勋未到任。命前帮办大臣英秀暂行署理。电寄　　

○命副都统衔候补三品京堂唐绍仪为出使英国大臣。现月　　

○甲午。孝穆成皇后忌辰。遣官祭慕陵。黄绫本　　

○谕军机大臣等、商部奏、江甯等府当商额外息捐。恳请减免一摺。著周馥体察情形奏明办理。原摺著钞给阅看。将此谕令知之。寻奏、当商息捐。作赔款要需。暂难减免。下部知之。　　

○都察院左都御史陆润庠等奏、江淮分省事体重大。下政务处会议。摺包　　

○命闽浙总督魏光焘、陕西巡抚夏屮■一■日、开缺另候肬■闲用。现月　　

○以察哈尔都统升允为闽浙总督。未到任前。以福州将军崇善兼署。摺包　　

○以湖南布政使曹鸿勋为陕西巡抚。现月　　

○以记名总兵杨慕时为江苏福山镇总兵官。现月　　

○以击匪出力。予广西广甯县知县郑世璘、并勇团等奖叙有差。摺包　　

○予击匪阵亡。广西广甯外委冯其栋优恤。摺包　　

○予匪乱殉身。广西广甯县知县郑世璘之妻张氏。暨浙江文生郑奎龄等男女七名口、分别旌恤如例。摺包　　

○乙未。谕内阁、前据理藩院奏、敖汉郡王勒恩札勒诺尔赞被护＜目辟＞行＜匧心＞口＜韦未＞＜夗贝＞幅株哩砍伤身死一案。已有旨交刑部严行审讯。兹据翁斌孙奏、请特派王大臣会同查办等语。此案情节甚重。仍著刑部悉心研鞫。严切根究。务得实情。从重惩办。毋稍轻纵。现月　　

○举行本届大计。广东卓异官十员。不谨官二员。罢车滟耎官二员。年老官三员。浮躁官一员。不及官一员。下部分别议叙处分如例。摺包　　

○以都察院左都御史溥颋为察哈尔都统。记注　　

○以吏部左侍郎特图慎为都察院左都御史。现月　　

○以湖南按察使庞鸿书为湖南布政使。山东盐运使英瑞为湖南按察使。现月　　

○丙申。孝圣宪皇后忌辰。遣官祭泰东陵。黄绫本　　

○转吏部右侍郎继禄为左侍郎。以理藩院左侍郎寿耆为吏部右侍郎。都察院左副都统御史明启为理藩院左侍郎。现月　　

○以理藩院右侍郎＜辶黎＞方■土岫为正黄旗汉军副都统。　　

○丁酉。谕内阁、张人骏奏、甄别属员一摺。广东试用同知彭光业、嗜好甚深。难期振作。试用通判杨炳勋、办理房捐。浮冒侵蚀。试用通判周运春办理官田。变价任意开支。试用知县王燿、官声甚劣。操守不谨。候补知县赵子瑗、才识庸下。声名平常。署龙川县教谕王际隆、擅离职守。学务废弛。海丰县县丞幸光萃、庸懦糊涂。试用县丞唐棫培、行为贪鄙。试用县丞王和旬

■金、心术险诈。胥江司巡检甯国禔。卑鄙务得。太平司巡检朱庆祥、屡被控告。门辟司巡检裘士瀛、心地庸闇。试用巡检傅煜林、办事粗率。试用从九品叶肇铣、年老性偏。试用巡检彭祖况、撞骗无赖。试用从九品董维桢、不知检束。试用从九品马步銮、民怨沸腾。候补从九品李文澜、行踪诡秘。试用从九品朱锵、声名庸劣。候补典史吴炳坤、久不在省。均著即行革职。候补知县邓炳春、体弱多病。罢车滟耎无能。著勒令休致。候补知县刘朴、胆气薄弱。难膺民社。著以府经历县丞降补。连州直隶州知州瞿光业、情形不熟。遇事张惶。德庆州知州程锦文、才非干练。难期胜任。高明县知县李恩荣、谨厚有余。刚断不足。均著开缺另补。以肃吏治。现月　　

○练兵处奏、陆军行营礼节。又奏、陆军官弁服帽章记。又奏、陆军小学堂试办章程。均依议行。现月　　

○举行本届大计。贵州卓异官七员。不谨官四员。不及官一员。下部分别议叙分处分如例。摺包　　

</div>
    <div class="pagination">
<a href="清实录光绪朝实录_page1153.html">上一页</a><span>...</span><a href="清实录光绪朝实录_page1149.html">1149</a><a href="清实录光绪朝实录_page1150.html">1150</a><a href="清实录光绪朝实录_page1151.html">1151</a><a href="清实录光绪朝实录_page1152.html">1152</a><a href="清实录光绪朝实录_page1153.html">1153</a><span class="current-page">1154</span><a href="清实录光绪朝实录_page1155.html">1155</a><a href="清实录光绪朝实录_page1156.html">1156</a><a href="清实录光绪朝实录_page1157.html">1157</a><a href="清实录光绪朝实录_page1158.html">1158</a><a href="清实录光绪朝实录_page1159.html">1159</a><span>...</span><a href="清实录光绪朝实录_page1155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
