<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 83 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 83 页/共 148 页</h1>
    <div class="content">○丁未。谕军机大臣等、都察院奏、代递翰林院侍读学士周克宽等请修理湖南常德府城呈一件。著瑞澂、杨文鼎、按照所陈各节。体察情形。妥筹具奏。原呈著钞给阅看。廷寄　　

○又谕、都察院奏、代递山西交城县绅学商界吕祖培等为已革山西候补直隶州知州徐星朗被倢■＜曰融＞■＜石木＞冤抑吁恳昭雪呈一件。著度支部遴派妥员。查明原委。并当日禁烟及滋事实在情形。据实覆奏。原呈著钞给阅看。廷寄　　

○浙江巡抚增韫奏、浙省各＜目辟＞行＜匧心＞口＜韦未＞＜夗贝＞所屯田钱粮。改归坐落各州县徵收。并通饬清查编造。改徵科则。拟议妥章。咨部查照。下度支部议。摺包　　

○派大学士陆润庠、充稽察钦奉上谕事件处。现月　　

○戊申。谕内阁、前因皖北灾情甚重。当经电饬张人骏、朱家宝、查明现在情形。妥拟办法。详细电奏。兹据电陈、皖北匪平后。善后方法。及现办赈抚并筹款情形等语。皖省地方渐就安靖。惟连年灾歉。仍须严密设防。所拟分布各营。办法局属妥协。即著该督等严饬各营。认真防范。毋稍疏懈。至所称各属灾区过广。为日方长。民生困苦已极。殊堪悯恻。著再赏给帑银二万两。由度支部拨给。交该督抚分饬印委各员。妥实散放。以资拯救。所请截留京饷十万两之处。著度支部议奏。现月　　

○谕军机大臣等、御史黄瑞麒片奏、各省候补人员拥挤。请将新章以前分发之府经以下各员。有愿改归本省候补者。呈请督抚咨明吏部。即由该督抚给咨迳回本省。免缴捐离改指银两等语。著会议政务处议奏。寻奏、所陈殊多窒碍。拟请将新章以前曾经指省之府经历以下各员。愿改回本籍者。准呈由督抚咨部注册。迳归本省候补。毋庸缴离省改指银两。其未捐指省者。如愿改回近省。准呈由督抚咨部。以本省与近省统掣。如欲改归本省。仍应照缴捐离改指银两。从之。　　

○又谕、张翼奏、开平矿案现与英人交涉渐次议结办法出入关系甚巨将大概情形先行陈明请特派大员切实妥筹一摺。著载泽、盛宣怀、按照所奏各节。确切查明。据实具奏。原摺著钞给阅看。廷寄　　

○己酉。谕军机大臣等、翰林院代奏、编修王会厘呈请精练陆军。兼兴海军。并制飞行艇机。以图自强等语。著该衙门知道。现月　　

○以被倢■＜曰融＞■＜石木＞冤抑。复前湖北房县知县滕椿职。摺包　　

○庚戌。谕内阁、专司训练禁＜目辟＞行＜匧心＞口＜韦未＞＜夗贝＞军大臣。贝勒载涛等奏、请颁给爵章一摺。管理陆军贵胄学堂事务贝勒载润、著赏给贝勒爵章。现月　　

○谕军机大臣等、翰林院侍读王荣商片奏、京官薪水漫无限制。请议定京俸章程。力求撙节等语。著该衙门知道。现月　　

○又谕、电寄李经羲。据电奏、川兵窜扰滇境。中甸同知姚春魁、哨官钱尊贤、被胁。并抢去铜本银枪械。杀伤十余人。现饬各营兜剿等语。此次川兵叛窜。扰害边境。若非赶紧扑灭。必致裹胁蔓延。贻害地方。著李经羲督饬各营。迅速兜剿防窜。并著赵尔巽、赵尔丰、严饬各将弁。速遏叛兵归路。合力夹击。毋任滋蔓。所有姚春魁等下落。及叛兵究竟如何起事情形。著该督等速即分别查明。据实电奏。电寄　　

○辛亥。遣官祭都城隍之神。　　

○谕军机大臣等、翰林院侍读学士恽毓鼎奏、京外各问刑各官。往往以重案久悬为慎重。以致暒滟它累无辜。经年不决。请饬京外承审衙门申明定限严定考成一片。著法部知道。现月　　

○又谕、有人奏、署江苏巡警道汪瑞闿、昏瞆无能公事废弛等语。著张人骏、程德全、按照所奏各节。确切查明。据实具奏。毋稍徇隐。原片著钞给阅看。将此谕令知之。寻奏、查明原倢■＜曰融＞■＜石木＞各节。或出于疑似之词。或不免传闻之过。请免置议。惟上海华洋杂处。政务殷繁。该员驻省日多。究恐查察有所未周。应令嗣后随时将用人一切。力加整顿。并督饬将省城及各处警务。妥为筹办。报闻。廷寄　　

○又谕、电寄溥颋。据电奏、梁格庄住班御前侍＜目辟＞行＜匧心＞口＜韦未＞＜夗贝＞承恩公桂祥、因感受风寒。请赏假回京调理等语。桂祥著赏假十日。所有梁格庄御前侍＜目辟＞行＜匧心＞口＜韦未＞＜夗贝＞直班之差。著侍＜目辟＞行＜匧心＞口＜韦未＞＜夗贝＞处传知应行接替之员。迅速前往接班。其未接班以前。著现在直班之麟光、暂行兼管。电寄　　

○又谕、电寄张人骏等。现闻上海汇号倒闭。市面吃紧。关系重要。著张人骏、程德全、查明情形。设法维持。迅速电奏。

电寄

　　

○凉州副都统恩志奏、整顿凉防陆军巡警。设兵学研究所。巡警教练所。并筹办学务。添设初等小学堂。创立工艺局。以期教养兼施。得旨、著即认真筹办。摺包　　

○以吏部右侍郎瑞良暂署绥远城将军。并兼办垦务事宜。现月　　

○壬子。谕军机大臣等、御史崇芳奏、京城银钱铺号关闭多家请饬部维护并筹善后之法一摺。著该衙门知道。现月　　

○又谕、电寄张人骏。据两电奏称、沪市危急。议借洋款酌剂。并就运库借拨银五十万两。分发济急各等语。该督系为大局起见。著即照所请。迅速办理。电寄　　

○又谕、邮传部奏、派员查勘湖南湖北路工暨股捐各款情形一摺。知道了。摺包　　

○直隶总督陈夔龙奏、围场厅抚民同知。自归直隶专辖后。开辟荒地。辖境愈广。管理旗民命盗讼案。较前繁剧。现又创办一切新政。均关紧要。且该厅与张独多三厅。事同一律。自应定为冲繁疲难四字要缺。该厅司狱。责任亦较前繁重。应仍定为边地要缺。下部知之。摺包　　

○江苏巡抚程德全奏、宪政亟宜推行。人心尤宜默挽。谨陈整理财政方法。一宜仿行所得税以恤贫民也。我国近年举办新政。多系挨户纳款。按亩抽捐。诚恐将来多筹钜费。普派民闲。后患尤可深虑。宜由度支部详考日本所得税法。参酌我国情形。妥定章程。并施行细则。奏请通颁各省。一律施行。并先由资政院集议承允。广为设法劝导。仍一面由在上官吏。及富家。首为认缴。以为倡率。查日本所得税。每年约收二千七百余万圆。中国地广人稠。如办理得宜。每年至少当可收六七千万圆。如此则钜款可以筹集。新政已资补助矣。一宜速筹公债机关以便募集也。我国国家银行制度。尚未决定施行。全国普通银行。仍未提倡发达。募集之机关不灵。债券之销售不广。虽度支部从前定有各种银行章程。至今卒鲜施行。亟宜由部中统筹。提前限期催办。又参仿列邦各种补助维持方法。限期进行。并由各省银行。集会选员。赴各国详考办理方法。以凭研究整理。至如日本之株式取引所。邮便储金局。亦宜仿行。定期速办。微特此后公债。收效较易。即一切公司肌票。亦赖以流通活泼矣。一宜确立国库以维根本也。将来国税、地方税、一经厘定颁行。势必将徵收机关。统筹改革。惟以早立国库基础。为扼要办法。且金库不立。则国家豫金。不能统一。运用不能灵通。徵税不能利便。故确立国库制度。尤为财务计画第一要著。一宜振兴官营事业以资弥补也。日本仿法国章制。办理烟草专卖事业。近年所获余利。每年约数千万圆。我国如参仿日本章程。筹办资本。或募集公债。一面商明各国。妥议照办。计每岁收入。可增数千万圆。加以办理森林。整顿铁路矿山。所入当更不资。一宜整顿税制以资变通也。查免厘加税一案。持议多年。卒未实行。似宜设法重申前议。务以仍照前约办理为目的。如日后税法颁定时。由部中统筹全局。就奢侈消费各闲接税。酌量各地情形。妥定画一办法。则收入更有增加。而集款不虞＜目辟＞暒穴＜曰融＞夕＜夗贝＞括矣。下度支部查核具奏。摺包　　

○换铸江苏松江府印信。从巡抚程行全请也。　　

○以候补侍郎吴郁生署吏部右侍郎。　　

○邮传部右侍郎盛宣怀、捐资筹建上海图书馆。赏御书扁额曰惠周多士。　　

○以嗜利营私。革前统太湖水师江苏游击杜步阶职。遣戍军台。摺包　　

○以戒烟不力。革直隶游击卢得胜等、暨江苏城守中军守备夏大明等职。永不叙用。摺包　　

○癸丑。以永定河伏秋大汛安澜。发大藏香十枝。由直隶总督陈夔龙祗领。交永定河道吕佩芬、虔诣大王庙祀谢。廷寄　　

○四川总督赵尔巽奏、川茶行销藏＜目辟＞行＜匧心＞口＜韦未＞＜夗贝＞。每岁以百万计。上关公家课税。下系商民生计。祇以道路险阻。商情散漫。未能发展。兹饬司道筹议。设立一大公司。改良茶叶。于雅州府城。设立公司筹办处。即以该府知府总办其事。公举殷实茶商为总协理。招股开办。并于藏＜目辟＞行＜匧心＞口＜韦未＞＜夗贝＞繁盛各处。择要筹设支店。督饬劝业盐茶两道。及所属文武。认真考查补助。下部知之。摺包　　

○以永定河大汛安澜。防护出力。予道员吕佩芬等升叙加衔有差。现月　　

○予故前陕西巡抚曹鸿勋恤典。现月　　

○赈抚四川帛滟系州等厅州县被水灾民。摺包　　

○甲寅。谕军机大臣等、宪政编查馆奏、请将各省循例具奏事件酌拟改咨由各衙门分别汇奏专奏开单呈览。一摺。所有单开各条。朱圈者仍行具奏。现月　　

○又谕、电寄张人骏等。电奏悉。张人骏著准其赴沪。体察商情。妥筹办法。即行电奏。电寄　　

○又谕、电寄程德全。据电奏、查明上海市面情形。竭力设法。先维官府信用。并督饬沪道察酌市情。妥为应付等语。著该抚迅速设法维持。妥筹办理。电寄　　

○宪政编查馆奏、官制未定。本年颁布官俸章程。碍难厘订。惟变通筹备清单。关系较重。再四思维。宪政筹备。究竟重在官制。现在内治难振。虽非一端。而权限混淆。官缺敺■几滥。实为受病之本。欲谋宪政进行。非先从官制入手。别无办法。查逐年筹备事宜清单。第三年颁布文官官俸章程。第四年实行文官官俸章程。第五年颁布新定内外官制。第七年试办新内外官制。可否将颁布官制。提前一年。试办官制。提前二年。颁布官俸。展后一年。实行官俸。展后二年。以免淩躐之弊。而收整理之效。从之。现月摺包　　

○东三省总督锡良奏、海龙总管。本为管理围场而设。今既改设府县。明定职守。总管已成虚设。久无责任。应请裁撤。原设佐领以下各官。有管理兵丁之责。均请毋庸裁撤。并将兵丁随时选充地方巡警。以期逐渐裁改。该处应办旗务。应即责成佐领。直接公署。仍归旗务处考核办理。笔帖式一员。专司册档。自应一并裁撤。如所请行。摺包　　

○署两广总督袁树勋奏、恩平县治。改隶阳江。控制不便。请多窒碍。仍请复隶肇庆府管辖。以顺舆情。所有民刑诉讼以及应办各事宜。悉归肇庆府审转考核。仍统属于广肇罗道。至阳春一县。距阳江甚近。语言习惯相同。自应仍隶阳江。毋庸轻议更张。下会议政务处议。摺包　　

○四川总督赵尔巽奏、请仍以提督马维骐为巡防全军翼长。兼统前路各营。以资统率。如所请行。摺包　　

○以记名副都统德裕为盛京副都统。并充福陵昭陵守护大臣。兼署金州副都统。现月　　

○以捐资兴学。赏奇木奇克河乌梁总管布音巴达。尔琥花翎。二品顶戴。摺包　　

○。以性溺摴蒱。革奉天知府洪汝冲等职。摺包　　

○予故盛京副都统兼守护大臣多文恤典。现月　　

○乙卯。遣官祭历代帝王庙。　　

○谕军机大臣等、所有关系此次上海一切款项事宜。著度支部随时查核具奏。现月　　

○又谕、有人奏、名节重案。请饬提案讯结。分别惩治释放等语。著张人骏、程德全、按照所奏各节。确切查明。据实具奏。毋稍徇隐。原片著钞给阅看。廷寄　　

</div>
    <div class="pagination">
<a href="清实录宣统朝政纪_page82.html">上一页</a><span>...</span><a href="清实录宣统朝政纪_page78.html">78</a><a href="清实录宣统朝政纪_page79.html">79</a><a href="清实录宣统朝政纪_page80.html">80</a><a href="清实录宣统朝政纪_page81.html">81</a><a href="清实录宣统朝政纪_page82.html">82</a><span class="current-page">83</span><a href="清实录宣统朝政纪_page84.html">84</a><a href="清实录宣统朝政纪_page85.html">85</a><a href="清实录宣统朝政纪_page86.html">86</a><a href="清实录宣统朝政纪_page87.html">87</a><a href="清实录宣统朝政纪_page88.html">88</a><span>...</span><a href="清实录宣统朝政纪_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
