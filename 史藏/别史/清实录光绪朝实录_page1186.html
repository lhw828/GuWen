<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1186 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1186 页/共 1316 页</h1>
    <div class="content">○以甘肃西甯镇总兵张行志为陕甘固原提督。现月　　

○赏分省补用道冯国璋副都统衔。充贵胄学堂总办。现月　　

○颁赏恭亲王溥伟、醇亲王载沣、御前大臣、军机大臣、内务府大臣、南书房翰林大学士王文韶、孙家鼐、那桐、盛京将军赵尔巽、署吉林将军达桂、署黑龙江将军程德全、直隶总督袁世凯、署两江总督周馥、湖广总督张之洞、陕甘总督升允。署两广总督岑春火滟宣、尚书图说各一部。现月　　

○以遵命捐款兴学。予湖北麻城县知县原恩瀛、应城县绅刑部郎中陈大文等。为其故父母。远安县孀妇王黄氏、为其故夫。各建坊。　　

○丁巳。盛京将军赵尔巽奏。遵将奉省垦务通筹办法。一先办锦属官庄。一丈放锦属海退河淤及各处滋生地亩。一勘办蒙荒。一振兴农政。得旨、著即认真办理。以期渐收实效。摺包　　

○署贵州巡抚林绍年奏、遵将黔省制造树艺缉捕交涉储才察吏各事宜。悉心筹画。认真办理。得旨、著岑春蓂切实筹办。摺

包　　

○改铸直隶朝阳府印信。从热河都统松寿请也。摺包　　

○调四川川北镇总兵马进祥为甘肃西甯镇总兵官。以前广西右江镇总兵李永芳为四川川北镇总兵官。现月　　

○豁免盛京内务府并各旗界暨各府厅州县兵燹灾歉地方。应徵三十年以前民欠未完各项粮租。其昌图府及所属州县各蒙旗、一律免徵。现月　　

○戊午。谕军机大臣等、有人奏、直隶青县知县高绍陈、利心甚重。虐政甚多。请饬查办等语。著袁世凯确切查明。据实具奏。毋稍徇隐。原片著钞给阅看将此谕令知之。寻奏、高绍陈被倢■＜曰融＞■＜石木＞各节。查无其事。惟于幕戚家丁。未能约束。又误拏无辜。业已撤任。应察看以观后效。报闻。　　

○署两广总督岑春火滟宣奏、广东课吏馆。拟改办法政学堂。讲求新政。以储人才。下部知之。摺包　　

○云贵总督丁振铎奏、遵章教练新军。添改步队三营。石滟驳队一营。派员督练。并就滇省情形饷力。变通购械教练办法下所司知之。摺包　　

○改铸广东高州府印信。从署两广总督岑春火滟宣请也。　　

○以贪婪不职。革云南云州知州曾楫职。永不叙用。　　

○以营私擅杀。革署闽＜目辟＞＜訁冉＞米＜度攵＞＜夗贝＞南澳镇总兵福建海＜目辟＞土棅且＜夗贝＞协副将陈尚新职。永不叙用。并遣戍军台。摺包　　

○予积劳瘴故贵州镇远镇总兵岑有富、广西泗城府知府陈开炽优恤。摺包　　

○予剿办广西游土各匪历年阵亡伤亡瘴故补用守备周文亮、千总黄朝恩、参将何瑞堂、等一百二十一员优恤。摺包　　

○以捐助直隶丰润县学堂经费。赏闽浙总督端方扁额二方。曰党庠毓秀。曰惠孚乡校。摺包　　

○缓徵直隶沧、盐山、二州县被潮灾歉地方钱粮。摺包　　

○己未。谕内阁、诚动奏、特倢■＜曰融＞■＜石木＞庸劣不职各员一摺。巡徽泗州直隶州知州余适中、呈报盗案。避重就轻。惟才具犹堪策励。建平县知县周捷三、缉捕松懈。人地未宜。均著开缺另补。凤颍通判周朝霖、见地不明。办事纰缪。卸任南陵县知县傅毓湘、捕务懈弛。才力浅短。绩溪县知县前署庐江县知县程兰阶、筹办学堂。虚报搪塞。候补知县秦师济、办理警察。民怨沸腾。亳州吏目李镕、＜目辟＞暒棅且＜夗贝＞受民词。行为荒谬。南陵县典史王国相、办事谬戾。除李镕业经另案革职永不叙用外。其余各员。均著即行革职。现月　　

○谕军机大臣等、电寄岑春火滟宣、据电奏、请将议抗筹款之绅士惩儆等语。黎国廉等著照所请办理。地方筹款办事。固不可任听阻挠。亦不宜稍有抑勒。仍著该署督谕令承办各员。妥慎筹办。电寄　　

○署两广总督岑春火滟宣奏、病势轻减。谨力疾销假。并吁请陛见。得旨、现在地方紧要。毋庸来见。仍著随时调护。以慰廑念。摺包　　

○庚申。谕军机大臣等、电寄延祉、电悉。抗达多尔济现已到京。著俟年班满后。即行回旗。该衙门知道。电寄　　

○盛京将军赵尔巽奏、筹办奉天善后。势艰款绌。黾勉图功。现计可冀成效者。曰税务、荒政、学务、警务、缉捕。渐有端绪者。曰稽察吏治。整顿营勇。筹议整理扩充者。曰更定官制。振兴实业。得旨、著即认真筹办。切实经理。务收成效。摺

包

　　

○又奏。请拨奉天吉林打牲乌拉的饷。并催解各省历年全饷。得旨。著户部照数饬催。毋许延缓。　　

○又奏。筹办奏省乡镇巡警。以地方本有之款。酌充饷项。照此推广。以期全省一致。将来著有成绩。恳请给奖。以资鼓励。得旨、著俟成效昭著。分别奏请奖励。摺包　　

○又奏、奉省城内。拟兴修马路。推广＜目辟＞行＜匧心＞口＜韦未＞＜夗贝＞生。请将警察局改为巡警总局。管理其事。下部知之。摺包　　

○以侵蚀兵饷。革边门文章京工部主事德禄职并讯追。　　

○追予黑龙江阵亡伤亡病故官弁兵丹骁骑校顺陵等三十四员名议恤。摺包　　

○追予黑龙江殉难记名总兵宋家顺等官绅旗民男妇四百二十六员名口、旌恤有差。摺包　　

○旌表守正捐躯山东费县烈妇小冷王氏。摺包　　

○蠲缓奉天广甯、盖、盖平、安东、靖安、各城州县被灾地方粮租。现月　　

○辛酉。上御乾清宫。赐蒙古王贝勒贝子公台吉等燕。外记　　

○谕内阁、袁世凯奏、请开去兼差一摺。现在时事艰难。正资整顿。该督公忠夙著。任事实心。仍著统筹兼顾。妥为经理。以副委任。毋庸固辞。现月　　

○又谕、曹鸿勋奏、续查属员贤否分别举劾一摺。陕西试用知府程崇信、候选知府刘瞻汉、鄜州直隶州知州劳启恂、补用同知姜渭、长安县知县胡启虞、渭南县知县张世英、盩厔县知县曾士刚、调补华州知州褚成昌、城固县知县徐普、朝邑县知县易国勋、即用知县吴庚、补用知县蔡宝善、似补知县丁禧瀚、李焕墀、均著传旨嘉奖。候补道罗寿昌、性近贪横。被控有案。著即革职。勒令回籍。候补直隶州知州多龄、昏庸笃老。策驭难施。著以原品休致。神木厅同知德山、粗庸躁率。人地不宜。宝鸡县知县朱弓滟＜兪＞滟弓臣、办事竭蹶。难任冲繁。均著开缺另补。候补知县郭维藩、秽奣＜虘阝＞亦彰闻。不堪造就。叶星文、猥鄙贪昏。难膺民社。试用府经历殷荣昌、曾受官刑。甯陕厅分防江口主簿徐廷钰、苛罚扰民。定边县典史熊毓藻、抗赔官物。试用从九彭名骏、奉差营私。陶鸿治、张惶喜事。试用典史寇正、官场不齿。试用未入流蒋瑞临、浮佻鲜耻。歧山县教谕张祝祥、行止卑污。抚标中军参将祝鉴廷、年老贪横。营务废弛。洵阳营守备王忠美、比匪为伍。分防龙驹寨汛千总雷鸣春、纵赌渔利。分防临潼汛把总姚玉麟、嗜利营私。分防渭南汛把总朱槐芳、贪媮成性。著一并革职。以肃官方。现月　　

○谕军机大臣等、有人奏、江浙匪患已深。宜合两省兵力。刻期剿除一摺。据称近日枭匪。裹胁愈多。松太嘉湖各属为甚。著各该省督抚会商妥筹。认真办理。原摺著钞给阅看。将此谕令知之。现月　　

○又谕、据周馥、电奏、请米禁展限等语。著户部议奏。电

寄

　　

○又谕、电寄岑春火滟宣、闻广东省城。因加捐税。民情暴动。致有洋兵登岸保护之事。究竟情形如何。著岑春火滟宣据实具奏。地方筹款办事。但当善为劝导。不可辄用抑勒。若承办委员。一味操切。拂逆舆情。其中甚多流弊。该署督向来宽于恤民严于察吏。必能筹维大局。妥为办理也。电寄　　

○御史吴保龄奏、请饬购备救烟药粉。保全民命。下部知之。摺包　　

○顺天府奏、治中一缺。请变通升途。下部议。行。摺包　　

○陕甘总督升允等奏。贵德厅番案反覆。聚血■乣杀掠。派员擒获首要。讯办肃清。请准择尤保奖。得旨。准其酌保数员。毋许冒滥。明发　　

○以礼部左侍郎萨廉署镶白旗汉军副都统。　　

○赏喀尔喀多罗贝勒达克丹彭苏克、科尔沁固山贝子杨散巴拉、鄂尔多斯固山贝子散济密都布、双眼花翎。科尔沁辅国公多尔济花翎。明发　　

○以＜目辟＞暒棅且＜夗贝＞杀酿乱。革署甘肃贵德厅同知候补通判余鼎铭职。遣戍军台。摺包　　

○以功绩卓著。遗爱在民。予故前贵州提督梅东益优恤。于直隶沧州建立专祠。从直隶总督袁世凯请也。　　

</div>
    <div class="pagination">
<a href="清实录光绪朝实录_page1185.html">上一页</a><span>...</span><a href="清实录光绪朝实录_page1181.html">1181</a><a href="清实录光绪朝实录_page1182.html">1182</a><a href="清实录光绪朝实录_page1183.html">1183</a><a href="清实录光绪朝实录_page1184.html">1184</a><a href="清实录光绪朝实录_page1185.html">1185</a><span class="current-page">1186</span><a href="清实录光绪朝实录_page1187.html">1187</a><a href="清实录光绪朝实录_page1188.html">1188</a><a href="清实录光绪朝实录_page1189.html">1189</a><a href="清实录光绪朝实录_page1190.html">1190</a><a href="清实录光绪朝实录_page1191.html">1191</a><span>...</span><a href="清实录光绪朝实录_page1187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
