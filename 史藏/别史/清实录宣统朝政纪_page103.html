<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 103 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 103 页/共 148 页
  </h1>
  <div class="content">
   ○一军人须尽忠节也。忘身尽瘁之谓忠。临难不挠之谓节。试思国家之待遇军人。畀以干城。寄以腹心。所以望其执干戈。＜目辟＞行＜匧心＞口＜韦未＞＜夗贝＞社稷也。而军人既托身于国家。则国家之安。军人共其福。国家之危。军人共其祸。而所以能转危为安。转祸为福者。则视乎军人之忠节与否。以为之衡。语曰。援抱鼓之急。则忘其身。又曰。得战没于疆场。裹以马革。幸也。可知自古英雄烈士。皆此忠贞之一念为之。夫闻鼓鼙而思将士。我军人之履艰蹈险。久在朝廷轸系之中。＜圭黾＞滟兄朕身任大清帝国统率海陆军大元帅。尤与我军人谊均一体。休戚相依。朕是以望我军人为国谋。为身谋戮力一心。誓图报国。昔我高宗纯皇帝上谕有云。凡在披坚执锐之徒。当思临战争先。赴蹈危险。死于锋镝。或所不免。而国家加恩赠恤。荫及子孙。如有退缩偷安。挫衄失事。纵一时苟免。终于身伏斧锧。等死耳。死敌者荣。死法者辱。虽至愚亦当审择而知所处矣。煌煌祖训。昭示来兹。朕于我军人有厚望焉。　　

○一军人须谨守礼节也。礼节者。形式之一端未有形式之不完全。而精神尚能贯注者。军队之中。自元戎以至下卒。靡不各有等差。所以维持秩序。而使之不相陵躐者也。朕今为我军人之大元帅。即为军人之元首。我军人即亦为朕之股肱。而朕所委任之诸将士。即亦与我军人相承一气者也。是以我军人对于本管上官。与夫资深望重者。必须遵奉约束。敬礼无违。而受领上官之命令。俨如受领朕之命令可也。虽然。军人者。居国家最重之地。而亦为国家所最优遇者也。固不可干名犯分。故肆嚣张。亦不可卑鄙逢迎。习为不肖。而上官之对于所属。知同为国家维治安。捍患难之人。尤必情意相孚。不可以位高而生薄视之心。不可以权重而逞相陵之势然后纪纲修明。而意志亦无虞隔阂。平时既无龃龉之嫌。临事自收指臂之效。此固国家军队之福也。　　

○一军人宜尚武勇也。拔剑疾视。睚目滟此必仇。以斗＜虘阝＞斲很为豪迈者。此匹元之勇。而非军人之大勇也。所谓军人之大勇者。劫之以势而不为惊。诱之以利而不为惑。激之以气而不为动。熟审事机。沉毅果锐。以求尽一己之责任。斯则军人之大勇也。军人之有此性质者。虽万变相乘。骤如风雨。固可以出万死一生而行所无事矣。昔宋臣岳飞之治兵也。时人为之语曰。撼山易。撼岳家军难。其所以难撼者。武勇为之也。当此世界竞争。以兵力为后盾。所以宣扬国威者在此。所以维持均势者亦在此。我军人岂可不亟起而与之并辔争先乎。　　

○一军人宜崇信义也。言行相孚之谓信。尽所当为之谓义。信义者。斯须所不可离者也。而欲守信义。则必豫计其事之若何。理之是非。势之顺逆。及其所行之难易。皆当熟思审处。而不可轻为然诺也。傥或逞一时之意气。贸贸然引之为己任。一旦事势所迫。未可如何。欲守信义。则有所不能。欲弃信义。则又有所不可。于是始悔前此之冒昧。盖已无及矣。古今英雄豪杰。往往有委曲迁就。徇一时之小节。而不免与大义有乖。全一日之私情。而不免与公理相悖。以致祸至无时。身败名裂者。不可胜计。我军人所宜及时留意者也。　　

○一军人宜尚朴素也。朴素之人。其嗜好寡。其志趣坚。所以涵养军人最高尚之性质也。否则习为浮华。趋于淫佚。富者因此以致中落。贫者因此益以不支。及至境遇撄心。饥渴为患。则平日之操守。将皆有所不恤。岂不为立身行己之累乎。＜圭黾＞滟兄乎侈靡之习。渐染既深。则日即于文弱。夫国家之所以优遇。军人。为其能服劳耐苦。可以遗大而投艰。决非辇金储粟。骄子养之也。苟昧乎此。而习为淫侈怠惰之事。则筋力日以弛。志气日以颓。而勤劬艰险。震今铄古之事业。亦坐是以无成。匪特负国家期望之恩。而军人之自待。亦甚薄矣。此朕所汲汲以为隐忧者也。　　

○一军人须尚廉耻也。惟廉而后知耻。惟知耻而后有以自立。人当平居无事。何尝不以豪杰自期。而一值利害当前。则逡巡规避。有甘让他人之我先者。此无他。无耻之一念为之也。夫明耻以教战。知耻则近勇。古今之享大名成大业者。类皆耻之一念。有以激之。而欲养成此廉耻之心。则必尊重夫名誉。各国军制。有特设名誉裁判所者。凡关于军人名誉之事。皆隶属之。所以使军人知名誉之可贵。不敢妄自菲薄。而为之上者。又为之极力保全。以养其自尊自重之心。不遽斥以声色。不滥加以惩罚。使之所有顾惜。此即廉耻之所由生也。

　　

○谕军机大臣等、李经羲电奏滇省事机危迫。请饬内外协助等语。所陈各节。关于筹边事务。著军咨处、会议政务处、分别妥议具奏。电寄　　

○引见军官学堂头班深造科中等毕业学员黄治坤、得旨、著授为步队副军校。　　

○河南巡抚宝棻奏、豫省防军晶■宜获巨匪王世菖等、讯明正法。并令地方官平毁匪巢。缉拏余党。安抚居民。其捕匪中枪殒命之哨长外委陆金声等、应请饬部议恤。所有出力弁兵。恳准择尤分别保奖。以示旌异。得旨、准其择尤酌保。毋许冒滥。摺

包

　　

○又奏、河北镇总兵谢宝胜。秉性朴勇。视匪如仇。在豫西境内。获匪不可胜计。平时在营。申明纪律。与民无扰。一闻匪警。短衣持械。督率所部。皆奋勇争先。盗匪一闻其名。相率避去。该员疾恶由于天性。盗匪所在。闻信即行。以故匪虽善匿。卒难幸免。悬赏购蝱滟戋。则能不惜重赀。部曲有劳。立予重赏。伤亡者除照章给恤。必另给银两。且厚恤其家。所部感其恩谊。服从命令。如家人父子。先后督兵十余年。轻财急公。亏。累万余金。同官皆知巡防队薪费无多。万难议加。入少出繁。愈久愈增赔累。可否仰恳从优赏给银两。以示优异。为努力戎行。殚心民事者劝。得旨、所有缉捕购蝱滟戋一切用款。著该抚核实作正开销。摺包　　

○浙江巡抚增韫奏、资政院核定浙江省试办宣统三年军政费豫算案。未据陆军部造册覆核。系照度支部册复加核减。以致差额甚钜。实多窒碍难行之处。当饬令浙江陆军调查财政局详细筹议。照清理财政局改编之豫算总册。于无可核减之中。再行极力削减。总计共削减银二十四万二千五百余两。其余各类。统共仍需银二百七十一万二千一百余两。造具详细表册。叙明确当理由。分咨各部。查浙省上年因裁撤绿营。以致陆师巡防队、外海水师石滟驳台、及新军讲武堂等章制。均有牵动。而浙省清理财政局原编豫算在先。祇就元年分原有各军队计画编列。资政院又据原编之册。加以核减。情事既不相同。豫算安能适用。当此时艰孔亟。未能扩张兵备。以策进行。奚可减缩军储。自甘退步。惟有仰恳俯准查照浙江清理财政改编军政费豫算册。经此次极力削减数目。作为浙江省试办宣统三年军政费豫算定额。饬部查核立案。下部知之。官报　　

○陕西巡抚恩寿奏、陕西府州县公费。饬清理财政局会同监理官。悉心酌拟。以缺分之繁肬■闲。定公费之多寡下部知之。

现月　　

○浙江提法使李传元解职。以杭嘉湖道启约为浙江提法使。现月　　

○予故大理寺卿李联琇入祀名宦祠。从江苏巡抚程德全请也。官报　　

○甲辰。监国摄政王代诣乾清宫。德国使臣雷克司暨参赞随员等觐见。官报　　

○谕军机大臣等、御史张瑞荫奏、请将明儒鹿善继从祀孔庙。著礼部议奏。　　

○东三省总督锡良奏、东三省总督公费。应自接到部文之日起。查照资政院核减之数办理。下部知之。摺包　　

○又奏、奉省文报局。即系专办驿传事务。自应遵照奏定官制。改归劝业道管理。以重职守。报闻。摺包　　

○乙巳。法部奏、编订提法司办事画一章程八十五条。拟请颁行通咨各省。一体遵行。以资法守。从之。官报　　

○大理院奏、各省高等审判厅成立。亟应将大理院分院事宜。提前筹设。拟请于甘肃省设一分院。而以陕西新疆属之。四川省设一分院。而以驻藏大臣辖境属之。此外云贵合设一分院。两广合设一分院。仍就总督辖境。以为管辖。俟司法区域。另行划分之后。再行随时酌量变更。至分院官制编制法。除由本院选任外。系由高等审判厅兼任。二庭以上。置监督推事一员。其品级之高下。法部原定司法官制。并无明文。窃谓分院对于下级审判。虽无监督之权。而于解释法律。听断讼狱。实握最高之枢纽。究与高等及地方之分厅体制不同。际此新陈递嬗。阶级观念。未尽戋滟暳除。且高等审判厅丞。秩系四品。如以普通推事承乏其闲。恐各级易生轻玩。似应量予变通。拟请各省大理分院。设置推丞一员。并加少卿衔。以别等级而肃观听。其余推事。仍照编制法办理。在臣院推丞职守。本系兼一庭长。质言之实即肬■闲任之推事。揆诸编制法。并无不符。以上各节。事关官制。请饬下宪政编查馆照章核议。其分院应办事宜。俟拟定后。会商法部办理。得旨、著宪政编查馆核议具奏。摺包现月　　

○丙午。清明节。上诣寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官诣梁格庄德宗景皇帝几筵前行礼。　　

○遣官祭端慧皇太子园寝。　　

○庄顺皇贵妃园寝。醇贤亲王园寝。　　

○谕军机大臣等、盛宣怀等奏、江皖灾情。轻重相等。请将江北本年上忙应徵丁漕。援照皖省奏案。缓至麦熟后。再行察看启徵一摺。著张人骏、程德全、按照所奏情形。迅速查明具奏。原摺著钞给阅看。廷寄　　

○又谕、张人骏等、电奏江南缺米。大局所关。拟由两淮运库借拨银五十万两。采购米粮十数万石平粜。收回粜价。陆续归还等语。著该衙门议奏。电寄　　

○山西巡抚丁宝铨奏、晋省府厅州县各官公费。晶■宜经会商监理官。并督饬清理财政局分别筹议。即就各属查报原有规费数目。以为规定。并按照缺分繁肬■闲。多分等级。妥为支配。下所司知之。摺包　　

○驻藏大臣联豫奏、驻藏绿营官弁制兵。共计尚存一千余名。现拟一律裁撤。凡游击以下各员。拟请悉予开缺。分别回藏回川。酌加录用。此项制兵。从前系由川省委派粮员。经理饷项。每年通计领饷银九万三千两。以后粮员缺。即改为地方理事官。所有弹压缉捕。及边防要隘。必须添练陆军。责成认真办理。至各塘汛传递摺奏公文。事关紧要。制兵既裁。拟改为邮夫。即归地方理事官经理。以期毋误文报。以上数端。需款甚钜。其川省每年原解饷银。仍应按年如数解交。以资应用。下部议。摺包　　

○以侵挪公款。延误要工。革黑龙江鄂伦春协领鹤春职。并勒追。摺包　　

○丁未。谕军机大臣等、电寄瑞澂、据电奏沥陈各省督抚。政务至繁。责任至重。所有公费。应否暂照部定豫算数目。抑或由政务处照章另行筹议等语。各省督抚公费。著暂照部定豫算数目办理。所有京外各官公费。应俟厘定官俸章程时。再行请旨钦定。电寄　　

○又谕、电寄张鸣岐等、据电奏请调御史赵炳麟回籍。督办桂全铁路。并协商实业办法。免扣资俸等语。著照所请。电寄　　

○直隶总督陈夔龙奏、开平矿案。遵饬令滦矿公司。妥筹添股借款办法。现该公司股东会公司妥议。列为开滦公司招股章程二十一条。借款办法四则。并豫算表一纸。呈请查核。奏明立案。一俟款目核定。交涉议结。再由公司按照所拟。酌量情形。分别筹备。查所拟各节。办理尚无不合。惟交涉一日未结。则所有招股借款办法。均属空言。应请饬下外务部迅饬张翼遵照查办大臣原奏。克日与英公司核算历年帐目。并磋商核减债票之数。俾臣等得以早日接议收回办法。免致要案久悬。至该公司总理周学熙。经营滦矿。苦心筹画。未便准其辞职。仍应责成赓续经理。以竟全功。又奏、滦矿开办数载。成效卓著。如能加意维持。与开平实力竞争。于收回之议。必能大有裨益。近闻英商恃其资本雄厚。锐跌煤价。以图倾轧。若不速筹维系滦矿之策。后患将不可胜言。据该公司股东会请广筹销路。宽备行车。拟在东南各埠及外海等处。彳滟扁设分销处。租赁轮船以资运输。并拟由公司自行担保。发给实业债票。商借商还。查核所筹办法。固系切要之图。并与各国实业债票通例。尚属相符。自可照准。并饬妥慎经理。设法抵制。均下部知之。摺包　　

○赏陆军各镇统制官何宗莲、马龙标、曹锟、吴凤岭、张永成、张彪、徐绍桢、孙道仁、张绍曾、吕本元、孟恩远、陆军副都统衔。陆军各协统领官李奎元、朱泮藻、王占元、鲍贵卿、卢永祥、徐万鑫、陈光远、王遇甲、洪自成、贾宾卿、李纯、周符麟、王得胜、邓承拔、孙铭、杜汇川、王麒、许崇智、黎元洪、田中玉、杨晋、吴介璋、马增福、赵理泰、施承志、易盛富、伍祥桢、潘矩楹、杨善德、萧星垣、姚鸿法、高凤城、张春霆、毛继成、蓝天蔚、张行志、陈甲福、陆军协都统衔。现月　　

○赏陆军步队协参领魏宗瀚陆军协都统衔。充陆军第十三协统领官。现月　　

○戊申。孝贞显皇后忌辰。遣官祭普祥峪定东陵。　　

○谕军机大臣等、电寄张人骏等、前经度支部奏倢■＜曰融＞■＜石木＞江苏苏松太道蔡乃煌、玩误要款一案。当经谕令张人骏、程德全、饬令该革道、将经手款项。勒限两个月。悉数缴清。现逾限已久。钜款攸关。未便任令暒滟它延。著张人骏、程德全、即将现在办理情形。迅速电奏。电寄　　

○又谕、李经羲、电奏悉。著王人文即饬毛玉麟迅速赴滇。电寄　　

○又谕、三多、电奏、库伦组织承宣评议两厅。请调员襄办要政等语。著法部增韫转饬任承沆、包发鸾、由驿驰赴库伦。交三多差遣委用。电寄　　

○吉林巡抚陈昭常奏、吉省先后奏设西南、西北、东南、东北、四路道。新城、依兰、密山等三府。滨江、珲春、虎林、东甯等四厅。临江、蒙江、绥远等三州。榆树、方正、桦甸、长岭、桦川、舒兰、额穆、阿城、富锦、饶河、汪清、双阳、德惠等十三县。新城府一教授。依兰府等二经历。滨江厅、临江州、方正县等三巡检。共计新设三十二缺。嗣后将临江一州。五常、延吉、双城、宾州四厅。一并升改府缺。并将绥芬厅升改甯安府。榆树县升改榆树直隶厅。伊通州升改伊通直隶州。和龙峪经历。穆棱河知事。均升改县缺。分别试署设治。惟俸廉役食一项。前仅将四路道缺应支俸银。酌拟奏定。至各道养廉。以及府厅州县教佐各缺廉俸役食。尚未核定。又长春府、农安县、长春府教授、长春府经历、农安县训导、农安县巡检、榆树厅巡检、设立最久。其廉俸向系仿照旗官俸银搭票减成之例。办理未昭划一。现将新设升改各缺廉俸役食。查照吉省成案。分别酌拟数目。并将长春府农安县等、正佐各缺。例支廉俸役食等项。改照通省章程发给。所有拟定银两数目。另缮清单。恳准饬部立案施行。下部知之。摺包　　

○又奏、吉林珲春商埠。早经开放。苦无水道可通。我国商民来东贸易。势必假道外人所有口岸。输纳繁苛。现经探悉珲春之南。图们江流。可通海道。该江发源长白。经延吉南境。东流至珲。曲折入海。形势天然。实为全省门户。惟自土字界碑起。沿江三十里。出海之路。早经划归俄有。似此咽喉要道。当时不知保守。轻易让人。诚为可惜。查中俄国际约据。载有照会。允我国通行。俄人决不拦阻等语。有此一蝱滟戋生机。如由自办航路。彼固无词可拒。现经招致沪商朱江等、来吉承办。综计购轮、建栈、筑埠、招工、浚淤、设历滟乌、种种敷设。费甚不赀。此项航路。关系国权甚重。经与邮传部电商。议定先集商股二十四万两。复附官股二十四万两。照商律平等看待。不居官商合办之名。现该商已来吉开办。计购大轮二。小轮二。钢板穵泥机舡一。经行海蝱滟戋。由上海绕日本长崎。达图们江坡。拟名为吉林图长航业有限公司。首先载运工人。为实行迁民实边之计。惟开办之初。苦无大宗货物输运。珲春东沟一带。木植尚多。业准邮传部电令该航兼办。较有把握。并准免税三年。以示优异。该航已开行两次。外人尚无异言。设有意外交涉。自当据约力争。总之治吉办法。不外固守国防。扩张实业。此航既通。约有六利。我国向无走外洋轮舶。该航既绕长崎。慰华侨之心。为通邻之倡。展国势而扩航业。一利也。珲春虽设商埠。苦无出路。又逼俄界。我先通航。庶免觊觎。二利也。吉省现议迁民。仍赖东清南满铁道。今由海道运载。利不外溢。且生聚日繁。边防自固。三利也。三省天产甚富。徒以转运维艰。任令委弃。航道既通。利源自辟。四利也。珲春设关。必藉航路为辅。航通而税自旺。五利也。日韩之清津温贵。俄之海参崴。皆日夕经营。我商仰人鼻息。种种留难。今既自辟航道。咽喉无阻。血脉自通。六利也。此外运兵运饷。通邮便民。利益不胜枚举。虽事属草创。仅具规模。然既立初基。自可渐期发达。并将议定书。豫算表册。分别咨部。下部知之。摺包　　

○己酉。孝贤纯皇后忌辰。遣官祭裕陵。　　

○谕军机大臣等、电寄李经羲等、据电奏、滇省边备空虚。事机危迫。请调左江镇总兵陆荣廷、挑带劲旅四五营。迅速赴滇。以资控摄。并由滇给饷等语。现在龙防安靖。该镇部下。当有得力分统。堪以接署。至抽拨四五营赴滇一节。系为滇防危急。办事应手起见。粤西营队。究竟能否调拨。著即体察情形。迅速电奏。电寄　　

○外务部奏游美肄业馆。改名清华学堂。订立章程。先行开学。从之。摺包　　

○江苏巡抚程德全奏、苏省筹办统捐。拟分三期办法。第一期专将沿途卡捐。按照经过局卡。分别应完厘数。按道合计统徵。凡向完产地捐。落地捐。又认捐之货。暂仍其旧。其捐数即按照铁路现订章程。水旱卡划一抽收。第二期推广产销两税。将百货时价销数。概行调查。另订产销捐则。所抽卡捐数目。亦重行编订。各就出产之地。行销之大市镇。筹办产销统捐。或令同业分别承认。第三期通过及产销捐。既办有端倪。应将卡捐。改为进出口捐。实行新订捐则。悉裁腹地各卡。凡百货进口。完一全捐。销场再完一半捐。产地完一全捐。出口再完一半捐。统捐徵收方法。斯为完密。盖不经第一期之统一。则卡捐散漫。无由得其各货通过之实数。不经第二期之筹备。则产销与通过。每相牵混。而无从辨其纳捐之性质。必先经此两期。然后商人得养成习惯。不致有所畏阻。至于各局卡原有规费。均应首先革除净尽。涓滴归公。一埽从前陋习。不准丝毫侵蚀。并优给薪费。严定赏罚。统俟第一期内试办三个月后。分别酌定章程。所有在差人员。即视此三个月办事勤惰。斟酌去留。以昭惩劝。下部知之。
  </div>
  <div class="pagination">
   <a href="清实录宣统朝政纪_page102.html">
    上一页
   </a>
   <span>
    ...
   </span>
   <a href="清实录宣统朝政纪_page98.html">
    98
   </a>
   <a href="清实录宣统朝政纪_page99.html">
    99
   </a>
   <a href="清实录宣统朝政纪_page100.html">
    100
   </a>
   <a href="清实录宣统朝政纪_page101.html">
    101
   </a>
   <a href="清实录宣统朝政纪_page102.html">
    102
   </a>
   <span class="current-page">
    103
   </span>
   <a href="清实录宣统朝政纪_page104.html">
    104
   </a>
   <a href="清实录宣统朝政纪_page105.html">
    105
   </a>
   <a href="清实录宣统朝政纪_page106.html">
    106
   </a>
   <a href="清实录宣统朝政纪_page107.html">
    107
   </a>
   <a href="清实录宣统朝政纪_page108.html">
    108
   </a>
   <span>
    ...
   </span>
   <a href="清实录宣统朝政纪_page104.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
