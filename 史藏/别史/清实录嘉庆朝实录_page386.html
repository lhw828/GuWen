<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 386 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 386 页/共 523 页</h1>
    <div class="content">
○以河东河道总督戴均元、为吏部右侍郎。吏部右侍郎吴璥、为河东河道总督。　　

○癸未。谕内阁、勒保等奏、会议托津那彦成酌筹军务善后事宜一摺。所议俱是。直省营伍。各就地方形势建设。腹地驻兵。少于边隘。旧制本极详明。直隶豫东三省。原设兵额。足资控驭。不得因莠民偶尔滋事。遽议增添。况国家经费有常。每年增饷三十万两。亦非易事。岂可不计及久远。至开州等处匪徒甫靖。有须移驻弁兵之处。著即由该省各营酌量抽拨。其吉林黑龙江官兵更番驻京操防。事多窒碍。昨那彦成续行奏请。复经降上

□日训饬。现在各省编查保甲。实为除莠安良要务。其收缴练勇器械、并安设塘汛堆卡、酌派弁兵盘诘奸宄各事宜。惟在该督抚实力奉行。自足以收成效。那彦成现任直隶总督。该省营务正资整顿。若将不能得力之员。与陕甘将备对调。其在直隶既不可用。岂调往陕甘。即可姑容。那彦成莅任伊始。无所回护。著即严行甄别。以肃军纪。其长垣等处兵燹之后。无业难民。尤应加意抚恤。该处逆产绝产。著即饬属查明顷亩。赡给穷民。勿任官吏侵欺。又滋敝□大窦。　　

○以贵州巡抚许兆椿、为刑部左侍郎。江苏布政使庆保、为贵州巡抚。调浙江布政使常格、为江苏布政使。贵州布政使福昂、为浙江布政使。以四川按察使常发祥、为贵州布政使。调湖北按察使陈若霖、为四川按察使。以甘肃兰州道严烺、为湖北按察使。　　

○甲申。谕内阁、姚文田奏请急农桑、缓刑狱一摺。国家政在养民。农桑者天下之大本。朕亲耕。后亲蚕。躬行为天下先。诚以民生所亟。一日不再食则饥。终岁不制衣则寒。布帛菽粟。其事至恒。而所关至钜。定例考核吏治。首列劝课农桑。所以责望牧令者莫要于此。古者物土之宜。耕九余三。岁有丰歉。民无冻馁。近者膏腴之产。多以莳菸。仓禀所储。兼以酿酒。地利未尽。禁令复弛。地方偶值偏灾。虽蠲赈频施。民犹不免饥寒。本务不修。无怪乎闾阎之贫且病也。著通谕直省督抚、各饬所属府

州县官。务知朝廷贵农重粟之意。以劝课农桑为亟。境内沃壤。悉令树植嘉谷。有勤于南亩者。劳之相之。其糜谷病农者。抑之惩之。地产日丰。盖藏饶裕。衣食足而廉耻兴。富教之政。其庶几乎。至除莠所以安良。刑者不得已而用之。若讼狱繁兴。株累者众。其妨于农事者甚大。著问刑官吏、遇有应讯案牍。务速为剖判曲直。严惩诬枉。勿得拖累无辜。以恤民生。以厚民俗。其各实力奉行勿怠。　　

○又谕、上年审办林清逆案。经军机大臣会同刑部、将缉获案犯鞫讯定拟。分别情罪最重次重。奏明办理。此等枭獍之徒。纠谋倡乱。覆载不容。必当尽法处治。以快人心。但人数众多。其实系乡愚无知、被诱胁从者。亦所不免。一经与知逆谋。不得不按律惩办。朕每于无可宽宥之中。求其有一线可原者。量为改减。自去年九月以后。节次审办。计已二百余犯。本年正月十二日、又办理牛亮臣、冯克善等犯。仍在立春以前。现当春阳应候。宜乘时布泽。以迓祥和。著传谕军机大臣、刑部堂官、自立春以后审拟各逆犯。如祝现、刘第五、刘呈祥、支进财、董伯旺、刘成章等、仍按律寸磔。以彰国宪。其余情节最重者。问拟凌迟。情节次重者。即改为斩决。情节又次重者。即改为斩监候。分别定拟具奏。军机大臣等、务斟酌情罪重轻。详慎定谳。以副朕矜恤刑狱法外施仁之意。　　

○谕军机大臣等、长龄等奏、洋县窜匪踹浅过江、分别督办一摺。此股窜渡汉江之贼。同日据赛冲阿奏到、该将军行抵沔县。因闻该匪等渡江、窜至八宝台。即移兵洋县。先办此股窜匪。其沔县黑河之贼。已派宁羌游击林向荣、带领宁羌阳平弁兵五百名。在彼堵巢□刀。已降上□日令赛冲阿、督同杨芳、祝廷彪、先将渡江之贼巢□刀捕完竣。再移兵会巢□刀他股。并令多隆武、督率桂涵、罗思举、严防黑河之贼南窜。其麻大旗一股贼匪、人数不少。著杨遇春迅速追巢□刀。并就近督办窜近徽县零匪。至盩厔峪内、尤九陈四股匪、著长龄督率吴廷刚等、赶紧办竣。此次贼众。多系山内匪徒。其意总欲四出乱窜。分我兵力。总当注定成股之贼。痛巢□刀穷追。使其无裹胁之暇。无掠食之资。方能迅速埽除。长龄等务勉力速办。勿稍迟延。将此谕令知之。　　

○又谕、川北防守一节。尤关紧要。现在沔县一路。兵备空虚。著多隆武督同桂涵、罗思举、分路巡防。以堵为巢□刀。并多派弁兵。侦探龚贵、吴抓抓、股匪窜至边境。赛冲阿追巢□刀之贼又复南窜。即带兵迎头堵截。以收夹击之效。勿使蔓延、阑入川境。将此谕令知之。　　

○又谕、洋县地方。与川北毗连。该匪现向东南奔突。有赛冲阿驰往堵截。傥贼匪被巢□刀情急。折窜而东。则系陕西兴安府地界。再由兴安而东。则与楚省二竹接壤。山境丛杂。到处可通。亦不可不先事豫防。著马慧裕、吉林泰、即传知郧阳镇总兵富斌、多派弁兵。于边界侦探。如贼匪有窜近楚境之信。即带兵迎头截巢□刀。无使阑入境内。　　

○乙酉。孝圣宪皇后忌辰。遣官祭泰东陵。　　

○丙戌。山东巡抚同兴奏、办理逆匪出力各员。赏同知武隆阿、章埏、吴阶、花翎。通判庆福等、蓝翎。余升补有差。　　

○丁亥。谕内阁、兵部奏、议处山海关副都统额勒金布一摺。上年节次据额勒金布奏盘获匪犯各案。俱称有谋逆重情。出入山海关。送信纠人。及解京交军机大臣会同刑部审讯。惟李得水一犯、虽无送信纠人谋逆情事。曾在长垣随同抢劫。尚系有罪之人。其余各案。皆由刑逼勒供。全属虚枉。额勒金布任听所属之人。妄拏故勘。并未亲自核审。率以纠众谋逆重情。张皇入告。以致拖毙无辜、至六命之多。仅照部议降三级调用。尚觉过轻。额勒金布著革去副都统。赏给蓝翎侍卫。自备资斧。前往英吉沙尔、换回彦吉保、伊过京之日。不准请训。即行起程。　　

○又谕、果恭郡王福晋、因伊孙贝子绵彳□同患病。具摺代奏请假。绵彳□同系固山贝子。有奏事之责。因病请假。理宜自行具摺。即本身患病。不能自奏。亦应摺内列衔。今伊祖母福晋竟具摺代奏请假。殊与体制不符。此皆管理宗人府事务之王公等、平素怠忽从事之所致。该管王公等均著申饬外。仍令该管王公等、宣谕各王贝勒贝子等、嗣后如有告假者。均著自行具奏。福晋等不得代奏。　　

○谕军机大臣等、苏楞额奏、严禁海洋私运一摺。据称近年以来、夷商贿通洋行商人、藉护回夷兵盘费为名、每年将内地银两、偷运出洋、至百数十万之多、该夷商已将内地足色银两私运出洋、复将低潮洋钱运进、任意欺朦商贾、以致内银两、渐形短绌、请上□日敕禁等语。夷商交易。原令彼此以货物相准。俾中外通易有无。以便民用。若将内地银两。每年偷运出洋百数十万。岁积月累。于国计民生。均有关系。著蒋攸铦、祥绍、查明每岁夷商等偷运足色银两出洋。实有若干。应如何酌定章程。严密禁止。会同妥议具奏。　　

○旌表守正捐躯直隶望都县民赵停顺妻张氏。江苏桃源县民臧勤修妻吴氏。　　

○戊子。谕内阁、本日那彦成来京复命。并陈自滑县凯彻。经过直隶山东。沿途地方民情。极为宁谧。上年河南滑浚等处逆匪滋事。特命那彦成由陕甘驰赴豫省。授以钦差大臣关防。总统师干。经朕叠加训饬。那彦成感奋自效。连奏克捷。凶渠授首。逆党悉除。办理迅速完善。那彦成克副委任。深堪嘉奖。伊系阿桂之孙。亦由平日习闻祖训。勉绍家声。故能宣力效猷。懋膺爵赏。兹追念旧勋。著于本月二十九日、在阿桂墓次、赐祭一坛。著禧恩前往奠酒。用示朕眷旧酬庸恩意。　　

○谕军机大臣等、百龄等奏、勘明安省被水情形一摺。睢州漫工。亟需筹堵。百龄等将下游可虑之处。详悉条陈。所奏自皆切实。此时漫口不堵。一经汛水长发。河南安徽两省下游州县民田庐舍。俱在巨浸之中。小民失其生计。况全黄汇注洪湖。堰盱堤工。处处著重。傥或不能容纳疏导。关系匪轻。此时筹办堵筑。俾灾黎早得复业。兼可以工代赈。原属正办。但时已将届春仲。虽有闰月。距桃汛不远。采购秸料。一时能否凑手。且一经兴工。即须一气呵成。合龙巩固。若堵筑稽迟。伏汛一临。两坝不能抵御。或将埽段冲蛰。则所费钱粮。岂不全归虚掷。著即传谕百龄、吴璥、方受畴、通盘计画。此时东河上游各厅。如有存工料物。即可先行拨用。至附近富户殷商。有素蓄秸麻等项。亦照所请。准其仿照纳粟报捐之例。按照所捐料物。核计例价数目。给与议叙。将此谕令知之。　　

○己丑。谕内阁、长龄等奏、留防官兵。恳恩支给柴薪银两一摺。陕省留防峪口等处满汉官兵。定例每日只支口粮。不给盐菜。惟念该兵丁等。防守边卡。堵御辛勤。著加恩将该处留防官兵。自此次奉上□日之日为始。每兵每日支给柴薪银三分。俾资食用。其甘省秦阶一带征防之兵。亦著一体支给。　　

○又谕、松宁等奏、审讯张观澜等畏刑诬认谋逆一案、将承办各员请上□日革审、并和宁绪庄等、自请治罪各一摺。奉天承审各委员、于误拏到案之张观澜等、不虚衷研鞫。辄任意刑求。逼认谋逆重情。咎无可辞。但尚无受贿故勘情事。佐领四德、佛德、治中吕士淳、著免其革审。交部严加议处。协领恒庆、骁骑校武讷玺、穆承泰、著免其解任。交部议处。和宁、庆惠、诚安、任听属员滥刑诬枉。草率入奏。著交部议处。绪庄、贵庆、华连布、明知案情未确。不据实平反。著一并交部议处。　　

○谕军机大臣等、长龄等奏、巢□刀净麻大旗等股匪。宝陇肃清。其尤九陈四一股。经吴廷刚等、追至宁陕地方。冒雪进攻。歼擒七百余名。并生擒伪元帅尹朝贵等。嗣贼匪分起东窜。又经参将张起鳌、巢□刀毙三百余人。贼势已就衰败。惟此股余匪。现复逃至镇安宁陕交界地方。该处路通楚豫。亟须并力拦截。长龄已派马元、带兵一千名。赴商州一带截巢□刀。尚恐兵力不敷。现在后起凯彻官兵二千名过陕。著即交长龄截留协巢□刀。长龄并可于此内酌拨数百名。饬知带兵将领。就近取道。赶赴马元一路帮同堵截。即将窜匪就地巢□刀尽、勿令窜近豫境为要。再杨遇春现已将麻大旗等一股贼匪办竣。其吴抓抓龚贵股匪。窜至沔县黑河一带滋扰。赛冲阿移兵洋县以后。仅派游击林向荣、带兵五百名堵遏。兵力太单。恐该匪等四处裹胁。人数渐增。杨遇春由宝陇一带、前赴沔县甚近。著即带领胜兵。探明吴抓抓龚贵二逆见在屯聚阿处。即星驰赶赴。先将此股贼匪。悉数巢□刀除。毋令旁窜。将此谕令知之。　　

○又谕、陕省商州山阳一带。与豫省西界毗连。贼匪现在东窜。呢玛善系南阳镇总兵。豫陕交界地方。正其所辖。著即行挑带劲兵一千名。星夜驰赴该处。扎营防堵。一面多派弁兵侦探。傥贼匪有窜近之信。即迎头截巢□刀。与马元等并力夹击。以堵为巢□刀。勿庸深入陕境。总当紧顾本省边防。勿任贼匪阑入豫境为要。　　

○以巢□刀灭陕西贼匪麻大旗等。提督杨遇春、总兵官游栋云、下部议叙。都司赵起贵等、升擢有差。　　

○朝鲜国王李玜、遣使表贺万寿冬至元旦三大节。及岁贡方物。赏赉筵宴如例。　　

○以故科尔沁扎萨克郡王罗布藏嘉木参子琳沁扎勒赞、袭爵。　　

○补给直隶开、东明、长垣、三州县、未被贼扰贫民四月口粮。　　

○庚寅。谕军机大臣等、本日据实冲阿奏称、该将军追巢□刀渡江窜匪、于本月十九日、追至木竹坝地方、适遇该匪由老渔坝窜至、该将军身督战、将贼首杨荣拏获、歼毙贼匪五百余名、其后队苗小一所带缘号匪众千余人、窜回汉江北岸、该将军仍带兵紧蹑等语。此时汉江以南。已就肃清。川北可以无虞。此股折回江北之贼。赛冲阿乘胜追巢□刀。当亦不难办净。惟吴抓抓龚贵等股匪。前据奏称在黑河沔县一带游奕。杨遇春巢□刀净麻大旗一股之后。已饬令移兵前往。日内曾否赶上痛巢□刀。不致散窜。又吴廷刚所巢□刀尤九陈四一股。昨据奏称、逃往宁陕镇安一带。马元带兵拦巢□刀。曾否截回。均为垂廑。著长龄等迅即具奏。再本日赛冲阿奏到、贼匪杨荣供内、据称该匪等起事之初、分成五号、黄号系伪总兵段姓、红号系杨二、刘滥子、绿号系苗小一、尤九、蓝号系伪总兵黄姓、该匪系青号头目。并据供称、绿号尤九、因掳掠妇女、被苗小将伊杀毙等语。此五股贼匪。除红号杨二、于投首之后赴贼营招降被杀、青号杨荣、此次擒获正法、绿号苗小一、现经赛冲阿追巢□刀外。其余黄号段姓、现在洋县河北岸。蓝号黄姓、现窜往五郎山。红号刘滥子、现在何处窜逸。是否即在沔县黑河及宁陕等处贼股之内。抑另自分窜他往。又绿号尤九一犯、既据供称已被苗小一杀毙。何以该督等摺内、俱称尤九与陈四一股、在盩厔山内奔窜。是否尤九实未被杀。贼供难信。抑与陈四奔窜者并非尤九。均著查明先行覆奏。将此谕令知之。　　

○以巢□刀除汉江贼匪。成都将军赛冲阿、下部议叙。擢外委任朝胜、为千总。并赏蓝翎。　　

○以刑部右侍郎成格、礼部右侍郎王宗诚、署经延讲官。　　

○辛卯。孝仪纯皇后忌辰。遣官祭裕陵。　　

○谕军机大臣等、陕省山内匪徒滋事缘由。上年十二月闲、朱勋初次奏报。即称该匪等系木厢佣工之人。因停工乏食。纠夥抢粮。以后每次奏报。亦均以饥民为词。而焚掠伤人。扰害日甚。且裹胁人数。动辄数千。旗帜枪炮。无所不有。试思枪炮二项。岂能仓猝制办。今计每次接仗、官军抢获者。为数不少。又如骡马一项。杨遇春巢□刀杀麻大旗一股。即夺获七百余匹。该匪等沿途抢劫。亦岂能如此之多。看此光景。恐非尽属饥民。地方官回护平日失察处分。托词卸过。同大加惩创。著长龄详细确查。此事如系饥民。则地方官有讳灾之罪。如系邪教。则地方官有失察之罪。务将确情秉公具奏。毋稍含混。　　

○以直隶泰宁镇总兵官那彦宝、为正蓝旗满洲副都统。兵部左侍郎成书、为泰宁镇总兵官。　　

○予山东阵亡守兵王禄一、赏恤如例。　　

○壬辰。上诣大高殿行礼。　　

○还宫。　　

○转兵部右侍郎果齐斯欢、为左侍郎。调理藩院左侍郎普恭、为兵部右侍郎。转理藩院右侍郎禧恩、为左侍郎。以正蓝旗满洲副都统那彦宝、为理藩院右侍郎。　　

○是月。陕甘总督长龄等、奏报巢□刀办万五股匪。三次获胜。得上□日、此事以迅速痛巢□刀为主。我兵不宜多分队伍。先尽大股贼匪。尽行办净。则小股贼匪。震慑声威。散者必众。总以歼戮逆首万五为要。顷接那彦成奏报、甘肃兵已凯彻。过西安时。若尚需兵力。酌留兵五百名亦可。如办完万五。即不必留矣。用兵之道。合则气壮。分则见单。不可堕贼诡计。将军赛冲阿、带兵千名。由洋县而来。汝等同心协力。杀贼安良。伫膺懋赏。勉之。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百八十四　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。二月。癸巳朔。谕军机大臣等、吴璥等奏、查勘清口海口及堰盱一带湖河情形、并会筹疏浚事宜一摺。清口一带、估挑引河。拆展各坝。并于迎水坝外、王营减坝、毛家嘴等处。择要抽挑。及加挑两坝引河各工。即照所议、克期赶办。俾河湖盛涨。有路宣洩。为有备无患之计。其堰盱掣塌石工、应赶紧赔修补筑。现在睢工未堵。全黄注湖。南河应行疏浚防守各事宜。著责成百龄、黎世序、实心经理。其睢工堵筑事宜。责成吴璥、方受畴、详筹妥办。务各尽心力。以副委任。将此各谕令知之。　　

○又谕、松筠奏接阅恩长信称、霍罕伯克爱玛尔遣使呈请、在喀什噶尔添设哈子伯克、自行办理安集延事务、不必阿奇木伯克管理、恩长欲与松筠会议具奏、经松筠访知、系因玉努斯遣人致送爱玛尔礼物、与之通好、爱玛尔遂有是请等语。玉努斯系回子郡王。阿奇木伯克。前经松筠访有营私取利苦累回民等款。因令松筠前往查办。今复有遣人与霍罕伯克通好致送礼物。致该夷使有自设哈子伯克之请。著松筠将前后访出各款。逐细向玉努斯诘讯。务得真实情由。再行奏明办理。恩长、玉福、系该处参赞帮办大臣。如玉努斯款迹属实。均有失察之咎。著松筠于定案时附参。其另片奏请令伊铿额署理参赞事务一节。伊铿额现已补授伊犁领队大臣。松筠即传上□日饬知该员、令其前来喀什噶尔暂署参赞可也。　　

○又谕、此次吴廷刚所巢□刀陈四分股之贼尹朝贵。于十二日赶抵吴家堡。适祝廷彪到彼。与之合兵巢□刀杀当将首逆尹朝贵生擒。歼获六百余人。旋又探知陈四一股。在黄草坪民房屯踞。复分兵三路。乘夜进攻。贼匪烧毙淹死及歼获者。又有七百余人。并讯明尤九一犯、已被夥贼戳毙。又杨芳所巢□刀沔县贼匪。将龚贵一股、在三元坝地方、督率马步官兵奋勇巢□刀杀。先后歼贼六百余名。各路官兵巢□刀贼均属奋勉出力。现在长龄己亲赴东江口宁陕一带。督同吴廷刚、马元、追巢□刀尹朝贵陈四股内东窜零匪。杨遇春亲赴留坝一带。率同何占鳌、追巢□刀龚贵股匪。其沔县游奕之吴奇谭贵股匪、已派游栋云会同杨芳巢

□刀办。又赛冲阿所巢□刀折回江北之苗小一股匪、亦派祝廷彪驰往会巢□刀。朱勋等在峪外防堵。各处股匪。均有专员认定巢

□刀办。不至顾此失彼。惟当紧蹑穷追。各巢□刀各股。将首逆夥党。就地埽除净尽。统于前二月内、一律办竣。将此谕令知之。　　

○长龄等奏、追巢□刀万五股匪出力人员。赏参将张起鳌、巴图鲁名号。都司宋连、守备刘藻、花翎。千总白玉喜等、蓝翎。余升补有差。　　

○甲午。以举行仲春经筵。遣官告祭奉先殿。传心殿。上御文华殿经筵。直讲官英和、曹振镛、进讲孟子经正则庶民兴。讲毕。上宣御论曰、人心不正之故。总由邪说横行也。其咎在上而不在下。盖有故焉。为人上者。不能彰明教化。宣扬礼义。司牧

之官。惟知尸禄保位。视民如草芥。德不修。学不讲。乃有奸徒煽惑。假邪说以诬民。愚顽自趋陷阱而不觉。世道沉沦。未能挽救。谁之咎欤。正己治人。实为探本之论。谨身率下。诚为不易之理。不必责人之趋向不端。曷不自省己之行为。未有不知者也。逆来顺受。又何怨乎。人君为世道计。在一心枢机之所发。转旋风气。惟在敬敷五教躬行实践、为庶民之准则。形端表正。其应如响。不可忽也尧舜以来。真正不易之常经。即在伦常日用之间。非新奇之事也。常经既复而归于正。皆知五伦之道为吾真是。勃然咸兴于善。则邪慝皆潜移默化矣。人伦明于上。小民亲于下。乌有干名犯义之举同。归于正之功用。全在培养心德。诚至理也。直讲官桂芳、潘世恩、进讲易经君子以遏恶扬善。顺天休命。讲毕。上宣御论曰、天运四时。雨露雷霆。无非教也。人君代天御极。立身行道。大柄在于遏恶扬善。赏罚必得其当。转移人心之大用也。齐之以刑。虽圣王不得已之苦心。亦无可奈何之事也。稂莠不去。嘉禾不生。虞舜去四凶。孔子诛少正卯。可谓辟以止辟。遏恶之道尽矣。若淫刑以逞。残忍酷暴。视民命如鸿毛。任意草菅。则是自为元恶。焉能遏人之恶。自绝于天。灾患立至矣。朝廷名器。非邀恩市惠之具。酬勋慰劳。赏得其宜。所以奖善也。若滥赏博好施之名。人皆不知感。继不知畏。而善者反沦于恶矣。五刑五用。天所以讨有罪也。则顺天命以遏之。不可因怒而滥刑。五服五章。天所以命有德也。则顺天命以扬之。不可因喜而滥赏。顺天休美之命。功罪皆其自取。昭大公无我之心。不以一时之喜怒。任性施为。斯能遏恶扬善矣。其本在于克去己私。复乎天道。握御天下之大权。立治万民之极则。克明俊德。树之风声。体天图治。庶臻大有之盛矣。礼成。上幸文渊阁。赐讲官及听讲诸臣茶。复赐宴于本仁殿。　　

</div>
    <div class="pagination">
<a href="清实录嘉庆朝实录_page385.html">上一页</a><span>...</span><a href="清实录嘉庆朝实录_page381.html">381</a><a href="清实录嘉庆朝实录_page382.html">382</a><a href="清实录嘉庆朝实录_page383.html">383</a><a href="清实录嘉庆朝实录_page384.html">384</a><a href="清实录嘉庆朝实录_page385.html">385</a><span class="current-page">386</span><a href="清实录嘉庆朝实录_page387.html">387</a><a href="清实录嘉庆朝实录_page388.html">388</a><a href="清实录嘉庆朝实录_page389.html">389</a><a href="清实录嘉庆朝实录_page390.html">390</a><a href="清实录嘉庆朝实录_page391.html">391</a><span>...</span><a href="清实录嘉庆朝实录_page387.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
