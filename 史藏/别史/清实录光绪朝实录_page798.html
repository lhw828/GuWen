<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 798 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 798 页/共 1316 页</h1>
    <div class="content">○谕内阁、苏噜岱奏、请将失察重支养赡钱粮之防御等官分别议处一摺。养赡钱粮。一户不得支食两分。著有定章。乃古北口闲散海印、常金、玉伶等。重支养赡钱粮。该管各官。均未能查出。殊属错误。古北口防守尉威珲布、防御托永额、骁骑校博升、升任骁骑校博庆、并前出结之现任骁骑校都伦泰、著交部分别议处。密云一处如此。各省驻防。亦难保无重支之弊。均著该将军都统。随时查察。毋稍徇隐。现月　　

○谕军机大臣等国子监司业黄思永奏新疆自建行省以后。已十余年。屯政不能兴。皆吏治不能整之所致。该省南路。若库车、乌什、和阗、出金玉铜锡。矿务有可开。北路若塔尔巴哈台、伊＜覀之＞■牛、迪化、出木材药料牛羊皮张。商务有可兴。全福水道流通。引渠灌田。农务有可辟。请饬查覆筹办等语。新疆屯政久经兴办。究竟近来曾否著有成效。并矿务商务有无可以振兴之处。著饶应祺体察情形。妥筹具奏。至该省吏治营制。均关紧要。并著该抚认真整顿。毋稍疏懈原片著钞给阅看。将此谕令知之。寻奏、遵旨查明新疆屯垦、矿务商务、难期速效情形。得旨矿务为新疆要政。何得据委员一禀。遂尔中止。仍著该抚实力讲求兴办。摺包　　

○又谕、国子监司业黄思永奏、内蒙古伊克昭西乌兰布通二盟牧地。纵横数千里。土田沃衍。河套东西。尤属膏腴。山西缠金牧地。如令民多私垦。不如官为经营。请饬筹办等语。著王文韶陶模胡聘之魏光焘。体察情形。详细筹画。妥议具奏。原片著钞给阅看。将此谕令知之。摺包　　

○国子监司业黄思永奏、创办铁路银行。宜用君■羊策君

■羊力。下所司议。寻总理各国事务衙门等会奏、风气初开。亟应宽绳检。泯猜疑。俾承办人员。得以竭力从事。仍当随时察看。如办理稍滋弊端。必应分别倢■＜曰融＞■＜石木＞办。从之。　　

○以詹事府詹事崇宽为内阁学士。兼礼部侍郎衔。外记注　　

○己巳。上御文华殿。奥斯马加国使臣齐干觐见。外记注　　

○谕内阁、顺天府奏、拏获结夥持械拒伤事主抢劫盗犯。请交部审办一摺。所有拏获之大头王即王元、刘傻、金钟等三名。著交刑部审明惩办。原拏此案之献县知县胡良驹、著俟定案时声明请旨。　　

○庆亲王奕劻等奏、菩陀峪万年吉地。尚有续估应修工程。请仍交原估大臣查核办理。依议行。现月　　

○以欠解银米。革已故署广东饶平县事河源县知县刘孚京职。提属勒追。摺包　　

○庚午。以欠解银米。革已故广东归善县知县邹之麟职。提属勒追。摺包　　

○辛未。谕内阁、陕西延绥镇总兵蒋云龙、新疆阿克苏镇总兵黄万鹏、均著开缺送部引见。现月　　

○又谕、山西蒲州府知府清朴、甘肃平凉府知府庞玺、湖南衡州府知府文焕、均著开缺送部引见。现月　　

○谕军机大臣等、甘肃兰州镇总兵田在田、著陶模悉心察看。如竟不能胜任。即行据实倢■＜曰融＞■＜石木＞奏。毋稍迁就。将此谕令知之。现月　　

○又谕、陕西凤翔府知府张衍熙、著陶模、魏光焘、悉心察看。如竟不能胜任。即行据实倢■＜曰融＞■＜石木＞奏。毋稍迁就。将此各谕令知之。现月　　

○又谕、湖南永顺府知府吴澍霖、著张之洞、陈宝箴、悉心察看。如竟不能胜任。即行据实倢■＜曰融＞■＜石木＞奏。毋稍迁就。将此各谕令知之。现月　　

○又谕、王文韶等电奏暨合同。著交该衙门查核。洋务　　

○又谕、电寄崧蕃等。史念祖等电悉。据报剿办游匪。小有斩获。惟游维翰尚未就擒。著上紧＜目辟＞暒穴＜曰融＞夕＜夗贝＞缉。毋任窜匿。至滇黔边界。必应三省会剿。究竟派队多少。何时到边著崧蕃王毓藻。速派得力将弁。迅速堵剿。勿致蔓延。电寄　　

○御史张兆兰奏、各省土药。行销日盛。请变通收税章程。下部议。寻户部奏、遵拟另筹徵收之法。从之。早事　　

○守护东陵大臣溥龄等奏、＜目辟＞暒穴＜曰融＞夕＜夗贝＞捕松虫。经费不敷。请续拨银三千两。下部知之。

摺包

　　

○黑龙江将军恩泽奏、详拟新采阿林别拉沟煤矿章程。一、官督商办。一、酌抽厘税。一、详定局章。一、撙节薪工。一、豫筹弹压。下所司议。寻总理各国事务衙门奏、详核章程所列。尚属井井有条。应饬该将军遵照办理。仍随时督饬核实徵收税厘。务期利兴弊除。官商两益。从之。摺包　　

○又奏、鄂伦春试用协领。进山收抚牲丁运费。请每协领年给脚价办公等项一千缗。由地租项下开销。免其摊扣俸饷。下部议。摺包　　

○以运粮盗卖。革黑龙江云骑尉淩春职。并讯办。摺包　　

○壬申。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至乙亥皆如之。早事　　

○奉皇太后幸朗润园。　　

○礼部奏。醇贤亲王园寝。恭奉醇贤亲王嫡福晋配。钦奉懿旨。依议行。　　

○又奏、上诣诣园寝释服礼节。钦奉懿旨。单内所开冠摘缨。著改为雨缨冠。摺包现月　　

○癸酉。皇后行躬桑礼。早事　　

○陕甘总督陶模奏、提督董福祥所部二十营。应供行饷。极力裁汰腾挪。不敷仍钜。拟改供坐饷。以便匀支。下部议。

摺包

　　

○安徽巡抚邓华熙奏、新设涡阳县治。人文蔚起。请永增文武学额各二名。下部议驳。摺包　　

○换铸安徽布政使印信。从安徽巡抚邓华熙请也。摺包　　

○以记名提督罗平安为陕西延绥镇总兵官。记名提督张宗本为新疆阿克苏镇总兵官。现月　　

○甲戌。刑部奏、速议放枪误伤亲母身死重犯。按律定拟。得旨、著改为斩立决。早事　　

○又奏、审明冒称委员招集商股议修铁路人犯。按例定拟。依议行。　　

○以本年乡试。考试应开列试差人员于保和殿。现月　　

○乙亥。上还宫。　　

○谕内阁、李秉衡奏、河工委员买料短少。请分别惩处一摺。河工修防。首重禾滟皆料。岂容任意亏短。贻误要工。此次承办各员。购买料物。均属短少。应以所短多寡。分别惩处。候补知县庆瑞、刘家善、松秀、车映斗、均著即行革职。候补知县杨先甲、王惟贤、均著以府经历县丞降补。以示惩儆。现月　　

○工部奏、各省存储外洋枪石滟驳数目。请报部备查。依议行。早事　　

○山东巡抚李秉衡奏、东省酌减钱漕。通饬立碑。民皆称便。漕粮卷尾。定以按合收纳。尚无流弊。随徵一五耗米。涓滴皆有开销。惟漕粮折价。正耗分计。相沿已久。请毋庸另行改议。下部知之。摺包　　

○予河工积劳病故。山东候补巡检吴润理优恤。摺包　　

○丙子。孝端文皇后忌辰。遣官祭昭陵。早事　　

○江苏巡抚赵舒翘奏、苏州新关。月用经费。实需银五百五十六两。请先由江海镇江两关暂行协拨。下所司知之。摺包　　

○又奏、校阅事竣。请将游击石清华、都司沈廷兰、千总沙文发、分别革惩。如所请行。摺包　　

○丁丑。谕内阁、御史周承光奏、各省积谷请酌量变通一摺。著户部奏。现月　　

○山东巡抚李秉衡奏、黄河桃汛防护平稳。及堵合西韩家情形。得旨、仍著督饬在工员弁。赶紧合龙。毋稍迟误。摺包　　

○广西巡抚史念祖奏、越南游匪。窜扰西林淩云交界地方。现派员与云贵两省防营会剿。又奏、遵筹推广利源。练兵制器。设馆育才。以图自强。均报闻。摺包　　

</div>
    <div class="pagination">
<a href="清实录光绪朝实录_page797.html">上一页</a><span>...</span><a href="清实录光绪朝实录_page793.html">793</a><a href="清实录光绪朝实录_page794.html">794</a><a href="清实录光绪朝实录_page795.html">795</a><a href="清实录光绪朝实录_page796.html">796</a><a href="清实录光绪朝实录_page797.html">797</a><span class="current-page">798</span><a href="清实录光绪朝实录_page799.html">799</a><a href="清实录光绪朝实录_page800.html">800</a><a href="清实录光绪朝实录_page801.html">801</a><a href="清实录光绪朝实录_page802.html">802</a><a href="清实录光绪朝实录_page803.html">803</a><span>...</span><a href="清实录光绪朝实录_page799.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
