<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 354 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 354 页/共 1316 页
  </h1>
  <div class="content">
   ○云贵总督岑毓英奏、详陈遵饬刘团暨各营前进馆司关。法教各匪退守宣光。官军扎营相持情形。得旨、即著督饬各军剿办。遵照九月二十五日电旨进攻宣光。牵制敌势。并随时与潘鼎新互商办理。摺包　　

○又奏、覆陈由广西龙州至云南马白关。安设电线。又奏、越南国王阮膺登自尽。法酋立其弟改元咸宜。均报闻。摺包　　

○署湖广总督卞宝第等奏、体察鄂省情形。厘捐难议加成。下部知之。摺包　　

○命云南道员汤聘珍交军机处存记。现月　　

○以藉案科罚。革云南署大关同知廖世清职。摺包　　

○以缉盗酿命。革云南禄丰县知县伍懋郇职并讯办。摺包　　

○予随营瘴故。贵州知州郭拉丰阿等优恤。摺包　　

○赏闲散宗室觉罗人等两月钱粮。加赏宗室觉罗孤寡一月钱粮。　　

○赏八旗及绿步各营官兵一月钱粮。现月　　

○戊辰。孝慈高皇后忌辰。遣官祭福陵。　　

○谕内阁、边宝泉奏、特□□□尔□庸劣各员一摺。陕西华州知州吴炳南。才欠开展。官声平常。郃阳县知县蔡福谦。循分从公。尚少振作。均著开缺另补。渭南县知县王敬铸。纵役扰民。办事乖谬。署凤县三盆驿丞补用从九品熊炎章。性情浮躁。不守官箴。均著即行革职。以肃官方。现月　　

○谕军机大臣等、延煦等奏、遵查陈士杰所用统带营员都司陈厚受。并非该抚亲族。且军营例无回避明文。该员自光绪三年投效来东。现在管带广武中营。驻防登州。原□□□尔□骚累民闲。事无确证等语。烟台等处海防紧要。将佐必须得人。方足以资捍卫。著陈士杰秉公察看。如陈厚受实有劣迹。即行从严□□□尔□办。毋稍回护。将此谕令知之。现月　　

○又谕、延煦、祁世长奏、遵查山东筹办海防情形。呈递图说。据称烟台北对旅顺。海面至此一束。若能两岸同心扼此要隘。则津沽得有锁钥。其防守之法。应如何测浅深。审沙线备船炮。设水师。召募精习海战之人。必有出奇制胜之策等语。该处为海防要地。必须经营布置。力扼要冲。以杜敌船北犯之路。著李鸿章、庆裕陈士杰、将所奏各节。会同悉心妥筹奏明办理。原奏著钞给阅看。将此由五百里各谕令知之。寻李鸿章奏、烟台旅顺。海面相距太远。须有大枝水勇。方可阻遏敌船报闻。电寄档　　

○两广总督张之洞奏、恭陈粤东海防大略情形。得旨、览奏布置海防情形。所筹均甚妥协。即著该督会同彭玉麟等、督饬各军。并激励民团。随时认真训练。严密备豫以期缓急足恃。摺包　　

○予故吉林佐领永升、广东副将史得胜照军营例议恤。摺包　　

○己巳。谕内阁、都察院奏、据直隶生员杨廷昕等呈诉、毁坝改河。关系民生利害。请饬覆勘一摺。前据太常寺卿徐树铭奏、直隶献县新开横河。并堵塞古洋河。该处淹灌成灾等情。当谕令该京卿驰往履勘。旋据勘明覆奏、拟将古洋河堵塞之处。恢复深通。由东北引入子牙河下游。仍别浚支河以洩子牙巨涨。即经谕饬李鸿章等、按照所拟各节。拨款筹办。兹据生员杨廷昕等呈称、此次改挑新河。地势不宜。筑堤必遭溃决。为南岸三百余村、及下游九州之患。绘图沥陈。又据民人宋宅三等呈称、前浚朱家口至藏家桥新河一道。首尾绝无壅滞。北岸堤坝足资保障。南岸缺口洩水。田禾成熟。恳仍留新河各等语。所呈各节。是否于地势人情实有窒碍。抑系藉词阻挠。著李鸿章、毕道远、周家楣、确查实在情形。即行具奏。现月　　

○又谕、兵部奏、遵旨严议处分一摺。左翼前锋统领德福。直班章京正黄旗司钥长护军参领花尚阿。著降三级留任。不准抵销。正蓝旗护军统领清凯。直班章京正黄旗司钥长护军参领若麟。失察紫禁城内有放爆竹情事。非寻常疏忽可比。清凯著降二级调用。不准抵销。若麟著革职。现月　　

○又谕、前据翰林院侍读王邦玺、奏保直隶候补道黄瑞兰、熟悉营务。堪以任用。当谕令李鸿章将该员前在直隶是否得力。有无劣迹。据实具奏。兹据李鸿章奏称、黄瑞兰曾经委办营务处等项差使。并未专办水师营务。于兵船规制用法。懵无所知。貌似质直。举动任性。办事糊涂。语言狂妄。似有心疾。前已撤去差使。虽无实在劣迹。其人实不堪任用等语。黄瑞兰著即勒令回籍。交地方官严加管束。王邦玺滥保非人。著交部议处。现月　　

○又谕、已革江西广信府知府董兆奎、前经潘霨保荐卓异。实属举非其人。前江西巡抚潘霨著交部议处。现月　　

○谕军机大臣等、据张之洞电称、缓台惟有急越。云桂两军现皆缺饷。恐难进取。亟须筹借的款等语。前因滇粤军饷紧要。湖南北四川相距较近。逾令丁宝桢等于各该省应解协饷外。再行筹垫分解济用。现在关外各军。需饷尤殷。各该省筹拨款项。诚恐缓不济急。著丁宝桢先行措借大批。解赴云南。卞宝第彭祖贤、庞际云、先行措借大批解赴广西。均由票商借垫。准其酌给息银三四厘。该督抚等即派委妥员。赶速解往。俾济急需。毋任稍有缺乏。致滋贻误。鲍超一军。叠经谕令迅速赴滇。刻下越南军事吃紧。已谕岑毓英潘鼎新督军速进。亟应厚集兵力。迅奏肤功。即著该提督先统所部十余营。克期进发。毋稍延缓。并多备饷械以资应用。将此由六百里谕知丁宝桢、卞宝第、彭祖贤、鲍超、并传谕庞际云知之。洋务档　　

○又谕、电寄李鸿章等。张之洞电称、美国新制气炮。现与李鸿章商购。并商李凤苞购毛瑟枪等语。精械亟须多购。即著李鸿章电郑藻如蔡国桢定炮。李凤苞业经交卸。著电许景澄定枪。先行筹款妥速办理。总署现在议借钜款。已有端倪。将来即可由此款内应付。毋庸另借洋款。电寄档　　

○又谕、电寄曾国荃等。李鸿章现派德国水师总兵式百龄带快船赴闽。著饬令速往。到沪后。南洋所有各船会合前进。并著曾国荃、杨昌浚、饬水师统领等、与式百龄妥为联络商办。或有训练未精、见识未到之处。即属式百龄随事帮同教练指示。该总兵系客将。杨昌浚等务当加意拊循。使之踊跃尽力。李鸿章所奏将来加倍优给赏项。均依议行。程文炳一军。著遵二十四日电旨。迅即赴闽。福建巡抚著杨昌浚暂行兼署。俟海道一通。即移交刘铭传接任。电寄档　　

○浙江巡抚刘秉璋奏、温郡焚毁教堂案。现已议结。得旨、办理尚为妥速。准照所请。于厘金项下动拨银两。作正开销。摺包　　

○铸给塔城总理屯防副将、西路协防游击、绥靖城守中营都司、分防塔城北路兼协标中军都司等、钤记关防。从塔尔巴哈台参赞大臣锡纶请也。摺包　　

○以残忍荒谬。革吉林游击曹文祥职。摺包　　

○上以孟冬享太庙。自是日始、斋戒三日。　　

○庚午。孝敬宪皇后忌辰。遣官祭泰陵。　　

○谕内阁、潘鼎新奏、官军接仗叠获大胜。出力人员开单请奖一摺。并阵亡瘴故员弁恳请优恤片。八月十四日。署提督苏元春、督饬将士。在越南陆岸县对河与敌接仗。枪炮齐施。斩杀殆尽。南岸亦被我军轰击。毁船一艘。当将陆岸炮台平毁。十八日。敌船驶至陆岸船头地方。水陆扑犯。苏元春与总兵陈嘉、分兵两路。鏖战数时。乘胜进扑。陈嘉裹创力战。挫其凶锋。击毙甚众。十九至二十二等日。各营设伏包抄。斩获敌人头目。死伤尤多。提督方友升、总兵周寿昌、亦于二十日各出队伍。在屯牙郎甲一带。率营力战。士气不衰。署提督苏元春、身先士卒。勇略冠军。深堪嘉尚。加恩赏给骑都尉世职。并赏给白玉翎管一枝。白玉搬指一个。白玉柄小刀一把。火镰一把。大荷包一对。小荷包二个。以示优奖。总兵陈嘉、亦能奋勇当先。卓著战绩。自应一体加恩。著赏给白玉翎管一枝。白玉搬指一个。白玉柄小刀一把。火镰一把。大荷包一对。小荷包二个。仍照所请以提督交军机处记名。遇有提督总兵缺出。请旨＜闲＞放。并赏穿黄马褂。其单开尤为出力之副将苏元瑞、著免补副将、以总兵交军机处记名＜闲＞放。并赏加提督衔。赏给一品封典。拟保副将李应章、著仍以副将留于广东尽先补用。并赏加总兵衔。赏换花翎。游击陈桂林、著免补参将游击、以副将改留两广尽先前补用。并赏换讷恩登额巴图鲁名号。蒋全春、著以游击改留两广尽先补用。并赏给敏勇巴图鲁名号。参将李群、著免补参将、以副将留于广西尽先补用。张宗培等、均著赏加副将衔。游击莫大生、著以本班无论题推缺出尽先即补。并赏换花翎。赏给敢勇巴图鲁名号。陈显道、著以本班留于广西、无论题推缺出尽先即补。并赏换花翎。拟保游击黄云高、著免补游击、以参将留于广东尽先补用。并赏换刚安巴图鲁名号。都司彭清章、著免补都司、以游击尽先补用。苏玉标等、均著免补都司、以游击尽先补用。苏玉标并赏加副将衔。吴廷汉并赏加副将衔。赏换花翎拟保守备陈志华、著免补守备、以都司尽先补用。并赏给绰勇巴图鲁名号。守备陈福隆、著免补守备、以都司尽先补用。并赏戴花翎。军功梁锡荣、著免补把总千总、以守备尽先补用。并赏加都司衔。赏戴花翎。黄士佳、著免补外委把总、以千总尽先拔补。并赏戴蓝翎。同知潘培楷、著以本班仍留广东归候补班补用。并赏换花翎。吴世芳、著免补本班、以知县仍留原省补用。并赏戴蓝翎。从九品陈翰书、著免补本班。以主簿仍留原省归候补班尽先前补用。并赏加五品衔。巡检周杭、著免补本班、以府经历归候补班补用。生员周志道、著以巡检分发省分归候补班补用。并赏给六品蓝翎。其阵亡副将黄政德、邱福光、陈义新、刘得胜、张大寿、刘玉贵、副将衔参将胡延庆、参将王绍斌、萧有明、黄世昌、石启官、张兴宽、参将衔游击萧宝臣、游击李纯五、吴少怀、游击衔都司黄立均、都司任有锡、李逢桢、吴述元、周同芳、从九品黄汝霖、守备黄效忠、杨承祥、千总苏元璧、蒋全昌、李得胜、把总班有兴、李明德、杨春林、唐国广、叶亚吉、梁正辉、外委曹正亮、六品军功劳国丰等三十四员。并瘴故之提督聂桂荣、总兵陈东海、汤文千、副将韩孟堂、苏长清、副将衔参将张佩兰、参将＜闲＞崇仪、游击衔都司陈玉鸣等八员。均著交部分别照例从优议恤。钦奉慈禧端佑康颐昭豫庄诚皇太后懿旨。著发去内帑银三千两。赏给此次尤为出力兵勇。即著藩鼎新传知苏元春等、激励弁兵。同心御侮。用奏肤功。有厚望焉。洋务档　　

○又谕、前据给事中孔宪珏、御史张人骏、先后奏□□□尔□山东巡抚陈士杰糜帑误工各节。当派延煦、祁世长、驰往查办。兹据查明覆奏。该给事中等所□□□尔□该抚督修堤工。丈尺与奏章不符。委员穵开民埝。土方地价。均多克扣索扰。当河决之日。以大工告成演剧宴会。委任非人。干谒逢迎等款。或查无其事。或传闻不实均著毋庸置议。陈士杰身膺疆寄。于山东连年水患。虽尚不辞劳瘁究未能办理妥善。嗣后务当振刷精神。力图整饬。遇事则虚衷商搉。以期广益集思。用人则一秉大公。不得任情瞻徇庶几地方民生日有起色。至该尚书等所奏守民埝即所以守大堤等语。自系确实情形。该抚筑修民埝。多在大堤。既决之后。殊属失计。著即迅筹办法。务在民埝乘时兴修。一律稳固。傥再不妥速从事。定当严行惩处。河务尤当通筹全局。为久远之计。滨海地方。如有口门可以导河入海。并著悉心筹画。设法办理。道员刘时霖难资表率。著以通判降补。曹州府知府积庆能否胜任。著陈士杰随时察看。不得稍涉回护。现月　　

○又谕、步军统领衙门奏、拏获逃逸盗犯。请交部归案审办一摺。所有此次拏获之刘黑头、张兴头、刘和尚、均著交刑部归案审讯。按律惩办。现月　　

○谕军机大臣等、鲍超奏分地召募。并恳饬催军火饷项一摺。昨谕鲍超先率十余营。克期进发。兹据奏称、所部已有十五营。在川黔交界等语。鲍超募勇赴滇。已逾数月。尚在夔州未经启程。实属不知缓急。著即统领已成之十五营。迅速驰赴关外。乘机进剿。傥再以募勇未齐。藉口逗遛。既糜钜饷。兼误戎机。该提督不能当此重咎也。所需饷项。著丁宝桢竭力筹措。俾利遄征。至该营前存天津洋枪等件。据李鸿章奏称、除修整另拨他营外。其余皆不堪修理。已另备前膛洋枪二千杆。派员解赴夔州等语。著李鸿章严催务期速到。此外如尚有可拨枪械、及需用铜帽各件。仍当设法接济。以应急需。将此由六百里各谕令知之。洋务　　

○又谕、连明奏、办解缂绣衣料。应需工料银十一万余两。除藩运两司前后共解银七万两外。尚欠解银四万两。请饬赶紧筹解等语。该织造织办活计。需款甚殷。著刘秉璋即将欠解银两。筹款拨解。其传派未解缎。并著该织造赶紧织办。毋误要需。将此谕知刘秉璋、并传谕连明知之。现月　　

○又谕、有人奏著各仓匪。请饬严拏惩办一摺。仓匪唐荫亭即唐三、唐二、唐五、唐瑞、唐顺成、兴平太平两仓花户杨钰即杨保山。马春山即马会子。宋鸣岐即宋文凤等。著步军统领、顺天府、五城御史。按名严密查拏。务获解交刑部。从重惩办。原摺著钞给阅看。将此各谕令知之。现月　　

○广西巡抚潘鼎新奏、官军获胜。出力阵亡各员弁。恳请奖恤。得旨、所请奖恤各员弁已另有旨矣。懿旨赏给苏元春等军尤为出力兵勇内帑银三千两。著潘鼎新于已到军饷内先行发给。俟解到归款。摺包　　

○又奏、法兵自经苏元春击败。复纠集大股越境窜扰。详陈官军堵剿情形。得旨、已叠谕。岑毓英督军进攻宣光。仍著潘鼎新随时会同剿办。并力顾谅山后路。以杜狡谋。　　

○以正白旗汉军副都统巴克坦布为正蓝旗护军统领。礼部右侍郎敬信为镶白旗汉军副都统。　　

○以全漕告竣。予仓场侍郎兴廉、游百川议叙。　　

○以里塘瞻对夷案办结。予委员丁士彬稽志文等奖叙。随手　　

○予捐赀立学。辽阳州官学汉教习李毓芬建坊。摺包　　

○予驻防病故。湖南总兵孙均照军营例议恤。摺包　　

○抚恤琉球国遭风难民如例。摺包　　

○辛未。上以孟冬享太庙。前期亲诣行礼。内外记注　　

○谕内阁、山东连年水灾。小民荡析离居。朝廷倍深轸念。前经谕令陈士杰截留新漕十万石。以备冬赈。灾黎待哺嗷嗷。刻不容缓。著该抚督饬地方官及委员等、速将冬赈早日散放。核实办理。并将明年春赈提前赶办。以全民命而恤灾区。现月　　

○又谕、户部等部会奏议覆刘锦棠奏统筹新疆全局一摺。前据刘锦棠奏、遵议新疆兵数饷数一切事宜。当经谕令该部议奏。兹据会议覆陈。新疆厎定有年。绥边辑民。事关重大。允宜统筹全局。厘定新章。户部前奏以定额饷、定兵数、一事权三端为要图。刘锦棠所议留兵改营设官屯田四条。与该部所奏用意相同。即著次第举行。以垂久远。前经左宗棠创议改立行省。分设郡县。业据刘锦棠详晰陈奏。由部奏准。先设道厅州县等官。现在更定官制。将南北两路办事大臣等缺裁撤。自应另设地方大员以资统辖。著照所议、添设甘肃新疆巡抚布政使各一员。其应裁之办事帮办领队参赞各大臣。及乌鲁木齐都统等缺。除未经＜闲＞放有人外。所有实缺及署任各员。著俟新设巡抚布政使到任后。再行交卸。候旨＜闲＞用。至伊犁参赞大臣一缺。塔尔巴哈台领队大臣二缺。应裁应留。著刘锦棠等酌定具奏。新疆旗绿各营兵数。及关内外饷数。均照议覆实经理。国家度支有常。不容稍涉耗费。刘锦棠务当与金顺等、挑留精锐。＜闲＞练军实。并随时稽查饷项。如将领中有侵冒情事。即著据实奏□□□尔□。从重治罪。如有未尽事宜。仍著刘锦棠妥为筹画。陆续陈奏。再由该部详核定议。另片奏会议金顺谭钟麟所奏兵饷各节。著依议行。现月　　

○又谕、前据翰林院代递编修孔祥霖奏、东河□山戊不□修银两。由道支领。迨发交各厅。有前五成后五成名目。霜降后官幕各有分润。谓之霜酬。又有河夫银一款。近年工用从不需此等语。当谕令孙毓汶、乌拉布、确切详查。兹据将历年领款情形查明覆奏。并酌拟提存撙节数目。著照所请、自明年为始。将□山戊不□修减成等项银两。均存司库。冬闲截数奏明。请旨候拨。嗣后作为定章。如核减之数逐□山戊不

□增多。将督办承办之道厅奏请奖叙。傥有不肖河员。狃于故习。贪利侵欺。立即严□□□尔□惩办。该河督务当督饬各道厅、将所筹添坝减埽。认真经理。以期工坚帑省。至前后五成官幕霜酬各节。既据查明现在并无此等名目。即著毋庸置议。现月　　

○又谕、前据给事中叶荫昉、奏□□□尔□河南巡抚鹿传霖贪劣欺饰各节。当经谕令孙毓汶乌拉布驰往查办。兹据查明覆奏。鹿传霖被□□□尔□教匪滋事。募勇自卫。属员讳匿窃劫各案。概行免□□□尔

□。人命案件。并不提审。率以斗杀拟结。信任幕友与该抚之侄。揽权纳贿。颓唐衰老。罕见僚属等款。或查无其事。或传闻不实。即著毋庸置议。至罂粟收税。查报易滋弊端。著该抚申明例禁。将加税即行停止。其疏浚沟渠一事。地势高下不同。岂能一律称便。除业经挑穵工竣外。其余均著停止。河南盗风素炽。近日劫案尤多。该抚务当慎选牧令。绥辑地方。认真缉捕。并令各营妥筹扼扎。实力协拏。总期有犯必

获。以靖奸宄。鹿传霖自任河南巡抚以来。尚属认真。亦能不避嫌怨。惟于应兴应革所定新章。闲有窒碍之处。虽系因公起见。究属措置未尽合宜。鹿传霖著交部议处。寻奏、鹿传霖应得降级留任处分。现奉恩旨。应请宽免。允之。现月早事　　

○谕军机大臣等、杨岳斌奏募勇启程。并恳酌添营数一摺。据称湖南现有八营。并现募十一营。兵不满万。恳再添募十一营。并为三十营。驰赴闽疆等语。所奏与叠次谕旨不符。现在福建兵力已厚。若再添募多营。徒耗饷需。且滋纷扰。杨岳斌著即于湖南现有八营及募就十一营内。挑选精锐。并成十营。刻日统带启行。不得再请添募。该前督老于军事。岂尚不知兵贵精不贵多之义耶。所有湖南应给饷需。著庞际云迅筹拨给。毋稍贻误。另片奏由湘达闽。道远天寒。勇夫行粮。请饬湖北江西两省。各筹拨银六万两。迅解给放等语。著卞宝第、彭祖贤、刘瑞芬、筹给应用。将此由六百里谕知杨岳斌、卞宝第、彭祖贤、并传谕庞际云刘瑞芬知之。洋务
  </div>
  <div class="pagination">
   <a href="清实录光绪朝实录_page353.html">
    上一页
   </a>
   <span>
    ...
   </span>
   <a href="清实录光绪朝实录_page349.html">
    349
   </a>
   <a href="清实录光绪朝实录_page350.html">
    350
   </a>
   <a href="清实录光绪朝实录_page351.html">
    351
   </a>
   <a href="清实录光绪朝实录_page352.html">
    352
   </a>
   <a href="清实录光绪朝实录_page353.html">
    353
   </a>
   <span class="current-page">
    354
   </span>
   <a href="清实录光绪朝实录_page355.html">
    355
   </a>
   <a href="清实录光绪朝实录_page356.html">
    356
   </a>
   <a href="清实录光绪朝实录_page357.html">
    357
   </a>
   <a href="清实录光绪朝实录_page358.html">
    358
   </a>
   <a href="清实录光绪朝实录_page359.html">
    359
   </a>
   <span>
    ...
   </span>
   <a href="清实录光绪朝实录_page355.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
