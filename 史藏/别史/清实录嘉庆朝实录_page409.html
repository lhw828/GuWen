<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 409 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 409 页/共 523 页</h1>
    <div class="content">○旌表守正捐躯福建长乐县民施孔武妻林氏。　　

○戊申。上幸瀛台。阅冰技。　　

○谕军机大臣等、御史陶澍奏、红胡匪徒日炽、敬陈缉捕事宜一摺。河南南汝光一带、以及安徽颍亳等处。向多红胡匪徒。屡经降上□日饬缉。总未敛戢今据该御史奏称、近来日聚日多、横行益甚、每一股谓之一捻子、小捻子数人数十人、大捻子一二百人不等、成群结队、公肆抢劫、或夺人赀财、或抢人妻女、甚至挖人目睛、且有头目指挥、河南人息县、光山、正阳、罗山、汝阳、项城、为尤甚、其在逃未获之王妮仔、即属头目、而地方官捏称为从、其在安徽者、有李东山马大振二人、最为出名、现在藏匿阜阳县境内、每人手下约有千人、州县颟顸不办等语。除莠安良。为地方官专责。若畏难不办。日久养痈。益滋隐患。该御史摺内指陈人名地名。凿凿有据。其言必非无因。且该匪徒夥党约有千人。则在逃未获之逆犯祝现刘成章等、难保不投入其中。冀延残喘。著方受畴、胡克家、各遴派妥员在河南息县等处、安省阜阳境内、将王妮仔、李东山、马大振、三犯、按名捕获。审明严办。并密访各逆犯有无溷迹在内者。设法查拏。毋稍疏纵。再本年安省颍亳一带收成歉薄。饥民甚多。胡克家尤当密谕委员。持以镇静。务须不动声色。将指拏匪徒逸犯严密踹缉。首犯就获。则其余夥党、自必畏惧解散。不可张皇海捕。致令夥众惊扰。激成事端。此为至要。将此谕令知之。　　

○己酉。谕内阁、常明奏、拏获捏造明灵教名色邪言惑众之唐帼兴、严审曾理一摺。此案唐帼兴、先以符咒治病。诓骗钱米。嗣复捏称明灵教名色、希图广为煽惑。妄播邪言。经署巴州试用知县顾尧峰、于下乡稽查保甲时、访拏获案。该督审明后、即恭请王命。将该犯处斩枭示。其讯未被诱习咒、仅延请治病之何洪受等、分别问拟枷杖完结。所办甚好。此等无知匪徒。妄造邪言。其初不过意图诓骗。迨煽惑日久。被诱者众。遂致滋生事端。若地方官似此及早查拏。将首犯惩办。戮一儆百。被诱人数无多。保全者不可胜计。傥意存姑息。因循不办。则积日累月。酿成巨案。所波累者益众。较量轻重。利害甚明。此次访拏唐帼兴之试用知县顾尧峰、实心稽查保甲。访出匪犯。甚属能事。著加恩尽先补用。以示奖励。　　

○谕军机大臣等、本日军机大臣会同该部议奏乌特拉丹撇等罪名。已依议行矣。此案养息牧厂闲荒地亩。松筠等于奉上□日停止勘办之后。复行试垦。并未详悉奏明。乃伊等之咎。至此项地亩。原在三营牧厂之外。其陈新苏鲁克黑牛群、原定牧厂界址。各宽二十余里至八十里。长四十里至一百数十里不等。本属宽余。近年又拨给养赡地一万四千六百晌。于生计更为充足。此项旷废马厂。与牛羊厂毫无干涉。该牧丁等前此藉以牧放。私有牲畜。并私自开垦地亩驾词诬控。兹审明分别治罪。若仍听该牧丁等占据牧放。刁风断不可长。即如军机大臣等所议、令该将军每年派员巡察。严禁私垦私放。但地既闲旷。又与三营厂界相连。恐稽察难周。仍复多滋讼端。上年九月内和宁具奏、养息牧旷地。现已开垦成熟一百六十八顷。五年加垦可得熟地八千四百顷。曾经降上□日、以此事办理一年。已有成效。著循照办理。本年该处秋收丰稔。旗佃均沾利益。此时若尽行裁彻。平毁沟濠。拆逐窝铺。转多纷扰。此事既不糜国家经费。每年又增收租谷。竟以仍行开垦为是。地既开垦。则松筠等处分、亦可稍减。松筠和宁、俱改为降一级留任。富俊改为降二级留任。仍准抵销。此事著专交晋昌、仍派和忠前往该处。将界址沟濠、逐一覆勘。甚应如何分给旗丁等、照旧耕作。并经理妥善、历久无敝□大之处。著晋昌详查妥议具奏。将此谕令知之。　　

○庚戌。以江南太湖协副将赵春晓、为苏松镇总兵官。　　

○壬子。上诣寿康宫行礼。　　

○谕军机大臣等、章煦等奏、查明通省仓库亏缺、及催赶办情形一摺。据称、嘉庆十四年吉纶任内、清查奏报亏数、多有不实、其原奏亏缺一百七十九万八千余两、又另案参追银六万一千七百余两外、兹又查出亏缺银一百五十五万二千余两、共银三百四十一万二千余两、系十四年以前通省亏空实数、其十四年以后各州县亏空、更不可问、现因各属册报数目不符、疲玩成习、饬令本管道府、分赴所属、亲身督催赶紧查办等语。山东通省亏空银两。经章煦等查明十四年以前实数、已有三百四十余万之多。至十四年以后、亏空更不可问。则其中敝□大窦。自不一而足。必有不肖官吏肆意侵吞。私肥囊橐。且擅取库项。公然为己捐升、并为子弟报捐官职者。此等贪劣之员。殊堪痛恨。若不从严惩办。何以儆戒将来。章煦等、俱系受恩深重之人。惟当尽心稽核。彻底查明。将各州县中贪黩著名者。查出实数。严行参劾。从重治罪。其该管上司历任抚藩中、如有纳贿纵容者。亦查明赃证。据实纠参。不可稍有徇隐。至各州县既已通同亏缺。现当查办之时。仍复迁延观望。著照章煦等所奏、责成该管道府州上紧严催。其有挨延徇庇者。一并参处。务令将积敝□大和盘托出。勒限追补。使帑项胥归有著。力振东省疲玩积习。以副委任。将此谕令知之。　　

○缓徵直隶霸、定兴、新城、完、邢台、南和、平乡、广宗、钜鹿、任、邯郸、肥乡、曲周、广平、鸡泽、威、隆平、宁晋、文安、东安、清苑、唐、束鹿、安、故城、青、静海、沧、盐山、沙河、唐山、内邱、永年、成安、磁、元城、大名、南乐、清丰、龙门、冀、南宫、新河、枣强、曲阳、四十五州县、积欠额赋口粮仓谷。　　

○癸丑。上幸瀛台。阅冰技。　　

○谕军机大臣等、富俊等奏、豫议试垦章程、请先于吉林等处闲散旗人内、拣选屯丁一千名。每丁给银二十五两。耔种谷二石。于拉林东南夹信沟地方、每名拨给荒地三十晌。垦种二十晌。留荒十晌。试种三年后。自第四年起、交粮贮仓。十余年后、移驻京旗苏拉时。将熟地分给京旗人十五晌。荒五晌、所余熟地五晌、荒五晌、即给原种屯丁。免其交粮。作为恒产。并将屯田出入各数、屯丁用款、及设官管理章程、开单呈览。此项试垦地亩。需帑无多。将来开垦成熟后。移驻京旗闲散、与本处旗屯众丁错处。易于学耕夥种。不致雇觅流民代耕、启田为民占之敝□大。所议似属可行。其单内合计十年用银四万零五百两。其试垦之第一年、祇需银二万八千余两。即可兴办。著即照富俊等所议、挑选屯丁一千名。由该处备用银两内、拨给牛价等项。公仓内拨给谷种、如法试恳。富俊现准来京陛见。著松宁先行经理。俟富俊回任后、一切会同妥办。此事创行伊始。伊等务计画周详。督率各屯丁、勤习耕作。并随时认真查察。如一年办有成效。则积至十余年后、所得租谷粜价。大可裕旗人生计。若仍令雇民代垦。或将地亩私行租佃。久之悉为流民占据。将来移驻旗人时。无地可耕。则该将军等办理不善。咎有攸归。断不宽恕。其所议按年徵租、及派拨官兵约束一切章程。均著照所议办理。将此谕令知之。　　

○闽浙总督汪志伊奏、缉获结会首犯熊毛、赏生员李玉衡、举人。知县周珩等、升赏有差。　　

○甲寅。谕军机大臣等、那彦成奏将失察逆犯过境、及在境藏匿之地方文武各官、仍照例参处以严捕务一摺。所奏不可行。上年九月闲逆匪滋事。朕将那彦成由甘肃驿召至豫。畀之总统重任。那彦成迁延观望。经严上□日饬催、并有再不进兵女即行革职逮问之谕。一面派托津驰往督办。那彦成畏惧悚息。始移兵道口。与贼接仗。及一战获胜。见贼匪易办。因连次进巢□刀。及围攻滑城。又时阅数旬方行克复。朕念其办贼究属有功。渥加懋赏。那彦成蒙此厚恩。宁不当知感知愧。将上年未净遗孽。悉数殄除。乃祝现等最要次要六十余犯、逃窜稽诛。伊在任十月有余。竟未缉获一犯。乃欲严定处分。尽将过失诿之属下。所见实大谬矣。朕所以施宽大之恩、明降谕上□日、将地方官失察逆犯过境、及在境藏匿处分、概行免究者。因外省地方官回护处分。积习已深。恐其豫计获贼之后、讯出从前经由藏匿处所。干连受过。相率隐忍。讳饰愈深。甚至境内有习教之家。回护处分。饰有为无。是以宽其失察之过。专录获犯之功。如果此时拏获逆犯。祇当讯其与林清谋逆缘由。根究夥党。其余概不置问。若如那彦成所奏、将失察地方文武各官复严行参处。不但朝廷诏令屡更。不足示信于臣下。且令州县人人自危。畏有畏尾。惟恐逆犯弋获。自累累人。尚安望认真缉捕乎。看来那彦成、亦系因日未获一犯。故作此无聊之思。希图塞责。而不知于捕务全局、大有窒碍也。将此谕令知之。　　

○直隶总督那彦成奏、请将长垣、东明、开州、逆产地三十八顷、给正定镇标兵丁、召佃收租。从之。　　

○乙卯。谕军机大臣等、朕闻本年八九月闲、有＜口英＞咭唎护货兵船违例闯入虎门、又有＜口英＞咭唎夷人口□司当口□东、前于该国入贡时。曾随入京师。年幼狡黠。回国时、将沿途山川形势。俱一一绘成图册。到粤后、又不回本国。留住澳门已二十年。通晓汉语。定例、澳门所住夷人。不准进省。口□司当口□东、在粤既久。夷人来粤者。大率听其教诱。日久恐致滋生事端。著蒋攸铦等、查明口□司当口□东、有无教唆勾通款迹。如查有实据。或迁徙安置。奏明妥办。将此谕令知之。　　

○命礼部右侍郎穆彰阿、工部右侍郎鲍桂星、前往通州查验仓米。　　

○以司经局洗马朱方增、署日讲起居注官。　　

○丙辰。江苏布政使李长森、因病乞假。允之。调贵州布政使庆格、为江苏布政使。以贵州按察使史致光、为布政使。古州道张晖吉、为按察使。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。十二月。丁巳朔。谕军机大臣等、初彭龄奏已革藩司隐匿亏短银两、册报多寡悬殊一摺。此案溧水县亏缺银数。先经初彭龄饬查。据陈桂生册报实亏银九千二十两零。及初彭龄交卸抚篆之前一日、复据陈桂生详称、溧水县应解本年上忙、有挪解奏销之项。当经初彭龄劄饬李长森查明系何员垫解。现据李长森等、查得本任溧水县知县克什布经手钱粮。亏短银六万五千二十两零。该署县刘翰周、将上忙挪解奏销银七千二百九十两。较之陈桂生初次册造该县亏缺银九千余两之处。多至五万余两。此非续亏而何。不可不查明严办著交托津景安初彭龄会同审办。即将溧水县知县克什布革职拏问。已革藩司陈桂生、亦著拏问。并饬提该县经手库书人等一并严讯。将该县所亏银两是侵是挪、陈桂生有无通同隐匿等敝□大。遂一讯明。按律定拟具奏。如该督抚有知情徇庇情事一并据实参奏。不可瞻徇情面。将此谕令知之。　　

○又谕、前据甘家斌奏、候选道廖思芳、访知逆犯刘第五在山东曲阜县境内潜匿。带同眼目王幅擒获。解往江南审办。嗣据百龄奏称、该犯于上年三月、在金乡县见过林清、封伊伪职。九月在定陶滋事后、复至曹州府城外焚掠等语。现在刘第五业已解部。经军机大臣会同刑部提讯。据称素系铁匠营生、并未习教。其在江南原供、系廖寅署内拔贡生向姓家人宋遇所教、周知县、万知县、在运司署内、刑吓诱供、每讯供词、廖思芳必在旁探听、并经廖思芳给伊衣帽等物、伊始混供等语、此案廖思芳误听妄拏。即应释放。乃复将错就错。又复刑吓逼诱。是其缉拏要犯。并非志切同仇。为国除害。全系贪功冒赏私见。执迷不悟。以假乱真。置国法民命于不顾。是诚何心。可鄙可恨。上年逆案内要犯、日久未获。此时正在上紧查拏之时。全在访拏讯问之员、实心从事。若一味捉风捕影。妄拏无辜。锻炼成招。直至朕特派大臣审讯、始与昭雪。则被诬之人。其所受毒苦、已不可胜言。似此纷纷扰累。各省效尤。迄无底止。成何事体。此事必应查明严惩。以挽作伪浇风。托津、景安、皆深知近日外省妄拏情敝□大者。著将廖思芳、万承纪、周以勋、拔贡向姓、及伊家人宋遇、俱提至清江浦亲加研讯。将此案妄拏妄勘各情节、彻底究明。如宋遇实有捏供教诱情事。即照诬陷人叛逆例治罪。或系廖思芳及拔贡向姓等指使、并万承纪周以勋有心故勘、分别严参治罪。百龄如有偏执不公情事。一并据实劾参。毋稍徇隐。将此谕令知之。　　

○戊午。谕内阁、蒋攸铦奏、请生监考试、概令默写圣谕广训、以端士习而厚民风一摺。向来直省各学政岁科考试取进童生。覆试时、定有敬谨默写圣谕广训之条。诚以士为民倡。果能平时服诵。相与宣讲。内而砥厉躬行。外而化导乡俗。自见薰德善良。风气日臻淳厚。其直省各学监生、不由童试。素未诵习。而生员于取进后、亦日久不复循诵。该生监等身列胶庠。为齐民之表率。尤应令其修德怀刑。导民先路。著礼部通行直省各学政、嗣后岁科两试并贡监生录科考遗。均一体敬谨默写圣谕广训一二百字。其不能默写者。按其文艺递降等第。及斥置不录。庶该生监等勤加肄习。共相渐摩。俾乡曲小民咸知观感。用副朕化民成俗之意。　　

○谕军机大臣等、蒋攸铦等奏密陈夷商贸易情形、及酌筹整饬洋行事宜一摺。所奏俱是。粤省地方濒海。向准各国夷船、前来贸易。该夷商远涉重洋。懋迁有无。实天朝体恤之恩。然怀柔之中。仍应隐寓防闲之意。近来＜口英＞咭唎国护货兵船。不遵定制。停泊外洋。竟敢驶至虎门。其诡诈情形。甚为叵测。蒋攸铦示以兵威。派员诘责。该大班始递禀谢罪。此后不可不严申禁令。该夷船所贩货物。全藉内地销售。如呢羽钟表等物。中华尽可不需。而茶叶土丝在彼国断不可少。傥一经停止贸易。则其生计立穷。书云、不宝远物。则远人格。该督等当深明此意。谨守定制。内固藩篱。不可使外夷轻视。嗣后所有各国护货兵船。仍遵旧制。不许驶近内洋。货船出口。亦不许逗遛。如敢阑入禁地。即严加驱逐。傥敢抗拒。即行施放枪炮。慑以兵威。使知畏惧。所有该督等请严禁民人私为夷人服役、及洋行不得搭盖夷式房屋、铺户不得用夷字店号、及清查商欠、不得滥保身家浅薄之人承充洋商、并不准内地民人私往夷管之处、均照所议行。将此谕令知之。　　

○又谕、御史王嘉栋奏、请开水利以济民生一摺。据称、浙江杭嘉湖三府被旱歉收、现在青黄不接之时、又值米价昂贵、贫民艰于谋食、请开浚西湖、以工代赈等语。西湖为浙西水利攸关。田畴广资灌溉。康熙雍正乾隆年闲节次动项兴修。迄今阅时已久。湖身淤垫。水旱难收蓄洩之利。该御史所奏、自系实在情形。著颜检详加履勘。如应行兴办。并可以工代赈。即奏明妥办。其所请动用景工生息、及海塘节省银两。亦著该抚查明应如何借动及分年摊还之处。一并妥议具奏。但此事原为利民起见。该抚勘明后奏请办理。不可谓出自上意。恐无识之徒。妄行揣度。以为豫备南巡。则与朕兴利惠民之意。大相刺谬也。将此谕令知之。　　

○己未。命户部尚书景安、礼部尚书戴均元、理藩院尚书和世泰、在紫禁城内骑马。　　

○拨江苏省城附近仓米六千石、备赈。　　

○庚申。谕内阁、鲍桂星奏、请酌定武英殿章程一摺。内称、总理应于修书时按期到殿、公同商办、无事之日、亦不时亲往稽查一款。武英殿设立总理二员。督办一切事务原应常川到殿以专责成。现在定亲王绵恩、不兼御前大臣差使。尽有余闲。嗣后总理二人、俱著随时亲赴武英殿。督率所属、认真经理。毋许疏旷。其余所奏各款。著交军机大臣议奏。　　

○又谕、朕屡经降上□日饬令步军统领顺天府五城各衙门、以查拏逆犯一事、不可舍近求远。王畿之内。尤当首务肃清。所有编查保甲一事。尤当认真厘剔。不可使有逆犯隐混在内。乃前日南城指挥汪忠增、果于青龙桥地方、侦获逆犯宋二即宋广弼一名。讯系陈显家佣工之人。曾经入教谋逆。连日从宋二根究。又讯出有前在逆犯龚恕家佣工之王路一名。现即在大有庄居住。青龙桥大有庄等处。俱附近御园。其地与皇城之东华西华门外相等。该犯等竟敢在彼潜匿。数月未经查拏。并据宋二供称、该犯前在大有庄李七牛十铺内居住之时。彼处编查门牌。系书写宋五名字等语。编查保甲。先须分别考莠良。既编之后。必须认真查察。若一经编成册籍。即据以为凭。不复再加厘剔。奸宄得以冒托。岂不又成具文。著□谕步军统领顺天府五城各衙门、务当同心协力。无分畛域。即门牌内业经填注姓名之人。亦须详查来历。核对年貌。并密访有无匿名隐混情事。不得以有人具保、即将就塞责。如此爬梳剔抉。庶奸宄无所容身。既不可外示张皇。尤不可内存疏懈。功则同赏。过则同罚。其各凛遵毋怠。　　

○谕军机大臣等、入冬以来、步军统领、顺天府五城、所获各犯。据供皆系远窜外出。近日始行逃回。其往返皆自直隶地方经过。该省官弁、何竟毫无闻见。那彦成到任以后、将及一年。该省从未获犯一名。豫东二省、尚偶有就获逸犯。独直隶竟似置此事于不问。何以疲玩至于如此。昨经降上□日严饬。那彦成、接奉谕上□日。宁不动心。乃本日具奏各摺、并不将现在缉捕情形具奏。可见泄泄沓沓。全不系念。实属毫无愧怍。良心何在。因循疲玩。故态复萌矣。此上□日到后。务当激发天良。加倍奋勉。嗣后凡遇奏事之时。俱著将缉贼情形详悉奏闻。傥有一次疏漏。该督难逃谴责也。将此谕令知之。　　

○辛酉。以工部左侍郎穆克登额、为礼部尚书。都察院左副都御史景禄、为工部左侍郎。礼部右侍郎穆彰阿、署刑部左侍郎。　　

○调镶红旗汉军副都统普恭、为镶白旗满洲副都统。以内阁学士常英、兼镶红旗汉军副都统。　　

○壬戌。孝惠章皇后忌辰。遣官祭孝东陵。　　

○谕内阁、御史陶澍奏、外省州县积习、请治其源以端吏治一摺。各州县为亲民之官。惟在牧养有方。教化有法。斯吏治端而民生日裕。乃因循疲玩。相习成风。若不亟加整顿。何以革敝

□大习而励官方。如该御史所称、州县交代亏空。上司惧干失察之咎。勒令新任接收。又藉公科派、有筹补帮助贴赔使费等款。及豫备赏号、派办供给、压荐幕友、滥送长随、并委员需索、提省羁留。种种若累。皆各省实有情形。总缘外省大吏不以吏治为事。其始稍开其端。久之扬波逐流。日甚一日。陋习相沿。遂至成为锢敝□大。虽有一二自好之士。亦不能卓然自拔。今欲清其源。责在大吏。著通谕直省督抚藩臬等、务各洗心涤虑。饬纪整纲。伊等养廉优厚。一切赏需供顿。不可丝毫累及属员。其州县官因摊捐羁候、横被苦累之处。查明悉予裁革。俾贤能者得以自立。中材以下亦无所藉口。庶几大法小廉。吏治日有起色。以厚民生。以兴民行。胥于此端其本焉。　　

○又谕、廖思芳妄拏刘第五、知县万承纪、周以勋、及拔贡向姓家人宋遇刑逼教诱供词一案。节经降上□日交托津等审讯。分别治罪。兹复据军机大臣会同刑部将山东解到之刘第五家属邻右匠夥人等、隔别研讯。据伊妻刘孔氏供、刘第五实无为匪不法情事。背上疤痕、系十四年患搭背疮。延医人陈文思治愈。腿上小疤、系从前曾患小疖。俱非刀枪伤痕。匠夥高士升供、上年九月内刘第五实系与伊在歇马亭、一同打铁。并未出门。邻右尹甫山、陈丙鲁、地保孙添崇、并伊子刘小拴、伊戚孔继禹、佥供、刘第五并不为匪。核之刑部所讯刘第五供词、及陈预原讯刘孔氏等供词、俱相吻合。刘第五无辜被拏。畏刑诬服。供证确凿。毫无疑义。业将刘第五并家属等释放。并加恩赏给刘第五及伊妻孔氏、伊子小拴银五两。高士升等银五两。令作路费回曲阜县原籍。以示矜恤。廖思芳等诬枉平民。造成冤狱。著托津等即将廖思芳、万承纪、周以勋革职拏问。严审定拟具奏。又据王幅供、伊曾以刘第五藉贯不符、阻止廖思芳。廖思芳许给伊银三千两。令其作眼往拏。此项银两。王幅并未得受。除将廖思芳按例问拟外。并著将许给王幅银三千两、照数罚出。将一半赏给刘第五及伊妻子。其余一半高士升等被累远涉。著均匀赏给。　　

○谕军机大臣等、本日据巡视东漕给事中卓秉恬奏、请撙节湖水以利漕运一摺。微山湖蓄水。本以接济韩庄八闸、及邳州一带运河上年微湖水势短绌。不敷铺注。江境多方疏导。始克济运。本年微湖虽蓄水宽裕。然江境仍当加意撙节。两省同办一事。总当不分畛域。该给事中称、邳州各闸启闭失宜。仅以一主簿兼管。恐其照料不周。启闭失宜。请于河清河定河成等闸派员经管之处。著黎世序酌于江境各闸官内、或择其事务较＜闲＞者、改设一二员。或酌添一员。帮同管理该处闸座。以专责成。该河督议定后、奏明请上□日办理。将此谕令知之。　　

○癸亥。谕内阁、前据鲍桂星条奏、武英殿刊刻校勘事宜一摺。当经降上□日、交军机大臣议奏。又另片参奏提调刘荣黼等声名平常。即派武英殿总理事务王大臣、及武英殿总裁会同秉公查奏。及绵恩等奏上时。朕召见常福、据奏伊等在武英殿查询时、提调刘荣黼、对众指称鲍桂星因熙昌校勘修改、恐致迟延、曾言熙总裁所校、不过偏旁点画、可以将就、并言近日有上□日、旗人多靠不住、此时督抚多用汉人等语。当交军机大臣传询鲍桂星、即据认有此语。系本年秋闲闻自周兆基。并称在部与满员共事。见多有徇私背公者。适是日周兆基自盛京差回。遂著传询周兆基。兼令鲍桂星将徇私背公、系何人何事。据实指出。随据周兆基登覆、伊于召见时并未奉有此上□日。亦未与鲍桂星言及。现在已据鲍桂星自认、彷佛记忆是日赴园太早、假寐初醒。周兆基所言、听闻不真。其鲍桂星所指熙昌嘱托武英殿供事、又托将吉林开采煤窰议准、及庆溥托伊工程委员等款。据熙昌登覆。实无请托供事之事。即鲍桂星亦不能指出所托供事姓名。其嘱托吉林煤窰一节。据熙昌覆称、但言吉林请开煤窰。系属好事。并非托其议准。庆溥登覆、祇认曾在朝房问过鲍桂星所奏何事。鲍桂星答以具奏董率工程。亦未嘱托委员。以上各情节。如果鲍桂星存心公正。则周兆基以召对时谕上□日、失口向人宣露。鲍桂星应立时参奏。朕必将伊加以褒奖。乃以仿佛无稽之言。辄向刘荣黼转述。其诞妄之罪。尚何所辞。即庆溥熙昌等、果有嘱托情敝□大。鲍桂星亦应将所托何人何事、原交名条据实参奏。乃因口舌争竞。牵连率指。一经研究全无证据。岂能以此坐周兆基等之罪。鲍桂星任性乖张。妄言乱政。著交部严加议处。庆溥于鲍桂星不同部院。其所奏何事。本不应与闻。乃率行询问。以致鲍桂星疑有嘱托。庆溥著交部察议。周兆基、熙昌、均无庸议。寻议上。得上□日、鲍桂星指讦庆溥熙昌等嘱托公事。一无证据。其咎犹小。至其所述朕轻满洲重汉人之语。此则妄言乱政之大者。朕统御寰区。满洲汉人、一视同仁。从无偏爱偏憎于其闲。国家设官定制。如东三省及新疆各城、并各省驻防文武大员、皆专用满洲。此因地制宜之道。有汉人所必不能胜任者。若直省督抚、汉汉闲用。因材器使。惟视其人之贤否。何尝有畸轻畸重之见乎。鲍桂星以私意揣度为此无稽之言谬妄已极。著即照部议革职。不准回籍令其在京闭门思过。仍责成五城御史不时稽察。如私著诗文、有怨望诽谤之词。即行严参从重治罪不贷。　　

○又谕、前据陈预奏、临清州知州杨嗣曾禀、据外委王廷瑞指拏匪犯白居敬、讯系曾经从逆、请解交刑部审讯一摺。朕详阅白居敬供词。本属支离。当令军机大臣会同刑部监提董帼太、将白居敬供词逐层详讯。据供、林清家并未见有白居敬其人、林清本无亲子、曾抱养王姓幼孩为嗣、早经身死、实未延师教读、嘉庆六年、林清赁寓宣武门外彭姓房一闲、后移居黄村、亦止住庙内房一闲、借住伊家、亦止房九闲、均无小楼、上年九月、林清曾分刀令人进城滋事、三月并无分刀之事、林清家实无武举刘鹏翮往来、亦并未令刘鹏翮给白姓带信纠人等语。核与白居敬原供、迥不符合。昨据东省将白居敬解到。该犯刑伤甚重。兼患腹泻。精神十分委顿。刑部恐该犯进监瘐毙。赶紧提讯。仅据供出外委王廷瑞、因借钱不遂挟嫌诬控逆情、临清州知州杨嗣曾刑拷逼供等语。不能再吐供词。延至次日殒命。刑部验明该犯两手拇指有绳吊伤。两膝有跪炼伤。两足踝有夹棍伤。当令传讯张学曾、据称、白居敬在临清州审问时、曾经受刑、及到省城、巡抚及臬司首府等并未用刑等语。此案外委王廷瑞、因借钱不遂之嫌。诬陷平民。实为罪魁。王廷瑞著革职锁拏。临清州知州杨嗣曾、不察虚实。一味刑逼。致成冤狱。杨嗣曾、著革职拏问。俱交章煦严审确情具奏。先罚杨嗣曾银五百两。赏给白居敬家属。如无家属。则不必矣。　　

○谕军机大臣等、上年办理林清逆案巢□刀平豫东教匪、及陕省南山匪徒各缘由。节经颁示谕上□日并御制文。前长龄陛辞时。复令向松筠详悉告知。松筠俱已聆悉。惟逆案内未获逸犯尚多。其祝现、刘第五、刘呈祥、董伯旺、支进才、刘成章六犯。尤为最要凶渠必应捕正刑诛。本年前半载、自仍在内地潜匿。今已阅一年。恐其中已有逃窜出口者。前已降上□日。交松筠传知南北两路各大臣、一体踹访。但缉捕之法。务在慎密。不可张皇。该处现已开厂。出口佣作之人甚多。著松筠等饬知各城、将前发去逆犯年貌单存留公署。密派兵役留心侦访。不必到处刊刻张贴。转致该犯等闻风避匿为要。再此次逆案内、发往新疆各犯。本系罪应诛殛者、从宽免死发遣。傥该犯等到配后、故智复萌。再传教授徒。冀图煽诱或私相勾串。一经查出。一面奏明。一面立将该犯在彼处正法示儆。不可稍存姑息。将此谕令知之。　　

○甲子。上幸瀛台阅冰技。　　

○以西安协领德格、为荆州左翼副都统。　　

○旌表守正捐躯浙江海盐县民蔡茂芳妻叶氏。　　

○乙丑。以内阁学士王鼎、为工部右侍郎。仍留江西学政任。兵部右侍郎周系英、署工部右侍郎。　　

○以荆州协领福谦、为成都副都统。　　

○予江苏故国子监司业陈祖范、刑部主事孙濩孙、前明进士王泰际、安徽故训导汪廷榜、浙江故兵部主事蒋师爚、广东故候选道卢观恒、入祀乡贤祠。从巡抚朱理、百龄、初彭龄、胡克家、李奕畴、董教增等请也。　　

○丙寅。谕军机大臣等、那彦成奏、接奉谕上□日。惭愧悚惶请交部严加议处一摺。一篇空话。览之生厌。要犯未获。缉捕废弛。惭愧悚惶。何益于事。该督奏请严加议处。亦明知发交部议。在吏部自必以疲玩不职。议以禠革。迨奏上时。仍可望施恩留任。伊接奉后、又复具摺谢恩。即为了事。又可敷衍几日。岂不竟成具文。试思朕果欲将那彦成革职治罪。又何必待伊自行奏请耶。一年以来。京城步军统领顺天府五城。所以能叠获逸犯者。朕每日召对各该衙门大员。总以缉捕要犯、责成伊等。谆谆训饬。不啻舌敝唇焦。诸臣知朕盼望焦劳。又见诏上□日严切。人人愧奋。共矢天良。故访缉不敢稍懈。至直隶省则自那彦成首以缉捕一事、为无关紧要。其平素议论。总云惟恐妾拏平人。株连无辜。托为镇静以掩其疲玩。该督先以此见横据于胸。其接见属员时。懈怠之情。自形于词色。各属员等探知此意。孰肯尽心访缉。无怪乎逆犯等往来直境。无人过而问之也。逆贼悖天逆理。至敢突入紫禁城内滋事。凡属我大清国臣子。皆当痛心切齿志切同仇。此时一犯未获。于心一日不安。那彦成自问何国之人。何人之孙。忍于不拏逆贼乎。当激发天良。于阖省官僚相见之时。实心诲勉。使人人争奋。将懈弛者痛加训饬。庶众志成城。可冀要犯次第就获也。那彦成自请严议之处。姑著存记。此次亦不必具摺谢恩。将此谕令知之。　　

</div>
    <div class="pagination">
<a href="清实录嘉庆朝实录_page408.html">上一页</a><span>...</span><a href="清实录嘉庆朝实录_page404.html">404</a><a href="清实录嘉庆朝实录_page405.html">405</a><a href="清实录嘉庆朝实录_page406.html">406</a><a href="清实录嘉庆朝实录_page407.html">407</a><a href="清实录嘉庆朝实录_page408.html">408</a><span class="current-page">409</span><a href="清实录嘉庆朝实录_page410.html">410</a><a href="清实录嘉庆朝实录_page411.html">411</a><a href="清实录嘉庆朝实录_page412.html">412</a><a href="清实录嘉庆朝实录_page413.html">413</a><a href="清实录嘉庆朝实录_page414.html">414</a><span>...</span><a href="清实录嘉庆朝实录_page410.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
