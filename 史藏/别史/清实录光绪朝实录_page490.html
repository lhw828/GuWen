<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 490 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 490 页/共 1316 页</h1>
    <div class="content">○又谕、庆裕等奏、敬查永陵应修各工。请派员勘估一摺。永陵启运殿等处应修各工。均关紧要。著派绵宜敬谨勘估。现月　　

○谕军机大臣等、禁城向来设立火班官兵。备豫不虞。近年以来。日就废弛。器具等项。亦不全备。亟应认真整顿。著军机大臣、总管内务府大臣、会同步军统领衙门、妥议章程具奏。现

月

　　

○又谕、据吴大澂等十四日电奏、门占已成。定于十六日挂缆祭河。十一日金门下占两昼夜可合龙等语。郑工指日蒇事。黄水仍由东境入海。该省河防。极关紧要。所有堤埝各工。历年所费不赀。上年冬闲。张曜因培堤挑淤。请款兴办。复经饬拨钜款。谕令认真办理。本年六月闲。郑工引河冲开黄河。骤入东境。据张曜奏报。数日之闲。即由利津铁门关入海。是彼时河道尚无阻滞。惟现在合龙后。黄河全股北行。凌汛踵至。非夏闲暂时分流可比。所有一切堤埝各工。异常吃紧。著张曜克日亲赴上下游周流巡历。督饬在工员弁。加意防守。毋得稍有疏虞。至直隶境内堤工。亦应一律修防。著李鸿章严督道厅文武各员。认真经理。以备不虞。黄水入境后若何情形。并著张曜迅速驰奏。将此由四百里谕令知之。现月　　

○加赏通州王恕图等粥厂粟米一千六百石。摺包　　

○乙未。谕军机大臣等、太和门等处应修工程。著工部、内务府、会同核实勘估。奏明请旨。现月　　

○察哈尔都统托伦布等奏、废员效力期满。可否释回。得旨、蒋大彰著准其释回。摺包　　

○丙申。谕军机大臣等、有人奏、北新仓花户张家五虎即张八、张和尚即张六、及张八之子凤眼、张三即张三库儿、句串花户左二、及黑面判官张翰臣即张十、狼狈王昆即王大、巡仓狗小尹即尹大、左三即走狗左三成、飞腿王二等。把持仓务。偷窃米石。请饬拏办等语。除张八业经拏获外。其余各犯。著步军统领衙门、顺天府、五城御史、查明严拏送部惩办。现月　　

○山东巡抚张曜奏、东省裁兵节存饷银。请饬部勿再指拨。留备添练营兵之用。如所请行。　　

○丁酉。钦奉慈禧端佑康颐昭豫庄诚皇太后懿旨。本月十六日。贞度门不戒于火。固属典守不慎。而遇灾知儆。修省宜先。所有颐和园工程。除佛宇暨正路殿座外。其余工作。一律停止以昭节俭。而迓庥和。现月　　

○又奉懿旨。余联沅、屠仁守等、洪良品等奏、请停办铁路摺三件。徐会沣等、摺内请停铁路一条。著海军衙门会同军机大臣妥议具奏。现月　　

○谕内阁、翰林院侍讲崔国因奏、亲政伊迩。谨献刍荛一摺。所陈典学用人崇俭三端。语多可采。著将原摺钞交毓庆宫。用备省览。现月　　

○山东巡抚张曜奏、查明已革益都县知县李溱、办理官台票盐。擅自分包。咎有应得。其赢余盐价银五千余两。拟提充青州满营书院经费。下部知之。摺包　　

○蠲缓甘肃新疆镇西、绥来、二厅县被旱被鼠被雹各地亩应徵额粮。现月　　

○戊戌。钦奉慈禧端佑康颐昭豫庄诚皇太后懿旨。翁同和等、奎润等、游百川、文治、奏请停办铁路摺四件。片一件。著总理海军事务衙门、会同军机大臣、归入余联沅等摺件。一并妥议具奏。现月　　

○福建台湾巡抚刘铭传奏、台湾各属秋收减色。请将现收丈费。抵完新粮。就款划拨。从之。摺包　　

○云贵总督岑毓英等奏。请以副将韩国秀留滇补用。允之。

摺包　　

○命太常寺少卿林维源、帮办台湾开垦抚番事务。现月　　

○己亥。谕内阁、李鸿章奏、特参庸劣不职各员等语。直隶成安县知县张敏源、年力就衰。办事糊涂。清丰县知县毛羽丰、才识庸闇。难膺民社。南和县知县王尔梅、人尚勤谨。听断草率。大挑候补知县韩乾枢、体弱多病。难耐劳苦。该员等文理尚优。均著归部以教职选用。安肃县知县叶常芳、纵容丁役。不洽舆情。著以府经历县丞降补。候补通判赵桂森、心地狡滑。不守官箴。候补知县王恩霖、蒙混取巧。贪鄙近利。均著即行革职。以肃官方。现月　　

○又谕、张曜奏、参劾庸劣不职各员一摺。山东聊城县知县汪维亮、嗜好太深。难期振作。著即行革职。博兴县知县赵秉仁、才识平庸。懒于听断。博山县知县刘德沛、举止轻率。不谙政体。均著以县丞归部选用。滕县知县黄毓奎、人地不宜。著开缺另补。候补知县郑祖杰、语言动作。似有心疾。著勒令回籍。馆陶县教谕赵树葵、年力就衰。性情乖谬。著勒令休致。费县关

阳镇巡检祥桂、行为不谨。被控有案。著即革职。以肃吏治。现月

　　

○谕军机大臣等、本月十六日。贞度门不戒于火。扑救出力之水会十五处。当经赏银一万两。并谕令步军统领查明首事衔名。兹据开单呈览。沈永泉、于凤冈、蔡珍、乐仲繁、均著交部议叙。徐秬芳、范鸿达、均著赏给五品顶戴。薛德祥、著赏给守备衔。王清珏、陆永明、陈长松、吴德昭、李洞、窦谨厚、均著赏给六品顶戴。梁鉴、赵卿、均著赏给七品顶戴。以示奖励。现

月

　　

○直隶总督李鸿章奏、请以记名总兵刘盛枫等留直补用。允之。摺包　　

○以偏信巡役。缉私肇衅。革山东潍县知县沈葆琼职。并讯办。摺包　　

○庚子。上御紫光阁。赐蒙古王贝勒贝子公等、暨土观呼图克图阿嘉呼图克图二人燕。并赏赉有差。内记注　　

○以神灵显应。颁江西安义县龙神庙扁额曰龙安昭佑。现月　　

○谕内阁、兵部奏、遵议武闱外场酌展限期一摺。武闱外场。本有风雨展限之例。近科应试人数增多。即不遇风雨。原订日期。亦形匆促。自应酌展限期。俾得从容校艺。著照部议。嗣后顺天乡试及会试。一律展限二日。九月会试。十月乡试。均于初五日开考。十三日将挑取人数。出示晓谕。其内场题派日期。均著以次递推。现月　　

○云南巡抚谭钧培奏、威远厅属被水成灾。筹办赈抚情形。得旨、即著饬属妥筹赈抚。毋任一夫失所。摺包　　

○吉林将军长顺等奏、吉林繙译教习联杰差满。请再留三年。以本旗笔帖式即用。允之。　　

○又奏、抽调靖边马队。协剿伯都讷各属马贼。下部知之。

摺包

　　

○两江总督曾国荃奏、请以四川道员刘麒祥、留办江南赈务。副将张慎德、开除守备底缺。记名总兵董学友等、各以原官留江补用。允之。摺包　　

○以泰甯镇总兵怀塔布为盛京礼部侍郎。现月　　

○调伯都讷副都统恩光、为正白旗汉军副都统。正白旗汉军副都统柏英、为伯都讷副都统。福州副都统容山、为正蓝旗汉军副都统。正蓝旗汉军副都统富森布、为福州副都统。明发　　

○云南鹤丽镇总兵朱洪章、因病解职。以记名提督吴永安为云南鹤丽镇总兵官。现月　　

○赏翁牛特多罗都楞郡王赞巴勒诺尔布、阿巴噶多罗郡王扬桑等、在乾清门行走。四子部落多罗达尔汗卓哩克图郡王勒旺诺尔布、三眼花翎。鄂尔多斯多罗贝勒喇什札木苏、双眼花翎。明

发

　　

○赏青海多罗郡王鞥柯济尔噶勒、三眼花翎。青海固山贝子吹木丕勒诺尔布、喀尔喀公衔头等台吉洞多毕喇布帕喇木多尔济等、在乾清门行走。明发　　

○以捐助书院庙宇经费。予云南选用同知王炽议叙。摺包　　

○缓徵两淮泰、海、两属。富安、安丰、梁垛、草堰、刘庄、伍祐、新兴、东台、何垛、丁溪、庙湾、板浦、中正、临兴、十四场被旱被潮各场灶新旧折价钱粮有差。现月　　

○辛丑。谕内阁、潘祖荫、高万鹏奏、特参知县等官一摺。顺天三河县知县刘兆璋、才欠开展。遇事退缩。永清县知县丁予勤、性颇鲁钝。人地不宜。均著开缺另补。宛平县庞各庄巡检黄从周、嗜好甚深。性情浮躁。著即行革职。以肃吏治。现月　　

○又谕、潘祖荫、高万鹏奏、革生霸种官地一案。请交直隶总督提讯等语。武清县已革武生杨云鹏、霸种官圈余地。业经内务府会勘明确。胆敢违抗不遵。叠次砌词牵控。并有不服审讯情事。殊属刁玩。著李鸿章督饬臬司。提案严讯。定拟具奏。现月　　

○谕军机大臣等、前有人奏、前出使大臣徐承祖、贪劣侵欺。列款纠参。请饬查办。当经谕令总理各国事务衙门、详细确查。兹据该衙门奏称、分别行查户部、南北洋大臣、出使日本大臣、严密查覆。业经先后覆到。原参徐承祖各款中。以浮冒铜价。及浮开运费为最重。李鸿章覆函、及黎庶昌咨覆内、所称各节。显有浮冒情弊等语。徐承祖经朝廷特＜闲＞。派令出使日本。复以部局需用铜斤。责成购办。宜如何洁己奉公。核实经理。乃竟营私肥己。种种侵渔。即就铜价一项而论。据黎庶昌所查。已浮冒银三万余两之多。其余运费余铜各节。均有弊窦。似此牟利妄为。行止贪鄙。实堪痛恨。二品顶戴候选道徐承祖、著先行革职。听候查办。并著曾国荃饬派妥员。前往六合县、将该革员原籍财产。严密查封备抵。所有浮销银数。究有若干。及其余被参各款。均应彻底根究。即派曾国荃、饬提徐承祖到案。确切严讯。定拟具奏。随员中如有应行质讯者。著分别咨调传讯。其因买铜出力保举十五人之案。并著先行撤销。原参摺单各一件。总理各国事务衙门摺一件。均著钞给阅看。将此由四百里密谕知之。现月　　

</div>
    <div class="pagination">
<a href="清实录光绪朝实录_page489.html">上一页</a><span>...</span><a href="清实录光绪朝实录_page485.html">485</a><a href="清实录光绪朝实录_page486.html">486</a><a href="清实录光绪朝实录_page487.html">487</a><a href="清实录光绪朝实录_page488.html">488</a><a href="清实录光绪朝实录_page489.html">489</a><span class="current-page">490</span><a href="清实录光绪朝实录_page491.html">491</a><a href="清实录光绪朝实录_page492.html">492</a><a href="清实录光绪朝实录_page493.html">493</a><a href="清实录光绪朝实录_page494.html">494</a><a href="清实录光绪朝实录_page495.html">495</a><span>...</span><a href="清实录光绪朝实录_page491.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
