<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 120 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 120 页/共 1316 页</h1>
    <div class="content">　　

○以剿贼出力。予吉林镶蓝旗协领金福。以副都统存记。赏尽先协领伯都讷正白旗佐领穆隆阿、二品顶戴。月摺　　

○蠲免陕西郃阳县属节年被冲地亩钱粮。现月　　

○壬午。谕内阁。沈葆桢奏。请饬停武科。以节经费等语。国家设立武科。垂为定制。其中不乏干城御侮之材。沈葆桢辄因撙节经费。请将武闱停止。率改旧章。实属不知大体。著传旨申饬。现月　　

○两江总督沈葆桢奏。遵筹节省银两。听候拨用。得旨。江安道库所存节省银五万六千余两。著沈葆桢即饬松椿、解交李鸿章。分拨晋豫办赈。一面知照该二省提用。至所请按年节省河运银两解部等语。著户部议奏。月摺　　

○又奏。请徵海州米厘。照旧抽收。以济留养晋豫灾民之用。从之。月

摺

　　

○又奏。官绅捐助徐州留养灾民银两。得旨。所有官绅捐助银两。应如何分别奖励。著俟办理留养事竣。酌核具奏。月摺　　

○以纵勇收受规费。革洪湖营都司邹光前。淮扬镇标右营守备潘廷佐职。现月　　

○上以常雩祀天于圜丘。自是日始。斋戒三日。起居　　

○癸未。谕内阁。翰林院侍讲张佩纶奏。请急人才以维时局一摺。据称图治之道。首在求贤。或朝廷知之而不善用。或大臣知之而不尽言。三月十五日诏格＜闲＞略。请再申蔽贤之诫。绝夤缘之私等语。国家需才佐治。寤寐旁求。每当＜闲＞任之时。未尝不详慎再三。期于因材器使。其有曾经宣力老成练达之员。或因养亲。或因患病。陈请开缺者。朝廷亦不能不原情俞允。然＜闲＞用需人。仍随时特旨徵召。藉资倚畀。此中权衡。原非臣下所能共喻。京外大臣。皆有以人事君之责。属员中果有才能出众。清正端方。堪膺＜闲＞任者。著懔遵前旨。留心访察。秉公保荐。不得徇一己之好恶。徒使庸劣之辈。汇缘幸进。转令贤员沉滞下僚。致负朝廷求贤若渴之意。至所称诏格＜闲＞略。所见殊属拘泥。诏书宣示。或须诰诫详明。或取达意而止。岂有定格可循。三月十五日所降谕旨。令中外大臣保荐人才。本已明晰。无事再行申谕也。现月　　

○以候补三品京堂刘锦棠。为太常寺卿。朱签　　

○旌表节烈妇。正蓝旗满洲笔帖式英概妻齐氏。月摺　　

○甲申。谕内阁。阎敬铭、曾国荃奏。特□□□尔□玩视民瘼。贪劣不职之州县一摺。山西地方。上年被灾甚重。饥民困苦颠连。朝廷叠次发帑拨漕。惟恐一夫失所。各该地方官。应如何激发天良。洁己奉公。认真筹办。据奏吉州知州段鼎燿。于省局拨解赈银。胆敢扣留不发。署荣河县知县王性存。藉罚捐赈需为名。藉端渔利。似此玩视民瘼。忍心害理。实堪痛恨。段鼎燿、王性存、均著一并革职。由阎敬铭、曾国荃。审讯明确。即行奏请正法。以儆效尤。试用县丞郭学海。委解粮石。假公济私。任意迟延。亦属谬妄。著即革职。如查有浮冒情弊。即行从严惩办。此外办赈各属。如有此等劣员。阎敬铭、曾国荃。务当严密访查。随时奏明。从严□□□尔□办。毋稍宽纵。现月　　

○谕军机大臣等。杨重雅奏。匪徒滋事。派兵剿办等语。据称广西全州兴安接壤之长洲地方。有外来游棍。纠合土匪散勇。在该处聚集。当派游击蒋安琼。带营驰往查拏。该匪由长洲窜至内建水成等乡。沿途裹胁。不下二千余人。肆行抢掠等情。广西伏莽尚多。深恐乘闲窃发。全在地方官。随时认真缉拏。方可消患未萌。兴全交界处所。既有外来游棍麕集。何以毫无觉察。致令纠合土匪散勇。滋生事端。裹胁抢掠。该处民情浮动。又值粮价腾贵。尤易煽惑。亟应迅速扑灭。免致蔓延。杨重雅现已添调各营。驰往协剿。并饬知府黄师訚。前往督办。务将悍匪。悉数歼除。毋令一名漏网。一面解散胁从。抚绥善良。俾地方得臻安谧。所有剿办情形。即著随时驰奏。兴全界连楚省。著邵亨豫。崇福。派兵协同防剿。毋任窜越。将此由四百里谕知杨重雅。邵亨豫。并传谕崇福知之。现月　　

○稽查山西赈务前工部右侍郎阎敬铭。山西巡抚曾国荃。奏报省南幸得微雨。得旨。据奏得雨尚未深透。实深廑系。仍著该抚等虔诚祈祷。冀迓甘霖。俟续得雨泽。即行驰奏。月摺　　

○江苏巡抚吴元炳奏。截拨南漕末批米二万石。就近解豫放赈。报可。

月摺

　　

○乙酉。常雩祀天于圜丘。遣礼亲王世铎恭代行礼。以甘澍未沾上诣大高殿祈祷行礼。　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载治诣凝和庙。怡亲王载敦诣关帝庙。豫亲王本格诣城隍庙。肃亲王隆勤诣觉生寺。贝勒奕絪诣黑龙潭。庄亲王载勋诣白龙潭。贝勒载澂诣清漪园龙神祠。辅国公载濂诣静明园龙神祠拈香。　　

○谕内阁、曾国荃奏、仓书侵盗赈粮。拏获审办等语。山西阳曲县仓书李林儒。孙毓树。承办粥厂放赈事宜。胆敢于运送米石时。商同侵盗。至五十石之多。实属忍心害理。非寻常侵盗官粮可比。业经曾国荃将该犯李林儒孙毓树饬令就地正法。足昭炯戒。仍著该抚严密稽查。如再有此等情弊。即一律从严惩办。毋稍宽纵。现月　　

○谕军机大臣等。丁日昌奏。劝办潮州并香港各埠捐务。集有成数。及捐款分解晋豫。南洋捐户。一律给奖。英国总督捐赈。应否致谢各摺片。丁日昌督饬道员张铣等。劝捐赈银。绅民人等。急公好义。踊跃乐输。潮州一府。已捐者业有二十余万之多。其香港及南洋各埠。经绅董梁云汉等。实力劝办。起解三万余两。新加坡小吕宋等处华商。亦经该绅士等切劝。已捐定者共三万余圆。将来尚可扩充。所办甚属认真。丁日昌以豫省灾荒。与晋省相等。拟将潮州捐款。专解山西。将香港及南洋各埠捐款。专解河南。均汇至天津。由李鸿章转购米粮。分别起运。即著照所请行。所有潮州及香港等处捐生。业由丁日昌查照新章。先行给予实收。以示招来。其劝捐出力绅董。及各埠管事头目。并准于事竣后。由丁日昌知照李鸿章。核明请旨奖叙。前发部照不敷。著李鸿章于天津局所存部照内。随时拨给。以资便捷。至巫来由国王捐银千圆。以为华商之倡。该国向无与中国交涉事件。应如何办理之处。著李鸿章与丁日昌。斟酌妥办。香港驻埠之英国总督燕轩尼士约翰。捐赈银五千圆。亦属好义。已谕令总理各国事务衙门知悉。应否酬答。并著该督等酌度具奏。将此各谕令知之。寻直隶总督李鸿章奏。各国商民捐助银米。请缮给乐善好施扁额。并饬总理各国事务衙门。函致该国驻京使臣。传旨嘉奖。以慰远人。从之。现月　　

○又谕。毓橚等奏。兵丁生计维艰。援案请赏发银两一摺。本年亢旱歉收。粮价昂贵。所有守护陵寝官兵等。度日维艰。情殊可悯。加恩著照所请。由户部赏发银二万两。即著毓橚等。派委妥员。赴部请领。核实散放。并著督饬委员等。认真经理。如查有浮冒侵渔等弊。即行严□□□尔□惩办。将此各谕令知之。现月　　

○福建巡抚丁日昌。因病乞休。允之。现月　　

○旌表烈妇正蓝旗汉军试用同知田瑞先妻李氏。孝女山西朔平府经历李元恩女蒲英姑。月摺　　

○丙戌。谕内阁。李鸿章奏。已故大员。功德在民。恳准建祠予谥等语。前任马兰镇总兵。兼总管内务府大臣文谦。前在长芦盐政任内。于粤匪扑犯直隶天津府城时。督队迎击。力挫凶锋。阖郡赖以保全。前因该员在京病故。业经降旨赐恤。文谦著再加恩予谥。并准其于直隶天津地方。捐建专祠。由地方官春秋致祭。以彰劳勚。寻予谥诚靖。现月　　

○又谕。前据御史英俊奏。闻告退太监苏姓。在沙河镇置有房基一处。上年营兵在该处刨出银一万数千两。官员觊觎。将兵丁等刑求。几致酿成重案。本年又经刨出金银。约银十数万两。续穵出银一窖。询系该太监奏明皇太后赏给等语。当派荣禄。彭祖贤。前往查勘。兹据奏称。查明太监苏德。在沙河镇置买铺房。及空院一处。共刨出银一万六千六百余两。并无十数万两之多。据苏德供称此项银两。未敢擅动。曾经奏明。奉皇太后懿旨赏给。并无刨出银窖金条情事。实系情愿报效。仍恳转奏赏收。至该御史所称官员将兵丁刑求一节。上年营弁王振声。暨该太监遣抱苏文兴。均赴北路厅同知衙门呈报。兵丁张邦振等。穵出银两。私自藏匿。经该同知讯断。给还地主领回。将张邦振等责惩各等情。太监苏德。在伊房地内刨出银两。曾据奏明。惟未声明银两确数。当奉皇太后懿旨赏给。现据荣禄等查明具奏。钦奉懿旨。著将此项银一万四千两。交顺天府。以为资遣灾民之需。余银二千六百余两。著赏给苏德。现月　　

○谕军机大臣等。有人奏奉天昌图府赵受璧。信任门丁。苛敛商民。该府家丁赵喜。收受赌局规费。盗风日炽。千总拏赌。误伤人命。相验时。纵容门丁。索逼场规。藉端讹诈。又命案凶犯王殿武。改名王兴隆。竟行贿放。著名首盗赵西来。聚众抢夺。该府带兵。并不追拏。马贼刘洪吉被获。门丁贿托该府释放。反责练总贾万福诬拏。请饬查□□□尔□等语。昌图地当边要。全赖地方官。洁己奉公。实心整顿。若如所□□□尔□各款。尚复成何事体。著崇厚恩福。严密访查。据实□□□尔□奏。毋稍徇隐。原摺均著钞给阅看。将此各谕令知之。现月　　

○又谕。前据御史世泰奏。棍徒宝松亭等。把持廒口。私卖米票。当谕令步军统领等衙门拏办。兹复据世泰奏。崇室舒八治恩。棍徒宝松亭小满等数人。仍在灯市口一带。开设米局。包揽打米分肥。请饬究办等语。舒八等。前经降旨严拏。何以至今尚未全行缉获。著步军统领衙门。顺天府。五城御史。将未获各犯。仍一体严密查拏。务获解交刑部讯究。按律惩办。毋任再行漏网。原片均著钞给阅看。将此各谕令知之。现月　　

○福州将军庆春等奏。查明已革福州驻防正白旗云骑尉世职斌泉。实因在外患病。并非脱逃。得旨。斌泉著免其送部治罪。仍准入档。所遗云骑尉缺。并准其拣选伊子锡贤承袭。月摺　　

○以候补三品京堂吴赞诚署福建巡抚。朱签　　

○以捐购紧要军器。有裨海防。予道员容闳等优叙。月摺　　

○以遇事招摇。怙恶不悛。革两江补用参将刘怀仁职。月摺　　

○丁亥。谕内阁。吏部奏。遵旨严加议处一摺。总管内务府大臣茂林。奉宸苑卿庆林。经该部议照违制律革职。该员等建立坟莹。系占用祈雨设坛官地。情节较重。仅予革职。不足蔽辜。茂林庆林均著即行革职。发往军台效力赎罪。笔帖式兴麟。文绪。均著照部议即行革职。现月　　

○又谕。文格奏。甄劾不职各员一摺。山东候补知县杨锡溥。声名恶劣。有玷官箴。著革职永不叙用。东平州知州左宜似。貌近古朴。心实狡诈。巧于规避。声名平常。候补知县江肇麟。嗜好太深。办事任性。前在署陵县任内。几酿事端。范县知县魏文藻。性情浮动。官声平常。候补知县詹霖。举止轻浮。事多荒谬。莒州知州王邦俊。颟顸琐屑。物议甚多。均著即行革职。博山县知县王维鹤。性耽安逸。不洽舆情。博兴县知县王保和。精神委糜。难期振作。均著勒令休致。邱县知县乔康侯。才欠开殿。惰于民事。著以府经历县丞铨选。兰山县知县赵择雅。准补淄川县知县张赓熙。才识迂拘。难膺民社。均著改为教职。武城县知县徐喈。柔懦无才。于武城一缺。难期胜任。朝城县知县张寿山。人地不宜。均著开缺另补。以肃吏治。

现月

　　

○又谕。文格奏。特□□□尔□贪婪乖谬之知县一摺。据称峄县门丁路耀之等。被当商刘德渊控告。藉端诈赃等情。当委派巡检李树坚。高文保。驰往守提人证。旋据署峄县知县朱永康等会禀。高文保因疯自戕身死。经委员查验。委系被人杀害。并非自戕。复据路耀之等。供称朱永康。因挑穵运河。向刘德渊当铺派捐京钱一千二百千。复用衣箱向该铺强当未允。该铺借给朱永康银四百两。系由朱永康族侄朱宝森转交收受。路耀之等诈赃属实等语。山东署峄县事候补知县朱永康。于所属当铺。藉端科敛。勒借多赃。已属贪婪溺职。委员高文保被害。又复捏禀自戕。希图欺蒙。其族侄朱宝森。系案内要证。抗不交出。显系畏审隐匿。尤为乖谬。朱永康著即革职拏问。交文格严行审讯。务期水落石出。并勒令将朱宝森赶紧交出。一并归案审办。现月　　

○谕军机大臣等。工部奏。各项典礼。需用缎疋纺丝。请饬先期织办。并请饬部拨款各摺片。据称穆宗毅皇帝。孝哲毅皇后。梓宫奉安后。恭请神牌还京。沿途支搭黄幄。并一切差使。约需明黄云缎二百五十疋。明黄素缎二百疋。明黄纺丝一千五百疋。又改饰太庙龛座。应换通天帐幔。左右壁衣案套等项。穆宗毅皇帝。孝哲毅皇后。升祔太庙。应添帷幄帐幔。三面壁衣。并软片等项。约需明黄云缎二百八十一疋。明黄纺丝三百四十五疋。恭送实录玉牒。应用行箱包袱油单等项。约需明黄云缎五十七疋。明黄纺丝三百六十七疋。请分饬筹款赶办等语。工部需用缎疋等项。事关典礼。自应克期筹办。梅启照现在兼管杭州织造。即著查照该部所奏缎疋纺丝数目。及发去式样迅速织办。统于本年八月以前。一律解部。毋稍迟延。其所需银两。著户部速拨款项。咨行浙江巡抚。严饬该藩司。按照指拨数目。解交杭州织造应用。以济要需。将此谕知户部。并由四百里。谕令梅启照知之。现月　　

○署湖南巡抚布政使崇福奏。粤西全州土匪窃发。派营防剿情形。得旨。据奏广西全州地方。土匪窃发。与杨重雅前奏。大略相同。著该署抚。懔遵前旨。仍饬派出各营。认真防剿。毋稍疏懈。月摺　　

○以记名总兵全祖凯为山东兖州镇总兵官。姝签　　

○戊子。谕内阁。御史李嘉乐奏。请饬确查节孝。汇请恩恤一摺。向来各省。遇有节孝可风。均著奏请旌表。此次直隶山西河南陕西各省。罹此旱灾。小民当饥困之余。忍死全亲。舍身取义。尤属可嘉。各该省傥有此等孝子顺孙。节烈妇女。事实确凿者。著各该省督。抚。通饬各州县。随时采访。汇案奏请旌表。以维风化。现月　　

○又谕。御史李嘉乐奏。访明河南殉难士民妇女。恳请旌恤建祠等语。河南安阳县地方。于同治年闲。被匪窜扰。该处士民人等。或御贼捐躯。或从容尽节。均堪悯恻。该御史籍隶河南。见闻较确。所有殉难之廪生刘景山等。著该部查明。除业经得有恤典外。余均著照例。分别旌恤。并准其自行捐资建祠。现月　　

○又谕、御史李嘉乐奏。已故署江甯盐巡道袁保庆之女。许字已故工部郎中毛亮熙之子毛绳治为室。闻夫故过门守贞。已及五年。又四川补用知府胡均之女。许字原任礼部尚书祝庆藩之孙祝峻为室。闻夫故过门守贞。已及六年。又杨大来之女。许字江西盐法道王嵩龄之子王德润为室。闻夫故过门守贞。已及八年。恳请旌表等语。袁氏、胡氏、杨氏、矢志完贞。洵属可嘉。均著准其旌表。现月　　

○以兵部尚书广寿。工部左侍郎成林。为总管内务府大臣。议覆　　

○己丑。谕军机大臣等崇志奏、请酌加俸饷马乾银两一摺。凉州庄浪满洲营兵。例支俸饷马乾银两。向由甘肃藩库支领。嗣经奏明。由四川协甘饷内。每月划拨实银五千两。以为该两营俸饷马乾之需。仅敷旧额三分之一。现据崇志奏称。兵丁苦累。请再加二成等语。并照所请。仍由四川协甘饷内。每月加拨实银二千两。并前按月划拨之五千两。每月共拨银七千两。以足该两营五成饷需。即著左宗棠。丁宝桢。照数筹解划给。自奉旨之日起。由崇志委员领取。俾得认真操防。前据编修高万鹏奏。请将关外勇丁。留布各城。选精锐以补换防兵额。其余分业农商。以实回疆等语。著左宗棠酌度情形。妥筹办理。原摺著摘钞给左宗棠阅看。将此各谕令知之。现月　　

○西安左翼副都统图明额因病乞休。得旨。以原品休致。月摺　　

○庚寅。谕内阁。御史彭世昌奏。条陈备荒救荒各事宜。请颁发举行。分别开单呈览一摺。著户部详细酌核。择其可行者。颁发各省妥筹办理。现

</div>
    <div class="pagination">
<a href="清实录光绪朝实录_page119.html">上一页</a><span>...</span><a href="清实录光绪朝实录_page115.html">115</a><a href="清实录光绪朝实录_page116.html">116</a><a href="清实录光绪朝实录_page117.html">117</a><a href="清实录光绪朝实录_page118.html">118</a><a href="清实录光绪朝实录_page119.html">119</a><span class="current-page">120</span><a href="清实录光绪朝实录_page121.html">121</a><a href="清实录光绪朝实录_page122.html">122</a><a href="清实录光绪朝实录_page123.html">123</a><a href="清实录光绪朝实录_page124.html">124</a><a href="清实录光绪朝实录_page125.html">125</a><span>...</span><a href="清实录光绪朝实录_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
