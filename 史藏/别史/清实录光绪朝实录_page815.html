<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 815 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 815 页/共 1316 页</h1>
    <div class="content">○山东巡抚李秉衡奏、韩家垣旧河。现已淤塞。拟以北岭口门、及陈庄新河两处。为入海之路。得旨、著照议妥办。摺

包

　　

○又奏、文闱坐号不敷。价买民地添建号舍。下部知之。　　

○伊＜覀之＞■牛副都统富勒铭额奏、塔尔巴哈台新设满营。请仿照伊＜覀之＞■牛满营旧章。五年一次考验军政。下部议。摺包　　

○以督办河工出力予山东兖沂曹济道锡良候补道林介景优叙。摺包　　

○甲子。上奉慈禧端佑康颐昭豫庄诚寿恭钦献崇熙皇太后幸仁寿殿筵燕。早事　　

○奉慈禧端佑康颐昭豫庄诚寿恭钦献崇熙皇太后幸颐乐殿。侍晚膳。至丁卯皆如之。　　

○谕军机大臣等、电寄春满等。富勒铭额昨已准其开缺。本日降旨。春满补授伊＜覀之＞■牛副都统。伊＜覀之＞

■牛满营右翼协领恩祥补授察哈尔领队大臣矣。春满著接办塔尔巴哈台参赞大臣事务。该处地方紧要。著即赴新任。毋庸来京请训。电寄　　

○伊＜覀之＞■牛副都统富勒铭额因病解职。以察哈尔领队大臣春满为伊＜覀之＞■牛副都统。赏伊＜覀之＞■牛满营右翼协领恩祥副都统衔。为察哈尔领队大臣。明发　　

○丙寅。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿。　　

○上率王以下文武大臣诣排云殿二宫门外。行庆贺礼。血

■乣官于排云门外行礼。　　

○谕内阁本月初七日。慈禧端佑康颐昭豫庄诚寿恭钦献崇熙皇太后还宫。仍回颐和园。所有恭随銮舆庆亲王奕劻、著赏给三镶玉如意一柄。圆金二疋。恭引銮舆载漪、载濂、载滢、载润、溥伟、均著赏给八丝缎二疋。载澜、载振、溥僎、均著赏给八丝缎二件。内务府大臣世续、著赏给八丝缎二件。前引提炉偏吉侍＜目辟＞行＜匧心＞口＜韦未＞＜夗贝＞官员、著各赏给纪录一次。请轿校尉、著各赏给银二两。仪驾骑驾校尉、内务府三旗执豹尾枪兵丁、八旗护军营站道兵丁、圆明园站道兵丁、步营绿营站道兵丁、著各赏给银一两。由户部给发。现月　　

○陕甘总督陶模奏、查明提督董福祥一军。二十四年实需饷数共八十二万两。不敷之款。拟由甘库抵兑。下部议。摺包　　

○以防剿西甯窜匪有功。予甘肃新疆阿克苏镇总兵张宗本等优叙。赏古城城守尉克蒙额副都统衔。摺包　　

○丁卯。以黄河秋汛安澜。发大藏香十枝。交直隶总督王文韶祗领。派员虔诣李连庄高村黄庄河神庙祀谢。　　

○上奉慈禧端佑康颐昭豫庄诚寿恭钦献崇熙皇太后幸仁寿殿。举行宗亲燕。早事　　

○伊＜覀之＞■牛将军长庚等奏兴办屯田牧政。添练洋操。购办枪弹军火等项。应需经费银两。切实估计。请饬部立案施行。下部核议。摺包　　

○又奏、伊＜覀之＞■牛屯田官兵功过。请照乌鲁木齐例章。以示鼓励。下部议。　　

○陕甘总督陶模奏、查明甘省办理土药情形。拟请于旧章外酌量加抽。下部知之。摺包　　

○辛未。钦奉慈禧端佑康颐昭豫庄诚寿恭钦献崇熙皇太后懿旨。此次恭亲王等、承办庆辰典礼。妥慎周详。恭亲王奕、著赏给御笔锡福宣猷扁额一方。御笔长寿字一张。通玉如意一柄。带嗉貂褂一件。金寿字缎四疋。庆亲王奕劻、著赏给御笔长寿字一张。通玉如意一柄。带嗉貂褂一件。金寿字缎二疋。现月　　

○谕内阁、此次慈禧端佑康颐昭豫庄诚寿恭钦献崇熙皇太后万寿庆辰筵燕。喜起舞大臣札拉丰阿、芬车、均著赏给蟒袍一件。头等侍＜目辟＞行＜匧心＞口＜韦未＞＜夗贝＞公载钺、头等侍＜目辟＞行＜匧心＞口＜韦未＞＜夗贝＞讷钦泰、卓淩阿、均著交部从优议叙。头等侍＜目辟＞行＜匧心＞口＜韦未＞＜夗贝＞伊立布、文璞、均著赏加二品顶戴。二等侍＜目辟＞行＜匧心＞口＜韦未＞＜夗贝＞溥塾、全福、容斌、吉顺、志和、富祥、均著升为头等侍＜目辟＞行＜匧心＞口＜韦未＞＜夗贝＞。三等侍＜目辟＞行＜匧心＞口＜韦未＞＜夗贝＞载光、

崇兴、锦良、溎泉、景麟、溎和、乌拉喜春、恩福、均著升为二等侍＜目辟＞行＜匧心＞口＜韦未＞＜夗贝＞。四等侍＜目辟＞行＜匧心＞口＜韦未＞＜夗贝＞松海、著升为三等侍＜目辟＞行＜匧心＞口＜韦未＞＜夗贝＞。二等侍＜目辟＞行＜匧心＞口＜韦未＞＜夗贝＞英茂、头等侍＜目辟＞行＜匧心＞口＜韦未＞＜夗贝＞全福、二等侍＜目辟＞行＜匧心＞口＜韦未＞＜夗贝＞富山、均著交部从优议叙。现月　　

○又谕、此次皇太后万寿庆辰宗亲筵燕。彩衣进舞之近支王公恭亲王、庆亲王奕劻、均著交宗人府从优议叙。醇亲王载沣、端郡王载漪、郡王衔贝勒载濂、郡王衔贝勒载滢、贝勒载润、贝勒溥伟、均著于常年俸银外。加赏银五百两。贝勒衔贝子奕谟、贝子溥伦、镇国公载泽、镇国公载洵、不入八分镇国公载澜、不入八分辅国公载涛、不入八分辅国公衔镇国将军载瀛、头品顶戴镇国将军载振、头品顶戴镇国将军溥僎、镇国将军溥侗、头品顶戴载＜目辟＞暒甫嗷＜夗贝＞、二品顶戴溥倬、均著赏给三镶玉如意一柄。蟒袍一件。现月　　

○又谕、此次皇太后万寿庆辰。所有工部承办彩殿。礼部承办典礼司员。著该部堂官。将实在得力之员。分别奏请奖励。内务府各司处。及茶膳房。并各项备差人员。著总管内务府大臣、将实在得力人员。分别奏请奖励。颐和园司员。著该管大臣、择其得力者。奏请奖励。颐和园工程处人员。著恭亲王、庆亲王奕劻、酌拟奖叙。轮船电灯公所当差员役。著奕劻分别奏请奖励。　　

○以吏部右侍郎徐会沣为顺天武乡试正考官。翰林院侍读学士李殿林为副考官。　　

○赏宣表噶赞各官加一级。现月　　

○丁庆典执事人员。司章委护军参领德隆等升叙有差。赏司节松林等、暨喜起舞庆隆舞各项应差人等银。礼部堂官及承办司员均加一级。现月　　

○赏礼部乐部、蒙古音律处、内务府健锐营、带乐司员、带技艺翼长参领、加一级。应差员役等银。现月　　

○壬申。上还宫。　　

○谕内阁、饶应祺奏、新疆左宗棠专祠。请颁扁额等语。封疆大吏陈奏事件。岂容稍涉附会。乃饶应祺辄以荒诞不经之语。登诸奏牍。实属非是。饶应祺著传旨申饬。所请著毋庸议。现月　　

○又谕、御史秀林等奏、稽查入闱时刻开单呈处。并外帘官逾时尚未入闱各摺片。本科顺天武乡试。外帘官工部主事汪赞纶、因何不入闱之处。著该部查明办理。现月　　

○谕军机大臣等、电寄李秉衡、曹州杀毙洋人一案。前据德使及许景澄、先后电报。今始据李秉衡电覆。已属迟延。且盗匪在逃。岂悬赏通缉所能了事。著速派司道大员。驰往该处。根究起衅情形。务将凶盗拏获惩办。阳谷教堂事。一并查明勒缉。李秉衡身任地方。总须办理此案完结。方准交卸。现在德方图借海口。此等事适足为藉口之资。恐生他衅。福建古田案办理得法。著总理衙门择要钞寄。电寄　　

○甘肃新疆巡抚饶应祺奏、遵照部章。添扣司库例支减平银两。存候拨用。下部知之。摺包　　

○癸酉。詹事府司经局洗马恽毓鼎奏、京师大钱短缺。商民交困。请添铸制钱。以维圜法。又奏、请设法变通铜运。均下部议。摺包　　

○浙江巡抚廖寿丰奏、浙海关税徵不敷解。请以杭关税银拨抵。下部议。摺包　　

○又奏、甯关药厘短绌。岁拨防饷。请由杭甯两关。分筹认解。下部知之。　　

○山东巡抚李秉衡奏、登州府所驻海防各营。现改并营名。以广西右江镇总兵夏辛酉总统。又奏、山东黄河堤土滟念加培后。河身复淤。拟将下游两岸卑薄之处。再加培补。均下部知之。摺包　　

○以大理寺少卿贵贤为奉天府府丞。兼学政。现月　　

○以筹堵利津县等处漫口出力。予山东布政使张国正等优叙。　　

○以学有本原。通知时事。山东在籍翰林院庶吉士宋书升、传旨嘉奖。　　

○予因公殒命。记名总兵浙江平阳协副将费金绶、照军营病故例优恤。摺包　　

○甲戌。谕军机大臣等、鹿传霖奏、办理德尔格忒土司一案情形。据实上陈一摺。据称德格归流各土司。小有不安。实因谣传所致。杂竹卡部落。经张继亲往开导。亦已听命。察木多之仓储巴、经该前督出示晓谕。各土司早已帖然无事。且提讯老土司父子。并无怨词。夺吉色额手书番字供词存卷可查。该处道里赋税。未及两月。均已查清。今忽而改图。恐启土司之轻藐。长藏番之刁风等语。此事关系川藏大局。著恭寿将其所奏各节。详细参酌。毋得稍存成见。回护前奏。傥敷衍了事。仍贻后患。恭寿亦不得辞其咎也。原摺著钞给阅看。将此由四百里谕令知之。现月　　

○又谕、电寄李秉衡、电悉。此案以速获凶盗为第一要义。钜野、阳谷二县既有盗案。匪无一获。著先将该县知县摘顶勒缉。毋任迁延。电寄　　

○两广总督谭钟麟等奏、雷、琼、高、三属风灾。派员察看抚恤。得旨、海康等县灾情均重。即著速筹抚恤。以拯穷黎。摺包　　

○以吏部左侍郎徐用仪兼署户部右侍郎。兼管钱法堂事务。现月　　

○乙亥。谕内阁、各省道府等官之贤否。由各该督抚年终。出具密考。以凭黜陟。广西思恩府知府周天霖、前据谭钟麟奏称、廉明诚笃。处事安详。史念祖奏称、声名平常。操守难信。督抚考语。大相悬殊。该知府在思恩府任内。官声政迹。究竟若何。著黄槐森、许振祎、确切查明。据实覆奏。勿得稍有偏徇。现月　　

○谕军机大臣等、有人奏、山东文登县劣绅邵依仁等、钻营知县李祖年、图占滩地。诡词捏报。竟将有契民地。充数勒买。请饬查办等语。著李秉衡确切查明。如有前项情弊。即行从严倢■＜曰融＞■＜石木＞办。原片著钞给阅看。将此谕令知之。寻山东巡抚张汝梅奏、遵查李祖年办理垦务事宜。尚无不合。应与故绅邵依仁、均请免其置议。并饬县将海滩淤地。妥为接续勘办。俟例限届时。再行升科。以息争端。报闻。　　

</div>
    <div class="pagination">
<a href="清实录光绪朝实录_page814.html">上一页</a><span>...</span><a href="清实录光绪朝实录_page810.html">810</a><a href="清实录光绪朝实录_page811.html">811</a><a href="清实录光绪朝实录_page812.html">812</a><a href="清实录光绪朝实录_page813.html">813</a><a href="清实录光绪朝实录_page814.html">814</a><span class="current-page">815</span><a href="清实录光绪朝实录_page816.html">816</a><a href="清实录光绪朝实录_page817.html">817</a><a href="清实录光绪朝实录_page818.html">818</a><a href="清实录光绪朝实录_page819.html">819</a><a href="清实录光绪朝实录_page820.html">820</a><span>...</span><a href="清实录光绪朝实录_page816.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
