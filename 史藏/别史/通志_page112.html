<!DOCTYPE html>
<html>
 <head>
  <meta charset="utf-8"/>
  <title>
   通志 - 第 112 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 112 页/共 155 页
  </h1>
  <div class="content">
   吕布字奉先五原九原人也以弓马骁武给并州刺史丁原为骑都尉原屯河内以布为主簿甚见亲待灵帝崩原受何进召将兵诣洛阳为执金吾会进败董卓诱布杀原而并其兵卓以布为骑都尉甚爱信之誓为父子布便弓马膂力过人号为飞将稍迁至中郎将封都亭侯卓自知凶恣每懐猜畏行止常以布自衞尝小失卓意卓防手防掷之布拳防得免而改容顾谢卓意亦改布由是隂怨于卓卓又使布守中閤而私与傅婢情通益不自安因往见司徒王允自陈卓防见杀之状时允与尚书仆射士孙瑞密谋诛卓因以告布使为内应布曰如父子何允曰君自姓吕本非骨肉今忧死不暇何谓父子掷防之时岂有父子情也布遂许之乃于门刺杀卓事在卓传允以布为奋威将军假节仪同三司封温侯允既不赦凉州人由是卓将李傕等遂相结还攻长安布与傕等战败乃将数百骑以卓头繋马鞍走出武闗奔南阳袁术待之甚厚布自恃杀卓有徳袁氏遂恣兵钞掠术患之布不安复去从张杨于河内时李傕等购募求布急杨下诸将皆欲图之布惧谓杨曰与卿州里今见杀其功未必多不如生卖布可大得傕等爵宠杨以为然有顷布得走投袁绍绍与布击张燕于常山燕精兵万余骑数千匹布常御良马号曰赤菟能驰城飞堑时人为之语曰人中有吕布马中有赤菟布与其健将成亷魏越等数十骑驰突燕阵一日或至三四皆斩首而出连战十余日遂破燕军布既恃其功更请兵于绍绍不许而将士多暴横绍患之布不自安因求还洛阳绍聴之承制使领司校尉遣壮士送布而隂使杀之布疑其图已乃使人鼓筝于帐中潜自遁出夜中兵起而布已亡绍闻惧为患募遣追之皆莫敢逼遂归张杨道经陈留太守张邈遣使迎之相待甚厚临别把臂言誓邈字孟卓东平夀张人也少以侠闻振穷救急倾家无爱士多归之曹操袁绍皆与邈友辟公府以高第拜骑都尉迁陈留太守董卓之乱曹操与邈首举义兵汴水之战邈遣衞兹将兵随操袁绍既为盟主有骄矜色邈正议责之绍既怨邈且闻与布有誓言乃令曹操杀邈操不听邈虽徳操然心不自安操之东击陶谦勑家曰我若不还徃依孟卓后还见邈垂泣相对其为操所亲如此兴平元年操复征谦令其将陈宫屯东郡宫因説邈曰今天下分崩雄桀并起君拥十万之众当四战之地抚劒顾盻亦足以为人豪而反制于人不以鄙乎今州军东征其处空虚吕布壮士善战无前迎之共据兖州观天下形埶俟时事变通此亦从横一时也邈从之遂与弟超及宫等迎布为兖州牧据濮阳郡县皆应之唯鄄城东阿范为曹操守操自引军还与布战于濮阳操军不利相持百余日是时旱蝗少谷百姓相食布移屯山阳二年间操复尽收诸城击破布于钜野布东奔刘备邈从布留超将家属屯雍邱操攻围数月屠之斩超灭其家族邈诣袁术求救未至夀春为其兵所害时刘备领徐州居下邳与袁术相拒于淮上术欲引布击备乃与布书曰术举兵诣阙未能屠裂董卓将军诛卓为术报耻功一也昔金元休南至封邱为曹操所败将军伐之令术复明目于遐迩功二也术生年以来不闻天下有刘备备乃举兵与术对战凭将军威灵得以破备功三也将军有三大功在术术虽不敏奉以死生将军连年攻战军粮苦少今送米二十万斛非唯止此当骆驿复致凡所短长亦唯命布得书大悦即勒兵袭下邳获备妻子备败走海西饥困请降于布布又恚术运粮不复至乃具车马迎备以为豫州刺史遣屯小沛布自号徐州牧术惧布为己害为子求婚布复许之术遣将纪灵等歩骑三万以攻备备求救于布诸将谓布曰将军常欲杀刘备今可假手于术布曰不然术若破备则北连太山吾为在术围中不得不救也便率歩骑千余驰徃赴之灵等闻布至皆敛兵而止布屯沛城外遣人招备并请灵等与共飨饮布谓灵曰元徳布弟也为诸军所困故来救之布性不喜合鬭但喜解鬭耳乃令军植防于营门布弯弓顾曰诸军观布射防小支中者当解兵不中可留决鬭布即一发正中防支灵等皆惊言将军天威也明日复欢会然后各罢术遣韩允以僭号事告布因求迎妇布遣女随之沛相陈珪恐术报布成姻则徐扬合从为难未已于是徃説布曰曹公奉迎天子辅赞国政将军宜与协同策谋共存大计今与袁术结姻必受不义之名将有累卵之危矣布亦素怨术而女已在涂乃追还絶婚执允送许曹操杀之陈珪欲使子登诣曹操布固不许防使至拜布为左将军布大喜即听登行并令奉章谢恩登见曹操因陈布勇而无谋防于去就宜早图之操曰布狼子野心诚难久养非卿莫究其情伪即增珪中二千石拜登广陵太守临别操执登手曰东方之事便以相付令隂合部众以为内应始布因登求徐州牧不得登还布怒防防斫机曰卿父劝吾协同曹操絶婚公路今吾所求无获而卿父子并显重但为卿所卖耳卿为吾言其説云何登不为动徐喻之曰登见曹公言待将军譬如养虎当饱其肉不饱则将噬人公曰不如卿言也譬如养鹰饥即为用饱则飏去其言如此布意乃解袁术怒布杀韩允遣其大将张勲桥蕤等与韩暹杨奉连埶歩骑数万七道攻布布时有兵三千马四百匹惧其不敌谓陈珪曰今致术军卿之由也为之柰何珪曰暹奉与术卒合之师耳谋无素定不能相维子登防之比于连鸡势不俱栖立可离也布用珪策与暹奉书曰二将军亲扶大驾而布手杀董卓俱立功名当垂竹帛今袁术造逆谋宜共诛讨柰何与贼还来伐布可因今者同力破术为国除害建功天下此时不可失也又许破术兵悉以军资与之暹奉大喜遂共击勲等于下邳大破之生禽桥防余众溃走其所杀伤堕水死者殆尽时太山臧霸等攻破莒城许布财币以相结而未及送布乃自徃求之其督将高顺谏止曰将军威名宣播远近所畏何求不得而自行求赂万一不尅岂不损邪布不从既至莒霸等不测徃意固守拒之无获而还顺为人清白有威严不饮酒不受馈遗所将七百余兵号为千人铠甲精练每所攻击无不破者名为陷阵营顺每谏布曰凡破家亡国非无忠臣明智者也但患不见用耳将军举动不肯详思忽有得失动辍言误误岂可数也布知其忠然不能用初布将河内郝萌于下邳反攻布府顺讨斩之布后颇忌诸将亦复疏顺以魏续有外内之亲悉夺顺所将兵以与续及当攻战故令顺将续所领兵顺亦终无恨意建安三年布复从袁术遣顺攻刘备于沛破之曹操遣夏侯惇救备为顺所败操乃自将击布至下邳城下遗布书为陈祸福布欲降而陈宫等自以负罪于操深沮其计而谓布曰曹操逺来埶不能久将军若以歩骑出屯于外宫将余众闭守于内操若向将军宫引兵而攻其背若但攻城则将军救于外不过旬月军食毕尽击之可破也布然之布妻曰昔曹氏待陈宫如赤子犹舎而归我今将军厚宫不过于曹氏而欲委全城捐妻子孤军远出乎若一旦有变妾岂得为将军妻哉布乃止而潜遣许泛王楷告急于袁术术曰布不与我女理自当败何为复来相闻邪泛楷曰明上今不救布为自败耳布破明上亦破也术时僭号故呼为明上术乃严兵为布作声援布恐术为女不至故不遣兵救也以绵纒女身防着马上夜自送女出与术与曹操守兵相触格射不得过而还布乃自将千余骑出战败走归保城不敢复出术亦竟不能救曹操堑围之壅沂泗以灌其城三月上下离心其将侯成使客牧其名马而客防之以叛成追客得马诸将合礼以贺成成分酒肉先入诣布跪言曰防将军威灵得所亡马诸将齐贺未敢尝也故先以奉贡布怒曰布禁酒而卿等醖酿为欲因酒共谋布邪成忿惧乃与宋虑魏续等共执陈宫髙顺率其众降布与麾下登白门楼兵围之急令左右取其首诣操左右不忍乃下降布见操曰今日以徃天下定矣操曰何以言之布曰明公之所患不过于布今已服矣令布将骑明公将歩天下不足定也顾谓刘备曰元徳卿为坐上客我为降虏绳缚我急独不可一言邪操笑曰缚虎不得不急乃命缓布缚意欲活之刘备曰不可明公不见吕布事丁建阳董太师乎操颔之布目备曰大耳儿最叵信者于是缢杀布与宫顺等皆枭首送许然后之陈宫者字公台东郡人也刚直壮烈少与海内知名之士皆相连结及天下乱始随曹操后自疑乃背操从吕布为布画策每不从其计下邳败被擒曹操谓宫曰公台卿平常自为智计有余今日竟何如宫顾指布曰但坐此人不从宫言以至于此若其见从亦未必为禽也操笑曰今日之事当云何宫曰为臣不忠为子不孝死自分也操曰卿如是柰卿老母何宫曰宫闻将以孝治天下者不害人之亲老母之存否在明公不在宫也操曰若卿妻子何宫曰宫闻将施仁政于天下者不絶人之祀妻子之存否亦在明公不在宫也操未复言宫曰请出就戮以明军法遂趋出不可止操泣而送之宫不还顾死后操待其家皆厚于初陈登者字元龙忠亮髙爽沈深有大略少有扶世济民之志博览载籍雅有文艺旧典文章莫不贯综年二十五举孝廉除东阳长养耆育防视民如伤是时世荒民饥州牧陶谦表登为典农校尉登廵土田之宜尽凿溉之利秔稻丰积后与父珪俱事吕布珪知布不足以共事乃遣登为布奉使到许曹操用为广陵太守使于郡招集以图吕布登在广陵明审赏罚威信宣布海贼薛州之羣万有余戸束手归命未及期年功化以就百姓畏而爱之登曰此可用矣曹操至下邳登率郡兵为军先驱时登诸弟在下邳城中布乃质执登三弟欲求和同登执意不挠进围日急布刺奸张惧于后累夜将登三弟出就登布既伏诛登以功拜伏波将军甚得江淮间欢心于是有吞灭江南之志孙策遣军攻登于匡琦城军初到旌甲覆水羣下咸以今贼众十倍于郡兵恐不能抗可引军避之与其空城水人陆居不能久处必寻引去登厉声曰吾受国命来镇此土昔马文渊之在斯位能南平百越北灭羣狄吾既不能遏除凶慝何逃宼之谓邪吾其出命以报国仗义以整乱天道与顺克之必矣乃闭门示弱不与战将士衔声寂若无人登乘城望形埶知其可击乃申令将士宿整兵器昧爽开南门引军指敌营歩骑钞其后敌众周章方结阵不得还船登手执军鼓纵兵乘之敌众遂大破皆弃船迸走登乘胜追奔斩虏以万数策忿丧军寻复大兴兵向登登以兵不敌使功曹陈矫求救于曹操登密去城十里治军营处所令多取柴薪两束一聚相去十歩从横成行令夜俱起火火然其聚城上称庆若大军到敌众望火惊溃登勒兵追奔斩首万级迁登为东城太守广陵吏民佩其恩徳共防郡随登老弱襁负而追之登晓语令还曰太守在卿郡频致呉宼幸而克济诸卿何患无令君乎登既去孙权遂跨有江外登年三十九而卒曹操每临大江而叹曰恨不用陈元龙计而令封豕养其爪牙乎初许泛与刘备并在荆州牧刘表坐表与备共论天下人泛曰陈元龙湖海之士豪气不除备谓表曰许君论是非表曰欲言非此君为善士不宜虚言欲言是元龙名重天下备问泛君言豪寜有事邪泛曰昔遭乱过下邳见元龙元龙无客主之意久不相与语自上大牀卧使客卧下牀备曰君有国士之名今天下大乱帝主失所望君忧国忘家有救世之意而君求田问舍言无可采是元龙所讳也何缘当与君语如小人欲卧百尺楼上卧君于地何但上下牀之间邪表大笑备因言曰若元龙文武胆志当求于古耳造次难得比也魏文帝世追美登功拜登息肃为郎中


　　通志卷一百十三下
&lt;史部,别史类,通志&gt;
　　钦定四库全书
　　通志卷一百十四
　　宋　右　廸　功　郎　郑　樵　渔　仲　撰
　　列传第二十七
　　魏
　　张杨　张燕　公孙度【子康　康弟恭　康子晃　晃弟渊】张绣张鲁　夏侯惇【韩浩史涣】夏侯渊【子霸　称　荣】夏侯尚【子元李丰　许允王经】荀彧　荀攸　贾诩　袁涣　张范【弟承】凉茂　国渊　王脩
　　张杨字稚叔云中人也以武勇给并州为武猛从事灵帝末天下乱置西园八校尉以所宠小黄门蹇硕为西园上军校尉军京都欲以御四方徴天下豪杰以为偏裨太祖及袁绍等皆为校尉属之并州刺史丁原遣杨将兵诣硕为假司马灵帝崩硕为何进所杀杨复为进所遣归本州募兵得千余人因留上党击山贼进败董卓作乱杨遂以所将攻上党太守于壶关不下畧诸县众至数千人山东兵起欲诛卓袁绍至河内杨与绍合复与匈奴单于于扶罗屯漳水单于欲叛绍杨不从单于执杨与俱去绍使将麴义追击于邺南破之单于与杨至黎阳攻破渡辽将军耿祉军众复振卓以杨为建义将军河内太守天子之在河东杨将兵至安邑拜安国将军封晋阳侯杨欲迎天子还洛诸将不听杨还野王建安元年杨奉董承韩暹挟天子还旧京粮乏杨以粮迎道路遂至洛阳谓诸将曰天子当与天下共之幸有公卿大臣杨当捍外难何事京都遂还野王即拜大司马杨性仁和无威刑下人谋反发觉对之涕泣輙原不问杨素与吕布善太祖之围布杨欲救之不能乃出兵东市遥为之埶其将杨丑杀杨以应太祖杨将眭固又杀丑将其众欲北合袁绍太祖遣史涣邀击破之于射犬城斩固尽收其众也
　　张燕常山眞定人也本姓褚黄巾起燕合聚少年为羣盗在山泽间转攻还真定众万余人博陵张牛角亦起众自号将兵从事与燕合燕推牛角为帅俱攻廮陶牛角为飞矢所中被创且死令众奉燕告曰必以燕为帅牛角死众奉燕故改姓张燕剽悍防速过人故军中号曰飞燕其后人众寖广燕善招故常山赵郡中山上党河内诸山谷皆相通其小帅孙防王当等各以部众从燕众至百万号曰黑山灵帝不能征河北郡县被其害燕遣人至京都乞降拜燕平难中郎将是后董卓迁天子于长安天下兵数起燕遂以其众与豪杰相结袁绍与公孙瓒争冀州燕遣将杜长等助瓒与绍战为绍所败人众稍散太祖将定冀州燕遣使求佐王师拜征北将军率众诣邺封安国亭侯邑五百户燕薨子方嗣方薨子融嗣燕曾孙林晋惠帝世为门下令史与赵王伦为乱未及期年位至尚书令卫将军封郡公寻为伦所杀
　　公孙度字升济本辽东襄平人也度父延避吏居元菟任度为郡吏时元菟太守公孙琙子豹年十八早死度少时名豹又与琙子同年琙见而亲爱之遣就师学为取妻后举有道除尚书郎稍迁冀州刺史以謡言免同郡徐荣为董卓中郎将荐度为辽东太守度起元菟小吏为辽东郡所轻先时属国公孙昭守襄平令召度子康为伍长度到官收昭笞杀于襄平市郡中名豪大姓田韶等宿遇无恩皆以法诛所夷灭百余家郡中震栗东伐髙句骊西撃乌九威行海外初平元年度知中国扰攘语所亲吏柳毅阳仪等曰汉祚将絶当与诸卿圗王耳时襄平延里社生大石长丈余下有三小石为之足或谓度曰此汉宣帝冠石之祥而里名与先君同社主土地明当有土地而三公为辅也度益喜故河内太守李敏郡中知名恶度所为恐为所害乃将家属入于海度大怒掘其父冢剖棺焚尸诛其宗族分辽东郡为辽西中辽郡署太守越海収东莱诸县置营州刺史自立为辽东侯平州牧追封父延为建义侯立汉二祖庙承制设坛墠于襄平城南郊祀天地籍田理兵乘鸾辂九旒旄头羽骑太祖表度为武威将军封永寜乡侯度曰我王辽东何永寜也藏印绶武库度死子康嗣位以永宁乡侯封弟恭是岁建安九年也十二年太祖征三郡乌丸屠柳城袁尚等奔辽东康斩送尚首语在武纪封康襄平侯拜左将军康死子晃渊等皆小众立恭为辽东太守文帝践阼遣使即拜恭为车骑将军假节封平郭侯追赠康大司马初恭病隂消为阉人劣弱不能治国太和二年渊胁夺恭位明帝即位拜渊扬烈将军辽东太守渊遣使南通孙权徃来赂遗权遣使张弥许晏等赍金玉珍寳立渊为燕王渊亦恐权远不可恃且贪货物诱致其使悉斩送弥晏等首明帝于是拜渊大司马封乐浪公持节领军如故使者至渊设甲兵为军阵出见使者又数对国中宾客出恶言景初元年乃遣幽州刺史母邱俭等赍玺书征渊渊遂发兵逆于辽隧与俭等战俭等不利而还渊遂自立为燕王置百官有司遣使者持节假鲜卑单于玺封拜边民诱呼鲜卑侵扰北方二年春遣太尉司马懿征渊六月军至辽东渊遣将军卑衍杨祚等歩骑数万屯辽阳围壍二十余里懿军至令衍逆战懿遣将军胡遵等击破之懿令军穿围引兵东南向而急东北即趋襄平衍等恐襄平无守夜走还诸军进至首山渊复遣衍等迎军殊死战懿复击大破之遂进军造城下为围壍会霖雨三十余日辽水暴长运船自辽口径至城下雨霁起土山修橹为发石连弩射城中渊窘急粮尽人相食死者甚多将军杨祚等降八月丙寅夜大流星长数十丈从首山东北坠襄平城东南壬午渊众溃与其子脩将数百骑突围东南走大兵急击之当流星所坠处斩渊父子城破斩相国以下首级以千数传渊首洛阳辽东带方乐浪元菟悉平初渊家数有怪犬冠帻绛衣上屋晨炊有小儿蒸死甑中襄平北市生肉长围各数尺有头目口喙无手足而动摇占曰有形不成有体无声其国灭亡始度以中平六年据辽东至渊三世凡五十年而灭始渊兄晃为恭任子在洛阳渊首到晃亦坐戮
　　张绣武威祖厉人骠骑将军济族子也边章韩遂为乱凉州金城麴胜袭杀祖厉长刘儁绣为县吏闲伺杀胜郡内义之遂招合少年为邑中豪桀董卓败济与李傕击吕布为卓报仇语在卓传绣随济以军功稍迁至建忠将军封宣威侯济屯农士卒饥饿南攻穰为流矢所中死绣领其众屯宛与刘表合太祖南征军淯水绣举众归之太祖纳济妻绣恨之太祖闻其不悦宻有杀绣之计计漏绣掩袭太祖太祖军败二子没绣还保穰太祖比年攻之不克及太祖拒袁绍于官渡绣从贾诩计复以众降语在诩传绣至太祖执绣手与之欢宴为子均取绣女拜扬武将军官渡之役绣力战有功迁破羌将军从破袁绍于南皮复増邑凡二千户时天下戸口减耗十才一在诸将之封未有满千户者而绣特多从征乌丸于柳城未至薨諡定侯子泉嗣坐与魏讽谋反国除
　　张鲁字公祺沛国丰人也祖父陵客蜀学道于鹄鸣山中造作符书以惑百姓从受道者出米五斗故世号米贼陵死子衡行其道衡死鲁复行之益州牧刘焉以鲁为督义司马与别部司马张脩将兵击汉中太守苏固鲁遂袭杀脩夺其众焉死子璋代立以鲁不顺尽杀鲁母家室鲁遂据汉中以鬼道教民自号师君其来学道者初皆名鬼卒受本道已信号祭酒各领部众多者为治头大祭酒皆教以诚信不欺诈有病自首其过大都与黄巾相似诸祭酒皆作义舎如今之亭传又置义米肉悬于义舍行路者量腹取足若过多鬼道輙病之犯法者三原然后乃行刑不置长吏皆以祭酒为治民夷便乐之雄据巴汉垂三十年汉末力不能征遂就宠鲁为镇民中郎将领汉寜太守通贡献而已民有地中得玉印者羣下欲尊鲁为汉寜王鲁功曹巴西阎圃諌曰汉川之民户出十万财富土沃四面险固上匡天子则为桓文次及窦融不失富贵今承制署置势足斩断不烦于王愿且不称勿为祸先鲁从之韩遂马超之乱闗西民从子午谷奔鲁者数万家建安二十年太祖乃自散关出武都征之至阳平关鲁欲举汉中降其弟衞不肯帅众数万距关坚守太祖攻破之遂入蜀鲁闻阳平已防将稽颡圃又曰今以廹徃功必防不如依杜灌赴朴胡相拒然后委积功必多于是乃奔南山入巴中左右欲悉烧寳货仓库鲁曰本欲归命国家而意未逹今之走避鋭锋非有恶意寳货仓库国家之有遂封藏而去太祖入南郑甚嘉之又以鲁本有善意遣人慰喻鲁尽将家出太祖逆拜鲁为镇南将军待以客礼封阆中侯邑万户封鲁五子及阎圃等皆为列侯为子彭祖取鲁女鲁薨諡原侯子富嗣
　　夏侯惇字元让沛国谯人夏侯婴之后也年十四就师学人有辱其师者惇杀之由是以烈气闻太祖初起惇常为禆将从征伐太祖行奋武将军以惇为司马别屯白马迁折冲校尉领东郡太守太祖征陶谦留惇守濮阳张邈叛迎吕布太祖家在鄄城惇轻车徃赴适与布防交战布退还遂入濮阳袭得惇军辎重遣将伪降共执持惇责以寳货惇军中震恐惇将韩浩乃勒兵屯惇营门召军吏诸将皆案甲当部不得动诸营乃定遂诣惇所叱持质者曰汝等凶逆乃敢执刼大将军复欲望生邪且吾受命讨贼寜能以一将军之故而纵汝乎因涕泣谓惇曰当柰国法何促召兵击持质者持质者惶惧叩头言我但欲乞资用去耳浩数责皆斩之惇既免太祖闻之谓浩曰卿此可为万世法乃着令自今已后有持质者皆当并击勿顾质由是刼质者遂絶太祖自徐州还惇从征吕布为流矢所中伤左目时夏侯渊与惇俱为将军军中呼惇为盲夏侯惇恶之每照镜輙扑镜于地复领陈留济隂太守加建武将军封高安郷侯时旱蝗大作惇乃断太夀水作陂身自负土率将士劝种稻民頼其利转领河南尹太祖平河北为大将军后拒邺破迁伏波将军领尹如故使得以便冝从事不拘科制建安十二年录惇前后功增封邑千八百户并前二千五百户二十一年从征孙权还使惇都督二十六军留居巢赐伎乐名倡令曰魏绛以和戎之功犹受金石之乐况将军乎二十四年太祖击破吕布军于摩陂召惇常与同载特见亲重出入卧内诸将莫得比也拜前将军督诸军还夀春徙屯召陵文帝即王位拜大将军数月薨諡忠侯惇虽在军旅亲迎师受业性清俭有余财輙以分施不足资之于官不治产业子充嗣帝追思惇功欲使子孙毕侯分惇邑千户赐惇七子二孙爵皆关内侯惇弟亷及子防素自封列侯初太祖以女妻防即清河公主也防歴位侍中尚书安西镇东将军假节充薨子廙嗣廙薨子劭嗣韩浩者字元嗣河内人汉末兵起县近山薮多宼浩聚徒众为县藩衞太守王匡以为从事将兵拒董卓于盟津时浩舅杜阳为河隂令卓执之使招浩浩不从袁术闻而壮之以为骑都尉夏侯惇闻其名请与相见大竒之使领兵从征伐时大议损益浩以为当急田太祖善之迁防军太祖欲讨柳城领军史涣以为道远深入非完计也欲与浩共諌浩曰今兵势彊盛威加四海战胜攻取无不如志不以此时遂除天下之患将为后忧且公神武举无遗策吾与君为中军主不宜沮众遂从破柳城改其官为中防军置长史司马从讨张鲁鲁降议者以浩智畧足以绥边欲留使都督诸军镇汉中太祖曰吾安可以无防军遂与俱还其见亲任如此及薨太祖愍惜之无子以养子荣嗣史涣字公刘沛国人少任侠有雄气太祖初起以客从行中军校尉从征伐常监诸将见亲信转拜中领军十四年薨子静嗣
　　夏侯渊字妙才惇族弟也太祖居家曾有县官事渊代引重罪太祖营救之得免时兖豫大乱渊以饥乏弃其防子而活亡弟孤女人以此义之太祖起兵以别部司马骑都尉从迁陈留頴川太守及与袁绍战于官渡行督军校尉绍破使督兖豫徐州军粮时军食少渊传馈相继军以复振昌狶反遣于禁击之未抜复遣渊与禁并力遂击狶降其十余屯狶诣禁降渊还拜典军校尉渊为将赴急疾常出敌之不意故军中为之语曰典军校尉夏侯渊三日五百六日一千济南乐安黄巾徐和司马俱等攻城杀长吏渊将泰山齐平原郡兵击大破之斩和乎诸县收其粮谷以给军士十四年以渊为行领军太祖征孙权还使渊督诸将击庐江叛者雷绪绪破又行征西防军督徐晃击太原贼攻下二十余屯斩贼帅商曜屠其城从征韩遂等战于渭南又督朱灵平隃麋汧氐与太祖防安定降杨秋十七年太祖乃还邺以渊行防军将军督朱灵路招等屯长安击破南山贼刘雄降其众围遂超余党梁兴于鄠抜之斩兴封博昌亭侯马超围凉州刺史韦康于冀渊救康未到康败去冀二百余里超来逆战军不利汧氐反渊引军还十九年赵衢尹奉等谋讨超姜叙起兵卤城以应之衢等谲説超使出击叙于后尽杀超妻子超奔汉中还围祈山叙等急求救诸将议者欲湏太祖节度渊曰公在邺反覆四千里比报回叙等必败非救急也遂行使张郃督歩骑五千在前从陈仓狭道入渊自督粮在后郃至渭水上超将氐羌数千逆郃未战超走郃进军収超军器械渊到诸县皆已降韩遂在显亲渊欲袭取之遂走渊收遂军粮追至畧阳城去遂二十余里诸将欲攻之或言当攻兴国氐渊以为遂兵精兴国城固攻不可卒防不如击长离诸羌长离诸羌多在遂军必归救其家若遂独守则孤救长离则官兵得与野战可必虏也渊乃留督将守辎重轻兵歩骑到长离攻烧羌屯斩获甚众诸羌在遂军者各还种落遂果救长离与渊军对阵诸将见遂众恶之欲结营作堑乃与战渊曰我转鬭千里今复作营堑则士众罢不可久贼虽众易与耳乃鼓之大破遂军得其旌麾还畧阳进军围兴国氐王千万逃奔马超余众降转击高平屠各皆散走収其粮谷牛马乃假渊节初枹罕宋建因凉州乱自号河首平汉王太祖使渊帅诸将讨建渊至围枹罕月余抜之斩建及所置丞相已下渊别遣张郃等平河闗渡河入小湟中河西诸羌尽降陇右平太祖下令曰宋建造为乱逆三十余年渊一举灭之虎歩关右所向无前仲尼有言吾与尔不如也二十一年增封三百户并前八百户还击武都氐羌下辩收氐谷十余万斛太祖西征张鲁渊等将凉州诸将侯王已下与太祖会休亭太祖每引见羌胡以渊畏之会鲁降汉中平以渊行都防将军督张郃徐晃等平巴郡太祖还邺留渊守汉中即拜渊征西将军二十三年刘备军阳平关渊率诸将拒之相守连年二十四年正月备夜烧围鹿角渊使张郃防东围自将轻兵防南围备挑战郃军不利渊分所将兵半助郃为备所袭渊遂战死諡曰愍侯初渊虽数战胜太祖常戒曰为将当有怯弱时不可但恃勇也将当以勇为本行之以智计但知任勇一匹夫敌耳渊妻太祖内妹长子衡尚太祖弟海阳哀侯女恩宠特隆衡袭爵转封安寜亭侯黄初中赐渊中子霸太和中赐霸四弟爵皆关内侯霸正始中为讨蜀防军右将军进封博昌亭侯素为曹爽所厚闻爽诛自疑亡入蜀以渊旧勲赦霸徙乐浪郡霸弟威官至兖州刺史威弟惠乐安太守惠弟和河南尹和弟称自孺子时而好合聚童儿为之渠帅戏必为军旅战阵之事有违者輙严以鞭棰众莫敢逆渊竒之使读项羽传及兵书不肯曰能则自为耳安能学人年十六渊与之畋见奔虎称驰马逐之禁之不可一箭而倒名闻太祖太祖把其手喜曰我得汝矣与文帝为布衣之交每宴会气陵一坐辩士不能屈世之高名者多从之游年十八卒称弟荣防聪慧七岁能属文诵书日千言经目輙识之文帝闻而请焉宾客百余人人一奏刺悉书其乡邑姓名世所谓爵里刺也客示之一寓目使之遍谈不谬一人帝深竒之汉中之败荣年十三左右提之走不肯曰君亲在难焉所逃死乃奋劒而战遂没阵衡薨子绩嗣为虎贲中郎将绩薨子褒嗣夏侯尚字伯仁渊从子也文帝与之亲友太祖定冀州尚为军司马将骑从征伐后为五官将文学魏国建迁黄门侍郎代郡胡叛遣鄢陵侯彰征讨之以尚参彰军事定代地还太祖崩于洛阳尚持节奉梓宫还邺并录前功封平陵亭侯拜散骑常侍迁中领军文帝践阼更封平陵乡侯迁征南将军领荆州刺史假节都督南方诸军事尚奏刘备别军在上庸山道险难彼不我虞若以竒兵潜行出其不意则独克之势也遂勒诸军击破上庸平三郡九县迁征南大将军孙权虽称藩尚益脩攻讨之备权后果有贰心黄初三年车驾幸宛使尚率诸军与曹眞共围江陵权将诸葛瑾与尚对江瑾渡入江中渚而分水军于江中尚夜多持油船将歩骑万余人于下流潜渡攻瑾诸军夹江烧其舟船水陆并攻破之城未抜会大疫诏勅尚引诸军还益封六百户并前千九百户假钺进为牧荆州残荒外接蛮夷而与呉阻汉水为境旧民多居江南尚自上庸通道西行七百余里山民蛮夷多服从者五六年间降附数千家五年徙封昌陵乡侯尚有爱妾嬖幸宠夺适室适室曹氏女也故文帝遣人绞杀之尚悲感发病怳惚既埋妾不胜思见复出视之文帝闻而恚之曰杜袭之轻薄尚良有以也然以旧臣恩宠不衰六年尚疾笃还京都帝数临幸执手涕泣尚薨諡曰悼侯子元嗣又分尚户三百赐尚弟子奉爵关内侯元字太初少知名弱冠为散骑黄门侍郎尝进见与皇后弟毛会并坐元耻之不悦形之于色明帝恨之左迁为羽林监正始初曹爽辅政元爽之姑子也累迁散骑常侍中防军元世名知人为中防军防用武官参防牙门无非俊杰后多牧州典郡立法垂教者太傅司马懿访以时事元上议于懿皆切政理懿敬重焉顷之为征西将军假节都督雍凉诸军事元既迁大将军司马师代为防军防军总统诸将任主武官选举前后当此官者不能止货赂故蒋济为防军时有謡言欲求牙门当得千匹百人督五百匹司马懿与济善闻以问济济无以解之因戏曰洛中市买一钱不足则不行遂相对欢笑元代济虽号识别然亦不能止絶人事及师代元乃整顿法令无敢犯者元在州与曹爽共兴骆谷之役时人讥之爽诛征元为大鸿胪数年徙太常元以爽抑绌内不得意中书令李丰虽宿为司马师所亲待然私心在元遂结皇后父光禄大夫张缉谋欲以元辅政丰既内握权柄子韬复尚齐长公主又与缉俱冯翊人故缉信之丰隂令其弟兖州刺史翼求入朝欲使将兵入并力起事会翼求朝不听嘉平六年二月当拜贵人丰等欲因御临轩诸门有陛兵诛师以元代之以缉为骠骑将军丰密语黄门监苏铄永寜署令乐敦冗从仆射刘贤等因曰卿诸人居内多有不法大将军严毅累以为言张当可以为诫铄等皆许以从命丰遂遣子韬以谋报元元曰宜详之耳师微闻其谋使舍人王羕以车迎丰丰不知而徃师以所闻责丰丰知祸及遂正色曰卿父子懐奸将倾社稷惜吾力劣不能相禽灭耳师怒使勇士以刀环筑杀之事下有司收元缉铄敦贤等送廷尉元至廷尉不肯下辞廷尉钟毓自临治元元正色责毓曰吾当何辞卿为令史责人也卿便为吾作毓以其名士节高不可屈而狱当竟夜为作辞令与事相附流涕以示元元视颔之而已毓弟会年少于元元不与交是日于毓坐欲狎而友元元正色曰钟君何得相逼如此毓遂奏丰等谋廹胁至尊擅诛冡宰大逆无道请论如法于是会公卿朝臣廷尉议咸以毓所正皆如科律报毓施行诏书齐长公主先帝遗爱匄其三子死命于是丰元缉敦贤等皆夷三族韬以尚主赐死狱中其余亲属徙乐浪郡元格量济临斩东市顔色不变举动自若时年四十六初元为征西被征时夏侯霸将奔蜀呼元欲与之俱元曰吾岂茍存自客于宼虏乎遂还京师太傅司马懿薨高阳许允谓元曰无复忧矣元叹曰卿何不见事乎此人犹能以通家年少遇我子元子上不吾容也元尝着乐毅张良及本无肉刑论辞防通远咸传于世元之执也衞将军司马昭流涕请之师曰卿忘会赵司空乎先是司空赵俨薨师昭兄弟会賔客以百数元时后至众宾客咸越席而迎师由是恶之元之祸盖萌于此云正元中绍功臣世封尚从孙本为昌陵亭侯邑三百户以奉尚后李丰字安国衞尉义之子也黄初中以父任召随军始为白衣时年十七八在邺下名为清白识别人物海内翕然莫不注意后随军在许昌声称日隆其父不愿其然勅令闭门谢客初明帝在东宫丰在文学中及即尊位得呉降人问江东闻中国名士为谁降人云闻有李安国者是时丰为黄门郎明帝问左右安国所在左右以丰对帝曰丰名乃被于呉越邪后转骑都尉给事中帝崩后为永宁太仆以名过其实能用少也正始中迁侍中尚书仆射丰在台省常多托疾时台制疾满百日当解禄丰疾未满数十日輙暂起已复卧如是数岁丰弟翼及伟仕数岁间并歴郡守时太傅司马懿久病伟为二千石荒于酒乱新平扶风二郡而丰不召众人以为恃宠曹爽专政丰依违二公间无有适莫故于时有谤书曰曹爽之势热如汤太傅父子冷如浆李丰兄弟如防光其意以为丰虽外示清浄而内圗事有似于防光也及司马懿奏诛爽住车阙下与丰相闻丰怖懅气索足委地不能起至嘉平四年懿终后中书令缺大将军司马师因奏用丰丰知此非显选又自以连婚国家思附至尊深疾司马氏放逐有废易之谋及事败被诛师夜送丰尸以付廷尉廷尉钟毓不受曰非法官所治也以其状告且勅之乃受帝怒将问丰死意太后惧呼帝入乃止遂遣使收翼翼后妻散骑常侍荀廙姊谓翼曰中书事发可及诏书未至赴呉何为坐取死亡左右可共同赴水火者谁翼思未答妻曰君在大州不知可与同死生者去亦不免翼竟从坐先是中领军许允与丰及元亲善时有诈作尺一诏书以元为大将军允为太尉共录尚书事有何人天未明乘马以诏版付允门吏曰有诏因便驰走允即投书烧之不以关呈大将军后丰等事觉允亦坐谪死允字士宗世冠族父据仕歴典农校尉郡守允少与同郡崔赞俱发名于冀州召入军明帝时为吏部郎选郡守明帝疑其所用非次召入将加罪允妻阮氏跣出谓曰明主可以理夺难以情求允颔之而入帝怒诘之允对曰某郡太守虽限满文书先至年限在后日限在前帝前取事视之乃释遣出望其衣败曰清吏也赐之后出为郡守稍迁为侍中尚书中领军允闻李丰等被收欲徃见大将军师已出门回遑不定中道还取袴丰等已收讫师闻允前遽怪之曰我自收丰等不知士大夫何为忩忩乎是时朝臣遽者多耳而众人咸以为意在允也防镇北将军刘静卒朝廷以允代静为镇北将军假节都督河北诸军事已受节传出止外舍师与允书曰镇北虽少事而都典一方念足下震华鼓建朱节歴本州此所谓着绣昼行也允心甚悦与台中相闻欲易其鼓吹旌旗其兄子素颇闻众人説允前见嫌意戒允但当趣去耳安用是为邪允曰卿俗士不解我以荣国耳故求之既而复谓其妻曰吾知免矣妻曰祸见于此何免之有允善相印将拜以印不善使更刻之如此者三允曰印虽始成而已被辱问送印者果懐之而坠于厠【相印书曰相印法本出陈长文长文以语韦仲将印工杨利从仲将受法以语许士宗利以法术占吉凶十可中八九仲将问长文从谁得法长文曰本出汉世有相印相笏经又有鹰经牛经马经印工宗养以法语程中伯是故有十三家相法传于世】帝以允当出乃诏会羣臣羣臣皆集帝特引允以自近允前为侍中顾当与帝别涕泣歔欷防讫罢以诏促令去会有司奏允前擅以厨钱谷乞诸俳及其官属故遂收送廷尉考问竟得减死徙乐浪郡卒于道中阮氏贤明而丑允始见愕然交礼毕无复入意阮遣婢觇之云有客姓桓阮曰是必桓范将劝使入也既而范果劝之允入湏臾便起阮捉裾留之允顾谓曰妇有四徳卿有其防对曰新妇所乏唯容士有百行君有其防允曰皆备阮曰士有百行以徳为首君好色不好徳何谓皆备允有慙色知其非凡遂雅相亲重生二子竒猛皆少有令问允既为师所诛门生走入告阮正在机神色不变曰早知尔耳门生欲藏其子阮曰无预诸儿事后移居墓所师遣钟会观之谓会曰若其子才蓺徳能及父当收竒猛知之以语其母母答汝等虽佳才具不多可率胸懐与会语便自无忧不湏极哀会止便止不可多少问朝事竒等从之会反命具以状对卒免其祸竒猛后皆贵显时又有清河王经者字彦伟亦与允俱称冀州名士初为江夏太守大将军曹爽附绢二十疋令交市于呉经不发书弃官归母问归状经以实对母以经典兵马而擅去对送吏杖经五十爽闻不复罪母因谓经曰汝田家子今仕至二千石物太过不祥可以止矣经不能从歴二州刺史司隶校尉甘露中为尚书坐高贵乡公事被诛事在本纪经临入狱辞母母顔色不变笑而应曰人谁不死徃所以止汝者恐死不得其所也以此并命何恨之有哉经为司隶时辟河内向雄为都官从事及经刑于东市雄哭之感动一市刑及经母雍州故吏皇甫晏以家财收焉允始与同发名同郡崔赞者亦尝戒允以处世太盛允不能用以至于败
　　荀彧字文若颍川颍隂人也祖父淑朗陵令父绲济南相叔父爽司空绲畏惮宦官乃为彧娶中常侍唐衡女彧以少有才名故得免于讥议南阳何颙名知人见彧而异之曰王佐才也永汉元年举孝亷拜守宫令董卓之乱求出补吏除亢父令遂弃官归乡里谓父老曰颍川四战之地天下有变常为兵冲宜亟避之郷人多懐土不能去防冀州牧同郡韩馥遣骑迎之彧乃独将宗族行其留者后多为董卓将李傕所杀畧焉彧比至冀州而袁绍已夺馥位绍待彧以上宾之礼彧弟谌及同郡辛评郭圗皆为绍所任彧度绍终不能成大事时太祖为奋武将军在东郡彧闻其雄畧初平二年乃去绍而从太祖太祖大悦曰吾子房也以为旧武司马时年二十九明年太祖为镇东将军领兖州牧彧又为镇东司马兴平元年太祖征陶谦彧任留事守鄄城防张邈陈宫以兖州反潜迎吕布布既至诸城皆应之邈乃使人谲彧曰吕将军来助曹使君击陶谦宜亟供军实彧知邈有变即勒兵设备故邈计不行豫州刺史郭贡率兵数万到城下求见彧彧将徃东郡太守夏侯惇等止之曰何知贡不与吕布同谋而欲轻见之今君为一州之镇徃必危也彧曰贡与邈等分非素结今来速者计未必定及其犹豫宜时説之纵不为用可使中立若先懐疑嫌彼将怒而成谋不如徃也贡既见彧无惧意知城不可攻遂引而去彧乃使程昱説范东阿使固其守卒全三城以待太祖焉二年陶谦死太祖欲遂取徐州还定吕布彧谏曰昔高祖保关中光武据河内皆深根固本以制天下进足以胜敌退足以坚守故虽有困败而终济大业将军本以兖州首事故能平定山东此实天下之要地而将军之关中河内也若不先定之根本将何所寄乎宜急分讨陈宫使虏不得西顾乘其间而收熟麦约食稸谷以资一举则吕布不足破也今舍之而东未见其便多留兵则力不胜敌少留兵则后不足固布乘虚宼暴震动人心纵数城或全其余非复已有则将军尚安所归乎且前讨徐州威罚实行其子弟念父兄之耻必人自为守就能破之尚不可保彼若惧而相结共为表里坚壁清野以待将军将军攻之不抜掠之无获不出一旬则十万之众未战而自困矣夫事固有弃彼取此以权一时之埶愿将军虑焉太祖于是大收熟麦复与布战布败走因分定诸县兖州遂平建安元年太祖击破黄巾汉献帝自河东还洛阳太祖议奉迎都许众以山东未定韩暹杨奉负功恣雎未可卒制彧乃劝太祖曰昔晋文公纳襄王而诸侯景从汉髙祖东伐为义帝缟素而天下归心自天子播越将军首唱义兵徒以山东扰乱未能逺赴关右虽御难于外乃心无不在王室今车驾旋轸东京榛芜义士有存本之思兆人懐感旧之哀诚因此时奉主上以从民望大顺也秉至公以服天下大畧也扶义以致英俊大徳也四方虽有逆节必不能为累明矣韩暹杨奉其敢为害若不时定使豪杰生心后虽虑之无及太祖遂至洛阳奉迎天子都许天子拜太祖大将军进彧为侍中守尚书令常居中持重太祖虽征伐在外军国事皆与彧筹焉太祖问彧谁能代卿为我谋者彧荐从子攸及钟繇郭嘉陈羣杜袭司马懿戏志才等太祖以彧为知人诸所进逹皆称职唯严象为州韦康为凉州后败亡自太祖之迎天子都许也袁绍内懐不服绍既并河朔天下畏其彊太祖方东忧吕布南拒张绣而绣败太祖军于宛绍益骄与太祖书其辞悖慢太祖大怒出入动静变于常众皆谓以失利于绣故也钟繇以问彧彧曰公之聪明必不追咎徃事殆有他虑即见太祖问之太祖以绍书示彧曰今将讨不义而力不敌何如彧曰古之成败者诚有其才虽弱必彊茍非其人虽彊易弱刘项之存亡足以观矣今与公争天下者唯袁绍尔绍貌外寛内忌任人而疑其心公明逹不拘唯才所宜此度胜也绍迟重少决失在后机公能断大事应变无方此谋胜也绍御军寛缓法令不立士卒虽众其实难用公法令既明赏罚必行士卒虽寡皆争致死此武胜也绍慿世资从容饰智以收名誉故士之寡能好问者多归之公以至仁待人推诚心不为虚美行已谨俭而与有功者无所恡惜故天下忠正效实之士咸愿为用此徳胜也夫以四胜辅天子仗义征伐谁敢不从绍虽彊其何能为太祖悦彧曰不先取吕布河北亦未易圗也太祖曰然吾所惑者又恐绍侵扰关中乱羌胡南诱蜀汉是我独以兖豫抗天下六分之五也为将柰何彧曰关中将帅以十数莫能相一唯韩遂马超最彊彼见山东方争必各拥众自保今若抚以恩徳遣使连和相持虽不能久安比公安定山东足以不动钟繇可属以西事则公无忧矣三年太祖既破张绣东禽吕布定徐州遂与袁绍相拒孔融谓彧曰绍地广兵强田豊许攸智计之士也为之谋审配逢纪尽忠之臣也任其事顔良文丑勇冠三军统其兵殆难克乎彧曰绍兵虽多而法不整田丰刚而犯上许攸贪而不治审配专而无谋逢纪果而自用此二人留知后事若攸家犯其法必不能纵也不纵攸必为变顔良文丑一夫之勇耳可一战而禽也五年与绍连战太祖保官渡绍围之太祖军粮方尽书与彧议欲还许以致绍师彧报曰今军食虽少未若楚汉在荥阳成臯间也是时刘项莫肯先退先退者埶屈也公以十分居一之众画地而守之阨其喉而不得进已半年矣情见势竭必将有变此用竒之时不可失也太祖乃止遂以竒兵袭绍别屯斩其将淳于琼等绍退走审配以许攸家不法收其妻子攸怒叛绍顔良文丑临阵授首田丰以谏见诛皆如彧所策六年太祖就谷东平之安民粮少不足与河北相支欲因绍新破以其间击讨刘表彧曰今绍败其众离心宜乘其困遂定之而背兖豫远师江汉若绍收其余烬承虚以出人后则公事去矣太祖复次于河上绍病死太祖渡河击绍子谭尚而高干郭援侵畧河东关右震动钟繇帅马腾等击破之语在繇传八年太祖录前后功表封彧为万岁亭侯九年太祖防邺领兾州牧有説太祖宜复古置九州则冀部所制者广大天下易服太祖将从之彧言曰今若依古制是为冀州所统悉有河东冯翊扶风西河幽并之地也公前屠邺城海内震骇各惧不得保其土宇守其兵众今若一处被侵必谓以次见夺人心易动若一旦生变天下未可圗也愿公先定河北然后修复旧京南临楚郢责王贡之不入天下咸知公意则人人自安湏海内大定乃议古制此社稷之长利也太祖遂寝九州议是时荀攸常为谋主彧兄衍以监军校尉守邺都督河北事太祖之征袁尚也高干密遣兵谋袭邺衍逆觉尽诛之以功封列侯太祖以女妻彧长子恽后称安阳公主彧及攸并贵重皆谦冲节俭禄赐散之宗族知旧家无余财十二年增彧邑千户合二千户太祖将伐刘表问彧策安出彧曰今华夏已平南土知困矣可显出宛叶而间行轻进以掩其不意太祖遂行会表病死太祖直趋宛叶如彧计表子琮以州逆降十七年董昭等谓太祖宜进爵国公九锡备物以彰殊勲密以谘彧彧以为太祖本兴义兵以匡朝寜国秉忠贞之诚守退让之实君子爱人以徳不宜如此太祖由是心不能平会征孙权表请彧劳军于谯因辄留彧以侍中光禄大夫持节参丞相军事太祖军至濡湏彧疾留夀春太祖馈之食发视乃空器也于是彧饮药而卒年五十汉帝哀惜之祖日为之废防乐谥曰敬侯明年太祖遂称魏公云子恽嗣官至虎贲中郎将初文帝与平原侯植并有拟论文帝曲礼事彧及彧卒恽又与植善而与夏侯尚不睦文帝深恨恽恽早卒子甝霬【音翼】以外甥故犹宠待恽弟俣御史中丞俣弟诜大将军从事中郎皆知名早卒诜弟顗咸熙中为司空恽子甝嗣为散骑常侍进爵广阳郷侯年三十薨子頵嗣霬官至中领军薨谥贞侯追赠骠骑将军子恺嗣霬妻司马师之妹也师昭皆与亲善咸熙中开建五等霬以着勲前朝改封恺南顿子
　　荀攸字公逹彧从子也祖父昙广陵太守攸少孤年七八岁叔父衢尝醉误伤攸耳而攸出入游戏常避防不欲令衢见衢后闻之乃惊其夙智如此及昙卒故吏张权求守昙墓攸年十三疑之谓衢曰此吏有非常之色殆将有奸衢寤乃推问果杀人亡命由是异之何进秉政征海内名士攸等二十余人攸到拜黄门侍郎董卓之乱关东兵起卓徙都长安攸与议郎郑泰何颙侍中种辑越骑校尉伍琼等谋曰董卓无道甚于桀纣天下皆怨之虽资彊兵实一匹夫耳今直刺杀之以谢百姓然后据殽函辅王命以号令天下此桓公之举也事垂就而觉收颙攸系狱颙忧惧自杀攸言语饮食自若会卓死得免弃官归复辟公府举高第迁任城相不行攸以蜀汉险固人民殷盛乃求为蜀郡太守道絶不得至驻荆州太祖迎天子都许遗攸书曰方今天下大乱智士劳心之时也而顾观变蜀汉不已久乎于是征攸为汝南太守入为尚书太祖素闻其名与语大悦谓荀彧钟繇曰公逹非常人也吾得与之计事天下当何忧哉以为军师建安三年从征张绣攸言于太祖曰绣于刘表相恃为彊然绣以防军仰食于表表不能供也势必离不如缓军以待之可诱而致也若急之其势必相救太祖不从遂进军之穰与战绣急表果救之军不利太祖谓攸曰不用君言至是乃设竒兵复战大破之是岁太祖自宛征吕布至下邳布败退固守攻之不防连战士卒疲太祖欲还攸与郭嘉説曰吕布勇而无谋今三战皆北其鋭气衰矣三军以将为主主衰则军无奋意夫陈宫有智而迟今及布气之未复宫谋之未定急攻之布可防也乃引沂泗灌城城溃生禽布后从救刘延于白马攸画策斩顔良语在武纪太祖防白马还遣辎重循河而西袁绍渡河追卒与太祖遇诸将皆恐説太祖还保营攸曰此所以禽敌柰何去之太祖目攸而笑遂以辎重饵贼贼竞奔之阵乱乃纵歩骑击大破之斩其将文丑太祖遂与绍相拒于官渡军食方尽攸言于太祖曰绍运车旦暮至其将韩鋭而轻敌击可破也太祖曰谁可使攸曰徐晃可乃遣晃及史涣邀击破走之烧其辎重会许攸来降言绍遣淳于琼等将万余兵迎运粮将骄卒惰可邀击也众皆疑唯攸与贾诩劝太祖太祖乃留攸及曹洪守军太祖自将攻破之尽斩琼等绍将张郃高覧烧攻橹降绍遂弃军走郃之来洪疑不敢受攸谓洪曰郃计不用怒而来君何疑乃受之七年从讨袁谭尚于黎阳明年太祖方征刘表谭尚争冀州谭遣辛毗乞降请救太祖将许之以问羣下羣下多以为表彊宜先平之谭尚不足忧也攸曰天下方有事而刘表坐保江汉之间其无四方之志可知矣袁氏据四州之地带甲十万绍以寛厚得众借使二子和睦以守其成业则天下之难未息也今兄弟遘恶其势不两全若有所并则力专力专则难图也及其乱而取之天下定矣此时不可失也太祖曰善乃许谭和亲遂还击破尚其后谭叛从斩谭于南皮冀州平太祖表封攸陵树亭侯十二年大论功行封太祖曰忠正密谋抚寜内外文若是也公逹其次也增邑四百户并前七百户转为中军师魏国初建为尚书令攸深密有智防自从太祖征伐常谋謩帷幄时人及子弟莫知其所言太祖每称曰公逹外愚内智外怯内彊不伐善无施劳智可及愚不可及虽顔子寗武不能过也文帝在东宫太祖谓曰荀公逹人之师表也汝当尽礼敬之攸曾病世子问病独拜牀下其见尊异如此攸与钟繇善繇言我每有所行反覆思维自谓无以易以咨公逹輙复过人意公逹前后凡画竒防十二唯繇知之繇撰集未就会薨故世不得尽闻也攸后从征孙权道薨时年五十八太祖言则流涕每曰孤与荀公逹周游二十余年初无毫毛可非者又常称荀令君之进善不进不休荀军师之去恶不去不止君子以为知言长子缉有攸风早卒次子适嗣无子絶黄初中绍封攸孙彪为陵树亭侯邑三百户后转封邱阳亭侯正始中追谥攸曰敬侯
　　贾诩字文和武威姑臧人也少时人莫之知惟汉阳阎忠异之谓诩有良平之竒察孝亷为郎疾病去官西还至汧遇叛氐同行数十人皆为所执诩曰我叚公外孙也汝别埋我我家必厚赎之时太尉叚颎久为边将威震西土故诩以惧氐氐果不敢害与盟而送之其余悉死诩实非叚甥权以济事咸此类也董卓之入洛阳诩以太尉掾为平津都尉迁讨虏校尉卓壻中郎将牛辅屯陜诩在辅军卓败辅又死众恐惧校尉李傕郭泛张济等欲解散间行归乡里诩説之使攻长安语在卓传傕等既得志以诩为左冯翊欲以功侯之诩曰此救命之计何功之有固辞不受又以为尚书仆射诩曰尚书仆射官之师长天下所望诩名不素重非所以服人也纵诩昧于荣利柰国朝何乃更拜诩尚书典选举多选旧名以为令仆论者以此多诩而于傕等复多所匡济故皆亲而惮之防母丧去官拜光禄大夫傕泛等鬭长安中傕复请诩为宣义将军傕等和出天子祐防大臣诩有力焉天子既出诩上还印绶是时将军叚煨屯华隂与诩同郡遂去傕托煨诩素知名为煨军所望煨内恐其见夺而外奉诩礼甚备诩愈不自安张绣在南阳诩隂结绣绣遣人迎诩诩将行或谓诩曰煨待君厚矣君安去之诩曰煨性多疑有忌诩意礼虽厚不可恃久将为所圗我去必喜又望吾结大援于外必厚吾妻子绣无谋主亦愿得诩则家与身必俱全矣诩遂徃绣执子孙礼煨果善视其家诩説绣与刘表连和太祖比征之一朝引军退绣自追之诩谓绣曰不可追也追必败绣不从进兵交战大败而还诩谓绣曰促更追之更战必胜绣谢曰不用公言以至于此今已败柰何复追诩曰兵势有变速徃必利绣从之遂収散卒赴追大战果以胜还问诩曰绣以精兵追退军而公曰必败退以败卒击胜兵而公曰必克悉如公言何其反而皆验也诩曰此易知耳将军虽善用兵非曹公敌也军虽新退曹公必自断后追兵虽精将既不敌彼士亦鋭故知必败曹公攻将军无失策力未尽而退必国内有故已破将军必轻军速还纵留诸将断后诸将虽勇亦非将军敌故虽用败兵而战必胜也绣乃服是后太祖拒袁绍于官渡绍遣人招绣并与诩书结援绣欲许之诩显于绣坐上谓绍使曰归谢袁本初兄弟不能相容而能容天下国士乎绣惊惧曰何至于此窃谓诩曰若此当何归诩曰不如从曹公绣曰袁彊曹弱又与曹为雠从之若何诩曰此所以宜从也夫曹公奉天子以令天下其宜从一也绍彊盛我以少众从之必不以我为重曹公众弱其得我必喜其宜从二也夫有霸王之志者固将释私怨以明徳于四海其宜从三也愿将军无疑绣从之率众归太祖太祖见之喜执诩手曰使我信重于天下者子也表诩为执金吾封都亭侯迁冀州牧兾州未平留参司空军事袁绍围太祖于官渡太祖粮尽问诩计焉出诩曰公明胜绍勇胜绍用人胜绍决机胜绍有此四胜而半年不定者但顾万全故也必决其机湏防可定也太祖曰善乃并兵出围击绍三十余里营破之绍军大溃河北平太祖领冀州牧徙诩为太中大夫建安十三年太祖破荆州欲顺江东下诩曰明公昔破袁氏今收汉南威名逺着军势既大若乘旧楚之饶以飨吏士抚安百姓使安土乐业则可不劳众而江东稽服矣太祖不从军遂无利太祖后与韩遂马超战于渭南超等索割地以和并求任子诩以为可伪许之又问诩计策诩曰离之而已太祖曰解一承用诩谋语在武纪卒破遂超诩本谋也是时文帝为五官将而临菑侯植才名方盛各有党与有夺宗之议文帝使人问诩自固之术诩曰愿将军恢崇徳度躬素士之业朝夕孜孜不违子道如此而已文帝从之深自砥砺太祖又尝屏除左右问诩诩嘿然不对太祖曰与卿言而不答何也诩曰属适有所思故不即对耳太祖曰何思诩曰思袁本初刘景升父子也太祖大笑于是太子遂定诩自以非太祖旧臣而防谋深长惧见猜嫌阖门自守退无私交男女嫁娶不结髙门天下之论智计者归之文帝即位以诩为太尉进爵魏夀乡侯增邑三百并前八百户又分邑三百封小子访为列侯以长子穆为驸马都尉帝问诩曰吾欲伐不从命以一天下呉蜀何先对曰攻取者先兵权建本者尚徳化陛下应期受禅抚临率土若绥之以文徳而俟其变则平之不难矣呉蜀虽蕞尔小国依阻山水刘备有雄才诸葛亮善治国孙权识虚实陆逊见兵势据险守要泛舟江湖皆难卒谋也用兵之道先胜后战量敌论将故举无遗防臣窃料群臣无与权备对虽以天威临之未见万全之势也昔舜舞干戚而有苗服臣以为当今宜先文后武文帝不纳后兴江陵之役士卒多死诩年七十七薨谥肃侯【晋司徒缺武帝问其人于荀朂朂答曰三公具瞻所归不可用非其人昔魏文帝用贾诩为三公孙权笑之】子穆嗣歴位郡守穆薨子模嗣模子允允弟龛从弟疋皆至大官显于晋世
　　袁涣字耀卿陈郡扶乐人也父滂为汉司徒当时诸公子多越法度而涣清静举动必以礼郡命为功曹郡中奸吏皆自引去后辟公府举高第迁侍御史除谯令不就刘备之为豫州举涣茂才后避地江淮为袁术所命术每有所咨访涣常正议术不能抗然敬之不敢不礼也顷之吕布击术于阜陵涣徃从之遂复为布所拘留布初与刘备和亲后离隙布欲使涣作书詈辱备涣不可再三彊之不许布大怒以兵胁涣曰为之则生不为则死涣顔色不变笑而应之曰涣闻唯徳可以辱人不闻以骂使彼固君子邪且不耻将军之言彼诚小人邪将复将军之意则辱在此不在彼且涣他日之事刘将军犹今日之事将军也如一旦去此复骂将军可乎布慙而止及布败归太祖时陈羣父子亦在布军见太祖皆拜涣独高揖不为礼太祖甚严惮之时太祖给众官车各数乘使取布军中物唯其所欲众人皆重载唯涣取书数百卷资粮而已众人闻之大慙太祖益以此重之涣言于太祖曰夫兵者凶器也不得已而用之鼓之以道徳征之以仁义兼抚其民而除其害夫然故可与之死而可与之生自大乱以来十数年矣民之欲安甚于倒县然而暴乱未息者何也意者政失其道欤涣闻明君善于救世故世乱则齐之以义时伪则镇之以朴世异事变治国不同不可不察也夫制度损益此古今之不必同者也若夫兼爱天下而反之于正虽以武平乱而济之以徳诚百王不易之道也公明哲超世古之所以得其民者公既勤之矣今之所以失其民者公既戒之矣海内頼公得免于危亡之祸然而民未知义唯公所以训之则天下幸甚太祖深纳焉拜为沛南部都尉是时新募民开屯田民不乐多逃亡涣白太祖曰夫民安土重迁不可卒变易以顺行难以逆动宜顺其意乐之者乃取不欲者勿彊太祖从之百姓大悦迁为梁相涣每勑诸县务存鳏寡高年表异孝子贞妇常谈曰世治则礼详世乱则礼简全在斟酌之间耳方今虽扰攘难以礼化然在吾所以为之为政崇教训忠恕再思而后行外温柔而内能断以病去官百姓思之后征为谏议大夫丞相军祭酒前后得赐甚多皆散尽之家无所储终不问产业乏则取之于人不为皦察之行然时人服其清魏国初建为郎中令行御史大夫事涣言于太祖曰今天下大难已除文武并用长久之道也以为可大收编籍明先圣之教以易民视聼使海内斐然向风则逺人不服可以文徳来之太祖善其言时有传刘备死者羣臣皆贺涣以尝为备举吏独不贺居官数年卒太祖为之流涕赐谷二千斛一教以太仓谷千斛赐郎中令家一教以垣下谷千斛与曜卿家外不解其意教曰以太仓谷者官法也垣下谷者亲旧也文帝闻涣昔距吕布之事问涣从弟敏涣勇怯何如敏对曰涣貌似和柔然其临大节处危难虽贲育不过也涣子侃亦精粹闲素有父风歴位郡守尚书初涣从弟霸公恪有功干魏初为大司农及同郡何防并知名于世而霸子亮防子曾与侃复齐声友善亮贞固有学行疾何晏邓飏等著论以讥切之位至河南尹尚书霸弟徽以儒素称遭天下乱避地交州司徒辟不至徽弟敏有武艺而好水功官至河隄谒者
　　张范字公仪河内脩武人也祖父歆为汉司徒父延为太尉太傅袁隗欲以女妻范范辞不受性恬静乐道忽于荣利征命无所就弟承字公先亦知名以方正征拜议郎迁伊阙都尉董卓作乱承欲合徒众与天下共诛卓承弟昭时为议郎适从长安来谓承曰今诛卓众寡不敌难以成功不若择所归附待时而动然后可以如志承然之乃解印绶间行归家与范避地州袁术备礼招请范称疾不徃术不彊屈也遣承与相见术时欲僭据卽以问承承以正议抗之语在术传是时太祖将征冀州术复问曰今曹公欲以兵数千敌十万之众可谓不量力矣子以为何如承乃曰汉徳虽衰天命未改曹公挟天子以令天下虽敌百万之众可也术作色不怿承去之太祖平冀州遣使迎范范以疾留彭城遣承诣太祖太祖表以为諌议大夫范子陵及承子戬为山东贼所得范直诣贼请二子贼以陵还范范谢曰诸君相还儿厚矣夫人情虽爱其子然吾怜戬之小请以陵易之贼义其言悉以还范太祖自荆州还范得见于陈以为议郎参丞相军事甚见敬重太祖征伐常令范及邴原留与世子居守太祖谓文帝曰举动必谘此二人世子执子孙礼范救恤穷乏家无所余中外孤寡皆归焉赠遗无所逆亦终不用及去皆以还之建安十七年卒魏国初建承以丞相参军祭酒领赵郡太守政化大行太祖将西征征承参军事至长安病卒文帝即位以范子参为郎中承孙邵晋中防军与舅杨骏俱被诛事见晋史
　　凉茂字伯方山阳昌邑人也少好学论议常据经典以处是非太祖辟为司空掾举髙第补侍御史时泰山多盗贼以茂为泰山太守旬月之间襁负而至者千余家转为乐浪太守公孙度在辽东擅留茂不遣之官然茂终不为屈度谓茂及诸将曰闻曹公逺征邺无守备今吾欲以歩卒三万骑万匹直指邺谁能御之诸将皆曰然又顾谓茂曰于君意何如茂答曰比者海内大乱社稷将倾将军拥十万之众安坐而观成败夫为人臣者固若是邪曹公忧国家之危败愍百姓之苦毒率义兵为天下诛残贼功高而徳广可谓无二矣以海内初定民始安集故未责将军之罪耳而将军乃欲称兵西向则存亡之效不崇朝而决将军其勉之诸将闻茂言皆震动良久度曰凉君言是也后征还为魏郡太守甘陵相所在有治绩文帝为五官将茂以选为长史迁左军师魏国初建迁尚书仆射后为中尉奉常文帝在东宫茂复为太子太傅甚见敬礼卒官
　　国渊字子乐安盖人也师事郑元后与邴原管寜等避乱辽东渊笃学好古在辽东常讲学于山岩东土多推慕之由此知名及还旧土太祖辟为司空掾属每于公朝论议常直言正色退无私焉太祖欲广置屯田使渊典其事渊屡陈损益相土处民计民置吏明功课之法五年中仓廪丰实百姓竞劝乐业太祖征关中以渊为居府长史统留事田银苏伯反河东银等既破后有余党皆应伏法渊以为非首恶请不行刑太祖从之頼渊得生者千余人旧破贼文书以一为十及渊上首级如其实数太祖问其故渊曰夫征讨外宼多其斩获之数者欲以大武功且示民听也河间在封域之内银等叛逆虽克防有功渊窃耻之太祖大悦迁魏郡太守时有投书诽谤者太祖疾之欲必知其主渊请留其本书而不宣露其书多引二京赋渊勅功曹曰此郡既大今在都辇而少学问者其简开解年少欲遣就师功曹差三人临遣引见训以所学未及二京赋博物之书也世人忽畧少有其师可求能读者从受之又密喻防旬日得能读者遂徃受业吏因请使作牋比方其书与投书人同手収摄案问具得情理迁太仆居列卿位布衣蔬食禄赐散之宗族故旧卒官
　　王脩字叔治北海营陵人也年七岁丧母母以社日亡来岁隣里社脩感念母哀甚隣里为之罢社年二十游学南阳止张奉舎奉举家得疾病无相视者脩亲隠防之病愈乃去初平中北海相孔融召以为主簿守髙密令高密孙氏素豪侠人客数犯法民有相刼者贼入孙氏吏不能执脩将吏民围之孙氏拒守吏民畏惮不敢近脩令吏民敢有不攻者与同罪孙氏惧乃出贼由是豪彊慑服举孝亷修让邴原融不听时天下乱遂不行顷之郡中有反者脩闻融有难夜徃奔融贼初发融谓左右曰能冐难来唯王脩耳言终而脩至复署功曹时胶东多贼宼复令脩守胶东令胶东人公沙卢宗彊自为营堑不肯应发调修独将数骑径入其门斩卢兄弟公沙氏惊怖莫敢动脩抚慰其余由是防少止融每有难脩虽休归在家无不至融常頼脩以免袁谭在青州辟脩为治中从事别驾刘献数毁脩后献以事当死脩理之得免时人益以此多焉袁绍又辟脩除即墨令后复为谭别驾绍死谭尚有隙尚攻谭谭军败脩率吏民徃救谭谭喜曰成吾军者王别驾也谭之败刘询起兵漯隂诸城皆应谭叹息曰今举州皆叛岂孤之不徳邪脩曰东莱太守管统虽在海表此人不反必来后十余日统果弃其妻子来赴谭妻子为贼所杀谭更以统为乐安太守谭欲复攻尚脩谏曰兄弟还相攻击是败亡之道也谭不悦然知其忠节后又问脩计安出脩以手足为譬力劝谭与尚亲睦语在谭传谭不用其言遂与尚相攻请救于太祖太祖既破冀州谭又叛太祖遂引军攻谭于南皮脩时运粮在乐安闻谭急将所领兵及诸从事数十人徃赴谭至髙密闻谭已死下马号哭曰无君焉归遂诣太祖乞收谭尸太祖欲观脩意黙然不应脩复曰受袁氏厚恩若得收敛谭尸然后就戮无所恨太祖嘉其义听之以脩为督军粮还乐安谭之破诸城皆服唯管统以乐安不从命太祖命脩取统首脩以统亡国之忠臣因解其缚使诣太祖太祖悦而赦之袁氏政寛在职势者多畜聚太祖破邺没入审配等家赀以万数及破南皮阅脩家谷不满十斛有书数百卷太祖叹曰士不妄有名乃礼辟为司空掾行司金中郎将迁魏郡太守为治抑彊扶弱百姓称之魏国建为大司农郎中令太祖议行肉刑脩以为时未可行太祖采其议乃止徙为奉常其后严才反与其徒属数十人攻掖门脩闻变召车马未至便将官属歩至宫门太祖在铜爵台望见之曰彼来者必王叔治也相国钟繇谓脩曰旧京城有变九卿各居其府脩曰食其禄焉避其难居府虽旧非赴难之义顷之病卒官子忠官至东莱太守散骑常侍初脩识高柔于弱冠异王基于童幼终皆逺至世称其知人
　　通志卷一百十四
&lt;史部,别史类,通志&gt;
　　钦定四库全书
　　通志卷一百十五上
　　宋右　廸　功　郎　郑　樵　渔　仲　撰
　　列传第二十八上
　　魏
　　崔琰【许攸娄圭】毛玠　徐奕　何夔　邢颙　鲍勋【父信】司马芝【子岐】钟繇【子毓】华歆　王朗【子肃】程昱【孙晓】郭嘉董昭　刘煜【子陶】蒋济【□苗】刘放【孙资】刘馥【子靖】司马朗梁习　张旣　温恢　贾逵　李孚　杨沛　任峻　苏则　杜畿【子恕】郑浑　仓慈【顔斐　令狐邵　孔乂】张辽　乐进　于禁　张郃　徐晃【朱灵】
　　崔琰字季珪清河东武城人也少朴讷好击劒尚武事年二十三乡移为正始感激读论语韩诗至年二十九乃结公孙方等就郑元受学学未朞徐州黄巾贼攻破北海元与门人到不其山避难时谷籴县乏元罢谢诸生琰既受遣而防盗充斥西道不通于是周旋青徐兖豫之郊东下夀春南望江湖自去家四年乃归以琴书自娱大将军袁绍闻而辟之时士卒暴横掘发邱垅琰谏绍宜勅郡县掩骼埋胔示恻怛之爱追文王之仁绍以为骑都尉后绍治兵黎阳次于延津琰复谏曰天子在许民望助顺不如守境述职以宁区宇绍不从遂败于官渡及绍卒二子交争争欲得琰琰称疾固辞遂获罪幽于囹圄頼隂夔陈琳营救得免太祖破袁氏领冀州牧辟为别驾从事谓琰曰昨案戸籍可得三十万众故为大州也琰对曰今天下分崩九州幅裂二袁兄弟亲寻干戈冀方蒸庶暴骨原野未闻王师仁声先路存问风俗救其涂炭而校计甲兵唯此为先斯岂鄙州士女所望于明公哉太祖改容谢之于时賔客皆伏失色太祖征并州留琰傅文帝于邺世子好田猎琰以书切谏请燔翳捐褶以塞众望世子报谢之太祖为丞相琰复为东曹掾属征事初授东曹时教曰君有伯夷之风史鱼之直贪夫慕名而清壮士尚称而厉斯可以率时者已故授东曹往践厥职魏国初建拜尚书时未立太子临菑侯植有才而爱宠太祖狐疑以函令宻访于外唯琰露版答曰盖闻春秋之义立子以长加五官将仁孝聪明宜承正统琰以死守之植琰之兄女婿也太祖贵其公亮喟然叹息迁中尉琰声姿高畅眉目防朗须长四尺甚有威重朝士瞻望而太祖亦敬惮焉琰尝荐钜鹿杨训虽才好不足而清贞守道太祖即礼辟之及太祖为魏王训发表称赞功伐褒述盛徳时人或笑训浮伪谓琰失所举琰闻从训取表草视之与训书曰省表事佳耳时乎时乎会当有变时琰本意讥论者好谴呵而不寻情理也人得琰书以裹帻笼持其笼行都道中时有与琰宿隙者遥见琰名著帻笼从而视之遂白太祖太祖怒曰谚言生女耳耳非佳语会当有变时意指不逊乃收付狱髠刑输徒前所白琰者复白之云琰为徒虬须直视辞色无挠心似不平时太祖亦以为然遂欲杀之乃使清公大吏往经营琰勅吏曰三日期消息琰不悟后数日吏故白琰平安太祖忿然曰崔琰必欲使孤行刀锯乎吏以是教告琰琰谢吏曰我殊不宜不知公意至此也遂自杀始琰与司马朗善朗弟懿方壮琰谓朗曰子之弟聪哲明允刚断英跱殆非子之所及也朗以为不然而琰每秉此论琰从弟林少无名望虽姻族犹多轻之而琰常曰此所谓大器晚成者也终必远至涿郡孙礼卢毓始入军府琰又名之曰孙防亮亢烈刚简能断卢清警明理百链不消皆公才也后林礼毓咸至鼎辅及琰友人公孙方宋阶早卒琰抚其遗孤恩若己子其鉴识笃义类皆若此后明帝时林尝与司空陈羣共论冀州人士称琰为首羣以智不存身贬之林曰大丈夫为有邂逅耳即如卿诸人良足贵乎初太祖性忌有所不堪者鲁国孔融南阳许攸娄圭皆以恃旧不防见诛而琰最为世所痛惜至今寃之孔融传列在汉史许攸者字子远少与袁绍及太祖善初平中随绍在冀州尝议官渡之役劝绍以轻兵袭许绍不从语在绍传会其家犯法为审配所系遂奔太祖太祖破绍取冀州攸有力焉攸自恃勲劳时与太祖相戏至呼太祖小字曰某甲卿不得我不得冀州也太祖笑曰汝言是也然内嫌之其后从行出邺东门顾谓左右曰此家非得我则安得出入此门也人有白者遂见收娄圭字子伯少有猛志常叹息曰男儿居世防当得数万兵千匹骑着后耳侪辈笑之后坐藏匿亡命被系当死得逾狱出捕者追之急子伯乃变衣服如助捕者吏不能觉遂得免防天下义兵起子伯亦于荆州北界合众依刘表先是子伯与太祖有旧后遂归太祖太祖以为大将不使典兵然军国大计常与谋议刘表亡太祖向荆州表子琮降以节迎太祖诸将皆疑以为诈太祖以问子伯子伯曰天下扰扰各贪王命以自重今以节来是必至诚太祖曰大善遂进兵太祖宠赉子伯家累千金曰娄子伯富乐于孤但势不如孤耳从破马超等子伯功为多太祖常叹曰子伯之计孤不及也后与南郡习授同载见太祖出授曰曹公父子如此何其快耶子伯曰大丈夫当自为之而但观他人乎授乃白之遂见诛毛玠者字孝先陈留平邱人也少为县吏以清公见称将避乱荆州未至闻刘表政令不明遂住鲁阳太祖临兖州辟为治中从事玠语太祖曰今天下分崩国主迁移生民废业饥馑流亡公家无经嵗之储百姓无安固之志难以持久今袁绍刘表虽士民众彊皆无经远之虑未有树基建本者也夫兵义者胜守位以财宜奉天子以令不臣脩耕植畜军资如此则覇王之业可成也太祖敬纳其言转幕府功曹太祖为司空丞相玠尝为东曹掾与崔琰并典选举其所举用皆清正之士虽于时有盛名而行不由本者终莫得进务以俭率人由是天下之士莫不以亷节自励虽贵宠之臣舆服不敢过度太祖叹曰用人如此使天下人自治吾复何为哉文帝为五官将亲自诣玠属所亲眷玠答曰老臣以能守职幸得免戾今所说人非迁次是以不敢奉命大军还邺议所并省玠请谒不行时人惮之咸欲省东曹乃共白曰旧西曹为上东曹为次宜省东曹太祖知其情令曰日出于东月盛于东凡人言方亦复先东何以省东曹遂省西曹初太祖平栁城班所获器物特以素屏风素冯几赐玠曰君有古人之风故赐君古人之服玠居显位每布衣蔬食抚育孤兄子甚笃赏赐以振施贫族家无所余迁右军师魏国初建为尚书仆射复典选举时太子未定而临菑侯植有宠玠密谏曰近者袁绍以适庶不分覆宗灭国废立大事非所宜闻后羣寮会玠起更衣太祖目指曰此古所谓国之司直我之周昌也后崔琰旣死玠内不悦后有白玠出见黥面反者其妻子没为官奴婢玠言曰使天不雨者盖此也太祖大怒收玠付狱大理钟繇诘玠曰自古圣帝明王罪及妻子书云左不共左右不共右予则孥戮女司宼之职男子入于罪女子入于舂稾汉律罪人妻子没为奴婢黥面汉法所行黥墨之刑存于古典今眞奴婢祖先有罪虽歴百世犹有黥靣供官一以寛良民之命二以宥并罪之辜此何以负于神明之意而当致旱案典谋急恒寒若舒恒燠若寛则亢阳所以为旱玠之吐言以为寛邪以为急也急当隂霖何以反旱成汤圣世野无青草周宣令主旱魃为虐亢旱以来积三十年归咎黥靣为相値不卫人伐邢师兴而雨罪恶无征何以应天玠讥谤之言流于下民不悦之声上闻圣听玠之吐言势不独语时见黥靣凡为几人黥靣奴婢所识知邪何缘得见对之叹言时以语谁见答云何以何日月于何处所事已发露不得隐欺玠具以状对玠曰臣闻萧生缢死困于石显贾子放外谗在绛灌白起赐劒于杜邮鼂错致诛于东市伍员絶命于吴都斯数子者或妬其前或害其后臣垂龆执简累勤取官职在机近人事所窜属臣以私无势不絶语臣以寃无细不理人情滛利为法所禁法禁于利势能害之青蝇横生为臣作谤谤臣之人势不在他昔王叔陈生争正王廷宣子平理命举其契是非有宜曲直有所春秋嘉焉是以书之臣不言此无有时人说臣此言必有征要乞防宣子之辨而求王叔之对若臣以曲闻即刑之日方之安驷之赠赐劒之来比之重赏之惠谨以状对时桓阶和洽进言救之遂免黜卒于家太祖赐棺器钱帛拜子机郎中
　　徐奕字季才东莞人也避难江东孙防礼命之奕改姓名微服还本郡太祖为司空辟为掾属从西征马超超破军还时关中新服未甚安留奕为丞相长史鎭抚西京西京称其威信转为雍州刺史复还为东曹属丁仪等见宠于时并害之而奕终不为动出为魏郡太守太祖征孙权徙为留府长史谓奕曰君之忠亮古人不过也然微太严昔西门豹佩韦以自缓夫能以柔制刚者望之于君也今使君统留事孤无复还顾之忧也魏国建为尚书复典选举迁尚书令太祖征汉中魏讽等谋反中尉杨俊左迁太祖叹曰讽所以敢生乱心以吾爪牙之臣无遏奸防谋者故也安得如诸葛丰者使代俊乎桓阶曰徐奕其人也太祖乃以奕为中尉手令曰昔楚有子玉文公为之侧席而坐汲黯在朝淮南为之折谋诗称邦之司直君之谓与在职数月疾笃乞退拜谏议大夫卒
　　何防字叔龙陈郡阳夏人也曾祖父熈汉安帝时官至车骑将军防防丧父与母兄居以孝友称长八尺三寸容貌矜严避乱淮南后袁术至夀春辟之防不应然遂为术所留久之术与桥防俱攻围蕲阳蕲阳为太祖固守术以防彼郡人欲胁令说蕲阳防谓术谋臣李业曰昔栁下惠闻伐国之谋而有忧色曰吾闻伐国不问仁人斯言何为至我哉遂遁匿灊山术知防终不为己用乃止术从兄山阳太守遗母防从姑也是以虽恨防而不加害建安二年防将还乡里度术必急追乃闲行得免明年到本郡顷之太祖辟为司空掾属时有传袁术军乱者太祖问防曰君以为信不夔对曰天之所助者顺人之所助者信术无信顺之实而望天人之助不可以得志于天下夫失道之主亲戚叛之而况于左右乎以夔观之其乱必矣太祖曰为国失贤则亡君不为术所用乱不亦宜乎太祖性严峻掾属公事往往加杖夔常畜毒药誓死无辱是以终不见及出为城父令迁长广太守郡濵山海黄巾未平豪桀多背叛袁谭就加以官位长广县人管承徒众三千余家为宼害议者欲举兵攻之夔曰承等非生而乐乱也习于乱不能自还未被德教故不知反善今兵廹之急彼恐夷灭必并力战攻之旣未易防虽胜必伤吏民不如徐喻以恩徳使容自悔可不烦兵而定乃遣郡丞黄珍徃爲陈成败承等皆请服夔遣吏成领校尉长广县承等郊迎奉牛酒诣郡牟平贼从钱众亦数千夔率郡兵与张辽共讨定之东牟人王营众三千余家胁昌阳县为乱夔遣吏王钦等授以计畧使离散之旬月皆平定是时太祖始制新科下州郡又收租税绵绢夔以郡新立近以师旅之后不可卒绳以法乃言于太祖请以所领六县乞依远域新邦之典其民间小事使长吏临时随宜上不背正法下以顺百姓之心比及三年民安其业然后齐之以法则无所不至矣太祖从其言征还参丞相军事海贼郭祖宼暴乐安济南界州郡苦之太祖以夔前在长广有威信拜乐安太守到官数月诸城悉平入为丞相东曹掾夔言于太祖曰自军兴以来制度草创用人未详其本是以各引其类时忘道德夔闻以贤制爵则民愼德以庸制禄则民兴功以为自今所用必先核之乡闾使长防顺序无相逾越显忠直之赏明公实之报则贤不肖之分居然别矣又可脩保举故不以实之令使有司别受其负在朝之臣时受教与曹并选者各任其责上以观朝臣之节下以塞争竞之源以督羣下以率万民如是则天下幸甚太祖称善魏国建拜尚书仆射文帝为太子以凉茂为太傅夔为少傅特命二傅与尚书东曹并选太子诸侯官属茂卒以夔代茂每月朔太傅入见太子太子正法服而礼焉他日无会仪夔迁太仆太子欲与辞宿戒供夔无往意乃与书请之夔以国有常制遂不徃其履正如此然于节俭之世最为豪汰文帝践阼封成阳亭侯邑三百戸疾病屡乞逊位诏报不许薨諡靖侯子曾嗣咸熈中为司徒
　　邢颙字子昻河间鄚人也举孝亷司徒辟皆不就易姓字适右北平从田畴游积五年而太祖定冀州颙谓畴曰黄巾起来二十余年海内鼎沸百姓流离今闻曹公法令严民厌乱矣乱极则平请以身先遂装还乡里田畴曰邢颙民之先觉也乃求见太祖求为乡导以克栁城太祖辟颙为冀州从事时人称之曰德行堂堂邢子昻除广宗长以故将丧弃官有司举正太祖曰颙笃于旧君有壹致之节勿问也更辟司空掾除行唐令劝民农桑风化大行入为丞相门下督迁左冯翊病去官时太祖诸子高选官属令曰侯家吏宜得渊深法度如邢颙辈遂以为平原侯植家丞颙防闲以礼无所屈挠由是不合庶子刘桢以书谏植曰家丞邢颙北土之彦少秉髙节元静澹泊言少理多眞雅士也桢诚不足同贯斯人并列左右而桢礼遇殊特颙反防简私惧观者将谓君侯习近不肖礼贤不足采庶子之春华忘家丞之秋实为上招谤其罪不小以此反侧后颙入参丞相军事转东曹掾初太子未定而临菑侯植有宠丁仪等并赞翼其羙太祖问颙颙对曰以庶代宗先世之戒也愿殿下重察之太祖识其意后遂以为太子少傅迁太傅文帝践阼为侍中尚书仆射赐爵关内侯出为司校尉徙太常黄初四年薨子友嗣
　　鲍勋字叔业泰山平阳人也汉司校尉鲍宣九世孙宣后嗣有从上党徙泰山者遂家焉勋父信少有大节沈毅有谋灵帝时大将军何进辟拜骑都尉遣归募兵得千余人还到成臯而进已遇害信至京师董卓亦始到信知卓必为乱劝袁绍袭卓绍畏卓不敢发语在绍传信乃引军还乡里收徒众二万骑七百辎重五十余乘是歳太祖始起兵于己吾信与弟韬以兵应太祖太祖与袁绍表信行破虏将军韬裨将军时绍众最盛豪桀多向之信独归心太祖太祖亦亲异焉汴水之败信被创韬于阵战殁绍刼夺韩馥位遂据冀州信言于太祖曰奸臣乘衅荡覆王室英雄奋节天下向应者义也今绍为盟主因权专利将自生乱是复又有一卓也若抑之则力不能制祗以构难又何能济莫若且规大河之南以待其变太祖善之太祖为东郡太守表信为济北相会黄巾大众入州界刘岱欲与战信止之岱不从遂败太祖以贼恃胜而骄欲设竒兵挑击之于寿张先与信出行战地后歩军未至而卒与贼遇遂接战信殊死战以救太祖太祖仅得溃围出信遂殁时年四十一建安十七年太祖追录信功表封勋兄邵新都亭侯辟勋丞相掾二十二年立太子以勋为中庶子徙黄门侍郎出为魏郡西部都尉太子郭夫人弟为曲周县吏断盗官布法应弃市太祖时在谯太子留邺数手书为之请罪勋不敢擅纵具列上勋前在东宫守正不挠太子固不能悦及重此事恚望滋甚会郡界休兵有失期者密勅中尉奏免勋官久之拜侍御史延康元年太祖崩太子即王位勋以骑都尉兼侍中文帝受禅勋每陈今之所急唯在军农寛惠百姓台榭苑囿宜以为后帝将出游猎勋停车上防切谏帝手毁其表而行猎中道顿息问侍臣曰猎之为乐何如八音也侍中刘晔对曰猎胜于乐勋抗辞曰夫乐上通神明下和人理隆治致化万邦咸乂故移风易俗莫善于乐况猎暴华盖于原野伤生育之至理栉风沐雨不以时隙哉昔鲁隐观渔于棠春秋以为讥陛下虽以为务愚臣所不愿也因奏刘晔佞谀不忠阿顺陛下过戏之言昔梁邱据取媚于遄台晔之谓也请有司议罪以清皇朝帝怒作色罢还即出勋为右中郎将黄初四年尚书令陈羣仆射司马懿并举勋为宫正宫正即御史中丞也帝不得已而用之百寮严惮罔不肃然六年秋帝欲征吴羣臣大议勋面谏曰王师屡征而未有所克者盖以吴蜀唇齿相依凭阻山水有难防之势故也徃年龙舟飘荡隔在南岸圣躬蹈危臣下破胆此时宗庙几至倾覆为百世之戒今又劳兵袭远日费千金中国虚耗令黠虏玩威臣窃以为不可帝益忿之左迁勋为治书执法帝从寿春还屯陈留郡界太守孙邕见出过勋时营垒未成但立标埓邕邪行不从正道军营令史刘曜欲推之勋以堑垒未成解止不举大军还洛阳曜有罪勋奏黜遣而曜密表勋私解邕事诏曰勋指鹿为马收付廷尉廷尉法议正刑五歳三官駮定依律罚金二斤帝大怒曰勋无活分汝等敢纵之收三官已下付刺奸当令十防同穴太尉钟繇司徒华歆镇军大将军陈羣侍中辛毗尚书卫臻守廷尉髙柔等并表勋父信有功于太祖求请勋罪帝不许遂诛之勋内行旣脩亷而能施死之日家无余财后二旬文帝亦崩莫不为勋叹恨
　　司马芝字子华河内温人也少为书生避乱荆州于鲁阳山遇贼同行者皆弃老弱走芝独坐守老母贼至以兵临芝芝叩头曰母老唯在诸君贼曰此孝子也杀之不义遂得免害以鹿车推载母居南方十余年躬耕守节太祖平荆州以芝为管长时天下草创多不奉法郡主簿刘节旧族豪侠賔客千余家出为盗贼入乱吏治顷之芝差节客王同等为兵掾史据白节家前后未尝给繇若至时藏匿必为留负芝不听与节书曰君为大宗加股肱郡而賔客每不与役既众庶怨望或流声上闻今条同等为兵幸时发遣兵已集郡而节藏同等因令督邮以军兴诡责县县掾史穷困乞代同行芝乃驰檄济南具陈节罪太守郝光素敬信芝即以节代同行青州号芝以郡主簿为兵迁广平令征虏将军刘勲贵宠骄豪又芝故郡将賔客子弟在界数犯法勲与芝书不着姓名而多所属托芝不报其书一皆如法后勲以不轨诛交关者皆获罪而芝由是见称迁大理正有盗官绢置都厠上者吏疑女工收以付狱芝曰夫刑罪之失失在苛暴今赃物先得而后讯其辞若不胜掠或至诬服诬服之情不可以折狱且简而易从大人之化也不失有罪庸世之治耳今宥所疑以隆易从之义不亦可乎太祖从其议歴甘陵沛阳平太守所在有绩黄初中入为河南尹抑彊扶弱私请不行会内官欲以事托芝不敢发言因芝妻伯父董昭昭犹惮芝不为通芝为教与羣下曰盖君能设教不能使吏必不犯也吏能犯教而不能使君必不闻也夫设教而犯君之劣也犯教而闻吏之祸也君劣于上吏祸于下此政事所以不理也可不各勉之哉于是下吏莫不自励门下循行尝疑门干盗簪干辞不符曹执为狱芝教曰凡物有相似而难分者自非离娄鲜能不惑就其实然循行何忍重惜一簪轻伤同类乎其寝勿问明帝即位赐爵关内侯顷之特进曹洪乳母当与临汾公主侍者共事无涧神【无涧山名在洛阳东北】系狱卞太后遣黄门诣府传令芝不通輙勅洛阳狱考竟而上防言其事帝手报嘉之芝居官十一年数议科条所不便者其在公卿间直道而行会诸王来朝与京都人交通坐免后为大司农先是诸典农各部吏民末作治生以要利入芝奏曰王者之治崇本抑末务农重谷王制无三年之储国非其国也管子区言以积谷为急方今二虏未灭师旅不息国家之要唯在谷帛武皇帝特开屯田之官专以农桑为业建安中天下仓廪充实百姓殷足自黄初以来听诸典农治生各为部下之计诚非国家大体所宜也夫王者以海内为家故传曰百姓不足君谁与足富足之由在于不失天时而尽地力今商旅所求虽有加倍之显利然于一统之计已有不赀之损不如垦田益一亩之收也夫农民之事田自正月耕种芸锄条桑耕熯种麦获刈筑场十月乃毕治廪系桥运输租赋除道理梁墐涂室屋以是终歳无日不为农事也今诸典农各言留者为行者宗田计课其力势不得不尔不有所废则当素有余力臣愚以为不宜复以商事杂乱专以农桑为务于国计为便明帝从之每上官有所召问常先见掾史为断其意故教其所以答塞之状皆如所度芝性亮直不矜亷隅与賔客谈论有不可意便面折其短退无异言卒于官家无余财自魏迄今为河南尹者莫及芝芝卒子岐嗣从河南丞转廷尉正迁陈留相梁郡有系囚多所连及数歳不决诏书徙狱于岐属县县请豫治牢具岐曰今囚有数十既巧诈难符且已倦楚毒其情易见岂当复久处囹圄邪及囚至诘之皆莫敢匿诈一朝决竟遂超为廷尉是时大将军爽专权尚书何晏邓飏等为之辅翼南阳圭泰尝以言迕指考系廷尉飏讯狱将致泰重刑岐数飏曰枢机大臣王室之佐既不能辅化成德齐羙古人乃肆其私忿枉论无辜使百姓危心非此焉在飏于是慙怒而退岐终恐久获罪以疾去官居家未朞而卒年三十五子肇嗣肇晋太康中为冀州刺史尚书钟繇者字元常颍川长社人也尝与族父瑜俱至洛阳道遇相者曰此童有贵相然当厄于水努力愼之行未至十里渡桥马惊堕水几死瑜以相者言中益贵繇而供给资费使得专学举孝亷除尚书郎阳陵令以疾去辟三府为廷尉正黄门侍郎是时汉帝在西京李傕郭汜等乱长安中与关东断絶太祖领兖州牧始遣使上书傕汜等以为关东欲自立天子今曹操虽有使命非其至实议留太祖使拒絶其意繇说傕汜等曰方今英雄并起各矫命专制唯曹兖州乃心王室而逆其忠欵非所以副将来之望也傕泛等用繇言厚加答报由是太祖使命遂得通太祖既数听荀彧之称繇又闻其说傕泛益虚心后傕胁天子繇与尚书郎韩斌同策谋天子得出长安繇有力焉拜御史中丞迁侍中尚书仆射并录前功封东武亭侯时关中诸将马腾韩遂等各拥彊兵相与争太祖方有事山东以关右为忧乃表繇以侍中守司校尉持节都督关中诸军委以后事特使不拘科制繇至长安移书腾遂等为陈祸福腾遂各遣子入侍太祖在官渡与袁绍相持繇送马二千余匹给军太祖与繇书曰得所送马甚应其急关右平定朝廷无西顾之忧足下之勲也昔萧何鎭守关中足食成军亦适当尔其后匈奴单于作乱平阳繇率诸军围之未防而袁尚所置河东太守郭援到河东众甚盛诸将议欲释之去繇曰袁氏方彊援之来关中隂与之通所以未悉叛者顾吾威名故耳若弃而去示之以弱所在之民谁非宼讐纵吾欲归其得至乎此为未战先自败也且援刚愎好胜必易吾军若渡汾为营及其未济击之可大克也张既说马腾会击援腾遣子超将精兵逆之援至果轻渡汾众止之不得济水未半繇击大破之斩援降单于语在既传其后河东卫固作乱与张晟张琰及高干等并为宼繇又率诸将讨破之自天子西迁洛阳人民单尽繇徙关中民又招纳亡叛以充之数年间民戸稍实太祖征关中得以为资表繇为前军师魏国初建为大理迁相国文帝在东宫赐繇五熟釡为之铭曰于赫有魏作汉藩辅厥相惟钟实干心膂靖恭夙夜匪遑安处百寮师师楷兹度矩数年坐西曹掾魏讽谋反策罢就第文帝即王位复为大理及践阼改为廷尉进封崇高乡侯迁太尉转封平阳乡侯时司徒华歆司空王朗并先世名臣文帝罢朝谓左右曰此三公者乃一代之伟人也后世殆难继矣明帝即位进封定陵侯增邑五百并前千八百戸迁太傅繇有膝疾拜起不便时华歆亦以高年疾病朝见皆使载舆车虎贲舁上殿就坐是后三公有疾遂以为故事初太祖下令使平议死刑可宫割者繇以为古之肉刑更歴圣人宜复施行以代死刑议者以为非悦民之道遂寝及文帝临飨羣臣诏谓大理欲复肉刑此诚圣王之法公卿当善共议议未定会有军事复寝太和中繇上防曰大魏受命继踪虞夏孝文革法不合古道先帝圣德固天所纵坟典之业一以贯之是以继世仍发明诏思复古刑为一代法连有军事遂未施行陛下远追二祖遗意惜斩趾可以禁恶恨入死之无辜使明习律令与羣臣共议出本当右趾而入大辟者复行此刑书云皇帝清问下民鳏寡有辞于苗此言尧当除蚩尤有苗之刑先审问于下民之有辞者也若今蔽狱之时讯问三槐九棘羣吏万民使如孝景之令其当弃市欲斩右趾者许之其黥劓左趾宫刑者自如孝文易以髠笞能有奸者率年二十至四五十虽斩其足犹任生育今天下人少于孝文之世下计所全歳三千人张苍除肉刑所杀嵗以万计臣欲复肉刑歳生三千人子贡问济民可谓仁乎孔子曰何事于仁必也圣乎尧舜其犹病诸又曰仁远乎哉我欲仁斯仁至矣若诚行之斯民永济书奏诏曰太傅学优才高留心政事又于刑理深远此大事公卿羣寮善共平议司徒王朗议以为繇欲轻减大辟之条以增益刖刑之数此即起偃为竖化尸为人矣然臣之愚犹有未合防意之异夫五刑之属着在科律科律自有减死一等之法不死即为减施行已久不待远假斧凿于彼肉刑然后有罪次也前世仁者不忍肉刑之惨酷是以废而不用不用已来歴年数百今复行之恐所减之文未彰于万民之目而肉刑之问已宣于宼讐之耳非所以来远人也今可按繇所欲轻之死罪使减死之髠刖嫌其轻者可倍其居作之歳数内有以生易死不訾之恩外无以刖易釱骇耳之声议者百余人与朗同者多帝以吴蜀未平且寝太和四年繇薨帝素服临吊谥曰成侯子毓嗣初文帝分毓戸邑封繇弟演及子劭孙豫皆为列侯毓字稚叔年十四为散骑侍郎机防谈笑有父风太和初蜀相诸葛亮围祁山明帝欲亲西征毓上疏曰夫策贵庙胜功尚帷幄不下殿堂之上而决胜千里之外车驾宜镇守中土以为四方威势之援今大军西征虽有百倍之威于关中之费所损非一且盛暑行师诗人所重实非至尊动轫之时也迁黄门侍郎时大兴洛阳宫室车驾便幸许昌天下当朝正许昌许昌偪狭于城南以氊为殿备设鱼龙曼延民罢劳役毓谏以为水旱不时帑藏空虚凡此之类可须丰年又上宜复关内开荒地使民肆力于农事遂施行正始中为散骑侍郎大将军曹爽盛夏兴军伐蜀蜀拒守军不得进爽方欲增兵毓以书谏止爽爽不从竟无功而还后以失爽意徙侍中出为魏郡太守爽既诛入为御史中丞侍中廷尉听君父已殁臣子得为理谤及夫为侯其妻不复配嫁毓所创也正元中母邱俭文钦反毓持节至扬豫州班行赦令告喻士民还为尚书诸葛诞反大将军司马昭议自诣夀春讨诞会吴大将孙壹率众降或以为吴新有衅必不能复出军东兵已多可须后问毓以为夫论事科敌当以已度人今诞举淮南之地以与吴国孙壹所率口不至千兵不过三百吴之所失盖为无几若寿春之围未解而吴国之内转安未可必其不出也昭曰善遂将毓行淮南旣平为青州刺史加后将军迁都督徐州诸军事假节又转都督荆州景元四年薨追赠车骑将军諡曰惠侯子骏嗣毓弟会自有传华歆字子鱼平原高唐人也高唐为齐名都衣冠无不游行市里歆为吏休沐出府则归家阖门论议持平终不毁伤人歆与北海邴原管宁俱游学三人相善故时人号三人为一龙歆为龙头原为龙腹宁为龙尾时同郡陶邱洪亦知名自以明见过歆时王芬与豪桀谋废灵帝芬隂呼歆洪共定计洪欲行歆止之曰夫废立大事伊霍所难芬性踈而不武此必无成而祸将及族子其无徃洪从歆言而止后芬果败洪乃服歆举孝亷除郎中病去官灵帝崩何进辅政征河南郑泰頴川荀攸及歆等歆到为尚书郎董卓迁天子长安歆求出为下邳令病不行遂从蓝田至南阳时袁术在穰留歆歆说术使进军讨卓术不能用歆欲弃去会天子使太傅马日防安集关东日防辟歆为掾东至徐州诏卽拜歆豫章太守歆为政清静不烦吏民感而爱之孙策略地江东歆知策善用兵乃幅巾奉迎策以其长者待以上賔之礼后策死太祖在官渡表天子征歆孙权欲不遣歆谓权曰将军奉王命始交好曹公分义未固使仆得为将军效心岂不有益乎今空留仆是为养无用之物非将军之良计也权悦乃遣歆賔客旧人送之者千余人赠遗数百金歆皆无所拒密各题识至临去悉聚诸物谓诸賔客曰本无拒诸君之心而所受遂多念单车远行将以怀璧为罪愿賔客为之计众乃各留所赠而服其德歆至拜议郎参司空军事入为尚书转侍中代荀彧为尚书令太祖征孙权表歆为军师魏国建为御史大夫文帝即王位拜相国封安乐乡侯及受禅歆登坛相仪奉皇帝玺绶以成受命之礼是时朝臣三公已下并受爵位歆以形色忤旨徙为司徒而不进爵文帝久不怿以问尚书令陈羣曰我应天受禅百辟羣后莫不人人喜悦形于声色而相国及公独有不怡者何也羣起离席长跪曰臣与相国曾臣汉朝心虽喜悦犹义形其色亦惧陛下实应且憎帝大悦遂重异之歆素清贫禄赐以赈施亲戚故人家无儋石之储公卿尝并赐没入生口唯歆出而嫁之帝闻而叹息下诏曰司徒国之儁老所与和隂阳理庶事也今太官重膳而司徒蔬食甚无谓也特赐御衣及为其妻子男女皆作衣服又赐婢奴五十人三府议举孝亷本以德行不复限以试经歆以为丧乱以来六籍废坠当务存立以崇王道夫制法者所以经盛衰今听孝亷不以经试臣恐学业遂从此而废若有秀异可特征用患于无其人何患不得哉帝从其言黄初中诏公卿举独行君子歆举管宁帝以安车征之明帝即位进封博平侯增邑五百戸并前千三百戸转拜太尉歆称病乞退让位于寜帝不许临当大会乃遣散骑常侍缪袭奉诏喻指命力疾就会诏旨言朕须君到然后御坐又诏袭须歆必起乃还歆不得已乃起太和中遣曹眞从子午道伐蜀车驾东幸许昌歆上防言吴蜀负险延命未有其衅宜且留心治道以征伐为后事盖为国者以民为基民以衣食为本必使中国无饥寒之患百姓无离上之心则二敌之衅可得而待也帝诏报嘉之时秋大雨即诏眞引军还太和五年歆薨时年七十五諡敬侯子表嗣初文帝分歆戸邑封歆弟缉为列侯表咸熈中为尚书
　　王朗字景兴东海郯人也以通经拜郎中除菑邱长师事太尉杨赐赐薨弃官行服举孝亷辟公府皆不应时汉帝在长安关东兵起徐州刺史陶谦察朗茂才以为治中朗与别驾赵昱等说谦曰春秋之义求诸侯莫若勤王今天子越在西京宜遣使奉承王命谦乃遣昱奉章至长安天子嘉其意拜谦安东将军以昱为广陵太守朗会稽太守会稽旧祀秦始皇刻木为像与夏禹同庙朗到官以为无徳之君不应见祀于是除之居郡四年惠爱在民孙策渡江略地朗功曹虞翻以为力不能拒不如避之朗自以身为汉吏宜保城邑遂举兵与策战败绩浮海至东冶策又追击大破之朗乃诣策策以其儒雅诘让而不害留置曲阿朗虽流移穷困朝不谋夕而收恤亲旧分多割少行义甚着太祖表征朗策遣之朗自曲阿展转江海积年乃至既见拜谏议大夫参司空军事太祖问朗曰孙策何以得至此邪朗曰策勇冠一世有儁才大志张子布民之望也北靣而相之周公瑾江淮之杰也攘臂而为其将谋而有成所规不细终为天下大贼非徒狗盗而已太祖然之魏国初建以军祭酒领魏郡太守迁少府奉常大理务在寛恕罪疑从轻时钟繇明察当法俱以治狱见称文帝即王位迁御史大夫封安陵亭侯上防以育民省刑为劝及帝践阼改为司空进封乐平乡侯时帝颇出游猎或昬夜还宫朗上防切谏帝优答之初建安末孙权始遣使称藩而与刘备交兵诏议当兴师与吴并取蜀不朗议以为天子之军当相时而后动择地而后行今权之师未动则助吴之军无为先征且雨水方盛非行军动众之时帝纳其计黄初中鹈鹕集灵芝池诏公卿举独行君子朗荐光禄大夫杨彪且称疾让位于彪诏不许乃为彪置吏卒位次三公孙权欲遣子登入侍不至是时车驾徙许昌大兴屯田欲举军东征朗上防曰昔南越守善婴齐入侍遂为冡嗣还君其国康居骄黠情不副辞都防奏议以为宜遣侍子以黜无礼且吴濞之祸萌于子入隗嚣之叛亦不顾子往者闻权有遣子之言而未至今六军戒严臣恐舆人未畅圣旨当谓国家愠于登之逋留是以为之兴师设师行而登乃至则为所动者至大所致者至细犹未足以为庆设其傲狠殊无入志惧彼舆论之未畅者并怀伊邑臣愚以为宜勅别征诸将各明禁令以愼守所部外曜威烈内广耕稼使泊然若山澹然若渊势不可动计不可测是时帝以成军遂行权子竟不至车驾临江而还明帝即位进封兰陵侯增邑五百并前千二百戸使至邺省文昭皇后陵见百姓或有不足是时方营脩宫室朗上防曰陛下即位已来恩诏屡布百姓万民莫不欣欣臣顷奉使北行徃返道路闻众徭役其可得蠲除减省者甚多愿陛下重留日昃之听以计制防昔大禹将拯天下之大患故乃先卑其宫室俭其衣食用能尽有九州弼成五服勾践欲广其御儿之疆【御儿吴邉戍之地名】馘夫差于姑苏亦约其身以及家俭其家以施国用能囊括五湖席卷三江取威中国定覇华夏汉之文景亦欲恢祖业增崇洪绪故能割意于百金之台昭俭于弋绨之服内减太官而不受贡献外省徭赋而务农桑用能号称升平几致刑错孝武之所以能奋其军势拓其外境诚因祖考畜积素足故能遂成大功霍去病中才之将犹以匈奴未灭不治第宅明防远者略近事外者简内有汉之初及其中兴皆于金革略寝之后然后鳯阙猥闶德阳并起今当建始之前足用列朝会崇华之后足用序内官华林天渊足用展游宴若且先成阊阖之象魏使足用列远人之朝贡增脩城池使足用絶逾越成国险其余一切且须丰年一以勤耕农为务习戎备为事则国无怨旷戸口滋盛民充兵彊而防戎不賔缉熈不作未之有也转为司徒于时屡失皇子而后宫就馆者少朗上防曰昔周文十五而有武王遂享十子之祚以广诸姬之武王既老而生成王成王是以鲜于兄弟此二王者各树圣德无以相过比其子孙之祚则不相若盖生育有早晚所产有众寡也陛下旣德祚兼彼二圣春秋高于姬文育武之时矣而子发未举于椒兰之奥房藩王未繁于掖庭之众室以成王为喻虽未为晚取譬伯邑则不为夙周礼六宫内官百二十人而诸经常说咸以十二为限至于秦汉之末或以千百为数矣然虽弥猥而就时于吉馆者或甚鲜明百斯男之本诚在于一意不但在于务广也又少小常苦被褥泰温泰温则不能便柔肤弱体是以难可防防而易用感慨若常令少小之緼袍不至于甚厚则必咸保金石之性而寿比于南山矣帝报纳之朗着易春秋孝经周官传奏议论说咸传于世太和二年薨諡曰成侯子肃嗣初文帝分朗戸邑封一子列侯朗乞封兄子详有诏听许肃字子雍年十八从宋忠读太元而更为之解黄初中为散骑黄门侍郎太和二年拜散骑常侍四年大司马曹眞征蜀肃上防曰前志有之千里馈粮士有饥色樵苏后爨师不宿饱此谓平涂之行军者也又况于深入阻险凿路而前其为劳必相百也今又加之以霖雨山坂峻滑众逼而不展粮县而难继实行军之大忌也闻曹眞发已逾月而行裁半谷治道功夫战士悉作是贼偏得以逸而待劳乃兵家之所惮也言之前代则武王伐纣出关而复还论之近事则武文征权临江而不济岂非所谓顺天知时通于权变者哉兆民知圣上以水雨艰剧之故休而息之后日有衅乘而用之则所谓悦以犯难民忘其死者矣于是遂罢又上防宜遵旧礼为大臣发哀荐果宗庙事皆施行又上防陈政本曰除无事之位损不急之禄止浮食之费并从容之官使官必有职职任其事事必受禄禄代其耕乃徃古之常式当今之所宜也官寡而禄厚则公家之费鲜进仕之志劝进仕之志劝各展才力莫相倚仗敷奏以言明试以功能之与否简在帝心是以唐虞之设官分职申命公卿各以其事然后试之惟龙为纳言犹今尚书也以出内帝命而已夏殷不可得而详甘誓曰六事之人明六卿亦典事者也周官则备矣五日视朝公卿大夫并进而司士辨其位焉其记曰坐而论道谓之三公作而行之谓之士大夫及汉之初依拟前代公卿皆亲以事升朝故高祖躬追反走之周昌武帝遥可奉奏之汲黯宣帝使公卿五日一朝成帝始置尚书五人自是陵迟朝礼遂阙可复五日视朝之仪使公卿尚书各以事进废礼复兴光宣圣绪诚所谓名羙而实厚者也青龙中山阳公薨汉主也肃上防曰昔唐禅虞虞禅夏皆终三年之丧然后践天子之尊是以帝号无亏君礼犹存山阳公顺天进禅退处賔位不得与唐虞此按汉制总帝皇之号号曰皇帝有别称帝无别称皇则皇是其差轻者也故高祖之时土无二王其父见在而使称皇明非二王之嫌也况今以赠终可使称皇以配其諡明帝不从使称皇乃追諡曰孝献皇帝后肃以常侍领秘书监兼崇文观祭酒景初间宫室盛兴民失农业期信不敦刑杀仓卒肃上防曰大魏承百王之极生民无几干戈未戢诚宜务畜积而省徭役今宫室未就丁夫疲于力作农者离其南亩种谷者寡旧谷旣没新谷未继斯则有国之大患非备豫之长策也今见作者三四万人九龙可以安圣体其内足以列六宫显阳之殿又向将毕惟泰极已前功夫尚大莫若取常食廪之士非急要者之用选其丁壮择留万人使一朞而更之计一歳有三百六十万夫亦不为少当一歳成者听且三年分遣其余使皆即农无穷之计也夫信之于民国家大寳也仲尼曰自古皆有死民无信不立前车驾幸洛阳发民为营有司命以营成而罢既成又利其功力不以时遣有司徒营其目前之利不顾经国之大体臣愚以为自今以后傥复使民宜明其令使必如期若有事以次宁复更发无或失信凡陛下临时之所行刑皆有罪之吏宜死之人也然众庶不知谓为仓卒故愿陛下下之于吏而暴其罪钧其死也无使汚于宫掖而为远近所疑且人命至重难生易杀气絶而不可复续者也汉时有犯跸惊乘舆马者廷尉张释之奏使罚金文帝怪其轻而释之曰方其时上使诛之则已今下廷尉廷尉天下之平也一倾之天下用法皆为轻重民安所措其手足臣以为大失其义非忠臣所宜陈也廷尉者天子之吏也犹不可以失平而天子之身反可以惑谬乎斯重于为已而轻于为君不忠之甚也不可不察肃又陈诸鸟兽无用之物而有刍谷人徒之费皆可蠲除帝尝问肃曰汉桓帝时白马令李云上书言帝者谛也是帝欲不谛当何得不死肃对曰但为言失逆顺之节原其本意皆欲尽心念存补国且帝者之威过于雷霆杀一匹夫无异蝼蚁寛而宥之可以示容受切言广德宇于天下故臣以为杀之未必为是也帝又问司马迁以受刑之故内怀隐切着史记非贬孝武令人切齿对曰迁之记事不虚羙不隐恶刘向扬雄服其善叙事有良史之才谓之实录汉武闻其述史记取孝景及已本纪览之于是大怒削而投之于地今此两纪有录无书后遭李陵事遂下蚕室此为隐切在孝武不在于史迁也正始元年出为广平太守公事征还拜议郎顷之为侍中迁太常时大将军曹爽专权任用何晏邓飏等肃与太尉蒋济司农桓范论及明政肃正色曰此辈即恭石显之属复称说邪爽闻之戒何晏等曰当共愼之公卿已比诸君前世恶人矣坐宗庙事免后为光禄勲时有二鱼长尺集于武库之屋有司以为吉祥肃曰鱼生于渊而亢于屋介鳞之物失其所也边将其殆有弃甲之变乎其后果有东关之败徙为河南尹嘉平六年持节兼太常奉法驾迎高贵乡公于元城是岁白气经天大将军司马师问其故肃曰此蚩尤之旗也东南其有乱乎君若修己以安百姓则天下乐安者归徳唱乱者先亡矣明年春镇东将军母邱俭扬州刺史文钦起兵反师谓肃曰霍光感夏侯胜之言始重儒学之士良有以也安国宁主其术安在肃曰昔关侯率荆州之众降于禁于汉濵遂有北向争天下之志后孙权袭取其将士家属彼之士众一旦瓦解今淮南将士父母妻子皆在内州但急徃御卫使不得前必有关侯土崩之势矣师从之遂破俭钦等后迁中领军加散骑常侍增邑三百并前二千二百戸甘露元年薨门生缞绖者以百数追赠卫将军諡曰景侯子恽嗣恽薨无子国絶景元四年封肃子恂为兰陵侯咸熈中开建五等以肃着勲前朝改封恂为承子肃女适司马昭即文明皇后生晋武帝齐献王攸初肃善贾马之学而不好郑氏采会同异为尚书诗论语三礼左氏解及撰定父朗所作易传皆列于学官其所论駮朝廷典制郊祀宗庙丧纪轻重凡百余篇时乐安孙炎字叔然授学郑元之门人称东州大儒征为秘书监不就肃集圣证论以讥短元炎駮而释之及作周易春秋例毛诗礼记春秋三传国语尔雅诸注又著书十余篇颇传于世
　　程昱字仲德东郡东阿人也长八尺三寸美须髯黄巾起县丞王度反应之烧仓库县令逾城走吏民负老防东奔渠邱山昱使人侦视度度等得空城不能守出城西五六里止屯昱谓县中大姓薛房等曰今度等得城郭不能居其势可知此不过欲虏掠财物非有攻守之志也今何不相率还城而守之且城高厚多谷米今若还求令共坚守度必不能久攻可破也房等以为然吏民不肯从曰贼在西但有东耳昱谓房等愚民不可计事乃密遣数骑举幡于东山上令房等望见大呼言贼已至便下山趣城吏民奔走随之求得县令遂共城守度等来攻城不能下欲去昱率吏民开城门急击之度等破走东阿由此得全初平中兖州刺史刘岱辟昱昱不应是时岱与袁绍公孙瓒和亲绍令妻子居岱所瓒亦遣从事范方将骑助岱后绍与瓒有隙瓒击破绍军乃遣使语岱令遣绍妻子使与绍絶别勅范方若岱不遣绍家将骑还吾定绍将加兵于岱岱议连日不决别驾王彧白岱程昱有谋能断大事岱乃见昱问计昱曰若弃绍近援而求瓒远助此假人于越以救溺子之说也夫公孙瓒非袁绍之敌也今虽坏绍军然终为绍所禽夫趣一朝之权而不虑远计将军终败岱从之范方将其骑归未至瓒大为绍所破岱表昱为骑都尉昱辞以疾刘岱为黄巾所杀太祖临兖州辟昱昱将行其乡人谓曰何前后之相背也昱笑而不应太祖与语说之以昱守寿张令太祖征徐州使昱与荀彧留守鄄城张邈等叛迎吕布郡县向应唯鄄城范东阿不动布军降者言陈宫欲自将兵取东阿又使泛嶷取范吏民皆恐彧谓昱曰今兖州反唯有此三城宫等以重兵临之非有以深结其心三城必动君民之望也归而说之殆可昱乃归过范说其令靳允曰闻吕布执君母弟妻子孝子诚不可为心今天下大乱英雄并起必有命世能息天下之乱者此智者所详择也得主者昌失主者亡陈宫叛迎吕布而百城皆应似能有为然以君观之布何如人哉夫布麄中少亲刚而无礼匹夫之雄耳宫等以势假合不能相君也兵虽众终必无成曹使君智略不世出殆天所授君必固范我守东阿则田单之功可立也孰与违忠从恶而母子俱亡乎唯君详虑之允流涕曰不敢复有贰心时泛嶷亦已在县允乃见嶷伏兵刺杀之归勒兵守昱又遣别骑絶仓亭津陈宫至不得渡昱到东阿东阿令枣祗已率厉吏民拒城坚守又兖州从事薛悌与昱恊谋卒完三城以待太祖太祖还执昱手曰微子之力吾无所归矣乃表昱为东平相屯范太祖与吕布战于濮阳数不利蝗虫起乃各引去于是袁绍使人说太祖欲连和欲使太祖遣家居邺太祖新失兖州军食尽将许之时昱使适还引见因言曰窃闻将军欲遣家与袁绍连和诚有之乎太祖曰然昱曰意者将军殆临事而惧不然何虑之不深也夫袁绍据燕赵之地有并天下之心而智不能济也将军自度能为之下乎将军以龙虎之威可为韩彭之事邪今兖州虽残尚有三城能战之士不下万人以将军之神武与文若昱等收而用之覇王之业可成也愿将军更虑之太祖乃止天子都许以昱为尚书兖州尚未安集复以昱为东中郎将领济隂太守都督兖州事刘备失徐州来归太祖昱说太祖杀之不听语在武纪后又遣备至徐州要击袁术昱与郭嘉复说太祖曰公前日不图备昱等诚不及也今借之以兵必有异心太祖悔追之不及会术病死备至徐州遂杀车胄举兵背太祖顷之迁昱振威将军袁绍在黎阳将南渡时昱有七百兵守鄄城太祖闻之使人告昱欲益二千兵昱不肯曰袁绍拥十万众自以所向无前今见昱兵少必轻易不来攻若益昱兵过则不可不攻攻之必克徒两损其势愿公无疑太祖从之绍闻昱兵少果不徃太祖谓贾诩曰程昱之胆过于贲育昱遂收山泽亡命得精兵数千人乃引军与太祖会黎阳讨袁谭袁尚谭尚破走拜昱奋武将军封安国亭侯太祖征荆州刘备奔吴论者以为孙权必杀备昱料之曰孙权新在位未为海内所惮曹公无敌于天下初举荆州威震江表权虽有谋不能独当也刘备有英名关侯张飞皆万人敌也权必资之以御我难解势分备资以成又不可得而杀也权果多与备兵以御太祖是后中夏渐平太祖拊昱背曰兖州之败不用君言吾何以至此宗人奉牛酒大会昱曰知足不辱吾可以退矣乃自表归兵阖门不出昱性刚戾与人多迕人有告昱谋反太祖赐待益厚魏国建为卫尉与中尉邢贞争威仪免文帝践阼复为卫尉进封安乡侯增邑三百戸并前八百戸分封少子延及孙晓列侯方欲以为公会薨时年八十帝为流涕追赠车骑将军諡曰肃侯子武嗣武薨子克嗣克薨子良嗣晓字季明有通识嘉平中为黄门侍郎时校事放横晓上防曰周礼云设官分职以为民极春秋传曰天有十日人有十等愚不得临贤贱不得临贵于是并建圣哲树之风声明试以功九载考绩各脩厥业思不出位故栾书欲拯晋侯其子不听死人横于街路邴吉不问上不责非职之功下不务分外之赏吏无兼统之势民无二事之役斯诚为国要道治乱所由也远览典志近观秦汉虽官名改易职司不同至于崇上抑下显明分例其致一也初无校事之官干预庶政者也昔武帝大业草创众官未备而军旅勤苦民心不安乃有小罪不可不察故置校事取其一切耳然检御有方不至纵恣也此覇世之便宜非帝王之正典其后渐防见任复为疾病转相因仍莫正其本遂令上察宫庙下摄众司官无局业职无分限随意任情惟心所适法造于笔端不依科诏狱成于门下不顾覆讯其选官属以谨慎为粗防以詷为贤能其治事以刻暴为公严以循理为怯弱外则托天威以为声势内则聚羣奸以为腹心大臣耻与分势含忍而不言小人畏其锋芒郁结而无告至使尹模公于目下肆其奸慝罪恶之着行路皆知纎悉之过积年不闻既非周礼设官之意又非春秋十等之义也今外有公卿将校总统诸署内有侍中尚书总理万机司校尉督察京辇御史中丞董摄宫殿皆高选贤才以充其职申明科诏以督其违若此诸贤犹不足任校事小吏益不可信若此诸贤各思尽忠校事区区亦复无益若更高选国士以为校事则是中丞司重增一官耳若如旧选尹模之奸今复发矣进退推算无所用之昔桑羊为汉求利卜式以为独烹羊天乃可雨若使政事得失必感天地臣恐水旱之灾未必非校事之由也曹共公远君子近小人国风托以为刺卫献公舍大臣与小臣谋定姜谓之有罪纵令校事有益于国以礼义言之尚伤大臣之心况奸回暴露而复不罢是衮阙不补迷而不返也于是遂罢校事官晓迁汝南太守年四十余薨郭嘉字奉孝颍川阳翟人也初北见袁绍谓绍谋臣辛评郭图曰夫智者审于量主故百举百全而功名可立也袁公徒欲效周公之下士而未知用人之机多端寡要好谋无决欲与共济天下大难定覇王之业难矣于是遂去之先是颍川戏志才筹画士也太祖甚器之早卒太祖与荀彧书曰自志才亡后莫可与计事者汝颍固多竒士谁可以继之彧荐嘉召见论天下事太祖曰使孤成大业者必此人也嘉出亦喜曰眞吾主也表为司空军祭酒太祖谓嘉曰本初拥冀州之众而并青从之地广兵彊数为不逊吾欲讨之力不敌如何对曰刘项之不敌公所知也汉祖惟智胜项羽虽彊终为所禽以嘉料之绍有十败公有十胜虽兵彊无能为也绍繁礼多仪公体任自然此道胜一也绍以逆动公奉顺以率天下此义胜二也汉末政失于寛绍以寛济寛故不摄公纠之以猛而上下知制此治胜三也绍内忌外寛用人而疑之所任唯亲戚子弟公外易简而内机明用人无疑惟才所宜不间远近此度胜四也绍多谋少决失于后事公策得輙行应变无穷此谋胜五也绍因累世之资高议揖让以収名誉士之好言饰外者多归之公以至心待人推诚而行不为虚美以俭率下与有功者无所吝士之忠正远见而有实者皆愿为用此德胜六也绍见人饥寒恤念之形于顔色其所不见虑或不及也所谓妇人之仁耳公于目前小事时有所忽至于大事与四海接恩之所加皆过其望虽所不见虑之所周无不济者此仁胜七也绍大臣争权谗言惑乱公御下以道浸润不行此明胜八也绍是非不知公所是进之以礼所不是正之以法此文胜九也绍好为虚势不知兵要公以少克众用兵如神军人恃之敌人畏之此武胜十也太祖笑曰如卿所言孤何德以堪之也嘉又曰绍方北击公孙瓒可因其远征东取吕布不先取布若绍为防布为援此深害也太祖曰然遂征吕布三战破之布退固守时士卒疲倦太祖欲引军还嘉说太祖曰昔项羽七十战未常败北一朝失势而身死国亡者恃勇无谋故也今布每战輙破气衰力尽内外失守布之威力不及项籍而困败过之若乘胜攻之此成禽也太祖从之遂获布时孙防转鬬千里尽有江东闻太祖与袁绍相持于官渡将渡江北袭许众闻皆惧嘉料之曰防新并江东所用皆英雄豪杰能得人死力者也然策轻而无备虽有百万之众无异于独行中原也若刺客伏起一人之敌耳以吾观之必死于匹夫之手防临江未济果为许贡客所杀从破袁绍绍死又从讨谭尚于黎阳连战数克诸将欲乘胜遂攻之嘉曰袁绍爱此二子莫适立也有郭图逄纪为之谋臣必交鬬其间还相离也急之则相持缓之而后必争不如南向荆州若征刘表者以待其变而后击之可一举定也太祖曰善乃南征军至西平谭尚果争冀州谭为尚军所败走保平原遣辛毗乞降太祖还救之遂从定邺又从攻谭于南皮冀州平封嘉洧阳亭侯太祖将征袁尚及三郡乌丸诸将多惧刘表使刘备袭许以讨太祖嘉曰公虽威震天下胡恃其远必不设备因其无备卒然击之可破灭也且袁绍有恩于民夷而尚兄弟生存今四州之民徒以威附德施未加舍而南征尚因乌丸之资招其死难之臣胡人一动民夷俱应以生蹋顿之心成觊觎之计恐青冀非己之有也表坐谈客耳自知才不足以御备重任之则恐不能制轻任之则备不为用虽虚国远征公无忧矣太祖遂行至易嘉曰兵贵神速今千里袭人辎重多难以趋利且彼闻之必为备不如留辎重轻兵兼道以出掩其不意太祖乃密出卢龙塞直指单于庭虏卒闻太祖至惶怖合战遂大破之斩蹋顿及名王已下尚及兄熙走辽东嘉深通有算略达于事情太祖曰唯奉孝为能知孤意自栁城还疾笃太祖问疾者交错于道遂薨年三十八太祖临其丧哀甚谓荀攸等曰诸君年皆孤辈也惟奉孝防少天下事竟欲以后事属之而中年夭折命也夫乃表增嘉封邑八百戸并前千戸諡曰贞侯子奕嗣后太祖征荆州还于巴邱遇疾疫烧船叹曰郭奉孝在不使孤至此哀哉奉孝痛哉奉孝惜哉奉孝初陈羣非嘉不治行检数廷诉嘉嘉意自若太祖愈益重之然以羣能持正亦悦焉奕为太子文学早薨子深嗣深薨子猎嗣
　　董昭字公仁济隂定陶人也举孝亷除廮陶长栢人令袁绍以为参军事绍逆公孙瓒于界桥钜鹿太守李邵及郡冠盖以瓒兵彊皆欲属瓒绍闻之使昭领钜鹿问御以何术对曰一人之微不能消众谋欲诱致其心唱与同议及得其情乃当权以制之耳计在临时未可得言时郡右姓孙伉等数十人专为谋主惊动吏民昭至郡伪作绍檄告郡云得贼罗候安平张吉辞当攻钜鹿贼故孝亷孙伉等为应檄到收行军法恶止其身妻子勿坐昭案檄告令皆斩之一郡惶恐乃以次安慰遂皆平集事讫白绍绍称善会魏郡太守栗攀为兵所害绍以昭领魏郡太守时郡界大乱贼以万数遣使徃来交易市买昭厚待之因用为间乘虚掩讨輙大克破二日之中羽檄三至昭弟访在张邈军中邈与绍有隙绍受谗将致罪于昭昭欲诣汉献帝至河内为张杨所留因杨上还印绶拜骑都尉时太祖领兖州遣使诣杨欲令假涂西至长安杨不听昭说杨曰袁曹虽为一家势不久羣曹今虽弱然实天下之英雄也当故结之况今有缘宜通其上事并表荐之若事有成永为深分杨于是通太祖上事表荐太祖昭为太祖作书与长安诸将李傕郭泛等各随轻重致殷勤杨亦遣使诣太祖太祖遗杨犬马金帛遂与西方徃来天子在安邑昭从河内徃诏拜议郎建安元年太祖定黄巾于许遣使诣河东会天子还洛阳韩暹杨奉董承及杨各违戾不和昭以奉兵马最彊而少党援作太祖书与奉曰吾与将军闻名慕义便推赤心今将军防万乘之艰难反之旧都翼佐之功超世无俦何其休哉方今羣凶猾夏四海未宁必须众贤以清王轨诚非一人所能独建心腹四支实相恃頼一物不备则有阙焉将军当为内主吾为外援今吾有粮将军有兵有无相通足以相济死生契阔相与共之奉得书喜悦语诸将军曰兖州诸军近在许耳有兵有粮国家所当依仰也遂共表太祖为鎭东将军袭父爵费亭侯昭迁符节令太祖朝天子于洛阳引昭并坐问曰孤今来在此当施何计昭曰将军兴义兵以诛乱入朝天子辅翼王室此五伯之功也此下诸将人殊意异未必服从今留匡弼事势不便惟有移驾幸许耳然朝廷播越新还旧京远近跂望冀一朝获安今复徙驾不厌众心夫行非常之事乃有非常之功愿将军算其多者太祖曰此孤之本志也杨奉近在梁耳闻其兵精得无为孤累乎昭曰奉少党援将独委质鎭东费亭之事皆奉所定又闻书命申束足以见信宜时遣使厚遗答谢以安其意说京都无粮欲车驾暂幸鲁阳近许转运稍易可无县乏之忧奉为人勇而寡虑必不见疑比使徃来足以定计奉何能为太祖曰善即遣使诣奉徙大驾至许奉由是失望与韩暹等到定陵钞暴太祖不应密徃攻其梁营降诛即定奉暹失众东降袁术三年昭迁河南尹时张杨为其将杨丑所杀杨长史薛洪河内太守缪尚城守待绍救太祖令昭单身入城告喻洪尚等即日举众降以昭为冀州牧太祖令刘备拒袁术昭曰备勇而志大关侯张飞为之羽翼恐备之心未可得论也太祖曰吾已许之矣备到下邳杀刺史车胄反太祖自征备徙昭为徐州牧袁绍遣将顔良攻东郡又徙昭为魏郡太守从讨良良死后进围邺城袁绍同族春卿为魏郡太守在城中其父元长在扬州太祖遣人迎之昭以书与春卿劝令易节改图奉帝养父委身曹公则忠孝不坠荣名彰矣辞旨可称邺既定以昭为谏议大夫后袁尚依乌丸蹋顿太祖将征之患军粮难致凿平虏泉州二渠入海通运昭所建也太祖表封千秋亭侯转拜司空军祭酒后昭建议宜脩古建封五等太祖曰建设五等者圣人也又非人臣所制吾何以堪之昭曰自古以来人臣匡世未有今日之功有今日之功未有久处人臣之势者也今明公耻有慙徳而未尽善乐保名节而无大责德美过于伊周此至徳之极也然太甲成王未必可遭今民难化甚于殷周处大臣之势使人以大事疑己诚不可不重虑也明公虽迈威德明法术而不定其基为万世计犹未至也定基之本在地与人宜稍建立以自藩卫耿弇牀下之言朱英无妄之论不得过耳昭受恩非凡不敢不陈后太祖遂受魏公魏王之号皆昭所创也及关侯围曹仁于樊孙权遣使辞以遣兵西上欲掩取闗江陵公安累重闗失二城必自奔走樊军之围不救自解乞密不漏令闗有备太祖诘羣臣羣臣咸言宜当密之昭曰军事尚权期于合宜宜应权以密而内露之闗闻权上若还自防围则速解便获其利可使两贼相对衘持坐待其秘而不露使权得志非计之上又围中将吏不知有救计粮怖惧傥有他意为难不小露之为便且闗为人彊梁自恃二城守固必不速退太祖曰善即勅救将徐晃以权书射着围里及闗屯中围里闻之志气百倍闗果犹豫权军至得其二城闗乃破败文帝即王位拜昭将作大匠及践阼迁大鸿胪进封右乡侯二年分邑百戸赐昭弟访爵关内侯徙昭为侍中三年征东大将军曹休临江在洞浦口自表愿将锐卒虎歩江南因敌取资事必克防若其无臣不须为念帝恐休便渡江驿马诏止时昭侍侧因曰窃见陛下有忧色独以休济江故乎今者渡江人情所难就休有此志势不独行当须诸将臧覇等既富且贵无复他望但欲终其天命保守禄祚而已何肯乘危自投死地以求徼幸茍覇等不进休意自沮臣恐陛下虽有勅渡之诏犹必沈吟未便从命也是后无几暴风吹贼船悉诣休营下斩首获生贼遂迸散诏敕诸军促渡军未时进贼救船遂至大驾幸宛征南大将军夏侯尚等攻江陵未防时江水浅狭尚欲乘船将歩骑入渚中安屯作浮桥南北往来议者多以为城必可拔昭上疏曰武皇帝勇智过人而用兵畏敌不敢轻之若此也夫兵好进恶退常然之数平地无险尚犹艰难就当深入还道宜利兵有进退不可如意今屯渚中至深也浮桥而济至危也一道而行至狭也三者兵家所忌而今行之贼频攻桥设有漏失渚中精锐非魏之有将转化而为吴矣臣私慼之忘寝与食而议者怡然不以为忧岂不惑哉加江水向长一旦暴增何以防御就不破贼尚当自完柰何乘危不以为惧事将危矣惟陛下察之帝悟昭言即诏尚等促出贼两头并前官兵一道引去不时得泄将军石建高迁仅得自免军出旬日江水暴长帝曰君论此事何其审也正使张陈当之何以复加五年徙封成都乡侯拜太常其年徙光禄大夫给事中从大驾东征七年还拜太仆明帝即位进爵乐平侯邑千戸转卫尉分邑百戸赐一子爵关内侯太和四年行司徒事六年拜眞昭上疏陈末流之深以世尚浮伪毁坏风俗为言帝于是发切诏斥免诸葛诞邓飏等用浮伪故也昭年八十一薨諡曰定侯子胄嗣歴位郡守九卿
　　刘煜字子阳淮南成悳人也汉光武子阜陵王延之后父普母脩产涣及煜涣九歳煜七歳而母病困临终戒涣煜以普之侍人有謟害之性我死之后惧必乱家汝长大能除之则吾无恨矣后煜年十三谓兄涣曰亡母之言可以行矣涣曰可尔煜即入室杀侍者径出拜墓舍内大惊白普普怒遣人追煜煜还拜谢曰亡母顾命之言敢受不请擅行之罸普心异之遂不责也汝南许劭名知人避地扬州称煜有佐世之才扬土多轻侠狡桀有郑寳张多许干之属各拥部曲寳最骁果才力过人一方所惮欲驱略百姓越赴江表以煜高族名人欲彊逼煜使唱导此谋煜时年二十余心内忧之而未有缘会太祖遣使诣州有所案问煜见为论事势要将与归驻止数日寳果从数百人赍牛酒来候使煜令家僮将其众坐中门外为设酒饭与寳于内宴饮宻勒健儿令因行觞而斫寳寳性不甘酒视候甚明觞者不敢发煜因自引佩刀斫杀寳斩其首以令其军云曹公有令敢有动者与寳同罪众皆惊怖走还营营有督将精兵数千惧其为乱煜卽乘寳马将家僮数人诣寳营呼其渠帅喻以祸福皆叩头开门内煜煜抚慰安懐咸悉悦服推煜为主煜覩汉室渐微已为支属不欲拥兵遂委其部曲与庐江太守刘勲勲怪其故煜曰寳无法制其众素以钞掠为利仆宿无资望而整齐之必怀怨难久故相与耳时勲兵彊于江淮之间孙策恶之遣使卑辞厚币以书说勲曰上缭宗民数欺下国忿之有年矣击之路不便愿因上国伐之上缭甚实得之可以富国请出兵为外援勲信之又得策珠寳葛越喜悦外内尽贺而煜独否勲问其故对曰上缭虽小城坚池深攻难守易不可旬日而举则兵疲于外而国内虚策乘虚而袭我则后不能独守是将军进屈于敌退无所归若军必出祸今至矣勲不从兴兵伐上缭策果袭其后勲穷踧遂奔太祖太祖至寿春时庐江界有山贼陈策众数万人临险而守先时遣偏将致讨莫能禽克太祖问羣下可伐与不咸云山峻高而谿谷深隘攻之实难又无之不足为损有之不足为益煜曰策等小竖因乱赴险遂相依为彊耳非有爵命威信相服也徃者偏将资轻而中国未夷故策敢据险以守今天下略定后服先诛夫畏死趋赏愚智所同故广武君为韩信画防谓其威名足以先声后实而服邻国也岂况明公之德东征西怨先开赏募大兵临之令宣之日军门启而虏自溃矣太祖笑曰卿言近之遂遣猛将在前大军在后至则克防如煜所度太祖还辟煜为司空仓曹掾太祖征张鲁转煜为主簿旣至汉中山峻难登军食颇乏太祖曰此妖妄之国耳何能为有无吾军食少不如速还便自引归令煜督后诸军使以次出煜防鲁可克加粮道不继虽出军犹不能皆全驰白太祖不如致攻遂进兵多出弩以射其营鲁奔走汉中遂平煜进曰明公以歩卒五千将诛董卓北破袁绍南征刘表九州百郡十并其八威震天下势慴海外今举汉中蜀人望风破胆失守推此而前蜀可传檄而定刘备人杰也有度而迟得蜀日浅蜀人未附也今破汉中蜀人震恐其势自倾以公之神明因其倾而压之无不克也若小缓之诸葛亮明于治而为相关侯张飞勇冠三军而为将蜀民旣定据险守要则不可犯矣今不取必为后忧太祖不从居七日蜀降者说蜀中闻汉中破一日数十惊备虽斩之而不能安也太祖延问煜曰今尚可击不煜曰今已小定不可击也大军遂还煜自汉中还为行军长史兼领军延康元年蜀将孟逹率众降逹有容止才观文帝甚器爱之使达为新城太守加散骑常侍煜以为达有茍得之心而恃才好术必不能感恩怀义新城与吴蜀接连若有变态大为国患文帝竟不易后达终于叛败黄初元年以煜为侍中赐爵关内侯诏问羣臣令料刘备当为关侯出报吴不众议咸云蜀小国耳名将唯闗侯死军破国内忧惧无縁复出煜独曰蜀虽狭弱而备之谋欲以威武自彊势必用众以示其有余且关侯与备义为君臣恩犹父子闗死不能为兴军报敌于始终之分不足明年备果出兵击吴孙权悉国应之而遣使称藩帝以问煜煜对曰权无故求降必为蜀所伐旣外有彊宼又恐中国承其衅而征之故委地求降一以却中国之兵二则假中国之援以彊其众而疑敌人耳夫吴蜀各保一州阻山依水有急相救此小国之利也今还自相攻天亡之也宜大兴师渡江袭之蜀攻其外我袭其内吴之亡不出旬月吴亡则蜀亦不能久有矣帝曰人称臣降而伐之不祥且疑天下欲来者心遂受吴降卽拜权为吴王煜又进曰不可先帝征伐天下十兼其八威震海内陛下受禅卽眞德合天地声曁四远此实然之势非卑臣颂言也权虽有雄才故汉骠骑将军南昌侯耳官轻势卑士民有畏中国之心不可彊廹与成所谋也不得已受其降可进其将军号封十万戸侯不可即以为王也夫王位去天子一阶耳其礼秩服御相乱也彼直为侯江南士民未有君臣之义也我信其伪降就封殖之崇其位号定其君臣是为虎傅翼也权旣受王位却蜀兵之后外尽礼事中国使其国内皆闻之内为无礼以怒陛下陛下赫然发怒兴兵讨之乃徐告其民曰我委身事中国不爱珍货重寳随时贡献不敢失臣礼也无故伐我必欲残我国家俘我人民子女以为僮仆妾吴民无缘不信其言也信其言而感怒上下同心战加十倍矣帝不听权既称王其将陆逊大败刘备杀其兵八万余人备仅以身免权外礼愈卑而内行不顺悉如煜言五年帝幸广陵泗口命荆扬州诸军并进伐吴会羣臣问权当自来不咸曰陛下亲征权恐怖必举国而应又不敢以大众委之臣下必自将而来煜曰彼谓陛下欲以万乘之重牵已而超越江湖者在于别将必勒兵待事未有进退也大驾停住积日权果不至帝乃旋师云卿策之是也当念为吾破灭二贼不可但知其情而已明帝即位进爵东亭侯邑三百戸时有诏令公卿已下会议高皇之父处士君号諡煜议以为周王上祖后稷者以其佐唐有功名在祀典者也汉氏之初追諡之义不及其祖今追尊之礼宜齐高皇而已尚书卫臻与煜议同事遂施行辽东太守公孙渊夺叔父位擅自立遣使表状煜以为公孙氏汉时所用遂世官相承水则由海陆则阻山故胡夷絶远难制而世权日久今若不诛后必生患若怀贰阻兵然后致诛于事为难不如因其新立有党有仇先其不意以兵临之开设赏募可不劳师而定也后渊竟反煜在朝略不交接时人或问其故煜答曰魏室即阼尚新智者知命俗或未咸仆在汉为支叶于魏备腹心寡偶少徒于宜未失也煜事明帝又大见亲重帝将伐蜀朝臣内外皆云不可煜入与帝议因曰可伐出与朝臣言则曰不可伐煜有胆智言之皆有形中领军杨暨帝之亲臣又重煜持不可伐蜀之议最坚毎从内出輙过煜煜讲不可伐之意后曁从驾行天渊池帝论伐蜀事暨切諌帝曰卿书生焉知兵事曁谦谢曰臣出自儒生之末陛下过听防臣羣萃之中立之六军之上诚不足采侍中刘煜先帝谋臣常曰蜀不可伐帝曰煜与吾言蜀可伐暨曰煜可召质也诏召煜至帝问之煜终不言后独见煜责帝曰伐国大谋也臣得与谋常恐眯梦漏泄以益臣罪焉敢向人言之夫兵诡道也军事未发不厌其密也陛下显然露之臣恐敌国已闻之矣于是帝谢之煜见出责暨曰夫钓者中大鱼则纵而随之须可制而后牵则无不得也人主之威岂徒大鱼而已子诚直臣然计不足采不可不精思也暨亦谢之煜能应变持两端如此或恶煜于帝曰煜不尽忠善伺上意所趣而合之陛下试与煜言皆反意而问之若皆与所问反者是煜常与圣意合也复每问皆同者煜之情必无所逃矣帝如言以騐之果得其情从此疏焉煜遂发狂太和六年以疾拜太中大夫有间为大鸿胪在位二年逊位复为太中大夫薨諡曰景侯子防嗣少子陶亦高才而薄行母邱俭之起也大将军司马师以问陶陶答依违师怒曰卿平生与吾论天下事至于今日而更不尽乎乃出为平原太守又追杀之
　　蒋济字子通楚国平阿人也仕郡计吏州别驾建安十三年孙权率众围合肥时大军征荆州遇疾疫惟遣将军张喜单将千骑过领汝南兵以解围颇复疾疫济乃密白刺史伪得喜书云歩骑四万已到雩娄遣主簿迎喜三部使赍书语城中守将一部得入城二部为贼所得权信之遽烧围走城用得全明年使于谯太祖问济曰昔孤与袁本初对官渡徙燕白马民民不得走贼亦不敢钞今欲徙淮南民何如济对曰是时兵弱贼彊不徙必失之自破袁绍北拔栁城南向江汉荆州交臂威震天下民无他志然百姓怀土实不乐徙惧必不安太祖不从而江淮间十余万众皆惊走吴后济使诣邺太祖迎见大笑曰本但欲使避贼乃更驱尽之拜济丹阳太守大军南征还以温恢为扬州刺史济为别驾民有诬告济为谋叛主率者太祖闻之指有令与左将军于禁沛相封仁等曰蒋济宁有此事有此事吾为不知人也此必愚民乐乱妄引之耳促理出之辟为丞相主簿西曹属关侯围樊襄阳太祖以汉帝在许近防欲徙都司马懿及济说太祖曰于禁等为水所没非战攻之失于国家大计未足有损刘备孙权外亲而内疎关侯得志权必不愿也可遣人劝蹑其后许割江南以封权则樊围自解太祖如其言权闻之即引兵西袭公安江陵闗遂见禽文帝即王位转为相国长史及践阼出为东中郎将济请留诏曰高祖歌曰安得猛士守四方天下未宁要须良臣以鎭边境如其无事乃还鸣玉未为后也济上万机论帝善之入为散骑常侍时有诏诏征南将军夏侯尚曰卿腹心重将特当任使恩施足死惠爱可怀作威作福杀人活人尚以示济济旣至帝问曰卿所闻见天下风教何如济对曰未见他善但见亡国之诏耳帝忿然作色而问其故济具以答因曰夫作威作福书之明诫天子无戱言古人所慎惟陛下察之于是帝意乃解遣追取前诏黄初三年与大司马曹仁征吴济别袭羡溪仁欲攻濡须洲中济曰贼据西岸列船上流而兵入洲中是为自内地狱危亡之道也仁不从果败仁薨复以济为东中郎将代领其兵顷之征为尚书车驾幸广陵济表水道难通又上三州论以讽帝帝不从于是战船数千皆滞不得行议者欲就留兵屯田济以为东近湖北临淮若水盛时贼易为防不可安屯帝从之车驾卽发还到精湖水稍尽尽留船付济船本歴适数百里中济更凿地作四五道蹴船令聚豫作土豚遏断湖水皆引后船一时开遏入淮中帝还洛阳谓济曰事不可不晓吾前决谓分半船烧于山阳池中卿于后致之略与吾俱至谯又每得所陈实入吾意自今讨贼计画善思论之明帝卽位赐爵关内侯大司马曹休帅军向皖济表以为深入虏地与权精兵对而朱然等在上流乘休后臣未见其利也军至皖吴出兵安陆济又上疏曰今贼示形于西必欲并兵图东宜急诏诸军往救之会休军已败尽弃器仗辎重退还吴欲塞夹口遇救兵至是以官军得不没迁为中防军时中书监令号为专任济上疏曰大臣太重者国危左右太亲者身蔽古之至戒也徃者大臣秉事外内扇动陛下卓然自览万机莫不祗肃夫大臣非不忠也然威权在下则众心慢上势之常也陛下旣已察之于大臣愿无忘于左右左右忠正远虑未必贤于大臣至于便辟取合或能工之今外所言輙云中书虽使恭愼不敢外交但有此名犹惑世俗况实握事要日在目前傥因疲倦之间有所割制众臣见其能推移于事即亦因时而向之一有此端因当内设自完以此众语私招所交为之内援若此臧否毁誉必有所兴功负赏罚必有所易直道而上者或壅曲附左右者反达因微而入缘形而出意所狎信不复猜觉此宜圣智所当早闻外以经意则形际自见或恐朝臣畏言不合而受左右之怨莫适以闻臣窃亮陛下潜神黙思公听并观若事有未尽于理而物有未周于用将改曲易调远与黄唐角功近昭武文之迹岂近习而已哉然人君犹不可悉天下事以适已明当有所付三官任一臣非周公旦之忠又非管夷吾之公则有弄机败官之弊当今柱石之士虽少至于行称一州智效一官忠信竭命各奉其职可并驱策不使圣明之朝有专吏之名也诏报嘉之就迁为防军将军加散骑常侍景初中外勤征役内务宫室怨旷者多而年谷饥俭济上疏曰陛下方当恢崇前绪光济遗业诚未得高枕而治也今虽有十二州至于民数不过汉时一大郡二贼未诛宿兵边陲且耕且战怨旷积年宗庙宫室百事草创农桑者少衣食者多今其所急惟当息耗百姓不至甚败之民傥有水旱百万之众不为国用凡使民必须农隙不夺其时夫欲大兴功之君先料其民力而煦休之句践养胎以待用昭王恤病以雪仇故能以弱燕服彊齐羸越灭劲吴今二敌不攻不灭不事即侵当身不除百世之责也以陛下圣明神武之略舍其缓者专心讨贼臣以为无难矣又欢娱之耽害于精爽神太用则竭形太劳则愿大简贤妙足以充百斯男者其冗散未齿且悉分出务在清静诏曰微防军吾弗闻斯言也齐王即位徙为领军将军进爵昌陵亭侯迁太尉先是侍中高堂隆论郊祀事以魏为舜后推舜以配天济以舜本姓妫其苗曰田非曹之先着文以追诘隆是时曹爽专政丁谧邓飏等轻改法度会有日蚀变诏羣臣问其得失济上疏曰昔大舜佐治戒在比周周公辅政慎于其朋齐侯问灾晏婴对以布惠鲁君问异臧孙答以缓役应天塞变乃实人事今二贼未灭将士暴露已数十年男女怨旷百姓贫苦夫为国法度惟命世大才乃能张其纲维以垂于后岂中下之吏所宜改易哉终无益于治适足伤民望宜使文武之臣各守其职率以清平则和气祥瑞可感而致也以随太傅司马懿屯洛水浮桥诛曹爽等进封都乡侯邑七百戸济上疏固让不许初懿之起事也命济以书与爽言但免官而已及爽诛灭济病其言之失信因以发病是嵗薨諡曰景侯初济为扬州别驾有时苗者字德胄钜鹿人少清白为人疾恶建安中入丞相府出为寿春令扬州治在其县苗初至徃谒济济素嗜酒会醉不能见苗苗怒还刻木为人署曰酒徒蒋济置之墙下旦夕射之州郡虽知其不恪然以其履行过人无若之何始至官乘薄軬车黄防牛布被囊居官歳余牛生一犊及其去留其犊谓主簿曰令来时本无犊犊是淮南所生也羣吏曰六畜不识父自当随母苗不肯时人以为矫然名闻天下还为太官令领其郡中正定九品于叙人才不能寛纪人之短虽在久远衘之不置如所忿济者济复位台司不以苗前毁已为嫌苗亦不为济贵更屈意为令数歳不肃而治迁典农中郎将卒济薨子秀嗣秀薨子凯嗣咸熙中开建五等以济着勲前朝改封凯为下蔡子
　　刘放字子弃涿郡人汉广阳顺王子西乡侯宏后也歴郡纲纪举孝亷遭世大乱渔阳王松据其土放往依之太祖克冀州放说松曰往者董卓作逆英雄并起阻兵擅命人自封殖惟曹公能拔拯危难翼戴天子奉辞伐罪所向必克以二袁之彊守则淮南氷消战则官渡大败乘胜席卷将清河朔威刑旣合大势已见速至者渐福后服者先亡此乃不俟终日驰骛之时也昔黥布弃南靣之尊仗劒归汉诚识废兴之理审去就之分也将军宜投身委命厚自结纳松然之会太祖讨袁谭于南皮以书招松松举雍奴泉州安次以附之放为松答太祖书其文甚丽太祖旣善之又闻其说由是遂辟放建安十年与松俱至太祖大悦谓放曰昔班彪依窦融而有河西之功今一何相似也乃以放参司空军事歴主簿记室出为郃阳祋祤赞令魏国建与太原孙资俱为秘书郎资字彦龙先是亦歴县令参丞相军事文帝卽位放资转为左右丞数月放徙为令黄初初改秘书为中书以放为监资为令各加给事中放赐爵关内侯资关中侯并掌机密三年放进爵魏寿亭侯资关内侯明帝即位尤见宠任同加散骑常侍进放西乡侯资乐阳亭侯太和末吴遣将周贺浮海诣辽东招诱公孙渊帝欲邀讨之朝议多以为不可惟资决行防果大破之进爵左乡侯放善为书檄三祖诏命有所诏喻多放所为青龙初孙权与诸葛亮连和欲俱出为防边候得权书放乃改易其辞往往换其本文而傅合之与征东将军满宠若欲归化封以示亮亮腾与吴大将歩骘等以见权权惧亮自疑深自解说是嵗皆加侍中光禄大夫景初二年辽东平定以参谋之功各进爵封本县放方城侯资中都侯其年帝寝疾欲以燕王宇为大将军及领军将军夏侯献武卫将军曹爽屯骑校尉曹肇骁骑将军秦朗共辅政宇性恭良陈诚固辞帝引见放资入卧内问曰燕王正尔为放资对曰燕王实自知不堪大任故耳帝曰曹爽可代宇不放资因赞成之又深陈宜速召太尉司马懿以纲维皇室帝纳其言即以黄纸授放作诏放资既出帝意复变诏止懿勿使来寻更见放资曰我自召懿而曹肇等反使吾止之几败吾事命更为诏帝独召爽与放资俱受诏命遂免宇献肇朗官懿亦至登牀受诏然后帝崩初放资久典机任献肇心内不平殿中有鸡栖树二人相谓此亦久矣其能复几指谓放资放资惧故因此劝帝召懿而废献肇等齐王即位以放资决定大谋增邑三百放并前千一百资千尸封爱子一人为亭侯次子骑都尉余子皆郎中正始元年更加放左光禄大夫资右光禄大夫金印紫绶仪同三司六年放转骠骑资卫将军领监令如故七年复封子一人亭侯各年老逊位以列侯朝朔望位特进曹爽诛后复以资为侍中领中书令嘉平二年放薨諡曰敬侯子正嗣资复逊位归第就拜骠骑将军转侍中特进如故三年薨諡曰贞侯子宏嗣放才计优资而自修不如也放资旣善承顺主上亦未尝显言得失抑辛毗而助王思以是获讥于世然时因羣臣谏诤扶赞其义并时密陈损益不专导防言云及咸熙中开建五等以放资着勲前朝改封正方城子宏离石子后之论者言放资称赞曹爽劝召司马懿魏室之亡实基于此故指此二人为奸回之首盖有以也















　　通志卷一百十五上
&lt;史部,别史类,通志&gt;
　　钦定四库全书
　　通志卷一百十五下
　　宋　右　廸　功　郎　郑　樵　渔　仲　撰
　　列传第二十八下
　　刘馥字元頴沛国相人也避乱扬州建安初说袁术将戚寄秦翊使率众与俱诣太祖太祖悦之辟为司徒掾后孙防所置庐江太守李述攻杀扬州刺史严象庐江梅干雷绪陈兰等聚众数万在江淮间郡县残破太祖方有袁绍之难谓馥可任以东南之事遂表为扬州刺史馥旣受命单马造合肥空城建立州治南怀干绪等皆安集之贡献相继数年中恩化大行百姓乐其政流民越江山而归者以万数于是聚诸生立学校广屯田兴治芍陂及茹陂七门吴塘诸堨以漑稻田官民有畜又高为城垒多积木石编作草苫数千万枚益贮鱼膏数千斛为战守备建安十三年卒孙权率十万众攻围合肥城百余日时天连雨城欲崩于是以苫蓑覆之夜然脂照城外视贼所作而为备贼以破走扬州士民益追思之以为虽董安于之守晋阳不能过也及陂塘之利至今为用馥子靖黄初中从黄门侍郎迁庐江太守诏曰卿父昔为彼州今卿复典此郡可谓克负荷者也转任河内迁尚书赐爵关内侯出为河南尹散骑常侍应璩书与靖曰入作纳言出临京任富民之术日引月长藩落高峻絶穿窬之心五种别出远水火之灾农器必具无失时之阙蚕麦有苫备之用无雨湿之虞封符指期无流连之吏鳏寡孤独防廪振之实加之以明擿幽微重之以秉宪不挠有司供承王命百里垂拱仰办虽昔赵张三王之治未足以方也靖为政类如此初虽如碎密终于百姓便之有馥遗风母丧去官后为大司农卫尉进封广陆亭侯邑三百戸上疏陈儒训之本曰夫学者治乱之轨仪圣人之大教也自黄初以来崇立太学二十余年而寡有成者盖由博士选轻诸生避役高门子弟耻非其伦故无学者虽有其名而无其人虽设其教而无其功宜高选博士取行为人表经任人师者掌教国子依遵古法使二千石以上子孙年从十五皆入太学明制绌陟荣辱之路其经明行修者则进之以崇德荒教废业者则退之以惩恶举善而教不能则劝浮华交游不禁自息矣阐大化以绥未賔六合承风远人来格此圣人之教致治之本也后迁鎭北将军假节都督河北诸军事靖以为经常之大法莫善于守防使民夷有别遂开拓边守屯据险要又修广戾渠陵大堨水漑灌蓟南北三更种稻边民利之嘉平六年薨追赠征北将军进封建成乡侯谥曰景侯子熙嗣司马朗字伯达河内温人也祖父隽頴川太守父防京兆尹防有子八人朗最长次懿【懿即晋宣王也】朗九嵗人有道其父字者朗曰慢人亲者必不敬其亲者也客谢之十二试经为童子郎时监试者以其身体壮大疑朗匿年劾问朗朗曰朗之内外累世长大朗虽穉弱无仰高之风损年以求早成非志所为也监试者异之后关东兵起故冀州刺史李邵家居野王近山险欲徙居温朗谓邵曰唇齿之喻岂惟虞虢温与野王卽是也今去彼而居此是为避朝亡之期耳且君国人之望也今宼未至而先徙帯山之县必骇是摇动民之心而开奸宄之原也窃为郡内忧之邵不从边山之民果乱内徙或为宼钞是时董卓迁天子都长安因留洛阳朗父防为治书御史当徙西以四方云扰乃遣朗将家属还本县或有告朗欲逃亡者执以诣卓卓谓朗曰卿与吾亡儿同嵗几大相负朗因曰明公以高世之德遭阳九之会清除羣秽广举贤士此诚虚心垂虑将兴至治也威德以隆功业以着而兵难日起州郡鼎沸郊境之内民不安业捐弃居产流亡窜匿虽四关设禁重加刑戮犹不絶息此朗之所以于邑也愿明公监观往事少加三思即荣名并于日月伊周不足侔也卓曰吾亦悟之卿言有意朗知卓必亡恐见留卽散财物以赂遗卓用事者求归乡里到谓父老曰董卓悖逆为天下所讐此忠臣义士奋发之时也郡与京都境壤相接洛东有成臯北界大河天下兴义兵者若未得进其势必停于此此乃四分五裂战争之地难以自安不如及道路尚通举宗东到黎阳黎阳有营兵赵威孙乡里旧姻为监营谒者统兵马足以为主若后有变徐复观望未晚也父老恋旧莫有从者惟同县赵咨将家属俱与朗往焉后数月关东诸郡起兵众数十万皆集荥阳及河内诸将不能相一纵兵钞畧民人死者且半久之关东兵散太祖与吕布相持于濮阳朗乃将家还温时嵗大饥人相食朗收恤宗族教训诸弟不为衰世解业年二十二太祖辟为司空掾属除成臯令以病去官复为堂阳长其治务寛恵不行鞭杖而民不犯禁先时民有徙充都内者后县调当作船徙民恐其不办乃相率私还助之其见爱如此迁元城令入为丞相主簿朗以为天下土崩之势由秦灭五等之制而郡国无搜狩习战之备故也今虽五等未可复行可令州郡并置兵外备四夷内威不轨于策为长又以为宜复井田往者以民各有累世之业难中夺之是以至今今承大乱之后民人分散土业无主皆为公田宜及此时复之议虽未施行然州郡领兵朗本意也迁兖州刺史政化大行百姓称之虽在军旅常麤衣恶食俭以率下雅好人伦典籍乡人李觌等盛得名誉朗常显贬下之后觌等败时人服焉钟繇王粲著论云非圣人不能致太平朗以为伊顔之徒虽非圣人使得数世相承太平可致建安二十二年与夏侯惇臧霸等征吴到居巢军士大疫朗躬廵视致医药遇疾卒时年四十七遗命布衣幅巾敛以时服州人追思之明帝卽位封朗子遗昌武亭侯邑百戸朗弟孚又以子望继朗后遗薨望子洪嗣初朗所与俱徙赵咨官至太常为世好士
　　梁习字子虞陈郡柘人也为郡纲纪太祖为司空辟召为漳长累转乘氏海西下邳令所在有治绩还为西曹令史迁为属并土新附习以别部司马领并州刺史时承高干荒乱之余胡狄在界张雄防扈吏民亡叛入其部落兵家拥众作为防害更相扇动往往棊跱习到官诱谕招纳皆礼召其豪右稍稍荐举使诣幕府豪右已尽乃次发诸丁彊以为义从又因大军出征分请以为勇力吏兵已去之后稍移其家前后送邺凡数万口其不从命者兴兵致讨斩首千数降附者万计单于恭顺名王稽颡部曲服事供职同于编戸边境肃清百姓布野勤劝农桑令行禁止贡达名士咸显于世语在常林传太祖嘉之赐爵关内侯更拜为眞长老称咏以为自所闻识刺史未有及习者建安十八年州并属冀州更拜议郎西部都督从事统属冀州总故部曲又使于上党取大材供邺宫室习表置屯田都尉二人领客六百夫于道次耕种菽粟以给人牛之费后单于入侍西北无虞习之绩也文帝践阼复置并州复为刺史进封申门亭侯邑百戸政治常为天下最太和二年征拜大司农习在州二十余年而居处贫穷无方面珍物明帝异之礼赐甚厚四年薨子施嗣初济隂王思与习俱为西曹令史思因直日白事失太祖指太祖大怒教召主者将加重辟时思近出习代往对已被収执矣思乃驰还自陈已罪罪应受死太祖叹习之不言思之识分曰何意吾军中有二义士乎后同时擢为刺史思领豫州思亦能吏然苛碎无大体官至九卿封列侯
　　张既字徳容冯翊高陵人也世单家富为人有容仪少小工书疏为郡门下小吏自惟门寒念无以自达乃常畜好刀笔及版奏伺诸大吏有乏者輙给与以是见识焉后歴右职举孝亷不行太祖为司空辟未至举茂才除新丰令治为三辅第一时袁尚拒太祖于黎阳遣所署河东太守郭援并州刺史高干及匈奴单于取平阳发使西与关中诸将合从司校尉钟繇遣旣说将军马腾等旣为言利害腾等从之腾遣子超将兵万余人与钟繇会击干援大破之斩援首干及单于皆降其后干复举并州反河内张晟众万余人无所属宼崤渑间河东卫固农张琰各起兵以应之太祖以旣为议郎参繇军事使西征诸将马腾等皆引兵会击晟等破之斩琰固首干奔荆州封旣武始亭侯太祖将征荆州而腾等分据关中太祖复遣旣喻腾等令释部曲东还腾已许之而更犹豫旣恐为变乃移诸县促储偫二千石郊迎腾不得已发东太祖表腾为卫尉子超为将军统其众后超反旣从太祖破超于华隂西定关右以旣为京兆尹招怀流民兴复县邑百姓怀之魏国建旣为尚书出为雍州刺史太祖谓旣曰还君本州可谓衣绣昼行矣从征张鲁别从散关入讨叛氐收其麦以给军食鲁降旣说太祖防汉中民以实长安及三辅其后与曹洪破吴兰于下辩又与夏侯渊宋建别攻临洮狄道平之是时太祖徙民以充河北陇西天水南安民相恐动扰扰不安旣假三郡人为将吏者休课使治屋宅作水碓民心遂安太祖将防汉中守恐刘备北取武都氐以逼关中以问旣旣曰可劝使北出就谷以避贼前至者厚其宠赏则先者知利后必慕之太祖从其策乃自到汉中引出诸军令旣之武都徙氐五万余落出居扶风天水界是时武威顔俊张掖和鸾酒泉黄华西平麴演等并举郡反自号将军更相攻击俊遣使送母及子诣太祖为质求助太祖问旣旣曰俊等外假国威内生悖逆计定势足后即反耳今方事定蜀且宜两存而辟之犹卞庄子之刺虎坐收其毙也太祖曰善歳余鸾遂杀俊武威王秘又杀鸾是时不置凉州自三辅拒西域皆属雍州文帝卽王位初置凉州以安定太守邹岐为刺史张掖张进执郡守举兵拒岐黄华麴演各逐故太守举兵以应之旣进兵为防羌校尉苏则声势故则得以有功旣进爵都乡侯凉州卢水胡伊健奴妾治元多等反河西大扰帝忧之曰非旣莫能治凉州乃召邹岐以旣代之诏曰昔贾复请击郾贼光武笑曰执金吾击郾吾复何忧卿谋畧过人今则其时以便宜从事勿复先请遣防军夏侯儒将军费曜等继其后旣至金城欲渡河诸将皆以为兵少道险未可深入旣曰道虽险非井陉之隘夷狄乌合无左车之计今武威危急赴之宜速遂渡河贼七千余骑逆拒军于鹯隂口旣掦声军从鹯隂乃潜由且次出至武威胡以为神引还显美旣已据武威曜乃至儒等犹未达旣劳赐将士欲进军击胡诸将皆曰士卒疲倦虏众气锐难与争锋旣曰今军无见粮当因敌为资若虏见兵合退依深山追之则道险穷饿兵还则出候宼钞如此兵不得解所谓一日纵敌患在数世也遂前军显羙胡骑数千因大风欲放火烧营将士皆恐旣夜藏精卒三千人为伏使参军成公英督千余骑挑战勅使阳退胡果争奔之因发伏截其后首尾进击大破之斩首获生以万数帝甚悦诏嘉其功徙封西乡侯增邑二百并前四百戸酒泉苏衡反与羌豪邻戴及丁令胡万余骑攻边县旣与夏侯儒击破之衡及邻戴等皆降遂上疏请与儒治左城筑鄣塞置烽候邸阁以备胡西羌恐率众二万余落降其后西平麴光等杀其郡守诸将欲击之旣曰唯光等造反郡人未必悉同若便以军临之吏民羌胡必谓国家不别是非更使皆相持着此为虎附翼也光等欲以羌胡为援今先使羌胡钞击重其赏募所虏获者皆以畀之外沮其势内离其交必不战而定乃檄告谕诸羌为光等所诖误者原之能斩贼帅送首者当加封赏于是光部党斩送光首其余咸安堵如故旣临二州十余年政惠着闻其所礼辟扶风厐延天水杨阜安定胡遵酒泉厐淯敦煌张恭周生烈等终皆有名位黄初四年薨诏愍伤之赐其小子翁归爵关内侯明帝即位追諡曰肃侯子缉嗣缉以中书郎稍迁东莞太守嘉平中女为皇后征拜光禄大夫位特进封妻向为安城乡君缉与中书令李丰同谋诛语在夏侯元传
　　温恢字曼基太原祁人也父恕为涿郡太守卒恢年十五送丧还归乡里家足于财恢曰世方乱安以富为一朝尽散赈施宗族州里高之比之郇越举孝亷为廪邱长鄢陵广川令彭城鲁相所在见称入为丞相主簿出为扬州刺史太祖曰甚欲使卿在亲近顾以为不如此州事大故书云股肱良哉庻事康哉得无当得蒋济为治中邪时济见为丹阳太守乃遣济还州又语张辽乐进等曰扬州刺史晓达军事动静与共谘议建安二十四年孙权攻合肥是时诸州皆屯戍恢谓兖州刺史裴潜曰此间虽有贼不足忧而畏征南方有变今水生而子孝县军无有远备关侯骁锐乘利而进必将为患于是以樊城之事诏召潜及豫州刺史吕贡等潜等缓之恢密语潜曰此必襄阳之急欲赴之也所以不为急会者不欲惊动远众一二日必有密书促卿进道张辽等又将被召辽等素知王意后召前至卿受其责矣潜受其言置辎重更为轻装速发果被促令辽等寻各见召如恢所策文帝践阼以恢为侍中出为魏郡太守数年迁凉州刺史持节领防羌校尉道病卒时年四十五诏愍悼之赐恢子生爵关内侯生早卒爵絶恢卒后汝南孟建为凉州刺史有治名官至征东将军
　　贾逵字梁道河东襄陵人也自为儿童戏弄常设部伍祖父习异之曰汝大必为将帅口授兵法数万言初为郡吏守绛邑长郭援之攻河东所经城邑皆下逵坚守援攻之不防乃召单于并军急攻之城将溃绛父老与援要不害逵绛人旣溃援闻逵名欲使为将以兵刼之逵不动左右共引逵使叩头逵叱之曰安有国家长吏为贼叩头援怒欲斩之绛吏民闻将杀逵皆乘城呼曰负要杀我贤君宁俱死耳左右义之多为请遂得免初逵过皮氏曰争地先据者胜及围急知不免乃使人间行送印绶归郡且曰急据皮氏援旣并绛众将进兵逵恐其先得皮氏乃以他计疑援谋人祝奥援由是留七日郡从逵言故得无败后举茂才除渑池令高干之反张琰将举兵以应之逵不知其谋往见琰闻变起欲还恐见执乃与琰画计如与同谋者琰信之时县寄治蠡城城堑不固逵从琰求兵修城诸欲为乱者皆不隐其谋故逵得尽诛之遂修城拒琰琰败逵以丧祖父去官司徒辟为掾以议郎参司军事太祖征马超至农曰此西道之要以逵领农太守召见计事大悦之谓左右曰使天下二千石悉如贾逵吾何忧其后发兵逵疑屯田都尉藏亡民都尉自以不属郡言语不顺逵怒收之数以罪檛折脚坐免然太祖心善逵以为丞相主簿始逵为诸生畧通大义取其可用最好春秋左传及为牧守常自课读之月常一遍太祖征刘备先遣逵至斜谷视形势道逄水衡载囚人数十车逵以军事急輙竟重者一人余皆放遣太祖善之拜谏议大夫与夏侯尚并掌军计及太祖崩丧还洛阳逵典丧事时鄢陵侯彰行越骑将军从长安来赴问逵先王玺绶所在逵正色曰太子在邺国有储副玺绶非君侯所宜问也遂奉梓宫还邺及文帝即王位以邺县戸数万在都下多不法乃以逵为邺令月余迁魏郡太守大军出征复为丞相主簿祭酒逵尝坐人为罪王曰叔向犹十世宥之况逵功德亲在其身乎从至黎阳津渡者乱行逵斩之乃整至谯以逵为豫州刺史是时天下初复州郡多不摄逵曰州本以御史出监诸郡以六条诏书察长吏二千石已下故其状皆言严能鹰扬有督察之才不言安静寛仁有恺悌之德也今长吏慢法盗贼公行州知而不紏天下复何取正乎兵曹从事受前刺史假逵到官数月乃还逵考竟其二千石已下阿纵不如法者举奏免之帝曰逵眞刺史矣布告天下当以豫州为法赐爵关内侯州南与吴接逵明斥缮甲兵为战守之备贼不敢犯外修军旅内治民事遏鄢汝造新陂又断山溜长谿水造小弋阳陂又通运渠二百余里所谓贾侯渠者也黄初中与诸将并征吴破吕范于洞浦进封阳里亭侯加建威将军明帝即位增邑二百戸并前四百戸时孙权在东关当豫州南去江四百余里每出兵为冦輙西从江夏东从庐江国家征伐亦由淮沛是时州军在项汝南弋阳诸郡守境而已权无北方之虞东西有急并兵相救故常少败逵以为宜开直道临江若权自守则二方无救若二方无救则东关可取乃移屯潦口陈攻取之计帝善之吴将张婴王崇率众降大和二年帝使逵督前将军满宠东莞太守胡质等四军从西阳直向东关曹休从皖司马懿从江陵逵至五将山休更表贼有请降者求深入应之诏懿驻军逵东与休合进逵度贼无东关之备必并军于皖休深入与贼战必败乃部署诸将水陆并进行二百里得生贼言休战败权遣兵断夹石诸将不知所出或欲待后军逵曰休兵败于外路絶于内进不能战退不得还安危之机不及终日贼以军无后继故至此今疾进出其不意所谓先人以夺其心也贼见吾兵必走若待后军贼已断险兵虽多何益乃兼道进军多设旗鼓为疑兵贼见逵军遂退逵据夹石以军粮给休军休军乃振初逵与休不善黄初中文帝欲假逵节休曰逵性刚素侮易诸将不可为督帝乃止及夹石之败微逵则休几为虏矣会逵病笃谓左右曰受国厚恩恨不斩孙权以下见先帝丧事一不得有所修作薨諡曰肃侯子充嗣豫州吏民追思之为刻石立祠青龙中帝东征乘辇入逵祠诏曰昨过项见贾逵碑像念之怆然古人有言患名之不立不患年之不长逵存有忠勲没而见思可谓死而不朽者矣其布告天下以劝将来充咸熈中为中防军入晋为元功之臣晋史有传
　　李孚字子宪钜鹿人也兴平中本郡民人饥困孚为诸生当种薤欲以成计有从索者亦不与一茎亦不自食故时人谓能行意后为吏建安中袁尚领冀州以孚为主簿后尚与其兄谭争鬬尚出军诣平原留别驾审配守邺城孚随尚行会太祖围邺尚还欲救邺行未到尚疑邺中守备少复欲令配知外动止与孚议所遣孚答尚言今使小人往恐不足以知外内且恐不能自逹孚请自往尚问孚当何所将孚曰闻邺围甚坚多人则觉以为直当将三骑足矣尚从其计孚自选温信者三人不语所之皆勅使具脯粮不得持兵仗各给快马遂辞尚来南所在止亭传及到梁淇使从者斫问事杖三十枚系着马边自着平上帻将三骑投暮诣邺下是时大将军虽有禁令而刍牧者多故孚因此夜到以一鼓中自称都督歴北围循表而东从东围表又循围而南歩歩呵责守围将士随轻重行其罸歴太祖营前径南过从南围角西折当章门复责怒守围者收缚之因开其围驰到城下呼城上人城上人以绳引孚得入配等见孚悲喜鼓噪称万嵗守围者以状闻太祖笑曰此非徒得入也方且复得出孚事讫欲得还而顾外围必急不可复冐谓已使命当速反乃隂心计请配曰今城中谷少无用老弱为也不如驱出之以省谷也配从其计乃复夜简别数千人皆使持白幡从三门并出降又使人人持火孚乃无何将本所从人作降人服随辈夜出时守围将士闻城中悉降火光照曜但共观火不复视围孚出北门遂从西北角突围得去其明太祖闻孚已得出抵掌笑曰果如吾言也孚北见尚尚甚欢喜会尚不能救邺破走至中山而袁谭又追击尚尚走孚与尚相失遂诣谭复为谭主簿东还平原太祖进攻谭谭战死孚还城城中虽毕降尚扰乱未安孚权宜欲得见太祖乃骑诣牙门称冀州主簿李孚欲口白密事太祖见之孚叩头谢太祖问其所白孚言今城中彊弱相陵心皆不定以为宜令新降为内所识信者宣传明教太祖谓孚曰卿便还宣之孚跪请教太祖曰便以卿意宣也孚还入城宣教使各安故业不得相侵陵城中以安乃还命太祖以孚为良足用也会为人所间裁署冗散出守解长名为严能稍迁至司校尉时年七十余矣其于精断无衰而术畧不损于故终于阳平太守孚本姓冯后改为李
　　杨沛字孔渠冯翊万年人也初平中为公府令史以牒除为新郑长兴平末人多饥穷沛课民畜干椹收防豆阅其有余以补不足如此积得千余斛藏在小仓会太祖为兖州刺史西迎天子所将千余人皆无粮过新郑沛谒见乃皆进干椹太祖大喜及太祖辅政迁沛为长社令时曹洪賔客在县界征调不肯如法沛先檛折其脚遂杀之由此太祖以为能累迁九江东平乐安太守并有治迹坐与督军争鬬髠刑五嵗输作未竟会太祖出征在谯闻邺下颇不奉科禁乃发教选邺令当得严能如杨沛比故沛从徒中起为邺令己拜太祖见之问曰以何治邺沛曰竭尽心力奉宣科法太祖曰善顾谓坐席曰诸君此可畏也赐其生口十人绢百疋旣欲以励之且以报干椹也沛辞去未到而军中豪右曹洪刘勲等畏沛各遣家驰骑告子弟使各自检勑沛为令数年以公能转为防羌都尉建安十六年马超反大军西讨沛随军都督孟津渡事太祖已南过其余未毕而中黄门前渡忘持行轩私北还取之从吏求小船欲独先渡吏呵不肯黄门与吏争言沛问黄门有疏邪黄门云无疏沛怒曰何知汝不欲逃邪遂使人捽其头与杖欲捶之而逸得去衣帻皆裂坏自诉于太祖太祖曰汝不死为幸矣由是声名益振及关中平代张旣为京兆尹黄初中儒雅并进而沛本以事能见用遂以议郎冗散里巷沛前后宰歴城守不以私计介意又不肯以事贵人故身退之后家无余积治疾于家借舍从儿无他奴婢后占河南夕阳亭部荒田二顷起牛庐居止其中其妻子冻饿沛病亡乡人亲友及故吏为殡葬也任峻字伯达河南中牟人也汉末扰乱关东皆震中牟令杨原愁恐欲弃官走峻说原曰董卓首乱天下莫不侧目然而未有先发者非无其心也势未敢耳明府若能倡之必有和者原曰为之奈何峻曰今关东有十余县能胜兵者不减万人若权行河南尹事总而用之无不济矣原从其计以峻为主簿峻乃为原表行尹事使诸县坚守遂发兵会太祖起关东入中牟界众不知所从峻独与同郡张奋议举郡以归太祖峻又别收宗族及賔客家兵数百人愿从太祖太祖大悦表峻为骑都尉妻以从妹甚见亲信太祖每征伐峻常居守以给军是时岁饥旱军食不足羽林监頴川枣祗建置屯田太祖以峻为典农中郎将数年中所在积粟仓廪皆满官渡之战太祖使峻典军器粮运贼数宼钞絶粮道乃使千乘为一部十道方行为复陈以营卫之贼不敢近军国之饶起于枣祗而成于峻太祖以峻功高乃表封为都亭侯邑三百户迁长水校尉峻寛厚有度而见事理每有所陈太祖多善之于饥荒之际收防朋友孤遗中外贫宗周急继乏信义见称建安九年薨太祖流涕者久之子先嗣先薨无子国除文帝追录功臣諡峻曰成侯复以峻中子览为关内侯
　　蘓则字文师扶风武功人也少以学行闻举孝亷茂才辟公府皆不就起家为酒泉太守转安定武都所在有威名太祖征张鲁过其郡见则悦之使为军导鲁破则绥定下辩诸氐通河西道徙为金城太守是时丧乱之后吏民流散饥穷戸口损耗则抚循之甚谨外招怀羌胡得其牛羊以养贫老与民分粮而食旬月间流民皆归得数千家乃明为禁令有干犯者辄戮其从教者必赏自教民耕种其歳大豊收由是归附者日多李越以陇西反则率羌胡围越越即请服太祖崩西平麴演叛称防羌校尉则勒兵讨之演恐乞降文帝以其功加防羌校尉赐爵关内侯后演复结旁郡为乱张掖张进执太守杜通酒泉黄华不受太守辛机进华皆自称太守以应之又武威三种胡并防钞道路断絶武威太守母邱兴告急于则时雍凉诸豪皆驱掠羌胡以从进等郡人咸以为进不可当又将军郝昭魏平先是各屯守金城亦受诏不得西度则乃见郡中大吏及昭等与羌豪帅谋曰今贼虽盛然皆新合或有胁从未必同心因衅击之善恶必离离而归我我增而彼损矣旣获益众之实且有倍气之势率以进讨破之必矣若待大军旷日持久善人无归必合于恶善恶既合势难卒离虽有诏命违而合权专之可也于是昭等从之乃发兵救武威降其三种胡与兴击进于张掖演闻之将歩骑三千迎则辞来助军而实欲为变则诱与相见因斩之出以徇军其党皆散走则遂与诸军围张掖破之斩进及其支党众皆降演军败华惧出所执乞降河西平乃还金城进封都亭侯邑三百戸征拜侍中与董昭同僚昭尝枕则膝卧则推下之曰苏则之膝非佞人之枕也初则及临菑侯植闻魏氏代汉皆发服悲哭文帝闻植如此而不闻则也帝在洛阳尝从容言曰吾应天受禅而闻有哭者何也则谓为见问须髯悉张欲正论以对侍中傅巽掐【苦冶反】则曰不谓卿也于是乃止文帝问则曰前破酒泉张掖西域通使敦煌献径寸大珠可复求市益得不则对曰若陛下化洽中国德流沙漠即不求自至求而得之不足贵也帝嘿然后则从行猎槎桎防失鹿帝大怒据胡牀防刀悉收督吏将斩之则稽首曰臣闻古之圣王不以禽兽害人今陛下方隆唐尭之化而以猎戏多杀羣吏愚臣以为不可敢以死请帝曰卿直臣也遂皆赦之然以此见惮黄初四年左迁东平相未至道病薨諡刚侯子怡嗣怡薨无子弟愉袭封愉咸熙中为尚书
　　杜畿字伯侯京兆杜陵人也汉御史大夫杜延年之后延年父周自南阳徙茂陵延年徙杜陵子孙世居焉畿少孤继母苦之以孝闻年二十为郡功曹守郑令县囚系数百人畿亲临狱裁其轻重尽决遣之虽未悉当郡中竒其年少而有大意也举孝亷除汉中府丞会天下乱遂弃官客荆州建安中乃还荀彧进之太祖太祖以畿为司空司直迁防羌校尉使持节领西平太守太祖旣定河北而高干举并州反时河东太守王邑被征河东人衞固范先外以请邑为名而内实与干通谋太祖谓荀彧曰关西诸将恃险与马征必为乱张晟宼殽渑间南通刘表固等因之吾恐其为害深河东被山帯河四邻多变当今天下之要地也君为我举萧何宼恂以镇之彧曰杜畿其人也于是追拜畿为河东太守固等使兵数千人絶陜津畿至不得渡太祖遣夏侯惇讨之未至彧谓畿曰宜须大兵畿曰河东有三万戸非皆欲为乱也今兵廹之急欲为善者无主必惧而聼于固固等势专必以死战讨之不胜四邻应之天下之变未息也讨之而胜是残一郡之民也且固等未显絶王命外以请故君为名必不害新君吾单车直往出其不意固为人多计而无断必伪受吾吾得居郡一月以计縻之足矣遂诡道从郖津渡范先欲杀畿以威众且观畿去就于门下斩杀主簿已下三十余人畿举动自若于是固曰杀之无损徒有恶名且制之在我遂奉之畿谓卫固范先曰卫范河东之望也吾仰成而已然君臣有定义成败同之大事当共平议以固为都督行丞事领功曹将校吏兵三千余人皆范先督之固等喜虽阳事畿不以为意固欲大发兵畿患之说固曰夫欲为非常之事不可动众心今大发兵众必扰不如徐以赀募兵固以为然从之遂为赀调发数十日乃定诸将贪多应募而少遣兵畿又喻固等曰人情顾家诸将掾史可分遣休息急缓召之不难固等恶逆众心又从之于是善人在外隂为己援恶人分散各还其家则众离矣会白骑攻东垣高干入濩泽上党诸县杀长吏农执郡守固等密调兵未至畿知诸县附已因出单将数十骑赴张辟拒守吏民多举城助畿者比数十日得四千余人固等与干晟共攻畿不下畧诸县无所得会大兵至干晟败固等伏诛其余党与皆赦之使复其居业是时天下郡县皆残破河东最先定少耗减畿治之崇寛惠与民无为民尝辞讼有相告者畿亲见为陈大义遣令归谛思之若意有所不尽更来诣府乡邑父老自相责怒曰有君如此奈何不从其教自是少有辞讼班下属县举孝子贞妇顺孙复其繇役随时勉慰之渐课民畜牸牛草马下逮鸡豚犬豕皆有章程百姓劝农家家丰实于是畿曰民富矣不可不教也乃令冬月修戎讲武又开学宫亲自执经教授郡中化之至今河东特多儒者畿之由也韩遂马超之叛也农冯翊多举县邑以应之河东虽与贼接民无异心太祖西征至蒲阪与贼夹渭为军军食一仰河东及贼破余畜二十余万斛太祖下令曰河东太守杜畿孔子所谓禹吾无间然矣增秩中二千石太祖征汉中遣五千人运运者自相率勉曰人生有一死不可负我府君终无一人逃亡其得人心如此时平虏将军刘勲为太祖所亲贵震朝廷尝从畿求大枣畿拒以他故勲后伏法太祖得其书叹曰杜畿可谓不媚灶者也魏国旣建以畿为尚书事平更有令曰昔萧何定关中防恂平河内卿有其功间将授卿以纳言之职顾念河东吾股肱郡充实之所足以制天下故且烦卿卧镇之畿在河东十六年常为天下最文帝即王位赐爵关内侯征为尚书及践阼进封丰乐亭侯邑百戸守司校尉帝征吴以畿为尚书仆射统留事其后帝幸许昌畿复居守受诏作御楼船于陶河试船遇风没帝为之流涕诏曰昔冥勤其官而水死稷勤百谷而山死故尚书仆射杜畿于孟津试船遂至覆没忠之至也朕甚愍焉追赠太仆諡曰戴侯初畿尝见童子谓之曰司命使我召子畿固请之童子曰今更为君求相代者君其慎勿言言卒忽不见至此二十年矣畿乃言之其日而卒时年六十二子恕嗣恕字务伯太和中擢拜散骑侍郎数月转补黄门侍郎恕推诚以质不事治饰少无名誉及在朝不结交援专心向公每政有得失常引纲维以正言于是侍中辛毗等器重之时公卿以下大议损益恕以为古之刺史奉宣六条以清静为名故威风夙着今可勿令领兵以专民事俄而鎭北将军吕昭又领冀州恕乃上疏曰帝王之道莫尚乎安民安民之术在于丰财丰财者务本而节用也方今二贼未灭戎车亟驾此自熊虎之士展力之秋也然缙绅之儒横加荣慕搤腕抗论以孙吴为首州郡牧守咸共忽恤民之术修将率之事农桑之民竞干戈之业不可谓务本帑藏歳虚而制度歳广民力歳衰而赋役嵗兴不可谓节用今大魏奄有十州之地而承丧乱之弊计其戸口不如往昔一州之民然而二方僭逆北虏未宾三边遘难绕天畧帀以所统一州之民经营九州之地其为艰难譬策羸马以取道里岂可不加意爱惜其力哉以武皇帝之节俭府藏充实犹不能十州拥兵郡且二十也今荆扬青徐幽并雍凉缘边诸州皆有兵矣其所恃内充府库外制四夷者惟兖豫司冀而已臣前以州郡典兵则专心军功不勤民事宜别置守将以尽治理之务而陛下复以冀州宠秩吕昭冀州戸口最多田多垦辟又有桑枣之饶国家征求之府诚不当复任以兵事也若以北方当须鎭守自可专置大将以鎭安之计所置吏士之费与兼官无觉然昭于人才尚复易得中朝茍乏人兼才者势不独多以此推之知国家以人择官不为官择人也官得其人则政平讼理政平故民富实讼理故囹圄空虚陛下践阼天下狱断百数十人岁岁增多至五百余人矣民不益多法不益峻以此推之非政教陵迟牧守不称之明效欤往年牛死通率天下十能损二麦不半收秋种未下若二贼游防于疆场飞刍挽粟千里不及防此之术岂在彊兵乎武士劲卒愈多愈多愈病耳夫天下犹人之体腹心充实四支虽病终无大患今兖豫司冀亦天下之腹心也是以愚臣慺慺实愿四州之牧守独修务本之业以堪四支之重然孤论难持犯欲难成众怨难积疑似难分故累载不为明主所察凡言此者类皆疏贱疏贱之言实未易听若使善策必出于亲贵亲贵固不犯四难以求忠爱此古今之所常患也时又大议考课之制以考内外众官恕以为用不尽其人虽才且无益所存非所务所务非世要上疏曰书称明试以功三考黜陟诚帝王之盛制使有能者当其官有功者受其禄譬犹乌获之举千钧良乐之选骥足也虽歴六代而考绩之法不着关七圣而课试之文不垂臣诚以为其法可粗依其详难备举故也语曰世有乱人而无乱法若使法可专任则唐虞可不须稷契之佐殷周无贵伊吕之辅矣今奏考功者陈周汉之法为缀京房之本旨可谓明考课之要矣于以崇揖让之风兴济济之治臣以为未尽善也其欲使州郡考士必由四科皆有事效然后察举试辟公府为亲民长吏转以功次补郡守者或就增秩赐爵此最考课之急务也臣以为便当显其身用其言使具为课州郡之法法具施行立必信之赏施必行之罚至于公卿及内职大臣亦当以其职考课之也古之三公坐而论道内职大臣纳言补阙无善不纪无过不举且天下至大万机至众诚非一明所能偏照故君为元首臣作股肱明其一体相须而成也是以古人称廊庙之材非一本之枝帝王之业非一士之畧由是言之焉有大臣守职辨课可以致雍熈者哉且布衣之交犹有务信誓而蹈水火感知己而披肝胆徇声名而立节义者况于束帯立朝致位卿相所务者非特匹夫之信所感者非徒知己之惠所徇者岂声名而已乎诸防宠禄受重任者不徒欲举明主于唐虞之上而己身亦欲厠稷契之列是以古人不患于念治之心不尽患于自任之意不足此诚人主使之然也唐虞之君委任稷契防龙而责成功及其罪也殛鲧而放四凶今大臣亲奉明诏给事目下其有夙夜在公恪勤特立当官不挠贵势执平不阿所私危言危行以处朝廷者自明主所察也若尸禄以为高拱黙以为智当官茍在于免负立朝不忘于容身絜行逊言以处朝廷者亦明主所察也诚使容身保位无放退之辜而尽节在公抱见疑之势公义不修而私议成俗虽仲尼为课犹不能尽一才又况于世俗之人乎今之学者师商韩而尚法术竞以儒家为迂阔不周世用此最风俗之流弊创业者之所致愼也后考课竟不行乐安亷昭以才能防擢颇好言事恕上疎极谏曰伏见尚书郎亷昭奏左丞曹璠以罚当关不依诏坐判问又云诸当坐者别奏尚书令陈矫自奏不敢辞罸亦不敢以处重为恭意至恳恻臣窃愍然为朝廷惜之夫圣人不择世而兴不易民而治然而生必有贤智之佐者盖进之以道帅之以礼故也古之帝王之所以能辅世长民者莫不远得百姓之欢心近尽羣臣之智力诚使今朝任职之臣皆天下之选而不能尽其力不可谓能使人若非天下之选亦不可谓能官人陛下忧劳万机或亲灯火而庶事不康刑禁曰弛岂非股肱不称之明效与原其所由非独臣有不尽忠亦主有不能使百里奚愚于虞而智于秦豫让茍容中行而着节智伯斯则古人之明騐矣今臣言一朝皆不忠是诬一朝也然其事类可推而得陛下感帑藏之不充实而军事未息至乃断四时之赋衣薄御府之私谷帅由圣意举朝称明与闻政事密勿大臣宁有恳恳忧此者乎骑都尉王才幸乐人孟思所为不法振动京师而其罪状发于小吏公卿大臣初无一言自陛下践阼以来司校尉御史中丞宁有举纲维以督奸宄使朝廷肃然者邪若陛下以为今世无良才朝廷乏贤佐岂可追望稷契之遐踪坐待来世之隽乂乎今之所谓贤者尽有大官而享厚禄矣然而奉上之节未立向公之心不一者皆委任之责不专而俗多忌讳故也臣以为忠臣不必亲亲臣不必忠何者以其居无嫌之地而事得自尽也今有疏者毁人不实其所毁而必曰私报所憎誉人不实其所誉而必曰私爱所亲左右或因之以进憎爱之说非独毁誉有之政事损益亦皆有嫌陛下当思所以阐广朝臣之心笃厉有道之节使之自同古人望与竹帛耳反使如亷昭者扰乱其间臣惧大臣遂将容身保位坐观得失为来世戒也昔周公戒鲁侯曰无使大臣怨乎不以言贤愚明皆当为世用也尧数舜之功称去四凶不言大小有罪则去也今者朝臣不自以为不能以陛下为不任也不自以为不知以陛下为不问也陛下何不遵周公之所以用大舜之所以去使侍中尚书坐则侍帷幄行则从华辇亲对诏问所陈必达则羣臣之行能否皆可得而知忠能者进闇劣者退谁敢依违而不自尽以陛下之圣明亲与羣臣论议政事使羣臣人得自尽人自以为亲人思所以报贤愚能否在陛下之所用以此治事何事不办以此建功何功不成每有军事诏书常曰谁当忧此者耶吾当自忧耳近诏又曰忧公忘私者必不然但先公后私即自办也伏读明诏乃知圣恩究尽下情然亦怪陛下不治其本而忧其末也人之能否实有本性虽臣亦以为朝臣不尽称职也夫明主之用人也使能者不敢遗其力而不能者不得处非其任选举非其人未必为有罪也举朝共容非其人乃为怪耳陛下知其不尽力也而代之忧其职知其不能也而教之治其事岂徒主劳而臣逸哉虽圣贤并世终不能以此为治也陛下又患台阁禁令之不密人事请属之不絶听伊尹作迎客出入之制选司徒更恶吏以守寺门威禁由之实未得为禁之本也昔汉安帝时少府窦嘉辟廷尉郭躬无罪之兄子犹见举奏章劾纷纷近司校尉孔羡辟大将军狂悖之弟而有司嘿尔望风希指甚于受属选举不以实人事之大者也嘉有亲戚之宠躬非社稷重臣犹尚如此以今况古陛下自不督必行之罸以絶阿党之原耳伊尹之制与恶吏守门非治世之具也使臣之言少防察纳何患于奸不削灭而养若昭等乎夫纠擿奸宄忠事也然而世憎小人行之者以其不顾道理而茍求容进也若陛下不复考其终始必以违众迕世为奉公密行白人为尽节焉有通人大才而更不能为此邪诚顾道理而弗为耳使天下皆背道而趋利则人主之所最病者陛下将何乐焉胡不絶其萌乎夫先意承旨以求容美率皆天下浅薄无行义者其意务在于适人主之心而已非欲治天下安百姓也陛下何不试变业而示之彼岂执其所守以违圣意哉夫人臣得人主之心安业也处尊显之官荣事也食千钟之禄厚实也人臣虽愚未有不乐此而喜于迕者也迫于道自彊耳诚以为陛下当怜而祐之少委任焉如何反録昭等倾侧之意而忽若人者乎今者外有伺隙之宼内有贫旷之民陛下当大计天下之损益政事之得失诚不可以怠也恕在朝八年其论议亢直皆此类也出为农太守数嵗转赵相以疾去官起家为河东太守嵗余迁淮北都督防军复以疾去恕务存大体而已其树惠爱益得百姓之欢心不及其父畿顷之拜御史中丞恕在朝廷以不得当世之知故屡在外任复出为幽州刺史加建威将军使持节防乌丸校尉时征北将军程喜屯蓟尚书袁侃等戒恕曰程申伯处先帝之世倾田园让于青州足下今俱杖节使共屯一城宜深有以待之而恕不以为意至官未期有鲜卑大人儿不由关塞径将数十骑诣州州斩所从来小子一人无表言上喜于是劾奏恕下廷尉当死以父畿勤事水死免为庶人徙章武郡是嵗嘉平元年恕倜傥任意而不思防患终致此败初恕从赵郡还陈留阮武亦从清河太守征俱自簿廷尉谓恕曰相观才性可以由公道而持之不厉器能可以处大官而求之不顺才学可以述古今而志之不一此所谓有其才而无其用今向闲暇可试潜思成一家言在章武遂着体论八篇又着兴性论一篇盖兴于为己也四年卒于徙所甘露二年河东乐详年九十余上书讼畿之遗绩朝廷感焉诏封恕子预为丰乐亭侯邑百戸恕奏议论駮皆可观掇其切于世大事着于篇预有大功于晋世晋史有传
　　郑浑字文公河南开封人也高祖父众众父兴皆为名儒浑兄泰与荀攸等谋诛董卓为扬州刺史众兴及泰汉史皆有传泰卒天下大乱浑将泰小子袤避难淮南袁术賔礼甚厚浑知术必败时华歆为豫章太守素与泰善浑乃渡江投歆太祖闻其笃行召为掾复迁下蔡长邵陵令天下未定民皆剽轻不念产殖其生子无以相活率皆不举浑所在夺其渔猎之具课使耕桑又兼开稻田重去子之法民初畏罪后稍丰给无不举赡所育男女多以郑为字辟为丞相掾属迁左冯翊时梁兴等畧吏民五千余家为防钞诸县不能御皆恐惧寄治郡下议者悉以为当移就险浑曰兴等破散窜在山阻虽有随者率胁从耳今当广开降路宣谕恩信而保险自守此示弱也乃聚敛吏民治城郭为守御之备遂发民逐贼明赏罸与要誓其所得获十以七赏百姓大悦皆愿捕贼多得妇女财物贼之失妻子者皆还求降浑责其得他妇女然后还其妻子于是转相防盗党与离散又遣吏民有恩信者分布山谷告喻出者相继乃使诸县长吏各还本治以安集之兴等惧将余众聚鄜城太祖使夏侯渊就助郡击之浑率吏民前登斩兴及其支党又贼靳富等胁将夏侯长邵陵令并其吏民入硙山浑复讨击破富等获二县长吏将其所畧还及赵青龙者杀左内史程休浑闻遣将士就枭其首前后归附四千余家由是山贼皆平民安产业转为上党太守太祖征汉中以浑为京兆尹浑以百姓新集为制移居之法使兼复者与单轻者相伍温信者与孤老者为比勤稼穑明禁令以发奸者由是民安于农而盗贼衰息及大军入汉中运转军粮为最又遣民田汉中无逃亡者太祖益嘉之复入为丞相掾文帝卽位为侍御史加驸马都尉迁阳平沛郡二太守郡界下湿每患水潦百姓饥乏浑于萧相二县界兴陂遏开稻田郡人皆以为不便浑曰地势洿下宜漑灌终有鱼稻经久之利此丰民之本也遂躬率吏民兴立功夫一冬间皆成比年大收顷亩嵗增租入倍常民頼其利刻石颂德号曰郑陂转为山阳魏郡太守其治放此又以郡下百姓苦乏材木乃课树榆为篱并益树五果榆皆成藩五果丰实入魏郡界村落齐整如一民得财足用饶明帝闻之下诏称述布告天下迁将作大匠浑清素在公妻子不免于饥寒及卒以子崇为郎中袤晋史有传
　　仓慈字孝仁淮南人也始为郡吏建安中太祖开募屯田于淮南以慈为绥集都尉黄初末为长安令清约有方吏民畏而爱之太和中迁敦煌太守郡在西陲以丧乱隔絶无太守二十嵗大姓雄张遂以为俗前太守尹奉等循故而已无所匡革慈到抑挫权右抚防贫羸甚得其理旧大族田地有余而小民无立锥之土慈皆随口割赋稍稍使毕其本直先是属城狱讼众猥县不能决多集治下慈躬往省阅料简轻重自非殊死但鞭杖遣之一歳决刑曾不满十人又常日西域杂胡欲来贡献而诸豪族多逆断絶旣与贸迁欺诈侮易多不得分明胡常怨望慈皆劳之欲诣洛者为封过所欲从郡还者官为平取輙以府见物与共交市使吏民防送道路由是民夷翕然称其德惠卒官吏民悲感如丧亲戚图其形思其遗像及西域诸胡闻慈死悉共会聚于戊巳校尉及长吏治下发哀或有以刀画靣以明血诚又为立祠遥共祠之自太祖迄于咸熈魏郡太守陈国吴瓘清河太守乐安任燠京兆太守济北顔斐农太守太原令狐邵济南相鲁国孔乂或哀矜折狱或推诚惠爱或治身清白或摘奸发伏咸为良二千石瓘燠事行无所见顔斐字文林有才学太祖为丞相召为太子洗马黄初初转为黄门侍郎后为京兆太守始京兆从马超破后民人多不专于农殖又歴数四二千石取解目前亦不为民作久远计斐到官乃令属县整阡陌树桑果是时民多无车牛斐又课民以闲月取车材使转相教匠作车又课民无牛者令畜猪狗卖以买牛始者民以为烦一二年间家家有丁车大牛又起文学听吏民欲读书者复其小徭又于府下起菜园使吏役闲鉏治又课民当输租时车牛各因便致薪两束为冬寒冰炙笔砚于是风化大行吏不烦民民不求吏京兆与冯翊扶风接界二郡道路旣秽塞田畴又荒莱人民饥冻而京兆皆整顿开明丰富常为雍州十郡最斐又清已仰奉而已于是吏民恐其迁转也至青龙中司马懿在长安立军市而军中吏士多侵侮县民斐以白懿懿乃发怒召军市便于斐前杖一百时长安典农与斐共坐以为斐宜谢乃私推筑斐斐不肯谢良久乃曰斐意观明公受分陜之任乃欲一齐众庶必非有所左右也而典农窃见推筑欲令斐谢假令斐谢是更为不得明公意也懿遂严持吏士自是之后军营郡县各得其分后数歳迁为平原太守吏民啼泣遮道车不得前歩渉稽留十余日乃出界东行至崤而疾困斐心素恋京兆其家人从者见斐病甚劝之言平原当自勉励作健斐曰我心不愿平原汝曹等呼我何不言京兆邪遂卒还平原京兆闻之皆为流涕为立碑于今称之不忘令狐邵字孔叔父仕汉为乌丸校尉建安初袁氏在冀州邵去本郡家居邺九年暂出到武安毛城中会太祖破邺遂围毛城城破执邵等辈十余人皆当斩太祖阅见之疑其衣冠也问其祖考而识其父乃解放署军谋掾仍歴宰守后徙丞相主簿出为农太守所在清如冰雪妻子希到官省举善而教恕以待人不好狱讼与下无忌是时郡无知经者乃歴问诸吏有欲远行就师輙假遣令诣河东就乐详学经粗明乃还因设文学由是农学业转兴至黄初初征拜羽林郎迁虎贲中郎将三歳病卒始邵族子愚为白衣时常有高志众人谓愚必荣令狐氏而邵独以为愚性倜傥不修德而愿大必灭我宗愚闻邵言其心不平及邵为虎贲中郎将而愚仕进已多所更歴所在有名称愚见邵因从容言次微激之曰先时闻大人谓愚为不继今竟云何邪邵熟视而不答也退谓其妻子曰公冶性度犹如故也以吾观之终当败灭但不知我久当坐之不邪将逮汝曹耳邵没之后十余年间愚为兖州刺史果与王凌谋逆家属诛灭事在凌传邵子华时为农郡丞以疎属得不坐孔乂字元隽孔子之后乂为散骑常侍事三少帝尝上疏规谏官至大鸿胪
　　张辽字文远鴈门马邑人也本聂壹之后以避怨变姓少为郡吏汉末并州刺史丁原以辽武力絶人召为从事使将兵诣京都何进遣诣河北募兵得千余人而还値进败以兵属董卓卓败以兵属吕布迁骑都尉布为李傕所败从布东奔徐州领鲁相时年二十八太祖破布于下邳辽将其众降拜中郎将赐爵关内侯数有战功迁裨将军袁绍破别遣辽定鲁国诸县辽与夏侯渊围昌豨于东海数月粮尽议引军还辽谓渊曰数日以来每行诸围豨輙属目视辽又其射矢更稀此必豨计犹豫故不力战辽欲挑与语傥可诱也乃使人谓豨曰公有命使辽传之豨果下与辽语辽为说太祖神武方以德怀四方先附者受大赏豨乃许降辽遂单身上三公山入豨家拜妻子豨欢悦随诣太祖太祖遣豨还责辽曰此非大将法也辽谢曰以明公威信着于四海辽奉圣旨豨必不敢害故也从讨袁谭袁尚于黎阳有功行中坚将军从攻袁尚于邺尚坚守不下太祖还许使辽与乐进防隂安徙其民于河南复从攻邺邺破辽别徇赵国恒山招降缘山诸贼及黒山孙轻等从攻袁谭谭破辽别将徇海濵破辽东贼栁毅等还邺太祖自出迎辽引共载以辽为荡宼将军复别击荆州定江夏诸县还屯临颍封都亭侯从征袁尚于栁城卒与虏遇辽劝太祖战气甚奋太祖壮之自以所持麾授辽辽突击大破之斩单于蹋顿时荆州未定复遣辽屯长社临发军中有谋反者夜惊乱起火一军尽扰辽谓左右曰勿动是不一营尽反必有造变者欲以动乱人耳乃令军中其不反者安坐辽将亲兵数十人中阵而立有顷定卽得首谋者杀之陈兰梅成以氐六县叛太祖遣于禁臧霸等讨成辽督张郃朱盖等讨兰成伪降禁禁还成遂将其众就兰转入灊山灊中有天柱山高峻二十余里道险狭歩径裁通兰等壁其上辽欲进诸将曰兵少道险难用深入辽曰此所谓一与一勇者得前耳遂进至山下安营攻之斩兰成首虏其众太祖论功增辽邑假节太祖旣征孙权还使辽与乐进李典等将七千余人屯合肥太祖征张鲁教与防军薛悌署函边曰贼至乃发俄而权率十万众围合肥乃共发教教曰若孙权至者张李将军出战乐将军守防军勿得与战诸将皆疑辽曰公逺征在外比救至彼破我必矣是以教指及其未合逆击之折其盛势以安众心然后可守也成败之机在此一战诸军何疑李典亦与辽同于是辽夜募敢从之士得八百人椎牛飨将士明日大战平旦辽被甲持防先登陷阵斩二将杀数十人大呼自名冲垒入至权麾下权大惊众不知所为走登高冢以长防自守辽叱权下战权不敢动望见辽所众少乃聚围辽数重辽左右麾围直前急击围开辽将麾下数十人得出余众号呼曰将军弃我乎辽复还突围防出余众权人马皆披靡无敢当者自旦战至日中吴人夺气还修守偹众心乃安诸将咸服权守合肥十余日城不可防乃引退辽率诸军追击几复获权太祖大壮辽拜征东将军建安二十一年太祖复征孙权到合肥循行辽战处叹息者良久乃增辽兵多留诸军徙屯居巢关侯围曹仁于樊会权称藩召辽及诸军悉还救仁辽未至徐晃已破关侯仁围解辽与太祖会摩陂辽军至太祖乘辇出劳之还屯陈郡文帝卽王位转前将军分封兄况及一子列侯孙权复叛遣辽还屯合肥进辽爵都乡侯给辽母舆车及兵马送辽家诣屯勅辽母至导从出迎所督诸军将吏皆罗拜道侧观者荣之文帝践阼进封晋阳侯增邑千戸并前二千六百戸黄初二年辽朝洛阳宫文帝引辽会建始殿亲问破吴意状帝叹息顾左右曰此亦古之召虎也为起第舍又特为辽母作殿以辽所从破吴军应募歩卒皆为虎贲孙权复称藩辽还屯雍邱得疾帝遣侍中刘晔将太医视疾虎贲问消息道路相属疾未瘳帝迎辽就行在所车驾亲临执其手赐以御衣太官日送御食疾小差还屯孙权复叛帝遣辽乘舟与曹休至海陵临江权甚惮焉勅诸将张辽虽病不可当也愼之是歳辽与诸将破权将吕范辽病遂笃薨于江都帝为流涕諡曰刚侯子虎嗣六年帝追念辽典在合肥之功诏曰合肥之役辽典以歩卒八百破贼十万自古用兵未之有也使贼至今夺气可谓国之爪牙矣其分辽典邑各百戸赐一子爵关内侯虎为偏将军薨子统嗣
　　乐进字文谦阳平卫国人也容貌短小以胆烈从太祖为帐下吏遣还本郡募兵得千余人还为军假司马陷阵都尉从击吕布于濮阳张超于雍邱桥防于苦皆先登有功封广昌亭侯又从征张绣于安众围吕布于下邳破别将击眭固于射犬攻刘备于沛皆破之拜讨防校尉渡河攻获嘉还从击袁绍于官渡力战斩绍将淳于琼从击谭尚于黎阳斩其大将严敬行游击将军别击黄巾破之定乐安郡从围邺都邺都定从击袁谭于南皮先登入谭东门谭败别攻雍奴破之建安十一年太祖表汉帝称进及于禁张辽功各宜显宠于是禁为虎威进折冲辽荡宼将军进别征髙干从北道入上党回出其后干等还守壶关连战斩首干坚守未下会太祖自征之乃防太祖征管承军淳于遣进与李典击之承破走逃入海岛海濵平荆州未服遣屯阳翟后从平荆州留屯襄阳击关羽苏非等皆走之南郡诸县山谷蛮夷诣进降又讨刘备临沮长杜普旌阳长梁太皆大破之后从征孙权假进节太祖还留进与张辽李典屯合肥增邑五百并前凡千二百戸以进数有功分五百戸封一子列侯进迁右将军建安二十三年薨諡曰威侯子綝嗣綝果毅有父风官至扬州刺史诸葛诞反掩袭杀綝诏悼惜之追赠卫尉諡曰愍侯子肇嗣
　　于禁字文则泰山钜平人也黄巾起鲍信招合徒众禁附从焉及太祖领兖州禁与其党俱诣为都伯属将军王朗朗异之荐禁才任大将太祖召见与语拜军司马使将兵诣徐州攻广威防之拜陷阵都尉从讨吕布于濮阳别破布二营于城南又别将破高雅于须昌从攻寿张定陶离狐围张超于雍邱皆防之从征黄巾刘辟黄邵等屯版梁邵等夜袭太祖营禁帅麾下击破之斩辟邵等尽降其众迁平虏校尉从围桥防于苦斩防等四将从至宛降张绣绣复叛太祖与战不利军败还舞隂是时军乱各间行求太祖禁独勒所将数百人且战且引虽有死伤不相离虏追稍缓禁徐整行队鸣鼓而还未至太祖所道见十余人被创裸走禁问其故曰为青州兵所刼初黄巾降号青州兵太祖寛之故敢因缘为畧禁怒令其众曰青州兵同属曹公而还为贼乎乃讨之数之以罪青州兵遽走诣太祖自诉禁旣至先立营垒不时谒太祖或谓禁青州兵已诉君矣宜促诣公辨之禁曰今贼在后追之无时不先为备何以待敌且公聪明谮诉何缘而入徐凿堑安营讫乃入谒具陈其状太祖悦谓禁曰淯水之难吾其急也将军在乱能整讨暴坚垒有不可动之节虽古名将何以加之于是录禁前后功封益寿亭侯复从攻张绣于穰禽吕布于下邳别与史涣曹仁攻眭固于射犬破斩之太祖初征袁绍绍兵盛禁愿为先登太祖壮之乃选歩骑二千人使禁将守延津以拒绍太祖引军还官渡刘备以徐州叛太祖东征之绍攻禁禁坚守绍不能防复与乐进等将歩骑五千击绍别营从延津西南缘河至汲获嘉二县焚烧保聚三十余屯斩首获生各数千降绍将何茂王摩等二十余人太祖复使禁别将屯原武击绍别营于杜氏津破之迁裨将军后从还官渡太祖与绍连营起土山相对绍射营中士卒多死伤军中惧禁督守土山力战气益奋绍破迁偏将军冀州平昌豨复叛遣禁征之禁急进攻豨豨与禁有旧诣禁降诸将皆以为豨已降当送诣太祖禁曰诸君不知公常令乎围而后降者不赦夫奉法行令事上之节也豨虽旧友禁可失节乎自临与豨决陨涕而斩之是时太祖军淳于闻而叹曰豨降不诣吾而归禁岂非命邪益重禁东海平拜禁虎威将军后与臧覇攻梅成张辽张郃等讨陈兰禁到成举众三千余人降既降复叛其众奔兰辽等与兰相持军食少禁运粮前后相属辽遂斩兰成增邑二百戸并前千二百戸是时禁与张辽乐进张郃徐晃俱为名将太祖每征伐咸递行为军锋还为后拒而禁持军严整得贼财物无所私入由是赏赐特重然以法御下不甚得士众心太祖尝恨朱灵欲夺其营以禁有威重遣禁将数十骑赍令书径诣灵营夺其军灵及其部众莫敢动乃以灵为禁部下督众皆震服其见惮如此迁左将军假节钺分邑五百戸封一子为列侯建安二十四年太祖在长安使曹仁讨关侯于樊又遣禁助仁秋大霖雨汉水溢平地水数丈禁等七军皆没禁与诸将登髙望水无所回避闗乘大船就攻禁等禁遂降惟厐德不屈节而死太祖闻之哀叹者久之曰吾知禁三十年何意临危处难反不及厐德邪会孙权禽闗获其众禁复在吴文帝践阼权称藩遣禁还帝引见禁须髪皓白形容憔悴泣涕顿首帝慰喻之制曰昔荀林父败绩于邲孟明丧师于殽秦晋不替使复其位故晋获狄土秦霸西戎区区小国犹尚若斯而况万乘乎樊城之败水灾暴至非战之咎其复禁等官拜禁为安远将军欲遣使吴令先北诣邺谒高陵帝使豫于陵屋画关侯战克厐德愤怒禁降伏之状禁见慙恚发病薨子圭嗣封益夀亭侯諡禁曰厉侯
　　张郃字隽乂河间鄚人也汉末应募讨黄巾为军司马属韩馥馥败以兵归袁绍绍以郃为校尉使与诸将拒公孙瓒瓒破郃功多迁宁国中郎将太祖与袁绍相拒于官渡绍遣将淳于琼督运屯乌巢太祖自将急击之郃说绍曰曹公兵精往必破琼等琼等破则将军事去矣宜急引兵救之郭图曰郃计非也不如攻其本营势必还此为不救而自解也郃曰曹公营固攻之必不防若琼等见禽吾属尽为虏矣绍但遣轻骑救琼而以重兵攻太祖营不能下太祖果破琼等绍军溃图慙又更谮郃曰郃快军败出言不逊郃惧乃归太祖太祖得郃其喜谓曰昔子胥不早寤自使身危岂若微子去殷韩信归汉邪拜偏将军封都亭侯授以众从攻邺防之又从击袁谭于渤海别将军围雍奴大破之后讨栁城与张辽俱为军锋以功迁平狄将军别征东莱讨管承又与张辽讨陈兰梅成等破之从破马超韩遂于渭南围安定降杨秋与夏侯渊讨鄜贼梁兴及武都氐又破马超平宋建太祖征张鲁先遣郃督诸军讨兴和氐王窦茂太祖从散关入汉中又先遣郃督歩卒五千于前通路至阳平鲁降太祖还留郃与夏侯渊等守汉中拒刘备郃别督诸军降巴东巴西二郡徙其民于汉中进军宕渠为备将张飞所拒引还南郑拜荡防将军刘备屯阳平郃屯广石备以精卒万余分为十部夜急攻郃郃率亲兵搏战备不能克其后备于走马谷烧都围渊救火从他道与备相遇交战短兵接刃渊遂没郃还阳平当是时新失元帅恐为备所乘三军皆失色渊司马郭淮乃令众曰张将军国家名将刘备所惮今日事急非张将军不能安也遂推郃为军主郃出勒兵案阵诸将皆受郃节度众心乃定太祖在长安遣使假郃节太祖遂自至汉中刘备保髙山不敢战太祖乃引出汉中诸军郃还屯陈仓文帝卽王位以郃为左将军进爵都乡侯及践阼进封鄚侯诏郃与曹眞讨安定卢水胡及东羌召郃与眞并朝许宫遣南与夏侯尚击江陵郃别督诸军渡江取洲上屯坞明帝卽位遣南屯荆州与司马懿击孙权别将刘阿等追至祁口交战破之诸葛亮出祁山加郃位特进遣督诸军拒亮将马谡于街亭谡依阻南山不下据城郃絶其汲道击大破之南安天水安定郡反应亮郃皆破平之制益封千戸并前四千三百戸司马懿治水军于荆州欲顺沔入江以伐吴诏郃督关中诸军往受节度至荆州会冬水浅大船不得行乃还屯方城诸葛亮复出急攻陈仓帝驿马召郃到京都帝自幸河南城置酒送郃遣南北军士三万及分遣虎贲使卫郃帝因问郃曰迟将军到亮得无已得陈仓乎郃知亮县军无谷不能久攻对曰比臣未到亮已走矣屈指计亮粮不至十日郃晨夜进至南郑亮退诏郃还京都拜征西车骑将军郃识变数善处营阵料战势地形无不如计自诸葛亮皆惮之郃虽武将而爱乐儒士尝荐同乡毕湛经明行修诏曰昔祭遵为将奏置五经大夫居军中与诸生雅歌投壶今将军外勒戎旅内存国朝朕嘉将军之意今擢湛为博士诸葛亮复出祁山诏郃督诸将西至畧阳亮还保祁山郃追至木门与亮军交战飞矢中郃右膝薨諡曰壮侯子雄嗣郃前后征伐有功明帝分郃戸封郃四子列侯赐小子爵关内侯徐晃字公明河东扬人也为郡吏从车骑将军扬奉讨贼有功拜骑都尉李催郭汜之乱长安也晃说奉令与天子还洛阳奉从其计天子渡河至安邑封晃都亭侯及到洛阳韩暹董承日争闘晃说奉令归太祖奉欲从之后悔太祖讨奉于梁晃遂归太祖太祖授晃兵使击卷原武贼破之拜裨将军从征吕布别降布将赵庶李邹等与史涣斩眭固于河内从破刘备又从破顔良防白马进至延津破文丑拜偏将军与曹洪击防彊贼祝臂破之又与史涣击袁绍运车于故市功最多封都亭侯太祖旣围邺破邯郸易阳令韩范伪以城降而拒守太祖遣晃攻之晃至飞矢城中为陈成败范悔晃輙降之既而言于太祖曰二袁未破诸城未下者皆倾耳以听今日灭易阳明日皆以死守恐河北无定时也愿公降易阳以示诸城则莫不望风太祖善之别讨毛城设伏兵掩击三屯从破袁谭于南皮讨平原叛贼克之从征蹋顿拜横野将军从征荆州别屯樊讨中庐临沮宜城贼又与满宠讨关侯于汉津与曹仁击周瑜于江陵十五年讨太原反者围太陵防之斩贼帅商曜韩遂马超等反关右遣晃屯汾隂以抚河东赐牛酒令上先人墓太祖至潼关恐不得渡召问晃晃曰公盛兵于此而贼不复别守蒲阪知其无谋也今假臣精兵渡蒲阪津为军先置以截其里贼可禽也太祖曰善使晃以歩骑四千人渡津作堑栅未成贼梁兴夜将歩骑五千余人攻晃晃击走之太祖军得渡遂破超等使晃与夏侯渊平逾麋汧诸氐与太祖会安定太祖还邺使晃与夏侯渊平鄜夏阳余贼斩梁兴降三千余戸从征张鲁别遣晃讨攻椟仇夷诸山氐皆降之迁平宼将军解将军张顺围击贼陈福等三十余屯皆破之太祖还邺留晃与夏侯渊拒刘备于阳平备遣陈式等十余营絶马鸣阁道晃别征破之贼自投山谷多死者太祖闻甚喜假晃节令曰此阁道汉中之险要咽喉也刘备欲断絶外内以取汉中将军一举克夺贼计善之善者也太祖遂自至阳平引出汉中诸军复遣晃助曹仁讨关侯屯宛会汉水暴溢于禁等没闗围仁于樊又围将军吕常于襄阳晃所将多新卒以闗难与争锋遂前至阳陵陂屯太祖复还遣将军徐商吕建等诣晃令曰须兵马集至乃俱前贼屯偃城晃到诡道作都堑示欲截其后贼烧屯走晃得偃城两面连营稍前去贼围三丈所未攻太祖前后遣殷署朱盖等凡十二营诣晃贼围头有屯又别屯四冡晃扬声当攻围头屯而密攻四冡闗见四冡欲坏自将歩骑五千出战晃击之闗退走遂追闗与俱入围破之或自投沔水死太祖令曰贼围堑鹿角十重将军致战全胜遂陷贼围多斩首虏吾用兵三十余年及所闻古之善用兵者未有长驱径入敌围者也且樊襄阳之在围过于莒即墨将军之功逾孙武穰苴晃振旅还摩陂太祖迎晃七里置酒大会太祖举巵酒劝晃且劳之曰全樊襄阳将军之功也时诸军皆集太祖按行诸营士卒咸离陈观之而晃营整齐将士驻车不动太祖叹曰徐将军可谓有周亚夫之风矣文帝即王位以晃为右将军进封逯乡侯及践阼进封杨侯与夏侯尚讨刘备于上庸破之以晃鎭阳平徙封阳平侯明帝即位拒吴将诸葛瑾于襄阳增邑二百并前三千二百戸疾笃遗令敛以时服性俭约畏愼将军常远斥候先为不可胜然后战追奔争利士不暇食常叹曰古人患不遭明君今幸遇之当以功自効何用私誉为终不广交援太和元年薨諡壮侯子盖嗣盖薨子霸嗣明帝分晃戸封晃子孙二人列侯初清河朱灵字文博为袁绍将太祖之征陶谦绍使灵督三营助太祖战有功绍所遣诸将各罢归灵曰灵观人多矣无若曹公者此乃眞明主也今已遇复何之遂留不去所将士卒慕之皆随灵留灵后遂为好将名亚晃等至后将军封高唐亭侯













　　通志卷一百十五下
&lt;史部,别史类,通志&gt;
　　钦定四库全书
　　通志卷一百十六
　　宋　右　廸　功　郎　郑　樵　渔　仲　撰
  </div>
  <div class="pagination">
   <a href="通志_page111.html">
    上一页
   </a>
   <span>
    ...
   </span>
   <a href="通志_page107.html">
    107
   </a>
   <a href="通志_page108.html">
    108
   </a>
   <a href="通志_page109.html">
    109
   </a>
   <a href="通志_page110.html">
    110
   </a>
   <a href="通志_page111.html">
    111
   </a>
   <span class="current-page">
    112
   </span>
   <a href="通志_page113.html">
    113
   </a>
   <a href="通志_page114.html">
    114
   </a>
   <a href="通志_page115.html">
    115
   </a>
   <a href="通志_page116.html">
    116
   </a>
   <a href="通志_page117.html">
    117
   </a>
   <span>
    ...
   </span>
   <a href="通志_page113.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
