<!DOCTYPE html>
<html>
 <head>
  <meta charset="utf-8"/>
  <title>
   通志 - 第 118 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 118 页/共 155 页
  </h1>
  <div class="content">
   通志卷一百二十八
&lt;史部,别史类,通志&gt;
　　钦定四库全书卷
　　通志卷一百二十九上
　　宋　右　廸　功　郎　郑　樵　渔　仲　撰
　　列传第四十二上
　　晋
　　王羲之【子元之　凝之　徽之　徽之子桢之　徽之弟操之　献之　许迈】王逊蔡豹　羊鉴　刘允　桓宣【族子伊】朱伺　毛寳
　　【子穆之　安之　孙璩　宗人徳祖】刘遐　邓岳【子遐】朱序　陈寿王长文　虞溥　司马彪　王隠　虞预　孙盛干寳　邓粲　谢沉　习凿齿　顾和　袁瓌
　　【子乔　乔孙山松　瓌弟猷　瓌从祖准　准孙耽　耽子质】江逌【从弟灌灌子绩】车允殷觊　王雅　王恭　庾楷　刘牢之　殷仲
　　堪　杨佺期　刘毅【兄迈】诸葛长民　何无忌　檀凭之　魏咏之
　　王羲之字逸少司徒导之从子也祖正尚书郎父旷淮南太守元帝之过江也旷首创其义羲之防讷于言人未之竒年十三尝谒周顗顗察而异之时重牛心炙坐客未噉顗先割噉羲之于是始知名及长辩赡以骨鲠称尤善书为古今之冠论者称其笔势以为飘若游云矫若惊龙深为从伯敦导所器重时陈留阮裕有重名为敦主簿敦常谓羲之曰汝是吾家佳子弟当不减阮主簿裕亦目羲之与王承王悦为王氏三少时太尉郗鉴使门生求壻于导导令就东厢徧观子弟门生归谓鉴曰王氏诸少并佳然闻信至咸自矜持唯一人在东牀坦腹食独若不闻鉴曰正此佳壻邪访之乃羲之也遂以女妻之起家秘书郎征西将军庾亮请为军累迁长史亮临薨上疏称羲之清贵有鉴裁迁寜逺将军江州刺史羲之既少有美誉公卿皆爱其才器频召为侍中吏部尚书皆不就复授防军将军又推迁不拜扬州刺史殷浩素雅重之劝使应命乃遗羲之书曰悠悠者以足下出处足观政之隆替如吾等亦谓为然至如足下出处正与隆替对岂可以一世之存亡必从足下从容之适幸徐求众心卿不时起复可以求美政不若豁然开懐当知万物之情也羲之遂报书曰吾素自无廊庙意王丞相时果欲内吾誓不许之手迹犹存由来尚矣不于足下参政而方进退自皃娶女嫁便懐尚子平之志数与亲知言之非一日也若防驱使闗陇巴蜀皆所不辞吾虽无専对之能直谨守时命宣国家威徳故当不同于凡使必令逺近咸知朝廷留心于无外此所益殊不同居防军也汉末使太傅马日防慰抚闗东若不以吾轻防无所为疑冝及初冬以行吾惟恭以待命羲之既拜防军又苦求宣城郡不许乃以为右将军会稽内史时殷浩与桓温不协羲之以国家之安在于内外和因与浩书以诫之浩不从及浩将北伐羲之以为必败以书止之言甚切至浩遂行果为姚襄所败复图再举又遗浩书曰知安西败丧公私惋怛不能须臾去懐以区区江左所营综如此天下寒心固以久矣而加之败丧此可熟念往事岂复可追愿思将来令天下寄命有所自隆中兴之业政以道胜寛和为本力争武功作非所当因循所长以固大业想识其由来也自防乱以来处内外之任者未有深谋逺虑括囊至计而疲竭根本各从所志竟无一功可论一事可纪忠言嘉谋弃而莫用遂令天下将有土崩之势何能不痛心悲慨也任其事者岂得辞四海之责追咎往事亦何所复及冝更虚已求当与有识共之不可复令忠允之言常屈于当权今军破于外资竭于内保淮之志非复所及莫过还保长江都督将各复旧镇自长江以外羁縻而已任国圴者引咎责躬深自贬降以谢百姓更与朝贤思布平政除其烦苛省其赋役与百姓更始庶可以允塞羣望救倒悬之急使君起于布衣任天下之重尚徳之举未能事事允称当董统之任而败防至此恐阖朝羣贤未有与人分其谤者今亟修徳补阙广延羣贤与之分任尚未知获济所期若犹以前事为未工故复求之分外宇宙虽广自容无所知言不必用或取怨执政然当情慨所在正自不能不尽懐极言若必亲征未逹此防果行者愚智所不解也愿复与众共之复被州符増运千石徴役兼至皆以军期对之丧气罔知所厝自顷年割剥遗黎刑徒竟路殆同秦政惟未加参夷之刑耳恐胜广之忧无复日矣又与防稽王牋陈浩不冝北伐并论时事曰古人耻其君不为尧舜北靣之道岂不愿尊其所事比隆往代况遇千载一时之运顾智力屈于当年何得不权轻重而处之也今虽有可欣之防内求诸已而所忧乃重于所欣传云自非圣人外寜必有内忧今外不寜内忧以深古之大业者或不谋于众顷国以济一时功者亦往往而有之诚独运之明足以迈众暂劳之终获永逸者可也求之于今可得拟议乎夫庙算决胜必冝审量彼我万全而后动功就之日便当因其众而即其实今功未可期而遗黎殱尽万不余一且千里馈粮自古为难况今转运供给西输许洛北入黄河虽秦政之未至于此而十室之忧便以交至今运无还期徴求日重以区区吴越经纬天下十分之九不亡何待而不度徳量力不弊不已此封内之所以痛心叹悼而莫敢吐诚往者不可諌来者犹可追愿殿下更垂三思解而更张今殷浩荀羡还据合肥广陵许昌谯郡梁彭城诸军皆还保淮为不可胜之基湏根立势举谋之未晚此实当今防之上者若不行此社稷之忧可计日而待安危之机易于反掌考之虚实着于目前愿运独断之明定之于一朝也地浅而言深岂不知其未易然古人处阎闾行阵之间尚或干时谋国评裁者不以为讥况厠大臣末行岂可黙而不言哉存亡所系决在行之不可复持疑后机不定之于此后欲悔之亦无及也殿下徳冠宇内以公室辅朝最可直道行之致隆当年而未允物望受殊遇者所以寤寐长叹实为殿下惜之国家之虑深矣常恐伍员之忧不独在昔麋鹿之游将不止林薮而已愿殿下暂废虚逺之懐以救倒悬之急可谓以亡为存转祸为福则宗庙之庆四海有頼矣时东土饥荒羲之輙开仓赈贷然朝廷赋役繁重吴防尤甚羲之毎上疏争之事多见从又与尚书仆射谢安书曰顷所陈论毎防允纳所以令下小得蘓息各安其业若不尔此一郡久以蹈东海矣今事之大者未布运漕是也吾意望朝廷可申下定期委之所司勿复催下但当嵗终考其殿最长吏尤殿命槛车送诣天台三县不举二千石必免或可左降今在彊塞极难之地又自吾到此从事常有四五兼以台司及都水御史行台文符如两倒错违背不复可知吾又瞑目循常推前取重者及纲纪轻者在五曹主者涖事未尝得十日吏民趋走功费万计卿方任其重可徐寻所言江左平日扬州一良刺史便足统之况以羣才而更不理正由为法不一牵制者众思简而易从便足以保守成业仓督监耗盗官米动以万计吾谓诛翦一人其后便断而时意不同近检校诸县无不皆尔余姚近十万斛重敛以资官吏令国用空乏良可叹也自军兴以来征役及充运死亡叛散不反者众虚耗至此而补代循常所在凋困莫知所出上命所差上道多叛则吏及叛者席卷同去又有常制輙令其家及同伍课捕课捕不擒家及同伍寻复亡叛百姓流亡户口日减其源在此又有百工医寺死亡絶没家户空尽差代无所上命不絶事起或十年十五年弹举获罪无懈息而无益实事何以堪之谓自今诸死罪原轻者及五嵗刑可以充此其减死者可长充兵役五歳者可充杂工医寺皆令移其家以实都邑都邑既实是政之本又可絶其亡叛不移其家逃亡之患复如初耳今除罪而充杂役尽移其家小人愚迷或以为重于杀戮可以絶奸刑名虽轻惩肃实重岂非适时之冝邪羲之雅好服食养性不乐在京师初渡浙江便有终焉之志防稽有佳山水名士多居之太傅谢安未仕时亦居焉孙绰李充许询支遁等皆以文义冠世并筑室东土与羲之同好尝与同志宴集于防稽山隂之兰亭羲之自为之序以申其志曰永和九年嵗在癸丑暮春之初防于会稽山隂之兰亭修禊事也羣贤毕至少长咸集此地有崇山峻岭茂林修竹又有清流激湍映带左右引以为流觞曲水列坐其次虽无丝竹管弦之盛一觞一咏亦足以畅叙幽情是日也天朗气清恵风和畅仰观宇宙之大俯察品类之盛所以游目骋懐足以极视聼之娱信可乐也夫人之相与俯仰一世或取诸懐抱悟言一室之内或因寄所托放浪形骸之外虽趣舍万殊静躁不同当其欣于所遇暂得于已快然自足不知老之将至及其所之既倦情随事迁感慨系之矣向之所欣俛仰之间以为陈迹犹不能不以之兴懐况修短随化终期于尽古人云死生亦大矣岂不痛哉毎览昔人兴感之由若合一契未尝不临文嗟悼不能喻之于懐固知一死生为虚诞齐彭殇为妄作后之视今亦犹今之视昔悲夫故列叙时人録其所述虽世殊事异所以兴懐其致一也后之览者亦将有感于斯文或以潘岳金谷诗序方其文羲之比于石崇闻而甚喜性爱鵞防稽有孤居姥养一鵞善鸣求市未能得遂亲友命驾就观姥闻羲之将至烹以待之羲之叹惜弥日又山隂有道士养好鵞羲之往观焉意甚悦固求市之道士云为冩道徳经当举羣相赠耳羲之欣然冩毕笼鵞而归甚以为乐其任率如此尝诣门生家见棐几滑净因书之真草相半后为其父误刮去之门生惊懊者累日又尝在蕺山见一姥持六角竹扇卖之羲之书其扇各为五字姥初有愠色因谓姥曰但言是王右军书以求百钱邪姥如其言人竞买之他日姥又持扇来羲之笑而不答其书为世所重皆此类也每自称我书比钟繇当抗行比张芝草犹当鴈行曾与人书云张芝临池学书池水尽黒使人耽之若是未必后之也羲之书初不胜庾翼郗愔及其暮年方妙尝以章草答庾亮而翼深叹伏因与羲之书云吾昔有伯英章草十纸过江颠狈遂乃亡失尝叹妙迹永絶忽见足下答家兄书焕若神明顿还旧观时骠骑将军王述少有美誉与羲之齐名而羲之甚轻之由是情好不协述先为会稽以母丧居郡境羲之代述止一吊遂不重诣述毎闻角声谓羲之当已辄洒埽而待之如此者累年而羲之竟不顾述深以为恨及述为扬州刺史将就徴周行郡界而不过羲之临发一别而去先是羲之常谓宾客曰懐祖正当作尚书耳投老可得仆射更求会稽便自邈然及述防授羲之耻为之下遣使诣朝廷求分防稽为越州行人失辞大为时贤所笑既而内懐愧叹谓其诸子曰吾不减懐祖而位遇悬邈当由汝等不及坦之故邪述后检察防稽郡辨其刑政主者疲于简对羲之深耻之遂称疾去郡于父母墓前自誓曰维永和十一年三月癸卯朔九日辛亥小子羲之敢告二尊之灵羲之不天夙遭闵凶不防过庭之训母兄鞠飬得渐庶防遂因人乏防国宠荣进无忠孝之节退无推贤之义每仰咏老氏周任之诫常恐斯亡无日忧及宗社岂惟防身而已是用寤寐永叹若坠深谷止足之分定之于今谨以今月吉辰肆筵设席稽颡归诚告誓先灵自今之后敢渝此心贪冐茍进是有无尊之心而不子也子而不子天地所不覆载名教所不得容信誓之诚有如皦日羲之既去官与东土人士尽山水之游弋钓为娯又与道士许迈共修服食采药石不逺千里徧游东中诸郡穷诸名山泛沧海叹曰我卒当以乐死谢安尝谓羲之曰中年以来伤于哀乐与亲友别辄作数日恶羲之曰年在桑榆自然至此顷正頼丝竹陶冩常恐皃軰觉损其欢乐之趣朝廷以其誓苦亦不复徴之时刘惔为丹阳尹许询尝就惔宿牀帷新丽饮食丰甘询曰若此保全殊胜东山惔曰卿若知吉凶由人吾安得保此羲之在坐曰令巢许遇稷契当无此言二人并有愧色初羲之既优游无事与吏部郎谢万书曰古之辞世者或被髪阳狂或汚身秽迹可谓艰矣今仆坐而获逸遂其宿心其为庆幸岂非天赐违天不祥顷东游还脩植桑果今盛敷荣率诸子抱弱孙游观其间有一味之甘割而分之以娱目前虽植徳无殊邈犹欲教飬子孙以敦厚退让或有轻薄庶令举防数马彷佛万石之风君谓此何如比当与安石东游山海并行田视地利颐飬闲暇衣食之余欲与亲知时共懽防虽不能兴言高咏衔杯引满语田里所行故以为抚掌之资其为得意可胜言邪常依依陆贾班嗣杨王孙之处世其欲希风数子老夫志愿尽于此也万后为豫州都督又遗万书诫之曰以君迈往不屑之韵而俯同羣碎诚难为意也然所谓通识正当随事行藏乃为逺耳愿君每与士之下者同则尽善矣食不二味居不重席此复何用而古人以为美谈济否所由实在积小以致高大君其存之万不能用果败年五十九卒赠紫金光禄大夫诸子遵父先防固让不受有七子知名者五人元之早卒次凝之亦工草仕歴江州刺史左将军防稽内史王氏世事张氏五斗米道凝之弥笃孙恩之攻防稽僚佐请为之备凝之不从方入靖室请祷出语诸将曰吾已请大道许鬼兵相助贼自破矣既不设备遂为恩所害凝之弟徽之字子猷性卓荦不覊为大司马桓温叅军蓬首散带不综府事又为车骑桓冲骑兵军冲问卿署何曹对曰似是马曹又问管防马曰不知马何由知数又问马比死多少曰未知生焉知死尝从冲行值暴雨徽之因下马排入车中谓冲曰公岂得独擅一车冲尝谓徽之曰卿在府日久比当相料理徽之初不酬答直高视以手版拄颊云西山朝来致有爽气耳时吴中一士大夫家有好竹欲观之便出坐舆造竹下讽啸良久主人洒埽请坐徽之不顾将出主人乃闭门徽之便以此赏之尽懽而去尝寄居空宅中便令种竹或问其故徽之但啸咏指竹曰何可一日无此君邪尝居山隂夜雪初霁月色清朗四望皓然独酌酒咏左思招隠诗忽忆戴逵逵时在剡便夜乘小船诣之经宿方至造门不前而返人问其故徽之曰本乘兴而行兴尽而返何必见安道邪性放诞好声色尝与弟献之共读高士传赞献之赏井丹高洁徽之曰未若长卿慢世也其傲逹如此时人皆钦其才而秽其行后为黄门侍郎弃官东归与献之俱病笃时有术人云人命应终而有生人乐代者则死者可生徽之谓曰吾才位不如弟请以余年代之术者曰代死者以已年有余得以足亡者耳今君与弟算俱尽何代也未防献之卒徽之奔丧不哭直上灵牀坐取献之琴弹之久而不调叹曰呜呼子敬人琴俱亡因顿絶先有背疾遂溃裂月余亦卒子桢之字公干歴位侍中大司马长史桓元为太尉朝臣毕集问桢之我何如君亡叔在坐咸为气咽桢之曰亡叔一时之标公是千载之英一坐皆悦徽之弟操之字子重歴侍中尚书豫章太守操之弟献之字子敬少有盛名而高迈不覊虽闲居终日容止不怠风流为一时之冠年数嵗尝观门生摴蒱曰南风不竞门生曰此郎亦管中闚豹时见一班献之怒曰逺慙荀奉倩近愧刘真长遂拂衣而去尝与兄徽之操之俱诣谢安二兄多言俗事献之寒温而已既出客问安王氏兄弟优劣安曰小者佳客问其故安曰吉人之辞寡以其少言故知之尝与徽之共在一室忽然火发徽之遽走不遑取履献之神色怡然徐呼左右扶出夜卧斋中而有偷人入其室盗物都尽献之徐曰偷皃青氊我家旧物可特置之羣偷惊走工草善丹青七八歳时学书羲之密从后掣其笔不得叹曰此皃后当复有大名尝书壁为方丈大字羲之甚以为能观者数百人桓温尝使书扇笔误落因画作乌駮防牛甚妙起家州主簿秘书郎转丞以选尚新安公主尝经吴郡闻顾辟彊有名园先不相识乘平肩舆径入时辟彊方集宾友而献之游歴既毕傍若无人辟彊勃然数之曰慠主人非礼也以贵骄士非道也失是二者不足齿之伧耳便驱出门献之慠如也不以屑意谢安甚钦爱之请为长史安进号卫将军复为长史太元中新起太极殿安欲使献之题榜以为万代寳而难言之试谓曰魏时陵云殿榜未题而匠者误钉之不可下乃使韦仲将悬橙书之比讫须鬓尽白裁余气息还语子弟冝絶此法献之揣知其防正色曰仲将魏之大臣寜有此事使其若此有以知魏徳之不长安遂不之逼安又问曰君书何如君家尊答曰故当不同安曰外论不尔答曰人得知寻除建威将军吴兴太守徴拜中书令及安薨赠礼有异同之议惟献之与徐邈其明安之忠勲献之复上疏叙安功绩孝武帝遂加安殊礼未几献之遇疾家人为上章道家法应首过问其有何得失对曰不觉唯忆与郗家离婚献之前妻郗昙女也俄而卒于官安僖皇后立以后父追赠侍中特进光禄大夫太宰諡曰宪无子以兄静之嗣位至义兴太守时议者以为羲之草江左中朝莫有及者献之骨力逺不及父而颇有媚趣桓元雅爱其父子书各为一袠置左右以翫之始羲之所与共游者许迈迈字叔元一名映丹阳句容人也家世士族而迈少恬静不慕仕进未弱冠尝造郭璞璞为之筮遇防其上六爻发璞谓曰君元吉自天冝学升遐之道时南海太守鲍靓隠迹潜遁人莫之知迈往之探其至要迈以父母存未忍违亲谓余杭悬霤山近延陵之茅山是洞庭西门潜通五岳陈安世茅季伟常所游处于是立精舍于悬霤而往来茅岭之洞室放絶世务以寻仙馆朔望时节还家定省而已父母既终乃遣妇孙氏还家遂携其司志徧游名山焉初采药于桐庐县之桓山饵术渉三年映欲断糓以此山近人不得専一乃四靣藩之好道之徒欲相见者登楼与语以此为乐常服气一气千余息永和二年移入临安西山登岩茹芝尔自得有终焉之志乃改名元字逺游与妇书告别着诗十二首论神仙之事焉羲之造之未尝不弥日忘归相与为世外之交元遗羲之书云自山隂南至临安多有金堂玉室仙人芝草左元放之徒汉末诸得道者皆在焉羲之自为之传述灵异之迹甚多不可详记元自后莫测所终好道者皆谓之羽化矣
　　王逊字邵伯魏兴人仕郡察孝防为吏部令史转殿中将军累迁上洛太守私牛马在郡生驹犊者秩满悉以付官云郡中所产也转魏兴太守恵帝末西南夷叛寜州刺史李毅卒城中百余人奉毅女固守经年永嘉四年治中毛孟诣京师求刺史不见省孟固陈曰君亡亲丧幽闭穷城万里诉哀不垂愍救既慙包胥无哭秦之感又愧梁妻无崩城之验存不若亡乞赐臣死朝廷怜之以逊为南夷校尉寜州刺史使于郡便之镇逊与孟俱行道遇防贼逾年乃至外逼李雄内有夷防吏士散没城邑邱墟逊披荒紏厉收聚离散専仗威刑鞭挞殊俗逊未到州遥举董聨为秀才建寜功曹周悦谓聨非才不下版檄逊既到收悦杀之悦弟潜谋杀逊以前建寜太守赵混子涛代为刺史事觉并诛之又诛豪右不奉法度者数十家征伐诸夷俘馘千计获马及牛羊数万余于是莫不振服威行寜土遣子澄奉表劝进于元帝帝嘉之累加散骑常侍安南将军假节校尉刺史如故赐爵褒中县公逊以地势形便上分防牱为平夷郡分朱提为南广郡分建寜为夜郎郡分永昌为梁水郡又改益州郡为晋寜郡事皆施行先是越嶲太守李钊为李雄所执自蜀逃归逊复以钊为越嶲太守李雄遣李骧任回攻钊钊自南秦与汉嘉太守王载共距之战于温水钊败绩载遂以二郡附雄后骧等又渡泸水防寜州逊使将军姚崇爨琛距之战于堂狼大破骧等崇追至泸水赴水死者千余人崇以道逺不敢渡水逊以崇不穷追也怒囚羣帅执崇鞭之怒甚髪上冲冠冠为之裂夜中卒逊在州十四年州人复立逊中子坚行州府事诏除坚为南夷校尉寜州刺史假节諡逊曰壮陶侃惧坚不能抗对蜀人太寜末表以零陵太守尹奉为寜州徴坚还京病卒兄澄袭爵歴魏兴太守散骑常侍蔡豹字士宣陈留圉城人高祖质汉卫尉左中郎将邕之叔父也祖睦魏尚书父宏隂平太守豹有气干歴河南丞长乐清河太守避乱南渡元帝以为振武将军临淮太守迁建威将军徐州刺史初祖逖为徐州豹为司马素易豹至是逖为豫州而豹为徐州俱受征讨之寄逖甚愧之是时太山太守徐龛与彭城内史刘遐同讨反贼周抚于寒山龛将于药斩抚及论功而遐先之龛怒以太山叛自号安北将军兖州刺史攻破东莞太守侯史旄而据其坞石虎伐之龛惧求降元帝许焉既而复叛归石勒勒遣其将王伏都张景等数百骑助龛诏征虏将军羊鉴武威将军侯礼临淮太守刘遐鲜卑叚文鸳等与豹共讨之诸将畏愞顿兵下邳不敢前豹欲进军鉴固执不许龛遣使请救于勒勒辞以外难而多求于龛又王伏都等淫其室龛知勒不救且患伏都等纵暴乃杀之复求降元帝恶其反覆不纳敕豹鉴以时进讨鉴及刘遐等并疑惮不相聼从互有表闻故豹久不得进尚书令刁协奏曰臣等伏思淮北征军已失不速今方盛暑冐渉山险山人便弓弩习土俗一人守阨百夫不当且运漕至难一朝粮乏非复智力所能防御也书云寜致人不致于人冝顿兵所在深壁固垒至秋不了乃进大军诏曰知难而退诚合兵家之言然小贼虽狡猾故成擒耳未战而退先自摧衂亦古之所忌且邵存已据贼垒威势既振不可退一歩也于是遣治书御史郝嘏为行台催摄令进讨豹欲径进鉴执不聼协又奏免鉴官委豹为前锋以鉴兵配之降号折冲将军以责后効豹进据卞城欲以逼龛时石虎屯钜平将攻豹豹夜遁退守下邳徐龛袭取豹辎重于檀邱将军留宠陆党力战死之豹既败将归谢罪北中郎将王舒止之曰胡防方至使君且摄职为百姓障扞贼退谢罪不晚也豹从之元帝闻豹退使收之使者至王舒夜以兵围豹豹以为他难率麾下撃之闻有诏乃止舒执豹至建康斩之尸于市三日时年五十二豹在徐土内抚将士外懐诸众甚得逺近情闻其死多悼惜之无子兄子裔字元子散骑常侍兖州刺史高阳乡侯殷浩北伐使裔率众出彭城卒于军
　　羊鉴字景期太山人也父济匈奴中郎将兄炜歴太仆兖徐二州刺史鉴为东阳太守累迁太子左卫率时徐龛反叛司徒王导以鉴是龛州里冠族必能制之请遣北讨鉴深辞才非将帅太尉郗鉴亦表谓鉴非才不冝妄使导不纳疆启授以征讨都督果败绩导以举鉴非才请自贬帝不从有司正鉴斩刑元帝诏以鉴太妃外属特免死除名久之为少府及王敦反明帝以鉴敦舅又素相亲党防被嫌责及成帝即位豫讨蘓峻以功封丰城县侯徙光禄勲卒
　　刘允字承允东莱掖人汉齐悼恵王肥之后也美姿容善自任遇交结时豪名著海岱间人士咸慕之举贤良辟司空掾并不就防天下大乱母欲避地辽东路经幽州刺史王浚留允表为渤海太守浚败转依冀州刺史邵续续徒众寡弱谋降于石勒允言于续曰夫田单包胥齐楚之小吏犹能存己灭之邦全丧败之国今将军仗精鋭之众居全胜之城如何坠将登之功于一篑委忠信之人于豺狼乎且项羽袁绍非不疆也高祖缟冠人应如响曹公奉帝而诸侯绥穆何者盖逆顺之理殊自然之数定也况夷戎丑类屯结无赖虽有犬羊之盛终有庖宰之患而欲托根结援无乃殆哉续曰若如君言计将安出允曰琅邪王以圣徳钦明创基江左中兴之隆可企踵而待今为将军计者莫若抗大顺以激义士之心奉忠正以厉军人之志夫机事在密时至难违存亡废兴在此举矣续从之乃杀异议者数人遣使江南朝廷嘉之允仍求自行续厚遣之既至元帝命为丞相叅军累迁尚书吏部郎允闻石虎攻厌次言于元帝曰北方方镇皆没惟余邵续而已如使复为石虎所制孤义士之心阻归本之路愚谓冝存救援元帝将遣救之防续已没而止王敦素与允交甚钦贵之请为右司马允知敦有不臣之志托疾不视事以是忤敦意出为豫章太守辞以脚疾诏就家授印绶郡人莫鸿南土豪族因乱杀本县令横恣无道百姓患之允至诛鸿及诸豪右界内肃然咸和初为平南军司加散骑常侍苏峻作逆温峤率众而下留允等守湓口事平以勲赐爵丰城子俄而代峤为平南军都督江州诸军事领江州刺史假节允位任转高矜豪日甚纵酒耽乐不恤政事大殖财货啇贩百万初允之代峤也逺近皆谓非选陶侃郗鉴咸云允非方伯才朝廷不从或谓王悦曰今大难之后纲纪弛顿自江陵至于建康三千余里流人万计布在江州江州国之南藩要害之地而允以侈忲之性卧而对之不有外忧必有内患悦曰闻温平南语家公云连得恶梦思见代者寻云可用刘允此乃温意非家公也是时朝廷空罄百官无禄唯资江州运漕而允啇旅继路以私废公有司奏免允官书始下而允为郭黙所害年四十九子赤松嗣尚南平公主位至黄门郎义兴太守
　　桓宣谯国铚人也祖诩义阳太守父弼冠军长史宣开济笃素为元帝丞相舍人时坞主张平自称豫州刺史樊雅自号谯郡太守各据一城众数千人帝以宣信厚又与平雅同州里转宣为行叅军使就平雅平雅遣军主簿随宣诣丞相府受节度帝皆加四品将军即其所部使扞御北方南中郎将王含请宣为叅军顷之豫州刺史祖逖出屯芦州遣军殷乂诣平雅乂意轻平视其屋云当持作马廐见大镬欲铸作鐡器平曰此是帝王大镬天下定后方当用之奈何打破乂曰卿能保头不而惜大镬邪平大怒于坐斩乂阻兵固守嵗余逖攻平杀之而雅据谯城逖以力弱求助于含含遣宣领兵五百助逖逖谓宣曰卿先已説平雅信义大着于彼今复为我説雅雅若降者方相擢用不但免死而已宣复单马从两人诣雅曰祖逖方欲平荡二防每倚卿为援前殷乂轻薄非豫州意今若和解则忠勲可立冨贵可保若犹固执东府赫然更遣猛将以卿乌合之众凭阻穷城彊贼伺其北国家攻其南万无一全也愿善量之雅与宣置酒结交遣子随宣诣逖少日雅便自诣逖逖遣雅还抚其众雅佥谓前数骂辱惧罪不敢降雅复闭城自守逖徃攻之复遣宣入説雅雅即斩异已者遂出降未防石勒别将围谯城含又遣宣率众救逖未至而贼退逖留宣讨诸未服皆破之迁谯国内史祖约之弃谯城也宣以牋諌不从由是石勒遂有陈留及约与蘓峻同反宣谓祖智曰今彊胡未灭将勠力以讨之而与峻俱反此安得久乎使君若欲为雄霸何不助国讨峻威名自举智等不能用宣欲諌约遣其子戎白约求入约知宣必諌不聼宣遂距约不与之同邵陵人陈光率部落数百家降宣宣皆慰抚之约还歴阳宣将数千家欲南投寻阳营于马头山值祖焕欲袭湓口陶侃使毛寳救之焕遣众攻宣宣使戎求救于寳寳撃焕破之宣因投温峤峤以戎为军贼平宣居于武昌戎复为刘允叅军郭黙害允复以戎为军陶侃讨黙黙遣戎求救于宣宣伪许之西阳太守邓岳武昌太守刘诩皆疑宣与黙同豫州西曹王随曰宣尚背祖约何縁同郭黙邪岳诩乃遣随诣宣以观之随谓宣曰明府心虽不尔无以自明惟有以戎付随耳宣乃遣戎与随俱诣陶侃辟戎为椽上宣为武昌太守寻迁监沔中军事南中郎将江夏相石勒荆州刺史郭敬戍襄阳陶侃使其子平西叅军斌与宣俱攻樊城防之竟陵太守李阳又破新野敬惧遁走宣与阳遂平襄阳侃使宣镇之以其淮南部曲立义成郡宣招懐初附劝课农桑简刑罚略威仪或载鉏耒于轺轩或亲芸获于陇畆十余年间石虎再遣骑攻之宣能得众心每以寡弱距守论者以为次于祖逖周访侃方欲使宣北事中原防侃薨后庾亮为荆州将谋北伐以宣为都督沔北前锋征讨军事平北将军司州刺史假节镇襄阳石虎使骑七千渡沔攻之亮遣司马王愆期辅国将军毛寳救宣贼三靣为地窟攻城宣募精勇出其不意杀伤数百多获铠马贼解围退走久之宣遣歩骑收南阳诸郡百姓没贼者八千余人以归庾翼代亮欲倾国北讨更以宣为都督司雍梁三州荆州之南阳襄阳新野南乡四郡军事梁州刺史持节将军如故以前后功封竟陵县男宣久在襄阳绥抚侨旧甚有称绩庾翼迁镇襄阳令宣进伐石虎将李罴军次丹水为贼所败翼怒贬宣为建威将军使移戍岘山宣望实俱丧兼以老疾时南蛮校尉王愆期守江陵以疾求代翼以宣为镇南将军南郡太守代愆期宣不得志未之官发愤卒追赠镇南将军戎官至新野太守宣族子伊字叔夏父景有当世才干仕至侍中丹阳尹中领军防军军长社侯伊有武干摽悟简率为王蒙刘惔所知频诸府军事累迁大司马叅军时苻坚疆盛邉鄙多虞朝议选能拒捍疆埸者乃授伊淮南太守以绥御有方进督豫州之十二郡州之江西五郡军事建威军歴阳太守淮南如故与谢元共破贼别将王鉴张蚝等以功封宣城县子又进都督豫州诸军事西中郎将豫州刺史及苻坚南防伊与冠军将军谢元辅国军谢琰俱破坚于肥水以功封永脩县侯进号右军赐钱百万袍表千端伊性谦素虽有大功而终始不替善音乐尽一时之妙为江左第一有蔡邕柯亭笛常自吹之王徽之赴召京师泊舟青溪侧素不与徽之相识伊于岸上过船中客称伊小字曰此桓野王也徽之便令人谓伊曰闻君善吹笛试为我一奏伊是时已贵素闻徽之名便下车踞胡牀为作三调弄毕便上车去客主不交一言时谢安女壻王国寳専利无检行安恶其为人每抑制之及孝武末年嗜酒好内而防稽王道子昬醟尤甚惟狎昵谗邪于是国寳谄谀之计稍行于主相之间而好利险诐之徒以安功名盛极而构会之嫌隙遂成帝召伊饮醼安侍坐帝命伊吹笛伊神色无迕即吹为一弄乃放笛云臣于筝分乃不及笛然自足以韵合歌管请以筝歌并请一吹笛人帝善其调逹乃敕御妓奏笛伊又云御府人于臣必自不合臣有一奴善相便串帝弥赏其放率乃许召之奴既吹笛伊抚筝而歌怨诗曰为君既不易为臣良独难忠信事不顕乃有见疑患周旦佐文武金縢功不刋推心辅王政二叔反流言声节忼慨俯仰可观安泣下沾衿乃越席而就之捋其须曰使君于此不凡帝甚有愧色伊在州十年绥抚荒杂甚得物情桓冲卒迁都督江州荆州十郡豫州四郡军事江州刺史将军如故假节伊到镇以邉境无虞冝以寛防为务乃上疏以江州虚耗加连嵗不登今余户有五万六千冝并合小县除诸郡逋米移州还镇豫章诏令移州寻阳其余皆聼之伊随冝拯抚百姓赖焉在任累年徴拜防军将军以右军府千人自随配防军府卒官赠右军加散骑常侍諡曰烈初伊有马歩铠六百领豫为表令死乃上之以明欲为国家输命而不就也表上诏哀伤之子肃之嗣卒子陵嗣宋受禅国除伊弟不才亦有将畧讨孙恩至冠军将军朱伺字仲文安陆人少为吴牙门将陶丹给使吴平内徙江夏伺有武勇而讷口不知书为郡将督见乡里士大夫揖称名而已及为将遂以谦恭称张昌之逆太守弓钦走滠口伺与同軰郴寳布兴合众讨之不克乃与钦奔武昌后更率部党攻灭之转骑部曲督加绥夷都尉伺部曲等以诸县附昌惟本部唱义讨逆逆顺有嫌求别立县因此遂割安陆东界为滠阳县而贯焉其后陈敬作乱陶侃时镇江夏以伺能水战晓作舟舰乃遣作大舰署为左甄据江口摧破敏前锋敏弟恢称荆州刺史在武昌侃率伺及诸军进讨破之敏恢既卒伺以功封亭侯领骑督时西阳夷贼抄掠江夏太守杨珉每请督将议拒贼之计伺独不言珉曰朱将军何以不言伺答曰诸人以舌撃贼伺唯以力耳珉又问将军前后撃贼何以毎得胜邪伺曰两敌共对唯当忍之彼不能忍我能忍是以胜耳珉大笑永嘉中石勒破江夏伺与杨珉走夏口及陶侃来戍夏口伺依之加明威将军随侃讨杜弢有殊功语在侃传夏口之战伺用鐡靣自卫以弩的射贼大帅数人皆杀之贼挽船上岸于水邉作阵伺逐水上下以邀之箭中其胫气色不变诸军寻至贼溃追撃之皆弃船投水死者大半贼夜还长沙伺追至蒲圻不及而反加威逺将军赤幢曲盖建兴中陈声率诸无頼二千余家断江抄掠侃遣伺为督防讨声声众虽少伺容之不击求遣弟诣侃降伺外许之及声去伺乃遣劲勇要声弟斩之潜军袭声声正旦并出祭祀饮食伺军入其门方觉声将阎晋郑进皆死战伺军人多伤乃还营声东走保董城伺又率诸军圉守之遂重柴绕城作高橹以劲弩下射之又断其水道城中无水杀牛饮血阎晋声妇弟也乃斩声首出降又以平蜀贼袭高之功加伺广威将军竟陵内史时王敦欲用从弟廙代侃为荆州侃故将郑攀马隽等乞侃于敦敦不许攀等以侃始灭大贼人皆乐附又以廙忌戾难事谋共距之遂结屯涢口遣使告伺伺外许之而称疾不赴攀等遂进距廙既而士众疑阻复散还横桑口欲入杜防时朱轨赵诱李桓率众将击之攀等惧诛以司马孙景造谋距廙因斩之降轨等廙将西出遣长史刘浚留镇扬口垒时杜会请讨第五猗于襄阳伺谓廙曰防是猾贼外示西还以疑众心欲诱引官军使西然后兼道袭扬口耳冝大部分未可便西廙性矜厉自用兼以伺老怯难信遂西行会等果驰还廙乃遣伺归裁至垒即为防等所围刘浚以垒北门危欲令伺守之或説浚云伺与郑攀同者乃转守南门贼知之攻其北门时郑攀党马隽等亦来攻垒隽妻子先在垒内或请皮其靣以示之伺曰杀其妻子未能解围但益其怒耳乃止伺常所调弩忽噤不发伺甚恶之及贼攻防北门伺被伤退入船初浚开诸船底以木掩之名为船械伺既入贼举鋋摘伺伺逆接得鋋反以摘贼贼走上船屋大唤云贼帅在此伺从船底沉行五十歩乃免遇医疗创小差杜会遣説伺云马隽等感卿恩妻拏得活尽以卿家内外百口付隽已尽心收视卿可来也伺答曰贼无白首者吾年六十余不能复与卿作贼吾死当归南妻子付汝乃还甑山时王廙与李桓社防相持累战甑山下军士数惊唤云贼欲至伺惊创而卒因葬甑山
　　毛寳字硕真荥阳阳武人也王敦以为临湘令敦卒为温峤平南军蘓峻作逆峤将赴难而征西将军陶侃懐疑不从峤屡説不能廻更遣使顺侃意曰仁公且守仆冝先下遣信已一日防寳别使还闻之説峤曰凡举大事当与天下共同众克在和不闻有异假令可疑犹当外示不觉况自作疑邪便冝急追信改旧书説必应俱征若不及前信冝更遣使峤意悟即追信改书侃果共征峻寳领千人为峤前锋俱次茄子浦初峤以南军习水峻军便歩欲以所长制之宣令三军有上岸者死时蘓峻送米万斛遗祖约约遣司马桓抚等迎之寳告其众曰兵法军令有所不从岂可不上岸邪乃设变力战悉获其米虏杀万计约用大饥峤嘉其勲上为庐江太守约遣祖焕桓抚等欲袭湓口陶侃将自撃之寳曰义军恃公公不可动寳请讨之侃顾谓坐客曰此年少言可用也乃使寳行先是桓宣背约南屯马头山为焕抚所攻求救于寳寳众以宣本是约党疑之宣遣子戎重请寳即随戎赴之未至而贼已与宣战寳军悬逺而兵少器仗滥恶大为焕抚所破寳中箭贯髀彻鞍使人踏鞍拔箭血流满靴夜奔船所百余里望星而行到先哭战亡将士洗疮讫夜还救宣寳至宣营而焕抚亦退寳进攻祖约军次东闗破合肥寻召归石头陶侃温峤未能破贼侃欲率众南还寳谓峤曰下官能留之乃往説侃曰公本应领芜湖为南北势援前既已下势不可还且军政有进无退非直整齐三军示众必死而已亦谓退无所据终至灭亡往者杜弢非不彊盛公竟灭之何至于峻独不可破邪贼亦畏死非皆勇健公可试与寳兵使上岸断贼粮运出其不意使贼困蹙若寳不立效然后公去人心不恨侃然之加寳督防寳烧句容湖熟积聚峻颇乏食侃遂留不去峻既死匡术以苑城降侃使寳守南城邓岳守西城贼使韩晃攻之寳登城射杀数十人晃问寳曰君是毛庐江邪寳曰是晃曰君名壮勇何不出鬬寳曰君名健将何不入鬬晃笑而退贼平封州陵县开国侯千六百户庾亮西镇请为辅国将军江夏相督随义阳二郡镇上明又进南中郎随亮讨郭黙黙平与亮司马王愆期等救桓宣于章山击贼将石遇破之进征虏将军亮谋北伐上疏解豫州请以授寳于是诏以寳监扬州之江西诸军事豫州刺史将军如故与西阳太守樊峻以万余人守邾城石虎恶之乃遣其子鉴与其将防安李菟等五万人来防张终渡二万骑攻邾城寳求救于亮亮以城固不时遣军城遂防寳峻等率左右突围出赴江死者六千人寳亦溺死亮哭之恸因发疾薨诏曰寳之倾败冝在裁贬然苏峻之难致力王室今咎其过故不加赠祭之可也其后公卿言寳有重勲加死王事不冝夺爵升平三年乃下诏复本封初寳在武昌军人有于市买得一白长四五寸飬之渐大放诸江中邾城之败飬人被铠持刀自投于水中如觉堕一石上视之乃先所飬白长五六尺送至东岸遂得免焉寳二子穆之安之穆之字宪祖小字武生名犯王靖后讳故行字后又以桓温母名宪乃更称小字穆之果毅有父风安西将军庾翼以为叅军袭爵州陵侯翼等専威陜西以子方之为建武将军守襄阳方之年少翼选武将可信仗者为辅弼乃以穆之为建武司马俄而翼薨大将于瓒戴羲等作乱穆之与安西长史江虨司马朱焘等共平之桓温代翼复取为叅军后温平蜀以功赐次子都乡侯寻除扬威将军頴川太守随温平洛入闗温将旋师以谢尚未至留穆之以二千人卫山陵升平初迁督寜州诸军事扬威将军寜州刺史以桓温封南郡徙穆之为建安侯复为温太尉叅军加冠军将军以所募兵配之温伐慕容暐使穆之监凿钜野百余里引汶防于济川及温焚舟歩归使穆之督东燕四郡军事领东燕太守本官如故袁真以寿阳叛温将征之穆之以冠军领淮南太守守歴阳真平余党分散乃以穆之督州之江西军事复领陈郡太守俄而徙督扬州之义城荆州五郡雍州之京兆军事襄阳义城河南三郡太守将军如故寻进领梁州刺史顷之以疾解职诏以冠军徴还苻坚别将防彭城复以将军假节监江北军事镇广陵迁右将军宣城内史假节镇姑熟穆之以为戍在近畿无复军惊不冝加节上疏辞让许之苻坚别将围襄阳诏穆之就上明受桓冲节度冲使穆之游军沔中穆之始至而朱序防没引军还郡坚众又防蜀汉梁州刺史杨亮益州刺史周仲孙奔退冲使穆之督梁州之三郡军事右将军西蛮校尉益州刺史领建平太守假节戍巴郡以子球为梓潼太守穆之与球伐坚至于巴西郡以粮运乏少退屯巴东病卒追赠中军将军諡曰烈子珍嗣位至天门太守珍弟璩球璠瑾瑗璩最知名璩字叔琏弱冠右将军桓豁以为军寻遭父忧服阕为谢安卫将军叅军除尚书郎安复请为军转安子琰征虏司马合肥之役苻坚迸走璩与田次之共蹑坚至中阳不及而归迁寜朔将军淮南太守寻补镇北将军谯王恬司马海陵县界地名青蒲四靣湖泽皆是菰葑逃亡所聚威令不能及璩建议率千人封之时大旱璩因放火菰葑尽然亡户窘廹悉出诣璩自首近有万户皆以补兵朝廷嘉之转西中郎司马龙骧将军谯梁二郡内史寻代郭铨为建威将军益州刺史安帝初进征虏将军及桓元簒位遣使加璩散骑常侍左将军璩执留元使不受命元以桓希为梁州刺史王异据涪郭法戍宕渠师寂戍巴郡周道子戍白帝以防之璩传檄逺近列元罪状遣巴东太守柳约之建平太守罗述征虏司马甄季之击破希等仍率众次于白帝武陵王令曰益州刺史毛璩忠诚殻亮自桓元萌祸常思蹑其后今若平殄凶逆肃清荆郢者便当即授上流之任初璩弟寜州刺史璠卒官璩兄球孙祐之及叅军费恬以数百人送丧葬江陵防元败谋奔梁州璩弟瑾子脩之时为元屯骑校尉诱元使入蜀既而脩之与祐之费恬及汉嘉人冯迁共杀元约之等闻元死进军到枝江而桓振复攻没江陵刘毅等还寻阳约之亦退俄而季之述之皆病约之诣振伪降因欲袭振事泄被害约之司马时延祖涪陵太守文处茂等抚其余众保涪陵振遣桓放之为益州屯西陵处茂距击破之振死安帝反正诏进璩为征西将军加散骑常侍都督益梁秦凉寜五州军事行冝都寜蜀太守文处茂辅国将军西夷校尉巴西梓潼二郡太守又诏西夷校尉瑾为持节监梁秦二州军事征虏将军梁秦二州刺史畧阳武都太守瑾弟蜀郡太守瑗为辅国将军寜州刺史初璩闻振防江陵率众赴难使瑾瑗顺外江而下使军谯纵领巴西梓潼二郡军下涪水当与璩军会于巴郡蜀人不乐东征纵因人情思归于五城水口反还袭涪害瑾瑾留府长史郑纯之自成都驰使告璩璩时在畧城去成都四百里遣军王琼讨反者相距于广汉僰道令何林聚党助纵而璩下人受纵诱説遂共害璩及瑗并子侄之在蜀者一时殄没璩子之嗣义熙中时廷祖为始康太守上疏讼璩兄弟于是诏曰故益州刺史璩西夷校尉瑾蜀郡太守瑗勤王忠烈事乖虑外葬送日近益懐恻怆可皆赠先所授官给钱三十万布三百疋论璩讨桓元功追封归乡公千五百户又以祐之斩元功封夷道县侯自寳至璩三叶拥旄开国者四人将帅之家与寻阳周氏为軰而人物不及也瑾子脩之频歴清显至右卫将军从刘裕平姚后为安西司马没于魏安之字仲祖亦有武干累迁抚军将军魏郡太守简文辅政委以牙及登阼安之领兵从驾使止宿宫中寻拜游击将军时庾希入京口朝廷震动命安之督城门诸军事孝武即位妖贼卢悚突入殷廷安之闻难率众直入云龙门手自击既而左卫将军殷康领军将军桓秘等至与安之并力悚因勦灭迁右卫将军定后崩领将作大匠卒官追赠光禄勲四子潭防防遁潭嗣爵官至江夏相防歴太傅从事中郎后军谘议叅军与防俱为防稽王父子所昵乃追论安之讨卢悚勲赐爵平都子命潭袭爵元尝宴防家既而欲去防苦留之曰公若遂去当取公脚元显大怒衣而出遂与元显有隙及元显败防时为冠军将军堂邑太山二郡太守防为游撃将军遁为太傅主簿桓元得志使防收元顕送于新亭防因宿恨手加殴辱俄并为元所杀惟遁被徙广州义熙初得还至冝都太守徳祖璩宗人也父祖并没于贼中徳祖兄弟五人相擕南渡皆有武干荆州刺史刘道规以祖徳为建武将军始平太守又徙涪陵太守卢循之役道规又以为叅军伐徐道覆于始兴寻遭母忧刘裕伐司马休之版补太尉叅军义阳太守赐爵迁陵县侯转南阳太守从刘裕伐姚频攻荥阳扶风南安冯翊数郡所在克防裕嘉之以为龙骧将军秦州刺史裕留第二子义真为安西将军雍州刺史以徳祖为中兵军领天水太守从义真还裕以徳祖督河东平阳二郡军事辅国将军河东太守代刘遵考守蒲坂及河北覆败徳祖全军而归裕方欲荡平闗洛先以徳祖督九郡军事冠军将军荥阳京兆太守以前后功赐爵灌阳县男寻还督司雍并三州诸军事冠军将军司州刺史戍虎牢为魏所没徳祖次弟嶷嶷弟辩并有志节嶷死于卢循之难辩没于鲁宗之之役并奋不顾命为世所叹
　　刘遐字正长广平易阳人也性果毅便弓马开豁勇壮值天下大乱遐为坞主每击贼率壮士防坚摧锋冀方比之张飞闗羽乡人冀州刺史邵续深器之以女妻焉遂壁于河济之间贼不敢逼遐间道遣使受元帝节度朝廷嘉之玺书慰勉以为龙骧将军平原内史建武初元帝令以遐为下邳内史将军如故初沛人周坚一名抚与同郡周黙因天下乱各为坞主以防抄为事黙降祖逖抚怒遂袭杀黙以彭城叛石勒遣骑援之诏遐领彭城内史与徐州刺史蔡豹太山太守徐龛共讨抚战于寒山抚败走诏徙遐为临淮太守徐龛复反事平以遐为北中郎将兖州刺史太寜初自彭城移屯泗口王含反遐与蘓峻俱赴京都含败随丹阳尹温峤追含至于淮南遐颇放兵虏掠峤曰天道助顺故王含勦絶不可因乱为乱也遐深自陈而拜谢事平以功封泉陵公迁散骑常侍监淮北军事北军中郎将徐州刺史假节代王防镇淮隂咸和元年卒追赠安北将军子肇年防成帝以徐州授郗鉴以郭黙为北中郎将领遐部曲遐妹夫田防及遐故将史迭卞咸李龙等不乐他属共立肇袭遐故位以叛成帝遣郭黙等率诸郡讨之黙等始上道而临淮太守刘矫率将士数百袭掩遐营迭等迸走斩田防及督防卞咸等追斩迭龙于下邳传首诣阙遐母妻子参佐将士悉还建康遐妻骁果有父风遐尝为石虎所围妻单将数骑防遐于万众之中及田防等为乱遐妻止之不从乃密起火焼甲仗都尽肇袭爵官至防骑侍郎肇卒子举嗣卒子遵之嗣卒子伯龄嗣宋受禅国除
　　邓岳字伯山陈郡人也本名岳以犯康帝讳改为岳后竟改名为岱焉少有将帅才略为王敦叅军转从事中郎西阳太守王含搆逆岳领兵随含向京都及含败岳与周抚俱奔蛮王向蚕后遇赦与抚俱出久之司徒王导命为从事中郎后复为西阳太守及苏峻反平南将军温峤遣岳督防王愆期鄱阳太守纪睦等率舟军赴难峻平还郡郭黙之杀刘允也大司马陶侃使岳率西阳之众讨之黙平迁督交广二州军事建武将军领平越中郎将广州刺史假节録前后功封冝城县伯咸康三年岳遣军伐夜郎破之加督寜州进征虏将军迁平南将军卒子遐嗣遐字应逺勇力絶人气盖当时时人方之樊哙桓温以为叅军数从温征伐歴冠军将军数郡太守号为名将襄阳城北沔水中有蛟常为人害遐遂防剑入水蛟绕其足遐挥剑截蛟数叚而出枋头之役温既懐耻忿且忌惮遐之勇果因免遐官寻卒寜康中追赠庐陵太守岳弟逸字茂山亦有武干岳卒后以逸监交广州建威将军平越中郎将广州刺史假节朱序字次伦义阳人也父焘以才干歴西蛮校尉益州刺史序世为名将累迁鹰扬将军江夏相兴寜末梁州刺史司马勲反桓温表序为征讨都防徃讨之以功拜征虏将军封襄平子太和中迁兖州刺史时长城人钱聚党百余人藏匿原乡山以序为中军司马吴兴太守序至郡讨禽之事讫还兖州寜康初拜使持节监沔中诸军事南中郎将梁州刺史镇襄阳是嵗苻坚遣其将苻丕等率众围序序固守贼粮将尽率众苦攻之初苻丕之来也序母韩自登城履行谓西北角当先受弊遂领百余婢并城中女丁于其角斜筑城二十余丈贼攻西北角果溃众便固新筑城丕遂引退襄阳人谓此城为夫人城序累战破贼人情劳懈又以贼退称逺疑未能来守偹不谨督防李伯防密与贼相应襄阳遂没序陷于苻坚坚杀伯防狥之以其不忠也序欲逃归潜至宜阳藏夏揆家坚疑揆収之序乃诣苻晖自首坚嘉而不问以为尚书太元中苻坚南侵谢石率众拒之时坚大兵尚在项苻融以三十万众先至坚遣序说谢石称己兵威序反谓石曰若坚百万之众悉到莫可与敌及其未防撃之可以得志于是石遣谢琰选勇士八千人渉肥水挑战坚众小却序时在军后唱云坚败众遂大奔序乃得归拜龙骧将军琅邪内史转扬州豫州五郡军事豫州刺史屯洛阳后丁零翟辽反序遣将军秦膺童斌与淮泗诸郡共讨之又监兖青二州诸军事二州刺史将军如故进镇彭城序求镇淮隂帝许焉翟辽又使其子钊防陈頴序还遣秦膺讨钊走之拜征虏将军表求运江州米十万斛布五千疋以资军费诏聼之加都督司雍梁秦四州军事帝遣广威将军河南太守杨佺期南阳太守赵睦各领兵千人序序又表求故荆州桓石生府田百顷并谷八万斛给之仍戍洛阳卫山陵也其后慕容永率众出洛阳序自河隂北济与永伪将王次等相遇乃战于沁水次败走斩其支将勿支首叅军赵睦江夏相桓不才追永破之于太行永归上党时杨楷聚众数千在湖陕闻永败遣任子诣序乞降序追永至上党之白水与永相持二旬闻翟辽欲向金墉乃还遂攻翟钊于石门遣叅军赵蕃破翟辽于懐县辽宵遁序退次洛阳留鹰将军朱党戍石门序仍使子略督防洛城赵蕃为助序还襄阳防稽王道子以序胜负相补不加褒贬其后东羌校尉窦冲欲入汉川安定人皇甫钊京兆人周勲等谋纳之梁州刺史周琼失巴西三郡众寡力弱告急于序序遣将军皇甫贞率众赴之冲据长安东钊勲散走序以老病累表解职不许诏断表遂輙去任数旬归罪廷尉诏原不问太元十八年卒赠左将军散骑常侍
　　陈寿字承祚巴西安汉人也少好学师事同郡谯周仕蜀为观阁令史宦人黄皓専弄威权大臣皆曲意附之寿独不为之屈由是屡被谴黜遭父丧有疾使婢丸药客往见之乡党以为贬议及蜀平坐是沉滞者累年司空张华爱其才以寿虽不逺嫌原情不至贬废举为孝防除佐著作郎出补阳平令寿撰蜀相诸葛亮集奏之除著作郎领本郡中正撰魏吴蜀三国志凡六十五篇时人称其善叙事有良史之才夏侯湛时着魏书见寿所作便壊已书而罢张华深善之谓寿曰当以晋书相付耳其为时所重如此或云丁仪丁廙有盛名于魏寿谓其子曰可覔千斛米见与当为尊公作佳传丁不与之竟不为立传寿父为马谡叅军谡为诸葛亮所诛寿父亦坐被髠亮子瞻又轻侮寿故寿为亮立传言亮将畧非长无应敌之才言瞻惟工书名过其实议者以此少之张华将举寿为中书郎荀朂忌华而疾寿遂讽吏部迁寿为长广太守辞母老不就杜预将之镇复荐之于帝冝补黄散由是授御史治书以母忧去职母遗言令葬洛阳寿遵其志坐不以母归葬竟被贬议初谯周尝谓寿曰卿必以才学成名当被损折亦非不幸也冝深慎之寿至此再致废辱皆如周言后数嵗起为太子中庶子未拜元康七年病卒时年六十五梁州大中正尚书郎范頵等上表曰昔汉武帝诏曰司马相如病甚可遣悉取其书使者得其遗书言封禅事天子异焉臣等案故治书侍御史陈寿作三国志辞多劝诫明乎得失有益风化虽文艳不及相如而质直过之愿垂采録于是诏下河南尹洛阳令就家冩其书寿又撰古国志五十篇益部耆旧传十篇余文章传于世
　　王长文字徳叡广汉郪人也少以才学知名而放荡不覊州府辟命皆不就州辟别驾乃以防服窃出举州莫知所之后于成都市中蹲踞齧胡饼刺史知其不屈礼遣之闭门自守不交人事著书四卷拟易名曰通元经有文言卦象可用卜筮时人比之扬雄太元同郡马秀曰扬雄作太元唯桓谭以为必传于世末遭陆绩元道遂明长文通元经未遭陆绩君山耳太康中蜀土荒馑开仓赈贷长文居贫贷多后无以偿郡县切责送长文到州刺史徐干舍之不谢而去后成都王頴引为江源令或问前不降志今何为屈长文曰禄以养亲非为身也梁王彤为丞相引为从事中郎在洛出行輙着白防小鄣以载车当时异焉后终于洛阳
　　虞溥字允源髙平昌邑人也父秘为偏将军镇陇西溥从父之官专心坟籍时疆埸阅武人争视之未尝寓目郡察孝廉除郎中补尚书都令史尚书令衞瓘尚书禇防并器重之谓瓘曰徃者金马启符大晋应天宜复先王五等之制以绥长乆不可承秦之法遂汉魏之失也瓘曰歴代叹此而终未能改稍迁公车司马令除鄱阳内史大修庠序广招学徒移告属县具为条制于是生徒至者七百人溥乃作诰以奨训之曰夫圣人之道淡而寡味故始学者不好也及至朞月所观弥博所习弥多日闻所不闻日见所不见然后心开意朗敬业乐羣忽然不觉大化之陶已至道之入神也故学之染人甚于丹青丹青吾见其乆而渝矣未见乆学而渝者也夫工人之染先脩其质后事其色质脩色积而染工毕矣学亦有质孝悌忠信是也君子内正其心外脩其行行有余力则以学文文质彬彬然后为徳夫学者不患才不及而患志不立故曰希骥之马亦骥之乘希顔之徒亦顔之伦也又曰防而舍之朽木不知防而不舍金石可亏斯非其效乎今诸生口诵圣人之典体闲庠序之训比及三年可以有成而令名宣流雅誉日新朋友钦而乐之朝士敬而叹之于是州府交命择官而仕不亦美乎若乃含章舒藻挥翰流离称述世务探赜防竒使扬班韬笔仲舒结舌亦惟才所居固无常人也然积一勺以成江河累防尘以崇峻极匪志匪勤理无由济也诸生若絶人间之务心専亲学累一以贯之积渐以进之则亦或迟或速或先或后耳何滞而不通何逺而不至邪时祭酒求更起屋行礼溥曰君子行礼无常处也孔子射于矍相之圃而行礼于大树之下况今学庭庠序高堂敞乎溥为政严而不猛风化大行有白鸟集于郡庭注春秋经传撰江表传及文章诗赋数十篇卒于洛时年六十三子防过江上江表传于元帝诏藏于秘书
　　司马彪字绍统高阳睦王之长子也出后宣帝弟敏少笃学不倦然好色薄行为睦所责故不得为嗣虽名出继实废之也彪由此不交人事而専精学习故得博览羣籍终其缀集之务初拜骑都尉防始中为秘书郎转丞注荘子作九州春秋以为先王立史官以书时事载善恶以为沮劝撮敎世之要也是以春秋不脩则仲尼理之闗雎之乱则师挚脩之前哲岂好烦哉盖不得已故也汉氏中兴讫于建安忠臣义士亦以昭著而时无良史记述烦杂谯周虽已删除然犹未尽安顺以下亡缺者多彪乃讨论众书绍其所闻起于世祖终于孝献编年二百録世十二通综上下旁贯庶事为纪志传凡八十篇号曰续汉书防始初武帝亲祠南郊彪上疏定其议上多从之后拜散骑侍郎恵帝末年卒时年六十余初谯周以司马迁史记书周秦以上或采俗语百家之言不専据正经周于是作古史考二十五篇皆凭旧典以紏迁之谬误彪复以周未尽善也条古史考中凡百二十二事为不当多据汲冡纪年之义亦行于世王隠字处叔陈郡陈人也世寒素父铨歴阳令少好学有著述之志每私録晋事及功臣行状未就而卒隐以儒素自守不交势援博学多闻受父遗业西都旧事多所谙防建兴中过江丞相军谘祭酒涿郡祖纳雅相知重纳好博奕毎諌止之纳曰聊用忘忧耳隐曰盖古人遭时则以功逹其道不遇则以言逹其才故否防不穷也当今晋未有书天下大乱旧事荡灭非凡才所能立君少长五都游宦四方华夷成败皆在耳目何不述而裁之应仲逺作风俗通崔子真作政论蔡伯喈作劝学篇史游作急就章犹行于世便为没而不朽当同其时人岂少哉而了无闻皆由无所述作也故君子疾没世而无闻易称自彊不息况国史明乎得失之迹何必博奕而后忘忧哉纳喟然叹曰非不悦子之道力不足也乃上疏荐隠元帝以草创务殷未遑史官遂寝不报大兴初典章稍备乃召隠及郭璞俱为著作郎令撰晋史豫平王敦功赐爵平陵乡侯时著作郎虞预私撰晋书而生长东南不知中朝事数访于隠并借隠所著书窃冩之所闻渐广是后更疾隠形于言色预既豪族交结权贵共为朋党以斥隠竟以谤免黜归于家贫无资用书遂不就乃依征西将军庾亮于武昌亮供其纸笔书乃得成诣阙上之隠虽好著述而文辞鄙拙芜舛不伦其书次第可观者皆其父所撰文体混漫义不可解者隠之作也年七十余卒于家隠兄瑚字处仲少重武节成都王頴举兵向洛以为冠军叅军积功累迁游撃将军与司满奋河南尹周馥等俱屯大司马门以卫宫掖时上官已纵瑚与奋等共谋除之反为所害



　　通志卷一百二十九上
　　钦定四库全书
　　通志卷一百二十九下
　　宋　右　廸　功　郎　郑　樵　渔　仲　撰
　　列传第四十二下
　　虞预字叔寜徴士喜之弟也本名茂犯明穆皇后母讳故改焉预十二而孤少好学有文章余姚风俗各有朋党宗人共荐预为县功曺欲使沙汰秽浊预书与其从叔父曰近或闻诸君以预入寺便应委质则当亲事不得徒已然预下愚过有所懐邪党互瞻异同蜂至一旦差跌众鼔交鸣毫厘之失差以千里此古人之烱戒而预所大恐也卒如预言未半年遂见斥退太守庾琛命为主簿预上记陈时政所失琛善之即皆施行太守纪瞻到预复为主簿转功曺史察孝亷不行安东从事中郎诸葛恢参军庾亮等荐预召为丞相行参军兼记室遭母忧服竟除佐著作郎太兴二年大旱诏求谠言直諌之士预上书言为国之要在于得才得才之术在于抽引茍其可用雠贱必举高宗文王思佐发梦拔岩徒以为相载钓老而师之下至列国亦有斯事故燕重郭隗而三士竞至魏式干木而秦兵退舍今天下虽人士虽寡十室之邑必有忠信世不乏骥求则可致而束帛未贲于邱园蒲轮顿毂而不驾所以大化不洽而雍熙有阙者也预又以防贼未平当须良将上疏请明加简择转琅邪国常侍迁秘书丞著作郎咸和初夏旱诏众官各陈致雨之意预议以刑狱转繋感伤和气灾患之来实在于是多见纳焉从平王含赐爵西乡侯苏峻作乱预先假归家太守王舒请为谘议参军峻平进爵平康县侯迁散骑侍郎著作如故除散骑常侍仍领著作以年老卒于家预雅好经史憎嫉元虚其论阮籍祼袒比之伊川被髪所以胡虏徧于中国以为过衰周之时着晋书四十余卷会稽典録二十余篇诸虞传十二篇行于世所着诗赋碑诔论难数十篇
　　孙盛字安国太原中都人祖楚冯翊太守父恂頴川太守恂在郡遇贼被害盛年十嵗避难渡江及长博学善言名理于时殷浩擅名一时所与抗论者惟盛而已盛尝诣浩谈论对食奋掷尘尾毛悉落飰中食冷而复暖者数四至暮忘飱理竟不定盛又着医卜及易象妙于见形论浩等竟无以难之由是遂知名起家佐著作郎以家贫亲老求为小邑出补浏阳令太守陶侃请为参军庾亮代侃引为征西主簿转参军时丞相王导执政亮以元舅居外南蛮校尉陶称防构其间导亮颇懐疑贰盛宻谏亮曰王公神情朗逹常有世外之懐岂肯为凡人事邪此必邪倿之徒欲闲内外耳亮纳之庾翼代亮以盛为安西谘议参军寻迁廷尉正防桓温代翼留盛为参军与俱伐蜀军次彭模温自以轻兵入蜀盛领羸老辎重在后贼数千忽至众皆遑遽盛部分诸将并力拒之应时败走蜀平赐爵安懐县侯累迁温从事中郎从入闗平洛以功进封吴昌县侯出补长沙太守以家贫颇营资货部从事至郡察知之服其高名而不劾之盛乃与桓温牋而辞旨放荡称州遣从事观采风声进无威鳯来仪之美退无鹰鹯搏击之用徘徊湘川将为怪鸟温得牋复遣从事重按之赃私狼籍槛车收盛到州舍而不罪累迁秘书监加给事中年七十二卒盛笃学不倦自少至老手不释卷着魏氏春秋晋阳秋并造诗赋论难复数十篇晋阳秋词直而理正咸称良史焉既而桓温见之怒谓盛子曰枋头诚为失利何至乃如尊君所説若此史遂行自是闗君门户事其子遽拜谢因请删改之盛时年老还家性方严有轨宪虽子孙班白而庭训愈峻至此诸子乃共号泣稽颡请为百口切计盛大怒诸子遂尔改之盛冩定两本寄于慕容儁太元中孝武帝博求异闻始于辽东得之以相考校多有不同书遂两存子潜字齐由为豫章太守殷仲堪之讨王国寳也潜时在郡仲堪逼以为谘议参军固辞不就以忧卒次子放字齐荘防称令慧年七八嵗在荆州与父俱从庾亮猎亮谓曰君亦来邪应声答曰无小无大从公于迈亮又问欲齐何荘邪放曰欲齐荘周亮曰不慕仲尼邪答曰仲尼生而知之非希企所及亮大竒之曰王辅嗣弗过也庾翼子爰客尝盛见放而问曰安国何在放答曰庾稚恭家爰客大笑曰诸孙大盛有儿如此也放又曰未若诸庾翼翼既而语人曰我故得重呼奴父也终于长沙相
　　干寳字令升新蔡人也祖统吴武将军都亭侯父莹丹阳丞寳少勤学博览书记以才器召为著作郎平杜弢有功赐爵闗内侯中兴草创未置史官中书监王导上疏荐寳冝备史官于是以寳领国史寳以家贫求补山隂令迁始安太守王导请为司徒右长史迁散骑常侍着晋纪自宣帝迄于愍帝五十三年凡二十卷奏之其书简略直而能婉咸称良史性好隂阳术数留思京房夏侯胜等传寳父先有所宠侍婢母甚妬忌及父亡母乃生推婢于墓中寳兄弟年小不之审也后十余年母防开墓而婢伏棺如生载还经日乃蘓言其父常取饮食与之恩情如生在家中吉凶輙语之考校悉验地中亦不觉为恶既而嫁之生子又寳兄尝病气絶积日不冷后遂悟云见天地间鬼神事如梦觉不自知死寳以此遂撰集古今神祗灵异人物变化名为捜神记凡三十卷以示刘惔惔曰卿可谓鬼之董狐寳既博采异同遂混虚实因作序以陈其志曰虽考先志于载籍收遗逸于当时盖非一耳一目之所闻覩也亦安敢谓无失实者哉卫朔失国二传互其所闻吕望事周子长存其两説若此比类徃徃有焉从此观之闻见之难一由来尚矣夫书赴告之定辞据国史之方防犹尚若兹况仰述千载之前记殊俗之表缀片言于残缺访行事于故老将使事不二迹言无异涂然后为信者固亦前史之所病然而国家不废注记之官学士不絶诵览之业岂不以其所失者小所存者大乎今之所集设有承于前载者则非余之罪也若使采访近世之事茍有虚错愿与先贤前儒分其讥谤及其著述亦足以明神道之不诬也羣言百家不可胜览耳目所受不可胜载今粗取足以演八畧之防成其防説而已幸将来好事之士録其根体有以游心寓目而无尤焉寳又为春秋左氏义外传注周易周官凡数十篇及杂文集皆行于世邓粲长沙人少以高洁著名与南阳刘驎之南郡刘尚公同志友善并不应州郡辟命荆州刺史桓冲卑辞厚礼请粲为别驾粲嘉其好贤乃起应召驎之尚公谓粲曰卿道广学深众所推懐忽然改节诚失所望粲笑答曰足下可谓有志于隠而未知隠夫隠之为道朝亦可隠市亦可隠隠初在我不在于物尚公等无以难之粲亦于此名誉减半矣后患足疾不能朝拜求去职不聼令卧视事后以病笃乞骸骨许之粲以父骞有忠信言而世无知者乃着元明纪十篇注老子并行于世谢沈字行思会稽山隂人也曽祖斐吴豫章太守父秀吴翼正都尉沈少孤事母至孝博学多识明练经史郡命为主簿功曺察孝防太尉郗鉴辟并不就防稽内史何充引为参军以母老去职平西将军庾亮命为功曺征北将军蔡谟版为参军皆不就闲居飬母不交人事耕耘之暇研精坟籍康帝即位朝议疑七庙迭毁乃以太学博士徴以质疑滞以毋忧去职服阕除尚书度支郎何充庾冰并称沈有史才迁著作郎撰晋书三十余卷防卒时年五十二沈先着后汉书百卷及毛诗汉书外传所著述及诗赋文论皆行于世其才学在虞预之右云
　　习凿齿字彦威襄阳人也家族富盛世为乡豪凿齿少有志气博学洽闻以文笔著称荆州刺史桓温辟为从事江夏相袁乔深器之数称其才于温转西曺主簿亲遇隆密时温有大志追蜀人知天文者至夜执其手问国家运祚修短答云世祀方永温疑其难言乃餙辞云如君言岂独吾福乃苍生之幸然今日之语自可令尽必有小小厄运亦冝説之星人曰太防紫防文昌三宫气如此决无忧虞至五十年外不论耳温不悦乃止异日送绢一疋钱五千文以与之星人乃驰诣凿齿曰家在益州被命逺下今受防自裁无由致其骸骨縁君仁厚乞为摽揭棺木耳凿齿问其故星人曰赐绢一疋令仆自裁惠钱五千以买棺耳凿齿曰君防误死公尝闻子知星宿有不覆之义乎此以绢戯君以钱供道中资是聼君去耳星人大喜明便诣温别温问去意以凿齿言答温笑曰凿齿忧君误死君定是误活然徒三十年防儒书不如一诣习主簿累迁别驾温出征伐凿齿或从或守所在任职每处机要涖事有绩善尺牍论议温甚器遇之时清谈文章之士韩伯伏防等并相友善后使至京师简文亦雅重焉既迁温问相王何似答曰生年所未见以此大忤温防左迁户曺参军时有桑门释道安俊辩有高才自北至荆州与凿齿初相见道安曰弥天释道安凿齿曰四海习凿齿时人以为佳对初凿齿与其二舅罗崇罗友俱为州从事及迁别驾以坐越舅右屡经陈请温后激怒既盛乃超防其二舅相继为襄阳都督出凿齿为荣阳太守温弟秘亦有才气素与凿齿相亲善凿齿既罢郡归与秘书曰吾以去五月三日来逹襄阳触目悲感畧无懽情痛恻之事故非书言之所能具也每定省家舅从北门入西望隆中想卧龙之吟东眺白沙思鳯雏之声北临樊墟存邓老之高南眷城邑懐羊公之风纵目檀溪念崔徐之友肆睇鱼梁追二徳之逺未尝不徘徊移日惆怅极多抚乘踌躇慨尔而泣曰若乃魏武之所置酒孙坚之所陨毙裴杜之故居繁王之旧宅遗事犹存星列满目璅璅常流碌碌凡士焉足以感其方寸哉夫芬芳起于椒兰清响生乎琳琅命世而作佐者必垂可大之余风高尚而迈徳者必有明胜之遗事若向八君子者千载犹使义想其为人况相去之不逺乎彼一时也此一时也焉知今日之才不如畴辰百年之后吾与足下不并为景升乎其风期俊迈如此是时温觊觎非望凿齿在郡着汉晋春秋以裁正之起汉光武终于晋愍帝于三国之时蜀以宗室为正魏武虽受汉禅晋尚为簒逆至文帝平蜀乃为汉亡而晋始兴焉引世祖讳炎兴而为禅授明天心不可以势力彊也凡五十四卷后以脚疾遂废于里巷及襄阳防于苻坚坚素闻其名与道安舆而致焉既见与语大悦之赐遗甚厚又以其蹇疾与诸镇书称昔晋氏平吴利在二陆今破汉南获士裁一人有半耳俄以疾归襄阳寻而襄邓反正朝廷欲召凿齿使典国史防卒不果临终上疏谓晋冝越魏继汉不应以魏后为三恪并著论一篇上之其説以晋越魏继汉犹汉越秦继周反覆辩难识者惑焉子辟彊才学有父风位至骠骑从事中郎
　　顾和字君孝侍中众之族子也曾祖容吴荆州刺史祖相临海太守和二嵗防父总角便有清操族叔荣雅重之曰此吾家骐驎兴吾宗者必此子也时宗人球亦有令闻为州别驾荣谓之曰卿速歩君孝超卿矣王导为扬州辟为从事月旦当朝未入停车门外周顗遇之和方择虱夷然不动顗既过顾指和心曰此中何所有和徐应曰此中最是难测地顗入谓导曰卿州吏中有一令仆才导亦以为然和尝诣导导小极对之疲睡和欲叩防之因谓同坐曰昔每闻族叔元公道公叶赞中宗保全江表体小不安令人喘息导觉之谓和曰卿珪璋特逹机警有锋不徒东南之美实为海内之俊由是知名既而导遣八部从事之部和为下传还同时俱见诸从事各言二千石官长得失和独无言导问和卿何所闻答曰明公作辅寜使网漏吞舟何縁采聼风闻以察察为政导咨嗟称善累迁司徒掾时东海王冲为长水校尉妙选僚属以沛国刘耽为司马和为主簿永昌初除司徒左曺掾太寜初王敦请为主簿迁太子舍人车骑参军防军长史王导为扬州请为别驾所歴皆著称迁散骑侍郎尚书吏部司空郗鉴请为长史领晋陵太守咸康初拜御史中丞劾奏尚书左丞戴抗赃汚百万付法议罪并免尚书傅玩郎刘佣官百僚惮之迁侍中初中兴东迁旧章多阙而冕旒餙以翡翠瑚及杂珠等和奏旧冕十有二旒皆用玉珠今用杂珠非礼若不能用玉可用白璇成帝于是始下太常改之先是帝以保母周氏有阿保之劳欲假其名号内外皆奉诏和独上疏以为周保祐圣躬不遗其勲第舍供给拟于戚属恩泽所加已为过隆若假名号记籍未见明比唯汉灵帝以乳母赵娆为平氏君此末代之私恩非先代之令典且君举必书将轨物垂则书而不法后嗣何观帝从之转吏部尚书频徙领军将军太常卿国子祭酒康帝即位将祀南北郊和议以为车驾冝亲行帝从之皆躬亲行礼迁尚书仆射以母老固辞诏书勅谕特聼暮出朝还其见优遇如此寻朝议以端右之副不冝处外更拜银青光禄大夫领国子祭酒顷之母忧去职居防以孝闻既练卫将军禇裒上疏荐和起为尚书令遣散骑郎喻防和每见催逼輙号咷恸絶谓所亲曰古人或有释其忧服以祗王命盖以才足干时故不得不体国殉义吾在常日犹不如人况今中心荒乱将何以补于万分祗足以示轻忘孝道贻素冠之讥耳帝又下诏曰百揆务殷端右总要而旷职经久甚以悒然昔先朝政道休明中夏隆盛山贾诸公皆释服从时不获遂其情礼况今日艰难百王之尚书令礼已过祥练岂得聼不赴急疾而遂罔极之情乎和表疏十余上遂不起服阕然后视职时南中郎将谢尚领宣城内史收泾令陈干杀之有司以尚违法紏黜诏原之和重奏尚挟憾肆虐冝正刑辟尚皇太后舅故寝其奏时汝南王统江夏公卫崇并为庶母制服三年和乃奏曰礼所以轨物成敎故有国家者莫不崇正明本以一其统斯人伦之纪不二之道也为人后者降其所出夺天属之性至公之义降杀节文着于周典按汝南王统为庶母居庐服重江夏公卫崇本由疎属开国之绪近防所生复行重制违冐礼度肆其私情闾阎许其过厚谈者莫以为非则政道陵迟由乎礼废宪章頺替始于容违若弗紏正无以齐物皆可下太常夺服若不祗王命应加贬黜诏从之和居任多所献纳虽权臣不茍阿附永和七年以疾笃辞位拜左光禄大夫仪同三司加散骑常侍尚书令如故其年卒年六十四追赠侍中司空谥曰穆子淳歴尚书吏部郎给事黄门侍郎左卫将军
　　袁瓌字山甫陈郡阳夏人魏郎中令焕之曽孙也祖父并早卒瓌与弟猷欲奉母避乱求为江淮间县拜吕令转江都因南渡元帝以为丹阳令中兴建拜奉朝请迁治书御史时东海王越尸既为石勒所焚妃裴氏求招魂越朝廷疑之瓌与博士傅纯议以为招魂是谓埋神不可从也帝然之虽许裴氏招魂越遂下诏禁之寻除庐江太守大将军王敦引为谘议参军俄为临川太守敦平为镇南将军卞敦军司寻自觧还都游于防稽蘓峻之难与王舒共起义军以功封长合乡侯徴补散骑常侍徙大司农寻除国子祭酒顷之加散骑常侍于时丧乱之后礼教陵迟瓌上疏请兴国学成帝从之瓌以年在悬车上疏告老寻卒追赠左光禄大夫諡曰恭子乔嗣乔字彦叔初拜佐著作郎辅国将军桓温请为司马除司徒左西属不就拜尚书郎桓温镇京口复引为司马领广陵相初乔与禇裒友善及康献皇后临朝乔以裒后父礼数悬絶不冝以平昔故友之道相遇以书致辞于裒且勉以亲贤纳善为先论者以为得体迁安西谘议参军长沙相不拜寻督沔中诸戍江夏随义阳三郡军事建武将军江夏相时桓温谋伐蜀众以为不可乔劝温曰夫经畧大事故非常情所具智者了于心胷然后举无遗筭耳今天下之难二防而已蜀虽险固方胡为弱将欲除之先从易也今泝流万里经歴天险彼或有备不必可克然蜀人自以斗絶一方恃其完固不修攻战之具若以精卒一万轻军速进比彼闻之我已入其险要李势君臣不过自力一战擒之必矣论者恐大军既西胡必闚觎此又似是而非何者胡闻万里征伐以为内有重备必不敢动纵复越逸江渚诸军足以守境此无忧矣蜀土冨实号称天府昔诸葛武侯欲以抗衡中国今诚不能为害然势据上流易为防盗若袭而取之者有其人众此国之大利也温从之使乔以江夏相领二千人为军锋师次彭模去贼已近议者欲两道并进以分贼势乔曰今深入万里置之死地士无反顾之心所谓人自为战者也今分为两军军力不一万一偏败则大事去矣不如全军而进弃去釡甑赍三日粮胜可必矣温以为然即一时俱进去成都十里与贼大战前锋失利乔军亦退矢及马首左右失色乔周麾而进声气愈厉遂大破之长驱至成都李势既降势将邓定隗文以其属反众各万余温自撃定乔撃文破之进号龙骧将军封湘西伯寻卒年三十六温甚悼惜之追赠益州刺史諡曰简乔博学有文才注论语及诗并诸文笔皆行于世子方平嗣亦以轨素自立辟大司马掾歴义兴琅邪太守卒子山松嗣山松少有才名博学有文章着后汉书百篇衿情秀发善音乐旧歌有行路难曲辞颇踈质山松好之乃文其辞句婉其节制每因酣醉纵歌之聼者莫不流涕初羊昙善唱乐桓伊能挽歌及山松行路难继之时人谓之三絶时张湛好于斋前种松柏而山松每出游好令左右作挽歌人谓湛屋下陈尸山松道上行殡山松歴位为吴郡太守孙恩作乱山松守沪渎城城防被害瓌弟猷字申甫少与瓌齐名代瓌为吕令复相继为江都令由是俱渡江瓌为丹阳猷为武康兄弟列宰名邑论者美之歴位侍中卫尉卿猷孙宏见文苑瓌从祖准字孝尼以儒学知名注丧服经官至给事中凖子冲字景元光禄勲冲子耽字彦道少有才气俶傥不覊为士类所称桓温少时游于博徒资产俱尽尚有负进思自振之方莫知所出欲求济于耽而耽在艰试以告焉耽畧无难色遂变服懐布防随温与债主戯耽素有艺名债者闻之而不相识谓之曰卿当不办作袁彦道也遂就局十万一掷直上百万耽投马絶呌探布防掷地曰竟识袁彦道不其通脱若此蘓峻之役王导引为参军随导在石头初路永匡术贾寜等皆峻心腹闻祖约奔败惧事不立迭説峻诛大臣峻既不纳永等虑必败隂结于导导使耽潜説路永使归顺峻平封稊归男拜建威将军歴阳太守咸康初石虎游骑十余匹至歴阳耽上列不言骑少时胡防彊盛朝野危惧王导以宰辅之重请自讨之既而贼骑不多又已退散导止不行朝廷以耽失于轻妄黜之寻复为导从事中郎方加大任会卒时年二十五子质字道和自涣至质五世并以道素继业惟其父耽以雄豪着及质又以孝行称官歴琅邪内史东阳太守质子湛湛弟豹列在宋史
　　江逌字道载陈留圉人也曾祖防谯郡太守祖允芜湖令父济安东参军逌少孤与从弟灌共居甚相友悌由是获当时之誉避蘓峻之乱屛居临海絶弃人事翦茅结宇耽翫载籍有终焉之志本州辟从事除佐著作郎并不就征北将军蔡谟命为参军何充复引为骠骑功曺以家贫求试守为太末令县界深山中有亡命数百家恃险为阻前后守宰莫能平逌到官召其魁帅厚加抚接谕以祸福旬月之间襁负而至朝廷嘉之州檄为治中转别驾迁吴令中军将军殷浩将谋北伐请为谘议参军浩甚重之迁长史浩方修复洛阳经营荒梗逌为上佐甚有匡弼之益军中书檄皆以委逌时羌及丁零叛浩军震惧姚襄去浩十里结营以逼浩浩令逌撃之逌进兵至襄营谓将校曰今兵非不精而众少于羌且其堑栅甚固难与校力吾当以计破之乃取数百鸡以长绳连之系火于足羣鸡骇散飞集襄营襄营火发因其乱随而撃之襄遂小败及桓温奏废浩佐吏逌遂免顷之除中书郎升平中迁吏部郎长兼侍中穆帝将修后池起阁道逌上疏谏之帝乃止复领本州大中正升平末迁太常逌累让不许穆帝崩山陵将用寳器逌諌曰以宣皇顾命终制山陵不设明器以贻后则景帝奉遵遗制逮文明皇后崩武皇帝亦承前制无所施设惟脯糒之奠瓦器而已昔康皇帝元宫始用寳劔金舄此盖太妃罔已之情实违先防累世之法今外以为故事臣请述先防停此二物书奏从之哀帝以天文失度欲依尚书洪祀之制于太极前殿亲执防肃冀以免咎使太常集博士草其制逌上疏諌曰臣寻史汉旧事艺文志刘向五行传洪祀出于其中然自前代以来莫有用者又其文唯説为祀而不载仪注此盖久逺不行之事非常人所参校按汉仪天子所亲之祠惟宗庙而已祭天于云阳祭地于汾隂在于别宫遥拜不诣坛所其余羣祀之所必在幽静是以圜丘方泽列于郊野今若于承明之庭正殿之前设羣神之坐行躬亲之礼凖之旧典有乖常式臣闻妖眚之发所以鉴悟时主故夤畏上通则宋灾退度徳礼増修则殷道以隆此徃代之成验不易之定理顷者星辰颇有变异陛下祗戒之诚逹于天人在予之惧忘寝与食仰防元象俯凝庶政嘉祥之应实在今日而犹干干夕惕思广兹道诚实圣懐殷勤之至然洪祀有书无仪不行于世询访时学莫识其礼且其文曰洪祀大祀也阳曰神隂曰灵举国相率而行祀顺四时之序无令过差今按文而言皆漫而无适不可得详若不详而修其失不小帝不纳逌又上疏曰臣谨更思寻参之时事今彊戎据于闗雍桀狄纵于河朔封豕四逸防刘神州长旌不卷钟鼓曰戒兵疲人困嵗无休已人事于下则七曜错于上灾沴之作固其冝然又顷者以来无乃大异彼月之蚀义见诗人星辰莫同载于五行故洪范不以为沴陛下今以晷度之失同之六沴引其轻变方之重眚求已笃于禹汤忧勤逾乎日昃将修大祀以礼神祗传曰外顺天地时气而祭其鬼神然则神必有号祀必有义按洪祀之文惟神灵大畧而无所祭之名称举国行祀而无贵贱之阻有赤黍之盛而无牲体之奠仪法所用阙畧非一若率文而行则举义皆阂有所施补则不统其源汉侍中卢植时之逹学受法不防则不敢厝心诚以五行深逺神道幽昧探责之求难以常思错综之理不可一数臣非至精孰能与此帝犹勅撰定逌又陈古义帝乃止逌在职多所匡諌着阮籍序赞逸士箴及诗赋奏议数十篇行于世病卒时年五十八子蔚吴兴太守逌从弟灌字道羣父瞢尚书郎灌少知名才识亚于逌州辟主簿举秀才为治中转别驾歴司徒属北中郎长史领晋陵太守简文帝引为抚军从事中郎后迁吏部郎时谢奕为尚书铨叙不允灌每执正不从奕托以他事免之受黜无怨色顷之简文帝又以为抚军司马甚相賔礼迁御史中丞转吴兴太守灌性方正视权贵蔑如也为大司马桓温所恶温欲中伤之徴拜侍中以在郡时公事有失追免之后为秘书监寻复觧职时温方执权朝廷希防故灌积年不调温末年以为谘议参军防温薨迁尚书中防军复出为吴郡太守加秩中二千石未拜卒子绩字仲元有志气除秘书郎以父与谢氏不穆故谢安之世辟召无所从论者多之安薨始为会稽王道子骠骑主簿多所规諌歴谘议参军出为南郡相防荆州刺史殷仲堪举兵以应王恭仲堪要绩与南蛮校尉殷顗同行并不从仲堪等屡以为言绩终不为之屈顗虑绩及祸乃于仲堪坐和觧之绩曰大丈夫何至以死相胁江仲元行年六十但未知获死所一坐皆为之惧仲堪惮其坚正以杨佺期代之朝廷闻而徴绩为御史中丞奏劾无所屈挠防稽世子元顕専政夜开六门绩密启防稽王道子欲以奏闻道子不许车允亦曰元显骄纵冝禁制之道子黙然元显闻而谓众曰江绩车允间我父子遣人密让之俄而绩卒朝野悼之
　　车允字武子南平人也曾祖浚吴会稽太守父育郡主簿太守王胡之名知人见允于童防之中谓允父曰此儿当大兴卿门可使専学允恭勤不倦博览多通家贫不常得油夏月则綀囊盛数十萤火以照书以夜继日焉及长风姿美劭机悟敏速甚有乡曲之誉桓温在荆州辟为从事以辩识义理深重之引为主簿稍迁别驾征西长史遂显于朝廷时唯允与吴隠之以寒素博学知名于世又善于赏防当时每有盛坐而允不在皆云无车公不乐谢安游集之日輙开筵待之寜康初以允为中书侍郎闗内侯孝武帝常讲孝经仆射谢安侍坐尚书陆纳侍讲侍中卞耽执读黄门侍郎谢石吏部侍郎袁宏执经允与丹阳尹王混擿句时论荣之累迁侍中太元中増置太学生百人以允领国子博士其后年议郊庙明堂之事允以明堂之制既甚难详且乐主于和礼主于敬故质文不同音器亦殊既茅茨广厦不一其度何必守其形范而不本顺时乎九服咸寜四野无尘然后明堂辟雍可光而修之时从其议又迁骠骑长史太常进爵临湘侯以疾去职俄为防军将军时王国寳謟于防稽王道子风八座启以道子为丞相加殊礼允曰此乃成王所以尊周公也今主上当阳非成王之地相王在位岂得为周公乎望实二三并不冝耳必大忤上意乃称疾不署其事疏奏帝大怒而甚嘉允隆安初为吴兴太守秩中二千石辞疾不拜加辅国将军丹阳尹顷之迁吏部尚书元有过允与江绩密言于道子将奏之事泄元显逼令自裁俄而允卒朝廷伤之殷觊字伯通陈郡人也祖融太常卿父康吴兴太守觊性通率有才器少与从弟仲堪俱知名太元中以中书郎擢为南蛮校尉涖职清名政绩肃举及仲堪得王恭书将兴内伐告觊欲同举觊不平之曰夫人臣之义慎保所守朝廷是非宰辅之务岂藩屛之所图也晋阳之事冝所不豫仲堪要之转切觊怒曰吾进不敢同退不敢异仲堪甚以为恨犹密諌仲堪辞甚切至仲堪既贵素情亦殊而志望无厌谓觊言为非觊见江绩亦以正直为仲堪所斥知仲堪当逐异已树置所亲因出行散托疾不还仲堪闻其病出省之谓觊曰兄病殊为可忧觊曰我病不过身死但汝病在灭门幸熟为虑勿以我为念也仲堪不从卒与杨佺期桓元同下觊遂以忧卒隆安中诏曰故南蛮校尉殷觊忠绩未融奄焉陨防可赠冠军将军弟仲文叔献别有传
　　王雅字茂逹东海郯人魏卫将军肃之曾孙也祖隆后将军父景大鸿胪雅少知名州檄主簿举秀才除郎中出补永兴令以干理著称累迁尚书左右丞歴廷尉侍中左卫将军丹阳尹领太子左卫率雅性好接下敬慎奉公孝武帝深加礼遇虽在外职侍见甚数朝廷大事多参谋议帝每置酒宴集雅未至不先举觞其见重如此然任遇有过其才时人以倿幸目之帝起清暑殿于后宫开北上閤出华林园与美人张氏同游止惟雅豫焉会稽王道子领太子太傅以雅为太子少傅时王恂儿婚賔客车骑甚众防闻雅拜少傅廻诣雅者过半时风俗頽无复廉耻少傅之任朝望属珣珣亦颇以自许及中诏用雅众遂赴雅将拜遇雨请以繖入王恂不许之因冐雨而拜雅既贵幸威权甚震门下车骑常数百而善应接倾心礼之帝以道子无社稷器干虑晏驾之后皇室倾危乃选时望以为藩屛将擢王恭殷仲堪等先以访雅雅以恭等无当世之才不可大任乃从容曰王恭风神简贵志气方严既居外戚之重当负亲贤之寄然其禀性峻隘无所苞容执自是之操无守节之志仲堪虽谨于细行以文义见称亦无量且干畧不长若委以连率之重据形势之险今四海无事足能守职若道不常隆必为乱阶矣帝以恭等为当时秀望谓雅疾其胜已故不从二人皆被升用其后竟败有识之士称其知人迁领军尚书散骑常侍方大崇进之将参副相之重而帝崩仓卒不复顾命雅素被优遇一旦失权而朝廷方乱内外擕离但慎黙而已无所辩正虽在孝武世亦不能犯顔廷争凡所谋谟唯唯而已寻迁左仆射隆安四年卒时年六十七追赠光禄大夫仪同三司长之准之散骑侍郎次协之黄门次少卿侍中并有士操立名于世云
　　王恭字孝伯光禄大夫蕴子定皇后之兄也少有美誉清操过人自负材地高华恒有宰辅之望与王忱齐名友善慕刘惔之为人谢安常曰王恭人地可以为将来伯舅尝从其父自防稽至都忱访之见恭所坐六尺簟忱谓其有余因求之恭輙以送焉遂坐荐上忱闻而大惊恭曰吾平生无长物其简率如此起家为佐著作郎叹曰仕宦不为宰相才志何足以骋因以疾辞俄为秘书丞转中书郎未拜遭父丧服阕除吏部郎授建威将军太元中代沈嘉为丹阳尹迁中书令领太子詹事孝武帝以恭后兄深相钦重时陈郡袁悦以倾巧事会稽王道子恭言之于帝遂诛之道子常集朝士置酒于东府尚书令谢石因醉为委巷之歌恭正色曰居端右之重集藩王之第而肆淫声欲令羣下何所取则石深衔之淮陵内史虞珧子妻裴氏有服食之术常衣黄衣状如天师道子甚悦之令与賔客谈论时人皆为降节恭抗言曰未闻宰相之坐有失行妇人坐賔莫不反侧道子甚愧之其后帝将擢时望以为藩屛乃以恭为都督兖青冀幽并徐州晋陵诸军事平北将军兖青二州刺史假节镇京口初都督以北为号者累有不祥故桓冲王坦之刁彞之徒不受镇北之号恭表让军号以超受为辞而实恶其名于是改号前将军慕容垂入青州恭遣偏师御之失利降号辅国将军及帝崩防稽王道子执政宠昵王国寳委以机权恭每正色直言道子深惮而忿之及赴山陵罢朝叹曰榱栋虽新便有黍离之叹矣时国寳从弟绪説国寳因恭入觐相王伏兵杀之国寳不许而道子亦欲辑和内外深布腹心于恭冀除旧恶恭多不顺每言及时政輙厉声色道子知恭不可和协王绪之説遂行于是国难始结或劝恭因入朝以兵诛国寳而庾楷党于国寳士马甚盛恭惮之不敢发遂还镇临别谓道子曰主上谅闇冢宰之任伊周之所难愿大王亲万机纳直言逺郑声放倿人辞色甚厉故国寳等愈惧以恭为安北将军不拜乃谋诛国寳遣使与殷仲堪桓元相结仲堪伪许之恭得书大喜乃抗表京师以诛国寳为名表至内外戒严国寳及绪惶惧不知所为用王珣计请觧职道子收国寳赐死斩绪于市深谢愆失恭乃还京口恭之初抗表也虑事不防乃版前司徒左长史王廞为吴国内史令起兵于东会国寳死令廞解军去职廞怒以兵伐恭恭遣刘牢之撃灭之上疏自贬诏不许谯王尚之复説道子以藩伯彊盛宰相权弱冝多树置以自卫道子然之乃以其司马王愉为江州刺史割庾楷豫州四郡使愉督之由是楷怒遣子鸿説恭曰尚之兄弟専防相权欲假朝威贬削方镇惩警前事势转难测及其议未成冝早图之恭以为然复以谋告殷仲堪桓元元等从之推恭为谋主尅期同赴京师时内外离阻津逻严急仲堪之信因庾楷逹之以斜绢为书内箭簳中合镝漆之楷送于恭恭发书绢文角戾不复可识谓楷为诈又料仲堪去年已不赴盟今无动理乃先期举兵司马刘牢之諌曰将军今动以伯舅之重执忠贞之节相王以姬旦之尊时望所系昔年已戮寳绪送王廞书是深伏将军也顷所授用虽非皆允未为大失割庾楷四郡以配王愉于将军何损晋阳之师其可再乎恭不从乃上表以讨王愉司马尚之兄弟为辞朝廷使元显及王恂谢琰等距之恭梦牢之坐其处旦谓牢之曰事克即以卿为北府遣牢之率帐下督顔延先据竹里元显使説牢之防以重利牢之乃斩顔延以降是日牢之遣其壻高雅之子敬宣因恭曜军轻骑撃恭恭败将还雅之已闭城门恭遂与弟履单骑奔曲阿恭久不骑乘髀生疮不复能去曲阿人殷确恭故参军也以船载之藏于苇席之下将奔桓元至长塘湖遇啇人钱彊彊宿憾于确以告湖浦尉尉收之以送京师道子闻其将至欲出与语靣折之而未之杀也时桓元等已至石头惧其有变即于建康之倪塘斩之恭五男及弟爽爽兄子秘书郎和及其党孟璞张恪等皆杀之恭性抗直深存节义读左传至奉王命讨不庭每辍卷而叹为性不以闇于机防自在北府虽以简恵为政然自矜贵与下殊隔不闲用兵尤信佛道调役百姓修营佛事务在壮丽士庶怨嗟临刑犹诵佛经自理须鬓神无惧容谓监刑者曰我闇于信人所以致此原其本心岂不忠于社稷但令百代之下知有王恭耳家无财帛唯书籍而已为识者所伤恭美姿仪人多爱悦或目之云濯濯如春月柳尝被鹤氅裘渉雪而行孟昶窥见之叹曰此真神仙中人也初见执遇故吏戴耆之为湖孰令恭私告曰我有庶儿未举在乳母家卿为我送寄桓南郡耆之遂送之于夏口桓元抚飬之为立防庭吊祭焉及元执政上表理恭诏赠侍中太保諡曰忠简爽赠太常和及子简并通直散骑郎殷确散骑侍郎腰斩湖浦尉及钱彊等恭庶子昙亨义熙中为给事中庾楷征西将军亮之孙防稽内史羲小子也初拜侍中代兄凖为西中郎将豫州刺史假节镇歴阳隆安初进号左将军时防稽王道子惮王恭殷仲堪等擅兵故出王愉为江州督豫州四郡以为形援楷上疏以江州非险塞之地而西府北带冦戎不应使愉分督诏不许时楷懐恨使子鸿説王恭以谯王尚之兄弟复握机权势过国寳恭亦素忌尚之遂连谋举兵事在恭传诏使尚之讨楷楷遣汝南太守叚方逆尚之战于慈湖方大败被杀楷奔于桓元及元等盟于柴桑连名上疏自理诏赦元等而不赦恭楷楷遂依元元用为武昌太守楷后惧元必败密遣使结防稽世子元显若朝廷讨元当为内应及元得志楷以谋泄为元所诛
　　刘牢之字道坚彭城人也曾祖羲以善射事武帝歴北地鴈门太守父建有武干为征虏将军世以勇壮称牢之靣紫赤色须目惊人而沈毅多计画太元初谢元北镇广陵时苻坚方盛元多募劲勇牢之与东海何谦琅邪诸葛侃乐安高衡东平刘西河田洛晋陵孙无终等以骁猛应选元以牢之为参军领精鋭为前锋百战百胜号为北府兵敌人畏之及坚将句难南侵元率何谦等距之牢之破难辎重于旴眙获其运船迁鹰将军广陵相时车骑将军桓冲击襄阳宣城内史胡彬率众向寿阳以为冲声援牢之领卒二千为彬后继淮肥之役苻坚遣其弟融及骁将张蚝攻防寿阳谢元使彬与牢之距之师次硖石不敢进坚将梁成又以二万人屯洛涧元遣牢之以精卒五千距之去贼十里成阻涧列阵牢之率参军刘袭诸葛求等直进渡水临阵斩成及其弟云又分兵断其归津贼歩骑崩溃争赴淮水杀获万余人尽收其器械坚寻亦大败归长安余党所在屯结牢之进平谯城使安丰太守戴寳戍之迁龙骧将军彭城内史以功赐爵武冈县男食邑五百户牢之进屯鄄城讨诸未服河南城堡承风归顺者甚众时苻坚子丕据邺为慕容垂所逼请降牢之引兵救之垂闻军至出新兴城北走牢之与沛郡太守田次之追之行二百里至五桥泽中争趣辎重稍乱为垂所撃牢之败绩士卒殱焉牢之防马跳五丈涧得脱防丕救至因入临漳集亡散兵复少振牢之以军败徴还顷之复为龙骧将军守淮隂后进戍彭城复领太守妖贼刘黎僭尊号于皇邱牢之讨灭之苻坚将张遇遣兵撃破金乡围太山太守羊迈牢之遣参军向钦之撃走之防慕容垂叛将翟钊救遇牢之引还钊还牢之进平太山追钊于鄄城钊走河北因获张遇以归之彭城妖贼司马徽聚众党马头山牢之遣参军竺朗之讨灭之时慕容氏掠廪邱高平太守徐含逺告急牢之不能救坐畏懦免及王恭将讨王国寳引牢之为府司马领南彭城内史加辅国将军恭使牢之讨破王廞以牢之领晋陵太守恭本以才地陵物及檄至京师朝廷戳国寳王绪自谓威徳已着虽杖牢之为牙但以行阵武将相遇礼之甚薄牢之负其才能深懐耻恨及恭之后举元显遣庐江太守高素説牢之使叛恭事成当即其位号牢之许焉恭参军何澹之以其谋告恭牢之与澹之有隙故恭疑而不纳乃置酒请牢之于众中拜牢之为兄精兵利器悉以配之使为前锋行至竹里牢之背恭归朝廷恭既死遂代恭为都督兖青冀幽并徐掦州晋陵军事牢之本自小将一朝据恭位众情不悦乃树用腹心徐谦之等以自彊时杨佺期桓元将兵逼京师上表理王恭求诛牢之牢之率北府之众驰赴京师次于新亭元等受诏退兵牢之还镇京口及孙恩攻防防稽牢之遣将桓寳率师救三吴复遣子敬宣为寳后继比至曲阿吴郡内史桓谦已弃郡走牢之乃率众东讨拜表輙行至吴与卫将军谢琰撃贼屡胜杀伤甚众径临浙江进拜前将军都督吴郡诸军事时谢琰屯乌程遣司马高素助牢之牢之率众军济浙江恩惧逃于海牢之还镇恩复入防稽害谢琰牢之进号镇北将军都督防稽五郡率众东征屯上虞分军戍诸县恩复攻破吴国杀内史袁山松牢之使参军刘裕讨之恩复入海顷之恩浮海奄至京口战士十万楼船千余牢之在山隂使刘裕自海盬赴难牢之率大众而还裕兵不满千人与贼战破之恩闻牢之已还京口乃走郁州又为敬宣刘裕等所破及恩死牢之威名转振元兴初朝廷将讨桓元以牢之为前锋都督征西将军领江州事元显遣使以讨元事谘牢之牢之以元少有雄名仗全楚之众惧不能制又虑平元之后功盖天下必不为元显所容深懐疑异不得已率北府文武屯洌洲桓元遣何穆説牢之曰自古乱世君臣相信者有燕昭乐毅元徳孔明然皆勲业未卒而二主早世设使功成事遂未保二臣之祸也鄙语有之高鸟尽良弓藏狡兎殚猎犬烹故文种诛于句践韩白戮于秦汉彼皆英雄覇王之主犹不敢信其功臣况凶愚凡庸之流乎自开辟以来戴震主之威挟不赏之功以见容于闇世者而谁至如管仲相齐雍齿侯汉则徃徃有之况君见与无射钩屡逼之仇邪今君战败则倾宗战胜亦覆族欲以安归乎孰若翻然改图保其冨贵则身与金石等固名与天壤无穷就若头足异处身名俱灭为天下笑哉唯君图之牢之自谓握彊兵才能算畧足以经纶江表时谯王尚之已败人情转阻乃颇纳穆説遣使与元交通其甥何无忌与刘裕固諌之并不从俄令敬宣降元元大喜与敬宣置酒宴集隂谋诛之陈法书图画与敬宣共观以安悦其志敬宣不之觉元佐吏莫不相视而笑元显既败元以牢之为征东将军防稽太守牢之叹曰始尔便夺我兵祸将至矣时元屯相府敬宣劝牢之袭元犹豫不决移屯班渎将北奔广陵相高雅之欲据江北以距元集众大议参军刘袭曰事不可者莫大于反而将军徃年反王衮州近日反司马郎君今复欲反桓公一人而三反岂得立也语毕趋出佐吏多散走而敬宣先还京口拔其家失期不到牢之谓其为刘袭所杀乃自缢而死俄而敬宣至不遑哭奔于高雅之将吏共殡敛牢之丧还丹徒元令斵棺斩首尸于市及刘裕建义追理牢之乃复本官敬宣列在宋史
　　殷仲堪陈郡人也祖融太常吏部尚书父师骠骑谘议参军晋陵太守沙阳男仲堪能清言善属文每云三日不读道徳论便觉舌本间彊其谈理与韩康伯齐名名士咸爱慕之调补佐著作郎冠军谢元镇京口请为参军除尚书郎不拜元以为长史厚任遇之仲堪致书于元曰胡亡之后中原子女鬻于江东者不可胜数骨肉星离荼毒终年怨苦之气感伤和理诚丧乱之常足以惩戒复非王泽广润爱育苍生之意也当世大人既慨然经畧将以救其涂炭而使理至于此良可叹息愿节下之以道徳运之以神明隠心以及物垂理以禁暴使足践晋境者必无懐慼之心枯槁之类莫不同渐天润仁义与干戈并运徳心与功业俱隆实所期于明徳也顷闻抄掠所得多皆采梠饥人壮者欲以救子少者志在存亲行者倾筐以顾念居者吁嗟以待延而一旦幽絷生离死絶求之于情可伤之甚昔孟孙猎而得麑使秦西以之归其母随而悲鸣不忍而放之孟孙赦其罪以傅其子禽兽犹不可离况于人乎夫飞鸮恶鸟也食桑葚犹懐好音虽曰戎狄其无情乎茍感之有物非难化也必使邉界无贪小利彊弱不得相陵徳音一发必声振沙漠二防之党将靡然向风何忧黄河之不济凾谷之不开哉元深然之领晋陵太守居郡禁产子不举久丧不録父母以质亡叛者所下条敎甚有义理父病积年仲堪衣不解帯躬学医术防其精妙执薬挥泪遂眇一目居丧哀毁以孝闻服阕孝武帝召为太子中庶子甚相亲爱仲堪父常患耳聪闻牀下蚁动谓之牛鬭帝素闻之而不知其人至是从容问仲堪曰患此者谓谁仲堪流涕而起曰臣进退惟谷帝有愧焉复领黄门郎宠任转隆帝尝示仲堪诗乃曰勿以已才而笑不才帝以防稽王非社稷之臣擢所亲幸以为藩捍乃授仲堪都督荆益寜三州军事振威将军荆州刺史假节镇江寜将之任又诏曰卿去有日使人酸然尝谓永为廊庙之寳而忽为荆楚之珍良以慨恨其恩狎如此仲堪虽有英誉议者未以分陜许之既受腹心之任居上流之重朝野属想谓有异政及在州纲目不举而好行小恵夷夏颇安附之先是仲堪游于江濵见流棺接而焉旬日之间门前之沟忽起为岸其夕有人通仲堪自称徐伯元云感君之恵无以报也仲堪因问门前之岸是何祥乎对曰水中有岸其名为洲君将为州言终而没至是果临荆州桂阳人黄钦生父没已久诈服衰麻言迎父丧府曺先依律诈取父母卒弃市仲堪乃曰律诈取父母寜依殴詈法弃市原此之防当有二亲生存而横言死没情事悖逆忍所不当故同之殴詈之科正以大辟之刑今钦生父实终殁墓在旧邦积年乆逺方诈服迎丧以此为大妄耳比之于父存而言亡相殊逺矣遂活之又以异姓相飬礼律所不许子孙继亲族无后者唯令主其蒸尝不聼别籍以避役也佐史咸服之时朝廷徴益州刺史郭铨犍为太守卞苞于坐劝铨以蜀反仲堪斩之以闻朝廷以仲堪事不预察降号鹰扬将军尚书下以益州所统梁州三郡人丁一千番戍汉中益州未肯承遣仲堪乃奏之曰夫制险分国各有攸冝剑阁之隘实蜀之闗键巴西梓潼宕渠三郡去汉中辽逺在劒阁之内成败与蜀为一而统属梁州盖定鼎中华虑在后伏所以分斗絶之势开荷防之路自皇居南迁守在岷卭衿带之形事异曩昔是以李势初平割此三郡配益州将欲重复上流为习坎之防事经英畧歴年数纪梁州以统接旷逺求还三郡忘王侯设险之义背地势内外之实盛陈事力之寡弱餙哀矜之苦言令华阳乂清汧陇顺轨闗中余烬自想鱼肉梁州以论求三郡益州以本统有定更相牵制莫知所从致令巴宕二郡为羣獠所覆城邑空虚士庶流亡要害膏腴皆为獠有今逺虑长规冝保全险塞又蛮獠炽盛兵力寡弱如遂经理乖缪号令不一则劔阁非我保丑类转难制此乃藩扞之大机上流之至要昔三郡全实正差文武三百以助梁州今俘没蛮獠十不遗二加逐食乌散资生未立茍顺符防以副梁州恐公私困无以堪命则剑阁之守无撃柝之储号令选用不専于益州虚有监统之名而无制驭之实惧非分位之本防经国之逺术谓今正可更加梁州文武五百合前为一千五百自此之外一仍旧贯设梁州有急蜀当倾力救之书奏朝廷许焉桓元在南郡论四皓来仪汉庭失素履终吉之义以其文赠仲堪仲堪答书称四公得出处之正元屈之仲堪自在荆州连年水旱百姓饥馑仲堪食常五椀盘无余肴饭粒落席间輙拾以噉之虽欲率物亦縁其性真素也每语子弟云人物见我受任方州谓我豁乎昔时意今吾处之不易贫者士之常焉得登枝而忘其本尔其存之其后蜀水大出漂浮江陵数千家以隄防不严复降为寜夏将军安帝即位进号冠军将军固譲不受初桓元将应王恭乃説仲堪推恭为盟主共兴晋阳之举立桓文之功仲堪然之仲堪以王恭在京口去都不盈二百自荆州道逺连兵势不相及乃伪许恭而实不欲下闻恭已诛国寳等始抗表兴师遣龙骧将军杨佺期次巴陵防稽王道子遣书止之仲堪乃还初桓元弃官归国仲堪惮其才地深相交结元亦欲假其兵势诱而悦之国寳之役仲堪既纳元之诱乃外结雍州刺史郗恢内要从兄南蛮校尉觊南郡相江绩等恢觊绩并不同之乃以佺期代绩觊自逊位防王恭复与豫州刺史庾楷举兵讨江州刺史王愉及谯王尚之等仲堪因集议以为朝廷去年自戮国寳王恭威名已震今其重举势无不克而我去年缓师已失信于彼今可整棹晨征参其覇功于是使佺期舟师五千为前锋桓元次之仲堪率兵二万相继而下佺期元至湓口王愉奔于临川元遣偏军追获之佺期等进至横江庾楷败奔于元谯王尚之等退走尚之弟恢之所领水军皆没元等至石头仲堪至芜湖忽闻王恭已死刘牢之反恭领北府兵在新亭元等三军失色无复固志廻师屯于蔡洲时朝廷新平恭楷且不测西方人心仲堪等拥众数万充斥郊畿内外忧逼元从兄脩告会稽王道子曰西军可説而解也脩知情矣若许佺期以重利无不倒戈于仲堪者道子纳之乃以元为江州佺期为雍州黜仲堪为广州以桓脩为荆州遣仲堪叔父太常茂宣诏廻军仲堪恚被贬退以王恭虽败已众亦足以立事令元等急进军元等喜于宠授并欲顺朝命犹豫未决会仲堪弟遹为佺期司马夜奔仲堪説佺期受朝命纳桓脩仲堪遑遽即于芜湖南归使狥于元等军曰若不各散而归大军至江陵当悉戳余口仲堪将刘系先领二千人于佺期輙率众而归元等大惧狼狈追仲堪至寻阳及之于是仲堪失职倚元为援元等又资仲堪之兵虽互相疑阻亦不得异仲堪与佺期以子弟交质遂于寻阳结盟推元为盟主临坛防血并不受诏申理王恭求诛刘牢之谯王尚之等朝廷深惮之于是诏仲堪曰间以将军凭寄失所朝野懐忧然既往之事冝其两忘用乃班师廻斾祗顺朝防所以改授方任盖随时之冝将军大义诚感朕心今还复本位即抚所镇释甲休兵则内外寜一故遣太常茂具宣乃懐仲堪等并奉诏各旋所镇顷之桓元将讨佺期先告仲堪云今当入沔讨除佺期已顿兵江口若见与无贰可杀杨广若其不然便当率兵入江仲堪乃执元兄伟遣从弟遹等水军七千至西江口元使郭铨苻宏撃之遹等败走元顿巴陵而馆其谷元又破杨广于夏口仲堪既失巴陵之积又诸将皆败江陵震骇城内大饥以胡麻为廪仲堪召佺期佺期率众赴之直济江击元为元所败走还襄阳仲堪出奔酂城为元追兵所获逼令自杀死于柞溪弟子道防军罗企生等并被杀仲堪少奉天师道又精心事神不吝财贿而怠行仁义啬于周急及元来攻犹勤请祷然善取人情病者自为诊脉分药而用计倚伏烦密少于鉴畧以至于败子简之载丧下都葬于丹徒遂居墓侧义旗建率私僮客随义军蹑桓元元死简之食其肉桓振之役义军失利简之没阵弟旷之有父风仕至剡令
　　杨佺期农华隂人汉太尉震之后也曾祖凖太常自震至凖七世有名徳祖林少有才望值乱没胡父亮少仕伪朝后归国终于梁州刺史以贞干知名佺期沈勇果劲而兄广及弟思平等皆彊犷麤自云门户承籍江表莫比有以其门地比王珣者犹恚恨而时人以其晚过江婚宦失类每排抑之尝慷慨切齿欲因事际以逞其志佺期少仕军府咸康中率众屯城固苻坚将潘猛距守康回垒佺期击走之其众悉降拜广威将军河南太守戍洛阳苻坚将窦冲率众攻平阳太守张元熙于皇天坞佺期击走之佺期自湖城入潼闗累战皆防斩获千计降九百余家归于洛阳进号龙骧将军以疾改为新野太守领建威司马迁唐邑太守督石头军事以疾去职荆州刺史殷仲堪引为司马代江绩为南郡相仲堪与桓元举众应王恭庾楷仲堪素无戎畧军旅之事一委佺期兄弟以兵五千人为前锋与桓元相次而下至石头恭死楷败朝廷未测元军乃以佺期代郗恢为都督梁雍秦三州诸军事雍州刺史仲堪元皆有迁换于是俱还寻阳结盟不奉诏俄而朝廷复仲堪本职乃各还镇初元未奉诏欲自为雍州以郗恢为广州恢惧元之来问于众咸曰佺期来者谁不戮力若桓元来恐难与为敌既知佺期代已乃谋于南阳太守闾邱羡称兵距守佺期虑事不济乃声言元来入沔而佺期为前驱恢众信之无复固志恢军散请降佺期入府斩闾邱羡放恢还都抚将士恤百姓缮脩城池简练甲卒甚得人情佺期仲堪与桓元素不睦佺期屡欲相攻仲堪每抑止之元以是告执政求广其所统朝廷亦欲成其衅隙故以桓伟为南蛮校尉佺期内懐忿惧勒兵建牙声云援洛欲与仲堪袭元仲堪虽外结佺期内疑其心苦止之又遣从弟遹屯北塞以驻之佺期势不独举乃解兵隆安三年元遂举兵讨佺期先攻仲堪初仲堪得元书急召佺期佺期曰江陵无食当何以待敌可来见就共守襄阳仲堪自以保境全军无縁弃城逆走忧佺期不赴乃绐之曰比来收集已有储矣佺期信之乃率众赴焉歩骑八千精甲耀日既至仲堪唯以饭饷其军佺期大怒曰今兹败矣乃不见仲堪时元在零田佺期与兄广撃元元畏佺期之鋭乃渡军马头明日佺期率殷道防等精鋭万人乘舰出战元距之不得进佺期乃率其麾下数十舰直济江迳向元船俄而廻击郭铨殆获铨防元诸军至佺期退走余众尽没单马奔襄阳元追军至佺期与兄广皆死之传首京师枭于朱雀门弟思平从弟尚保孜敬俱逃于蛮刘裕起义始归国歴位州郡孜敬为人剽鋭果于行事昔与佺期劝殷仲堪杀殷觊仲堪不从孜敬拔刃而起欲自出取之仲堪苦禁乃止及为梁州刺史常怏怏不满其志经襄阳见鲁宗之侍卫皆佺期之旧也孜敬愈愤见于辞色宗之叅军刘千期于坐靣折之因大发怒抽劒刺千期立死宗之表而斩之思平尚保后亦以罪诛杨氏遂灭
　　刘毅字希乐彭城沛人也曾祖距广陵相叔父镇左光禄大夫毅少有大志不修家人产业仕为州从事桓以为中兵军属桓元篡位毅与刘裕何无忌魏咏之等起义兵密谋讨元毅讨徐州刺史桓脩于京口青州刺史桓于广陵裕率毅等至竹里元使其将皇甫敷吴甫之北距义军遇之于江乘临阵斩甫之进至罗落桥又斩敷首元大惧使桓谦何澹之屯覆舟山毅等军至蒋山裕使羸弱登山多张旗帜元不之测益以危惧谦等士卒多北府人素慴伏裕莫敢出鬬裕与毅等分为数队进突谦阵皆殊死战无不一当百时东北风急义军放火烟尘张天鼓噪之音震骇京邑谦等诸军一时奔散元既西走裕以毅为冠军将军青州刺史与何无忌刘道规蹑元元逼帝及琅邪王西上毅与道规及下邳太守孟懐玉等追及元战于峥嵘洲毅乘风纵火尽鋭争先元众大溃烧辎重夜走元将郭铨刘雅等袭防寻阳毅遣威武将军刘懐肃讨平之及元死桓振桓谦复聚众距毅于灵溪元将冯该以兵防于振毅进撃为振所败退次寻阳坐免官寻原之刘裕命何无忌受毅节度无忌以督摄为烦輙便解统毅疾无忌専擅免其琅邪内史以辅国将军摄军事无忌遂与毅不平毅惟自引咎时论韪之毅复与道规发寻阳桓亮自号江州刺史遣刘敬宣击走之毅军次夏口时振党冯该戍大岸孟山图据鲁城桓山客守偃月垒众合万人连舰二岸水陆相援毅督众军进讨未至夏口遇风飘没千余人毅与刘懐肃素邈等攻鲁城道规攻偃月垒何无忌与檀祗列舰于中流以放越逸毅躬贯甲胄陵城半日而二垒俱溃生禽山客而冯该遁走毅进平巴陵以毅为使持节兖州刺史将军如故毅号令严整所经墟邑百姓安悦南阳太守鲁宗之起义袭襄阳破桓蔚毅等诸军次江陵之马头振拥乘舆出营江津宗之又破伪将桓楷振自撃宗之毅率无忌道规等诸军破冯该于豫章口推锋而进遂入江陵振闻城防与谦北走乘舆反正毅执元党卞范之羊僧寿夏侯崇之桓道恭等斩之桓振复与苻宏自郧城袭陷江陵与刘懐肃相持毅部将撃振杀之并斩伪辅国将军桓珍毅又攻拔迁陵斩元太守刘叔祖于临嶂其余拥众假号以十数皆讨平之二州既平以毅为抚军将军时刁预等作乱屯于湘中毅遣将分讨皆灭之初毅丁忧在家及义旗初兴遂墨绖从事至是军役渐寜上表乞还京口以终丧礼不许诏以毅为都督豫州州之淮南歴阳庐江安丰堂邑五都诸军事豫州刺史持节将军常侍如故其本府文武悉令西属以匡复功封南平郡开国公兼都督宣城军事给鼔吹一部梁州刺史刘稚反毅遣将讨擒之初桓元于南州起斋悉画盘龙于其上号为盘龙斋毅小字盘龙至是遂居之俄进拜卫将军开府仪同三司及何无忌为卢循所败贼军乗胜而进朝廷震骇毅具舟船讨之将发而疾笃内外失色朝议欲奉乘舆北就中军刘裕防毅疾瘳将率军南征裕与毅书曰吾往与妖贼战晓其变态今脩船垂毕将居前扑之克平之日上流之任皆以相委又遣毅从弟藩往止之毅大怒谓藩曰我以一时之功相推耳汝便谓我不及刘裕也投书于地遂以舟师二万发姑熟徐道覆闻毅将至建邺报卢循曰刘毅兵重成败系此一战冝并力距之循乃引兵发巴陵与道覆连旗而下毅次于桑落洲与贼战败绩弃船以数百人歩走余众皆为贼所虏辎重盈积皆弃之毅走经渉蛮晋饥困死亡至者十二三军茅防竭力营防之仅而获免刘裕深慰勉之复其本职毅乃以防为谘议叅军及裕讨循诏毅知内外留事毅以丧师乞觧任降为后将军寻转卫将军开府仪同三司江州都督毅表求移镇豫章朝廷许之时庾悦为江州刺史诏解其任毅遂移镇豫章遣其亲将赵恢领千兵守寻阳俄进毅为都督荆寜秦雍四州之河东河南广平州之义城四郡诸军事卫将军开府仪同三司荆州刺史持节公如故毅表荆州编户不盈十万器械索然广州虽凋残犹出丹漆之用请依先凖于是加督交广二州毅至江陵乃輙取江州兵及豫州西府文武万余留而不遣又告疾困请藩为副刘裕以毅贰于已乃奏之安帝下诏罪状毅遂诛藩及尚书左仆射谢混以混党于毅故也刘裕自率众讨毅命王王镇恶蒯思等率军至豫章口于江津燔舟而进毅叅军朱显之逢镇恶以所统千人赴毅镇恶等攻防外城毅守内城精鋭尚数千人战至日昃镇恶以裕书示城内毅怒不发书而焚之毅冀有外救督士卒力战众知裕至既暮镇恶焚诸门齐力功之毅众乃散毅至北门单骑而走去江陵二十里而缢经宿居人以告乃斩于市子侄皆伏诛毅兄模奔于襄阳鲁宗之斩送之毅刚猛沉断而専肆狠愎与刘裕协成大业而功居其次深自矜伐不相推伏及居方岳常怏怏不得志裕每柔而顺之毅骄纵滋甚每览史籍至蔺相如降屈于防颇輙絶叹以为不可能也尝云恨不遇刘项与之争中原又谓其将郗僧施曰昔昭烈之有孔明犹鱼之有水今吾与足下虽才非古贤而事同斯言众咸恶其陵傲不逊及败于桑落知物情去已弥复愤激初裕征卢循凯归帝大宴于西池有诏赋诗毅诗云六国多雄士正始出风流自知武功不竞故示文雅有余也后于东府聚摴蒲大掷一判应至数百万余人并黒犊以还唯刘裕及毅在后毅次掷得雉大喜褰衣烧牀呌谓同坐曰非不能卢不事此耳因挼五木久之曰老兄试为卿答既而四子俱黒其一子转跃未定裕厉声喝之即成卢焉毅意殊不快然素黒其靣如鐡色焉而乃和其言曰亦知公不能以此见借既出西藩虽上流分陜而顿失内权又颇自嫌事计故欲擅其威彊伺隙图裕以至于败初江州刺史庾悦隆安中为司徒长史曽至京口毅时甚屯窭先就府借东堂与亲故出射而悦后与僚佐径来诣堂毅告之曰毅辈屯否之人合一射甚难君于诸堂并可望以今日见让悦不许射者皆散惟毅留射如故既而悦食鹅毅求其余悦又不答毅常衘之义熙中故夺悦豫章解其军府使人防示其防悦忿惧而死毅之躁如此毅兄迈字伯羣少有才干为殷仲堪中兵军桓元之在江陵甚豪横士庶畏之过于仲堪元曾于仲堪防事前戯马以矟拟仲堪迈时在坐谓元曰马矟有余精理不足元自以才雄冠世而心知外物不许之仲堪为之失色元出仲堪谓迈曰卿乃狂人也元夜遣杀卿我岂能相救迈以正辞折仲堪而不以为悔仲堪使迈下都避之元果令追之迈仅而免祸后元得志迈诣门称谒元谓迈曰安知不死而敢相见迈对曰射钩斩祛与迈为三故知不死元甚喜以为刑狱军后为竟陵太守及毅与刘裕等同谋起义迈将应之事泄为元所害诸葛长民者琅邪阳都人也有文武干用然不持行检无乡曲之誉桓元引为叅军平西军事寻以贪刻免及刘裕建义与之定谋为扬武将军从裕讨桓元以功拜辅国将军宣城内史于时桓歆聚众向歴阳长民撃走之又与刘敬宣破歆于芍陂封新淦县公食邑二千五百户以本官督淮北诸军事镇山阳义熙初慕容超防下邳长民遣部将徐琰击走之进位使持节都督青扬二州诸军事青州刺史领晋陵太守镇丹徒本号及公如故及何无忌为徐道覆所害贼乘胜逼京师朝廷震骇长民率众入卫京都因表曰妖贼伐船集木而南康相郭澄之隠蔽经年又深相保明屡欺无忌罪合斩刑诏原澄之及卢循之败刘毅也循与徐道覆连旗而下京师危惧长民劝刘裕权移天子过江裕不聼令长民与刘毅屯于北陵以备石头事平转督豫州扬州之六郡诸军事豫州刺史领淮南太守及裕讨毅以长民监太尉留府事诏以甲仗五十人入殿长民骄纵贪侈不防政事多聚珍寳美色营建第宅不知纪极所在残虐为百姓所苦自以多行无礼恒惧国宪及刘毅被诛长民谓所亲曰昔年醢彭越前年杀韩信祸其至矣谋欲为乱问刘穆之曰人间论者谓太尉与我不平其故何也穆之曰相公西征老母弱弟委之将军何谓不平长民弟黎民轻狡好利因劝之曰黥彭异体而势不偏全刘毅之诛亦诸葛氏之惧可因裕未还以图之长民犹豫未发既而叹曰贫贱常思富贵富贵必履危机今日欲为丹徒布衣岂可得也裕深疑之骆驿继遣辎重兼行而下前尅至日百司于道之輙差其期既而轻舟迳进潜入东府明旦长民闻之惊而至门裕伏壮士丁旿于幙中引长民进语素所未尽皆説焉长民悦旿自后拉而杀之舆尸付廷尉使收黎民黎民骁勇絶人与捕者苦战而死小弟防民为大司马军逃于山中追禽戮之诸葛氏之诛也士庶咸恨正刑之晚若释桎梏焉初长民冨贵之后常一月中輙十数夜眠中惊起跳踉如与人相打毛脩之常与同宿见之骇愕问其故长民曰正见一物甚黒而有毛脚不分明寄健非我无以制之其后来转数屋中柱及椽桷间悉见有蛇头令人以刀悬斫应刃隠藏去輙复出又捣衣杵相与语如人声不可解于壁见有巨手长七八尺臂大数围令斫之豁然不见未几伏诛
　　何无忌东海郯人也少有大志忠亮任气人有不称其心者转形于言色州辟从事转太学博士镇北将军刘牢之即其舅也时镇京口毎有大事常与议之防稽世子元显子彦章封东海王以无忌为国中尉加广武将军及桓元害彦章于市无忌入市恸哭而出时人义焉随牢之南征桓元牢之将降于元也无忌屡谏辞防甚切牢之不从及元簒位无忌与元吏部郎曺靖之有旧请位小县靖之白元元不许无忌乃还京口初刘裕常为牢之叅军与无忌素相亲结至是因密共图元刘毅家在京口与无忌素善言及兴复之事无忌曰桓氏彊盛其可图乎毅曰天下自有彊弱虽彊易弱正患事主难得耳无忌曰天下草泽之中非无英雄也毅曰所见唯刘下邳无忌笑而不答还以告裕因共要毅与相推结遂与举义兵袭京口无忌伪着传诏服称勅使城中无敢动者初桓元闻裕等及无忌之起兵也甚惧其党曰刘裕乌合之众势必无成愿不以为虑元曰刘裕勇冠三军当今无敌刘毅家无儋石之储樗蒱一掷百万何无忌刘牢之之甥酷似其舅共举大事何谓无成其见惮如此及元败走武陵王遵承制以无忌为辅国将军琅邪内史以会稽王道子所部精兵悉配之南追桓元与振武将军刘道规俱受冠军将军刘毅节度元留其龙骧将军何澹之前将军郭铨江州刺史郭昶之守湓口无忌等次桑落洲澹之等率军来战澹之常所乘舫旌旗甚盛无忌曰贼帅必不居此欲诈我耳冝亟攻之众咸曰澹之不在其中其徒得之无益无忌谓道规曰今众寡不敌战无全胜澹之虽不居此舫取则易获因纵兵腾之可一鼓而败也遂获贼舫因传呼曰已得何澹之矣贼中惊扰无忌之众亦谓为然道规乘胜迳进无忌又鼓噪赴之澹之遂溃进据寻阳遣使奉送宗庙主祏及武康公主琅邪王妃还京都又与毅道规破走元于峥嵘洲无忌进据巴陵元从兄谦从子振乘间陷江陵无忌道规进攻谦于马头攻桓蔚于龙泉皆破之既而为桓振所败退还寻阳无忌与毅道规复进讨振克夏口三城遂平巴陵进次马头桓谦请割荆江二州奉送天子无忌不许进军破江陵谦等败走无忌侍卫安帝还京师以无忌督豫州州淮南卢江安丰歴阳堂邑五郡军事右将军豫州刺史加节甲仗五十人入殿未之职迁会稽内史督江东五郡军事持节将军如故给鼓吹一部义熙二年迁都督江荆二州江夏随义阳绥安豫州西阳新蔡汝南颍川八郡军事江州刺史将军持节如故以兴复之功封安城郡开国公食邑三千户增督司州之农扬州之松滋加散骑侍郎进镇南将军卢循遣将徐道覆顺流而下舟舰皆重楼无忌将率众拒之长史邓潜之諌曰今以神武之师抗彼逆众廻山压卵未足为譬然国家之计在此一举闻其舟舰大盛势居上流蜂虿之毒邾鲁成鉴冝决破南塘守二城以待之其必不敢舍我逺下蓄力以俟其疲老然后击之若弃万全之长防而决成败于一战如其失利悔无及矣无忌不从遂以舟师拒之既及贼令彊弩数百登西岸小山以邀射之而薄于山侧俄而西风起无忌所乘小舰被飘东岸贼乘风以大舰逼之众遂奔败无忌尚厉声曰取我蘓武节来节至乃躬执以督战贼众云集登舰者数十人无忌辞色无挠遂握节死之诏书伤悼赠侍中司空諡曰忠肃子邕嗣初桓元克京邑刘裕东征无忌密至裕军所潜谋举义劝裕于山隂起兵裕以元大逆未彰恐在逺举事克济为难若元遂窃天位然后于京口图之事未晚也无忌乃还及义师之举参赞大勲皆以算畧攻取为效而此举败于轻脱朝野痛之
　　檀凭之字庆子高平人也少有志力闺门邕肃为世所称从兄子韶兄弟五人皆稚弱而孤凭之抚飬若已所生初为防稽王骠骑行叅军转桓脩长流军领东莞太守加寜逺将军与刘裕有州闾之旧又数同东讨情好甚密义旗之建凭之与刘毅俱以私艰墨绖而赴虽才望居毅之后而官次及威声过之故裕以为建武将军裕将举义也尝与何无忌魏咏之同防凭之所会善相者晋陵韦叟见凴之大惊曰卿有急兵之厄其不过三四日耳宜深藏以避之不可轻出及桓元将皇甫敷之至罗落桥也凭之与裕各领一队而战军败为敷军所害赠冀州刺史义熙初诏加赠散骑常侍本官如故追封曲阿县公邑三千户
　　魏咏之字长道任城人也家世贫素而躬耕为事好学不倦生而兎缺有善相者谓之曰卿当冨贵年十八闻荆州刺史殷仲堪帐下有名医能疗之贫无行装谓家人曰残丑如此何用活为遂赍数斛米西上以投仲堪既至造门自通仲堪与语嘉其盛意召医视之医曰可割而补之但须百日进粥不得语笑咏之曰半生不语而有半生亦当疗之况百日邪仲堪于是处之别屋令医善疗之咏之遂闭口不言唯食薄粥其厉志如此及差仲堪厚资遣之初为州主薄尝见桓元既出元鄙其精神不隽谓坐客曰庸神而宅伟干不成令器竟不调而遣之咏之早与刘裕游欵及元簒位协赞义谋元败授建威将军豫州刺史桓钦防歴阳咏之率众击走之义熙初进征虏将军吴国内史寻转荆州刺史持节都督六州领南蛮校尉咏之初在布衣不以贫贱为耻及居位亦不以冨贵骄人始为殷仲堪之客未防竟践其位论者称之寻卒于官诏赠太常加散骑常侍其后録其赞义之功追封江陵县公食邑二千五百户諡曰桓弟顺之至琅邪内史







　　通志卷一百二十九下
&lt;史部,别史类,通志&gt;
　　钦定四库全书
　　通志卷一百三十
　　宋　右　廸　功　郎　郑　樵　渔　仲　撰
　　列传第四十三
　　晋
　　王敦【沈充】桓温【孟嘉】桓元【卞范之殷仲文】王弥　张昌　陈敏王如　杜曽　杜弢　王机　祖约　苏峻
　　孙恩　卢循【徐道覆】谯纵
　　王敦字处仲司徒导之从父兄也父基治书侍御史敦少有竒人之目尚武帝女防城公主拜驸马都尉除太子舎人时王恺石崇以豪侈相尚恺尝置酒敦与导俱在坐有女伎吹笛小失声韵恺便敺杀之一坐改容敦神色自若他日又造恺恺使羙人行酒以客饮不尽輙杀之酒至敦导所敦故不肯持羙人悲惧失色而敦慠然不视导素不能饮恐行酒者得罪遂勉彊尽觞导还叹曰处仲若当世心懐刚忍非令终也洗马潘防见敦而目之曰处仲蜂目已露而豺声未振若不噬人亦当为人所噬及太子迁许昌诏东宫官属不得送敦及洗马江统潘防舎人杜蕤鲁瑶等冐禁于路侧望拜流涕时论称之迁给事黄门侍郎赵王伦篡位敦叔父彦爲兖州刺史伦遣敦慰劳之防诸王起义彦被齐王冏檄惧伦兵彊不敢应命敦劝彦起兵应诸王故彦遂立勲绩惠帝反正敦迁散骑常侍左卫将军大鸿胪侍中出除广武将军青州刺史永嘉初征为中书监于时天下大乱敦悉以公主时侍婢百余人配给将士金银寳物散之于众单车还洛东海王越自荥阳来朝敦谓所亲曰今威权悉在太傅而选用表请尚书犹以旧制裁之太傅今至必有诛罚俄而越収中书令缪播等十余人杀之越以敦为扬州刺史潘防説越曰今树处仲于江外使其肆豪彊之心是见贼也越不从其后征拜尚书不就元帝召为安东军谘祭酒防扬州刺史刘陶卒帝复以敦为扬州刺史加广武将军寻进左将军都督征讨诸军事假节帝初镇江东威名未着敦与从弟导等同心翼戴以隆中兴时人谓之语曰王与马共天下寻与甘卓等讨江州刺史华轶斩之蜀贼杜弢等作乱荆州刺史周顗退走敦遣武昌太守陶侃豫章太守周访等讨弢而敦进住豫章为诸军继援及侃破弢敦上侃为荆州刺史既而侃为弢将杜曽所败敦以处分失所自贬为广武将军帝不许侃之灭弢也敦以元帅进镇东大将军开府仪同三司加都督江扬荆湘交广六州诸军事江州刺史封汉安侯敦始自选置兼统州郡焉顷之杜弢将杜南走广州求讨桂林贼自效敦许之陶侃距不得进乃诣零陵太守尹奉降奉送与敦敦以为将遂见宠待南康人何钦所居险固聚党数千人敦就加四品将军于是专擅之迹渐彰矣建武初又迁征南大将军开府如故中兴建拜侍中大将军江州牧遣部将朱轨赵诱伐杜曽为曽所杀敦自贬免侍中并辞牧不拜寻加荆州牧敦上疏曰昔汉祖以神武革命开建帝业继以文帝之贤纂承洪绪清虚元黙拟迹成康贾谊叹息以为天下倒悬虽言有抑扬不失事体今圣朝肈建渐振宏纲往叚匹防遣使求效忠节尚未有劳便以方州与之今靳明等为国雪耻欲除大逆此之志望皆欲附翼天飞虽功大宜报亦宜有以裁之当杜渐防萌愼之在始中间不逞互生事变皆非忠义率以一朝之荣天下渐弊实由于此春秋之时天子微弱诸侯奢侈晋文思崇周室至有求隧之请襄王譲之以礼闻义而服自尔诸侯莫敢越度臣谓前者贼宼未殄茍以济事朝廷诸所加授颇多爵位兼重今自臣以下宜皆除之且以塞群小矜功之望夷狄无懕之求若复迁延顾望流俗使奸狡生心遂相怨谤指擿朝廷谗謏蜂起臣有以知陛下无以正之此安危之机天下之望臣门户特受荣任备兼权重渥恩偏隆宠过公族行路厮贱犹谓不可臣独何心可以安之臣一宗误陛下倾覆亦将寻至虽复灰身剖心陛下追悔将何所及伏愿谅臣至欵及今际防小觧散之并授贤儁少慰有识各得尽其所懐则人思竞劝矣州牧之号所不敢当輙送所假侍中貂蝉又宜并官省职以塞群小觊觎之望帝优诏不许又固辞州牧听爲刺史时刘隗用事颇疎间王氏导等甚不平之敦上疏曰导昔防殊宠委以事机防已求当竭诚奉国遂借恩私居辅政之重帝王体远事义不同虽皇极初建道敎方阐惟新之羙犹有所阙臣每慷慨于遐逺愧愤于门宗是以前后表疏何尝不寄言及此陛下未能少垂顾眄畅臣微懐云导顷见疎外所陈如作而其萌已着其为咎责岂惟导身而已群从所防并过才分导诚不能自量陛下亦爱忘其短长人近情恃恩昧进独犯龙鳞迷不自了臣窃所自忧虑未详所由惶愧踧踖情如灰土天下事大尽理实难导虽凡近未有秽浊之累既往之勲畴昔之顾情好绸缪足以厉薄俗眀君臣合徳义同古贤昔臣亲受嘉命云吾与卿及茂当管鲍之交臣忝外任渐冉十载训诱之诲日有所忘至于斯命铭之于心窃犹眷眷谓前恩不得一朝而尽伏惟陛下圣哲日新广延俊乂临之以政齐之以礼顷者令导内综机宻出録尚书杖节京师并统六军既为刺史兼居重号殊非人臣之体流俗好评必有讥谤宜省録尚书杖节及都督且王佐之器当得宏逹逺识髙正明断道徳优备者以臣闇识未见其才然于见人未逾于导加辅翼积年实尽心力霸王之主何尝不任贤使能共相终始管仲有三归反坫之讥子犯有临河要君之责萧何周勃得罪囹圄然终为良佐以导之才何能无失当令任不过分役其所长以功补过要之将来导性慎宻尤能忍事善于斟酌有文章才义动静顾问起予圣懐外无过宠公私得所今皇祚肇建八表承风圣恩不终则遐迩失望天下荒弊人心易动物听一移将致疑惑臣非敢茍私亲亲惟欲忠于社稷表至导封以还敦敦复遣奏之初敦务自矫厉雅尚清谈口不言财色既素有重名又立大功于江左专任阃外手控彊兵羣从贵显威权莫贰遂欲专制朝廷有问鼎之心帝畏而恶之遂引刘隗刁恊等以为心膂敦益不能平于是嫌隙始构矣每酒后輙咏魏武帝乐府歌曰老骥伏枥志在千里烈士暮年壮心不已以如意打唾壶为节壶邉尽缺及湘州刺史甘卓迁梁州敦欲以从事中郎陈颁代卓帝不从更以谯王承镇湘州敦复上表陈古今忠臣见疑于君而苍蝇之人交构其间欲以感动天子帝愈忌惮之俄加敦羽葆鼓吹増从事中郎掾属舎人各二人帝以刘隗为镇北将军戴若思为征西将军悉发扬州奴为兵外以讨胡实御敦也永昌元年敦率众内向以诛隗为名上疏曰刘隗前在门下邪佞谄媚谮毁忠良疑惑圣听遂居权宠挠乱天机威福自由有识杜口大起事役劳扰士庶外托举义内自封植奢僭过制乃以黄散为参军晋魏已来未有此比倾尽帑藏以自资奉赋役不均百姓嗟怨免良人奴自为惠泽自可使其大田以充仓廪今便割配皆充隗军臣前求迎诸将妻息圣恩听许而隗絶之使三军之士莫不怨愤又徐州流人辛苦经载家计始立隗悉驱逼以实已府当陛下践阼之始投刺王官本以非常之庆使豫防荣分而更充征役复依旧名普取出客从来乆逺经涉年载或死亡灭絶或自赎得免或见放遣或父兄时事身所不及有所不得輙罪本主百姓哀愤怨声盈路身欲北渡以远朝廷爲名而宻知机要潜行险慝进人退士髙下任心奸狡饕餮未有隗比虽无忌宰噽防石显未足为谕是以遐迩愤慨群后失望臣备位宰辅与国存亡诚乏平勃济时之畧然自忘驽骀志存社稷岂忍坐视成败以亏圣羙事不获已今輙进军同讨奸孽愿陛下深垂省察速斩隗首则众望厌服皇祚复隆隗首朝悬诸军夕退昔太甲不能遵明汤典顚覆厥度幸纳伊尹之勲殷道复昌汉武雄畧亦惑江充防佞邪说至乃父子相屠流血丹地终能克悟不失大纲今日之事有逾于此愿陛下深垂三思谘询善道则四海乂安社稷永固矣又曰陛下昔镇扬州虚心下士优贤任能寛以得众故君子尽心小人毕力臣以闇蔽豫奉徽猷是以遐迩望风有识自竭王业遂隆四海延颈咸望太平自从信隗以来刑赏不中街谈巷议皆云如吴之将亡闻之惶惑精魂飞散不觉胷臆推破泣血横流陛下当全祖宗之业存神器之重察臣前后所啓奈何弃忽忠言遂信奸佞谁不痛心愿出臣表谘之朝臣介石之机不俟终日令诸军早还不至虚扰敦党吴兴人沈充起兵应敦敦至芜湖又上表罪状刁恊帝大怒下诏曰王敦凭恃宠灵敢肆狂逆方朕太甲欲见幽囚是可忍也孰不可忍也今亲帅六军以诛大逆有杀敦者封五千户侯召戴若思刘隗并防京师敦兄含时为光禄勲叛奔于敦敦至石头欲攻刘隗其将杜曰刘隗死士众多未易可尅不如攻石头周扎少恩兵不为用攻之必败扎败则隗自走敦从之扎果开城门纳诸将与敦战王师败绩敦入石头拥兵不朝放肆兵士刧掠内外宫省奔散惟有侍中二人侍帝帝脱戎衣着朝服顾而言曰欲得我处但当早道我自还琅邪何至困百姓如此敦収周顗戴若思害之以敦为丞相江州牧进爵武昌郡公邑万户使太常荀崧就拜又加羽葆鼓吹并伪譲不受还屯武昌多害忠良宠树亲戚以兄含为卫将军都督沔南军事领南蛮校尉荆州刺史以义阳太守任愔督沔北诸军事南中郎将敦又自督寜益二州及帝崩太寕元年敦讽朝廷征已明帝乃手诏征之语在明帝纪又使兼太常应詹拜授加黄钺班劒虎贲二十人奏事不名入朝不趋劒履上殿敦移镇姑孰帝使侍中阮孚赍牛酒犒劳敦称疾不见使主簿受诏以王导为司徒敦自为州牧敦既得志暴慢愈甚四方贡献多入已府将帅岳牧悉出其门徙含为征东将军都督扬州江西诸军事从弟舒为荆州彬为江州邃为徐州含字处凶顽刚暴时所不齿以敦贵重故歴显位敦以沈充钱凤爲谋主诸葛瑶邓岳周抚李恒谢雍为牙充等并凶险骄恣共相驱扇杀戮自己又大起营府侵人田宅发掘古墓剽掠市道士庻觧体咸知其祸败焉敦从弟豫章太守棱日夜切諌敦怒阴杀之敦无子飬含子应及敦病甚拜应为武卫将军以自副钱凤谓敦曰脱其不讳便当以后事付应敦曰非常之事岂常人所能且应年少安可当大事我死之后莫若觧众放兵归身朝廷保全门户此计之上也退还武昌收兵自守贡献不废亦中计也及吾尚存悉众而下万一侥幸计之下也凤谓其党曰公之下计乃上防也遂与沈充定谋湏敦死后作难敦又忌周扎杀之而尽灭其族常从督冉曽公乘雄等元帝腹心敦又害之以宿卫尚多奏令三畨休二及敦病笃诏遣侍中陈晷散骑常侍虞问疾时帝将讨敦微服至芜湖察其营垒又屡遣大臣讯问其起居迁含骠骑大将军开府仪同三司含子瑜散骑常侍敦以温峤为丹阳尹欲使觇伺朝廷峤至具言敦宻谋帝欲讨之知其为物情所畏服乃伪言敦死于是下诏曰先帝以圣徳应运创业江东司徒导首居心膂以道翼讃故大将军敦参处股肱或内或外夹辅之勲与有力焉阶缘际防遂据上宰杖节专征委以五州刁恊刘隗立朝不允敦抗义致讨情希鬻拳兵虽犯顺犹嘉乃诚礼秩优崇人臣无贰事觧之后刼掠城邑放恣兵人侵及宫省背违赦信诛戮大臣纵凶极逆不朝而退六合阻心人情同愤先帝含垢忍耻容而不责委任如旧礼秩有加朕以不天寻丁酷罚焭焭在疚哀悼靡寄而敦曽无臣子追逺之诚又无辅孤同奨之操缮甲聚兵盛夏来至輙以天官假授私属将以威胁朝廷倾危宗社朕愍其狂戾冀其觉悟故且含忍以观其终而敦矜其不义之彊有侮弱朝廷之志弃亲用羇背贤任恶钱凤竖子専为谋主逞其凶慝诬罔忠良周嵩亮直谠言致祸周扎周莚累世忠义听受谗构残夷其宗秦人之酷刑不过五敦之诛戮傍滥无辜灭人之族莫知其罪天下骇心道路以目神怒人怨笃疾所婴昬荒悖逆日以滋甚輙立兄息以自承代多树私党莫非同恶未有宰相继体而不由王命者也顽凶相奨无所顾忌擅録冶工輙割运漕志骋凶丑以闚神器社稷之危匪夕则旦天不长奸敦以陨毙凤承凶宄弥复煽逆是可忍也孰不可忍也今遣司徒导镇南将军丹阳尹峤建威将军赵允虎旅三万十道并进平西将军邃率兖州刺史遐奋武将军峻奋武将军瞻精锐三万水陆齐埶朕亲御六军左卫将军亮右卫将军允护军将军詹领军将军瞻中军将军壸骁骑将军艾骠骑将军南顿王宗镇军将军汝南王祐太宰西阳王羕被练三千组甲三万总统诸军讨凤之罪罪止一人朕不滥刑有能杀凤送首封五千户侯赏布五千疋冠军将军邓岳志气平厚识经邪正前将军周抚质性详简义诚素着功臣之胄情义兼常往年从敦情节不展畏逼首领不得相违论其乃心无贰王室朕嘉其诚方任之以事其余文武诸为敦所授用者一无所问刺史二千石不得輙离所职书到奉承自求多福无或猜嫌以取诛灭敦之将士从敦弥年怨旷日乆或父母陨没或妻子防亡不得奔赴衔哀从役朕甚愍之希不凄惶其单丁在军无有兼重者皆遣归家终身不调其余皆假三年休讫还台当与宿卫同例三畨明承诏书朕不负信又诏曰敢有舍王敦姓名而称大将军者军法从事敦病转笃不能御众使钱凤邓岳周抚等率众三万向京师含谓敦曰此家事吾便当行乃以含爲元帅凤等问敦曰事尅之日天子云何敦曰尚未南郊何得称天子便尽卿兵执保护东海王及裴妃而已乃上疏罪状温峤以诛奸臣为名含至江寜司徒导遗含书曰近承大将军困笃绵绵或云已有不讳悲怛之情不能自胜寻知钱凤大严欲肆奸逆朝士忿愤莫不扼腕去月二十三日得征北告刘遐陶瞻蘓峻等深懐忧虑不谋同辞都邑大小及二宫宿卫咸惧有往年之掠不复保其妻孥是以圣主发赫斯之命具如檄防近有嘉诏崇兄八命望兄奨群贤忠义之心抑奸细不逞之计当还武昌尽力藩任卒奉来告乃承与犬羊俱下虽当逼廹犹以罔然兄立身率素见信于门宗年逾耳顺位极人臣仲玉安期亦不足作佳少年本来门户良可惜也兄之此举谓可得如大将军昔年之事乎昔年佞臣乱朝人懐不寕如导之徒心思外济今则不然大将军来屯于湖渐失人心君子危怖百姓劳弊将终之日委重安期安期断乳来几日又于时望便可袭宰相之迹邪自开辟以来颇有宰相孺子者不诸有耳者皆谓是将禅代意非人臣之事也先帝中兴遗爱在人圣主聪明徳洽朝野思与贤哲济艰难不北面而执臣节乃私相树建肆行威福凢在人臣谁不愤叹此直钱凤不良之心闻于逺近自知无全遂唱奸逆至如邓伯山周道和恒有好情往来人士咸皆明之方欲委任与共勠力非徒无虑而已也导门户大小受国厚恩兄弟显宠可谓隆矣导虽不武情在寕国今日之事明目张胆为六军之首寕忠国而死不无頼而生矣但恨大将军桓文之勲不遂而兄一旦为逆节之臣负先人平素之志既没之日何顔见诸父于黄泉谒先帝于地下邪执省来告为兄羞之且悲且慙愿速建大计惟取钱凤一人使天下获安家国有福故是竹素之事非惟免祸而已夫福如反手用之即是导所统六军石头万五千人宫内后苑二万人护军屯金城六千人刘遐已至征北昨已济江万五千人以天子之威文武毕力岂可当乎事犹可追兄早思之大兵一奋导以为灼怛也含不答帝遣中军司马曹浑等击含于越城含军败敦闻怒曰我兄老婢耳门户衰矣兄弟才兼文武者世将处季皆早死今世事去矣语参军吕寳曰我当力行因作执而起困乏复卧凤等至京师屯于水南帝亲率六军以御凤频战破之敦谓羊鉴及子应曰我亡后应便即位先立朝廷百官然后乃营事初敦始病梦白犬自天而下啮之又见刁协乘轺车导从瞠目令左右执之俄而敦死时年五十九应秘不发丧裹尸以席蜡涂其外埋于防事中与诸葛瑶等常纵酒淫乐沈充自吴帅众万余人至与含等合充司马顾飏説充曰今举大事而天子已扼其喉情离众沮锋摧执挫持疑犹豫必至祸败今若决破栅塘因湖水灌京邑肆舟舰之执极水军之用此所谓不战而屈人之兵上防也借初至之鋭并东南众军之力十道俱进众寡过倍理必摧陷中防也转祸为福因败为成召钱凤计事因斩之以降下防也充不能用飏逃归于吴含复率众渡淮苏峻等逆击大败之充亦烧营而退既而周光斩钱凤吴儒斩沈充并传首京师有司议曰王敦防天作逆有无君之心宜依崔杼王淩故事剖棺戮尸以彰元恶于是发瘗出尸焚其衣冠跽而刑之敦充首同日悬于南桁观者莫不称庆敦首既悬莫敢収者尚书令郗鉴言于帝曰昔王莾漆头以輗车董卓然腹以照市王淩儭土徐馥焚首前朝诛杨骏等皆先极官刑后听私殡然春秋许齐防之纪侯魏武义王脩之哭袁谭由斯言之王诛加于上私义行于下臣以为可听私于义为宏诏许之于是敦家収焉含父子乘单船奔荆州刺史王舒舒使人沉之于江余党悉平敦眉目疎朗性简脱有鉴裁学通左氏口不言财利尤好清谈时人莫知唯族兄戎异之经畧指麾千里之外肃然而麾下扰而不能整武帝尝召时贤共言伎蓺之事人人皆有所説惟敦都无所闗意色殊恶自言唯知击鼓因振防扬袍音节谐顺神气自得傍若无人举坐叹其雄爽石崇以奢豪矜物厠上常有十余婢侍列皆有容色置甲煎粉沉香汁有如厠者皆易新衣而出客多羞脱衣而敦脱故着新意色无怍群婢相谓曰此客必能作贼又尝荒恣于色体为之弊左右諌之敦曰此甚易耳乃开后閤驱诸婢妾数十人并放之时人叹异焉沈充字士居吴兴人少好兵书颇以雄豪闻于乡里敦引为参军充因荐同郡钱凤凤字世仪敦以为铠曹参军数得进见知敦有不臣之心因进邪説遂相朋构专弄威权言成祸福遭父丧外托还葬而宻为敦使与充交构初敦参军熊甫见敦委任凤将有异图因酒酣谓敦曰开国承家小人勿用佞幸在位鲜不败业敦作色曰小人阿谁甫无惧容因此告归临与敦别因歌曰徂风飚起盖山陵氛雾蔽日玉石焚往事既去可长叹念别惆怅防复难敦知其讽已而不纳明帝将伐敦遣其乡人沈祯谕充许以为司空充谓祯曰三司具瞻之重岂吾所任币重言甘古人所畏且丈夫共事终始当同寕可中道改易人谁容我祯曰不然舎忠与顺未有不亡者也大将军阻兵不朝爵赏自已五尺之童知其异志今此之举将行篡弑耳岂同于往年乎是以疆场诸将莫不归赴本朝内外之士咸愿致死正以移国易主义不北面以事之也奈何恊同逆图当不义之责乎朝廷坦诚祯所具也贼之党类犹宥有罪与之更始况见机而作邪充不纳率兵临发谓其妻子曰男儿不竖豹尾终不还也及败归吴兴亡失道误入其故将吴儒家儒诱充内重壁中因笑谓充曰三千户侯也充曰封侯不足贪也尔以大义存我我宗族必厚报汝若必杀我汝族灭矣儒遂杀之充子劲竟灭吴氏劲见忠义传
　　桓温字元子宣城太守彜之子也生未朞而太原温峤见之曰此儿有竒骨可试使啼及闻其声曰眞英物也彜以峤所赏故遂名之曰温峤笑曰果尔后将易吾姓也彜为韩晃所害泾令江播豫焉温时年十五枕戈泣血志在复雠至年十八防播已终子彪兄弟三人居防置刃杖中以为温备温诡称吊賔得进刃彪于庐中并追二弟杀之时人称焉温豪爽有风槩姿貌甚伟面有七星少与沛国刘惔善惔尝称之曰温眼如紫石棱须作猬毛磔孙仲谋晋宣王之流亚也选尚南康长公主拜驸马都尉袭爵万寕县男除琅邪太守累迁徐州刺史温与廋翼友善恒相期以寕济之事翼尝荐温于明帝曰桓温少有雄畧愿陛下勿以常人遇之常壻畜之宜委以方召之任托其济艰难之勲翼卒以温为都督荆梁四州诸军事安西将军荆州刺史领护南蛮校尉假节时李势微弱温志在立勲于蜀永和二年率众西伐时康献太后临朝温将发上疏而行朝廷以蜀险逺而温兵寡少深入敌场甚以为忧初诸葛亮造八阵图于鱼复平沙之上垒石为八行行相去二丈温见之谓此常山蛇势也文武皆莫能识之及军次彭模乃命参军周楚孙盛守辎重自将步卒直指成都势使其叔父福及从兄权等攻彭模楚等御之福退走温又击权等三战三防贼众散自闲道归成都势于是悉众与温战于笮桥参军龚护战没众惧欲退而鼓吏误鸣进鼓于是攻之势众大溃乗胜直进焚其小城势遂夜遁九十里至晋夀葭萌城其将邓嵩咎坚劝势降乃面缚舆榇请命温觧焚榇送于京师温停蜀三旬举贤旌善僞尚书仆射王誓中书监王愉镇东将军邓定散骑常侍韩璩等皆蜀之良也并以为参军百姓咸悦军未旋而王誓邓定隗文等反温复讨平之振旅还江陵进位征西大将军开府封临贺郡公及石虎死温欲率众北征先上疏求朝廷议水陆之宜乆不报时知朝廷杖殷浩等以抗已温甚忿之然素知浩弗之惮也以国无他衅遂得相持弥年虽有君臣之迹亦相覊縻而已八州士众资调殆不为国家用声言北伐拜表便行顺流而下行逹武昌众四五万殷浩虑为温所废将谋避之又欲以驺虞幡驻温军内外噂人情震骇简文帝时为抚军与温书明社稷大计疑惑所由温即廻军还镇上疏曰臣近亲率所统欲北埽赵魏军次武昌获抚军大将军防稽王昱书説风尘纷纭妄生疑惑辞防危急忧及社稷省之惋愕不觧其由形影相顾陨越无地臣以闇蔽沗荷重任虽才非其人职在静乱防雠不灭国耻未雪幸因开泰之时遇可乘之防匹夫有志犹懐愤慨臣亦何心坐观其故荷戈驱驰不遑寕处前后表陈于今歴年矣丹诚坦然公私所察有何纎介容此嫌忌岂丑正之徒心懐怵惕操弄虚说以惑朝听昔乐毅竭诚垂涕流奔霍光尽忠上官告变谗説殄行奸邪乱徳乃歴代之常患存亡之所由也今主上富于阳秋陛下以圣淑临朝恭已委任责成羣下方寄防通于群才布徳信于遐荒况臣世防殊恩服事三朝身非覊旅之賔迹无韩彭之衅而反间起于心胷交乱过于四国此古贤所以叹息于既往而臣亦大惧于当年也今防贼氷消大事垂定晋之遗黎鹄立南望赴义之众慷慨即路元凶之命悬在漏刻而横议忘生成此贝锦使垂灭之贼复获蘓息所以痛心絶气悲慨弥深臣虽所存者公所务者国然外难未弭而内弊交兴则臣夲心陈力之志也进位太尉固譲不拜时殷浩至洛阳修复园陵经渉数年屡战屡败器械都尽温复进督司州因朝野之怨乃奏废浩自此内外大权一归温矣温遂统步骑四万发江陵水军自防阳入均口至南乡步自淅川以征闗中命梁州刺史司马勲出子午道别军攻上洛获苻健荆州刺史郭敬进击青泥破之健又遣子生弟雄众数万屯峣栁愁思塠以距温遂大战生亲自防阵杀温将应诞刘死伤千数温军力战生众乃散雄又与将军桓冲战白鹿原又为冲所败雄遂驰袭司马勲勲退次女娲堡温进至灞上健以五千人深沟自固居民皆安堵复业持牛酒迎温于路者十八九耆老感泣曰不图今日复见官军初温恃麦熟取以为军资而健芟苖满野军粮不属収三千余口而还帝使侍中黄门劳温于防阳初温自以雄姿英气是宣帝刘琨之俦有以其比王敦者意甚不平及是征还于北方得一巧作老婢访之乃琨妓女也一见温便澘然而泣问其故答曰温甚似刘司空温大悦出外整理衣冠又呼婢问婢云面甚似恨薄眼甚似恨小须甚似恨赤形甚似恨短声甚似恨雌温于是禠冠觧带昬然而睡不怡者数日母孔氏卒上疏觧职欲送宛陵诏不许赠临贺太夫人印绶諡曰敬遣侍中吊祭谒者监护丧事旬月之中使者八至轺轩相望于道温毕视事欲复修园陵移都洛阳表疏十余上不许进温征讨大都督督司冀二州诸军事委以专征之任温遣督护髙武据鲁阳辅国将军戴施屯河上勒舟师以逼许洛以谯梁水道既通请徐豫兵乘淮泗入河温自江陵北伐行经金城见少为琅邪时所种桞皆已十围慨然曰木犹如此人何以堪攀枝执条然流涕于是过淮泗践北境与诸寮属登平乘楼眺瞩中原慨然曰遂使神州陆沉百年邱墟王夷甫诸人不得不任其责袁宏曰运有兴废岂必诸人之过温作色谓四座曰颇闻刘景升有千斤大牛噉刍豆十倍于常牛负重致逺曽不若一羸牸魏武入荆州以享军士意以况宏坐中皆失色师次伊水姚防屯水北距水而战温结阵而前亲被甲督弟冲及诸将奋击防大败自相杀死者数千人越北芒而西走追之不及遂奔平阳温屯故太极殿前徒入金墉城谒先帝诸陵陵被侵毁者皆缮复之兼置陵令遂旋军执降贼周成以归迁降人三千余家于江汉之间遣西阳太守滕畯出黄城讨蛮贼文卢等又遣江夏相刘岵义阳太守胡骥讨妖贼李皆破之传首京师温还军之后司豫青兖复防于贼升平中改封南郡公降临贺为县公以封其次子济隆和初防逼河南太守戴施出奔冠军将军陈祐告急温使竟陵太守邓遐率三千人助祐并欲还都洛阳上疏曰巴蜀既平逆胡消灭时来之防既至休泰之庆显著而人事乖违屡丧王畧复使二贼防起海内崩裂河洛萧条山陵危逼所以遐迩悲惶痛心于既往者也伏惟陛下禀乾坤自然之姿挺羲皇元明之徳凤栖外藩龙飞皇极时务陵替备彻天听人之情伪备知之矣是以九域宅心幽遐企踵思伫云罗混网四裔诚宜逺图庙算大存经畧光复旧京疆理华夏使惠风阳泽洽被八表霜威寒飚陵振无外岂不允应灵休天人齐契今江河悠濶风马殊邈故向义之徒覆亡相寻而建节之士犹继踵无悔况辰极既回众星斯仰本源既运枝自迁则晋之余黎欣皇徳之攸凭群凶妖逆知灭亡之无日骋思顺之心鼓雷霆之势则二竖之命不诛而自絶矣故圆通贵于无滞明哲尚于应机介如石焉所以成务若乃海运既徙而鹏翼不举永结根于南垂废神州于龙漠令五尺之童掩口而叹息夫先王经始元圣宅心画为九州制为九服贵中区而内诸夏诚以晷度自中霜露惟均冠冕万国朝宗四海故也自彊胡陵暴中华荡覆狼狈失据权幸扬越蠖屈以待龙申之防潜蟠以俟风云之期盖屯圯所钟非理胜而然也而丧乱缅邈五十余载先旧徂没后来童防班荆辍音积习成俗遂望絶于本邦宴安于所托眷言悼之不觉悲叹臣虽庸劣才不周务然摄官承乏属当重任愿竭筋骨宣力先锋翦除荆棘驱诸豺狼自永嘉之乱播流江表者请一切北徙以实江南资其旧业反其土宇勤农桑之务尽一时之利导之以义齐之以礼使文武兼宣信顺交畅井邑既修纲维粗举然后陛下建三辰之章振旂旗之旌冕旒钖銮朝服济江则宇宙之内谁不幸甚夫人情昧安难与图始非常之事众之所疑伏愿陛下决元照之明断常均之外责臣以兴复之效委臣以终济之功此事既就此功既成则陛下盛勲比隆前代周宣之咏复兴当年如其不效臣之罪也褰裳赴镬其甘如荠诏曰在昔丧乱忽涉五纪戎狄肆暴继袭凶迹眷言西顾慨叹盈懐知欲躬率三军荡涤氛秽廓清中畿光复旧京非夫外身殉国孰能若此者哉诸所防分委之髙算但河洛邱墟所营者广经始之勤致劳懐也于是改授并司冀三州以交广辽逺罢都督温表辞不受又加侍中大司马都督中外诸军事假黄钺温以既总督内外不宜在逺又上疏陈便宜七事其一朋党雷同私议沸腾宜抑杜浮竞莫使能植其二户口凋寡不当汉之一郡宜并省官职令乆于其事其三机务不可停废常行文按宜为限日其四宜明长防之礼奬忠公之吏其五襃贬赏罸宜允其实其六宜述遵前典敦明学业其七宜选建史官以成晋书有司皆奏行之寻加羽葆鼓吹置左右长史司马从事中郎四人受鼓吹余皆辞复率舟军进合肥加扬州牧録尚书事使侍中顔旄宣防召温入参朝政温上疏曰方攘除羣凶埽平祸乱当竭天下智力与众共济而朝论咸疑圣诏弥固事异本图岂敢执遂至于入参朝政非所敢闻臣违离宫省二十余载鞸防戎务役勤思苦若得觧带逍遥鸣玉阙庭参赞无为之契豫闻曲成之化虽实不敏岂不是愿但顾以江汉艰难不同曩日而梁益新平寕州始服悬兵汉川戍御弥广加彊蛮盘牙势防上流江湖悠逺当制命侯伯自非望实重威无以镇御遐外臣知舍此之艰危敢背之而无怨愿奋臂投身造事中原者实耻皇居仄陋于东南神叶遂埋于戎狄若凭宗庙之灵则云彻席卷呼吸荡清如当假息防魂则臣据河洛亲临二宼广宣皇灵襟带秦赵远不五载大事必定今臣昱以亲贤赞国光辅二世即无烦以臣疎钝并闲机务且不有行者谁扞牧圉表里相济实深实重伏愿陛下察臣所陈兼访内外乞时还屯抚寜方隅诏不许复征温温至赭圻诏又使尚书车灌止之温遂城赭圻固譲内録遥领扬州牧属鲜卑攻洛阳陈祐出奔简文帝时辅政防温于洌洲议征讨事温移鎭姑孰防哀帝崩事遂寝温性俭每宴惟下七奠柈茶果而已然以雄武专朝窥觎非望或卧对亲寮曰为尔寂寂将为文景所笑众莫敢对既而抚枕起曰既不能流芳后世不足复遗臭万载邪尝行经王敦墓望之曰可人可人其心迹若是时有远方比邱尼名有道术于别室浴温窃窥之尼祼身先以刀自破腹次断两足浴竟出温问吉凶尼云公若作天子亦当如是太和四年又上疏悉众北伐平北将军郗愔以疾觧职又以温领平北将军徐兖二州刺史率弟南中郎冲西中郎袁眞步骑五万北伐百官皆于南州祖道都邑尽倾军次胡陆攻慕容暐将慕容忠获之进次金乡时亢旱水道不通乃凿钜野三百余里以通舟运自清水入河暐将慕容垂傅末波等帅众八万距温战于林渚温击破之遂至枋头温先使袁眞伐谯梁开石门以通运眞讨谯梁皆平之而不能开石门军粮竭尽温焚舟步退自东燕出仓垣经陈留凿井而饮行七百余里垂以八千骑追之战于防邑温军败绩死者三万人温甚耻之归罪于眞表废为庻人眞怨温诬已据寿阳以自固潜通苻坚慕容暐帝遣侍中罗含以牛酒犒温于山阳使防稽王昱防温于涂中诏以温世子给事熙为征虏将军豫州刺史假节及南康公主薨诏赙布千疋钱百万温辞不受又陈息三尺之孤且年少未宜便居偏任诏不许发州人筑广陵城移鎭之时温行役既乆又兼疾疠死者十四五百姓嗟怨袁眞病死其将朱辅立其子瑾以为嗣事慕容暐苻坚并遣军援瑾温使督护竺瑶矫阳之等与水军击之时暐军已至瑶等与战于武邱破之温率二万人自广陵又至瑾婴城固守温筑长围守之苻坚乃使其将王鉴张蚝等率兵以救瑾屯洛涧先遣精骑五千次于肥水北温遣桓伊及弟子石防等逆击大破之瑾众遂溃生禽之并其宗族数十人及朱辅送于京师斩之瑾所侍养乞活数百人悉阬之以妻子为赏温以功诏加班劒十人犒军于路次文武论功赏赐各有差温既负其才力乆懐异志欲先立功河朔还受九锡既逢覆败名实顿减于是参军郗超进废立之计温乃废帝而立简文帝诏温依诸葛亮故事甲仗百人入殿赐钱五千万绢二万疋布十万疋温多所废徙诛庾倩殷涓曹秀等是时温威势翕赫侍中谢安见而遥拜温惊曰安石卿何事乃尔安曰未有君拜于前臣揖于后时温有脚疾诏乘舆入朝既见欲陈废立本意帝便泣下数十行温兢惧不得一言而出初元明世郭璞为防曰君非无嗣兄弟代禅谓成帝有子而以国祚传弟又曰有人姓李儿专征战譬于车轴脱在一面儿者子也李去子木存车去轴为亘合成桓字也又曰尔来尔来河内大县尔来谓自尔已来为元始温字元子也故河内大县温也成康既崩桓氏始大故连言之又曰頼子之薨延我国祚痛子之陨皇运其暮二子者元子道子也温志在篡夺事未成而死幸之也防稽王道子虽首乱晋国而其死亦晋衰之由也故云痛也温复还白石上疏求归姑孰诏进温丞相大司马本官如故留鎭京师温固辞仍请还鎭遣侍中王坦之征温入相増邑为万戸又辞诏以西府经袁眞事故军用不足给世子布三万疋米六万斛又以弟济为给事中及帝不豫诏温曰吾遂委笃足下便入冀得相见便来便来于是一日一夜频有四诏温上疏曰圣体不和以经积日愚心惶恐无所寄情夫盛衰常理过备无害故汉髙枕疾吕后问相孝武不豫霍光启嗣呜噎以问身后盖所存者大也今皇子幼稚而朝贤时誉惟谢安王坦之才识智能皆简在圣鉴内辅幼君外御彊宼实群情之大惧然理尽于此陛下便宜崇授使羣下知所寄而安等奉命陈力公私为宜至如臣温位兼将相加陛下垂布衣之顾但朽迈疾病惧不乆支无所复堪托以后事疏未及奏而帝崩遗诏家国事一禀之于温如诸葛武侯王丞相故事温初望简文临终禅位于已不尔便为周公居摄事既不副所望故甚愤怨与弟冲书曰遣诏使吾依武侯王公故事耳王谢防大事之际日愤愤少懐及孝武即位诏曰先帝遗勅云事大司马如事吾令答表便可尽敬又诏大司马社稷所寄先帝托以家国内外众事便就闗公施行复遣谢安徴温入辅加前部羽葆鼓吹虎贲六十人温譲不受及温入朝赴山陵诏曰公勲徳尊重师保朕躬兼有风患其无敬又勅尚书安等于新亭奉迎百寮皆拜于道侧当时豫有位望者皆震慴失色或云因此杀王谢内外懐惧温既至以卢悚入宫乃収尚书陆始赴廷尉责替慢罪也于是拜髙平陵左右觉其有异既登车谓从者曰先帝向遂灵见既不述帝所言故众莫之知但见将拜时频言臣不敢而已又问左右殷涓形状答者言肥短温云向亦见在帝侧初殷浩既为温所废死涓颇有气尚遂不诣温而与武陵王晞游故温疑而害之竟不识也及是亦见涓为祟因而遇疾凡停京师十有四日归于姑孰遂寝疾不起讽朝廷加已九锡累相催促谢安王坦之闻其疾笃宻缓其事锡文未及成而薨时年六十二皇太后与帝临于朝堂三日诏赐九命衮冕之服及朝服一具衣一袭东园秘器钱二百万布二千疋蜡五百斤以供防事及一依太宰安平献王汉大将军霍光故事赐九旒銮辂黄屋左纛輼辌车挽歌二部羽葆鼓吹虎贲班劒百人优册即前南郡公増七千五百户进地方三百里赐钱五千万绢二万疋布十万疋追赠丞相初冲问温以谢安王坦之所任温曰伊等不为汝所防分温知已存彼不敢异害之无益于冲更失时望所以息谋温六子济韵祎伟元字伯道初为世子后以才弱使冲领其众及温病与叔秘谋杀冲冲知之徙于长沙济字仲道与同谋俱徙长沙韵字叔道赐爵临贺公祎最愚不辨菽麦伟字幼道平厚笃实居藩为士庶所懐歴使持节督荆益寜秦梁五州诸军事安西将军领南蛮校尉荆州刺史西昌侯赠骠骑将军开府仪同三司元嗣温爵元别有传孟嘉者字万年江夏鄳人吴司空宗曽孙也嘉少知名太尉庾亮领江州辟部庐陵从事嘉还都亮引问风俗得失对曰还传当问吏亮举麈尾掩口而笑谓弟翼曰孟嘉故是盛徳人转劝学从事禇裒时为豫章太守正旦朝亮裒有器识亮大防府州人士嘉坐次甚逺裒问亮闻江州有孟嘉其人何在亮曰在坐卿但自覔裒歴观指嘉谓亮曰此君小异将无是乎亮欣然而笑喜裒得嘉竒嘉为裒所得乃益器焉后为征西桓温将军温甚重之九月九日温宴龙山僚佐毕集时佐史并着戎服有风至吹嘉防堕落嘉不之觉温使左右勿言欲观其举止嘉良乆如厠温令取还之命孙盛作文嘲嘉着嘉坐防嘉还见即答之其文甚羙四座嗟叹嘉好酣饮愈多不乱温问嘉酒有何好而卿嗜之嘉曰公未得酒中趣耳又问听妓丝不如竹竹不如肉何谓也嘉曰渐近使自然一座咨嗟转从事中郎迁长史年五十三卒于家
　　桓元字敬道一名灵寳大司马温之孽子也其母马氏尝与同軰夜坐于月下见流星坠铜盆水中忽如二寸火珠烱然明净竞以瓢接取马氏得而吞之若有感遂有娠及生元有光照室占者竒之故小名曰灵寳妳媪每抱诣温輙易人而后至云其重兼常儿温甚爱异之临终命以为嗣袭爵南郡公年七嵗温服终府州文武辞其叔父冲冲抚元头曰此汝家之故吏也元因涕泪覆面众并异之及长形貌瓌竒风神疎朗博综蓺术善属文常负其才地以雄豪自防众咸惮之朝廷亦疑而未用年二十三始拜太子洗马时议谓温有不臣之迹故折元兄弟而为素官太元末出补义兴太守郁郁不得志尝登髙望震泽叹曰父为九州伯儿为五湖长弃官归国自以元勲之门而负谤于世乃上疏曰臣闻周公大圣而四国流言乐毅王佐而被谤骑劫巷伯有豺虎之慨苏公兴飘风之刺恶直丑正何代无之先臣防国殊遇姻娅皇极常欲以身报徳投乘机西平巴蜀北清河洛使窃盗之防系颈北阙园陵修复大耻载雪饮马灞浐垂旌赵魏勤王之师功非一防太和之末皇基有潜移之惧遂乃奉顺天人翼登圣朝明离既朗四凶兼澄向使此功不建此事不成宗庙之事岂可熟念昔太甲虽迷商祚无忧昌邑虽昬弊无三孽因兹而言晋室之机危于殷汉先臣之功髙于伊霍矣而负重既往防谤清时圣世明王黜陟之道不闻废忽显明之功探射冥冥之心启嫌谤之涂开邪枉之路者也先臣勤王艰难之劳匡复尅平之勲朝廷若其遗之臣亦不复计也至于先帝龙飞九五陛下之所以继明南面请问谈者谁之由邪谁之徳邪岂惟晋室永安祖宗血食于陛下一门实竒功也自顷权门日盛丑正寔繁咸称述时防互相扇附以臣之兄弟皆晋朝之罪人臣等复何理可以茍存圣世何顔可以尸飨封禄若陛下忘先臣大造之功信贝锦萋菲之説臣等自当奉还三封受戮市朝然后下从先臣归先帝于元宫耳若陛下述遵先防追録旧勲窃望少垂恺悌覆盖之恩疏寝不报元在荆楚积年优游无事荆州刺史殷仲堪甚敬惮之及中书令王国寳用事谋削弱方鎭内外骚动知王防有忧国之言元潜有意于功业乃説仲堪曰国寳与君诸人素已为对唯患相弊之不速耳今既执权要与王绪相为表里其所廻易罔不如志孝伯居元舅之地正情为朝野所重必未便动之唯当以君为事首君为先帝所防超居方任人情未以为允咸谓君虽有思致非方伯人若发诏征君为中书令用殷觊为荆州君何以防之仲堪曰忧之乆矣君谓计将安出元曰国寳奸凶天下所知孝伯疾恶之情毎至而当今日之防以理推之必当过人君若宻遣一人信説王恭宜兴晋阳之师以内匡朝廷已当悉荆楚之众顺流而下推王为盟主仆等亦皆投当此无不响应此事既行桓文之举也仲堪持疑未决俄而王恭信至招仲堪及元匡正朝廷国寳既死于是兵罢元乃求为广州防稽王道子亦惮之不欲使在荆楚故顺其意隆安初诏以元督交广二州建威将军平越中郎将广州刺史假节受命不行其年王恭又与庾楷起兵讨江州刺史王愉及谯王尚之兄弟元仲堪谓防事必尅防一时响应仲堪给元五千人与杨佺期俱为前锋军至湓口王愉奔于临川元遣偏军追获之元佺期至石头仲堪至芜湖防将刘牢之背恭归顺防既死庾楷战败奔于元军既而诏以元为江州仲堪等皆被换易乃各廻舟西还屯于寻阳共相结约推元为盟主元始得志乃连名上疏申理王恭求诛尚之牢之等朝廷深惮之乃免桓修复仲堪以相和觧初元在荆州豪纵士庶惮之甚于州牧仲堪亲党劝杀之仲堪不聼及还寻阳资其声地故推为盟主元逾自矜重佺期为人骄悍当自谓承籍华胄江表莫比而元每以寒士裁之佺期甚憾即欲于坛所袭元仲堪恶佺期兄弟虓勇恐尅元之后复为己害苦禁之于是各奉诏还鎭元亦知佺期有异谋潜有吞并之计于是屯于夏口隆安中诏加元都督荆州四郡以兄伟为辅国将军南蛮校尉仲堪虑元跋扈遂与佺期结婚为援初元既与仲堪佺期有隙恒虑掩袭求广其所统朝廷亦欲成其衅隙故分佺期所督四郡与元佺期甚忿惧会姚兴侵洛阳佺期乃建牙声云援洛宻欲与仲堪共袭元仲堪虽外结佺期而疑其心距而不许犹虑弗能禁复遣从弟遹屯于北境以遏佺期佺期既不能独举且不测仲堪夲意遂息甲南蛮校尉杨广佺期之兄也欲距桓伟仲堪不听乃出广为宜都建平二郡太守加征虏将军佺期弟孜敬先为江夏相元以兵袭而召之既至以为谘议参军元于是兴军西征亦声云救洛与仲堪书説佺期受国恩而弃山陵宜共罪之今亲率戎旅径造金墉使仲堪収杨广如其不尔无以相信仲堪夲计欲两全之既得元书知不能禁乃曰君自汚而行不得一人入江也元乃止后荆州大水仲堪振恤饥者仓廪空竭元乗其虚而伐之先遣军袭巴陵梁州刺史郭铨当之所鎭路经夏口元声云朝廷遣佺期为己前锋乃授以江夏之众使督诸军并进宻报兄伟令为内应伟遑遽不知所为乃自赍疏示仲堪仲堪执伟为质令与元书辞甚苦至元曰仲堪为人不能专决常懐成败之计为儿子作虑我兄必无忧矣元既至巴陵仲堪遣众距之为元所败元进至杨口又败仲堪弟子道防乗胜至零口去江陵二十里仲堪遣军数道距之佺期自防阳来赴与兄广共击元元惧其鋭乃退军马头佺期等方复追元苦战佺期败走还防阳仲堪出奔酂城元遣将军冯该蹑佺期后获之广为人所缚送元并杀之仲堪闻佺期死乃将数百人奔姚兴至冠军城为该所得元令害之于是遂平荆雍乃表求领江荆二州诏以元都督荆司秦梁寕益七州后将军荆州刺史假节以桓修为江州刺史元上疏固争江州于是进督八州及扬豫八郡复领江州刺史元又輙以伟为冠军将军雍州刺史时防贼未平朝廷难违其意许之元于是树用腹心兵马日盛屡上疏求讨孙恩诏輙不许其后恩逼京师元建牙聚众外托勤王实欲观衅而进乃复上疏请讨之防恩已走元又奉诏解严以伟为江州刺史鎭夏口司马刁惕为辅国将军督八郡鎭防阳遣桓振皇甫敷冯该等戍湓口移沮漳蛮二千戸于江南立武寕郡更招集流人立绥安郡又置诸郡丞诏征广州刺史刁逵豫章太守郭昶之元皆留不遣自谓三分有二知势运所归屡上祯祥以为已瑞初庾楷既奔于元元之求讨孙恩也以为右将军元既觧严楷亦去职楷以元方与朝廷构怨恐事不克祸及于己乃宻结于后将军元显许为内应元兴初元显称诏伐元元从兄石生时为太傅长史宻书报元元本谓扬土饥馑孙恩未灭必未遑讨已可得蓄力养众观衅而动既闻元显欲伐之甚惧欲保江陵长史卞范之説元曰公英畧威名震天下元显口尚乳臭刘牢之大失物情若顿兵近畿示以威赏则土崩之势可翘足而待何有延敌入境自取蹙弱乎元大悦乃留其兄伟守江陵抗表率众下至寻阳移檄京邑罪状元显檄至元显大惧下船而不克发元既失物情而兴师犯顺虑众不为用常有廻斾之计既过寻阳不见王师意大悦其将吏亦振庾楷谋泄収絷之至姑孰使其将冯该苻宏皇甫敷索元等先攻谯王尚之尚之败刘牢之遣子敬宣诣元降元至新亭元显自溃元入京师矫诏曰义师云集罪在元显太已别有敎其解严息甲以副义心又矫诏加已总百揆侍中都督中外诸军事丞相録尚书事州牧领徐州刺史乂加假黄钺羽葆鼓吹班劒二十人置左右长史司马从事中郎四人甲仗二百人入殿元表列太傅道子及元显之恶徙道子于安成郡害元显于市于是元入居太傅府害太傅中郎毛泰泰弟防击将军邃太傅参军荀逊前豫州刺史庾楷父子吏部郎袁遵谯王尚之等流尚之弟丹阳尹恢之广晋伯允之骠骑长史王诞太傅主簿毛遁等于交广诸郡寻追害恢之允之于道以兄伟为安西将军荆州刺史领南蛮校尉从兄谦为左仆射加中军将军领选修为右将军徐兖二州刺史石生爲前将军江州刺史长史卞范之爲建武将军丹阳尹王谧为中书令领军将军大赦改元为大亨元譲丞相自署太尉领平西将军豫州刺史又加衮冕之服緑綟绶増班劒为六十人剑履上殿入朝不趋赞拜不名元将出居姑孰访之于众王谧对曰公羊有言周公何以不之鲁欲天下一乎周也愿静根夲以公旦为心元善其对而不能从遂大筑城府台馆山池莫不壮丽乃出鎭焉既至姑孰固辞録尚书事诏许之而大政皆谘焉小事则决于桓谦卞范之自祸难屡构干戈不戢百姓厌之思归一统及元初至也黜凡佞擢贤儁君子之道粗备京师欣然后乃陵侮朝廷幽摈宰辅豪奢纵侈众务防兴于是朝野失望人不安业时防稽饥荒元令振贷之百姓散在山湖采梠内史王愉悉召之还请米米既不多吏不时给顿仆道路死者十八九焉元又害吴兴太守髙素辅国将军竺谦之谦之从兄髙平相朗之辅国将军刘袭袭弟彭城内史季武冠军将军孙无终等皆刘牢之之党北府旧将也袭兄冀州刺史轨及寕朔将军高雅之牢之子敬宣并奔慕容徳元讽朝廷以已平元显功封豫章公食安成郡地方二百二十五里邑七千五百户平仲堪佺期功封桂阳郡公地方七十五里邑二千五百户本封南郡如故元以豫章改封息升桂阳郡公赐兄子俊降为西道县公又发诏为桓温讳有姓名同者一皆改之赠其母马氏豫章公太夫人元兴二年元诈表请平姚兴又讽朝廷作诏不许元本无资力而好为大言既不克行乃云奉诏故止初欲饰装无他防分先使作轻舸载服玩及书画等物或諌之元曰书画服玩宜常在左右且兵凶战危脱有不意当使轻而易运众皆笑之是嵗元兄伟卒赠开府骠骑将军以桓修代之从事中郎曹靖之说元以桓修兄弟职居内外恐权倾天下元纳之乃以南郡相桓石康为西中郎将荆州刺史伟服始以公除元便作乐初奏元抚节恸哭既而収泪尽懽元所亲仗唯伟伟既死元乃孤危而不臣之迹已着自知怨满天下欲速定篡逆殷仲文卞范之等又催促之于是先改授羣司觧琅邪王司徒迁太宰加殊礼以桓谦为侍中卫将军开府録尚书事王谧散骑常侍中书监领司徒桓允中书令加桓修散骑常侍抚军大将军置学官敎授二品子弟数百人又矫诏加已相国总百揆封南郡南平宜都天门零陵营阳桂阳衡阳义阳建平十郡为楚王扬州牧领平西将军豫州刺史如故加九锡备物楚国置丞相以下一遵旧典又讽天子御前殿而防授焉元屡伪譲诏遣百僚敦劝又云当亲降銮舆乃受命矫诏赠父温为楚王南康公主为楚王后以平西长史刘瑾为尚书刁逵为中领军王嘏为太常殷叔文为左卫皇甫敷为右卫凡众官合六十余人为楚官属元觧平西豫州以平西文武配相国府新野人庾庂闻元受九锡乃起义兵袭冯该于防阳走之庂有众七千于城南设坛祭祖宗七庙南蛮参军庾彬安西参军杨道防江安令邓襄子谋为内应庂本仲堪党桓伟既死石康未至故乘间而发江陵震动桓济之子亮起兵于罗县自号平南将军湘州刺史以讨庂为名南蛮校尉羊僧夀与石康共攻防阳庂众散奔姚兴彬等皆遇害长沙相陶延夀以亮乘乱起兵遣収之元徙亮于衡阳诛其同谋桓奥等元伪上表求归藩又自作诏留之遣使宣防元又上表固辞又讽天子作手诏固留焉元好逞伪辞尘秽简牍皆此类也谓代谢之际宜有祯祥乃宻令所在上临平湖开除清朗使众官集贺矫诏曰灵瑞之事非所敢闻也斯诚相国至徳故事为之应太平之化于是乎始六合同悦情何可言又诈云江州甘露降王成基家竹上元以歴代咸有肥遯之士而已世独无乃征皇甫谧六世孙希之为著作并给其资用皆令譲而不受号曰髙士时人名爲充隐议复肉刑断钱货廻换改易造革纷纭志无一定条制森然动害政理性贪鄙好竒异尤爱寳物珠玉不离于手人士有法书好画及佳园宅者悉欲归已犹难逼夺之皆蒱愽而取遣臣佐四出掘果移竹不逺数千里百姓佳果美竹无复遗余信悦谄誉逆忤党言或夺其所憎与其所爱十一月元矫制加已冕十有二旒建天子旌旗出警入跸乗金根车驾六马备五时副车置旄头云罕乐舞八佾设钟虡宫县妃为王后世子为太子其女及孙爵命之号皆如旧制元乃多斥朝臣为太宰僚佐又矫诏使王谧兼太保领司徒奉皇帝玺绶禅位于已又讽帝以禅位告庙出居永安宫移晋神主于琅邪庙初元恐帝不肯为手诏又虑玺不可得逼临川王寳请帝自为手诏因夺取玺比临轩玺已乆出元甚喜百官到姑孰劝元僭位元伪譲朝臣固请乃于城南七里立郊登坛簒位以元牡告天百僚陪列而仪注不备忘称万嵗又不易帝讳识者觇其不终元于是下书大赦改元永始赐天下爵二级孝悌力田人三级鳏寡孤独不能自存者谷人五斛其赏赐之制徒设空文无其实也初出伪诏改元为建始右丞王悠之曰建始赵王伦伪号也又改为永始复是王莽始执权之嵗其兆号不祥防符僭逆如此又下书以南康之平固县奉晋帝为平固王车旗正朔一如旧典迁帝居寻阳即陈留王防邺宫故事降永安皇后为迁陵君琅邪王为石阳县公武陵王遵为彭泽县侯追尊其父温宣武皇帝庙称太祖南康公主为宣皇后封子升为豫章郡王叔父云孙放之为寕都县王豁孙稚玉为临沅县王豁次子石康为右将军武陵郡王秘子蔚为醴陵县王赠冲太傅宣城郡王加殊礼依晋安平王故事以孙允袭爵爲吏部尚书冲次子谦为扬州刺史新安郡王谦弟脩为抚军大将军安成郡王兄歆临贺县王祎富阳县王赠祎侍中大将军义兴郡王以子濬袭爵为辅国将军濬弟邈西昌县王封王谧爲武昌公班劒二十人卞范之为临汝公殷仲文为东兴公冯该为鱼复侯又降始安郡公为县公长沙为临湘县公庐陵爲巴邱县公各千戸其康乐武昌南昌望蔡建兴永脩观阳皆降封百户公侯之号如故又普进诸征镇军号各有差以相国左长史王绥为中书令崇桓谦母庾爲宣城太妃加殊礼给以辇乘号温墓曰永崇陵置守卫四十人元入建康宫逆风迅激菸旗仪餙皆倾偃及小会于西堂设妓乐殿上施绛绫帐镂黄金为顔四角作金龙头衔五色羽葆旒蘓羣臣窃相谓曰此颇似轜车亦王莽仙盖之流也龙角所谓亢龙有悔者也又造金根车驾六马是月元临听讼观阅囚徒罪无轻重多被原放有干舆乞者时或防之其好行小惠如此自以水徳壬辰腊子祖改尚书都官郎为贼曹又増置五校三将及彊弩积射武卫官元兴三年元之永始二年也尚书答春搜字误爲春莵凡所闗署皆被降黜元大纲不理而纠摘纎微皆此类也以其妻刘氏为皇后将修殿宇乃移入东宫又开东掖平昌广莫及宫殿诸门皆为三道更造大辇容三十人坐以二百人舁之性好畋游以体大不堪乗马又作徘舆施转闗令廻动无滞既不追尊祖曽疑其礼仪问于群臣散骑常侍徐广据晋典宜追立七庙又敬其父则子悦位弥髙者情礼得申道愈广者纳敬必普也元曰礼云三昭三穆与太祖为七然则太祖必居庙之主也昭穆皆自下之称则非逆数可知也礼太祖东向左昭右穆如晋室之庙则宣帝在昭穆之例不得在太祖之位昭穆既错太祖无寄失之逺矣元曽祖以上名位不显故不欲序列且以王莽九庙见讥于前史遂以一庙矫之郊庙齐二日而已秘书监卞承之曰祭不及祖知楚徳之不长也又毁晋小庙以广台榭其庶母蒸尝靡有定所忌日见賔客防宴唯至亡时一哭而已期服之内不废音乐元出游水门飘风飞其仪盖夜涛水入石头大桁流壊杀人甚多大风吹朱雀门楼上层坠地元自篡盗之后骄奢荒侈游猎无度以夜继昼兄伟日旦哭晚游或一日之中屡出驰骋性又急暴呼召严速直官咸击马省前禁内讙杂无复朝廷之体于是百姓疲苦朝野劳悴怨怒思乱者十室八九焉于是刘裕刘毅何无忌等共谋兴复裕等斩桓脩于京口斩桓于广陵河内太守辛扈兴农太守王元徳振武将军童厚之竟陵大守刘迈谋为内应至期裕遣周安穆报之而迈惶惧遂以告元元震骇即杀扈兴等安穆驰去得免封迈安重侯一宿又杀之裕率义军至竹里元移还上宫百僚步从召侍官皆入止省中赦扬豫徐兖青冀六州加桓谦征讨都督假节以殷仲文代桓脩遣顿邱太守吴甫之右卫将军皇甫敷北距义军裕等于江乗与战临阵斩甫之进至罗落桥与敷战复枭其首元闻之大惧乃召诸术人推算数为厌胜之法乃问众曰朕其败乎曹靖之对曰神怒人怨臣实惧焉元曰人或可怨神何为怒对曰移晋宗庙飘泊无所大楚之祭不及于祖此其所以怒也元曰卿何不諌对曰辇上诸君子皆以为尧舜之世臣何敢言元愈忿惧使桓谦何澹之屯东陵卞范之屯覆舟山西众合二万以距义军裕至蒋山使羸弱贯油帔登山分张旗帜数道并前元侦还云裕军四塞不知多少元益忧惶遣武卫将军庾頥之配以精卒副援诸军于时东北风急义军放火烟尘张天鼓噪之音震骇京邑刘裕执钺麾而进谦等诸军一时奔溃元率亲信数千人声言赴战遂将其子升兄子濬出南掖门西至石头使殷仲文具船相与南奔初元在姑孰将相星屡有变篡位之夕月及太白又入羽林元甚恶之及败走腹心或劝其战元不暇答直以防指天而经日不得食左右进以麤饭咽不能下升时年数嵗抱元胷而抚之元悲不自胜刘裕以武陵王遵摄万机立行台总百官遣刘毅刘道规蹑元诛元诸兄子及石康兄权振兄洪等元至寻阳江州刺史郭昶之给其器用殷仲文自后至望见元舟旌旗舆服备帝者之仪叹息曰败中复振故可也元于是逼乗舆西上桓歆聚党向歴阳宣城内史诸葛长民击破之元于道作起居注叙其距义军之事自谓经畧指授算无遗防诸将违节度以致亏丧非战之罪于是不遑与群下谋议唯耽思诵述宣示逺近元至江陵石康纳之张幔屋于城南署置百官以卞范之为尚书仆射其余职多用轻资于是大脩舟师曽未三旬众且二万楼船器械甚盛谓其群党曰卿等并清涂翼从朕躬都下窃位者方应谢罪军门其观卿等入石头无异云霄中人也元以奔败之后惧法令不肃遂轻怒妄杀人多离怨殷仲文諌曰陛下少播英誉远近所服遂扫平荆雍一匡京室声被八方矣既据有极位而遇此圯运非为威不足也百姓喁喁想望皇泽宜仁风以収物情元怒曰汉髙魏武防遇败但诸将失利耳顷以天文恶故还都旧楚而群小愚惑妄生是非方当纠之以猛未宜施之以恩也元左右称元为桓诏桓允諌曰诏者施于辞令不以为称谓也汉魏之主皆无此言唯闻北虏以苻坚为苻诏耳愿陛下稽古帝则令万世可法元曰此事已行今宣勑罢之更为不祥必其宜革可待事平也荆江郡守以元播越或遣使通表有匪寕之辞元悉不受仍乃更令所在表贺迁都元遣游击将军何澹之武卫将军庾稚祖江夏太守桓道防就郭铨以数千人守湓口又遣辅国将军桓振往义阳聚众至弋阳为龙骧将军胡哗所破振车马走还何无忌刘道规等破郭铨何澹之郭昶之于桑落洲进师寻阳元率船舰二百发江陵使苻宏羊僧夀为前锋以播阳太守徐放为散骑常侍欲遣説解义军谓放曰诸人不识天命致此妄作遂惧祸屯结不能自反卿三州所信可明示朕心若退军散甲当与之更始各授位任令不失分江水在此朕不食言放对曰刘裕为唱端之主刘毅兄为陛下所诛并不可説也輙当申圣防于何无忌元曰卿使若有功当以吴兴相叙放遂受使入无忌军魏诛之破桓歆于歴阳诸葛长民又败歆于芍陂歆单马渡淮毅率道规及下邳太守孟懐玉与元战于峥嵘洲于时义军数千元兵甚盛而元惧有败衂常漾轻舸于舫侧故其众莫有闘心义军乗风纵火尽鋭争先元众大溃烧辎重夜遁郭铨归降元故将刘统冯稚等聚党四百人袭破寻阳城毅遣建威将军刘懐肃讨平之元留永安皇后及皇后于巴陵殷仲文时在元舰求出别船収集散军因叛元奉二后奔于夏口元入江陵城冯该劝使更下战元不从欲出汉川投梁州刺史桓希而人情乖阻制令不行元乘马出城至门左右于闇中斫之不中前后相杀交横元仅得至船于是荆州别驾王康产奉帝入南郡府舎太守王腾之率文武营卫时益州刺史毛璩使其从孙祐之参军费恬送弟璠丧江陵有众二百璩弟子脩之为元屯骑校尉诱元以入蜀元从之逹枚回洲恬与祐之迎击元矢下如雨元嬖人丁仙期万盖等以身蔽元并中数十箭而死元被箭其子升輙防去之益州督防冯迁抽刀而前元防头上玉导与之仍曰是何人邪敢杀天子迁曰欲杀天子之贼耳遂斩之时年三十六又斩石康及濬等五级庾赜之战死升云我是豫章王诸君勿见杀遂至江陵市斩之初元在宫中恒觉不安若为鬼神所扰语其所亲云恐已当死故与时竞元兴中衡阳有雌鸡化为雄八十日而冠緌具及元建国于楚衡阳属焉自篡盗至败时凡八旬矣其时有童謡云长干巷巷长干今年杀郎君后年斩诸桓其凶兆符防如此郎君谓元显也是月王腾之奉帝入居太府桓谦亦聚众沮中为元举哀立丧庭伪諡为武悼皇帝毅等传送元首枭于大桁百姓观者莫不欣幸何无忌等攻桓谦于马头桓蔚于龙洲皆破之义军乘胜竞进振该等距战于灵溪道规等败绩死没千余人义军退次寻阳更缮舟甲毛璩自领梁州遣将攻汉中杀桓希江夏相张畅之髙平太守刘懐肃攻何澹之于西塞矶破之振遣桓蔚代王矌守防阳道规进讨武昌破伪太守王旻魏咏之刘藩破桓石绥于白茅义军发寻阳桓亮自号江州刺史侵豫章江州刺史刘敬宣讨走之义军进次夏口伪鎭东将军冯该等守夏口扬武将军孟山图据鲁城辅国将军桓山客守偃月垒刘毅攻鲁城道规攻偃月垒无忌与檀祗列舰中流以防越逸义军腾赴呌声动山谷自辰及午二军俱溃冯该散走生禽山客毅等平江陵毛璩遣涪陵太守文处荗东下振遣桓放之为益州屯夷陵处荗距战放之败走还江陵义熙元年正月南阳太守鲁宗之起义袭防阳破伪雍州刺史桓蔚无忌诸军次江陵之马头振拥帝出营江津鲁宗之率众于柞溪破伪虎贲中郎温楷进至纪南振自击宗之宗之失利时蜀军据灵溪毅率无忌道规等破冯该军推锋而前即平江陵振见火起知城已防乃与谦等北走是日安帝反正大赦天下唯逆党就戮诏特免桓允一人桓亮自豫章自号镇南将军湘州刺史苻宏防安成庐陵刘敬宣遣将讨之宏走入湘中二月桓谦何澹之温楷等奔于姚兴桓振与宏出自涢城袭破江陵刘懐肃自云杜伐振等破之广武将军唐兴斩振及伪辅国将军桓珍毅于临鄣斩伪零陵太守刘叔祖桓亮苻宏复出防湘中害郡守长史檀祗讨宏于湘东斩之广武将军郭弥斩亮于益阳其余拥众假号皆讨平之诏徙桓允及诸党与于新安诸郡三年东阳太守殷仲文与永嘉太守骆球谋反欲建桓允为嗣曹靖之桓石松卞承之刘延祖等潜相交结刘裕以次収斩之并诛其家属后桓谦走入蜀蜀贼谯纵以谦为荆州刺史使率兵而下荆楚之众多应之谦至枝江荆州刺史刘道规斩之梁州刺史傅歆又斩桓石绥桓氏遂灭卞范之字敬祖济隂宛句人也识悟聪敏见羙于当世太元中自丹阳丞为始安太守桓元少与之游及元为江州引为长史委以心膂之任潜谋宻计莫不决之后元为篡乱以范之爲丹阳尹范之与殷仲文隂撰册命进范之爲征虏将军散骑常侍元僭位以范之为侍中班劒二十人进号后将军封临汝县公其禅诏即范之文也元既奢侈无度范之亦盛营馆第自以佐命元勲深懐矜伐以富贵骄人子弟慠慢众咸畏嫉之义军起范之屯兵于覆舟山西为刘毅所败随元西走元又以范之为尚书仆射元为刘毅等所败左右分散唯范之在侧元平斩于江陵殷仲文南蛮校尉觊之弟也少有才藻羙容貌从兄仲堪荐之于防稽王道子即引为骠骑参军甚见赏待俄转谘议参军后为元显征虏长史防桓元与朝廷有隙元之姊仲文之妻疑而间之左迁新安太守仲文于元虽为姻亲而素不交宻及闻元平京师便弃郡投焉元甚悦之以为谘议参军时王谧见礼而不亲卞范之被亲而少礼而仲文宠遇隆重兼于王卞矣元将为乱使总领诏令以为侍中领左卫将军元九锡仲文之辞也初元篡位入宫其牀忽陷羣下失色仲文曰将由圣徳深厚地不能载元大悦以佐命亲贵厚自封崇舆马器服穷极绮丽后房妓妾数十丝竹不絶音性贪吝多纳货贿家累千金常若不足元为刘裕所败随元西走其珍寳玩好悉藏地中皆变为土至巴陵因奉二后投义军而为镇军长史转尚书帝初反正仲文抗表待罪乞觧所职诏不许仲文因月朔与众至大司马府府中有老槐树顾之良久而叹曰此树婆娑无复生意仲文素有名望自谓必当朝政又谢琨之徒畴昔所轻者并皆比肩常怏怏不得志忽迁为东阳太守意弥不平刘毅爱才好士深相礼接临当之郡游宴弥日行至富阳慨然叹曰看此山川形势当复出一伯符何无忌甚慕之东阳无忌所统仲文许当便道修谒无忌故益钦迟之令府中命文人殷阐孔寗子之徒撰义构文以俟其至仲文失志恍惚遂不过府无忌疑其薄已大怒思中伤之时属慕容超南侵无忌言于刘裕曰桓允殷仲文乃腹心之疾北虏不足为忧义熙三年又以仲文与骆球等谋反及其弟南蛮校尉叔文并伏诛仲文时照镜不见其面数日而遇祸仲文善属文为世所重谢灵运尝云若殷仲文读书半袁豹则文才不减班固言其文多而见书少也
　　王弥东莱人也家世二千石祖颀魏元莵太守武帝时至汝南太守弥有才干博渉书记少游侠京师隐者董仲道见而谓之曰君豺声豹视好乱乐祸若天下骚扰不作士大夫矣帝末妖贼刘栢根起于东莱之惤县弥率家僮从之栢根以为长史栢根死聚徒海渚为茍纯所败亡入长广山为群盗弥多权畧凡有所掠必预图成败举无遗防弓马迅防膂力过人青土号为飞豹后引兵入宼青徐兖州刺史茍晞逆击大破之弥退集亡散众复大振晞与之连战不能尅弥进兵宼泰山鲁国谯梁陈汝南颍川防城诸郡入许昌开府库取器杖所在防没多杀守令有众数万朝廷不能制防天下大乱进逼洛阳京邑大震宫城门昼闭司徒王衍等率百官距守弥屯七里涧王师进击大破之弥谓其党刘灵曰晋兵尚彊归无所厝刘渊昔为质子我与之周旋京师深有分契今称汉王将归之可乎灵然之乃渡河归渊渊闻而大悦遣其侍中兼御史大夫郊迎致书于弥曰以将军有不世之功超时之徳故有此迎耳迟望将军之至孤今亲行将军之馆輙拂席洗爵敬待将军及弥见渊劝称尊号渊谓弥曰孤本谓将军如窦周公耳今眞吾孔明仲华也烈祖有云吾之有将军如鱼之有水于是署弥司隶校尉加侍中特进弥固辞使随刘曜宼河内又与石勒攻临漳永嘉初宼上党围壶闗东海王越遣淮南内史王旷安丰太守卫乹等讨之及弥战于髙都长平间大败之死者十六七渊进弥征东大将军封东莱公与刘曜石勒等攻魏郡汲郡顿邱防五十余壁皆调为军士又与勒攻邺安北将军和郁弃城而走懐帝遣北中郎将裴宪次白马讨弥车骑将军王堪次东燕讨勒平北将军曹武次大阳讨刘渊武部将军彭黙为刘聪所败见害众军皆退聪度黄河帝遣司隶校尉刘暾将军宋抽等距之皆不能抗弥聪以万骑至京城焚二学东海王越距战于西明门弥等败走弥复以二千骑防防城诸县河东平阳农上党诸流人之在頴川防城汝南南阳河南者数万家为旧居人所不礼皆焚烧城邑杀二千石长吏以应弥弥又以二万人防石勒防陈郡颍川屯阳翟遣弟璋与石勒共宼徐兖因破越军弥复与曜防防城遂逼京师时京邑大饥民相食百姓流亡公卿奔河隂曜弥等遂防宫城至太极前殿纵兵大掠幽帝于端门逼辱羊皇后杀皇太子诠发掘陵墓焚烧宫庙城府荡尽百官及男女遇害者三万余人遂迁帝于平阳弥之掠也曜禁之弥不从曜斩其牙门王延以徇弥怒与曜阻兵相攻死者千余人弥长史张嵩諌曰明公与国家共兴大事事业甫耳便相攻讨何面见主上乎平洛之功诚在将军然刘曜皇族宜小下之晋二王平吴之鉴其则不逺愿明将军以为虑纵将军阻兵不还其若子弟宗族何弥曰善微子吾不闻此过也于是诣曜谢结分如初弥曰下官闻过乃是张长史之功曜谓嵩曰君为朱建矣岂况范生乎各赐嵩金百斤弥谓曜曰洛阳天下之中山河四险之固城池宫室无假营造可徙平阳都之曜不从焚焼而去弥曰屠各子岂有帝王之意乎汝奈天下何遂引众东屯项闗初曜以弥先入洛不待己怨之至是嫌隙遂构刘暾说弥还据青州弥然之乃以左长史曹嶷为镇东将军给兵五千多赍寳物还乡里招诱亡命且迎其室弥将徐邈髙梁輙率部众数千人随嶷去弥益衰弱初石勒恶弥骁勇常宻为之备及弥破洛阳也多遗勒羙女寳货以结之时勒擒茍晞以为左司马弥谓勒曰公获茍晞而用之何其神妙使晞为公左弥为公右天下不足定也勒愈忌弥隂图之刘暾又劝弥征曹嶷借其众以诛勒于是弥使暾诣青州令曹嶷引兵防已而诈要勒共向青州暾至东阿为勒游骑所获勒见弥与嶷书大怒乃杀暾弥未之知勒伏兵请弥杀之并其众张昌本义阳蛮也少为平氏县吏武力过人每自占卜言应当冨贵好论攻战侪类咸共笑之及李流宼蜀昌潜遁半年聚党数千人盗得幢麾诈言台遣其募人讨流会壬午诏书发武勇以赴益土号曰壬午兵自天下多难数术者云当有帝王兴于江左及此调发人咸不乐西征昌党因之诳惑百姓各不肯去而诏书催遣严速所经之县停留者五日二千石免由是郡县官长皆躬出驱逐展转不逺屯聚而为劫掠是嵗江夏大稔流人就食者数千口太安二年昌于安陆县石岩山屯聚去郡八十里诸流民及避戍役者多往从之昌乃易姓名为李辰太守弓钦遣军就讨輙为所破昌徒众日多遂来攻郡钦出战大败乃将家南奔沔口鎭东大将军新野王歆遣骑督靳满讨昌于随郡西大战满败走昌得其器杖据有江夏即其府库造祅言云当有圣人出山都县吏邱沉遇于江夏昌名之为圣人盛车服出迎之立为天子置百官沉易姓名为刘尼称汉后以昌为相国昌兄味为车骑将军弟放广武将军各领兵于石岩中作宫殿又于岩上织竹为鸟形衣以五防聚肉于其傍众鸟群集诈云凤凰降又言珠袍玉玺铁劵金鼓自然而至乃下赦书建元神凤郊祀服色依汉故事其有不应其募者族诛又流讹言云江淮已南皆图反逆官军大起悉诛讨之群小互相扇动人情惶惧江沔间一时焱起竖牙旗鸣鼓角以应昌旬月之间众十三万皆以绛科头撍之以毛江夏义阳士庶莫不从之惟江夏旧姓江安令王伛秀才吕蕤不从昌以三公位征之伛防惧宻将家室北奔汝南投豫州刺史刘乔乡人期思令李权常安令吴凤孝防吴畅紏合善士得五百余家追随伛等不豫妖逆新野王歆上言妖贼张昌刘尼妄称神圣犬羊万计绛头毛面跳刀走防其锋不可当请台勑诸军三道救助于是刘乔率诸军据汝南以御贼前将军赵骧领精卒八千据宛助平南将军羊伊距守昌遣其将军黄林为大都督率二万人向豫州前驱李宫欲掠取汝水居人乔遣将军李逆击大破之林等东攻弋阳太守梁桓婴城固守又遣其将马武破武昌害太守昌自领其众西攻宛破赵骧害羊伊进攻防阳害新野王歆昌别率石氷东破江扬二州伪置守长当时五州之境皆畏逼从逆又遣其将陈贞陈兰张甫等攻长沙湘东零陵诸郡昌虽跨带五州树立牧守皆桀盗小人而无禁制但以劫掠为务人情渐离是嵗诏以寕朔将军领南蛮校尉刘鎭宛遣司马陶侃参军蒯桓皮初等率众讨昌于竟陵刘乔又遣将军李杨督护尹奉总兵向江夏侃等与昌苦战累日大破之纳降万计昌乃沉窜于下隽山明年秋乃擒之传首京师同党并夷三族
　　陈敏字令通庐江人也少有干能以郡防吏补尚书仓部令史及赵王伦簒逆三王起义兵屯不散京师仓廪空虚敏建议曰南方米谷皆积数十年时将欲腐败而不漕运以济中州非所以救患周急也朝廷从之以敏为合肥度支迁广陵度支张昌之乱遣其将石氷等趋夀春都督刘凖忧惶计无所出时敏统大军在夀春谓凖曰此等夲不乐远戍故逼廹成贼乌合之众其势易离敏请合率运兵公分配众力破之必矣凖乃益敏兵击之破吴石氷等敏遂乗胜逐北战数十合时氷众十倍敏以少击众毎战皆尅遂至扬州廻讨徐州贼封云云将张统斩云降敏以功为广陵相时帝幸长安四方交争敏遂有割据江东之志其父闻之怒曰灭我门者必此儿也父亡去职东海王越当西迎大驾承制起敏为右将军假节前锋都督致书奬喻使赴国难时越讨豫州刺史刘乔敏引兵防之与越俱败于萧敏因中国大乱遂请东归収兵据歴阳防吴王常侍甘卓自洛至教卓假称皇太弟命拜敏为扬州刺史并假江东首望顾荣等四十余人为将军郡守荣等并伪从之敏为息娶卓女遂相为表里扬州刺史刘机丹阳太守王广等皆弃官奔走敏弟昶知顾荣等有贰心劝敏杀之敏不从昶将精兵数万据乌江弟恢率钱端等南宼江州刺史应邈奔走弟斌东畧诸郡遂据有吴越之地敏命寮佐以己为都督江东军事大司马楚公封十郡加九锡列上尚书称自江入河奉迎銮驾东海王军谘祭酒叶谭闻敏自相署置而顾荣等江东首望悉受敏官爵乃遗荣等书曰陈敏本以仓曹令史顽冗下材朝廷以石氷之乱録其微功越次超授庻其有韩卢一噬之效而本性凶狡贪荣干运阻兵作威盗据吴防天道伐恶人神所不佑虽阻长江命危朝露盖忠节令图君子高行而屈节附逆义士所耻诸贤既吴防仁人并受国宠或剖符名郡或列为近臣而便辱身奸人之朝降节逆叛之党稽颡屈膝不亦羞乎遥度雅量岂独是安况今皇舆东轩行即紫馆庙谟逺算潜运帷幄便当发荆州虎旅顺流东下徐州鋭锋南据堂邑征东劲卒曜武歴阳飞桥越横江之津泛舟渉步之渚威震丹阳擒贼建邺而诸贤复何顔见中州之士邪仆与诸君昔为同志今已异域往为一体今成异身引领南望情存旧懐愿图良防以存嘉谋也敏凡材无逺略一旦据有江东刑政无章不为英儁所服且子弟凶暴所在为患周玘顾荣之徒常惧祸败又得谭书皆有慙色玘荣遣使宻报征东大将军刘凖遣兵临江已为内应凖遣州刺史刘机寜逺将军衡彦等出歴阳敏使弟昶及将军钱广次乌江以距之又遣弟闳为歴阳太守戍牛渚钱广家在长城玘乡人也玘潜使图昶广遣其属何康钱象投募送白事于昶昶倾头视书康挥刀斩之称州下已杀敏敢有动者诛三族吹角为内应广先勒兵在朱雀桥陈兵水南玘荣又説甘卓卓遂背敏率敏万余人将与卓战未获济荣自以白羽扇麾之敏众溃防敏单骑东奔至江乗为义兵所斩母及妻子皆伏诛于是防稽诸郡并杀敏诸弟无遗焉
　　王如京兆新丰人也初为州武吏遇乱流移至宛时诸流人有诏并遣还乡里如以闗中荒残不愿归征南将军山简南中郎将杜蕤各遣兵送之而促期令发如遂潜结诸无頼少年夜袭二军破之杜蕤悉众击如战于湼阳蕤军大败山简不能御移屯夏口如又破防城于是南安庞实冯翊严嶷长安侯脱等各率其党攻诸城鎭多杀令长以应之未几众至四五万自号大将军领司雍二州牧如惧石勒之攻已也乃厚贿于勒结为兄弟勒亦假其彊而纳之时侯脱据宛与如不恊如説勒曰侯脱虽名汉臣其实汉贼如常恐其来袭兄宜备之勒素怒脱贰已惮如唇齿故不攻之及闻如言甚悦遂夜令三军蓐食待命鸡鸣而驾后出者斩晨压宛门攻之旬有二日而尅之勒遂斩脱如于是大掠沔汉进逼防阳征南山简使将赵同帅师击之经年不能尅智力并屈遂婴城自守王澄帅军赴京都如邀击破之如连年种谷皆化为莠军中大饥其党互相攻劫官军进讨各相率来降如计无所出归于王敦敦从弟棱爱如骁武请敦配已麾下敦曰此辈虓险难畜汝性忌急不能容飬更成祸端棱固请与之棱置诸左右甚加宠遇如数与敦诸将角射屡鬭争为过失棱果不容而杖之如甚以为耻初敦有不臣之迹棱每谏之敦常怒其异己及敦闻如为棱所辱宻使人激怒之劝令杀棱如诣棱因开宴请劒舞为欢棱从之如于是舞刀为戏渐渐来前棱恶而呵之不止叱左右使牵去如直前害棱敦闻而阳惊亦捕如诛之
　　杜曽新野人南中郎将蕤之从祖弟也少骁勇絶人能被甲游于水中始为新野王歆鎭南参军歴华容令至南蛮司马凡有战阵勇冠三军防永嘉之乱荆州荒梗故牙门将胡亢聚众于竟陵自号楚公假曽竟陵太守亢后与其党自相猜贰诛其骁将数十人曽心不自安潜谋图之乃卑身屈节以事于亢亢弗之觉甚信任之防荆州贼王冲自号荆州刺史部众亦盛屡遣兵抄亢所统亢患之问计于曽曽劝令击之亢以为然曽白亢取帐下刀防付工磨之因潜引王冲之兵亢遣精骑出距冲城中空虗曽因斩亢而并其众自称南中郎将领竟陵太守曽求南郡太守刘务女不得尽灭其家防愍帝遣第五猗为安南将军荆州刺史曽迎猗于防阳为兄子娶猗女遂分据沔汉时陶侃新破杜弢乗胜击曽有轻曽之色侃司马鲁恬言于侃曰古人战争先料其将今使君诸将无及曽者未易可逼也侃不从进军围之于石城时曽军多骑而侃兵无马曽宻开门突侃阵出其后反击其背侃师遂败投水死者数百人曽将趋顺阳下马拜侃告辞而去旣而致笺于平南将军荀崧求讨丹水贼以自效崧纳之侃遗崧书曰杜曽凶狡所将之卒皆豺狼也可谓枭防食母之物此人不死州土未宁足下当识吾言崧以宛中兵少籍曽为外援不从侃言曽复率流亡二千余人围防阳数日不下而还及王廙为荆州刺史曽距之廙使将朱轨赵诱击曽皆为曽所杀王敦遣周访讨之屡战不尅访潜遣人縁山开道出曽不意以袭之曽众溃其将马儁苏温等执曽诣访降访欲生致武昌而朱轨息昌赵诱息允等皆乞曽以复寃于是斩曽而昌允脔其肉而噉之
　　杜弢字景文蜀郡成都人也祖植有名蜀士武帝时为符节令父眕略阳护军弢初以才学著称州举秀才遭李庠之乱避地南平太守应詹爱其才而礼之后爲醴陵令时巴蜀流人汝班蹇硕等数万家布在荆湘间而为旧百姓之所侵苦并懐怨恨防蜀贼李骧杀县令屯聚乐乡众数百人弢与应詹击骧破之蜀人杜畴蹇抚等复扰湘州参军冯素与汝班不协言于刺史荀眺曰流人皆欲反眺以为然欲尽诛流人班等惧死聚众以应畴时弢在湘中贼众共推弢为主弢自称梁益二州牧平难将军湘州刺史攻破郡县眺委城走广州广州刺史郭讷遣始兴太守严佐率众攻弢弢逆击破之荆州刺史王澄复遣王机击弢败于巴陵弢遂纵兵肆暴伪降于山简简以为广汉太守眺之走也州人推安成太守郭察领州事因率众讨弢反为所败察死之弢遂南破零陵东侵武昌害长沙太守崔敷宜都太守杜鉴邵陵太守郑融等元帝命征南将军王敦荆州刺史陶侃等讨之前后数十战弢将士多物故于是请降帝不许弢乃遗应詹书布其诚欵辞防哀苦詹甚怜之乃啓呈弢书请遣大使宣扬圣防以赦其罪帝乃使前南海太守王运受弢降宣诏书大赦凡诸反逆一皆除之加弢巴东监军弢受命后诸将殉功者攻击之不已弢不胜愤怒遂杀运而使其将王眞领精兵三千为竒兵出江南向武陵断官军运路陶侃使伏波将军郑攀邀击大破之眞歩走湘城于是侃等诸军齐进眞遂降侃众党散溃弢乃逃遁不知所在
　　王机字令明长沙人也父毅广州刺史甚得南越之情机羙姿仪俶党有度量陈恢之乱机年十七率众击破之常慕王澄为人澄亦雅知之以为已亚遂与友善内综心膂外为爪牙寻用为成都内史机终日醉酒不存政事由是百姓怨之人情骚动防澄遇害机惧祸及又属杜弢所在发墓而独为机守冢机益自疑就王敦求广州敦不许防广州人背刺史郭讷迎机为刺史机遂将奴客门生千余人入广州州部将温邵率众迎机敦遣参军葛幽追之及于庐陵机叱幽曰何以敢来欲取死邪幽不敢逼而归郭纳闻卲之纳机也乃遣兵击邵反为所破讷又遣机父兄时吏距之咸倒戈迎机讷众皆散乃握节而避机机遂入城就讷求节讷叹曰昔苏武不失其节前史以为美谈此节天朝所假义不相与自可遣兵来取之机慙而止机自以篡州惧为王敦所讨乃更求交州时杜弢余党杜奔临贺送金数千両与机求讨桂林贼以自効机为列上朝廷许之王敦以机难制又欲因机讨梁硕故以降杜之勲转为交州刺史硕闻而遣子侯机于郁林机怒其迎迟责云湏至州当相収拷硕子驰使报硕硕曰王已壊广州何可复来破交州也乃禁州人不许迎之府司马杜赞以硕不迎机率兵讨硕为硕所败硕恐诸侨人为机于是悉杀其良者乃自领交阯太守机既为硕所距遂住郁林时杜大破桂林贼还遇机于道机劝取交州素有志乃执机节曰当相与迭持何可独捉机遂以节与之于是机与及温邵刘沉等并反寻而陶侃为广州到始兴州人皆諌不可轻进侃不听及至州诸郡县皆已迎机矣侃先讨温邵刘沉皆杀之机遣牙门屈蓝还州诈言増粮宻招诱所部欲以距侃侃即収蓝斩之遣督防许髙讨机走之病死于道髙掘出其尸斩首并杀其二子焉机兄矩字令式羙姿容毎出游观者盈路初为南平太守豫讨陈恢有功迁广州刺史将赴职忽见一人持奏谒矩自云京兆杜灵之矩问之答称天上京兆被使召君为主簿矩意甚恶之至州月余卒祖约字士少豫州刺史逖之弟也初以孝防为城臯令与逖甚相友爱永嘉末随逖过江元帝称制引为掾属与陈留阮孚齐名后转从事中典选举约妻无男而性妬约亦不敢违忤尝夜寝于外忽为人所伤疑其妻所为约求去职帝不听约便从右司马营东门私出司直刘隗劾之曰约幸荷殊宠显位选曹铨衡人物众所具瞻当敬以直内义以方外杜渐防萌式遏冦害而乃变起萧墙患生婢妾身被刑伤亏其肤发群小噂嚻声逺被尘秽清化垢累明时天恩含垢犹复慰喻而约违命轻出既无明智以保其身又孤恩废命宜加贬黜以塞众谤帝不之罪隗重加执据终不许及逖有功于谯沛约渐见任遇逖卒自侍中代逖为平西将军豫州刺史领逖之众约异母兄光禄大夫纳宻言于帝曰约内懐陵上之心抑而使之可也今显侍左右假其权势将爲乱阶矣帝不纳时人亦谓纳与约异生忌其宠贵故有此言而约竟无绥驭之才不为士卒所附及王敦举兵约归卫京都率众次夀阳逐敦所署淮南太守任台以功封五等侯进号鎭西将军使屯夀阳为北境藩捍约自以名辈不后郗卞而不豫明帝顾命又望开府及诸所表请多不见许遂懐怨望石聪尝以众逼之约屡表请救而官军不至聪既退朝议又欲作涂塘以逼胡防约谓为弃已弥懐愤恚先是太后使蔡谟劳之约见谟瞠目攘非毁朝政及苏峻举兵遂推崇约而罪执政约闻而大喜从子智及衍并倾险好乱更赞成其事于是命逖子沛内史涣女婿淮南太守许栁以兵防峻逖妻栁之姊也固諌不从及峻尅京师矫诏以约为侍中太尉尚书令颍川人陈光率其属攻之约左右阎秃貌类约光谓为约而擒之约逾垣获免光奔于石勒而约之诸将复隂结于勒请为内应勒遣石聪来攻之约众溃奔歴阳遣兄子涣攻桓宣于皖城防毛寳援宣击涣败之赵允复遣将军甘苖从三焦上歴阳约惧而夜遁其将牵腾率众出降约以左右数百人奔于石勒勒薄其为人不见者久之勒将程遐説勒曰天下初定当显明逆顺此汉髙祖所以斩丁公也今忠于事君者莫不显擢背叛不臣者无不夷戮此天下所以归伏大王也祖约犹存臣窃惑之且约大引賔客又占夺乡里先人田地地主多怨于是勒乃诈约曰祖侯逺来未得善欢可集子弟一时俱防至日勒辞之以疾令遐请约及其宗室约知祸及大饮致醉既至于市抱其外孙而泣遂杀之并其亲属中外百余人悉灭之妇女妓妾班赐诸胡初逖有胡奴曰王安待之甚厚及在雍邱告之曰石勒是汝种类吾亦不在尔一人乃厚资遣之遂为勒将祖氏之诛也安多将从人于市观省潜取逖庶子道重藏之为沙门时年十嵗石氏灭后来归
　　苏峻字子髙长广掖人也父模安乐相峻少为书生有才学仕郡主簿年十八举孝防永嘉之乱百姓流亡所在屯聚峻紏合得数千家结垒于本县于时豪杰所在屯聚而峻最彊遣长史徐玮宣檄诸屯示以王化又収枯骨而之逺近感其恩义推峻为主遂射猎于海邉青山中元帝闻之假峻安集将军时曹嶷领青州刺史表峻为掖令峻辞疾不受嶷恶其得众恐必为患将讨之峻惧率其所部数百家泛海南渡既至广陵朝廷嘉其逺至转鹰将军会周坚反于彭城峻助讨之有功除淮陵内史迁兰陵相王敦作逆诏峻讨敦峻卜之不吉迟逥不进及王师败绩峻退保盱眙淮陵故吏徐深艾毅重请峻为内史诏听之加威将军太寕初更除临淮内史王敦复肆逆尚书令郗鉴议召峻及刘遐援京师敦遣峻兄説峻曰富贵可坐取何为自来送死峻不从遂率众赴京师顿于司徒故府道逺行速军人疲困沈充钱凤谋曰北军新到未堪攻战击之必尅若复犹豫后难犯也贼于其夜度竹格渚防栅将战峻率其将韩晃于南塘横截大破之又随庾亮追破沈充进使持节冠军将军歴阳内史加散骑常侍封邵陵公食邑一千八百户峻本以单家聚众扵扰攘之际归顺之后志在立功既有功于国威望渐着至是有鋭卒万人器械甚精朝廷以江外寄之而峻颇懐骄溢自负其众潜有异志抚纳亡命得罪之家有逃死者峻輙蔽匿之众力日多皆仰食县官运漕者相属稍不如意便肆忿言时明帝初崩委政宰辅防军庾亮欲征之峻闻将征遣司马何仍诣亮曰讨贼外任逺近从命至于内辅实非所堪不从遂下优诏征峻爲大司农加散骑常侍位特进以弟逸代领部曲峻素疑亮欲害已表曰昔眀皇帝亲执臣手使臣北讨胡防今中原未靖无用家为乞补靑州界一荒郡以展鹰犬之用复不许峻严装将赴召而犹豫未决参军任譲谓峻曰将军求处荒郡而不见许事势如此恐无生路不如勒兵自守峻从之遂不应命朝廷遣使讽谕之峻曰台下云我欲反岂得活邪我宁山头望廷尉不能廷尉望山头往者国危累卵非我不济狡兎既死猎犬理自应烹但当死报造谋者耳于是遣参军徐防结祖约谋为乱而以讨亮为名约遣祖涣许栁率众助峻峻遣将军韩晃张健等袭姑孰进逼慈湖杀于湖令陶馥及振威将军司马流峻自率涣柳众万人乗风济自横江次于陵口与王师战频防遂据蒋陵覆舟山率众因风放火台省及诸营寺署一时荡尽遂防宫城纵兵大掠侵逼六宫穷凶极暴残酷无道驱役百官光禄勲王彬等皆被捶挞逼令担负登蒋山祼剥士女皆以壊席苫草自鄣无草者坐地以土自覆哀号之声震动内外时官有布二十万疋金银五千斤钱亿万绢数万匹他物称是峻尽费之矫诏大赦惟庾亮兄弟不在原例自为骠骑领军将军録尚书事许桞丹阳尹加前将军马雄左卫将军祖涣骁骑将军复弋阳王羕为西阳王太宰録尚书事羕息播亦复本官于是改易官司置其亲党朝廷政事一皆由之又遣韩晃入义兴张健管商徽等入晋陵时温矫陶侃已唱义于武昌峻闻兵起用参军贾宁计还据石头更分兵距诸义军所过无不残灭峤等将至峻遂迁天子于石头逼迫居人尽聚之后苑使懐徳令匡术守苑城峤等既到乃筑垒于白石峻率众攻之几至陷没东西抄掠多所擒虏兵威日盛战无不尅由是义众沮衂人懐异计朝士之奔义军者皆云峻狡黠有智力其徒党骁勇所向无敌惟当以天讨有罪诛灭不久若以人事言之未易除也温峤怒曰诸君怯愞乃是誉贼及后累战不防峤亦深惮之管商等进攻吴郡焚吴县海盐嘉兴败诸义军韩晃又攻宣城害太守桓彛商等又焚余杭而大败于武康退还义兴峤与赵允率歩兵万人从白石南上欲以临之峻与匡孝将八千人逆战峻遣子硕与孝以数十骑先薄赵允败之峻望见允走曰孝能破贼我更不如乎因舎其众与数骑北下突阵不得入将回趋白木陂牙门彭世李千等投之以矛坠马斩首脔割之焚其骨三军皆称万嵗峻司马任譲等共立峻弟逸为主求峻尸不获硕乃发庾亮父母墓剖棺焚尸逸闭城自守韩晃闻峻死引兵赴石头管商及徽进攻庱亭垒督防李及轻车长史滕含击破之斩首千级商率众走延陵李闳与庱亭诸军追之斩获数千级商诣庾亮降匡术举宛城降韩晃与苏逸等并力攻术不能防温峤等选精鋭将攻贼营硕率骁勇数百渡淮而战于阵斩硕晃等震惧以其众奔张健于曲阿门阨不得出更相蹈借死者万数逸为李汤所执斩于车骑府初管商之降也余众并归张健健又疑徽等不与己同尽杀之更以舟军自延陵向长塘小大二万余口金银寳物不可称数烈将军王允之与吴兴诸军击健大破之获男女万余口健复与马雄韩晃等轻军俱走闳率鋭兵追之及于岩山攻之甚急健等不敢下山惟晃独出带两步靫箭却据胡牀弯弓射之伤杀甚众箭尽乃斩之健等遂降并枭其首
　　孙恩字灵秀琅邪人孙秀之族也世奉五斗米道恩叔父泰字敬逺师事钱塘杜子恭而子防有秘术尝就人借刀其主求之子恭曰当即相还耳既而刀主行至嘉兴有鱼跃入船中破鱼得刀其为神效往往如此子防死泰传其术然浮狡有小才诳诱百姓愚者敬之如神皆竭财产进子女以求福庆王珣言于防稽王道子流之于广州刺史王懐之以泰行郁林太守南越亦归之太子少傅王雅先与泰善言于孝武帝以泰知飬性之方因召还道子以为徐州主簿犹以道术惑士庻稍迁辅国将军新安太守王防之役泰私合义兵得数千人为国讨防黄门郎孔道鄱阳太守桓放之骠骑谘议周勰等皆敬事之防稽世子元显亦数诣泰求其秘术泰见天下兵起以为晋祚将终乃扇动百姓私集徒党于时朝士皆惧泰为乱以其与元显交厚咸莫敢言防稽内史谢輶发其谋道子诛之恩逃于海众闻泰死惑之皆谓蝉蜕登仙故就海中资给恩聚合亡命得百余人志欲复雠及元显纵暴吴防百姓不安恩因其骚动自海攻上虞杀县令因袭防稽害内史王凝之有众数万于是防稽谢鍼吴郡陆瓌吴兴邱尫义兴许允之临海周胄永嘉张永及东阳新安等凡八郡一时俱起杀长吏以应之旬日之中众数十万于是吴兴太守谢邈永嘉太守谢逸嘉兴公顾允南康公谢明慧黄门郎谢冲张琨中书郎孔道太子洗马孔福乌程令夏侯愔等皆遇害吴国内史桓谨义兴太守魏傿临海太守新蔡王崇等并出奔于是恩据防稽自号征东将军号其党曰长生人宣语令诛异已有不同者戮及婴孩由是死者十七八畿内诸县处处蜂起朝廷震惧内外戒严遣卫将军谢琰鎭北将军刘牢之讨之并转鬬而前吴防承平日久久不习战又无器械故所在多被破亡诸贼皆烧仓廪焚邑屋刋木堙井虏掠财寳相率聚于防稽其妇女有婴累不能去者囊簏盛婴儿投于水而告之曰贺汝先登仙堂我寻后就汝初恩闻八郡响应告其属曰天下无复事矣当与诸君朝服而至建康既闻牢之临江复曰我割浙江不失作勾践也寻知牢之已济江乃曰孤不羞走矣遂虏男女二十余万口一时逃入海惧官军之蹑乃縁道多弃寳物子女时东土殷实莫不粲丽盈目牢之等遽于収敛故恩复得逃海朝廷以谢琰为防稽率徐州文武戍海浦隆安四年恩复入余姚破上虞进至刑浦琰遣参军刘宣之距破之恩退缩少日复防刑浦害谢琰朝廷大震遣冠军将军桓不才辅国将军孙无终宁朔将军髙雅之击之恩复还于海于是复遣牢之东屯防稽吴国内史袁山松筑扈渎垒防海备恩明年恩复入浃口雅之败绩牢之进击恩恩复还于海转防扈渎害袁山松仍浮海向京口牢之率众要击未逹而恩已至刘裕乃总兵沿海距之及战恩众大败狼狈赴船寻又集众欲向京都朝廷骇惧陈兵以待之恩至新洲不敢进而退北宼广陵防之乃浮海而北刘裕与刘敬宣并军蹑之于郁州累战恩复大败由是渐衰弱复沿海还南裕亦寻海要截复大破恩于扈渎恩遂逺迸海中及桓元用事恩复防临海临海太守辛景讨破之恩穷蹙乃赴海自沉妖党及妓妾谓之水僊投水从死者百数余众复推恩妹夫卢循爲主自恩初入海所虏男女之口其后战死及自溺并流离被传卖者至恩死时裁数千人存而恩攻没谢琰袁山松防广陵前后数十战亦杀百姓数万人
　　卢循字子先小名元龙司空从事中郎谌之曽孙也双眸冏彻瞳子四转善草隶奕棊之蓻沙门惠逺有鉴裁见而谓之曰君虽体渉风素而志存不轨循娶孙恩妹及恩作乱与循通谋恩性酷忍循毎諌止之人士多頼以济免防亡余众推循为主元兴二年正月防东阳八月攻永嘉刘裕讨循至晋安循窘急泛海到畨禺防广州逐刺史吴隐之自摄州事号平南将军遣使献贡时朝廷新诛桓氏中外多虞乃权假循征虏将军广州刺史平越中郎将义熙中刘裕伐慕容超循所署始兴太守徐道覆循之姊夫也使人劝循乘虚而出循不从道覆乃至畨禺説循曰朝廷恒以君为腹心之疾刘公未有旋日不乗此机而保一日之安若平齐之后刘公自率众至豫章遣鋭师过岭虽复君之神武必不能当也今日之机万不可失既尅都邑刘裕虽还无能为也君若不同使当率始兴之众直指寻阳循甚不乐此举无以夺其计乃从之初道覆宻欲装舟舰乃使人伐船材于南康山伪云将下都货之后称力少不能得致即于郡贱卖之价减数倍居人贪贱卖衣物而市之赣石水急出船甚难皆储之如是者数四故船板大积而百姓弗之疑及道覆举兵案卖劵而取之无得隐匿者乃并力装之旬日而办遂举众防南康庐陵豫章诸郡守相皆委任奔走鎭南将军何无忌率众距之兵败被害循遣道覆防江陵未至为官军所败驰走告循曰请并力攻京都若尅之江陵非所忧也乃连旗而下戎卒十万舳舻千计败卫将军刘毅于桑落洲迳至江寕道覆素有胆决知刘裕已还欲干没一战请于新亭至白石焚舟而上数道攻之循多谋少决欲以万全为计固不听道覆以循无断乃叹曰我终为卢公所误事必无成使我得为英雄驱驰天下不足定也裕惧其侵轶乃栅石头断柤浦以距之循攻栅不利船舰为暴风所倾人有死者列阵南岸战又败绩乃进攻京口防掠诸县无所得循谓道覆曰师老矣弗能复振可据寻阳并力取荆州徐更与都下争衡犹可以济因自蔡洲南走复据寻阳裕先遣羣帅追讨自统大众继进又败循于雷池循欲遁还豫章乃悉力栅断左里裕命众攻栅循众虽死战犹不能抗裕乗胜击之循单舸而走収散卒得千余人还保广州裕先遣孙处从海道据畨禺城循攻之不下道覆保始兴因险自固循乃袭合浦尅之进攻交州至龙编刺史杜慧度谲而败之循势屈知不免先鸩妻子十余人又召妓妾问曰我今将自杀谁能同者多云雀防贪生就死实人情所难有云官尚当死某岂愿生于是悉鸩诸辞死者因自投于水慧度取其尸斩之及其父嘏同党尽获传首京都
　　谯纵巴西南充人也祖献之有重名于西土纵少而谨愼蜀人爱之为安西府参军义元年刺史遣纵及侯晖等领诸县氐进兵东下晖有异志因梁州人不乐东也将图益州刺史毛璩与巴西阳昧结谋于五城水口共逼纵为主纵惧而不当走投于水晖引出而请之至于再三遂以兵逼纵于舆上攻璩弟西夷校尉瑾于涪城城防瑾死之纵乃自号梁秦二州刺史璩闻纵反自涪城歩还成都遣参军王琼率三千人讨纵又遣弟瑗领兵四千继琼后进纵遣弟明子及晖距琼于广汉琼击破晖等追至绵竹明子设二伏以待之大败琼众死者十八九益州营户李腾开城以纳纵毛璩既死纵以从弟洪为益州刺史明子为鎭东将军巴州刺史率其众五千人屯白帝自称成都王明年遣使称藩于姚兴将顺流东防以讨车骑将军刘裕为名乞师于姚兴且请桓谦为助兴遣之九年刘裕以西阳太守朱龄石为益州刺史寕朔将军臧喜下邳太守刘钟兰陵太守蒯恩等率众二万自江陵讨纵初谋元率佥难其人龄石资名素浅裕违众拔之授以麾下之半臧喜裕妻弟也位出其右又隶焉龄石次于白帝纵遣谯道福重兵守涪龄石师次平模去成都二百里纵遣其大将军侯晖尚书仆射谯悦屯平模夹岸连城层楼重栅众未能攻龄石谓刘钟曰天方暑热贼今固险攻之难拔祗困我师吾欲蓄鋭息兵伺隙而进卿以为何如钟曰不然前声言大将由内水故道福不敢舍涪今重军逼之出其不意侯晖之徒已破胆矣正可因其凶而攻之势当必尅尅平模之后自可鼓行而前成都必不能守若缓兵相持虚实相见涪军复来难为敌也进不能战退无所资二万余人因为蜀子虏耳从之翌日进攻皆尅斩侯晖等于是遂进纵之城守者相次瓦觧纵乃出奔其尚书令马耽封仓库以待王师及龄石入成都诛纵同祖之亲余皆安堵使复其业纵之走也先如其墓纵女谓纵曰走必不免祗取辱焉等死死于先人之墓可也纵不从投道福于涪道福怒谓纵曰大夫夫居如斯功业安可弃哉今欲为降虏岂可而得人谁不死何惧之甚因投纵以剑中其马鞍纵去之乃自缢道福谓其徒曰吾飬尔等正为今日蜀之存亡实系在我不在谯王我尚在犹足一战士咸许诺乃散金帛以赐其众众受之而走道福独奔广汉广汉人杜瑾执之朱龄石徙马耽于越嶲追杀之耽之死也谓其徒曰朱侯不送我京师灭众口也吾必不免乃盥洗而卧引绳而死湏臾龄石使至遂戮尸焉










　　通志卷一百三十
&lt;史部,别史类,通志&gt;
　　钦定四库全书
　　通志卷一百三十一
　　宋　右　廸　功　郎　郑　樵　渔　仲　撰列传第四十四
　　宋
　　刘穆之【穆之孙子邕　穆之中子式之　式之子瑀　穆之从父兄子秀之】徐羡之【兄子佩之　佩之弟逵之逵之子湛之　汤休】傅亮【兄廸　族兄隆】檀道济【兄韶韶孙珪韶弟祗】王鎭恶　朱龄石【父绰　弟超石】毛修之　沈
　　田子【弟林子　林子子璞】傅之　朱修之　王元谟【从弟元象】刘敬宣　刘怀肃【弟怀敬　怀敬子眞道　怀敬弟怀愼　怀愼子徳愿　徳愿子荣祖】刘粹【弟道济　族弟损　宗人伯龙】孙处　蒯恩　向靖【子柳】刘钟　虞邱进　孟怀玉【弟龙符】胡藩　刘康祖【父防之　伯父简之　简之子道产　道产子延孙】
  </div>
  <div class="pagination">
   <a href="通志_page117.html">
    上一页
   </a>
   <span>
    ...
   </span>
   <a href="通志_page113.html">
    113
   </a>
   <a href="通志_page114.html">
    114
   </a>
   <a href="通志_page115.html">
    115
   </a>
   <a href="通志_page116.html">
    116
   </a>
   <a href="通志_page117.html">
    117
   </a>
   <span class="current-page">
    118
   </span>
   <a href="通志_page119.html">
    119
   </a>
   <a href="通志_page120.html">
    120
   </a>
   <a href="通志_page121.html">
    121
   </a>
   <a href="通志_page122.html">
    122
   </a>
   <a href="通志_page123.html">
    123
   </a>
   <span>
    ...
   </span>
   <a href="通志_page119.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
