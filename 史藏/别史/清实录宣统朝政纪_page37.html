<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 37 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 37 页/共 148 页</h1>
    <div class="content">
○戊辰。谕内阁、翰林院侍读学士恽毓鼎奏、直省仓谷。有名无实。请饬实行储积。以备凶荒一摺。地方建仓积谷。实为备荒要政。自应认真稽核。荡除积弊。如该侍读学士所奏。殊属有名无实。著直省各督抚。将豫备各仓。切实稽查整顿。勿使稍有弊窦。并责成地方官督率绅衿。悉心经理。务期循名核实。庶足以防凶荒而植元气。现月　　

○又谕、掌京畿道监察御史崇兴等奏、京员捐生效忠。请旨褎嘉。并请宣示原呈一摺。司幄衔颐和园八品苑副永麟、条陈时事。遽尔捐躯。秉性忠诚。殊堪嘉悯。永麟、著交部从优议恤。现月　　

○谕军机大臣等、有人奏、江苏松江府南汇县五团荡地。曾归普济堂承管。该堂劣董陈锦柏等、意图并吞等语。著张人骏按照所奏各节。确切查明。秉公讯办。据实覆奏。毋稍徇隐。原片著钞给阅看。廷寄　　

○又谕、电寄锡良等、外务部奏称。图们江中韩界务。暨东三省五案条款。开单呈览。并陈办理情形一摺。吉林延吉地方。韩民越垦有年。前因图们江界务。经外务部与日本使臣交涉。久未就绪。本年该使臣请与东三省未定各案。同时议结。当以此事关系重大。责成该部从速筹商。并由该王大臣等随时请示机宜。悉心妥议。兹据奏呈条款。朕详加披览。所定图们江源。以石乙水为界。及垦地韩民。归中国地方官管辖裁判各办法。均尚扼要。至吉林至会甯铁路。将来援照吉长铁路办理。抚顺烟台煤矿。声明尊重一切主权。于互让之中。仍寓防弊之意。其余各款。亦均妥协。朝廷顾念根本。慎固邦交。于此事权衡轻重。一以和平为宗旨。该督抚亦当共体此意。总之外交之得失。视内治为转移。傥能于殖民兴商练兵选吏诸要政。切实整顿。极力扩充。则虽强邻环伺。将无可乘之隙。傥或玩愒因循。放弃权利。纵有成约。亦属空文。该督抚身膺疆寄。责有攸归。务须未雨绸缪。及时布置。毋托空言而忘实效。毋狃近虑而昧远图。是为至要。特此谕令知之。电寄　　

○又谕、电寄赵尔巽、电奏悉。土司向系川属。自应由该督转饬。并可转商赵尔丰妥筹办理。达赖现在行抵何处。探明电复。并传谕达赖。准由德梠取道察台回藏。勿得任意绕行。致多滋扰。电寄　　

○以侵吞公款。数逾钜万。革广东盐大使张鉴华职。摺包　　

○以苛罚任性。革广东水师提标左营游击邓正彪等职。摺包　　

○己巳。监国摄政王代诣孝钦显皇后几筵前行月祭礼。现月　　

○热河都统廷杰奏园庭陈设被窃。两次失察。谢准抵销处分恩。得旨、嗣后务当督饬各项官兵等、小心看守。傥再如前疏忽。定难屡次从宽也。摺包　　

○浙江巡抚增韫奏、剿捕海洋著匪。经各师船暨练军各弁兵。将首要次第就获。仍饬＜目辟＞暒穴＜曰融＞夕＜夗贝＞捕漏网余匪。以绝根株。在事出力员弁。拟请择尤奖励。以昭激劝。又奏、拏获嵊县著匪裘文高等。恳准择尤酌保。以资激劝。得旨、准其择尤酌保。毋许冒滥。　　

○命甘肃提督张勋、暂留直隶差遣。摺包　　

○庚午。谕军机大臣等、张鸣岐、电奏恳将百色厅恩隆县各设拔额等语。著礼部议奏。寻奏、遵查该省存部学册。百色厅及恩隆县在学生员。均与原奏名数无异。核与历次新添拔额成案相符。拟如所请。百色厅及恩隆县。准其各设拔额一名。不得倍取。从之。八月初二日官报　　

○护理两广总督广东布政使胡湘林、因病解职。以江西按察使陈夔麟为广东布政使。署外务部左丞陶大均为江西按察使。现月

　　

○辛未。谕军机大臣等、御史江春霖奏、疆臣素相朋比。查案肆为谩欺一摺。著张人骏按照前后所倢■＜曰融＞■＜石木＞各节。秉公查办。据实具奏。该御史前后两摺。朱家宝覆奏摺。均著钞给阅看。廷寄　　

○又谕、湖广总督陈夔龙、电奏武汉劝业奖进会。请将本省外省一切与赛商品。概免税厘等语。著该衙门议奏。电寄　　

○外务部奏、德属南洋各岛。现在议招华工。自应设立领事驻扎。兹据德国使臣雷克司来部声称、续招华工数百名。前往萨摩佣作。并先行设立领事。藉资照料。查有同知职衔林润钊。前经派赴该岛。熟悉情形。拟请派为署理驻扎德属南洋各岛领事。前往萨摩开办。所有应募华工。统归管辖。仍禀承部臣及出使德国大臣。妥慎办理。并咨出使大臣遵照。照会德国政府认准接待。从之。摺包　　

○又奏、东西各国。皆设有机关报。其对于内国。上而政府。下而议院。稍有隔阂。虑致龃龉。报馆立乎政府议院之闲。足以沟通上下之情。而为之枢纽。其对于外人。有时为条约所束缚。理势所拘牵。未便公言。难与直接。辄假旁观之清议。赞成当局之施为。又其主笔之人。类皆魁硕名流。迭居政界报界之地。如美总统林肯。英宰相格兰斯顿、日本伯爵大隈重信之辈。皆尝进执政柄。退修报业。能以政界之经验。发为文章。亦能以报界之理论。播诸事实。往往言议一出。遐迩风靡。故其国家极重视之。又从而操纵之。或隐与维持。或暗为资助。大率以秘密之缔结。而利用为声援。其效力甚宏。其影响绝钜。至其显然规定者。则各国外部尝有报务处之设。分派员司。主管其事。逐日将本国外国各种报纸。荟萃购阅。凡关涉外交。暨其他重要事项。则采述译录。呈其国主。及其政府。遇有报馆主笔访员询问事实。徵求意见。由该处派员接晤。举可以公布之件。宣述酬答。设有传闻谬误。记载失真。及造谣肆诬。挟嫌腾谤者。统由该处随时匡纠。或著论部辩。或提议驳诘。轻则限令更正。重则要求罚惩。此虽为有形之机关。而于国体之保全。时政之裨助。亦可得无穷之利益。中国向于此事。不甚关心。又其报纸程度本低。类多颠倒是非。徒惑观听。全国实无一机关之报馆公家亦无一司报之机关。亟宜参仿各国报务处规模。于臣部原有各股外。添设机要一股。遴选熟谙各国语文。精勤慎密之人派充股长股员。专司报务。广购海内著名报纸。发交考察。详细审观。分别极要次要。依类译辑。每日呈堂核阅。遇有应行剖辩驳诘条件。悉按各国报务处办法办理。其关系报务应需各项费用。拟另行筹拨专款。核实开支。又奏臣部添设机要股。经理报务之本意。非第欲为内国广见闻。实乃欲为外邦通声气。虽结纳各国政府。力有不逮。而联络各国报馆。事或无难。拟俟该股成立后。遴派精警稳练之股员。分赴各国大埠。择其著名报馆。慎密往还。从容契洽。相与上下其议论。曲致其殷勤。无事既倾诚交欢。有事必出力援助。其于国际邦交。裨益良钜。均从之。　　

○以署外务部右丞周自齐署左丞。右参议曹汝霖署右丞。摺包　　

○以馆员供差得力。予驻韩元山副领事黎子祥等、升叙加衔有差。摺包　　

○壬申。仁宗睿皇帝忌辰。遣官祭昌陵。　　

○谕内阁、前据御史崇兴奏倢■＜曰融＞■＜石木＞湖南正监理官陈惟彦。凶暴骄横。威逼人命等语。当经谕令度支部查明具奏。兹据奏称、派员会查各节。虽与原倢■＜曰融＞■＜石木＞稍有异同。惟该家丁祖发被责投江。血■乣口一词。实有其事。四品卿衔湖南正监理官江苏候补道陈惟彦、著交部议处。以示惩警。现月　　

○谕军机大臣等、电寄增韫。电奏悉。靳云鹏仍遵前旨。迅速由海道赴滇。所请留浙差遣。著毋庸议。电寄　　

○学部奏筹建京师图书馆请赏给热河文津阁四库全书。暨避暑山庄各殿座陈设书籍。并饬拨净业湖汇通祠各地址。以便克期兴筑。又奏、请饬内阁将宋元旧刻。翰林院将永乐大典。无论完阙破碎。一并送部交图书馆储藏。又奏、请饬礼部铸造图书馆印信。均从之。现月　　

○以接待殷勤。赏俄国莫斯科陆师团司令官世爵迫赖威等、暨南满洲铁路日本株式会社职员藤井十四三氏宝星。摺包　　

○癸酉。谕军机大臣等、有人奏、奉省政治窳败。官场矫饰。据实纠倢■＜曰融＞■＜石木＞一摺。著锡良按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、杨兆镛、姜可钦、拟请由提法使随时察看。张善铎、系革职永不叙用人员。应勒令回籍。许世英、办事勤恳。请免议。袁晟、谢桐森、撤任察看。查富玑、已以通判降补。黄开文、已以同知降补。请免再议。张兆骏、因案倢■＜曰融＞■＜石木＞革。请永不叙用。从之。现月　　

○又谕、民政部会奏、拟订京师地方自治。暨选举章程。缮单呈览一摺。著宪政编查馆核议具奏。现月　　

○又谕、步军统领衙门奏、变通疏防盗案处分一摺。著照所请。现月　　

○又谕、都察院奏、据安徽京官呈称、皖省徵收丁漕。勒价病民等语。著朱家宝按照所呈各节。确切查明。体察情形。认真整顿。妥筹具奏。原呈著钞给阅看。寻奏、除向系照章徵银收钱各州县。毋庸更张外。其余兼收银圆各属。各就地方市面情形。将每本洋一圆。英龙洋一圆。合钱若干。于未开徵之前。专案详明。一面牌示。核实徵收。其有奇零小户。以铜圆完纳者。不准勒缴洋圆。傥再有抑勒折扣者。即从严倢■＜曰融＞■＜石木＞办。下部知之。　　

○东三省总督锡良奏、东省危迫各情。先后奏陈在案。欲为整顿三省。抵制外人之计。仍不外将前督臣徐世昌所筹各事。赓续办理。三省财政。祗有此数。不得不别求挹注。并以锦洮一路。尚为东省一蝱滟戋生机。一面请款。设立银行。一面与邮传部往返函商。仍主息借外债。为筑路资本。乃度支部既议驳银行。又复驳诘路款。以致蹉跎未定。而日人乘东省交涉。要言此路亦为日轨并行之蝱滟戋。外务部电饬从缓。且延吉案虽议决。会甯吉林。允修铁路。彼则头头是道。我则首尾受敌。徒拥领土之权。竟无一路可以自由兴筑。恐自此以后。东省惟有束手待毙。并无一事可为。忧思焦虑。补救无方。前因巡视吉江。患病请假。嗣以边事重要。力疾从公。近日旧恙复发。深恐贻误大局。恳准开去东三省总督之缺。另肬■闲贤能。当此钜任。于东事不无小补。得旨、该督久任封疆。顾全大局。不辞劳怨。调补东三省总督。朝廷深资倚畀。乃到任未久。遽因病奏请开缺。殊为非是。嗣后务当力任其难。以图报称。其筹备财政为难情形。著该督详细具奏。所请开缺之处。著毋庸议。摺包　　

○四川总督赵尔巽奏、筹办川省审判厅事宜。创设审判筹办处。设编制审查文牍庶务四科。精选明习法政。及熟谙掌故之员。分任科长科员等职。将省城及重庆商埠设立审判厅事宜。实力筹办。拟先设四川高等审判厅一厅。其省城附郭之成都华阳二县。及重庆商埠所在之巴县。拟各设地方审判厅一厅。其初级审判厅一时尚难多设。暂拟就成华巴县城治。各设初级审判厅一厅。约计宣统二年。省城暨商埠两处审判厅。当可一律成立。于筹备之期。不致有误。下所司知之。摺包　　

○江西巡抚冯汝骙奏拏获洪江会匪姚芢山等、分别惩办。出力文武员弁。恳准择尤保奖。以示鼓励。得旨、准其择尤酌保数员。毋许冒滥。摺包　　

○以弹压地面出力。予署左翼总兵鹤春等、存记优叙升用有差。现月　　

○以因公殒命。予山东同知吴锡洛优恤。摺包　　

○甲戌。谕军机大臣等、九月二十七日。孝钦显皇后梓宫奉移。著各该衙门于是日卯刻敬谨豫备。现月　　

○山西巡抚宝棻奏、晋省禁种土药。一律肃清。请将查禁出力人员。择尤保奖。以资鼓励。得旨、准其择尤酌保。毋许冒滥。摺包　　

○命辅国公意普为东陵守护大臣。　　

○乙亥。谕军机大臣等、电寄张人骏等、电奏悉。丹阳县乡民。因柜书浮收银米。藉端滋事。此案由柜书激动血■乣怒。自应严行究办。其向血■乣煽诱之棍徒。暨抗拒官军之匪党。亦情殊可恶。著该督等迅将帮匪黄定叙饬属拏获。与已获匪首景文胜等、一并从重惩治。仍将该乡为首滋事棍徒。查明严办。以靖地方。电寄　　

○命协办大学士荣庆在紫禁城内乘坐二人肩舆。现月　　

○丙子。谕军机大臣等、电寄陈夔龙、据电奏鄂省灾重粮贵。拟派员驰往直隶保定天津。采购杂粮数万石等语。本年直隶收获未尽丰稔。若鄂省采购多数杂粮。恐于民食有碍。著陈夔龙于奉天一带。酌量采买。沿途免徵税厘。以资平粜。电寄　　

○纂修官李湛田恭纂　　

帮总纂官蓝钰恭辑监修总裁世恭阅正月初三日正总裁那月日专司蒿■禾本陆恭覆阅甲寅正月二十三日　　

徐月日　　

荣月日副总裁唐月日　　

宗室宝恭阅一签九月廾八日

　　

陈恭阅一签十月廾五日　　

熙月日　　

郭恭阅十一月十六日　　

宗室麒月日
</div>
    <div class="pagination">
<a href="清实录宣统朝政纪_page36.html">上一页</a><span>...</span><a href="清实录宣统朝政纪_page32.html">32</a><a href="清实录宣统朝政纪_page33.html">33</a><a href="清实录宣统朝政纪_page34.html">34</a><a href="清实录宣统朝政纪_page35.html">35</a><a href="清实录宣统朝政纪_page36.html">36</a><span class="current-page">37</span><a href="清实录宣统朝政纪_page38.html">38</a><a href="清实录宣统朝政纪_page39.html">39</a><a href="清实录宣统朝政纪_page40.html">40</a><a href="清实录宣统朝政纪_page41.html">41</a><a href="清实录宣统朝政纪_page42.html">42</a><span>...</span><a href="清实录宣统朝政纪_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
