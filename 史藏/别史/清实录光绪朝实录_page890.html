<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 890 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 890 页/共 1316 页</h1>
    <div class="content">
○又奏、长芦盐政。直豫两岸加价三次。碍难再加。惟直岸津商助赈加价晶■宜次推展逾二十年。民闲相安。现届限满。请仍展办。酌提七成归公岁可得银二十余万两。藉助要饷。下部知之。摺包绥远城将军永德等奏、绥远右＜目辟＞行＜匧心＞口＜韦未＞＜夗贝＞两处。拟挑练精壮旗兵五六百名咨商晋抚宽筹的饷得旨著将营制饷章切实筹定。即行挑选成军。勤加训练。摺包　　

○金州副都统寿长奏、遵筹新练敌忾仁字军营制饷章。并成军大概情形。得旨、所拟饷章。著户部议奏。　　

○又奏、兵权贵一所练仁字马步十营。请自为一路重大军情。仍会同办理。得旨、仍著随时禀明将军。奏明办理。　　

○己未。谕内阁、荣禄奏、毅军办理海防。两届期满请将出力员弁。择尤保奖一摺。四川提督宋庆总统毅军。驻扎海疆。讲求战守。认真训练现在已历数年。日求精进防务诸臻周妥该提督忠诚老练。倍著勤劳。深堪嘉尚著交部从优议叙。所有该军得力员弁。著荣禄传和该提督。准其择尤酌保。毋许冒滥。现月　　

○谕军机大臣等、现在山东与德国交涉事件繁多。著裕禄传知荫昌、于北洋学生内、挑选通晓德国语言文字而人品谨饬者。派定二员由该督咨送毓贤以备繙译之用。将此谕令知之。

现月

　　

○又谕、电寄文兴。饬查甯远州马贼一案。单内所开贼目周老疙疸一名。查据热河都统覆称周老疙疸即周进礼。前经朝锦甯远各属绅商公保投诚。批准收抚。屡次奋勉缉贼。曾随恩统领剿贼一次等语。周老疙疸既经缉匪自效应将单内匪名开除。毋庸查拏惩办。电寄　　

○恭亲王溥伟奏、祖父和硕恭忠亲王赏穿端罩。并赏住朗润园。蒙恩袭爵理应缴回。得旨、所有前赏之端罩。著将杏黄托子缴回。端罩即赏给溥伟穿用。朗润园著交内务府查收。现

月

　　

○安徽巡抚邓熙奏皖省遵办积谷。拟定捐法。谷数建仓选董、慎出纳、勤稽察、定劝惩、悬禁令、章程八条。得旨、所拟章程尚属周妥。务当督饬各属。实力举行期收成效。毋得一奏塞责。摺包　　

○以捐银助赈。予安徽定远县候选郎中钮秉臣为其祖父母父母。怀远县分省知府王锡恩为其本生毋建坊。　　

○庚申。护理山西巡抚布政使何枢奏、晋省奏明添练新军。现派总兵万本华赴。豫鄂交界樊城一带。召募壮丁。挑练成军。即由该总兵督带训练报闻。　　

○又奏、右＜目辟＞行＜匧心＞口＜韦未＞＜夗贝＞驻防旗兵欠支饷银料豆。请分年筹补以清积欠而恤民艰。从之。辛酉。谕内阁、前据军机大臣等会奏、遵旨议覆大学士李鸿章等奏查勘黄河工程。请饬部分别筹款。当经谕令户部按照所议应需各款。依期分别筹拨。并将筹定的款先行具奏。兹据户部奏称此次黄河工程。按照办法次第。原非一时并举。应需款项。自应分次筹措现在于各省关存储的款项下。指拨银四十万两。专为加拨修防购办物料之用。限于四月前解到。复于各省存储及山东节饷项下指。拨银六十万两。以为择要修培堤土滟念之用。限于六月伏汛以前解到。其疏通海口一项先须购地迁民。方可渐次施工。现经该部在关税项下先拨的款银十万两。以为购地迁民之用。一俟办有端绪。即行续拨一百九十万两。断不至贻误要需等语。山东黄河关系数百万生灵。朝廷轸念民依。特派大臣周历详查复令廷臣公同会议。所筹治标办法。即为大治之本要在得人而理。事事认真。始不虚糜钜款此次筹办工程。皆在山东境内。毓贤以巡抚兼管河工。责无旁贷。即著该抚悉心综核。督饬上中下三游总办道员各专责成。切实经理。毋得滥用一人虚糜一物该省河工积弊已深。朝廷不惜费钜工艰亟图修治。所拨款项丝毫皆关国帑。如有不肖官吏仍蹈从前因循粉饰、任意偷减之弊希图中饱。蒙混开支。一经查出即。当立予严惩。加等治罪。不得以寻常倢■＜曰融＞

■＜石木＞处了事。总期工坚料实河患日纾。以澹沈灾而拯昏垫。至户部所拨各项。俱系有著的款。即著电知各省关该管督抚。务当仰体朝廷慎重河防之意。迅饬该管各员。将指拨之款。尽数依限解工。毋得展转推延。并不准丝毫暒滟它欠。傥限期已逾。解不足数。即由山东巡抚查明报部。由户部从严奏倢■＜曰融＞■＜石木＞。现月　　

○闽浙总督许应骙奏、闽盐因风潮为患。商疲课绌。请将带完旧课量予展限。并陈碍难加价情形。下部议。　　

○又奏汇解各款京饷。得旨嗣后解京各款。仍著以实银起解。　　

○又奏、英使照称交涉案件。通商局耽延不结。请予裁撤。现拟更名洋务局派员办理下所司知之。　　

○壬戌。谕内阁、前日召见之候选道江苏上海县知县黄承暄、著开缺以道员用交军机处存记。本日召见之河南尽先即补知府沈传义、著交部军机处存记。现月　　

○又谕、奎俊奏、开缺道员禀请回籍终养据情代奏等语。四川川东道任锡汾前因办理案件贻误地方。谕令开缺送部引见。乃竟藉词乞养。实属有意取巧。任锡汾著即行革职。现月　　

○谕军机大臣等、电寄寿长、电悉。荣和既已回奉。育字军四营著即仍交荣和统带。电寄　　

○陕甘总督陶模奏、甘省防练马步四十余营。分扎险要。拟择防务较松之处。酌调十数营来省训练。俟技艺娴习。即换调别营。更番训练。以期力挽积习。得旨、即著更番调操。认真训练。毋得稍涉怠弛。摺包　　

○又奏、甘省鼓铸制钱。工本太钜。仍请缓办。报闻。摺

包

　　

○以亏款延缴。革已故福建云霄同知董梦兰职。提属勒追。协修官刘福姚恭纂　　

帮总纂官程棫林恭辑监修总裁世恭阅十三签四月二十日正总裁那月日专司蒿■禾本陆恭覆阅癸丑十一月十八日　　

徐月日　　

荣月日副总裁唐月日　　

宗室宝恭阅一签九月十五日　　

陈恭阅十一签十二月二十日　　

熙月日　　

郭恭阅十一月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百四十一　　

光绪二十五年。己亥三月。癸亥。谕军机大臣等理藩院奏、哲布尊丹巴呼图克图等会报西藏情形据情代奏一摺。著总理各国事务衙门查明具奏原摺单著钞给阅看。寻奏、查藏事业与英人订明条约交涉各事自应按照条约办理乃藏人屡经开导尚未释然达赖喇嘛世守藩封值兹时局尤宜仰体朝廷推诚相与之意经权互用共济时艰勿滋疑虑应请饬驻藏大臣剀切晓谕用绥藩服而弭边患依议行。摺包　　

○又谕、电寄各省督抚。近年各省多有创设机器制造枪石滟驳弹药并纺纱织布各项工厂商务等局。由官开办者。著各督抚查明该省各局所共有几处。即将现办情形。详晰电奏。　　

○云贵总督崧蕃奏滇边不通海道。自开蒙自思茅两关又续开河口易武猛烈各分关其腾越一处。英设领事尚未开办。此外别无可以通商处所。报闻。　　

○又奏、英法两国派员来滇查勘铁路。现藩臬总司其事。并设提调妥为办理。下所司知之。现月　　

○调甘肃西甯镇总兵覃修纲为云南临元镇总兵官云南临元镇总兵刘万胜为甘肃西甯镇总兵官。　　

○以熟悉河务准前任直隶大顺广道吴廷斌送部引见并俟引见后豫备召见。蠲缓云南建水南甯马龙三州县被水被雹地方应徵田粮甲子谕内阁御史余诚格奏、特旨擢用人员请分别班次选补等语著吏部妥议具奏。现月　　

○谕军机大臣等、前因北洋各军训练三年。著有成效曾经谕令荣禄传知袁世凯宋庆聂士成、准将该将军得力员弁择尤酌保。毋许冒滥。兹有人奏、练军保案宜防冒滥请明示限制等语。方今时势艰难。朝廷力图自强。训练各军原以备一时缓急之用。此次谕令将得力员弁择尤酌保系属出自特恩。傥果漫无限制不惟无以昭激劝设异日战功卓著。又将何以加兹现在袁世凯等军保案尚未奏到。著荣禄传知该统领等。务须认真办理。毋得稍涉浮滥。如所保员数过多奖叙过优即著荣禄切实核减。再行分别具奏以重名器而励戎行。原摺著钞给阅看将此谕令知之。现月　　

○又谕有人奏、练军保奖宜防冒滥请明示限制一摺。所奏不为无见前因北洋各军训练三年。准其将出力员弁择尤酌保。原系朝廷鼓励戎行。特施恩谕。傥因此稍涉冒滥。不准无以昭激劝。设异日战功卓著又将何以加兹。从前各省防军本无保案。惟海防及边防各军。始准其五年一保。每案员数亦不得过多。著袁世凯、宋庆、聂士成、懔遵前旨。核实办理。毋得任听各营将弁、及各处所当差之官幕人等纷纷请托滥登荐剡。傥所保员数过多。或官阶漫无限制。即严行驳斥。该统领等受国厚恩。身膺重寄。谅不至稍涉瞻徇也。原摺均著钞给阅看。将此谕令知之。　　

○又谕、本日召见之道员黄承暄、著发往南洋交刘坤一差遣委用。　　

○吉林将军延茂奏、铁路交涉日繁。请于哈尔滨分设交涉局以免贻误。并恳扩充吉省俄文学堂。以备繙译之材报可。　　

○总统武＜目辟＞行＜匧心＞口＜韦未＞＜夗贝＞右军候补侍郎袁世凯奏翰林院编修徐世昌请留营襄办营务得旨徐世昌准其留办营务。所请免扣资。俸之处著不准行。　　

○改湖北汉口同知为夏口抚民同知。从湖广总督张之洞请也。　　

○添设新疆焉耆府等缺从甘肃新疆巡抚饶应祺请也。　　

</div>
    <div class="pagination">
<a href="清实录光绪朝实录_page889.html">上一页</a><span>...</span><a href="清实录光绪朝实录_page885.html">885</a><a href="清实录光绪朝实录_page886.html">886</a><a href="清实录光绪朝实录_page887.html">887</a><a href="清实录光绪朝实录_page888.html">888</a><a href="清实录光绪朝实录_page889.html">889</a><span class="current-page">890</span><a href="清实录光绪朝实录_page891.html">891</a><a href="清实录光绪朝实录_page892.html">892</a><a href="清实录光绪朝实录_page893.html">893</a><a href="清实录光绪朝实录_page894.html">894</a><a href="清实录光绪朝实录_page895.html">895</a><span>...</span><a href="清实录光绪朝实录_page891.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
