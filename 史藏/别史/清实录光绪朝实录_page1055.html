<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1055 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1055 页/共 1316 页</h1>
    <div class="content">○丙戌。孝敬宪皇后忌辰。遣官祭泰陵。据黄绫本例

书

　　

○谕内阁。国家岁发帑项。养育八旗兵丁。原期实惠均沾。岂容不肖参佐等官。及掌档领催。逐层剥扣。前经降旨严行禁饬。乃闻此等弊端。近来仍复不免。著八旗都统实力稽查。如再敢从中克扣。即著随时奏倢■＜曰融＞■＜石木＞。严行惩办。并闻有奸商取巧放债。兵丁私典钱粮。重利盘剥等情。著步军统领衙门一体严行查禁。以维旗民生计。现月　　

○谕军机大臣等、电寄盛宣怀、现在各处开办铁路。关系重大。所有卢汉粤汉事宜。仍著盛宣怀一手经理。其铁路经过地方。兵政税项利权一切政事。著南北洋大臣湖广总督督办。各专责成。随时妥筹办理。电寄　　

○河南巡抚锡良奏。匪徒诈称使臣。查办事件。招摇需索。拟请惩办。得旨。袁桂林著即处决。　　

○以浙江布政使诚勋护理浙江巡抚。现月　　

○以截剿粤边游匪。予贵州补用都司郑锦堂等升叙有差。摺包　　

○以扑灭粤边会匪。予贵州补用参将李云山■夆以副将仍留原省补用。摺包　　

○加赏通州王恕园等粥厂米一千五百石。敬节会善堂米一百五十石。现月　　

○协修官郑家溉恭纂　　

帮总纂官蓝钰恭辑监修总裁世恭阅一签五月初十日正总裁那恭阅月日专司蒿■禾本陆恭覆阅癸丑十二月初一日　　

徐恭阅月日　　

荣月日副总裁唐月日　　

宗室宝恭阅一签六月初六日

　　

陈恭阅三签四月十七日　　

熙月日　　

郭恭阅十月初八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百六　　

光绪二十八年。壬寅。冬十月。丁亥朔。享太庙。上亲诣行礼。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。例　　

○遣官祭端慧皇太子园寝。醇贤亲王园寝。　　

○上诣颐年殿。问慈禧端佑康颐昭豫庄诚寿恭钦献崇熙皇太后安。至己丑皆如之。记注　　

○奉皇太后御乾清宫。韩国使臣朴齐纯觐见。　　

○颁光绪二十九年时宪书。　　

○谕内阁、外务部奏、请派日本游学生总监督一摺。四品衔外务部员外郎汪大燮、著赏给五品卿衔。派充游学日本学生总监督。所有游学各生。均著归该员管辖。务即认真经理。督饬切实讲求。以端趋向而宏造就。现月　　

○戊子。商务大臣调署两江总督张之洞等奏、与英使马凯、议定商约。详慎准驳删改。于利权尚无亏损。现已遵旨画押。并将约本进呈。下部知之。摺包　　

○又奏、英约十六款内。以第八款加税免厘一事。为全约紧要关键。应由户部会商外务部、札饬总税务司豫筹布置。以免临事周章。下外务部户部妥议具奏。摺包　　

○以剿平直隶迁安匪党出力。予留直补用参将孙多庆等、六员奖叙。其不职之驻防永平府城右营管带马鸿恩等二员、革职留营效力。摺包　　

○以义不屈辱捐躯异国。予故将军多隆阿之孙副都统寿长优恤。现月　　

○以捐助学堂经费。予广东南海县职员黄绍贤为其母建坊。　　

○己丑。上奉慈禧端佑康颐昭豫庄诚寿恭钦献崇熙皇太后幸颐和园驻跸。记注　　

○谕内阁、湖南辰州府城痞匪聚血■乣滋事殴毙英国教士步绍祖罗国全一案。前据俞廉三电奏、业经降旨将沅陵县知县陈禧年、辰州营都司刘良儒、驻防毅字旗参将张耀魁、前署沅陵县知县万兆莘、统领毅字防营总兵颜武林等、一并先行革职。归案查办。兹据该抚奏称、此案初起时。罗教士从福音堂逃出。径投城守衙门。都司刘良儒、闭门不纳。以致教士被殴毙命。总兵颜武林、当痞徒聚血■乣往打教堂。从该总兵门首经过。置若罔闻。不往保护。知县万兆莘卸任在即。有心推诿。谣言初起。不能立行禁止。以致酿成巨案。其余各员。或保护不力。或防范未周。均属罪有应得等语。朝廷慎重邦交。晶■宜经降旨严饬各省地方官。于所属教堂教士。实力保护。不啻三令五申。乃辰州府城又出此重案。该处文武各官。事前既未能豫防。临时又复坐视不救。殊堪痛恨。核与寻常保护不力者不同。自应加重惩处。即著照该抚所请。将已革辰州营都司刘良儒、即行正法。统带毅字营总兵颜武林、定为斩监候。参将张耀魁、桂阳营参将赵玉田、均革职永不叙用。辰州府知府吴积旬■金、革职永不叙用。并流五年。已革署沅陵县知县万兆莘、充发极边。永不释回。以示惩儆而昭炯戒。现月　　

○谕军机大臣等、本年四川南充等州县。灾区甚广。钦奉慈禧端佑康颐昭豫庄诚寿恭钦献崇熙皇太后懿旨。拨银三十万两。交该督核实赈济。并准将新旧捐输。酌量减免。复因冬赈春抚。为日方长。非有钜款。不足以资接济。准开办减成赈捐。俾资急用。又谕令将义赈余款十二万两。尽数拨解该省。开办冬赈。以惠穷黎。直隶天津地方。久受兵灾。准袁世凯奏将光绪二十六年下忙起至本年上忙止。同节年民欠地丁钱粮。各项旗租旗产钱粮。广恩库租。海防经费。河道钱粮屯谷等项。并差徭一律豁免。广宗钜鹿两县被旱被扰。准将本年上忙应徵钱粮差徭。一律缓至来年麦后启徵。以纾民力。江苏安徽江西等省沿江一带上年水灾甚重。先后谕令江苏减运本届漕米十万石。复准借拨漕米十五万石。减价平粜。又准聂缉规奏、于陕西义赈款内。宽筹酌拨。协济安徽春赈。又于义赈款内。谕令匀拨江西。以济工赈。并准暂办赈捐一年。浙江省上年灾歉。亦准留拨本年起运漕米十万石。办理平粜。广西柳州府属水灾。已谕令户部于广东应解京饷内拨银二万两。迅解该省。作为赈济之用。并准开办赈捐。其广东广肇两府。福建福州等属。均被水灾。已分别谕令开办展办赈捐。陕西西安等属灾后情形。钦奉懿旨垂念。准将被灾处所。应徵本年上下忙钱粮。统免二分。小民谅可不致失所。惟念来春青黄不接之时。民力未免拮据。著传谕该督抚等体察情形。如有应行接济之处。即查明据实覆奏。务于封印以前奏到。俟新正降旨加恩。再浙江兰溪县被雹。山西太原等属被旱。云南南甯县被雹。腾越厅被水。贵州镇远等县被水。甘肃巩昌凉州等府、新疆镇西厅属、亦均被雹。业经谕令该府等妥筹抚恤。即著迅速办理。并将来春应否接济之处。一并查明。于封印前奏到。此外各该省有无被灾地方。应行调剂抚恤之处。著该督抚等一并查奏。候旨施恩。将此各谕令知之。　　

○御史陈应禧奏、元儒刘因请从祀文庙。下部议。　　

○予故两广总督陶模恤典如例。赠太子少保衔。予主事葆廉以员外郎用。孙荫生善培以主事用。寻予谥勤肃。　　

○庚寅。上诣乐寿堂问慈禧端佑康颐昭豫庄诚寿恭钦献崇熙皇太后安。至丙辰皆如之。记注　　

○盛京将军增祺等奏、奉省西南段至辽河所驻俄兵。均如约一律撤退。一切善后诸务。现已分饬妥筹办理。得旨、仍著督饬随时认真巡缉。毋稍疏懈。以靖地方。摺包　　

○辛卯。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。大学士孙家鼐、著加恩免其带领引见。现月　　

○政务处大臣庆亲王奕劻等奏、泰西以商立国。于商务特设专部。中国亦宜设立商部。以为振兴商务之地。从之。现月　　

○命吏部尚书张百熙、兵部尚书裕德、都察院左都御史陆润庠、在紫禁城内骑马。现月　　

○壬辰。仁宗睿皇帝诞辰。遣官祭奉先殿。现月　　

○谕军机大臣等、瑞洵奏、会勘阿尔泰山地段安插逃哈请饬再行妥筹一摺。据称阿尔泰山科塔交界处所。经伊＜覀之＞■牛将军马亮等、派员前往会同履勘。名为安插逃哈。实则办理操切。恐启蒙哈争端等语。著马亮、饶应祺、潘效苏、确查情形。详细妥筹。和衷商办。以重边务。原摺著钞给阅看。将此各谕令知之。现月　　

○护理山西巡抚赵尔巽奏、晋省边外各厅。地广事繁。治理不易。请援案分设厅治于丰镇厅之二道河等处。移设同知四员。即以太原汾州等府同知移驻下政务处会同吏部议奏。寻议行。摺

包

　　

○又奏、徐沟等州县被雹被霜成灾。秋收歉薄。已委员驰往查勘赈恤。得旨、著即妥速查勘具奏。仍于灾重之区。先行酌拨银米。以资赈济。摺包　　

○贵州学政赵惟熙奏、风气初开。新书歧出。民权谬说。惑世诬民。推其流弊所极。不至弱肉强食灭绝人类不止。其为世道人心之害。非小说淫词可比。请严定限制。妥订章程。以防流弊。下所司知之。摺包　　
</div>
    <div class="pagination">
<a href="清实录光绪朝实录_page1054.html">上一页</a><span>...</span><a href="清实录光绪朝实录_page1050.html">1050</a><a href="清实录光绪朝实录_page1051.html">1051</a><a href="清实录光绪朝实录_page1052.html">1052</a><a href="清实录光绪朝实录_page1053.html">1053</a><a href="清实录光绪朝实录_page1054.html">1054</a><span class="current-page">1055</span><a href="清实录光绪朝实录_page1056.html">1056</a><a href="清实录光绪朝实录_page1057.html">1057</a><a href="清实录光绪朝实录_page1058.html">1058</a><a href="清实录光绪朝实录_page1059.html">1059</a><a href="清实录光绪朝实录_page1060.html">1060</a><span>...</span><a href="清实录光绪朝实录_page1056.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
