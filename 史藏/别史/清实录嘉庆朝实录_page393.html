<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 393 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 393 页/共 523 页</h1>
    <div class="content">○又谕、明亮等奏、会议松筠条奏回疆事宜一摺。所议俱是。伊犁将军总统新疆事务。其南路地方向由喀什噶尔参赞大臣管辖。各城阿奇木伯克等缺。即由该参赞大臣验看。分别奏调验放。向例并不会商将军。若调赴伊犁验看。长途跋涉。殊非体恤之道。将军事权。亦不免过重。自应仍照旧章办理。至军台当差回众口粮。向不动支官项。从无年终咨报之例。其开垦闲田、疏引余水。系各城随时兴办之事。亦无庸另议升科。余俱照所议行。　　

○戊午。上幸静明园。诣龙神庙拈香。　　

○谕内阁、那彦成奏、于官兵携带幼孩、未能约束稽查、自行议罪一摺。那彦成身为统帅。于凯彻官兵。约束不严。致纷纷携带幼孩。本有应得之咎。惟念伊平素未谙军律。此次出征之时。朕亦未先行申谕。昨兵部议处军营各员。均已加恩从宽办理。那彦成自请交部严议之处。著加恩宽免。其请罚世职俸十年。亦减为五年。所有官兵等自滑县至出山海关一应车马供应。俱不准报销。罚令赔出。送回各幼孩经过直隶境内所需盘费等项。亦一并著赔。以示薄惩。　　

○拨直隶宣化天津两镇标兵各四百名、督标兵二百名、移驻大名左右、开州杜胜等营。从总督那彦成请也。　　

○旌表守正被戕四川汉州民文应爵妻赵氏。　　

○己未。谕军机大臣等、山东曹县定陶等处、上年因教匪滋事。民被兵火。朕悯念穷黎失所。叠次施恩。有加无已。但此次该省滋事贼匪。并非外寇。即系本地莠民。自为蹂躏。乡里受其荼毒。室家荡然。伊等亦无可怨尤。今朕保主赤深恩。为之给其口食。谋其生计。伊等天良具在。宁不知中诚感激。该抚当广出示谕。以尔等幸于兵燹之后。重乐昇平。今后惟当勉为善良。勿辜朝廷恩意。即如滑县一经贼匪屯聚。大兵所至。玉石俱焚。地方良民。被难者亦不可数纪。此后尔耆老百姓、及绅士人等、均不可不互劝戒稽查、勿为邪说所愚。勿为奸徒所煽。各安耕凿。保守家室。庶风俗淳良。永享太平之福。如此剀切晓谕。亦化民齐俗之一助也。将此谕令知之。　　

○展缓山东被贼滋扰之曹、定陶、菏泽、钜野、城武、郓城、单、濮、范、观城、朝城、金乡、十二州县、本年额赋。　　

○庚申。谕内阁、弘谦等奏、酌定云骑尉品级章京补缺章程一摺。五陵八旗额设云骑尉品级章京。遇有缺出。如本旗无合例应升人员。向系由京补放。于该处差使未能熟习。著照所请。嗣后该处缺出。本旗无应升之人。即在本翼三旗骁骑校、及读赞等官合例人员内拣选补放。毋庸由京拣补。所有现出镶红旗云骑尉品级章京员缺。即照此办理。著为令。　　

○辛酉。谕内阁、同兴奏讯明教习李庭业、未及告假离馆回籍、前于保奏防守出力绅士、不能详查、列入单内、实属疏忽、将李庭业解部治罪、并自请议处等语。上年豫东教匪滋事。巢□刀除迅速。各省所保人员。俱不免有冒滥。即如同兴摺内。所称曹济各属处处戒严。绅士等练勇防护。此虽捍卫城垣。亦系自保家室。如贼氛扰及。或婴城殄寇、著有劳绩。自当加以恩奖。其附近戒备之区。实系身先倡义。捐出厚赀。或将为首者甄叙一二人。此外随同守御者。安能一概滥及。著同兴将上次保列各绅耆、再行秉公确查。如有滥给者。即奏明彻销。不得稍存回护。该抚不行详查。将李庭业列入单内。著交部议处。至李庭业捐赀守城。查无捏饰情敝□大。其家有老亲。闻警奔归。亦属人情。惟未及告假擅自离馆。是其应得之咎。著刑部讯明。将所给议叙彻销。以抵其罚。无庸再行治罪。　　

○户部议准。湖广总督马慧裕疏报、汉川、沔阳、天门、江陵、四州县、丈出民业官荒田一百二万亩有奇。照例升科。从之。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百八十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。夏四月。壬戌朔。享太庙。遣仪亲王永璇恭代行礼。　　

○谕军机大臣等、同兴奏、武城县教犯姜明、自行投首、现在回省讯办一摺。已明降谕上□日。将武城县知县吴士超、解任交该抚讯办。该抚即亲提案内人证。将徐炘邵得成等所供各情节。逐一严讯。秉公定拟具奏。该省民人往往惑于烧香治病。流入邪教。并著同兴广出示谕。以尔等乡曲愚民。若欲烧香祈福。则祠庙正神。原不禁瞻礼祈祷。若因患病病。则延医调治。比之师巫之说。信而可凭。其创立会名。传习不法经咒。托词治病。聚众敛钱。均系邪说诬民。大干法禁。一经被人控告。即不免拖累到官。求福而转以得祸。嗣后当共相劝诫。勿为邪说所愚。勉为安分良民。自不致被人讹诈牵引。罹于罪辟。如此剀切化导。庶可冀犯法者渐少也。将此谕令知之。　　

○拨天津北仓卸贮奉天米二万二千余石。备直隶各州县平粜。　　

○缓徵直隶开、东明、长垣、刑台、霸、定兴、新城、完、南和、平乡、广宗、钜鹿、任、邯郸、肥乡、曲周、广平、鸡泽、威、隆平、宁晋、文安、东安、清苑、唐、束鹿、安、故城、青、静海、沧、盐山、沙河、唐山、内邱、永年、成安、磁、元城、大名、南乐、清丰、龙门、冀、南宫、新河、枣强、曲阳、获鹿、安平、五十州县、连年灾歉新旧额赋仓谷。　　

○癸亥。谕内阁、户部奏请饬催各省州县徵存未解银两。开单呈览。内江苏安徽两省嘉庆十四年奏催案内未解银三百余万两。迄今数年。不特报解无几。而徵存者转益加多。现在此两省共未解银六百六十余万两。山东省亦增至五十万余两。其甘肃云南直隶福建广东等省。亦均有未解银两。实属因循疲玩。直省各州县经徵银两。乃国家惟正之供。度支经费所从出。若州县徵存而不解司库。以致部中指拨日形支绌。频年积压相仍。国用将于何取给。各督抚受朕厚恩。具有天良。无一实心办事。思之实深愤懑。全不以国计为念。一任不肖官吏拖延敝□大混。总不上紧清厘。明知经费未裕。琐琐焉议于常赋之外设法巧取。而置分应提催之款于不办。岂非本末倒置、公私罔辨乎。江苏安徽二省。为数最多。张师诚甫经＜闲＞调。胡克家亦到任未久。无所用其回护。山东省较之甘肃等省亦多致数倍。著严饬各该督抚、即督率该藩司、认真查办。各将徵存未解之款。尽数提解司库。报部报拨。如州县中有延不申解者。严参治罪。以儆其余。傥提催不力。则惟该督抚藩司是问。恐不能当此重咎也。　　

○署仓场侍郎吴烜、因病乞假。允之。以刑部左侍郎许兆桩、署仓场侍郎。　　

○甲子。上诣时应宫昭显庙拈香。　　

○还宫。谕内阁、百龄奏、查阅徐州镇标各营官兵、技艺娴熟、恳请将徐州镇总兵沈洪、赏加议叙等语。上年沈洪带兵赴东豫境内巢□刀堵贼匪。该督前次汇保出力员弁时。未将沈洪保奏。迄今事逾数月。始代为奏请议叙。殊于事理未协。至该总兵于所辖营伍、训练整齐。系分内应办之事。无庸加以奖励。所奏不准行。又另片奏、革职副将赵得功、随营巢□刀探出力。赵得功著送部引见。再降谕上□日。至山东单县生员薛檀、雇勇防堵。缉获贼匪。应由山东巡抚查奏。该督系两江总督。代为恳恩。亦属越俎。其所请将薛檀赏给从九品职衔之处。著无庸议。　　

○谕军机大臣等、百龄等奏、筹办江境漕运河防一摺。本年邳宿运河水势短绌。而洪湖受黄淮二渎之水。恐难容纳。此二者皆江省最要之事。现在首二两帮虽已趱入东境。而在后帮船甚多。除借汶水上运之外。江境有何可以导引之水。百龄等惟当无分畛域。酌盈剂虚。总期于重运无误。以收和衷共济之效。至河口系湖水去路。现据称加挑引河之后。湖水较畅。湖面仅长水四寸。但桃汛长水有限。瞬届伏秋大汛。为日方长。堰盱各工。在在吃重。不可稍存大意。其所称修筑堤工、启放各坝、以及筹办下河归海之路、并分洩黄水各事宜。惟在该督等思患豫防。多方筹备。总之今岁江境。务保安澜。万不可稍有疏失。百龄等当慎之又慎。勉之又勉也。将此谕令知之。　　

○以常雩祀天于圜丘。自是日始。斋戒三日。　　

○乙丑。谕内阁、据满珠巴咱尔奏、查明木兰各处围场、牲兽甚少、本年正二月闲大雪数次、至今尚未融化、三月十九以后、又连日大雪、道途泥泞异常等语。本年哨内入春以后。雪泽尚多。山路泥泞。再经夏秋雨水。自必倍难行走。且各处围场牲兽较少。亦应略为孳息。所有本年木兰秋狝典礼。著暂行停止。俟明岁照例举行。至今秋既不行围。亦无庸临幸热河。　　

○又谕、御史孙汶奏、各省赴京控案、咨交本省督抚、均有逾限未结者、而山东省为甚、请上□日饬令迅速办结等语。各衙门咨交本省控案。前经立有定限。逾限查参。及该督抚任意延宕。罔知顾忌。现在两江及其余省分。均有十案至三四案不等。直隶省有三十二案。而山东省则竟有八十九案之多。虽经都察院屡次查参。泄泄如故。以致原告守候无期。本年复纷纷来京具控。其因循疲玩。实为尤甚。同兴等敢于如此疏懈。不虑朕降上

□日拏问乎。所有山东省未结八十九案。著责成该抚同兴、与藩司朱锡爵、臬司刘大懿、三人。即速分提审办。勒限一年。全数办结。并著伊三人每月将所分股内已结未结各若干案。自行具奏一次。若再有延玩。是有心误国。必加惩处不贷。其直隶省三十二案。著交那彦成、率同臬司钱臻、迅速审办。亦著勒限一年。每月具奏一次。伊二人到任未久。各案非由伊等积压。无所庸其回护。但此后设再逾限。则伊二人亦无所辞咎。其余各省未结之案。并著各该督抚上紧清厘。毋稍延缓干咎。　　

○又谕、前据巡视东城御史塔勒炳阿等奏、该城指挥谢天樛、访护要犯侯添幅等、交部审讯。当以该指挥缉捕认真。赏给花翎宁。以示奖励。兹据军机大臣、会同刑部、讯明侯添幅等五名、并无习教从逆情事。内有二名曾经学习拳棒。亦经该督审拟咨部有案。是侯添幅等、该省业已查办。且并非要犯。讯之获犯之黄有功、据称伊与谢必得等五六人、均非该指挥衙役、系给有印票、令驰往外府州县、无分畛界缉拏等语。现在逆案内著名要犯。尚有祝现等六名日久稽诛。其余指名缉拏者。亦尚有数十名未获。该民人等如果知其实在下落。首拏到官。朕必加以优赏。即曾经习教之人。能将该犯等所在据实举首。或送信捕获。朕亦必免其习教之罪。仍一体给赏。屡经降上□日甚明。是此等著名要犯。民人皆可捕捉。何庸给与印票。若令该民人执持该指挥无分畛域印票。四出查访。将外府州县寻常案犯。亦令缉拏。恐藉端吓诈。滋扰闾阎。且离京既远。真伪莫分。必致要犯未获。而流敝□大已不可胜言。谢天樛、除宁业已给赏外。其赏

戴翎枝。著即行彻回。如能将祝现等要犯缉获。再行施恩。　　

○铸给四川越巂厅暖戴田坝土千户印信。从总督常明请也。　　

○丙寅。上诣南郊斋宫齐宿。　　

○谕内阁、朕向来恭祀天坛。自太和门外乘辇诣坛。行走不过五刻。本日新换旗校尉舁辇行走。迟至十刻之久。内惟头班末班、及中闲经过天桥。此三班校尉舁行尚速。人亦健壮。其余各班甚觉迟缓。多系瘦弱。数月以来。銮仪卫大臣章京等、不认真督率演习。俾臻娴熟。殊属怠玩。除命军机大臣传上□日申饬外。所有管理銮仪卫大臣和世泰、著罚俸三个月。銮仪使长庆、禧恩、德克进、著各罚俸半年。专管演习舁辇校尉之章京、及本日带班迟缓之章京、著查明各罚俸一年。其头班末班天桥三班舁辇校尉、加恩每人赏给一两重银锞一个。此三处带班章京、均免其罚俸。著该管大臣等督率该章京勤加教导。务照向日行走五刻旧规。演习娴熟。毋再延玩干咎。　　

○丁卯。常雩。祀天于圜丘。上亲诣行礼。　　

○幸圆明园。　　

○谕军机大臣等、常明等奏、凉山生番、出巢滋事、会商巢

□刀办缘由一摺。凉山生番。因夷地歉收。分股四出。于银厂沟那里沟东宁乡一带。焚掠滋扰。自应慑以兵威。迅速巢□刀办。毋令蔓延为患。此时常明已商令多隆武带兵二千名前往、会同永宁道刘斌相机进兵。如军威震慑。该提督等到彼克日办理完竣。即饬令地方官将被扰难民。妥为安抚。毋使失所。傥该生番等仍守险拒敌。多隆武不能办竣。常明不必亲往。著在省镇抚。料理地方事务。赛冲阿素娴军旅。著即星驰前赴该处督率巢□刀办。该将军新受重恩。自必倍加奋勉。迅除草窃。以靖边隅。川省距京较远。军务情形。俱著由五百里驰奏。以慰悬廑。将此传谕知之。　　

○戊辰。引见辛未科散馆人员。得上□日、此次散馆之修撰蒋立镛、业经授职。其清书二甲庶吉士林则徐、杨希铨、汉书二甲庶吉士吴慈鹤、潘锡恩、程恩泽、黄玉衡、罗永符、刘斯嵋、袁铣、廖文锦、许乃济、王惟询、钱騋、许邦光、张敦颐、王茂松、周凯、陈鸿、熊遇泰、陈继义、王赠芳、谭言蔼、邱家炜、俱著授为编修。汉书三甲庶吉士奎耀、王云锦、福申、李象鹍、龚绶、俱著授为检讨。胡方朔、冯元锡、曾秩、汪鸣谦、周际钊、李恩绥、陈焯、恩贵、王培、陆尧松、宋劭谷、何炳彝、朱壬林、徐谦、莫焜、喻元准、淩铨、尹佩珩、曹师恕、马志燮、尹世卫、俱著以部属用。姚维藩、何惠群、郑家兰、辛文沚、黄扬镳、边凤翙、倪彤书、阎善庆、赵钺、卢演复、罗以丰、刘体仁、陶廷皋、卢振新、阮贻昆、党绍修、俱著以知县即用。龙云圻、黄崇光、俱著归原班铨选。　　

○谕军机大臣等、据初彭龄台斐音奏、桂芳于上月二十六日行抵武昌、因患病不能前进、伊二人已先行驰赴广西等语。桂芳途次患病。未能前进。广西审案紧要。著初彭龄、台斐音、二人迅即兼程前往。会同蒋攸铦秉公查办。此上□日到日。桂芳如已病痊。自已趱程赶赴前途。若病尚未愈。毋庸勉强起程。广西之案。有初彭龄等三人。足敷办理。桂芳著在武昌安心调理。　　

○以故土尔扈特扎萨克亲王车璘乌巴什子恩克济尔噶勒、袭爵。　　

○己巳。上幸万寿山。　　

○谕内阁、豫通亲王多铎后嗣。除第三房出继外。尚有五房。此次袭爵。自应于每房内各拣选一人。带领引见。不应于长房独拣选三人。所办甚属草率。著宗人府于原拣选之裕兴、裕全、哲冲额、三人内、秉公拣选一人。其五房内原拣选之佛欢、虽系该房长子。既不识字。亦难入选。著于该房内另行拣选一

人。俟朕由香山回园后。带领引见。管理宗人府王贝子公等、办理此事。未免任意。著各罚职任俸半年。　　

○以礼部尚书景安、为满洲繙译会试正考官。礼部右侍郎穆克登额、为副考官。　　

○庚午。谕内阁、据高杞奏、查明南路抚恤、及军需银两、照例报销、其余各款、请捐廉归补一摺。甘肃秦阶等州县、闲有陕省被巢□刀贼匪阑入境内。所有抚恤银二千八十余两。自应照例题销。至该省官兵派赴河南陕西巢□刀捕贼匪。除盐菜口粮等项作正开销外。此外添设腰站夫马供支、中途调回马匹、及防城守卡民夫口食、解运军火粮饷、委员盘费、并报销书识纸张饭食等项。共用银二万七千四百余两。著高杞督率藩司核实确查。造册报部。毋许丝毫冒滥。应准应驳。部中按例核销。毋庸令该督与臬两司捐廉归款。　　

○又谕、李亨特前在河东总河任内。因事获谴。发往伊犁。经朕弃瑕录用。命往南河效力。于承办荷花塘漫工。执持谬见。以致坝身已堵复蛰。仅予薄惩。发往热河。嗣复洊擢河东总河。李亨特屡邀破格恩施。自应感激愧奋。力图报效。乃于微山湖潴蓄事宜。不能先期筹办。任其日就淤浅。现在湖心存水。仅止尺余。即寻常河泊。亦不至枯涸若此。李亨特废弛河工。贻误漕运。厥咎甚重。且于罢斥后仍恣意侈慢。不知儆惧。部议发往新疆。尚不足以蔽辜。李亨特著先在部枷号半年。再发往黑龙江效力赎罪。　　

○谕军机大臣等、据成林奏、甄别不称职之员请上□日勒休一摺。知州苏荣坪、知县罗树德、州同李培林、徐瞻云、四员。著蒋攸铦台斐音抵粤西后。再核实察看。如果系年迈才庸。不能胜任。该督抚再行具奏。候上□日遵行。傥成林考核不公。该员等或有屈抑之处。即据实参奏。毋稍回护。将此谕令知之。　　

○以故喀尔喀扎萨克图汗扎萨克贝勒成敦扎布子曼达尔瓦、袭爵。　　

○命内阁学士熙昌、驰往直隶平泉州审案。　　

○以内阁学士黄钺、为户部右侍郎。　　

○予故户部右侍郎赵秉冲、祭葬如例。赏银三百两治丧。　　
</div>
    <div class="pagination">
<a href="清实录嘉庆朝实录_page392.html">上一页</a><span>...</span><a href="清实录嘉庆朝实录_page388.html">388</a><a href="清实录嘉庆朝实录_page389.html">389</a><a href="清实录嘉庆朝实录_page390.html">390</a><a href="清实录嘉庆朝实录_page391.html">391</a><a href="清实录嘉庆朝实录_page392.html">392</a><span class="current-page">393</span><a href="清实录嘉庆朝实录_page394.html">394</a><a href="清实录嘉庆朝实录_page395.html">395</a><a href="清实录嘉庆朝实录_page396.html">396</a><a href="清实录嘉庆朝实录_page397.html">397</a><a href="清实录嘉庆朝实录_page398.html">398</a><span>...</span><a href="清实录嘉庆朝实录_page394.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
