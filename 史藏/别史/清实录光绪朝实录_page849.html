<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 849 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 849 页/共 1316 页</h1>
    <div class="content">○谕内阁、近来朝廷整顿庶务。如学堂商务铁路矿务一切新政。晶■宜经谕令各将军督抚切实筹办。并令将办理情形先行具奏。该将军督抚等自应仰体朝廷孜孜求治之意。内外一心。迅速办理。方为不负委任。乃各省积习相沿。因循玩愒。虽经严旨敦迫。犹复意存观望。即如刘坤一、谭钟麟、总督两江两广地方。于本年五六月闲。谕令筹办之事。并无一字覆奏。迨经电旨催问。刘坤一则藉口部文未到。一电塞责。谭钟麟且并电旨未覆。置若罔闻。该督等皆受恩深重。久膺疆寄之人。泄沓如此。朕复何望。傥再藉词宕延。定必予以严惩。直隶距京咫尺。荣禄于奉旨交办各件。尤当上紧赶办。陆续奏陈。其余各省督抚。亦当振刷精神。一体从速筹办。毋得迟玩。致干咎戾。现月　　

○又谕、贵恒奏、查明札萨克镇国公呈诉被倢■＜曰融＞■＜石木＞各节。并无冤抑。及该公盗取印文。私借银

两。请饬解台讯办各摺片。前因札萨克镇国公阿育尔色德丹占札木楚、在理藩院呈诉被倢■＜曰融＞■＜石木＞冤抑。曾经谕令贵恒到任后。确查具奏、兹据奏称、该镇国公被倢■＜曰融＞■＜石木＞索贿苛派。及私赴库伦各节。均系实有其事。并无冤抑。显系虚词呈诉。图洩私愤。阿育尔色德丹占札木楚、前已革去盟长并札萨克之任。著交理藩院照例议处。至该公盗取印文。私借银两。既据该台吉呈控。自应切实追究。惟据称该公现仍在京。并未回旗听候查办。著理藩院查明该公因何在京逗遛。赶紧解送乌里雅苏台以便讯办。现月　　

○又谕、孙家鼐奏、举人梁启超请设立编译学堂。准予学生出身。并书籍报纸。恳免纳税。据呈代奏一摺。该举人办理译书事务。拟就上海设立学堂。自为培养译才起见。如果学业有成。考验属实。准其作为学生出身。至书籍报纸。一律免税。均著照所请行。现月　　

○又谕、翰林院奏、编修陈鼎进呈校邠庐抗议别论四十八篇。据呈代奏一摺。该编修所著论说。其中有无可采之处。著军机大臣会同总理衙门王大臣悉心阅看。妥议具奏。现月　　

○谕军机大臣等、贵恒、志锐奏、科布多帮办大臣禄祥呈称、司员纳贿卖粮。种种贪鄙。据呈代奏一摺。据称蒙古事务处章京麟镐、向与现任参赞大臣宝昌、交往多年。去年宝昌奏调来科。奏补是缺。禄祥抵任。例应盘查仓库。该司员胆敢从中诡弄宝昌。多方阻挠。甚至不给仓钥。并有偷卖余粮、及科市民人张子全身无下落一案。索银七千两情事。其余放官派差。纳贿分肥。种种弊端。不可枚举等语。案关司员串通该管上司。朋比为奸。亟应彻底根究。著贵恒、志锐确切查明。据实具奏毋稍徇隐。将此由四百里各谕令知之。现月　　

○又谕、御史黄桂鋆奏、巨奸煽乱。亟宜备御一摺。据称广西匪徒。闻系孙文党与。匪首李立亭出安民伪示。洋报内载孙文办理转运。暗中主谋。集股购械。分股窜扰。请饬查明。亟为备御等语。复据编修张星吉条陈内称、粤西援剿各军。方桂东所带潮勇。缺额甚多。并未与贼接仗。现在大股盘踞西山。军械火药。均系孙文接济各节。著谭钟麟、许振祎、黄槐森、派员严密确查孙文踪奣＜虘阝＞亦。据实具奏。一面悬赏购线。设法缉拏。毋使酿成巨患。此次广西剿办土匪。虽据奏报尚属得手。惟匪首未获。难保不再图窜扰。著黄槐森督饬各营。克期＜目辟＞暒穴＜曰融＞夕＜夗贝＞捕。务将匪巢一律埽荡。方可不再蔓延。至勇营缺额。及捏报胜仗。最为军营恶习。方桂东被倢■＜曰融＞■＜石木＞各节。并著该抚确切查明。据实具奏。毋稍徇隐。原摺呈均著分别钞给阅看。将此由五百里各谕令知之。现月　　

○又谕、本日翰林院代递编修陈鼎所著校邠庐抗议别论一书。已有旨交军机大臣会同总理衙门王大臣阅看议奏矣。该编修别论一书。著传知该员再行呈进一部。即由翰林院咨送军机处。以备呈览。毋庸由翰林院具摺。现月　　

○又谕、翰林院代奏、编修张星吉条陈内称、此次粤匪情形。若出衡永以犯长沙。入长江以窥武汉。则安庆江甯势如破竹。一旦句结四起。又成燎原。请饬豫防等语。著沿江沿海各督抚。整饬防营。严查保甲。毋令会匪党与。暗相句结。以为思患豫防之计。原呈均著摘钞给与阅看。将此由四百里各谕令知之。现月　　

○又谕、本日翰林院代奏、编修张星吉条陈内称、请严惩教民等语。著总理各国事务王大臣酌核办理。寻奏、查华民入教。大都无业之徒。藉教为护符。遇有争端。诸形轇轕。应请嗣后华民牵涉词讼。教堂不得收入。以杜争端。于邦交实有裨益。并分咨出使大臣照会各国外部。转饬各该教堂一体遵办。从之。　　

○又谕、本日御史黄桂鋆、编修张星吉、各摺片。均请停办昭信股票等语。著户部核议具奏。现月　　

○又谕、电寄谭钟麟等、广西匪徒滋事。晶■宜据该督抚等电奏剿办情形。惟首匪迄未弋获。近闻信宜失守。并有广东大盗接济军火。意图分股窜扰。何以该督抚奏报。一字未及。著谭钟麟、黄槐森、迅即督催各军。＜目辟＞暒穴＜曰融＞夕＜夗贝＞拏匪首务获。一面将现办情形。即行电奏。电

寄

　　

○金州副都统寿长奏、俄人贪狡。界约难恃。拟请添练壮健精悍之士二十营。仿照新制。朝夕训练。俾成劲旅。密图补救。下所司议。寻总理各国事务衙门奏、遵议原奏防俄各节。诚为要著。惟出使大臣许景澄、曾在俄都订立界约。现已内渡。应俟回京后。再行妥筹办理。从之。　　

○甘肃提督董福祥奏、保定省北涿州一带。难于安营。拟仍就省西以至正定。择地驻营。并调集回队五营。安插近地。以便训练。如所请行。摺包　　

○内阁学士黄卓元因病乞休。允之。纂修官王大钧恭纂　　

总纂官钱骏祥恭辑监修总裁世恭阅四签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅九月初七日

　　

陈恭阅四签十月初七日　　

熙月日　　

郭恭阅三签十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十四　　

光绪二十四年。戊戌。七月。壬戌。谕内阁、御史王培佑奏、变法自强。当除蒙蔽锢习一摺。现因时事艰难。朝廷振兴庶务。力图自强。尤赖枢廷及各部院大臣。共笃棐忱。竭力匡赞。以期挽救颓风。庶事可渐臻治理。乃诸臣中恪共官守者。固亦有人。而狃于积习。不知振作者。尤难悉数。即如部院堂官。本应常川进署。不得无故请假。议奏事件。不准延阁逾限。皆经再三训诫。而犹阳奉阴违。似此蒙蔽因循。国事何所倚赖。用特重加申儆。凡在廷大小臣工。务当洗心革面。力任其难。于应办各事。明定限期。不准稍涉迟玩。傥仍畏难苟且。自便身图。经朕觉察。定必严加惩处。勿谓宽典可屡邀也。现月　　

○又谕、朝廷振兴庶政。凡交议交查各件。皆系当务之急。各督抚等自当仰体朕怀。各就地方情形。认真妥办。随时具奏。乃本年六月以前。所有明降谕旨。及寄谕并电旨饬办各件。未经覆奏之处尚多。总由疲玩因循。不知振作。著各将军督抚即将以前饬令议奏事件。迅速具奏。以后奉谕交办之事。尤当依限赶办。克日奏闻。毋得任意延缓。致烦降旨严催。嗣后明降谕旨。均著由电报局电知各省。该督抚即行遵照办理。毋庸专候部文。以杜其藉口延误。现月　　

○又谕、徐致祥奏、岁科两试。请照乡会试新章分场去取一摺。著礼部议奏。另片奏、请饬精选历代及国朝四书五经讲义。刊刻颁行等语。先儒讲义各书。外省皆有刊行善本。著即由各省学政自行择尤购选。颁发生童。俾有遵循而资讲习。寻礼部奏、岁科两试。分场去取。应毋庸议。从之。　　

○谕军机大臣等、有人奏、疆臣不能办贼。将成巨患一摺。据称广西会匪之外。复有游勇啸聚。几至通省皆匪。遇有蠢动。势必闻风响应。广西营伍废弛已极。黄槐森疲车滟耎因循。毫无展布。布政使游智开耄老昏庸。按察使蔡希邠性情粗暴。纳贿揽权。皆不足以办贼等语。广西会匪滋事。晶■宜经谕令黄槐森迅速剿办。若如所奏。营伍不能整顿。甚至瞻徇营官。两省大吏于防剿事宜。均未通筹。似此情形。深恐酿成巨患。著陈宝箴按照所倢■＜曰融＞■＜石木＞各节。确切查明。据实具奏。毋稍徇隐。另片奏、蔡希邠任用私人。如隆林营守备王起鸿、委充柳州防营管带。往剿三都墟土匪。不能乘骑。至老堡墟尚未接仗。闻风先递。及土匪事平。反得随摺保奖。委办厘金候补知县叶能棣、抽收之数与比较不符。记过撤委。因与该司同乡。不两月复得委办。又该司外甥孙金彪、属托省防右营管带魏希古等委充哨官。又大小文武各员弁。籍隶江西者无不得差委。人言啧啧等语。著陈宝箴一并秉公确查。如果属实。即行从严倢■＜曰融＞■＜石木＞办。原摺片均著钞给阅看。将此由四百里谕令知之。现月　　

○又谕、广西匪徒滋事。阅时已久。虽据该督抚等电奏屡有擒斩。而匪首迄未弋获。势恐他窜。致滋蔓延。广西防剿事宜。著责成苏元春认真督办。会同谭钟麟、黄槐森、严饬派出各营。分投进剿。务期悉数扑减。迅奏全功。毋得观望迟延。贻害地方。致干重咎。并将剿办情形。随时电奏。将此由五百里各谕令知之。现月　　

○又谕、奕劻等奏、副都统荣和拟招回旧部猎户。以固陪都。并就地筹款。永作专饷。据呈代奏一摺。沿边猎户。善骑健步。枪械夙娴。现当整顿边防之际。诚能收集训练。自可成为劲旅。该副都统所请招集二十营。编列成军。认真操练。事属可行。惟练兵必先筹饷。其所称就奉省沿海各属盐厘船捐商货等项。筹定用款。能否确有把握。著依克唐阿体察地方情形。妥议奏明办理。原摺呈著钞给阅看。将此谕令知之。　　

○又谕、电寄陈宝箴、前经有旨电催黄遵宪来京请训。兹据裕庚电称病难久待。恐误使事等语。黄遵宪著迅速来京。限于八月内驰赴日本接任。毋得稽延。电寄　　

○闽浙总督边宝泉等奏、现拟改用新法练兵。并添设武备学堂。先行筹购枪械。以资练习。如所请行。摺包　　

○癸亥。孝贞显皇后诞辰。上诣建福宫圣容前行礼。　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。　　

○谕内阁、刘坤一奏、办理义赈出力之绅士。请旨＜目辟＞衣檾呆＜夗贝＞奖等语。上年徐淮海等属。被水成灾。经刘坤一会商盛宣怀派候选教谕严作霖等周历灾区。次第赈恤。地方赖以安贴。实属急公好义。有裨大局。严作霖等、均著传旨嘉奖。大理寺少卿盛宣怀、筹办赈务。委任得人。著一并传旨嘉奖。　　

○谕军机大臣等、电寄谭钟麟等、前有旨饬令各省开办学堂。复经降旨电催。已据各省陆续奏报开办。而广东迄无只字覆奏。岂藉口于部文未到耶。著谭钟麟、许振祎立即妥筹开办。开将办理情形。即日电奏。毋再任意迟延干咎。电寄　　

○又谕、电寄荣禄、员凤林著即销假。迅速前赴湖北藩司调任毋庸来京请训。仍将启程日期。由荣禄查明电奏。电寄　　

○河南巡抚刘树堂奏、南阳府属州县。被水成灾。委员查勘。妥筹抚恤。得旨、南阳等州县被灾地方。著即妥为抚恤。毋任失所。摺包　　

○甲子。上还宫。　　

○谕内阁、广西会匪滋事。晶■宜经谕令黄槐森督饬各营。迅速剿办。前据奏报屡获胜仗。攻破贼巢。乃数月以来。尚未能歼厥渠魁。悉数扑灭。所称晶■宜有擒获。难保无捏报邀功情弊。该抚因循贻误。实属咎无可辞。黄槐森著即摘去顶戴。迅督各营。勒限一个月。将会匪一律埽荡。如再不知振作。任令蔓延日久。贻害地方。必当加以重谴。懔之。现月　　

○又谕、少詹事王锡蕃奏、请饬各省设立商会。于上海设总商会等语。现在讲求商务。业于京师设农工商总局并谕令刘坤一、张之洞、先就上海汉口试办商务局拟定办法奏闻。现尚未据奏到商会即商务之一端著刘坤一等归案迅速妥筹具奏。其沿江沿海商贾辐辏之区。应由各该督抚一体查明办理。所有一切开办事宜。并著总理各国事务王大臣、咨商各督抚。详订章程妥为筹办。现月　　

○又谕、张英麟奏、巡捕因疯自缢。家属藉端挟制。请归案审办一摺。据称上年十二月闲。该学政按试正定。巡捕台昌熙自缢一案。晶■宜经臬司饬委谳员传案讯结。乃近日风闻台昌熙兄弟。听人唆使来京。意存挟制等语。此案实在情形。著交刑部提案审明具奏。现月　　

○又谕、陈宝箴奏、遵保人才。开单呈览各一摺。湖南候补道夏献铭、试用道黄炳离、降调前内阁学士陈宝琛、内阁候补侍读杨锐、礼部候补主事黄英采、刑部候补主事刘光第、广东候补道杨枢、试用道王秉恩、江苏试用道欧阳霖、江西试用道恽祖祁、杜俞、湖北候补道徐家干、江苏候补道柯逢时、湖北试用道薛华培、似选道左孝同、以上各员。在京者著各该衙门传知该员豫备召见。其余均由各该督抚饬知来京。一体豫备召见。现月　　

○又谕、少詹事王锡蕃奏、敬保通达时务人材一摺。福建兴泉永道周莲、业经电谕饬令来京豫备召见。现尚在籍之四川候补道沈翊清、北洋差委候选道严复、著边宝泉、荣禄、饬令该员等来京豫备召见。内阁候补中书林旭、著该衙门传知该员豫备召见。现月　　

○谕军机大臣等、昨经寄谕陈宝箴将黄槐森不能办贼情形。查明具奏。兹复有人奏、巡抚黄槐森迂谬株守。诸事专断。剿办土匪。日久未能扑灭。颠倒错乱。贻误事机。又复任用私人。右江道黄仁济、官声恶劣。该抚到任欲劾之。嗣因贿赂关说得免。反予优保。请饬查办等语。著陈宝箴按照所倢■＜曰融＞■＜石木＞各节。归入前案。一并确查。据实倢

■＜曰融＞■＜石木＞奏。毋稍徇隐。原摺著钞给阅看。将此由四百里谕令知之。现月　　

○以广州满洲副都统兴存暂护广州将军。电寄　　
</div>
    <div class="pagination">
<a href="清实录光绪朝实录_page848.html">上一页</a><span>...</span><a href="清实录光绪朝实录_page844.html">844</a><a href="清实录光绪朝实录_page845.html">845</a><a href="清实录光绪朝实录_page846.html">846</a><a href="清实录光绪朝实录_page847.html">847</a><a href="清实录光绪朝实录_page848.html">848</a><span class="current-page">849</span><a href="清实录光绪朝实录_page850.html">850</a><a href="清实录光绪朝实录_page851.html">851</a><a href="清实录光绪朝实录_page852.html">852</a><a href="清实录光绪朝实录_page853.html">853</a><a href="清实录光绪朝实录_page854.html">854</a><span>...</span><a href="清实录光绪朝实录_page850.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
