<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 61 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 61 页/共 148 页</h1>
    <div class="content">○甯夏将军台布等奏。　　

○赵家圈地方渠成屯立。酌拨放荒开垦章程督饬开办。得旨、著会商陕甘总督妥筹办理。　　

○署两广总督袁树勋电奏粤省新军酿变。分别剿抚情形报闻。电寄　　

○以亏款延缴革杭防掌右库司协领椿梁骑都尉松茂职。并勒追。　　

○以阻挠戒烟禁令。革甯夏驻防正蓝旗佐领孟赉骁骑尉文广职。随手　　

○赏广西图书馆大清会典一部。随手　　

○乙酉。春分朝日于东郊。遣豫亲王懋林恭代行礼早事　　

○孝康章皇后忌辰。遣官祭孝陵。早事　　

○谕军机大臣等、税务处奏总税务司赫德病仍未痊恳请开缺一摺。赫德著再赏假一年。裴式楷赏给头品顶戴。现月　　

○两江总督张人骏等电奏、扬海等属商运平粜米石。沿途请免税厘。得旨、著照所请该衙门知道。电寄　　

○御史胡思敬奏、议员互选不公。各衙门官长以意私相属托。斲丧仕途廉耻。流弊滋多。又奏、选举硕学通儒名实不副请饬资政院变易名目。改定章程。均下资政院知之。摺包　　

○以内阁侍读学士梁诚为出使德国大臣。电寄　　

○予驻美使馆二等参赞分省补用知府陈始昌等奖叙如例。随手　　

○丙戌。护理湖广总督杨文鼎电奏湖北米谷歉收。向资外省接济。请将鄂境统捐各局卡。向收米谷捐税。一律暂免徵收三个月。得旨、著照所请。该衙门知道。电寄　　

○丁亥。遣官祭地文昌帝君庙。　　

○谕军机大机大臣等御史文鉴奏、法律学堂考试毕业并未加入品行分数一摺学部知道。现月　　

○民政部奏、前定报律草案应行修正者约有二端一关于发行报纸之检查。非出版前期所能猝办。一关于违犯报律之诉讼非行政衙门所当裁判。应即分别酌量增改。此外如发行及记载之限制保押及处分之重轻。又复体察现在情形。参考各国法例详加厘定。斟酌捐益。取便施行。至原律文辞挂漏应删润补益之处。亦经逐条更订。律文改为四十一条而以施行期闲。诉讼管辖。及本律与他律之关系。别为附条四条。并各加具按语。声明理由。缮单呈览。仍请饬交宪政编查馆照章考核。再行请旨钦定颁行。得旨宪政编查馆覆核具奏。摺包　　

○翰林院侍读荣光奏、津浦路务应求便利。下督办津浦铁路大臣知之。寻覆奏、该侍读原奏似以南开设站。为迅求便利之方。惟南开设站。与接通京奉。窒碍良多。若修筑枝路。设立分站。仍须俟路成后。该处商务是否发达。与本路是否合宜。届时方能定计。且陈唐庄一蝱滟戋。由津站通至良王庄。以后材料转运。亦复无多。该蝱滟戋应否迁拆。将来尚须酌核。若竟接续展造。似于交通大局。尚未通盘筹画。所请南开设站之处。应毋庸议。从之。摺包　　

○戊子。东三省总督锡良等奏、上年七月准农工商部电开本部会奏议覆南洋筹设劝业会会期已促。请速饬设立出品协会。并饬劝业道联络绅商设立协赞会等因。当经转饬遵办。现在三省联合设立协赞会。拟定章程。并择定三省适中之地设事务总所。以便筹办。所有该会应需经费。拟援案由三省摊筹。请予饬部立案。下部知之。　　

○己丑。遣官祭关帝庙。　　

○谕内阁、朱家宝奏、查明皖省上年被灾各属民情困苦。恳恩量予接济一摺。安徽各属。历岁荒歉。上年又遭水患。曾经加恩将是年钱漕银米分别缓徵递缓以纾民力。现当青黄不接之时。民情仍形困苦。览奏殊深悯恻。著加恩赏给帑银三万两。由度支部给发。著该抚督饬员绅。妥为散放。务使实惠均沾。毋任吏胥舞弊用副朝廷轸念民依有加无已之至意。现月　　

○召见东陵西陵内务府京察一等圈出之麟祥。明盛富基得旨。均著记名以关差道府用。现月　　

○恭亲王溥伟等奏、议覆吉林巡抚陈昭常奏、吉省办理禁烟暨提前禁种。一律净尽。请将办理禁烟各员。照章择尤保奖。依议行。现月　　

○又奏、遵旨调验已革准补山东嘉祥县知县郭鸿宾等。均无发瘾情形。得旨、郭鸿宾等五员。均著开复原倢■＜曰融＞■＜石木＞处分。仍令照旧供职。原倢■＜曰融＞■＜石木＞失实之前山东巡抚袁树勋著交部照章议处。现月　　

○直隶总督陈夔龙、电奏外洋学子侨民日多邪说流播易滋煽动。请严密查禁。下外务部知之。电寄　　

○两江总督张人骏奏、江北水灾奉准拨帑抚恤。现拟办理冬赈。并酌拨各属工款报闻。摺包　　

○以直隶大沽协副将张士翰为安徽皖南镇总兵官。现月　　

○赏德国驻沪副领事丰理特三等第一宝星。随手　　

○纂修官黎湛枝恭纂　　

总纂官熊方燧恭辑监修总裁世恭阅正月初四日正总裁那月日专司蒿■禾本陆恭覆阅甲寅正月二十七日　　

徐月日　　

荣月日副总裁唐月日　　

宗室宝恭阅七月二十九日

　　

陈恭阅五签二月初五日　　

熙月日　　

郭恭阅一签十一月十七日　　

宗室麒月日


大清宣统政纪卷之三十二　　

宣统二年。庚戌。二月。庚寅。直隶总督陈夔龙奏、筹办要政。如慎交涉广教育。整军备。兴实业。以及禁烟防河诸大端。详慎图维。现已渐得端绪。得旨、遵朕前次批谕一切要政。尽心筹办。甚好甚是。嗣后尤当勉力图维。随时整顿。是朕之期望也。摺包　　

○又奏、遵旨整顿财政谨将局所分别裁并。设立财政总汇处以一事权。下所司知之。摺包　　

○又奏、沥陈下悃恳准开缺。得旨、朕览卿筹办要政一摺。正为嘉悦。已经详加批谕。期卿勉为其难。忽览至此摺。殊属不解。此举大可不必。仍遵前旨。勉力整顿所请开缺之处。著毋庸议。摺包　　

○两江总督张人骏奏、上海北市地方。以水源不洁有碍＜目辟＞行＜匧心＞口＜韦未＞＜夗贝＞生屡致外人藉口。与英厂接管购水。究属权操外人。莫若设厂自办。以杜觊觎现据江海关道详请筹款自办。拟由道担借商款。并请续借商部存款。恳饬部照准。俾得及早兴工下部知之。摺包　　

○又奏、江苏江甯府属之江浦县。本系冲字肬■闲缺。近因兴筑津浦铁路以该县为南段首站与沪甯铁路之甯省车站隔江相望。遂为南北通衢。水陆交冲将来商旅往来五方杂处。不独巡防吃重。且恐交涉日繁似未便仍循资格。拘定选留班次铨补。拟请改为冲繁难三字调缺。俾得为地择人。惟查定例应归月选之缺。改为题调要缺。必须于本省题调要缺内。酌改肬■闲缺互换。查有淮安府属之桃源县。本属冲繁难三字调缺。该县虽属沿海地方。惟自各处轨道交通。其地已非冲要。措置尚易为力。且民情朴实。讼狱无多较同府之阜甯安东等县三字调缺。繁肬■闲攸殊应请改为难字肬■闲缺。足资治理。下部议。摺包　　

○四川总督赵尔巽奏、松潘厅属中阿坝地方。墨仓土司与墨科土目构衅抢掠商路梗阻业经委员查照番规。秉公断结。边境安谧。下部知之。　　

○又奏、续办凉山猓夷。埽通夷巢。就交脚地方添设县治。筑城屯守。俾资控制。并由美姑河通道雷波。以期商贾殷阗。汉夷和辑所有在事出力之建昌镇总兵田振邦等、拟请升叙。以资鼓励。又奏、请截留洋款。拨解西藏经费。均下部议。摺包　　

○浙江巡抚增韫奏台州仙居县属土匪倡乱。业经派兵剿办。地方一律平靖。报闻。摺包　　

○准四川提学使赵启霖解职养亲。以翰林院编修刘嘉琛为四川提学使。现月　　

○以办理屯务出力。予四川炉霍屯务委员试用知县吴庆熙奖叙。随手　　

○辛卯。以办理塔城中俄司牙孜积案出力。予伊＜覀之＞■牛索伦营副总管福善交军机处以副都统记名肬■闲放。赏台吉玛木尔伯克二品顶戴。随手　　
</div>
    <div class="pagination">
<a href="清实录宣统朝政纪_page60.html">上一页</a><span>...</span><a href="清实录宣统朝政纪_page56.html">56</a><a href="清实录宣统朝政纪_page57.html">57</a><a href="清实录宣统朝政纪_page58.html">58</a><a href="清实录宣统朝政纪_page59.html">59</a><a href="清实录宣统朝政纪_page60.html">60</a><span class="current-page">61</span><a href="清实录宣统朝政纪_page62.html">62</a><a href="清实录宣统朝政纪_page63.html">63</a><a href="清实录宣统朝政纪_page64.html">64</a><a href="清实录宣统朝政纪_page65.html">65</a><a href="清实录宣统朝政纪_page66.html">66</a><span>...</span><a href="清实录宣统朝政纪_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
