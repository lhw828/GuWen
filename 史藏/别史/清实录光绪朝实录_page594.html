<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 594 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 594 页/共 1316 页</h1>
    <div class="content">
○遣官祭关帝庙。外记注　　

○辛未。上御黄幄。阅侍卫步射。　　

○引见新科进士。得旨、刘福姚、吴士鉴、陈伯陶、业经授职。恽毓嘉、张鹤龄、李云庆、周学铭、赵启霖、周景涛、宝熙、汪诒书、田智枚、屠寄、汤寿潜、伍铨萃、黄炳元、杜彤、范德权、汪洵、王良弼、赖鹤年、徐中铨、卢维庆、张元济、张瀛、胡继瑗、饶士端、陈希贤、谭启瑞、林国赓、李哲明、蔡元培、夏孙桐、吴家俊、翟化鹏、范家祚、朱家宝、叶尔恺、郎承谟、尹昌龄、刘可毅、刘润珩、李豫、赵国泰、丁昌燕、赵熙、衡瑞、王得庚、裕绂、方家澍、武延绪、周钧、沈文瀚、吴士武、赵士琛、王铭渊、蓝钰、池伯炜、王仁俊、延燮、傅增淯、高宝銮、郭曾准、姚晋圻、吴良棻、陈兆丰、顾瑗、王庆垣、孙多玢、龚心铭、周颂声、周云、连甲、李书翰、哈锐、杜宾□羽、耆龄、胡鼎彝、陈树屏、贻谷、赵鼎仁、杜作航、俞鸿庆、高锡华、曾述棨、王殿甲、伍文琯、洪汝源、万云路、宋书升、陶福履、长绍、蒋式瑆、田宝蓉、安秉玠、杨介康、郝增祐、戴锡之、俱著授为翰林院庶吉士。李希圣、陈锡瓒、黄尔沤、刘恩黻、何藻翔、章士荃、寇宗俊、程利川、伏衍羲、吕存德、谢甘盘、吴钫、曹广桢、曾习经、周汝钧、刘显曾、江逢辰、蔡镇藩、袁宝璜、叶德辉、王汝汉、张祖厚、饶轸、唐文治、陈毓錱、贵诚、桂森、存庆、文龙、沈宝琛、赵兰田、陈应辰、杨洪勋、丁福甲、恩丰、李振申、周凤翔、恩龄、黄允中、李宗膺、饶宝书、冯舜生、赵协莘、孙乐嘉、钱锡舜、汪忠杰、陈凤藻、陈钜前、张炳文、钟为桢、汪时琛、邓廷佐、李慎侯、吴思让、陈乃赓、张联骏、焦志贤、陈福荫、孟广模、溥岳、陈雨浓、杨楷、吕森、胡寿荣、徐德溉、屠尔敏、汪庆生、吕曾、夏时济、蒋廷黻、李兰馨、孙培元、左崇典、张镇芳、高逢源、陈棣堂、叶浚、李时灿、牛瑗、李心地、禄德、裘鸿勋、葛文模、和庚吉、杨敬远、孙尚仁、黄士俊、俱著以主事分部学习。史悠咸、李庆棻、潘葆良、常棣华、汪文绶、管世骏、高增爵、刘铎、洪景楠、伍元芝、黄鸿逵、康咏、籍忠宣、李祥麟、汤原铣、王麟荧、杨士晟、俱著以内阁中书用。傅国英、林颐山、牟育、张瑞芬、王廷赞、章文绶、孙友萼、李兆春、齐绅甲、冯镜泉、胡从＜闲＞、王家骥、文缉颐、陈瑜、何庆辅、张祖望、王宝瑜、顾仲安、芳镇、谭子俊、王世桢、宗锦晨、乔国桢、张延龄、陈登元、李蕴华、张维城、陈祖绶、温锡纯、吴宝镕、罗迪楚、王庆埏、赵传琴、张心镜、阮士惠、关天眷、冯永图、莫镇疆、雷宝荃、陈存志、王光棣、施启宇、甘作赓、宋企适、许克家、许文森、李宗森、卢维雝、嵩瑞、阮大定、朱本、李翰屏、卢秉钧、刘亮藻、于相德、刘钟琼、翁立德、刘正敩、谢德昭、李华芬、陈伟勋、郑炳章、蹇念典、郭兆春、王懋昭、密昌墀、王克鼎、王宗藩、孔昭倩、龚心鉴、李培之、传仲涛、刘积义、苏梦兰、刘瑞璘、沈树人、阳顗、岳龄、陆廷桢、刘能、李作楷、赵鸿、秦士麟、王云清、刘坦、徐聪、李祖寿、朱云从、张明允、洪兆麟、刘珊瑸、邝兆雷、寿椿、丁锡奎、王树鼎、姚钟璜、俱著交吏部掣签分发各省。以知县即用。户部候补郎中汪棣昌、著以郎中即用。内阁中书周学海、国子监助教赵銮扬。均著以原班用。户部学习郎中丁麟年、吏部学习员外郎熙彦、工部学习主事贺欣、均著俟报满作为候补后以该部原官即补。不论双单月遇缺尽先补用知府许贞干、候选知府尚其享、均著以原班选用。指分湖南道员刘选青、指分直隶候补知州吕懋光、指分广东试用知县承勋、均著仍发原省以原班补用。余著归部铨选。现月　　

○壬申。河南巡抚裕宽奏、遵旨议覆筹补库储各条。其停购外洋枪炮。及令盐商普律捐输。应由南北洋大臣。暨盐务省分督抚。分别办理。至土药税厘。收数无多。自后全数批解。不准截留。若营勇减成。实为节饷大宗。惟豫省勇营。除嵩毅两军调防外。历次裁撤。现已不敷分布。请准免裁减以固疆圉。下部知之。摺包　　

○甲戌。皇后举行献茧缫丝礼。早事　　

○乙亥。上诣颐和园乐寿堂。问慈禧端佑康颐昭豫庄诚寿恭钦献皇太后安。　　

○抚恤安徽合肥、滁、来安、庐江、霍邱、定远、寿、和、含山、芜湖、天长、六安、全椒、巢、怀远、凤台、盱眙、当涂、舒城、霍山、桐城、怀甯、二十二州县。被旱被蝗灾民。摺包　　

○丙子。礼部奏、本年六月遇闰。万寿节非斋戒之期。应于何日行庆贺礼。诣旨遵行。钦奉慈禧端佑康颐昭豫庄诚寿恭钦献皇太后懿旨。著仍于二十六日行礼。　　

○工部奏、恭办醇贤亲王祠龛案祭器等项。遵议改拟。钦奉懿旨。依议行。现月　　

○以窝贼分赃。革直隶武进士刘道朋职。并逮问。摺包　　

○予故两江总督曾国荃安徽省城专祠。列入祀典。从巡抚沈秉成请也。摺包　　

○追予故统带淮军武毅左军记名提督滕学义。于徐州地方建立专祠。从两江总督刘坤一请也。摺包　　

○旌表绝粒殉夫。安徽望江县举人檀凤翔妻吴氏。摺包　　

○丁丑。谕内阁、都察院奏、已革总管椿龄遣抱呈诉被参冤抑。并有牵涉马兰镇总兵各节。奏明请旨一摺。案关陵寝重地。属官讦告大员。亟应彻底根究。著派贵恒。周德润。驰驿前往东陵。秉公查办。据实具奏。　　

○谕军机大臣等、管理三库大臣麟书等奏、祁世长家丁邢顺呈出银锞一锭。据称在银库大堂门外拾得等语。此案情节支离。难保非库兵等句串舞弊。著刑部提集库兵茶役等。严行审讯。并传提邢顺到案备质。现月　　

○江甯将军绅等奏、驻防兵丁。自兵燹后。未及足额。拟请先补马甲二百名。藉资操防。以期得力。如所请行。摺包　　

○戊寅。以京师雨泽稀少。再申虔祷。大诣大高殿祈祷行礼。时应宫拈香。　　

○遣贝勒载滢诣昭显庙。贝子奕谟诣宣仁庙。辅国公载泽诣凝和庙拈香。　　

○以甘肃提督邓。少云等积劳病故。都司萧德华因公溺毙。典史沈楷等城陷阵亡。文童沈蓉暨伊母女等十五名口同时殉难。分别旌恤如例。　　

○己卯。上御黄幄阅侍卫步射。　　

○以声名狼藉。革安徽守备何忠才职。永不叙用。开场诱赌。革副将吴友胜职。递籍管束。　　

○庚辰。孝恭仁皇后忌辰。遣官祭景陵。照例　　

○辛巳。命山西巡抚阿克达春来京陛见。　　

○上以夏至祭地于方泽。自是日始。斋戒三日。外记注　　

○壬午。以吏部左侍郎松溎署刑部尚书。工部尚书熙敬署镶白旗蒙古都统。礼部左侍郎钱应溥兼署刑部右侍郎。现月　　

○癸未。黑龙江将军依克唐阿奏、请将故杭州将军恭镗建立专祠。得旨、恭镗并无战功。前已给予恤典。所请建祠之处。著毋庸议。摺包凉州副都统德魁。因病乞休。允之。现月　　

○予故吉林将军富明阿、福州将军善庆、在原籍地方建立专祠。并将富明阿战功事迹。宣付史馆立传。从黑龙江将军依克唐阿请也。摺包　　

○甲申。夏至。祭地于方泽。上亲诣行礼。　　

○诣颐和园乐寿堂。问慈禧端佑康颐昭豫庄诚寿恭钦献皇太后安。外记注　　

○河南巡抚裕宽奏、请将故河南巡抚李鹤年与故山东巡抚张曜建祠合祀。得旨、张曜功绩卓著。业于立功省分建祠。至李鹤年系曾经获咎之员。所请著毋庸议。摺包。　　

○以记名副都统施宝成为凉州副都统。明发　　

○予故大学士曾国藩、两江总督曾国荃、在河南省城合建专祠。列入祀典。从巡抚裕宽请也。摺包　　

○乙酉。谕军机大臣等、有人奏、热河平泉等四州县。去岁被匪蹂躏。商民雕敝。该处向派差费。及发商生息银两。请分别裁撤宽免等语。著奎斌体察情形。酌量办理。原片著钞给阅看。将此谕令知之。寻奎斌奏、请宽免发商生息银两及差费。从之。现

月

　　

○闽浙总督卞宝第因病解职。以吏部左侍郎谭钟麟为闽浙总督。现月　　

○予故江南淮扬镇总兵章合才。照军营立功后积劳病故例优恤。战功事迹。宣付史馆立传。并于本籍及立功省分建立专祠。从两江总督刘坤一请也。现月　　

○抚恤贵州永从、丹江、两厅县被火灾民。摺包　　

○协修官吴德镇恭纂　　

帮总纂官王荣商恭辑监修总裁世恭阅十一月初二日正总裁那月日专司藳本陆恭覆阅癸丑七月十三日　　

徐月日　　

荣月日副总裁唐月日　　

宗室宝恭阅三月二十七日　　

陈恭阅二月初二日　　

熙月日　　

郭恭阅五月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百十二　　

光绪十八年。壬辰。六月。丁亥朔。上诣福华门跪接慈禧端佑康颐昭豫庄诚寿恭钦献皇太后还西苑驻跸　　

</div>
    <div class="pagination">
<a href="清实录光绪朝实录_page593.html">上一页</a><span>...</span><a href="清实录光绪朝实录_page589.html">589</a><a href="清实录光绪朝实录_page590.html">590</a><a href="清实录光绪朝实录_page591.html">591</a><a href="清实录光绪朝实录_page592.html">592</a><a href="清实录光绪朝实录_page593.html">593</a><span class="current-page">594</span><a href="清实录光绪朝实录_page595.html">595</a><a href="清实录光绪朝实录_page596.html">596</a><a href="清实录光绪朝实录_page597.html">597</a><a href="清实录光绪朝实录_page598.html">598</a><a href="清实录光绪朝实录_page599.html">599</a><span>...</span><a href="清实录光绪朝实录_page595.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
