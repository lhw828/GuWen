<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1178 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1178 页/共 1316 页</h1>
    <div class="content">○戊子。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、十月初十日万寿圣节。在仪鸾殿受贺。钦此。所有应行礼节。著礼部钦遵办理。现月　　

○谕军机大臣等、电寄郑孝胥、电悉。广西边防事务。现归太平思顺道办理。著责成广西巡抚每隔一年。巡边一次。考察交涉事宜。及民闲疾苦。随时整顿。以固边疆。电寄　　

○云贵总督丁振铎奏山■＜木学＞、南维西厅属僧蛮。因巴匪句煽。聚血■乣叛乱。焚毁教堂。戕害教士。现派署提督张松林统兵剿办。得旨、著仍遵电旨。分别剿抚。严禁骚扰。摺包　　

○又奏、云南蒙化石屏新兴等厅州被水成灾。委勘赈抚大概情形。得旨、著即妥为抚恤。毋任失所。摺包　　

○云南临元镇总兵刘树元因病解职。以记名总兵云贵督标中军副将刘锐恒为云南临元镇总兵官。现月　　

○己丑。以被倢■＜曰融＞■＜石木＞冤抑。复山西已革知县高逢源等原官。摺包　　

○以＜目辟＞暒棅且＜夗贝＞动饷项。革山西补用都司张叶枝职。摺包　　

○庚寅。谕内阁、桂春等奏、北新仓不戒于火。请分别议处一摺。据称本月十八日夜闲。北新仓突报起火。烧毁现储白粮之丽字等三廒。赶即扑灭等语。该仓监督等疏于防范。咎无可辞。札钦布、朴奎、均著交部议处。其直班夫役人等有无别情。著刑部严行究办。侍郎桂春、刘恩溥、并著交部议处。　　

○盛京将军赵尔巽奏、裁改官缺、更定职掌。请以盛京守护大臣。定为承办事务首领衙门。又礼部之请祝官八员。赞礼郎十六员。户部六品官二员。礼部六七品官各一员。工部四五六品官各一员。应改隶三陵总理事务衙门。并归首领衙门兼管。又户礼工外郎二十缺。请裁十一留九缺。以现任外郎九人。改隶三陵总理事务衙门之五六七品官。作为领催升阶。又户部六品官二缺。作为本属外郎升补专缺。又裁撤户部管理喇嘛丁银委六品官一员。及户礼工三部郎中以下各员缺。咨部改用。又户礼工四五六七品官属有领催三十五员。应改隶三陵衙门。并守护大臣兼管。又兵部所设驿丞二十九员。改归州县管辖。原设之正副监督。及兵部郎中以下各缺。一律裁撤。驿巡道请兼按察使衔。承转通省刑名案件。刑部司员概行裁撤。分别咨部改用。下政务处议。寻奏、盛京守护大臣。既兼管三陵承办事务。应即定为三陵承办事务衙门大臣。所请改称首领衙门大臣之处。应毋庸议。户礼工部既裁。原设之读祝赞礼四五六七品等官。均归三陵总理事务衙门管辖。不必更冠以各部旧称。以符名实。奉锦山海关道所兼按察使衔。在当时专为办理外交。准其专摺奏事而设。与办理刑名本不相干。该将军所请将该道所兼按察使衔裁去之处。应毋庸议。余均应如所请。从之。摺包　　

○以讹诈银钱。革候选主事工部笔帖式景贤职。并讯办。摺

包

　　

○旌表仰药殉夫烈妇浙江嘉兴县谭钱氏。　　

○辛卯。遣官祭历代帝王庙。　　

○谕内阁、岑春火滟宣奏、广西全省股匪一律肃清。请奖文武员绅各摺片。广西匪势蔓延。地方糜烂。前经特肬■闲岑春火滟宣署两广总督。督办该省军务。两年以来。将各路游土各匪。次第荡平。全省一律肃清。办理尚为顺手。岑春火滟宣实心任事。调度有方。允宜特膺懋赏。著加恩赏加太子少保衔。开缺巡抚李经羲、著交部从优议叙。广西右江镇总兵丁槐、著补授广西提督。广西按察使余诚格、著赏加头品顶戴、并交部从优议叙。广东布政使胡湘林、著交部从优议叙。太平思顺道张鸣岐、著赏给随带加三级。两广委用存记道朱荣璪、广东补用道王秉恩、均著赏给头品顶戴。广东候补知府陈望曾、著交军机处存记。其余单开各员。著该部议奏。现在善后事宜。尤关紧要。全在地方文武。兴养立教。除暴安良。著责成该省巡抚。督率各员。认真整顿。切实筹办。随时考察。能尽心民事。力行实政者。即予从优保奖。其奉行不力之员。亦即据实奏倢■＜曰融＞■＜石木＞。务期吏治营务。日有起色。以安民生而绥疆圉。现月　　

○引见覆带京察一等钤出各员。得旨、恩佑、李传元、方培恺、恩通、傅兰泰、刘岳云、沉潜、龄昌、玉构、英勋、罗维垣、廉兴、崇林、吴煦、均著记名以道府用。现月　　

○江苏巡抚陆元鼎奏、沿海各属风潮为灾。请截拨新漕。并办工赈捐输。以资赈济。下部速议。摺包　　

○以外务部左丞绍昌为内阁学士。兼礼部侍郎衔。现月　　

○壬辰。谕内阁、练兵处兵部奏、贵胄学堂章程一摺。自来习戎整武。实为强国之基。方今军制日新。尤应讲求兵学。兹据奏称建立贵胄学堂。令王公大臣。各遣子弟投考入学。新习士伍。洵属振兴武备之资。所定章程。亦尚周密。即著责成该王公大臣等切实举办。督饬认真讲肄。力底精强。随时考察。毋稍宽弛。各该王公大臣。务当父诏兄勉。激厉奋发。树之风声。俾壮干城而安磐石。庶共副国家培植世臣。肬■闲练俊杰之至意。现

月

　　

○又谕、曹鸿勋奏、举劾属员一摺。陕西候补道唐承烈、吴树棻、署西安府事凤翔府知府尹昌龄、著交军机处行记。候补知府刘济坤、绥德直隶州知州孔繁朴、候补直隶州知州吴廷锡、临潼县知县李嘉绩、兴平县知县杨宜瀚、富平县知县仇继恒、醴泉县知县周丕绅、即用知县张瑞玑、均著传旨嘉奖。试用道常辅清、年老无能。难期振作。著以原品休致。候补知府陶宪章、小有才能。声名素劣。谈廷瑞、望浅才庸。不堪表率。均著以通判降补。麟游县知县李少溶、庸懦无能。难膺民社。著以教职归部铨选。三水县知县刘宗孟、老而务得。＜目辟＞暒棅且＜夗贝＞加盐价。候补知县王振铎、罔利营私。不知廉法。秦望梅、市井小人。懵无知识。试用知县曾光祥、性情狂躁。滋生事端。延安府照磨王文炳、贩土漏厘。自认不讳。＜走毕＞滟蜽化县典史宋壬江、句结蠹书。侵公被控。候补布政司经历孟殿薰、身有隐慝。残忍异常。试用县丞孙铣、小才济奸。大言无耻。松林、放僻邪侈。无所不为。试用从九任燮廷、罔上残民。不知自爱。均著即行革职。现月　　

○御史夏敦复奏、请定私塾附属章程。以广造就。下学务大臣议。寻学部奏、查奏定章程。与所陈用意相同。应饬各省照章切实施行。从之。　　

○以礼部尚书溥良兼署理藩院尚书。现月　　

○转外务部右承陈名侃为左丞。左倢■＜曰融＞■＜石木＞议汪大燮为右丞。现月　　

○调江南狼山镇总兵黄忠浩为广西右江镇总兵官。以直隶大沽协副将郑国俊为江南狼山镇总兵官。现月　　

○以深明治体。志虑忠纯。予四川候补道赵藩等军机处存记。现月　　

○勾到浙江、江西、江苏、安徽、河南、情实罪犯。停决浙江绞犯二人。河南绞犯一人。余五十七人予勾。现月　　

○癸巳。以卢汉铁路黄河桥工告竣。命候补三品京堂唐绍仪、会同督办铁路大臣盛宣怀验收。摺包　　

○甲午。谕内阁、前据御史黄昌年奏倢■＜曰融＞■＜石木＞周馥各款。当经谕令张之洞确查具奏。兹据查明覆奏、署两江总督周馥办理内政外交。尚无不合。即著毋庸置议。江苏候补直隶州知州王世绶、胆大妄为。有亏职守。著即行革职永不叙用。补用直隶州直隶候补知县洪寿彭、句串招摇。酿命生事。著交部严加议处。江苏补用道罗长■滟奇、委办陆师学堂。徒事敷衍。激生事端。著交部议处。江苏候补道李光业、派充学堂总办。物望难孚。著撤去差使。调补江甯县知县叶保庆、署山阳县知县单琳、颇滋物议。均著交周馥随时察看。该署督务当振刷精神。破除成见。于一切用人行政。悉心整顿。秉公考核。毋负委任。伊子江苏候补道周学海、回避改省。仍留署中。致滋谣诼。著迅速赴部改掣省分。领照到省。毋任逗遛。现月　　

○谕军机大臣等、有人奏、口外防军滋扰。浮收短发。并有酿命纵盗情事。请饬查办一摺。著张人骏按照所倢■＜曰融＞

■＜石木＞各节。确切查明。据实具奏。毋稍徇隐。原摺著钞给阅看。将此谕令知之。寻奏、防军统领陈政诗、并无袒兵扰民情事。惟于营兵夥窃未能觉察。请交部察议。守备曹振武等、声名素劣。请予革职。如所请行。　　

○以深明治体。通达时局。予湖北候补知府黄以霖、汪凤瀛、军机处存记。摺包　　

○乙未。谕军机大臣等、户部奏、请严催本年应解京饷。及筹备饷需等款一摺。据称该部前经奏催京饷。及筹备饷需等款。数月以来。报解仍未踊跃。有丝毫未解者。有解不及半者等语。现在户部放款。日益加增。专恃此项饷需。源源接济。一或不给。贻误匪轻。著福州将军。各直省督抚。按照该部单开数目。务于年内将欠解之款。一律解清。不得丝毫蒂欠。经此次严催之后。傥再仍前延玩。即著从严倢■＜曰融＞■＜石木＞办。原单著钞给阅看。将此各谕令知之。现月　　

○练兵处奏、云南驻省营队。拟令照章编改。又奏、江西所有防营。及添募章滟贡防新营。拟令更名章滟贡南巡防队。从之。摺包　　

○署两广总督岑春火滟宣奏、假期届满。病势深剧。请肬■闲员派署。以便交卸调治。得旨、该署督办事任劳任怨。著赏假两个月。安心调理。毋庸派署。随手　　

○丙申。上奉慈禧端佑康颐昭豫庄诚寿恭钦献崇熙皇太后御勤政殿。德国使臣穆默觐见。内外起居　　

○以故依克明安辅国公巴克莫特多尔济子巴勒吉呢玛袭爵。

摺包　　

○以办理荒地迅速。予黑龙江理刑主事庆山等升叙有差。摺包

　　

○以办理交涉公允。赏驻伊＜覀之＞■牛俄领事官裴多罗福宝星。摺包　　

○加赏王恕园等处粥厂、并暖厂、栖流所、清真寺回民粥厂米一千七百石。现月　　

○丁酉。孝慈高皇后忌辰。遣官祭福陵。　　

○商部奏、酌定京师劝工陈列所章程。又奏、商部京察一等员数。比照外务部办理。从之。现月　　

○署黑龙江将军程德全奏、铁路展拓利益。本省生利将绝。现拟令铁路公司。派员赴哈尔滨。会同俄员详议。以冀保全生计。挽回利益。得旨、该署将军办事认真。仍著坚持。毋稍迁就。摺包　　

○上以孟冬享太庙。自是日始。斋戒三日。　　

○戊戌。谕内阁、著派尚其亨、李盛铎、会同载泽、戴鸿慈、端方、前往各国考察政治。现月　　

○署黑龙江将军程德全奏、试办江省金牛山、怀欢洞、马安山、朝阳山矿务。由徵存本税项下。拨银四万两。作为试办资本。下部知之。摺包　　

○改铸河南淅川厅同知关防。从河南巡抚陈夔龙请也。摺包　　

</div>
    <div class="pagination">
<a href="清实录光绪朝实录_page1177.html">上一页</a><span>...</span><a href="清实录光绪朝实录_page1173.html">1173</a><a href="清实录光绪朝实录_page1174.html">1174</a><a href="清实录光绪朝实录_page1175.html">1175</a><a href="清实录光绪朝实录_page1176.html">1176</a><a href="清实录光绪朝实录_page1177.html">1177</a><span class="current-page">1178</span><a href="清实录光绪朝实录_page1179.html">1179</a><a href="清实录光绪朝实录_page1180.html">1180</a><a href="清实录光绪朝实录_page1181.html">1181</a><a href="清实录光绪朝实录_page1182.html">1182</a><a href="清实录光绪朝实录_page1183.html">1183</a><span>...</span><a href="清实录光绪朝实录_page1179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
