<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 248 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 248 页/共 523 页
  </h1>
  <div class="content">
   ○癸亥。谕内阁、周廷栋奏、大宛两县童试冒籍较多、据实奏请查办一摺。考试为抡才大典而府县试尤为士子始进之阶。文风各省不同学额亦定数不一自应严禁冒籍以遴实学而息纷争京师大宛两县、为四方人文萃聚之区。向来多有南省士子希图幸进、冒籍应试者历经科道等条奏清查。而此敝□大相沿已久仍未肃清。总由不肖廪保扶同徇隐、而特经派出之审音御史等、又视为积习相沿、惧干嫌怨、仍不实力稽查所致。现在正届顺天府试之期。已派出御史达德郑士超二员、前赴贡院。会同该府丞审音。该御史等当逐一详细确查。秉公点验。如一经查有敝□大窦。即著据实参奏。其从前冒籍诸生、已登科第及现任职官者。应如何立限勒令呈明改归原籍、并酌予罚惩之处。著交吏礼二部会同顺天府详查旧案。妥议具奏。寻议请申明旧例。除从前进士举贡生监、现在寄籍已至二十年者、与入籍之例相符、无庸议外。其未满二十年者。自此次查办部文到日为始勒限一年自行呈明。逾限者罚停一科。如遵例入籍者。准其入籍。应考试者扣满年限。准本生子弟应试。并声明原籍不得复回跨考。愿改归原籍者。查明取结即归原籍。永不许复冒寄籍。以后再有混冒考试、及跨考幸进者。查出照例斥革治罪。官员定例。除吏员不准改归原籍外。其在寄籍、由应试报捐议叙。现任职官及候补候选人员、应改归原籍者照例呈请改归。其在寄籍已至二十年以上者照例呈请入籍。均限一年内自行呈明。逾限者罚俸一年。以后再有冒籍幸邀出仕别经发觉者即行革职。顺天大宛两县童试。应请如该左都御史所奏、岁考用廪保八名。科考六名。其寄籍补廪者。查明入籍已久。方准派充。考后不准托辞补送。仍于每次考试时。令该廪保各出具并无冒籍甘结。由教官查核。加结申送。府丞学政衙门。于审音时仍令御史详加查核。如有假冒即行严参该管官不实力稽查。仍照例议处。从之。　　

○又谕、工部议驳、湖北修筑堤塍、挑挖淤河、于例外奏请照南河加价一摺。所驳甚是南河关系运道民生。遇有抢险工程。克期办理。不能不于例价之外。略为加增。然亦不过暂时准行。一俟料价平减。即仍照从前定例核销原非永远加价。至湖北所办。祇系寻常修筑堤闸。何得援照南河险要工程。率请加增。况该省历年准销成案。河夫之外加用夯夫。乾隆四十四年以后。又准用倍夫。已属例外加增。今更将土方增至一倍。殊为冒滥。若各省办工。似此相率效尤伊于何底。所奏著不准行。并将该督汪志伊、及该抚章煦交部议处。　　

○以故喀尔喀赛因诺颜扎萨克郡王三丕勒多尔济子达玛琳扎布、袭爵。　　

○调福建汀州镇总兵官武隆阿、为台湾镇总兵官。以湖北施南协副将乌尔卿额、为汀州镇总兵官。　　

○予故提督衔台湾镇总兵官爱新泰、祭葬恤荫。如军营病故例。　　

○旌表守正捐躯甘肃灵州民吴进珀妻张氏。　　

○甲子。谕内阁、朕阅平定三省邪匪方略内原任协办大学士湖广总督书麟、前在军营。因见军务历时未竣。心怀焦急。临戎涉险奋不顾身。以致积劳病逝。至今犹为恻然。因命交部旗查明伊身后有无赔项。即行具奏兹据查奏该故员前在云贵湖广总督任内分赔摊赔各款。除先于伊子吉郎阿伊侄素纳名下扣缴不计外。尚有未完银二千零五十两。又本年续据滇省咨追分赔铜价银二款。共银一千四百六十五两。核其款项均系代赔属员无著亏缺、及因公摊赔银两。非本任亏短者可比。所有书麟名下未完赔项。著加恩全行宽免。无庸再于伊子伊侄名下扣缴。以示朕轸念荩臣、追加恩恤至意。　　

○又谕、富俊奏请拣员巡察盛京事务一摺本年庄亲王绵课等曾至盛京。所有一切事务甫经就便巡视。无庸另行派员前往。明年即届五年巡察吉林黑龙江之期。著该将军届时再行一体奏请。候朕＜闲＞派。嗣后每届五年期满。该将军统行照例具奏。　　

○乙丑。上幸瀛台。阅冰技。　　

○谕内阁、阿林保奏查明失察蔡逆之子蔡二来、在普陀入寺烧香一摺。该逆匪船窜泊普陀。有二十日之久。兵船未经赶到。实属懈玩。现在查系定海镇总兵何定江兵船相距较近。且本系该管洋面。其咎甚重。阿林保所请将该镇革职或降补之处。实所应得。惟现在水师乏人。姑从宽革职留任。俟八年无过方准开复。仍著革去顶带以示薄惩。如果剿贼奋勉。再行赏还顶带。其阿林保自请与清安泰一并议处之处。巡抚清安泰系本省专辖之员。失察较重。著交部议处。至阿林保究系兼辖之员。且现在闽省办理防堵等事。尚为认真。著施恩改为察议。　　

○又谕、阿林保等奏、琉球国接贡船只、遭风击碎、淹毙人口、请将接护迟延之水师副将徐涌革职、及拦阻不力之署同知于天泽、代理海坛左营游击候补守备何文上、交部严加议处等情一摺。琉球国接贡船只。在洋遭风。若该副将于接到札委后。立即前往。或尚可阻止开行。并乘时救护。乃徐涌于接到委札。辄以现带兵船仅有七只、禀请添派兵船帮同往护为词。试思以兵船七只护一夷船。有何不敷。尚如此饰词推诿若令其出洋捕盗。必更迁延躲避。似此怯懦无能。实属有负职守仅予革职。尚属轻纵。徐涌著革职发往乌噜木齐效力赎罪。署同知于天泽等、于夷船开出澳口放洋。阻止不力。亦难辞咎。署平潭同知候补知府于天泽、代理海坛左营游击候补守备何文上、著交吏兵二部严加议处。　　

○又谕、察哈尔站兵吹扎布之妻一产三男。礼部题请照直省民人之例、赏给米五石。布十匹蒙古以牲畜为养生之资。赉以米布。在本家俱不适用。著交该都统等核照米五石布十匹所值。折给马牛羊等项牲畜。俾资生计。嗣后蒙古地方有一产三男者。均照此赏赉礼部即载入则例遵行。　　

○闽浙总督阿林保奏总兵官王得禄、攻剿洋匪朱濆。歼擒著名贼目多名。得旨奖赉下部优叙。将弁升叙有差。　　

○抚恤琉球国接贡船遭风难夷。并赏淹毙夷人家属银五百两。　　

○丙寅。谕内阁、给事中乔远煐奏运使崇福改用御史郎中、其他年衰重听者、概不得援以为例、并请敕下部院大臣如有龙钟衰颓之员、随时秉公查核一摺所奏非是。外省司道大员。往往于引见召对时。因其年老重听。精力渐就衰颓。酌量改授京职。原以京外职任繁＜闲＞不同。在该员等平日居官尚无贻误。本不至于罢斥。特察其精力未能裕如。恐难胜专司方面之任。是以量材＜闲＞用。俱系出自上裁。原无定例。即如崇福一员。本系由郎中御史洊擢外任。昨于来京引见召对时、见其两耳重听。年力就衰。特旨令伊留京改补外省督抚何敢遽援此例率为司道陈请乎。若谓衰老之员并不称曹司之职则三年京察钜典。原可届期勒休。岂容滥竽恋栈。且部院各员。年逾六十五岁者。向例于京察时另为一班。带领引见。如果该堂官于衰朽之员。有意徇庇。于引见时一经看出。必将该堂官惩治示儆。立法详明。又何必复令部院大臣纷纷察劾。始为澄叙官方乎。该给事中实属妄言国政。所奏无庸议。　　

○山西道监察御史陆言奏、酌定考试汉教习之期一摺。下礼部议。寻议、查定例各学汉教习。遇有缺出按考取名次新旧闲补。统俟所考人数无多。始行奏请考试。今请照该御史所奏、三年一考。统于正科殿试后举行。俾各省进士举人贡生均得及时应试。以期广得人材。嗣后每逢考期。查明各学旧班未补人数。拟定应取名数。于定额之外。酌余数名以备各项事故补用。至多仍不过倍。从之。　　

○礼部左侍郎王绶、以病解任转礼部右侍郎万承风、为左侍郎调兵部左侍郎戴联奎、为礼部右侍郎。转兵部右侍郎邵自昌、为左侍郎。以署户部右侍郎阮元、为兵部右侍郎。　　

○予四川阵亡乡勇刘金俸等一万七千九百二十九名赏恤如例。　　

○旌表守正被戕安徽六安州民鲁代宗妻魏氏。　　

○丁卯。谕内阁温承惠奏永定河埽段加增、料物不敷购办恳请酌添银两一摺。所奏非是。各省工程料物。部中遵照定例核销。一切例外加增之款。在所必驳如果工程紧要。料价实昂则部驳上时朕仍格外施恩。量加允准。若外省所奏情形不确。迹涉冒滥。即部臣不加核驳。又岂能妄邀允准。永定河南北两岸工程。岁修抢修银、原共祇二万二千两。迨嘉庆七年、那彦宝在彼办工之时。曾奏请增添岁修抢修银二万二千两。数已加倍。原因六年异涨。非常年所有。彼时该处两岸附近村庄产料不多。一切添办埽工。购运实属不易。是以特旨允准。自增添以后。不过数年。今温承惠又以两岸险工续添新埽。需用料物加镶。辄欲再增岁修抢修银一万八千两。似此逐年增添。伊于河底。永定河距京甚近。设真有险要工段。所需料物较多。朕何难立派大员前往查办。今若以寻常工段。动议加增。易滋冒滥之敝□大。所奏不准行。温承惠著传旨申饬。　　

○以故四川下赡对安抚司巴尔衮孙工布桑朱、阿招土百户业坐弟黑坐、绰司甲布宣抚司雍中瓦尔甲子诺尔布斯丹臻、各袭职。　　

○是月。江苏巡抚汪日章奏、密饬粮道及各州县、于徵收时详加察看米色。得旨、小民具有天良。岂有交丑米之理。然不肖州县。盘剥刁难。收好米之价易丑米上兑。此敝□大不可不除。汝等大吏。总勉求察吏。自然诸敝□大渐革矣。　　

○江南副总河徐端奏感悚下忱。得旨、汝深谙工程。必应与戴均元一心一念。如办家事。利害同之。方能有济。若知而不言。言又不尽。欺朕即是欺天。陷人即同自陷。思之戒之。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百八十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十二年。丁卯。十二月。戊辰朔。上幸北海。阅冰技。　　

○谕内阁、据都察院具题、察议吏部呈进本章书写错误、请将不加详对之司员罚俸一个月、堂官照例免议一本。所议非是。吏部具题本章。将年月缮写讹舛。经朕披阅指出。随据庆桂奏请将该部堂司各官、交都察院分别察议。如果该堂官无庸置议。朕于庆桂奏请处分时。即已加恩宽免。何必复照所请、交都察院察议。若谓缮本错误。堂官处分例得宽免。都察院具题时。亦应于本内声明双请。祗候朕裁。方协恩出自上之义。乃竟擅请援例宽免。殊属率意。除照所议、将不加详对之吏部司员罚俸一个月外。庆桂、瑚图礼、邹炳泰、桂芳、本系自请察议。著加恩宽免。都察院堂官于交议事件。未能妥议具题。均著罚俸一个月。嗣后遇有似此例应免议者。著于核议题本内声明双请。候旨遵行。　　

○赏山东等省乡试年老诸生张遵健等四百七十四名、举人、副榜、有差。　　

○补予四川陕西湖北军营历年防堵未邀奖叙之都司张鉴等八十一名、加级纪录有差。　　

○己巳。谕内阁、马慧裕奏、查阅河南省营伍情形、分别奖赏革休一摺。据称该省有从前投效军营出力邀赏衔品部议降等以把总外委补用各员、现查南阳镇标、及邓新营、均有此项人员、内惟一二人弓马可观、余俱不谙营务、念其随征曾经出力、请留营学习二年、期满再行甄别等语。此项军营投效各员。从前功竣时。原因其稍有微劳。特照原赏衔品降等以营弁补用。俾资造就。今据该抚查明豫省各员、弓马多半平常。自应留营学习。惟马慧裕定以二年为期。较之世职人员发标学习三年报满之例。尚觉稍严。各该弁技艺既属生疏。正须宽以时日。俾得从容训练。今定以二年为期过迫。设届时练习仍未精熟。遽行斥退。岂不阻其上进之志。所有河南省此项候补把总外委各员。著即照世职人员之例、均令其在营学习三年。期满甄别。如果练习有成。即咨部挨次拔补。其实在不能当差者。亦著给予原衔顶带。饬令归农。随时报部存案。并著兵部行文川陕楚等省。凡有此项员弁。均即照此办理。　　

○又谕、给事中严烺条陈漕运事宜一摺。朕阅所奏各款内。如淮安盘验宜加迅速一款。向来南漕御史俱在瓜仪一带督催漕船。此外遇徒阳挑挖运河。闲须过江查勘。并无须该御史往苏州一带迎提漕船之例。近年来该御史等、往往以迎提漕船为名越境远行。实多骚扰。嗣后著查照定例、毋许远涉。所有江苏及浙江各帮。即照该给事中所奏责成江苏巡抚就近严催。其南漕御史应于帮船到淮之时。会同漕运总督迅速盘验。以免渡黄稽缓。又粮船吃水宜按照定例一款。粮船吃水。例不得过四尺。近缘旗丁等于例外多带土宜。以致吃水过多。行走纡缓。甚至停泊售卖。到处稽迟。著照该给事中所请。交漕运总督、及沿途催趱各员、申明定例毋得多带货物。任意停留。又漕标委员不宜太多以防滋扰一款。所论甚是。漕船出境入境。除巡漕御史之外。又有沿途地方文武、节节提催。已为周密。该漕督即因帮船过闸之时。闲须委员照应。亦属无几。乃据该给事中所奏、近因漕标效力人多。营求差使。遂至纷纷派委。本年多至八十余员。殊滋流敝□大。此辈营求前往。不过图得馈遗。索借资斧。又因派委分驻各闸。即经手雇觅夫役。尤得乘便浮冒甚为旗丁之累不可不大加删减。即如本年漕运。节节阻滞。此八十余员、亦不过袖手旁观。何益之有。嗣后该漕督不得任意滥委闲有不得不酌派数员前往照料之处。亦祇许令其协同催挽。毋得经手雇觅夫役。以杜敝□大窦。又直隶郑家口地方、宜派专阃大员驻劄专催一款。故城县郑家口、地属直隶。是以临清德州两处武员。或在郑家口以上。或在故城县以下。分投催趱。独于该处粮船停泊。俱不过问。不无迁延情事。亦著照该给事中所请。交直隶总督、每岁派委参游大员。专驻该处催趱。又所奏临清卫守备、向来驻劄济宁、请于每岁新漕北上之时、饬令移驻催趱一款。亦属可行。至所称东境闸河期限太宽、宜量为严紧一款。所奏非是。粮船出闸入闸。定限四十二日。期闲上水下水。迟速难齐风色尤无一定。若如该给事中所请、自台庄至分水口定限二十日。下至临清定限十二日。在下水风顺之时。原可迅速催趱。无误限期。但设遇上水顶风。牵挽费力。又岂能一律如限迩年各处催趱情形。不遗余力。所有粮船入闸出闸。祇须于统限无逾。已为妥速。若再事严紧。恐窒碍难行。仍属有名无实也。　　

○又谕、兴安泰、新漕进仓、向例派有都统或副都统一员、专任弹压、稽查出入、嗣经部议裁汰、恐仓门无人稽察、仓书花户等、或致有虚出虚入偷漏影射之敝□大、请仍复旧制派员弹压等语。所奏殊不可行。向来新漕进仓。例由该仓监督监量掣欠。而随时又有查仓御史亲赴稽查。定制本已严密。至都统副都统等惟本旗支放甲米。乃其专管。如果伊所辖参佐领内、有藉端讹索克扣、并搀杂丑米等敝□大。即应据实查参。在彼弹压。尚属有益。若京仓进米。本非该都统等职分管辖之事。何由向彼稽查。且仓廒甚多。该都统等又如何轮流巡视乎该御史所奏、从前定例如何每仓＜闲＞派、及后部议又因何裁彻之处。著交户部详查旧案。酌议具奏。寻议查定例在京各仓。每仓或都统、或副都统、各派一员。御史一员。专任稽查后于乾隆五十九年。酌定章程。各旗都统副都统、俱行停止。嘉庆九年。镶白旗领米滋敝□大复经申明旧章在案。该御史所奏。应无庸议。从之。　　

○谕军机大臣等、吴熊光奏遵旨查覆一摺。据称前次钱梦虎追捕匪船、起获五千斤大炮、及二千斤等大炮、现讯据盗犯周大石二等、供称此项大炮、委系盗首乌石二等从前在案南得来、分给各盗船上、其一千斤以下炮位内有镌嘉庆年分制造字样、必系炮台失事时被该犯等抢去等语。所奏均系实在情形。自可无庸再行查办。至所称经提臣讯据陈沛区供认同余占芳、前赴周大石二盗船说合卖船一事佘占芳现在未获请将应行发遣之陈沛区、陈七贵二犯暂行监禁、以便缉获佘占芳时、质讯明确再行办理等语。盗匪在洋日久。未能翦除净尽。总由于私卖船只之人暗中接济。甚为可恶。所有佘占芳一犯、吴熊光即饬所属、勒限严缉务获。审明按律严办。以惩奸宄。至摺内称盗船往来逗遛、始得交通岸匪、若师船蹑踪紧追、不予以暇、自无所施其伎俩、是欲断接济、必须赶紧修造船只出洋追捕等语。此则非是。盗匪水米火药。多系岸上匪徒与盗素识。私相交易。并非盗匪等不时登岸。如有接济。总当饬令各海口文武密为巡查。严拏重惩。庶岸匪各知敛迹。自可断绝接济。若如所奏、多造船只出洋追捕、紧蹑盗踪。不予以暇。不但盗匪在洋。无如许船只逐一跟蹑。且洋面沙线不同。风信靡定。亦断难令某号兵船指蹑某盗船之理。试思盗匪若不认识岸上匪徒。突然前来购买水米火药。孰肯卖给。此断禁盗匪接济。必在岸上严查。固其藩篱。乃为正办。现在福建严禁各海口接济。即办有成效。粤省自应一律办理。或地方官恐查禁不周。藉口兵船追踪不力。豫为卸过地步。该督慎毋为人言所惑。所奏断不可行。将此谕令知之。　　

○两广总督吴熊光奏、擒获盗首出力人员。县丞钱应时等、升赏加衔有差。　　

○命病痊直隶布政使庆格、以三四品京堂补用。　　

○予福建出洋淹毙副都蓝嘉瑛、祭葬世职如总兵阵亡例。湖北甘肃四川阵亡游击赵大用、把总石得明、外委田增福、邱世贵、祭葬加等世职如例。兵丁宋天云等二十四名、乡勇李欣然等五十九名、赏恤如例。　　

○户部议准、云贵总督兼署云南巡抚伯麟疏报、嵩明、建水、武定、三州县、开垦田一顶三亩有奇。照例升科从之。　　

○庚午。上幸瀛台阅冰技。　　

○旌表守正被戕贵州麻哈州民陈尚义妻王氏。　　

○辛未。谕军机大臣等、阿林保等奏、舟师攻剿蔡逆帮船得获胜仗一摺所获贼目王泽江金二犯、及其余各夥犯、阿林保等现在提审。先应暂缓正法。该贼目等既系蔡逆得用之人。必知蔡逆虚实。须向其一一研鞫。闻蔡牵久服鸦片。形容黑瘦。是否已在垂尽。从前曾否受伤。轻重若何。该逆终日在船。所作何事。其穷蹙光景。究竟若何。船内铅弹火药口粮等件。现有若干。其接济者系属何人。在于何地。其船上牛皮鱼网遮蔽之物。用何法可以攻破。现在蔡逆党与。其有名贼目如王泽江金者。尚有若干。是何名姓。俱令一一供写。至蔡逆既有往三盘地方修篷之说。究竟该处沿海奸民。平日与之往来勾通、修理贼船者、系属何人。其住址姓名。该贼目必知详细。一经讯出之后。一面将该奸民等密行查拏。按名惩办。以上各情节。阿林保等当逐一熬讯。毋任狡延。统俟讯明确实。再将各该犯分别正法。至现在蔡逆向东逃窜。李长庚已率舟师往追。务须督饬各镇将等、上紧跟追。不予以暇。以期一鼓歼渠。仰邀懋赏。一经拏获。仍遵前旨用六百里驰奏。其温州一带口岸。此时尤关紧要。阿林保现飞饬地方水陆营员严密防范。所办甚是。总当将贼船接济杜绝净尽、勿任丝毫透漏为要。将此谕令知之。　　

○以攻剿蔡牵生擒贼目多名。总兵官许松年等、下部议叙。　　

○以故辅国公成宽弟成秀、袭爵。辅国将军绵僧子奕交、袭二等奉国将军。　　

○以左春坊左庶子法式善、充日讲起居注官。　　

○壬申。上诣大高殿行礼。　　

○幸北海。阅冰技。　　

○云南临安府属纳楼茶甸副长官司普泽、因老病告替。以其侄孙承恩、袭职。　　

○旌表守正捐躯河南林县民刘领群妻牛氏。上蔡县民雷协时女雷氏。　　

○癸酉。孝惠章皇后忌辰。遣官祭孝东陵。　　

○谕内阁、朕因近日臣工性耽安逸者多。殊非夙夜在公黾勉趋事之道。节次训谕。不啻再三。前此因迎送玉牒一事。二三品大员内多有无故不到者。当经交议示惩。以为偷安者戒。昨又因恭移玉牒于寿皇殿尊藏。王公大臣等例应敬谨恭送。当派乾清门侍卫前往查记。朕意经前此降旨惩处之后。谅不敢仍前玩忽。乃经该侍卫等往查尚有未到者。当令军机大臣等详悉查明。除实有别项差使未到之员、无庸置议外。凯音布无故不到。应行议处。瑚素通阿上次迎送未到。此次又复报称患病。本系两次不到。但其患病属实。著与凯音布均照前次部议、罚俸九个月示儆。至裕兴前次迎送不到。业经议处。此次又复无故不到。是其安逸性成。难望精神振作。裕兴人本平常。于差使又复懒惰。不必再行交议。所有伊正黄旗满洲副都统散秩大臣、管理圆明园八旗内务府三旗事务。俱著全行革退。仍留公爵。令其照常上朝。此系朕策励臣工。振饬颓惰积习。慎勿再事因循。听之藐藐。有负谆谆训诲至意。
  </div>
  <div class="pagination">
   <a href="清实录嘉庆朝实录_page247.html">
    上一页
   </a>
   <span>
    ...
   </span>
   <a href="清实录嘉庆朝实录_page243.html">
    243
   </a>
   <a href="清实录嘉庆朝实录_page244.html">
    244
   </a>
   <a href="清实录嘉庆朝实录_page245.html">
    245
   </a>
   <a href="清实录嘉庆朝实录_page246.html">
    246
   </a>
   <a href="清实录嘉庆朝实录_page247.html">
    247
   </a>
   <span class="current-page">
    248
   </span>
   <a href="清实录嘉庆朝实录_page249.html">
    249
   </a>
   <a href="清实录嘉庆朝实录_page250.html">
    250
   </a>
   <a href="清实录嘉庆朝实录_page251.html">
    251
   </a>
   <a href="清实录嘉庆朝实录_page252.html">
    252
   </a>
   <a href="清实录嘉庆朝实录_page253.html">
    253
   </a>
   <span>
    ...
   </span>
   <a href="清实录嘉庆朝实录_page249.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
