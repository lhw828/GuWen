<!DOCTYPE html>
<html>
<head>
    <meta charset="UTF-8">
    <title>通志 - 第 52 页/共 155 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>通志 - 第 52 页/共 155 页</h1>
    <div class="content">　　李暠都酒泉谓之西凉【肃州】
　　秃髪乌孤都张掖谓之南凉【兰州与乞伏国仁分据定乐在其东】
　　沮渠防逊都张掖谓之北凉【甘州】
　　慕容皝初都和龙后徙蓟又徙邺谓之前燕【和龙唐桞城宋时大辽黄龙府蓟幽州邺相州】
　　慕容垂都中山谓之后燕【今中山府】
　　慕容徳都广固谓之南燕【青州】
　　冯防都和龙谓之北燕
　　刘渊都平阳谓之前赵【晋州】
　　苻坚都长安谓之前秦
　　姚苌都长安谓之后秦
　　乞伏国仁都定乐后迁金城谓之西秦【定乐兰州东境金城河州】赫连勃勃都统万谓之夏【朔方】
　　宋齐梁陈都
　　宋因晋旧都建业齐因宋梁因齐改号不改都梁有太清之祸建康残毁元帝兴复即位于江陵魏人灭之陈复都建业【江陵今荆南府】
　　后魏都
　　魏拓跋氏甚防至道武帝讳珪始盛彊晋太元间作都于代六世孝文帝改姓元氏迁于洛阳后世防弱孝武帝为髙欢所逼出居长安依宇文泰是为西魏髙欢立孝静帝迁都于邺是为东魏髙氏继东魏居邺谓之北齐宇文氏继西魏居长安谓之后周
　　隋都
　　文帝继周即都长安开皇二年帝以长安故城汉来旧邑年代既久凋实多又制度狭小不称皇居乃作新都于龙首山在汉城东南【属杜县本后周之京兆郡万年县界也】南直终南山子午谷北据渭水东临灞浐西枕龙首谓之大兴城【文帝初封大兴公故登极以后其命城县门殿池及寺皆以大兴焉】
　　四夷都
　　朝鲜都王险【汉乐浪郡】
　　濊都濊在髙句丽之北【汉沧海郡】
　　三韩皆都带方郡之东大海中东西以海为限南与倭接北与乐浪方可四千里有三种曰马韩辰韩弁韩复有一种曰弁辰其后马韩悉王三韩之地都目支国百济都居防城亦曰固麻城【晋时据辽东晋平二郡在桞城北平之间】新罗都新罗在百济东南五百余里亦在髙句丽东南兼有汉时乐浪郡之地
　　倭初都带方东南大海中后都邪马台邪马台去辽东二千里在百济新罗东南
　　夫余都夫余城在元莵北千里南与髙句丽东与挹娄西与鲜卑接北有弱水地方二千里
　　髙句丽初都纥升骨城后世迁于丸都山下自东晋以后移都于平壤城又有别都曰国内城曰汉城号为三京【平壤即汉乐浪郡王险城亦曰长安城东西六里随山屈曲南临浿水在辽东南千余里城内惟积仓储器械贼至方入固守王别宅于其侧】
　　东沃沮都髙句丽西北在盖马大山之东【盖马县名属元莵郡】东濵大海北与挹娄扶余南与濊貊接又有北沃沮一名置沟娄去南沃沮八百余里亦与挹娄接
　　挹娄即古肃慎国都不咸山在夫余东北千余里东濵大海南与北沃沮接不知其北所极
　　勿吉【亦曰靺鞨】亦古肃慎氏国其都在髙句丽之北自和龙北二百余里有善玉山山北行十三日至祁黎山又北行七日至洛瓌水水广里余又北行十五里至大兵鲁水又东北行十八日至其都
　　扶桑都在大汉国东二万余里地在中国之东土多扶桑木故以为名
　　文身都倭国东北千余里
　　流求都海岛之中当建安郡东水行五日而至
　　闽越初都东冶即长乐郡也后都东瓯即永嘉郡也【或云建州建州今有瓯寕县】
　　右东夷
　　廪君都夷城其后世散处巴郡南郡谓之南郡巴郡蛮板楯蛮始居巴中其后世僭侯称王屯据三峡为后周所灭
　　獠始出汉中达于卭莋其后侵暴梁益
　　南平獠居南平其地东距智州南属渝州西接南州北接涪州
　　东谢蛮居黔州西三百里南距守宫獠西连夷子地方千里
　　西赵蛮居东谢之南其地东至夷子西至昆明南至西洱河南北十八日行东西二十三日行
　　防柯蛮世为本土牧守唐以其地为防州
　　兖州蛮与防柯蛮接唐以其地为兖州防柯兖州皆黔中属州也
　　西爨蛮晋时据南寜郡其地延袤二千余里隋以其地置恭州协州昆州未防复叛唐兵撃之开置青蛉防栋为县
　　昆弥蛮在西爨之西以西洱河为境
　　尾濮居兴古郡西南千五百里徼外【兴古今云南郡地】又有木绵濮文靣濮赤口濮黒僰濮皆在永昌西南与尾濮接松外诸蛮散处夜郎滇池以西凡数十姓
　　右南蛮
　　夜郎在蜀徼外近防柯其江水趍畨禺城下
　　滇在夜郎之西即汉益州郡也蜀改益州郡为建寜分建寜永昌为云南郡又分建寜防柯为兴古郡滇即今之云南也
　　卭都即汉越嶲郡之地
　　莋都即汉沈黎郡之地
　　冉駹即汉汶山郡之地
　　哀牢即永昌郡之地
　　附国在蜀郡西北二千余里即汉之西南夷也
　　右西南夷
　　南粤都南海今广州也
　　右岭南夷
　　黄支在合浦日南之南三万里
　　哥罗在槃槃东南亦曰哥罗富沙国
　　林邑本汉日南郡象林县古越裳界也在交趾南海行三千里
　　扶南在日南郡之南海西大岛中去日南可七千里在林邑西南三千余里去海五百里
　　顿逊去扶南可三千余里其国之东界通交州其西界接天竺安息其所都在海﨑山上地方千里城去海十里羁属扶南
　　毗骞居大海洲中去扶南八千里
　　于陀利在南海洲上史不言道里方向独称其俗与林邑扶南略同当是与扶南林邑近也
　　狼牙脩在南海中其界东西三十日行南北二十日行北去广州二万四千里
　　婆利在广州东南海中洲上自交趾浮海南过赤土丹丹国乃至其国去广州二月日行国界东西五十日行南北二十日行
　　槃槃在南海大洲中北与林邑隔小海自交州船行四十日至其国
　　赤土扶南之别种也在南海中直崖州之南水行百余日达其国
　　真腊都伊奢那城在林邑西南本扶南之属国也去日南郡舟行六十日而至
　　罗刹在婆利之南
　　投和在真腊之南自广州西南水行百日至其国丹丹在罗摩罗国西北振州东南【振州与珠崖同岛上】
　　邉斗都昆拘利比嵩自扶南渡金隣大湾南行三千里有此四国
　　杜薄在扶南东涨海中直渡海数十日至其国
　　薄剌在拘利南海湾中
　　勃焚在南海洲中
　　火山在杜薄东五千里
　　无论在扶南西二千余里
　　右海南夷
　　羌散处三河之间
　　月氏胡居湟中
　　氐散处广汉之西其后保仇池窃据秦梁之地
　　葱茈羌自婼羌西至葱岭数千里皆其地也
　　吐谷浑在益州西北都伏俟城在青海西十五更其地东西三千里南北千余里
　　乙弗敌在吐谷浑北国有屈海海周廻四千余里乙弗敌之西有契翰国又有可兰国可兰西南一千五百里隔大岭又度四十里海有女王国
　　宕昌羌居今宕州其地自仇池以西东西千里防水以南南北八百里
　　邓至羌世居白水自亭街以东武平以西汶岭以北宕昌以南皆其地也
　　党项羌居古析支之地其地东接临洮西平西拒叶防南凭舂桑迷桑等羌北连吐谷浑南北数千里
　　白兰羌居白兰其地东北接吐谷浑西至叱利模徒南界郍鄂
　　吐蕃在吐谷浑西南其先居跋布川或居逻娑川后徙都防柯西疋播城唐初大盛其地东与松茂旧接南极婆罗门西取四镇北抵突厥幅员万里
　　右西羌
　　婼羌治婼羌城去长安六千三百里西与且末接鄯善本名楼兰王治杅泥城去长安六千一百里西北至车师千八百九十里
　　且末王治且末城去长安六千八百二十里北接尉犂丁零东与白提西与波斯精絶接南至小宛可三日行小宛王治扜零城去长安七千二百一十里东与婼羌接
　　精絶王治精絶城去长安八千八百二十里南至戎卢四日行西通扜弥四百六十里
　　戎卢王治卑品城去长安八千三百里东与小宛南与婼羌西与渠勒接
　　扜弥王治扜弥城去长安九千二百八十里南与渠勒东北与兹西北与姑墨接西通于阗三百九十里渠勒王治鞬都城去长安九千九百五十里东与戎卢西与婼羌北与扜弥接
　　于阗王治西城去长安九千六百七十里南与婼羌接北与姑墨接西通皮山三百八十里
　　皮山王治皮山城去长安万五千里西南至乌秅千三百四十里南与天竺接北至姑墨千四百五十里西南当罽賔乌弋山离西北通莎车
　　乌秅王治乌秅城去长安九千九百五十里北与子合蒲犁西与难兠接
　　西夜亦号子合王治呼犍谷去长安万二百五十里东与皮山西南与乌秅北与莎车西与蒲犁接
　　蒲犁王治蒲犁谷去长安九千五百五十里东至莎车五百四十里北至疏勒五百五十里南与西夜子合接西至无雷五百四十里
　　依耐王治依耐城去长安万一百五十里东北至莎车五百四十里至无雷五百四十里北至疏勒六百五十里南与子合接
　　无雷王治卢城去长安九千九百五十里南至蒲犁五百四十里南与乌秅北与捐毒接
　　难兠王治难兠城去长安万一百五十里西至无雷三百四十里西南至罽賔三百三十里南与婼羌北与休循西与大月氏接
　　罽賔王治循鲜城去长安万二千二百里东至乌秅二千二百五十里东北至难兠九日行西北与大月氏西南与乌弋山离接
</div>
    <div class="pagination">
<a href="通志_page51.html">上一页</a><span>...</span><a href="通志_page47.html">47</a><a href="通志_page48.html">48</a><a href="通志_page49.html">49</a><a href="通志_page50.html">50</a><a href="通志_page51.html">51</a><span class="current-page">52</span><a href="通志_page53.html">53</a><a href="通志_page54.html">54</a><a href="通志_page55.html">55</a><a href="通志_page56.html">56</a><a href="通志_page57.html">57</a><span>...</span><a href="通志_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
