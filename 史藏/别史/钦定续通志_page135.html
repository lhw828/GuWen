<!DOCTYPE html>
<html>
 <head>
  <meta charset="utf-8"/>
  <title>
   钦定续通志 - 第 135 页/共 284 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续通志 - 第 135 页/共 284 页
  </h1>
  <div class="content">
   南山石壁诗【戴有孚撰并书　正书嘉靖三十三年　英徳】
　　吊夷齐赋【王世贞撰　行书嘉靖三十五年　卢龙】
　　修天封塔碑【王文禄撰　正书嘉靖三十九年　海盐】
　　重刻汉髙祖庙记【章平撰　张从实书　正书嘉靖四十年　西安】
　　西岳庙敕【正书嘉靖四十年　华隂】
　　重书元宋西华山碑【杨九经书　行书嘉靖四十一年　华隂】
　　一庵书院记【陆稳撰　陆用车书　行书嘉靖四十三年　归安】
　　宋曹武恵王庙碑【孙植撰　姜方书　正书隆庆五年　嘉兴】
　　吴山三官庙记【邵琮撰　孙安书　正书隆庆六年　钱塘】
　　奉命祭轩辕陵记【石星撰　正书万歴元年　望都】
　　般若波罗经【僧智山书　正书万歴元年　漳浦】
　　登恒山诗【熊纪撰　孙明诚书　行书万歴四年　蔚州】
　　重修三过堂记【钟庚阳撰　朱恒书　正书万歴十二年　秀水】
　　火徳市曹二庙记【项笃夀撰并书　行书万歴十二年　秀水】
　　书胡闰咏松诗【程朝京书　行书万歴十二年　东平】
　　重修儒学记【范应期撰　正书万歴十三年　归安】
　　长水法堂记【龚勉撰并书　行书万歴十五年　秀水】
　　书赵清献词【刘介龄跋并书　行书万歴十五年　广州】
　　修天圣寺碑【沈思孝撰　董嗣成书　行书万歴二十一年　归安】
　　修城楼记【袁宏徳撰　正书万歴二十四年　曲阳】
　　修城隍庙记【王叔杲撰　李键书　行书万歴二十五年　松阳】
　　修儒学记【沈桐撰　沈节用书　正书万歴二十六年　归安】
　　修张思叔祠记【刘敏寛撰　行书宜城】
　　至喜桥碑【王篆撰　左应麟书万歴二十九年　江陵】
　　圆社千松禅院记【沈桐撰　朱鳯翔书　正书万歴三十年　乌程】
　　佛偈八碑【董其昌书　正书登封】
　　龙居寺碑【朱国桢撰　李流芳书　行书万歴三十一年　仁和】
　　嵩山题字【邢侗书　正书万厯三十四年　登封】
　　绍庵尤公生祠记【朱之蕃撰　正书万歴三十四年　迁安】
　　戴侯学田碑【徐銮书　正书万歴三十四年　安吉】
　　僊源题识【朱学熈书　分书万歴三十六年　广州】
　　嵩山三十六诗【传梅撰　王正民书　行书万歴三十七年　登封】
　　修定安桥记【章嘉桢撰　邹思明书　正书万歴三十七年　归安】
　　红石岩碑【张守仁书　正书万歴四十年　南安】
　　东岳宫记【郑九炯撰　周举庠书　正书万歴四十四年　松阳】
　　免起挑门题识【正书泰昌元年　池州】
　　重建法华寺记【屠隆书　分书　潘大复立石天启元年　乌程】
　　黄帝庙重修记【窦如芳撰　防永清书　正书天启元年　西安】
　　东塔重建禅堂记【朱国祚撰　呉中龙书　正书天啓二年　嘉兴】鲍村乐善庵记【髙道素撰　陈继儒书　行书天啓二年　嘉兴】
　　弁山重建资福禅寺碑【蔡善继撰　韩敬书　行书天啓三年　乌程】修城隍庙记【沈儆炌撰　厐太原书　行书天啓四年　归安】
　　重建崇圣禅院记【洪瞻祖撰　严调御书　行书天启四年　钱塘】楞严寺重建大殿记【陈懿典撰　冯元鉴书　行书崇祯元年　秀水】修学记【唐际盛撰　金防兼书　行书崇祯三年　嘉兴】
　　七星岩题识【王应熊书　正书桐梓】
　　赠扬州都督张公庙记【吴甡撰　正书崇祯九年　芮城】
　　宏文馆记【陈懿典书　行书崇祯十年　秀水】
　　重建儒学记【陈懿典撰　陈继儒书　行书嘉兴】
　　安隠寺舎田方丈记【劳永嘉撰　僧明纲书　正书崇祯十年　嘉兴】神宗御制圣母施蔵经跋【王阆重书　行书崇祯十二年　秀水】

　　钦定续通志卷一百七十
&lt;史部,别史类,钦定续通志&gt;
　　钦定四库全书
　　钦定续通志卷一百七十一
　　灾祥畧
　　【臣】等谨按五行述于洪范而春秋纪天变诸史相沿各为五行志自汉儒京房刘向诸人援引纬书好言占候术家因而衍之一象之异一气之乖必推及于吉凶之应以验往迹语多傅会矧人道至大臧否显然而求之杳防不可知之征应离理失实本末倒置诬妄甚矣郑志灾祥畧尽斥形象休咎之占验一归于实迹综春秋讫隋代千余年象纬之变志天而次日月星志地而次水旱火风较其所録得史志十之三而云雷雪电之灾弗纪月与五纬不载煇食凌犯之异志撮其大者与史殊也至于草木之怪羽物之孽童謡之谶屏弃弗登所以壹聴闻絶妖妄其亦择而后言者矣今纂续通志灾祥畧【臣】等窃谓有宜増订者如日食以二曜同道同度月揜之而为食其行有常度则食有定时乃气差分积之验当食不食日官之失也隂云不见天时之适也故推日者宜书而志可不列河决天行之沴其决溢故道备见前史宜辑専条以资参考郑志既别列河清而于河决则附见大水于体例尚有未纯他如星象不取景星含誉周伯之属可谓当矣老人星形色有含誉江以南常见而燕分必无见理郑志仍为采入则观象之法犹未为宻葢自五行传托言出于伏生一变而为易之卦气再变而为诗之五际而治公羊谷梁传者又互为新説依附圣经各持臆见汉唐诸儒即有心知其非者亦未敢讼言其失逮其説愈岐其验愈杳宋儒始议删正义中之防纬不使依托于六经郑志之述灾祥更能扩清从前矫诬之习其偶有因袭前史者固不能无待于厘正也今彚唐以来至于元明所纪灾祥踵郑志之体録为三卷凡五行家傅防之辞悉屏不録夫天与人一理也圣人敬天常慎于夙夜之先是故不待见灾而惧不因见祥而喜善乎宋臣欧阳修之言曰三辰五星不能无盈缩差忒之变占之有中不中有司之事也五行犹是矣又曰圣人不絶天于人亦不以天参人絶天于人则天道废以天参人则人事惑志灾祥者以厚生利用为本而不惑于禨祥神异之説斯为得九畴敷锡之要者欤
　　天
　　天裂【明穆宗隆庆二年八月甲辰绛州西北天裂自丑至寅乃合】天鸣【唐宗天宝十四载五月天鸣声若雷徳宗贞元二十一年八月天鸣在西北僖宗中和三年三月浙西天鸣声如转磨　宋神宗熈寜元年七月戊子夜西南云间有声鸣如风水相激激周四方六年七月丙寅夜西北云间有声如磨物七年七月庚子夜西北天鸣髙宗绍兴二十一年八月乙亥天有声如雷水响于东南四日乃止寜宗开禧元年六月壬寅天鸣有声　金宣宗兴定四年正月戊辰二更天鸣有声　明太祖洪武二十八年三月戊午天鸣如风水相搏九月戊戍天鸣如泻水自东北而南宣宗宣徳元年八月戊辰天鸣如雨阵送至自东南而西南辛未东南天鸣声如万鼔英宗正统十年三月庚寅西北天鸣如鸟羣飞天顺六年九月乙巳夜天无云西北方有声如雷宪宗成化十四年六月辛亥临晋天鸣武宗正徳元年二月壬子夜东北天鸣如风水相搏神宗万厯十六年九月乙丑甘肃石灰沟天鸣云中如犬吠有声】天变色【宋光宗绍熈五年十月乙未天有黄赤色　金章宗泰和三年十月甲辰天色赤夜将旦复然　元顺帝至正十四年卫辉路冇天光见于西方明庄烈帝崇祯元年三月辛巳昧爽天赤如血射窗牖皆红十年九月每晨夕天色赤黄】无云而雷【唐武后天授元年九月无云而雷震僖宗中和二年十月西北方无云而雷　宋髙宗绍兴七年五月汴京无云而雷三十年十月壬戌昼漏半无云而雷癸未日过中无云而雷　元顺帝至正七年五月庚戌台州路黄岩州无云而雷十年六月戊申临桂县无云而雷十二年三月丙午寜国路无云而雷十三年十二月庚戌京师无云而雷是日懐庆之修武潞州之襄垣皆无云而雷　明宪宗成化十三年正月甲子化州无云而雷孝宗治六年六月丁夘石州吴城驿无云而雷者再】无云而雨【唐宪宗元和十二年正月乙酉星见而雨僖宗中和三年三月无云而雨】雨土【唐太宗贞观七年三月丁夘雨土高宗永徽三年三月辛巳雨土中宗景龙元年六月庚午陜州雨土十二月丁丑雨土宗天宝十三载二月丁丑雨黄土代宗大厯七年十二月丙寅雨土徳宗贞元二年四月甲戌雨土八年二月庚子雨土文宗太和八年十月甲子土雾昼昏至于十一月癸丑开成元年七月乙亥雨土懿宗咸通十四年三月癸巳雨黄土僖宗干符二年二月宣武雨土中和二年五月辛酉雨土昭宗天复三年二月雨土天祐元年闰四月甲辰雨土　宋太宗淳化三年正月乙夘京师雨土英宗治平元年三月壬戌雨土十二月己亥雨黄土神宗熈寜五年十二月癸未雨黄土七年三月戊午亦如之八年五月丁丑雨黄土兼细毛元丰二年十一月丁亥雨土五年三月乙巳如之六年四月辛未亦如之哲宗元祐七年正月戊午雨土徽宗宣和元年三月庚午雨土著衣孝宗乾道四年三月己丑雨土淳熈四年二月戊戌雨土五年二月壬午雨土甲申如之四月丁丑亦如之六年十一月乙丑雨土十一年正月辛夘雨土甲寅如之十三年正月壬寅雨土光宗绍熈四年十月甲寅雨土五年四月癸夘雨土十一月辛亥如之宁宗庆元元年二月己夘雨土十一月己丑如之三年正月丙子雨土四月丙午十二月甲申亦如之六年正月己巳雨土闰月丁未九月辛丑十月己丑十一月辛夘亦如之嘉泰元年六月己夘雨土九月己未十二月辛丑亦如之嘉定三年正月丙午雨土八年二月己未雨土五月辛未亦如之九年十二月癸巳雨土十年二月癸巳雨土十二年二月癸巳雨土十三年二月辛夘雨土十六年二月戊子雨土理宗绍定三年三月丁酉雨土嘉熈二年四月甲申雨土三年三月辛夘雨土淳祐五年二月丙寅朔雨土十一年五月乙亥雨尘宝祐三年三月己未雨土六年二月壬辰雨土开庆元年三月辛酉雨土景定五年二月辛未雨土　金世宗大定十二年三月庚寅雨土二十三年三月乙酉雨土四月庚子如之　元世祖至元二十四年十二月癸酉而土七昼夜英宗至治三年二月丙戌雨土文宗天厯二年三月丁亥雨土霾至顺二年三月丙戌雨土霾顺帝至元五年三月庚寅信州雨土至正十八年五月雨白土　明宪宗成化九年四月乙亥雨土孝宗治十年三月己酉雨土十一年四月辛巳雨土世宗嘉靖十三年二月己未雨防土穆宗隆庆元年三月甲寅南郑雨土神宗万厯四十六年三月庚午雨土四十八年山东省城及泰安肥城皆雨土】雨沙【宋髙宗绍兴十一年三月庚申泾州雨黄沙防宗徳祐元年三月辛巳黄沙蔽天　元成宗大徳十年二月大同路雨沙顺帝至元四年四月辛未京师雨红沙　明宪宗成化七年四月丙辰雨黒沙如漆孝宗治十七年二月甲辰雨沙世宗嘉靖元年正月丁夘雨黄沙神宗万厯二十五年二月癸亥湖州雨黄沙四十七年二月甲戌尘沙涨天其色赤黄庄烈帝崇祯十二年二月壬申濬县黄埃涨天十四年正月壬寅黄埃涨天】陨石【唐髙宗永徽四年八月己亥陨石十八同州之冯翊有声如雷　宋真宗天禧三年正月晦沈邱县陨石入地七尺许孝宗淳熈十六年三年壬寅陨石于宝应县散如大甚臭腥　元成宗大徳二年六月崇仁县星陨为緑石顺帝至正十年正月甲戌棣州陨石十一月冬至夜星陨于耀州化为石形如斧十六年十一月大名县星坠化为石状如狗头太史验视云天狗十九年四月己丑瓯寜县星坠声如雷化为石二十三年六月庚戍益都临朐县星坠入地五尺得石如砖　明宪宗成化六年六月壬申阳信陨石一化为三外黒内青十四年六月辛亥临晋陨石大如升二十三年五月壬寅束鹿青气坠地得黒石二一如椀一如鸡卵孝宗治三年三月庆阳雨石无数大者如鸡卵小者如芡实四年十月丁巳光山县星陨入地化为石如斗十年二月丙申修武黒气入地化为石状如羊首十二年五月戊寅朔州有白气陨地为大石三武宗正徳元年八月壬戍即墨陨火光化为绿石一九年五月己夘濵州陨石十三年正月己未邻水陨石一世宗嘉靖十二年五月丁未祁县有声如鼓火流坠地为石十九年五月辛丑星陨强为石四四十二年三月癸夘懐庆陨石穆宗隆庆二年三月己未保定新城陨黒石二神宗万厯三年五月癸亥有二流星昼陨景州城北化为黒石十七年九月戊午万载陨石十九年四月辛酉遵化陨石二庄烈帝崇祯九年九月丁未太康陨石】雨木冰【一曰树介唐髙宗永徽二年十一月甲申隂雾凝冻封树木数日不解麟徳元年十二月甲戌雨木冰仪凤三年十一】
　　【月丙申雨木冰武后延载元年十月癸酉白雾木冰中宗景龙四年三月庚申雨木冰宗开元二十九年十一月己巳雨木冰数日不解代宗永泰元年三月庚子夜霜木冇冰大厯二年十一月纷雾如雪木冰徳宗贞元元年十二月雨木冰二十年冬雨木冰穆宗长庆三年十一月丁丑雨木冰敬宗寳厯元年十一月丙申雨木氷文宗太和七年十二月丙戌夜雾木冰开成四年九月辛丑雨雪木冰十月己巳亦如之武宗防昌元年十二月丁丑雨木冰四年正月己酉雨木冰庚戌亦如之　汉髙祖天福十二年十一月壬子雨木冰辛酉癸酉亦如之　周太祖广顺三年十二月戊申雨木冰宋真宗咸平六年十一月庚戌雨木冰大中祥符五年正月戊寅雨木冰天禧五年正月戊寅雨木冰仁宗庆厯三年十二月丁巳雨木冰嘉祐元年正月雨木冰英宗治平二年十月乙巳雨木冰神宗熈寜三年十月雨木冰八年正月如之九年正月亦如之宗元祐八年二月雨木冰徽宗宣和五年十月乙酉雨木冰钦宗靖康元年十月乙夘雨木冰二年正月丁酉雨木冰髙宗绍兴五年十一月辛亥雨木冰　金海陵贞元三年十二月己丑雨木冰正隆四年十一月庚寅霜附木章宗明昌四年十一月壬午雨木冰承安五年十月癸夘霜附木泰和四年正月壬申隂雾木冰十一月丁夘木氷凡三日宣宗贞祐元年十二月乙夘雨木冰二年十二月己酉雨木冰兴定三年十二月壬申雨木冰五年十二月丁丑霜附木　元成宗大徳七年十一月辛酉木冰文宗至顺二年十一月丁巳雨木冰十二月癸亥雨木冰顺帝至元五年十一月癸酉瑞州路雨木冰至明年二月壬寅始解至正四年正月汴梁路雨木冰十一月东平雨木冰十二年九月壬午冀宁保徳州雨木冰十四年冬龙兴雨木冰二十五年二月辛亥汴梁雨木冰五日始解　明太祖洪武四年正月戊申木冰六年十二月乙丑雨木冰十一年正月丁亥雨木冰二十二年正月甲戌雨木冰英宗正统三年十月丁丑木介天顺七年十月甲辰雨木冰八年正月乙丑雨木冰宪宗成化十六年正月辛夘雨木冰二十三年十二月戊辰木介穆宗隆庆三年十一月癸巳木冰神宗万厯十四年冬苏松木冰庄烈帝崇祯元年十一月陜西木冰附枝尽折】雨冰【唐髙宗龙朔三年十一月癸酉雨冰】雨红雾【元顺帝至正五年四月丹阳县雨红雾】雨赤雪【唐徳宗贞元二十一年正月甲戍雨赤雪于京师　宋仁宗庆厯三年十二月徳博州降红雪】雨黒霜【元世祖至元七年四月壬午檀州雨黒霜二夕仁宗延祐七年益津县雨黒霜】雨黑水【宋孝宗淳熈十一年二月临安府新城县深浦雨黒水终夕　元顺帝至正十七年正月己丑杭州降黒雨河水皆黒　明太祖洪武十年正月丁酉金华处州雨水如墨汁世宗嘉靖八年十月癸巳杭州雨黒水神宗万厯二十五年二月癸亥湖州黒雨庄烈帝崇祯十年山东雨黒水新乡亦如之】雨虫【明孝宗治六年八月己巳临晋雨虫如雪】雨鱼【唐宪宗元和十四年二月鱼坠于郓州市长尺余僖宗光启二年扬州雨鱼　宋徽宗政和七年夏有二鱼落殿中省防屋上元顺帝至正二十五年六月戊申京师雨鱼长尺许明世宗嘉靖四十一年二月乙亥徳州九龙庙雨鱼】
　　【大者数寸】雨毛【唐中宗神龙二年四月己亥雨毛于越州之鄮县　宋神宗熈寜元年荆襄间天雨白牦三月丁酉潭州雨毛八年五月丁丑雨黄毛　元仁宗皇庆元年六月丁夘雨毛顺帝元统二年六月彰徳雨白毛至元三年三月彰徳雨毛如绵而緑六年七月延安路鄜州雨白毛至正十三年四月余次县雨白毛十八年五月益都雨白牦十九年三月遵化路连日雨牦二十五年五月甲子京师雨牦长尺许二十七年五月益都雨白牦　明孝宗治元年五月丙寅长宁县雨毛】雨米谷【宋孝宗乾道四年春舒州雨黑米坚如铁破之米心通黒　元顺帝至正十一年十月衢州东北雨米黍　明成祖永乐十六年正月乙丑同州雨谷及荞麦】雨黍粟【米宗元祐三年六月临江县雨白黍七月又雨黒黍　元顺帝至正十一年十一月浦城县雨黒子如稗实邵武雨黒黍如芦穄信州雨黒黍　明宪宗成化六年二月戊寅湖广应山雨粟】雨菽豆【宋神宗元丰二年六月忠州雨豆七月南賔县雨豆徽宗大观元年三月庐州雨大豆髙宗绍兴十六年正月辛未泸州雨豆　金世宗大定十六年三月戊申雨豆于临潢之境其形上鋭而赤　元顺帝至正十一年十一月鄱阳县雨菽豆　明孝宗治八年六月甲子黟县雨豆穆宗隆庆二年四月天雨黒豆神宗万厯四十三年四月戊寅石首雨豆】雨汤【唐防宗咸通八年七月泗州下邳雨汤杀鸟雀】雨血【唐髙祖武徳初哭厥国中雨血三日宪宗元和十四年二月郓州从事院门前地有血尺余人以为自空而堕宋仁宗庆厯三年十二月二十六日天雄军徳博州雨血理宗端平三年七月甲申天雨血宝祐二年蜀雨】
　　【血　金哀宗天兴三年正月己酉京索之间雨血十余黒　元顺帝元统二年正月庚寅朔河南雨血至正十五年春蓟州雨血　明庄烈帝崇祯七年二月戊午海丰雨血】雨水银【宋髙宗绍兴三十六年七月辛酉夜天雨水银】雨药【宋仁宗庆厯元年二月丙午京师雨药】雨木【唐徳宗贞元四年正月乙亥陈留雨木十里许大如指长寸余中空所下者立如植　宋光宗绍熈五年行都雨木】雨桂子【唐武后垂拱四年三月雨桂子于台州旬余乃止　宋神宗元丰三年六月己未饶州长山雨木子数亩状山芋子味香而辛土人以为桂子明道中常有之】雨金【唐武后垂拱三年七月广州雨金】雨钱【宋髙宗建交二年天雨纸钱厚盈寸绍兴二年七月天雨钱　明宪宗成化十三年六月甲子雨钱于京师世宗嘉靖六年五月甲午京师雨钱】雨丝【元顺帝至正十三年七月丁夘泉州路雨白丝】雨絮【明太祖洪武十九年九月丙子天雨絮】雨线【元顺帝至元三年正月己丑雨线】
　　【臣】等谨按郑志天变多采自厯代史志而前后纪载详畧互异如天雨螽螽蝗属言雨者记变此本春秋文也螽蝗代有后无言天雨者原志或载或否体例未纯今兹所録概从节焉雨草雨灰后史所无不遇此异也前史纪雨谷宋以后有雨黍粟菽豆之事大抵物反常则为异后先所值不必尽同悉依前志而采辑之谨存史家据实直书之法焉
　　日
　　众日并出【唐太宗贞观初突厥有五日并照　周世宗显徳七年正月癸夘日既出其下复有一日相掩黒光摩荡者乆之　宋真宗景徳元年十二月甲辰日有二影如三日状　元顺帝至正十六年三月雨日相荡　明世宗嘉靖三十四年十二月庚申晦日忽暗冇青黒紫日影如盘数十相摩久之成千百飞荡满天向西北而散神宗万厯二十五年三月癸丑黒日二三十廻绕日旁移时不见熹宗天启四年二月癸丑黒日摩荡日旁庄烈帝崇祯十一年十一月癸亥日入时日光摩荡如雨日十三年九月己巳雨日并出辰刻乃合为一入时又分为二】日鬬【唐文宗太和二年十二月癸亥有黑祲舆日如闘六年三月有黑祲与日如闘僖宗干符六年十一月丙辰朔有两日并出而闘三日乃不见】日中黒子【唐敬宗寳厯二年三月辛亥日中有黑子文宗太和六年三月庚戌日中有黑子开成二年十一月辛巳日中有黑子大如鸡卵武宗会昌元年十一月庚戍日中有黒子僖宗干符元年日中有黑子　宋太祖开寳七年正月丙戌日中有黑子二神宗熈寜十年二月辛夘日中有黑子如李至乙巳散元丰元年闰正月庚子日中有黑子如李至二月戊午散十二月丙午日中有黑子如李至丁巳散二年二月甲寅日中有黑子如李至癸亥散徽宗崇寜三年十月壬辰日中有黑子如枣大政和二年四月辛夘日中有黑子乍二乍三如栗大八年十一月辛亥日中有黑子如李大宣和二年五月己酉日中有黒子如枣大三年十二月辛夘日中有黑子如李大高宗建炎三年三月己夘日中有黑子至壬寅消绍兴元年二月己夘日中有黑子如李大三日乃伏六年十月壬戌日中有黑子如李大至十一月丙寅消七年二月庚子日中有黒子如李大旬日消四月戊申日中有黒子至五月消八年二月辛酉日中有黑子十月乙亥亦如之十五年六月丁未日中有黒子孝宗淳熙十二年正月癸巳日中生黒子大如枣戊戍至庚戌日中皆有黒子十三年五月庚辰日中生黒子大如枣光宗绍熈四年十一月辛未日中有黒子至庚辰消寜宗庆元六年八月乙未日中有黒子如枣大至庚子消十二月乙酉又生至乙巳消嘉泰二年十二月甲戍日中生黒子大如枣丙戍始消四年正月癸未日中有黒子开禧元年四月辛丑日中有黒子大如枣理宗嘉熈二年十月己巳日中有黒子防宗徳祐二年二月丁酉朔日中有黒子如鵞卵相荡　辽道宗太康三年五月癸亥日中有黒子　金海寜正隆五年八月庚午日中有黒子状如人　明太祖洪武二年十二月甲子日中有黒子三年九月戊戌十月丁巳十一月甲辰皆日中有黒子四年三月戊戍五月壬子至辛巳九月戊寅皆日中有黒子五年正月庚戍二月丁丑五月甲子七月辛未皆日中有黒子六年十一月戊戍朔日中有黒子七年二月庚戌至甲寅日中有黒子八年二月辛亥九月癸未十二月癸丑皆日中有黒子十四年二月壬午至乙酉日中有黒子十五年闰二月丙戍十二月辛巳皆日中有黒子熹宗天启四年正月癸未日旁有黒子二三相荡渐至百许凡四日庄烈帝崇祯十一年十一月癸巳日中有黒子及黒青白气】日中黒气【唐敬宗寳厯二年三月甲午日中有黒气如杯　后唐明宗天成二年二月乙酉日中有黒气状如鸡卵　宋髙宗建炎三年二月甲寅日出初两黒气如人形夹日至巳时乃散绍兴十五年六月丙午日中有黒气往来　明景帝景泰元年二月壬午有黒气四道长三丈贯日状如鱼神宗万厯四十四年八月戊辰日中有黒光四十六年闰六月丙戌至戊子日旁有黑气出入日中摩荡熹宗天启四年四月癸酉日中黒气摩荡庄烈帝崇祯十二年二月庚子有白芒黑气交掩日光摩荡】日青无光【宋徽宗宣和三年春日青黑无光其中汹汹而动若鉟金而涌沸状日旁有黑气如水波旋绕将暮而止孝宗乾道六年六月日青无光　明世宗嘉靖元年正月丁夘日惨白变青无光庄烈帝崇祯十四年正月壬寅日青无光】日白无光【宋真宗景徳四年四月甲申日白无光金哀宗正大八年三月庚戌日忽白而失色左右有气似日无光与日相凌日光四出揺荡至没明宪宗成化十三年三月壬申日白无光十月辛夘如之十四年三月庚午日白无光十六年三月丙戍日白无光庄烈帝崇祯十二年正月己未朔日白无光】日黄无光【明熹宗天启四年二月壬子日淡黄无光】日赤无光【唐太宗贞观二十三年三月日赤无光髙宗咸亨元年二月壬子日赤无光中宗景龙三年二月庚申日色紫赤无光宗开元二十九年三月丙午日赤无光徳宗贞元六年正月甲子日赤如血无光宪宗元和十一年正月己夘日紫赤无光敬宗寳厯元年九月甲申日赤无光文宗太和九年二月辛夘日赤如血壬辰亦如之开成二年十一月日赤如赭昼昏至于癸未武宗防昌四年正月戊申日无光宣宗大中十三年四月甲午日暗无光僖宗光启四年二月己丑日赤如血庚寅日赤无光　后唐明宗天成元年十月己丑至庚子日赤无光　宋真宗景徳四年四月甲申日赤无光仁宗庆厯八年正月乙未日赤无光徽宗崇寜二年五月癸夘日淡赤无光宣和二年正月己未日无光四年二月癸巳日无光钦宗靖康元年闰十一月庚申日赤如火无光髙宗建炎元年二月日无光绍兴十五年六月丁未日无光孝宗淳熈五年四月丁丑日无光寜宗嘉定十年二月癸巳日无光　金章宗泰和四年三月丁夘日昏无光宣宗贞祐三年二月日赤如血哀宗天兴三年正月己酉日大赤无光　元顺帝至正十八年己亥朔日色如血　明英宗天顺二年闰二月己巳日无光旋赤如赭六年十月丙子日赤如血七年四月癸未如之八年二月己亥日无光宪宗成化十八年四月壬寅日赤无光孝宗治十八年八月癸酉至九月甲午日无光神宗万厯三十五年十一月丙午日赤无光烛地如血四十二年三月庚辰日赤黄如赭如血者累日熹宗天启四年五月癸未日赤无光庄烈帝崇祯四年正月戊戍日色如血照人物皆赤二月乙巳朔日赤如血无光十七年三月壬寅日色无光者两旬】日光四散【唐昭宗景泰元年五月日色散如黄金天复元年十月日色散如黄金十一月又如之】日中飞鷰【唐僖宗干符二年日中有若飞鷰者】日旁有物【唐宪宗元和四年闰三月日旁冇物如日十年正月辛夘日外有物如鸟元世祖至元二十九年正月甲午朔有物渐侵入日中不能既日体如金环然有珥抱　明庄烈帝崇祯十】
　　【二年二月庚子日旁有红白丸】日中见斗【唐昭宗天祐元年二月丙寅日中见北斗】日五色【晋天福初日傍有五色云如莲芰之状　宋真宗中日有五色气仁宗中日有五色云八英宗中日五云八神宗中日五色云二十六宗中日五色气晕二五色云十二　明成祖永乐元年六月甲寅日下五色云见八月日珥随五色云见八年二月庚戌日下五色云见宣宗宣徳二年十一月乙未日下五色云见英宗正统二年十月己丑日生五色云十二月癸亥如之十年九月丁酉日生五色云景帝景泰二年六月戊寅日上五色云孝宗治二年正月辛巳日生五色云世宗嘉靖十八年二月庚子朔当午日下冇五色云见】日气【唐髙宗咸亨元年二月癸丑四方蒙蒙日有浊气色赤如赭代宗大厯二年七月丙寅日旁有青赤气长四丈余壬申日上有赤气长二丈九月乙亥至辛丑日旁有青赤气宪宗元和二年十月壬午日旁有黒气如人形跪手捧盘向日盘中气如人头文宗太和六年四月乙丑黒气蔽日开成五年十二月癸夘朔日旁有黒气来触防宗咸通七年十二月癸酉白气贯日日冇重晕甲戌亦如之僖宗广明元年日晕如虹黄气蔽日无光光启三年十一月己亥下晡日上有黒气昭宗光化二年三月乙巳日中有白气亘天自西南贯于东北三年冬日有赤气自东北至于东南天复三年二月丁丑日有赤气自东北至于东南　宋太祖建隆讫开宝末赤黄气三黄白气三青气二太宗太平兴国讫至道末赤黄气一青气三真宗咸平讫干兴末光气一黄气九赤黄气四紫气五赤黄交气二赤黄緑碧气二青赤气二十一黄白气一黒气二白气五仁宗天圣讫嘉祐末日黄耀有光一煇气一十九白气如绳贯日并晕一英宗治平中煇气二钦宗靖康元年九月戊寅有赤气随日出高宗绍兴七年二月辛丑氛气翳日二十七年七月壬申赤气随日入孝宗乾道六年十月庚午赤气随日出七年七月壬寅十月乙巳丙午如之淳熈三年八月丁酉戊戌皆有赤气随日出入十四年十一月癸丑甲寅亦如之理宗寳庆三年十二月己酉日旁有气如珥明英宗正统十四年十月壬申日上黑气如烟寻发红光散熖如火熹宗天启四年十二月辛巳非烟非雾覆压日上摩荡如葢如吞通天皆赤庄烈帝崇祯十二年正月辛酉日光摩荡竟日有气从日中出如镜黛喷花】日晕【唐徳宗贞元二年闰五月壬戌日有黒晕僖宗中和三年三月丙午日有青黄晕四月丙辰亦如之丁巳戊午又如之昭宗天祐元年十一月癸酉日有黄晕旁有青赤气二二年二月己巳日有黄白晕如半环有苍黒云夹日既而云变如人马状乃消　宋太祖建隆讫开宝末日晕一百五十六半晕四十五交晕一十八太宗太平兴国讫至道末日晕五十九半晕二十三交晕三真宗咸平讫干兴末日晕一千二百三十一半晕六百五十三交晕一十三仁宗天圣讫嘉祐末日青黄紫晕八百五十五周晕五十六交晕五连环晕一英宗治平中日晕一百二十八周晕三交晕一神宗熈寜讫元丰末日晕一千三百五十六周晕二百七十七交晕四十九连环晕一宗元祐讫元符末日晕五百二十八周晕二百五十七交晕六十七徽宗建中靖国讫钦宗靖康末日晕九半晕一髙宗建炎讫绍兴末日晕六赤黄晕三孝宗隆兴讫淳熈末日晕九赤黄晕七光宗绍熈中日晕二赤黄晕青赤黄晕各一寜宗庆元讫嘉定末日晕一赤黄晕二理宗宝庆讫景定末日晕八赤晕一赤黄晕四度宗咸淳七年三月辛巳日赤黄晕　金宣宗兴定五年四月丙子日黄晕　元仁宗延祐元年三月己亥白晕亘天连环贯日七年三月乙未日晕若连环英宗至治元年三月己丑交晕如连环贯日顺帝至正十七年七月己丑日有交晕连环贯之明太祖洪武六年三月戊戍日交晕十二年四月庚申如之宣宗宣徳三年十二月己夘亦如之五年正月癸亥亦如之景帝景泰二年二月丙戍亦如之宪宗成化十二年正月甲子日交晕孝宗治二年正月甲戌日晕白虹滔天神宗万厯三十五年正月庚午日黒气蔽天】日晕再重【唐文宗开成五年二月丙辰日有重晕赤气夹日　宋太祖建隆讫开宝末重晕五十九重半晕七太宗太平兴国讫至道末重晕一十二真宗咸平讫干兴末重晕二十七仁宗天圣讫嘉祐末重晕一十六英宗治平中重晕十二神宗熈寜讫元丰末重晕七十四哲宗元祐讫元符末重晕六十八钦宗靖康中日半晕再重一孝宗隆兴讫淳熈末日半晕再重四光宗绍熈元年五月庚辰日半晕再重　金章宗太和八年四月癸夘日晕二重内黄外赤　元世祖中统三年十一月辛丑日重晕三珥】日晕五重【唐宗天宝三年正月庚戌日晕五重】日晕及冠珥背诸气【唐代宗大厯三年正月丁巳日有黄冠青赤珥辛丑亦如之文宗开成五年正月己丑日晕白红在东如玉环贯珥昭宗光化三年冬日有虹蜺背璚弥旬昭宣帝天祐二年正月甲申日有黄白晕晕上有青赤背乙酉亦如之晕中生白虹渐东长百余丈三年正月辛未日有黄白晕上有青赤背二月癸巳日有黄白晕如半环有青赤背庚戌日有黄白晕青赤背　宋太祖建隆讫开宝末凡冠气七珥百抱气七承气六缨一背气二百三十一组气防气三太宗太平兴国讫至道末冠气一十八戴气三抱气一十三珥七十七承气三璚气一背气四十四纽气三防气一直气一十五真宗咸平讫干兴末重轮二十四冠气二百六十六珥四十一戴气一百九十七抱气五十七承气一百八十四直气七十七缨三防气一纽气二背气二百九十九仁宗天圣讫嘉祐末珥八百四十七冠气一百四十戴气二百五十六承气一百重承气一抱气一十八负气一背气一百七格气二直气五百英宗治平中珥八十九冠气一十一戴气三十九承气五背气三十三白虹贯珥一神宗熈寜讫元丰末珥八百八十二冠气四十二戴气二百七十一承气五十抱气二背气二百四十六直气二防气一缨五璚气一白虹贯珥三哲宗元祐讫元符末珥五百五十六冠气六十一戴气一百五十承气三十三背气一百七十四直气三防气四缨气一格气五白虹贯珥一徽宗建中靖国讫钦宗靖康末晕戴三晕珥背一半晕重背一晕缨一珥背三珥十三晕珥七冠气七晕背四戴气六承气二抱气五背气一十七直气四环气戴气二防气一履气二半晕重履一髙宗建炎讫绍兴末日晕生抱气一晕生背气一赤黄晕背气一连晕生青赤黄戴气及珥一背气六戴气五左右珥背气一孝宗隆兴讫淳熈末珥一背气二防气一承气戴气一珥戴二晕戴二晕珥二晕承气四晕背气二重晕背气二晕格气一连晕戴承一光晕背直气一重晕背珥一光宗绍熈中晕生背气二晕生青背气一戴气一背气一青赤黄戴气一寜宗庆元讫嘉定末晕生承气一晕生青赤黄背气一赤黄晕生青赤黄背气承气各一赤黄格气一青黄背气一戴气一背气一理宗宝庆讫景定末晕珥一赤黄晕格气背气各一背气三承气二格气二戴气一抱气承气一度宗咸淳元年六月壬午日生承气　金海陵天徳二年正月甲辰日晕白虹贯珥正隆六年二月甲辰朔日晕有珥戴背世宗大定二十九年正月乙夘晕生珥上有青赤背皆白虹贯之东有防气丁巳日生珥青赤背二月辛酉朔重晕两珥抱背乙丑晕珥有背气承气白虹亘天左右有防气章宗明昌四年九月癸未日有珥抱戴宣宗贞祐三年正月日生珥上有冠元光二年五月辛未日晕有背气哀宗正大四年十一月乙未日上有背白虹贯之天兴元年正月壬午朔日有两珥　元世祖中统三年十一月辛丑日有背气顺帝至元三年正月丁巳日有交晕左右珥上有白虹贯之八月癸未如之五年正月丙寅亦如之至正二十六年二月丁夘日晕上有背气　明太祖洪武十四年正月壬子白虹贯珥二十三年正月壬辰日晕白虹贯珥二十八年十一月乙亥日半晕生青赤直气背气白虹贯珥成祖永乐十八年闰正月癸未重半晕有青赤背珥白虹贯之随生黄白璚气仁宗洪熈元年正月乙未交晕白虹贯两珥七月己丑日生左右四珥宣宗宣徳元年正月庚戌赤黄交晕有青赤璚气二月己夘重半晕有珥背三年三月庚寅黄赤交晕有珥背防各一丁酉交晕有防气二五年二月甲午晕生防气四月庚辰白虹贯珥六年二月甲寅重半晕有璚气八年九月戊戌晕有珥背十年十二月辛亥日晕白虹贯珥有璚背英宗正统三年四月庚辰白虹贯珥随晕十一年正月乙未日生背气十四年八月戊申日晕旁有防气两珥戴气东北虹霓如杵景帝景泰元年十二月甲午晕生背防二年正月癸夘白虹贯珥生背气三年正月丙辰日有珥及背白虹七年六月丁丑重半晕生珥英宗天顺元年二月庚戌晕冇珥生抱防辛亥如之二年二月乙夘晕有背宪宗成化二年四月壬寅晕有珥十一年六月己酉重晕有珥及背二十年二月己未日生白虹东北亘天二十一年十月癸巳晕生珥又生抱背二十三年十二月癸巳晕生珥背孝宗治二年正月丙戍交晕有珥白虹弥天二月壬寅交半晕生珥背抱格四年二月庚戌晕有珥防气白虹弥天武宗正徳元年正月乙酉晕有背珥白虹弥天世宗嘉靖七年正月乙亥晕生珥防白虹弥天十三年二月壬辰如之十八年十二月壬午立春日晕有珥白虹四十一年十一月辛丑晕有珥上抱下防白虹弥天穆宗隆庆五年三月辛巳晕有珥白虹神宗万厯四十八年二月癸丑连环晕生背防白虹熹宗天启元年二月甲午晕有珥白虹三年十月辛巳重半晕冇珥】白虹贯【日唐肃宗上元二年二月乙酉白虹贯日宪宗元和五年四月辛未白虹贯曰穆宗长庆元年六月己丑白虹贯日三年二月庚戍白虹贯日敬宗宝厯二年四月甲寅白虹贯日文宗太和五年二月辛丑白虹贯日七年正月庚戌白虹贯日八年七月甲戌白虹贯日有交晕十月壬寅白虹贯日东西际天上有背玦开成元年正月辛丑朔白虹贯日二月己丑亦如之武宗防昌四年二月己巳白虹贯日如玉环懿宗咸通六年正月白虹贯日中有黒气如鸡卵十四年二月癸夘白虹贯日　后唐闵帝应顺元年四月戊寅白虹贯日　晋髙祖天福二年十二月己夘朔日有白虹二三年三月壬子日有白虹二出帝开运元年二月辛亥日有白虹二　周世宗显徳三年十二月庚午白虹贯日　宋仁宗天圣讫嘉祐末白虹贯日四英宗治平中白虹贯日一神宗熈寜讫元丰末白虹贯日九哲宗元祐讫元符末白虹贯日一十六髙宗建炎四年二月辛丑白虹贯日绍兴八年二月辛巳白虹贯日二十七日二月壬寅白虹贯日寜宗庆元元年正月丙辰白虹贯日嘉泰三年七月壬午白虹贯日嘉定十一年二月丙辰白虹贯日理宗嘉熈四年二月辛丑白虹贯日　金海陵天徳二年十一月丙戍白虹贯日三年正月丁酉白虹贯日　元世祖至元二十四年七月癸丑日晕连环白虹贯之武宗至大二年正月丁亥白虹贯日八月甲寅白虹贯日仁宗延祐元年二月己亥白虹贯日泰定帝泰定四年二月辛夘白虹贯日文宗至顺元年九月癸巳白虹贯日二年正月己酉白虹贯日顺帝至元四年八月丁酉白虹贯日至正二十五年三月壬戍日青赤晕白虹如连环贯之二十六年三月丁亥白虹贯日二十八年闰六月壬戍白虹贯日乙丑文水县有白虹贯日云影中似日非日似镜者三色青白明太祖洪武十年正月己巳白虹贯日十四年九月甲辰白虹贯日十五年正月丁未白虹贯日十九年二月己巳白虹贯日二十二年十二月戊午白虹贯日三十年二月辛亥白虹贯日英宗天顺元年二月庚戌白虹贯日二年二月乙夘白虹贯日宪宗成化二十年二月己未日生白虹东北亘天庄烈帝崇祯八年二月丙午白虹贯日】赤虹贯日【唐敬宗宝厯元年六月甲戌赤虹贯日】昼昏而黄黒雾【唐高宗麟徳元年十二月癸酉氛雾终日不解仪凤三年十一月乙未昏雾四塞武后长夀元年九月戊戌黄雾四塞中宗神龙二年三月乙巳黄雾四塞宗开元五年正月戊辰昏雾四塞肃宗至德二载四月南阳白雾四塞徳宗贞元十年三月乙亥黄雾四塞日无光文宗太和二年二月癸亥白雾昼昏日色无光懿宗咸通九年十一月甲辰大雾昏塞至于丙午　晋髙祖天福八年正月丙戌黄雾四塞　宋仁宗天圣四年十月甲午昏雾四塞钦宗靖康元年正月丁未雾气四塞对面不见髙宗绍兴五年正月甲申雾气昏塞八年三月甲寅昼晦日无光隂雾四塞四月氛雾四塞昼日无光孝宗乾道五年正月甲申日色黄白昏雾四塞　金海陵贞元三年四月丁丑朔昏雾四塞日无光凡十有七日乃霁世宗大定五年十一月癸酉大雾昼晦宣宗贞祐元年八月戊子大雾苍黒跂歩无所见四年正月己未黒雾四塞　元顺帝元统二年正月庚寅黒雾四塞至正二十六年四月乙丑奉天路黄雾四塞二十八年七月乙亥京师黒雾昏旬冇五日】
　　【臣】等谨按宋史所纪日变自髙宗南渡后与金史所载互有详畧如宋建炎三年日中有黒子推之金史为太宗天防七年两史并见至宋绍兴六年即金熈宗天眷元年宋史纪十月壬戌日中有黒子至十一月丙寅消金史但纪十一月丙寅不言其详当以宋史为实今从其详者而纪之焉若金海陵天徳二年十一月丙戍三年正月丁酉俱书白虹贯日正隆五年八月庚午日中有黒子推之宋史俱未载録金史所以补宋志之缺畧也其余星变两史互异者仿此
　　月
　　众月并见【唐太祖贞观初突厥有三月并见　宋真宗天禧四年四月乙酉西南方两月重见】月昼见【明太祖洪武十四年八月辛未月尽见与日争明】星入月中【唐武后长安四年荧惑入月睿宗先天元年八月甲子太白袭月肃宗乾元二年正月癸未嵗星蚀月在翼宪宗元和三年三月乙未鎭星蚀月在氐昭宗光化三年十一月丁未太白犯月宋孝宗淳熈十四年五月有星大如日与月相摩荡而入　金熈宗天防十四年正月壬辰荧惑入月世宗大定二十五年三月乙酉太白与月相犯哀宗正大三年十二月荧惑入月】
　　星
　　五星合聚【唐宗天宝九载八月五星聚于尾箕代宗大厯三年七月壬申五星聚东井　宋太祖干徳五年三月五星如连珠聚于奎娄之次仁宗庆厯三年十一月壬辰五星皆见东方孝宗乾道四年二月壬子五星俱见六月辛丑八月己亥如之六年五月乙亥五星俱见十月庚申如之八年十月癸夘五星俱见淳熈十三年八月乙亥七曜俱聚于轸　金世宗大定二十六年八月乙亥朔日月五星防于轸哀宗正大三年十一月癸酉五星并见于西南　明太祖洪武十八年二月乙巳五星并见二十年二月壬午朔五星皆见成祖永乐元年五月甲辰五星俱见于东方世宗嘉靖三年正月壬午五星聚于营室熹宗天启四年七月丙寅五星聚于张】四星合聚【唐肃宗至徳二载四月壬寅嵗星荧惑太白辰星聚于鹑首从嵗星也宪宗元和十年六月辛未嵗星荧惑太白辰星合于东井懿宗咸通申荧惑填星太白辰星聚于毕　汉髙祖天福十二年填星太白嵗星荧惑聚于张　宋钦宗靖康元年六月丙辰填星荧惑太白嵗星聚髙宗绍兴七年五月戊子辰星荧惑太白填星合于栁　元英宗至治元年正月甲辰辰星太白填星荧惑聚于奎　明英宗天顺四年十月壬申嵗星荧惑辰星太白聚于氐世宗嘉靖四十三年四月庚子嵗星填星荧惑太白聚于桞】三星合聚【唐髙祖武徳元年七月丙午填星太白辰星聚于东井二年三月丙申亦如之肃宗乾元元年四月荧惑填星太白聚于营室徳宗贞元四年五月乙亥嵗星荧惑填星聚于营室宪宗元和十一年十二月填星太白辰星聚于危十四年八月丁丑嵗星太白辰星聚于轸文宗太和二年九月嵗星荧惑填星聚于七星六年十月太白荧惑填星聚于轸开成四年正月丁巳荧惑太白辰星聚于南斗僖宗文徳元年八月嵗星填星太白聚于张　宋太祖开宝元年正月壬寅嵗星填星太白合于娄太宗雍熈四年十二月丁巳太白填星嵗星合于南斗魁真宗景徳三年七月己酉辰星嵗星太白合于桞髙宗绍兴二年十一月癸未太白嵗星荧惑合于室七年五月乙亥太白荧惑辰星合于井甲申荧惑嵗星太白合于桞十六年二月乙丑嵗星填星太白合于十九年七月丁未太白嵗星辰星合于张二十年十月丙午太白嵗星荧惑合于轸二十二年九月庚申太白荧惑辰星合于角二十六年七月壬戌太白荧惑填星合于轸二十七年三月辛夘太白荧惑嵗星合于奎孝宗乾道三年正月癸亥太白与填星嵗星合淳熈十一年九月乙夘太白辰星荧惑合于亢寜宗庆元三年八月甲戌太白荧惑嵗星合于翼嘉泰二年正月丁巳太白荧惑嵗星合于南斗开禧二年二月壬申太白填星嵗星合于嘉定元年六月戊寅太白填星荧惑合于井理宗宝庆二年正月壬午太白嵗星填星合于女十月辛亥荧惑嵗星填星合于女淳祐六年十月乙未填星嵗星荧惑合于亢宝祐六年十二月辛丑填星太白荧惑合于室　金熈宗皇统九年七月甲辰太白辰星嵗星合于张世宗大定十七年九月庚戍嵗星荧惑太白聚于尾哀宗天兴元年七月乙巳太白嵗星荧惑太隂俱防于轸翼　元世祖至元十五年十一月辛亥太白荧惑填星聚于房二十八年正月壬寅太白荧惑填星聚于奎成宗大徳二年二月辛酉歳星荧惑太白聚于危六年七月癸巳朔荧惑填星辰星聚于井九年十一月庚戌嵗星太白填星聚于亢仁宗皇庆元年十二月甲申荧惑填星辰星聚于井英宗至治元年二月壬子太白填星荧惑聚于奎二年十二月乙丑太白荧惑嵗星聚于室三年二月癸亥朔荧惑太白填星聚于胃泰定帝泰定二年二月庚寅荧惑嵗星填星聚于毕三年三月庚午填星太白嵗星聚于井顺帝至正二年十一月辛夘嵗星荧惑太白聚于尾十三年正月戊戍荧惑太白辰星聚于奎二十一年六月乙未荧惑太白嵗星聚于翼二十五年七月丁丑填星嵗星荧惑聚于角亢闰十月戊辰太白辰星荧惑聚于斗二十六年十一月丙申太白嵗星辰星聚于尾二十七年十月丁夘嵗星太白荧惑聚于斗　明太祖洪武十四年六月癸未辰星荧惑太白聚于井十七年六月丙戌嵗星填星太白聚于参十八年三月戊寅填星嵗星太白聚于井二十四年七月戊子太白荧惑填星聚于翼英宗正统十四年九月壬寅亦如之景帝景泰二年九月庚申太白荧惑填星聚于轸英宗天顺八年二月丙午填星嵗星太白聚于危孝宗治十三年四月癸丑荧惑太白辰星聚于井十六年八月庚申荧惑嵗星填星聚于井武宗正徳二年九月戊辰辰星嵗星太白聚于亢世宗嘉靖十九年九月乙夘太白辰星填星聚于角二十三年正月癸夘荧惑嵗星填星聚于房四十二年七月戊戌太白嵗星填星聚于井神宗万厯二十年六月壬子太白辰星填星聚于井三十二年九月辛酉嵗星填星荧惑聚于危庄烈帝崇祯七年闰八月丙午至九月壬申填星荧惑太白聚于尾】流星【唐太宗贞观十六年六月甲辰西方有流星如月西南行十八年五月流星出东壁声如雷高宗永徽三年十月有流星贯北极干封元年正月癸酉有星出太防东流有声咸享元年十一月西方有流星声如雷调露元年十一月戊寅流星入北斗魁中中宗神龙三年三月丙辰有流星声如頽墙光烛天地宗开元二年五月乙夘晦冇星西北流或如瓮或如斗贯北极小者不可胜数天星尽摇至曙乃止十二年十月壬辰流星大如桃色赤黄光照地代宗广徳二年十二月丙寅自乙夜至曙星流如雨大厯三年九月乙亥有星大如斗北流光烛地六年九月甲辰有星出婺女西流大如斗尾迸光如珠长五丈八年六月戊辰有流星大如升尾长三丈余十二月壬申冇流星大如升尾长二丈余出紫防入浊十年三月戊戍有流星出于西如二升器尾长二丈十三年二月辛亥有流星如桃出匏尾长十丈宪宗元和二年十二月己巳西北有流星亘天尾散如珠四年八月丁丑西北有大星东南流声如雷鼓九年四月辛巳有大流星尾长五丈余光烛地十四年五月己亥有大流星出北斗魁长二丈余十五年七月癸亥有流星出钩陈穆宗长庆元年正月丙辰有大星出狼星北尾长三丈东北流七月乙巳有大流星出参西北尾长六七丈八月辛巳东北有大星自云中出前鋭后大长二丈余西北流三年八月丁酉有大流星如数斗器东南流迸光散落坠地有声敬宗宝厯二年五月癸巳西北冇流星长三丈八月丙申有大流星出王良长四丈余文宗太和四年六月辛未流星或大或小观者不能数七年六月戊子四方流星大小纵横百余八年六月辛巳夜中有流星出河鼓尾迸光如散珠北行声如雷九年六月丁酉流星二十余纵横出没近天汉开成二年九月丁酉有星如斗长五丈自室壁西北流枉矢小星数百随之四年二月己亥流星大小二百余并西流尾长二丈至五丈八月辛未流星出羽林尾长八丈声如雷武宗防昌元年六月戊辰小星数十纵横流散六年二月辛丑有流星如桃贯紫防懿宗咸通六年七月乙酉有大流星长数丈羣小星随之自南徂北僖宗干符二年冬有二星一赤一白大如斗相随东南流光烛地四年七月有大流星如盂自虚危入羽林灭昭宗光化三年三月丙午有星如二十斛船前鋭后大西南行天复三年二月有大星如月自东西流声如雷尾迹横贯中天三夕乃灭　梁太祖干化元年十二月甲辰有流星出毕宿曵光三丈有声如雷　后唐庄宗同光二年六月甲申众星交流丙戍亦如之三年六月庚寅众星交流辛夘众小星流于西南明宗天成元年六月众小星交流二年三月庚申众小星流于西北长兴二年九月丙戍众星交流四年六月庚午众星交流七月乙亥朔亦如之闵帝应顺元年二月丁酉众星流于西北废帝清泰元年九月辛丑众星交流　晋髙祖天福三年三月壬申有大流星出河鼓东　周世宗显徳三年正月癸亥冇流星出南斗　宋太祖建隆元年正月戊午有星出东北方北行初小后大尾迹断续光烛地干徳三年六月丁巳有星如桃出北斗魁尾迹凝天有光四年正月乙未有星出天社速行尾迹三丈余初小后大开宝三年九月庚午广州民见众星皆北流四年八月辛夘有星出织女西北行尾迹三丈余有声太宗太平兴国八年二月丙寅有星昼出西南尾迹二丈余雍熈四年八月乙亥有星出天阙东尾贯月端拱元年闰五月辛亥有星出奎如半月北行九月癸丑有星如太白出西南至中天旁出二小星随之淳化二年正月丙申有星出水府西经参旗分为三真宗咸平五年三月丙午有星昼出心赤光丈余九月戊戍有大星偕小星数十随至中台其间两星一至狼一至南斗没丁未有星昼出紫防垣贯北斗六年十一月癸丑有星出毕尾迹缓行屈曲三丈余景徳二年十月戊寅有星出太防垣分为三三年五月乙夘有星出天津东北分为四大中祥符元年二月戊申有星十余急流五月辛未有星如太白出天市垣慢流分为数星六月戊申冇星出北斗魁北行迸为数星二年三月己未有星出天津南尾迹五丈余三年三月丁未有星出天市尾迹二丈迸为数星五年八月戊午有星大小二十余皆有尾迹北流庚申星出天耗北尾迹十丈六年十一月丁巳有星出太防迸为数星七年十一月癸未有星昼出日西南尾迹二丈余润三寸西流天禧三年十二月壬寅有星出轩辕慢流声如雷五年四月丙辰有星出轩辕大如桃状若粉絮入太防凡七十五日没己未有星出南方如二升器北流尾迹三丈仁宗天圣六年四月甲申有星大如斗器自北至西南光照地声如雷曵尾迹长数丈久之散为苍白云明道元年八月乙丑星出胃大如杯有尾迹西北缓行迸为六七小星景祐四年七月戊申有星数百皆西南流最大一星至东壁没光烛地不散康定元年十月壬戍有星大如盌冇尾迹西南速行光照地有声如雷嘉祐四年九月己亥星出紫宫钩陈侧大如盌东北速行曵尾长五尺自后曲流至北辰东没后尾迹凝结如盘食顷散神宗熈寜二年六月辛酉昼出流星元丰元年六月甲辰东南方火烛地有星如盂出匏分裂有声如雷哲宗元祐三年六月壬午昼有星出西南如盂向东急流有尾迹绍圣元年正月壬午昼有星出天中西南急流徽宗建中□国元年正月癸亥星出西南如盂东北流青黒无尾迹崇寜元年闰六月癸酉星如斗向西南流有尾迹数小星从之十月壬子星出天船如盂急流青黒有尾迹声隆隆然五年十二月壬戌星出奎向南流有尾迹及三丈声散如裂帛髙宗绍兴二十九年八月戊寅星出紫防垣西南长三尺西南流三十一年六月甲子星出氐流至角初小后大如太白后有小星随之孝宗隆兴元年七月壬寅星出天市垣西北流炸散小星二十余有声有尾迹大如太白乾道二年十二月星出天闗急流有二小星随之七年七月戊戌星大如拳急流照地如电淳熈十一年四月乙丑星出自中天慢流向东北炸作小星相从有声理宗开庆元年六月己亥星出斗急流有音声光照地景定元年十月乙夘星出东北大如桃急流有音声　辽道宗咸雍元年十一月壬戍有星如斗逆行隐隐有声　金熈宗天会十四年九月癸未有星大如缶起西南流于正西海陵正隆三年正月丁亥有流星出太防大如杯长二丈余章宗太和六年八月癸丑有流星如太白起于娄宿八年十一月庚子有流星起东北如太白者二光如炬几一丈卫绍王大安二年正月庚戍朔日中有流星出大如盘西行渐如车轮长数丈至地复起光散如丈移刻灭宣宗兴定元年十月癸丑有流星出轩辕大如杯尾长丈余二年八月壬戌有流星出自建大如杯尾长丈余　元成宗大徳三年九月壬辰流星起河鼓尾长丈余光烛地声如雷五年十月辛夘有流星大如杯尾长丈余自北起东行分为二星前大后小相离尺余武宗至大元年七月庚申流星起钩陈尾约三尺化为白气南行圆若车轮防鋭泰定帝致和元年五月庚辰流星大如缶光烛地顺帝元统二年七月己酉流星出天津侧大如杯尾长五尺至正十六年十一月丁亥流星如杯尾长五尺余起西北向东南行声如雷十七年十二月己亥流星尾长三尺余起太隂近东往南行化为青白气十九年正月癸丑流星起南河大如盂尾长五尺余声如雷十月辛巳流星起危东大如桃离尺有小星随之尾长三尺二十年闰五月乙亥流星起房侧大如桃尾长丈余西行二十二年九月流星如杯大二十五年五月辛酉流星起房大如杯西行二十六年六月癸酉流星如杯尾长尺余起心侧东南行十一月己丑流星如杯分为三星相随前星色青后二星赤尾长二丈起东北往西南行　明太祖洪武三年十月庚辰有赤星如桃起天桴爆散有声五小星随之忽大如椀曳赤尾至天仓没二十一年八月乙巳赤星如杯自北斗杓东南行分为二旋分为三经宿仍为二经天廪合为一成祖永乐元年闰十一月丁夘有星大如斗出中天西南行入云中有声二年五月丙午有赤星大如斗出中天西北行入云中十六年有星大如斗自桞东行二十二年五月己亥有星如盏起东南往西北行至云中有声如炮七月庚寅有星如椀白奎入参炸散众星揺动英宗正统元年八月乙酉大小流星百余四年八月癸夘大小流星数百十四年十月癸丑有星大如杯长五尺余自三垣西北曲折行十二月戊申有星大如杯自太乙旁东南行丈余大如斗四小星随之景帝景泰二年六月丙申大小流星八十余八月壬午有赤星二一如桃一如斗一出紫防西藩北行三小星随之一出天津东南行十余小星随之尾炸散声如雷英宗天顺三年四月癸丑有星大如椀自左旗东南行尾炸散八年二月壬子有星如椀出天市尾如蛇长丈余宪宗成化二十一年正月甲申朔西方有赤星大如椀西行化白气曲如蛇良久轰如雷震孝宗治元年八月戊申流星如盏自南行大如椀尾化白云屈曲蛇行而散九年闰三月戊午平凉东南有流星如月十一年十月壬申晓东方赤星如椀东南行小星数十随之十六年正月己酉南京有星昼流武宗正徳五年四月丁亥雷州有星如月自东南流分二尾如彗声如雷世宗嘉靖十二年九月丙子有流星如盏自中台东北行四方大小流星纵横交行不许数十四年九月戊子开封昼有星如椀东南流众小星从之如珠神宗万厯三十年九月己未朔有大赤星见东南大如椀忽化为五中星更明久之防为一大如簏辛巳有大小星数百交错行十月壬辰流星起中天光散七道声如雷庄烈帝崇祯十五年夏星流如织】奔星【元顺帝至元四年九月癸酉奔星如酒杯大起右旗下西南行】飞星【宋哲宗绍圣元年六月丁丑昼冇飞星出东南如太白西北急流至中天没有尾迹孝宗隆兴元年十一月丁未飞星出天船急流向紫防垣二年二月辛酉飞星出权星慢流至太防垣内六月乙夘飞星出造父急流入紫防垣　金卫绍王大安元年正月辛丑有飞星如火起天市垣尾如赤龙状移刻散　元顺帝至正十七年九月癸夘飞星如盂尾长尺余　明神宗万厯四年临漳有星长尺许白昼北飞二十年正月戊戌保定青山口有大飞星余光若彗长二十余丈】星陨【唐髙祖武徳三年十月己未有星陨于东都有声太宗贞观十四年八月有星陨于髙昌城中髙宗永徽四年十月崔义元讨睦州女贼陈硕真有星陨于贼营中宗景龙二年二月癸未有大星陨于西南声如雷睿宗延和元年孙佺讨奚契丹有大星陨于营中宗天宝三载闰二月辛亥有星如月坠于东南冇声肃宗至徳二载贼将武令珣围南阳四月甲辰有大星长数十丈坠贼营代宗广徳二年六月丁夘有妖星陨于汾州徳宗建中四年八月庚申有星陨于京师兴元元年六月戊午星或什或伍而陨贞元十四年闰五月辛亥有星坠于东北光烛如昼声如雷宪宗元和六年三月戊戌有流星大如斛坠于充郓间有赤气丈余声震数百里野雉皆雊十二年九月己亥有流星起中天首如瓮尾如二百□船长十余丈声如羣鸭明若火炬西流坠于陈蔡间有大声如坏屋者三穆宗长庆元年四月有大星坠于吴声如飞羽二年六月丁酉小星陨于房心间戊戍己亥如之四年四月紫防中星陨者众文宗开成二年十一月丁丑有大星陨于兴元府署武宗防昌四年八月丙午有大星如炬自奎娄扫北方七宿而陨懿宗咸通十三年春有二星从天际而上相从至中天状如旌旂乃陨僖宗干符三年昼有星如炬大如五斗器出东北徐行陨于西北中和元年八月己丑星陨如雨或如杯椀者交流如织庚寅亦如之至丁酉止三年十一月星陨于西北如雨光启二年九月有大星陨于扬州府署三年五月泰宗权拥兵汴州有大星陨于其营声如雷昭宗干寜三年六月有星大如椀起西南坠于东北色如鹤练声如羣鸭飞光化元年九月丙子有大星陨于北方　后唐明宗长兴元年九月辛酉朔众小星交流而陨二年九月丁亥众星交流而陨周世宗显徳元年正月庚寅大星坠有声如雷牛马皆逸　宋太祖端拱二年四月辛亥有星坠于氐房间淳化元年十一月壬午流星出天闗南行坠于地光四照声如隤墙至道元年四月乙巳常星未见有星出心北急行而坠二年五月辛丑有星出紫防北尾丈余如彗坠于壁室间六月己夘有星出牵牛西芒丈余坠于东南又有星出翼坠于稷星东三年九月丁丑有星二陨于西南一出南斗一出牵牛真宗咸平五年九月丙申有星流于东方西南行大如斗声若牛吼小星数十随之而陨六年十二月乙酉威虏军有星尾迹长数里落蕃帐声若雷者三景徳元年十月戊申有星陨于天雄军徽宗政和元年五月辛巳日未中星陨东南钦宗靖康元年六月癸丑星流大如五斗器众星随之起东南坠西北声如雷髙宗绍兴元年三月甲戊星出东方昼陨七年八月壬寅星陨于汴二十六年六月戊戍星昼陨尾长三丈三十八年九月壬午星昼陨约长三丈寜宗庆元二年九月甲午星昼陨四年六月甲午星昼陨嘉定三年九月己酉星夕陨六年五月癸亥星昼陨九月癸夘夕陨丁巳星昼陨十二月壬寅亦如之理宗绍定元年六月己酉星昼陨三年十一月丁未四年九月甲辰亦如之五年八月甲寅星夕陨端平二年六月庚辰星昼陨七月辛丑亦如之三年六月癸巳星夕陨嘉熈元年二月己丑星夕陨二年八月癸亥星昼陨三年三月甲戍四年三月癸未亦如之淳祐元年六月己夘星昼陨三年八月乙夘如之十年四月丁酉朔星夕陨十一年八月己丑朔如之恭宗徳祐元年二月丁亥有星二鬬于中天顷之一星坠　辽太祖天显九年五月甲辰大星昼陨九月庚子西南星陨如雨　金太宗天防十一年七月己巳有大星陨于东南如散火宣宗贞祐四年正月乙夘有流星大如日长丈余坠于西南声如雷兴定三年七月壬寅有星如月自南南来小星千百环之若迸火然坠于东北声如鼓　明宣宗宣徳元年十二月己巳有星大如椀出卷舌东行遇井坠地声如雷宪宗成化十二年十一月乙丑延绥波罗堡有星二形如辘轴一坠樊家沟一坠本堡红光烛天二十年五月丙申有大星坠番禺县东南声如雷散为小星十余孝宗治四年十一月甲戌星陨真定天鸣如鼓又若奔车七年五月宣府山西河南有星昼陨八年四月辛未有星如轮陨于铅山县声如雷十年正月壬子有星大如斗长三十余丈一小星随之陨于寜夏西北天鸣如雷九月乙巳有星如斗陨于永年有声十一年正月癸亥有流星陨于肃州大如房响如雷十四年闰七月辛巳山东有星大如车轮自东南徃西北陨于寿光武宗正徳元年十二月庚午有星如椀陨寜夏中卫空中有红光大二畆二年八月己亥寜夏有大星南流而坠赤光濶三尺长五丈六年八月癸夘西北有流星如箕尾长四五丈三首一尾坠四川崇庆卫十五年正月丁未有星陨于山西龙舟谷廵检防事四月丙戌有星如日陨于巩昌世宗嘉靖十九年五月辛丑星陨子枣强神宗万厯四年十一月甲午有四星陨费县质明落赤防于城西北色如硃砂长二里濶一二尺十三年七月辛巳有星如椀陨于沈邱莲花集十五年六月丙寅平阳昼陨星丁夘有星如斗陨于平隂声如雷十七年正月庚申冇星陨西寜卫大如月二十年二月丙辰有三星陨闽县东南二十七年三月庚子葢州卫连陨大星三三十年九月戊子有星如椀坠于南京龙江后营至地逰走如萤移时灭明日复冇星如月从西北流至阅兵台分为三坠地有声十一月有星陨于南京教塲三十五年十一月癸巳有星陨于泾阳淳化诸县大如车轮尾长丈余三十八年二月癸酉有星大如斗坠阳曲西北碎星不絶天鼓齐鸣四十一年正月庚子真定流星昼陨有光四十三年三月戊申昼星坠清丰东流村声如雷四十六年十月辛酉冇星如斗陨于南京安徳门外声如霹雳化为石熹宗天启三年九月甲寅固原州众星陨如雨庄烈帝崇祯十四年星陨髙邮湖十六年五月有星陨于西南十七年三月己丑朔有星陨于御河】客星【唐文宗太和三年十月客星见于水位开成二年三月甲申客星出于东井下至四月丙午没戊子客星别出于端门内至五月癸酉没五月壬午客星如孛在南斗天籥旁昭宗干寜三年十月有客星三一大二小在虚危间相随东行状如□绖三日而二小星没其大星后没先化三年正月客星出于中垣宦者傍大如桃天复二年正月客星如桃在紫宫华葢下渐行至御女丁夘冇流星起文昌扺客星客星不动己巳客星在扛守之至明年犹不去　梁太祖干化元年五月客星犯帝座　宋太祖建隆二年十二月己酉客星出天市垣有彗三年七月没太宗太平兴国八年二月甲辰客星出太防垣端门东端撰二年七月丁亥客星出北河星西北冇彗指西南淳化元年正月辛巳客星出轸七十日不见真宗景徳二年八月甲辰客星出紫防天棓则如粉絮稍入垣内十一日没三年三月乙巳客星出东南方大中祥符四年正月丁丑客星见南斗魁前天禧五年四月丙辰客星出轩辕前星西北大如桃入太防垣七十五日没仁宗明道元年六月乙巳客星出东北方冇彗十三日没至和元年五月己丑客星出天阙东南可数寸嵗除没神宗熈寜二年六月丙辰客星出箕七月丁夘散三年十一月丁未客星出天囷宗元祐六年十一月辛亥客星出参十二月入奎七年三月辛亥散髙宗绍兴八年五月客星守娄九年二月壬申客星守亢孝宗乾道二年三月癸酉客星出太防垣内五帝座大星西淳熈八年六月己巳客星出奎一百八十五日灭寜宗嘉泰三年六月己夘客星出东南尾大如填甲子守尾嘉定十七年六月己丑客星守尾理宗嘉熈四年七月庚寅客星出尾　辽道宗咸雍元年八月丙申客星犯天庙　金世宗大定二十一年六月甲戍客星见于华葢凡百五十有六日灭卫绍王大安二年二月客星入紫防中光散如赤龙状　元世祖至元十年三月癸酉客星青白如粉絮起毕度贯斗杓凡二十一日灭仁宗皇庆二年十月丙子客星见大防垣十一月丙午客星变为彗犯紫防垣明年二月庚寅灭　明太祖洪武九年六月戊子有星大如弹入紫防垣七月乙亥防十一年九月甲戍冇星见五车东北芒丈余入紫防宫天市垣十月己未不见十八年九月戊寅冇星见紫防垣彗长丈余二十一年二月丙寅冇星出东壁成祖永乐二年十月庚辰辇道东南有星如盏黄润而不行二十二年九月戊戌有星出于斗大如椀声如撒沙石宣宗宣徳五年八月庚寅有星见南河旁如弹二十六日灭十二月丁亥冇星如弹见九□旁黄白光润甸有五日隐六年三月壬午又见英宗天顺二年十一月癸夘客星见于星宿西行丙午状如粉絮庚戍生芒五寸十二月壬戍没五年六月壬辰天市垣宗正旁冇异星见色粉白乙未化为白气而消六年六月丙寅有星见防星旁入紫防垣癸未形渐防孝宗治三年十二月丁巳有星见天市垣东南行七年十二月丙寅冇星见天冮旁十二年七月戊辰有星见天市垣宗星旁入紫垣东蕃八月己丑灭十五年十月戊辰有星见天庙旁戊寅灭武宗正徳十六年正月甲寅朔东南冇星如火变白长六七尺横亘东西复变钩屈状良乆乃散世宗嘉靖十一年二月壬午有星见东南有芒积十九日灭十三年五月丁夘朔冇星见螣蛇入闗道二十四日灭十五年三月戊午有星见天楮旁东行入天汉四月壬辰灭二十四年十一月壬午冇星出天棓东北行逾月没神宗万厯六年正月戊辰有大星如日出自西方泉星皆西环三十二年九月乙丑尾分冇星如弹见西南方至十月而隐十二月辛丑转出东南方明年二月渐暗八月丁夘灭二十七年有大星见西南芒刺四射四十六年十一月丙寅且冇花白星见东方熹宗天启元年四月癸酉赤星见于东方】彗星【唐高宗龙朔三年八月癸夘彗星见于左摄提长二尺余乙巳不见干封二年四月丙辰彗见于五车毕间乙亥不见上元二年十二月壬午彗星见于角亢南长五尺三年七月丁亥彗起东井指北河长三尺余东北行光芒益盛长三丈扫中台指文昌九月乙酉不见开耀元年九月丙申彗见于天市垣长五丈癸丑不见永淳二年三月丙午彗星见于五车北四月辛未不见武后文明元年七月辛未有彗星见于西长丈余八月甲辰不见中宗景龙元年十月壬午彗星见于西十一月甲寅不见睿宗太极元年六月有彗星自轩辕入太防至大角灭宗开元十八年六月甲子彗星见于五车肃宗乾元三年四月丁巳彗星见于东在娄胃间长四尺东行凡五旬余不见闰月辛酉朔见于西长数丈至五月灭代宗大厯元年十二月己亥彗星见于匏长尺余经二旬不见五年四月己未彗见于五车长三丈五月己夘彗见于北方癸未东行六月己未不见宪宗元和卜二年正月戊子彗星见于毕穆宗长庆元年六月彗星见于长一丈十日不见文宗太和二年七月甲辰彗星出于右摄提南长二尺八年九月辛亥彗星见于太防长丈余西北行庚申不见开成二年二月丙午彗出于危长七尺余西指南斗庚申在虚辛酉长丈余西行稍南指壬戊在女长二丈余广三尺三月甲子在南斗乙丑长五丈其末两岐一指氐一掩房丙寅长六丈无岐北指在危丁夘西北行东指己巳长八丈余在张癸未长三尺在轩辕右不见八月丁酉出于虚危三年十月乙巳彗见于轸魁长二丈余西指十一月乙夘见东方在尾箕东西亘天至十二月壬辰不见四年正月癸酉彗出于羽林闰月丙午见卷舌西北至二月己夘不见五年二月庚申彗见营室东壁间二十日灭十一月戊寅见东方武宗会昌元年七月彗出于羽林十一月壬寅见于北落师门在营室十二月辛夘不见宣宗大中六年三月彗出于觜参十一年九月乙未彗出于房辰三尺懿宗咸通五年五月己亥彗出于东北长三尺在娄九年正月彗见于娄胃十年八月彗见于太陵东北指僖宗干符四年五月彗见光启元年彗出积水积薪之间昭宗大顺二年四月庚辰彗见于三台东长十丈余至五日甲戍不见景福二年四月乙酉彗出于上台长十余丈东行三旬有七日益长至二十余丈因云隂不见天祐二年四月甲辰彗出于北河贯文昌长三丈余五月长亘天至幸未不见　梁太祖干化二年四月壬申彗出于张甲戍彗出灵台　后唐明宗天成三年十月庚午彗出西南废帝清泰元年十四月丁未彗出虚危　晋髙祖天福五年九月壬子彗出于西扫天市垣八年十月庚戌彗出东方　宋太祖开宝八年六月甲子彗出桞长四丈西南指八年三日灭太宗端拱二年七月戊子彗出井积水西三十日灭真宗咸平元年正月甲申彗出营室北十四日灭天禧三年六月辛亥彗出北斗魁第二星东北长三尺许北行渐长三丈余三十七日没仁宗皇祐元年二月丁夘彗出虚西南指一百十四日没嘉祐元年七月彗出紫微长丈余八月癸未没英宗治平三年三月己未彗出营室长七尺许西南指东行近日而伏辛巳有星出无芒别有白气一贯紫防极星盘东行壬午复有芒长丈余润三尺余东北指白气横天癸未彗长丈五尺积六十七日灭神宗元丰三年七月癸未彗出太防垣白气长一丈斜指东南丙戍向西北行戊子长三尺丁酉不见庚子复出三十六日灭哲宗绍圣四年八月己酉彗出氐如填白气长三丈九月长五尺庚申犯天市垣帝座戊辰不见徽宗崇寜五年正月戊戍彗出西方如杯大光散如碎星长六丈濶三尺斜指东北大观四年五月丁未彗出奎娄长六尺北行入紫防垣钦宗靖康元年六月壬戌彗出紫防垣闰十一月彗竟天髙宗绍兴元年十二月戊寅彗星见二年八月甲寅彗见胃十五年四月戊寅彗见东方五月丁巳化为客星六月丁亥消十六年十二月戊戌彗见西南危宿二十六年七月丙午彗见井长一丈三十一年六月己巳彗见北斗权星东北寜宗嘉定十五年八月甲午彗见右摄提芒三尺余嵗星凡两月没理宗绍定五年闰九月彗见东方十月己未消嘉熈四年正月辛未彗见于营室三月辛未消景定五年七月甲戍彗见于桞长十余丈日髙方敛凡四月灭　辽圣宗开泰三年正月丁酉彗星见西方道宗咸雍二年三月壬午彗星见于东方太康五年十二月丙午彗星犯尾寿隆三年八月乙巳彗星见西方　金太宗天防十年八月辛亥彗星出于文昌熈宗皇纯五年四月丙申彗星见于西北长丈余至五月壬戊灭七年正月辛未彗出东方长丈余十五日灭宣宗兴定六年八月己夘彗出于角亢摄提周鼎之间哀宗天兴元年九月己酉彗星见东方长丈余弯曲如象牙南行渐长二丈二十七日见东南约长四丈余至十月一日始灭　元世祖至元元年七月甲戌彗出舆几四十余日十四年二月癸亥彗出东北长四尺余三十年十月庚寅彗星入紫防垣扺斗魁一月乃灭成宗大徳二年十二月甲戍彗出子孙星下五年八月彗出□直西北长五尺九月长丈余至天市垣四十六日灭七年十二月彗见于室约盈尺东南指渐长尺余复指西北八年三月灭凡七十四日仁宗皇庆二年三月丁未彗见东井顺帝至元三年五月丁夘彗见东北如天船星长尺余西南指六月辛未长二尺余己夘长三尺余七月光防小渐南行至八月庚午不见六年二月己酉彗出于房状如粉絮尾长五尺余西南指渐往西北行至三月庚辰不见至正十六年八月甲戍彗出于东指西南长尺余至十月戊午灭二十二年二月乙酉彗见长尺余在危二月终长二丈余三月戊申不见星形有白气蟠曲竟天西指壬子有形无芒如杯大在戊午灭六月辛巳彗见紫防垣东南指长尺余西南行七月乙夘灭二十三年三月辛丑彗见东方　明太祖洪武元年正月庚寅彗见于毕三月辛夘彗出北长八尺余四月己酉没六年四月彗星三入紫防垣二十四年四月丙子彗星二一入紫防垣阊阖门犯天牀一犯六甲扫五帝内座成祖永乐五年十一月丙寅彗见宣宗宣徳七年正月壬戍彗出东方长丈余东南行十月灭戊子又出西方十有七日灭八年闰八月壬子彗出天仓旁长丈余二十四日灭英宗正统四年闰二月己丑彗出张旁大如弹丁酉长五丈余西行六月戊寅彗见毕旁长丈余西南指五十五日灭九年七月庚午彗见太防东垣长丈许渐长至闰七月己夘没十四年十二月壬子彗见天市垣长二尺余至乙亥没景帝景泰元年正月壬午彗出天市垣外七年四月壬戍彗出于胃长二尺指西南五月癸酉长丈余戊子在桞长九尺余甲午在张长七尺余西南行六月壬寅入太防垣长五尺余十二月甲寅见于毕长五寸东南行癸亥没英宗天顺元年五月丙戍彗出于危若动揺者东行长五寸西南指六月癸巳朔在室长丈余十月己亥见于角长五寸余北指五年六月戊戊彗见东方西南指七月丙寅没宪宗成化元年二月彗见三月又见西北长三丈三闭月而没四年九月己未异星见于星五度东北行五日长三丈余尾指西南变为彗出入天市垣至十一月庚辰灭七年十二月甲戍彗见天田西指寻北行己夘东西竟天北行正昼犹见自帝星北斗魁庶子后宫三师中台天皇大帝文昌上台无所不犯乙酉南行至八年正月丙午渐防久之始灭孝宗治三年十一月戊戊彗见天冿南尾指东北十二月戊申朔在室十三年四月甲午彗见□壁阵渐长三尺余指离宫入紫防垣犯尚书六月丁酉没武宗正徳元年七月庚子彗见长三尺越三日长五尺许入太防垣十五年正月彗见世宗嘉靖十年闰六月乙巳彗出于井长尺许至冀长七尺余入大防三十四日没十一年八月己夘彗出于井长尺许东北行渐至丈余扫太防垣诸星凡百十五日而灭十二年六月辛巳彗见于五车长五尺渐长丈余八月戊戌灭十八年四月庚戌彗见长三尺余指东南旬日不见三十五年五月癸亥彗见天权旁二十七日没三十五年正月庚辰彗见进贤旁长尺许西南指渐至三尺余四月二日灭三十六年九月戊辰彗见天市垣列肆旁东北指至十月二十三日灭穆宗隆防三年十月辛丑朔彗见天市垣东北指至庚申没神宗万厯五年十月戊子彗见西南长数丈由尾箕越斗牛逼女经月而防八年八月庚申彗见东南方凡七十日有竒十年四月丙辰彗见西北尾指五车二十余日灭十三年九月戊子彗出羽林旁东行十月癸酉灭二十一年七月乙夘彗见于井乙亥逆行入紫防垣二十四年七月丁丑彗见西北长尺余西北行三十五年八月辛酉朔彗见于井指西南渐往西北壬午灭四十六年十月乙丑彗出于氏长丈余指东南渐指西北逼紫防垣右十一月甲辰灭四十七年正月彗见东南长数百尺未曲而鋭未几见于东北未几见于西庄烈帝崇祯十二年秋彗见于□十三年十月丙戌彗见】孛星【唐髙祖武徳九年二月壬午有星孛于胃间丁亥孛于卷舌太宗贞观八年八月甲子有星孛于虚危厯元枵乙亥不见十二年三月乙丑有星孛于毕十五年六月己酉有星孛于太防至七月甲戌不见中宗景龙二年二月丁酉有星孛于胃间八月壬辰有星孛于紫宫宗开元十八年六月癸酉有星孛于毕二十六年三月丙子冇星孛于紫宫垣厯北斗魁旬余不见穆宗长庆元年正月己未有星孛于翼二月丁夘孛于太防西上将僖宗光启二年五月丙戌有星孛于箕尾厯北斗摄提昭宗景福元年十一月有星孛于斗牛周世宗显徳三年正月壬戍有星孛于参　宋真宗咸平六年十一月甲寅冇星孛于井长四尺三十余日没仁宗景祐元年八月壬戍冇星孛于张翼长七尺濶五寸十二日没孝宗淳二年七月辛丑有星孛于西北当紫防垣外小如荧惑丙午消理宗绍定三年十一月丁酉有星孛于天市垣明年二月壬午消　辽太宗防同四年九月壬申有星孛于晋分　元顺帝至正十一年十一月辛亥孛星见于奎癸丑见于娄甲寅见于胃乙夘如之丙辰见于丁巳防见于毕二十六年九月庚子孛星见于紫防垣北斗权侧色如粉絮约斗大往东行厯尾如虚轸东南行　明宣宗宣徳六年四月戊戊有星孛于东井长五尺余景帝景泰三年三月甲午朔冇星孛于毕世宗喜靖二年六月冇星孛于天市】天狗【唐太宗贞观二年天狗陨于夏州城中中宗景龙二年二月天狗坠于西南有声如雷野雉皆雊　后唐庄宗同光三年九月丁未天狗坠声如雷野雉皆雊　宋太祖建隆二年五月己丑天狗坠西南理宗端平二年春天狗坠懐安金堂县声如雷三州之人皆闻之化为碎石其色红　明庄烈帝崇祯九年天狗见豫分】枉矢【唐肃宗至徳二载十一月壬戍有流星大如斗东北流长数丈蛇行屈曲冇碎光迸出徳宗贞元三年闰五月戊寅枉矢坠于虚危昭宗干寜元年夏有星陨于越州后有光长丈余状如蛇光化三年十一月中天有大星自东缓流如带屈曲光凝着天食顷乃灭天祐元年五月戊寅有星长二十丈出东方西南向首黒尾赤中白二年三月乙丑夜有大星出中天如五斗器流至西北去地十丈许而止上有星芒炎如火长丈五许蛇行小星皆动至东南其陨如雨少顷没后冇苍白气如竹丛上冲天中色瞢亦枉矢也】蚩尤旗见【唐文宗开成四年十二月壬申蚩尤旗见懿宗咸通十三年九月蚩尤旗见昭宗景福元年五月蚩尤旗见初出有白彗形如发二尺许经数日乃从中天下如匹布至地如蛇　宋宁宗嘉定十一年五月癸未蚩尤旗竟天】长星【唐懿宗咸通九年十一月丁酉长星出如匹练亘空化为云而没僖宗光启二年十月壬戌长星出于西方色白长一丈五尺屈曲而陨　明世宗嘉靖八年正月立春日长星亘天七日又如之】蓬星【明宣宗宣徳五年十月蓬星见外屏南东南行经天仓天庾八日而灭】






　　钦定续通志卷一百七十一
　　钦定四库全书
　　钦定续通志卷一百七十二
　　灾祥略
　　地【山附】
　　地震【陷裂附　唐髙祖武徳二年十月乙未京师地震七年七月嶲州地震太宗贞观七年十月乙丑京师地震十二年正月壬寅松丛二州地震壊庐舎二十年九月辛亥灵州地震声如雷二十三年八月癸酉朔河东地震晋州尤甚乙亥又震十一月乙丑又震髙宗永徽元年四月己巳朔晋州地震乙夘又震庚辰又震声如雷二年十月又震十一月戊寅定襄地震仪鳯二年正月庚辰京师地震永淳元年十月甲子京师地震武后垂拱三年七月乙亥京师地震四年七月戊午又震八月戊戍神都地震延载元年四月壬戍常州地震大足元年七月乙亥扬楚常润蘓五州地震二年八月辛亥剑南六州地震中宗景隆四年五月□县地震睿宋景云三年正月甲戍并汾绛三州地震宗开元二十二年二月壬寅棊州地震壊庐含殆尽二十六年三月癸巳京师地震南宋至徳元载十一月辛亥朔河西地震裂有声陷庐舍张掖酒泉尤甚至二载六月癸亥乃止代宗大二年十一月壬申京师地震三年五月丙戍又震十二年恒定二州地大震三日东鹿寜昔地裂数丈徳宗建中元年四月己亥京师地震三年六月甲子又震四年四月甲子又震五月辛巳又震贞元二年五月己酉又震三年十一月丁丑夜京师东都蒲陜地震四年正月庚戍朔夜京师地震辛亥壬子丁夘戊辰庚午癸酉甲戌乙亥皆震金房二州尤甚二月壬午京师又震甲申乙酉丙申又震三月甲寅己未庚午辛未又震五月丙寅丁夘又震八月甲午甲辰如之九年四月辛酉又震声如雷河中闗辅尤甚十年四月戊申京师地震癸丑又震十三年七月乙未又震宪宗元和七年八月京师地震九年三月丙辰嶲州地震昼夜八十动地陷三十里十年十月京郎地震十一年二月丁丑又震十五年正月戊辰夜地震文宗太和二年正月壬申地震七年六月甲戍又震九年三月乙夘京师地震屋瓦皆坠开成元年二月乙亥又震二年十一月乙丑夜又震四年十月甲戍又震武宗会昌二年正月癸亥宋亳二州地震十二月癸未京师地震宣宗大中三年十月辛巳上都及张武河西天徳灵武盐夏等州地震十二年八月丁巳太原地震懿宗咸通元年五月上都地震六年十二月绛二州地震地裂泉涌青泥八年正月丁未河中昔绛地大震十三年四月庚子浙东西地震僖宗干符三年六月乙丑雄州地震至七月辛巳止州城庐舍尽壊地陷水涌是月濮州地震十二月京师地震有声四年六月庚寅雄州地震六年二月京师地震声如雷中和三年秋晋州地震光启二年春成都地震月中数十动十二月魏州地震昭宗干宁二年三月庚午河东地震　梁太祖开平二年四月甲寅地震　后唐明宗天成二年十一月地震十二月癸未又震长兴二年六月壬午太原地震　宋太祖干徳三年京师地震太宗至道二年十月潼闗西至灵夏瓌庆等州地震壊庐舎真宗咸平二年九月常州地震四年九月庆州地震者再六年正月益州地震景徳元年正月丙申夜京师地震癸夘丁未夜又震癸丑冀州地震二月益雅州地震三月邢州地震不止四月己夘夜瀛州地震五月邢州复震不止十一月壬子日南至京师地震癸丑石州地震四年七月丙戍益州地震己丑渭州瓦亭砦地震者四大中祥符二年三月代州地震四年六月昌眉州并地震七月真定地震壊城垒仁宗天圣五年三月泰州地震七年京师地震景祐四年十二月甲子又震甲申忻代并地震壊庐舍死者甚众寳元元年正月庚申并忻代地震十二月甲子京师地震庆三年五月忻州地大震四年五月庚午忻州又震五年七月十四日广州地震六年二月戊寅贵州地震三月庚辰登州地震不已每震海底有声如雷五月甲申京师地震七年十月乙丑河阳许州地震皇祐二年十一月丁酉夜秀州地震有声自西北起如雷嘉祐二年雄州北界幽州地大震壊城郭覆压数万人五年五月己丑京师地震英宗治平四年秋漳泉建州邵武兴化军地震潮州尤甚八月己巳京师地震神宗熈宁元年七月甲申地震乙酉辛邜再震八月壬寅甲辰又震是月须城东阿二县地震终日沧州清池冀州亦震壊庐舎城壁是时河北复大震摧压死者甚众九月戊子莫州地震声如雷十一月乙未京师及莫州地震十二月癸夘瀛州地大震丁巳冀州地震辛酉沧州地震涌出沙泥船板胡桃螺蚌之属是月潮州再震是嵗数路地震有一日十数震或逾半年不止者二年十月庚戍南郊东□门内地陷元丰八年二月甲戍实州岭方县地陷五月丙午京师地震哲宋元祐二年二月辛亥代州地震四年春陜西河北地震七年九月己酉兰州镇戎永兴军地震十月庚戍朔环州地再震诏圣元年十一月丙戍太原地震二年十月十一月河南府地震是年蘓州自夏迄秋地震者十三年三月戊戍夜劒南东川地震九月己酉滁州沂州地震四年六月己酉太原地震元符元年七月壬申夜云防敝天地震艮乆二年正月壬申思州地震八月甲戍太原地震三年五月己巳又震徽宗建中靖国元年十一月辛亥太原府潞晋代石岚隰等州岢岚威胜保化宁化军地震弥旬壊城壁屋宇死者甚众政和七年熈河环庆泾原路地震宣和四年雄州地大震六年正月京师连日地震宫殿门皆动有声七年七月己亥熈河路地震裂数十丈兰州尤甚河东诸郡或震裂髙宗建炎二年正月戊戍长安地大震绍兴三年八月甲申地震平江府湖州尤甚四年四川地震五年五月行都地震六年六月乙巳夜地震余杭为甚七年地震二十四年正月戊寅地震二十五年三月壬申地震二十八年八月甲寅夜地震三十一年三月壬辰地震三十二年七月戊申地震孝宗隆兴元年十月丁丑地震乾道二年九月丙午地震自西北方四年十二月壬子石泉军地震三日声如雷屋瓦皆落淳熙元年十二月戊辰地震自东北方九年十二月壬寅夜地震十年十二月丙寅又震十二年五月庚寅又震宁宗庆元六年九月东北地震十一月甲子地震东北方嘉定六年四月行邻地震六月丙子淳安县地震九年二月辛亥东西川地大震四日十年二月庚申地震自东南十二年五月地震六月西川地震十四年正月乙未夜地震五月丙申西川地震理宗寳庆元年八月己酉地震嘉熙四年十二月丙辰地震淳祐元年十二月庚辰地震寳祐三年蜀地震庆宗咸淳七年嘉定府城震者三　辽太宗天显十二年四月甲申地震圣宗统和九年九月己酉南京地震太平二年三月地震云应二州屋摧地陷道宗咸雍四年七月南京地震金宗天会十五年七月丙戍夜京师地震天眷三年十二月丁丑地震皇铣四年十月甲辰地震海陵正隆五年二月辛未河东陜西地震世宗大定四年三月庚子夜京师地震五年六月丙午又震有声七月戊申又震七年九月庚辰地震二十年五月丙寅京师地震二十七年四月辛丑微震章宗明昌四年三月京师地震六年二月丁丑又震承安五年五月庚辰地震卫绍王大安元年十一月丙申平阳地大震戊戍夜又震自此时复震动二年二月乙酉地大震六月七月至九月踊其震不一宣宗兴定三年四月癸未陜右黒风尽起有声如雷顷之地大震平凉镇戎徳顺尤甚庐舎倾压死者以万计哀宗正大四年六月丙辰地震　元世祖至元二十一年九月戊子京师地震二十六年正月丙戍地震二十七年二月癸未泉州地震丙戌复震八月癸未武平路地大震二十八年八月己丑平阳路地震成宗元贞元年三月壬戍地震大徳六年十二月辛酉云南地震戊戍又震七年八月辛夘又地震太原平阳尤甚平阳之赵城县范宣义□堡徙十余里太原之徐沟祁县及汾州平遥介休西河孝义等县地震成渠泉涌黒沙汾州北城陷长一里东城陷七十余步八年正月平阳地震不止九年二月平阳太原地震四月乙酉大同路地震坏庐舍五千八百压死者一千四百余人懐仁县地裂二所涌泉尽黒十一月壬子大同复震十年正月晋宁冀宁地震不止十一年八月壬寅开城路地震武宗至大元年六月丁酉巩昌陇西宁逺地震云南乌撒乌防地三日而大震者六九月己酉蒲县地震十月癸巳蒲县灵县地震二年十二月壬戍阳曲地震三年十二月戊申冀宁路地震四年三月己亥宁夏路地震七月癸未甘州地震闰七月甲子宁夏复震仁宗皇庆二年六月京师地震己未丙辰壬寅连震延祐元年二月戊辰大寜路地震四月甲申朔又震八月丁未冀寜汴梁等路陟县武安并地震十一月戊辰大宁复震三年八月己未冀宁眦寜地震十月壬午河南地震四年正月壬戍冀寜从震七月辛夘又震九月岭北地震三日五年正月甲戍懿州地震二月癸巳和宁路地震三月己夘徳庆路地震英宗至治二年九月癸亥地震十一月癸夘又震泰定帝泰定元年十二月庚申奉元路同州地震三年十二月丁亥宁夏路地震如雷发自西北连震者三四年三月癸夘和寜路地震八月巩昌地震声如雷昼晦鳯翔兴元成都陜州江陵等郡同日震九月壬寅宁夏地震致和元年七月辛酉朔又震己夘大寜地震十月壬寅又震文宗至顺二年四月丁亥真定陟县地一日五震或三震月余乃止四月戊申大宁地震五月戊寅京师地震八月己酉陇西地震顺帝元统元年十一月丙申巩昌成纪县地裂癸夘灊山地震辛亥秦州地裂十二月徳兴县余干乐平二州地震二年五月信州地震八月辛未京师地震至元元年十一月壬寅兴国路地震十二月丙子安庆路地震所属州县同日震庐州黄州蕲州饶州如之二年正月乙丑宿松地震三年八月辛亥夜京师地震壬午又大震损太庙神主西湖寺神御殿壁倾祭器皆壊辛巳顺州龙庆及怀来地震宣徳亦震四年春保安及瑞州路新昌州地震七月己酉保安地大震八月丙子京师地震日二三动至乙酉止至正元年二月汴梁地震二年四月辛丑平晋地震声如雷裂地尺余十二月乙酉京师地震三年二月钧州新郑密县地震十二月胶西及髙宻地震四年八月防阴地震十二月东阿阳谷平阴及汉阳地震五年春蓟州四县及东平汶上地震十二月己丑镇江地震六年二月益都昌乐寿光北海即墨地震三月髙苑地震壊民居九月戊午邵武地震翌日地中有声如鼓夜复如之七年二月临淄临朐昌邑髙宻棣州地震三月东阿阳谷平阴地震五月临淄又震七日十一月丹阳地震九年六月台州地震十年徐州地震十一年四月汾忻二州文水平榆次寿阳榆杜河内修武及孟州皆地震壊屋宇死者甚众八月丁丑公安松滋枝江三县峡荆门二州地震十二年二月丙戍灵石地震闰三月丁丑陜西地震庄浪定西静宁会州尤甚移山湮谷陷没庐舍十三年三月庄浪定西静宁会州地震十四年四月介休地震泉涌十一月宁国旌徳海州地震十二月己酉绍兴地震十五年六月丁丑保徳地震十六年春蓟州地震十日所领四县皆震六月雷州地大震十七年十月静江路东门地陷十八年二月临州地震五月益都地震十九年正月庆元地震二十年二月顺昌地震二十二年三月南雄路地震二十三年十二月台州地震二十五年十月壬申兴化路地震二十六年三月海州地震如雷六月介休地震七月辛亥徐沟石忻临及孝义平遥同日地震是月巩县地震二十七年五月山东地震十月丙辰福州地震十二月庚午又震声如雷二十八年六月文水徐沟孝义介休临州保徳石楼及陜西地震十月辛巳陜西又震明太祖洪武四年正月己丑巩昌临洮庆阳地震五年四月戊戍苍梧贺州恭城立山地震六月癸夘阳曲地震七月辛亥又震壬戍京师地震八月癸未徐沟地震凡三日戊戍阳曲地又震是年阳曲地凡七震八年七月戊辰京师地震十二月戊子又震十一年四月乙巳宁夏地震壊城垣十三年十二月甲戍福州广州河州地震十九年六月辛丑云南地震十一月己夘复震有声二十三年正月庚辰山东地震恵帝建文元年三月甲午京师地震成祖永乐元年十一月甲午北京地震山西寜夏亦震二年十一月癸丑京师济南开封并震有声六年五月壬戍京师地震十一年八月甲子京师复震十三年九月壬戍北京地震十四年九月癸夘又震十八年六月丙午又震二十二年六月壬申南京地震仁宗洪熙元年二月戊午六安卫地震七日是嵗南京地震凡四十三宣宗宣徳元年七月癸巳京师地震有声自东南迄西北是嵗南京地震者九二年春复震者十三年复屡震四年两京地震五年正月壬子南京地震辛酉又震英宗正统三年三月己亥京师地震庚子又震甲辰又震者再四年六月乙未复震八月己亥又震五年十月庚午朔兰州庄浪地震十日十月十一月屡震壊城堡庐舍压死人畜十年二月丁巳京师地震景帝景泰二年七月癸丑京师地震三年七月永新珠坑村地陷十七所是年南京地震五年十月庚子京师地震有声起西北迄东南六年二月甲午安福白泉陂羊塘地陷英宗天顺元年十月乙巳南京地震宪宗成化元年四月甲申钧州地震二十三日乃止三年四川地震凡三百七十五五月壬申宣化大同地震成逺朔州亦震壊墩防墙垣伤人四年八月癸巳京师地震十二月戊戍湖广地震五年十二月丙辰汝宁武昌汉阳岳州同日地震六年正月河南地震是年湖广亦震十年四月壬午鹤庆地震九月己巳自寅至申复十五震壊廨舎民居伤人畜十月丁酉灵州大沙井驿地震声如雷自后昼夜屡震至十一月甲寅一日十一震城堞房屋多圯十二年正月辛亥南京地震十月辛巳京师地震十三年正月己巳鳯阳临淮地震闰二月癸夘临洮巩昌地震四月戊戍甘肃地裂又震有声榆林凉州亦震宁夏大震城垣崩壊者八十三处甘州巩昌榆林凉州及沂州剡城滕费峄同日俱震九月甲戍京师地三震十四年六月广西太平地震至八月乙巳凡七震七月四川盐井卫地连震倾廨宇人畜多死十六年八月丁巳四川越嶲卫一日七震越数日连震十七年二月甲寅南京鳯阳庐州淮安扬州和州兖州及河南州县同日地震五月戊戍直蓟州遵化地震六月甲辰乂震日三次永平及辽东宁逺卫亦三震二十年正月庚寅京师及永平宣府辽东皆震宣府地裂夭寿山宻云古北口居庸闗城垣墩堡多搉五月甲寅代州地七震九月辛巳费县地陷二十一年二月壬申奉安地震三月壬午复震泰山动摇复四日复微震癸巳乙未庚子连震闰四月癸未巩昌□原及兰河洮岷四州地供震癸巳遵化地震越数日复连震五月壬戍京师地再震九月廉州梧州地连震十六日十一月京师地震二十二年六月壬辰汉中及寜羌卫地裂九月辛亥成都地日七八震孝宗治元年八月壬寅汉茂二州地震仆碉房三十七户戊申宣府葛峪堡地陷十二月辛夘四川地震三日二年五月庚申成都地震三日三年十二月己未京师地再震四年六月辛亥复三震八月乙夘南京地震厔宇皆摇淮扬二州同日震六年三月宁夏地震连三年共二十震四月甲辰开封卫辉东昌兖州同日地震七年二月丁丑曲靖地震壊房屋死军民是嵗两京地并六震八年三月己亥宁夏地震十二次倾边墙屋宇九月甲午至辛丑安南卫地十二震十月壬戍至甲子海州地九震是嵗南京再震九年两京地震又二十年正月戊午京师地震六月乙亥海丰地震是嵗真定宁夏榆林镇番灵州太原皆震十一年六月丙子桂林地陷十三年七月己巳京师地震十月戊申两京鳯阳同时震十四年正月庚戍延安庆阳二府同华诸州咸阳长安潼闗诸县进日地震朝邑尤甚频震十七日摧城垣民舍死人畜甚众县东地圻水溢成河自夏至冬复七震是日永寜卢氏安邑荣河俱震有声蒲州自是日至戊午连震丁丑福州兴化泉州漳州俱地震二月乙未蒲州又震至三月癸亥凡二十九震八月癸丑四川可渡河巡检司地裂而陷癸酉贵州地三震十月辛酉南京地震十五年九月丙戍南京徐州大名顺徳济南东昌兖州同日地震壊城垣民舍濮州尤甚地裂涌水是日开封彰徳平阳泽潞亦震十月甲子应朔代三州山阴马邑阳曲等县地俱震丁夘南京地震十六年二月庚申南京地震十八年六月癸亥宁夏地震城圯九月癸巳杭州嘉兴绍兴宁波地震甲午南京及蘓州松江常州镇江淮安扬州宁国通州和州同日地震辛丑蒲解绛夏平陵荣河闻喜芮城猗氏地供震安邑万金尤甚武宗正徳元年二月癸酉邵阳地震者十余四月癸丑云南连日再震木宻闗地震凡五壊城垣屋舍八月丁丑鳌山卫地震城壊莱州自九月至十二月地震四十五二年九月庚午云南安州新兴连震三日四年三月甲寅广寜大兴堡地陷五月己亥夜武昌见碧光如电已而地震六年四月乙未楚雄地三日五震至明年五月又连震十三日十月甲辰大理邓川剑川洱海地震鹤庆剑川尤甚十一月戊午京师地震保定河间及八县三卫山东武定州同日皆震霸州连三日十九震七年五月壬子楚雄自是日至甲子地连震八月己巳冲卫连震两日壊城楼廨字赤水涌出没田禾死伤甚众八年十二月戊戍成都重庆潼川邛州地震九年六月甲辰鳯阳地震八月乙巳京师地震十月壬辰叙州太原代平阳榆次等十州县大同应州山阴马邑俱地震十年五月壬辰云南赵州永宁卫地震逾月地裂水涌死者众千人伤倍之八月丁丑大理地震至九月乙未复大震四日十一年八月戊辰南京地震武昌亦震二月己未楚雄大理防化景东俱震十二年四月甲子抚州及余干丰城泉州俱地震浙江金乡卫自是日至七月己丑十五震六月戊辰云南新兴及通海诸县地震九月己夘济南及青登莱地震是嵗泉州金华地数震十三年六月己巳大理及赵邓川二州浪穹县地震是日防化亦震十月甲午十一月癸夘又震十四年二月丁丑京师地震九月丙午昌平宣府开平亦震丙辰福兴泉地震十五年三月丙申安宁姚安宾州防化鹤庆俱地震防代震二日仆城垣八月辛酉景东地震声如雷地多圻裂世宗嘉靖二年正月南京鳯阳山东河南陜西地震七月壬申浙江定海诸卫地震城尽毁三年正月丙寅朔两畿河南山东陜西同时地震辛巳蘓常镇江地震是年南京震者再四年八月癸夘徐州鳯阳一卫三州县及懐庆开封二府俱地震五年四月癸亥永昌腾冲腾越同日地震贵州安南地震壊城垣壬申复震六年十月戊辰京师地震十二年八月丁酉京师地震十五年十月庚寅又震顺天永平保定万全都司各卫所俱震十六年九月云南地震十八年七月楚雄临安广西地震十九年四月庚午洮州甘肃地震二十一年九月甲戍平阳固原宁夏洮州同日地震十一月丁巳巩昌固原西安鳯翔地震二十二年三月乙巳太原地震几十日明年三月复如之四月庚辰福兴泉漳地震二十三年三月太原地震有声者十日二十七年七月戊寅京师顺天保定俱地震八月癸丑京师复震登州及广宁卫亦震三十年九月乙未京师地震三十一年二月癸亥鳯阳地震三月山西地震三十四年十二月壬寅山西陜西河南同时地震渭南华州朝邑三原蒲州等处尤甚或地裂泉涌中有鱼物或城郭房屋陷入地中或平地突成山阜三十七年正月庚申陜西地震三月丁丑昌平地震五月丁夘蒲州连震三日六月甲申又震十月丙午华州地震壬子又震戊午复大震三十八年七月辛巳南京地震三十九年四月嘉湖地震屋庐摇动如帆河水撞激鱼皆跃起四十年二月戊戍山丹卫地震六月壬午太原大同榆林地震宁夏固原尤甚城垣墩台屋宇皆摧地涌黒黄沙水压死军民无算四十一年正月丙申京师地震是嵗宁夏地震领邉墙四十五年正月癸巳福州兴化泉州同日地震穆宗隆庆二年三月甲寅陜西庆阳西安中寜夏山西蒲州安邑湖广郧阳及河南十五州县同日地震戊寅京师及山东登州四川顺义等县同日震乐亭地裂三丈余者二黒沙水涌出宁逺城崩四月癸未懐庆南阳汝宁寜夏同日地震乙酉鳯翔平凉西安庆阳地震七月辛酉陵川地裂三年十一月庚辰京师地震四年四月戊戌又震五年二月丙午庚丙地陷六月辛夘朔京师地震者三神宗万元年八月戊申荆州地震至丙寅方止二年二月癸亥长汀地震裂成坑陷没民居三年正月甲戍湖广江西地震五月戊戍襄阳郧阳及南阳府属地震三日信阳亦震六月戊子福汀漳等府及海阳县俱地震九月戊午京师地震十月丁夘又震岷州卫自己丑至壬午连百余震四年二月庚辰蓟辽地震辛巳又震五年二月辛巳腾越地二十余震六年二月辛夘临桂村田中青烟直上裂地丈余鼓声轰轰民居及大树石皆陷七年七月戊午京师地震八年五月壬午遵化数震七日乃止七月甲午井坪路地大震摧城垣数百丈九年四月己酉蔚州地震房屋震裂大同镇堡各州县同时地震有声十一年二月戊子承天地震十二年二月丁夘京师地震五月甲午又震十三年二月丁未淮安扬州庐州及上元江宁江浦六合俱地震三月戊寅山西山阴县地震旬有五日乃止八月己酉京师地震十四年四月癸酉又震十五年三月壬辰开封府属地震者三彰徳卫辉懐庆同日震五月山西地震十六年六月庚申京师地再震十七年七月己未杭温绍地震十八年六月丙子甘肃临沆地震壊城郭庐舍人畜压死无算八月福建地屡震十九年闰三月己巳昌平地震十月戊戍山丹卫地震二十三年五月丁酉京师地震十二月癸亥陜西地震二十四年十一月福建地震二十五年正月壬辰四川地震三日八月己夘辽阳广宁诸卫地震涌水三日甲申京师地震宣府蓟辽等处俱震十二月乙酉京师又震二十六年正月丁亥朔宁夏地震次日长乐地陷五丈八月丁丑京师地震二十七年七月辛未承天沔阳岳州地震二十八年二月戊戌京师地震自艮方西南行如是者再三十一年四月丙午承天钟祥县地震五月戊寅京师地震三十二年闰九月庚辰巩昌及醴泉一日十余震白阳吴泉界地裂三丈三十三年五月辛丑陆川地震壊城垣庐舍男妇压死无算六月庚午灵川社坛有声地陷十余丈九月丙申京师地震者再自东北向西南行三十四年六月丙辰陜西地震三十五年七月乙夘松潘茂州汶川地震数日三十六年三月戊辰京师地震七月又震三十七年六月辛酉甘肃地震红崖清水诸堡压死军民八百四十余人圯边墩八百七十里裂东闗地四十年二月乙亥云南大理武定曲靖地大震次日又震缅甸亦震五月戊戍大理田靖复大震四十二年九月庚午山西河南地震四十三年二月己夘扬州地震狼山寺殿塔领圯八月乙亥楚雄地震人民惊殒十月辛酉京师地震四十五年五月甲戍鳯翔地震乙亥又震八月济南地裂者二四十六年六月壬午京师地震九月乙夘复再震畿辅山西州县十有七及紫荆闗马水沿河二口偏蝢神池同日皆震四十八年二月庚戍云南及肇庆恵州荆襄承天沔阳京山皆地震熹宗天啓元年四月癸丑延绥狐山城陷三十五丈入地二丈七尺二年二月癸酉济南东昌河南海宁地震三月癸夘济南东昌属县八连震三日九月甲寅平凉隆徳诸县镇戎平房诸所马刚双峰诸堡地震如翻坏城垣七千九百余丈屋宇万一千八百余区压死男妇万二千余口十一月癸夘陜西地震三年四月庚申京师地震十月乙亥复震闰十月乙夘云南地震十二月丁未南畿六府二州地震扬州尤甚是月戊戍京师又震四年二月丁酉蓟州永平山海地屡震乐亭地裂涌黒水髙尺余京师地震宫殿动摇有声铜缸之水腾渡震荡三月丙辰戊午又震庚申又震者三六月丁亥保定地震八月己酉陜西地震十二月癸夘南京地震六年六月丙子京师济南东昌及河南一州六县同日震天津三卫宣府大同俱数十震死伤惨甚山西灵邱昼夜数震月余方止摧城郭庐舍死人民无算七月辛未河南地震九月甲戍福建地震十二月戊辰宁夏石空寺堡地大震礌山石殿倾压死僧人是年南京地亦震七年宁夏各卫营屯堡自正月己巳至二月己亥凡百余震大如雷小如鼓如风城垣房屋边墙墩台悉圯十月癸丑南京地震自西北迄东南隆隆有声庄烈帝崇祯元年九月丁夘京师地震三年九月戊戌南京地震四年六月乙丑临洮巩昌地震五年四月丁酉南京四川地震十月丁夘山西地震十一月甲寅云南地震六年正月丁巳镇江地裂七月戊戌陜西地震八年冬山西地震九年三月戊辰福建地震七月丁未清江城陷十年正月丙午南京地震七月壬午云南地震十月乙夘四川地震十二月陜西西安及海拉同时地震数月不止邉墙墩台及民屋悉圯十一年九月壬戍辽东地震十二年二月癸巳京师地震十三年十一月戊子南京地震十四年三月戊寅福建地震四月湖广地震五月戊子甘肃地震六月丙午福建又震九月甲午四川地震十五年五月丙戍两广地震七月甲申山西地震十六年九月鳯阳地屡震十一月丙申山东地震十七年正月庚寅朔鳯阳地震乙夘南京地震三月辛夘广东地震】山崩【移涌附　唐高祖武徳七年七月嶲州山崩太宗贞观八年七月陇右山崩武后垂拱二年九月己巳新丰县大风雨山涌出髙二十丈有池周三百亩池中有龙鳯之形米麦之异永昌中华州赤水南岸大山昼日忽风昏有声如雷移东数百步壅赤水压张村民三十余家山髙二百余丈水深三十丈坡上草木宛然宗开元十七年四月乙亥大风震电蓝田山崩代宗大厯九年十一月戊戍同州夏阳有山徙于河上声如雷十三年郴州黄芩山摧徳宗建中二年霍山裂宪宗元和八年五月丁丑大槐山摧十五年七月丁未苑中土山摧僖宗干符六年二月蓝田山裂光启三年四月维州山崩壅江水逆流　后唐明宗长兴三年七月防州赤甲山崩　宋太宗雍熙三年阶州福津县常峡山圯壅白江水逆流髙十丈许壊民田淳化二年五月名山县登辽山圯江水逆流真宗咸平元年七月宁化军汾水涨壊北水门山石摧圯军士有压死者二年七月庚寅灵寳县暴两崖圯压居民死者二十二户三年三月大泽县三阳砦崖圯四年正月成纪县山摧景徳四年七月成纪县崖圯五年九月丙寅华州少华山前阜头峯越八盘岭及谷摧陷于石子坡东西五里南北十里溃散坟裂涌起堆阜各髙数丈是夜初昏略无风雨山上忽雾起有声地震动不食顷而山摧神宗熙宁元年泽州益阳县山裂出米哲宗元祐元年十二月郑县界小敷谷山摧光宗绍熈四年秋南岳祝融峯山自摧劎门闗山摧五年十二月临安南髙峯山自摧宁宗庆元二年六月台州黄岩县有山自徙五十余里声如雷临海县清潭山亦自移嘉泰二年七月建安县山摧开禧三年五月庚寅东阳县山七百三十余峯同日崩嘉定六年六月丙子严州淳安县长乐乡山摧九年黎州山崩庆宗咸淳十年天日山崩　辽圣宗太平二年三月隗白山裂数步泉涌成流　元成宗大徳十一年三月道州营道县暴雨山裂百三十余虞仁宗延祐二年五月乙丑秦州成纪县北山移至夕川河明日再移平地突如土阜陷没居民四年七月成纪县山崩五年二月秦安县山崩七月宁逺县山崩八月伏羌县山崩成纪县暴雨山崩覆没畜产泰定帝泰定元年八月成纪县大雨山崩四年八月通渭县山崩顺帝元统元年八月巩昌徽州山崩九月秦州山崩十月鳯州山崩十一月成纪县山崩秦州山崩二年八月鸡鸣山崩陷为池方百里至元二年五月秦州山崩四年六月僖州路灵山裂七月巩昌山崩六年六月成纪县山崩至正元年七月惠州罗浮山崩三年六月秦州奉安县南坡崩裂七月巩昌山崩六年六月广州増城县罗浮山崩九年七月庚寅永春县南家山崩十年五月甲子龙兴宁州山崩数十处丙寅上髙县防山崩十二年十月丙午赵城县霍山崩涌石数里前三日山鸣如雷十三年七月汾州白彪山坼十五年四月宁国敬亭麻姑华阳诸山崩十七年十月静江路城东石山崩十二月丁酉象山县鵞鼻山崩二十六年正月赣榆县吴山崩六月山阴县卧龙山裂七月丙寅同安县三秀山崩是月巩县山崩十一月辛丑蒲城县洛岸崩十二月庚午蒲城县洛水和顺崖崩二十七年六月沂州山石崩裂七月丙戍灵川县大藏山石崖崩　明太祖洪武六年正月壬戍夜伏羌髙山崩英宗正统八年十一月浙江绍兴山移于平田是嵗陜西二处山崩十三年陜西通渭平凉华亭三县山倾天顺四年十月星子山裂宪宗成化十六年四月巨津州金沙江北岸白石雪山断裂里许两岸山合山上草木如故下塞江流乆之渐开六月长乐平地出小阜明年复涌一髙山十七年十二月寿阳县城南山崩声如牛吼孝宗治三年六月河州山崩九年六月山阴萧山二县同日两山崩十四年闰七月乌撒军民府大雨山崩十五年八月宣府合河口石山崩十八年六月河州沙子沟大雷雨石岸山崩移七八里崩处裂为沟武宗正徳元年十二月即墨三表山石崩四年三月辽东东山大家峪山崩五年六月秦州山崩龙王沟口山亦崩六年七月防州獐子溪骤雨山崩十三年五月云南黒盐井山崩井塞十五年八月赵州大雨山崩世宗嘉靖四年七月清源贾家山崩五年四月贵州歹蘓屯山崩二十一年六月归州沙子岭大雷雨石崖崩裂塞江流二里许二十六年七月澄城麻陂山界头岭昼夜吼数日忽中断移走东西三里南北五里穆宗隆庆二年五月永宁州山崩四年八月湖州山崩成湖神宗万厯二十五年六月泰山崩二十七年八月狄道城东山崩山南耕地涌出大小山五髙二十余丈三十三年八月镇江西南华山裂三十七年六月甘肃南山崩熹宗天啓三年闰十月仁寿长山声震如雷裂七里寛三尺深不可测庄烈帝崇祯九年十二月镇江金鸡岭土山崩十七年秦州有二山相距甚逺民居其间者数百万家一日地震两山合居民并入其中】山鸣【唐高祖武徳三年三月太行山圣人崖有声宗开元二十八年六月安戎城东山鸣　元顺帝至正十年十月乙酉安溪县后山鸣　明宪宗成化八年七月陇州北山吼三日裂成沟长半里寻复合世宗嘉靖十二年峩眉山宋皇观山鸣震裂涌泉八日】
　　水
　　大水【江海泛溢附　唐太宗贞观三年秋贝谯郓泗沂徐濠蘓陇九州水四年秋许戴集三州水七年八月山东河南四十州大水八年七月山东江淮大水十年闗东及淮海旁二十八州大水十六年秋徐戴二州大水十八年秋谷襄豫荆徐梓忠绵宋亳十州大水十九年秋沁易二州水二十一年八月河北大水泉州海溢驩州水二十二年夏泸越徐交渝等州水髙宗永徽元年秋齐定等十六州水二年秋汴定濮亳诸州水四年杭防果忠等州水五年六月河北大水六年六月商州大水秋冀沂宻兖滑汴郑婺等州水洛州大水毁天津桥显庆元年七月宣州泾县山水暴出平地四丈四年七月连州山水漂七百余家麟徳二年六月鄜州大水咸亨二年八月徐州山水漂百余家上元三年八月青州海溢齐淄等七州大水永隆元年九月河南河北大水二年八月如之武后文明元年七月温州大水长寿二年河阳十一州水万嵗通天元年八月徐州大水神功元年三月括州水是嵗河南十九州水圣厯三年三月鸿州水乆视元年十月洛州水长安四年八月瀛州水中宗神龙元年六月河北十七州大水二年八月魏州水景龙三年七月澧水溢九月宻州水宗开元三年河南河北水五年六月巩县大水八年邓州三鸦口大水十年河南许仙豫陈汝唐邓等州大水十二年六月豫州大水八月兖州大水十四年秋天下五十州水河南北尤甚十五年五月晋州大水七月邓州大水是秋天下六十三州大水十七年八月越州大水十九年秋河南水二十年秋宋滑兖郓等州大水二十二年秋闗辅河南十余州水二十七年澧袁江等州水二十八年十月河南十三郡水二十九年秋河南北二十四郡水天寳四载河南雎阳淮谯四郡水代宗广徳二年河南诸州水大厯二年秋湖南及河东河南淮南浙东西福建等道五十五州水七年二月江州江溢十年七月杭州海溢徳宗贞元三年东都河南江陵汴扬等州大水八年秋自江淮及荆襄陈宋至于河朔四十余州大水十一年十月蜀朗二州江溢十二年四月福建二州大水十八年春申光蔡等州大水顺宗永贞元年夏熊武五溪溢秋武陵龙阳江溢京防长安等九县山水害稼宪宗元和元年夏荆南及寿徐等州大水四年十月渭南暴水六年十月鄜坊黔中水七年五月饶抚防吉信五州暴水防州尤甚八年六月京师大水九年秋淮南及岳安宣江抚袁等州大水十一年六月润常湖陈许五州及京畿水十二年六月河北河南大水洺州尤甚河中江陵幽泽潞尽隰蘓台越诸州水害稼十五年秋洪吉信沧等州水穆宗长庆二年七月河南陈许蔡等州大水四年夏襄均复郢四州汉水溢秋河南及陈许二州水敬宗寳厯元年秋鄜坊二州暴水兖海华三州及京畿举天等六县水文宗太和二年夏京畿及陈滑二州水河南郓曹濮淄青齐徳兖海等州并大水三年四月同官县暴水宋亳徐等州大水四年夏江溢没舒州三县田浙东西宣歙江西鄜坊山南东道淮南京畿河南江南荆襄鄂岳湖南大水五年六月武江涨淮西浙东西荆襄岳鄂东川大水六年二月苏湖大水七年秋浙西及扬楚舒庐寿滁和宣等州大水八年秋江西及襄州水滁州大水开成三年夏陈许鄜坊鄂曹濮襄魏博等州大水五年七月镇州及江南水武宗防昌元年七月江南大水宣宗大中十二年八月魏博幽镇兖郓滑汴宋舒寿和润徐泗等州水十三年夏大水懿宗咸通元年颍州大水四年闰六月东都暴水七月东都许汝徐泗等州大水九月孝义山水深三丈六年六月东都大水七年夏江淮大水秋河南大水十四年八月闗东河南大水僖宗干符三年闗东大水昭宗光化三年浙江溢　梁太祖开平四年十月滑宋许亳水　后唐庄宗同光二年秋水灾明宗长兴三年七月诸州大水宋亳颍尤甚　晋髙祖天福四年七月西京大水八月甘陵大水六年兖濮水　周太祖广顺三年六月诸州大水　宋太祖建隆四年九月徐州水开寳二年青蔡宿宋足真定澶博洛齐颍陈亳许等州水三年郑澶郓淄济虢蔡解徐岳州水四年七月青齐二州水五年绛和庐寿诸州大水六年秋大名府宋亳淄青汝澶滑诸州水七年卫亳二州水九年三月湽州水太宗太平兴国二年六月忠州兴州江涨濮州大水颍州水涨七月复州蜀汉二州江涨集州江涨四年三月河南府水五年五月颍州水溢七月复州江涨七年四月耀密博卫常润诸州水六月均州涢水均水汉江并涨汉阳江涨五丈七月南劎州江涨九月梧州水涨九年七月嘉州江涨八月雅州江涨九丈新州江涨雍熈二年八月瀛莫州大水三年六月寿州大水端拱元年二月博州水五月英州江涨淳化二年七月雄州塘水溢嘉州江涨复州蜀汉二州江涨八月藤州江涨十余丈九月卭州蒲江等县山水暴涨是秋荆湖北路江水注溢真宗咸平二年十月漳州山水泛溢三年七月洋州汉水溢四年七月同州洿谷水溢夏阳县五年二月雄霸瀛莫深沧诸州及干宁军水景徳二年六月宁州山水泛溢三年八月青州山水壊石桥四年六月郑州索水涨邓州江水涨南劎州山水泛溢八月横州江涨大中祥符二年七月徐济青淄大水八月鳯州大水三年六月吉州临江军江水溢四年七月洪州筠袁江涨九月苏州吴江溢七年六月泗州水九年六月秦州独孤谷水壊长道县盐官镇城桥及廨舍七月延州洎定平安塞门栲栳四砦山水泛干无元年正月秀州水十月己酉夜盐山无棣海潮溢是嵗京东淮南路水仁宗天圣元年徐州水三年十一月襄州汉水壊民田四年六月劎州邵武军大水是月河南府郑州大水五年三月襄颍许汝等州水七月盐官镇大水六年七月扬真润三州江水溢是月雄霸州大水八月临潼县山水暴涨七年六月河北大水明道元年四月大名冠氏等八县水二年京师水景祐元年八月分宁县山水暴发四年八月越州大水庆厯八年河北大水皇祐二年镇定大水四年八月鄜州大水嘉祐二年六月开封府界及京东西河北水七月湖北路水五年七月苏湖二州水七年窦州山水壊城英宗治平元年庆许蔡颍唐泗濠楚庐寿杭宣鄂洪施渝州光化军水九月陈州水神宗熙宁元年秋霸州山水溢保定军大水四年八月金州大水八年四月潭衡邵道诸州江溢九年十月海阳潮阳二县海溢元丰元年舒州山水涨七年青田县大水哲宗元祐八年畿内京东西淮南河北诸路大水绍圣元年曹濮陈蔡诸州水元符元年河北京东等路大水二年六月陜西京西河北大水是嵗两浙蘓湖秀等州水徽宗大观元年夏京畿大水十月苏湖水三年七月阶州江溢四年夏邓州大水政和五年六月江宁太平宣州水八月苏湖常秀诸郡水重和元年夏江淮荆浙诸路大水宣和元年十一月东南州县水六年河北京东两浙水髙宗建炎二年春东南郡县水绍兴二年徽严二州水三年七月泉州水五年秋西川郡县水十四年五月婺州水兰溪县水侵县市中夜水暴至死者万余人十六年潼川东南江溢十八年八月绍兴府明婺二州水二十二年淮甸水二十三年金堂县大水潼川江溢宣州大水二十七年镇江建康绍兴府真太平池江洪鄂州汉阳军大水二十八年九月江东淮南数郡水二十九年七月福州水三十年五月于濳临安吉安山水暴出壤田庐溺死甚众三十一年八月建始县大水三十二年六月浙西郡县山涌暴水漂舍壤田覆舟孝宗隆兴二年七月平江镇江建康宁国府湖常秀池太平庐和光州江阴广徳寿春无为军淮东郡皆大水乾道元年六月常湖二州水三年六月庐舒蕲三州水八月湖秀二州上虞县水九月江西诸郡水四年七月衢州诸暨大水江宁建康水是嵗饶信亦水五年七月建宁府瑞应场大漈山枣等山暴水涌出六年五月平江建康宁国府温湖秀太平州广徳军及江西郡大水八年五月南安军山水暴出九年五月建康隆兴府严吉饶信池太平州广徳军水六月湖北郡县水淳熈五年六月古田县大水闰月阶州水兴化军及福清县海口镇大水六年夏衢州水秋宁国府温台湖秀太平州水七年五月分宜县大水八年五月严州大水绍兴五县大水是嵗徽江二州亦水十年五月信州襄阳大水江东浙东数郡亦水九月吉州大水十一年五月阶州白江水溢建康府太平州水十二年六月婺州富阳皆水八月吉安暴水发是嵗鄂州自夏徂冬水浸民庐九月台州水十四年三月汀州水十五年五月鄂州大水江陵常徳徳安府复岳澧州汉阳军水祁门县羣山暴汇为大水漂田禾庐墓桑麻人畜什六七浮胔甚众六月建宁隆兴府抚州临江军水七月黄岩县水十六年四月新昌县山水暴作五月沅靖州山水暴溢汀州大水分宜县水阶州白江溢六月潼川府东南二江溢光宗绍熈二年三月宁化县水五月建宁州水福州水利州东江溢七月嘉陵江溢潼川崇庆府緜果合金龙汉州怀安石泉大安军鱼闗皆水古松州江水暴溢三年五月潼川府东南江溢六月建平县水祁门县水七月仙居县大水复州荆门军水镇江三县亦水四年四月上髙县水五月安丰军大水诸暨萧山宣城宁国县大水广徳军属县及筠州进贤县皆水六月兴国军及靖安县水是夏江赣二州江陵府亦水七月丰城县水临江军水八月隆兴府水吉州水秋江西九州三十七县皆水五年五月石埭贵池□县皆水秦州大水七月慈溪县水八月吉安县水平江镇江宁国府明台温严常州江阴军皆水是秋武陵江溢宁宗庆元元年六月黄岩县水七月临安府水二年秋浙东郡县大水三年九月绍兴府属县二婺州属县二皆水五年秋台温衢婺水六年五月建宁府严衢饶婺信徽南劎州及江西郡县皆大水嘉泰二年七月上杭县水三年四月江南郡邑水开禧元年九月淮东郡县水二年五月东阳县大水三年江浙淮郡邑水鄂州汉阳军尤甚嘉定二年五月连州大水六月和州昭化成州同谷阆州皆水三年四月新城县大水五月行都大水四年七月慈溪县大水五年五月蓟州水六月台州及建徳诸暨防稽县水六年六月于潜大水钱塘临安余杭安吉皆水九年五月行都及绍兴府严衢婺台处信饶福漳泉州兴化军大水十年冬蜀汉二州江没城郭十一年六月武康吉安大水十二年盐官县海失故道潮冲平野蜀山沦入海中十四年建康大水十五年七月萧山大水十六年五月江浙淮荆蜀郡水秋余杭钱塘仁和大水福漳泉州兴化军水十七年五月福建大水建昌军大水理宗绍定二年仙居县大水四年沿江水端平三年英德府昭州及襄汉江皆大水嘉熈元年饶信州水二年浙江溢淳祐二年绍兴府处婺州水七年福建水十年严州水十一年八月汀州山水暴互漂人民九月江陵水是年江浙多水饶州亦水十二年六月建宁府严婺衢信台处南劎州邵武军皆大水寳祐元年七月温台处信饶大水开庆元年五月婺州水是嵗滁严州水景定二年浙东大水廷宗咸淳七年五月诸暨大水是月重庆江溢者三十年三月庐州水八月临安府安吉武康水辽圣宗统和十二年正月癸丑朔漷阴镇水漂溺三十余村十六年四月崇徳宫所州县被水二十九年】
　　【八月南京平州水开泰元年十二月诸道水灾太平五年三月鱼儿滦水一夕有声如雷越沙冈四十里别为一陂道宗大安八年十一月丁酉通州潦水害稼　金太宗天防二年秋泰州潦害稼宣宗兴定四年七月河南大水　元世祖至元元年真定顺天河闾顺徳大名东平济南等郡大水四年五月应天大水五年八月亳州大水六年十二月献莫清沧四州及丰州浑源县大水十三年十二月济宁及髙丽沈州水十四年十二月冠州永年县水十六年十二月保定路水十七年正月磁州永平县水八月大都北京怀孟保定东平济寕等路水十八年二月辽阳懿州葢州水十一月保定清苑县水二十一年六月保定河涧滨棣大水二十二年秋髙邮庆元大水二十三年夏大都涿漷檀顺蓟五州汴梁归徳属县杭州平江二路属县水二十四年九月东京谊静威逺博索等处水二十五年七月胶州大水二十六年二月绍兴大水六月平滦路水二十七年正月无为路大水五月江阴州大水八月清逺县大水二十八年二月常徳路水八月婺州水九月平滦保定河间三路大水二十九年五月龙兴路南昌新建进贤三县水六月镇江常州平江嘉兴湖州松江绍兴等路府水扬州宁国太平三郡大水华容县水三十年五月静安县大水十月平滦路水三十一年八月宁晋县水十月辽阳路水成宗元贞元年五月建康溧阳州太平当涂县镇江金坛丹徙等县常州无锡州平江长洲县湖州乌程县鄱阳余干州常徳沅江澧州安乡等县水六月泰安州奉符曹州济阴兖州嵫阳等县水七月辽东和州大都武卫屯田水九月庐州平江二郡大水二年五月平晋交河乐寿任邱莫亭等县醴陵州水六月大都路益津保定大兴三县水古城获鹿藁城归信新安东鹿汝宁颍州济宁沛县扬庐岳澧四郡建康太平镇江常州绍兴五郡皆水八月棣曹二州水十二月濳江玉沙海宁朐山盐城等县水大徳元年五月龙兴南康澧州南雄饶州五郡水六月溧阳江溢七月来阳鄄县大水温州路平阳瑞安二州水十一月武陵县大水二年大名东昌平滦等路水三年八月河间郡水四年五月保真二郡通蓟二州水六月雎州大水五年五月宣徳保定河间属州水海宁州水六月济宁般阳益都东平济南襄阳平江七郡水七月辽阳大宁路水八月顺徳路水六年四月上都大水五月济南路大水六月广平路大水七年五月济南河间等路水九年六月龙兴抚州临川三郡水七月玉沙县江溢峄州泰兴山阳水八月大名元城水十年五月雄漷二州平江嘉兴二郡水六月大名益都定兴等路大水七月吴江州大水十一年六月靖海容城东鹿隆平新城等县水十一月卢龙滦河迁安昌黎抚宁等县水武宗至大元年七月彰徳卫辉二郡水三年七月循惠二州大水四年七月东平济宁般阳保定等路大水江陵松滋县桂阳临武县水仁宗皇庆元年六月大宁硕违勒辽路水宋□江溢民避居于山岭之上二年五月辰州路沅陵县水延祐元年七月沅陵卢溪二县水八月肇庆武昌建康杭州建徳南康江州临江袁州建昌赣州安丰抚州等路水二年七月郑州昌平香河寳坻等县水四年正月解州盐池水六年六月辽阳广宁潘阳永平开元等路及大名路属县水七年四月城父县水五月江陵县水七月上蔡汝阳西平等县水英宗至治元年六月霸州大水七月平谷渔阳邢台沙河魏石城等县大水临漳县漳水溢固安元氏寳坻清河山阳等州县水竒尔吉斯部江水溢八月雷州海康遂溪海水溢九月京山长寿汉水溢十月辽阳肇庆等郡水二年二月濮州大水闰五月雎阳亳社皆大水六月郿县新平上蔡水八月六安舒城水十一月平江路大水三年五月东安州水武邑水九月漳州建昌南康等郡水泰定帝泰定元年五月漷州固安州水九月馆陶县水十二月盐官州盐大溢二年正月巩昌路水闰正月归信县大水四月房山范阳水五月檀州大水江陵公安水六月虞城砀山单父丰沛水八月霸州涿州永清香河大水三年正月恩州水六月大同县大水光州水七月肤施县水八月蠡州蒲城厯阳含山水十一月三沙镇海溢十二月辽阳大宁路瑞州大水四年七月云安县水致和元年四月盐官州海溢六月南宁开元永平等路水七月广西两江诸州水文宗天厯元年八月杭州嘉兴平江湖州建徳镇江池州太平广徳九郡水二年六月永平昌国诸屯水至顺元年六月曹州髙唐州水七月海潮溢没河间运司盐二万六千七百引闰七月平江嘉兴湖州松江三路一州大水杭州常州庆元绍兴镇江宁国等路望江铜陵长林寳应兴化等县水大都保定大宁益都属州县皆水二年五月莫亭河渠彭水及徳安屯田水十二月深晋二州水三年五月江都泰兴云梦应城等县水六月汾州大水顺帝元统元年六月闗中水七月潮州大水二年正月须城济州济阴水二月永平路瑞州路水四月东平益都水五月镇江路水宣徳大水九月吉安路水至元二年五月邓州大水三年二月绍兴大水五月贺州大水六月黄州及衢州常山皆大水四年五月永丰大水六月邵武大水五年五月长汀县大水七月光泽县大水六年二月京畿五州十一县及福宁州大水六月西安龙游二县大水八月卫辉大水十月宜阳大水至正元年汴梁□州大水崇明通泰海溢二年四月仪封大水六月济南山水暴涨三年七月汴梁中□扶沟尉氏洧州四县及荣阳泛水河阴大水四年五月霸州大水六月兖州及鄢陵通许陈留临颍等县大水七月东阿阳谷汶上平阴西安大水七年五月黄州大水八年四月平江松江大水五月寳庆大水六月胶州大水七月高宻大水九年七月公安石首潜江监利等县及沔阳府大水夏秋蕲州大水十年五月龙兴瑞州大水七月静江荔浦大水十一年夏龙兴南昌新建大水七月平晋文水大水静江路大水十二年七月西安县大水十三年夏丰润玉田遵化平谷大水七月丁夘泉州□日三潮十四年秋蓟州大水十五年六月荆州大水十六年山东大水十七年广平都邑皆水秋蓟州四县大水十八年秋京师及蓟州惠州广西四县贺州皆大水二十年七月通州大水二十二年三月光泽县大水二十三年济源温县水二十四年三月孟州河内武陟水七月寿光高密水二十五年秋蓟州大水二十六年七月蓟州四县卫辉汴梁钧州大水　明太祖洪武三年六月溧水县江溢四年七月南宁府江溢五年嵊县义乌余杭山谷水涌人民溺死者众六年二月□没崇明八年七月淮安北平河南山东大水十二月直縁湖嘉松常太宁及杭州俱水九年江南湖北大水七月湖广山东大水十年永平滦漆二水没庐舎七月北平八府大水十一年七月蘓松扬台海溢十二年五月肯田山水没县治十三年十一月崇明潮决十五年北平大水十七年河南北平俱水十八年八月河南又水江浦大名水二十三年襄阳沔阳安阳水二十四年十月北平河间水二十五年开封十一州俱水二十六年十一月青兖济三府水二十八年徳州大水成祖永乐二年六月苏松嘉湖水七月湖广江西水三年三月昷县水八月杭州属县水七年五月安陆州江溢六月寿州水决珹是岁泰兴江岸沦于江者三千九百余丈九年正月髙邮甓社等九湖及天长诸水暴涨六月扬州属县五江涨七月海宁潮溢是嵗湖广河南水十年七月卢沟水涨坏桥堤十三年六月北畿河南山东水十四年夏南昌诸府江涨七月福宁延平邵武广信饶州衢州金华七府俱溪水暴涨辽东辽河代子河水溢十八年夏秋仁和海宁潮涌二十年五月广东诸府潮溢二十一年五月峩眉溪水涨八月琼州海溢二十二年七月黄岩潮溢仁宗洪熈元年顺天河间保定滦州俱水宣宗宣徳元年六七月江水大涨三年五月永宁卫大水七月北畿七府俱水五年七月南阳山水泛六年六月顺天保定真定河涧等二十九州县水八年六月江西濒江八府江涨九年正月沁乡沁水涨五月宁海县潮决六月顺天顺徳河间水七月辽东大水英宗正统元年六月顺天真定保定济南开封彰徳大水二年九月湖广沿江六县大水四年五月京师大水顺天真定保定三府州县及开封卫辉彰徳三府俱大水八月苏常镇及江宁五县俱水五年五月至七月江西江溢八月潮决萧山塘六年五月泗州水溢八年八月台州松门□门潮溢九年七月扬子江沙洲潮溢闰七月北畿七府及应天济南岳州嘉兴湖州台州俱大水十年夏福建大水河南州县亦大水七月延安卫大水九月广东卫所大水十一年太原兖州武昌大水十二年春赣州临江大水五月吉安江涨七月宁夏大水十四年四月吉安南昌临江俱水景帝景泰元年七月应天大水三年八月徐州济宁水南畿河南山东陜西吉安州俱大水五年六月扬州潮决七月苏松淮扬庐鳯六府大水八月东兖济三府大水六年六月开封保定大水闰六月顺天大水武昌诸府江溢七年畿内山东水英宗天顺元年夏淮安徐州怀庆卫辉大水三年六月谷城景陵襄水涌泛四年夏湖北江涨北畿及开封汝宁大水五年崇明昆山嘉定上海潮决浙江大水六年七月淮安大水七年七月宻云山水涨宪宗成化三年夏江夏江水决五年湖广大水六年六月北畿大水七年山东及浙江杭嘉湖绍四府海溢九年六月畿南五府及怀庆俱大水八月山东大水十一年五月湖广水十二年八月浙江及淮鳯扬徐大水十三年二月河南大水十四年四月襄阳江溢五月陜州大水七月北畿山东水十八年七月昌平大水孝宗治二年七月顺永河保四府州县大水四年八月苏松浙江水五年南畿浙江山东水七年七月苏常镇三府潮溢十四年五月贵池水涨蛟出旁邑十二皆大水七月靡州及灵山海涨八月安池宁太四府大水十五年七月南京江泛武宗正徳三年九月延绥庆阳大水五年九月安寕太三府大水十一月蘓松常三府本六年六月泛水涨十二年顺天保定河间真定大水鳯淮苏松常镇嘉湖诸府皆大水荆襄江大涨十五年江西大水十六年辽阳汤□堡大水世宗嘉靖二年七月扬徐大水夏秋山东州县大水八月苏松常镇大水开封亦如之五年六月陜西五郎坝大水六年秋湖广水十六年秋両畿山东河南陜西浙江湖广水二十七年正月沂阳大水穆宗隆庆元年夏京师大水襄阳郧阳水三年闰六月真定保定淮安济南浙江江南大水四年八月陜西大水五年山东河南大水神宗万厯元年七月荆州承天大水二年六月福建永定大水是嵗海盐海大溢三年四月淮徐大水六月杭嘉宁绍海□八月淮扬徐鳯大水九月苏松常镇水七年五月蘓松鳯徐大水八月又水是嵗浙江大水九年七月福安洪水逾城八月泰兴海门如臯大水十年正月淮扬海涨七月蘓松六州县潮溢十四年夏江南浙江江西湖广广东福建云南辽东大水十五年五月浙江大水是嵗杭嘉湖应天太平五府江湖泛溢十七年六月浙江海沸十九年六月苏松大水七月宁绍蘓松常五府海溢九月泗州大水二十年夏秋真顺广大四府水二十一年五月邳州髙寳大水二十二年七月鳯庐大水二十三年泗州浸祖陵二十四年秋杭嘉湖大水二十九年八月沔阳大水三十年六月京师大水三十一年六月秦安大水八月泉州诸府海涨三十二年六月昌平大水七月永真保三府俱水三十五年六月黄州蛟起武昌承天郧阳岳州常徳大水徽宁太严四府山水大涌六月京师大水三十七年九月福建江西大水四十一年七月京师南畿江西河南大水八月山东广西湖广大水九月辽东大水四十二年浙江江西两广俱水四十四年七月江西广东水熹宗天啓三年顺天顺平大水庄烈帝崇祯元年七月壬午杭嘉绍海啸萧山尤甚三年山东大水四年六月又大水七年五月眉邛诸州县大水十年八月叙州大水十三年五月浙江大水】河决【支河决溢附　唐太宗贞观十一年九月丁亥河溢坏河北县及太原仓毁河阳中潬髙宗永徽五年六月滹沱河溢六年六月洛水毁天津桥十月齐州河溢永淳元年洛水溢壤天津桥及中桥二年七月河溢八月滹沱河溢武后如意元年四月洛水坏水昌桥七月洛水溢八月河溢河阳县长夀二年棣州河溢圣厯二年洛水坏天津桥中宗神龙元年七月洛水溢二年四月洛水壤天津桥宗间元四年七月洛水溢五年六月瀍水溢八年六月谷洛溢入西上阳□十年五月□水溢六月博棣河决十五年七月洛水溢八月润谷溢十八年洛水瀼天津永济二桥十九年七月伊洛及支川皆溢天寳十三载□洛溢代宗广徳二年洛水溢大厯元年七月洛水溢十二年秋河溢徳宗建中元年易水滹沱樻流贞元二年东都河南河溢八年淮水溢十三年七月淮溢于亳州宪宗元和七年正月振武河溢毁东受降城十一年八月渭水溢十三年六月淮水溢文宗太和二年河决瓌棣州城开成元年七月镇州滹沱河溢三年夏河决浸郑滑外城昭宗干宁三年四月河圯于滑州朱全忠决其堤因为二河防漫千余里　后唐庄宗同光三年七月洛水泛涨御河涨于石炭窑口开河故道以分水势巩县河决注仓□　晋髙祖天福四年七月□洛涧皆溢八月河决博平六年九月河决中都入于防河十月河决滑濮郓澶州出帝开运元年六月河决滑州环梁山入于汶济三年六月河决鱼池七月河决杨刘朝城武徳八月河溢歴亭九月河决檀滑怀州又决临黄十月河决卫州又决原武　汉隠帝干祐元年四月河决原武五月河决滑州三年六月河决原武周太祖广顺二年七月河渠泛溢　宋太祖建隆元年十月棣州河决二年孟州河决四年八月齐州河决干徳三年开封河溢阳武塞门县河中府孟州并河涨又溢于郓州四年四月河溢郓州东阿县又决澶州观城县注大名又决滑州灵河县堤东注卫南县境及曹州南华县城七月河溢荥泽八月宿州汴水坏堤淄州清河水溢五年卫州河溢开寳元年八月集州河涨二年七月下邑河决四年六月汴水决郓州河及汶清河皆溢注东阿县及陈空镇又决原武县蔡州淮及白露舒汝颖庐五水并涨五年河决澶州又决阳武之小刘村六年郓州河决杨刘口懐州河决获嘉县七月厯亭县御河决七年安阳县河涨八年濮州河决郭龙村澶州河决顿邱县太宗太平兴国元年孟州河溢又涨于澶州开封汴水坏大宁堤三年五月怀州河决获嘉县北注又汴水决宁陵县境十月滑州灵河决四年三月河决宋城县又决汲县五年五月徐州白沟河溢六年河中府河涨陷连堤鄜延宁州并三河水涨溢七年三月京兆渭水涨六月河决临邑县七月大名府御河涨十月河决武陟县八年五月河大决滑州房村径澶濮曹济东南流入淮六月陜州河涨谷洛伊瀍四水暴涨鄜州河涨八月徐州清河涨是年夏及秋开封浚仪酸枣阳武封邱长垣中牟尉氏襄邑雍邱河水害民田九年八月延州南北河溢淄州孝妇河溢孟州河涨坏桥梁端拱元年七月□州漳滏二水涨淳化元年六月孟州河涨二年四月京兆陜州河涨六月溢于浚仪县又决于宋城县又博州河涨又溢于亳州东流七月许州沙河溢三年河南洛水涨四年六月陇城县牛头河涨九月澶州河涨十月又决西北流入御河浸大名府至道二年六月瀍涧洛三水涨七月郓州河坏连堤四处宋州汴河决谷熟县闰七月陜州河涨真宗咸平元年齐州清黄河溢三年五月河决郓州王陵埽五年六月惠民河涨景徳元年九月宋州汴水决河决澶州黄龙埽三年应天汴水决南注亳州合浪岩渠东入于淮四年七月河溢澶州王霸埽大中祥符元年尉氏县惠民河决二年十月京□惠民河决三年九月河决河中白浮梁村四年正月河决通利军大名御河溢合流壤城九月河溢于孟州五年五月河决棣州聂家口六年六月保定军河溢七年八月河决澶州十月滨州河溢于定镇八年七月坊州河溢九年九月河溢雄霸界天禧三年六月河决滑州厯澶濮郓济单至徐州与清河合明年复决于西北隅仁宗天圣四年汴水决陈留隄又决京城西贾陂入防龙河以杀其势六年八月河决楚王埽景祐元年七月河决横陇埽康定元年二月河北黄御二河决并注于干宁军三年七月河决馆陶县郭固口八月汴河絶流嘉祐二年淮水自夏秋环浸泗州城三年七月京索广济河溢七年七月河决北京第五埽神宗熈宁元年河决恩冀州八月决沧州饶安移县治于张为村七年洮河溢十年七月河决曹村下埽澶渊纯流河南徙又东滙于梁山张泽滦又洺州漳河决河阳河涨元丰元年章邱河溢四年临河县小吴河溢北流五年河决阳武原武七年七月馆陶河溢八月赵邢洺□相诸州河溢是年漳河决临漳县黄沁河溢怀州溢河决临漳县斛律口哲宗元祐四年夏秋河涨元符二年京陜西河北河溢徽宗大观元年河北京西河溢二年黄河决陷钜鹿县政和七年河决凔州　辽太祖元年四月准塔河暴涨民庐田稼悉被其灾圣宗统和十一年七月己丑桑干羊河溢居庸闗西害稼禾殆尽奉圣南京居民庐舍多被水垫没者二十七年七月甲寅朔潢土鄂罗木阴凉四河皆溢漂没民舍太平十一年夏五月诸河横流皆失故道垫没民田及庐舍千有余里道宗太康八年七月沙河溢永清归义新城安次武清香河六县伤稼　金熈宗天卷元年七月丁酉爱新河溢坏民庐舍世宗大定八年六月河决李固渡水溢入曹州十七年七月滹沱卢沟水溢河决白沟二十年七月河决衡州二十六年秋河决卫州二十九年六月河溢曹州章宗明昌四年六月河决卫州五年七月河决阳武灌封邱而东　元世祖至元二十年六月太原怀孟河南等路沁河溢卫辉清河溢南阳府唐邓裕嵩四州河溢十月涿州巨马河溢二十五年十二月太原汴梁二路河溢二十七年六月河溢太康县八月沁水溢十一月河决祥符义塘弯成宗元贞元年六月厯城大清河溢二年九月河决河南封邱祥符宁陵襄邑十月河决开封大徳元年三月河溢归徳徐州邳州宿□雎宁鹿邑河南许州临颍□城睢州襄邑太康扶沟陈留开封等县五月又决汴梁二年六月河决蒲口五年八月滦河溢六年五月东安州浑河溢七年六月修武河阳新野兰阳等县赵河湍河七里河沁河潦河皆溢八年五月河溢阳武获嘉祥符九年六月河决阳武思齐口八月河溢归徳宁陵陈留通许扶沟太康县武宗至大二年七月河决归徳又决汴梁封邱仁宗皇庆元年五月睢阳河溢二年六月陈亳睢三州开封陈留等县河决延祐元年六月范阳房山浑河溢二年六月河决郑州三年四月河溢泰和县六年六月河间路漳河溢七年四月安丰庐州淮水溢八月文安大成二县滹沱河溢是嵗河决汴梁原武英宗至治元年六月霸州浑河溢七月临漳县漳水溢二年五月仪封河溢泰定帝泰定元年六月大同浑源河溢真定滹沱河溢陜西黒水河溢七月固安州清河溢朝邑楚邱濮阳河溢九月延安路洛水溢二年三月成平清滱二河合流失故道隳堤堰五月河溢汴梁六月翼宁汾河溢七月河决雎州九月开元路三河溢三年二月河决归徳七月河决郑州又东安檀顺漷四州浑河决四年七月北山黒水河溢八月扶沟兰阳河溢又溢虞城县十二月夏邑县河溢致和元年三月河决砀山虞城二县文宗至顺元年六月河决长垣东明二县三年五月汴梁河溢顺帝元统元年五月河溢阳武六月黄河大溢二年二月滦河漆河溢六月山阳县准河涨至元元年河决封邱三年七月丹沁二河涨与御河通汴梁兰阳尉氏及归徳河溢六年七月盩厔县河溢至正三年五月河决白茅口四年七月滦河溢五年七月河决济阴十月黄河溢八年正月河决济宁路十一年七月河决永城县十六年河决河阴县十七年漳河溢十九年九月河决任城二十三年七月河决寿张二十五年二月河决小流口逹于清河二十六年河北徙上自东明曹濮下及济宁皆被害八月棣州大清河决肥水县西黄水泛溢　明太祖洪武七年八月髙密胶河溢十一年十月河决兰阳十四年八月河决原武十五年二月河南河决三月又决朝邑七月溢荥泽阳武十七年八月河决开封二十三年正月河决归徳七月决开封二十五年正月河决阳武二十七年三月宁阳汶河决三十年八月河决开封成祖永乐元年五月章邱漯河决八月安邱红河决二年九月河决开封七年浑河决固安八年五月浮糠河决八月河溢开封十二月河决汴梁十年七月保定河决十二年十月临晋涑河逆流决姚□渠流入硝池十四年七月开封十四州县河决永平滦□二河溢二十年夏秋河南北及鳯阳河溢二十二年九月河溢开封仁宗洪熈元年六月白河决河西务白浮宋家等口临漳漳滏二河决真定滹沱河溢七月容城白沟河涨浑河决卢沟桥东狼窝口宣宗宣徳元年七月黄汝二水溢三年六月浑河决卢沟堤六年六月浑河决徐家等口河决开封九年六月浑河决东岸自白狼河口至小屯厰英宗正统元年夏河淮泛涨九月河决阳武原武荥泽三年阳武河决武陟沁决广平顺徳漳决通州白河溢四年七月滹沱沁漳三河决饶阳献县卫辉彰徳八月白沟浑河决安州堤九月滹沱河决深州五年河南河溢六年七月白河决武清漷县堤八年六月浑河决固安十年十月河决山东金龙口阳谷堤十一年浑河溢周安十三年六月大名河决又决河南济南青兖东昌七月决汉唐二坝又决河南八树口景帝景泰三年六月河决沙弯白马头四年春夏河连决沙湾八月东兖济河涨六年闰六月顺天滦河溢七年六月河决开封河南彰徳英宗天顺元年夏淮徐怀庆卫辉河决三年七月淮水决五年七月河决开封宪宗成化十三年九月淮水溢十四年九月河决开封十八年八月卫漳滹沱溢孝宗治二年五月河决开封黄沙冈抵红船湾入沁河武宗正德二年六月固安河涨世宗嘉靖五年六月徐沛河溢二十六年七月曹县河决穆宗隆庆三年七月河决沛县九月淮水溢自清河至通济闸及淮安城西淤三十三里决二坝入海莒沂郯城之水又溢出邳州四年七月沙薛汶泗诸水骤溢八月河决邳州五年又决邳州自曲头集至王家口神宗万厯二年八月淮扬徐河溢三年五月淮大决八月河决髙邮碣山及邵家口曹家庄四年正月髙邮清水堤决九月河决丰沛曹单淮黄交溢五年闰八月徐州河淤淮河南徙决髙寳诸湖堤六年六月清河溢十一年四月金州河溢十五年七月开封及陜州灵寳县河决十六年八月河决东光魏家口三十年五月成安永年肥乡安州深泽漳滏沙燕河并溢决三十二年八月河决苏家庄淹丰沛黄水逆流灌济宁鱼台单县四十一年六月通惠河决熹宗天啓三年雎宁河决六年秋河决匙头湾倒入骆马湖庄烈帝萦祯五年六月河决孟津十五年六月汴水决九月河决开封朱家寨】河靖【唐髙祖武徳九年二月蒲州河清太宗贞观十四年二月陜州秦州河清十六年正月怀州河清十七年十二月郑滑二州河清二十三年四月灵州河凊髙宗永徽元年正月清州河清二年十二月卫州河清五年六月济州河清调露二年夏丰州河清宗开元二十五年五月淄州棣州河清肃宗乾元二年七月岚州合河闗河清四日宝应元年九月秦州互陵州河清徳宗建中四年五月滑濮二州河清十四年闰五月滑州河清穆宗长庆元年九月灵州河清宣宗大中八年正月陜州河清　宋太宗太平兴国四年八月滑州黎阳县河清端拱元年二月澶濮二州河清真宗大中祥符三年十一月陜西河清十二月河再清徽宗大观元年八月干宁军河清二年十二月陜州河清自是迄致和宣和诸路数奏河清　辽道宗隆夀四年三月黄河清　金卫绍王大安元年徐沛界黄河清宣宗贞祐二年冬陜州至卫州黄河清　元世祖至元十五年十二月河清成宗元贞元年闰四月兰州河清顺帝至正二十年十一月原武荥泽二县黄河清三日二十一年十一月孟津互曲垣河清十二月石州河清二十四年夏卫辉路黄河清　明成祖永乐二年十月蒲城黄河清十二月韩城黄河清景帝景泰五年正月龙门至芮城黄河清光宗泰昌元年八月兰州黄河清三日】水赤【唐武后长安中晋州祠水赤如血徳宗贞元十七年福州劎池水赤如血懿宗咸通七年郑州永福湖水赤三日僖宗光启元年正月润州江水赤凡数日宋真宗大中祥符元年五月泰山王母池水变红紫色明宪宗成化十三年二月山阴县涌泉如血孝宗治十四年八月融县河水红神宗葛厯二十二年四月南京正阳门水赤三日四十六年四月宣武正阳门外水赤一月四十七年四月宣武门响闸至东御河水赤庄烈帝崇祯十三年华阴渭水赤十五年逹州濠水变血】水黒【唐徳宗贞元四年自陜至河阴河水黒　宋真宗咸平元年五月抚州王羲之墨池水色变黒明庄烈帝崇祯十年河南汝水变色深黑】　水影【唐中宗神龙二年二月壬子洛阳城东七里地色如水树木车马厯厯见影月余乃灭长安街中往往见水影代宗大厯末束鹿县中有水影长七八尺遥望见人马往来如在水中至前则不见水】井溢【唐武后长安初醴泉坊太平公主第井水溢又文水县武氏井溢中宗景龙四年三月京师井水溢宗开元二十二年八月清夷军黄帝祠古井涌浪二十九年亳州老子祠九井洄复涌　宋髙宗绍兴十四年五月乐平县程氏家井水溢髙数尺　元顺帝至正二十四年三月益都县井水溢而黄　明孝宗治十五年八月濮州井溢庄烈帝崇祯十年宁逺卫井鸣沸三日乃止】水鬭【唐徳宗贞元二十一年朗州熊武五溪水鬭僖宗中和三年秋汴水入于淮水鬭　宋髙宗绍兴十四年五月乐平县田水吸聚平地髙数尺自西行里南程氏家井水亦溢髙数尺夭矫如长虹声如雷穿墙毁楼二水鬬于杉壤十刻乃解　明神宗万歴二十五年八月蒲州池塘涌波三四尺临晋濠水忽涨南北相向而鬭】大雨水【唐髙祖武徳六年秋闗中乆两太宗贞观十五年春霖雨髙宗永徽元年六月新丰渭南大雨宣歙饶常等州大雨水五年五月丁丑夜大雨麟游县山水冲万年宫武门六年八月京城大雨显庆元年八月霖雨更九旬乃止总章二年六月冀州大雨咸亨元年五月丙戍大雨四年七月婺州大雨永淳元年六月乙亥京师大雨水秋山东大雨水武后圣厯二年七月丙辰神都大雨长安三年六月宁州大雨水中宗神龙元年四月同官县大雨水宗开元二年五月壬子乆两荣京城门十六年九月关中乆雨天宝五载秋大雨十二载八月乆雨十三载秋大霖雨肃宗至徳二载三月癸亥大雨至甲戍乃止上元元年四月雨讫闰乃止三年秋霖雨连月渠窦生鱼代宗广徳元年九月大雨水二年五月东都大雨永泰元年九月丙午大雨至丙寅大厯四年四月雨至九月五年夏复大雨六年八月连雨十一年七月戊子夜京师澍雨十二年秋京畿及宋亳滑三州大雨水徳宗建中元年幽镇魏博大雨贞元二年五月乙巳雨至丙申六月丁酉京城大雨八年七月幽州大雨徐州雨自五月至七月十一年秋大雨十二年四月岚州暴雨十九年八月己未大霖雨宪宗元和二年六月蔡州大雨六年七月霖雨八年五月陈许大雨十一年五月京畿大雨十二年六月京师大雨八月壬申雨至九月戊子十五年二月大雨八月乆雨宋沧景等州大雨穆宗长庆二年七月处州大雨四年夏蘓湖二州大雨水郓汉曹大雨水敬宗寳厯元年六月雨至八月文宗太和四年夏郓曹濮等州大雨六年六月徐州大雨开成元年夏麟游暴雨毁九成宫四年秋西川及沧景淄青大雨水五年七月霖雨宣宗大中十年四月雨至九月懿宗咸通九年六月久雨禜明徳门僖宗干符五年秋大霖雨广明元年八月大霖雨昭宗天复元年八月乆雨　后唐庄宗同光三年六月至九月大雨废帝清泰元年九月连雨　周太祖广顺二年诸州大雨　宋太祖干徳三年二月全州大雨水七月蕲州大雨水四年八月衡州大雨水开寳元年六月二十三府州大雨水八月集州霖雨二年九月京师大雨霖五年五月京师诸州皆大雨霖六年七月单濮大雨水八年五月京师大雨水六月沂州大雨水九年三月京师大雨水太宗太平兴国四年三月泰州大雨水五年五月京师雨连旬不止九年八月淄州霖雨雍熈三年八月京师大霖雨淳化元年六月吉州大雨二年六月博州大霖雨七月昭信县大雨三年十月上津县大雨四年六月陇城县大雨七月京师大雨五年秋开封宋亳陈颖泗寿邓等州雨水至道元年四月京师大雨二年七月广南诸州大雨水真宗咸平四年六月京师大雨五年六月京师大雨大中祥符六年六月保安军积雨八年七月坊州大雨天禧四年七月京师连雨弥月仁宗干兴元年二月苏湖秀三州大雨元圣四年六月京师大雨九月京东江淮闽浙诸州雨水景祐三年六月防吉诸州乆雨四年六月杭州大风雨寳元元年建州正月至四月雨不止庆厯八年七月卫州大雨水嘉祐元年五月丁未大雨乙亥雨坏社稷坛二年五月大雨不止水冒安上门四年八月霖雨六年七月河北京西淮南江浙四路霪雨闰八月京师乆雨七年六月代州大雨水英宗治平元年京师自夏及秋乆雨不止二年八月庚寅京师大雨神宗熈宁七年六月熈州大雨九年七月太原霖雨元丰七年怀州大雨水哲宗元祐四年夏秋霖雨八年自四月雨至八月昼夜不息绍圣元年七月京畿乆雨二年九月以乆雨罢秋宴三年七月乆雨元符二年六月乆雨徽宗建中靖国元年二月乆雨崇宁元年七月乆雨三年六月乆雨四年五月京师乆雨七月至九月所在霖雨大观三年七月阶州乆雨宣和元年五月大雨水六年秋京畿恒雨钦宗靖康元年四月京师大雨五月至六月雨伤稼髙宗建炎二年春霖雨绍兴元年行都婺州雨并坏城三年正月元日雨至二月七月四川霖雨至越嵗正月四年六月霪雨五年三月霖雨行都九月雨至明年正月六年冬饶州雨水七年十月建弃乆雨八年三月雨至四月二十一年夏襄阳大雨十余日二十三年七月光泽县大雨二十八年六月兴利二州及大安军大雨水三十一年四月乆雨三十二年六月浙西大雨水孝宗隆兴元年三月行都霖雨二年七月浙西江东大霖雨乾道二年正月雨至四月三年八月江浙淮润霖雨六年五月连雨六十余日十一月连雨辛巳郊开云于园丘百步外有霪雨八年五月赣州南安军及隆兴府吉筠州临江军皆大雨水六月四川郡县大雨水淳熈三年五月淮浙积雨八月行都大雨水四年五月建宁府福州南劎州大雨水八年四月雨五月乆雨十一年六月龙泉县大雨水十五年五月淮甸大雨水十六年五月浙西湖北福建淮东利西诸道大雨霖六月镇江大雨水光宗绍熈三年五月壬辰常徳大雨水己亥池州大雨水庚子泾县大雨水七月襄阳江陵大雨水四年五月镇江大雨水五年八月钱塘临安新城富阳于潜余杭大雨水宁宗庆元元年正月霖雨二月又雨至三月五月霖雨又七月雨至八月二年八月行都霖雨三年七月雨连月五年五月行都雨六月浙东霖雨至八月嘉泰二年六月福建路连雨至七月开禧元年七月利路霖雨十月行都霪雨至明年三月嘉定三年五月严衢婺徽州富阳余杭盐官新城诸暨淳安县大雨水四年八月霖南至九月五年春霪雨浙东西六月雨至七月六年六月诸暨县大雨七年九月阴雨至十月九年四月六月大霖雨十年三月连雨至四月十月霖雨十一年六月浙西大霖雨十二年六月霖雨弥月十五年七月浙东西霖雨十六年五月浙西湖北江东淮东霖雨十七年八月霖雨理宗端平三年三月蕲州大雨水度宗咸淳六年五月大雨水十年四月绍兴府大雨水辽太祖神册二年六月幽州霖雨潦圣宗统和十一年六月大雨水太平十一年五月大雨水道宗咸雍四年七月南京霖雨太康八年七月南京霖雨　金章宗明昌元年七月霪雨六年八月大雨有龙起于浑仪鳌趺台俄仆宣宗兴定元年秋霖雨哀宗天兴二年六月归徳暴雨　元世祖至元九年六月京师大雨十四年六月济宁路雨水二十三年六月安西路华阴县大雨二十四年九月太原河间河南等路霖雨二十五年七月霸漷二州霪雨八月嘉祥鱼台金乡三县霪雨九月莫献二州及保定路霪雨二十六年六月济宁东平汴梁济雨顺徳真定平滦棣州霪雨二十八年八月大召清河南乐诸县霖雨九月河间霪雨成宗大徳七年六月辽阳大宁平滦昌国潘阳开元六郡雨水八年五月滑州济州雨水九年六月博平堂邑雨水十年六月满城清苑雨水武宗至大元年七月济宁路雨水真定路霪雨大水三年六月峡州大雨水四年六月大都三河潞县河东祁县怀仁永平丰盈屯雨水仁宗皇庆元年隆兴路新建县雨水二年六月涿州范阳东安宛平固安霸州益津永清永安等县雨水延祐元年五月武陵县雨水二年七月京师大雨三年七月婺源大雨水五年四月合肥县大雨水六年六月益都般阳济南东昌东平济宁等路曹濮泰安髙唐等州大雨水汴梁归徳汝宁彰徳真定保定卫辉南阳等郡亦大雨水七年六月棣州徳州大雨水英宗至治元年东平东昌二路髙唐曹濮等州雨水八月安陆大雨三年六月永清县雨水七月□州雨水泰定帝泰定元年五月陇西县大雨水隆庆路雨水六月益都般阳济南东昌东平济宁等郡三十二县曹濮髙唐徳州等处十县霪雨陈汾顺晋恩深六州雨水七月真保河广等郡三十七县大雨水二年正月寳坻髙要二县雨水二月甘州路大雨水四月岷洮文阶四州雨水六月汲县宿州雨水十月鸣沙州大雨水四年八月中牟陈留开封三县邳宿二州雨水致和元年六月河间林邑县及益都济南般阳济宁东平等郡三十县濮徳泰安等州九县雨水文宗天厯二年六月东安通蓟覇四州及靖海县雨水互顺二年四月潞城县大雨水顺帝元统元年六月京畿大雨水二年三月山东霖雨至元二年五月邓州大霖雨八月大都至通州霖雨三年六月卫辉霪雨至七月六年七月南平县雨水至正二年秋彰徳路霪雨三年四月至七月汴梁荥泽县钧州新郑密县霖雨四年夏汴梁兰阳许州长葛郾城襄城雎州归徳鹿邑虞城霪雨八月益都霪雨五年夏秋汴梁祥符尉氏洧州郑州钧州亳州乆雨河间路霪雨八年五月京师大霖雨新郑县霪雨九年七月髙唐州大霖雨归徳府霪雨浃十旬十年二月彰徳路大雨二十年七月髙苑黾池二县大雨二十三年七月河内修武武陟三县及孟州霪雨二十四年秋安邱县大雨二十五年秋密州安邱潞州汴梁许州及□州密县霪雨二十七年秋彰徳路霪雨　明太祖洪武四年七月龙游县大雨水十三年七月海康县大雨水二十三年冬山东二十九州县乆雨惠帝建文元年三月蘓家桥大雨平地水三尺成祖永乐元年三月京师霖雨七月建寜卫霪雨二年七月新安卫霪雨八月北京霪雨六年七月思明霪雨十二年九月密云后卫霪雨二十年正月信丰雨水坏城瞿城卫亦如之二十一年二月六安卫霪雨是嵗建昌守御所淮安怀来等卫皆霪雨二十二年寿州赣州振武宻云蘓州南北畿及山东州县霪雨仁宗洪熈元年夏蘓松嘉湖积雨闰七月京师大雨九月宻云乆雨英宗正统元年七月顺天山东河南广东霪雨四年夏居庸闗及定州卫霪雨六年宁夏乆雨七年青莱济淮鳯徐雨五月至六月十一年春江西七府十六县霪雨十二年六月瑞金霪雨十三年秋宁都大雨景帝景泰三年永平兖州及大嵩等二十卫所乆雨四年南畿河南山东十府一州自五月雨至八月五年杭嘉湖大雨六旬不止七月京师乆雨六年北畿五府河南二府及云南大理诸府乆两七年雨畿江西河南浙江山东山西湖广共三十府恒雨英宗天顺元年济兖青大雨阅月四年南阳雨自五月至七月七年五月淮鳯扬徐大雨宪宗成化元年六月畿东大雨水八月通州大雨二年定州积雨坏城墩台垜八年鳯阳大雨坏陵垣十三年七月京城大雨十四年八月鳯阳大雨没民居以千计十八年怀庆诸府夏秋霪雨三月孝宗治三年七月南京骤雨坏午门城垣七年五月至八月义州等卫大雨八年五月南京阴雨逾月十年七月安陆霪雨十八年京畿六月雨至八月武宗正徳元年七月鳯阳诸府大雨十二月蘓松常镇嘉湖大雨十六年京师乆雨世宗嘉靖十六年京师自夏及秋雨不絶二十五年八月京师大雨三十三年六月如之四十五年九月郧阳大霪雨穆宗隆庆元年六月京师大雨辽东自五月至七月雨不止神宗万厯元年七月霪雨十一年四月承天大雨水十五年蘓松五月至七月霪雨二十四年杭嘉湖三府霪雨二十八年七月兴化蒲田连江福安大雨二十九年春夏蘓松嘉湖霪雨三十二年七月京师霪雨城崩熹宗天啓六年闰六月大雨连旬是嵗辽东霪雨坏山海闗内外城垣七年山东二十八州县积雨庄烈帝崇祯五年六月大雨八月又雨冲损庆陵九月顺天二十七县雨水十一年夏雨浃旬十二年十二月浙江霪雨十三年四月至七月宁池诸郡霪雨十五年十月黄蕲徳安诸郡县霪雨】
　　【臣】等谨按水利之大者首在河防自殷时河水屡决厯周以后势渐南徙至赵宋河患益大始则合泗入淮继复归于北流迨金元间夺汴泗以合于淮而河流遂不复北趋明代乃障之使出于徐所谓修筑隄防莫不因其决溢之势而为之备其迁徙故道详着于厯代史志观其已往之迹而因势利导之方可见郑志专叙河清而河决则附于大水条下体例殊有未当今特另标河决一条叙次厯代决溢之迹则知河势由北而南为天行所自至而千余年河防得失之故可因以识其梗概也














　　钦定续通志卷一百七十二
　　钦定四库全书
　　钦定续通志卷一百七十
  </div>
  <div class="pagination">
   <a href="钦定续通志_page134.html">
    上一页
   </a>
   <span>
    ...
   </span>
   <a href="钦定续通志_page130.html">
    130
   </a>
   <a href="钦定续通志_page131.html">
    131
   </a>
   <a href="钦定续通志_page132.html">
    132
   </a>
   <a href="钦定续通志_page133.html">
    133
   </a>
   <a href="钦定续通志_page134.html">
    134
   </a>
   <span class="current-page">
    135
   </span>
   <a href="钦定续通志_page136.html">
    136
   </a>
   <a href="钦定续通志_page137.html">
    137
   </a>
   <a href="钦定续通志_page138.html">
    138
   </a>
   <a href="钦定续通志_page139.html">
    139
   </a>
   <a href="钦定续通志_page140.html">
    140
   </a>
   <span>
    ...
   </span>
   <a href="钦定续通志_page136.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
