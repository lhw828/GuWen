<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1232 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1232 页/共 1316 页</h1>
    <div class="content">
○率王以下文武大臣、诣皇极殿、庆贺慈禧端佑康颐昭豫庄诚寿恭钦献崇熙皇太后。礼成。御太和殿受朝贺。　　

○诣大高殿拈香。寿皇殿行礼。　　

○诣宁寿宫乐寿堂、问慈禧端佑康颐昭豫庄诚寿恭钦献崇熙皇太后安。至戊戌皆如之。内记　　

○御乾清宫赐近支宗藩等燕。内记　　

○甲午。以镇国公载泽为御前大臣。与军机大臣署度支部右侍郎林绍年、总管内务府大臣奎俊、均赏空带嗉貂褂。现月　　

○缓徵直隶被灾歉收之武清等州县厅各村庄、应徵本年春赋地丁钱粮。并原缓光绪三十二年、及节年地丁钱粮。其坐落武清天津二县之津军厅苇课纳粮地亩。一律殿缓。现月　　

○乙未。高宗纯皇帝忌辰。上诣寿皇殿行礼。遣官祭裕陵。　　

○以镶黄旗满洲副都统希朗阿、兼署镶白旗满洲副都统。镶蓝旗满洲副都统塔克什讷、兼署正白旗护军统领。正黄旗汉军副都统卓淩阿、署銮仪＜目辟＞行＜匧心＞口＜韦未＞＜夗贝＞銮仪使。外记　　

○丙申。库伦办事大臣延祉等奏。遵旨派员随同蝱滟朋楚克车林、查阅库东境。并无俄人设卡盖房情事。惟闲有游历俄人。私栽木桩数处。已饬一律拔去。下外务部理藩部知之。摺

包

　　

○两江总督端方等奏。办理徐海等属冬赈就绪。接办春赈。因存款不敷。现正竭力筹措。报闻。摺包　　

○缓徵山东被灾之济甯等三州县各村庄。应徵本年上忙钱漕租课。其坐落各州县之寄庄穴■士■黾课。与裁并＜目辟＞行＜匧心＞口＜韦未＞＜夗贝＞所。并永利等场。随同民田。一律展缓。摺包　　

○丁酉。缓徵云南河阳禄丰等属被灾地方钱粮。　　

○上以孟春享太庙。自是日始、斋戒三日。内记　　

○戊戌。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。方今时局艰难。前经降旨。为立宪之豫备。内外大小臣。于一切政治。宜如何切实举行。力图振作。乃体察近日情形。仍不免敷衍因循。徇情见好。殊负朝廷惕厉忧勤之至意。兹特严申诰戒。嗣后内外诸臣。于办事用人。务各力求实际。一秉大公。傥再不能痛改积习。破除情面。一经察出。定不姑宽。现月　　

○又谕、坛庙祭祀。典礼綦重。所有应行陪祀人员。当如何斋庄整肃。乃近来陪祀各员。并不遵守典章。甚至人数亦复寥寥。殊属不成事体。嗣后务各恪恭将事。毋得视为具文。经此次申谕之后。傥再有延误。定行惩处不贷。现月　　

○又谕、御史江春霖奏、稽查斋戒。指名奏倢■＜曰融＞■＜石木＞等语。大理院少卿刘若曾、托人代递职名。殊属不合。刘若曾著交部议处。现月　　

○谕军机大臣等、乾清宫地面。著内务府大臣核实估计。赶紧兴修。并著将坤宁宫地面。一并查勘。奏明办理。所有宫中沟渠。著度支部每年拨给银二万两。交内务府大臣次第修理。现月　　

○安徽巡抚恩铭奏、现派员会同各州县清丈沿江洲地。分别升科。并办垦木树艺。已饬局速议开办章程。得旨、著即督饬真妥办务收成效。摺包　　

○以玩视赈务。革江苏署宝应县知县杨昌祥职。摺包　　

○上以上辛祈谷于上帝。自是日始、斋戒三日。内记　　

○己亥。世祖章皇帝忌辰。遣官祭孝陵。　　

○谕军机大臣等、电寄张荫棠、有人奏、风闻张荫棠有令喇嘛尽数还俗。改换洋装之事等语。藏番迷信宗教。如果操之太急。深恐激成事变。著张荫棠将藏务妥慎通筹。毋涉操切。

电寄　　

○以捐田赡族。予江苏华亭县监生徐和熙等建坊。摺包　　

○蠲缓两浙仁和、海沙、鲍郎、芦沥、横浦、浦东、各场未垦穴■士■黾荡应徵上年穴■士■黾课钱粮。现月　　

○庚子。享太庙。上亲诣行礼。　　

○遣官祭太山■＜木学＞之神。内记　　

○谕军机大臣等、电寄曹鸿勋、电悉。著即严饬认真防范。查拏要犯。解散胁从。仍随时察吏安民。毋稍枉纵。电寄　　

○辛丑。祈谷于上帝。上亲诣行礼。　　

○诣正阳门关帝庙菩萨殿拈香。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至甲辰皆如之。　　

○壬寅。上御保和殿。赐蒙古王贝勒贝子公台吉等燕。内记

　　

○蠲缓江西新建、进贤、新淦、峡江、莲花、永丰、泰和、安福、永新、德化、德安、彭泽、南昌、武甯、清江、庐陵、吉水、万安、鄱阳、余干、德兴、万年、建昌、安义、瑞昌、湖口、二十六厅州县。暨南九二＜目辟＞行＜匧心＞口＜韦未＞＜夗贝＞。被水被旱应徵新旧额赋杂课有差。

现月

　　

○癸卯。孝全成皇后忌辰。遣官祭慕陵。　　

○谕军机大臣等、电寄恩铭。据电奏、请将皖北进口粮食。免收税厘。展限三个月等语。著照所请。电寄　　

○以礼部左参议英绵为左丞。右参议刘果为右丞。现月　　

○以综理垦务。赏黑龙江协领瑞麟、副都统衔。协领都尔苏、军机处存记。摺包　　

○甲辰。上奉慈禧端佑康颐昭豫庄诚寿恭钦献崇熙皇太后御乾清宫。各国使暨参赞等、觐见贺年。　　

○奉皇太后幸西苑驻跸。　　

○谕军机大臣等、端方、陈夔龙电奏、请代收部库捐款。接济春赈等语。著度支部速议具奏。寻奏、应如所请。从之。

电寄

　　

○科布多帮办大臣锡恒奏、收回新疆逃哈出力人员。请奖。得旨、仍著将所收逃哈。妥为安置。随时防范。此次出力各员。准其分别酌保。毋许冒滥。摺包　　

○以办荒出力。赏杜尔伯特旗二品衔图萨拉克奇、四等台吉达木林札普等、花翎。台吉诺门巴图、以应升之缺升用。摺

包
</div>
    <div class="pagination">
<a href="清实录光绪朝实录_page1231.html">上一页</a><span>...</span><a href="清实录光绪朝实录_page1227.html">1227</a><a href="清实录光绪朝实录_page1228.html">1228</a><a href="清实录光绪朝实录_page1229.html">1229</a><a href="清实录光绪朝实录_page1230.html">1230</a><a href="清实录光绪朝实录_page1231.html">1231</a><span class="current-page">1232</span><a href="清实录光绪朝实录_page1233.html">1233</a><a href="清实录光绪朝实录_page1234.html">1234</a><a href="清实录光绪朝实录_page1235.html">1235</a><a href="清实录光绪朝实录_page1236.html">1236</a><a href="清实录光绪朝实录_page1237.html">1237</a><span>...</span><a href="清实录光绪朝实录_page1233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
