<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 381 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 381 页/共 523 页
  </h1>
  <div class="content">
   ○戊子。上诣寿康宫行礼。　　

○谕内阁、那彦成等奏、官兵截巢□刀辉县窜匪、全数殄灭、歼毙逆首李文成、及贼首刘帼明一摺。所办可嘉之至。本年九月十五日之事。逆首林清与李文成二人。内外勾结。约定同日起事。适李文成在原藉滑县。强克捷访拏刑讯。其党与见事已败露。不能待九月十五日之期。即劫狱戕官。揭竿倡乱。林清在京谋逆。外援不至。迅就捕诛。而李文成在豫省指挥逆党。四出焚劫。直隶长垣东明、山东定陶曹县等处。同时蠭起。戕害生灵。经朕＜闲＞派领兵大员、调集数万官兵、会同巢□刀捕。该逆李文成潜伏滑城。见官兵连获胜仗。于未经合围之先。贼党刘帼明等、乘夜将该逆拥护出城。另纠夥众数千人。由封邱延津修武窜至辉县。希图入山奔逸。若使遂其奸谋。则滋蔓难图。朕之良民受其荼毒者、又不知几千万人。正在廑念。适朕前派之吉林黑龙江马队官兵、星驰到豫。那彦成等派令德宁阿、色尔衮、带领遄追。又有杨芳、特依顺保、二人管带兰州固原劲兵前往合巢

□刀。追至辉县司寨山中。歼戮贼匪二千余人。首逆李文成、率同贼目刘帼明等数百人。负嵎死守。本日接那彦成六百里加紧奏报、德宁阿扬芳等、统率满汉官兵。奋力攻击。不避枪石。拆毁寨墙。一拥而登。生擒贼匪二百余名。李文成避入楼房。杨芳、特依顺保、色尔衮、德宁阿、率众直入。该逆等无可逃避。刘帼明自称其名。持刀跃出。被官兵用枪击毙。李文成亦对众称名。举火自焚。经官兵抢出。业已压毙。查验尸身。刑伤痕迹显然。其余贼目及从逆夥党五六百名。全行歼戮。并无一名漏网。实足以彰国宪而快人心。该将领及满汉官兵等、倍常奋勇。宜加优奖。色尔衮、德宁阿著加恩各赏加都统衔。杨芳、特依顺保、著加恩各赏加提督衔。即先换一品顶带。该四员仍俱赏给云骑尉世

职。其本有世职者。准其再兼一云骑尉。乾清门三等侍卫伊勒通阿、身受六伤。贾勇力战。著加恩超升为乾清门头等侍卫。仍赏给劲勇巴图鲁名号。再加赏四喜玉搬指一个、花大荷包一对、小荷包二个。又发去玉柄小刀十把、石□法石□郎翎管十个、瓷翎管十个、瓷搬指套十个、分赏出力官弁。一两重银锞二百个、五钱重银锞二百个、一两重银牌一百面、五钱重银牌一百面、分赏出力兵丁。仍著那彦成等、秉公查明官弁兵丁内、奋勇出力、应行奖擢者。据实保奏。候朕施恩。阵亡之吉林委参领福林德、著加等照参领例赐恤。逆首李文成、著于锉尸后传首河南直隶山东滋事地方示众。刘帼明、亦著锉尸枭示。其余擒获贼目韩得众等、审明即于该处正法。此股窜匪洗荡净尽。歼厥渠魁。滑城长围已合。余贼闻风丧胆。著那彦成等迅速进攻。伫俟捷音。再加懋赏。将此通谕中外知之。　　

○谕军机大臣等、据同兴奏、拏获逆党宋跃漋、讯供逆首冯克善、从滑县走出、于十一月初十日到该犯家中、十五日该犯送至景州、由获鹿前赴山西等语。该逆冯克善甫于十一月十五日自景州起身。前赴山西。由直隶境内行走。计尚未能远扬。该署督迅饬各属、按照所供年貌、严密查拏。逆首李文成、刘帼明等、俱已歼毙。滑城指日克复。惟查拏潜逸匪徒。最关紧要。所有著名逸犯徐安帼、牛亮臣等、现在滑城困守。此外冯克善一犯、即系最要逆目。该署督当督饬各地方文武员弁、认真设法踹缉。如能弋获。必将获犯之人优予恩施。勉之毋怠。将此传谕章煦知之。　　

○赏八旗兵丁一月钱粮。　　

○己丑。以服阕宗人府府丞李宗瀚为宗人府府丞。　　

○庚寅。谕内阁、嗣后满汉京堂缺出。遇有郎中开列应升者。著该部院堂官每衙门各保举二员。出具切实考语。咨送吏部开列具题。候朕＜闲＞用。傥徇情滥举。将不称职之员保送充数。必将原保堂官议处示惩。　　

○又谕、此次逆案内发遣各处驻防为奴人犯。本皆法无可宥。因人数众多。不忍骈诛。从宽贷其一死。该犯等到配后、著各该将军都统等散拨各处安插。勿令聚处。仍严加管束。如有不遵约束。或故智复萌。在彼传教敛钱、及乘闲脱逃者。该将军等拏获审明。一面奏闻。一面即在该处正法。毋稍宽纵。　　

○又谕、逆贼林清、与李文成二人互相勾结。倡首作乱。李文成曾两次到京、与林清面订于本年九月十五日起事。届期李文成由豫省带领匪徒数百人、来京接应。适滑县知县强克捷、访知李文成逆谋。于九月初间将该逆拏获到案。刑夹收禁。贼党冯克善等、因谋救首逆。遂聚集徒党。于初七日入城劫狱。并突入县署。将强克捷全家戕害。彼时李文成徒众。已在本籍构乱。遂不及分派贼党进京。林清不知外援已绝。仍守株坐待。旋经捕获。立正刑诛。李文成虽一时兔脱。究因伤重不能步履。在滑城潜伏。迨后官兵屡胜。贼党刘帼明等、于未经合围之先。将该逆拥护出城。乘坐大车。沿途逃遁。究因带伤不能远逸。旬余之久。仅逃至距滑城二百余里之司寨。官军星驰追及。立予殄灭检验尸身。伤痕宛在。林清李文成二首逆。因未遂期会奸谋。是以前后授首。易于拉朽。今全师告捷。追思强克捷首破逆谋。厥功甚套。而全家惨遭荼毒。尤堪矜悯。前曾降上□日将该故员照例赐恤。尚不足以旌其死事之忠。强克捷著加恩照知府例赐恤。并著入祀京师昭忠祠。交该抚查明伊尚有无遗嗣。著于服满后承袭世职。送部引见。以示酬奖忠勋。恩施优渥至意。　　

○又谕、各省邪教之起。其始止于烧香拜会。聚众敛钱。或由数人。至数十人。多亦不过百余人。地方官一经访闻。随时拏获。按律惩办。邪说自可渐熄。无如州县因循怠玩。于所属村镇匪徒、夜聚昼散传教授徒等事。俱视为故常。不加究诘。久之奸民徒党众多。潜怀悖乱。养痈滋蔓。贻害至不可胜言。前特降上

□日宽免地方官失察处分。以除讳匿之敝□大。仍恐伊等存畏事之见。不认真查办。著再通行申谕。嗣后各直省州县官到任后。先周历村庄。稽查保甲。将境内有无邪教。申报该管上司。如访有萌蘖。立即查拏究办。毋稍玩泄。傥饰有为无。化大为小。经上司访闻。将该州县从重参处。若州县详报而上司讳匿消弭。准该州县直揭部科、代为呈奏。将该管上司严惩不贷。　　

○又谕、九月十五日、首逆林清、分遣匪党突入禁门。其时西华门官兵全未擒捕。以致贼夥数十人尽数阑入。门被贼关。搜捕两日。始行净尽。该官兵等厥咎甚重。是以概行发遣。东华门当贼匪突入之时。经该官兵等即行拦截。将门扇掩阖。祇阑入贼匪五名。其二名于苍震门内擒获。余三名即在东华门歼毙。现在节次拏审逸犯、因东华门关闭后逃回者甚多。是该官兵等尚属功多罪少。著加恩将前此革职之副参领双福、降一等补用。护军校真武保、双全、俱赏补护军。其斥革之护军巴彦图、官绍、傅森布、泳恰布、全泰、昆仑保、钟安、玛达春、双祥、富清阿、德克金布、富克精额、严喜、那林、俱赏补马甲。　　

○又谕、从来治民之道。教化为先。国家抚有黎庶。设群有司畀以司牧之任。所以迪牖斯民。俾日兴于善。非第催科断狱。即可称为良有司也。近来各省地方官积习因循。稍能守法奉职者。已不可多得。至于教化之事。则置焉不讲。闲有耻为俗吏勤思治本者。鲜不视为迂谈。朔望读法。孟冬乡饮。皆著于令甲举行者盖已寥寥。况实能导民于善。更化易俗者乎。夫孝弟忠信礼义廉耻。此八者为尽人所当知当行。凡在四民。舍此则无以为人。地方有司。舍此亦无以为教。孟子曰、经正则庶民兴。庶民兴斯无邪慝。官吏不修正教。无怪愚民习于邪教。其初大率为学好修福之说所惑。因愚入妄。因妄而至于犯上作乱。及罹于罪辜。国有常刑。而实皆由于地方官教化不兴。以至陷溺斯民至于如此。语云邪不胜正。所谓正者。即孝弟忠信礼义廉耻。嗟我良民何辜。受邪说之害。朕思之实为悯恻。著通谕各直省督抚、转饬该州县等、于所属民人。实力化导。宣讲圣谕广训。务俾家喻户晓。久之人心感发。知仁而有所不忍为。知义而有所不敢为。则正教昌明。邪说自熄矣。至生监为齐民表率。尤当束身名教。共相砥砺。著各学政督率教官、加意训迪。于岁报优劣。秉公甄别。俾知有所劝惩。再习尚侈靡。尤为风俗人心之害。近日民闲服饰器用。竞尚繁华。以至物力匮乏。民贫则奸邪易生。不可不示以节制。并著该地方官严申禁令。务俾崇俭黜奢。先义后利。庶几习尚日端。用副朕敦俗化民之至意。　　

○谕军机大臣等、滑城克复后。即有搜捕零匪等事。有那彦成、高杞、杨遇春、在彼。足敷督办。托津即行回京供职。先将京兵凯彻。西安满洲官兵。亦可先著富僧德管带回营。直隶各营官兵。出征者共有六七千名。各处城守亦觉空虚。那彦成系直隶总督。并著将不甚得力之兵先彻回一二千名。各归本汛。以资镇抚。其吉林黑龙江马队。并甘肃兰州固原得力之兵。统俟余匪净尽。地方实可放心。再行凯彻。　　

○以缉获逆犯多人。赏京营参将赵广德、花翎。　　

○上以冬至祀天于圜丘。自是日始。斋戒三日。　　

○辛卯。军机大臣议奏、銮仪卫额设民校尉。请改用旗校尉。从之。　　

○壬辰。上诣南郊斋宫斋宿。　　

○癸巳。冬至。祀天于圜丘。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○停次日朝贺。　　

○谕内阁、朕本日恭祀南郊天气暄和。礼仪明备。坛壝内外。整齐严肃。屏息无哗。此次增添翊卫事宜。系属创始。各该处率履无愆。所有原议之御前大臣、领侍卫内大臣、内务府大臣、前锋统领、护军统领、步军统领等、均著加恩给予纪录二次。此内庄亲王绵课、于一切章程汇总筹酌。除给予纪录外。伊子奕貹、尚未考试应封。著即封为辅国公。仍赏戴花翎。其坛内执事之太常寺各官、肃恭将事。俱著加恩给予纪录二次。成宁、总理太常寺。于坛内各事宜。酌议详妥。除给予纪录外。再加恩赏戴花翎。派管坛门之铁保、明亮、果齐斯欢、宝兴、巴特玛、朱毓瑞、管理严肃。亦著加恩给予纪录二次。嗣后每年三次南郊大祀。俱著照此次所定章程、敬谨豫备。永远遵行。毋怠。　　

○又谕、衡龄奏、拏获捏名诬陷王银广等案犯秦定宇、审明分别定拟一摺。此案秦定宇因被王银广诱令赌博。输欠情急。辄假捏叛匪姓名书信。诬人谋逆重罪。且于布旗内书写悖逆字样。现当匪徒滋事之时。该犯图洩私忿。造作逆词。摇惑人心。情节尤为可恶。该抚照例拟以斩监候。不请上□日即行正法。所办未免拘泥。秦定宇著即处斩。并著该抚出示晓谕地方居民。如知有真正谋逆之犯、赴官首告。一经审实。必当重加奖赏。若挟嫌诬捏。审明后亦必加等惩办。立正典刑。庶小民共知劝惩。不敢以假乱真。至王银广一犯、起意局赌及兴贩妇女。本罪有应得。该犯诱令秦定宇赌博。以至酿成此案。拟以杖徒。尚觉轻纵。王银广著杖一百。发边远充军。余依议。　　

○是月。托津奏、带兵会巢□刀林县窜匪。行抵磁州南界。接据那彦成来信。逆首李文成等业已歼毙。余匪全数巢□刀除。即赶回开州边境严密防堵。得上□日、汝试思之。带领千余官兵。冲寒跋涉。徒劳地方供应。成何事体。指日滑城克复。若有北来余匪。奋力巢□刀办。如无。速至军营会商应往何处。汝若无可办之事。先令香山火器二营官兵还京。仍分四起。汝同庆祥带领头起先行。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百八十　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年。癸酉。十二月。甲午朔。缓徵陕西咸宁、长安、宁陕、孝义、高陵、兴平、蓝田、鄠、盩厔、醴泉、咸阳、泾阳、三原、谓南、临潼、富平、蒲城、大荔、华乾、武功、镇安、二十二厅州县、被旱灾民额徵粟米。　　

○乙未。谕内阁、绵课等奏、会议谒陵随扈翊卫各事宜一摺。所议各条俱属妥协。著依议行朕每年春月诹吉谒陵、并临幸南苑行围习武。岁以为常。本年九月河南滑县等处匪徒滋事。调派京营吉林黑龙江及直隶各营官兵驰往会巢□刀。沿途经过各州县应付车马等项。不无藉资民力。又林清在禁城谋逆余匪散布近畿。所有京圻牧令率皆拣员更换责令编查保甲。除莠安良。实力整顿若明春仍照岁例举行谒陵典礼。各地方官承应差次。于本任职事。难免旷误。且闾阎元气未复。亦应与之休息。恭查乾隆二年八月。皇考高宗纯皇帝定期恭谒泰陵举行皇祖世宗宪皇帝二周年礼仪。其时督臣李卫、以禾稼盈畴奏请停止。皇考俯俞所请成什述哀。明春朕祇谒东陵本系岁行常例。敬当仰体皇考爱有畿辅黎庶之心。暂停前往。俾京兆官吏得以从容时日。敬事勤民。想在天之灵。必蒙鉴允。俟一二年后有上□日诹吉谒陵原议王大臣再将随扈翊卫事宜。酌议具奏。　　

○又谕黄钺参奏失察武生从逆之教官、请上□日革职一摺。马克光身系武生。胆敢戕官劫狱为著名贼目。情罪重大该管教官失于查察。非寻常疏懈可比菏泽县训导兼理曹州府教授宋璇、著即革职。以为教官溺职者戒。本日又据御史辛从益奏、本年六月山东金乡县绅士以邪匪聚众密揭教官。教官详禀学臣张鹏展其时县令在省办案闻风恇惧、经学臣详问该县情形属实、飞咨抚臣同兴、抚臣犹以教官党护秀才挟嫌捏报、未肯即行遣捕学臣力争、同兴感悟、始行查办、究出首逆林清藏伏附京近地等语。张鹏展在山东学政任内失察武生从逆有应得之咎。若果东省邪匪由张鹏展力争查办。则功过足以相抵著张鹏展先行明白回奏。并著同兴将此案查办原委。据实明白回奏。寻奏上。得上□日张鹏展在山东学政任内失察武生从逆。本应交部严加议处。其于金乡县邪匪谋逆钜案一闻禀报即飞咨同兴查办。并向该抚力言必应奏闻办理。同兴始饬县拏获崔士俊等究出首逆林清奏明立就捕诛。该学政功过尚足相抵。著加恩免其严加议处惟学政本有奏事之责。张鹏展彼时不先行奏闻。亦有不合。仍著交部议处。　　

○以山东贼匪巢□刀捕净尽。命经理粮饷内阁学士文孚、来京供职。　　

○丙申。谕内阁那彦成奏、查明随征怠玩之备弁兵丁、严行惩办一摺。所办甚是。军营赏罚严明。方足以示劝惩。此次官兵攻克司寨。歼除首逆所有在事出力奋勉之将弁兵丁。均经立沛恩施俾知鼓励。乃白土冈进巢□刀之时健锐营及河南西安弁兵中、竟有一二退缩不前者。经特依顺保杨芳等、立时砍毙二人。率众鼓勇直前。始获全胜。兹查出河南卢氏营守备左传文、西安营骁骑校穆兰、健锐营前锋校查当阿、副前锋校倭什布、明福、俱临阵畏葸本应即按军法从事。但念此次全师告捷姑从宽惩办。左传文等五员、俱著革职。即在军营枷号示众。俟军务全竣。发往伊犁到戍再枷号三年后。充当苦差。永远不准释回俾群知警畏。以肃戎行。　　

○谕军机大臣等、御史申启贤奏、豫省奉上□日赈恤、各州县因将截漕米石、改拨军需、应行折给赈粮、尚多遗漏、又开封彰德地方官、亦借军需为名、科派草豆、并请严缉南汝一带红胡子顺刀手各等语。豫省连年歉收。现在河北一带。又被贼匪蹂躏。一应抚绥安辑事宜。最关紧要。著该抚严饬所属、将应行赈恤各州县。按照查报户口。妥速散放。毋任官侵吏蚀。其彰德等处、有无藉军需苛派民闲之事。并著严查具奏该省南汝一带。最多匪徒。现在办理保甲著严饬地方官实力编查。妥为镇抚。将此传谕方受畴知之。　　

○那彦成奏、巢□刀灭河南辉县贼匪歼毙首逆出力人员赏营总和福、已革总管舒尔哈善、副都统衔。佐领永海、特里善营总阿尔逊、参领巴图噜、德海、德林保、侍卫苏伦保、都司赵启贵巴图鲁名号。参领巴扬阿德清克仁阿巴尔精阿、佐领安出拉、额布臣骁骑校贵当阿、富色纳、领催永谦、岱清保、富里善、游击马正元、安惠、都司马鸣谦、守备唐俸千总张作功王万得、饶成富、花翎、前锋讷清额等、蓝翎。知州衔宋炳等、升补有差。　　

○赈河南祥符、陈留、杞、通许、尉氏、洧川、鄢陵、中牟、兰阳、仪封、郑、禹、密、新郑、裕、叶、太康、许、临颖、襄城、长葛、汝、鲁山、郏、宝丰、伊阳、宁陵、睢、商邱、鹿邑、柘城、洛阳、偃师、巩、登封、光、虞城、安阳、汤阴、临漳、武安、内黄、获嘉、辉、封邱、考城、河内、济源、修武、武陟、原武、阳武、孟津、舞阳、罗山、淮宁、沈邱、荥泽、浚、宜阳、南阳、南召、邓、閺乡、西华、项城、郾城、六十七厅州县、叠被水旱灾民。给封邱、阳武、新乡、获嘉、辉、林六县、被贼难民两月口粮。　　

○丁酉。谕内阁、十六日二阿哥接册宝内廷行走之亲王、郡王、固伦额驸、军机大臣上书房师传、管理内务府大臣、及公孟住、公舒明阿准其到撷芳殿道喜送如意。此外王公文武大臣、俱不准去。违者治罪不恕。　　

○戊戌谕内阁、国家求治之道。所宝惟贤。公孤卿尹其才猷器识。朕自勤加甄别。至百僚庶司势难遍观尽识。惟在大臣推贤让能。方合以人事君之义嘉庆四年、曾降上□日令部字大臣密保贤员嗣考言询事。洊加＜闲＞擢。贤才颇由此而进。现当整饬纲纪之时。尤当博选贤能共襄治理。著通谕满汉文武一二品大臣、各举所知必灼见为才品卓越、有守有为者。密疏所长登之荐牍。古人内举不避亲。外举不避仇果其有裨于国即属亲故。俱不必存避嫌之心。但不得植党徇私。妄相援引。朕观其所举益可收明目达聪之效。傥平日实无素信之人不得滥举充数。该大臣等务各秉公忠荐贤为国用负朕登崇俊良至意。　　

○又谕据钦天监奏、正阳桥护城河水、周流环绕、直达通潞合之正阳门永定门南北方位、正协水火既济之义、今天桥南河泊六处、阅年渐久泥土半淤审度地势似涉水火相争应请将两岸积土趁势填实等语正阳门就外城形势而论地居坎位。永定门在其南。地居离位正阳桥近北导引河流委输通潞。恭读皇考高宗纯皇帝圣制正阳桥疏渠记本取坎离既济之义辨方正位。巩固皇图。彼时司工官未喻圣意。遂穵河泊六处。我皇考以成事不说。故不待请而为之记。兹正阳桥一带护城河渠。浮沙淤垫。亟宜疏浚。以达流泉。其天桥迤南河泊六处。该监审度象涉水火相争与圣制文协坎离以亨既济本义。殊不符合。其地依形家言。为都城明堂。法宜坦平正直。今四凸参差于郊坛左右观瞻亦复不肃著照钦天监所请。交步军统领衙门即用两岸积土。将河泊六处一律培垫。以大和会而昭荡平。敬述圣制文奠经涂以巩皇图本义。该衙门即择吉办理。　　

○又谕、御史傅棠奏、请定内外大臣在任年限、及兴修水利、以裕民食二摺。所奏俱不可行国家＜闲＞用臣僚。内而部院大臣。外而督抚藩臬。其才具之优绌。与职任之繁＜闲＞。不能不随时量能器使。期于人地相宜。若如该御史所奏、必拘以年限。始行更调。岂该员于＜闲＞用后不能胜任。亦必曲为姑容、待其限满耶。至所奏请将直隶东豫歉收地方。凡淤塞水道坍塌堤岸。急为修整疏通。该三省现在办理军务京外各项工程、尚因军兴概行停止。宁于此时转令工役繁兴。劳民糜帑。尤属迂阔不达事理。该御史所奏。著均毋庸议。　　

○谕军机大臣等、新疆南北两路。自乾隆年闲开辟以来。设立驻防以资控驭。地方辽阔。道路遥远。各路卡伦驿站。繁费在所不免。从前新疆经费系由内地拨解备用。岁以为常。原难一时裁减。惟思巴里坤乌噜木齐已列为郡县。南路各城回民、岁输贡赋。亦比于齐民。大率与内地无异。其伊犁塔尔巴哈台兵丁、亦多给与屯田。该处自平定以来五十余年。人民日聚。土地日辟。今昔情形不同。因时制宜。亦宜量加裁定。著传谕松筠、长龄、将新疆南北各城、及镇西迪化二府州所属。每年出纳大数。通盘核计。其地利所产。人力所生。是否岁有增益、不须取资内地者。约有若干。即不能以该处岁入给该处之用。但使经费岁有所减。则于国用不无稍裨。此事关系甚大。总在松筠等公忠体国。实心擘画。务为经久无敝□大之策。朕亦不责以近功速效也。　　

○己亥。孝惠章皇后忌辰。遣官祭孝东陵。　　

○谕内阁、涿州固安二处。为京师往来孔道。行旅络绎。奸宄易于溷迹。著顺天府会同直隶总督、严饬该州县留心查核。并添派干员帮同稽察门关。巡逻市镇。勿稍疏懈。　　

○又谕同兴奏、请定邻境州县缉拏要犯事例一摺直省州县各有疆界。定例拘传邻境人犯必关移本地方官票传移解原以杜冒名妄拏。扰害平民之敝□大。若案关重大。如现在缉拏逆犯。自应量为变通。免致稽迟时日。漏洩风声嗣后如查拏逆案要犯。邻县踹明住址。准其选派干役就近速往掩捕。仍密具文移。另派妥役关会本邑地方官。并免其不及协拏处分。庶冒充延搁之敝□大。可以悉除。其寻常命盗户婚田土案件关提人犯。仍著照旧例行。　　

○降乌什办事大臣爱星阿、为蓝翎侍卫。以二等侍卫西拉布、为乌什办事大臣。　　

○广西思陵土知州韦一彪、因病告替。以其子绣、袭职。　　

○庚子。谕内阁御史童槐奏、请将逆匪案内应拏要犯、开写清单、交步军统领等衙门及各省指名查拏、其迹涉疑似者、盘获先审确据、毋得草率送部、以滋冒混、有妄拏邀功诬捏者、按律惩处、毋使以伪乱真等语。所奏甚是。近日各处具奏盘获形迹可疑之犯。据供京师附近及外省地方。皆有伏匿夥党。指证甚确。及交步军统领等衙门、暨各督抚按名拏获审讯。情节半属子虚。且有挟嫌诬捏者。与正案全无干涉。而正案内在逃要犯。节经降上□日严饬查拏。步军统领顺天府五城等衙门、缉获者甚属寥寥。专待指名。方能拏解。如此孰不能为耶。外省拏解者亦多诈伪。是内外各衙门、皆役志于虚无疑似之地。而转令正犯日久稽诛。又涉因循疲玩。办理颇为失当。此案未获凶渠内、有首助逆谋者。皆罪大恶极。若不迅就捕诛。则遗孽尚存。必至又萌逆志。著交军机处将现在京外未获各犯内、查明最要次要、开写姓名籍贯清单。交步军统领顺天府、五城、及应缉省分之将军督抚等分饬所属。上紧踹缉。并广出示谕。责令首报以期必获。如捕获最要人犯。官弁立加超擢。兵丁重赏超拔。民人优加赏赉。其捕获次要之犯。亦分别奖赏。但必须质讯明确。实系正犯无疑方录其功。将此通谕知之。
  </div>
  <div class="pagination">
   <a href="清实录嘉庆朝实录_page380.html">
    上一页
   </a>
   <span>
    ...
   </span>
   <a href="清实录嘉庆朝实录_page376.html">
    376
   </a>
   <a href="清实录嘉庆朝实录_page377.html">
    377
   </a>
   <a href="清实录嘉庆朝实录_page378.html">
    378
   </a>
   <a href="清实录嘉庆朝实录_page379.html">
    379
   </a>
   <a href="清实录嘉庆朝实录_page380.html">
    380
   </a>
   <span class="current-page">
    381
   </span>
   <a href="清实录嘉庆朝实录_page382.html">
    382
   </a>
   <a href="清实录嘉庆朝实录_page383.html">
    383
   </a>
   <a href="清实录嘉庆朝实录_page384.html">
    384
   </a>
   <a href="清实录嘉庆朝实录_page385.html">
    385
   </a>
   <a href="清实录嘉庆朝实录_page386.html">
    386
   </a>
   <span>
    ...
   </span>
   <a href="清实录嘉庆朝实录_page382.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
