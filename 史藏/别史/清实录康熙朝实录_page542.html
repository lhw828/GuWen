<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 542 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 542 页/共 681 页</h1>
    <div class="content">○辛酉祈谷于上帝上亲诣行礼。　　

○顺天府进春。上奉皇太后幸畅春园。　　

○壬戌以上元节赐外藩科尔沁翁牛特蒿齐忒扎鲁特乌朱穆秦土默特喀喇沁巴林阿霸垓喀尔喀青海郭尔罗斯毛明安敖汉阿禄科尔沁王贝勒贝子公台吉等、及内大臣大学士侍卫等宴。　　

○癸亥上诣皇太后宫、问安。　　

○上元节赐外藩王贝勒贝子公台吉等及内大臣大学士侍卫等宴。　　

○乙丑上诣皇太后宫、问安。　　

○赐外藩王、贝勒、贝子、公、台吉等、银币鞍马有差。　　

○戊辰。转吏部右侍郎张廷枢、为左侍郎。调兵部左侍郎曹鉴伦为吏部左侍郎管右侍郎事。　　

○己巳。以内阁学士二鬲充经筵讲官。　　

○庚午。都察院佥都御史劳之辨疏言、江浙米价腾贵皆由内地之米为奸商贩往外洋所致请申严海禁暂彻海关一概不许商船往来庶私贩绝而米价平。上谕大学士等曰、闻内地之米贩往外洋者、甚多劳之辨条陈甚善但未有禁之之法其出海商船。何必禁止洋船行走俱有一定之路当严守上海、乍浦、及南通州等处海口、如查获私贩之米、姑免治罪、米俱入官、则贩米出洋者自少矣。　　

○浙江巡抚王然疏报、大岚山贼众于嵊县、慈溪、上虞等县行劫随遣官兵往捕。前后斩杀贼人四名擒获十五名。上谕大学士等曰、朕闻大岚山不通舟楫粮运难到盗贼不能久栖自古以来必于宜战之地而后战不攻其所不可攻昔击腾机思在昭莫多之地后击噶尔丹亦在昭莫多之地以是观之、战必于宜战之地也。大同浑源州左卫俱素称难攻之城。太宗文皇帝时三攻大同而不拔后姜勷反亦攻大同而不拔逮贼粮绝、始克其城以是观之自古及今难攻之城、仍难攻也。　　

○辛未。重修南岳神祠工峻。御制碑文曰、衡岳为天南巨镇。上应北斗玉衡亦名寿岳。主灵长于禄位。绵福祚于子孙戴在星经由来尚已往□山戊不□专官致祭、肃荐馨香重以庙貌倾颓敕命修葺蠲吉蒇事鸠工庀材不敛闾左之钱不费公旬之役群臣欢忭庶民子来经始于康熙四十四年七月讫工于四十六年九月不三□山戊不□而落成榱桷一新丹碧重焕于时亿万臣民以兹岳为主寿之山咸欲伸其爱戴之忱为朕祝厘而督抚诸臣亦合词吁请谓宜亲颁文翰宣导舆情朕以万邦为怀。践阼以来殚思治理区画周详。敬天勤民、不遑暇逸。而于岳渎诸祀、典礼必虔凡以洽神人、和上下也。惟兹南岳。灵爽斯凭。亦期与吾民共乐雍熙同登仁寿大四海从风之治。固万年有道之基是则朕敛时锡福之至愿云尔。爰书重修□山戊不□月、以示崇德报功之意俾勒之贞珉昭诸亿祀焉。　　

○壬申。以刑部郎中袁乃湔为湖广按察使司佥事提调学政。　　

○癸酉。以翰林院检讨潘宗洛充日讲起居注官。　　

○以正白旗护军统领觉罗孟俄洛为奉天将军。　　

○大学士席哈纳以老乞休得上□日席哈纳著在该管王门上行走。　　

○甲戌。上缠皇太后宫、问安。　　

○乙亥。转兵部右侍郎王国安、为左侍郎升太常寺卿鹿祐为兵部右侍郎。　　

○大学士九卿等、遵上□日会议江南米贵。应令漕运总督将湖广江西、起运本年漕米内、截留四十万石分拨江宁苏州松江常州、镇江扬州六府。六贤能官员减价平粜从之。　　

○吏部题正蓝旗一等伯兼一拖沙喇哈番天保坐官参入巳革职销去恩诏所得三拖沙喇哈番余三等伯以其叔李绳宗袭替从之。　　

二月戊寅朔祭大社大稷遣领侍卫内大臣尚之隆、行礼。　　

○辛巳。上奉皇太后、自畅春园回宫。　　

○以扎鲁特故多罗达尔汉贝勒诺木拉拜子阿谛沙袭爵。　　

○升太仆寺卿张世爵为太常寺卿。升正蓝旗满洲副都统图尔海为正白旗护军统领。　　

○壬午。上御太和殿视朝文武升转各官谢恩上幸畅春园。　　

○理藩院题喀尔喀故和硕达尔汉亲王诺内王爵应将其子詹达古米等开列承袭得上□日诺内袭封王爵以来并无感恩效力处著降封其子詹达古米为达尔汉贝勒。　　

○癸未。以故一等阿思哈尼哈番马哈理子保色袭职。　　

○升大理寺少卿李先复为太仆寺卿。　　

○丁亥。遣大学士温达祭先师孔子。　　

○戊子。孝康章皇后忌辰。遣官祭孝陵。　　

○庚寅。上自畅春园回宫。上御经筵讲毕赐大学士九卿詹事讲官等宴。上奉皇太后幸畅春园。　　

○敖汉多罗郡王扎穆苏科尔沁辅国公班第故各遣官致祭。　　

○辛卯。吏部遵上□日察议御史袁桥疏参山西巡抚噶礼各款既经噶礼辩明、应无庸议。袁桥以无凭据之事参奏今又支吾巧供、应革职御史蔡珍、参山西学臣邹士璁、受托题留噶礼、亦无凭据应降一级、罚俸一年。从之。户部遵上□日议覆、佥都御史劳之辨。请申严海禁、暂彻海关一疏。查自康熙二十二年开设海关海疆宁谧商民两益不便禁止。至奸商私贩、应令该督抚提、镇于江南崇明刘河浙江乍浦、定海各海口。加兵巡察除商人所带食米外。如违禁装载五十石以外贩卖者、将米入官。文武官弁有私放者即行参处得上□日、著如议行江浙海口、禁止私贩船只著部院保举贤能司官前往巡察。　　

○壬辰浙江巡抚王然疏报、本年正月续获大岚山贼周天祥、朱飞虎、张念一张念二等又准江苏巡抚于准解到所获贼张君玉等、俱发按察使审讯得上□日此案拏获贼犯著户部侍郎穆丹前往会同该抚作速详审定罪具奏。其未获夥贼、及奸僧一念著严行缉拏。　　

○癸巳。兵部议覆、湖广提督俞益谟疏参红苗杀死民人案内、擅自发兵之守备王应瑞等、相应革职交该督抚严审应如所题得上□日、著内阁学士二鬲、前往会同该督抚察审具奏。　　

○甲午上巡幸畿甸命皇太子允礽皇长子多罗直郡王允禔、皇十三子胤祥、皇十五子允禑、皇十六子允禄、皇十八子允祄随驾。是日自畅春园启行驻跸南苑。　　

○乙未免福建台湾凤山诸罗、三县康熙四十六年分旱灾额赋有差。　　

○丙申调正白旗蒙古副都统托克托和为正蓝旗满洲副都统。升长史苏克肫、为正白旗蒙古副都统。　　

○丁酉。遣官祭。先农之神。　　

○奉差浙江察审大岚山贼一案户部侍郎穆丹湖广察审红苗一案内阁学士二鬲各请训上□日。上谕穆丹曰、此贼结队横行已二三年不比寻常小盗情罪可恶尔今速往会同将军督抚严审若与江南干涉便同江南督抚会审务须决断毋得柔弱一到即将贼首张念一所供朱三太子、及其子等作速追拏并将现获贼犯速行审结若俟众犯全获、则旷日持久巡抚王然卸过武官委罪下属身为封疆大臣地方有盗。谓之不知可乎况千总被杀乃曰坠马身殒下属欺蔽不报上官隐匿不奏酿成盗贼大玷官方尔其传上□日谕之。谕二鬲曰、湖广红苗前已设官管辖今何以彼此争斗、以致杀戮。此皆地方官怠忽所致。况苗人所居之地才百里。一省之官、何难镇压。尔往会同总督郭世隆巡抚赵申乔明白详审如兵民多事则惩究兵民果系苗人抗法则处治苗人。不可姑息其以此上□日传谕该督抚等。　　

○戊戌。上驻跸东安县旺里村。上亲书谕上□日谕奉差浙江审事户部侍郎穆丹尔察审时恐贼犯妄扳平人富户是彼党羽贪官奸役借以肆行吓诈当深察之拏贼时、毋得恐吓良民以致失所除贼犯正身外株连人等用刑尤宜谨慎南方人愚弱、一遇严刑、即行招认不复得脱矣。获贼之官兵、及被贼伤之官兵、务必察明奏闻。酌给恩赏、以示鼓励。闻一念和尚父母在苏州、尔执而讯之。再出示遍谕南方寺庙僧徒、如获一念即令解送。倘窝藏不首、一经发觉概作党羽治罪。则擒一念易易耳。　　

○工部议覆河道总督张鹏翮、疏请将修理子堤所存节省银两贮库为岁修费。应如所请。得上□日、著如议行河工动用钱粮辄以数万数十万计河官当估计之时先行浮估以为日后节省之地此皆河工积弊。嗣后凡有修理工程河道总督务亲勘确估具奏不可一任河员浮冒估计。　　

○己亥。上驻跸永清县义和村。　　

○庚子。上至霸州苑家口登舟。　　

○壬寅。御舟泊任邱县赵北口地方。　　

○癸卯。孝昭皇后忌辰。遣官祭陵。御舟泊新安县郭里口地方。　　

○乙巳。御舟泊新安县段村。　　

○丙午。春分朝日于东郊遣吏部尚书马尔汉行礼。　　

○礼部题暹罗国贡使所带货物请听其随便贸易并免徵税以示柔远之意从之。　　

三月。戊申朔。御舟泊新安县泉头村。　　

</div>
    <div class="pagination">
<a href="清实录康熙朝实录_page541.html">上一页</a><span>...</span><a href="清实录康熙朝实录_page537.html">537</a><a href="清实录康熙朝实录_page538.html">538</a><a href="清实录康熙朝实录_page539.html">539</a><a href="清实录康熙朝实录_page540.html">540</a><a href="清实录康熙朝实录_page541.html">541</a><span class="current-page">542</span><a href="清实录康熙朝实录_page543.html">543</a><a href="清实录康熙朝实录_page544.html">544</a><a href="清实录康熙朝实录_page545.html">545</a><a href="清实录康熙朝实录_page546.html">546</a><a href="清实录康熙朝实录_page547.html">547</a><span>...</span><a href="清实录康熙朝实录_page543.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
