<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1313 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1313 页/共 1316 页</h1>
    <div class="content">
○又奏、遵于省城设立调查局。派员编纂法制统计事宜。以备宪政倢■＜曰融＞■＜石木＞考。下所司知之。摺包　　

○裁撤奉天锦州副都统员缺。从东三省总督徐世昌请也。

摺包　　

○以法部左参议王世琪为大理院总检察厅厅丞。现月　　

○乙酉。谕军机大臣等、美国海军。将于十月初闲。游抵厂＜虘阝＞夏门。著派贝勒毓朗、外务部右侍郎梁敦彦、前往劳问。现月　　

○两江总督端方奏、备多力分。不如扼要固守。拟请注重江阴。将旧有澄淞镇水旱雷等营。归并裁改。编为要塞工程四队。并恳饬拨开办经费。下部议。摺包　　

○以失察汛弁。革江南南汇营游击华鸿诏职。纵勇滋事。革通州营游击张炳泰职。永不叙用。摺包　　

○赏义领事戈理玛尼德、副领事师谋等宝星。摺包　　

○丙戌。谕军机大臣等、有人奏、奉省房捐加倍重徵商民交困请饬酌量轻减一摺。著徐世昌按照所陈各节。查明情形。据实覆奏。原摺著钞给阅看。现月　　

○又谕、邮传部奏、核减电价的补经费以利交通一摺。电务前归商办。余利甚钜。现归部办。亦须妥为筹画。逐渐推广。未可铺张太过。致多亏累。且铁路余利。应备扩允路蝱滟戋之需。界限必须分明。尤未可与电政牵混挪移。多生窒碍。著该部另行妥拟具奏。　　

○禁烟大臣恭亲王溥伟等奏笔帖式启绶玩法欺蒙。请革职销档。得旨。依议。嗣后仍著该大臣等随时讯真查验。毋稍欺蒙。以除痼习。　　

○御史俾寿奏。丁忧人员。例应同籍守制。拟请通饬京外。凡此等人员。不许稽留本衙门。及干预本省公事。下部知之。摺包　　

○东三省总督徐世昌等奏、吉林学务。勉力措办。现经建设中学堂模范两等小学堂各一所。分设两等小学堂十一所。女子师范学堂一所。附以女子初等小学满蒙学堂一所。下学部知之。　　

○又奏、遵设吉林法政学堂。分速成完全两科。并实行考验各官。特设讲习科。一律送堂肄业。下所司知之。　　

○添铸湖南巡警劝业道关防。从湖南巡抚岑春蓂请也。摺包

　　

○命江西布政使沈瑜庆开缺来京。以云南布政使刘春霖为江西布政使。现月　　

○调河南按察使李经迈为浙江按察使。浙江按察使惠森为河南按察使。现月　　

○予故记名副都统吉林陆军二标统带官庆恒优恤。并附祀其父故阿勒楚喀副都统金福专祠。从东三省总督徐世昌等请也。摺包　　

○蠲免湖南溆浦县属被水冲刷田亩钱粮。摺包　　

○丁亥。暂署江北提督江南苏松镇总兵徐绍桢奏、考察江北河流大势。拟请就车南新三坝。择启一坝。两旁各建束水堤。中留百丈内外。以作河身。直达海口。以淮入之。冀可一劳永逸。得旨、著知照端方陈启泰、王士珍、妥筹办理。摺包　　

○法部尚书戴鸿慈病请开缺。得旨、再赏假一月。毋庸开缺。现月　　

○以倩人枪替。革湖南试用知县顾大昌职。包揽词讼。革湖南在籍内阁中书晏蜚声职。并讯办　　

○以延欠公款。革已故湖南郴州知州陈吴萃、署零陵县知县胡坤元职。籍产备抵。　　

○戊子。察哈尔都统诚勋奏、筹备旗丁生计。领到部款。拟分别缓急。速筹开办工艺。改编巡防营。整顿学堂。授田一节。经费不敷。应请缓办。得旨、仍照原奏展宽年限。妥筹办理。不得任意挪移。　　

○己丑。谕军机大臣等、电寄台布等据电奏、开渠垦地。派赵惟熙充总办各节。著照所请。仍责成该将军等、督饬赵惟熙核实经理。期收成效。勿得徒涉虚糜。致误要政。现月　　

○庚寅。谕内阁、那桐等查验第二期报到荐举各员分别加考开单呈览一摺。所有内阁中书张国淦、学部七品小京官平远、直隶候补知县洪寿彭、湖南酃县知县李见荃、候选县丞朱学程、日本毕业生蹇念益、著查验大臣那桐等、带领引见。大理院总检察厅厅丞王世琪、大理院推事董康、王仪通、邮传部左丞李焜瀛、陕西陕安道沉潜、甘肃新疆阿克苏道杨增新、前四川建昌道王季寅、河南候补道于沧澜、韩国钧、奏留江苏补用道汪瑞闿、山西补用道张毅、安徽试用知府谢宗诚、候选知府胡薇元、著自九月初十日起。按照名次先后。每日二员。呈递膳牌。伺候召见。如是日未经召见。仍于次日豫备。其余各员。以次递推。　　

○谕军机大臣等、达赖喇嘛现在到京。著派达寿、张荫棠随时照料。　　

○又谕、电寄徐世昌等电悉。嫩江暴涨。沿江居民被灾。实堪悯恻。著该督抚督饬印委各员。迅放急赈。妥为抚恤勿任流离失所。　　

○调直隶提学使卢靖为奉天提学使。以翰林院编修傅增湘为直隶提学使。　　

○以遇事欺蒙。革署甘肃新疆库车州知州袁彦薰职。荒谬妄为。革署山东阳谷县知县周德蔚职。　　

○赏朝阳安定西直门外等处粥厂。资善堂暖厂。敬节会。暨各善堂米石有差。　　

○辛卯。谕内阁、前因需才孔亟。谕令内外臣工。切实保荐。经那桐等将第一期报到人员。查验询问。出具考语。兹已一律召见引见完竣。所有单开之分发内阁中书周嵩尧、著以内阁侍读候补。翰林院编修记名学部丞参袁嘉谷、著以学部丞参候补。翰林院编修郭则澐、著以道员记名肬■闲放。翰林院编修林炳章、著以四品京堂候补。外务部员外郎曹汝霖、著以本部参议候补。民政部左参议延鸿、著以三品京堂候补。民政部参事记名参议章宗祥、著以本部参议候补。民政部郎中记名参议陆宗舆、著以四品京堂候补。银行正监督张允言、著以应升之缺交军机处存记。度支部右丞傅兰泰、著以应升之缺交军机处存记。度支部右参议曾习经、著以三品京堂候补。署度支部右参议程利川、著以本部参议候补。度支部郎中晏安澜、著以道员记名肬■闲放。度支部郎中管象颐、著以本部参议候补。禄米仓监督陆军部主事惠崇、著以本部员外郎即补。在任候选道学部参事官江瀚、著以道员交军机处存记。陆军部军实司科长同协参领陈榥、著以同正参领用。截取知府农工商部郎中胡祥鑅、著以本部参议候补。都察院给事中朱显廷、著以道员记名肬■闲放。掌京畿道御史补授四川成都府遗缺如府成昌、著以道员交军机处存记。候补三院卿内务府郎中农工商部参议上行走诚璋、著以三四品京堂候补。署理直隶清河道熙臣、著以道员记名肬■闲放。候选道李熙、著以学部参议候补。在任候补道山西汾州府知府绍彝、著以参议候补。河南保送知府胡鼎彝、著以道员补用。湖南即用知县熊笵舆、著以直隶州知州发往直隶补用。　　

○谕军机大臣等。电寄松寿。电悉。著该督届时前往厦门。督饬印委各员。接待照料。　　

○守护西陵大臣奎瑛奏、清除草茨恭请神牌。还隆恩殿供奉。得旨、敬悉。　　

○翰林院编修袁励准奏、呈进故江南高邮州知州魏源重修元史。得旨、著南书房会同国史馆详阅具奏。　　

○部察院代奏中书金梁条陈八旗生计。拟请先分调查会议实行为三期。而以练军兴学谋业务农为办法四端。筹款拨地撤饷存籍为豫筹四事。下宪政编查馆知之。　　

○以抢修永定河工出力。予永定河道吕佩芬、优叙。存记道张恺康、仍交军机处存记。余升叙有差。　　

○癸巳。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。礼部奏、万寿圣节礼仪一摺。十月初十日万寿。在仪鸾殿受贺。停止筵燕。其在外之公主福晋命妇、著照例行礼。　　

○又谕、会议政务处王大臣奕劻等、会同资政院总裁溥伦等、遵议划一币制一摺。币制为财政大纲。各国以金币为主。以银铜各圆为辅。规制精密。流通便利。但须累年经营。始克完备。皆非一蹴所能几及。中国财政紊淆。币制亟宜厘定。欲以实金为本位。则钜本难筹。若定虚金为本位。则危险可虑。自应先将银币整齐划一。然后稳慎筹措。徐图进步。将来行用金币。可望妥实无弊。兹据该王大臣奏称、中国两钱分厘。习用已久。实难废改。从前财政处奏定银币重量。亦以两计。著即定为大银币一枚。计重库平一两。又多铸库平五钱重之银币。以便行用。并附铸减成之库平一钱暨五分小银圆。以资补助。其两种银币。按九成八足银铸造。两种小银圆。按八成八足银铸造。此项银两。除与外国订有约文。照旧核算外。京外大小各衙门。库款收发。悉归一律。永不准再有补平补色顷镕火耗平余各名目。所有地方官及经收官吏。办公经费饭银。并管解川资。著该省督抚。体察该省情形。详拟办法。咨明度支部汇核厘定。应增应减。均须明白宣示。永绝胥吏影射侵渔之积弊。至各省市面。银钱纷歧。成色糅杂。奸商市侩。藉以折扣盘剥。久为商民行旅之害。并著度支部详定章程。严申禁令。计期分年。务将通国银币。统归画一。不得稍有参差。银币尚未铸造充足以前。各省旧有大小银圆。准其与各种生银。暂时照旧在市面行用。至旧日上库宝银。亦准暂照旧兑交。按年搭解银币。即将宝银按年递减。统由度支部随时酌量情形。妥拟办理。将此通谕知之。　　

○谕军机大臣等、有人奏、顺天武清县人度支部候补主事曹佑曾蒙混捐官。改易履历。并被控有案等语。著陆润庠、淩福彭、按照所倢■＜曰融＞■＜石木＞各节。查明具奏。原片著钞给阅看。　　

○又谕、有人奏、东省练兵。宜审度地方一摺。著徐世昌按照所陈各节。体察情形。妥筹具奏。原摺著钞给阅看。　　

○又谕、有人奏、浙省匪党。藐法妄为等语。著增韫按照所指各节。严行查禁。毋任匪徒煽惑滋事。原片著钞给阅看。　　

○又谕、有人奏、安徽颍州府知府联福、包庇劣绅贪婪无厌一摺。著沈曾植按照所参各节。秉公确查。据实具奏。毋稍徇隐。原摺著钞给阅看。　　

○又谕、电寄端方。据电奏、淮盐产不敷销。请借运芦盐合淮引十万引。东盐合淮引六万引。用轮装运免税等语。著照所请。　　

○甲午。追予故新疆阿克苏镇总兵黄万鹏优恤。如提督军营立功后积劳病故例。　　

○乙未。以持枪夺妓、革江苏在籍道员杨崇伊职。交地方官严加管束。　　

○以亏欠公款。革代理浙江武义县知县黄肇桢职。并勒追。　　

○予获匪捐躯。浙江管驾护商钓船都司衔郑寿山照军营立功阵亡例优恤。　　

○丙申。谕内阁成都将军绰哈布由荫生袭职。于光绪初年。随前大学士左宗棠转战新疆和阗等处。旋从黑龙江将军依克唐阿宣力东省。出入戍行不避艰险历著战功。洊擢令职到任后于所应办之事。皆能竭力尽心。无负委任。兹闻溘逝。轸惜殊深。加恩著追赠太子少保衔。照将军例赐恤。生平战功事迹。宣付国史馆立传。任内一切处分。悉予开复。应保恤典。该衙门查例具奏。电柩回旗时。沿途地方官妥为照料。赏银一千两治丧。伊子蓝翎同知衔桂麟。著以知府用伊孙蓝翎一品荫生崇祥、著以郎中用。以示笃念丛臣之至意。□□祭葬。谥武
</div>
    <div class="pagination">
<a href="清实录光绪朝实录_page1312.html">上一页</a><span>...</span><a href="清实录光绪朝实录_page1308.html">1308</a><a href="清实录光绪朝实录_page1309.html">1309</a><a href="清实录光绪朝实录_page1310.html">1310</a><a href="清实录光绪朝实录_page1311.html">1311</a><a href="清实录光绪朝实录_page1312.html">1312</a><span class="current-page">1313</span><a href="清实录光绪朝实录_page1314.html">1314</a><a href="清实录光绪朝实录_page1315.html">1315</a><a href="清实录光绪朝实录_page1316.html">1316</a><a href="清实录光绪朝实录_page1314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
