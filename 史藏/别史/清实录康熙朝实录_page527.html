<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 527 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 527 页/共 681 页</h1>
    <div class="content">
○先是提督山西学政邹士璁因巡抚噶礼为御史袁桥参劾代士民具疏保留至是御史蔡珍疏参邹士璁身系学臣职在衡文若黜陟大吏权由天子乃借此代题结交抚臣将来朋比营私势必无所不至。请敕部议处、以肃官方下部察议。　　

○转兵部右侍郎殷特布、为左侍郎升内阁学士恩丕为兵部右侍郎。　　

○升直隶真定副将郝伟为云南鹤丽总兵官。　　

○辛丑。上驻跸巴颜和洛昂阿地方。　　

○壬寅。秋分。夕月于西郊。遣礼部尚书席尔达行礼。　　

○升陕西督粮道傅泽渊、为江西按察使司按察使。　　

○癸卯。上驻跸扎克旦鄂佛罗地方。　　

○甲辰。上驻跸宜荪萨尔巴里地方。　　

○敖汉多罗郡王扎木苏来朝。　　

○乙巳。上驻跸鹫和洛。　　

○旌表直隶烈妇高阳县王方来妻胡氏拒奸自尽给银建坊如例。　　

○工部议覆江南江西总督阿山漕运总督桑额、河道总督张鹏翮等疏言、遵上□日阅视溜淮套工程值秋雨连旬、不能查看周详请俟冬杪水涸之际会同详看再将需用钱粮、确实估计具题应如所请。从之。　　

○丙午吏部题、新升广东布政使刘荫枢、已留补云南布政使。其见升云南布政使高必弘应俟到部候缺另补至广东布政使员缺见无合例之人。上谕大学士等曰、著以高必弘补授广东布政使司布政使兵部题古北口提督马进良疏言、喀喇和屯地方驻防官兵请建营房分给应交提督马进良设法建造上谕大学士等曰、此项官兵住房若交马进良。设法建造分给必至于扣除兵饷喀喇和屯等处防守千总俱是内务府总管、拨给田地房屋。彼处见有多余田地。尔等。可会同内务府总管议给。　　

○丁未。上驻跸巴尔齐尔地方。　　

○戊申。上驻跸永安拜昂阿地方。　　

○土默特固山贝子颁第、来朝。　　

○己酉。上驻跸土城地方。　　

○喀尔喀辅国公根敦尔来朝。　　

○庚戌上驻跸乌阑哈尔哈地方。　　

○辛亥上回銮驻跸土城地方。　　

○壬子上驻跸永安拜昂阿地方。　　

○癸丑上驻跸森济图和洛　　

○甲寅上驻跸舒虎尔昂阿地方。　　

○乙卯上驻跸额勒苏台达巴汉地方。　　

九月。丙辰朔。科尔沁台吉恭额、来朝。　　

○丁巳。上驻跸乌喇岱地方。　　

○戊午上驻跸噶海图昂阿地方。　　

○庚申上驻跸克勒乌里雅苏台　　

○辛酉上驻跸纳林西尔哈地方。　　

○癸亥上驻跸克勒色钦地方。　　

○翁牛特台吉鄂齐尔等、来朝。　　

○甲子上驻跸穆禄喀喇沁地方。　　

○乙丑上驻跸汗特木尔达巴汉昂阿地方。　　

○丙寅上驻跸张三营。　　

○丁卯。遣官祭历代帝王。　　

○遣官祭城隍之神。　　

○上驻跸博洛和屯。　　

○苏尼特多罗郡王垂基恭苏隆来朝。　　

○戊辰。上驻跸喇门噶山。　　

○以内阁学士王之枢为武会试正考官翰林院侍读学士沈辰垣、为副考官。　　

○赐阿霸垓科尔沁喀喇沁土默特翁牛特乌朱穆秦柰曼喀尔喀巴林苏尼特王公额驸、台吉等袍褂缎疋等物有差。　　

○赐随围喀喇沁官兵人等银布有差。　　

○己巳。上驻跸喀喇和屯。　　

○庚午吏部题一等精奇尼哈番又一拖沙喇哈番噶柱病故销去恩诏所得三拖沙喇哈番余三等精奇尼哈番、令其子德克静额、承袭从之。　　

○先是山西巡抚噶礼、因浙江道御史袁桥、疏参其贪婪各款。遵上□日回奏。得上□日、该部察议具奏。至是吏部察议、噶礼回奏疏内、虽称被参各款、皆属虚诬而御史袁桥参疏内称各款俱有证据事之虚实难以悬议请差大臣察审上谕大学士等曰、此事或有私情题参或据实题参著。九卿詹事科道、会同秉公议奏。　　

○调西安副都统俄伦特为荆州副都统。　　

○旌表直隶烈妇胡氏、拒奸自缢给银建坊如例。　　

○辛未。上驻跸花峪沟。　　

○壬申。上驻跸鞍子岭。　　

○癸酉。上驻跸两间房。　　
</div>
    <div class="pagination">
<a href="清实录康熙朝实录_page526.html">上一页</a><span>...</span><a href="清实录康熙朝实录_page522.html">522</a><a href="清实录康熙朝实录_page523.html">523</a><a href="清实录康熙朝实录_page524.html">524</a><a href="清实录康熙朝实录_page525.html">525</a><a href="清实录康熙朝实录_page526.html">526</a><span class="current-page">527</span><a href="清实录康熙朝实录_page528.html">528</a><a href="清实录康熙朝实录_page529.html">529</a><a href="清实录康熙朝实录_page530.html">530</a><a href="清实录康熙朝实录_page531.html">531</a><a href="清实录康熙朝实录_page532.html">532</a><span>...</span><a href="清实录康熙朝实录_page528.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
