<!DOCTYPE html>
<html>
 <head>
  <meta charset="utf-8"/>
  <title>
   清实录宣统朝政纪 - 第 63 页/共 148 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录宣统朝政纪 - 第 63 页/共 148 页
  </h1>
  <div class="content">
   ○又奏、宣统二年正月二十四日法部奏、酌拟死罪施行详细办法一摺。奉旨交臣馆议奏。查外国刑事制度。凡死罪案件宣告确定之后检察官应速将原案始末。造成诉讼纪录。申报司法大臣。非得司法大臣命令。不得施行诚以慎重民命。不厌求详。推其立法之意。凡审判各官之职权。仅于按律定罪而止。而定罪后之一切上奏施行审察事务。则纯属行政范围。请嗣后凡大理院所定死罪案件。无论系覆判现审其定罪具奏时。均拟请旨饬下法部查照施行一面由该院将供勘稿件。咨送法部备查。至京外高等地方审判厅所定死罪案件。判决确定后在京由各该检察长、在外由各该检察长呈由提法使。均将供勘稿件呈送法部具奏一节。臣等恭查上年钦奉谕旨。自此次颁布法院编制法后。所有司法之行政事务。著法部认真督理。审判事务。著大理院以下审判各衙门各按国家法律审理。嗣后各审判衙门。朝廷既予以独立执法之权。行政各官。即不准违法干涉等因。现值行政司法分权伊始。该部院固不可无互相维系之方。亦不应有互相侵越之举。臣等反覆审度非将部院具奏事件。严重声明。使施行之权。掌于法部定罪之权。寄于院厅。无以收审判改良之效。惟查法院编制法所载检察各厅有监察判断之执行权是按律定罪者。为审判上之事而依法行刑者。实为检察上之事。职务既应独立而行。则范围当以法律为准。若徒斤斤于部院权限之闲。而置总检察厅于不问。殊失定制之本旨。至死刑必待奏定而后施行者原系矜慎民命之意。然督理虽由于法部而奉行究隶。于该厅傥不按法办理。则检察将同虚设。拟请嗣后大理院现审死罪案件。均由总检察厅依法起诉。由院审判。该院于判决后。即将全案供勘缮册连同人犯。移交总检察厅。即日解报法部。五日后由该院具奏请旨。并声请饬下法部施行。奉旨后。即日由该院咨报法部。系监候人犯。由该部照例办理。系立决人犯。据报到部后。即日劄令总检察厅行刑。仍于该厅遵依处决后。由部按月汇案奏闻。其该院覆判外省未设审判厅地方。一应专奏汇奏死罪案件。仍于具奏时声明请旨。饬下法部施行。奉旨后即日迳由该院将全案供勘缮册咨报法部。由该部行文各该省分别照例办理。毋庸经由总检察厅。以省繁复。至京外高等地方审判各厅。所定死罪案件。业奉特旨准其毋庸覆核解勘。自应遵行磋定判决之制。拟请嗣后京外高等地方审判各厅所定死罪案件。判决确定后。在京由各该检察长逐起将全案供勘缮册呈报法部。在外由各该检察长或监督检察官逐起将全案供勘缮呈报法司申报法部例应专奏者。改为专申。便应汇奏者。改为汇申其申报到部后。系监候人犯。在京由该部汇案办理。在外由该省提法司照例分别实缓汇案申报法部照例核办。系立决人犯。应请旨行刑者。由该部具奏摺内只叙原判所定罪名。分别应斩应绞毋庸备录供勘。奉旨后劄行各该检察厅遵依奉行。如此分别办理。既符死囚奏报之旧制。亦合审判独立之精神。洵足执行。而杜纷扰。此折衷原拟以求允当者一也。又原奏内称外国刑事制度。死罪案件。申报于司法大臣。察其情有可矜者得随时奏请特赦察其引律及其事实有违误者得令原检察官或上级检察官提起非常上告。及再审。拟请嗣后大理院所定死罪案件。无论系覆判现审。如有引断及事实上发见疑误之处。即按照法院编制法得加询问。俾其陈述意见。其关于应请赦宥者除恭逢恩诏大典。由部汇册陈奏外。余如服制情轻。应夹签声叙。由立决量减监候及例内载明请旨定夺。并援案两请。应行随案。减等者均与东西各国司法大臣奏请特赦之权相符。遇有此项案件。由该院判定后咨报法部。专摺陈奏。以示区别。如无以上各项关系者。概照该院原判施行。仍于每月汇案覆奏。以免稽延而昭慎重。至京外高等地方审判厅死罪案件。如有应请赦宥。或发见疑误之处仍照前章办理。其无此等关系者。亦照各该厅原判施行一节。臣等窃维司法制度。颁行伊始。自应以严防违误为要义。该部原奏。一再以矜慎为言。其用意诚属周至。惟查向例纠正违误之法。仅恃由部核覆。而其实不过凭一纸之供勘。即有往复驳诘之处。究竟案情无从查悉。则纠正诚恐无多。现在四级三审制度。虽与由州县递控院司道府之制不同然地方以上审判衙门。俱用合议制。复有相当检察各厅。独立以行其职。将来又各准用律师为之辩护即有违误身受冤抑者已不患无伸理之途。＜圭黾＞滟兄各该检察官于刑事各案。起诉有权。映■位庭有权。上诉有权。监察执行又有权。果能各尽责任。何难审判公平。东西各国。所以采确定判决之制。而绝无流弊者。职此之由。顾各国采判决确定之制而不能不设非常上告。及再审二者以救其穷。诚有如该部所谓多一矜慎。即少一冤抑者。查非常上告及再审制度。各国不一其例有专为被告人利益而行之者。有兼为被告人利益或不利益而行之者。要皆以提起于判决确定后为限。且可以提起非常上告者。惟第一审或第二审判决之案。其审级率与通常上告相同。至大理院为最高终审衙门。微论终审案件。不能提起非常上告。即特别权限之第一审。并终审案件。亦无再行提起非常上告之理。盖上告与非常上告。其辩争非关事实。均在法律故也。若再审之制则非关引律错误。纯由事实有极端错误而生。凡应提起再审者。自大理院以下各审判衙门。俱应一律办理。惟是非常上告。及再审、为刑事诉讼一大端。吾国将来编订此项法典。应如何参酌厘定尚待研求。本未便轻率悬拟。兹既据该部奏陈办法。应即先举纲要以便施行拟请嗣后京外高等以下审判厅所定死罪以下刑事案件。判决确定后。该管上告审级之检察厅查有被告所犯非法律所应罚而原判误断为有罚。或被告所犯。本有相当罚刑而原判失之过重。且于上诉期内原检察厅应上诉而未经上诉者。得按照诉讼章程。提起非常上告于应行审理上告案件之审判衙门。依法判决。如该检察厅未及自行提起法部堂官亦得查明随时命该检察厅提起。均须以理由确凿为限否则概不得违法诉理其大理院以下审判衙门所定死罪以下刑事案件。判决确定后。原检察厅或上级检察厅查有事。实上极端错误。如人命案件而被害者实未死亡。据证定罪。而证佐者查系不实。或案非共犯。而发觉本安别有犯罪之人及查明实系无罪。而原判所据事实竟断定为有罪者之类。均得提起再审。若各该检察厅未及自行提起。法部堂官亦得查明随时命各该检察厅提起。其该案被告或被告亲属。亦准呈由该管检察厅请求提起。均须以事实确有极端错误为限否则概不得违法诉理。至应行再审案件。原系大理院判决者。仍由该院另分他庭审判。原系高等审判厅判决者。得由上级审判衙门。或本厅他庭审判。原系地方审判厅判决者。得由上级或本厅他庭。或就近同级审判厅审判。原系初级审判厅判决者。得由上级。或就近同级审判厅审判。似此分别限制。既所以符慎重刑案之实。亦不致损司法独立之权。至该部原奏所称大赦特赦。系君主宪法上大权之一等语。恭查钦定宪法大纲。君上大权各条。内载一爵赏及恩赦之权。注明恩出自上。非臣下所得擅专等困。是大赦特赦。自属恩赦范围。惟吾国宪法。尚未奉钦定颁布。除恭逢恩诏大典。应由该部照例办理。及有特旨赦免者应即遵依奉行外。现在新刑律既未颁布实行。将来应如何由该部奏请特赦之处。应俟核订刑事诉讼律时。再行规定暂应毋庸置议。其服制。情轻应夹签声叙。由立决量减监候。及例内载明请旨定夺。并援案两请应行随案减等各项。查现行刑律虽未有酌量减轻及宥恕减轻之条。然引律减等。究属断罪当然之事。应仍由各该审判衙门按律办理。拟请嗣后遇有此项案件。系大理院现审或覆判者。即由该院奏请。系京外高等地方审判厅判决者。各按此次奏定办法。分别呈报法部。应具奏者。即由该部据判奏请。俾归肬■闲易。至法院编制法第一百六十二条所定。系专指关于法律。及司法行政事宜而言。引断及事实上发见疑误之处。自不在本条询问陈述范围之内。此折衷原拟以求允当者又一也。惟死罪之办法既定。则遣流以下各罪亦皆立待施行。若不同时议及办理殊嫌窒碍。查死囚必待奏报刑律固有明条。而遣流以下人犯。例准各该衙门依限行文配发。旧例除候部覆外。并无别项限制。且徒罪多归外结。汇咨已成具文。笞杖向无奏咨专案。兹既统改罚金。追徵尤贵捷速。若施行必待部覆。诚恐迁延暒滟它累。贻害无穷。拟请嗣后大理院暨京外高等地方审判各厅所定罪该遣流案件。于判决确定后。均录具全案供勘移交各该检察厅依法执行应发者由该厅行文发后查照此次奏定报部之法。分别按月汇报法部存案。如系徒罪案件。移交执行后摘叙肬■闲明案由。分别按季汇报法部存案各初级审判厅判决刑事案件。除移交执行后分别于年终汇报法部存案。至审判方筹办之初。考绩为目前之急。臣馆前奏、业已声明一切行政上调查执行各项。统由法部总理主持。则欲考审刑制度之利弊。自应由该部调查京外已设各审判衙门每月现审案件分别已未判决。照从前现审月摺例。改为司法汇报。统由法部按季奏陈。以资比较而验成绩。且该部年终办理司法统计之时。亦不患无所取材。斯为一举两得之道。至外省未设审判厅地方所有遣流以下案件。例应咨候部覆者。仍由各督抚照例咨报大理院。俟该院核定咨部后。即由该部转咨施行其例归外结之案。无论罪名轻重。亦应由部行令各该地方问刑衙门分别汇报用树改良审判之先声。如有任意不报或报而不实不尽者。俱应由部查明。据实倢■＜曰融＞■＜石木＞处嗣后直省未设审判厅地方。各该地方官衙门一应审结案件该部于按季奏陈审判衙门司法。汇报时。即行另摺附陈。藉供参较。庶于因时制宜之中。不失循序渐进之意。此则原奏所未议及。亟应引申者又一也。至大理院现审案件。既不适用非常上告之制。若第一审权限范围过宽设一二年后。直省审判厅逐渐成立。该院上告终审之案。亦必逐次加多。届时覆判既未一律删除。窃恐推事之员额有限。案牍之待理无穷。势必有竭蹶丛脞之一日。及今不图。贻累滋大。查日本大审院该管特别权限案件。仅以皇族之犯重罪及国事犯等为限前次大理院亦经奏明以宗室犯罪。及国事犯。官犯京控等案件。为其管辖。此外则为奏交之案。然奏交之案日多。则管辖之权愈紊。法部此次奏陈各节。既憬然以违误或疑误为虑。若将该院第一审权限。查照法院编制法及奏定章程。切实划分。使一应命盗死罪以下各案。俱以地方审判厅为初审则递控而至该院。尚何违误之可言。臣等再四审度。拟请嗣后属于大理院特别权限之案。应以宗室犯罪在流遣以上及凡犯谋反谋叛大逆各罪。与特旨交审重要官犯。暨未设审判厅地方京控案件。四项为限其向由各衙门奏交院审者。无论命盗各犯统改奏交为咨交。凡从前例归民政部奏交之案。既应各按区域。分别由内外城巡警总厅。例归步军统领衙门奏交之案。仍由该衙门查照奏定司法警察职务暨营翼地方办事各章程迳行咨送京师地方检察厅起诉。由地方审判厅依法判决。以便层递上控。庶与法院编制法所定管辖权限相符违者以违制论。其缉捕得力。应援案请奖者。但有咨案为咨。仍可照例办理。亦属两不相妨。此外各衙门按照法令。无司法警察权者。遇有发觉例应奏交审办之嫖。亦应查照此次奏定办法。迳咨该管检察厅分别起诉。俾归画一此又原奏所未议及。亟应引申者又一也。以上办法均应规定于诉讼暂行章程。如蒙俞允。即由臣馆咨行修订法律馆迅将此项章程分别厘定。奏交臣馆覆核。请旨遵行。并由臣馆先将奏定各节。通行法部暨各衙门钦遵办理。又奏蒙古死罪案件。概归理藩部主稿。大理院覆判。均依议行。摺包　　

○筹办海军大臣贝勒载洵等奏、海军为自强本计。谨就原拟办法。权其缓急目前以设立海军学校。及建筑军港为要图。拟先举办以期渐立基础。又奏、查英国有海军警＜目辟＞行＜匧心＞口＜韦未＞＜夗贝＞队之制。平时保＜目辟＞行＜匧心＞口＜韦未＞＜夗贝＞本国海疆。以补陆军所不逮。战时占据要地。以助海军之进攻。而整饬舰队纪律等事。亦归管理。中国从前办理海军。尚缺此项制度。现拟采用其制。就京师城外昌运宫废址。设立海军警＜目辟＞行＜匧心＞口＜韦未＞＜夗贝＞队总营。以资试办。又奏、拟派留学英国海军学生料理员。兼充使馆海军随员。以裨学务均报闻。摺包　　

○又奏、筹办海军处。业于上年奏设参赞厅及各司以资办公现在办理渐有端绪。各司名目职掌。自应详加厘订。以符名实。所有原设第一司。拟名曰军制司掌海军规制考绩驾驶器械轮机等事。第二司拟名曰军政司。掌修造船舰建筑工程等事。第三司拟名曰军学司。掌海军教育训练谋略等事。第四司拟名曰军防司拟名曰军医司掌海军＜目辟＞行＜匧心＞口＜韦未＞＜夗贝＞侦测等事。医务司拟名曰军医司掌海军＜目辟＞行＜匧心＞口＜韦未＞＜夗贝＞生疗伤医药及军医教育等事。参赞厅内原设两司。一为秘书司。今拟名曰军枢司。掌全处人员升迁调补差缺机密公牍函电及承发文件等事。一为庶务司。今拟名曰军储司掌海军经费暨服装军粮等事。此两司拟请毋庸隶属厅内。俾得与各司一律分任职掌惟一二三等参谋官。拟请仍照留厅。以资佐理。此外尚有海军军事裁判风纪法律等项事宜。亦关重要。拟请另设专司。名曰军法司。以掌其事。至各司分科办事细则。容饬令参赞督同各司详议。俾资遵守又奏、请拨地建造海军衙署。均依议行。摺包　　

○浙江巡抚增韫奏、浙省交涉日繁。请设交涉司缺以资治理。如所请行。随手　　

○又奏、织造工料。需款甚钜。拟请将奉办诰轴。仿照敕书改用纸幅。以节糜费下部议。摺包　　

○甲辰。谕军机大臣等、顺天府奏、胪陈筹备第三届宪政事宜。并各级审判制度。暨现行清讼办法。请饬详议一摺。著该衙门议奏。又奏、建筑习艺所。请由备荒经费本息项下拨给银两一片。著照所请。该部知道。寻宪政编查馆法部会奏、谨遵颁行法令及历次奏案。于顺天府现在情形详加体察。应令一律遵办。从之。纂修官史宝安恭纂　　

帮总纂官蓝钰恭辑监修总裁世恭阅八签正月初四日正总裁那月日专司蒿■禾本陆恭覆阅甲寅正月二十七日　　

徐月日　　

荣月日副总裁唐月日　　

宗室宝恭阅四签七月二十九日

　　

陈恭阅十签二月初六日　　

熙月日　　

郭恭阅一签十一月十七日　　

宗室麒月日

大清宣统政纪卷之三十三　　

宣统二年。庚戌。三月。乙巳朔。筹办海军大臣贝勒载洵等奏、海军成立尚待时日。请将浙省水师各营暂缓裁撤。以资防＜目辟＞行＜匧心＞口＜韦未＞＜夗贝＞。依议行。摺包　　

○署两广总督袁树勋奏、粤省办理审判厅粗具规模。一编制期限期单。酌定商埠各级厅数。并确计建筑经费、官吏薪公。一造就各项司法人才。一通筹全省监狱看守所。以上三端。均属提纲挈领之事。经臣督率主务各员统筹全局。循序进行。又奏、各国法庭皆设律师。为两造代理一切质问诘驳等事。日本明治维新。即首定代言人职制。后复改为辩护士法。推行至今。有利无弊。我国现值改良审判之始。似宜采用列邦通判。以臻完善且近来通商各埠。人民延请外国律师办案。已成习惯。将来收回领事裁判权之后。国际私法之交涉。日益繁多。使非养成多数辩护之才。尤恐相形见绌。核阅现行部章。于法制经画已极详明。若再加入律师一门。似较完备现经遴选法政毕业生。专开律师研究班。以资练习。拟请饬下法部订定律师专法颁行。一面通饬各省审判厅准用律师参与审问。似于司法前途。不无裨补。均下部知之。摺包　　

○东三省总督锡良等奏、江省地广人稀。上年于札赉特蒙旗所属之哈拉火烧地方。试办屯垦。采用屯田之法。兼寓殖民之方。原为实边至计。乃开办逾年。殊鲜成效。固由择地不审。用人不当。亦以兵民分途已久。强置身戎行之人。作躬耕陇亩之计。实为情所不便而习所难安。拟请停止兵丁。改招民佃。以变通为补苴。洵足以救前失而图后效。如果著有成绩。再行切实扩充。于实塞殖民。均有裨益。下部知之。摺包　　

○正黄旗蒙古副都统署江北提督王士珍因病乞休。以直隶通永镇总兵雷震春署江北提督。现月　　

○丙午。贝勒载洵等奏、崇陵工程各段工作。近日所进匠役。已较去年加多。原以工程重要。自不得不上紧赶办。惟查第一段地宫分位。左右刨深之处。渐露巨石多处。錾打颇觉费力。且性颇潮湿。有无砂水。尚难豫料。方城地基。土质近似砂石。将来打桩。诚恐不易著手。第二段隆恩殿地基。西北角近倚山根。迤逦东南。土石深浅不一。打桩试验。施工甚难。第三段殿倅之下。亦多见有砂石。第四段自碑亭牌楼门前。以次地势愈低。多有砂石积水。现饬各厂商妥慎设法办理。得旨、即著承修大臣妥筹善法。以期巩固而昭敬慎。摺包　　

○以前内阁学士陈宝琛为内阁学士兼礼部侍郎衔。现月　　

○命兴京副都统灵熙留京当差。现月　　

○丁未。谕军机大臣等、宪政编查馆会奏、遵议考验外官画一办法。并续增章程一摺。著依议。现月　　

○都察院代递广东京官胡蓉第等呈、广东赌害甚烈。胥一省之人。无贫无富无老无少。君■羊陷溺于赌博之中。荡产倾家。强壮者散为贼盗。老弱者流为饿莩。甚至婢仆因赌起窃。为家长呵责而轻生。妇女因赌丧财。为匪类引诱而失节。种种祸端。不堪枚举。是以广东盗风。甲于他省。赌害一日不除。即盗风一日不息。或谓广东赌饷。皆为待支的款。一旦短收。势必支绌异常。诸事更形竭蹶。职等亦知赌饷甚钜。筹措为难。然粤省以富庶著称。出入款项。果能认真整顿。亦无难筹措。就令一时未能抵足。度支部总揽天下财政。酌盈剂虚。理应设法代谋。以资挹注。拟请饬下两广督臣实力严禁。另筹抵款。并饬度支部协同谋画。挹彼注兹。藉资弥补。下部知之。摺包　　

○戊申。谕内阁、督办盐政大臣载泽奏、遵旨详议一摺。各督抚电奏盐政章程不无窒碍各节。既据该大臣详细声明。酌量变通。应如所奏办理。各省盐务纠轕纷纭。非统一事权。不足以资整顿。各该督抚等务当谨遵上年十一月十九日谕旨。与该大臣和衷共济。妥协办理。以副朝廷整饬鹾纲之至意。现月　　

○又谕、霍伦泰奏、请饬查明赃款。筹还国债一摺。援引既属错误。措词尤多失实。至片奏各节。乃举地方案件。胪列多端。率请查办。副都统本无纠察之责。外官贤否。岂能深悉。其为受人嗾使。情节显然。著传旨申饬。原摺片掷还。现月　　

○谕军机大臣等、电寄张人骏等、据电奏、扬州购米平粜。约需六万石。通州购米五千石。运回接济。请饬沿途关厘各卡一并免纳税厘等语。著照所请。电寄　　

○翰林院侍读荣光奏、大学堂所设经学三科。于诗不曰诗科而曰毛诗科。于春秋不。曰春秋科而曰左传科。诗齐鲁韩三家。何以独专用毛。春秋公谷左胡四传。何以独专用左。纵不知经义广大。欲以专制手段治经。亦祇可正其名曰诗科。而旁注曰专习毛。正其名曰春秋科。而旁注曰专习左。使笺记传注之名。不得与经相混。请饬下学部速为更正。以维经学而宏造就。下部知之。现月　　

○署两广总督袁树勋奏、遵筹新军善后事宜。查近年帮滟刃办新军。沿用徵兵名词。遂谓各府县均应彳滟扁徵。不问其习惯如何。风尚如何。于是游惰之民。及兵匪夹杂之处。亦或派员前往召募。又虑招之不至也。复设为当兵应得种种权利以歆动之。而于兵人应如何服从命令。耐习勤苦。概置不讲。而上官或即以应募之多寡为考成。迨募集以后。带兵之员又非即募兵之员。情意既多隔阂。黠者遂得闲而乘之。先餂以自由独立似是实非之学说。使军心披涣。脱离服从之羁绊。于是一切邪说。浸润渍灌。咸深入其彀中而不觉。各省新军酿变。其近因或由于无意思。既也遂至横决离奇。不可收拾。所由来者渐矣。今日惩前毖后。斟酌变通。应先从根本解决者有三。一曰展缓成镇期限。上年前督臣奏报。本有先成一镇之说。今兹之变。旧有者已去七营。此七营弁兵。有确系有心从逆者。有临时猝被裹胁者。有并不知情。畏避逃去者。其时人心惶惶。若不暂予遣散。仍恐良莠不齐。难保无外来胁诱。内为接应之虑。当即明订遣散章程。通饬办理。今为成镇年限计。则今届但能募足已散之七营。其余所缺营数。于明年补足。精加挑选。既非强迫。亦非利诱。须令人人先知当兵服从勤苦之义务。稍宽其召募之时闲。从容演讲。俾被募名兵。不至如从前之误会。募兵之员即酌派为下级以下各官长。以期情意浃洽。似此实事求是。步步为营。不患其不速。但患其不达。即论粤省财力。截长补短。亦仅止于此。拟展至宣统四年。先成一镇。再行赓续办理。一曰酌定募兵处所。粤省濒海。幅员绵长。邪说鼓吹。亦较他省为甚。其向来多数学说纰缪之处。亦暂时勿徵。将来指定地段。如质朴刚劲。有当兵资格。无一切游惰嚣张之习。及夹杂匪类者。乃派往召募。从前直隶初办新军。亦指定数府州县召募。并非邑邑相属。到处皆徵。然尚有根本中之根本焉。曰军人教育。曰办事权限。二者必相辅而行。查各国军人均受有普通教育。吾国教育尚在幼稚时代。安得如许身受教育之才。列入军界。其号称刚劲者。或资质椎鲁。其桀黠之徒。稍稍知书识字。则动为邪说所中观于此次新兵酿事。其主动多在中下级以下各官长。聚无数椎鲁桀黠之兵。而仍寄之椎鲁桀黠者之手。更浸淫乎外来之诱胁。盖自古治兵。未有危于今日者矣。急宜变通章程。予统将以特权。而筹备各事之权。则属之督练公所。赏罚行政之权。则操之协部。庶纲举目张。画一不紊。又军咨处奏定陆军人员。补官暂行章程。载明各项官佐。必须由陆军学堂出身。方准补充。夫中下级以下各官长。职司管带训练。诚非该学堂出身。不能造车合辙。至于上级官长。则必学识与经验兼备。而又忠果朴实。知整军经武。实为我国卧薪尝胆最后时代。此其人即非学堂出身。然有部章以范围之。不患不合炉而冶。于是时加申儆。挈领提纲。设为种种浅近歌谣。略补军人之教育。腠理既密。外邪自不能乘。或谓学堂出身。安知即无患果朴实之人。不知学识可自外而输。经验必由渐而得。却縠胜楚。有敦诗说礼之风。周勃安刘。为厚重寡文之效。即中兴诸名将。其始亦饱历艰苦。又植根于学问。始建伟大之业。日本海军大将东乡平八郎亦有一生北面阳明之语。故臣以为上级官长宜酌用学识经验俱备之员。不必拘定学堂出身。此为处常虑变起见。非此则提挈不得其人。滋蔓何堪设想。以上三端。虽变通部章。然为粤省计。为大局计。前车之覆。后车之鉴。不得已而出此。今且不言。噬脐何及。下所司妥议具奏。寻军咨处奏、该省所请展缓成镇期限。拟请照准。该督所陈。既系募兵。自应择地召募。以免流弊。督练公所为军事总汇之区。并有整饬本管营务之责。既以督抚为之长官。则赏罚行政诸大端。均应禀承督练公所。不能由协部自为主持。权限原自分明。无待重行更定。军咨处奏定陆军人员补官章程。凡补充各项官佐。以学堂出身为限。非谓但由学堂出身。而其余资格遂可不计也。前据该督来电协统张哲培撤差查办。委广西巡防营帮统任福黎暂代。并未详述该员备完全之资格。当由电复须行另选。始据该督电称该省现无合格人员。兹该督奏称任福黎怀忠抱悫。足以力挽诐邪。自应暂准代理。以专责成。从之。　　

○直隶总督陈夔龙奏、元儒刘因学术精纯。志行卓越。前明请从祀者七次。均格于时议。自胜国以迄昭代。儒臣晶■宜有论辩。前修未沫。公论益彰。应请俯准将其从祀文庙。以阐幽潜而资坊表。下部议。摺包　　

○镶黄旗蒙古副都统承祐因病乞休。以记名副都统吴禄贞为镶黄旗蒙古副都统。现月　　

○以督办延吉边务。赏吉林巡抚陈昭常头品顶戴。摺包　　

○己酉。谕军机大臣等、电寄李经羲、据电奏、云南威甯州关塞一带邪匪。三路攻袭昭城。严饬镇府分投堵剿。拏获匪首李老么等。旋即殄灭等语。办理尚属迅速。在逃各匪。仍著督饬严拏。毋任漏网。所请奖励出力官绅。俟逸犯拏获后。再行请旨。

电寄

　　

○又谕、电寄冯汝骙、据电奏、拏获萍乡一带会匪黄再生即黄骥等。分别正法监禁等语。所有该匪等供出余匪。仍著督饬严密查拏。毋任漏网。电寄　　

○浙江巡抚增韫等奏、前请截留新漕四万石。经部议令如数赶运。查上年浙省灾歉甚重。请仍截留以济平粜。俟下届如数补运。下度支部议。电寄　　

○学部左侍郎严修因病乞休。转右侍郎宝熙为左侍郎。以内阁学士李家驹为学部右侍郎。现月　　

○庚戌。谕军机大臣等、有人奏、疆臣纵庇私人。滥杀多命。请饬查办一摺。著陈夔龙按照所倢■＜曰融＞■＜石木＞各节。确切详查。据实具奏。原摺著钞给阅看。廷寄　　

○又谕、电寄岑春蓂、据电奏、湖南省城米价陡涨。有痞徒煽惑贫民。聚血■乣滋扰殴伤官长。打毁衙署。并烧毁教堂。实属藐法已极。著岑春蓂认真弹压。切实保护速即解散胁从。严拏首要。从重惩办。勿稍疏纵。岑春蓂未能先事务防。著交部议处。其该管地方官亦有应得之咎。著该抚查明倢■＜曰融＞■＜石木＞办。并将嗣后办理情形。随时电奏。电寄　　

○又谕、电寄岑春蓂、电旨发后。按该抚初五日二次电奏。痞棍滋事。有放火烧毁房屋情事。实属不法。著该抚督同庄赓良切实开导。立即解散。勿稍延误。所请派员护理抚篆各节。著毋庸议。电寄　　

○又谕、电寄瑞澂、电奏鄂省灾重。筹款维艰。原赖报效接济。请将请优奖之河南修武县知县张序等仍照原请给奖等语。既据该署督声称灾重款绌。赈务迫急。著照所请。电寄　　

○又谕、电寄库伦办事大臣三多等、电奏宣营官兵在车盟与马贼接仗。兵单枪旧。请派兵救援等语。著周树模转饬呼伦道迅速派兵前往接应。并著三多就近设法防剿。毋任蔓延滋扰。电寄　　

○陕甘总督长庚奏、甘肃设立审判厅筹办处、研究所。并附入巡警兵检验吏。分别课习。及筹款建筑。酌定章程。下所司知之。摺包　　

○江南长江水师提督程文炳奏、本年长江水师各营防地紧要。拟请缓调春操。以资镇抚。从之。　　

○辛亥。遣官祭先农之神。　　

○谕军机大臣等、电寄陈夔龙、电奏湘省饥民聚血■乣滋闹。显有匪徒煽惑。希图乘闲生事。应厚集兵力。妥速查办请饬鄂省速拨陆军数营。乘轮赴湘。会同湘省军队。查拏首要。解散胁从等语。现据瑞澂电奏、已派李襄邻率带一营。由兵轮暒滟它往湘省弹压矣。电寄　　

○又谕、电寄川滇边务大臣赵尔丰、电奏三岩工布等处土番前有捆缚兵弁抢虏地方情事。拟将边军调回。次第剿办等语。现在藏事粗定。不可过事诛戮。以致番血■乣惊疑。赵尔丰务当体察情形。妥慎弹压镇敢。毋稍操切。电寄　　

○又谕、电寄瑞澂等电奏因湘省痞徒扰害。势必迫急。当即饬派将领。统兵前往弹压等语。办理甚合机宜。著瑞澂、岑春蓂速即饬属解散胁从。严拏首要务获重惩。并切实保护各国官商教士。毋稍疏忽。仍著将办理情形。随时电奏。电寄
  </div>
  <div class="pagination">
   <a href="清实录宣统朝政纪_page62.html">
    上一页
   </a>
   <span>
    ...
   </span>
   <a href="清实录宣统朝政纪_page58.html">
    58
   </a>
   <a href="清实录宣统朝政纪_page59.html">
    59
   </a>
   <a href="清实录宣统朝政纪_page60.html">
    60
   </a>
   <a href="清实录宣统朝政纪_page61.html">
    61
   </a>
   <a href="清实录宣统朝政纪_page62.html">
    62
   </a>
   <span class="current-page">
    63
   </span>
   <a href="清实录宣统朝政纪_page64.html">
    64
   </a>
   <a href="清实录宣统朝政纪_page65.html">
    65
   </a>
   <a href="清实录宣统朝政纪_page66.html">
    66
   </a>
   <a href="清实录宣统朝政纪_page67.html">
    67
   </a>
   <a href="清实录宣统朝政纪_page68.html">
    68
   </a>
   <span>
    ...
   </span>
   <a href="清实录宣统朝政纪_page64.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
