<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 272 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 272 页/共 1316 页</h1>
    <div class="content">○乙丑。谕内阁。前因云南报销一案。叠谕云南安徽各督抚。将崔尊彝、潘英章、迅速解部候质。兹据裕禄奏称。崔尊彝正未到籍。该员究竟逗遛何处。抑系径回云南。至潘英章亦未据该督抚奏报起解。著云贵总督。云南安徽巡抚。暨沿途直隶、山东、河南、湖北、湖南、贵州、各督抚。迅速查明该二员。无论行抵何处。即行派员解送来京。不准稍涉迟延。现月　　

○安徽巡抚裕禄奏、现办工赈情形。并筹款购米平粜。得旨。所筹工赈事宜。著即责成派出各员。妥为办理。并准其动拨关税银四万两。购运米石。分拨各灾区。平粜接济。摺包　　

○丙寅。以堤工平稳。发大藏香十枝。交署直隶总督张树声祗领。派员虔诣高村李连庄黄庄大王庙祀谢。记注　　

○谕内阁、左宗棠奏、患病未痊。吁恳开缺一摺。左宗棠著赏假三个月。安心调理。毋庸开缺。现月　　

○以吏部左侍郎邵亨豫为武乡试正考官。刑部左侍郎薛弁升为副考官。记注　　

○丁卯。谕军机大臣等。前据金顺等奏、索伦营右翼四旗地方。请饬曾纪泽与俄国商议画还。当谕令该京卿。详议具奏。兹据曾纪泽奏。酌议覆陈各摺片。据称此事无论由总理各国事务衙门商之俄使。或由该京卿商之俄国外部。均属迹近改约。若由边界大臣。于分界之时。商之俄官。能以他处幅员无多之隙地。或以他项之补偿。换回四旗之地。则自以收地为善。如地界必不可收。或将该官兵迁归伊犁境内。另行安插。而与俄官约定章程。设法保全兵民坟墓等语。著金顺会商长顺。将曾纪泽所陈各节。酌量情形。妥为筹办。原摺片著钞给阅看。将此由五百里谕令知之。洋务　　

○又谕。涂宗瀛奏、本年八月闲。抚标操防营哨官把总杨得魁。赴钱铺兑银。与铺夥争吵。江夏县知县蔡炳荣。经过查询。该把总出言顶撞。蔡炳荣因其身穿短衣。疑为武生。当即戒饬示儆。九月闲。该营兵丁。因与县役口角。辄掷甎将蔡炳荣碰伤。复因将队目看管。群赴中军衙门乞恩。愚昧妄为。咎均难辞。现将管带官□□□尔□将焦克胜等撤任察看等语。湖北操防营兵丁滋事一案。闻该兵丁等有纠众滋闹。拆毁衙署情事。与所奏殊不相符。此种刁风。万不可长。著涂宗瀛等将此案实在情形。查明具奏。并将约束不严之该管官弁。从严□□□尔□办。该督等务当整顿营规。申明纪律。以肃行伍。毋得稍涉徇纵。将此各谕令知之。现月　　

○又谕、刘锦棠奏、山西应协卓胜军半饷积欠过多。现在该军裁賸各营。月需饷项。势难再行筹垫。请饬山西赶筹协济等语。近年关内外遣撤营勇。清发欠饷。并防营月需饷银。需款甚钜。若再兼筹卓胜军饷。恐有顾此失彼之虞。亟应赶紧筹解。以应要需。此后该军月需饷银一万六千两。著张之洞按月如数批解。毋得延欠。其山西积欠该军饷项。仍应陆续归还。弥补从前垫款。并著该抚按月酌量筹解。俾资接

济。原片著钞给阅看。将此由四百里谕令知之。　　

○督办新疆军务通政使刘锦棠奏。请饬各省赶解金顺张曜两军协饷。得旨。著户部查明应协金顺张曜军饷省分。催令赶紧筹解。毋稍延误。摺包　　

○戊辰。谕内阁。巡视中城给事中国秀等奏、请将入官房产变价生息。接济公费一摺。五城设局收买字纸。经费不敷。著照所请。将此次查收仓匪张六入官房屋等项。由五城御史公同估计。变价发商生息。以备收买字纸之用。嗣后京城内外纸坊。概不准将字纸搀杂。改造纸张。并不准各铺户转相售卖。各该地方官。务当随时认真查察。严行禁止。现

月

　　

○以天气渐寒。赏京师八旗、及绿步各营官兵。一月钱粮。闲散宗室觉罗人等。两月钱粮。宗室觉罗孤寡。除恩赏一月钱粮外。加赏一月钱粮。己巳。以黄河安澜。发大藏香十枝。交漕运总督庆裕祗领。虔诣河神庙祀谢。现月　　

○谕内阁、刑部奏、请饬将要案人证迅速送部等语。河南盗犯胡体洝临刑呼冤一案。前经谕令李鹤年。将人证卷宗解交刑部研鞫。现在尚未解到。著该抚懔遵前旨。派员妥速解部。毋稍迟延。现月　　

○予故署甯古塔副都统德昌恤典。如军营例。摺包　　

○辛未。赏通州王恕园等处粥厂米石。现月　　

○蠲缓顺直文安雄献、任邱、高阳、安平、深泽、大城、通、蓟、甯河、滦、新城、安青、静海、盐山、无极、元城、大名、丰润、深、饶阳、曲阳、张家口、独石口、武清、保定、霸、固安、永清、清苑、安肃、唐、望都、蠡、河闲、沧、南皮、庆云、栾城、任、永年、广平、遵化、枣强、定、四十七厅州县。歉收地方粮租有差。现月　　

○蠲缓开、东明、长垣、三州县被水地方粮赋有差。现月　　

○壬申。谕内阁。给事中张观准奏。两淮盐务疲敝。请饬厘定条款。御史李映庚奏、淮北增引。宜加详审。暨皖岸增引。应量予转旋各摺片。著户部议奏。现月　　

○又谕。前据御史陈启泰奏、湖南剿办凤凰厅江华县苗猺各匪保案。疆臣查奏欺饰。并□□□尔□道员徐淦。知府周簳。贪劣各款。当谕令卞宝第确查具奏。兹据奏称。凤凰厅癫苗起衅。非由同知江肇成用刑枉滥所致。亦非但湘良架词蒙禀。江华猺人构衅。肇于署知县胡鄂荐。成于署知县杨国华。业经先后□□□尔□革。至保奖各员。为数太多。已经涂宗瀛大加核减。该御史此次所□□□尔□滥奖各员。多半在涂宗瀛核减之内。王业与王永章籍贯不同。年□山戊不□相等。实非王永章之子。李必昌之子李瑞清。业由涂宗瀛查明删汰。周簳前署永州府任内。办理案件。尚无不合等语。此案既据逐款查明。即著毋庸置议。徐淦虽查无广置产业。开设质典等情。惟因冯佐臣借贷银两。辄以田租抵用。实属不知远嫌。道员用候补知府徐淦。著交部议处。现月　　

○谕军机大臣等。前据涂宗瀛奏、湖北操防营兵丁滋事。当经谕令涂宗瀛等。将实在情形查奏。兹有人奏。此案把总杨姓。与钱铺商人口角。江夏县知县袒护商人。以致众军鼓噪。民心摇动。涂宗瀛、彭祖贤、竭蹶张惶。办理不善。请饬查□□□尔□等语。著彭玉麟将此次滋事及办理各情。确切查明。据实具奏。原片著钞给阅看。将此谕令知之。　　

○摺包　　

○又谕。有人奏、两淮捏报新商名目。请领盐票。系湖南在籍道员张自牧首先创办。其子已革江西候补知府张崇傅。在金陵结纳新商。多方播弄。从中渔利。长沙府城内有饶开文。开设太和钱店。包行票盐。张自牧、李元度、陈湜、郭庆藩、李元华、均卖引分肥。并句通该店。捏造字号。向山右号商挪移银两。迨银项全付后。该店旋即关闭成讼。以致商民交困等语。著卞宝第按照所奏各节。严密确查。奏明办理。至所□□□尔□已革江西候补知府张崇傅。是否即彭玉麟所□□□尔□广西候补知府张崇澍。著一并查明。原片著钞给阅看。将此谕令知之。寻奏、遵查李元度、陈湜、并无入股分肥情事。张自牧意图诓骗。现居扬州。请饬江督查拏回湘。以清欠款。从之。摺包　　

○又谕。有人奏、已革太监刘清明。因案递解山西榆次县为民。认李广元为义子。藉势招摇。鱼肉乡民。上年闰七月闲。因逞刁伤人。经该县差传。潜逃原籍直隶怀柔县避匿。李广元复句结来晋。横行无忌。请饬查办等语。似此土棍藉端起衅。扰害闾阎。实属有干法纪。著张之洞确切查明。严行惩办。原片著钞给阅看。将此谕令知之。寻奏、审明已革太监刘清明。不安本分。从重问拟。下部知之。现月　　

○以病难速痊。开去阿那洪阿散秩大臣并世袭公爵。　　

○癸酉。谕军机大臣等。内务府奏、请严催各省关应解各款。开单呈览一摺。据称本年应发各款。需用甚急。前经户部指拨银六十万两。除解到外。所欠尚钜。其长芦山东帑利。均未解足。各省关摊缴薓价银两。亦有蒂欠。请饬严催等语。著左宗棠、穆图善、张树声、何璟、涂宗瀛、曾国荃、丁宝桢、卫荣光、李文敏、张兆栋、陈士杰、彭祖贤、任道镕、裕宽、按照单开各款。赶紧如数筹解。务于本年十二月初闲解到。以济急需。单二件著分别摘钞。给与阅看。另片奏、两淮帑利银两。请饬筹解等语。著户部咨行两江总督。酌量筹济。将此谕知户部。并由四百里谕令左宗棠、穆图善、张树声、何璟、涂宗瀛、曾国荃、丁宝桢、卫荣光、李文敏、张兆栋、陈士杰、彭祖贤、任道镕、裕宽知之。现月　　

○以倡办团练。有功桑梓。准故前甘肃甘凉道李鹤章。于合肥原籍捐建专祠。摺包

　　

○甲戌。谕内阁。冯誉骥奏、道员不能胜任等语。陕西延榆绥道佛尔恭额。识见庸闇。遇事疑惑。难胜边陲要缺。著开缺送部引见。现月　　

○乙亥。谕内阁。宝鋆、灵桂、广寿奏。圣训恭校完竣。请将出力各员保奏等语。穆宗毅皇帝圣训。现经武英殿刷印正本十一分。该大臣等督率在馆人员。详细恭校。一律完竣。所有出力各员。著宝鋆等择尤保奏。候旨施恩。现月　　

○又谕。王文韶奏、恳请开缺养亲一摺。王文韶之母。虽年逾八旬。精神尚健。且迎养在京。该侍郎亦可就近侍奉。王文韶著毋庸开缺。假满后仍遵前旨。照常入直。现月　　

○又谕。前据詹事府少詹事周德润。奏□□□尔□江西巡抚李文敏。昏庸溺职。信用私人劣幕等款。当谕令左宗棠确查。兹据该督详细查明具奏。所□□□尔□各节。或查无确据。或事属有因。李文敏精力就衰。受人蒙惑。著以原品休致。署江西盐法道候补道乔廷櫆。嗜利钻营。行同市侩。布政司经历杨震清。谄附逢迎。有玷仕籍。著一并革职。抚署幕友高隆。著勒令回籍。不准逗遛。知县孟庆云。高隆谦。官声中平。尚无实在劣迹。均著停委察看。现月　　

○谕军机大臣等。礼部奏、朝鲜贡使所带货物。请照例免税一摺。朝鲜国本年八月谢恩。例进贡物。至今尚未解到。其瘠苦情形。已可概见。该部现拟嗣后该国朝贺陈奏等使臣赍咨官。自入境以及到京。所带货物。仍照例免税。其中国商民购易朝鲜货物。如系该国使臣等所带。由朝鲜官出具切结。照四译馆交易成案。准予免税。即著照所请行。至以后各口岸交易。该商民应徵税课。谅必无多。并著李鸿章于商办详细章程之时。会同朝鲜官通盘筹画。应如何宽予限制。设法变通之处。妥慎酌办。至该国贡道。此后仍照例由陆路来京。傥该使臣附搭轮船。即不得携带货物。用示区别。原摺著钞给阅看。将此谕令知之。现月　　

○以前湖北巡抚潘霨为江西巡抚。记注　　

○丙子。谕军机大臣等。喜昌奏、病仍未痊。恳准开缺。并兴办屯垦事宜。暨防军得失情形各摺片。该处地方紧要。喜昌办理一切事务。均未就绪。岂可遽易生手。吉林官兵。系喜昌带赴防所。既因水土不服。应如何妥筹遣撤。尤当一手经理。喜昌著再赏假两个月调理。所有经手各事。分别妥为布置。并将筹办情形。随时奏明。候旨遵行。将此由四百里谕令知之。现月　　

○丁丑。谕内阁。前据王文韶奏、恳请开缺养亲。当谕令毋庸开缺。照常入直。兹复据奏沥陈下悃一摺。览其所奏各情。本应俯如所请。惟现在军机处。暨总理各国事务衙门办事需人。王文韶尚称熟悉。著仍遵前旨。于假满后照常入直。毋得再行渎请。现月　　

○谕军机大臣等、李鸿章、张树声奏、口外荒地查无越界私垦。请饬照原定界址办理一摺。据称张独多三厅升科地亩。前经办理勘查。立定界址。谦禧以该处近多越界。咨请派员会查。现经查明该都统所奏越界私垦。并无实据。谦禧所派各员。于红阁图三眼井等处旗地。指交民户开垦。凑垫地价。意在新开游牧草地。藉端影射等语。该处游牧旧有私垦之地。前经谕令该都统查明。知会直隶办理。嗣后不准私相放垦。诚恐有碍蒙古游牧。谦禧自应遵照勘办。乃该都统竟于新开草地。任令蒙员指地索价。种种弊端。纷扰不堪。似此不遵定章。是何意见。著即据实具奏。并著懔遵前旨。按照原定界址办理。所收地价。照数解交口北道。抵作押荒。派出各员。迅速一并撤回。偿再有纷扰情事。惟该都统是问。将此谕令知之。现月　　

○又谕。岑毓英等奏、蒙自砂丁滋事。并纳更土司被匪杀伤等语。云南蒙自县东连越地之保胜。现当边务紧要。岂容民夷聚众斗殴。互相烧杀。既经解散复业。即将主谋滋事之人。赶紧查拏。从严惩办。其纳更土职族匪陇＜氵凤＞舞。胆敢句集党与。围攻土署。实属形同叛逆。即著岑毓英等。督饬该地方官。暨派出营练。妥为弹压解散。并严密捕拏该匪陇＜氵凤＞舞等。务期悉数擒获。以遏乱萌。毋令蔓延为患。将此由四百里各谕令知之。现月　　

○又谕。前因有人奏、湖北营兵滋事情形。当谕令彭玉麟确查具奏。兹又有人奏。此次滋事。由江夏县知县蔡炳荣。暴虐所致。涂宗瀛事前既刚愎自用。办理操切。事后又不将蔡炳荣。撤任。敷衍了事。请饬查办等语。著彭玉麟归入前奏。一并查明。据实具奏。原摺著钞给阅看。将此谕令知之。现月　　

○予故前任刑部尚书桑春荣祭葬。谥文恪。　　

○追予拒捻阵亡直隶南皮县监生刘文会等恤典。摺包　　

○戊寅。太宗文皇帝诞辰。遣官祭奉先殿。　　

○谕军机大臣等。前据喜昌等奏、库伦台站绕远。拟请改就直径。当谕令杜嘎尔、谦禧、体察情形。妥筹覆奏。嗣据谦禧等奏。军台官兵苦累。若撤旧添新。恐西北各城。往来差务繁多。力难支应。兹又据杜嘎尔等奏。西两盟各部落。连遭灾祲。情形艰窘。加增新差。力难接当各等语。库伦台站改就直径。原冀纾台力而利转运。既据该都统将军等查明。均有窒碍难行之处。自系实在情形。即著喜昌等仍照旧章办理。将此各谕令知之。现月　　

○旌表烈妇湖南溆浦县典史甘守诚妻孙氏。摺包　　

○己卯。予故伯都讷副都统明春恤典。如军营例。摺包　　

○庚辰。谕军机大臣等。李文敏奏、会匪潜谋起事。先后获犯审办一摺。哥老会匪首李光发等。胆敢造给旗印。分授伪职。辗转纠邀多人入会。句结党与。约期在饶州府城。及江西省城放火起事。闻拏逃散。复至吴城纠邀渔船在樵舍放火。先后经各该地方文武拏获。李光发等七犯正法。办理尚为迅速。其喻毛仔等暨卢水仂等各犯。即著分别讯办。逸犯乐正龙等。并著严饬各属购拏。务获究办。哥老会潜匿各郡。谋为不轨。该犯等所供入会人数。已属不少。恐此外尚多伏匿。若不严密根究。设法查拏。何以消患未萌。绥靖地方。著潘霨到任后。严饬各地方文武。认真访缉匪党究办。并广为开导愚顽。解散胁从。以期净绝根株。潘霨未到任以前。仍著李文敏督饬妥为办理。毋得因交卸在即。稍涉大意。此次协拏出力各员。尚属奋勉。自应量予鼓励。千总张国铭、施得元。均著以守备尽先升用。先换顶戴。主簿陆畴。著交部从优议叙。知县贺宏勋。都司王德斌、池水源。同知王维新。知县刘瑞璋。把总黄全胜、杨寿仁、赵东亮。均著交部议叙。将此谕知潘霨。并由四百里谕令李文敏知之。现月　　

○又谕。清安等奏、筹办安抚蒙民哈夷大概情形一摺。此项蒙民哈萨克。人数众多。既据恳求收抚。自应择地安置。俾无失所。前有旨令升泰驰赴科布多。会办安插。升泰到科后。著清安、额尔庆额、会同详细商酌。即行勘度地方。妥筹办理。毋任稍滋事端。将此由五百里各谕令知之。洋务　　

○以殉难甚烈。予安徽寿州监生张开运。附生曹廷璋、曹德璋。德璋妻金氏、妾王氏。与其子女婢、仆等优恤旌表。摺包　　

○旌表刲股庐墓孝子寿州监生叶家鉴。摺包　　

</div>
    <div class="pagination">
<a href="清实录光绪朝实录_page271.html">上一页</a><span>...</span><a href="清实录光绪朝实录_page267.html">267</a><a href="清实录光绪朝实录_page268.html">268</a><a href="清实录光绪朝实录_page269.html">269</a><a href="清实录光绪朝实录_page270.html">270</a><a href="清实录光绪朝实录_page271.html">271</a><span class="current-page">272</span><a href="清实录光绪朝实录_page273.html">273</a><a href="清实录光绪朝实录_page274.html">274</a><a href="清实录光绪朝实录_page275.html">275</a><a href="清实录光绪朝实录_page276.html">276</a><a href="清实录光绪朝实录_page277.html">277</a><span>...</span><a href="清实录光绪朝实录_page273.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
