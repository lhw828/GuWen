<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 606 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 606 页/共 1316 页</h1>
    <div class="content">
○又奏、湖南省城建立故大学士左宗棠专祠。请饬部立案。从之。摺包　　

○命福建水师提督杨岐珍来京陛见。摺包　　

○命吏部左侍郎敬信、礼部左侍郎钱应溥、兵部右侍郎巴克坦布、在紫禁城内骑马。现月　　

○以山东河工合龙出力。开复济东泰武临道张上达。暨副将张文彩等五员。知府郝廷珍等二员。降调革职摘项处分。　　

○以报效海军钜款。予广东南海县道员周荣曜。军机处存记。遇缺＜闲＞放。现月摺包　　

○辛酉。伊犁将军长庚奏、豫估十九年满蒙汉各营军饷。请饬部照案指拨。下户部知之。摺包　　

○又奏、戍守岩疆。强邻耽视。现辖勇队仅一千人。请免裁减。允之。摺包　　

○壬戌。太常寺少卿溥善为太常寺卿。外记注朱签　　

○癸亥。上诣启祥门外。跪迎慈禧端佑康颐昭豫庄诚寿恭钦献皇太后还宫。　　

○诣储秀宫。问皇太后安。翌日如之。　　

○奉皇太后幸潄芳斋侍膳。　　

○甲子。慈禧端佑康颐昭豫庄诚寿恭钦献皇太后万寿圣节。遣官祭太庙后殿。奉先殿。早事档黄绫本例　　

○上率王以下文武大臣。诣慈宁门行庆贺礼。众官于午门外行礼。外记注书法照黄绫本旧例　　

○奉皇太后幸潄芳斋侍膳毕。跪送皇太后幸西苑。外记注　　

○遣官祭都城隍庙。早事档　　

○四川总督刘秉璋奏、前江苏道员赵继元才力堪用。恳恩开复。得旨、著交吏部带领引见。摺包　　

○予因公淹毙。四川县丞陈允春优恤。摺包　　

○以捐助粥厂经费。予四川奉节县同知衔刘鸿恩建坊。摺包　　

○乙丑。上诣仪鸾殿问慈禧端佑康颐昭豫庄诚寿恭钦献皇太后安。至甲申皆如之。外记　　

○奉皇太后幸颐年殿侍膳。　　

○戊辰。谕内阁、孙毓汶奏、假期届满病仍未痊。恳请开缺一摺。刑部尚书孙毓汶著赏假三个月调理。毋庸开缺。摺包　　

○己巳。谕内阁、御史陈懋侯奏、各省州县滥用非刑。请饬严禁一摺。内外问刑衙门。设立刑具。本有一定制度。若如所奏。各省州县滥用种种非刑。实属大干例禁。著各该督抚申明旧例。严行禁止如有前项情事。即著随时参办。毋稍姑容。用副朝廷明慎用刑至意。现月　　

○谕军机大臣等、有人奏、江南枭匪横行。请设防严缉一摺。据称淮北淮南。透私之地甚多。浸灌皖岸。各关卡不查私盐。以致枭风日炽。抢劫之案。层见叠出。请饬筹办等语。著刘坤一、奎俊、沈秉成、松椿、体察情形。妥筹办理。原摺均著钞给阅看。将此各谕令知之。现月　　

○甘肃新疆巡抚陶模奏、新疆设立俄文学馆。酌拟章程。恳请立案。下所司知之。摺包　　

○又奏、莎车州河水陡涨。淹倒民房一百四十闲。冲坏地三千九百余亩。当饬委员前往会勘。现筹抚恤情形。得旨、即著饬属妥为抚恤。毋任失所。摺包　　

○巡抚衔督办云南矿务唐炯奏、遵旨饬办厂铜情形。请将未缴工本银两。宽至明年呈缴。允之。摺包庚午总理各国事务衙门奏请将出使西洋各国使臣等加复薪俸。从之。　　

○直隶总督李鸿章奏、候选道黄世。煦慨捐钜款助赈。请以道员并案引见。恳恩录用。得旨、著交吏部并案带领引见。摺包　　

○盛京将军裕禄等奏、恭修永陵明堂前草仓河各工完竣。报闻。摺包　　

○两江总督刘坤一奏、江甯城垣坍塌。分别勘估。动款修理。从之。摺包　　

○甘肃新疆巡抚陶模奏、南路已修城署。经费不敷。其未修各工。尤须接续兴办。请饬下四川等省。将经部指拨银两。悉数提解。得旨、即著户部迅催速解。以济要需。朱摺批奏　　

○又奏、古城满营自迁并后。陆续请补佐领防御骁骑校各缺。历俸未满三年。请将本年军政。缓至下届举办。从之。朱摺批

奏　　

○以内阁学士爱廉、礼部左侍郎长麟、为满洲繙译考试官。朱签外记

　　

○以谙习算学。予同知刘鹗交吏部带领引见。　　

○以捐助赈款。予河南南汝光道朱寿镛奖叙。　　

○以亏欠地粮。革已故署直隶晋州。知州宋彭寿职。提属勒追。　　

○予积劳病。故江苏苏松镇标都司虞庆堂优恤。　　

○蠲免直隶通、三河、武清、宝坻、蓟、香河、甯河、霸、保定、文安、大城、固安、永清、东安、大兴、宛平、涿、顺义、滦、清苑、安肃、新城、博野、蠡、雄安、高阳、献、任邱、交河、故城、天津、青、静海、清河、清丰、张家口、丰润、玉田、武强、饶阳、四十一厅州县被水村庄本年粮租杂课有差。并展缓民备仓谷籽种。现月　　

○蠲缓直隶河闲、肃甯、景、东光、沧、平乡、深、安平、良乡、房山、满城、定兴、唐、容城、完祁、南皮、盐山、无极、南和、任、鸡泽、元城、大名、南乐、枣强、隆平、甯晋、定、开、东明、长垣、三十二州县歉收村庄新旧粮赋租课。并减免差徭。现月　　

○辛未。谕内阁、前据给事中王会英奏、奉天庄粮衙门委署主事全禄等、重徵余租。败坏马政等款。当令裕禄确查。兹据查明覆奏。此案庄粮衙门委署主事全禄、催收余租。均系各庄头拖欠应完之款。尚未违例重徵。承办事务。尚无侵吞勒折实据。惟举动粗浮。办事糊涂操切。众情实多不洽。著即行革职。翼领倭绅、承顺、于牧群官马尚无抵换盗卖情弊。惟不能尽心牧养。以致倒毙数目过多。实属咎无可辞。笔帖式清泰、裕宗、催长惠麟、分任庄粮衙门承催。尚无结党营私情弊。惟平日因循积习。于余租不能依限徵解。致递年拖欠不清。亦有不合。均著交部分别议处。以示惩儆。现月　　

○盛京将军裕禄等奏、请于民仓存粮内提拨五万石。接济奉省各灾区粥厂。从之。摺包　　

○吉林将军长顺奏、已革知府董梦兰、精明强干。废弃可惜。恭逢恩诏。可否饬部带领引见。得旨、董梦兰著交吏部带领引见。摺包　　

○改铸阿勒楚喀副都统印信。从吉林将军长顺请也。摺包　　

○命安徽徽甯池太广道杨儒来京。豫备召见。电寄档　　

○以拏获著匪。复已革副都统衔花翎。协领僧额巴图鲁恩祥职。摺包　　

○以捕匪阵亡。复已革二品顶戴记名协领巴扬阿职。下部议恤。摺包　　

○以战功卓著。追复故总兵胡世英降调处分。下部议恤。　　

○赏闲散宗室觉罗人等一月钱粮。宗室觉罗孤寡半月钱粮。　　

○赏八旗暨绿营步军营官兵半月钱粮。　　
</div>
    <div class="pagination">
<a href="清实录光绪朝实录_page605.html">上一页</a><span>...</span><a href="清实录光绪朝实录_page601.html">601</a><a href="清实录光绪朝实录_page602.html">602</a><a href="清实录光绪朝实录_page603.html">603</a><a href="清实录光绪朝实录_page604.html">604</a><a href="清实录光绪朝实录_page605.html">605</a><span class="current-page">606</span><a href="清实录光绪朝实录_page607.html">607</a><a href="清实录光绪朝实录_page608.html">608</a><a href="清实录光绪朝实录_page609.html">609</a><a href="清实录光绪朝实录_page610.html">610</a><a href="清实录光绪朝实录_page611.html">611</a><span>...</span><a href="清实录光绪朝实录_page607.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
