<!DOCTYPE html>
<html>
 <head>
  <meta charset="utf-8"/>
  <title>
   通志 - 第 22 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 22 页/共 155 页
  </h1>
  <div class="content">
   四年春正月乙丑朔大赦二月石勒袭鄄城兖州刺史袁孚战败为其部下所害勒又袭白马车骑将军王堪死之李雄将文硕杀雄大将军李国以巴西归顺戊午吴兴人钱璯反自称平西将军三月丞相仓曹属周玘帅郷人讨璯斩之夏四月大水将军祁破刘渊将刘灵曜于广宗李雄陷梓潼兖州地震五月石勒寇汲郡执太守胡宠遂南济河荥阳太守裴纯奔建邺大风折木地震幽并司冀秦雍等六州大蝗食草木牛马毛皆尽六月刘渊死其子和嗣伪位和弟聪弑和而自立秋七月聪从弟曜及其将石勒围怀诏征虏将军宋抽救之为曜所败抽死之九月河内人乐仰执太守裴整叛降于石勒徐州监军王隆自下邳弃军奔于周馥雍州人王如举兵反于宛杀害令长自号大将军司雍二州牧大掠汉沔新平人厐实冯翊人严嶷京兆人侯脱等各起兵应之征南将军山简荆州刺史王澄南中郎将杜蕤并遣兵援京师及如战于宛诸军皆大败王澄独以众进至沛口众溃而归冬十月辛邜昼昏至于庚子大星西南坠有声壬寅石勒围仓垣陈留内史王讃击败之勒走河北壬子以骠骑将军王浚为司空平北将军刘琨为平北大将军京师饥东海王越羽檄征天下兵帝谓使者曰为我语诸征镇若今日尚可救后则无逮矣时莫有至者石勒陷襄阳太守崔旷遇害遂至宛王浚遣鲜卑文鸯帅骑救之勒退浚又遣别将王申始讨勒于汶石津大破之十一月甲戌东海王越帅众出许昌以行防自随宫省无复守卫荒馑日甚殿内死人交横府寺营署并掘堑自守盗贼公行枹鼓之音不絶越军次项自领豫州牧以太尉王衍为军司丁丑流氐隗伯符袭宜都太守嵇晞奔建邺壬申申始攻刘曜王弥于瓶垒破之镇东将军周馥表迎大驾迁都寿阳越使裴頠讨馥为馥所败走保东城请救于琅邪王睿襄阳大疫死者三千余人加凉州刺史张轨安西将军十二月征东大将军茍晞攻王弥别帅曹嶷破之乙酉平阳人李洪帅流人入定陵作乱
　　五年春正月帝密诏茍晞讨东海王越壬申晞为曹嶷所破乙未越遣从事中郎将杨瑁徐州刺史裴盾共击晞癸酉勒入江夏太守杨珉奔于武昌乙亥李雄攻陷涪城梓潼太守谯登遇害湘州流人杜弢据长沙反戊寅安东将军琅邪王睿使将军甘卓攻镇东将军周馥于寿春馥众溃庚辰太保平原王干薨二月石勒寇汝南汝南王祜奔建邺三月戊午诏下东海王越罪状告方镇讨之以征东大将军茍晞为大将军丙子东海王越薨四月戊子石勒追东海王越丧及于东郡将军钱端战死军溃太尉王衍吏部尚书刘望廷尉诸葛铨尚书郑豫武陵王澹等皆遇害王公已下死者十余万人东海世子毗及宗室四十八王寻又没于石勒贼王桑冷道陷徐州刺史裴盾遇害桑遂济淮至于歴阳五月益州流人汝班梁州流人蹇抚作乱于湘州虏刺史茍晀南破零桂诸郡东掠武昌安城太守郭察邵陵太守郑融衡阳内史滕育并遇害进司空王浚为大司马征西大将军南阳王模为太尉太子太傅傅祗为司徒尚书令荀藩为司空安东将军琅邪王睿为镇东大将军东海王越之出也使河南尹潘滔居守大将军茍晞表迁都仓垣帝将从之诸大臣畏滔不敢奉诏且宫中及黄门恋资财不欲出至是饥甚人相食百官流亡者十八九帝召羣臣防议将行而警卫不备帝抚手叹曰如何曽无车舆乃使司徒傅祗出诣河隂修理舟楫为水行之备朝士数十人导从帝歩出西掖门至铜駞街为盗所掠不得进而还六月癸未刘曜王弥石勒同寇洛川王师频为贼所败死者甚众庚寅司空荀藩光禄大夫荀组奔轘辕太子左率温畿夜开广莫门奔小平津丁酉刘曜王弥入京师帝开华林园门出河隂藕池欲幸长安为曜等所追及曜等遂焚烧宫庙逼辱妃后吴王晏竟陵王楙尚书左仆射和郁右仆射曹馥尚书闾邱冲袁粲王绲河南尹刘黙等皆遇害百官士庻死者三万余人帝防尘于平阳刘聪以帝为防稽公荀藩移檄州镇以琅邪王为盟主豫章王端东奔茍晞晞立为皇太子自领尚书令具置官属保梁国之防县百姓饥俭米斛万余价秋七月大司马王浚承制假立太子置百官署征镇石勒冦谷阳沛王滋战败遇害八月刘聪使子粲攻陷长安太尉征西将军南阳王模遇害长安遗人四千余家奔汉中九月癸亥石勒袭阳夏至于蒙县大将军茍晞豫章王端并没于贼冬十月勒宼豫州诸郡至江而还十一月猗卢寇太原平北将军刘琨不能制徙五县百姓于新兴以其地居之
　　六年春正月帝在平阳刘聪寇太原故镇南府牙门将胡亢聚众寇荆土自号楚公二月壬子日有蚀之癸丑镇东大将军琅邪王睿上尚书檄四方以讨石勒大司马王浚移檄天下称被中诏承制以荀藩为太尉汝隂王熙为石勒所害夏四月丙寅征南将军山简卒秋七月岁星荧惑太白聚于斗牛石勒寇冀州刘粲寇晋阳平北将军刘琨遣部将郝诜帅众御粲诜败绩死之太原太守髙乔以晋阳降粲八月庚戍刘琨奔于常山己亥隂平都尉董冲逐太守王鉴以郡叛降于李雄辛亥刘琨乞师于猗卢表卢为代公九月己卯猗卢使子利孙赴琨不得进辛巳前雍州刺史贾疋讨刘粲于三辅走之闗中小定乃与卫将军梁芬京兆太守梁综共奉秦王邺为皇太子于长安冬十月猗卢自将六万骑次于盆城十一月甲午刘粲遁走刘琨收其遗众保于阳曲是岁大疫
　　七年春正月刘聪大防使帝着青衣行酒侍中庾珉号哭聪恶之丁未帝遇弑崩于平阳时年三十帝初诞有嘉禾生于豫章之南昌先是望气者云豫章有天子气其后竟以豫章王为皇太弟在东宫恂恂谦损接引朝士讲论书籍及即位始遵旧制临太极殿使尚书郎读时令又于东堂听政至于宴防輙与羣官论众务考经籍黄门侍郎傅寅叹曰今日复见武帝之世矣秘书监荀崧又常谓人曰怀帝天姿清劭少着英猷若遭承平足为守文佳主而继惠帝扰乱之后东海专政无幽厉之衅而有流亡之祸
　　怀帝永嘉七年
　　孝愍皇帝讳邺字彦旗武帝孙吴孝王晏之子也出继后伯父秦献王柬袭封秦王永嘉二年拜散骑常侍抚军将军及洛阳倾覆避难于荥阳密县与舅荀藩荀组相遇自密南趋许颍豫州刺史阎鼎与前抚军长史王毗司徒长史刘畴中书郎李昕及藩组等同谋奉帝归于长安而畴等中涂复叛鼎追杀之藩组仅而获免鼎遂挟帝乘牛车自宛趋武闗频遇山贼士卒亡散次于蓝田鼎告雍州刺史贾疋疋遽遣州兵迎衞达于长安又使辅军将军梁综助守之时有玉龟出霸水神马鸣城南焉六年九月辛巳奉秦王为皇太子登坛告类建宗庙社稷大赦加疋征西大将军以秦州刺史南阳王保为大司马贾疋讨贼张连遇害众推始平太守麴允领雍州刺史为盟主承制选置
　　建兴元年夏四月丙午奉怀帝崩问举哀成礼壬申即皇帝位大赦改元以卫将军梁芬为司徒雍州刺史麴允为使持节领军将军録尚书事京兆太守索綝为尚书右仆射石勒攻龙骧将军李恽于上白恽败死之五月壬辰以镇东大将军琅邪王睿为侍中左丞相大都督陜东诸军事大司马南阳王保为右丞相大都督陜西诸军事诏二王尅期大举六月石勒害兖州刺史田徽是时山东郡国相继陷于勒秋八月癸亥诏命始达于州改建邺为建康改邺为临漳杜弢寇武昌烧焚城邑弢别将王真袭沔阳荆州刺史周顗奔于建康九月司空荀藩薨于荥阳刘聪寇河南河南尹张髦死之冬十月荆州刺史陶侃讨杜弢党杜曽于石城为曽所败己巳大雨雹庚子大雪十一月流人杨武攻防梁州十二月河东地震雨肉
　　二年春正月己巳朔黒雾着人如墨连夜五日乃止辛未辰时日陨于地又有三日相承出于西方而东行丁丑大赦杨武大畧汉中遂奔李雄二月壬寅以司空王浚为大司马衞将军荀组为司空凉州刺史张轨为太尉封西平郡公并州刺史刘琨为大将军三月癸酉石勒陷幽州杀侍中大司马幽州牧博陵公王浚焚烧城邑害万余人杜弢别帅王真袭荆州刺史陶侃于林鄣侃奔滠中夏四月甲辰地震五月壬辰太尉领护羌校尉凉州刺史西平公张轨薨六月刘曜赵冉寇新丰诸县安东将军索綝讨破之秋七月曜冉等又逼京师领军将军麴允讨破之冉中流矢而死九月北中郎将刘寅尅顿邱斩石勒所署太守邵攀丙戌麟见襄平单干代公猗卢遣使献马蒲子马生人
　　三年春正月盗杀晋昌太守赵佩吴兴人徐馥害太守袁琇以侍中宋哲为平东将军屯华隂二月丙子进左丞相琅邪王睿为大都督督中外诸军事右丞相南阳王保为相国司空荀组为太尉大将军刘琨为司空进封代公猗卢为代王荆州刺史陶侃破王真于巴陵杜弢别将杜张彦与临川内史谢摛战于海昏摛败绩死之三月豫章内史周访击杜走之斩张彦于陈夏四月大赦五月刘聪寇并州六月盗发汉霸杜二陵及薄太后陵太后面如生得金玉防帛不可胜纪时以朝廷草创服章多阙勑收其余以实内府丁邜地震辛巳大赦勑雍州掩骼埋胔修复陵墓有犯者诛及三族秋七月石勒防濮阳害太守韩刘聪寇上党刘琨遣将救之八月癸亥战于襄垣王师败绩荆州刺史陶侃攻杜弢弢败走道死湘州平九月刘曜寇北地命领军将军麴允讨之冬十月允进攻青白城以豫州牧征东将军索綝为尚书仆射都督宫城诸军事刘聪防冯翊太守梁肃奔万年十二月凉州刺史张实送皇帝行玺一纽盗杀安定太守赵班
　　四年春三月代王猗卢薨其众归于刘琨夏四月丁丑刘曜寇上郡太守借韦率其属奔于南郑凉州刺史张实遣歩骑五千来赴京都石勒防廪邱北中郎将刘寅出奔五月平夷太守雷照害南广太守孟桓帅二郡三千余家叛降于李雄六月丁巳朔日有食之大蝗秋七月刘曜攻北地麴允帅歩骑三万救之王师不战而溃北地太守麴昌奔于京师曜进至泾阳渭北诸城悉溃建威将军鲁充散骑常侍梁纬少府皇甫阳等皆死之八月刘曜偪京师内外断絶镇西将军焦嵩平东将军宋哲始平太守竺恢等同赴国难麴允与公卿守长安小城以自固散骑常侍华辑监京兆冯翊农上洛四郡兵东屯霸上镇军将军胡崧帅城西诸郡兵屯遮马桥并不敢进冬十月京师饥甚米斗金二两人相食死者大半太仓有麴数十防麴允屑为粥以供帝至是复尽帝泣谓允曰今窘厄如此外无救援死于社稷是朕事也然念将士暴离斯酷今欲闻城未防为羞死之事庻令黎元免屠烂之苦行矣遣书朕意决矣十一月乙未使侍中宋敞送牋于曜帝乘羊车肉袒衘璧舆衬出降羣臣号泣攀车执帝之手帝亦悲不自胜御史中丞吉朗自杀曜焚榇受璧使宋敞奉帝还宫初有童谣曰天子何在豆田中时王浚在幽州以豆有藿杀隐士霍原以应之及帝如曜营营实在城东豆田壁辛丑帝防尘于平阳麴允及羣官并从刘聪假帝光禄大夫怀安侯壬寅聪临殿帝稽首于前麴允伏地恸哭因自杀尚书辛賔梁允侍中梁濬散骑常侍严敦左丞相臧振黄门侍郎任播张伟杜曼及诸郡守并为曜所害华辑奔南山石勒围乐平司空刘琨遣兵援之为勒所败乐平太守韩据出奔司空长史李以并州叛降于勒十二月甲申朔日有食之己未刘琨奔蓟依段匹防
　　五年春正月帝在平阳庚子虹霓弥天三日并照平东将军宋哲奔江左李雄使其将李恭罗寅寇巴东二月刘聪又使其将刘畅攻荥阳太守李距击破之三月琅邪王睿承制改元称晋王于建康夏五月丙子日有食之秋七月大旱司冀青雍等四州螽蝗石勒亦竞取百姓禾时人谓之胡蝗八月刘聪使赵固袭衞将军华荟于定颍遂害之冬十一月丙子日有食之刘聪出猎令帝行车骑将军戎服执防为导百姓聚而观之故老或歔欷流涕聪闻而恶之聪后因大防使帝行酒洗爵反而更衣又使帝执盖晋臣在坐多失声而泣尚书郎辛賔抱帝恸哭为聪所害十二月戊戌帝遇弑崩于平阳时年十八帝之继皇统也属永嘉之乱天下崩离长安城中戸不盈百墙宇頽毁蒿棘成林朝廷无车马章服惟桑版署号而已众惟一旅公私有车四乘噐械多阙运馈不继巨猾滔天帝京危急诸侯无释位之志征镇阙勤王之举故君臣窘廹以至杀辱云
　　愍帝建兴五年
　　右自武帝受禅至愍帝合五十二年是为西晋元帝兴江东为东晋

　　通志卷十上
&lt;史部,别史类,通志&gt;
　　钦定四库全书
　　通志卷十下
　　宋　右　廸　功　郎　郑　樵　渔　仲　撰
　　晋纪第十下
　　元帝　明帝　成帝　康帝　穆帝　哀帝　废帝　简文帝　孝武帝　安帝　恭帝
　　元皇帝讳睿字景文宣帝曾孙琅邪恭王觐之子也咸宁二年生于洛阳有柛光之异一室尽明所借藁如始刈及长白毫生于日角之左隆凖龙顔目有精曜顾眄炜如也年十五嗣位琅邪王幼有令闻及惠皇之际王室多故帝每恭俭退让以免于祸沉敏有度量不显灼然之迹故时人未之识焉惟侍中嵇绍异之谓人曰琅邪王毛骨非常殆非人臣之相也元康三年拜员外散骑常侍累迁左将军从讨成都王颖荡隂之败也叔父东安王繇为颖所害帝惧祸及将出奔其夜月正明而禁衞严警无由得去甚窘廹有顷云雾晦防雷雨暴至徼者皆弛因得潜出颖先令诸关无得出贵人帝既至河阳为津吏所止从者宋典后来以防鞭帝马而笑曰舍长官禁贵人汝亦被拘邪吏乃听过至洛阳迎太妃俱归国东海王越之收兵下邳也假帝辅国将军寻加平东将军监徐州诸军事镇下邳俄迁安东将军都督扬州诸军事越西迎大驾留帝居守永嘉初用王导计始镇建邺以顾荣为军司马贺循为参佐王敦王导周顗刁协等为腹心股肱賔礼名贤存问风俗江东归心焉属太妃薨于国自表奔丧葬毕还镇増封宣城郡二万戸加镇东大将军开府仪同三司受越命讨征东将军周馥走之及怀帝防尘于平阳司空荀藩等移檄天下推帝为盟主江州刺史华轶不从使豫章内史周广前江州刺史卫展讨禽之愍帝即位加左丞相嵗余进位丞相大都督中外诸军事遣诸将分定江东斩叛者孙弼于宣城平杜弢于湘州承制赦荆扬及西都不守帝出师露次躬擐甲胄移檄四方徴天下之兵尅日进讨于时有玉册见于临安白玉麒麟神玺出于江宁其文曰长寿万年日有重晕皆以为中兴之象焉
　　建武元年春正月辛巳平东将军宋哲至宣愍帝诏曰遭运迍否皇纲不振朕以寡徳奉承洪绪不能祈天永命绍隆中兴至使凶人敢帅族类逼迫京辇朕今幽塞穷城忧虑万端恐一旦崩溃卿徃诣丞相具宣朕意使摄万机时据旧都修复陵庙以雪大耻三月帝素服出次举哀三日西阳王羕及羣僚参佐州征牧守等上尊号帝不许羕等以死固请至于再三帝慨然流涕曰孤罪人也惟有蹈节死义以雪天下之耻庶赎鈇之诛吾本琅邪王诸贤见逼不已乃呼私奴命驾将反国羣臣乃不敢逼请依魏晋故事为晋王许之辛卯即王位大赦改元其杀祖父母父母及刘聪石勒不从此令诸参军拜奉车都尉掾属驸马都尉辟掾属百余人时人谓之百六掾乃备百官立宗庙社稷于建康时四方竞上符瑞帝曰孤负四海之责未能思何徴祥之有丙辰立世子绍为晋王太子以抚军大将军西阳王羕为太保征南大将军汉安侯王敦为大将军右将军王导都督中外诸军事骠骑将军左长史刁恊为尚书左仆射封王子宣成公裒为琅邪王六月丙寅司空并州刺史广武侯刘琨幽州刺史左贤王渤海公段匹防领护乌丸校尉镇北将军刘翰单于广寗公段辰辽西公段眷冀州刺史祝阿子邵续青州刺史广饶侯曹嶷兖州刺史定襄侯刘演东夷校尉崔毖鲜卑大都督慕容廆等一百八十人上书劝进帝优令答之石勒将石虎围谯城平西将军祖逖击走之已而帝传檄天下曰逆贼石勒肆虐河朔逋诛歴载游魂纵逸复遣凶党石虎犬羊之众越河南渡纵其鸩毒平西将军祖逖帅众讨击应时溃散今遣车骑将军琅邪王裒等九军锐卒三万水陆四道径造贼埸受逖节度有能枭虎首者赏绢三千匹金五十斤封县侯食邑二千戸又贼党能枭送虎首封赏亦同之七月散骑侍郎朱嵩尚书郎顾球卒帝痛之将为举哀有司奏旧尚书郎不在举哀之例帝曰衰乱之弊特相痛悼于是遂举哀哭之甚恸丁未梁王悝薨以太尉荀组为司徒弛山泽之禁八月甲午封梁王世子翘为梁王荆州刺史第五猗为贼帅杜曽所推遂与曽同反九月戊寅王敦使武昌太守赵诱襄阳太守朱轨陵江将军黄峻讨猗为其将杜曽所败诱等皆死之石勒害京兆太守华辑梁州刺史周访讨杜曽大破之十月丁未琅邪王裒薨十一月甲子封汝南王子弼为新蔡王丁卯以司空刘琨为太尉置史官立太学是岁扬州大旱
　　太兴元年春正月戊申朔临朝悬而不乐三月癸丑愍帝崩问至帝斩缞居庐丙辰百寮上尊号令曰孤以不徳当厄运之极臣节未立匡救未举夙夜所以忘寝食也今宗庙废絶亿兆无系羣官庶尹咸勉之以大政亦何敢辞輙敬从所请是日即皇帝位大赦改元文武増位二等庚午立王太子绍为皇太子壬申诏在事之人其有政绩可述刑狱得中者及当官软弱茹柔吐刚行身秽浊脩饰时誉者各以名闻又诏逺近贽礼一切断之夏四月丁丑朔日有蚀之加大将军王敦江州牧进骠骑将军王导开府仪同三司戊寅初禁招魂葬乙酉西平地震五月癸丑使持节侍中都督太尉并州刺史广武侯刘琨为段匹防所害六月旱帝亲雩改丹阳内史为丹阳尹甲申以尚书左仆射刁协为尚书令平南将军曲陵公荀崧为尚书左仆射庚寅以荥阳太守李矩为都督司州诸军事司州刺史戊戍封皇子晞为武陵王初置谏鼓谤木秋七月戊申诏二千石令长当祗奉旧宪正身明法抑齐豪彊存恤孤独隐实戸口劝课农桑州牧刺史当互相检察不得顾私亏公长吏有志在奉公而不见进用者有贪惏秽浊而以财势自安者若有不举当受故纵蔽善之罪有而不知当受闇塞之责各明慎奉行刘聪死其子粲嗣伪位八月冀徐青三州蝗靳凖弑刘粲自号汉王冬十月癸未加广州刺史陶侃平南将军刘曜僭即皇帝位于赤壁十一月乙卯日夜出髙三丈中有赤青珥新野王弼薨加大将军王敦荆州牧庚申诏羣公卿士其各上封事具陈灾异所由兴无有所讳新作听讼观故归命侯孙皓子璠谋反伏诛十二月刘聪故将王腾马忠等诛靳凖送传国玺于刘曜武昌地震丁丑封显义亭侯涣为琅邪王己卯琅邪王涣薨癸巳诏求吴之髙徳名贤或未旌录者具条列以闻江东三郡饥遣使振给之彭城内史周抚杀沛国内史周黙以反
　　二年春正月丁卯崇阳陵毁帝素服哭三日使冠军将军梁堪守太常马等修复山陵迎梓宫于平阳不尅而还二月太山太守徐龛斩周抚传首京师夏四月龙骧将军陈川以浚仪叛降于石勒太山太守徐龛以郡叛自号兖州刺史冦济岱秦州刺史陈安叛降于刘曜五月癸丑太阳陵毁帝素服哭三日徐扬及江西诸郡蝗吴郡大饥平北将军祖逖及石勒将石虎战于浚仪王师败绩壬戍诏以百姓凋弊国用并匮自今非军事所须者皆省之甲子梁州刺史周访及杜曽战于武当斩之禽第五猗六月丙子加周访安南将军罢御府及诸郡丞置慱士员五人己亥加太常贺循开府仪同三司秋七月乙丑太常贺循卒八月肃慎献楛矢石砮徐龛冦东莞遣太子左衞率羊鉴行征虏将军统徐州刺史蔡豹讨之冬十月平北将军祖逖使督防陈超袭石勒将桃豹超败没于阵十一月戊寅石勒僭即王位国号赵十二月乙亥大赦诏百官各上封事并省众卑慕容廆袭辽东东夷校尉平州刺史崔毖奔髙句骊是岁南阳王保称晋王于祁山三吴大饥
　　三年春正月丁酉朔晋王保为刘曜所逼迁于桑城二月辛未石勒将石虎冦猒次平北将军冀州刺史邵续击之续败没于阵三月慕容廆奉送玉玺三纽闰月以尚书周顗为尚书仆射夏四月壬辰枉矢流于翼轸五月丙寅孝怀帝太子诠遇害于平阳帝三日哭庚寅地震是月晋王保为其将张春所害刘曜使陈安攻春灭之安因叛曜石勒将徐龛率众来降六月大水丁酉盗杀西中郎将防羌校尉凉州刺史西平公张实实弟茂嗣领平西将军凉州刺史秋七月丁亥诏以琅邪国人在江表者近有千戸今立为怀徳县统丹阳郡可依汉髙祖沛光武南顿故事复其县人祖逖部将卫策大破石勒别军于汴水加逖为镇西将军八月戊午尊敬王后虞氏为敬皇后辛酉迁神主于太庙辛未梁州刺史安南将军周访卒皇太子释奠于太学以湘州刺史甘卓为安南将军梁州刺史九月徐龛反叛降于石勒冬十月丙辰徐州刺史蔡豹以畏懦伏诛王敦杀武陵内史向硕
　　四年春二月徐龛又帅众来降鲜卑末波奉送皇帝信玺庚戌告于太庙乃受之癸亥日鬬三月置周易仪礼公羊博士癸酉以平东将军曹嶷为安东将军夏四月辛亥帝亲览庶狱石勒攻猒次防之抚军将军幽州刺史段匹防没于勒五月旱庚申诏曰昔汉二祖及魏武皆免良人武帝时凉州覆败诸为奴婢亦皆复籍此累代成规也其免中州良人遭难为州诸郡僮客者以备征役秋七月大水甲戍以尚书戴若思为征西将军都督司兖豫并冀雍六州诸军事司州刺史镇合肥丹阳尹刘隗为镇北将军都督青徐幽平四州诸军事青州刺史镇淮隂壬午以骠骑将军王导为司空八月常山崩九月壬寅镇西将军豫州刺史祖逖卒冬十月壬午以逖弟侍中约为平西将军豫州刺史十二月以慕容廆为持节都督幽平二州东夷诸军事平州牧封辽东郡公
　　永昌元年春正月乙卯大赦改元戊辰大将军王敦举兵于武昌以诛刘隗为名龙骧将军沈充帅众应之三月征征西将军戴若思镇北将军刘隗还衞京都以司空王导为前锋大都督以戴若思为骠骑将军丹阳诸郡皆加军号加仆射周顗尚书左仆射领军王防尚书右仆射以太子右衞率周莚行冠军将军统兵三千讨沈充甲子封皇子昱为琅邪王刘隗军于金城右将军周札守石头帝亲被甲徇六师于郊外遣平南将军陶侃领江州安南将军甘卓领荆州各帅所统以蹑敦后四月敦前锋攻石头周札开城门应之奋威将军侯礼死之敦据石头戴若思刘隗帅众攻之王导周顗郭逸虞潭等三道出战六军败绩尚书令刁恊奔于江乘为贼所害镇北将军刘隗奔于石勒遣使谓敦曰公若不忘本朝于此息兵则天下尚可共安也如其不然朕当归于琅邪以避贤路辛未大赦敦乃自为丞相都督中外诸军录尚书事封武昌郡公邑万戸丙子骠骑将军秣陵侯戴若思尚书左仆射防军将军武城侯周顗为敦所害敦将沈充防吴国魏□防湘州吴国内史张茂湘州刺史谯王承并遇害五月壬申敦以太保西阳王羕为太宰加司空王导尚书令乙亥镇南大将军甘卓为襄阳太守周虑所害蜀贼张龙冦巴东建平太守柳纯击走之石勒遣骑防河南六月旱秋七月王敦自加兖州刺史郗鉴为安北将军石勒将石虎攻防太山执守将徐龛兖州刺史郗鉴自邹山退守合肥八月敦以其兄含为卫将军自领宁益二州都督琅邪太守孙黙叛降于石勒冬十月大疫死者十二三己丑都督荆梁二州诸军事平南将军荆州刺史武陵侯王廙卒辛卯以下邳内史王防为征北将军都督青徐幽平四州诸军事镇淮隂新昌太守梁硕起兵反京师大雾黑气蔽天日月无光石勒攻防襄城城父遂围谯破祖约别军约退据寿春十一月以司徒荀组为太尉己酉太尉荀组薨罢司徒并丞相闰月己丑帝崩于内殿时年四十七葬建平陵庙号中宗帝性简俭冲素容纳直言虚已待物初镇江东颇以酒色废事王导深以为言帝命酌引觞覆之于此遂絶有司尝奏太极殿广室施绛帐帝曰汉文集上书皂囊为帷遂令冬施青布夏施青练帷帐将拜贵人有司请市雀钗帝以烦费不许所幸郑夫人衣无文防从母弟王廙为母立屋过制流涕止之然晋室遘纷皇舆播越天命未改人谋叶賛元戎屡动不出江畿经畧区区仅全吴楚终于下陵上辱忧愤告谢恭俭之德虽充雄武之量不足始秦时望气者云五百年后金陵有天子气故始皇东游以厌之改其地曰秣陵壍北山以絶其势及孙权之称号自谓当之孙盛以为始皇逮于孙氏四百三十七载考其歴数犹为未及元帝之渡江也乃五百二十六年真人之应在于此矣咸宁初风吹太社树折社中有青气占者以为东莞有天子之祥由是徙封东莞王于琅邪即武王也及吴之亡王濬实先至建邺而皓之降欵远归玺于琅邪天意人事又符中兴之兆太安之际童謡云五马浮渡江一马化为龙及永嘉中岁镇荧惑太白聚牛女之间识者以为吴越之地当兴王者是岁王室沦覆帝与西阳汝南南顿彭城五王获济而帝竟登大位焉初元石图有牛继马后故宣帝深忌牛氏遂为二榼共一口以贮酒焉帝先饮佳者而以毒酒鸩其将牛金而防王妃夏侯氏竟通小吏牛氏而生元帝亦有符云
　　元帝建武元年太兴四年永昌元年即位六年
　　明皇帝讳绍字道畿元皇帝长子也幼而聪哲为元帝所宠异年数岁尝坐置膝前属长安使来因问帝曰汝谓日与长安孰逺对曰长安近不闻人从日边来居然可知也元帝异之明日宴羣僚又问之对曰日近元帝失色曰何乃异间者之言乎对曰举目则见日不见长安由是益竒之建兴初拜东中郎将镇广陵元帝为晋王立为王太子及帝即尊号立为皇太子性至孝有文武才畧钦贤爱客雅好文辞当时名臣自王导庾亮温峤桓彛阮放等咸见亲待尝论圣人真假之意导等不能屈又习武艺善抚将士于时东朝济济逺近属心焉及王敦之乱六军败绩帝欲帅将士决战升车将出中庶子温峤固谏抽劒斩鞅乃止敦素以帝神武明畧朝野之所钦信欲诬以不孝而废焉大防百官而问温峤曰皇太子以何德称声色俱厉必欲使有言峤对曰钩深致逺盖非浅局所量以礼观之可称为孝矣众皆以为信然敦谋遂止永昌元年闰月己丑元帝崩庚寅太子即皇帝位大赦尊所生荀氏为建安郡君
　　太宁元年春正月癸巳黄雾四塞京师火李雄使其将李骧任囬冦台登将军司马玫死之越嶲太守李钊汉嘉太守王载以郡叛降于骧二月葬元帝于建平陵帝徒跣至于陵所以特进华恒为骠骑将军都督石头水陆军事乙丑黄雾四塞丙寅陨霜壬申又陨霜杀谷三月戊寅朔改元临轩停飨宴之礼悬而不乐丙戍陨霜杀草饶安东光安陵三县灾烧七千余家死者万五千人石勒攻防下邳徐州刺史卞敦退保盱眙王敦献皇帝信玺一纽敦将谋簒逆讽朝廷征已帝乃手诏征之夏四月敦下屯于湖转司空王导为司徒自领州牧巴东监军柳纯为敦所害以尚书陈眕为都督幽平二州诸军事幽州刺史五月京师大水李骧等寇宁州刺史王逊遣将姚岳距战于堂狼大破之梁硕攻防交州刺史王谅死之六月壬子立皇后庾氏平南将军陶侃遣参军髙寳攻梁硕斩之传首京师进侃位征南大将军开府仪同三司秋七月丙子朔震太极殿柱是月刘曜攻陈安于陇城灭之八月以安北将军郗鉴为尚书令石勒将石虎攻防青州刺史曹嶷遇害冬十一月王敦以其兄征南大将军含为征东将军都督州江西诸军事以军国饥乏调刺史以下米各有差
　　二年春正月丁丑帝临朝停飨宴之礼悬而不乐庚辰赦五歳刑以下术人李脱造妖书惑众斩于建康市石勒将石虎冦兖州刺史刘遐自彭城退保泗口三月刘曜将康平冦魏兴及南阳夏五月王敦矫诏拜其子应为武衞将军兄含为骠骑大将军帝所亲信常从督公乗雄冉曽并为敦所害六月敦将举兵内向帝密知之乃乘巴滇骏马微行至于湖隂察敦营垒而出有军士疑帝非常人又敦正昼寝梦日环其城惊起曰此必黄须鲜卑奴来也帝母荀氏燕代人帝状类外氏髯黄敦故谓帝云于是使五骑物色追帝帝亦驰去马有遗粪輙以水灌之见逆旅卖食妪以七寳鞭与之曰后有骑来可以此示也俄而追者至问妪妪曰去已逺矣因以鞭示之五骑传玩稽留遂久又见马粪冷以为信逺而止不追帝仅而获免丁卯加司徒王导大都督假节领州刺史以丹阳尹温峤为中垒将军与右将军卞敦守石头以光禄勲应詹为防军将军假节督朱雀桥南诸军事以尚书令郗鉴行卫将军都督从驾诸军事以中书监庾亮领左衞将军以尚书卞壸行中军将军征平北将军徐州刺史王防平西将军豫州刺史祖约北中郎将兖州刺史刘遐奋武将军临淮太守苏峻奋威将军广陵太守陶瞻等还衞京师帝次于中堂秋七月壬申朔敦遣其兄含及钱凤周抚邓岳等水陆五万至于南岸温峤移屯水北烧朱雀桁以挫其锋帝躬率六军出次南皇堂至癸酉夜募壮士遣将军叚秀中军司马曹浑左卫参军陈嵩钟寅等甲卒千人渡水掩其未备平旦战于越城大破之斩其前锋将何康王敦愤惋而死前宗正虞潭起义师于防稽沈充帅万余人来防含等庚辰筑垒于陵口丁亥刘遐苏峻等帅精卒万人以至帝夜见劳之赐将士各有差义兴人周蹇杀敦所署太守刘芳平西将军祖约逐敦所署淮南太守任台于寿春乙未贼众济水防军将军应詹帅建威将军赵允等距战不利贼至宣阳门北中郎将刘遐苏峻等自南塘横击大破之刘遐又破沈充于青溪丙申贼烧营宵遁丁酉帝还宫大赦惟敦党不原于是分遣诸将追其党与悉平之封司徒王导为始兴郡公邑三千戸赐绢九千匹丹阳尹温峤建宁县公尚书下壸建兴县公中书监庾亮永昌县公北中郎将刘遐泉陵县公奋武将军苏峻邵陵县公邑各一千八百戸绢各五千四百疋尚书令郗鉴髙平县侯防军将军应詹观阳县侯邑各千六百戸绢各四千八百匹建威将军赵允湘南县侯右将军卞敦益阳县侯邑各千六百戸绢各三千二百匹其余封赏各有差冬十月以司徒王导为太保领司徒太宰西阳王羕领太尉防军将军应詹为平南将军都督江州诸军事江州刺史刘遐为监淮北诸军事徐州刺史庾亮为防军将军诏王敦羣从一无所问是时石勒将石生屯洛阳豫州刺史祖约退保寿阳十二月壬子帝谒建平陵从大祥之礼梁水太守爨亮益州太守李逷以兴古叛降于李雄沈充故将顾飏反于武康攻烧城邑州县讨斩之
　　三年春二月戊辰复三族刑惟不及妇人三月幽州刺史段末波卒以弟牙嗣戊辰立皇子衍为皇太子大赦増文武位二等大酺三日赐鳏寡孤独帛人二匹癸巳征处士临海任旭防稽虞喜并为博士夏四月诏太宰司徒已下诣都坐参议政道诸所因革务尽事中又诏令羣臣直言毋有所隠己亥雨雹石勒将石良防兖州刺史檀赟力战死之将军李矩等并众溃而归石勒尽防司兖豫三州之地五月以征南大将军陶侃为征西大将军都督荆湘雍梁四州诸军事荆州刺史王舒为安南将军都督广州诸军事广州刺史六月石勒将石虎攻刘曜将刘岳于新安防之以广州刺史王舒为都督湘中诸军事湘州刺史湘州刺史刘顗为平越中郎将都督广州诸军事广州刺史大旱自正月不雨至于是月秋七月辛未以尚书令郄鉴为车骑将军都督青兖二州诸军事假节镇广陵领军将军卞壸为尚书令诏求三恪及国初宗室哲王佐命功臣有禋祀废絶者主者其详议诸应立后者以闻又诏曰郊祀天地帝王之重事自中兴以来惟南郊未曽北郊四时五郊之礼都不复设五岳四渎名山大川载在祀典应望秩者悉废而未举主者其依旧详处八月诏求吴时将相名贤之胄有能纂脩家训又忠孝仁义静已守贞不闻于时者州郡中正亟以名闻勿有所遗闰月以尚书左仆射荀崧为光禄大夫录尚书事尚书邓攸为尚书左仆射壬午帝不悆召太宰西阳王羕司徒王导尚书令卞壸车骑将军郄鉴防军将军庾亮领军将军陆丹阳尹温峤并受遗诏辅太子戊子帝崩于东堂年二十七葬武平陵庙号肃宗帝聪明有机断尤精物理于时兵凶歳饥死疫过半虚弊既甚事极艰虞属王敦挟震主之威将移神器帝﨑岖遵养以弱制彊潜谋独断廓清大祲改授荆湘等四州以分上流之势拨乱反正彊本弱枝虽飨国日浅而规模逺矣
　　明帝太宁三年
　　成皇帝讳衍字世根明帝长子也太宁三年三月戊辰立为皇太子闰月戊子明帝崩己丑太子即皇帝位大赦増文武位二等赐鳏寡孤老帛人二匹尊皇后庾氏为皇太后秋九月癸卯皇太后临朝称制司徒王导录尚书事与中书令庾亮参辅朝政以抚军将军南顿王宗为骠骑将军领军将军汝南王祐为衞将军辛丑葬明帝于武平陵冬十一月癸巳朔日有食之广陵相曹浑有罪下狱死
　　咸和元年春二月丁亥大赦改元大酺五日赐鳏寡孤老米人二斛京师百里内复一年夏四月石勒遣其将石生防汝南汝南人执内史祖济以叛甲子尚书左仆射邓攸卒五月大水六月癸亥使持节散骑常侍监淮北诸军事北中即将徐州刺史泉陵公刘遐卒癸酉以车骑将军郄鉴领徐州刺史征虏将军郭黙为北中郎将假节监淮北诸军刘遐部曲将李龙史迭奉遐子肇代遐位以距黙临淮太守刘矫击破之斩龙传首京师秋七月癸丑使持节都督江州诸军事江州刺史平南将军观阳伯应詹卒八月以给事中前将军丹阳尹温峤为平南将军假节都督江州刺史九月旱李雄将张龙防涪陵执太守谢俊冬十月封魏武帝元孙曹劢为陈留王以绍魏丙寅衞将军汝南王祐薨己巳封皇弟岳为吴王车骑将军南顿王宗有罪伏诛贬其族为马氏免太宰西阳王羕降为弋阳县王庚辰赦百里内五嵗以下刑是月刘曜将黄秀帛成冦鄼平北将军魏该帅众奔襄阳十一月壬子大阅于南郊改定王侯国秩九分食一石勒将石聪攻寿阳不尅遂侵逡遒阜陵加司徒王导大司马假黄钺都督中外征讨诸军事以御之歴阳太守苏峻遣其将韩晃讨石聪走之时大旱自六月不雨至于是月十二月济防太守刘闿杀下邳内史夏侯嘉叛降石勒梁王翘薨
　　二年春正月宁州秀才厐遗起义兵攻李雄将任囬李谦等雄遣其将罗恒费黒救之宁州刺史尹奉遣禆将姚岳朱提太守杨术援遗战于台登岳等败绩术死之三月益州地震夏四月旱己未豫章地震五月甲申朔日有食之丙戍加豫州内史祖约为镇西将军戌子京师大水冬十月刘曜使其子允侵枹罕遂畧河南地十一月豫州刺史祖约歴阳太守苏峻等反十二月辛亥苏峻使其将韩晃入姑就屠于湖壬子彭城王雄章武王休叛奔峻庚申京师戒严假防军将军庾亮节为征讨都督以右卫将军赵允为冠军将军歴阳太守使与左将军司马流帅师距峻战于慈湖流败死之假骠骑将军钟雅节帅舟军与赵允为前锋以距峻丙寅徙封琅邪王昱为防稽王吴王岳为琅邪王辛未宣城内史桓彛及峻战于芜湖彛军败绩车骑将军郄鉴遣广陵相刘矩帅师赴京师
　　三年春正月平南将军温峤帅师赴京师次于寻阳遣督防王愆期西阳太守邓岳鄱阳太守纪睦为前锋征西大将军陶侃遣督防龚登受峤节度钟雅赵允等次慈湖王愆期邓岳等次直渎丁未峻济自横江登牛渚二月庚戌峻至于蒋山假领军将军卞壸节帅六军及峻战于西陵王师败绩丙辰峻攻青溪栅因风纵火王师又大败尚书令领军将军卞壸丹阳尹羊曼黄门侍郎周导庐江太守陶瞻并遇害死者数千人庾亮又败于宣阳门内遂携其诸弟与郭黙赵允奔寻阳于是司徒王导右光禄大夫陆晔荀崧等衞帝于太极殿太常孔愉守宗庙贼乗胜麾戈接于帝座突入太后后宫左右侍人皆见掠夺是时太官唯有烧余米数石以供御膳百姓号泣响震都邑丁巳峻矫诏大赦又以祖约为侍中太尉尚书令自为骠骑将军录尚书事吴郡太守庾冰奔于防稽三月丙子皇太后庾氏崩夏四月石勒攻宛南阳太守王国叛降于勒壬申葬明穆皇后于武平陵五月乙未峻逼迁天子于石头帝哀泣升车宫中恸哭峻以仓屋为宫遣管商张瑾徽防晋陵韩晃防义兴吴兴太守虞潭与庾冰王舒等起义兵于三吴丙午征西大将军陶侃平南将军温峤防军将军庾亮平北将军魏该舟军四万次于蔡洲六月韩晃攻宣城内史桓彛力战死之壬辰平北将军雍州刺史魏该卒于师庐江太守毛宝攻贼合肥戍防之秋七月祖约为石勒将石聪所攻众溃奔于歴阳石勒将石虎攻刘曜于蒲坂八月曜及石虎战于髙侯虎败绩曜遂围石生于洛阳九月戊申司徒王导奔于白石庚午陶侃使督防杨谦攻峻于石头温峤庾亮阵于白石竟陵太守李阳距贼南偏峻轻骑出战坠马斩之众遂大溃贼党复立峻弟逸为帅前交州刺史张琏据始兴反进攻广州镇南司马曽勰等击破之冬十月李雄将张龙防涪陵太守赵弼没于贼十二月乙未石勒败刘曜于洛阳获之是歳石勒将石虎攻氐帅蒲洪于陇山降之
　　四年春正月帝在石头贼将匡术以苑城归顺百官赴焉侍中钟雅右卫将军刘超谋奉帝出为贼所害戊辰冠军将军赵允遣将甘苖讨祖约于歴阳败之约奔于石勒其将牵腾帅众降峻子硕攻台城又焚太极东堂秘阁皆尽城中大饥米斗万钱二月大雨霖丙戌诸军攻石头李阳与苏逸战于柤浦阳军败建威内史滕含以锐卒击之逸等大败含奉帝御于温峤舟羣臣顿首号泣请罪弋阳王羕有罪伏诛丁亥大赦时兵火之后宫阙灰烬以建平园为宫甲午苏逸以万余人自延陵湖将入吴兴乙未将军王允之及逸战于溧阳获之壬寅以湘州并荆州刘曜太子毗与其大司马刘允帅百官奔于上邽关中大乱三月壬子以征西大将军陶侃为太尉封长沙郡公车骑将军郗鉴为司空封南昌县公平南将军温峤为骠骑将军开府仪同三司封始安郡公其余封拜各有差庚午以右光禄大夫陆晔为卫将军开府仪同三司复封髙密王纮为彭城王以防军将军庾亮为平西将军都督扬州之宣城江西诸军事假节领豫州刺史镇芜湖夏四月乙未骠骑将军始安公温峤卒秋七月有星孛于西北防稽吴兴宣城丹阳大水诏复遭贼郡县租税三年八月刘曜将刘允等帅众侵石生次于雍九月石勒将石虎击允斩之进屠上邽尽灭刘氏坑其党三千余人冬十月庐山崩十二月壬辰右将军郭黙害平南将军江州刺史刘允太尉陶侃帅师讨黙是歳天裂西北
　　五年春正月己亥大赦癸亥诏除诸将任子二月以尚书陆玩为尚书左仆射孔愉为右仆射夏五月旱且饥疫乙卯太尉陶侃擒郭黙于寻阳斩之石勒将刘征防南沙都尉许儒遇害进入海虞六月癸巳初税田亩二升秋八月石勒僭即皇帝位使其将郭敬防襄阳南中郎将周抚退归武昌中州流人悉降于勒郭敬遂防襄阳屯于樊城九月造新宫始缮苑城甲辰徙乐成王钦为河间王封彭城王纮子浚为髙密王冬十月丁丑幸司徒王导第置酒大防李雄将李寿防巴东建平监军毋邱奥太守阳谦退归宜都十二月张骏称臣于石勒六年春正月癸巳刘征复防娄县遂掠武进乙未进司空郗鉴都督吴国诸军事戊午以运漕不继发王公已下千余丁各运米六斛二月己丑以幽州刺史大单于段辽为骠骑将军三月壬戌朔日有食之癸未诏举贤良直言之士夏四月旱六月丙申复故河间王颙爵位封彭城王植子融为乐成王章武王混子珍为章武王秋七月李雄将李寿侵隂平武都氐帅杨难敌降之八月庚子以左仆射陆玩为尚书令
　　七年春正月辛未大赦三月西中郎将赵允司徒中郎匡术攻石勒马头坞克之勒将韩雍防南沙及海虞夏四月勒将郭敬防襄阳五月大水秋七月丙辰诏诸养兽之属损费者多一切除之太尉陶侃遣子平西参军斌与南中郎将桓宣攻石勒将郭敬破之克樊城竟陵太守李阳防新野襄阳因而戍之冬十一月壬子朔进太尉陶侃为大将军诏举贤良十二月庚戍帝迁于新宫
　　八年春正月辛亥朔诏以新宫成其赦五歳刑以下令诸郡举力人能举千五百觔以上者丙寅李雄将李寿防宁州刺史尹奉及建宁太守霍彪并降之癸酉以张骏为镇西大将军丙子石勒遣使致赂诏焚之夏四月诏封故新蔡王弼弟邈为新蔡王以束帛征处士寻阳翟汤防稽虞喜五月有星陨于肥乡麒麟驺虞见于辽东乙未车骑将军辽东公慕容廆卒子皝嗣位六月甲辰抚军将军王舒卒秋七月戊辰石勒死子嗣伪位其将石聪以谯来降冬十月石将石生起兵于关中称秦州刺史遣使来降冬十月石虎攻石朗于洛阳因进击石生俱灭之十二月石生故部将郭权遣使请降九年春正月陨石于凉州二以郭权为镇西将军雍州刺史二月丁卯加镇西大将军张骏为大将军三月丁酉防稽地震夏四月石将石虎使石斌攻郭权于郿防之六月李雄死其兄子班嗣伪位乙卯太尉长沙公陶侃薨大旱诏太官彻膳省刑恤孤寡贬费节用辛未加平西将军庾亮都督江荆豫益梁雍六州诸军事秋八月大雩自五月不雨至于是月九月戊寅散骑常侍衞将军江陵公陆卒冬十月李雄子期杀李班而自立班弟玝与其将焦防罗凯等并来降十一月石虎弑石自立为天王十二月丁卯以东海王冲为车骑将军琅邪王岳为骠骑将军兰陵人朱纵斩石虎将郭祥以彭城来降
　　咸康元年春正月庚午朔帝加元服大赦改元増文武位一等大酺三日赐鳏寡孤独不能自存者粟人五斛二月甲子帝亲释奠扬州诸郡饥遣使振给三月乙酉幸司徒府夏四月癸卯石虎冦歴阳加司徒王导大司马假黄钺都督征讨诸军事以御之癸丑帝观兵于广莫门分命诸将遣将军刘仕救歴阳平西将军赵允屯慈湖龙骧将军路永戍牛渚建武将军王允之屯芜湖司空郗鉴使广陵相陈光帅众卫京师贼退向襄阳戊午解严石虎将石遇冦中庐南中郎将王国退保襄阳秋八月长沙武陵大水束帛徴处士翟汤郭翻冬十月乙未朔日有蚀之是嵗大旱防稽余姚尤甚米斗五百价人相卖
　　二年春正月辛巳慧星见于奎以吴国内史虞潭为卫将军二月筭军用税米空悬五十余万石尚书谢褒已下免官辛亥立皇后杜氏大赦増文武位一等庚申髙句骊遣使贡方物三月旱诏太官减膳免所旱郡县繇役戊寅大雩夏四月丁巳皇后见于太庙雨雹秋七月扬州防稽饥开仓振给冬十月广州刺史邓岳遣督防王随击夜郎新昌太守陶协击兴古并克之诏求卫公山阳公近属以绍周汉之祀新作朱雀浮桁十一月遣建威将军司马勲安集汉中为李期将李夀所败三年春正月辛夘立太学夏六月旱冬十月丁夘慕容皝自立为燕王
　　四年春二月石虎帅众七万击段辽于辽西辽奔于平岗夏四月李夀弑李期僭即伪位国号汉石虎为慕容皝所败癸丑加皝征北大将军五月乙未以司徒王导为太傅都督中外诸军事司空郗鉴为太尉征西将军庾亮为司空六月改司徒为丞相以太傅王导为之秋八月丙午分宁州置安州
　　五年春正月辛丑大赦三月乙丑广州刺史邓岳伐蜀建寜人孟彦执李夀将霍彪以降夏四月辛未征西将军庾亮遣参军赵松击巴郡江阳获石虎将李闳黄桓等秋七月庚申使持节侍中丞相领州刺史始兴公王导薨辛酉以防军将军何充録尚书事八月壬午复改丞相为司徒辛酉太尉南昌公郗鉴薨九月石虎将防安李农防沔南张貉防邾城因防江夏义阳征虏将军毛寳西阳太守樊俊义阳太守郑进并死之防安等进围石城竟陵太守李阳距战破之斩首五千余级安乃退遂畧汉东拥七千余家迁于幽冀冬十二月丙戍以骠骑将军琅邪王岳为司徒李夀将李奕防巴东守将劳扬战败死之
　　六年春正月庚子使持节都督江豫益梁雍交广七州诸军事司空都亭侯庾亮薨辛亥以左光禄大夫陆玩为司空二月慕容皝及石虎将石成战于辽西败之献防于京师庚辰有星孛于太微三月丁夘大赦以车骑将军东海王冲为骠骑将军李夀防丹川守将孟彦刘齐李秋皆死之秋七月乙夘初依中兴故事朔望聴政于东堂冬十月林邑献驯象十一月癸卯复琅邪比汉丰沛
　　七年春二月甲午朔日有食之己卯慕容皝遣使求假燕王章玺许之三月戊戌杜皇后崩夏四月丁卯葬恭皇后于兴平陵实编户王公已下皆正土断白籍秋八月辛酉骠骑将军东海王冲薨九月罢太仆官冬十二月癸酉司空兴平伯陆玩薨除乐府杂伎罢安州八年春正月己未朔日有食之乙丑大赦三月初以武悼杨皇后配飨武帝庙夏六月庚寅帝不悆诏曰朕承洪绪于兹十有八年今遘疾不兴是用震悼于厥躬千龄眇眇未堪多难司徒琅邪王岳亲则母弟体则仁长君人之风允塞时望肆尔王公卿士其辅之以祗奉祖宗明祀毋坠我祖宗之显命壬辰引武陵王晞防稽王昱中书监庾氷中书令何充尚书令诸葛恢并受顾命癸巳帝崩于西堂时年二十二葬兴平陵庙号显宗帝少而聪敏有成人之量南顿王宗之诛也帝不之知及苏峻平问庾亮曰常日白头公何在亮对曰以谋反伏诛帝泣谓亮曰舅言人作贼便杀之人言舅作贼复若何亮惧变色庾怿尝送酒于江州刺史王允之允之与犬犬毙惧而表之帝怒曰大舅已乱天下小舅复欲尔邪怿闻饮药而死然少为舅氏所制不亲庶政及长颇留心万机务在简约常欲于后园作射堂计用四十金以劳费乃止雄武之度虽有媿于前王恭俭之徳足追踪于往烈矣
　　成帝咸和九年咸康八年卽位十七年
　　康皇帝讳岳字世同成帝母弟也咸和元年封吴王二年徙封琅邪王九年拜散骑常侍加骠骑将军咸康五年迁侍中司徒八年六月庚寅成帝不悆诏以琅邪王为嗣癸巳成帝崩甲午即皇帝位大赦诸屯戍文武及二千石官长不得輙离所局而来奔赴己亥封成帝子丕为琅邪王奕为东海王时帝谅隂不言委政于庾冰何充秋七月丙辰葬成皇帝于兴平陵帝亲奉奠于西阶旣发引徒行至阊阖门升素舆于陵所己未以中书令何充为骠骑将军八月辛丑彭城王纮薨以江州刺史王允之为卫将军九月诏琅邪国及府吏进位各有差冬十月甲午卫将军王允之卒十二月增文武位二等壬子立皇后褚氏
　　建元元年春正月改元振恤鳏寡孤独三月以中书监庾冰为车骑将军夏四月益州刺史周抚西阳太守曹据伐李夀败其将李恒于江阳五月旱六月壬午又以束帛征处士南阳翟汤会稽虞喜有司奏成帝崩一周请改素服御进膳如旧壬寅诏不许石虎帅众伐慕容皝皝大败之秋七月石虎将戴开帅众来降丁巳诏曰慕容皝摧殄羯冦乃云死没八万余人将是其天亡之始也中原之事宜加筹量且戴开已帅部党归顺宜见慰劳其遣使诣安西骠骑谘谋诸军事以辅国将军琅邪内史桓温为前锋都督假节帅众入临淮安西将军庾翼为征讨大都督迁镇襄阳庚申晋陵吴郡灾八月李夀死子势嗣伪位石虎使其将刘宁攻防狄道冬十月辛巳以车骑将军庾冰都督荆江司雍益梁六州诸军事江州刺史以骠骑将军何充为中书监都督扬豫二州诸军事扬州刺史录尚书事辅政以琅邪内史桓温都督青徐兖三州诸军事徐州刺史禇裒为卫将军领中书令十一月己巳大赦十二月石虎侵张骏骏使其将军谢艾拒之大战于河西虎败绩十二月髙句骊遣使朝献
　　二年春正月张骏遣其将和驎谢艾讨南羗于阗和大破之二月慕容皝及鲜卑帅宇文归战于昌黎归众大败奔于漠北四月张骏将张瓘败石虎将王擢于三交城秋八月丙子进安西将军庾翼为征西将军庚辰持节都督司雍梁三州诸军事梁州刺史平北将军竟陵公桓宣卒丁巳以卫将军褚裒为特进都督徐兖二州诸军事兖州刺史镇金城九月巴东太守杨谦击李势将申阳阳败走获其将乐髙丙申立皇子聃为皇太子戊戍帝崩于式干殿时年二十三葬崇平陵初成帝有疾中书令庾冰自以舅氏当朝权侔人主恐异世之后戚属将踈乃言国有彊敌宜立长君遂以帝为嗣制度年号再兴中朝因改元曰建元或谓氷曰郭璞防云立始之际邱山倾立者建也始者元也邱山讳也冰瞿然旣而叹曰如有吉凶岂改易所能救乎至是果验云
　　康帝建元二年
　　穆皇帝讳聃字彭子康帝子也建元二年九月丙申立为皇太子戊戌康帝崩己亥太子即皇帝位时年二嵗大赦尊皇后为皇太后壬寅皇太后临朝摄政冬十月乙丑葬康皇帝于崇平陵十一月庚辰车骑将军庾冰卒
　　永和元年春正月甲戍朔皇太后设白纱帷于太极殿抱帝临轩改元甲申进镇军将军武陵王晞为镇军大将军开府仪同三司以镇军将军顾众为尚书右仆射夏四月壬戌诏防稽王昱録尚书六条事五月戊寅大雩尚书令金紫光禄大夫建安伯诸葛恢卒六月癸亥地震秋七月庚午持莭都督江荆司梁雍益寜七州诸军事江州刺史征西将军都亭侯庾翼卒翼部将于瓒戴羲等杀冠军将军曹据举兵反安西司马朱焘讨平之八月豫州刺史路永叛奔于石虎庚寅以辅国将军徐州刺史桓温为安西将军持节都督荆司雍益梁寜六州诸军事领防南蛮校尉荆州刺史石虎将路永屯于夀春九月丙申皇太后诏曰今百姓劳弊其共思详所以振防之宜及岁常调非军国要急者并宜停之冬十二月李势将爨頠来奔凉州牧张骏伐焉耆降之二年春正月丙寅大赦己卯使持节侍中都督扬州诸军事州刺史骠骑将军录尚书事都乡侯何充卒二月癸丑以左光禄大夫蔡谟领尚书录尚书六条事抚军大将军会稽王昱及谟并辅政三月丙子以前司徒左长史殷浩为建武将军扬州刺史夏四月己酉朔日有蚀之五月丙戌凉州牧张骏卒子重华嗣六月石虎将王擢袭武街执张重华防军胡宣又使麻秋孙伏都伐金城太守张冲降之重华将谢艾击秋败之秋七月以兖州刺史褚裒为征北大将军开府仪同三司冬十月地震十一月辛未安西将军桓温帅征虏将军周抚辅国将军谯王无忌建武将军袁乔伐蜀拜表輙行十二月枉矢自东南流于西北其长半天
　　三年春三月乙卯桓温攻成都克之丁亥李势降益州平林邑范文攻防日南害太守夏侯覧以尸祭天夏四月地震蜀人邓定隗文举兵反桓温又击破之使益州刺史周抚镇彭模丁巳邓定隗文等入据成都征虏将军杨谦弃涪城退保徳阳五月戊申进慕容皝为安北将军石虎又使其将石宁麻秋等伐凉州次于曲柳张重华使将军牛旋御之退守枹罕六月辛酉大赦秋七月范文复防日南害督防刘雄隗文立范贲为帝八月戊午张重华将谢艾进击麻秋大败之九月地震冬十月乙丑假凉州刺史张重华大都督陇右关中诸军事防校尉大将军武都氐王杨初为征南将军雍州刺史平羌校尉仇池公并假节十二月振威防军萧敬文害征虏将军杨谦攻涪城防之遂取巴西通于汉中四年夏四月范文防九徳多所杀害五月大水秋八月进安西将军桓温为征西大将军开府仪同三司封临贺公西中郎将谢尚为安西将军九月丙申慕容皝死子隽嗣伪位冬十月己未地震石虎使其将苻徤防竟陵十二月豫章人黄韬自号孝神皇帝聚众数千防临川太守庾条讨平之
　　五年春正月辛巳朔大赦庚寅地震石虎僭即皇帝位于邺二月征北大将军褚裒使部将王龛北伐获石虎将支重夏四月益州刺史周抚龙骧将军朱焘击范贲获之益州平封周抚为建城公假慕容隽大将军幽平二州牧大单于燕王征西大将军桓温遣督防滕畯讨范文为文所败石虎死子世嗣伪位五月石遵废世而自立六月桓温屯安陆遣诸将讨河北石遵扬州刺史王浃以寿阳来降秋七月褚裒进次彭城遣部将王龛李迈及石遵将李农战于代陂王师败绩王龛为农所执李迈死之八月褚裒退屯广陵西中郎将陈逵焚寿春而遁梁州刺史司马勲攻石遵长城戍仇池公杨初袭西城皆破之冬十月石遵将石遇攻宛防之执南阳太守郭啓司马勲进次悬钩石虎故将麻秋拒之勲退还梁州十一月丙辰石鉴弑石遵而自立十二月己酉使持节都督徐兖二州诸军事徐州刺史征北大将军开府仪同三司都乡侯褚裒卒以建武将军吴国内史荀羡为使持节监徐兖二州诸军事北中郎将徐州刺史
　　六年春正月帝临朝以褚裒丧故悬而不乐闰月冉闵弑石鉴僭称天王国号魏鉴弟祗僭帝号于襄国丁丑彗星见于亢己丑加中军将军殷浩督扬豫徐兖青五州诸军事假节氐帅苻洪遣使来降以为氐王封广川郡公假洪子健节监河北诸军事右将军封襄国县公三月石虎故将麻秋鸩杀苻洪于枋头夏五月大水庐江太守袁真攻合肥尅之六月石祗遣其弟琨攻冉闵将王泰于邯郸琨师败绩秋八月辅国将军谯王无忌薨苻健帅众入闗冬十一月冉闵围襄国十二月免司徒蔡谟为庶人是岁大疫
　　七年春正月丁酉日有蚀之辛丑鲜卑段龛以青州来降苻徤僭称王国号秦二月戊寅以段龛为镇北将军封齐公石祗大败冉闵于襄国夏四月梁州刺史司马勲出步骑三万自汉中入秦川与苻健战于五丈原王师败绩加尚书令顾和开府仪同三司刘显弑石祗五月祗兖州刺史刘啓自鄄城来奔秋七月尚书令左光禄大夫开府仪同三司顾和卒甲辰涛水入石头溺死者数百人八月冉闵豫州刺史张遇以许昌来降拜镇西将军九月峻阳太阳二陵崩甲辰帝素服临于太极殿三日遣兼太常赵防脩复山陵冬十月雷雨震电十一月石祗将姚弋仲冉闵将魏脱各遣使来降以弋仲为车骑将军大单于封高陵郡公弋仲子襄为平北将军都督并州诸军事并州刺史平乡县公脱为安北将军监冀州诸军事冀州刺史十二月辛未征西大将军桓温帅众北伐次于武昌而止时石虎故将周成屯廪邱髙昌屯野王乐立屯许昌李歴屯卫国皆相次来降八年春正月辛卯日有蚀之刘显僭帝号于襄国冉闵击破杀之苻健僭帝号于长安二月峻平崇阳二陵崩戊辰帝临三日遣殿中都尉王惠如洛阳以卫五陵镇西将军张遇反于许昌使其党上官恩据洛阳乐攻督防戴施于仓垣三月使北中郎将荀羡镇淮隂苻健别帅侵顺阳太守薛珍击破之夏四月冉闵为慕容隽所灭隽僭帝号于中山称燕安西将军谢尚帅姚襄与张遇战于许昌之诫桥王师败绩苻健使其弟雄袭遇虏之秋八月大雩石虎故将王擢遣使请降拜镇西将军秦州刺史丁酉以镇军大将军武陵王晞为太宰抚军大将军防稽王昱为司徒征西大将军桓温为太尉八月平西将军周抚讨萧敬文于涪城斩之冉闵子智以邺降督防戴施获其传国玺送之文曰受天之命皇帝寿昌百僚毕贺九月冉智为其将马愿所执降于慕容恪中军将军殷浩帅众北伐次泗口遣河南太守戴施据石门荥阳太守刘戍仓垣冬十月秦州刺史王擢为苻健所逼奔于凉州
　　九年春正月乙卯朔大赦张重华使王擢与苻健将苻雄战擢师败绩丙寅皇太后与帝同拜建平陵三月旱交州刺史阮敷讨林邑范佛于日南破其五十余垒夏四月以安西将军谢尚为尚书仆射五月大疫张重华复使王擢袭秦州取之仇池公杨初为苻雄所败秋七月丁酉地震有声如雷八月遣兼太尉河间王钦脩复五陵冬十月中军将军殷浩进次山桑使平北将军姚襄为前锋襄叛反击浩浩弃辎重退保谯城丁未凉州牧张重华卒子耀灵嗣是月张祚弑耀灵而自称凉州牧十一月殷浩使部将刘啓王彬之讨姚襄复为襄所败襄遂进据芍陂十二月加尚书仆射谢尚为都督豫江西诸军事领豫州刺史镇歴阳
　　十年春正月己酉朔帝临朝以五陵未复悬而不乐凉州牧张祚僭帝位冉闵降将周成举兵反自宛陵袭洛阳辛酉河南太守戴施奔鲔渚丁卯地震有声如雷二月己丑太尉征西将军桓温帅师伐闗中废扬州刺史殷浩为庶人以前会稽内史王述为州刺史夏四月己亥温及苻健子苌战于蓝田大败之五月江西乞活郭敞等执陈留内史刘仕而叛京师震骇以吏部尚书周闵为中军将军屯于中堂豫州刺史谢尚自歴阳还卫京师六月苻健将苻雄悉众及桓温战于白鹿原王师败绩秋九月辛酉桓温粮尽引还
　　十一年春正月甲辰侍中汝南王统薨平羌校尉仇池公杨初为其部将梁式所害初子国嗣位因拜镇北将军秦州刺史齐公段龛袭慕容隽将荣国于郎山败之夏四月壬申陨霜乙酉地震姚襄率众冦外黄冠军将军髙季大破之五月丁未地又震六月苻健死其子生嗣伪位秋七月宋混张瓘弑张祚而自立耀灵弟元靓为大将军凉州牧遣使来降以吏部尚书周闵为尚书左仆射领军将军王彪之为尚书右仆射冬十月进豫州刺史谢尚督并冀幽三州诸军事镇西将军镇马头十一月慕容恪帅众冦广固壬戍上党人冯鸯自称太守背苻生遣使来降
　　十二年春正月丁卯帝临朝以皇太后母丧悬而不乐镇北将军段龛及慕容恪战于广固大败之恪退据安平二月辛丑帝讲孝经三月姚襄入于许昌以太尉桓温为征讨大都督以讨之秋八月己亥桓温及姚襄战于伊水大败之襄走平阳徙其余众三千余家于江汉之间执周成而归使扬武将军毛穆之督防陈午辅国将军河南太守戴施镇洛阳冬十月癸巳朔日有食之慕容恪攻段龛于广固使北中郎将荀羡帅师次于琅邪以救之十一月遣兼司空散骑常侍车灌龙骧将军袁真等持节如洛阳脩五陵十二月庚戌以有事于五陵告于太庙帝及羣臣皆服缌于太极殿临三日是岁仇池公杨国为其从父俊所杀俊自立
　　升平元年春正月壬戌朔帝加元服告于太庙始亲万机大赦改元増文武位一等皇太后居崇徳宫丁丑陨石于槐里一是月镇北将军齐公叚龛为慕容恪所防遇害扶南天竺旃檀献驯象诏曰昔先帝以殊方异兽或为人患禁之今及其未至可令还本土三月帝讲孝经壬申亲释奠于堂中夏五月庚午镇西将军谢尚卒苻生将苻眉苻坚击姚防战于三原斩之六月苻坚杀苻生而自立以军司谢奕为使持节都督安西将军豫州刺史秋七月苻坚将张平以并州降遂以为并州刺史八月丁未立皇后何氏大赦赐孝悌鳏寡米人五斛逋租宿债皆勿收大酺三日冬十月皇后见于太庙十一月雷十二月以太常王彪之为尚书左仆射
　　二年春正月司徒防稽王昱稽首归政帝不许二月慕容隽防冀州诸郡诏安西将军谢奕北中郎将荀羡北伐三月佽飞督王饶献鸩鸟帝怒鞭之二百使殿中御史焚其鸟于四达之衢夏五月大水有星孛于天船六月并州刺史张平为苻坚所逼帅众三千奔于平阳坚追败之慕容恪进据上党冠军将军冯鸯以众叛归慕容隽隽尽防河北之地秋八月安西将军谢奕卒壬申以吴兴太守谢万为西中郎将持节监司豫冀并四州诸军事豫州刺史以骑常侍郗昙为北中郎将持节都督徐兖青冀幽五州诸军事徐兖二州刺史镇下邳冬十月乙丑陈留王曹励薨十一月庚子雷辛酉地震十二月北中郎将荀羡及慕容隽战于山茌王师败绩三年春三月甲辰诏以比年出军粮运不继王公已下十三戸借一人一年助运秋七月平北将军髙昌为慕容隽所逼自白马奔于荥阳冬十月慕容隽防河东遣西中郎将谢万次下蔡北中郎将郗昙次髙平以击之王师败绩十一月戊子进扬州刺史王述为衞将军十二月又以中军将军琅邪王丕为骠骑将军东海王奕为车骑将军封武陵王晞子防为梁王交州刺史温放之帅兵讨林邑参黎耽潦并降之
　　四年春正月仇池公杨俊卒子世嗣丙戌慕容隽死子暐嗣伪位二月鳯皇将九鶵见于丰城秋七月以军役繁兴省用彻膳八月辛丑朔日有食之既冬十月天狗流于西南十一月封太尉桓温为南郡公温弟冲为丰城县公子济为临贺郡公鳯皇复见丰城众鸟随之五年春正月戊戌大赦赐鳏寡孤独不能自存者人米五斛北中郎将都督徐兖青冀幽五州诸军事徐兖三州刺史郗昙卒二月以镇军将军范汪为都督徐兖青冀幽五州诸军事安北将军徐兖二州刺史平南将军广州刺史阳夏侯滕含卒夏四月大水太尉桓温镇宛使其弟豁将兵取许昌鳯皇见于沔北五月丁巳帝崩于显阳殿时年十九葬永平陵庙号孝宗
　　穆帝永和十二年升平五年即位十七年
　　哀皇帝讳丕字千龄成帝长子也咸康八年封为琅邪王永和元年拜骑常侍十二年加中军将军升平三年除骠骑将军五年五月丁巳穆帝崩皇太后令曰帝奄不救疾允嗣未建琅邪王丕中兴正统明徳懋亲昔在咸康属当储贰以年在防冲未堪国难故显宗髙让今义望情地莫与为比其以王奉大统于是百官备法驾迎于琅邪王第庚申即皇帝位大赦壬戌诏以东海王奕为琅邪王奉承大统秋七月戊午葬穆帝于永平陵慕容恪攻防野王守将吕护退保荥阳八月己卯夜天裂广数丈有声如雷九月戊申立皇后王氏穆帝皇后何氏居永安宫吕防叛奔于慕容暐冬十月安北将军范汪有罪废为庶人十二月加凉州刺史张元靓为大都督陇右诸军事防羌校尉西平公
　　隆和元年春正月壬子大赦改元甲寅减田税亩收二升是月慕容暐将吕防傅末波攻防小垒以逼洛阳二月辛未以辅国将军吴国内史庾希为北中郎将徐兖二州刺史镇下邳前锋监军龙骧将军袁真为西中郎将监防豫司并冀四州诸军事豫州刺史镇汝南并假节丙子尊所生周氏为皇太妃三月甲寅朔日有蚀之夏四月旱诏出轻系振困乏丁丑梁州地震浩舋山崩吕防复冦洛阳乙酉辅国将军河南太守戴施奔于宛五月丁巳遣北中郎将庾希竟陵太守邓遐以舟师救洛阳秋七月吕防等退守小平津进琅邪王奕为侍中骠骑大将军开府邓遐进屯新城庾希部将何谦及慕容暐将刘则战于檀邱破之八月西中郎将袁真进次汝南运米五万斛以馈洛阳冬十月赐贫乏者米人五斛章武王珍薨十二月戊午朔日有食之诏捜扬隠逸蠲除苛碎详议法令咸从损要庾希自下邳退镇山阳袁真自汝南退镇寿阳
　　兴寜元年春二月己亥大赦改元三月壬寅皇太妃薨于琅邪第癸卯帝奔丧诏司徒会稽王昱总内外众务夏四月慕容暐寇荥阳太守刘逺奔鲁阳甲戍扬州地震湖渎溢五月加征西大将军桓温侍中大司马都督中外诸军事録尚书事假黄钺复以西中郎将袁真都督司冀并三州诸军事北中郎将庾希都督青州诸军事癸卯慕容暐防宻城荥阳太守刘逺奔于江陵秋七月张天锡杀凉州刺史西平公张元靓自称大将军防羌校尉凉州牧西平公丁酉葬章皇太妃秋八月有星孛于角亢入天市九月壬戍大司马桓温帅众北伐癸亥以皇太子生大赦冬十月甲申立陈留王世子恢为王十一月姚防故将张骏杀江州督防赵毘焚武昌畧府藏以叛江州刺史桓冲讨斩之是岁慕容暐将慕容尘攻陈留太守袁披于长平汝南太守朱斌承虚袭许昌尅之
　　二年春二月庚寅江陵地震慕容暐将慕容评袭许昌颍川太守李福死之评遂侵汝南太守朱斌遁于寿阳又进围陈郡太守朱辅婴城固守桓温遣江夏相刘岵击退之改左军将军为游击将军罢右军前军后军将军五校三将官癸卯帝亲耕籍田三月庚戍朔大阅戸人严法禁称为庚戌制辛未帝不悆帝雅好黄老防谷饵长生药服食过多遂中毒不亲万机崇徳太后复临朝摄政夏四月甲辰慕容暐遣其将李洪侵许昌王师败绩于悬瓠朱斌奔于淮南朱辅退保彭城桓温遣西中郎将袁真江夏相刘岵等凿阳仪道以通运温帅舟师次于合肥慕容尘复屯许昌五月迁陈人于陆以避之戊辰以扬州刺史王述为尚书令衞将军以桓温为扬州牧録尚书事壬申遣使喻温入相温不从秋七月丁卯复征温入朝八月温至赭圻遂城而居之苻坚别帅侵河南慕容暐冦洛阳九月冠军将军陈祐留长史沈劲守洛阳帅众奔新城
　　三年春正月庚申皇后王氏崩二月乙未以右将军桓豁监荆州州之义城雍州之京兆诸军事领南蛮校尉荆州刺史桓冲监江州荆州之江夏随郡豫州之汝南西阳新蔡颍川六郡诸军事南中郎将江州刺史领南蛮校尉并假节丙申帝崩于西堂时年二十五葬安平陵
　　哀帝隆安元年兴平三年即位四年
　　废帝讳奕字延龄哀帝之母弟也咸康八年封为东海王永和八年拜骑常侍寻加镇军将军升平四年拜车骑将军五年改封琅邪王隆和初转侍中骠骑大将军开府仪同三司兴寜三年二月丙申哀帝崩无嗣丁酉皇太后诏曰琅邪王奕明徳茂亲属当储嗣宜奉祖宗纂承大统便速正大礼以寜人神于是百官奉迎于琅邪第是日即皇帝位大赦三月壬申葬哀皇帝于安平陵癸酉骑常侍河间王钦薨丙子慕容暐将慕容恪防洛阳寜朔将军竺瑶奔于防阳冠军长史扬武将军沈劲死之夏六月戊子使持节都督益寕二州诸军事镇西将军益州刺史建城公周抚卒秋七月匈奴左贤王衞辰右贤王曹谷帅众二万侵杏城己酉改封会稽王昱为琅邪王壬子立皇后庾氏封琅邪王昱子昌明为会稽王冬十月梁州刺史司马勲反自称琅邪王十一月帅众入劒阁攻涪西夷校尉毋邱暐弃城而遁乙卯围益州刺史周楚于成都桓温遣江夏相朱序救之十二月戊戍以防稽内史王彪之为尚书仆射太和元年春二月己丑以凉州刺史张天锡为大将军都督陇右关中诸军事西平郡公丙申以宣城内史桓秘为持节监梁益二州征讨诸军事三月辛亥新蔡王邈薨荆州刺史桓豁遣督防桓罴攻南郑魏兴人毕钦举兵以应罴夏四月旱五月戊寅皇后庾氏崩朱序攻司马勲于成都众溃执勲斩之秋七月癸酉葬孝皇后于敬平陵九月甲午曲赦梁益二州冬十月辛丑苻坚将王猛杨安攻南乡荆州刺史桓豁救之师次新野而猛安退以防稽王昱为丞相十二月南阳人赵赵忆等据宛城反太守桓澹走保新野慕容暐将慕容厉防鲁郡髙平
　　二年春正月北中郎将庾希有罪走入于海夏四月慕容暐将慕容尘寇竟陵太守罗崇击破之苻坚将王猛寇凉州张天锡拒之猛师败绩五月右将军桓豁击赵忆走之进获慕容暐将赵槃送于京师秋九月以防稽内史郗愔为都督徐兖青幽四州诸军事平北将军徐州刺史冬十月乙巳彭城王元薨
　　三年春三月丁巳朔日有蚀之癸亥大赦夏四月癸巳雹大风折木秋八月壬寅尚书令卫将军蓝田侯王述卒
　　四年夏四月庚戍大司马桓温帅众伐慕容暐秋七月辛卯暐将慕容垂帅众拒温温击败之九月戊寅桓温禆将邓遐朱序遇暐将末波于林渚又大破之戊子温至枋头丙申以粮运不继焚舟而归辛丑慕容垂追败温后军于襄邑冬十月大星西流有声如雷己巳温收散卒屯于山阳豫州刺史袁真以寿阳叛十一月辛丑桓温自山阳及防稽王昱防于涂中将谋后举十二月遂城广陵而居之
　　五年春正月己亥袁真子防之爱之害梁国内史朱宪汝南内史朱斌二月癸酉袁真死陈郡太守朱辅立真子瑾嗣事求救于慕容暐夏四月辛未桓温部将竺瑶破瑾于武邱秋七月癸酉朔日有食之八月癸丑桓温击袁瑾于寿阳败之九月苻坚将王猛伐慕容暐防其上党广汉妖贼李与益州妖贼李金根聚众反自称圣王众万余人梓潼太守周虓讨平之冬十月王猛大破慕容暐将慕容评于潞川十一月猛尅邺获慕容暐尽有其地
　　六年春正月苻坚遣将王鉴来援袁瑾将军桓伊逆击大破之丁亥桓温尅寿阳斩袁瑾三月壬辰监益宁二州诸军事冠军将军益州刺史建城公周楚卒夏四月戊午大赦赐穷独米人五斛苻坚将苻雅伐仇池公杨纂降之六月京都及丹阳晋陵呉郡呉兴临海并大水秋八月以前宁州刺史周仲孙为假节监益梁二州诸军事益州刺史冬十月壬子髙密王俊薨十一月癸卯桓温自广陵屯于白石丁未诣阙因圗废立诬帝在藩夙有痿疾嬖人相龙计好朱灵寳等参侍内寝而内美人田氏孟氏生三男长欲封树时人惑之温因讽太后以伊霍之举己酉集百官于朝堂宣崇徳太后令曰王室艰难穆哀短祚国嗣不育储宫靡立琅邪王奕亲则母弟故以入纂大位不图徳之不建乃至于斯昏浊溃乱动违礼度有此三孽莫知谁子人伦道丧丑声遐布既不可以奉守社稷敬承宗庙且昏孽并大便欲建树储藩诬防祖宗倾移皇基是而可忍孰不可忍今废奕为东海王以王还第供卫之仪皆如汉朝昌邑故事但未亡人不幸罹此百忧感念存没心焉如割社稷大计义不获已临纸悲塞如何可言于是百官入太极前殿即日桓温使散骑常侍刘享收帝玺绶帝着白帢单衣歩下西堂乗犊车出神虎门羣臣拜辞莫不歔欷侍御史殿中监将兵百人衞送东海第初桓温有不臣之志欲先立功河朔以收时望及枋头之败威名顿挫遂潜谋废立以长威权然惮帝守道恐招时议以宫闱重秘牀笫易诬乃诬帝为阉遂行废辱初帝平生每以为虑尝召术人扈谦筮之卦成答曰晋室有磐石之固陛下有出宫之象竟如其言咸安二年正月降封帝为海西县公四月徙居吴县勑吴国内史刁彛防衞又遣御史顾允监察之十一月妖贼卢悚遣弟子殿中监许龙晨到其门称太后宻诏奉迎兴复帝初欲从之纳保毋谏乃止龙曰大事将防焉用儿女子言乎帝曰我得罪于此幸防寛宥岂敢妄动哉且太后有诏便应官属来何独使汝也汝必为乱因叱左右缚之龙惧而走帝知天命不可再深虑横祸乃杜塞聪明无思无虑终日酣畅耽于内宠有子不育庶保天年时人怜之为作歌焉朝廷以帝安于屈辱不复为虞太元十一年十月甲申薨于吴时年四十五
　　废帝太和六年
　　简文皇帝讳昱字道万元帝之少子也幼而岐嶷为元帝所爱郭璞见而谓人曰兴晋祚者必此人也及长清虚寡欲尤善元言永昌元年元帝诏封帝为琅邪王奉恭王祀食会稽宣城如旧咸和元年所生郑夫人薨帝时年七岁号慕泣血固请服重元帝哀而许之故徙封会稽王拜散骑常侍九年迁右将军加侍中咸康六年进抚军将军领秘书监建元元年夏五月癸丑康帝诏帝兼领太常本官如故永和元年崇徳太后临朝进位抚军大将军録尚书六条事二年骠骑何充卒康帝崩崇徳太后诏帝专总万机八年进位司徒固譲不拜穆帝始冠帝稽首归政不许废帝即位以琅邪絶嗣复徙封琅邪而封王子昌明为会稽王帝固譲故虽封琅邪而不去会稽之号大和元年进位丞相録尚书事入朝不趋赞拜不名劒履上殿给羽葆鼓吹班劒六十人又固譲及废帝废皇太后诏曰丞相録尚书会稽王体自中宗明徳劭令阿衡三世人望攸归可入统皇极主者明依旧典以时施行于是大司马桓温率百官进太极前殿具乘舆法驾奉迎帝于会稽邸于朝堂变服着平巾帻单衣东向拜受玺绶
　　咸安元年冬十一月己酉即皇帝位桓温出次中堂分兵屯衞乙卯温奏废太宰武陵王晞及子总诏魏郡太守毛安之帅所领宿衞殿内改元咸安庚戌使兼太尉周颐告于太庙辛亥桓温遣弟秘逼新蔡王晃诣西堂自列与太宰武陵王晞等谋反帝对之流涕温皆收付廷尉癸丑杀东海王二子及其母初帝以冲虚简贵歴宰三世温素所敬惮及初即位温乃撰辞欲自陈述帝引见对之悲泣温惧不能言至是有司承其防奏诛武陵王晞帝不许温固执至于再三帝手诏报曰若晋祚灵长公便宜奉行前诏如其天运去矣请避贤路温覧之流汗变色不复敢言乙卯废晞及其三子徙于新安丙辰放新蔡王晃于衡阳戊午诏大赦天下大酺五日増文武位二等孝顺忠贞鳏寡孤独米人五斛己未赐温军三万人布一匹米一斛庚申加大司马桓温为丞相不受辛酉温旋自白石因镇姑孰以冠军将军毛武生都督荆州之沔中扬州之义城诸军事十二月戊子诏以京都有经年之储权停一年之运庚寅废东海王奕为海西公食邑四千戸辛卯初荐酃渌酒于太庙二年春正月辛丑百济林邑王各遣使贡方物二月苻坚伐慕容桓于辽东灭之三月丁酉诏内外百官各勤所司以副朕意癸丑诏遣大使诣大司马并问方伯逮于边戌宣诏大飨求其所安且筹量赐给悉令周普乙卯又诏徃事故之后百度未充羣僚常俸并皆寡约盖随时之义可筹量増给驺虞见豫章夏四月徙海西公于吴县西柴里追贬庾后曰夫人六月遣使拜百济王余句为镇军将军领乐浪太守戊子前防军将军庾希举兵反自海陵入京口晋陵太守卞耽奔于曲阿秋七月壬辰桓温遣东海内史周少孙讨希擒之斩于建康市乙未立会稽王昌明为皇太子皇子道子为琅邪王领会稽内史是日帝崩于东堂时年五十三葬髙平陵庙号太宗遗诏以桓温辅政依诸葛亮王导故事帝少有风仪善容止留心典籍不以居处为意凝尘满席湛如也尝与桓温及武陵王晞同载游版桥温遽令鸣鼓吹角车驰卒奔欲观其所为晞大恐求下车而帝安然无惧色温由此惮服温既仗文武之任屡建大功加以废立威振内外帝虽处尊位拱黙守道而已常恐废黜先是荧惑入太微寻而海西废及帝立荧惑又入太微帝甚恶焉时中书郎郗超在直帝乃引入谓曰命之脩短本所不计故当无复近日事邪超曰大司马臣温方内固社稷外恢经略非常之事臣以百口保之及超请急省其父帝谓之曰致意尊公家国之事遂至于此由吾不能以道匡衞愧叹之深言何能喻因咏庾阐诗云志士痛朝危忠臣哀主辱遂泣下霑襟帝虽神识恬畅而无济世大略故谢安称为恵帝之流清谈差胜耳沙门支道林尝言会稽有逺体而无逺神谢灵运述其行事亦以为赧献之辈云
　　简文帝咸安三年
　　孝武皇帝讳曜字昌明简文帝第三子也兴寜三年七月甲申初封会稽王咸安二年秋七月己未立为皇太子是日简文帝崩太子即皇帝位诏大赦天下与民更始九月甲寅追尊皇妣会稽王妃曰顺皇后冬十月丁卯葬简文皇帝于髙平陵十一月甲午妖贼卢悚晨入殿庭游击将军毛安之等讨擒之是岁三吴大旱人多饿死诏所在振给苻坚防仇池执秦州刺史杨世寜康元年春正月己丑朔改元二月大司马桓温来朝三月癸丑诏除丹阳竹格等四桁税夏五月旱秋七月己亥使持节侍中都督中外诸军事丞相录尚书大司马扬州牧平北将军徐兖二州刺史南郡公桓温薨庚戍进右将军桓豁为征西将军以江州刺史桓冲为中军将军都督豫江三州诸军事扬州刺史镇姑孰八月壬子崇徳太后临朝摄政九月苻坚将杨安寇成都丙申以尚书仆射王彪之为尚书令吏部尚书谢安为尚书仆射吴国内史刁彛为北中郎将徐兖二州刺史镇广陵复置光禄勲大司马少府官冬十月西平公张天锡贡方物十一月苻坚将杨安防梓潼及梁益二州刺史周仲孙帅骑五千南遁
　　二年春正月癸未朔大赦追封谥故会稽世子郁为临川献王己酉北中郎将徐兖二州刺史刁彛卒二月癸丑以丹阳尹王坦之为北中郎将徐兖二州刺史丁巳有星孛于女虚三月丙戌彗星见于氐夏四月壬戍皇太后诏以水旱并臻百姓失业其三吴义兴晋陵及会稽遭水之县尤甚者全除一年租布其次听除半年受振贷者即以赐之五月蜀人张育自号蜀王帅众围成都遣使称藩秋七月凉州地震山崩苻坚将邓羌攻张育灭之八月以长秋将建权停婚姻九月丁丑有星孛于天市冬十一月己酉天门蜑贼攻郡太守王匪死之征西将军桓豁遣师讨平之长城人钱歩射钱等作乱吴兴大守朱序讨平之癸酉威逺将军桓石防破苻坚将姚苌于垫江
　　三大春正月辛亥大赦夏五月丙午北中郎将徐兖二州刺史蓝田侯王坦之卒甲寅以中军将军扬州刺史桓冲为镇北将军徐州刺史镇丹徒尚书仆射谢安领扬州刺史秋八月癸巳立皇后王氏大赦加文武位一等九月帝讲孝经冬十月癸酉朔日有蚀之十二月甲申神虎门灾癸未皇太后诏以日蚀告变水旱不适其赐百姓穷者米人五斛癸巳帝释奠于中堂祠孔子以顔囘配
　　太元元年春正月壬寅帝加元服见于太庙皇太后归政甲辰大赦改元丙午帝始临朝以征西将军桓豁为征西大将军领军将军郗愔为镇军大将军中军将军桓冲为车骑将军加尚书仆射谢安中书监録尚书事甲子谒建平等四陵夏四月癸丑地震甲寅诏大赦与民更始其文武位各増一等六月封河间王钦子范之为章武王秋九月苻坚将茍苌防凉州虏刺史张天锡尽有其地乙巳除度田收租之制公王以下口税米三斛蠲在役之身冬十月移淮北流人于淮南十一月已巳朔日有蚀之诏太官彻膳十二月苻坚使其将苻洛攻代执代王什翼犍
　　二年春正月继絶世绍功臣三月以兖州刺史朱序为南中郎将梁州刺史监沔中诸军镇防阳闰月壬午地震甲申暴风折木发屋夏四月己酉雹五月丁丑地震六月己巳暴风掦沙石林邑贡方物秋七月己卯老人星见八月壬辰车骑将军桓冲来朝丁未以尚书仆射谢安为司徒丙辰使持节都督荆梁寜益交广六州诸军事荆州刺史征西大将军桓豁卒冬十月辛丑以车骑将军桓冲都督荆江梁益寜交广七州诸军事领防南蛮校尉荆州刺史尚书王蕴为徐州刺史督江南晋陵诸军征西司马谢元为兖州刺史广陵相监江北诸军壬寅散骑常侍左光禄大夫尚书令王彪之卒十二月庚寅以尚书王劭为尚书仆射
　　三年春二月乙巳作新宫帝移居会稽王邸三月乙丑雷雨暴风发屋折木夏五月庚午陈留王曹恢薨六月大水秋七月辛巳帝入新宫乙酉老人星见南方四年春正月辛酉大赦郡县遭水旱者减租税丙子谒建平等七陵二月戊午苻坚使其子丕攻防防阳执南中郎将朱序又防顺阳三月大疫壬戍诏以疆埸多虞事兼平日又年谷不登百姓匮乏其诏御所供事从俭约九亲供给众官廪俸权可减半凡诸役费自非军国事要皆宜停省以周时务癸未使右将军毛武生帅众伐蜀夏四月苻坚将韦钟防魏兴太守吉挹死之五月苻坚将句难彭超防盱髙宻内史毛璪之为贼所执六月大旱戊子征虏将军谢元及超难战于君川大破之秋八月丁亥以左将军王蕴为尚书仆射乙未暴风掦砂石九月盗杀建安太守傅湛冬十二月己酉朔日有食之
　　五年春正月乙巳谒崇平陵夏四月大旱癸酉大赦五嵗刑以下五月大水以司徒谢安为衞将军仪同三司六月甲寅震含章殿四柱并杀内侍二人甲子以比嵗荒俭大赦自太元三年以前逋租宿债皆蠲除之其鳏寡穷独孤老不能自存者人赐米五斛丁卯以骠骑将军琅邪王道子为司徒秋九月癸未皇后王氏崩冬十月九真太守李逊据交州反十一月乙酉葬定皇后于隆平陵
　　六年春正月帝初奉佛法立精舍于殿内引诸沙门以居之丁酉以尚书谢石为尚书仆射初置督运御史官夏六月庚子朔日有食之扬荆江三州大水己巳改制度减烦费损吏士员七百人秋七月丙子大赦五嵗刑已下甲午交阯太守杜瑗斩李逊交州平大饥冬十一月己亥以镇军大将军郗愔为司空会稽人檀元之反自号安东将军镇军参军谢蔼之讨平之十二月甲辰苻坚遣其防阳太守阎震寇竟陵防阳太守桓石防讨擒之
　　七年春三月林邑范熊遣使贡方物秋八月癸卯大赦九月东夷五国遣使来贡方物苻坚将都贵焚烧沔北旧谷略襄阳百姓而去冬十月丙子雷
　　八年春二月癸未黄雾四塞三月始兴南康庐陵大水平地五丈丁巳大赦夏五月辅国将军杨亮伐蜀防五城擒苻坚将魏光秋七月鹰扬将军郭洽及苻坚将张崇战于武当大败之八月苻坚帅众渡淮遣征讨都督谢石冠军将军谢元辅国将军谢琰西中郎将桓伊等距之九月诏司徒琅邪王道子录尚书六条事冬十月苻坚弟融防夀春乙亥诸将及苻坚战于肥水大破之俘斩数万计获坚舆辇及云母车十一月庚申诏衞将军谢安劳旋师于金城壬子立陈留王世子灵诞为陈留王十二月庚午以寇难初平大赦以中军将军谢石为尚书令开酒禁始增百姓税米口五石前句町王翟辽背苻坚举兵于淮南慕容垂自邺与辽合遂攻坚子晖于洛阳仇池公杨世奔还陇右遣使称藩
　　九年春正月庚子封武陵王孙宝为临川王戊午立新宁王晞子遵为新宁王辛亥谒建平等四陵龙骧将军刘牢之克谯城车骑将军桓冲部将郭寳伐新城魏兴上庸三郡降之二月辛巳使持节都督荆江梁寜益交广七州诸军事车骑将军荆州刺史桓冲卒慕容埀自洛阳与翟辽攻苻坚子丕于邺三月以衞将军谢安为太保苻坚北地长史慕容泓平阳太守慕容超并起兵背坚夏四月己卯増置太学生百人封张天锡为西平公使竟陵太守赵统伐防阳克之苻坚将姚苌背坚起兵于北地自立为王国号秦六月癸丑朔崇徳皇太后褚氏崩慕容泓为其叔父冲所杀冲自称皇太弟秋七月戊戍遣兼司空髙宻王纯之脩谒洛阳五陵己酉葬康献皇后于崇平陵百济遣使来贡方物苻坚及慕容冲战于郑西坚师败绩八月戊寅司空郗愔薨九月辛卯前锋都督谢元攻苻坚将兖州刺史张崇于鄄城克之甲午加太保谢安大都督扬江荆司豫徐兖青冀幽并梁益雍凉十五州诸军事冬十月辛亥朔日有蚀之丁巳河间王昙之薨乙丑以元象乖度大赦庚午立前新蔡王晃弟崇为新蔡王苻坚青州刺史苻朗率众来降十二月苻坚将吕光称制于河右自号酒泉公慕容冲僭即皇帝位于阿房
　　十年春正月甲午谒诸陵二月立国学蜀郡太守任权斩苻坚益州刺史李平益州平三月荥阳人郑爕以郡来降苻坚国乱使使奉表请迎龙骧将军刘牢之及慕容埀战于黎阳王师败绩夏四月丙辰刘牢之与沛郡太守周次及埀战于五桥泽王师又败绩壬戍太保谢安帅众救苻坚五月大水苻坚留太子宏守长安奔于五将山六月宏来奔慕容冲入长安秋七月苻丕自枋头西走龙骧将军檀元追之为丕所败旱饥丁巳老人星见八月甲午大赦丁酉使持节侍中中书监大都督十五州诸军事衞将军太保谢安薨庚子以琅邪王道子为都督中外诸军事是月姚苌杀苻坚而僭即皇帝位九月吕光据姑臧自称凉州刺史苻丕僭即皇帝位于晋阳冬十月丁亥论淮肥之功追封谢安庐陵郡公封谢石南康公谢元康乐公谢琰望蔡公桓伊永脩公自余封拜各有差是岁乞伏国仁自称大单于秦河二州牧
　　十一年春正月辛未慕容垂僭即皇帝位于中山壬午翟辽袭黎阳执太守滕恬之乙酉谒诸陵慕容冲将许木末杀慕容冲于长安三月大赦太山太守张愿以郡叛降于翟辽夏四月以百济王世子余晖为使持节都督镇东将军百济王代王拓拔珪始改称魏癸巳以尚书仆射陆纳为尚书左仆射谯王恬为尚书右仆射六月己卯地震庚寅以前辅国将军杨亮为西戎校尉雍州刺史镇卫山陵秋八月庚午封孔靖之为奉圣亭侯奉宣尼祀丁亥安平王邃之薨翟辽防谯龙骧将军朱序撃走之冬十月慕容垂破苻丕于河东丕走东垣扬威将军冯该撃斩之首京都甲申海西公奕薨十一月苻丕将苻登僭即皇帝位于陇东
　　十二年春正月乙巳以豫州刺史朱序为青兖二州刺史镇淮隂丁未大赦壬子暴风发屋折木戊午慕容埀寇河东济北太守温详奔彭城翟辽遣子钊寇陈颍朱序撃走之夏四月戊辰尊夫人李氏为皇太妃己丑雨雹髙平人翟畅执太守徐含逺以郡降于翟辽六月癸卯束帛聘处士戴逵龚元之秋八月辛巳立皇子徳宗为皇太子大赦増文武位二等大酺五日赐百官布帛各有差九月戊午复新寜王遵为武陵王立梁王防子龢为梁王冬十一月松滋太守王遐之讨翟辽于洛口败之
　　十三年夏四月戊午以青兖二州刺史朱序为持节都督雍梁沔中九郡诸军事雍州刺史谯王恬之为镇北将军青兖二州刺史夏六月旱乞伏国仁死弟干归嗣伪位僭号河南王秋九月翟辽将翟发寇洛阳河南太守郭给距破之冬十二月戊子涛水入石头毁大桁杀人乙未大风昼晦延贤堂灾丙申螽斯百堂客舘骠骑库皆灾己亥加尚书令谢石衞将军开府仪同三司庚子尚书令衞将军开府仪同三司谢石薨
　　十四年春正月癸亥诏淮南所获俘虏付诸作部者一皆遣散男女自相匹配赐百日廪其没为军赏者悉赎出之以襄阳淮南饶沃地各立一县以居之彭城妖贼刘黎僭称皇帝于皇邱龙骧将军刘牢之讨平之二月扶南献方物吕光僭号三河王夏四月甲辰彭城王之薨翟辽冦荥阳执太守张卓六月壬寅使持节都督荆益宁三州诸军事荆州刺史桓石防卒秋七月甲寅宣阳门四柱灾八月姚苌袭破苻登获其伪后毛氏丁亥汝南王羲薨九月庚午以尚书左仆射陆纳为尚书令冬十二月乙巳雨木冰
　　十五年春正月乙亥镇北将军谯王恬之薨龙骧将军刘牢之及翟辽张愿战于太山王师败绩征虏将军朱序破慕容永于太行二月辛巳以中书令王恭为都督青兖幽并冀五州诸军事前将军青兖二州刺史三月己酉朔地震戊辰大赦秋七月丁巳有星孛于北河八月永嘉人李耽举兵反太守刘懐之讨平之己丑京师地震有星孛于北斗犯紫微沔中诸郡及兖州大水龙骧将军朱序攻翟辽于滑台大败之张愿来降九月丁未以吴郡太守王珣为尚书仆射冬十二月己未地震十六年春正月庚申改筑太庙夏六月慕容永冦河南太守杨佺期撃破之己未章武王范之薨秋九月癸未以尚书右仆射王珣为尚书左仆射以太子詹事谢琰为尚书右仆射新庙成冬十一月姚苌败苻登于安定十七年春正月己巳朔大赦除逋租宿债夏四月齐国内史蒋喆杀乐安太守辟闾濬据青州反北平原太守辟闾浑讨平之五月丁卯朔日有食之六月癸卯京师地震甲寅涛水入石头毁大桁永嘉郡潮水涌起近海四县人多死者乙卯大风折木戊午梁王龢薨慕容埀袭翟钊于黎阳败之钊奔于慕容永秋七月丁丑太白昼见八月新作东宫冬十月丁酉太白昼见辛亥都督荆益寜三州诸军事荆州刺史王忱卒十一月癸酉以黄门郎殷仲堪为都督荆益梁三州诸军事荆州刺史庚寅徙封琅邪王道子为会稽王封皇子徳文为琅邪王十二月己未地震是嵗自秋不至于冬
  </div>
  <div class="pagination">
   <a href="通志_page21.html">
    上一页
   </a>
   <span>
    ...
   </span>
   <a href="通志_page17.html">
    17
   </a>
   <a href="通志_page18.html">
    18
   </a>
   <a href="通志_page19.html">
    19
   </a>
   <a href="通志_page20.html">
    20
   </a>
   <a href="通志_page21.html">
    21
   </a>
   <span class="current-page">
    22
   </span>
   <a href="通志_page23.html">
    23
   </a>
   <a href="通志_page24.html">
    24
   </a>
   <a href="通志_page25.html">
    25
   </a>
   <a href="通志_page26.html">
    26
   </a>
   <a href="通志_page27.html">
    27
   </a>
   <span>
    ...
   </span>
   <a href="通志_page23.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
