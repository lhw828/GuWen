<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1004 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1004 页/共 1316 页</h1>
    <div class="content">○壬寅。谕内阁。钦奉慈禧端佑康颐昭豫庄诚寿恭钦献崇熙皇太后懿旨。宋庆前经赏假。现在病体已否痊愈。实深廑念。务即加意调理。即在开封接驾。毋庸远迎。以示体恤。所统豫军。即饬郭殿邦、带领。前赴洛阳。沿途迎护。电寄　　

○又奉懿旨。美副总统接任。朝廷深为欣悦。益笃邦交。著伍任芳即行传旨致贺。电寄　　

○热河都统色楞额奏、查明上年俄兵袭攻朝阳。贼匪乘机焚抢县街。砸毁监狱。纵放狱囚。旋即收复情形。得旨、董文诰、著交部议处。仍督饬该管道府。将善后事宜。妥筹办理。

摺包

　　

○浙江巡抚任道镕奏、杭州等五府属。霪雨成灾。筹办赈抚大概情形。得旨、览奏殊深悯念。著即督饬印委各员。速筹赈抚。以恤灾黎。摺包　　

○赏军机大臣荣禄、王文韶、鹿传霖、瞿鸿禨、总管内务府大臣继禄、均穿黄马褂。现月　　

○旌表割股疗夫。江苏曹珣妻姜氏。割股疗姑。贵州处士赵福坚妻马氏。摺包　　

○癸卯。谕内阁。钦奉慈禧端佑康颐昭豫庄诚寿恭钦献崇熙皇太后懿旨。刘坤一电奏、病体稍愈。精神尚觉委顿。恳请续假等语。刘坤一著再赏假十日。安心调理。就痊。即行销假。以慰廑系。电寄　　

○又谕、江南银圆局创设多年。行销甚广。已著成效。仍应照旧办理。著刘坤一、会商张之洞、陶模等、将江鄂粤三局并造章程。切实通筹。妥议具奏。现月　　

○浙江巡抚任道镕奏、委员管解黄茶。及黄映■果等项银两。中途被兵抢失。恳恩豁免。下部知之。摺包　　

○陕西巡抚升允奏、请奖前路出力人员。下部议。摺包　　

○予浙江海运出力人员李襄国等奖叙。随手　　

○甲辰。以亏短交款。革署浙江甯海县知县叶纫兰职。并勒追。摺包　　

○以亏短穴■士■黾课。革已故双穗场盐大使张锡九、并接署大使王俭职。摺包　　

○乙巳。谕内阁、刘坤一等奏、苏属沿江沿海各县。风潮成灾。吁恳截留新旧漕米。藉资赈济各摺片。据称苏省五六月闲。霪雨之后。继以风潮。水势甚大。各县圩埂。衡决至一千数百处。小民荡析流离。情形困苦。吁恳截留漕米。藉资赈抚等语。此次苏省水灾。实为数十年所未有。朝廷眷念东南。时深廑系。著将运陕折回之漕米二万数千石。全数赏给。并于尚未起运项下。拨给四万石。该督等、务即督饬司道。会同绅董。分别灾区轻重。核实散放。并著多方速筹接济。妥为抚恤。毋令一夫失所。现月　　

○浙江巡抚任道镕奏、衢州莠民。毁教戕官。致毙多命。获犯审明。将文武情重官犯。先行定罪决配。并将现犯。及其余官绅。分别拟办。下部知之。摺包　　

○予殉难镶红旗汉军副都统色普徵额、谥壮恪。三等轻车都尉觉罗德润、谥庄肬■闲。　　

○丙午。工部尚书张百熙等奏、敬勘太庙应修工程。核实估定钱粮。择日开工。下部知之。摺包　　

○大理寺卿荣庆等奏、收回大理寺衙门。照常办理。并陈大概情形。报闻。摺包　　

○护理山东巡抚胡廷干奏、查勘陈家窑、五杨家两处漫口情形。及筹拟办法。得旨、著袁世凯督饬在工员弁。赶紧将各口堵合。毋稍大意。摺包　　

○补铸稽查内务府印信从礼部尚书世续请也。摺包　　

○丁未。命陕西巡抚升允、专办前路粮台。以陕西布政使李绍芬护理陕西巡抚。摺包　　

○赏礼部右侍郎陆润庠尚书衔。现月　　

○戊申。谕内阁、李鸿章奏、妥筹本章办法一摺。据称向例各项本章。均由内阁票拟进呈。其请补请署各项本件。必俟进呈出科后。始行遵旨办理。请嗣后凡属缺分题本。改题为奏。以免积压。其余本章。照旧票拟进呈等语。内外各衙门一切题本。多属繁复。现在整顿庶务。诸事务去浮文。嗣后除贺本照常恭进外。所有缺分题本。及向来专系具题之件。均著改题为奏。其余各项本章。即行一律删除。以归肬■闲易。将此通谕知之。现月　　

○总管内务府大臣世续等奏紫禁城外守门洋兵。一律撤退。即于初五日起。会同三院卿轮班直宿。并派护军营、骁骑营、官兵。于各门座朱车。安班守＜目辟＞行＜匧心＞口＜韦未＞＜夗贝＞。以昭慎重。报闻。摺包　　

○以陕西参将贾鸿增护理固原提督。现月　　

○己酉。陕西学政沈＜目辟＞行＜匧心＞口＜韦未＞＜夗贝＞奏。请裁并教职。酌给养廉。下部议驳。　　

○庚戌。革职留任河南巡抚松寿奏、回銮期近。谨将跸路入豫。首先经行由潼关至省城。一路所备各站行宫。先行绘图贴说呈进。报闻。摺包　　

○以科罚敛怨。革江西知县李用曾职。摺包　　

○以办案荒谬。革江西知县陈克慎职。摺包　　

○辛亥。谕军机大臣等、奕劻等奏、照录画押条款全文。缮单呈览一摺。所称各国在天津所设暂理地方之都统衙门。不肯遽撤。并有俟奉天牛庄交还时。一体交还之说。现在和议业经画押。各国在津所设都统衙门。自应一律撤回。及早交还。著奕劻、李鸿章、速行设法。竭力磋商。务期早日收回。以免窒碍。是为至要。将此由六百里谕令知之。电寄　　

○全权大臣庆亲王奕劻等奏、随办和议诸员。笔舌磋磨。备形＜圭黾＞滟兄瘁。可否准其择尤酌保。得旨、准其酌保。摺包　　

○留京办事大臣大学士昆冈等奏。上年京城不守。捐躯殉节。陆续请恤。已至十五次之多。现拟以十五次为截止期限。此后交顺天府采访忠义局汇齐具奏。报闻。摺包　　

○工科给事中庆绵等奏、洋兵撤退。交还科署。寻获印信。将前刊刻木质关防销毁。报闻。摺包　　

○山西巡抚岑春火滟宣奏、晋省荒旱频仍。拟饬各属劝民开井。以资灌溉。如所请行。摺包　　

○补铸宗人府印信。从礼部尚书世续请也。　　

○以沿途办差出力。予山西通判黄廷辅等奖叙。　　

○壬子。谕军机大臣等、电寄盛宣怀。著派盛宣怀为办理商税事务大臣。议办通商行船各条约。及改定进口税则一切事宜。并著就近会商刘坤一、张之洞、妥为定议。税务司戴乐尔、贺璧理、均著随同办理。　　

○全权大臣庆亲王奕劻等奏、京城内外地面交清。接收布置大概情形。报闻。摺包　　

○总管内务府大臣世续奏。洋兵撤退。接收颐和园日期。并现查情形。报闻。摺包　　

○襄办京畿善后营务事宜候补侍郎胡燏棻奏、各国联军退尽。地面一律交回。现调姜桂题、马玉昆、两军。分布京城内外填扎各情形。报闻。摺包　　

○直隶总督李鸿章奏、易州属岁科两试。请复旧制。自立一棚。由学政按临考试。如所请行。摺包　　

○会办商务大臣宗人府府丞盛宣怀奏、上海华盛布厂。机器纺织。历年亏累甚重。另招新商顶替。改换厂名。下部知之。摺包　　

○督办广西团练前礼部右侍郎唐景崇奏、遵撤团练总局。人并保甲局办理。并裁遣召募各团丁。报闻。摺包　　

○命掌山西道监察御史彭述提督湖北学政。现月　　

○以报效股票。赏盛京工部侍郎钟灵花翎。　　

○以办理漕仓出力。予户部主事张允言等奖叙。　　

○以转运出力。予陕西候补道吴树棻等奖叙。　　

○以诈骗商民。革陕西游击彭明德职、并讯办。　　

</div>
    <div class="pagination">
<a href="清实录光绪朝实录_page1003.html">上一页</a><span>...</span><a href="清实录光绪朝实录_page999.html">999</a><a href="清实录光绪朝实录_page1000.html">1000</a><a href="清实录光绪朝实录_page1001.html">1001</a><a href="清实录光绪朝实录_page1002.html">1002</a><a href="清实录光绪朝实录_page1003.html">1003</a><span class="current-page">1004</span><a href="清实录光绪朝实录_page1005.html">1005</a><a href="清实录光绪朝实录_page1006.html">1006</a><a href="清实录光绪朝实录_page1007.html">1007</a><a href="清实录光绪朝实录_page1008.html">1008</a><a href="清实录光绪朝实录_page1009.html">1009</a><span>...</span><a href="清实录光绪朝实录_page1005.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
