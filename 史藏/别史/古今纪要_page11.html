<!DOCTYPE html>
<html>
<head>
    <meta charset="UTF-8">
    <title>古今纪要 - 第 11 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 11 页/共 44 页</h1>
    <div class="content">　　徐邈【守凉州风化行　辞三公云无其人则缺岂可以老病忝之　当操时通　明帝时介】
　　卲陵厉公【本志称齐王】　邓艾请屯两淮司马懿善之始开广漕渠自是东南有事大兴军旅资食有储而无水害【元始元年】　曹冏论魏轻宗室非强本弱枝之道曹爽不能用【四年】　初曹爽辅政引用何晏邓飏丁谧等晏等欲爽专权乃以司马懿为太傅至是专权屡改制度懿遂与爽有隙称疾不与政【八年】　懿诛爽等【嘉平元年】懿卒子师秉政【三年】　师遣王昶毌丘俭诸葛诞三
　　道击呉兵败师引过归已【五年】　师杀李丰帝不平师遂废帝立髙贵乡公　髙贵乡公毌丘俭以师废立专权起兵讨师不克被诛【正元二年】　师卒弟昭秉政【二年】诸葛诞在夀春为自固计昭讨克之帝见威权日
　　去不胜其忿率宿卫官僮出讨之贾充逆战成济遂刺弑帝
　　元皇帝【一称陈留王】　昭进爵晋公　昭命钟会邓艾大举伐蜀艾自隂平凿山通道克之钟会谮收艾艾遂谋反为将士所杀艾为卫瓘所斩　昭进爵为王昭卒子炎嗣遂簒魏
　　刘放
　　孙资【掌机宻　见宠任　放善书檄　资决策　帝寝疾赞进曹爽司马懿】
　　杜恕【畿之子　议牧守勿领兵专务本业　考课在任人法非所急　亢直　厯事明帝齐王】傅嘏【介之后　难刘劭考课法　告曹义以何晏必惑子兄弟　谏遣王昶等伐呉　事明帝齐王】陈泰【羣之子　代郭淮征西将军　督雍凉诸军却姜维　为镇军却呉孙峻与司马氏亲友】王昶【着治论兵书　议考课　懿荐之师令其伐呉　毌丘俭诸葛诞及王昶皆有功】王凌【胜呉全琮　与甥令狐遇并兴兵欲废齐王　司马懿讨之饮药死】
　　诸葛诞【以夏侯等四人为四聪　诞备八人为八达　刘放子熈孙资子宻卫臻子烈为三豫明帝恶之皆废锢　齐王立复用　见王陵毌丘俭等以讨司马师夷灭遂保淮南昭讨杀之麾】
　　【下不降见斩者数百人至于尽】
　　邓艾【屯田水利　淮北二万人　淮南三万人　六七年可积三千万斛　十万众五年食　凿山攻蜀　欲竟攻呉　钟防白其悖逆槛车徴其父子　卫瓘斩之绵竹西】
　　钟会【繇少子　破诸葛诞谋居多　伐蜀有功谮邓艾既禽遂自反　至长安乱兵谷之】王弼【逸辩　注易老子为尚书郎二十余年】
　　夏侯尚【事文帝　破上庸平三郡　破呉诸葛瑾　自上庸西行七百里蛮夷服从】夏侯【尚之子　尚渊之从子　都督雍凉　与曹爽共兴骆谷之役】
　　李丰【结后父张缉欲以夏侯辅政而诛司马师师闻之丰缉皆族】
　　曹爽【明帝使与司马懿受遗诏复进何晏邓飏李胜丁谧毕敇　飏劝伐蜀从骆谷入杨伟陈其不可而还爽骄奢作窟室与晏等纵酒其中　司马懿俟其车随驾朝髙平陵勒兵先据武库收爽晏飏等皆族】
　　何晏【尚主　粉白不去手　行步顾影　好老庄言与夏侯荀粲王弼为清谈　谓六经糟粕】












　　古今纪要卷四
　　钦定四库全书
　　古今纪要卷五
　　宋　黄震　撰
　　晋
　　司马懿事曹操魏文　与曹爽同受明帝顾命　诛爽而擅其权　尽录诸王公置邺　长子师继世专政魏谋以夏侯代之师夷与张缉等三族帝与李丰语师筑杀之废帝为邵陵厉公毌丘俭文钦奉义兵师与十万众诛之师弟昭诛诸葛诞杀其君曹髦是为髙贵乡公灭蜀汉因此以为功而簒魏矣子炎竟即位追尊懿曰宣帝　师曰景帝　昭曰
　　文帝
　　武帝【炎】　惩魏氏孤立大封同姓　御牛青丝靷以青麻代　初置谏官　立太子不赦　容皇甫陶谠言焚雉头裘　刘毅裴楷质直见容嵇绍许竒仇雠
　　不弃有天下无穷之谚【右好处】　羊祜镇襄阳军有十年之积以伐呉宜借上流表王濬为益州治水兵大舰　祜务修徳以怀呉人与呉将陆抗使命常通【彼此以计相顾】　祜请伐呉朝议以秦凉为忧唯杜预张华赞之祜以疾求入面陈伐呉曰取呉不必臣但既平呉当劳圣虑【山涛亦云释呉为外惧】　太康元年命王浑王濬杜预伐呉以贾充为大都督【充谏伐呉者也幸充不材不挠成筭】杜预克江陵指授羣帅径造建业王濬自武昌顺流而下入石头呉主降　鲜卑攻防凉州马隆自荐讨之募三千五百人自至武库选仗给三年粮遂平凉州【右混一事】帝宠贾充充与荀顗荀朂冯紞为朋充为都督将
　　之镇顗等劝纳氏太子乃复居旧仕【太始七年】　诏选公卿以下女权禁天下嫁娶【九年】　初灭呉纳其宫女五千太子昏愚不堪为嗣卫瓘抚床而言【以皇孙明慧无废意咸宁四年】　诏悉去州郡兵大郡置武吏百人小郡五十陶横山涛谏不聼及永宁后盗贼羣起州郡无备天下大乱【太康元年】　郭钦请徙内郡杂胡于边地不聴【元年】帝既平呉事游宴三杨用事山涛讽不改【二年】　荀朂冯紞谮出张华都督幽州【三年】　齐王攸徳望日隆荀朂冯紞等间之以都督青州王骏曹至谏不聴攸愤死【四年】　帝疾笃杨后奏以杨骏辅政【永熈元年　右伐呉后骄误事】傅元请举有礼之臣以崇风节退虚鄙之士以惩
　　不恪不能用【太始元年】　贾充任恺皆有宠朝士各党附帝知而不责愈无惮充谮恺废于家【朋党如此】　王衍尝诣羊祜陈辞辞甚清辩祜曰败俗伤化必此人也【浮诳如此】　王浑王濬平呉争功濬或忿愤径出不辞【太初元年】三杨【骏珧济】用事势倾内外刘毅谓帝桓灵云卖官
　　钱入私门【贪墨如此】　羊琇王恺石崇以奢相髙帝毎助恺　刘毅论九品中正谓上品无寒门下品无势族刘寔作崇让论　学者以庄老为宗而黜六经谈者以虚荡为辩而贱名检行者以放浊为通而狭节信进仕者以茍得为真而鄙居正当官者以望空为髙而笑勤恪【千寳论　右风俗败壊处】
　　惠帝　杨骏辅政贾后使孟观李肇诛骏废太后徙金墉城杀之　贾后专政任亲党贾涉等用张华裴頠辅政朝野安静华等功也　贾后废太子杀之　赵王伦废贾后杀之及华頠淮南王允讨伦不克死伦簒位迁帝金墉　齐王冏诛伦迎帝复位齐王得志骄奢　河间王颙表请长沙王义诛之颙与大将军颖诛长沙王废太子覃立颖为皇太弟颖僭侈东海王越奉帝讨之不克帝入邺为安北将军王浚所攻走洛阳河间王颙迎之废颖立炽为皇太弟【都长安颙之将张方主之】　东海王越起兵入长安奉帝还洛阳赐颖死【右羣小作乱事】　王衍乐声音善清谈宅心事外衍弟澄及阮咸阮修胡毋辅之等皆以放为达　何晏等祖老庄以无为为本由是士大夫皆废职业裴頠着崇有论　江统以戎狄乱华宜蚤絶其原作徙戎论　贾郭恣横货赂公行鲁褒作钱神论　刘颂作九班之制贾郭用权仕者不得速竟不行　颖表左贤王刘渊为冠军将军又拜北单于刘宣右贤王遂上渊大单于之号有众十五万　颖奉帝还洛阳　刘渊即汉王位因号汉时李雄据蜀称帝号大成　炽即位为怀帝　刘渊克平阳即帝位　渊死聦继防洛阳迁帝平阳【青衣行酒】荀组奉帝即位长安　刘曜防长安降之使洗爵执葢
　　王祥【孝感　海沂之康三老　门无杂吊】览【悌　先尝祥馔　奕世兴江左　吉之后】何曽【责阮籍放诞日食万钱】
　　石苞【镇淮南威惠】崇【望尘拜广城君　王恺竞奢　孙秀求绿珠不得赵王伦诛之】羊祜【九世清徳　蔡邕外孙　将灭呉督荆州　呉石城守去襄阳七百里每为边害祜以诡计令呉罢守减戍　垦田　始至无一日之粮季年有十年之积　进据险要　开建五城收膏腴地夺呉人之资石城以西尽为晋有乃增修徳信以怀逺人　与呉将陆抗使命常通力劝取呉　谓呉平则秦凉自定　又谓既平之后当劳圣虑　知王衍败俗　尝以军法将斩王戎　焚草　不营置　堕泪碑　忧在灭呉而乃勇于灭呉不若范文子逺矣留贾充】
　　杜预【定律令　奏立籍田　常平仓　河桥　欹器在内七年　损益万机　号武库　灭呉身不跨马体不穿札每大事辄居将帅之列　立功后耽思经籍　既平呉不忘战】
　　裴秀【制朝贡贾后亲属　雅望素隆四海仪范不谓以亲戚进　着崇有论】楷【玉山得一以别宅与衍知人之鉴】
　　韦忠【言张华华而不实裴頠欲而无厌不就其辟】
　　卫瓘【请改九品立乡举里选　抚床讽易太子　为贾后所诛】恒【字巨山　草书序古文】玠【玉人　妻父乐广氷玉　终身不见喜愠云人有不及可以情恕非意相干可以理遣】
　　张华【强记　时人比之子产　赞伐呉　仪礼诏诰皆所草定　惠帝昏暗虐后在上而海内晏然华之功也　赵王伦孙秀废贾后因害好人物　无余财　博物】
　　荀朂【贾充女为后朂之谋　邪謟与冯紞一　盛称大子　自中书守尚书令云夺我鳯凰池】贾充【弑髙贵乡公　晋初有天下任恺庾纯等刚正共疾之出充镇闗中　以荀朂纳女之计遂留羊祜宻皆留之】谧【充外孙姓韩　其父韩夀偷香者也谧既为充后海内辐凑　石崇　欧】
　　【阳建　潘岳　陆机　陆云　缪徴　杜斌　挚虞　诸葛诠　王粹　杜育　邹防　左思　崔基　刘瓌　和郁　周恢　索秀　陈眕　郭彰许猛　刘纳　刘舆　刘琨　皆附谧号二十四友】
　　杨骏【后父　与弟珧济号三杨　贾后患其专不得逞　使孟观诛骏亲党皆夷三族】魏舒【少养外家寗氏　成此宅相　为郎官襆被而出　禄赐散九族　有威重　三公辞荣】刘寔【着崇让论　诸子不遵　如石崇厠】
　　郭舒【止王澄杖宗廞　諌王敦夺武昌城西地】
　　王浑【伐呉先破皓中军　既而王濬破石头降孙皓甚媿恨之奏濬罪　镇夀阳　前后著称　居台辅减声望】济【金沟　割王恺牛　伐和峤李　马癖　孙皓讥其无礼】
　　王濬【守巴全产育数千　三刀　益州修舰顺流东下大筏去锥火炬去鏁遂降呉　为王浑所抑忿愤】
　　唐彬【与王濬平呉迟留不竞持节幽州边无犬吠之警】
　　山涛【好庄老　交嵇阮　居选职十余年　啓事谏去武备　禄赐散亲故　阁袁毅丝　饮至八斗】子简【年几三十不为家父所知　镇襄阳髙阳池所载　社稷倾不作乐】
　　王戎【籍少二十年与之交　居防不居礼而毁悴和峤以礼而哀毁不逾　与时畧舒　好利无极
　　鑚李核】
　　王衍【戎从弟　山涛知其误苍生　盛才美貌手麈一色　谈老庄口中雌黄　不言钱　居宰辅为自全之计　以澄为荆州敦为青州号三窟排墙之夕曰向若不祖尚浮虚戮力以匡天下可不至今日】澄【谏衍妻郭氏贪几为所杖　王敦谢鲲庾敳阮修号四友　将之镇解衣探鹊　侮王敦为所杀】
　　乐广【约言析理　披云雾覩青天　岳笔广防　客杯蛇影愈卫玠病　与王衍为风流首　名教内乐地】
　　郑袤【泰始以袤为司空固辞至十数谓国坦曰魏以徐景山为司空吾为侍中喻旨徐公谓某曰三公当上应天心茍非其人实伤和气不敢以垂死之年累辱朝廷也终不就遵大雅君子之迹可不务乎固辞久之见许】
　　刘毅【转司京师肃然　谓晋武卖官钱入私门殆不如桓灵　请去九品　散斋奏加妻罪】刘暾【以郭彰不救火而自卫正色诘之　惠帝愎险暾为左丞正色立朝三台肃然石勒杀之】和峤【鄙荀朂为人専车而坐　武陔弟韶茂皆清　正于朝野】
　　任恺【以社稷为己任　与庾纯张华向秀和峤等善　出贾充西镇不行遂成朋党】
　　崔洪【实之后　荐却诜代已为左丞诜纠之洪云援弩自射然重之　口不言货　不执琉璃钟】刘颂【守廷尉六年比张释之　哭张华　嫁女陈矫矫本刘氏以舜后姚虞陈田为比未然】傅【谓魏武好法术而天下贵刑名魏文慕通达而守节为贱　上疏言儒学者王教之首　峻急台阁生风　诵学著述显贵不废　存重儒教　子】咸【有大节　疾恶推贤言奢侈之费甚于天灾酒色杀人甚于作直为司京都肃然】
　　阎缵【讼愍怀太子寃　哭张华　比贾谊　有大节】
　　阮籍【酣饮为常　求为东平相坏屏障望风土旬日而还　求为步兵校尉为酒　青白眼　礼岂为我设　登广武战塲】咸【与族父籍为竹林防　七月七日南阮犊鼻　武帝以咸耽酒浮虚逺不用　二子　瞻　孚】瞻【善琴　王戎称之三语掾　无论】孚【金貂换酒蜡屐】修【咸从子　杖头钱王敦敛钱为婚】裕【孚族弟　羲之谓不惊宠辱裕称人不须广学正应以礼让为先焚不借之车】
　　嵇康【叔夜　与阮籍山涛向秀刘伶阮咸王戎为竹林七贤　戎与处二十年无喜愠　服石髓遇王烈　山涛举自代云一行作吏此事便废东平吕安千里命驾　鍜大树下不礼钟会为所谮司马昭诛之广陵散】
　　向秀【注庄　郭象述之　共嵇康鍜吕安灌　闻笛作思旧赋】
　　刘伶【荷锸　祝酒　鸡肋尊拳　酒徳颂】
　　谢鲲【折齿　讽议卒歳　与王澄为友　方庾亮为周顗议王敦　衍四友　言如屑　醉　子谦之字呼父】
　　毕卓【盗比舍郎酿　拍浮酒船中足了一生矣】
　　羊曼【防伯　八伯之数　阮放宏伯　郄鉴方伯辅之达伯　卞壸裁伯　蔡谟朗伯　阮孚诞伯　刘绥委伯】弟聃【江泉能食谷伯　史畴肥笨伯张嶷猾伯　聃伯　以拟四凶】
　　光逸【辅之谢鲲阮放毕卓羊曼桓彛阮孚祼饮逸脱衣露头大呌狗窦遂呼入号八达】庾敳【意赋　东海王越换钱谓王衍卿自用卿法】
　　郭象【宠于东海王越　熏灼内外　行簿　窃向秀庄为已住　自注秋水至乐二篇】庾纯【为儒宗　行酒怒贾充问髙贵乡公何在】
　　皇甫谧【年余二十母教之　贫者士之常不饯城阳太守梁栁　书淫】
　　挚虞【撰姓谱　以馁卒太叔广谈　挚虞笔】
　　束晢【疎广后改姓　歌　汲郡不凖发魏襄王或云安厘王得竹书数十车晢为分释　挚虞言徐肇三月三日亡三女因洗袚晢曰周公洛邑流水泛杯故逸诗羽觞随波又秦昭王三日置酒河曲见金人奉水心之剑曰令君制有西夏　知广陵竹简　补诗】
　　郤诜【对策第一　自云桂枝昆玉　严明】
　　阮种【对策第一　相平原政惠简】
　　华谭【秀孝对策　刘颂云不悟郷里乃有此才　戴若思毁之官途不至】
　　袁甫【惟欲宰县不为台阁职】
　　陆机【抗之子　文章冠世　服膺儒术　顾荣劝还呉不从　为成都王颖将　长沙王义奉天子与机战于鹿苑大败　牵秀等证于颖　谓机有异志见害　好游权门　进趍获讥】云【六歳能文持论过机　笑疾　为浚仪令　获杀夫者　与机共被害　宿王弼冢】喜【作言道访论古今厯览等古书】
　　夏侯湛【与潘岳为连璧　生侈服食遗令薄丧】
　　潘岳【安仁　与石崇等謟事贾谧　望尘而拜　石崇之祸并夷三族】尼【静退】
　　张载【劔阁铭　傅延誉之　见世乱无仕进意　弟协亢皆有文　号三张　拟二陆】江统【静黙有逺志　从戎论诛太子五事】
　　孙楚【为参军傲石苞　与王济言枕流潄石】统【鄞令余姚令】绰【鄙山涛　吏非吏　隠非隠　与许询一时名流　支遁问何如许一咏一吟许将北面矣　作天台山赋　谓习凿齿瓦石凿齿谓绰为糠粃　为文士冠】
　　张辅【论班不如马】
　　马隆【自荐平凉州　作匾箱车　地广则鹿角车营狭则直木屋其上　转战千里　凉遂平居十余年　威信振于陇】
　　周处【射虎搏蛟　从陆云学　对王浑以魏灭于前　入洛纠劾不避　氐人齐万年反战没】周访【以女妻陶侃子结友　为中兴名将未尝论功切齿王敦终访之世敦不敢为非　讨华轶杜弢】
　　解系【二弟结育皆精洁得誉　荀朂欲交之不得讨氐羗表请杀孙秀遂为赵王伦所杀云　我水中见蟹且恶之】
　　索靖【知天下将乱叹铜驼荆棘　与卫瓘俱以草书名　作草书状与河间王颙战】綝【与父皆有逸羣之量　靖云州郡吏不足污吾儿　破刘聦华夷向服　为左仆射　随帝降刘聪见杀】
　　茍晞【平汲枽吕节　都督青兖诸军　防决如流千里牛致馈　屠伯　小茍酷于大茍弟名纯】刘乔【止齐王冏不迎嵇绍】
　　王裒【父仪为司马昭所杀　未尝西向而坐　三徴七辟不就】
　　许孜【负土建墓鹿犯松而死】
　　庾衮【兄毗疫独不去　植篱跪授作筥养母　投女兄箕】
　　嵇绍【不为齐王冏抚琴惠帝之奔独死其难】
　　辛勉【刘聪赍药酒逼之不屈月致酒米亦不受】
　　邓攸【伯道　弃儿买妾乃其甥】
　　呉隠之【赋贪泉广州在州常食菜及干鱼】
　　左思【太冲赋三都】
</div>
    <div class="pagination">
<a href="古今纪要_page10.html">上一页</a><span>...</span><a href="古今纪要_page6.html">6</a><a href="古今纪要_page7.html">7</a><a href="古今纪要_page8.html">8</a><a href="古今纪要_page9.html">9</a><a href="古今纪要_page10.html">10</a><span class="current-page">11</span><a href="古今纪要_page12.html">12</a><a href="古今纪要_page13.html">13</a><a href="古今纪要_page14.html">14</a><a href="古今纪要_page15.html">15</a><a href="古今纪要_page16.html">16</a><span>...</span><a href="古今纪要_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
