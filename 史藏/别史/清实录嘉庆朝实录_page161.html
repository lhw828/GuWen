<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 161 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 161 页/共 523 页
  </h1>
  <div class="content">
   ○戊午。谕内阁、本日恭阅皇考高宗纯皇帝实录。内载谕旨。以督抚办公出省。轻骑减从。固分所宜然。惟随带幕友胥役及旧案卷箱二节。率视为途次必需之项。以致舆台傔卫。储偫驿骚。势难抑制。嗣后务须加意省约。屏去繁文。以免猾吏巧为逢迎、及家人长随借端勒索。钦此。仰见我皇考砥砺疆臣。慎节劳费至意。与日前朕所降通饬地方大吏毋许因公骚扰驿站谕旨。适相符合。外省督抚司道、遇有紧要公务。应亲身前往查办者。自不容深居＜闲＞出。坐乖职守。但伊等养廉优厚。其盘餐供顿。原应自出己赀。毋许属员承应。定例綦严。乃各省大吏。率未能实力奉行。遇公出之时。辄多带幕友委员。以及仆从胥役。所过之地。车马供给。繁费纷如。大为地方之累。试思各上司供应既欲取之属员。而属员势必取之百姓。民劳吏困。职此之由。朕自亲政以来。节经降旨谆谆训诫。外省大吏亦稍知谨饬。近日遇有公出。往往多以轻骑＜闲＞从为词。第恐其徒托空言。未必行之以实。从前督抚中如书麟之朴俭自持。岳起之清操刻苦。其所至属邑。不知有官差经过。伊等并未多带幕僚。亦并未稍误公事。可见督抚司道。为一方表率。果能刻自＜闲＞约。则民力所省实多。并可杜猾吏逢迎之习。于吏治民生。均有裨益。特此再行申谕。惟在封疆大吏实力遵行。毋负朕勤加训诲至意。其有阳奉阴违。经朕察出。或被人纠参。必当严行惩治不贷。　　

○又谕、丰绅济伦、永来、前因获咎。派往裕陵工程处效力。现届隆冬停工。降旨令该二员回京。丰绅济伦、身系公爵。例得奏事。到京时。即应具摺求赏差使。永来、亦应呈明该旗都统代奏。求赏差使。乃该员等于二十四日到京。已逾一日。昨日始据各该旗都统转奏讨差。殊属非是。丰绅济伦、若到京时。即自行具摺求赏差使。朕必加恩令其仍以公爵在散秩大臣上行走。今丰绅济伦、并未自行具摺。且迟延一日。岂可仍授以散秩大臣。丰绅济伦、著赏给头等侍卫。在大门上行走。永来、本系佐领。著在本旗印房行走。明岁裕陵兴工时。丰绅济伦、永来、俱著仍赴工次。在司官上效力。　　

○谕军机大臣等、颜检奏、遵旨饬令藩司瞻柱、派妥员赍带银两驰赴长垣等处、查勘被水情形。及经理抚恤各事。并令道员陈凤翔、即速回任。赶紧购办岁料后。随赴差次。照料稽查等语。所办俱是。至分派各员、先于广平府属采办秸料一千万斤。就近运赴豫省工次。该督务须严饬各委员于岁收丰稔地方。按照定价公平采买。断不可听吏胥等将料物任意浮收。而于价银有短发情敝□大。致民闲多有扰累。再该省开州东南一带。水势未退。平地俱深至二三尺至四五尺不等。沿河村庄。多被淹浸。其长垣东明境内。积水曾否疏消。朕心甚为廑念。著颜检饬令瞻柱迅速前往。一面妥为抚恤具奏。勿令失所。将此谕令知之。　　

○旌表守正捐躯河南修武县民王进良女王氏。　　

○己未。孝慈高皇后忌辰。遣官祭福陵。　　

○上诣大高殿行礼。　　

○还宫。　　

○谕军机大臣等、富俊奏、查勘飞牛岭等处偷砍木植情形一摺。内称青桩以内、并无砍代木植之处、行至草仓沟山坡上、开种熟地。闲有伐树桩楂、并飞牛岭地方、砍弃木植、约有千余根、统计各处所砍木植、共有四千余件、桩楂共二万有余、旧多新少、甚有至曹□少朽等语。该处砍弃木料。既有曹□少朽。则偷窃之事。其来已久。并非始自近日可知。事属既往。姑免深究。从前钦奉皇考高宗纯皇帝谕旨、以附近陵寝周围山顶。除现有熟地毋庸禁止外。不可再行开展。彼时该将军等自必恪遵查办。迨久而懈生。即任听无业贫民。私于附近山坡。砍去树木。开垦耕种。甚至不肖官员希图得贿。并纵令匪徒偷伐木植。以致酿成巨案。自当严行查禁。青桩以外。虽距风水禁地稍远。亦系例应封禁处所。若听民人私相开垦。日久必致更有侵越。此时亦不必另立界限。即于原定旧址。严申厉禁。以垂永久。著富俊传谕福长安等、随时稽查。如有仍前私垦偷砍、及官员等得贿故纵情敝□大。即查拏治罪。以示惩儆。　　

○又谕、昨据工部题估、豫省黄河北岸封邱汛古黄池下坝埽工动用钱粮一本。内称黄河北岸封邱汛古黄池下坝埽工、据署河督嵇承志奏、因本年桃汛内对岸生滩、逼溜北趋、三埽至十埽、陆续坍卸、当即补镶新埽八段、其十埽迤东、亦被河溜汇刷、塌及坝坦、并接做新埽六段、应将估需工料银两造册送部题估等语。因检查本月衡家楼漫口该河督奏报。即系封邱汛地方。图内开载古黄池距漫口不远。其南岸挺生滩嘴。将全河大溜。逼向北趋。以致堤根冲塌。即与前此嵇承志所奏情形无异。该处埽工。该河督于桃汛时。既经赶紧补镶。接做工程。何以为时未久。辄至塌蛰。恐其中不无虚捏情敝□大。或此项工程。彼时并未镶做。竟系河员等捏饰冒销。抑或于兴修时。工程办理草率。以致顶溜冲塌。均未可定。嵇承志等原报摺内。称衡家楼系无工处所。恐系粉饰。其所奏是否确实。且南岸滩嘴。谅非近日新长。该河督等既于桃汛时见有滩嘴。关系紧要。何不早为筹办。俱著刘权之、那彦宝、到彼即密行详查据实速奏。不得稍有瞻徇。所有工部原题案由。著抄寄阅看。　　

○以孟冬时享太庙。自是日始。斋戒三日。　　

○庚申。谕内阁、本日都察院题请更换两浙盐政一本。已降旨将延丰再留一年矣。前此长芦盐政届应行更换之期。朕即令赛尚阿回京当差。于开列本内、＜闲＞放玉庆前往更代。同一更换盐政。朕于该二员一去一留者。盖因延丰在浙办理盐务。尚属妥协。声名亦好。是以加恩屡次留任。藉资熟手。赛尚阿于长芦任内虽无劣迹。但怂恿颜检会奏请加盐价。事涉言利病民。是以将伊彻回。以玉庆身系宗室。又系都察院官员。或尚知认真办公。以矫内务府人员积习。乃本日召见琳宁、询以伊子玉庆＜闲＞放盐政后、有无请托荐嘱等事。据琳宁奏称、尚无请托情事。惟荐到长随竟有一百余人。此内虽无大员荐托。均系伊家亲友引致。闻之殊为可诧。试思盐政衙门。即事务稍繁。需用长随。亦何至百余人之多。日后将何所位置。此等游手无藉之徒。夤缘转荐。希沾余润。其流敝□大何所不至。琳宁经朕面询。始据实具奏。以此类推。其余廉俸丰赡衙门。似此者尚复不少。著传谕玉庆、就此百余人中。择其人尚小心诚朴、并知有根底者。酌留一二十人。以供使令足矣。其余即传旨概行驱逐。毋许收留。嗣后外任大小官员。均应不听嘱托。屏绝华靡。减汰傔从。洁己奉公。以省浮费而饬廉隅。　　

○又谕、此次多庆等二员。派往巡视吉林黑龙江两处事务。其由礼部颁给关防二颗。著于巡视事竣。即就近缴存盛京礼部衙门收贮。此后逢派员巡视之年。即由盛京礼部颁给。　　

○谕军机大臣等、策拔克、巴宁阿、审办盛京等处奸民偷砍木植一案。为时已久。节据奏到官员等平日受贿故纵、及透漏消息、得赃卖放各情敝□大。大概俱已确凿。本日报到。朕以为必系定拟完案之摺。及加披阅。则不但未经结案。且所叙情节于官员等得赃舞敝□大之处。并未切实究出。严行定拟。所办实属疏缓。竟似扶同故纵情景。大负任使矣。此案官员等婪赃受贿。舞敝□大营私。大干法纪。较之奸民等牟利无知。情节尤重。策拔克等既经节次审出赃私人证。即当讯明赃数。先将官员等定拟具奏。不必俟全案人证到齐。一同定拟。今策拔克等不但不行奏结。且将前此究出得赃卖放情敝□大。层层申说。竟思为伊等开脱重罪。以致各犯彼此串供。图卸重罪。而策拔克等此奏。亦竟欲为各犯豫行减赃。以便将来定罪之时。藉称赃不满贯。轻减罪名。殊负委任。官官相护之恶习。朕前岂容尝试。汝二人太不知分量矣。此案除富俊系甫经到彼、会审未久、尚无不合外。策拔克、巴宁阿、俱著传旨申饬。伊等接奉此旨。即按照摺内朱笔点抹各犯。一一彻底严究。务得受赃确数。各犯等俱系已经革职之人。设有供词闪烁之处。即可加以刑夹。策拔克等于审明后。遵照前旨严行定拟。即由四百里具奏。策拔克、巴宁阿、二人、办理此案。既不慎密于前。又复疏缓于后。此时姑行训饬。仍令伊等赶紧审办。如再有延缓。或竟意存开脱。朕必另派大员前往审办。彼时水落石出。并当将策拔克、巴宁阿、一同治罪矣。凛之慎之。　　

○又谕、富俊奏遵旨查办各事宜一摺。览奏俱悉。所称安设卡伦一事。即应照前议毋庸增添。惟在稽察严密。委用得人。以期杜绝敝□大端。至该将军每年十月例应进围。其未进围之前。仍当会同策拔克等、将贿纵偷砍木植各案犯秉公审办。俟应进围时。再行前往。至凤凰城一带酌议章程一节。富俊现在既未能与策拔克等同往。即明春再赴该处详悉覆查。亦无不可。惟策拔克、巴宁阿、此次办理木植一案。前既未能慎密。后复失之延缓。其所讯各犯供词。于赃银数目。总未切实究出。迁延日久。难保无串供欺隐等敝

□大。且恐策拔克等有意代为开脱。或为承办各员所愚均未可定。著富俊密行查察。如有前项情事。即于伊等定案具奏时。据实密参。不可徇隐。又福长安前此禀报在飞牛岭冲火越山拏获人犯一节。朕即疑其有意见长。张大其辞。今富俊体察该处情形。及审讯现获各犯并无放火之人。可见福长安前禀未尽确实。但伊此次所获各犯。尚无妄行查拏等事。仍著富俊转饬福长安、将兴京地方应行查办木植事件。上紧查缉。并将伊是否认真出力、及所获之犯有无不实不尽之处。据实密奏。将此谕令知之。　　

○又谕、本日早闲、据铁保奏查勘运河被水情形一摺。声叙仍未明晰。又未绘图贴说呈览。朕心深为廑念。正在降旨饬谕闲。未刻又递到铁保四百里驰奏之摺。始知黄河大溜。在张秋横穿运河。东趋盐河。至利津入海。并不直往运河。尚为不幸中之幸。阅之稍慰。惟阅图内莲花池漫口一处。系在张秋迤北。据称水势连日稍平。该处漫口之水。又系下注何处。现在水势既平。是否可以先行堵筑。保护张秋迤北之运河。勿令再往北趋。著该抚即行派员查勘妥协办理。其张秋迤北各堤埝。均应督饬抢护。至漫口处所。业经裹护两头。俟水势稍减。再相度形势。酌量妥办。其菏泽濮州、寿张、各处、及盐河下游两岸被水地方。著即分派妥员直至海口。迅速查明被淹地亩场灶。妥为抚恤。毋任稍有失所。其被水州县。应行缓徵之处。俟查奏到日再降恩旨。惟回空粮船。尚有十帮未过张秋。经铁保派员催趱。设法挽渡。此则应须慎重。现在张秋迤北纤道。虽尚可保护。而河坡相连一片之处。溜势甚大。该抚当饬令各员弁等、加意小心。设法行走。仍将何时挽过几帮、是否不致守冻之处。随时速奏为要。　　

○管理宗人府王公等奏、查得八旗宗室觉罗内、实系无力愿住官房者。共一百八十六人。现在查出官房统计一千一百二十二闲半。足敷拨用。但成所房闲。难以分拨。仅就零星房闲五百一闲半内。按翼酌拨。核其家口多寡。酌量分给居住。每人拨给二闲或一闲半。查左翼四旗宗室觉罗共一百十五人。即在坐落左翼四旗地方、并坐落地安门内零星房屋、共二百四十九闲半内。分拨居住。右翼四旗宗室觉罗共七十一人。在坐落右翼四旗地方零星房屋二百五十二闲内。拨给一百八十八闲。其余剩房屋六十四闲、及成所房闲八处。仍归内务府收管。所有拨给宗室觉罗等房闲。内有墙垣坍塌、柱木歪闪、瓦片脱落、门窗不全之处。相应请旨交内务府稍为修理。再行分赏居住。得旨、此项拨给宗室觉罗房闲。著交总理工程处、会同内务府大臣、速即勘估。趁此冬初晴暖。将应行修葺之处。略加修葺。俾可栖止。俟工竣奏明。再行照单赏给。　　

○命兵部尚书费淳、带同主事衔王念孙、驰赴山东东昌临清一带。查勘河道。　　

○予山东故太常寺少卿袁承宠、入祀乡贤祠。从巡抚铁保等请也。　　

○赏广宁门外普济堂煮赈小米三百石。　　

○辛酉。孝敬宪皇后忌辰。遣官祭泰陵。　　

○谕军机大臣等、现在封邱汛漫口、大溜全掣。漫及直隶长垣、东明、开州、并东省曹、濮、菏泽等州县。至张秋地方。穿过运河。汇注盐河入海。其江南下游。水势自日见消涸。该省清黄交汇处所。为粮艘必经之路。今黄水断溜。恐运道不无浅阻。来春重运北上时。若豫省漫工已早合龙。河归故道。自可无虞。傥年内未能蒇工。届期必至阻滞。自宜豫为筹画。俾重运不致贻误。方为妥善。即著吴璥于清口一带酌量筹办。并将现在情形、及如何办理之处。迅速具奏。再江省由清口至徐城以下。黄河断溜谅多淤垫。亦当趁此水涸之时。或逐段挑挖。或酌抽沟槽。一俟黄流顺轨。下游不致高仰。方能畅达无滞。　　

○是月。山东巡抚铁保奏、东省地处冲衢。官兵除解犯护饷缉匪外。有催漕差使。遇有出差。每摊扣饷银。相沿帮贴。众兵得项既少。差使又繁。易启勒索帮规之事。查藩库有积年所存朋银、及马乾等项。现拟动借银一万八千两交商生息。按大小营头。自数十两至百余两。均匀摊派。以为兵丁差费、修理器械之用。于戎政大有裨益。得旨。依议妥办。勿令不肖胥役入己。兵不得实惠矣。　　

○署河东河道总督嵇承志等奏、衡家楼漫工应挑引河。遵旨在对岸西南孟家庄滩面。就其兜湾之处。开挑引河。直对漫口迤东十五堡。甚为得势。得旨、不可迎合。惟期得地利。顺天时。及早合龙。救万民之命为急。　　

○四川总督勒保奏、审明凶狡不法兵丁。必须立彰刑宪。以儆凶顽。得旨。所办俱是。流离甫定。应用重典。不宜姑息。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百二十二　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆八年。癸亥。冬。十月。壬戌朔享太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后殡宫。　　

○遣官祭端慧皇太子园寝。　　

○颁嘉庆九年时宪书。　　

○癸亥。上幸圆明园。　　

○谕军机大臣等、此时川省客兵、业经全数彻完。本省各官兵、自未可即时议彻。该省山内老林、零星未净之贼。此次各路搜获者。即有二三十名。可见匪徒未能绝迹。楚省余匪三四十人、又窜至大宁边界。此等零匪。保无因天气渐寒。暂匿山内。迨至春融。复乘闲出扰。勾结渐多。勒保务当严饬镇将、实力搜擒。仍加意巡防。至来春永就宁谧。方可彻兵。如复有萌蘖。则惟该督是问。又奏嘉陵江为川省紧要之处。恐零匪假充良民。偷渡川西。须留兵防范。川西地方久经宁谧。此时若以防范窜匪。到处宣布。恐愚民又生惊疑。该督惟当不动声色。密札文武各官留心察访。勿令遗孽潜逃为要。将此谕令知之。　　

○又谕、上次吴熊光奏称、首逆王世辉等、带领刀矛手二十四人。往竹山奔窜。此次摺内又称、陆续凑合共有四十多人数日又复增添。看来军营所报贼数。总不确实。此时该逆既分两起奔窜。其窜往川省者。吴熊光当严饬麻光裕等、上紧尾追。与川兵夹击。其逃往顺水溪一带者。即饬李东宣等、迅速搜捕。务于十月一律蒇事将此谕令知之。　　

○甲子。谕内阁、前因晋省行销蒙古盐斤。日久漫无限制。谕令伯麟、与旺沁班巴尔、会商妥议兹据筹定章程、查照从前奏案、阿拉善地方、每年准造船五百只、每只装盐四十石、计二万八千斤、由阿拉善王给与执照、运至山西例食口盐各地方贩卖等语。内地行销口盐。原因轸念穷苦蒙古。令其藉沾余润。向年由水程运贩。行之已久。奚忍加之厉禁。顿至窘乏。然不定以限制。则口盐私贩日甚。增添船只。偷越原定地界。以致官引滞销。累及内地商民。亦非一视同仁之意。此后著照伯麟所奏、以明年二月为始。所有蒙古水运盐斤。照旧例每年用船五百只。装载额定盐斤。均由阿拉善王旺沁班巴尔给发执照。交与地方官并各卡巡委员、验明放行。其所收执照。俱汇送巡抚衙门、查对数目相符。再行销毁。此外不得再逾定数。如有越界多贩者。即照内地查拏私贩之例。一律办理。该抚仍当随时留心稽察。勿任官员等稍有骚扰。致滋敝□大端。至该处盐斤。经此番立定章程。内地行销盐引地方。更无阻滞。该盐政等、惟当督率商民。妥为经理。不得再有藉词堕销。以副朕柔远便民、一律施恩至意。　　

○又谕、现在直隶长垣、东明、开州、三州县。因豫省黄河漫口下注。被水成灾。已饬令布政使瞻柱、携带银两。前往办理抚恤事宜。但时届冬令。小民田庐储蓄。猝被淹浸。饥寒交迫。朕心深为轸念。著再派鸿胪寺卿通恩、候补卿姜开阳、驰驿前往该处。督同地方官实力经理。务令惠泽及时下逮。灾黎不致失所。俟督办十余日。赈恤各事。具有章程。即由该处驰赴山东张秋一带。查勘运河被灌情形。回京覆奏。　　

○仓场侍郎达庆等奏、通州北门外温榆河。为粮船起卸之所。现在河形东徙。请＜闲＞派大臣勘验疏浚。得旨、著长麟、戴均元、前往会勘兴工。　　

○乙丑。上以万寿节。御同乐园。赐王以下文武大臣蒙古王、公、等食。至戊辰皆如之。　　

○谕军机大臣等、据多善等奏、叶尔羌城垣年久倾颓、业经阿奇木伯克阿克伯克等、带领回子等自行修理等语。叶尔羌城垣年久倾颓。自应勘估具奏。动用公项修理。不可稍累回民。即回子等感恩报效。亦应请旨兴修。多善等并未先行具奏。任意扰累回民。修理城垣一千一百余丈。殊属非是。除将多善等严行申饬外。并通谕新疆各城将军大臣等、嗣后凡遇工程。该将军大臣等务须请旨遵办。不可似多善并不具奏。即行扰累回民也。　　

○又谕、额勒登保奏三省荡平以来。已逾三月。而南山零匪。今复有二三百人。且到处掠食。抢船渡江。肆行无忌。现在窜至西乡。已与川省毗连。额勒登保当速行知会勒保、札令田朝贵带兵迎剿。两面夹击。若能在陕境就地歼净。更为妥善。额勒登保、当知愧知奋。毋再因循。致干重谴。将此谕令知之。　　

○以叶尔羌阿奇木伯克等、率领回众自修城垣。赏玉苏布、塔木萨克、托克托尼杂尔、花翎。　　

○户部议准、陕甘总督惠龄疏报、乌噜木齐塔西河所、开垦地十七顷十亩。照例升科。从之。　　

○丙寅。命酌留山东菏泽、濮、范、郓城、曹、定陶、寿张、阳谷、东昌等州县卫、应运米麦豆十一万余石于本省备赈。。　　

○丁卯。万寿节。遣官祭太庙后殿。　　

○遣官祭福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭显佑宫。东岳庙。城隍庙。　　

○上诣安佑宫行礼。　　

○御正大光明殿。皇子及王以下文武大臣官员蒙古王公等、行庆贺礼。　　

○己巳。云贵总督琅玕奏、生擒贼目别的扒、并首逆恒乍绷家属、出力人员。参将成文等、升叙有差。
  </div>
  <div class="pagination">
   <a href="清实录嘉庆朝实录_page160.html">
    上一页
   </a>
   <span>
    ...
   </span>
   <a href="清实录嘉庆朝实录_page156.html">
    156
   </a>
   <a href="清实录嘉庆朝实录_page157.html">
    157
   </a>
   <a href="清实录嘉庆朝实录_page158.html">
    158
   </a>
   <a href="清实录嘉庆朝实录_page159.html">
    159
   </a>
   <a href="清实录嘉庆朝实录_page160.html">
    160
   </a>
   <span class="current-page">
    161
   </span>
   <a href="清实录嘉庆朝实录_page162.html">
    162
   </a>
   <a href="清实录嘉庆朝实录_page163.html">
    163
   </a>
   <a href="清实录嘉庆朝实录_page164.html">
    164
   </a>
   <a href="清实录嘉庆朝实录_page165.html">
    165
   </a>
   <a href="清实录嘉庆朝实录_page166.html">
    166
   </a>
   <span>
    ...
   </span>
   <a href="清实录嘉庆朝实录_page162.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
