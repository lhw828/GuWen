<!DOCTYPE html>
<html>
<head>
    <meta charset="UTF-8">
    <title>古今纪要 - 第 33 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 33 页/共 44 页</h1>
    <div class="content">　　李珏【镇河阳罢横赋　镇淮南赈流民　详见文宗】
　　栁仲郢【尹河南尚寛　剑南尚严　执不与毉工官　恤徳裕后　详见武宗】
　　牛蔚【僧孺子　屡条切政　宣宗谓牛氏有子　差慰人意　失权幸意　尝镇山南黄巢乱遁山南吏民争迎】丛【宰相请广谏官宣宗曰张符赵璘牛丛使朕闻所未闻三人足矣　为睦州上问怨宰相乎曰比诏不由刺史县令不任近臣宰相以是擢臣非嫌也　赐金紫曰刺史假绯即赐紫越等　素懦怯欲许南诏假道见天子】徽【僧孺孙　典选杜请谒扶父病过蜀盗称孝子张濬伐太原引之不起濬果败　请聴辛茂贞讨杨恭复果有功　茂贞偃蹇劝勿讨果败　崔忌其政致仕归樊川】
　　李福【宗室　兄石尝思荐之　上知党项扰边由边帅利其羊马杀夺之择儒臣治边遂镇银夏以善政闻　拜相撃蜀蛮败贬　僖宗时　镇山南团乡兵王仙芝不敢入　召还相卒　上与周墀言其父母四方馈不入门终始完洁】
　　王铎【见僖宗】
　　刘邺【少依徳裕　至令狐绹去位申徳裕寃世高其义　附权幸人疑其鸩刘瞻　相懿宗追僖宗不及不臣黄巢见杀】
　　赵隐【父科约侍李绛不去同遇害　隐庐墓十年阖门读书不应辟召　布衣与兄同耕不干姻宗以财　宦寖显还家杨衣侍左右犹布衣时　既辅政他宰相及百官升堂庆母　懿宗诞日宴慈恩侍母以安舆临观百官拜恩于廷囘班候夫人起居后崔彦昭张濬当国皆踵其礼　镇浙西不与王郢衣粮至作乱掠二浙福建　子光逢光裔光皆第进士歴台省华剧】
　　【诸臣】王式【起子　因郑注交守澄　宣宗时晋州饰邮传器用毕给　大歉活数千人饥冦不敢入境以善最称在安南罢嵗赋　复容管嵗贡外蕃亦入献　禽仇甫　镇徐州尽杀乱军】
　　刘凡章【为礼部请诸生登第并青衿介帻谒先师国子祭酒请羣臣输光学钱治庠序宰相五万节度四万刺史万　守东都污巢贼伪官李谿不与尚书印更悔愧移檄起兵捍贼】
　　康承训【天徳军罢冗费市马御虏　党项还俘　与韦宙分镇岭南西道讨南诏不利以大破贼告受赏韦宙白宰相罢之　庞勋乱淮南讨之二嵗乃平　路南韦保衡劾其逗挠贪虏获贬之】
　　杜慆【悰弟　厐勋围泗州处士辛谠劝出家属以身守曰吾出百口求生众心揺矣谠悦与之共难贼将李圎遣百人封府库杀之圎攻城战退之昼夜于催口援兵皆为圎所败势穷圎入城约】
　　【降慆又斩之　谕勋以禄山朱泚解围去　余见辛谠】
　　郑薰【端劲　宣歙清力自将骄将逐之　却官人用阶请防子　杜悰拟判度支辞拟中丞又固辞
　　爱友纠族百口廪不充求外迁幸侍沮之　既老号所居隠岩称七松处士】
　　【忠义】辛谠【云京孙　学诗书重然诺　五十不肯仕慨然常有济时意　厐勋攻杜慆泗州归广陵别妻子冒白刃从慆　城危甚夜逾进驰二千里求救于郭厚　又求宋淮南　求兵浙西　冒围出入凡十二年卒全泗州　慆表授御史　癯短　少耕待闘牛折其角】
　　【文艺】薛逢【持论鲠切以谋略自标　与刘瑑交忌瑑亲近与相恶瑑当国出之　与杨收王铎同牒署第忌収辅政讪之复见斥　铎为相又訾之故卒不见齿　中外亦鄙其褊傲　子廷珪不仕全忠事宪宗之政擢御史　太原卢钧表为副　　行边三部六蕃信恱　　永州遇歉斥供刺史付用得钱九十万市粮　书判律并种树治生法户给之　州负险难转饷建常平仓备饥　罢冗员阙使民自输赋免吏督　罢贡零陵香　置社会钱探名先得者市牛　立学　约婚礼　禁击】
　　【鼓行盗　江西简易　僖宗时南诏乱与高骈分镇岭南抚兵积备】
　　【藩镇】魏博何敬【同武宗】
　　镇冀王元逵【恭顺　子绍鼎袭】绍鼎【淫湎　贪暴　未几死上以元逵次子袭】绍懿【政简易】
　　虑龙张直方【仲武子　举动不法畏变起以张允伸总留事而奔京师　性暴多杀好弋猎洛阳飞鸟皆识之　累以罪贬贫不能自存迎黄巢既而谋刼巢报天子为巢所屠】张允伸【继镇　上书乞讨厐勋不许　上米五十万斛盐二万斛佐用度　懿宗时以疾上节印】
　　懿宗　事佛怠政　逰宴赐予所费不可胜计　以乐工李可及为左威将军　淫刑　南诏冦安南几十年高骈平之边【帅相】继为虐复入冦【厐勋之乱起于桂林之戍黄巢之冦本于徐方之余中国首尾疲于奔命唐室之亡宦者蠧于内南诏扰于外】裘甫乱浙东王式平之　厐勋反破徐宿州康承训讨之以朱邪赤心帅众自随　勋败以赤心为节度赐姓名李国昌【克用之父】迎佛骨崩
　　【相】杜审权【元頴弟元绛子　清重　乆居翰林不漏禁中一语　在方镇祖事有常处若对大賔
　　称小杜】
　　白敏中【病不求退逐谏臣諡丑　见相宣宗时】
　　毕诚【失官为盐估燃薪读书母夺火为驾部沛然如处美官时谓仓驾曹为辱　当党项扰边在翰旅答边事宣宗喜颇牧在禁署遂镇邠寕谕降党项　屯田省饷嵗収三十万　镇河东冦不敢入为相以同列狥私不法称病去位本传称献姝丽结令狐绹求相后姝丽入后宫宣宗宠之尤长吏术俸养族】
　　杜悰【中人杨公庆付官者请上监国奏请治当时大臣悰还之厚奉养　详见相武宗】夏侯孜【尝相宣宗　荐王式平裘甫　荐高骈镇岭南】
　　杨収【素之后　神童　里人观诗至压败其墙　母约第进士乃食肉　识涔阳古钟与安涚论琴论玉五声旋宫为均均言韵也古无韵字　以兄未仕不举进士　以兄外迁不肯内内补　兄弟监寕御史　以详礼举段太常博士而弟严亦召为监察御史论旂常当蔵于寺藏太仆非是　　度支　懿宗袒之　南蛮数侵扰募士三万教射拒之　既贵稍盛满　女嫁裴坦子　侈　与中尉杨价叙宗族得相　价干请不能尽从更短之凡五年罢　宣歙观察惟受刺史俸　韦保衡劾其受赃　再贬端州不敢乗大舟趍官　诏赐死作书谢帝丐严死奉先人祀　严子涉子凝式】
　　曹雄【遂儒术器识方重动循法度　相六年谏用优人李可及　与毕诚俱有雅望】
　　萧寘【复之孙史无传】
　　路岩【父羣性志纯洁　亲殁终身不食肉　文宗优遇之循循谦　岩为相八年赂遗奢肆　号先亲何旁与韦保衡同当国势动天下　共劾康承训助逐刘瞻　既而争权复相恶　出镇西川都人懐瓦砾掷之　控扼拊循八国来　　任亲吏邉戌卒坐贬死　自崔幕为御史不出长安十年至退】
　　韦保衡【尚主最有宠　再朞拜相浮浅恃恩　斥萧遘逐杨牧倾路岩人益畏之贬　　于琮王铎　僖宗时怨家发其隂罪贬死】
　　高璩【元裕子　交防丑贼进取多蹊　相仅阅月学生超省郎者惟郑颢以尚主璩以宠升】徐商【宣宗时讨平湖南乱军　镇山南以盗多置捕盗将　镇河中定突厥】
　　于琮【落魄　尚宣宗主　保衡贬之　黄巢胁为相不从遇害】
　　刘瞻【为相时帝以同昌公主死杀毉士二十余人系其亲族谏官无肯言独与京尹温璋力谏再贬驩州莫不痛惜　其还人率钱为儿戏以迎瞻避之　再相三月卒　谦约　俸余济亲旧穷窭无第舍】
　　李频【睦州人　与里人方干善　以诗求品于姚合后妻以女　武功令杀神防库士　有六门堰者廞废百五十年方嵗饥发官廪庸民浚渠溉治遂大稔　懿宗擢侍御史守法不阿　建州以礼法治下时盗贼相效建得频独安】
　　【隠逸】陆龟防【字鲁望　元方七世孙　高放　通六经尤明春秋　一举进士不中从湖州刺安张尝至饶州三日无所诣刺史蔡京率官属就见拂衣去　居松江甫里多所论譔忧贫不少辍】
　　【得书熟读雠比朱墨不去手所藏虽小皆精可传借书必为辑褫刋正　乐讲学田数百多苦雨潦故常苦饥　身畚锸　嗜茶置园顾渚山下自判品第　助其好者百里致水张受新为水说病酒不复饮　不交流俗虽造门不见　不乗马　升舟束书茶灶钧具时谓江湖散人　天随】
　　【子甫里先生　以高士召不至　召拜拾遗已卒逺祖绩自郁林归舟轻取石为重召当龟门】
　　【隐逸】魏博何敬　　　　　　　　　　【子】全皥【平厐勋加平章　母丧愿纳节不许　年少好杀　众叛推韩
　　君雄留后高杀全皥　自进滔凡三世四十二年】
　　韩君雄
　　镇冀王景崇【绍意病笃属以礼邻藩奉朝廷则家业不坠　助五师平厐勋　居丧哀　亲属不得与政　斩巢贼使檄诸道发兵入关　贡翰相踵　语及宗庙流涕】
　　卢龙张允伸【劝俭下所安赖　未尝有边鄙虞　病上节印　军中推张公素留后李茂勲袭之】
　　李茂勲【本囘鹘降张仲武病表子可举代】








　　古今纪要卷十四
<史部,别史类,古今纪要>
　　钦定四库全书
　　古今纪要卷十五
　　宋　黄震　撰
　　唐【七】
　　僖宗【中人立之年十二】専事游戏国用耗尽【自谓击毬状元】　父呼田令孜除官及绯紫皆不关白百度废防　即位元年王仙芝起濮州【干符】　明年黄巢起曹州应之【仙芝乱五年曾元裕平之】　巢防长安帝走成都　郑畋合诸道兵讨贼军声大振贼不敢窥京西而四夷诸道贡献亦集李克用以沙陀万柴十骑破巢复长安【巢乱凡十一年】　克用还至汴巢降将朱全忠因宴攻之克用入表请讨不从由是藩镇惟力是视无所复畏　王重荣李克用表诛田令孜进逼京城令孜刼帝走凤翔【至兴元凡三年】朱玫立襄王煴王重荣杀之　秦宗权附巢贼继
　　乱凡六年【昭宗时朱全忠斩之】孙儒为宗权将又后四年亡【昭帝时杨行宻斩之】　帝在位十四年而仙芝之乱相继凡十九年
　　【相】萧仿【华之孙　给事中封还宣宗除李璲节度诏劾李琢经畧安南　镇岭南南方珍贿不入门市稿梅还厨　筑堤徙滑州河流谏懿宗事佛　以鲠直见忌　子】廪【亦及第　仿在南海缮书廪以薏苡谏止　乞禁夜行以备贼课贱估太仓赈贫　尹京杀田令孜养子】
　　裴坦【知制诰故事初诣省囬丞相送之裴休勃然索肩舆正省吏骇谓唐兴无此辱　相不数月卒
　　简俭　子娶杨收女赍具多金玉命彻之回乱我家法世清其槩】
　　崔彦昭【吏治精明所至课最　河东威惠境内大治耆老叩阙愿留　为相与萧仿革杨收之失百职修举察不至苛　退朝侍母顺色柔声　逐伶人李可及】
　　郑畋【白敏中令狐绹怨徳裕十年不调　刘瞻为相入翰林　诏书纷委粲然无不切机要瞻諌迕懿宗赐罢畋以草制有褒辞罢　僖宗袒之导者止百步旧聨数坊诃止行人　禁百官仆吏不得擅至宰相府　使韦荷广州煑盐取直籴防吉米瞻安南旧取之岭北五道　王师甫自岭南献钱二十万畋罢之　星变求去　巢贼求镇天平改予之卢携方仕髙骈不可　携又欲以骈请以公主嫁南蛮畋力争至诟骂上俱罢之　镇凤翔帝幸梁畋檄诸道兵讨贼　又先诸将破黄巢于凤翔巢不敢西赖以复国　时王命不出剑门畋檄天下逺近咸耸　贼退辞疾去　复相不从田令孜干请　不许陈敬瑄居宰相上　以让斜谷功乞免孙邺賍罪　乞赏陈秋儿拒贼不废耕迁授依故事里行至大夫比月校书郎以上二嵗　贼平上将还又引疾去】
　　卢携【姿陋语不正　为相欲髙骈立功固諌以天平与黄巢　又激巢使战以败王铎　以荐驩复相　内挟田令孜外倚髙骈　货赂公行　贼破淮南天下咎之　始诏巢镇天平而贼已入潼关仰药死巢斵棺磔户】
　　李蔚【諌懿宗饭僧禁中自为赞颂　太原惠政为人所懐使镇河东定乱至三日卒】
　　王铎【播弟子　礼部取士多实才　韦保衡由之得相　保衡将大斥不附己者遂乞去镇宣武当国练制度智虑周宻天下跂其复相　郑畋又荐之遂相　自任讨贼镇荆南无功髙骈代镇幸蜀召相忼慨讨贼号令殷然士气皆起巢贼日蹙　田令孜欲功出北司譛罢之　虽功垂成而见夺然卒因其势困贼　京师复动第一　徙镇义昌华车服　妾乐从训刼之　纲目谓在相位不明是非用卢携而沮郑畋信裴渥而庇宋威一年之间使贼火炽为都统不能遏黄巢更生刘汉宏一冦】
　　崔沆【铉子　宣麻大雾百僚修庆大风雷雨雹　巢贼浸盛请裁遏多为卢携沮折】
　　豆卢瑑【与沆同麻相　无他才推附卢携京师防与沆邺同匿人家儿杀于贼】
　　郑从谠【懿宗时吏部铨次明允　镇河东宣武皆善最　镇岭南募士豪署其酋右职使相捍御交广晏然　相僖宗李国昌据云州出镇河东自择参佐皆一时选号小朝廷　貌温气劲好谋善断　凶佼惕伏　部兵出讨巢贼李克用以沙陀兵奄入乘之从谠登城谕使立功报天子辞穷再拜去既而大败其兵　朝廷赦沙陀使击贼自赎兵不敢道太原克用过城下辞而后入　贼平克用代镇复秉政　从帝兴元乞骸　进止有礼法不矜满　沈毅　兄处晦没于镇讫代不奏乐放陆扆　用张彦球　时郑畋以宰相镇凤翔多檄讨贼两人以忠义相维贼惮之号二郑　祖余庆事宪宗】
　　王徽【不啃尚注　拾遗书二十余上言无回忌公议浩然归重　为考功初以墨注考簿　继卢携相是日巢入京师　追僖宗不及贼执之胁以刃不动奔河中奉诏讨贼功居多　　修葺京师请帝东还　权幸乘势治第侵民者一平以法遂被譛罢　终僖宗世屡召皆辞疾　昭宗召见进对详洽　手籍铨选遂无奸滞　有雅望　相一日而京师乱故设施无可道　凤阁王氏　位台省牧守者三十余人】
　　裴澈【令孜闻巢入关奏贬卢携而荐澈澈相　孔纬劾其与萧遘郑昌图相襄王烜皆杀之】萧遘【贞子　字得圣　朱玫迎帝凤翔而玫废立召复臣以济乱反为所污而死然有拒朱玫之言有罪状令孜之奏不譔为册弃官归永乐则与裴郑身相者有间　独不下田令孜　资大节王佐自任　当国风采峭整　史称为相五年行完而材　初王铎主贡举取之后同相位扶其踣斥播州道三岐白帝呵之】
　　韦昭度【僖宗相之于蜀　再狩遇李昌符乱质家族于禁军誓共讨贼　相昭宗见后】孔纬【戣孙　为懿宗中丞方雅疾恶中外闻风輙肃为吏部权要私谒盈几不省　幸蜀时奉诏还趣召百官皆辞疾曰吾妻子死且不顾　度朱玫必反请幸梁遂相　昭宗以太学焚残使兼祭酒　郊见中人无助祭衣冠纬以国典中人不朝服请以所兼官为之服　李顺节为使相当班见纬判天武徤儿据堂受礼乎　独赞张濬讨克用濬败以会贬　全忠与善为请屏居华隂　复召以病归】
　　杜让能【审权孙　守蜀奔谒为翰林号令行下处事无遗筭帝倚重之　出凤翔走寳鸡皆独徒步从　谕王重荣输贡行在　昭帝亦倚相之茂贞骄慢上决讨之苦諌未可军败茂贞称兵逼帝杀之本传谓欲夺茂贞凤翔故称兵】
　　张濬【西狩军乏食教汉隂令献粮饵士至厌给上因召之　説平卢王敬武共讨贼　　再狩相之相昭宗事见后】
　　【诸臣】侯昌业【上疏諌游戏及宦官无上社稷将危赐死】
　　董禹【諌游畋上赐金帛　李侃求赠假父官语侵宦官杨恭复诉贬之】
　　孟昭图【帝在凤翔极论不当外宰相与中人谋议令孜沈之墓頥津】
　　常濬【言姑息藩镇太甚　令孜役之】
　　殷盈孙【还京斟酌再创庙制　昭帝郊议中人摄官服　丧乱后追补容典皆折焉】周寳【击毬进　镇泾原务耕聚粮号良将　和裕喜接士　巢贼据宣歙徙镇浙西乱不能制　兵叛奔常州钱镠迎杀之而取常润】
　　王处存【定州闻贼防京号哭累日入援　约王重荣进屯渭桥　国难未平语輙流涕军中多其义为之用　晓克用共平京师　勤王举义处存第一收城破贼克用第一　复防诸军勦贼泰山諌讨王重荣　镇河中临事便宜有大将风善修邻懽抚民下士无能侵轶　　卒于镇】
　　刘巨容【庞勋反自拔归　为明州镇遏使平王郢镇山南大破巢于荆南不肯乘胜追斩故贼复炽不能拒秦宗权奔成都　匿化黄金申屠生令孜恨之夷族】
　　顾彦朗【往镇东川陈敬瑄夺其节不得入诏和之　助王建攻敬瑄诏又和之】彦晖【自为留后　王建攻其八州诏和之兵不解自杀　建自以华洪镇东川】
　　【忠义】黄碣　吴镣　张逊【碣諌董昌反昌夷之召防稽令吴镣问防镣又斥之昌又夷之
　　又召山隂令张逊逊又忤之亦见害】
　　【宦官】杨复光【佐曽元裕击仙芝约降而宋威间之仙芝复叛　使段彦謩击杀荆南宋浩　周岌附贼因夜宴感之岌流涕斩贼使　入蔡州谕宗权遣兵从复荆襄　败朱温将　与王重荣定关中知克用非忍祸者兵必来　谕朱温以同州降慷慨喜忠义赐功臣号八字　御下有恩其死军中恸哭　麾下多立功者诸子为将帅者数十】
　　田令孜【知书能处事故帝一委以政　巢贼至东都以帝西依敬瑄　杀孟昭图　贼平自谓系王室轻重益恣　夺王重荣盐池重荣表其罪克用亦请诛令孜令孜自将讨之大败走　焚坊市夜刼帝至兴元羣臣莫知　昭宗流之自为劒南监军依敬瑄　召王建而却之建入成都因之与敬瑄同见杀养子李茂贞】
　　【藩镇】魏博韩君雄【赐名中允】简【君雄子　上在蜀恃强觊望非常　攻河阳　略邢洺　攻郓还攻河阳败死　乐彦祯代之　凡两世十二年】乐彦祯【贵儒术　见王室防颇骄满不】
　　【轨　城魏周八十里一月毕人怨其残　子从训刼王铎取其家　又聚亡命军中益怨　军乱皆见杀　　推罗信留后　　起凡七年】
　　镇冀王景崇子镕【十嵗为留后　四面豪杰并起独以富强自立　克用攻　巢贼再馈粟　僖宗自蜀还献马牛万戎械万计克用三攻之皆求救于幽州李国威国威为弟所逐来奔作乱死】
　　卢龙李可举【遣李全忠攻王处存大败全忠惧罪反攻之自焚死】李全忠【众推之】匡威【全忠子恃燕蓟劲兵处轩然有雄天下意与克用争云代朱全忠亦愿讨克用故张濬因请用兵弟匡筹逐之依王镕】
　　【窃据】赵犨【陈州人　巢贼乱州人请为刺史　料贼败关中必东先备　贼果至与秦宗权围城三百日大小数百战卒破贼　宗权畧地数千里屠州二十余惟陈独全　方巢围急赖全忠捄复振又知其必成大事故委输调发助全忠常先它镇　将老军事付弟昶】昶【陈州同破贼时言方镇忠于吏治者为犨昶犨子珝继】珝【雄杀喜书善骑射　巢贼之难激厉约死　政简济　一家三节度相继二十余年陈人德之　后移镇同州】
　　王重荣【与兄重盈毅武冠军　多权诡虽主帅莫不下之　巢贼防京师兵畧河中因逐其帅李都　朝廷遣代亦逐之自主留后　大败贼将朱温黄邺　温以同州降杨复光欲斩之重荣更请表镇同华　　与复光掎角大败巢贼　又与谋结克用军贼复京　令孜怒其据盐池徙镇兖海表劾令孜令孜使宋玖讨之玖败溃军大掠京师上走凤翔　与全忠谋定王室献缣十万愿讨】
　　【玖自赎长安复平　性悍酷部将常行儒攻杀昭宗之时子珂珙瑶争镇　克用荐珂继镇珙瑶与王行瑜李茂贞连兵犯阙　全忠取河中杀珂自兴至亡凡十年】
　　冯行袭【治击郷豪孙喜据均州　平长山贼通襄汉贡道　搤谷口通秦蜀凤翔　攻金州茂贞养子所据　杨守亮将袭京师行袭逆战破之附主忠杀韩全诲督江淮兵中人　王建攻走之】
　　孟方立【邢州军卒　据路州因镇昭义　徙军于邢路人怨之　李克修攻之泽路归晋　自以邢磁名为镇遂有两昭义　克用攻邢州之人殆尽势穷自杀　弟迁继之彼攻亦阙　　迁侄孟知详见五代】
　　诸葛爽【传易县五百　逃从庞勋已而自归镇银夏巢贼至降之使镇河阳间道奉表　袭朱温于同州败归河阳法令登台　醮愁咨】
　　刘汉宏【从大将击仙芝刼辎重以叛　王铎降之以为浙东观察　僖宗在蜀贡输踵绎帝以为节度既有七州志遂侈大　攻杭州董昌使钱镠屡破之又破于越斩之　纲目载王铎讨黄巢留汉宏守江陵大掠比归为盗而不载铎降之之事本传谓干符末焚掠江陵而王铎用之守江陵时正在干符末当以纲目为正】
　　髙仁厚【事敬瑄西川　与敬瑄将黄头军投京师闲子　会卭州贼畧诸县涪州峡中皆反仁厚还定之　擒阡能　敬瑄表代杨师立镇东川师立反攻成都仁厚攻杀之　既诏镇东川遂据梓州絶敬瑄敬瑄攻杀之】
</div>
    <div class="pagination">
<a href="古今纪要_page32.html">上一页</a><span>...</span><a href="古今纪要_page28.html">28</a><a href="古今纪要_page29.html">29</a><a href="古今纪要_page30.html">30</a><a href="古今纪要_page31.html">31</a><a href="古今纪要_page32.html">32</a><span class="current-page">33</span><a href="古今纪要_page34.html">34</a><a href="古今纪要_page35.html">35</a><a href="古今纪要_page36.html">36</a><a href="古今纪要_page37.html">37</a><a href="古今纪要_page38.html">38</a><span>...</span><a href="古今纪要_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
