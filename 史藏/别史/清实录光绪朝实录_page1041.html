<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1041 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1041 页/共 1316 页</h1>
    <div class="content">存

　　

○以呵阻洋兵被害。予直隶灵寿县训导李樾优恤。并附祀知县成肇鹿＜虘阝＞吝专祠。谕摺汇存　　

○癸巳。谕军机大臣等、粤海关监督庄山奏、采办金价。照时价据实核销。著照所请。户部知道。至所称关税解省保险等费。每年约银万两上下。及传办木器。流摊银九千余两等语。著内务府查明。详晰具奏。现月　　

○又谕、本日御史徐堉奏、各省教官。请免裁撤一摺。政务处知道。现月　　

○又谕、徐堉奏、办理民教事宜。谨拟章程一摺。外务部知道。现月　　

○又谕、给事中熙麟奏、上年选送东洋学习八旗官学生。回华无期。宜加体恤。并据该给事中面称、镶红旗蒙古官学生玉权、因游学退女滟濙。正红旗蒙古官学生延龄、系属独子等语。著外务部查核办理。寻奏据日本使臣蔡钧、查明。玉权并无退女滟濙之事。延龄虽系独子。亦无不准在洋肄业之例。且学期非远。应听其毕业回国。以宏造就。该给事中所请。应毋庸议。从之。　　

○直隶总督袁世凯奏、大学堂肄业各生。本年乡试。有赴国子监录遗者。有应赴顺天、山东、江南、岁考科考及录遗者。辗转数月。深恐有误功课。恳准免该生等岁考科考录遗。俟乡试届期。即咨送应试。以广登进。下所司知之。摺包　　

○察哈尔都统奎顺等奏、厘定新军兵制镶章。得旨、著即核实办理。务除积习。随手　　

○旌表殉姑节孝妇、直隶天津县民李绳祖妻王氏。谕摺汇存　　

○甲午。以京师雨泽愆期。上诣大高殿祈祷行礼。　　

○遣恭亲王溥伟诣时应宫。醇亲王载沣诣昭显庙。贝子溥伦诣宣仁庙。镇国公载泽诣凝和庙拈香。谕摺汇存　　

○管理医局事务吏部尚书张百熙等奏、开办医局。并会议章程。从之。现月　　

○顺天府奏、设立工艺局。暨农工学堂。又奏召募女工。试办纺织。均从之。现月　　

○广西巡抚丁振铎奏、浔州府厂税。仿照广东黄江厂章程。改为委员徵收。以期整顿而济公用。得旨、著督饬剔除积弊。核实徵收。以裕税课。谕摺汇存　　

○乙未。谕内阁、李兴锐奏倢■＜曰融＞■＜石木＞署江西南赣镇本任广东琼州镇总兵申道发、所部营勇。全不足额。每遇出防。到处骚扰。自到署任以来。益复放纵任性。不受调度等语。现当整顿军制之时。似此劣奣＜虘阝＞亦多端。举动骄恣。仅予开缺。不足蔽辜。申道发著即行革职。以肃军纪。现月　　

○内务府奏、亲军校等升阶壅滞。量予变通。从之。早事　　

○蠲免云南宾川、鹤庆、二州被雹地方条粮银米。摺包　　

○丙申。谕军机大臣等、有人奏、顺天府府尹陈璧、信任东城副指挥丁惟忠、派充练勇工艺等局。徒滋糜费。其贪污卑贱若此。尚谓其操守可信。并称该府尹铺张欺饰。纵役招摇。请旨饬查各等语。著鹿传霖按照所指各节。确切查明。据实具奏。原片著钞给阅看。将此谕令知之。现月　　

○又谕、前因粤西边界。土匪游勇。句结滋扰。势颇＜冉页＞滟皮猖。晶■宜经谕令各该督抚会筹防剿。并责成苏元春、认真剿办。不准稽延。兹有人奏称、粤西寇患未清。请饬进剿等语。该省游勇会匪。扰害地方。亟应迅速扑灭。著德寿、魏光焘、丁振铎、邓华熙、仍遵前旨。速即会剿。务期一律肃清。毋留余孽。以靖边疆而除民害。原摺著钞给阅看。将此各谕令知之。现月　　

○又谕、有人奏、筹办赔款。请除流弊。并请仿照李经羲云南筹款办法一摺。据称安徽钱漕正供。向有堂规等费。此次加徵亩捐。仍照收取规费。合计陋规敺■几费。约逾百万以外。浮收过半。该藩司汤寿铭、居心苛虐。任意勒捐。民闲骚扰不堪等语。著聂缉规按照所指各节。确切查明。据实具陈。毋稍徇隐。并体察情形。能否仿照云南筹款办法。妥酌覆奏。原摺著钞给阅看。将此谕令知之。现月　　

○又谕、贝子毓橚奏、因病恳开要差。并请赏假一摺。毓橚著开去乾清门差使。再赏假二十日。　　

○又谕、向来旗员单衔奏事。均称奴才。端方屡次摺件。均系称臣。殊属不合。著传旨申饬。现月　　

○贵州巡抚邓华熙奏、黔省制兵防勇。改为常备续备巡警等军。分别训练。期成劲旅。得旨、著即切实整顿。认真训练。毋涉敷衍。随手　　

○赏道员胡惟德三品卿衔。充出使俄国大臣。候补四品京堂孙宝琦三品卿衔。充出使法国大臣。道员梁诚三品卿衔。充出使美日秘国大臣。现月　　

○以记名总兵李福兴为广东琼州镇总兵官。现月　　

○丁酉。文宗显皇帝诞辰。上诣奉先殿寿皇殿行礼。外记注　　

○谕军机大臣等、有人奏、东南沿江各省。米价腾贵。请设法防弊等语。据称各该省米价骤涨。由于屯积居奇。偷漏出洋二弊。并商务大臣盛宣怀、苏松太道袁树勋、徇私舞弊。致招物议等语。著刘坤一、恩寿、按照所指各节。确查具奏。毋稍徇隐。至所陈防弊二策。并著察酌情形。会商妥议。奏明办理。原片著钞给阅看。将此谕令知之。寻奏、所倢■＜曰融＞■＜石木＞盛宣怀私屯米石。袁树勋漏米出洋各节。查无确据。应请免议。惟是绅富屯积。奸商贩洋。在所不免。原奏防弊二策。不为无见。所有禁止私积。业经咨明商务大臣。传集商会严定章程。互相举发。藉资挽救。至于禁止漏放。原奏办法。正与约章相符。现已札饬江海关查明。如近来办法有名无实。应即禀请咨明外务部。转饬总税务司。行文各关税司。照章切实办理。以期杜绝偷漏。报闻。摺包　　

○又谕、有人奏、直隶勒捐激变请严定官弁处分一摺。此次广宗钜鹿匪徒。聚血■乣滋事。几酿巨患。袁世凯身膺重任。用兵剿办。亦实出于万不得已。此等情形。朝廷亦为深谅。惟现当匪乱既平之后。地方被扰被害。闾阎困苦异常。深宫时为廑念。该督务当慎选牧令。加意抚绥。以安民生。所属文武各员。如有贪功生事。玩视民瘼者。即行严加倢■＜曰融＞■＜石木＞劾。俾昭儆戒。原摺著钞给阅看。将此谕令知之。现月　　

○又谕、据王之春奏、粤西匪乱未清。蔓延甚广。本省防营单薄。请调安徽楚军两营。随赴该省。以资攻剿。并请饬云南、贵州、广东、派兵合力兜拏各摺片。广西土匪会匪游勇。句结滋扰。本省兵力不敷剿办。更恐此拏彼窜。防不胜防。所有驻扎安徽武＜目辟＞行＜匧心＞口＜韦未＞＜夗贝＞楚军两营。著聂缉规即派记名总兵胡玉兰、候补参将王荣华、迅即带赴广西。听候王之春调遣。仍由安徽拨给两月饷项。以利遄行。并著德寿、魏光焘、邓华熙、各派本省防营。出境扼扎。以遏奔窜之路。该督抚等、务当督饬各军。将各匪迅速扑灭。俾地方一律肃清。以安民生而固边圉。将此各谕令知之。现月　　

○山东巡抚张人骏奏、商人吴金印、创办藤帽。销流甚广。请予专利年限。以劝工业。下部知之。摺包　　

○改铸广东澄迈县印信。从两广总督陶模等请也。　　

○以成都副都统长春为西安将军。　　

○戊戌。谕内阁、崇善、刘坤一等奏、已故将军战功卓著。请赐昭雪以彰公道一摺。已故江甯将军丰绅、前经毓贤奏倢■＜曰融＞■＜石木＞。撤销专祠。及予谥恤典。兹据崇善等奏称、该故将军砥砺廉隅。爱惜士卒。任内收支公款。均系实用实销。并无朘削浮冒。丰绅生平战绩。尚属著有勤劳。著准其建立专祠。并加恩予谥。以彰勋勚。寻谥威壮。现

月早事

　　

○河南巡抚锡良奏、设立课吏馆。酌拟章程。以期整饬吏治。培植人材。得旨、著即督饬切实讲求。仍随时询事考言。期收得人之效。汇存　　

○改铸浙江义乌县印信从浙江巡抚任道镕请也。　　

○调正红旗蒙古副都统苏噜岱为成都副都统。以前京口副都统吉升为正红旗蒙古副都统。摺包　　

○予故署浙江巡抚湖南布政使余联沅祭葬恤荫。如巡抚例。并在上海地方建立专祠。随手　　

○旌表夫亡殉节四川提督宋庆妾倪氏、江苏阳湖县同知杨昌熙妾郝氏。摺包　　

○己亥。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。宗人府奏、已革端郡王等爵职。请旨承袭一摺。载洵著承继瑞敏郡王奕志为嗣。并袭爵职。载涛著承继钟端郡王奕言滟合为嗣。并袭爵职。现月　　

○谕军机大臣等、朕钦奉皇太后懿旨。所有前次发遣之醇贤亲王府护＜目辟＞行＜匧心＞口＜韦未＞＜夗贝＞怀他布、景文布、瑚图哩、文兴、齐昌、均著加恩释回。现月　　

○又谕、向来吏礼两部杂项考试。请钦命题目。于体制殊觉烦渎。嗣后除殿廷考试。及乡会试正场。仍著奏请钦命题目外。其余一切杂项考试。即著派出之阅卷大臣。及本衙门堂官拟题。毋庸奏请钦命。　　

○云贵总督魏光焘奏、请将迤西道移驻腾越。兼管关务。并添设道库大使一员。下外务部会同吏部核议。寻奏、腾越边界。与缅甸毗连。英国现派领事。驻扎该处。开关互市。交涉日繁。厅员权势。不足以资镇摄。该督请将迤西道移驻腾越。并管关务。系为慎重地方关务起见。应准如所请。所有迤西道一缺。准其定为冲繁疲难。请旨肬■闲放要缺。并准添设道库大使一员。兼管照磨事务。作为从九品额设边远选缺。至腾越厅原设同知经历司狱各缺。仍照旧设置。以资治理。依议行。　　

○西安将军直■心铭奏、西安满营八旗。挑选精壮聪颖兵丁。送入武备学常肄业。以广造就而育人才。报闻。　　

○以西安左翼副都统恩存署西安将军。电寄　　

○庚子。谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨。载洵承继瑞敏郡王奕志为嗣。载涛承继钟端郡王奕言滟合为嗣。均著承袭贝勒。载漪、载滢、著照例各归本支。现月　　

○又谕、朕钦奉皇太后懿旨。载涛已承继钟端郡王奕言滟合为嗣。奕谟著另行择继。现月　　

○以兵部左侍郎李昭炜为江西乡试正考官。翰林院编修顾瑗为副考官。侍读学士朱益藩为浙江乡试正考官。编修李家驹为副考官。侍读宝熙为湖北乡试正考官。编修沈曾桐为副考官。　　

</div>
    <div class="pagination">
<a href="清实录光绪朝实录_page1040.html">上一页</a><span>...</span><a href="清实录光绪朝实录_page1036.html">1036</a><a href="清实录光绪朝实录_page1037.html">1037</a><a href="清实录光绪朝实录_page1038.html">1038</a><a href="清实录光绪朝实录_page1039.html">1039</a><a href="清实录光绪朝实录_page1040.html">1040</a><span class="current-page">1041</span><a href="清实录光绪朝实录_page1042.html">1042</a><a href="清实录光绪朝实录_page1043.html">1043</a><a href="清实录光绪朝实录_page1044.html">1044</a><a href="清实录光绪朝实录_page1045.html">1045</a><a href="清实录光绪朝实录_page1046.html">1046</a><span>...</span><a href="清实录光绪朝实录_page1042.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
