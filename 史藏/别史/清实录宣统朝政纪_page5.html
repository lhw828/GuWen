<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 5 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 5 页/共 148 页</h1>
    <div class="content">
○命内阁学士毓隆总理宗人府左右翼高等初等小学堂学务。现月　　

○丙午。谕内阁、宪政编查馆奏定逐年筹备事宜。关系重要。将来颂布钦定宪法。并颁布召集议员之诏。全视乎此。是以朕登极后。特申诰诫。期于迅速图功。以慰薄海臣民之望。兹据军机处王大臣奏请设立变通旗制处。自应肬■闲派大员。专司其事。著即派贝子溥伦、镇国公载泽、大学士那桐、侍郎宝熙、熙彦、达寿、总司变通旗制处。会同军机处王大臣办理。该大臣等务当即行开办。毋稍迁延。其余本年应行筹办之事。各该衙门著一律按照单开各节。迅速举办。以副朕孜孜图治。实事求是之至意。现月　　

○又谕、现值国势积弱。庶政待举。而财用为办事根本。多一糜费。即增一漏卮。亦即少一实用。朝廷轸念物力。躬行节俭。为天下先。凡属内外臣工。宜如何仰体时艰力求敦朴。乃晶■宜据言官条奏。近来仕途习气。踵事增华。日益奢侈。迨用度不继。则又多方取盈。而一切夤缘奔竞之风。亦因之百出。为长官者。或见好属僚。或瞻徇情面。辄听敺■几员坐领厚赀。抑知臣工所食之薪俸。何莫非国家之帑项。何莫非我民之脂膏。傥浪费滋多。则正用必至竭蹶。而要政皆从而废弛。上之何以对国家。下之何以对庶民。试使抚衷自问。能无惭疚于心。朝廷设官诏糈。原使饩廪足以称事。禄入足以养廉。并非为调剂闲敺■几地步。嗣后著京外各衙门长官。严饬所属。崇尚节俭。屏戒浮华。以为澄叙官方之本。其有真能实心任事之人。自应优给俸薪。以劝贤劳而资养赡。此外凡有挂名津贴之款项。以及滥竽充数之人员。均须综核名实。认真淘汰。勿得挟姑息之私见。博宽厚之虚声。致负朝廷整饬仕风。谆谆诰诫之至意。现月　　

○礼部奏、皇上登极。告祭孔子阙里。历代帝王陵寝。五岳四渎等祀六十处。得旨、著于各本省副都统总兵内拟派就近致祭。现月　　

○又奏、遵议坛庙祭祀由摄政王代诣行礼。谨按孝经云。昔者周公郊祀后稷以配天。宗祀文王于明堂以配上帝。是以四海之内。各以其职来祭。续汉祭祀志。注载幽州张髦上疏引此文。以为居其位。摄其事。郊天地。供君■羊神之礼。南齐书礼志。载祠部郎何佟之议。亦谓孝经是周公居摄时礼。而唐元宗注因之。盖就居摄而言。在周公为代成王。则成王郊祀之礼。即周公所行之礼。然召诰载周公至洛。用牲于郊社于新邑。而洛诰周公复子明辟则云王肇称殷礼。祀于新邑。汉书郊祀志。载丞相匡衡、御史大夫张谭奏。亦云成王郊于雒邑。可见周公虽行郊祀之礼。而实成王主之也。今皇上冲龄践阼。未能躬亲祀事。而以监国摄政王代诣行礼。与周公居摄之礼。正复相同。自非寻常遣官恭代者所可比拟。惟行礼时所当别于皇上亲奉者有二。一为祝。按摄主祝辞。惟曾子问有祝曰孝子某。使介子某执其常事。为士摄大夫之礼。而其辟正主之意。可以类推。今监国摄政王代诣行礼。其坛庙祝版昭告之辞。宜恭书嗣天子臣孝孙嗣皇帝臣年在冲龄。监国摄政王某摄行祀事。以明为皇上所主之祭。春秋繁露称郊祝九句。大戴礼载其文云。维予一人某敬拜皇天之佑。注云。古祝辞则云嗣王某。或曰一人某。王者亲告之辞也。是其义也。一为嘏。按曾子问摄主不旅不嘏之说。乃指少牢馈食礼。与天子之制不同。周礼量人云。凡宰祭与郁人受斝。历而皆饮之注。冢宰佐王祭。亦容摄祭。斝读如尸嘏之嘏。故郁人受举斝。注。以王酳尸。尸嘏王说之。谓祭受福也。而摄主于受福告利成。必归致福。少仪。为人祭曰致福。注云。摄主言致福是也。今监国摄政王代诣行礼。宜代受福胙。而致之皇上汉书贾谊传注。汉仪注祭天地五畴。皇帝不自行。祠还至福。是其义也。至于行礼之位。皇上亲行礼节。郊坛拜位在第二成。遣官则在第三成。太庙拜位在殿门内。遣官则在殿门外。接礼祭统曰。尸在庙门外。则拟于臣。在庙门中。则全于君。君入庙门。则全于臣。全于子。祭祀之礼。骏奔对越。以答帝天。隆孝亨。非以明君道。乃所以明臣子之道也。故君在庙中。则全为臣子。臣子一例。春秋之义。即礼之经也。监国摄政王代诣行礼。既摄祭主。在坛庙之中。明臣子之道。升降拜跪之位。为祭主之位。与殿廷宝座。尊君临之位。义固不同。郊坛拜位在二成。宗庙拜位在门内。均不为嫌。周礼大宗伯所谓若王不与祭。则摄位也。臣等谨徵之经籍遗文。按诸通礼。将应行妥议之处。分晰条列。缮呈圣鉴。一、祭祀前期应恭进铜人斋戒牌。今皇上于宫内致斋。遇斋戒日。应由臣部先期奏闻。其铜人斋戒牌。拟俱毋庸恭进。一、亲诣行礼。应进各项礼节摺奏牌奏。如监国摄政王代诣行礼。拟由臣部另缮礼节。前期送军机处。转呈监国摄政王阅看。毋庸具摺具牌恭进。一、祭祀前期。应升殿阅视祝版。如监国摄政王代诣行礼。拟即由监国摄政王阅视祝版。惟行礼时拜位。拟在殿门外檐下。诣香亭前点香。用礼部官前引。不奏礼成。一、祝版文。仍恭书御名昭告。惟于首行词头。将皇上现在冲龄。由监国摄政王某代诣行礼之处叙入。由臣部将原文咨送翰林院敬谨酌拟。一、祭天坛。前一日皇上亲诣上香。阅视坛位。视笾豆牲牷。宿斋宫。如监国摄政王代诣行礼。拟请于祭日诣坛。毋庸斋宿。至前一日上香。向奉特旨钦派。不由臣部奏请。其视坛位。及阅视笾豆牲牷。应由臣部前期奏请遣官恭代。一、监国摄政王出入升降。仍由右门右阶。其行礼拜位。监国摄政王既代皇上为祭主自与寻常遣官不同。郊坛拜位。拟请在第二成。不设黄幄。不安拜牌。太庙拜位在门内。视皇上亲行拜位稍后。铺设监国摄政王应用拜褥。庶合摄祭之义。仍存别嫌之意。一、祭祀前期视牲看牲。拟仍奏派赞引读祝。拟由臣部于御前赞引读祝各官内。拣选供差。毋庸奏派。如监国摄政王代诣行礼时。对引侍仪陪祀各官。拟均仍旧。其午门外跪迎跪送各官。拟请毋庸迎送。一、饮福受胙。拟请照皇上亲行礼节。祭毕将福酒胙肉恭进。以合于祠还致福之义。其受福受胙。应酌改于所拟行礼拜位处。一、先农坛行耕耤礼。重在亲耕为天下劝。拟俟皇上亲政后。再议举行。一、先师孔子庙。现在兴工。经臣部奏准遣官致祭。俟工竣后。再行请旨。一、二十七月内。凡遇中祀。仍照例遣官行礼。其中祀内值朝日坛亲行之年。由臣部请旨遵行。一、现经会议奏准坛庙大祀。由监国摄政王代诣行礼。其是否另行遣员恭代行礼之处。由该衙门先期请旨遵行等语。嗣后凡遇应行亲诣各典礼。再由臣部按照奏准章程。先期请旨。依议行。摺包　　

○御史叶芾棠奏、电徵方物。难昭大信。请仍遵旨办理。得旨、各省应进应缓方物。著内务府开单。咨送军机处请旨办理。

现月　　

○命那桐、荣庆、梁敦彦、瑞良、严修、俞廉三、为第三期查验询问保荐人才大臣。现月　　

○丁未。谕内阁。兼祧母后皇太后。孝事孝钦显皇后。作配德宗景皇帝。宫闱赞化。懋著徽音。今据内阁具奏、恭上徽号曰隆裕皇太后。洵足导扬懿媺。式表尊崇。所有一切应行典礼。著该衙门敬谨办理。现月　　

○又谕、本年九月二十九日。德宗景皇帝钦奉孝钦显皇后懿旨。饬各衙门统限六个月内。各就本管事宜。以九年应有办法。分期胪列奏明各等因。圣谟远大。遐迩同钦。在廷诸臣。均应恪谨遵守。实力奉行。著各该衙门懔遵前次懿旨。依限办理。勿得稍涉延误。　　

○又谕、锡良奏、甄别庸劣不职各员一摺。云南丁忧候补同知钟鼎铭、夸诈贪婪。肆无忌惮。前代理路南州知州。有冒销科罚。滥押毙命之案。署永北厅同知准补罗次县知县黎肇元、貌似有才。行实荒谬。历任差缺。胆大轻率。贻误甚多。署弥渡通判另补同知秦定基、庸闇无能。惩不知戒。纵差酿命。舆论沸然。卸署南安州知州准补寻甸州知州林＜辶黎＞方■土、遇事欺蒙。操守难信。并纵容其子干预公事。被控有案。邱北县知县杨万选、办事谬戾。敢于作伪。监狱屡饬改良。玩违不遵。酿成越狱重案。均著即行革职。准补威远厅同知彭祖贻、年力已衰。难期振作。著开缺以原品休致。元谋县知县郭奎元、性情滑懒办事玩延。著开缺另补。现月　　

○又谕、津浦铁路。前经张之洞、袁世凯、梁敦彦会奏、豫定将来官商合股办法。迨至第十年后。国家清还借款之时。准令三省绅商。自集成本。将此项股票。拨与一半。任其收回。此项津浦铁路即为官商合办之路。续据吕海寰奏、豫筹招股章程。因此路南端。经由皖境。添入安徽一省。共为四省。内开十年后官商合办。无论何年。不得退还商股。均经允准。兹复据吕海寰代奏、四省津浦铁路有限公司文称。君■羊情疑畏。观望不前等语。此路既定为将来永远官商合办。自无将商股退还之理。经此次明白宣谕后。该大臣务当劝导各省绅商。协力相济。筹集路股。俾免赎路时稍有贻误。以溥乐利而昭大信。现月　　

○陆军部会奏、四川总督赵尔巽等请驻兵巴里。抽拨川镇。饬部筹饷一节。该督等所奏、自系实情。第原奏必以自筹部筹。为川藏之分。窃谓未宜。川藏事同一体。历来办边藏者。皆以川为根本。万无可分。拟令该省于奏定自行筹练两镇。赶紧编练。即以川中可用之队。匀作边藏布置之师。如遇有事。兵力不敷。再行相机调拨援应。决不使该督等独任其难。依议行。　　

○督办津浦铁路大臣尚书吕海寰代奏、四省津浦铁路商股有限公司。请兼办转运。得旨、著吕海寰督饬该公司。妥定章程。以期利商便民。断不准违章勒索。扰累行旅。致妨路政。现月　　

○直隶总督杨士骧奏、黄河南堤六十余里。划归直隶。本年修防用款银六万三千五百两有奇。下部知之。摺包　　

○又奏、永定河工。请部拨自宣统元年至三年。加倍土工银十二万四千九百两有奇。又奏、永定河兴修减水坝。请部拨银九万二千两有奇。均下部议。摺包　　

○两江总督端方奏、江甯省城。拟设南洋第一次劝业会。官商合办。以开风气而劝农工。又奏、本年罂粟减种。并统税短收情形。均下部知之。摺包　　

○江西巡抚冯汝骙奏、裁汰各局所敺■几员。以节糜费。得旨、著次第妥办。期收实效为是。摺包　　

○又奏、访获会匪讯办。择尤保奖。得旨、著准其择尤保奖。毋许冒滥。摺包　　

○又奏、确查南昌府属被水被旱情形。下部知之。摺包　　

○热河都统廷杰奏、请部拨练军新饷的款。按年二十万两。又奏、西北札鲁特旗贝勒呈恳续拨该旗荒地。均下部议。摺包　　

○又奏、渔业为生利大宗。热河地处边鄙。渔泡多隶蒙旗。现据札鲁特等旗以界内实有渔泡。请由内地招商兴办。当饬开鲁县知县钟元就近招商。暂行试办一年。以开风气。又奏、蒙旗各鹼地。近受洋鹼抵制。销路愈滞。以致商情不甚踊跃。晶■宜经设法招来始有认领鹼锅三处。先试办半年。如果畅销。再行按年接办。均下部知之。摺包　　

○以被倢■＜曰融＞■＜石木＞冤抑。复安徽皖南道文焕原官。现月　　

○蠲缓直隶开、东明、长垣、三州县滨河被水歉收地方钱粮差徭有差。现月　　

○蠲缓直隶武清、蓟、坝、东安、保定、乐亭、献、阜城、交河、吴桥、东光、甯津、天津、南皮、盐山、丰润、饶阳、围场、甯河、通、三河、香河、滦、清苑、蠡、雄、安、景、故城、青、静海、肥乡、冀、枣强、大兴、宝坻、大名、玉田、三十八厅州县被灾地方本年钱粮、旗租、屯米、谷豆、草束、穴■士■黾课、学租、旗产钱粮、河淤海防经费、储备军饷、广恩库租、通津二帮屯租。其陆军部马馆租、銮仪＜目辟＞行＜匧心＞口＜韦未＞＜夗贝＞租、永济库租、代徵租、及出借仓谷籽种口粮牛具等项。一体缓徵。并分别减免差徭有差。现月　　

○戊申。监国摄政王面奉隆裕皇太后懿旨。皇帝尚在冲龄。一时未能临幸颐和园。著该管大臣饬令司员等。将殿座陈设。妥为封存看守。其轮船电镫官役。著即撤销差使。所有船镫各项物件。交管理颐和园大臣派员接收看管。现月　　

○谕内阁。朕入承大统。登极礼成。已敬谨恭上皇太后徽号。钜典昭垂。允宜覃敷恩泽。惟思推恩之序。尤宜首重亲贤。庆亲王奕劻、公忠体国。懋著贤劳。庚子以来。顾全大局。殚心辅弼。力任其难。厥功甚伟。应加优赏。用奖勋猷。加恩著以亲王世袭罔替。王其敬承恩命。毋得固辞。现月　　

○又谕、朕入承大统。登极礼成。已敬谨恭上皇太后徽号。钜典昭垂。允宜覃敷恩泽。军机大臣世续等、忠清亮直。翊赞维勤。劳怨不辞。深堪嘉许。世续著赏加太子少保衔。赏用紫缰。张之洞著赏加太子太保衔。赏用紫缰。鹿传霖著赏加太子少保衔。赏用紫缰。袁世凯著赏加太子太保衔。赏用紫缰。现月　　

○又谕、朕入承大统。登极礼成。已敬谨恭上皇太后徽号。钜典昭垂。允宜覃敷恩泽。恭亲王溥伟、著赏穿带嗉貂褂。贝勒载瀛、载润、均著赏食双俸。贝勒载洵、载涛、均著赏加郡王衔。贝勒毓朗、著赏食双俸。贝子溥伦、著赏食贝勒俸。镇国公载泽、著赏加贝子衔。镇国公溥佶、著赏食双俸。贝子衔镇国将军载振、著赏食贝子俸。载＜目辟＞暒甫久＜夗贝＞、溥侗、均著赏加不入八分辅国公衔。溥倬、著赏给头品顶戴。那彦图、著赏食双俸。善耆、著赏给四正龙补服。博迪苏、著赏加贝子衔。孙家鼐、著赏用紫缰。那桐、著赏加太子少保衔。荣庆、著赏食尚书双俸。奎俊、继禄、增崇、景沣、均著赏食都统双俸。铁良、著赏穿黄马褂。徐世昌、著赏戴花翎。杨士骧、端方、著赏穿带嗉貂褂。现月　　

○谕军机大臣等、陆军部奏、遵拟监国摄政王应增护＜目辟＞行＜匧心＞口＜韦未＞＜夗贝＞各事宜一摺。所有府中官员。除长史现有一员。不必再议外。其应添之头等护＜目辟＞行＜匧心＞口＜韦未＞＜夗贝＞等项员缺。著改为按照亲王额设官缺数目。增加一倍。现月　　

○又谕、銮仪＜目辟＞行＜匧心＞口＜韦未＞＜夗贝＞奏、遵拟监国摄政王舆服等项事宜一摺。已于单内逐条批改矣。著按照所改各节遵行。现月　　

○又谕、有人奏江苏长洲县知县苏品仁、滥膺保荐。江阴县知县孙友萼、昏愦贪酷各摺片。著端方、陈启泰、秉公认真查明。据实具奏。毋稍回护。原摺片均著钞给阅看。寻奏、苏品仁被倢■＜曰融＞■＜石木＞迎合向万鑅诈赃。及清荒司员舞弊两节。查明均无其事。所有原保各条。考查案据。证以地方舆论。亦尚相符。现该员以卓异捐升道员送部引见。应如何量予录用之处。出自恩施。孙友萼被倢■＜曰融＞■＜石木＞各节。亦均查无确据。惟此次宰治江阴。地方绅士与之情意不洽。实属人地不宜。应请开缺另补。下部知之。　　

○又谕、此次验放江苏两次保荐卓异委用道苏品仁、现在有人奏倢■＜曰融＞■＜石木＞。俟查覆后再行降旨。现月　　

○礼部以冬至令节。几筵前行礼。监国摄政王及王公百官应穿服色请。得旨、著仍服缟素。现月　　

○热河都统廷杰奏、滦平县旗租地亩被冲四十余亩。恳恩豁免。如所请行。摺包　　

○江西巡抚冯汝骙奏、展缓盘查仓谷。原存一百三十九万六千余石。嗣历年亏缺。三十年分奏报。仅存一十一万二千八百石有奇。尚未足数。拟俟补买足后盘查。报闻。　　

○验看进士馆暨游学毕业人员。得旨、考列中等之法部主事马步瀛、著以原官留部补用。考列优等之李鸣谦、著赏给商科举人。现月　　

○赏驻京洞阔尔呼图克图紫禁城内骑马。现月　　

○换铸江西泰和县知县印信。从巡抚冯汝骙请也。　　

○己酉。谕军机大臣等、前据御史叶芾棠条陈。现当亮阴。请免进方物一摺。当经降旨饬内务府将前次查照成案。奏请各省方物分别应进应缓清单。缮呈朕览。兹据开单览悉。除有关于祭祀供鲜贡品。仍著准其呈进外。其余一切贡品。均著概行停止。仍俟三年后。再候谕旨。现月　　

○以编辑勤恳。赏法国子爵窦伦等宝星。　　

○庚戌。谕军机大臣等、恭亲王溥伟奏、序爵之典。以重纪纲。长幼之分。宜分秩序一摺。除于朝会大典外。其寻常召对。内廷燕赉。一切班次。庆亲王奕劻、著在恭亲王溥伟之前。现月　　

○又谕、礼部奏、遵拟监国摄政王冠服体制一摺。览奏均悉。除所服补褂应用四正龙。两肩前后各加一章。即足以昭区别外。其余一切冠服制度。仍按亲王制度服用。现月　　

○又谕、电寄端方等、端方、朱家宝、电奏悉。皖省巡防队。著其暂添三营。并著杨士骧选调直隶续备兵。赴皖编伍。以变积习而资整顿。　　

○度支部奏、清理财政要义有二。曰统一。曰分明。本此二义。于分年筹办之初。而为臣部职权所应及。与现在急当整理者有六。外债之借还。宜归臣部经理。在京各衙门所筹款项。宜统归臣部管理。各省官银号。宜由臣部随时稽核。各省关涉财政之事。宜随时咨部以便考核。直省官制未改以前。各省藩司。宜由部直接考核。造报逾限。宜实行惩处。综此六端。虽不足尽财政奥蕴。实为九年中分年筹办初基所托。明知办理之难。不敢不竭力图维。期以必行。下会议政务处速议。　　

○辛亥。冬至大祀天于圜丘。遣庄亲王载功恭代行礼。现月　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○摄政王代诣皇极殿孝钦显皇后几筵前行礼。代诣观德殿德宗景皇帝几筵前行礼。　　

○谕军机大臣等、理藩部奏、值班蒙古王公等到京时、应于何日带领叩谒梓宫。并齐集日可否随同在京王公等行礼一摺。著于照例请安日。由恭办丧礼王大臣带领叩谒梓宫。并于齐集日随同在京王公等行礼。　　
</div>
    <div class="pagination">
<a href="清实录宣统朝政纪_page4.html">上一页</a><a href="清实录宣统朝政纪.html">1</a><a href="清实录宣统朝政纪_page2.html">2</a><a href="清实录宣统朝政纪_page3.html">3</a><a href="清实录宣统朝政纪_page4.html">4</a><span class="current-page">5</span><a href="清实录宣统朝政纪_page6.html">6</a><a href="清实录宣统朝政纪_page7.html">7</a><a href="清实录宣统朝政纪_page8.html">8</a><a href="清实录宣统朝政纪_page9.html">9</a><a href="清实录宣统朝政纪_page10.html">10</a><span>...</span><a href="清实录宣统朝政纪_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
