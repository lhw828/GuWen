<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 335 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 335 页/共 523 页</h1>
    <div class="content">
○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○停次日朝贺。　　

○甲申。遣官祭先医之神。　　

○谕内阁、同兴奏请将原任湖北知府现在捐复在部候选之阿霖、赏发山东委办案件俟一二年后。有相当知府缺出奏请补用一摺。殊属冒昧。各直省遇差委乏员。祇应请上□日拣发。不准指名奏请屡经饬禁。即有曾任本省之员缘事降革离任。捐复后、该抚以藉资熟手为词奏恳赏发原省。已属违例况阿霖原系湖北知府。与山东地方素不相习现在东省并无关系紧要必需请员帮办事件若以审理词讼为名。则何省不可藉口自系阿霖因铨选需时。干求同兴恳恩奏请豫为得缺地步。此端一开。凡在部候选人员得缺稍难者。皆可夤缘亲旧。拣择省分。大启奔竞之门。于铨政殊有窒碍。同兴所奏不准行并著交部察议。　　

○又谕、刑部奏审拟大通桥车户金泳祥等具控书吏姜如汉侵扣运脚等情一案。著照所拟办理。其摺尾另请调剂大通桥车户领运章程一节。所奏实属越俎刑部专司刑名。祇应将本案情节审明。照例拟定罪名。具摺奏结即为尽其职守。至此项运务应如何调剂。各有专司。于刑部何涉如各该堂官等别有所见。伊等皆有奏事之职或单衔具奏。或联衔入告不妨另摺敷陈。何必附入摺尾。今刑部于定案摺后。忽生议论已非一次。似此节外生枝。何曾出自堂官之意必系承办书吏有心牵混。叙入稿尾。司员不揣事理呈堂画诺。堂官不加详察。即据以上陈越职侵官。易滋流敝□大嗣后著永行饬禁　　

○又谕、蕴端多尔济奏、本年伊子多尔济喇布丹虽非乾清门年班、恳请入觐。已令伊子起程来京等语。御前乾清门行走之蒙古王公台吉等。年终来觐。定有班次。不得任意前来。蕴端多尔济即欲令其子于年班外来觐。亦当先行奏请。候上□日允准。再令起程。今不候谕上□日。一面具奏一面即令伊子起程。实属冒昧。所请不准行。蕴端多尔济著交理藩院议处并行文迎交多尔济喇布丹、于何处接奉咨文。即于何处回牧。嗣后若非年班之蒙古王公台吉等。不准冒昧奏请。如有奏请者理藩院即行参奏　　

○福建巡抚张师诚请假回籍省亲。允之以布政使景敏、暂护巡抚　　

○赏八旗兵丁一月钱粮。　　

○乙酉。贷阿拉善被灾蒙古仓粮。　　

○缓徵奉天复、宁海、二州县、歉收贫民本年借欠米石、及带徵银米。　　

○丙戌谕内阁御史李可蕃奏、请核实支放工程银两一摺。该御史自系风闻各处承办工程。诸多敝□大混方有此奏。近年来京城奏办工程日多其中固有应办之工。亦有其工尚在可缓而亟亟兴办者。总系工头希图揽办工程、从中牟利串通官吏、夤缘怂恿所致。朕于奏修各工每次派查估承修查收大臣各二员。满洲及汉大臣轮流均派。以为层层稽考。可期无敝□大而派出之大臣。总不肯实心任事。不过各于所属司员内。委派数人。其所委司员。仍不过委之工头。工头惟利是图。彼此互相勾结往往承修一工开工之后。又加续估。所需帑项竟有倍于原估者。及收工之时。皆系已成之工但查验丈尺无差。其中工料之坚实与否已莫可究诘。是虽有大臣官员分司督理其实全系工头等盘踞把持。任情侵冒以致工程则愈修愈坏。兴办则日积日多百敝□大丛生若不加以整顿将来必至更兴大狱。嗣后京城各工。凡坛庙城垣衙署营房等项。应酌定分年修理。有实逾保固限外合例应修者。亦须报查工部。俟应修之年方准奏请。其如何区分以示限制之处。著工部详悉。妥议章程具奏。该御史所陈划扣平余银两、及慎重估册二条。并著户工二部核议具奏。寻议、一、应修工程。先咨报工部由工部查明限外应修者。即奏请查估大臣详悉查勘。将情形较重者。于本年奏办。稍重者一年后奏办。较轻者二三年后奏办。一应修工程。应令查估官详悉估勘。不得豫先声说不露明处所不能悬估。致开续估之端如拆卸后实有曹□少朽应修者。应令承修大臣咨报工部。另行奏请派员续估。一、做法估册、及工部存查核算钱粮细册。请钤盖堂印。以杜敝□大端。一、银库支放各处工程银两。每两扣平二分。所扣银两令银库年终汇报。至零星工程在千两以内者。向由工部节慎库支发。每两扣银三分八厘。毋庸再扣。从之　　

○丁亥。谕内阁、钱楷奏、审拟张良璧采生毙命一案、并请将不为究办之知县知府革职、再行严审各一摺此案张良璧舐吸婴女精髓。前后共十六人。致毙女孩十一人。成废一人。实属穷凶极恶。人形兽性。该犯自嘉庆元年九月作俑。其始尚可托词不知因此伤生。迨连毙一二命后。该犯岂毫无知觉。乃稔恶至十六年之久。毙命至十余人之多。凶残已极。钱楷比照采生折割人凌迟处死律、量减拟以斩决庇护人妖是何意见。试思杀死一家非死罪二人。即应斩决。三人以上。即应凌迟处死该犯残毙婴孩十余命。岂斩决所能蔽辜。张良璧一犯、著即凌迟处死。该犯年已七旬。设因病致毙或畏罪自戕。岂不幸逃显戮。著由四百里传谕钱楷。接奉此上□日即先将该犯凌迟正法示众传齐十六家亲丁环视。以快人心而抒众愤。所有张良璧家产。并著抄没。传集被害之十六家亲属。当官分给。仍将情形具奏钱楷错拟罪名。著交部察议。知府成履恒、知县曾佩莲、均著革职。交该抚将有无受贿故纵等情、严行审讯。该府县如果得受赃银必有过付之人。现有家人书吏、及张良璧家属。均可指证。亦无须暂留张良璧质对。该抚务秉公严鞫。毋稍瞻徇。审明后另摺定拟具奏。其方大川等应行察议之处。亦归于定案时一并核议。　　

○又谕、绵课等奏、审拟宗室恒璀具控伊兄萨彬图拆毁护茔房屋等款一案。此案萨图拆毁护茔房闲私用。并失察家人取木作椁。复于家忌日跳神。实属不孝不恭宗室中有如此败类。岂可不办若仪亲王于恒璀呈诉时。据呈查办。亦必讯出实情照例惩治。乃不接呈词。因恒璀执意控。即起身用手向推未免有亵亲王体统。仪亲王年近七旬现在管理雍和宫乐部中正殿武英殿、清字经馆、正红旗满洲都统。事务本多。是以精神未能周到。仪亲王著不必管理宗人府。其自请察议之处。并著宽免所遗宗人府宗令、著庄亲王绵课管理右宗正、著肃亲王永锡管理。顺承郡王伦柱原办萨彬图等家事。并无不合本无庸自请严议。其摺内措辞未免过激。著改为察议。恒璀著革去三等侍卫。仍留奉恩将军世职令其承管祭祀。　　

○戊子。圣祖仁皇帝忌辰。遣官祭景陵上诣寿皇殿行礼。　　

○己丑。谕内阁、前据马慧裕等参奏臬司周季堂心术不醇。妄示威福。当经降上□日将周季堂解任。交初彭龄会同该督抚秉公讯办。兹又据给事中乔远英参奏周季堂偏袒署知县黄南金滥责生员。案延一载不结并蓄养戏班。收买优伶。且每逢放告之期。先令代书呈缴制钱五十千文。种种款迹。皆有指证周季堂著革职。交初彭龄等严审定拟具奏。　　

○调广东按察使陈若霖、为湖北按察使以广东粮储道温承志、为按察使。　　

○辛卯。刑部奏驳、直隶总督温承惠疏报新安县民谢张来谋杀冯九儿一案。得上□日、部驳甚是。律载三百六十日为一年之文。系专指各项限期而言。若称人年纪。则祇以年甲为准。两例分载详明。不容牵混。如计年论罪之案。于定律之外。复扣算生年月日。易启犯供欺饰、及官吏高下其手之敝□大。温承惠误会律意。其所引嘉庆七年饶阳县民刘虎谋杀旧案。系从前办理错误不得援引比照。嗣后遇有计年论罪之案。仍照旧律以年甲为准。用昭画一　　

○转工部右侍郎初彭龄、为左侍郎。调礼部右侍郎帅承瀛、为工部右侍郎。以内阁学士汪廷珍、为礼部右侍郎。　　

○以山西巡抚成宁、为刑部右侍郎前任山西巡抚衡龄、署山西巡抚。　　

○命左春坊左中允聂镐敏、提督安徽学政。　　

○旌表守正捐躯直隶曲阳县民冯义幅妻孙氏陕西商州民侯必聪妻王氏。　　

○壬辰。上幸瀛台。阅冰技。　　

○以广东春江协副将沈烜、为江苏苏松镇总兵官。　　

○癸巳。以故镇国公绵疆子奕奎、袭爵。　　

○户部议准、江苏巡抚章煦疏报、阳湖、上海、丹徒镇洋、四县、开垦田九顷六十八亩。照例升科从之。　　

○乙未。谕内阁成林奏通判戴为瀚才难胜任、恳请另选一摺。所奏甚是。戴为瀚由捐纳出身。地方事务未能谙悉。著照该抚所请。将浔州府通判一缺归部另选。戴为瀚即留于广西试用。俟二年后。再行酌量具奏。因思各直省捐纳人员。由部选得缺者不少。该员等或本未读书。于吏治民生均不能通晓。一旦骤膺外任。遇事茫无所措。设身蹈愆尤既于公事有损。而该员等亦必至求荣转辱。嗣后著各督抚于捐纳初任人员。留心察看如其才识平庸。即将实缺奏明另选。将该员留于该省试用。学习二年若才堪造就。随时奏明酌量补用。其实难胜任者。即奏明以原品休致。顶带荣身。著为令。　　

○丙申。上幸北海阅冰技。　　

○谕内阁、吏部议处和世泰降四级调用、徵瑞降二级调用一摺。又议处徵瑞降一级调用一摺。和世泰于奏请派员查验茶膳房金银器皿一事。所开御前侍卫单内、将阿那保、华聘、安成、苏尔慎、四人扣除。经朕召见和世泰面加询问。如系伊等一时疏忽缮单遗漏本无大咎。乃和世泰奏称、系伊不令承办章京等开入。及询以系何主见。则称阿那保等四人、系东三省人均属糊涂、即开列亦未必＜闲＞派等语。实不成话。和世泰既以明白自命。何以内务府之事。动辄得咎。交审事件总不能结伊年轻识浅。甫令学习办事正当加意谨慎。辄敢心存自满。蔑视同侪渐不可长意欲何为。且伊远祖额亦都本系东三省人国初建立大勋赏延于世。今和世泰薄视东三省之人。是不但意存狂傲。抑且自忘其本厥咎甚重至徵瑞于和世泰办理此事时。甫自园直班回城。奏单俱已缮定。伊未经详核随同具奏。咎尚可原。惟伊奏请将索特纳木多布斋开垦田租交纳广储司一事。则纰缪太甚。徵瑞原派管公主家务。其于额驸索特纳木多布斋产业。即不应干涉。自公主逝后。从前陪嫁之产。朕尚施恩赏给额驸乃伊转欲将索特纳木多布斋自有田租奏请入官朕曾有言利之臣朕断不用之上□日徵瑞竟敢尝试。希图取巧见长。实属卑鄙不知大体咎无可宽和世泰徵瑞二人。本应均照部议降调姑念和世泰年幼无知。徵瑞年老昏瞆。分别量予薄惩。俾知儆惧。和世泰著拔去花翎。革去内阁学士、副都统实降一级以三品顶带、仍留总管内务府大臣之任。徵瑞亦著拔去花翎。革去副都统。实降一级。以三品顶带、脸留总管内务府大臣之任。和世泰仍带降二级留任。徵瑞仍带降一级留任。伊二人所管各处差使。均仍令照旧管理。其和世泰原署左翼总兵。亦令暂署以观后效。　　

○又谕、据和宁奏、经过复州及宁海县各处村庄、查看荒歉情形、据实奏闻一摺。本年奉天复州及宁海县被灾歉收。本月初十日。据博庆额等奏到、恳将本年出借米石、及带徵上年缓徵民欠未完等项银米、一并缓至十七年秋收后徵收、并声明本年额徵各项银米仍请照额徵收等语。当经照依所请。降上□日加恩兹据和宁奏称、该处村屋荒凉、男妇迁徙被灾情形较重、灾民环诉、恳请将新旧钱粮一并缓徵、并呈诉复州因乡约等报灾、严责锁押各情、又查访该处旗户散处村庄、虽不敢呈报灾荒、除有力之家、交粮十分之一其无力者实难措交等语。自系实在情形。何以博庆额等前奏、仍请将本年额徵各项银米照额徵收。而观明于旗户无力完粮之处。亦未经奏明请上□日。观明、博庆额、继善、俱著传上□日严行申饬。是否该州县有心讳匿。或州县已具禀而观明等匿不具奏。著该将军府尹等据实查参、明白回奏。所有复州及宁海县本年额徵各项银米。著加恩一并缓至明年秋收后徵收。该二处旗户。并著查明已经交过粮石若干。其实在无力完纳者。加恩一律缓至明年秋成后交纳。该将军府尹等、接奉此上□日。即迅速遍贴誊黄。宣示灾区。俾旗民早沾恩泽。共臻宁辑又岫岩属滨海被灾地方经观明等于九月二十七日奏到、先行抚恤一月口粮、其应蠲应缓各事宜、俟查明疏题等语。当经批令查明速奏。何以至今尚未题到。现据和宁奏称、该处业已确勘成灾。著该将军府尹等即行照例题请蠲缓。毋稍稽迟　　

○调镶黄旗蒙古副都统凯音布、为正红旗满洲副都统。以刑部右侍郎成宁、兼镶黄旗蒙古副都统。吏部左侍郎铁保、兼镶蓝旗汉军副都统　　

○命翰林院侍讲汤金钊、提督湖南学政。　　

○丁酉。谕内阁、御史李培元奏、八旗甲兵米石、多由领催串通铺户、放债挟买、巧图重利、请上□日严禁一摺所奏是我朝自开国以来。额设八旗甲兵。按月支给银米两项。原使各兵丁关支银两。可以制备衣甲。给领米石。足以养赡身家。立法至为周备。该甲兵等总应将银米实领到家。节俭用度。其所领米石。如有敷余。亦当存贮。常令充赢。即或自行售卖。增补家计。亦属例所不禁乃近日旗人不善谋生。该管王大臣全不以国事为要。旅进旅退。漠不关心任听旗人率先豫借米铺钱文。至领米时则由领催串通铺户。汇总代领克扣折算及至甲兵等食米缺乏。又转向铺户按市价买用。以国家惠养旗人米石。听其贱卖于前。贵买于后。辗转折耗。无怪生计日形穷蹙各领催分管甲兵。各户内有不能零星赴仓关支者。浼其代为汇领。领出之后自应按名发给。何得从中私相勾串。网利分肥。嗣后著交八旗都统等、严饬该管参佐领等于兵丁支领甲米时。认真稽察。稽俾各兵丁等将所领米石。均得全数领回。以资口食并严查各领催如有前项情敝□大。查明严行惩处。庶积敝□大渐除。旗人生计亦可日臻饶裕。将此通谕八旗知之。　　

○又谕、京都内城九门城垣。安设堆拨。轮派官兵驻守巡查。本年五月复经新议章程。严密稽察。恐该官兵等仍有顶替旷误等敝□大。昨派润祥等八人、前往分段查点兹据各查明覆奏、其该班之章京兵丁等、有全无旷误者。亦有旷班不到、人数多寡不齐者。且有包班顶替应名者。均应分别查办著交军机大臣汇核详议具奏。领催倭和、庆德、兵丁恩官、赵庆福、财神保、福登额、于保住、衡得宁、著先交刑部审讯。　　

○又谕、此次查出城上堆拨官兵、正蓝旗满洲章京旷班者三员。兵丁旷班者三十八名。顶替者一名。正蓝旗汉军兵丁旷班者三十一名。顶替者一名。正红旗满洲章京旷班者四员。兵丁旷班者十二名。正红旗汉军章京旷班者二员。兵丁旷班者二十一名。年岁不符者一名。正红旗蒙古兵丁旷班者三名。正蓝旗蒙古兵丁顶替者一名。所有该管之都统、副都统、均著交部议处。旷班之章京、交部严加议处。其旷班各兵丁。除顶替各名交刑部审明再行办理外。其余俱著各该旗查明责革示惩。此外呈明患病有人更代、及报明下城置办食物者既据查明属实均免置议。　　

○戊戌。上幸瀛台阅冰技。　　

○谕内阁、朕昨询问派出查城之副都御史润祥、据称在城直班兵丁。镶白三旗衣帽整齐。正蓝三旗衣帽不全。该管大臣尽心不尽心。即此可见。当此隆冬冱寒。各兵丁在城昼夜巡逻。亦应量加体恤。著八旗都统等在于各该旗公项内。酌筹款费。以为该班官兵炉火之资。俾令御寒有具。当差不敢懈惰稍示先养后教之意。该都统等妥筹定议即奏准施行。寻议上。得上□日八旗都统等奏遵上□日筹议增给城班仓班兵丁炉火之费于各旗房租项下支销。著照所议行。其所给之费著自十月初一日起至次年二月初一日。止该兵丁等御寒有资务须亲身按班直宿不得再有旷误其城班兵丁。直宿城上。风高地敞燃炽薪炭。尤当昼夜小心。傥有不戒。致骇见闻必当较常例加倍治罪。该都统等即出示晓谕。并严饬各章京等常川巡察。勿稍疏懈。　　

○旌表守正捐躯直隶霸州民酆明助女酆氏。山东济宁州民张会妻魏氏。　　

○贷山西大同等营兵丁仓谷。　　

○己亥。谕内阁、给事中西琅阿奏、请禁止问刑衙门讯供时擅用问板一摺。所奏非是。滥用非刑原指律所不载私造酷虐刑具而言。至责板一项。系刑典应有之具。问板较刑杖狭小。问刑官原不准苛责过多。若犯供狡展闲以责讯。从未闻有因此毙命之事。设并此饬禁。则人情诈伪岂能仅以空言穷诘。即可得其实情。转用非法拷讯矣。该给事中必系受奸书指使。图脱重罪。故为此奏。所奏不准行。　　

○予江苏故山东济东道秦震钧、贵州故四川保宁府通判徐暹、入祀乡贤祠。从巡抚章煦颜检等请也　　

○庚子。上诣寿康宫行礼。　　

○幸瀛台。阅冰技。　　

○谕内阁、百龄奏、江南邳宿运河厅、请毋庸改隶东省管辖一摺据称邳宿运河、猫儿窝一带古浅之处、距徐州仅有一百数十里、而距济宁则有四百数十里一切捞挖雇剥事宜、改隶山东运河道不如仍隶徐州道之便、且运河道本管之境已属路长事剧、再加邳宿运河二百五十余里、难免顾此失彼之虞、又骆马湖之蓄水刘老涧之分洩、最为中河一厅关键、其地皆在邳宿厅境内、改隶两省、尤多未便、不若仍循旧章、以黄林庄为两省分界等语。运河分隶章程。相沿已久。前因巡漕御史周钺条奏以邳宿运河。全资微山湖放水下注。请将该厅改易东省一手经管。饬交江南山东督抚等会议准行。今据百龄等剖陈利敝□大。甚为明晰。亦不必再行交议。著照所请、邳宿运河。毋庸改隶东河。一切仍循旧制办理。又百龄等奏称江南山东运河挑浚事宜、向归河员办理嘉庆十二年巡漕御史文修条陈、改归地方官经理、今州县赔累日多、而河道益形浅阻请仍归河员办理等语。河员专管河务。于承办挑浚事宜。自较地方官熟悉。且运河平日拦沙蓄溜节宣等事。均系河员专责。若将挑挖属之地方官。则浚治防守。两易其人转启互相推诿之敝□大。嗣后江南山东运河挑浚事宜。著仍循旧章复归河员办理以专责成。　　

○谕军机大臣等、钱楷审办张良璧采生毙命一案。错拟罪名。已交部议处。百龄恐钱楷被人朦蔽。并以现在安省如蒙城霍邱等县获盗被参各案。情节支离。请钦派大臣前往审办。此可不必。钱楷现任安徽巡抚。该省一切案件。系伊本任之责。若特派钦差前往。代为审理则巡抚备员充位。所司何事。所有张良璧一案承审府县官、及蒙城县等案。仍听钱楷审办。著百龄留心查访。如该抚有徇庇属员断拟不公之处。即据实参奏。朕自有权衡也。　　

○壬寅。上幸北海。阅冰技。　　

○谕内阁、先福奏、县监绞犯越狱、即经拏获审明定拟一摺。此案信丰县绞犯曾癙□□里越狱脱逃。该县公出。典史黄思锦疏于防范。原有应得之咎。但该典史亲督丁役。于三日内即将该犯拏获。尚属知惧知勉。若仍予革职。未免无所区别。黄思锦著革去顶带改为革职留任。四年无过。题请开复嗣后管狱官、遇有脱逃监犯、能于五日内缉获者。即照此例办理。　　

○癸卯。谕内阁、御史杨怿曾奏、请除税契积敝□大一摺。民闲置买田房。随契纳税国课攸关。乃州县官吏、竟有以多报少。为欺隐侵蚀地步。积敝□大相沿。自应严行查禁著直省督抚等、通饬各藩司认真稽核。随时抽验如有前项敝□大端。一经查出。即随案参处照例惩办。至该御史请将各州县册报银数、由藩司每季刊刷悬示晓谕一节。小民田地房产。置买不时。若由司常川出示通谕。愚民耳目混淆。辗转讦告。必致狱讼烦兴。是除敝

□大而转以滋敝□大也。　　
</div>
    <div class="pagination">
<a href="清实录嘉庆朝实录_page334.html">上一页</a><span>...</span><a href="清实录嘉庆朝实录_page330.html">330</a><a href="清实录嘉庆朝实录_page331.html">331</a><a href="清实录嘉庆朝实录_page332.html">332</a><a href="清实录嘉庆朝实录_page333.html">333</a><a href="清实录嘉庆朝实录_page334.html">334</a><span class="current-page">335</span><a href="清实录嘉庆朝实录_page336.html">336</a><a href="清实录嘉庆朝实录_page337.html">337</a><a href="清实录嘉庆朝实录_page338.html">338</a><a href="清实录嘉庆朝实录_page339.html">339</a><a href="清实录嘉庆朝实录_page340.html">340</a><span>...</span><a href="清实录嘉庆朝实录_page336.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
