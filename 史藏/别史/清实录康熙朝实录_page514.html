<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 514 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 514 页/共 681 页</h1>
    <div class="content">
○召议政大臣大学士九卿入问曰尔等议陈汝弼之事拟以死罪、以何为据礼部尚书席尔达奏曰陈汝弼虽未招认黄钟亲书口供及其家人口供甚明因坐之罪刑部尚书安布禄奏曰曾以黄钟亲书口供及其家人口供俱示陈汝弼。陈汝弼不对、因坐之罪左都御史舒辂奏曰陈汝弼见黄钟口供及其家人口供并无一言有招认形状因坐死罪臣等意见不到不能明晰有何辨处上曰朕所委者乃人命攸关之事尔云意见不到则必何事尔方见到耶召陈汝弼入问曰尔事若何一切俱应实奏陈汝弼奏曰臣无辜抱屈总不出。皇上睿鉴之中更复何言上曰明系尔办事有失岂可言无辜抱屈专主此事之堂官司官为谁陈汝弼奏曰三法司堂司官公同鞫审无专主者上命陈汝弼出令侍卫吴什楚宗侍郎穆和伦等、问黄钟、尔口供招认显然、今尚有何辨处。黄钟供称、一日之中夹讯六次、两足俱折、因衔冤亲书供招是实侍卫吴什等、以黄钟供词回奏上命刑部侍郎常授取黄钟亲书口供及陈汝弼出首王原等嘱托私书三封、阅毕、谓常授曰、陈汝弼并无口供、即拟以罪而汝无一言、何也又谕大学士等曰此事除前审三法司堂官外著交议政大臣、及九卿再审具奏。　　

○己巳予故原任正黄旗汉军都统周卜世、祭葬如例。　　

○庚午吏部题、原任大学士吴琠员缺开列请上□日得上□日旧例、大臣病故、必俟其灵柩还籍、方请补授乃国家眷念大臣之意也。今大学士吴琠身故、尚未发引何亟亟乃尔本著发还。　　

○辛未上诣皇太后宫、问安。　　

○以户部右侍郎穆丹充经筵讲官　　

○陕西西宁总兵官刘体义以病乞休允之　　

○青海多罗郡王达赖戴青故遣官致祭　　

○壬申谕大学士等曰朕顷者南巡见直隶山东两省贩私盐铸私钱者甚多此二事大不便于民传谕该部严行禁止　　

○癸酉上诸皇太后宫、问安　　

○转户部右侍郎穆丹为左侍郎以云南贵州总督巴锡、为户部右侍郎。　　

○升山东东兖道姚谐、为安徽按察使司按察使。　　

○甲戌。户部议覆、吏部尚书管理直隶巡抚事李光地疏言、奉拨直隶钱粮十五万作江苏兵饷因直隶并无应解钱粮请拨之他省议令直隶本年应解部钱粮内拨解得上□日、凡拨饷应就近拨给将直隶钱粮拨与江苏该部原拨时即误矣今又将直隶本年应解部钱粮发往俟秋收后、方得起解则迟误益甚。兵饷关系紧急此后拨饷于就近省分拨往勿致有误。　　

○工部议覆、河南巡抚赵弘燮疏言、回回寨与韩罗湾一带逼近黄河旧有大堤一道、卑矮单薄、难资捍御亟宜帮筑。应如所请。从之。　　

○乙亥。遣官祭关圣帝君。　　

○丙子上诣皇太后宫、问安　　

○转户部右侍郎范承烈为左侍郎。升内阁学士汪霦、为户部右侍郎。　　

○升顺天府府尹汪晋徵为都察院左副都御史。　　

○旌表安庆烈妇焦士则妻刘氏拒奸自尽给银建坊如例　　

○戊寅上自畅春园回宫　　

○议政大臣九卿遵上□日再审原任吏部郎中陈汝弼一案查陈汝弼虽未受贿但有错用黄钟之处应议处已经革职无庸议将原审三法司堂司官等分别议处具题得上□日舒辂王原等著革职劳之辨李先复顾汧赫申马希爵、塔进泰、著各降三级调用安布禄。卞永誉常授、著各降三级敦拜傅继祖、常舒、王掞、吴涵著各降二级俱从宽留任。余依议。　　

○宗人府题、年至二十宗室傅尔臣等请照例授封得上□日、傅尔臣、著授为三等镇国将军正保授为三等辅国将军华玢塞备俱授为奉恩将军。　　

○己卯。谕大学士等曰。仓场侍郎辛保、为人轻佻、著革退此缺关系紧要、著副都统富宁安带理。　　

○又谕曰、官员荐举卓异关系激劝大典所列事迹期有实济于地方百姓开载虚文无益嗣后荐举卓异务期无加派无滥刑无盗案、无钱粮拖欠无亏空仓库银米、境内民生得所地方日有起色、方可膺卓异之选其他所开虚文、俱不必入可会同九卿定议具奏。　　

○予故保和殿大学士兼刑部尚书吴琠祭葬。谥文端。　　

○庚辰。上幸畅春园。诣皇太后宫、问安。　　

○升兵部右侍郎贝和诺为云南贵州总督。　　

○以翰林院检讨年羹尧为四川乡试正考官内阁中书曹鼐为副考官检讨觉罗逢泰、为广东乡试正考官兵部主事高寿名为副考官检讨孔尚先为广西乡试正考官礼部主事张缵为副考官检讨董屺为福建乡试正考官礼部员外郎何远为副考官　　

○辛巳谕大学士等、嗣后蠲免新年钱粮、如并免积欠则带徵俱免如止蠲本年钱粮无免旧欠之上□日则所有旧欠钱粮、俱于次年徵收蠲免之年、概不得开徵永著为例。　　

○大学士等、遵上□日覆奏、臣等将卓异官填注款项、问九卿据云。圣谕诚然卓异官员、原不应填注虚辞但应注不亏空仓库钱粮地方无盗贼省刑罚数条上曰著照此永远为例　　

○升提督江南学政翰林院侍读学士张廷枢为内阁学士兼礼部侍郎　　

○以陕西西安右翼副都统殷泰、为西宁总兵官。　　

○壬午革归化城右翼副都统阿第职以失察蒙古盗马故也。　　

○癸未上诣皇太后宫、问安。　　

○升太仆寺卿祖允图为顺天府府尹。　　

○追赐原任镶红旗汉军都统一等阿思哈尼哈番赵琏谥襄勤从其子山东巡抚赵世显请也。　　

○乙酉升内阁学士满辟为兵部右侍郎　　

○调正黄旗蒙古副都统噶尔毖、为西安右翼副都统　　

○丙戌上诣皇太后宫、问安。　　

○上巡幸塞外命皇太子允礽、皇长子多罗直郡王允禔皇十三子允祥皇十五子允禑皇十六子允禄皇十七子允礼随驾是日自畅春园启行驻跸汤山　　

○户部议覆江苏巡抚宋荦等疏言。吴县逼临太湖、波涛冲击、坍没田地一千七十亩有奇。自康熙四十年起、应徵银米麦豆、题请蠲免。应如所请。从之　　

○丁亥。上驻跸怀柔县　　

○戊子上驻跸密云县　　

○己丑上驻跸遥亭　　

○庚寅上驻跸两间房　　

○　　

○壬辰上驻跸鞍子岭　　

六月癸巳朔上驻跸王家营　　

○甲午以原任江西巡抚张志栋为大理寺卿。　　

○升贵州。按察使管竭忠为浙江布政使司布政使。　　

○吏部议覆监察御史黄秉中疏言汉人由知县历俸三年即准考选科道、似觉太骤嗣后应将行取知县到部引见后以各部主事挨班补用遇考选时方准考选至初任之中行评博亦俟伊等升任后始准考选科道考选时将正途出身之六部郎中、员外郎主事中行评博及翰林院编修检讨一同开列听候简用从之。　　
</div>
    <div class="pagination">
<a href="清实录康熙朝实录_page513.html">上一页</a><span>...</span><a href="清实录康熙朝实录_page509.html">509</a><a href="清实录康熙朝实录_page510.html">510</a><a href="清实录康熙朝实录_page511.html">511</a><a href="清实录康熙朝实录_page512.html">512</a><a href="清实录康熙朝实录_page513.html">513</a><span class="current-page">514</span><a href="清实录康熙朝实录_page515.html">515</a><a href="清实录康熙朝实录_page516.html">516</a><a href="清实录康熙朝实录_page517.html">517</a><a href="清实录康熙朝实录_page518.html">518</a><a href="清实录康熙朝实录_page519.html">519</a><span>...</span><a href="清实录康熙朝实录_page515.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
