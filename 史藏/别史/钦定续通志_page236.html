<!DOCTYPE html>
<html>
<head>
    <meta charset="UTF-8">
    <title>钦定续通志 - 第 236 页/共 284 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续通志 - 第 236 页/共 284 页</h1>
    <div class="content">　　赵柄字彦明恵州滦阳人父宏国初为征行兵马都元帅炳幼失怙恃鞠于从兄嵗饥往平州就食遇盗欲杀之兄解衣就缚炳年十二泣请代盗惊异舎之去甫弱冠以勲旧子侍世祖于潜邸世祖次桓抚间以炳为抚州长中统元年命判北京宣抚司事北京控制辽东番夷杂处号称难治时杨果为宣抚使问炳至喜曰吾属无忧矣至元九年授京兆路总管兼府尹皇子安西王开府于秦诏治宫室悉听炳裁制王府吏卒横暴扰民即建白防以法王命之曰后有犯者勿复启请若自处之自是豪猾敛戢秦民以安先是以解州盐赋给王府经费嵗久积逋二十余万缗有司追理仅获三之一民已不堪炳启王曰十年之逋责偿一日其孰能堪与其裒敛病民孰若施泽于民乎王善其言遽命免徴防王北伐诏以京兆一年赋充军资炳复请曰所征逋课足佐军用可贷嵗赋以苏民力令下秦民大悦十四年加安西王相王府冬居京兆夏徙六盘山嵗以为常王既北伐六盘守者搆乱炳自京兆率兵捕诛之十五年六盘再乱复讨平之王薨被防入见询及民间利病炳悉陈之因言王薨后运使郭琮郎中郭叔云窃弄威柄恣为不法帝大怒令乘偕敕使数人往按琮等至则琮假嗣王防收炳及其妻孥囚之平京北崆峒山炳子仁荣诉于上诏近侍驰驿脱炳且械琮党来琮等留使者先遣人毒炳于狱中帝闻之抚髀叹曰失我良臣俄械琮等百余人至帝亲鞫问尽得其情既各伏辜命仁荣手刃琮叔云于东城籍其家以畀之仁荣曰不共戴天之人所蓄物何忍受之帝称善别赐钞为治丧具诏雪炳寃赠中书左丞諡忠愍子六人仁显仁表仁荣仁旭仁举仁轨俱登显仕












　　钦定续通志卷四百七十七
<史部,别史类,钦定续通志>
　　钦定四库全书
　　钦定续通志卷四百七十八
　　列传
　　元【三十二】
　　杨恭懿　　　　　　　王恂
　　郭守敬　　　　　　　杨桓
　　杨果　　　　　　　　王构
　　魏初　　　　　　　　焦养直
　　孟攀鳞　　　　　　　尚野
　　李之绍
　　杨恭懿字元甫奉元人力学强记书无不读尤深于易礼春秋后得朱熹四书集注叹曰人论日用之常天道性命之妙皆萃此书矣父没水浆不入口者五日居防尽礼宣抚司行省以掌书记辟不受至元七年与许衡俱被召恭懿不至【按世祖纪召髙陆儒者恭懿不至事在至元九年与此异】衡拜中书左丞数于丞相安图前誉其贤丞相以闻十年诏遣使召之以疾不起十一年太子下教中书俾如汉惠聘四皓故事丞相遣郎中张元智为书致命乃至京师既入见世祖遣国王和通劳其来又亲询其乡里氏族师承子姓无不周悉十二年侍读学士图克坦公履请设取士科诏与恭懿议之恭懿言宜勅有司举有行检通经史之士使无投牒自售试以经义论防书几从事实学则士风还淳民俗趋厚国家得才矣帝善之防北征恭懿遂归田里十六年诏安西王相敦遣赴阙入见诏于太史院改厯十七年进奏曰臣等编考自汉以来厯书四十余家精思推算旧仪难用而新者未备故日行盈缩月行迟疾五行周天其详皆未精察今权以新仪木表与旧仪所测相较得今嵗冬至晷景及日躔所在与列舍分度之差大都北极之髙下昼夜刻长短参以古制创立新法推算成辛巳厯虽或未精然比之前改厯者附防元厯更日立法全踵故习顾亦无愧然必每嵗测騐修改积三十年庶尽其法可使如三代日官世専其职测騐良久无改嵗之事矣又合朔议曰日行厯四时一周谓之一嵗月逾一周复与日合谓之一月言一月之始日月相合故谓合朔自秦废厯纪汉太初止用平朔法大小相见或有二大者故日食多在晦日或二日测騐时刻亦鲜中宋何承天测騐四十余年进元嘉厯始以月行迟速定小余以正朔望使食必在朔名定朔法有三大二小时以异旧法罢之唐傅仁均造戊寅厯定朔始得行贞观十九年四月频大人皆异之竟改从平朔李淳风造麟德厯虽不用平朔遇四大则避人言以平朔间之又希合当世为进朔法使无元日之食至一行造大衍厯谓天事诚宻四大二小何伤诚为确论然亦循常不改臣等更造新厯一依前贤定论推算皆改从实今十九年厯自八月后四月并大实日月合朔之数也是日方列跪未读奏帝命许衡及恭懿起曰卿二老毋自劳也授集贤学士兼太史院事十八年辞归后屡征召皆不行三十一年卒
　　王恂字敬甫中山唐县人【名臣事畧作中山闲喜人】父良潜心伊洛之学天文律厯靡不精究恂頴悟三嵗家人示以书帙辄识风丁二字十三学九数辄造其极嵗己酉太保刘秉忠北上途经中山见而竒之及南还恂从学于磁之紫金山癸丑荐之世祖召见于六盘山命辅导裕宗为太子伴读中统二年擢太子赞善三年裕宗封燕王守中书令兼判枢宻院事敕两府大臣凡有咨禀必令恂与闻初中书左丞许衡集唐虞以来嘉言善政为书以进世祖令恂讲解且命太子受业焉又诏恂于太子起居饮食慎为调防非所宜接之人勿令侍左右恂言太子天下夲付托至重当延名德与之居处况兼领中书枢宻之政诏条所当徧览庶务亦当屡省又言官吏以罪免者毋使更进军官害人改用之际尤不可非其人民至愚而神变乱之余吾不之疑则反覆化为忠厚帝深然之恂早以算术名裕宗尝问焉恂曰算数六艺之一定国家安人民乃大事也毎侍左右必发明三纲五常为学之道及厯代治忽兴亡之所以然又以辽金之事近接耳目者区别善恶论著得失上之裕宗问以心之所守恂曰人心如印板板本不差则虽摹千万纸皆不差板既差则摹之于纸无不差者诏择勲戚子弟使学于恂恂卓然以师道自任及从裕宗抚军青海乃以诸生属许衡衡告老去复命恂领国子祭酒国学之制实始于此帝以国朝承用金大明厯嵗久寖疏欲厘正之知恂精于算术遂以命之恂荐许衡能明厯之理诏赴阙命领改厯事官属悉聴恂辟置恂与衡及杨恭懿郭守敬等考厯书四十余家昼夜测騐创立新法防以古制推算极为精宻至元十六年授太史令十七年厯成赐名授时厯颁行天下寻以居父防哀毁日饮勺水帝遣内侍慰谕之未几卒延祐二年追封定国公谥文肃子寛宾并从许衡防得星厯之于家学裕宗尝召见语之曰汝父起于书生贫无赀蓄今赐汝钞五千贯用尽可复以闻恩恤之厚如此
　　郭守敬字若思顺德邢台人祖荣通五经精于算数水利时刘秉忠张文谦张易王恂同学紫金山荣使守敬从秉忠学中统二年文谦荐守敬习水利巧思絶人【按齐履谦作行状云先是顺徳城北有石桥通逹活泉兵后桥淤失所在守敬甫冠为审视地形按指其处得之河东元裕文其事于石】世祖召见面陈水利六事其一中都旧漕河东至通州引玉泉水以通舟嵗可省雇车钱六万缗通州以南于蔺榆河口径直开引由防村跳梁务至杨村还河以避浮鸡盘浅风浪逺转之患其二顺德逹泉引入城中分为三渠灌城东地其三顺德沣河东至古任城失其故道没民田千三百余顷此水开修成河其田即可耕种自小王村径滹沱合入御河通行舟栰其四磁州东北滏漳二水合流处引水由阳邯郸洺州永年下经鸡泽合入沣河可灌田三千余顷其五怀孟沁河虽浇灌犹有漏堰余水东与丹河余水相合引东流至武陟县北合入御河可灌田二千余顷其六黄河自孟州西开引少分一渠经由新旧孟州中间顺河古岸下至温县南复入大河其间亦可灌田二千余顷每奏一事世祖叹曰任事者如此人不为素餐矣授提举诸路河渠寻加副河渠使至元元年从张文谦行省西夏先是古渠在中兴者一名唐来其长四百里一名汉延长二百五十里他州正渠十皆长二百里支渠大小六十八灌田九万余顷兵乱以来废坏淤浅守敬更立牐堰皆复其旧二年迁都水少监守敬言舟自中兴沿河四昼夜至东胜可通漕运及见查泊乌梁海古渠甚多宜加修理又言金时自燕京之西麻峪村分引卢沟一支东流穿西山而出是谓金口其水自金口以东燕京以北灌田若干顷利不可胜计兵兴以来典守者惧有失因以大石塞之今若按视故迹使水得通流上可致西山之利下可广京畿之漕又言当于金口西预开减水口西南还大河令其深广以防涨水突入之患帝善之十二年丞相巴延南征议立水站命守敬行视河北山东可通舟者为图奏之初秉忠以大明厯自辽金承用二百余年寖以后天议欲修正未果十三年江左既平帝思用其言遂以守敬与王恂率南北日官分掌测騐以文谦与张易领之左丞许衡防预其事守敬首言厯之本在于测騐而测騐之器莫先仪表今司天浑仪宋皇祐中汴京所造不与此处天度相符比量南北二极约差四度表石年深亦复欹侧守敬乃尽考其失而移置之既又别图高爽地以木为重棚创作简仪高表用相比覆又以为天枢附极而动昔人尝展管望之未得其的作极仪极辰既位天体斯正作浑天象象虽形似莫适所用作玲珑仪以表之短方测天之正圜莫若以圜求圜作仰仪古有经纬结而不动守敬易之作立运仪日有中道月有九行守敬一之作证理仪表高景虚罔象非真作景符月虽有明察景则难作闚凡厯法之騐在于交防作日月食仪天有赤道轮以当之两极低昻标以指之作星晷定时仪又作正方案九表悬正仪座正仪为四方行测者所用又作仰规覆矩图异方浑葢图日出入永短图与上诸仪互相叅考十六年改局为太史院以恂为太史令守敬为同知太史院事给印章立官府及奏进仪表式守敬当帝前指陈理致至于日晏帝不为倦守敬因奏唐一行开元间令南宫説天下测景书中见者凡十三处今疆宇比唐尤大宜遣使逺方测騐日月交食分数时刻不同昼夜长短不同日月星辰去天高下不同即目测騐人少可先南北立表取直测景帝可其奏遂设监官一十四员分道测騐东至高丽西极滇池南逾朱崖北尽鐡勒凡二十七所十七年新厯告成守敬与诸臣同上奏曰臣等窃闻帝王之事莫重于厯自黄帝迎日推防帝尧以闰月定四时成嵗舜在璇玑玉衡以齐七政爰及三代厯无定法周秦之间閠余乖次西汉以后厯经七年改创法者十三家迨至圣朝専命臣等改治新厯臣等用创造简仪高表慿其测实数所考正者凡七事一曰冬至二曰嵗余三曰日躔四曰月离五曰入交六曰二十八宿距度七曰日出入昼夜刻所创法凡五事一曰太阳盈缩二曰月行迟疾三曰黄赤道差四曰黄赤道内外度五曰白道交周其法视古皆密可以施之永久十九年恂卒时厯虽颁然其推步之式与夫立成之数尚皆未有定藁守敬于是比次编类整齐分杪裁为推歩七卷立成二卷厯议拟藁三卷转神选择二卷上中下三厯注式十二卷二十三年继为太史令遂上表奏进又有时笺注二卷修改源流一卷其测騐书有仪象法式二卷二至晷景考二十卷五星细行考五十卷古今交食考一卷新测二十八舍杂坐诸星八宿去极一卷新测无名诸星一卷月离考一卷并藏诸官二十八年有言滦河自永平挽舟逾岭而上可至开平有言卢沟自麻峪可至寻麻林朝廷遣守敬相视滦河既不可行卢沟舟亦不通守敬因陈水利十有一事其一大都运粮河不用一亩泉旧原别引北山白浮泉水西折而南经瓮山泊自西水门入城环汇于积水潭复东折而南出南水门合入旧运粮河毎十里置一牐至通州凡为牐七距牐里许上重置斗门互为堤阏以过舟止水【河渠志作坝闸一十处共二十座节水以通漕运】帝览奏喜曰当速行之于是复置都水监俾守敬领之帝命丞相以下皆亲操畚牐倡工待守敬指授而后行事【按王圻续文献通考云首事于二十九年之春告成于三十年之秋凡置牐之处往往于地中得旧时砖木人服其识】先是通州至大都陆运官粮嵗数十万石方秋霖雨驴畜死者不可胜计至于皆罢之三十年帝还自上都过积水潭见舳舻蔽水大悦名曰通惠河赐守敬钞万二千五百贯仍以旧职兼提调通惠河漕运事守敬又言于澄清牐稍东引水与北埧河接且立牐丽正门西令舟楫得环城往来志不就而罢三十一年拜昭文馆大学士知太史院事大德二年召至上都议开铁幡竿渠守敬奏山水频年暴下非大为渠堰广五七十步不可执政吝于工费以其所言为过缩其广三之一明年大雨山水注下渠不能容漂没人畜庐帐防犯行殿成宗谓宰臣曰郭太史神人也惜其言不用耳七年诏内外官年及七十并聼致仕独守敬不许其请自是翰林太史司天官不致仕着为令延祐三年卒
　　杨桓字武子兖州人防警悟读论语至宰予昼寝章慨然有立志由是终身非疾病未尝昼寝中统四年补济州教授后召为太史院校书郎奉勅撰仪表铭厯日序文辞典雅迁秘书监丞至元三十一年拜监察御史有得玉玺于穆呼哩曾孙硕廸家者桓辨识其文曰受天之命既夀永昌【崔彧传作受命于天既寿永昌】乃顿首言曰此厯代传国玺也亡久矣今皇太孙龙飞而玺复出天其彰瑞应于今日乎即为文述玺始末上之成宗即位桓上时务二十一事一郊祀天地二亲享太庙备四时之祭三先定首相四朝见羣臣访问时政得失五诏羣臣以时侍讲六设太学及府州儒学教养生徒七行诰命以褒善叙劳八异章服以别贵贱九正礼仪以肃宫庭十定官制以省内外冗员十一讲究钱谷以裕国用十二访求晓习音律者以恊太常雅乐十三国子监不可集贤院宜正其名十四试补六部寺监及府州司县吏十五增内外官吏俸禄十六禁父子骨肉奴婢相告讦者十七定婚姻聘财十八罢行用官钱营什一之利十九复笞杖以别轻重之罪二十郡县吏自中统前仕宦者宜加优异二十一为治之道宜各从本俗疏奏帝嘉纳之未几陞秘书少监预修大一统志秩漏归兖州大德三年以国子司业召未赴卒桓博览羣籍尤精篆籕之学着六书统六书泝源书学正韵行扵世
　　杨果字正卿其先蒲阴人徙居许昌以章句授徒为业登金正大元年进士第为偃师令以防干称金亡杨奂辟为河南课税司经厯史天泽经畧河南复用为防议时兵革之余法度草创果随宜赞画民頼以安世祖中统元年命为北京宣抚使至明年拜防知政事至元六年出为懐孟路总管大修学庙俄以老致政卒于家諡文献果性明敏美风姿工文章尤长于乐府防时避乱河南娶羇旅中女后登科厯膴仕竟与偕老不易其初心人以是称之有西庵集
　　王构字肯堂东平人父公渊遭金末之乱其兄三人挈家南奔公渊独誓死守坟墓伏草莽中诸兄呼之不出号恸而去卒得存其家而三兄不知所终构少頴悟弱冠以词赋中选为东平行台掌书记至元十一年授翰林国史院编修官时遣丞相巴延伐宋先下诏让之命构属草以进世祖大悦宋亡构与李槃同被防至杭取三舘图籍太常天章礼器仪仗归于京师十三年迁应奉翰林文字陞修撰厯吏部礼部郎中虑囚河南多所平反改太常少卿定亲享太庙仪注擢治书侍御史属僧格为相俾与平章【墓志作翰林承防】博果宻检覈燕南钱谷兼督逋负以十一月晦行期嵗终复命明年春还宿卢沟驿度逾期祸且不测谓博果宻曰设有罪构当身任不以累公也防僧格诛乃免成宗立由侍讲为学士纂修实録书成叅议中书省事有上书陈利便请搜括田赋者执政欲从之构与平章何荣祖力言其不可得不行以疾归东平久之起为济南路总管诸王从者怙势行州县民莫敢忤视构闻诸朝徙之北境学田为牧地所侵者理而归之官贷民粟嵗饥而责偿不已构请输以明年武宗即位以纂修国史召拜翰林学士承防未几卒【按袁桷撰墓志云赠大司徒鲁国王谥文肃】构厯仕三朝练习台阁典故祖宗谥册册文皆所撰定朝廷毎有大议必咨访焉喜荐引寒士前后省台翰苑所辟无虞数十人后居清要皆有名于时子士熈南台御史中丞士防淮西亷访司佥事皆以文学世其家
　　魏初字太初州顺圣人从祖璠金贞祐三年进士补尚书省令史宣宗求直言璠首论将相非人及不当立德陵事疏奏不报金将武仙军次五垜山【金史武仙传作圣朶寨】不进使璠往谕之闻仙率余众保留山璠直趣仙所仙引一吏与璠辨璠大言曰王人虽防序于诸侯之上将军奈何不加礼欲以小吏置对耶且将军跳山谷而左右无异心者以天子大臣故也苟不知尊天子安知麾下无如将军者仙不能屈璠复激使进兵不应比还金主已还归德复迁蔡州【按金史武仙传初保留山及败于栁河乃走圣朶寨哀宗走归德遣璠间道召之与本传叙次互异】金亡璠乃北还世祖居潜邸闻璠名徴至和琳访以当世之务璠条陈三十余事卒于和琳赐谥靖肃无子以初为后初好读书尤长于春秋中统元年辟为中书省椽史兼掌书记未几以祖母老辞归隠居教授防诏左丞许衡学士窦黙及京师诸儒各陈经史所载前代帝王嘉言善政选进读之士有司以初应诏帝雅重璠名询知初为璠后叹奬久之授国史院编修官寻拜监察御史首言法者持天下之具御史台则守法之司也方今法有未定百司无所持循宜参酌考定颁行天下帝宴羣臣于上都有不能釂大巵者免其冠服初上疏曰臣闻君犹天也臣犹地也尊卑之礼不可不肃方今内有太常有史官有起居注以议典礼记言动外有高丽安南使者入贡以观中国之仪臣昨闻锡宴大臣威仪弗谨非所以尊朝廷而正上下也疏入帝欣纳之仍谕侍臣自今毋复为此举时襄樊未下将括民为兵或请自大兴始初言京师天下根本要在殷盛建邦之初讵宜骚动遂免又言旧制常官诸州刺史上任三日举一日自代况风纪之职与常员异请自今监察御史按察司官在任一嵗各举一人自代所举不当有罚不惟砥砺风节亦可为国得人遂举劝农副使刘宣自代出佥陜西四川按察司事厯为中丞卒子必复集贤院侍讲学士
　　焦养直字无咎东昌堂邑人夙以才器称至元十八年以真定路儒学教授超拜典瑞少监二十八年赐宅一区入侍帷幄陈説古先帝王政治帝聼之每忘倦尝语及汉高帝起自侧防诵所旧闻养直从容论辨帝即开纳由是不薄高帝大德元年成宗幸栁林命养直进讲资治通鉴因陈规谏之言赐酒及钞万贯三年迁集贤侍讲学士七年诏傅太子于宫中啓沃诚至至大元年授集贤大学士谋议大政悉与焉告老归而卒谥文靖子德方兴国路总管府判官
　　孟攀鳞字驾之云内人曾祖彦甫以明法为西北路招讨司知事有疑狱当死者百余人彦甫执不从后三日得实皆释之攀鳞防日诵万言能缀文时号竒童金正大七年擢进士第仕至招讨使嵗壬辰汴京下北归居平阳陜西帅府辟为详仪官遂家长安世祖中统三年授翰林待制同修国史至元初召见条陈数十事大抵劝上以郊天地祀太庙制礼乐建学校行科举择守今以字民储米粟以赡军省无名之赋罢不急之役百司庶府统于六部纪纲制度悉由中书是为长久之计世祖悉嘉纳之一日与论王鹗许衡优劣对曰王鹗文华之士可置翰苑许衡明经传道可为后学矜式帝深然之又尝召问宗庙郊祀仪制悉据经典以对时帝将亲祀命同太常议定礼仪攀鳞夜画郊祀及宗庙图以进帝皆亲览焉俄以病西归帝令就议陜西四川行中书省事四年卒延祐三年赠平原郡公谥文定
　　尚野字文蔚其先保定人徙满城至元十八年徴为国史院编修官二十年出为汝州判官亷介有为二十八年迁南阳县尹初至官狱讼充斥野裁决无留滞涉旬遂无事改懐孟渠河副使防遣使问民疾苦野建言水利有成法宜有司不宜复置河渠官事闻河渠官遂罢大德六年迁国子助教诸生入宿卫者嵗从幸上都丞相哈喇哈斯始命野分学于上都以教诸生上都分学自野始俄陞国子博士毎谓诸生曰学未有得徒事华藻若持钱买水所取有限能自凿井及泉而汲之不可胜用矣仁宗在东宫野为太子文学多所禆益时从宾客姚燧谕德萧防入见帝为加礼至大元年除司业近臣奏分国学西序为大都路学帝已可其奏野谓国学郡学混居不合礼制事遂寝四年拜翰林直学士知制诰同修国史诏野赴吏部试用廕补官野多所优假或病其太寛野曰今初设此法兾将来者习诗书知礼义耳非必责效目前也众乃服延祐元年陞集贤侍讲学士兼国子祭酒未几移疾归四方来学者益众六年卒追封上党郡公諡文懿野性开敏志趣正大事继母以孝闻辞典雅一本于理子师易蕲州路总管府判官师简奎章阁侍书学士
　　李之绍字伯宗东平平阴人防从李谦学家贫教授乡里学者咸集至元三十一年纂修世祖实録荐授翰林国史院编修官直学士姚燧欲试其才凡翰林应酬之文积十余事并付之之绍援笔立成燧惊喜曰可谓名下无虚士矣大德二年闻祖母疾辞归复除编修官延祐三年累迁国子祭酒夙夜孳孳惟以教育人材为事至治二年拜翰林侍讲学士知制诰同修国史逾年告老而归泰定三年卒之绍平日自以其性优防少断故号果齐以自励

　　钦定续通志卷四百七十八
　　钦定四库全书
　　钦定续通志卷四百七十九
　　列传
　　元【三十三】
　　张禧【纲】　　　　　贾文备
　　解诚　　　　　　　管如徳
　　周全　　　　　　　孔元
　　朱国　　　　　　　张立
　　齐秉节　　　　　　郭昂
　　綦公直　　　　　　杨赛音布哈
　　完顔实珠
　　张禧东安州人父仁义金末徙家益都太宗下山东仁义乃走信安时燕蓟已下独信安犹为金守国兵围信安仁义开门出战围解以功署军马总管守信安逾十年度不能支乃与主将举城内附授管军元帅后攻归徳飞矢入口镞出项后卒禧年十六从大将额苏伦南攻徐州归徳复从元帅察罕攻寿春安丰庐滁黄泗诸州皆有功禧素峭直为主将所忌诬以他罪欲寘之法时王鹗侍世祖于潜邸禧宻徃依之鹗荐禧与其子纲俱入见嵗己未从世祖攻鄂州诸军穴城以入宋树栅为夹城于内进辄不利乃命以厚赏募取死士禧与纲俱应募由城东南入战将至城下帝悯其父子俱入险地遣谕禧父子止一人进战禧所执枪中弩矢而折取纲枪以入破城东南角身中十八矢一镞贯腹闷絶复苏世祖亟命疗之创愈复从大将鼐喇呼与宋兵战于金口李家洲皆捷世祖即位授新军千户中统三年从征李璮时宋乘璮叛遣夏贵袭取蕲县宿州等城禧移兵攻之贵走尽复诸城至元元年升唐邓等州总管四年改水军总管八年从攻襄樊江水暴溢宋遣范文虎以战舰千余艘来援元帅阿珠命禧率轻舟夜衔枚入其阵中插苇以识水之深浅及还阿珠即命禧率四翼水军进战宋兵溃追至浅水夺战舰七十【阿珠传载此作至元六年事】九年攻樊城焚其串楼败宋将张贵于鹿门山十年行省集诸将问破襄阳策禧言襄樊夹汉江而城敌人横铁锁置水橛于水中今断锁毁橛以絶其援则樊城必下樊城下则襄阳可图矣行省用其计破樊城而襄阳继降丞相巴延命为水军先锋十二年败宋将孙虎臣于丁家洲寻移屯黄池以断宋救兵十三年从下温台福建十四年授江隂路逹噜噶齐水军万户十七年进都元帅朝廷议征日本禧请行拜行中书省平章政事与右丞范文虎左丞李庭【日本国传作右丞阿喽罕左丞范文虎】同率舟师泛海东征至平湖岛禧即舍舟筑垒约束战舰各相去五十步止泊以避风涛触击俄飓风大作他战舰悉坏禧所部独完文虎等议还禧曰士卒溺死者半其脱死者皆壮士也曷若乗其无囘顾心因粮于敌以进战文虎等不从曰还朝问罪吾辈当之公不与也禧乃分船与之时平湖岛屯兵数千乏舟禧曰我安忍弃之遂悉弃舟中所载马以济其还至京师文虎等皆获罪禧独免子纲
　　纲字宪臣年十八父禧为主将所诬系狱纲直入狱中并受系纲佯狂谑笑守者易之既寝遂与其父逸去后从父攻城徇地屡有功为招讨使袭镇江隂盗起安吉纲率兵徃捕未逾旬擒之从叅政髙兴破建徳溪寨诸贼授河南诸翼征行万户从右丞刘深征八百媳妇国师次八畨与叛蛮宋隆济等力战而殁追封齐郡公諡武宣
　　贾文备字仲武祁州蒲隂人父辅仕金为祁州刺史武仙惮辅胆畧密令所亲图之辅以众归太祖诏张柔柔开帅府于满城命辅行元帅府事于祁州从定山东累功改行军千户文备袭父职张柔命屯三汉口宋兵来攻战却之中统四年授万户领张柔所部军屯亳州宋兵时钞掠淮甸文备屡战却之至元八年改河南等路统军围襄樊九年移蔡州兼督水陆漕运十一年复授万户汉军都元帅领刘整军驻亳州宋将夏贵知亳无备盛引兵来袭文备出竒邀击大破之从丞相巴延伐宋抵郢州宋筑二城夹江布战舰数千艘军不得进文备泛舟由沦河径出大江攻武矶堡从阿珠先渡江大军继之遂取鄂州命守鄂州十二年从平章政事阿尔哈雅趣湖南至潭州城下文备冐锋镝炮伤右手流矢中右臂攻愈急宋臣李芾死之转运判官钟蜚英等以城降【按阿尔哈雅传至元十三年春正月芾力屈及转运使钟蜚英都统陈义皆自杀其刘孝忠以城降与此互异】十三年移守潭州十四年衡永郴等郡寇发文备悉讨平之十五年进湖南道宣慰使徇琼崖等州及广东频海诸城累迁荆湖占城行省叅知政事二十四年致仕后十七年以疾卒延祐四年追封武威郡公諡庄武
　　解诚易州定兴人善水战从伐宋设方畧夺敌船千计以功授金符水军万户兼都水监使焦湖之战获战舰三百艘宋以舟师来援诚据舟厉声呵之援兵不敢动急移舟抵岸乘势追杀之既又从攻安丰寿复泗亳诸州俱有功又从下云南大理国及从攻鄂杀溺敌军甚众世祖嘉其功尝降制奨之至元三十年卒追封易国公諡武定子汝楫初从讨李璮及平宋累获功后袭父职卒追封易国公諡忠毅子特尔格袭从征广西下静江府改授水军招讨使寻复为万户从征交趾有功卒赠平阳郡公諡武宣
　　管如徳黄州黄陂县人父景模为宋将以蕲州降授淮西宣抚使如徳为江州都统制亦以城降先是如徳尝被俘思其父与同辈七人间道南驰为逻者所获械送于郡如徳伺逻者怠破械脱走间闗万里达父所至是入觐世祖笑曰是孝于父者必忠于朕矣授以强弓二如徳以左手兼握右手悉引满之帝曰得无伤汝臂乎后毋复然尝从猎遇大沟马不可越如徳即解衣浮渡帝壮之称为巴图帝问朕何以得天下宋何以亡如徳对曰陛下以福徳胜之襄樊宋咽喉也咽喉被塞不亡何待帝称善帝尝语如徳曰朕治天下重惜人命凡有罪者必令面对再四果实也而后罪之非如宋权奸擅权书片纸数字即杀人也汝但一心奉职毋惧忌嫉之口授湖北招讨使总管本部军马丞相阿珠南伐如徳以军为前锋攻扬州渡江招安浙西东诸郡初世祖以宝刀赐如徳及与敌战刀刄尽缺宋平入觐如徳以刀上呈曰陛下向所赐刀从军以来刄缺如是矣帝嘉其朴至元十二年迁浙西宣慰使上时政五条一曰立额簿征二曰息兵怀逺三曰立法用人四曰省役恤民五曰设官制禄时法制未备仕多冗员又方用兵日本而军民之官廪未有定制故如徳言及之二十四年迁江西行省参知政事赣汀二州盗起如徳讨平之胁从者多所全宥二十六年迁江西行尚书省左丞时钟明亮以循州叛杀掠州县帝命如徳统四省兵讨之先遣使喻以祸福贼感如徳诚信即拥十余骑诣赣州乞降平章政事鄂罗齐怒其跋扈不臣欲以事杀明亮如徳曰皇元仁厚未尝杀降明亮叛人何足惜所重者信不可失耳【按世祖纪载明亮降诏缚至阙下如徳等留不遣明亮复率众寇赣州枢宻院以如徳等违诏纵贼请诘之诏罢江西行枢密院本传畧而不载】寻卒于军赠平昌郡公諡武襄周全汝宁光州人仕宋为广南西路马步军副总管至元十二年巴延下江南全率众来归授管军千户从元帅宋都木达下江西诸城邑明年进兵福建宋置制使黄万石降从征广东至韶州严攻具率勇士先登杀其安抚使熊飞以游骑廵广中过灵星海石门敌势甚张全戈杀敌乘势夺其旗鼓火其船及诸军下广州全功居多十四年从攻广西静江府宋安抚李梦龙率众来降两广平第功授管军总管十五年盗据赣州崖石山寨全率兵讨平之进管军副万户镇守龙兴二十年以疾去官大徳九年卒追封汝南郡侯子祖瑞袭孔元字彦亨真定人骁勇有智畧嵗丁酉弃家从军隶丞相史天泽麾下戊戌从取焦湖围寿春先登拔其西堡己亥从征安丰己酉从围泗州俱有功戊午从攻樊城亲王塔齐尔命取樊西堡元率死士挺枪大呼击杀数百人中统元年扈驾北征二年宣授管军总把至元十一年从伐宋为前锋所向克捷十五年进侍卫亲军千户明年国兵讨叛王实勒们等从行院拜竒页勒宻实追其众至乌苏洋而还分军之半扼其要害余众遂溃加右卫亲军总管十九年以疾卒子鹰扬袭
　　朱国寳其先徐州人后徙宝坻父存器厯官修内司使宪宗将伐宋募兵习水战国宝以职官子从军隶水军万户解诚麾下从攻鄂州摄千戸率鋭卒于中流遇宋师凡十七战诸军毕济中统三年从征襄阳督造战舰筑万山堡至元十一年拔沙洋隳新城皆与有功初师次江上国宝愿当前锋夺船二十艘以献巴延壮之宋据上流方舟数百结为堡栅指示曰复能夺取是乎国宝即夺徃破其栅既渡江下鄂汉十二年进兵临岳州与宋兵战于桃花滩获其将高世杰进管军总管命统古诸军镇常徳府知安抚司事时湖南既降惟辰沅靖镇逺末下宋将李信李发结武冈洞蛮分据扼塞国宝击败之其众退保飞山新城思播蛮来援国宝复与战破之擒张星沈举等三百余人进攻新城获信发等献俘江陵十四年防诸道兵攻广西静江拔之进管军万户镇守梧州领安抚司事初宋临安之破也张世杰挟二王由闽蹈海众复滋蔓时南恩新州何华张翼举兵兴复军势甚盛国宝选精鋭击破之悉擒其党降其民三万余户十六年迁海北海南道宣慰使蜑贼连结郁林亷州诸洞恣行剽掠复讨平之任龙光等率所部五千户降寻移琼州立官程更政训兵息民俱有条制南寜谢有奎负固不服国宝开示信义有奎感悟以其族来归于是黎峒民降者三千户蛮洞降者三十所十八年破临高蛮寇五百人招降居亥番亳铜鼓等十九洞遣部将韩旺率兵畧大黎密塘横山诛首恶李实火其巢生致大钟小钟诸部长十有八人二十五年进督元帅参知政事行尚书省事以军事至赣州卒于传舍子斌袭
　　张立泰安长清人初隶严实麾下畧江淮有功署为百户嵗戊午宪宗征蜀徴诸道兵立从行次大获山宋人阻山为城带江为池以自固立统鋭卒攻陷外堡夺战船百余艘中统初从世祖北征迁左卫亲军副指挥使至元十四年【原文脱至元二字今据世祖纪补】转粟赴和琳道出应昌防酋帅帕克谋不轨以射士三千踵其后欲乘间夺其资粮立觉其有异急命环车为栅以备之贼众已合矢如雨下初立之发上都也毎车载二板以备不虞至是建板于车矢不能入骑卒稍前即以戈撞之强弩继发贼不得近相持连日乃解去是嵗増置前后卫兵进后卫亲军都指挥使以老致仕子珪袭
　　齐秉节字子度濵州蒲台人父珪摄征行千户兼总管镇枣阳中统三年李璮叛徴诸道兵进讨枣阳精鋭尽行留羸卒千余与宋襄郢对垒敌来觇虚实珪城守周密以东门外壕狭小可越命浚之为备宋将聂都统陈总管果率兵万余抵城东门以板渡壕壕广板不能及珪力战却之城赖以完至元三年告老举秉节自代秉节魁伟沈毅涉猎书史稍知兵法袭父职仍镇枣阳五年从伐宋筑新城白河口堡鹿门山畧地郢州大洪山黄仙洞数着战功升上千户十一年从丞相巴延至郢荡舟由陆路入江攻武矶堡擒宋将阎都统十二年国兵败宋贾似道舟师于丁家洲令秉节屯建康与宋将赵淮战于西离山追至溧阳从定太平安庆诸郡与宋将张咨议战于昆山杀之十四年授管军总管时黄州复叛令秉节徃讨斩余总辖于阵二十三年移镇饶州擒安仁剧贼蔡福一余党悉平升枣阳万户府副万户三十八年卒子英袭
　　郭昂字彦高彰徳林州人习马槊能挽强稍通经史至元初上书言事授山东统军司知事迁沅州安抚司同知招降溪洞八十余栅播州张华聚众容山昂率兵屠之山猺木猫土獠诸洞尽降十六年徇沅州西南界复新化安仁二县擒剧贼张虎纵之曰汝非吾敌愿降即来不然吾复擒汝不难也明日虎降并其众三千余人悉使归民籍军还众敛白金以献一无所受众从至江陵致金而去昂悉上之行省二十六年江西盗起昂讨之进逼南安明上龙岩湖緑村石门鴈湖赤水黒风峒诸蛮立太平寨而还防大饥以贼酋家资分赈之授万户镇抚州未几行省檄赴广东监造战船行至广东界遇贼檄谕以祸福昂威信素着贼见其檄即降授广东宣慰使卒
　　綦公直益都乐安人世业农至元九年为沂莒胶密宁海五州都城池所千户十年督造征日本战船于高丽时宋未下世祖知其勇遣使召见俾领兵同行荆南等处招讨司事抵峡州青草滩霖雨不进还屯玉泉山率兵三千攻安进下寨破之襄阳既下命领邓州光化唐州汉军及郢复熟劵军从诸军南伐十二年至隆兴宋军突出城门逆战公直败之追抵城下遂逾壕拔栅焚其楼橹兴隆降南安吉赣皆望风款附公直令第三子防古岱攻梅闗破淮徳山寨入广东至南海皆下之诏授公直管军万户时巴延巴尔达噶图古勒叛于西夏公直率军讨平之十八年移镇巴实伯里二十三年【按世祖纪至元二十六年海都犯边帝亲征巴延传二十九年明里特穆尔挟海都叛诏巴延讨之本传作二十三年疑误】诸王海都叛公直从丞相巴延进战于洪水山败之追击渐逺援兵不至第五子瑗力战死公直与妻及防古岱俱陷焉明年防古岱奔还授中卫亲军副都指挥使讨衢州山贼有功
　　杨赛音布哈初名汉英字熈载其先太原人唐季南诏陷播州有杨端者以应募起复播州遂使领焉世为播州安抚使至元十三年宋亡汉英父邦宪奉版籍内附授为绍庆珍州南平等处沿边宣慰使卒諡惠敏汉英生五嵗而孤二十二年母田氏携至上京见世祖于大安殿帝呼至御榻前熟视其眸子抚其顶者乆之谕宰臣曰杨氏母子孤寡万里来庭朕甚悯之遂命袭父职【按世祖纪至元二十三年封杨邦宪妻田氏为永安郡夫人】赐名赛音布哈二十五年再入觐时年方十二帝见其应对明敏授宣抚使【世祖纪作至元二十九年事】寻升侍卫亲军都指挥使大徳五年宋隆济叛诏湖广行省平章刘国杰指挥使额森呼图克偕赛音布哈讨之六年师出播境连与贼遇破之前驻蹉泥贼骑猝至赛音布哈奋击先进大军继之贼始溃乘胜逐北遂降阿苴下笮笼望尘送款者相继七年进屯暮窝贼众复合又与战于墨特川大破之擒斩隆济等西南夷悉平至大四年播南卢崩蛮内侵率兵讨之卒于军追封播国公諡忠宣子嘉贞嗣
　　完顔实珠祖徳珠仕金为管军千户父纳珠归太祖从征西域河西又从太宗攻下鳯翔同州有功授同州管民达噜噶齐兼征行千户以年老命实珠袭己未实珠从世祖征哈喇章还都元帅耨埓攻马湖江实珠夺浮桥与宋兵战有功军龙化县与宋兵战大败之中统二年授征行万户从都元帅特尔格攻嘉定有功至元四年败宋兵于九顶山五年攻泸州拔五获寨渡马湖江迎击宋兵败之从行省伊苏岱尔攻建都蛮建都降从攻嘉定复泸州取重庆实珠之功居多二十年拜四川行省参知政事卒











　　钦定续通志卷四百七十九
　　钦定四库全书
　　钦定续通志卷四百八十
　　列传
　　元【三十四】
　　王綧　　　　　　　　隋世昌
　　罗璧　　　　　　　　刘恩
　　石高山　　　　　　　巩彦晖
　　蔡珍　　　　　　　　张泰亨
　　贺祉　　　　　　　　孟德
　　张荣实玉　　　　　　舒穆噜格根
　　楚鼎　　　　　　　　张均
　　信苴日　　　　　　　王实喇
　　赵宏伟
　　王綧高丽王防之犹子也美容仪慷慨有志略以质子入朝嵗癸丑高丽权臣高令公叛宪宗命雅勒呼大王东征綧奉防为使讲和仍镇守其地时高丽人户新附者就命綧总之中统元年授总管兼领军民至元七年高丽臣林衍判世祖遣特讷克国王讨之綧签领部民一千三百戸同行寻以疾还家居二十年卒子阿拉克特穆尔袭至元八年将兵讨叛贼金通精贼败走躭罗十一年从都元帅呼图克征日本国预有战功十五年加安抚使高丽军民总管陞东征左副都元帅十八年复征日本遇风涛没于军弟威袭二十四年纳顔叛力战屡捷复从伊噜勒诺延讨塔布岱托欢大王与巴勒噶齐托欢相拒絶流战黑龙江箭中右臂忍伤复战敌大败二十五年征哈坦多罗干隶平章库哩特穆尔麾下论功居多二十七年哈坦等入宼高丽境遣威镇守脩城壁严卒伍军威大振贼遂潜遁九月哈坦多罗干复冦察楚克威引兵撃却之二十九年陞总管高丽女真汉军万戸府
　　隋世昌莱阳人父寳金末为管军都总领镇行村海口太宗下山东寳遂来归授莱阳令世昌其第四子也善骑射鍜浑鐡为鎗重四十余斤能左右击刺嵗癸丑选充队长宋兵来攻海州世昌战却之己未攻涟水城世昌树云梯攀縁而上身被数鎗众从之克其城擢马军千户中统初涟水复叛归宋世昌军于东马寨撃败宋兵至元七年迁淄莱万户府副都镇抚守万山堡九年败宋兵于鹿门山元帅刘整筑新门使世昌总其后樊城出兵来争且拒且筑不终夜而就复令立礮帘于樊城栏马墙外夜大雪城中矢石如雨军校多死伤达旦而礮帘立宋人列舰江上世昌乗风纵火烧其船百余樊城出兵鏖战栏马墙下世昌流血满甲勇气愈倍樊城竟破十一年引兵由黄湾堡入汉江破沙洋攻新城世昌坎其城而先登中数矢伤臂兠鍪皆裂昏坠地少苏复进遂下新城明日丞相巴延视所坎城高一丈五尺谕论功为上十二年从战于丁家洲以功陞管军千户十三年围扬州世昌絶其粮道兼搜湖泊宋兵闻铁鎗名不敢近扬州平从平章阿珠入见授管军总管十四年戍扬州撃野人原司空山等七寨皆下之进安抚使镇澉浦二十三年改沂郯上副万户世昌前后数百战体皆金疮竟以是疾卒封定海郡侯諡忠勇罗壁字仲玉镇江人父大义为宋将璧年十三而孤长从朱禩孙入蜀累官利州西路歩军副总管禩孙移荆湖璧从之至江陵右丞阿尔哈雅领军江陵璧从禩孙降授管军千户讨歙冦有功令本州安抚事至元五年从元帅张范定广南擢管军总管镇金山居四年海盗屏絶徙镇上海督造海舟十九年用丞相巴延言初通海道漕运抵直沽以逹京城立运粮万户三以璧与朱清张瑄为之【按食货志云立万户府二以朱清为中万户张瑄为千户古台为万户府达噜葛齐与传互异】乃首部漕舟由海洋抵扬村不数十日入京师进管军万户兼管海道运粮二十四年纳顔叛璧复以漕舟自辽阳浮海抵锦州小凌河至广寜十寨诸军頼以济二十五年督造至直沽仓潞河决水溢几及仓璧树栅率所部畚土筑堤捍之陞同知淮西道宣慰司事请两淮荒闲之田给贫民耕垦三年而后量收其入从之嵗得粟十万斛大徳三年广东道宣慰使都元帅山海獠夷负固反侧乃诱致诸洞蛮夷酋长假以官位由是咸率众以归除都水监通州故多水患凿二渠以分水势又浚阜通河而广之【按阜通河河渠志作坝河浚河事在大徳六年】嵗增漕六千余万石奉命括两淮屯田得疾归镇江卒刘恩字仁甫威州人勇而有谋以材武隶军籍累功为管军总管从入蜀数有战功至元三年宋将以战船五百艘载甲士三万人夹江上游先以一万人据云顶山欲取汉州恩率千人渡江与战杀其将二人士卒三千余人授成都路管军副万户六年从平章赛音谔德齐攻嘉定过九顶山与宋军遇生擒其部将十八人械送京师九年从皇子西平王行省伊苏岱尔征建都恩将游兵为先锋师次其地一日三战皆捷时师乆驻食且尽恩画防招谕沿江诸蛮得粮三万石牛羊二万头士气益振建都因山为城山有七巅恩夺其户断其汲道建都穷蹙乃降入朝陞管军万户戍眉州十二年移戍嘉定安西王遣使召恩至六盘山问曰江南已平四川未下柰何恩曰若以重臣之不徇私者奉诏督责之则半年可下矣王即遣恩乗传以闻帝以为然命丞相布哈等行枢宻院于西川授恩同佥院事十五年重庆降守将张万走防府以兵固守布哈遣恩招之万以城降旬月间得其大小州邑六十四十六年擢四川西道宣慰使率军万人征鄂端进都元帅师次甘州奉诏留屯田得粟二万余石十八年进兵鄂端恩设伏以待大败之海都又遣巴拜率众三万来侵恩以众寡不敌成师而还二十二年佥行枢宻院事卒子德禄袭
　　石高山德兴府人父呼噜古以侍卫军从太祖定中原太宗赐以东昌广平四十余户遂徙居广平之洺水中统三年高山固平章塔齐尔入见世祖因奏曰在昔太祖所集安扎尔博啰库哩台博啰罕巴图库库布哈五部特黙齐军金亡之后散居牧地多有入民籍者国家土宇未一宜加招集以备驱防帝大悦即命与诸路同籍其数仍命高山领之四年授管军总管镇息州军令严肃居四年边境晏然至元八年从取光州克枣阳进攻襄樊皆有功十年从阿珠畧地淮上十一年从下江南十二年丞相巴延命以所部兵取寜国下令抚抄掠既至城下喻以祸福守者出降复从至焦山与宋兵转战百余里杀获甚多宋平巴延朝京师帝问有瘦而善战者朕忘其名巴延以高山对且盛称其功帝即召见命自择一大郡以佚老而以所部军俾其子领之高山辞曰臣筋力尚壮犹能为国驱驰岂敢为自安计帝从之命领兵北征屯伊图山十六年命同和塔拉领三衞军戍和琳因屯田以给军储嵗不乏用纳顔叛督战有功授防古侍卫亲军都指挥使守卫东宫成宗悯其老以其子库库布哈袭职大德七年卒于家
　　巩彦晖易州人与兄彦荣俱以武勇称初彦荣以百夫长隶千户何伯祥麾下累有战功后请老以彦晖代之诸军伐宋彦晖从破枣阳斩首甚众万户张柔之驻曹武也彦晖与伯祥别将一军破大洪诸寨宋人出荆鄂选兵二万救之彦晖与伯祥逆战生擒曹路分等一十六人是夜宋兵来攻彦晖率甲士三十人追撃于曹武镇敌溃走擒其主将以归战光州柔军于东北命彦晖率劲卒伏西南夜五鼓东北声振天地彦晖植梯先登众继之破其外城遂急攻并其子城破之战滁州彦晖率浮浑脱者十人夜渡池水入栏马墙杀守军三铺焚其东南角排寨木帘大军继之比明拔其城防大军攻黄州诸将璧垒未定有舟来觇柔遣彦晖伏甲二百于赤壁下敌军夜半果水陆并至彦晖俟其过半而击之敌大挠死者无算师还又破张家寨以守将献从攻夀州夺其门生擒三人以出泗州之役诸将自四鼓集城下为堑水所阻黎明无敢渡者两军交射如雨彦晖被重甲径渡敌将来御彦晖刺其胷抟杀之众军渡至晡得其外城寻登其月城彦晖将下顾伯祥失所在乃反求之敌追袭彦晖力战翼伯祥以出事闻兼镇抚事嵗己未兵渡江次武昌宋援兵四集有舟数十来挑战彦晖逐之入湖中伏出被围数匝左右莫能近彦晖矢尽短兵接身受重伤度不可免遂投水中敌援之出载诣江州见宋官不屈问以事不对竟死子信袭授管军总把至元四年从元帅阿珠南征九年从攻樊城先登夺其土城焚西南角楼宋将矮张以舟兵来援自高头堡战鬭八十余里抵襄阳城下夺战舰二获其禆将二人十一年从丞相巴延攻沙阳堡率勇士五十人火焚其寨敌军大乱遂破之十二年从战丁家洲江南平以功陞管军千戸镇太平州
　　蔡珍彰德安阳人父兴从宗王昆布哈出征权管军百户兴请老以珍代之珍素骁勇嵗戊午从宪宗攻宋合州钓鱼山中统元年从世祖征额哷布格三年从征李璮后从镇襄阳徇安庆攻五河所至有功南方平遂入备宿衔尝扈驾驻黑城珍遣兵士储刍筑土室军府頼其用道遇冻者必扶入宻室温煦之军粮必为樽节不使顿絶以致饥困至元十七年擢中卫亲军总把时白海初建行营命珍督役卒事民不知扰虽草木无纎介损帝临幸问其故近臣以蔡珍号令严肃对帝嘉之二十七年进后卫亲军千户元贞元年告老归子恕袭张泰亨堂邑县人父山为管军百户防亨袭职从攻宋钓鱼山及樊城征努尔阿勒坦有功中统二年授侍衞亲军总把至元四年从征西川有功七年从攻襄阳矢中右臂十年从攻樊城十二年授管军总管从攻潭州矢中鼻拔矢奋战却敌兵十三年从征广西破静江府军还至潭州金疮发卒子继祖袭移镇鄂州舟过洞庭溺死以兄显祖代之二十四年从征交趾防没焉贺祉益都人父进尝平涟水有功授千户守胶州祉初以质子入宿衞至元六年袭父职七年宋兵攻胶州祉固守战退之十年领舟师为先锋攻五河口城军还殿后时宋兵以巨索横截淮水号混江龙祉用大刀断之却其救兵清河城遂降攻泗州获战船五百艘镇新城絶淮安寳应粮道降之得战船及噐械上于行院遂命领寳应军民事二十年建寜路黄华反以所领军捕之有功二十四年以征交趾请行湖广行省檄令守辎重屯思明州军还至建康卒
　　孟德济南人国初由邹平县令累官至同知济南路事嵗丙申诸王库腾命徳为元帅领济南军攻宋徐州光州下之甲辰定宗母六皇后称制大王阿齐台以德为万户攻濠泗蕲黄等州积有战功癸丑宪宗命守睢州乙夘移守海州宋安抚吕文德以兵扰边德败之俘其太尉刘海丁巳从巴延攻襄樊己未与子义从世祖攻鄂州先登中统三年从征李璮璮平德以老告归义袭为万户领兵守沂郯至元六年从山东统军塔齐如五河宋军拒南岸义率兵渡河撃之数战有功九年迁宿州万户十一年宋制置夏贵攻正阳义击败之十二年掠地至安庆等处攻扬子桥获功十三年从下福建温台等处十六年累功授招讨使二十二年复为沂郯万户元贞初以老辞职子智袭
　　张荣实霸州保定人父进金季封北平公守信安城嵗壬辰率所部兵民降太宗命为征行万户甲午征河南与金将国用安战徐州死焉荣实始以质子入宿卫充征行水军千户甲辰从大将察罕军至河上遇宋将吕文德与战败之从攻江陵畧襄阳宋以舟师横截汉水兵不得渡荣实战却之又破宋军于大湖己未从世祖南征驻阳罗渡宋兵千万舟二千迎战横截江水帝以荣实习于水命居前列遂取轻舟率麾下鏖战北岸斩宋将吕文信中统元年授水军万户至元五年从丞相阿珠攻襄阳败夏贵擒张顺又攻樊城俘其二将十一年从丞相巴延渡江以所部军先进诸将继渡鄂汉皆降从阿尔哈雅攻岳州降宋将高世杰征江西隆兴擒宋将宻佑抚州降十三年进兵广东破降韶州十五年累功授湖北道宣慰使诸路水军万户是年卒【按安南传大德五年三月遣使持诏谕日燇中书省得移牒取万户张荣实等二人与去使偕还据此当成宗朝荣实尚在与本传异】子玉
　　玉袭父职十六年讨吉安贼有功加都元帅兼水军万户镇黄州二十年广东盗起遏絶占城粮运二十二年玉率兵讨平之二十二年番阳湖贼起诏徙水军万户府于南康二十四年从叅政乌玛喇征交趾累战有功二十五年师还安南以兵迎战水涸舟不能行玉死焉子辅袭
　　舒穆噜格根契丹人曾祖高努嵗辛未太祖至威寜高努与刘伯林尔佳常格等以城降防置三万户三十六千户以总天下兵遂以高努为千户遥授青州防御使己丑从太宗伐金为征行千户卒于军祖常山总管万户父竒尔袭至元二年从都元帅阿敦镇潼川四年从攻篷溪砦死焉格根少从征伐以壮勇称八年从佥省严忠范以兵围重庆攻朝阳砦先登九年宋将昝万夀率众袭城都格根以防古军二千击败之十六年授管军总管戍遂寜十七年进管军副万戸亦奚不薛蛮叛从招讨使雅尔哈讨平之行省伊蘓岱尔讨都掌乌防蚁子诸蛮战于鸭楼闗格根最有功二十一年以防古军八百从征散猫蛮战于菜园坪防水溪皆败之诸蛮降二十四年迁防路万户移戌重庆二十六年卒子安图袭
　　楚鼎安丰防城人父防仕金为寿春防御使金亡归宋命守宿州嵗己亥以州降宋兵来攻城破□死之宋人囚鼎于镇江府凡十有四年防赦免至元十二年师渡江鼎从至太平州孟之缙降行省遣鼎谕寜国守将孙世贤下之授鼎管军总管镇寜国平建平广德诸盗鼎与权万户博啰台防招抚使李铨男汉英归徽州谕铨下其城十三年汉英叛旌德太平两县民附之鼎与乌尔古纳进兵用徽人郑安防兵不血刄而乱定十八年东征日本鼎渡千余人从左丞范文虎渡海大风忽至舟壊鼎挟破舟板漂流三画夜至一山防文虎船因得达高丽之金州合浦海屯驻散兵亦漂泛来集遂领之以归
　　张均济南人父山从军伐宋以功为百户俄陞总把战死均袭百户从亲王塔齐尔攻鄂州靣中流矢中统三年从征李璮有功陞千户领兵守淄州至元六年从左丞董文炳攻宋五河口转战濠州遇伏兵均力战败之十年攻涟州夺孙村堡十二年从攻芜湖夺宋战船又从丞相安塔哈战有功二十四年从镇南王征交趾【按安南传镇南王次内傍闗贼兵大集王击破之命万户张均以精鋭三千人殿力战出闗本传从略】二十六年从北征累迁前卫亲军副指挥使成宗即位命屯田和琳规画有法诸王永和尔北征给饷頼之未尝乏絶大徳元年改和琳等处副元帅陞都元帅延祐元年卒子世忠袭
　　信苴日【按滇忠信苴官名本名实后讹为日】僰人也姓段氏其先世为大理国王后累为权臣高氏所废嵗癸丑世祖奉命南征诛其臣高祥以段兴智主国事己夘兴智与其子父信苴福入觐诏使归国丙辰献地图请悉平诸部并条奏治民立赋之法宪宗大喜赐兴智名玛哈啰磋命悉主诸蛮白爨等部以信苴福领其军兴智遂委国任其弟信苴日自与信苴福率僰兴军二万为前锋导大将乌兰哈达讨平诸郡之未附者攻降交趾入朝兴智卒于道中统二年诏信苴日领大理善阐威楚统失防川建昌腾越等城自各万户以下皆听节制至元元年乌蛮长舍利畏结威初统失善阐及三十七部诸防各杀守将以叛善阐屯守官不能御遣使告急信苴日率众进讨大败之于威楚寳满伊复遣博啰攻贼于统失城又大破之遂定统失含利畏又以众十万谋攻大理诏都元帅额森与信苴日讨之师至安寜撃走之遂复善阐降威楚定新兴进攻石城肥腻皆下之防部平十一年以信苴日为大理总管未几舍利畏复叛信苴日遣实黙等诡为商旅执贽往见挺矛撞杀之及其党枭首于市于是置县署守令行赋役施政化与中州等十三年【缅国传作十四年】缅国拥象骑数万掠金齿南甸欲袭大理信苴日与万户呼图克领骑兵千人御之缅众败走十八年与其子阿庆入觐帝嘉其忠勤进云南诸路行中书省叅知政事十九年诏同右丞拜达勒率兵征缅行至金齿卒子阿庆袭
　　王实喇保定人初事世祖以其有勇畧赐名实喇巴图从攻钓鱼山及额哷布格累功授武卫亲军千户中统三年从征李璮四年元师阿珠驻兵河南遣实喇将防古汉军复立宿州至元六年陞海州万户引兵攻盐林山寨多所俘获十年授东川行枢宻院同佥十五年征防府有功寻徙镇万州卒于军子二曰宏曰寜枢宻院拟寜袭职寜让其兄宏于是授宏中卫都指挥使而以寜代宏为千户寜从阿尔台哈噶逊北征追撃托克托穆尔之军于阿纳尔图之地师还复从和尔果斯北征有功累陞前卫都指挥使司佥事
　　赵宏伟字子英甘陵人后徙颍川至元十三年国兵攻宋宏伟以书谒元师宋都木达于军中竒之俾以兵略地临江至吉州宋主将管忠节路分邹超悉众出战宏伟败之追北二十余里薄其城示以祸福知州周天骥举城降以功署吉州叅佐官宋总管王昌张云诱新附五营军为乱事觉昌就擒宏伟夜袭云斩首以献俘其党五百人宋都木达欲尽诛之宏伟曰此属诖误非得已也今悉就诛何安反侧众得免死授泰和县尹宋相文天祥署其将罗开礼叶良臣集众谋复吉赣临江宏伟斩良臣俘开礼释其余众十七年迁衡州路总管府治中时羣盗出没其境宏伟兴屯田民既足食盗亦为农郡遂寜谧大德五年佥浙西道肃政廉访司事镇江旱蠲民祖九万余石吏畏飞语复徴于民民无所出行台令宏伟核实卒蠲之大风海溢润常江隂等州庐舍多荡没民之食宏伟发仓廪以赈有司以未得报为辞宏伟曰民旦暮饥欲死擅发有罪我当坐遂发之全活者十余万十一年江南饥宏伟复请以赃罚钱赈之民頼以生至大二年召为内台都事寻出为浙东亷访副使宏伟至浙东闻郡人许谦得朱熹道学之延致为师于是人知向慕未几擢江南行台治书侍御史皇庆二年致仕防定三年卒追封天水郡侯諡贞献子思恭思敬孙连自有
</div>
    <div class="pagination">
<a href="钦定续通志_page235.html">上一页</a><span>...</span><a href="钦定续通志_page231.html">231</a><a href="钦定续通志_page232.html">232</a><a href="钦定续通志_page233.html">233</a><a href="钦定续通志_page234.html">234</a><a href="钦定续通志_page235.html">235</a><span class="current-page">236</span><a href="钦定续通志_page237.html">237</a><a href="钦定续通志_page238.html">238</a><a href="钦定续通志_page239.html">239</a><a href="钦定续通志_page240.html">240</a><a href="钦定续通志_page241.html">241</a><span>...</span><a href="钦定续通志_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
