<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1181 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1181 页/共 1316 页</h1>
    <div class="content">○给事中吴煦奏、请以学务大臣兼翰林院掌院。并管国子监。整顿翰林院。拟分三类。曰撰述。曰图吏。曰编译。又奏、请仿鸿博例。考选馆职。并下政务处议。寻奏、翰林院并不归并。所请以学务大臣兼管翰林院之处。应毋庸议。鸿博特科。未便遽定年限。应俟馆员疏通后。奏请钦定。从之。　　

○陕西巡抚曹鸿勋奏、考查陕省矿产。筹拟办法三端。一查矿产。一禁私售。一集股本。又奏、试办延长石油。筹修车路。已饬员前往会同地方官勘估。并下商部知之。摺包　　

○以擅离职守。革陕西下马关营守备崇厚职。摺包　　

○壬戌。谕内阁、财政处奏、酌拟铸造银币分两成色。并行用章程。开单呈览一摺。据称各省所铸银圆。系属一时权宜。未可垂为定制。现在明定国币。拟铸造重库平一两银币。定为本位。更铸五钱二钱一钱三种银币。与现铸之铜圆。旧有之制钱。相辅而行等语。整齐圜法。为当今财政要图。著户部造币总厂、按照所拟章程。行知直隶、江苏、湖北、广东、各分厂。赶紧铸造。嗣后公私收发款项。均应行用银币。以垂定制而昭大信。一切未尽事宜。著该王大臣等、体察情形。随时奏明办理。现月　　

○谕军机大臣等、有人奏、署陕西府谷县知县徐兆兰、串同劣绅横徵肆虐一摺。著曹鸿勋按照所倢■＜曰融＞■＜石木＞各节。确查具奏。毋稍徇隐。原摺著钞给阅看。将此谕令知之。寻奏、查徐兆兰实无擅改仓斗。变更驿规。串绅病民。及词讼纳贿各情。应与绅士刘秉钧等、俱毋庸议。惟徐兆兰于吏治不甚谙习。已留省察看。报闻。　　

○甲子。太宗文皇帝诞辰。遣官祭奉先殿。　　

○丁卯。谕军机大臣等、御史黄昌年奏、路权至重。财款难担。亟应兴修。严杜干涉一摺。借款修路。流弊滋多。应由三省集股兴修。以保权利。不准借用外债。该御史所奏各节。著张之洞据实覆奏。原摺著钞给阅看。将此谕令知之。现月　　

○命肃亲王善耆、驰往蒙古查办事件。现月　　

○以鸿胪寺卿王国桢、署太常寺卿。现月　　

○以记名总兵张彪、为四川松潘镇总兵官。现月　　

○实授孙道仁、为福建福甯镇总兵官。现月　　

○戊辰。谕内阁、我朝自开国以来。政尚宽大。朝野上下。相与乂安。近复举行新政。力图富强。乃竟有不逞之徒。造为革命排满之说。煽惑远近。淆乱是非。察其心奣＜虘阝＞亦。实为假借党派。阴行其叛逆之谋。若不剀切宣示。严行查禁。恐诪张日久。愚民无知。被其蒙惑。必至人心不靖。异说纷歧。不特于地方有害治安。且于新政大有阻碍。著各将军督抚。督饬地方该管文武官吏。明白晓谕。认真严禁。自此次宣谕之后。傥再有怙恶不悛。造言惑血■乣者。即重悬赏格。随时严密访拏。详细讯究。除无知被诱。不预逆谋。准其量予末减。及改过投首。并能指拏魁党者。不惟免罪。并予酌赏外。其首从各犯。应按照谋逆定例。尽法惩治。如有拏获首要出力之员弁。准择尤优奖。惟不得株连无辜。致滋扰累。傥该文武瞻徇顾忌。缉访不力。由该将军督抚据实严倢■＜曰融＞■＜石木＞。以期杜绝乱萌而维大局。现月　　

○又谕、前经特肬■闲载泽等、出洋考察各国政治。著即派政务处王大臣。设立考察政治馆。延揽通才。悉心研究。择各国政法之与中国治体相宜者。斟酌损益。纂订成书。随时进呈。候旨裁定。所有开馆一切事宜。著该王大臣妥议具奏。现月　　

○己巳。世宗宪皇帝诞辰。遣官祭奉先殿。　　

○谕军机大臣等、此次未经随同反狱。尚知守法各犯。著刑部堂官查明情形。分别量予核减。奏明请旨。　　

○刑部奏、监内秋审情实绞犯董汏装等反狱拒伤官役。经由各局巡捕队。暨绿营两翼兵弁等登时拏获。请旨从严惩办。报闻。　　

○山西巡抚张人骏奏、太原城守尉额革蝱滟朋额、投井身故。得旨、著张人骏查明该城守尉究竟因何自尽情形。据实覆奏。摺包　　

○赏义国参赞斯舀尔扎、法国商务随员毕拉、宝星。纂修官袁励准恭纂　　

帮总纂官蓝钰恭辑监修总裁世恭阅三签七月二十二日正总裁那月日专司蒿■木本陆恭覆阅癸丑十二月初十日　　

徐月日　　

荣月日副总裁唐月日　　

宗室宝恭阅二签十二月二十七日

　　

陈恭阅二签七月二十一日　　

熙月日　　

郭恭阅一签四月二十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百五十一　　

光绪三十一年。乙巳十一月。庚午朔上诣仪鸾殿问慈禧端佑康颐昭豫庄诚寿恭钦献崇熙皇太后安。至辛卯皆如之。内外起居　　

○商部奏、拟订各省矿政调查局章程二十四条。分别办事之法十五条。勘矿之法九条。以资实验。从之。摺包　　

○奉天垦务大臣候补侍郎廷杰等奏、查明奉天锦州府属官庄旗民各地。酌拟变通办理章程八条呈进。得旨、仍著会同妥筹办理。摺包　　

○又奏、道路疏通。遵往吉林查办。得旨、著俟奉天垦务办理就绪后。再行请旨。摺包　　

○河南巡抚陈夔龙奏、拏办陕洛一带会匪首要。解散胁从。地方一律平靖。出力人员请奖。得旨、准其酌保数员。毋许冒滥。摺包　　

○辛未。以户部尚书荣庆、为翰林院堂院学士。现月　　

○以镇国公载泽、为镶黄旗汉军都统。正白旗蒙古副都统诚全为正蓝旗满洲副都统。前太常寺卿凤山为正白旗蒙古副都统。　　

○派顺承郡王讷勒赫、管圆明园八旗包衣三旗官兵并鸟枪营事。　　

○开复已革湖南候补道周冕原官发往直隶交袁世凯差遣委用。　　

○派贝勒载涛带领侍郎十员。往奠故大学士裕德茶酒。赏陀罗经被。入祀贤良祠。恤典如例。子熙鑫、赏员外郎。及山■＜木学＞分部行走。寻予谥文慎。摺包　　

○壬申。谕军机大臣等、孙家鼐等奏、学务紧要。请提科场款项一摺。现在科举停止。专办学堂。京师为总汇之区。需款尤钜。所有各省科场款项。自应提充经费。著各省督抚。将关于科举各项用款。无论报部外销。尽数解京。专备学务经费。至各省认解大学堂协济各款。仍当源源照解。以应要需。原摺著钞给阅看。现月　　

○命翰林院编修吴士鉴、仍在南书房行走。现月　　

○以镶蓝旗蒙古都统连顺、署镶黄旗汉军都统。调镶红旗满洲副都统英信、署正白旗蒙古副都统。明发　　

○以被控有案。革云南蒙自县知县王宾职。摺包　　

○以云南武定营参将陈国泰、行为猥劣、补用参将涂瀛、疏防酿患。均革职。摺包　　

○癸酉。蠲缓直隶武清、文安、大城、东安、满城、安肃、定兴、容城、高阳、河闲、献、交河、天津、青、静海、沧、盐山、元氏、永年、邯郸、鸡泽、元城、西甯、易、武强、二十五州县、被灾地方粮租。其开、东明、长垣、滨河三州县。歉收村庄钱粮。暨原贷仓谷。并展缓。现月　　

○甲戌。遣官祭先医之神。　　

○盛京将军赵尔巽奏。奉省旗民地丁钱粮官兵俸饷。及善后赈捐各项事宜。拟请均归并财政总局。分所办理。从之。摺包　　

○云贵总督丁振铎奏、拟请将云南阿迷、甯、路南、弥勒、宜良、呈贡、河阳、江川、八州县。改为冲繁要缺。下吏部议。

摺包　　

○改铸安徽婺源县印信。从安徽巡抚诚勋请也。摺包　　

○予故直隶大名镇总兵可永盛祭葬恤荫如提督例。并附祀大学士曾国藩直隶专祠。摺包　　
</div>
    <div class="pagination">
<a href="清实录光绪朝实录_page1180.html">上一页</a><span>...</span><a href="清实录光绪朝实录_page1176.html">1176</a><a href="清实录光绪朝实录_page1177.html">1177</a><a href="清实录光绪朝实录_page1178.html">1178</a><a href="清实录光绪朝实录_page1179.html">1179</a><a href="清实录光绪朝实录_page1180.html">1180</a><span class="current-page">1181</span><a href="清实录光绪朝实录_page1182.html">1182</a><a href="清实录光绪朝实录_page1183.html">1183</a><a href="清实录光绪朝实录_page1184.html">1184</a><a href="清实录光绪朝实录_page1185.html">1185</a><a href="清实录光绪朝实录_page1186.html">1186</a><span>...</span><a href="清实录光绪朝实录_page1182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
