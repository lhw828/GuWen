<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 360 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 360 页/共 523 页</h1>
    <div class="content">○丁亥。上御山高水长。赐王、公、大臣、蒙古王、贝勒、贝子、公、额驸、台吉、及外藩使臣等食。　　

○谕内阁、朕前定于二十年由热河启銮。前往兴京盛京。恭谒祖陵。礼成后由九关台边门经过蒙古地方。蒙古王公等、恳请豫备行宫。经朕加恩赏给丹巴多尔济银二千两。满珠巴咱尔、玛呢巴达喇、银各一千五百两。玛哈巴拉、贡楚克巴勒桑、银各一千两。并令丹巴多尔济总理此事。兹丹巴多尔济业已身故。恐伊子托恩多年虽及岁。不能接办。作即能办理妥协。彼时朕经过其地。未免思及丹巴多尔济。转增不悦。所有二十年七月前往兴京盛京。仍改照十年之例。由山海关行走。谒陵后。仍由原路回京。前所赏蒙古王等银。著毋庸缴还。伊等彼时随扈。亦须赏给路费。即将前赏银作为路费。前赏丹巴多尔济银。即赏伊子托恩多作为路费。其余蒙古王公等。仍照例赏给。　　

○己丑。谕军机大臣等、汪志伊等奏、闽浙两省舟师节次报获盗犯一摺。据称该省洋盗、节经严饬舟师分催缉捕、现计水陆先后拏获洋盗奸民、共二百五十三犯、其黄茂匪帮、经舟师追捕、原船已被击碎无存、黄茂一犯、仅坐小渔船一只、率夥数十人在洋窜匿、现分饬各舟师加紧追捕等语。前此地方文武各官。往往狃于招抚之说。以图将就了事。不思此等奸民。稔恶多年。商民受其屠毒。至为惨酷。一经投首。得以幸逃法网。而该匪等投首后。转瞬闲又故智复萌。逃逸下海。勾结旧日夥匪。仍肆行劫掠。是招抚不如巢□刀捕。历有明徵。朕屡经训谕。奈该督等姑息存心。终无成效。况受降宥罪。其法祇可施于外夷。若内地莠民。必当拏获严办。方足以彰国法而杜奸萌。现在该省洋面盗首。祇有黄茂一名。其势极为穷蹙。该督等断不可再事姑息。惟有严饬舟师上紧追捕。务期迅速歼擒。尽法惩治。以靖海疆。将此谕令知之。　　

○辛卯。孝圣宪皇后忌辰。遣官祭泰东陵。　　

○谕内阁、初彭龄奏熟筹下河水利、宜加修理一摺。江省高宝兴盐等处下河地方。势处洼下。为上游水潦奔汇之区。从前河道、屡经疏浚。今岁久淤塞。每遇洪湖盛涨分洩。运河不能容纳。而下游去路阻滞。数县民田庐舍。悉被淹浸。年来蠲赈频仍。多糜帑项。兹据初彭龄覆查明确。亟应先时修办。著照所请。将下河一带应挑应筑各工。即行勘估兴修。其应归官办银一万八千余两。照数动拨。应归商办银八万八千余两。饬令赶紧兴工。此内应归民办工程。急需银三十二万一千余两。著先行借款给发。俟年岁丰收后。摊徵归款。事关水利民生。百龄、黎世序、严饬承办各员。实心经理。张鼎、刘重、熟悉工程。现既委令确切勘估。其余工员。亦一并认真责成。务令工归实济。帑不虚糜。工竣后。百龄黎世序二人内、酌分一人亲往验收。如办理妥协。实于河工地方有益。奏明量予奖励。设有偷减草率情敝□大。立即严参治罪。毋稍姑息。　　

○谕军机大臣等、本日据拉旺多尔济、松筠奏、张家口蒙古妇人蕴济特、呈控协领图满得受贼犯银两。诬伊子达玛琳扎布等三人为盗一案。已有上□日交熙昌会同贡楚克扎布、来灵审办矣。此案达玛琳扎布、图克济、图布德恩等、均系总管鄂特欢派出查拏盗贼之人。连获十余犯。协领图满得受贼犯银两。转将达玛琳扎布等、严刑逼认通盗。定拟罪名。将已获正贼释放。如果所控属实。则图满得贿纵贼。诬良为盗。其罪甚重。熙昌等讯明。即将图满严参治罪。不可稍有回护。若达玛琳扎布等平日竟与贼犯相通。亦应按律究办。毋任狡脱。熙昌、贡楚克扎布、来灵奉上□日会同审办。务须秉公详慎。以期无枉无纵。将此谕令知之。　　

○壬辰。谕内阁、蒙古王公等坟茔。向无立碑之例。丹巴多尔济系旧蒙古。自幼在内廷豢养。经朕擢至御前大臣。一切差使。谨慎奋勉。著加恩准其建碑。即刊朕所降恩上□日于前。祭文于后。前赏丹巴多尔济银二千两。托恩多随扈盛京。无需如许路费。即著将此项建碑。以示朕体恤旧蒙古之至意。　　

○癸巳。上幸万寿山。　　

○谕军机大臣等、伯麟奏督饬巢□刀办边外首恶张辅国情形一摺。据称该督自驰抵顺宁之后、据报张辅国之党日杨文星、率领众猓首先投诚、惟张辅国竟敢恃险拒捕、经派出员弁、督饬耿马孟连猛猛三土司带练分路进巢□刀、连日将被贼侵占各寨、分投克复、伤毙贼匪多名、现在该督复添派员弁驰往各路督催土练进巢□刀、张辅国势已穷蹙、不难捣其巢穴、速就荡平等语。张辅国以内地奸民。滋事不法。投诚后、赦过家罪。令其充当土目。乃仍敢在边外跳梁。蚕食土司。肆其侵扰。并敢踞险立栅。抗拒官兵。凶悖已极。据称现在潜伏南兴地方。重重立栅。甚为坚固。附近并分布贼寨。是其势尚非十分穷蹙。此时乘胜进巢□刀。不可稍涉疏懈。著伯麟即晓谕各土司、以伊等被张辅国扰害侵凌。衔恨已久。今仗内地兵威。捣其巢穴。能将张辅国迅速擒获。则各寨从此永享安宁。一面督令各土练奋勇进攻。并饬知该道府将赏助该土司银米子药。应时接济。勿令缺乏。总期于瘴疠未起之前。将首逆擒获。断不可听其势迫请降。仍留余孽。擒获审明。即奏闻立正典刑。以安边境。将此谕令知之。　　

○甲午。命翰林院侍讲学士宝兴、在上书房行走。　　

○乙未。朝鲜国王李玜、遣使表贺万寿冬至元旦三大节。及岁贡方物。赏赉筵宴如例。　　

○琉球国中山王尚灏、暹罗国王郑佛、遣使表贡方物。赏赉边宴如例。　　

○旌表守正捐躯江苏吴县民陈双受妻成氏。　　

○丙申。予原任湖南按察使傅鼐、入祀名宦祠。从巡抚广厚请也。　　

○丁酉。孝仪纯皇后忌辰。遣官祭裕陵。　　

○上临故喀喇沁郡王丹巴多尔济、园居赐奠。　　

○戊戌。上诣大高殿行礼。　　

○还宫。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百六十六　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年。癸酉。二月。己亥朔。谕内阁、百龄等奏、请将新添海州扬州官兵俸饷等项、概由商人捐办、毋庸移改漕标左营一摺。所奏断不可行。国家设兵卫民。一切廉俸饷糈。悉皆支用正帑。直省营伍皆然。从无令民闲捐办之事。兹该督等以江南海州地方私贩充斥。时有械斗拒捕之案。扬州存城额兵。亦不敷巡缉。议于该二处增设官兵。夫缉私禁暴。皆保卫民生之事。商亦民也。亦复何所区别。若谓商人等自顾纲引。出赀雇募巡丁。屏御枭贩。原例所不禁。听其自办。今既定制建营。名为额设官兵。而令商人等捐给俸饷。朝廷岂有此政体乎。百龄、阮元、阿克当阿、何陋见若此、均著传上□日严行申饬。仍交部议处。汝三人俱系有才有为之人。今如此存心卑陋。朕实不解。至该二处如必需添设弁兵。或漕标不能裁拨。另于通省各营伍议拨。均无不可。即江省无可改拨之处。或将所增俸饷。另行筹款动支。统俟妥议具奏到日、再降谕上□日。　　

○谕军机大臣等、百龄初彭龄奏、接准东省移会、因微山湖存水短绌、咨商启放苏家山闸、现在委勘筹办缘由一摺。微山湖为济运水柜。现在存水短绌。不敷济运。东省自应早为筹备。即如嘉庆十四年、东省湖水不敷。议开苏家山闸。系于年前十月闲具奏办理。此次湖水短绌。应如何设法济运。李亨特、同兴、并不先事豫筹。直至此时重运将次渡黄。方行筹办已属缓不济急。且开放苏家山闸一事。引黄入湖。本非善策。十四年系十一月兴工。次年正月中旬开放。彼时乘冬令水涸沙轻。幸免淤垫。至三月中旬堵闭。已大费经营。今本年伊等正月始议筹勘。计挑渠筑坝工竣。三月闲甫能开放。其时桃汛经临。正黄河水长之时。溜挟沙行。不但湖身受淤。兼恐穿运为害。夏令一交。水势盛涨。万一掣动大溜。堵合需时。则下游水缓沙停。全河受敝□大。于大局殊有关系。百龄、初彭龄、能计虑详慎。不即照东省咨商办理。所见甚是。李亨特、同兴、均著传上□日严加申饬。现在湖水不敷济运。断不准开放苏家山闸。著李亨特同兴二人于东省附近各湖河泉源。悉心筹画。接济湖水。总期不误漕运。又不致有碍河防全局。将此各传谕知之。　　

○旌表守正捐躯河南确山县民沈幅泷妻熊氏。　　

○庚子。以举行仲春经筵。遣官告祭奉先殿传心殿。上御文华殿经筵。直讲官秀宁、刘镮之、进讲大学自天子以至于庶人。壹是皆以脩身为本。讲毕。上宣御论曰、圣人垂训后世。以脩身为齐家治国之大本。格物致知正心诚意之功用。无论分位之崇卑。皆具于天性之本来。良知所蕴。为脩身之要道也。自天子以至于庶人。各脩其身。各立其本。等级虽殊。而功效则一也。天下兆姓。良莠不齐。能脩其身。则显亲扬名。垂裕后嗣。否则徒自作孽。贻害身家耳。若夫为人君者。上承天祖之命。下抚亿兆苍生。君之身脩。则人皆仰望。贤者观感兴起。不肖者改悔勉励。故责己胜于责人。必以自脩为本也。天子以脩身为为政之本。百官庶民。各正性命。共沐薰陶。治功蒸然日上。风俗纯厚。和气致祥。家齐国治。一本万殊。会其有极也。圣王之学不外正心。正心为脩身之本。脩身又为治家国天下之本。欲望家国天下之治。又在各脩其身。而其大本不外建极之一身。所谓形端表正。立极执中。为天下万民之标准。共遵王路。咸有一德。庶几臻于大同之盛。必以天子脩身为本也。直讲官英和、汪廷珍、进讲易经君子体仁足以长人。讲毕。上宣御论曰、上天以生物为心。乾德以元为首。元者仁也。天以元德资始。万物生生之本。成始成终。健行不息。天之道也。惟君子以仁为心之德。本于吾性善之所发。以道德涵育之。以理义陶铸之。百行由此而出。万物由此而遂。盖善之长也。体乾之德功用精纯。所存所发。莫非天理之流行。毫无人欲之闲杂。虽天下之广。兆姓之众。而度量之含弘光大。自足以怙冒寰宇。品物咸亨。功效有余。无不备矣。为人君止于仁。法天之行健。溥爱而无私。仁者。人心之所同也。因人心之同。施推恩之政。殷胞与之怀。己饥己溺。关切深衷。曰教曰养。筹思力行。所谓体也。以不忍人之心。行不忍人之政。正民德。厚民生。恤民隐。化民俗。斯对时育物。容保无疆。仁之全体大用。足以浃洽人心。生成庶物矣。推其本原。必尽己性。乃能尽人物之性。己所不欲。勿施于人。以忠恕之道。为体仁之夹辅。以义利之敝□大。作体仁之防闲。先成己而后成物。明良交泰。呼吸感通。天人胥庆。政治克谐。体仁之效。长人之功。光被四表。格于上下。其上□日深矣。礼成。上幸文渊阁。赐讲官及听讲诸臣茶。复赐宴于本仁殿。　　

○辛丑。遣官祭文昌帝君庙。　　

○谕内阁、从前挑选八旗女子。官员兵丁闲散之女。均经一体挑选。自嘉庆十一年曾经降上□日。令将汉军自笔帖式骁骑校以上之女备选。现在八旗满洲蒙古应行挑选女子人数渐多。下届挑选时。除八旗满洲蒙古女子、自护军领催以上女子、仍照旧备选外。其各项拜唐阿马甲以下女子。著不必备选。著为令。　　

○又谕、外扎萨克蒙古王公台吉等、业经出痘者。均于年班来京。其未经出痘者。祇于热河瞻觐。伊等游牧较远。此内年老者来京当差。步行差使较多。恐伊等不能耐劳。著加恩嗣后年逾六十五岁之外扎萨克蒙古王公台吉等。如遇年班。毋庸来京。均赴热河。以节其劳。著理藩院将如何轮班之处。定议具奏。寻议、喀尔喀土谢图汗车登多尔济、现年已逾六十五岁。下届年班应免来京。即令前赴热河瞻觐。其余外扎萨克四部落、土尔扈特、和硕特、杜尔伯特、青海、蒙古汗王公台吉内、年逾六十五岁者。通行查明、遵上□日免其来京。均令轮赴热河。随同喀尔喀四部落两翼派定善猎之王公台吉等进哨当差。永为定例。从之。　　

○壬寅。谕内阁、本年京察届期。吏部开列在京各部院大臣、及各省督抚名单。请上□日甄别。朕思三载考绩。为朝廷黜陟大典。自当核计各臣工三年内功过。以示激扬。现在朝政肃清。纪纲整饬。大学士庆桂、董诰、勒保、刘权之、协办大学士松筠、邹炳泰、户部尚书托津、内阁学士卢荫溥、或襄赞纶扉。或趋承枢禁。夙夜匪懈。恪勤供职。均著加恩交部议叙。盛京礼部侍郎花尚阿、本系弃瑕录用之人。此次任内又有失察邪教及讳灾不奏过失。伊年逾七旬。著以原品休致。余俱著照旧供职。其直省总督巡抚。此三年内。均系循分供职。无可甄叙之员。亦无年老应行罢斥者。俱著照旧供职。　　

○癸卯。命皇次子旻宁祭关帝庙。　　

○谕军机大臣等、本日甘家斌奏查勘微湖水势一摺。漕运关系紧要。向来邳宿运河。届当重运经临。俱藉微湖铺水济运。历年东省筹备潴蓄。从无缺误。今微湖存水短绌。上年不早为筹画。以致目前祇有水八尺三分。昨据李亨特奏称、以之宣济东省八闸。无虞匮乏。若接济邳宿一带。实不敷用。所言甚属纰缪。试思重运自南而北。必先过邳宿一带。后至八闸。若在邳宿一带。先已浅阻。不能入山东境。则八闸存水。何所用之。若将此八尺三分之水。先尽铺注邳宿运河。则粮船过邳宿之后。八闸以内又虞缺耗。总须一律通顺。毫无浅滞。消除成见。毋分畛域。现在军船已衔尾北来。为期孔迫。岂可坐视延阻。百龄、黎世序、李亨特、同兴、务须同心协力。通盘计算。江境附近邳宿各闸坝。有可以引入运河者。即上紧疏导。东省泉源较广。尤应多方挹注。引入湖河。俾资接济。李亨特、同兴、不可以东境运河足敷按塘打放。即置江境于不顾。百龄、黎世序、亦不可专俟微山湖铺水下注。仍应亟筹邳宿一带转运良法。总之漕艘经行南北运河。事同一体。断不能任其迟阻。将此各谕令知之。　　

○以都察院左副都御史诚安、为盛京礼部侍郎。　　

○甲辰。上御勤政殿听政。　　

○遣官祭黑龙潭昭灵沛泽龙王之神。玉泉山惠济慈佑灵濩龙王之神。昆明湖安佑普济沛泽广生龙王之神。　　

○遣官祭先医之神。　　

○以翰林院侍读学士果齐斯欢、为内阁学士。兼礼部侍郎衔。太常寺卿张鹏展、为通政使司通政使。仍留山东学政任。詹事府少詹事穆彰阿、为詹事。　　

○命翰林院编修葛方晋、提督河南学政。　　

○乙巳。孝淑皇后忌辰。遣官祭陵寝。　　

○户部议准、山东巡抚同兴疏报、胶州、开垦海滩田六十七顷三十三亩。照例升科。从之。　　

○上以祭社稷坛。自是日始。斋戒三日。　　

○丙午。以翰林院侍讲珠尔松阿、和桂、充日讲起居注官。右春坊右赞善汪润之、编修李宗昉、署日讲起居注官。　　

○丁未。祭先师孔子。命皇次子旻宁行礼。　　

○谕内阁、前据百龄等奏、接准东境移会、本年微山湖存水短绌、恐不敷济运、请启放苏家山闸、并派道员陆言赴江会议等语。当经降上□日以引黄注湖、为害甚钜。此事断不可行。将李亨特同兴严加申饬。令其另行筹议办理。本日据李亨特覆奏前此议启放苏家山闸一事、系由运河道陆言、听信泇河同知师慕祖、及候补通判甘运濂之言、具禀请办、该河督曾经批饬、并面为晓谕、该道仍惟该厅等之言是听、纷纷具禀江南督臣漕臣河臣山东抚臣、请将该道厅等分别议处、并自请议处等语。微湖存水短少。李亨特身为河督。并不于上年及早筹办。以致目前重运将临。情形支绌。该河督咎无可辞。除饬该河督迅速另筹济运外。李亨特著交部议处。陆言于河工情形未能谙悉。轻信人言。率行禀请。不胜河道之任。著即来京。交该部带领引见。另降谕上□日。仍先交部议处。所遗运河道一缺。著李亨特、会同同兴、长龄、于山东河南二省遴选通晓河务之员。奏请补放。泇河同知师慕祖、于该湖已受淤垫之后、复议引黄注湖、实属不谙机要。著交部严加议处。候补通判甘运濂、随声附和。亦著交部议处。至巡抚同兴、于漕运经由本省河道。亦应一体筹计。乃上年微湖蓄水短少。全未过问。著一并交部议处。　　

○戊申。祭大社大稷。上亲诣行礼。　　

○幸圆明园。　　

○己酉。孝康章皇后忌辰。遣官祭孝陵。　　

○辛亥。上幸静明园。诣龙神庙拈香。　　

○谕军机大臣等、甘家斌奏东省附近河湖十七州县、旧有泉源四百八十四处、原为济运之用、若平日认真疏浚、湖水自能充裕、近日潜伏不常、或居人堵截、苇根亘塞、水多旁耗、又荫泉柳树、年年补栽、旋听人偷拔、塞责一时、请饬令设法办理、分别劝惩等语。浚泉栽柳。藉以广裕湖潴。通漕利运。皆地方应办之事。该省平日视为具文。并不实力奉行。一遇雨泽稍愆。即致湖水短绌。大费周章。著同兴遵照历次所降谕上□日。上紧筹办。并严饬有泉各州县、认真疏导。务期有备无患。不误漕运。至该给事中所奏该省旱乾已久、麦苗就枯、民心不定等语。并著该抚留心查察。即日粮艘行入东境。设有阻滞。停集河干。饥民乏食。或致别生事端。该抚安能当此重咎耶。将此谕令知之。　　

○癸丑。遣官祭昭忠祠。　　
</div>
    <div class="pagination">
<a href="清实录嘉庆朝实录_page359.html">上一页</a><span>...</span><a href="清实录嘉庆朝实录_page355.html">355</a><a href="清实录嘉庆朝实录_page356.html">356</a><a href="清实录嘉庆朝实录_page357.html">357</a><a href="清实录嘉庆朝实录_page358.html">358</a><a href="清实录嘉庆朝实录_page359.html">359</a><span class="current-page">360</span><a href="清实录嘉庆朝实录_page361.html">361</a><a href="清实录嘉庆朝实录_page362.html">362</a><a href="清实录嘉庆朝实录_page363.html">363</a><a href="清实录嘉庆朝实录_page364.html">364</a><a href="清实录嘉庆朝实录_page365.html">365</a><span>...</span><a href="清实录嘉庆朝实录_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
