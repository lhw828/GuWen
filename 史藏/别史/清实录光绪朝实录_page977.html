<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 977 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 977 页/共 1316 页</h1>
    <div class="content">○又谕、李鸿章奏、特倢■＜曰融＞■＜石木＞纵匪酿衅文武各官一摺。永平府知府重燠、著即行革职。建昌营都司锡光、巡城把总贾桂一、著一并革职。发往军台充当苦差。以示惩儆。现月　　

○谕军机大臣等、联军戕毙藩司廷雍一案。情形极为惨酷。甚至悬首枭示。不独中国法律。处置二品大员。无此重典。按之西律。尤属违悖公法。查廷雍在护督任内。晶■宜经奏请剿办拳匪。摺片具存。不难查核。且洋兵到保定时。该藩司遵照李鸿章手谕。以礼接待。现在正值开议。自当据理诘问。以顾国体而伸冤抑。廷雍原摺片八件。均著钞给阅看。将此由五百里谕令知之。电寄　　

○又谕、电寄丁振铎等、据奏、前贵州古州镇总兵丁槐、随带旧部弁兵。趋赴行在等语。著丁振铎、奎俊、张之洞、查明该总兵无论行抵何处。即饬令回滇。毋庸前来行在。　　

○兼署云贵总督云南巡抚丁振铎奏、滇省文报递赴陕西行在。暂改道四川。添设驿号。以期便捷。下兵部知之。　　

○陕西巡抚岑春火滟宣奏、补报陕省添募忠靖等营营制饷章。及酌加抚标练军津贴。下兵部知之。电寄　　

○戊子。谕军机大臣等、电寄奕劻等、谏洽两电均悉。条款大纲。业经允准。自未便延不画押。惟其中详细节目甚多。有必须就款引伸者。关系至重。不可不逐条切实磋磨。以杜后患。所有晶■宜次谕旨所指各节。及本日另旨。并内外臣工条陈各说。该亲王等务当详细参酌。力图补救。毋得以大纲业已画押。稍涉大意。画押以后。著即与各使先行商订撤兵日期。尤为至要。电寄　　

○又谕、电寄奕劻等、条款大纲画押。已有旨允准矣。来电称各使有就款引伸之语。该亲王等亦拟于画押后。从容计议。以期补救。应将晶■宜次谕电及各说。参酌辩论引伸。所最关紧要者。如遵奉内廷谕旨一语。必须设法说明。期于必无后患。奉令官兵语句。亦须辩明为妥。至日后二字。虽难禁绝。但必须另有实在案据。如所奏归化城一事者。方可照办。不得任意牵混。贻患无穷。使馆驻兵名数。及京津沿路驻兵数目处所。尤须议定限制。仍将逐条妥议情形。随时电奏。电寄　　

○己丑。谕军机大臣等、锡良奏、直隶振远十营。饷绝将溃。前经奏请由直隶运存汴库银两。就近拨给。迄今并未解到。现在该军何厚吾、望云亭等、所带四营。并已故营官王占魁所带马队一营。驻扎井陉。望饷若渴。晋省又无力分赡。请饬直督拨款接济等语。著李鸿章迅速派员前往。查明该军实存若干。酌给饷糈。分别遣留。井陉为晋省门户。并著该督饬令该营官等仍扎该处。以固晋防。锡良片著钞给李鸿章阅看。将此由五百里各谕令知之。电寄　　

○又谕、电寄刘坤一等。有人奏、通商行船。必先将前约或废或停。始能更改。具载公法。本年战事止于北方。彼时东南各省。曾与各国立有互保之约。通商行船。一切照常。此次和议。拟改通商行船约章。自应责成原议保护东南商务各督抚大臣。切实婉商。免其修改。或如何变通以资补救。著刘坤一、张之洞、盛宣怀、悉心筹议。或电商各国全权大臣及外部。据理辩论。并电奕劻、李鸿章、一体妥议。随时电奏。电

寄

　　

○以材堪任使。予山东济东泰武临道吉灿升等七员。军机处存记。摺包随手　　

○庚寅。谕内阁、内阁侍读学士裴维侒奏、官军纪律不严。请旨惩办一摺。行军以纪律为先。若如所奏。官军任意饱掠。沿途抢夺妇女。营官视若故常。拔队时随处留遗至数百人之多。实属大干法纪。若不严行惩办。无以申军律而＜目辟＞行＜匧心＞口＜韦未＞＜夗贝＞民生。著岑春火滟宣确切查明。将该管营官从严倢■＜曰融＞■＜石木＞办。滋事兵勇。即行正法。并饬属妥筹资遣。毋任流离失所。现月　　

○谕军机大臣等、马安良所部八营。业已随带四营来陕。其余四营。仍驻泾州。现在陕省粮价昂贵。兵丁就食惟艰。著该总兵统率全营。于秦陇一带秋收较丰地方。妥为驻扎。认真训练。现月　　

○全权大臣大学士李鸿章奏、天津城外各国通商口岸。俄国向无租界。现俄使拟求河东地一段。以为通商市场。姑从所请。订立草约。申明靠河盐坨。关系紧要。划出不入界内。下所司知之。　　

○山东巡抚袁世凯奏、严冬凌块蔽河。触船辄破。泝流运粮。万难举办。商之两江江苏河南漕运各督抚。意见相同。俟来春冰解。察酌办理。报闻。摺包　　

○辛卯。谕军机大臣等、现在开议通商条约。最关紧要。著李毓森迅速赴京。随同奕劻、李鸿章、妥筹办理。现月　　

○又谕、前据奕劻、李鸿章奏、请调盛宣怀、徐寿朋、随办各国税则条约。当以盛宣怀已充会办商务大臣。谕令徐寿朋即行来京。帮同办理。此次修改通商条约。头绪繁多。自应详加综核。务臻妥善。道员李毓森、于通商一切事宜。尚有体会。已饬令迅速赴京。随同办理。著该亲王等电商盛宣怀、并督同徐寿朋、李毓森、详细考订。以期无损利权为要。将此由六百里谕令知之。电寄　　

○壬辰。谕内阁、袁世凯奏、特倢■＜曰融＞■＜石木＞庸劣不职文武各员一摺。山东青州府知府李芳柳、精力衰颓。不亲政事。著勒令休致。滨州知州萧腾骧、办事竭蹶。性好敷衍。著开缺调省察看莒州知州葛鹏、勒索行规。滥用非刑。利津县知县黄玉成、信任丁役。操守不谨。蒲台县知县裴维翰、怯懦姑息。近利营私。署陵县知县候补知县吴明昭、纵匪养奸。任意欺饰。前署济阳县知县候补知县张朝琛、纵容门丁。需索盐商。即用知县林朝圻、荒谬诞妄。遇事生风。记名总兵李福云、昵近宵小。营务松懈。临清营都司侯振声、贪鄙暴戾。行止不端。登州中营守备韦文蔚粗率任性。胆大妄为。黄县汛把总梁春茂、包庇匪徒。不安本分。均著即行革职。德州知州宋森荫、昨经锡良保奏已交军机处存记。兹经该抚以工于趋避。奣＜虘阝＞亦近取巧奏倢■＜曰融＞■＜石木＞。著送部引见。现月　　

○谕军机大臣等、本日绰哈布电奏、筹借商款为难等语。著行在户部于边防经费项下。拨给现银若干。交绰哈布携至江省。以备赈抚善后之用。摺包　　

○又谕、俞廉三电奏、豫提明年头批甘饷银四万八千两。以赈陕灾等语。陕赈借用甘饷。已毋庸议。甘肃需饷孔殷。著岑春火滟宣于前项银两收到后。即行转解甘肃。以资应用。摺

包

　　

○又谕、电寄奕劻等、条款大纲。既已照允。自应次第办理。其第一款为德使克林德树立铭志之碑。如何方与德使品位相配。著即斟酌妥商。派员先行撰文。措词务须得体。撰就后缮稿呈览。候旨定夺。第三款日本书记生杉山彬、除业经降旨祭恤外。应用何典优荣。以谢政府。亦著酌定奏闻。至传教章程。务须商订另立专条。以杜后患。电寄　　

○山东巡抚袁世凯奏、土匪逢■偘起。防营不敷分布。新募马步八营。又东昌等五府。济甯等三十四州县。共雇募马勇三百五十九名。步勇二千五百七十三名。成军支饷日期。恳饬立案。又奏、曹州镇总兵龙殿扬、募兵入＜目辟＞行＜匧心＞口＜韦未＞＜夗贝＞。将启程而联军入京。闻各省援军将次撤回。即令裁遣节饷。并下部知之。摺包　　

○癸巳。谕军机大臣等、电寄奕劻等、十七电旨。及十五十七荣禄等电信。迄今未据电覆。实深廑系。闻大纲草约业经画押。何亦未电奏确否。第一二三四十各条。应于何时宣布。并由该亲王等酌核电闻。以便办理。著即迅速按照电询各节。逐层电覆为盼。电寄　　

○河东河道总督任道镕等奏、筹修汝河颍河土石各工。一律完竣。又奏、前募河防三营。改移地方。仍拨用河防余银。以济饷需。并下部知之。摺包　　

○河南巡抚于荫霖奏、请调拔贡知县陈正源等二员差委。并申明向章奏调人员。祗准差遣。不准委署。请略为变通。遇有要缺。酌委代理。如所请行。　　

○伊＜覀之＞■牛将军长庚等奏、接收俄国送回哈萨克昆布拉特所属人民一百三十一户。妥筹安插。设百户长头目。俾资管束。又奏、照约派员会同俄官。查勘伊＜覀之＞■牛沿边界牌事竣。并下所司知之。摺包　　

○甘肃新疆巡抚饶应祺奏、科布多宝尔吉地方矿务。有亏无利。毫无成效。恳准停办。允之。摺包　　

○陕西巡抚岑春火滟宣奏、招商贩粮运陕。请饬各关卡免税。得旨、著即分咨各省核实办理。摺包　　

○又奏、请仍借甘饷二十万两。暂留充赈。得旨、著俟陕捐集有成数。先尽解还。摺包　　

○甲午。谕军机大臣等、增祺等奏、晋昌前统奉省育字军。现已带往热河所属口滟库噜地方。请饬妥为遣散等语。晋昌前已有旨革职。听候查办。所带育字军。交清锐接统。兹据奏称、已革副都统晋昌所部马步各队。尚有一二千名。携带军械饷银尚多。即著色楞额派委妥员。前往口滟库噜宾图各王旗。将晋昌所部各队。照章发给饷银。妥为遣散。毋任沿途滋事。所收军装枪石滟驳。即著解送热河都统衙门存储。增祺等片。著摘钞给与色楞额阅看。将此由六百里各谕令知之。电寄　　

○守护东陵大臣寿全等奏、十月杪德兵突来景陵。旋即退出。并冬至大祭恭代行礼情形。报闻。　　

○盛京将军增祺等奏、和议粗定。已回省城。两陵宫殿。均幸无恙。俄兵虽未尽退。尚无骚扰。惟土匪溃勇。所至焚掠。疮痍满目。待筹安集。得旨。即著将善后事宜。随时相机办理。摺包　　

○又奏、俄人前拘金州副都统福升等、次第放回。报闻。　　

○安徽巡抚王之春奏、皖省库款空虚。请开办筹饷捐输。允之。摺包　　

○乙未。谕内阁、岑春火滟宣奏、特倢■＜曰融＞■＜石木＞办赈不力各员一摺。本年陕西灾重。民情困苦。承办赈务各员。应如何认真经理。若如所奏情形。实属玩视民瘼。必应严加惩办。以儆效尤。试用知县哲臣、著即行革职。署咸甯县县丞况守诚、著革职永不叙用。雒南县知县王世金滟英、著摘去顶戴。开缺另补。并撤去咸甯县署任。澄城县知县斌术、著撤去长安县署任。仍留省帮办赈务。以观后效。现月　　

○谕军机大臣等、户部奏、豫拨来年京饷一摺。京饷关系紧要。本年事变以后。库款益形支绌。来年京饷。该部仍照向年原数指拨。各将军督抚必当设法提前源源报解。以应要需。所有各省关应解光绪二十七年京饷银七百万两。务于来年五月以前。解到一半。十二月初闲。全数解清。不准截留改拨。藉词延误。傥届期不到。即由该部查照奏定章程。指名严倢■＜曰融＞■＜石木＞。另片奏、豫拨来年内务府经费银六十万两等语。此项银两。均关紧要。各将军督抚监督等务于来年六月以前。解到一半。十二月初闲。埽数解清。不得稍有蒂欠。单二件均著钞给阅看。将此由五百里谕知福州将军、直隶两江湖广闽浙四川两广各总督、江苏浙江江西安徽山东山西河南湖北湖南广东各巡抚、并传谕粤海关淮安关各监督知之。电

寄

　　

○热河都统色楞额奏、请开垦围场荒地以济饷需。得旨、著照所请。仍应宽留围座。摺包　　

○丙申。谕内阁、现因时事艰难。下诏求言。原期广益集思。有裨大局。近日工部主事夏震武条奏。多未能按切时势。能言而不能行。昨据鹿传霖面奏、夏震武复劾王文韶请治重罪。王文韶朝廷任用有年。克勤厥职。办理洋务。尚能分别轻重。斟酌缓急。何得以传闻臆度之词。率请将大臣置之重典。殊属冒昧。姑念迂儒不达时务。虽其言过甚。而心尚怀忠。免其置议。本日洪嘉与条奏。繁徵博引。虽闲有可采。究多窒碍难行。总之书生之见。不免沽名。毋庸再行渎奏。嗣后言事诸臣。务当择其补偏救弊。切实可行者。静细敷陈。以副下诏求言之本意。现月　　

○谕军机大臣等、电寄奕劻等、径宥两电悉。杨儒哿电所称、增祺派委已革道员周冕、往旅顺与俄擅立奉天交地暂且约章九条画押等语。阅之殊深骇诧。此事增祺始终并未奏明。周冕系已革道员。久已摈弃不用。即系暂且约章。该革员亦无议订之权。此次东三省交收事宜。关系甚大。杨儒既膺全权重任。著即责成向俄外部婉切辩明。务臻允协。增祺擅行委员。妄加全权字样。殊属荒谬。著交部严加议处。俄与中国订交最久。近年于中国诸事。无不极力维持。此次许还东三省。尤为深敦睦谊。想俄廷亦断不至以该革员私画暂且之约。遂执为一成不易之据也。李鸿章曾赴俄国。立有专约。更应统筹全局。东三省安危。所系甚重。著仍遵前旨。随时电商杨儒、参酌妥筹。总期吏治兵权。均不失我自主为要。格使所言。当与力辩以期共济。寻兵部奏、增祺处分。应请革职。从之。电寄　　

○丁酉。以随营当差。著有勤劳。予候选道谭启瑞军机处存记。遇缺请肬■闲。现月　　

○协修官金兆丰恭纂　　

总纂官钱骏祥恭辑监修总裁世恭阅六签四月二十二日正总裁那月日专司蒿■禾本陆恭覆阅癸丑十一月二十四日　　

徐月日　　

荣月日副总裁唐月日　　

宗室宝恭阅一签五月廿九日

</div>
    <div class="pagination">
<a href="清实录光绪朝实录_page976.html">上一页</a><span>...</span><a href="清实录光绪朝实录_page972.html">972</a><a href="清实录光绪朝实录_page973.html">973</a><a href="清实录光绪朝实录_page974.html">974</a><a href="清实录光绪朝实录_page975.html">975</a><a href="清实录光绪朝实录_page976.html">976</a><span class="current-page">977</span><a href="清实录光绪朝实录_page978.html">978</a><a href="清实录光绪朝实录_page979.html">979</a><a href="清实录光绪朝实录_page980.html">980</a><a href="清实录光绪朝实录_page981.html">981</a><a href="清实录光绪朝实录_page982.html">982</a><span>...</span><a href="清实录光绪朝实录_page978.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
