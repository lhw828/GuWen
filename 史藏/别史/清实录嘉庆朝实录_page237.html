<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 237 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 237 页/共 523 页
  </h1>
  <div class="content">
   ○又谕、向来恭送实录圣训玉牒前往盛京。由八旗派出之官员护军等、祇送一站即行回京。由绿营派出之官兵等、送至山海关。由盛京派来之官兵等、接至关外。于敬慎之道犹有未尽。此次恭送高宗纯皇帝实录圣训并玉牒。著于前锋统领护军统领内、奏派一员。酌带章京护军校。并带护军二十名。与绿营官兵一体送至山海关。其应派前锋统领等。著于明日开单具奏。候旨＜闲＞派。仍著盛京副都统宜兴、礼部侍郎成格、带领该处所派官兵、先期迎至山海关。送至盛京。以昭敬谨。富俊等仍照旧例出城跪接。不必远迎。此次派出乾清门侍卫应得之项。照大门侍卫例支给。护军营官兵应得之项。照随围官兵例支给。著为令。　　

○又谕、向来上书房阿哥功课。自初伏以至末伏。因天气暑热。俱系半课。每日散学。并无一定时刻。因思末伏在立秋之后。天气已日就凉爽。而节候一交夏至。便已炎热。所有上书房阿哥功课。嗣后著改于夏至后立秋前作半课。不必以入伏出伏为程。其散学时刻。亦应有定。所有夏至以后、立秋以前、二阿哥、三阿哥、及各师傅、俱每日于午初散学。其伴读阿哥、及其师傅、每日于已正散学。著为例。　　

○又谕、孙玉庭奏拏获在洋叠劫盗匪、及守备不设之汛弁、审明分别办理一摺。此案外委刘大光、于贼匪劫掠炮台之时。即督率在台兵丁放炮轰击。并无退缩不前情事。嗣因奋力抵敌。赶前杀贼。被盗匪梁亚金等、先后砍伤右臂膊、右后腿等处。滚下石角。昏迷不醒。是该外委抵敌不住。尚属有因。且受伤属实。并无捏饰情敝□大。该抚请将刘大光革去外委。依守备不设被贼侵入律、拟以杖一百、发边远充军。未免法重情轻。其平时不能防范。咎有应得。革去外委。已足示惩。不必再行按律科罪。至议将兵丁何恩凤、与兵丁徐承复、苏联升、张得雄、均问以杖一百徒三年、至配所各折责一节。所拟亦未允协。兵丁徐承复、苏联升、张得雄、抵贼不住。被梁亚金等掳捉下船。押禁舱底。自应问以杖徒。至何恩凤、因见刘大光被贼砍伤跌倒。即同兵丁潘元秀赶上救护。该兵丁亦被贼用刀砍伤左腿。倒在石角旁。若与未经受伤之兵丁徐承复等一律科罪。殊不足以昭区别。何恩凤、著革退兵丁。不必再行科罪。其御盗受伤身死之潘元秀、著照例议恤。其余各犯罪名。著该部核议具奏。　　

○增福建台湾府至字号举人中额一名。以该府学原设廪生增生二十名。专归闽籍生员充补。增设粤籍廪生增生八名。府学闽粤两籍、与台湾、凤山、嘉义、彰化、四县学。各加学额一名。并准各学生员报优。册送学政。与内地优生一体考试。从总督阿林保等请也。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百八十　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十二年。丁卯。五月。丁巳。谕内阁、朕前岁躬诣盛京。诋谒祖陵。曾经降旨、每阅二年著军机大臣提奏、请旨＜闲＞派宗室王贝勒贝子公暨大学士六部尚书等数人前往敬谨查勘陵寝宫殿各工如有敧损残缺未经修葺者即据实劾参现在已届应行奏请＜闲＞派之期。因思庄亲王绵课、成亲王永瑆、尚书恭阿拉、曹振镛、四人。昨经派令祗送皇考高宗纯皇帝实录、圣训、并玉牒、前往陪都尊藏。所有查工一事即著派伊四人详细查勘。伊等于驰抵盛京恭奉全书安庋。就近将该处各宫殿周历详视。即敬诣三陵叩谒。并查阅陵寝宫殿户牖、及缭垣梐枑各工是否一律修整完缮。据实具奏。用副朕追念前谟。依恋无已之意。其随带之侍卫、及执事人等、送书安设事毕。即令其先行回京。　　

○改派奉天府府尹继善会同副都统宜兴、恭迎高宗纯皇帝实录圣训并玉牒于山海关外。并饬敬谨修垫桥道。送至盛京。原派之礼部侍郎成格、在盛京城外跪接。　　

○减五城平粜麦石价值。　　

○戊午。夏至。祭地于方泽。上亲诣行礼。　　

○幸圆明园。　　

○谕内阁、据英和等奏、行抵清江、有淮安捐职通判张如璧、具呈盱堰堤石等工积敝□大内称该处厅营各员、并不照估筑坝、祇将石块约略定放桩木全行偷减、又兴筑土石工程亦不照例取土等情。经英和等询明该职员并未在本省具呈、无庸回护、请敕交督河诸臣会同彻底究办等语。南河盱堰堤工。为淮扬一方保障最关紧要。岂容该厅营等有任意偷减草率之敝□大。从前张如璧未向本省具呈。自系虑该省大僚有心袒护。不肯即为究办。是以向钦差控告。该督等于此等偷工减料之员弁。平日未能先事觉察。实属疏忽。铁保、戴均元、徐端、均著传旨申饬。此案仍交铁保等三人秉公审办。务将该职员呈出各款。逐一详晰根究。毋得稍存徇隐。致干重戾。　　

○己未。谕内阁、董诰等奏会议复设满洲蒙古八旗圈马章程、并放马各事宜。分列十款进呈。朕详加披览。所议圈马数目。请遵照乾隆年闲初定章程。满洲每旗各养二百匹蒙古每旗各养一百匹。以符旧制。著照议行。惟此时设圈伊始正当将从前各官兵分拴马匹核实收回而现据摺内声叙该官兵等积习相仍恐不免有拴养空头者、请饬令该管大臣查验除有马呈验勿计外、其无马可交者可否责令各交价银七两、由俸饷坐扣以便另筹买补等语。从前散圈之后将马匹交官兵拴养该官兵等竟不认真餧养。敢于虚拴空头。侵食马乾。以致现当设圈之时。不能将原马交出。其罪甚重。本当查明惩治。问以遣戍。皆所应得即从宽办理。亦当彻底究明将该官兵等拴养空头。虚食马乾。究竟始于何年何月侵用若干。全数追出。方为正办。姑念人数众多。积敝□大已久。著加恩免其治罪。并免其追缴马乾。即照所请扣缴马价银每匹七两以备买补所有此项马价。应归贮何处。及如何买补马匹。均著原议大臣、再行议悉议奏。又摺内以出围官兵屡有偷卖红单等敝□大、今拟将官兵向领马二匹三匹四匹者、俱各减至一匹向领五匹者减至二匹、其原领马一匹者。询明如系实在有马之人不愿再领。亦听其便总不得混领红单等语。但官兵等差使。应分缓急。有领马数目虽同。而裁减不能一律者。不可不详加查核。区别办理。著原议大臣、再将各官兵领马多少数目。按其差使之轻重。分别酌减。俾各足敷乘骑不形支绌。俟奏上候朕酌定施行。至择立圈地一节。此时满洲蒙古每旗所养之马。共祇三百匹马数既减。圈座即不必过宽。竟著每一旗满洲蒙古共立一圈。八旗共为八圈。无庸分设十六处惟每一圈内、须酌量地势。用墙垣闲隔。分别餧养。所有应行履勘定地等事。著照所议、交工部奏派大员、会同各该旗都统等妥协经理动项开销。其马乾数目。自应悉照定制。毋庸额外增添。惟立圈之后。费用繁多。若不酌予经费。势必又于马乾内侵扣。蹈从前虚拴恶习。著照所请、于满洲各旗每月给公费银二百两。蒙古各旗每月给公费银一百两。交各该旗妥协经理。所有圈马事宜。并著各旗都统副都统一体管办。又所议查验圈马一事。除各该旗自行随时点验外。其奏请钦派大臣点验一节。无庸由兵部年终请旨。自设圈之后。著各该旗每月将马匹是否膘壮足额、有无捏报残毙之处。各行陈奏一次。朕不拘时日。派员点验抽查。傥有敝□大端。惟该都统等是问。其余各条。均照所议办理。又本日据前锋统领、护军统领等会议、请嗣后七月内启銮前赴热河时、所有后拨兵丁、即派令随同前往等语。此项后拨兵丁。既改令于启銮时即行随往。所领马匹。应如何酌给应用之处。并著一并妥议具奏。　　

○改设安徽颍州营游击。移颍州守备、驻蒙城。为颍州营游击中军守备。管辖蒙城宿州营把总外委。拨六安营茅草畈千总、徽州营歙县汛把总、归颍州营游击差操。移六安营城守汛把总、驻茅草畈。以六安、营中军守备、专防六安州城守汛。徽州营存营千总、驻防歙县汛。添颍州营兵一百十五名。蒙城汛兵一百十五名。在池州、徽州、宁国、六安、广德、及抚标左右营内裁拨。移三觉寺汛外委、带兵三十名。驻阚疃集。为凤台县汛把总协防。移安乐集外委、带兵二十名。驻三河尖。为霍邱县汛千总协防。均归寿春镇禁中营游击兼辖。拨三觉寺汛本营额外外委、驻三觉寺。寿春右营额外外委、驻安乐集。并移建德县永丰巡检、驻阚疃集。归凤台县管辖。歙县王干巡检、驻三河尖。归霍邱县管辖。永丰、王干、缉捕事务。归各该县典史管理。又改贵池汛守备、为池州营都司。管辖贵池、青阳、铜陵、石埭、建德、东流、六县。即以池州营千总、为新设都司中军。分防青阳、石埭、二汛。移贵池存城外委、驻贵池县汛。又改徽州营参将、潜山营游击、泗州、亳州、宿州、三营都司、与新设颍州营游击、均为题缺从巡抚初彭龄请也。　　

○命大学士庆桂、署兵部尚书。　　

○以正蓝旗汉军副都统达庆、为仓场侍郎。　　

○陕甘总督全保、以疾乞解任允之。以山东巡抚长龄、为陕甘总督。漕运总督吉纶、为山东巡抚。仓场侍郎萨彬图、为漕运总督。　　

○以喀什噶尔帮办大臣爱星阿、为塔尔巴哈台参赞大臣。兼正蓝旗汉军副都统。乌噜木齐领队大臣恩明、为喀什噶尔帮办大臣。调巴里坤领队大臣德成、为乌噜木齐领队大臣。赏遣戍伊犁已革驻藏大臣策拔克、蓝翎侍卫。为巴里坤领队大臣。　　

○释遣戍伊犁已革陕西宁陕镇总兵官杨芳交提督薛大烈差遣委用。　　

○庚申。申严地方官讳盗、及胥役勒索之禁。谕内阁、御史陈兰畴奏请严饬州县讳盗恶习、以除匪类而安良民一摺。所奏甚是。民闲呈报盗案。地方官虑干处分往往恐吓事主。抑令报窃。或勒改呈词或逼递悔状闲有报案。或因供证未确。情节稍歧。先将事主多方苦累其派出捕役并不上紧缉拏正犯转先向事主之家。诛求无已索取酒食讲说规礼一切盘缠花用。无一不取给于事主小民计算呈控到官。为费不赀。辄相率隐忍不报。可见胥役之为害甚于盗贼。而地方官置若罔闻。一任胥役横索。贻害无穷。无怪盗风愈炽。而上控之案愈多也向例事主报盗止许听审一次认赃一次。法禁綦严。乃地方官纵役殃民。一至于此。该御史所奏不为无见。著申明定例。嗣后凡遇民闲盗案地方官踹看明确。立时缉办。如有讳盗不报者即当严参治罪。俾知失察之咎轻而讳饰之罚重。庶可挽回锢习。其捕役人等尤当严禁需索事主。勒限缉拏速为断结。勿任往返拖累。傥仍有讳盗勒改呈词。故勘事主。或任听胥役等恣意勒索等事。一经告发或被人参奏。必将地方官从严惩治。其该管上司。亦一体交部严议。决不姑贷。将此通谕知之。　　

○饬各驻防实力操演。严汰老弱。又谕、前因达冲阿奏请于西安满营兵内挑选二千名。统率操练。因思西安满兵共有五千名。其余三千名。岂竟徒充额数。特降旨询问德楞泰。本日据德楞泰覆奏、西安满兵五千名、除老弱外、共有兵四千数百名、向例看守城门堆卡军器火药库贮马厂等项、轮班派用满兵、计每次须一千四五百名、其操演工夫未免不纯、且年力汉仗亦有强弱、是以现拟于满营内挑选年力精壮者二千名、不令轮当杂差、每日专心训练等语。所奏非是。各处驻防满兵。自当按照原设额数。认真挑选年力强壮之人。一体训练。悉成劲旅。岂可以老弱充数。今西安驻防兵五千名。据德楞泰称除老弱外、计兵四千数百名。试思兵力全在精壮。年老者除曾经打仗出力受伤、尚可酌留养赡外。若年已衰迈。素无劳绩。何以尚不革除。至于年齿幼弱者。即不应滥行挑入。今西安满兵。老弱者至有数百名之多。岂不徒占额粮。又如此外看守城垣堆卡军器火药等事。需兵固多。岂此项兵丁。即可无事操演。即如京师各旗营官兵有另派差使者。下班之后。无不随众操演。并非于弓箭技艺概置不问。且该兵丁等如守城守库等事。有捍御之责。亦须年力强壮。技艺优娴。方能在各处看守。岂可以庸劣充数。所有西安满兵。著德楞泰于回任后、查明老弱应行革退者。即行斥革。挑选健兵。认真轮替操演。即有别项差使。亦不得托故偷安。庶设一兵即得一兵之用。各处驻防将军等、均当一体随时整饬。毋任冗滥。将此通谕知之。　　

○又谕、庆杰奏、酌定陵寝重地互相稽查章程一摺。所奏俱属可行。该处额设守护官兵。原应实力巡防。以昭慎重。乃日久懈弛。竟致有名无实。嗣后著八旗内务府、绿营、三项官兵。严密巡查。彼此互为稽察。并令该总管翼长章京等实力奉行。勿致日久生懈。陵寝重地。一草一木。均应敬谨培护。不得稍有践踏损伤。至禁地出入。本有一定路径。傥当差人等、刬除树枝。别开蹊径。均著一体严禁。违者随时拏究。务期宵小潜踪。以昭严肃。　　

○准云南普洱、威远、两府厅驻劄兵丁折色。照采买兵米例每石给银一两八钱。从总督伯麟请也。　　

○宁夏副都统双喜、入觐。以年老留京。署镶黄旗蒙古副都统。以伊犁领队大臣格布舍、为宁夏副都统。赏伊犁协尉扬桑阿、副都统衔。为领队大臣。　　

○旌表守正被戕江苏崇明县民女邢氏。　　

○辛酉。以高宗纯皇帝实录告成。赐监修总裁等官宴于礼部。并赏鞍马银币有差。　　

○除江苏宝山县、水冲田九顷七十亩有奇额赋。　　

○壬戌。上幸静明园。诣龙神庙拈香。　　

○谕军机大臣等江境盱堰堤工。为淮扬保障。上年该督等屡经筹议砌筑碎石坦坡。并分限动项兴修藉资捍卫。曾经降旨谕令。分限十年陆续筑做。该督等自已遵照办理。但此项工程。其说不一。有谓坦坡势本敧斜。碎石非整段完坚者可比。适遇湖河盛涨之时。风浪击撞。转可因坡形平衍。石势荡漾。不致湍激。迨至水势稍退。坦坡稳固如旧。而堤根永保无虞。此抛砌有益一说也。有谓碎石本不坚实。一经湖水汕刷。便易拆卸。及水落后而碎石已漾入湖中。不惟湖底淤垫难以疏浚。兼恐镶筑堤桩无从安置。此又无益有害一说也。该督等亲莅河干。目睹情形。自有定见。究竟于堰工是否有利无敝□大。现在已做若干。未做若干。所做之工系在何处。约于何时可以完竣。业已动用帑项若干。尚计需费若干。若果无益。不妨中止。不可回护前奏。若实有益。即锐意办理勿为浮言摇惑。一一详细据实覆奏。并绘图贴说呈览。将此谕令知之。　　

○癸亥。谕内阁、仪亲王成亲王军机大臣会同刑部具奏、审拟周明等偷砍红桩界内树株、分别治罪一摺。民闲坟茔树木。尚知加意保护。勿令翦伐。遇有盗卖之事。辄鸣官究治。原以松楸蕃衍。即先人之余荫存焉。一经斧斤砍伐。将必愀然不忍。此亦孝思追慕之诚。抚衷所不能已者。况天家陵寝重地。守护綦严。外设青桩为界。次设白桩。最近则设红桩地愈近则禁愈严并额设弁兵防守。立法至为详备如果该弁兵等实力巡缉。设有贼犯越界偷盗之事。即时查拏究办。在弁兵等既可献功。而贼犯等未经砍伐。亦不致遽寘重典。今周明、孙秀、因家住青桩界内。距红桩密迩。遂乘闲先后在木门沟大洼地方。叠次纠约盗砍树木至数十株之多。此照盗大祀神御物律、拟斩立决。罪无可逭。至汛兵陈英、何伦、张万全、三犯。身隶营伍本有巡防之责。乃贪图微利。遂尔得钱卖放以至周明等肆意盗砍。贩卖无忌。核其情罪。不但与正贼无异。尚觉罪浮于贼。若仅照依受财人故纵与囚同罪至死者绞律、科以缳首。实不足以蔽辜。今王大臣等请将陈英等三犯、与贼犯周明孙秀一律斩决。并请将周明陈英二犯。解赴犯事地方明正刑诛。所拟甚是。周明、陈英二犯。著派侍郎成书、护军统领景熠、于本日押解起程。并著景熠派委章京护军校各一员。护军十名随同押解前往。仍饬带刑部禁卒刑具。驰赴该犯犯事地方会同马兰镇总兵兼总管内务府大臣庆杰、于风水界外。传集该处居民汛兵。前往阅视。将周明、陈英、俱各刑夹一次。再行处斩。孙秀、何伦、张万全、三犯。著即乡赴市曹。派委瑚素通阿监视行刑。亦俱著先行刑夹一次。再行处斩。已革游击常太、已革守备郭士祥、于所守汛地不能觉察。致被偷砍树株。实属溺职。该管总兵巴宁阿、已革职发往吉林。该革员等仅予罢斥。尚觉轻纵。常太、郭士祥、著发往伊犁效力赎罪。余俱照所议行。因思陵寝守汛弁兵。向未明定缉捕贼犯优予赏赉章程。该弁兵等无所希冀。一遇利己自便之事。辄相率听从。趋之若骛。自此次惩创之后。应酌定条例。如官弁等捕获偷盗禁地树株贼犯。即立予升擢。兵丁等捕获贼犯。即量为拔补。仍加之赏赉。核其获犯之多寡。以定赏项之重轻。所需赏银。即于就近库项内筹款动用。其如何酌量奖赏之处。著守护各陵之贝勒公、及该管大臣等、详细核议具奏。仍著剀切出示晓谕弁兵、以尔等职司防范。若能恪守汛地。严缉匪徒。官弁则优予升阶。兵丁则不惟得赏。兼可得官。傥或贪利纵贼。即立正典刑。不能稍从末减。即如陈英、何伦、张万全、所得钱文。统计不过制钱数千。即至罪罹重辟。且因伊等得财故纵。不能按常律问绞。与正贼一例斩决。与其得有限之赃。蹈不赦之罪。何如捕贼立功。既蒙上赏复授官职。急公自效则如彼。图财舞敝□大则如此。尔等权其利害。孰得孰失祸福惟所自取。但不可妄拏无辜。希图冒功邀赏。如有犯此者必加倍治罪。并晓谕青桩以内居民、以周明等叠次商同偷砍树株。明正典刑。众所共见。其孙秀等犯。亦已在京处斩。法在必行。可为炯戒。尔等住址。幸依风水重地。若能安分守法。自必永远蒙庥。若如周明等干犯例禁。则不独身罹宪典。即家属亦遭遣逐。荡析离居。求安其故土而不可得。真乃孽由自作。如此明白宣示。庶弁兵居民等、咸知感恩畏法。不至甘蹈禁网。用副朕辟以止辟之至意。　　

○遣御前大臣喀尔喀扎萨克亲王固伦额驸拉旺多尔济、往奠故喀尔喀郡王萨木丕勒多尔济、茶酒。并赏银五百两治丧。　　

○甲子。孝恭仁皇后忌辰。遣官祭景陵。　　

○谕内阁、吴熊光奏、驰赴东路督催舟师搜捕蔡逆缘由一摺。据称屡奉训谕、饬令专注蔡逆一股并力殄除、余匪且从缓办、而提臣钱梦虎等、因途遇郑一匪船、就便截击、未免不知缓急、其蔡逆下落、亦未踹探确实等语。蔡牵一犯。本系闽洋盗首。因闽省舟师追捕紧急。水米火药亦无接济。所剩盗船无多。乘闲窜入粤省。为延喘偷生之计。是该逆不过一外来穷窜之贼。并未与粤洋匪帮纠约合夥。该省水师官兵于本处洋面情形理应熟悉。何以蔡逆所到之处粤兵竟不能赶及。至提督李长庚、带领闽省客兵。紧蹑入粤。于粤洋沙线自未谙习。尚能紧蹑贼踪奋力攻击。前在沱泞洋面。督兵回环剿捕。该逆坐船已被烧毁头篷势穷力竭。彼时粤省师船。如果帮同合击将该逆立时弋获。则其功与闽省相埒。否则追击盗船痛加歼戮。迅速截回闽境。虽不足言功。亦尚可不加责备。讵钱梦虎等、前次并未与李长庚跟帮剿捕及蔡逆乘风东窜。钱梦虎等总未探明踪迹。示以兵威。以致该逆折窜闽浙。来往自如。其缉捕不力之咎。实无可辞。若云中途遇有另帮盗船。设能将郑一乌石二等著名首逆擒获。亦可将功抵罪。乃仅捕获一二土匪。遂以此为卸责地步。藉词支饰。看来钱梦虎等统领师船。总不免在洋观望。于水师疲玩习气。全未湔改。此在备弁微员。尚无足深责。钱梦虎等以专阃大员。统领水师。缉捕是其专责。今竟一味因循。所司何事。钱梦虎著交部议处。该省水师。自总兵以下、都司以上。凡在事出洋巡缉者。著吴熊光查取职名奏明交部议处。以示惩儆。至吴熊光身任总督。水师虽所统辖。但亦祇能于沿海口岸督饬调度。并无亲莅洋面督率剿捕之责。其咎尚有可原。吴熊光、著加恩免议。　　

○旌表守正捐躯江苏沭阳县民徐得昌女徐氏。　　

○户部议准、福建巡抚张师诚疏报、侯官、长乐、宁德、三县、开垦田三顷八十亩有奇。照例升科。从之。　　

○除福建闽、侯官、诏安、三县、水冲田一十八顷九百五十亩有奇额赋。　　

○乙丑。谕内阁、前经降旨将偷砍红桩树株案内要犯周明陈英二名、解赴犯事地方正法示众。特派成书、景熠、带同章京护军校等、押犯于是日起程前往。监视行刑。昨日忽据成书等驰报、伊二人先已出城、赴东岳庙等候、屡次差人迎探人犯、杳无音信、维时城门已闭、伊二人不能赶进城内、且所带奏摺夹板等项、俱已先行、随即驰赴通州、询问该地方官、亦未接到部文行知、未知系由何衙门迟误等语。当经派令托津、前赴兵部衙门、传集兵刑二部承办之司员询问。旋据查明刑部司员是日申正由圆明园钞录谕旨、于酉正一刻赶至署中、即提犯解往兵部收管、兵部郎中恒定、于酉正二刻接到人犯、办理车票、延至掌灯时分、始行起解、以至未能即日出城等语。此事军机大臣于辰正承旨后、即应传知兵刑二部。一面移解人犯。一面赶办车票。自不至稍有迟逾。乃仅照寻常事件。仍俟谕旨呈递发下时始交刑部钞录遵行。复由刑部移交兵部。辗转稽延。以致办理濡滞。迟误之故。实由于此军机大臣等、著交吏部都察院察议。兵部郎中恒定、于接到人犯后。察看天色傍晚。即应先行料理起程。再补行办理文票。自可无误。该郎中并未筹计及此。实属拘泥。恒定、著交部议处。至成书、景熠、系专派押解要犯之人。乃并不等候人犯起解时一同前往。辄行赴城外东岳庙坐守。已属非是。及至迎探无踪。城门将闭。若飞速驰回知会步军统领、将城门暂缓关闭。尚可将人犯即时解往。讵伊二人转以奏摺夹板等项俱已先行为词。赴通州住宿。竟置应解要犯于不问。又恐自干迟延处分。豫为诿卸地步。率由驿递具奏。不顾骇人听闻。太不晓事。成书、景熠、俱著交部议处。　　

○丙寅。上御勤政殿听政。　　

○谕内阁、工部奏查明南河需用料物例价。并铁保等奏请加价数目。及此次英和等所拟增减各价值。分析比较开单进呈。朕详加披阅。所开料物十一款内、除铁器杂料煤炭等项一款、仍照例价并无增添外。其余各款。均比照定价增添半倍一倍以致数倍不等。河工需用料物。全在经手得人。自无敝□大混。从前即未经加价。在谨饬办工者。自不敢多有浮开。而见利忘害者。全借此亏国肥己。此时加价之后。设或办工各员仍前糜帑营私。其敝

□大又将何所不至。是河工杜敝□大之法。原不专在于定价。但近年大工屡兴。物产昂贵。一切工料。不能悉照旧价办理。亦系实情。既据侍郎英和等到彼访查明确。自当酌量准行。但亦不能不定以限制。所有单内增添价值。著将较旧价多半倍一倍倍半以及两倍者。均照所议办理。其有较旧价加至两倍以外、至三倍四倍半有零者。著减至加两倍为止。于两倍之外。不得再有浮多。违者工部仍前不准。此次定价之后。工员承办料物。自更无掣肘之虞不得再有藉口。若仍前虚估宽报。复有敝□大混。一经查出。必当重治其罪。不能少为宽恕矣。至于时价早晚、本自不同。即岁需工料、亦有多寡不一。将来如果办工较少。物价渐平。该河督即当据实奏闻。酌量议减。设或物价仍复昂贵。该河督亦何妨随时具奏。再行请旨办理。总以天良为本。核实为要。国家财赋。出自百姓。朕代天工。即同天鉴。欺朕即是欺天。误国必致殃民。一定之理。务宜看透。该总河副总河二人、惟当尽心综理。将各工员承办岁料等物。随时访查。详悉核估。实用实销。一经查有敝□大窦。即当破除颜面。据实严参。勿稍瞻徇。朕不时特派大员覆加查访。如查有敝□大端。则惟该河督是问。凛之慎之以太仆寺卿珠隆阿、为内阁学士兼礼部侍郎衔。　　

○以喀尔喀贝子凝保多尔济、为乌里雅苏台参赞大臣。　　

○丁卯上幸万寿山。诣广润祠拈香。　　

○谕军机大臣等、兴奎等奏、酌调官兵相机进剿贼番。一摺据称兴奎赶抵大通、会晤贡楚克扎布、面商剿办事宜、接据巡缉官兵禀报松布地方、有贼番二三十名在彼游奕抢掠、当派西宁镇九十带兵进剿、贼番见官兵赶近、先行占据山梁枪箭齐发、经官兵冲锋直上、杀毙贼番七名、余始畏惧奔窜、现在兴奎等即拟相机进剿、大加惩办等语。向来贼番等出没无常。其狡狯伎俩。往往乘闲肆劫。迨一经官兵剿捕。即时闻风远扬。乃此次辄敢恃强抗敌。竟与天兵抵拒。甚至凭高恃险。枪矢并施。其犷悍情形。实堪痛恨。此皆由历任办事大臣如台布都尔嘉等、纵容姑息遇事并不认真查办以致该贼番藐视天威。不复心存畏惧。边圉不靖职此之故。现在该将军督兵进剿、所有带兵大员。前已降旨将格布舍＜闲＞放宁夏副都统。并令驰驿前往。计此时尚未到彼。兴奎等应即迅速行催。令其赴营听用。又据另片奏、萧福禄恳请随营效力。亦著准其前往。该二员久历戎行。兴奎等应令督兵前敌。庶剿捕尤易得手。其所调各兵已共有三千名。计贼番屡出肆扰。至多亦不过二三百人。兵力十倍于贼。声威不为不壮。但不可分起前进转致见单。兴奎等当整队督剿以期一鼓集事。该处各番族中。其安分守法者。业经出示晓谕。自不至惊疑滋扰。其敢于抗拒者。即系叛逆不法之徒。正可乘此兵威。大加埽荡。务令实在震慑天威。再不敢出而滋事。方为一劳永逸之计。将此谕令知之。　　

○旌表守正被戕河南西平县民吴德女吴氏。　　

○戊辰。谕内阁、初彭龄奏、请将现任通判捐升知府高廷瑶、留于安徽以知府补用一摺。外省现任捐升人员。各督抚每以熟悉地方为词。将该员奏留本省补用。此端一开。不但于铨政有碍且易启属员巧为趋避之渐。前经两次降旨、通饬各督抚不得滥行保留。所有初彭龄请将捐升知府高廷瑶留于安徽补用之处。不准行。仍著该部照例铨选。　　

○旌表守正捐躯云南鹤庆州民曾成林妻王氏。　　

○己巳。谕军机大臣等、庆杰奏查勘红桩禁地情形一摺。据称今查得右营分汛、并所属黄崖关等十四处沟峪、现有远年无考之曹□少朽陈楂二百一十二株、又近年根楂八十六株、此内大者径过四五寸、小者二三寸、讯之该汛兵目、皆称历年搭桥、并杀虎作木猫、更换拨房栅木等项使用等语。此项树楂。既据该汛兵等称系搭桥等项官用。自非盗砍盗卖可比。但向来既准在内采取。是否定有章程。即兵丁等往采之时。亦当奉有官文。办有案据所称历年使用。如搭桥更换栅木之类。必有数目可考。若所砍树木根楂过多。则恐不免有夹带影射之敝□大。庆杰此次如讯有偷窃及擅伐情事。自应照例治罪。讯明之后。即当详议章程。嗣后官用木料。或在红桩以外白桩以内采取。或在白桩以外青桩以内采取。其采取之时、系为何项需用、及应用何项木料。一切大小丈尺及多少株数。应如何详细报官存记档案、及派员前往查验之处。俱即一并详议奏闻。以便久远遵行。永杜敝□大混。若能在青桩以外取用。更为妥便。省案牍之繁。却影射之敝□大。详悉妥议具奏。将此谕令知之。　　

○减江苏娄县、荒田九十二顷七十亩有奇额赋。　　

○庚午。谕内阁、温承惠奏分别查办积案一摺。直隶省积案。总督衙门自理词讼未结者五十七起。多有前督任内之事。温承惠到任未久。其催提讯明奏咨者已有十八起。温承惠、著加恩免其议处。至藩司臬司两衙门自理词讼。现在未结者均积至二百数十起之多。实属疲玩。藩司庆格、前臬司杨志信、在任有年。不能辞咎。均著交部议处。嗣后该署督务当按照奏拟章程。严饬所属上紧清厘。实力整顿。勿徒以空言塞责。至其中有原告自行匿迹、日久不到案投审者。显系情虚畏质。意图拖累。此风实不可长。地方官遇此等刁健之徒。无论其系何控案。俱照定例、一月内不投到听审、即将人证宁释销案。如有再行呈控。另作新案办理。以杜尘积之敝□大。
  </div>
  <div class="pagination">
   <a href="清实录嘉庆朝实录_page236.html">
    上一页
   </a>
   <span>
    ...
   </span>
   <a href="清实录嘉庆朝实录_page232.html">
    232
   </a>
   <a href="清实录嘉庆朝实录_page233.html">
    233
   </a>
   <a href="清实录嘉庆朝实录_page234.html">
    234
   </a>
   <a href="清实录嘉庆朝实录_page235.html">
    235
   </a>
   <a href="清实录嘉庆朝实录_page236.html">
    236
   </a>
   <span class="current-page">
    237
   </span>
   <a href="清实录嘉庆朝实录_page238.html">
    238
   </a>
   <a href="清实录嘉庆朝实录_page239.html">
    239
   </a>
   <a href="清实录嘉庆朝实录_page240.html">
    240
   </a>
   <a href="清实录嘉庆朝实录_page241.html">
    241
   </a>
   <a href="清实录嘉庆朝实录_page242.html">
    242
   </a>
   <span>
    ...
   </span>
   <a href="清实录嘉庆朝实录_page238.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
