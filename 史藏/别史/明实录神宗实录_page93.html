<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 93 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 93 页/共 367 页</h1>
    <div class="content">　　○御史杨四知言纪纲不立国非其国今一岁中浙江殴巡抚灵州屠主帅土目戕委官此其渐不可长也为今之计莫如重督抚选主帅优恤而保爱之武弁有剥削粮饷凌虐卒伍者明正国法则兵众感恩畏威效死恐后安有自干天宪者  上然之
　　○贵州巡抚刘庠巡抚傅顺孙各题四川永宁宣抚司已故宣抚奢效忠妻妾奢世统奢世续讦奏事情原止争给冠带掌管印信总兵郭成勘处差指挥禹嘉绩轻入夷寨被其拘留又差伊男名色把总郭天心等横行需索致世统纠集夷兵万余囤住永宁后巡按亲临禁谕夷兵方散嘉绩放出乞将郭成罢斥与郭天心禹嘉绩俱行抚按究问奢世统讦奏事情听四川另委廉能官员勘处  上令贵州巡抚官会勘郭成戴罪供职
　　○以考成查参未完事件将经管抚按曹大野刘世曾贾如式傅顺孙孙光祐等罚俸有差
　　明神宗显皇帝实录卷之一百三十二
　明神宗显皇帝实录卷之一百三十三
　　万历十一年二月甲申朔大学士张四维等题二月十二日经筵开讲去年秋讲四书书经讲完今见讲诗经仍该用一经进讲周易一书先王明天道以修人纪其理虽奥衍宏深至于拟议言行会通典礼关于君德治道最为详切故自  祖宗列圣以来凡幸太学必令儒臣以是书敷讲厥有深意合无今次以周易同诗经进讲用为  圣学缉熙之助  上然之
　　○祭  三皇于  景惠殿以祭余赐三辅臣
　　○黜锦衣卫千百户王杲等遣戍为民有差
　　○刑科给事中田畴言逆犯范登贪肆异常言官论列尚未及阿附邪臣如宣大巡抚贾应元徇其占窝大坏盐法文选郎中蒋遵箴藉登私宅纳贿卖官御史于鲸顾尔行皆听嘱托受贿乞将四臣一体罢黜以清仕路＜锍-釒＞下吏部吏部覆蒋遵箴降三级调外任顾尔行降远方杂职于鲸闲住应元以他赃另勘从之
　　○乙酉升工部左侍郎陈道基为南京刑部尚书升户部左侍郎刘思问为南京右都御史升礼部右侍郎周子义为左侍郎翰林院侍读学士沈鲤为右侍郎各仍兼侍读学士经筵日讲升大理寺卿辛自修为兵部右侍郎升大理寺左少卿赵焕为南京右佥都御史提督操江
　　○升福建福使王希元于江西四川副使范仑于云南山西副使宋应昌于河南山东提学副使蹇达于山东苑马寺卿王体复于狭西福建副使张偲湖广副使管大勋于广西各参政
　　○以镇守广东总兵官黄应甲为左军都督府佥书
　　○以狭西临巩平延庆五府旱荒尽蠲十年起运民粮诏发太仓银十五万太仆寺马价银二十万分解饷司补民粮未完之数仍谕狭西督抚多方赈恤务济民艰
　　○发太仆寺常盈库贮马价银一万五千七百有奇给蓟镇备万历十二年抚赏及补还蓟密永昌四镇额饷
　　○丙戌以左春坊左庶子兼翰林院侍读朱赓改掌侍读学士掌院事
　　○吏部覆南京工科给事中冯景隆荐原任南京兵部主事赵世卿缘故大学士张居正专尚操切官民俱困＜锍-釒＞陈广选进宽驿传省大辟缓催科振台谏五事居已恶其反已处以王官未几考察闲住南京国子监司业张位当居正父故之日曾遗书劝其遵制丁忧迨简讨赵用贤以言事行也位以诗送之居正愤恨降补徐州同知翰林院修撰习孔教当邹元标廷杖谪戍时孔教以桑梓往视且歛赠路费以资其行居正恨之乃乘星变考察谪为泉州推官迨升邵武同知遂禠职乞将三臣复原职分别擢用又南京湖广道御史孙维城亦荐三臣及原任侍读赵志皋以劝居正终丧致拂其意升广东副使随以考察降解州同知天下痛惜之除张位赵志皋候优升习孔教候起用外赵世卿于例有碍起用合无以原任主事量升郎中致仕诏从之
　　○南京河南道御史方万山奏荐司业张位南京佥都御史张岳岳以不肯保留居正去位者也又劾光禄寺少卿王蔚傅作舟鬻权纳贿诸不法事得旨王蔚傅作舟以原官降一级调外任用
　　○吏部言科道官奉旨奏荐原任尚书陆树声等三十三人皆负清硕之望为时俊彦但中间亦有年齿已迈及因考察纠拾例难叙用者又恐或有可用而偶遗不预荐者臣等再加访择惟求协舆评以仰副  圣明任贤求旧至意报可仍谕吏部各官有崇诡饰虚无益治道生民的毋徒徇名滥起致眩士习
　　○总督东厂太监张鲸等题会同锦衣卫都督同知刘守有等抄没犯人冯保并伊弟侄冯佑等及张大受徐爵等家财金银睛碌珠石帽顶玉带书画等件并新旧钱各色蟒衣纻丝绢无筭日逐具奏运进御前所有各犯衣服米盐床柜卓椅铜铁锡磁器皿等件奉有钦定各该衙门交收报闻
　　○以大同助马堡守备钱禄为大同入卫游击
　　○刑部考核恤刑郎中冯孜等俱刑名＜锍-釒＞通允多驳少阎漳开释颇多俱系矜疑免赃人数八名亦无大谬淂旨冯孜等复职阎漳降一级用
　　○下庞清冯昕于镇抚司
　　○丁亥礼部奉命预卜  寿宫请同钦天监谙晓地理员役及本部工部属官一员先诣相视报闻
　　○遣礼部侍郎许国祭  先师孔子○升狭西副使岳凌霄为本省苑马寺卿狭西佥事李承选为本省行太仆寺卿
　　○改江西副使邹学柱升河南右参议赵鹏程为河南副使起原任贵州副使李蓘为山东副使原任福建佥事赵参鲁为福建佥事各提调学政
　　○升池州知府郭四维为河南副使整饬霸州兵务
　　○升刑部郎中王道纯开封知府孟学易于四川吏部郎中沈应文于江西刑部郎中王桥程正谊绍兴知府傅宠梧州知府陆万垓于云南南安知府陈祖尧于贵州广西右参议彭应时于本省平阳知府王汝鲁于山西保定知府张振先饶州知府管稷汝宁知府杨可大于湖广建宁知府徐秋鹗于福建各按察司副使
　　○升青州知府王世能于河东保宁知府萧守身于山东各运使○戊子祭  太社  太稷
　　○承天府地震
　　○以南京右军都督府掌印崇信伯费甲金为南京提督操江兼管巡江
　　○命镇守蓟永等处总兵官少保兼太子太保左都督戚继光以原官镇守辽东地方因兵科都给事中张鼎思言继光先在闽浙战多克捷今蓟永未劾功能乞改南以便其才故有是命
　　○以神枢五营佐击文应诏为锦衣卫南镇抚司掌印以锦衣卫指挥佥事苏棨张希思为南镇抚司佥书
　　○己丑会试天下贡士以大学士余有丁吏部左侍郎兼侍读学士许国为考试官
　　○升江西佥事朱一松于本省广东佥事侯应爵于贵州刑部郎中李良柱于广西各布政司参议
　　○户科给事中王继光劾兵部尚书吴兑交结逆保多受将领馈遗侍郎贾应元先开府时太平王被参以停封为辞致该府馈银九千仍勒送万金方许请封而罢追赃及赂游七冯保诸不法状  上令行彼处巡按御史勘应元受代府赃数而置吴兑不问
　　○命司礼监将冯保名下郭清好生打问
　　○庚寅升通政使倪光荐为工部左侍郎仍管通政使事
　　○升湖广右布政使贾待问为本省左布政使
　　○辛卯  上御皇极殿册李氏为  潞王妃遣定国公徐文璧大学士申时行持节捧册行纳徵礼其册文曰经国之道莫先于正家昌后庥之必谨于择配岂惟重彝伦之始亦以弘化理之原懿范具存仪章斯举朕弟潞王翊镠禀资岐嶷赋性温醇冠礼既加婚时甫及李氏乃兵马指挥淂时之女夙受姆仪克娴阃则宜匹王室以替中闺兹特授金册封尔为潞王妃尔宜祗服荣恩恪修妇道永膺多福用广宗支尔惟钦哉
　　○赠  仁圣懿安康靖皇太后父固安伯陈景行太子太保
　　○以总督漕运兼管河道太子少保兵部尚书兼左副都御史凌云翼为兵部协理京营戎政升户部右侍郎王之垣为本部左侍郎南京户部右侍郎王廷瞻为户部右侍郎升顺天府尹张国彦为右副都御史抚治郧阳升山东右布政使翟绣裳为右佥都御史整饬蓟州等处边备兼巡抚顺天
　　○改南京大理寺卿刘志伊为大理寺卿升尚宝寺少卿徐元春为光禄寺少卿
　　○升刑科右给事牛维炳于礼科兵科右给事中王三余于兵科俱左给事中升兵科给事中田大年于户科刑科给事中王凤竹于礼科兵科给事中冯露于工科俱右给事中○复刘台原官御史仍赠光禄寺少卿
　　○兵部尚书吴兑满三年考复以继光论劾乞罢  上慰留之
　　○御史于有年劾左都御史陈炌阿谀权势倾害忠良先御史赵应元按楚时当大学士张居正回籍葬父独未往吊炌参论应元落职为民员外王用汲忠愤所激具＜锍-釒＞参论被炌挟私中伤亦坐为民乞将陈炌罢斥为大臣謟谀之戒  上曰言官论人须当审事实参详公论若不谙事情始末不分人品高下輙肆诋排大臣将人人自危岂成政体于有年躁妄当治姑从轻罚俸半年近日科道官争以奸党为言斥退已多今后务体国惜才用餋和平之福若再有违旨搜索往事的定行重治不饶
　　○以朝鲜国王李昖押送漂洋人口赏银一百两锦四叚纻丝十二表里赐敕奖谕陪臣军从人等给赏有差
　　○壬辰月犯井宿○命礼部选民间女子年十一以上十五以下者三百人进宫预教
　　○升大理寺右少卿邵陛为本寺左少卿复除原任山西行太仆寺卿季采菲为甘肃行太仆寺卿改原任甘肃行太仆寺少卿石槚为狭西行太仆寺少卿
　　○癸巳  孝贞纯皇后忌辰  奉先殿行祭礼遣靖远伯王学礼祭  茂陵
　　○升狭西按察使王湘于湖广山东按察使蔡淑逵于本省各右布政使升四川左参议王胤祥于狭西刑部郎中霍镇东于云南各副使升刑部员外郎吴显于江西南京刑部员外郎容若玉于河南户部员外郎艾穆刑部员外郎谢诏于四川户部郎中郑人逵刑部员外郎王用汲于广东南京工部郎中来经济于广西各佥事
　　○调浙江副使王缄为河南副使王缄为河南副使调原任广西佥事王一卿为云南佥事○甲午升光禄寺卿臧惟一为顺天府府尹大理寺左寺丞□为正为大理寺右少卿尚宝司司丞韩必显为本司少卿
　　○兵部尚书吴兑左都御史陈炌各以人言乞罢  上俱慰留之
　　○丙申升直隶徐州同知张位为尚宝司司丞
　　○改太仆寺卿刘良弼为光禄寺卿
　　○都察院左都御史陈炌再乞休  上温旨留之
　　○浙江巡抚张佳胤巡按张文熙乞照恩例豁免已故尚书赵文华侵冒未完军饷银六万有奇伊男赵慎思拟充军  上曰赵文华侵冒军饷十万有余未曾正法今又迁就豁免何以惩恶伊男赵慎思姑依拟发烟瘴地面永远充军
　　○丁酉谕礼部闰二月十二日朕躬谒  山陵行春祭礼率  后妃同行一应礼仪事务著各该衙门俱照万历八年例行○河南进表都司杨正蒙以枉道回籍革任
　　○戊戌礼部题据祠祭司员外郎陈述龄会同工部都水司主事阎邦钦天监监副张邦垣等及带在京谙晓地理人连世昌先诣  天寿山四顾相视择得  永陵东边一地名潭峪岭  昭陵北边一地名祥子岭东井南边一地名勒草洼俱为吉壤乞钦命文武大臣□臣学谟工部署印侍郎何起鸣领该司郎中并各该员役详加选择  上命公徐文璧大学士张四维司礼监太监张宏同去相择内外大小官员有谙晓地理见在京的尔部里开来令同去
　　○兵科都给事中张鼎思等言蓟镇久安夷情难料辽左仰逞二奴势渐向盛阿台未擒终为祸本宣大黄酋乞封必使严束部落谨奉贡市然后为请延绥荒旱速当破格蠲恤甘肃东套诸酋住牧名虽抢番寔则犯汉近议请出帑金一万以为市赏若不早为拒绝将来岁为故事且甘肃原额兵九万今不及半乞转行各镇督抚悉心经画兵部覆如议独谓黄酋收父妾而子侄扯力艮那吉等纠合以抗此族属离披势分积弱之渐不宜强之和合以增其势也补练兵马当着实整理但中国长伎在火器各边应仿宣大及蓟镇大炮式多为成造兼造三眼枪以用中国之长不惟易于剿零即虏大举且破之矣报可
　　○诏浙江总兵移住省城先是以倭变始设总兵于定海省城兵民两变巡抚张佳胤为请故有是命
　　○录宣大山西贡市事竣功赏总督郑雒巡抚贾应元萧大亨总兵官郭琥等银币有差
　　○户部覆甘肃巡抚王土□□巡按吴定题称甘肃镇地土塉薄天气寒冷耕种无时附近力勤者种一歇二方能收获地远力薄者三四年方种一次且屯科二项徵输屯重科轻恒称偏累无力耕种遗累逃窜屯额渐亏今次清丈实在地四万五千九百九十三顷三十五亩零定为地额无论屯科概拟一则分别上中下三等徵输共粮二十一万六千一百八十五石零定为粮额其水退淤出额外抛荒等地俱听各军随便自行开垦永不起科从之
　　○改居庸昌平总兵右都督杨四畏为镇守蓟州永平山海等处总兵官
　　○诏范登监候处决从刑部所覆奏也
　　○己亥遣顺天府堂上官祭  先农之神
　　○庚子谕礼部朕春祀  山陵潞王于德胜门送驾西直门迎驾礼部便具仪来看
　　○礼部言新升南京刑部尚书陈道基通政使司左参议梁子琦贵州佥事胡宥俱究心地理乞命同往  山凌相择从之
　　○诏皇城内外设钦依把总二员东西分管以给事中田畴言门军逃役上直指挥事权轻也○降原任南京右佥都御史董尧封为浙江右参议原任南京右佥都御史张岳为四川左参议原任江西右参政余希周为本省佥事  升蓟镇大水峪游击戚金为古北口参将
　　○屯田御史王国清查出豊润玉田等县成国公朱应祯退出苇地及民间告垦未入册地寔丈过通徵银八千有奇豆一千九百一十一石有奇永为定额俱角□羊备边报可
　　○录雕剿石城县乌兔多浪二阜蛋贼功刘尧诲张明正等各叙录赏赉有差
　　○辛丑升工部右侍郎何起鸣为左侍郎起原任工部右侍郎熊汝达为工部右侍郎
　　○起原任南京右都御史魏学曾为南京户部右侍郎总督粮储
　　○起原任户部右侍郎傅希挚为户部右侍郎兼右佥都御史总督漕运巡抚凤阳等处
　　○升巡抚南赣副都御史王缉为南京大理寺卿○改南京国子监祭酒高启愚为国子监祭酒
　　○升福建右布政使张楚城为云南左布政使起原任广东按察使顾章志为山东按察使
　　○升宣府副总兵董一元为署都督佥事充总兵官镇守居庸昌平等处
　　○罢三屯辎重营游击夏时山东都司佥书常钺河南都司杨正蒙从御史王国所劾也
　　○狭西道御史杨四知言圣王为民设官所与共理天下者守令是也今天下文巧之吏剥民奉上而吏良悃愊无华虽拂上官之意弗顾也上官悦趋承恶介特耳目寄之吏胥毁誉采之窝访不肖县官阴结窝访阳事上官而吏事毕矣朝廷德泽不究职此之故今当黜幽之期乞敕吏部责成监司务求实政仍查监司崇尚虚声是非混淆者黜之以为戒  上然之
　　○壬寅  恭仁康定景皇帝忌辰遣惠安伯张元善祭  陵寝行礼○升户部郎中郭性之为山西佥事
　　○录万历十年温州擒倭功巡抚张佳胤副使陈涧参将沉思孝等赏赉有差
　　○赐西山阳洞长官司酋长韦昌金冠带先是属贵州黎平府正统间叛今昌金率众来归复赐之待三年后果能输纳粮差准与承袭祖职
　　○总督两广尚书陈瑞巡抚广西侍郎郭应聘各题边关凭祥等州善后三议先是通事范可久伴送安南夷使还凭祥土官李德胜索夷礼物以致各夷攘夺混失范可久批文可久自刎行广西巡按查勘德胜已监故地方道府罚治有差至是陈善后事宜一谓夷使入贡广东海北广西左江二道宜亲履地方严饬防范一谓凭祥逼近交南不便改设流官宜将官族李仁管理州事仍隶思明府一谓诸夷馈送致启衅端宜严行禁止淂旨如议行
　　○诏修武英殿工料价银于节慎库收贮料银内支给工完之日监工科道查核造册奏缴
　　○癸卯升四川右参政凌琯为狭西按察使
　　○诏顺义蓟州遵化豊润玉田五州县驿递炤通州等州县例各驿马骡徵银召募应差不淂编佥人户
　　○乙巳以元辅张四维往择  寿宫吉地还赏银五十两纻丝斗牛胸背四表里
　　○调原任浙江右布政使蔡汝贤为福建右布政使四川副使郑一信为广西副使
　　○复除原任山东左参政陈文烛为四川左参政
　　○丙午南京科道阮子孝子有年等各紏劾冒滥京堂巡抚宁夏右佥都御史晋应槐巡抚福建左副都御史劳堪太仆寺少卿杜友兰吏部覆应槐回籍听勘劳堪降一级与杜友兰俱调南京用○丁未礼部题查淂嘉靖十五年节奉  世宗皇帝敕谕祭告  天寿山  长陵等七陵朕躬叩拜西山  皇高祖妣恭让章皇后  皇曾叔祖景皇帝陵所示展拜一次庶慰朕追感之情钦此又查淂万历八年  皇上奉  两宫皇太后率  后妃谒  陵先诣  长陵次诣  永陵  昭陵其  各陵俱遣官行礼臣等仰惟  皇上大孝因心真诚法  祖顷岁  圣驾诣  陵惟  长陵  永陵  昭陵躬行祭告其  列圣陵寝多系命官恭代揆之  圣心追远感时尚有歉然其未尽者今次谒  陵合无仰稽  皇祖世宗皇帝彝宪酌分二日以次展拜庶礼意周洽诚敬流通而  累朝之旷典以昭  皇上之孝思以慰矣
　　○大学士张四维等题今日蒙发下文书内有礼部春祀  山陵仪注一本开称  九陵俱  圣躬亲祭礼仪俱同臣等恭查嘉靖十五年  皇祖世宗皇帝谕礼部  诸陵惟  长陵上香八拜执事自献帛爵  六陵并  二寝俱上香四拜为礼而不可不别  诸庙也又谕  七陵朕俱躬上香惟  长陵仍奠帛初献以尊  太宗钦此臣等仰惟  皇祖奉先之孝议礼之精登杀品节诚可为万世法兹礼部只依该司旧按录拟仪文大缛况今又增  永陵  昭陵不惟  圣躬太劳抑恐日力不给今次似当遵炤  世祖更定礼节惟  长陵与  永陵  昭陵俱上香八拜亲奠帛初献其  六陵  二寝上香四拜执事官代献帛爵为便上请  圣裁  上批礼部＜锍-釒＞云  长陵  永陵  昭陵依拟行礼  六陵  二寝恭遵  皇祖世宗钦定朕躬上香四拜其奠帛三献俱执事官代仍谕  潞王候驾幕次不必搭盖
　　○朝鲜国王李昖表进方物马匹进贺  仁圣懿安康靖皇太后  慈圣宣文明肃皇太后徽号陪臣吏曹参判郑彦智等宴赏有差
　　○起原任湖广副使林偕春为浙江副使提调学校
　　○升云南临安府知府甘一骥为山东运使
　　○起原任游击卢彻管领保定官军安廷灿管领定州官军
　　○戊申升南京翰林院掌院事右谕德王弘诲为南京国子监祭酒
　　○升大理寺左少卿邵陛为右副都御史巡抚南赣
　　○巡抚江西御史贾如式言原任御史刘台之劾居正居正未必欲致之死也有台同宗原任国子监监丞刘伯朝举人刘寿康与台有宿憾欲中台奇祸以结居正欢心适值台买谢燿地偿价未厌其心燿恨之伯朝等嗾燿讦奏谋之吉安推官刘绅绅为备资促之行勘问时伯朝对理台有口何能辩至于辽东赃银五千两台贫不能完徒累富室代纳乞敕都察院将伯朝绅究处臣并提刘寿康谢燿勘问得旨着抚按官提问
　　○己酉升太常寺少卿雒遵为太仆寺卿
　　○升南直隶运粮把总陈颂为山东都司佥书南直隶京口图山把总徐道为河南都司佥书
　　○革凉庄游击王心一山丹守备薛如玉仪真守备左良辅川沙把总刘懋功任
</div>
    <div class="pagination">
<a href="明实录神宗实录_page92.html">上一页</a><span>...</span><a href="明实录神宗实录_page88.html">88</a><a href="明实录神宗实录_page89.html">89</a><a href="明实录神宗实录_page90.html">90</a><a href="明实录神宗实录_page91.html">91</a><a href="明实录神宗实录_page92.html">92</a><span class="current-page">93</span><a href="明实录神宗实录_page94.html">94</a><a href="明实录神宗实录_page95.html">95</a><a href="明实录神宗实录_page96.html">96</a><a href="明实录神宗实录_page97.html">97</a><a href="明实录神宗实录_page98.html">98</a><span>...</span><a href="明实录神宗实录_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
