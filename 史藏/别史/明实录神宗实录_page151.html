<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 151 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 151 页/共 367 页</h1>
    <div class="content">　　○丁丑  上谕群臣曰兹者星象示异  天戒垂仁咎在朕躬深用警惕诸司大小臣工各宜奉公率职宣力分猷一切怠玩私邪虚文积弊务加洗涤以称朕修实应  天至意修省事宜尔礼部查照举行
　　○原任户部郎中今升江西副使程宗伊患病准以新衔致仕
　　○吏科给事中杨文举题称六科员缺数多乞转选科臣而外取期遥或于中行量选左都御史李世达亦称台臣小差渐次乏人欲内与外兼取科与道兼选部覆以闻  上曰行取考选既议论不一见今御史员数尚多通候差用将尽之日来说余如议行
　　○往嘉靖年颁行旧法马轻重与民间相同隆庆年有新钦降法马每百两重一两二钱收纳通行民不胜困科臣叶初春上＜锍-釒＞曰新法马之设非制也各省钱粮角□羊官者十之三杂用者十之七一概加增而火耗又复不减兹欲铸而颁降日久更改不无动扰若京角□羊用新法马杂派用旧法马又非画一之法宜照原降法马平收平角□羊分外不得加增违者访实参究诏可
　　○户部题按臣彭而珩奏称屯额暗耗致损课程则清查当议宜委官履亩踏勘查明册报屯官宄滥致有包侵则催徵当议宜仿民粮之例本色照旧上仓收贮折色投柜上纳仍委文职首领公同屯官监收角□羊入寄库屯灾改折不得其平则折徵当议宜仍旧别为三分如灾荒十分至八分为重灾徵银三钱其七分至五分为轻灾徵银三钱五分其四分以下俱徵本色着如议行
　　○海西弗思木等卫女直野人进贡着临淮侯李言恭待
　　○戊寅荫原任大学士吕本嫡孙吕□亻ㄠ月□□基为中书舍人吕魁仍应候选原职
　　○以蓟镇参将林桐升山西副总兵驻劄老营堡
　　○以福建都司掌印朱正色为广东潮州地参将
　　○己卯  上谕科道曰迩来风尚贿嘱事尚趋赴内之效外外之借内甚无公直好生欺蔽且前者  天垂星变群奸不道汝等职司言责何无一喙之忠以免瘝旷之罪汝等市恩取誉辄屡借风闻之语讪上要直至于鬻货欺君嗜利不轨汝等何独无言且尔等岂不闻宫府中事皆一体之语乎何每以摉扬君恶沽名速迁为也尔等食何之爵受何之禄至于长奸酿乱而傍观避祸无斥奸去逆之忠职任何在本部该拿问重治姑且从轻各罚俸一年
　　○金花银二十五万系各省直徵角□羊万历九年因徵角□羊不前进用不敷暂于太仓库凑进节年共借银一百三十八万有奇户部题请今后角□羊徵有踰数者宜查照年数补库以备急用既不缺各省应进之数亦不贻角□羊解官久候之苦着依拟行○户部覆按臣周孔教题称盐法条议增引价则□人病开引目则正盐壅增余盐则正课妨所当议者一严禁占窝一预关引目查处灶粮一修复屯盐着依议行
　　○庚辰沐昌祚以骄横被参抚臣因置造板榜备誊  明旨及会参情节禁革事件竖于布政司之东在其府第南忽于正月十九日移镇征缅之前夜将前榜撤去抚臣吴定复＜锍-釒＞参题有旨沐昌祚着策励省改立功自赎
　　○壬申升通政司左参议田蕙为本司左通政升南京吏部署郎中事主事冯嘉隆为江西副使管屯并水利
　　○  上以虏酋跳梁边事废弛边方督抚司道选用湏要得人着九卿科道官从公会举于是六部衙门等官石星等科臣杨文举等道臣李廷彦等各会同荐举以原任兵部尚书王遴为首科臣王德完特本独荐王遴及何东序内各言款不可恃战不可忘而预修备徵欺蔽尤为边务要紧南京各衙门尚书孙鑨等科臣郝世科等道臣彭而珩等亦各＜锍-釒＞荐以原任南京兵部尚书吴文华为首而科臣谓当明赏罚专委任以一其权道臣谓当惩玩愒厘文饰惜人才假事权以救其弊下吏部议覆其荐举互有异同内经考察拾遗则有王宗沐冒滥紏劾则有何东序为河工不准推用则有褚鈇因劾革职则有刘经纬既得旨这会荐边材数多还慎加查访酌量叙用毋得轻狥滥及
　　○户部以太仓缺乏支放官俸月钱不给临时开铸费难区处乞于司钥广惠二库见贮万历金背钱每季量发三百万文至给散布花量发五百万文以备搭放支给待太仓库少充即行停止不允
　　○升真定游击麻承训为蓟镇台头营等处参将
　　○癸未莽酋犯顺逼近永腾合省徵兵粮饷无从措办于是抚臣吴定议咨四川将库贮应动银一十万两速角□羊接济复咨南京户部动支库银十万两角□羊给并乞查屯田有无开垦土兵有无精练土司军民有无捐赀尚义逐一议处报可
　　○苏松常镇民值叠灾去岁秋冬复值霪雨为害国计难充应天抚按官议先见徵以足正赋缓逋赋以足见徵自十四年至十七年除金花漕折并内府库寺钱粮及十八年见徵钱粮一并照旧徵角□羊外余带徵各项乞俱准停徵一年其安庆被灾尤甚虽经请折然折银系已完角□羊亦乞暂停各年带徵部覆以松江府派剩米折等银已经奉文蠲免何以覆请停徵查有无沉匿及侵欺等情弊湏查明造册缴奏着如议行○以宁夏卫百户封朝宰盗侵仓粮米麦三百余石着革世袭发边卫永远充军
　　○甲申荫兵部左侍郎贾仁元男贾惟炫嫡孙贾文渊入监读书
　　○赐广东总兵官中军都督府右都督张元勋祭葬
　　○狭西法藏等六寺剌麻番僧海西脱伦兀等卫女直夷人兀失等又海西安出等卫阿都等海友帖等卫伯扯等各入贡俱着临淮侯李言恭待
　　○升湖广行都司陈闰生为广西思恩等处参将
　　○江西道御史王之栋参山西巡抚朱孟震一味逐波百计避事今扯酋挟火酋讲复市赏山西贡市一体亦河套所必由之地岂孟震所能担当乞将孟震仍守原官或另除腹里上曰抚臣才推未任如何便要议处若朝廷用舍轻率亦非政体朱孟震着遵新命上紧到任朱孟震亦上＜锍-釒＞乞罢不允
　　○乙酉总兵尤继先报称火落赤虽已渡河其部落可卜列等尚潜住莽剌南山随遣将领与诸番同剿斩首一百四十二颗科臣议厚番兵赏格并仿卫所之制量授印俸按地核族各立之长而量籍为兵岁时犒赏有差部覆亦以保番为御虏要策宜逐一议处停妥从之
　　○巡关御史张鹤鸣疏参蓟昌等镇倒马官员张效良等各照例罚俸有差
　　○丙戌南京刑部尚书魏时亮三＜锍-釒＞乞休不允
　　○广东新会县知县苏眉山以贪问徒现在追赃未完香山县典史陈大章假借按臣同乡私令家人陈时二串棍黄淩一等收其银五百两欲与行贿为按臣程达之男觉发程达奏行江西巡按提问正罪部覆从之
　　○丁亥辽东镇西堡灾
　　○以考功司主事吴献台为浙江副使分守宁绍台兵备
　　○兵部题清查军伍全凭册籍宜专官督造自洪武十四年起至万历十八年止各军祖名充调来历子孙支派某绝某存细开都□里社无以有丁作无壮丁作幼预为脱卸之地册前后总撒相符限十九年十二月角□羊部不得差漏及迁延不到违者参治从之
　　○兵部覆应天抚按官题称暂停苏常等府带徵马役银两内有协济会同馆者该馆差役甚繁原无停徵之例宜照旧徵角□羊从之
　　○汝安王妃奏讨三家店桥税已经得旨工部尚书曾同亨以三家店往来货物不过煤炭柴草之类原无抽分明例先经豪家索取已行严禁私税方革官税复兴事体人情无一可者乞亟行停止以安畿民杜冒请着照前旨行
　　○赐原任太子太保兵部尚书张佳□亻ㄠ月□□同妻封夫人向氏祭葬
　　○戊子礼部题称宗室旧条例定于嘉靖四十四年而擅婚滥妾则各以题准之年为例擅婚例在三十八年滥妾例在二十三年今代宗鼐銗等四十八位奏辨封爵除充火□衣一位病故俊拙等六位查无文卷所据鼐銗四十位既经抚按查勘明白宜准改封辅国奉国镇国将军及辅国中尉盖代府僻在穷边各宗资身无计贫苦之状委与别府不同且先以擅婚滥妾另题名粮所以督抚诸臣累为奏请内地诸宗不许援例妾乞从之
　　○己丑礼部题异端之害惟佛为甚缘此辈有白莲明宗白云诸教易以惑世生乱故禁宜严近福建有僧妄称钦差欲重建支提寺以觊银坑之利又有番僧亦乞内地造寺为通番之计汉上栈道亦复有游僧妄称差遣即京师中近有五台僧自号密藏禅师潜住惑众合严行禁逐  上命严逐重治之
　　○原任广东总兵官中军都督府右都督张元勋病故着照例与祭葬
　　○都察院题御史奉差不淂枉道回籍家果有妻拏当送父母当省者量宽月日准令取道过家但不得迁延违限诏可
　　○工部题右都御史潘季驯议称漕河自淄沟至姜家桥一带堤岸系运舟牵挽必经之地因在湖中屡遭风浪冲塌宜用石包砌每三里留水门一道计用银九千四百四十两于岁修并轻赍米银内动支着如议行
　　○庚寅万历十八年达贼入犯旧洮州官军获功者另奏其失事守备高崇谦发边远充军终身孙继祖等各坐不应从巡抚周盘之请也
　　○辛卯升河南嵩县守备柯鹰扬为河南都司军政佥书○兵部题武学之设以教世胄而储将材一议严进退一简定考验一分别升降一议定补馔一严查拨差一议派幼小一赏明箭赏一议覆馔粮一拟送考语俱着如议行
　　○兵部题巡视科道官张应登条陈责实戎政数款一曰简军之实京军三大营战军守城照旧通融拨补其收补开除分卫造报以便户部查对每春秋着实派选即以派选虚实课诸将功罪一曰练军之实各营日分教练春秋二操通计最者升补选锋殿者降为散军而每营火器为要宜以两大营赴北厅演放一大营在南厅列队每五日为率更番轮演火器以便查点一曰恤军之实各项差拨应行禁革至于擡灯扒沙扫雪等役必不能免惟该管员役为之体恤其有借差以歛费假费而卖差者营官以军法从事一曰核选锋之实选锋以一人食二人之饷必膂力技艺一人可当数人之敌如有老弱者游惰者严加汰革务使五千之众实皆精锐倘营多精锐堪补选锋另行题补即以所汰老弱之饷饷之一曰稽马匹之实营马有二三大营马计一万七千有奇巡捕营马计五千六百有奇惟当禁借骑尽归操捕时课牧毋容瘠损违者指名参究一曰甄别将领之实营官贤否惟于春秋操毕将各营军马技艺逐一查阅以分殿最行简操守临期又宜互为参考一曰清理禁兵之实四卫营勇士营号称禁兵军踰一万马踰三千岁费二十余万乃有名无实宜逐一清查如法教练勿致缺伍冒额滥支草料俱着依议行惟勇士营四卫营只着该监着实查理训练
　　○壬辰大学士申时行等题昨奉  圣谕切责言官通加罚俸群臣莫不震悚但宫廷地隔不能一一闻知遂使肘腋之患上廑  圣虑今罪魁已逐党与就擒以法绳之不必过怒然与其惩于后孰若谨于先旧例入皇城者不得持寸刃经断罪者不得入宿卫乃内操虽已停久而兵器犹各藏带宜申明禁制防之于渐具题以闻
　　○吏部题户科给事中陈尚象所荐编修邓以赞已经升用朱鸿谟杨时乔丁宾颜素蔡悉乔应春凌琯郑继之卫成芳九员或急流勇退或林樾养高人品卓然宜遇缺推用许孚远雅望称高公论称屈候服满推用王绍先萧汝芳授政难以共功取节亦足励俗应待困衡录用从之
　　○万历十八年正月点虏宾兔妻等穵边官军防堵获功除吴大臣王英等八名经赏外指挥鲁光祖参政胡维新各赏银十两
　　○癸巳原任抚治郧阳右副都御史裴应章升户部左侍郎以病准回籍调理○甲午  上谕内阁览卿等所奏悉见忠爱至意前者责遣奸逆已谕卿等知矣但此辈余类心怀报复潜蓄不道为放火毒药之举赖  皇天默佑启朕先知虽则伏法其党甚多朕已命所该掌管之人日夜谨慎至于切责言官朕恕其失职负君但知常时于君父之事每借以风闻沽名至于群奸怀谋筭上则委之不知好生不忠姑从轻罚而已卿等可安心赞治其余朕知道了
　　○是日大学士申时行等题称比来臣工徯望  天颜不啻饥渴今孟夏时享适值宫禁肃清之日乞移跸对越以慰神人之望
　　○乙未原任江西道御史王象蒙复除原职
　　○兵部题御史张大谟议称虏酋凭肆急在武备宜选将简兵并募雇徵角□羊逐一议处停妥其边镇抚督务湏申严威令毋容姑息明定功罪毋致混淆应袭到部严加比试武举重在骑射毋得专取论策待武臣必加礼遇驭士卒必加训练若有器械钝朽不堪供战及保甲不行反加骚扰者俱听参治从之
　　大明神宗显皇帝实录卷之二百三十四
大明神宗显皇帝实录卷之二百三十五
　　万历十九年四月丙申朔
　　上亲享  太庙
　　○是日大学士申时行等题辽东副总兵李平胡等报称虏紏众入犯即先期出边捣剿斩获二百余级仰见  圣武布昭将士用命谨将塘报先行进呈
　　○御史樊玉衡条陈屯马数款一豫派劄先行各州县将原徵马价草料银给各马头责令豫买依期角□羊寺且以二年为率通融伸缩则于二万旧额可以常足一并役头凡湿马头角□羊本色必用俵户马头不可废矣若乾马头角□羊折色已派条鞭马头何用宜合用湿马头止照地亩数目编派勿使推避亦不得别行勾扰一均取兑凡巡验上膘者册注堪兑次膘注备兑及遇兑军必取上膘以备骑操而巡历在先取兑在后能餧养成膘则备兑之马已在堪兑之数矣宜逐一查验部覆俱依议行
　　○丁酉兵部题御史连标条陈有禆边务一议定互市银马毋使朘剥贫军以充市本一议核大同战马毋使那移充数以滋侵扣着如议行
　　○戊戌赐淮王河东王府等各嫡庶子名各给敕书如例
　　○议勘播州杨应龙事宜时贵州抚臣叶梦熊主议五司改土为流悉属重庆而四川按臣李化龙意与相左遂因小嫌求斥部覆化龙比士计吏及期不得引嫌思去其会勘扬应龙并改属五司从长计议报可○己亥改封安东王载环嫡第三子翊锾为长子会昌王弼栋庶一子缙木□炭为长子
　　○兵科张应登题参按察使刘葵申维岱佥事马应梦李启原苑马少卿阎漳均非边材且有烦议宜从罢斥部覆刘葵降级调用马应梦改调腹里李启原申维岱阎漳各致仕从之
　　○翰林院简讨杨元祥复除原职
　　○准给寿阳公主护坟地土一千五百顷余退还入官其造葬银一千六百九十九两零给驸马侯拱宸自行营造
　　○庚子升南京户部右侍郎刘继文为本部左侍郎改兵部右侍郎
　　○补调简副使张稽古为山东副使整饬辽东开原等处兵备
　　○兵部题科臣胡汝宁所条陈修省一款谓扯酋东归火酋远遁虽云巢穴可扫然甘凉一线之地自兰州渡河以至肃州各酌量兵力于额兵之外募练三万以备边防盖缘彗为兵象修备不可不密也宜下经略督抚从长计议从之
　　○总督两广刘继文题称渠吞等十六村原属武黎废县界于思明府忠州江州之间遂为忠州占据后为江州贿夺今既设新宁州治而以武黎四都隶之则此十六村当属新宁管辖但江州原出戍兵见存九百名曾派之该村今村既改属宜减三百名以示轻省土官黄河汉姑行戒饬庶户籍可定争端永杜矣部覆着减率兵二百名余依议行
　　○辛丑吏部尚书宋熏四＜锍-釒＞乞休不许
　　○以山东佥事郭东里调补狭西佥事
　　○调山东右参政杨芬为山西右参政驻劄偏关
　　○改补免勘右参政胡维新为狭西右参政驻劄肃州
　　○以序班陈一熊伴送夷人骚扰驿递严行追究重拟从浙江抚臣常居敬之请也○刑部题恤刑四款一恩恤宜广奉差官湏虚心详审惟求至当不拘人数本部题覆亦惟详其恤之当否不得以数多参驳一鞫审宜慎狱情变伪无穷湏不厌烦劳吊取始末卷案前后招对细简严查临审时详问证佐务得真情以洗沉冤一平反宜公恤臣主于原情按臣主于执法各不相戾苟惟摘一二按臣所经参驳之狱以为矜恤安用恤录为哉宜去雷同尚平允按臣亦宜和衷共沛德意一事权宜重每恤臣所历地方专责理刑一员听其委分驳勘府州县正官俱不得相抗玩怠违者揭呈重则参奏恤录官事竣亦听该科分别考核部覆着如议行
　　○壬寅兵部题总督萧大亨等会议得平虏卫有屯田地以拨给屯军者次有地亩地自屯军外给各军养赡者又次有拨附地又次有牛具地系舍余开垦者宜设法清查照地肥瘠派纳粮草果粮多地少即与豁除果地多而粮少亦亟为通融合行总阅抚按官严督委官分别责成又议得屯在阳和天城者俱本色在高山镇虏者俱折色地本相联徵粮逈异委为未妥亦宜沿丘履亩从公踏勘定为厚薄二则厚者每石折七钱薄者折三钱五分如地有余多将粮均摊惟不失原额以全国课着依议行
　　○经略尚书郑雒会巡按御史周盘题称逆酋火落赤等闻我兵调集声言剿杀遂踏冰宵遁其可卜列宗＜土答＞儿等五百余人以冰开隔在莽剌南山潜住属番哈六束韩六等侦报明白总兵刘继先同原进学等率番汉兵于二月十八日驰赴莽剌川遇贼格斗斩获首级一百四十三颗生擒十二名马牛羊约三千余匹又续报获首级十一颗生擒二名虽火酋远奔元凶未获授首而恶部诛夷氊裘亦已落胆将领尤继先等各宜叙功文臣如巡抚叶梦熊等各宜优叙至于番族哈六束韩六等素称恭顺屡次剿虏有功俱应重加升赏以励后效其生擒幼虏掜卜歹姑乞存恤以广仁恩章下部议
　　○兵部王德完言虏情叵测其诈言归而不归也诚恐蓄奸图逞蹂＜閵＞必甚往时李本固欲乘时决战又恐未得胜算即近时所报捷功不过穵边流虏莽剌南山余孽假如桀虏合而内向我能直捣而长躯乎倘徒以虗声恐喝之能使彼必畏乎宜敕经略深思远虑虏王果否欲归夷寺果否焚毁士马果否精练饷粮果否充赡番族果否无二心且魏学曾总督任重尚可以逡巡就道乎于达真谋勇名者何不令驰驱塞上乎＜锍-釒＞上兵部题覆自经略郑雒报称虏王认罪东归约由嘉峪关外归巢道颇纡曲台省诸臣蒿目忧时有谓扯酋归复宜更与订约禁其迎佛假道抢番启衅而陈制御之三策者有谓宜增兵往来应援者有谓虏于纡道回巢则火真可讨其去来俱宜备而尤宜钤束归番者又如科臣刘为楫欲乘此复市之时绳以俺酋初约毋务修媚而不修备道臣李本固请遣将提兵海上勒虏东归不归则战且当慎防番族勿以轻信受侮俱应酌议题行今科臣王德完复有此议皆与诸臣之言相为表里宜行经督诸臣相机调度魏学曾宜催赴任于达真咨吏部酌用从之○癸卯升狭西行太仆寺少卿熊汝器为山西行太仆寺卿兼佥事
　　○升顺德府知府张延庭为狭西苑马寺少卿兼佥事
　　○升兵部职方司署员外郎主事白栋为山东佥事
　　○新宁县锦衣卫张文被强贼劫掠伤死其掌印千户李名臣等着巡按提问知县张炳通判文似韩知府刘应望等各罚俸三月巡道李得阳等姑免究未获贼严限缉拿务期必获
　　○甲辰吏部覆河南道御史马象乾等条陈六事均有禆计典一稽核当实其考语册文外另造一册列所访事实送部以凭黜陟一论拟当虚毋姑免见在而以去任者塞责毋党护正官而以卑秩者充数一采集当广其五花考语册文预行司道府州县从实开送抚院抚院参酌访明攒造毋得转委滋弊一开报当预考语事迹册俱限九月终送部过期者以怠玩参罚一交际当禁一切公程私饩概从禁革尤当自京官始一署摄当议不许听凭请托私庇亲旧仍将署印官通行考核分别荐劾着依议行
　　○以狭西左参政余寅补山东右参政
　　○巡按福建御史俞文伟以病准回籍调理痊可赴部听用
　　○德世子常邦□清先守父制已满又承重继曾祖母郭氏之服至十九年七月方阕乞预赐册封以服满之日开支禄米已奉旨准今岁册封扣日支禄礼臣执称法莫重于封爵礼莫大于服制宜遵例恪守但念本藩变丧频仍准于服满之日扣日支禄以资养赡其遣官册封仍候明岁  上命遵前旨行
　　○乙巳火星犯箕
　　○升汉阳知府司马祉为狭西行太仆寺少卿○西路保德等仓节年拖欠召买未完米豆二千余石草七万余束广积仓攒典胡邦宁侵盗仓米二千余石各有明案同知郗应芳曲意摭餙指拖欠为加增掩侵盗为借支又守备贾谟等侵盗月粮被参各未审结部覆乞严究问以后管粮官仍听粮储郎中注考以凭黜陟着依议行
　　○丙午赐元辅及讲官等扇有差
　　○调补郑国仕为狭西左参政
　　○以镇海卫千户王廷相假称功次升职回所支粮管事为主事闻金和清黄查出着拏来京问罪
　　○戊申  孝懿庄皇后忌辰遣武平伯陈如松行礼
　　○以南京光禄寺卿沈节甫为南京太常寺卿
　　○辛亥户部尚书石星以科臣胡汝宁修省＜锍-釒＞请缓带徵并乞行均丈之法议分数之减悬招徕之令仍责成有司破资格铨选报可
　　○壬子京师雨雹
　　○以右通政使谢杰为南京光禄寺卿
　　○予戚属庆都伯杜继宗祭九坛照例造坟安葬
　　○癸丑以广东巡抚蔡汝贤为南京兵部右侍郎
　　○甲寅以太常寺少卿孙矿为右通政
　　○以南京吏部主事汤聘尹为广东副使
　　○乙卯以广东副使陈文衡为湖广右参政
　　○丙辰改刑部尚书陆光祖为吏部尚书
　　○升通政司右参议李观光为左参议选用南京兵部郎中张书为右参议
　　○先是闲住郎中公一扬假名建白纳贿干进为辅臣王锡爵所奏  上令革职为民严提究问科臣杨一举复请严假托之禁曰章＜锍-釒＞宜发曰议覆当慎曰法守当严部覆以建言诸臣人品原自不同惟当核所言之当否参以操行之纯疵如有为干请者严加访捕以清仕路报可
　　○丁巳大学士申时行等＜锍-釒＞请视朝  上传谕以  庙享回一向头目眩晕体未大安时行等复＜锍-釒＞恭候
　　○以广德州知州任春元为广东佥事驻劄罗定
　　○吏部题科臣叶初春所议升转事将户部监督禄米仓改为年差通州三差改为三年题差以省注选候补俸资深者间升二司知府未及格者仍有缺填补所议举劾事方面官有贪酷衰庸者如例参处不得曲狥以示长厚抚按不举者听部从公径处着依议行
</div>
    <div class="pagination">
<a href="明实录神宗实录_page150.html">上一页</a><span>...</span><a href="明实录神宗实录_page146.html">146</a><a href="明实录神宗实录_page147.html">147</a><a href="明实录神宗实录_page148.html">148</a><a href="明实录神宗实录_page149.html">149</a><a href="明实录神宗实录_page150.html">150</a><span class="current-page">151</span><a href="明实录神宗实录_page152.html">152</a><a href="明实录神宗实录_page153.html">153</a><a href="明实录神宗实录_page154.html">154</a><a href="明实录神宗实录_page155.html">155</a><a href="明实录神宗实录_page156.html">156</a><span>...</span><a href="明实录神宗实录_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
