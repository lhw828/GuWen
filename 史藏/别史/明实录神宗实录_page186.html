<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 186 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 186 页/共 367 页</h1>
    <div class="content">　　○原任四川副使来经济降补贵州左参议原任浙江左参政钟昌复除山东左参政湖广襄阳府知府尤锡类升云南副使
　　○辛酉广东道御史况上进＜锍-釒＞论元辅赵志皋引年当听志皋因＜锍-釒＞恳允放归田  上慰留如故夺上进俸六月
　　○予故中府署都督佥事郑尚金祭一坛例不给葬
　　○兵部覆大虏入犯固镇已将退缩失事将领萧如薰姜直等参革乃延绥总兵麻贵奉调赴援提兵深入所斩获首二百三十级获牲畜踰一万五千差收桑榆之功另宜优赏以奖敢战之气乞荐告  郊  庙宣示捷音  上可其奏
　　○壬戌总督狭西李汶＜锍-釒＞辞新命诏以西边多事李汶素著才略特简督理不准辞
　　○予原任大学士吕调阳妻张氏祭葬仍加祭一坛
　　○巡抚山西魏允贞题荐指挥丘云霄孙维张世勋等可堪冲边用许国钱承恩朱正色等可堪次冲用  上下兵部核之
　　○癸亥册封日本正使都督佥事李宗城等题称于四月初七日已渡鸭绿江抵义州旋差武举孔闻诏等同游击沈惟敬前往釜山宣谕倭众讫臣等径诣朝鲜暂驻俟差官回报据实奏闻
　　○刑部尚书赵焕复以疾请  上见其情垦准驰驿回籍
　　○直隶巡按牛应元因瞻谒  祖陵目击河患乃绘图以进随上＜锍-釒＞言黄淮交会其来已久今独黄高淮壅者起于嘉靖末年管河部臣见徐吕二洪巨石巉岩撗亘水中运船不便令工凿去河失冲激之势而沙日停河身日高于是溃决起矣当事者计无所之旁河两岸筑长堤以夹束之名曰缕堤缕堤复决更于数里外筑重堤以防之名曰遥堤虽岁决岁补而莫可谁何矣但黄淮原有交会处黄从西北来自清河县北二十里骆家营折而东至大河口会淮所称老黄河是也永乐初年平江伯陈瑄以其迂曲从骆家营开一支河为见今河道而老黄河淤矣庆历年间复从草湾开一支河黄舍故道而趋以致清口交会处二水相持淮不胜黄则窜入各涧口淮安士民于各涧口筑一土埂以防之嗣后黄淮暴涨水退沙停清口遂淤今所称门限沙是也此时当事者不思挑辟门限沙惟习筑塞之故智费钜万金钱傍土埂筑大堰横亘六十里名曰高堰全淮正流之口置不为理复将从旁入黄河福口一并筑堤塞之遂倒流而为  陵泗患矣前岁勘科张贞观始议辟门限沙裁张福堤其所重又在支河腰铺之开总之全口淤沙未尽挑辟即腰铺功成淮水未能出也况目今下流鲍王诸口已决难以施功岂若复黄河故道尽辟清口淤沙之为要乎至欲于上流施功则不如科臣吴应明＜锍-釒＞中所引就草湾下流浚诸决口俾由安东归伍港是一策也不则原议周家桥量为＜锍-釒＞通亦为一策若乃急将黄堌戎家等见决水口早为堤防又于萧荡等弥漫处挑成渠道又于符离集一带河身浅阻处量为＜锍-釒＞利至宿迁县西旧有小河一道为睢水入黄正路急宜挑辟使有所归大意唯以复淮故道辟门限沙为主而腰铺之开海口之浚在所缓者已而总河舒应龙报称张福堤已决百余丈辟口挑沙见在行功至腰铺之开尤不可废事下工部侍郎沉思孝因奏言臣顷道出淮口询问父老皆谓黄高势猛淮弱倒灌抒此患者惟有复老黄河于上以夺其势辟清口沙于下以通其流因询所为老黄河则自桃源县三义镇起至叶家冲仅八千余丈河形尚存工费似易一意开浚河势必分为二一从故道抵颜家河入海一从清口会淮患必为弭矣苐议论甲乙未定既奉有差官踏看之旨请著风力工科一人会同总河总漕与各御史从长计议务期佥谋画一永有利赖可也  上诏著风力科臣一员去会同地方官计议其工易举者作速随宜＜锍-釒＞洩以安  陵寝若事干重大垂永利者仍确议奏报不得仍前怠玩以取罪戾
　　○甲子大学士赵志皋四恳允放因请宽况上进之罚＜锍-釒＞入  上遣鸿胪寺宣谕慰留
　　○乙丑国子监祭酒萧良有再＜锍-釒＞乞放诏准回籍以系日讲官赐驰驿去
　　○升礼科都给事中薛三才任湖广右参政分守荆南
　　○丙寅礼部范谦题册封遣官事庆府宪王伸域嫡二子帅锌袭封为庆王唐府唐王硕熿庶第一子器墭封为唐世子淮府淮王载坚庶第一子翊钜封为淮世子荆府荆王由懋选蕲州李氏封为荆世子妃秦府靖王敬镕庶第二子谊＜淄-田夕＞封为崇信王益府益王翊鈏庶第十二子常洞封为德安王韩府韩王朗锜庶第二子景今□水封为汶阳王肃府淳化王弼果次孙绅在袭封为淳化王周府莱阳王勤暖嫡长子朝马□垂凡袭封为莱阳王沈府唐山王恬熇嫡长子珵鄄袭封为唐山王灵寿王珵垲选长治县和氏封为灵寿王妃六合王珵＜土廷＞选长治县崔氏封为六合王妃其册使正副则自阳武侯薛钲修撰翁正春光禄寺少卿孙玮行人王经邦等共二十人
　　○丁卯福建巡抚许孚远奏福州海坛山开垦成熟田地八万三千八百有奇量则起税民已输服兹山密迩镇东为闽省藩篱既成屯聚必资城守其造成营建署等费逐一确估不过六千七百两有奇即以本山税银三年充之可不劳而办城郭营房既完海坛游兵便可常聚则屹然一雄镇又有南日山仅比海坛三分之一俟查明另议至彭湖遥峙海中为诸夷必经之地若于此处筑城置营且耕且守断诸夷之往来据海洋之要害尤为胜算但此地去内地稍远未易轻议因言浙中沿海诸山若陈钱金塘玉环南麂等处俱可经理＜锍-釒＞入户部覆请听其便宜施行且请移文浙江抚按查陈钱等处照海坛设法开垦诏曰可
　　○戊辰升兵部职方司员外郎张栋为狭西佥事狭西按察使曾如春升浙江右布政贵州按察使郑国仕升狭西右布政广东左参政李志升山东按察使
　　○协理京营戎政缺吏部以兵部左侍郎李桢工部左侍郎沉思孝主名请  上诏沉思孝升右都御史兼兵部右侍郎董之
　　○时泗  陵水患日急而议者迄无成画  上既有旨令选老成风力科臣往勘俾立限回奏又以从前地方官因循坐视勘官竟成虚文令工部查名具奏于是工部沉思孝奏言勘科常居敬之委始于万历十五年斯时以河溢开封等处虑梗运道耳初未常议及  祖陵也洎科臣王士性有  祖陵当护之说与开老黄河之图始命河漕臣与勘科会勘而居敬与漕臣舒应龙河臣潘季驯共为条议亦不过筑堤防运道之旧论迨  皇上允总漕周采所奏有泗州积水可虞之旨再遣科臣张贞观往勘而辟清口开腰铺之议始出河臣舒应龙方欲举行而按臣彭应参科臣陈洪列刘弘宝以倭警岁祲请暂停止盖亦天时人事适然未必尽诸臣之过＜锍-釒＞入  上怒甚诏以河工岁糜金钱百万而浸没滋甚总督河漕官故尔迁延希图糜费舒应龙著革职为民科臣陈洪烈刘弘宝扶同停寝降亟边方杂职用张贞观彭应参以既为民免究而潘季驯令吏工二部查明来说勘臣张企程立限五月令作速前去勘议具奏
　　○己巳太常寺卿范仑题五月十五日夏至祭  地于  方泽  圣驾亲诣告  太庙诏遣驸马都尉万炜恭代其视牲遣伯王学礼费甲金尚书孙丕扬杨俊民轮看其  五狱遣侯吴继爵徐文炜大学士陈于陛沈一贯分献
　　○狭西□督叶梦熊条奏防御事宜大概谓本朝御虏之法无过按伏摆边二者而正德年间总制杨一清设法最善其法分布延宁正奇游兵驻定边等处以固藩篱宁固奇游兵驻石沟等处以严门户狭西总兵驻镇戎调度以保庭除嘉靖年间总督刘天和选延宁劲兵八枝按伏定边花马池东西为外边选固镇劲兵六枝按伏下马关东西为内边八枝主堵六枝主敌其法尤善嗣后有马军伏空步军摆墙之制而卒称不便今四镇在在皆虏而兵马单弱公私告匮若照先年分叚摆边既苦不敷惟有议总兵驻镇城调度其余将领认定信地严哨明烽整兵待敌而已其在延绥则定边南北沙梁旧安边甎井宁塞镇静皆以副参游分驻防剿而总兵麻贵驻镇城以调度之其在宁夏则花马池沙湃兴武等处俱以副参游防守而总兵解一清驻清水营以调度之其在固原则洮河逼邻火酋时防内讧臣既提兵驻花马池总兵黄明臣居下马关而河洮尚缺弹压宜令狭西抚臣吕鸣珂移驻共资调度其在甘肃则庄浪镇羗等处各将领分防应援总兵杨浚居中调遣但去臣所驻较远一应军机有难遥制俱听抚臣田乐随宜处置且宜留入卫之兵以护鄜延调山西之兵以资声援申明监司之任令谨收歛修防塞以严督察申严军伍之令作勇敢诛退缩以振纪律＜锍-釒＞入兵部覆称卫兵一款事关蓟镇当再行酌议其分防申令等项自至安边至计候旨申饬行  上诏总督尽心料理四镇文武大吏俱听调遣不得以各守信地为辞
　　○遣礼科左给事中张企程往勘河上从轮差之请也
　　○庚午户部覆巡抚福建许孚远清查该省寺田悉照旧例四分给僧六分入官给僧者止纳正粮八分入官者加徵一钱二分充饷至历年隐漏悉清查照例加纳既不重徵病民又弗容奸匿税从之
　　○工部左侍郎沉思孝以陪推蒙点＜锍-釒＞辞新命  上以忠猷茂著不允
　　○壬申户部覆水次兑粮应从民便据各监兑主事王成德等及总漕等衙门所议将浙江嘉善县漕粮轮派浙东西二总领兑南直隶昆山县漕粮轮派锦衣旗手二总领兑江西吉水县漕粮改拨龙江左卫兑领新喻新淦二县漕粮改拨吉安所领兑湖广荆岳二府所属漕粮改拨青泥湾水次交兑山东长清县水次改于梭堤地方拨东昌卫浅船领兑其淮安卫海船改馆陶县漕粮领兑则通融变易之中无偏估独累之患矣从之
　　○户部覆彭城卫屯地坐落青县军民土田相错被灾分数亦同民地既经有司申请题蠲屯地何能独异应照灾重事例改折苐照天津仓支放折色军粮向来每石四钱该卫既祈永折应照灾轻灾重量加为长便合行屯田御史转行天津兵备会同饷司从长计议以凭请夺从之
　　明神宗显皇帝实录卷之二百八十四
明神宗显皇帝实录卷之二百八十五
　　万历二十三年五月癸酉朔升山东佥事周应治为广东左参议福建佥事张桥松为云南左参议原任狭西右参议李弘道起补河南右参议原任福建调简副使张斗调补贵州副使升山东清州府知府卫一凤为狭西副使
　　○御史吴楷请  圣驾躬祭  方泽不报
　　○初卜酋从定边阑入固镇蔓及甘肃折将损威督臣叶梦熊称失事矣继抚臣李春光总兵麻贵有晒马台薛家洼两捷兵部请告  庙宣捷以风示边境而科臣王士昌论得不偿失无功可宣科臣刘仕瞻复追论梦熊在黔剿番在狭募苖皆召变失策即宁夏之剿叛亦因人成事矧固镇失事岂可援麻贵之捷以自文请显斥梦熊且停宣捷  上诏免宣延绥叙功如议
　　○神机营坐营陈云鸿报称同总督孙矿差官骆一龙直抵行长营中行长率夷僧玄苏宗一倭将平调信等出迎恭谨且倭船大半归巢载还倭兵一万五千名其所量留以候天使者不过行长幕下残士耳兵部石星据其言以请乞敕杨方亨前驻居冒李宗城与小西飞等前驻南原以示东封大信报可
　　○甲戌大学士赵志皋五＜锍-釒＞乞归  上以志皋精力尚强慰留如故
　　○乙亥户部题据宣大督臣萧大亨所举东市阳和道参政刘葵同知王良佑计省市赏银三万一千有奇而抚臣梅国桢殚劳体国功俱可纪例应旌异诏梅国桢刘葵王良佑各赏银有差
　　○丙子升云南右参议马伋任四州副使池州府知府何思登任云南副使皆用陪升廉州府知府郭廷良任贵州副使
　　○升南京鸿胪寺卿徐大任为南京太仆寺卿
　　○御史谢廷策因辅臣陈于陛有接见大臣录用人材之＜锍-釒＞奏请  上每月一再临朝或御便殿召对大臣商确时政而于获罪诸臣或间拔以究其用或别补以尽其才引周宣王姜后脱簪待罪卒勤政事以成中兴之美宋仁宗允赵忭之请召还唐介蔡襄诸直人而嘉祐之治为特隆语甚切至  上怒其借事党救落职诸臣降一级调外任
　　○升光禄寺卿钱藻为顺天府府尹右通政耿定力为左通政南京大理寺寺丞李植为右通政
　　○丁丑诏总督宣大萧大亨入为刑部尚书太子太保如故南京翰林院侍读学士杨起元入国子监祭酒
　　○予原任兵部左侍郎汪道昆祭葬道昆擅文誉著述脍炙人口任边地颇著军功于是部请量加优厚诏仍加祭一坛其谥以曾经拾遗科臣薛三才参驳不予
　　○礼部覆祭酒萧良有＜锍-釒＞拨历酌贡期□＜锍-釒＞议以丙申年为始俱取阳年三省一次分搭轮选十年而□则多寡适均不＜锍-釒＞不数人才弗苦壅滞而太学亦弗患空虚□第所议乡闱各归省试诸士当不分皿号体校艺以昭大公□如议
　　○礼部题原任太子少保礼部尚书徐学谟祭葬学谟郎祠部守荆州多可称述晚节失誉为礼卿常被论列以故议者弗予  上仅诏与祭葬如例　　○戊寅升工部虞衡司郎中文运熙任浙江右参政
　　○吏科叶继羙户科李先芳俱以右给事转左工科张同德以给事中转右
　　○原任山西副使李三才起补山东提学副使湖广右参政李同芳升贵州按察使云南副使李先著升云南右参政福建泉州知府汪道亨升福建副使江西佥事吴鸿功升狭西右参议
　　○兵部题下马关置将增兵所给马价嬴余七千二百三十六两于内扣除兵三月饷外尚余五千一百五十二两准扣作二十四年募丁月饷之需从之
　　○己卯先是吏部会推朱鸿谟升户部左侍郎邵庶推补礼科都给事中高桂推补兵部郎中  上皆留中不下廷臣莫测所以于大学士赵志皋等＜锍-釒＞请  圣断蚤为裁决以释群疑不报　　○御史周希圣＜锍-釒＞言蜀地传造扇柄倍溢往额窃思蜀民经黑番之跳梁播酋之驽骜奔走于徵兵运饷力既不支而又以午夏所用一物穷极雕饰殚竭膏脂恐为  圣德之累乞赐罢免  上以希圣沽直要名罚俸一年进解造扇如故
　　○辛巳大学士赵志皋六＜锍-釒＞乞休固称衰老辞甚迫切  上谕以边情孔亟时事多艰岂得称老自便必不听卿去
　　○大学士赵志皋等因科臣陈世恩等财诎民穷织造当节一＜锍-釒＞合辞恳  上大赐减免仍下部议处工价协济免行加派穷民  上颔之终不报
　　○原任福建右参政王民顺起补广东右参政狭西左参议王道升狭西副使
　　○福建道御史蒋汝瑚＜锍-釒＞论河南巡抚张一□□□是中州水灾室庐漂没道殣相枕  上恻然轸念大赐捐赈而一元以守土重臣不思设法安抚独主劝借给米之说至群呼抢攘几成大变又纵毛兵肆横推诿道臣刘卿而代为饰辩复罗织诸司冀脱己罪此其抚众率属胥失之矣诏下部议
　　○工科给事中郭如星＜锍-釒＞论宁夏巡抚周光镐言宁夏孤悬河外三面皆虏自哱贼逞乱杀掠几空套虏乘秋咆哮屡噬乃以一筹莫展之光镐当之何怪将领怯缩士卒凋耗而不可为也犹不引年自裁将封疆之事可畀非人再误耶＜锍-釒＞入铨臣称光镐驭军简易未易轻为更调从之
　　○户部奏御供倭锡原额向派福川广恭进今部积如扫不能猝办祗承买万斤其余仍派各省诏姑照数进
　　○原任南京鸿胪寺卿升太仆寺卿致仕何以尚故妻韦氏奏乞恤典以尚未满四品考原无祭葬例礼臣范谦称以尚素著直名引黄巩抗节直言例为请  上诏与祭一坛
　　○兵部议庆云堡官王凤翔为市夷伯言诱旨执死军丁王栋张九思等战救死之向奉旨革市赏议剿矣今伯言被创败亡各夷俛首乞款合无仍许宰赛等入市第枭示凶夷遮昧铲汉等以伸威棱而稍优恤凤翔栋等以示激劝报可
　　○壬午礼部题套虏重犯固原延将救援宣捷合祭告  郊  庙诏  南郊遣公徐文璧  北郊候吴继爵  太庙驸马王昺各行礼
　　○大学士张位陈于陛沈一贯具言首辅赵志皋志识弘练精力尚强宁夏东倭羽书咸赖其赞决  庙谟国是同寅亦幸其主持乃以无端吹求遂思引年勇退伏乞  上亲洒宸翰遣中官宣谕即出臣等庶有所承依以窃效于万一也越一日  御札谕元辅卿屡＜锍-釒＞乞归朕再三勉留如何日久未出朕念首辅关系甚重军国大事全赖赞襄卿何可以年老为辞从来辅臣专任耆旧朕前见卿精力尚强自卿辅政以来西讨东征边圉平定勋劳茂著未及酬卿岂忍言去朕既信任老成决无疑贰卿不可预自疑阻特此专遣宣谕宜仰体朕怀速出以慰惓惓复谕次辅等亲到元辅寓所传示眷留至意是日次辅张位等到邸传宣志皋＜锍-釒＞谢
　　○廷试河间等府江西等省起送到选贡生及各岁贡生
　　○戎政右都御史沉思孝因科臣杨东明＜锍-釒＞论有在野以请寄谋通立朝以趋和保位等语自陈一徙南滁六年林卧再调河雒两＜锍-釒＞归田臣于世情面颇淡愿一去以谢东明上以思孝新奉点用诏供职如旧
　　○原任日讲官洗马今升南祭酒敖文祯＜锍-釒＞称在籍养病未全乞辞新命以便调理＜锍-釒＞再上允之
　　○甲申大学士赵志皋见朝谢恩仍入阁办事
　　○升工部右侍郎徐作转左巡抚狭西左副都御史王世扬升兵部右侍郎总督宣大湖广按察司金学曾升右佥都御史巡抚福建
　　○南京户部尚书李戴改工部尚书巡抚狭西兵部右侍郎吕鸣珂转工右原任总漕兵部左侍郎陈于陛起补户左
　　○兵部覆右屯被虏卜彦台周入犯伤残过多其冲围入援功在全城者当首论协力捍御尽节效死者宜加优恤既经御史宋兴祖勘明功罪相应题请以示录惩＜锍-釒＞入  上诏孙矿李化龙董一元王邦俊纪录孙守廉御虏功第一准副总兵朱正死事赠千户世袭余各升赏提究有差
　　○乙酉山东左布政使田畴升光禄寺卿原任狭西调简右参议吴显补湖广右参议福建按察使王桥升云南右布政河南副使崔应麟升狭西右参政直隶常州府知府田一麟升江西副使四川顺庆府知府孙世祯升云南副使
　　○礼部奏勘河科臣张企程应铸给勘河关防报可
　　○丙戌直隶建平县旧行浙盐经溧阳昆仑河船载以达后两淮以其多夹带不许欲其陆由广德历崎岖以往浙商惮行盐课颇缺额两浙巡盐王立贤＜锍-釒＞故户部已覆如旧例且立石昆仑河大书浙盐经行故道两淮巡盐吴崇礼复＜锍-釒＞言浙盐必无经淮地之理既许其假道必不能禁其私贩且引河东制谓未尝不可从陆争甚力户部覆浙盐经昆仑河抵建平已二百余年一旦禁止官民俱不便若虑其夹带私贩令浙盐入河即行投报溧阳县正官掣包简验停泊折卖者禁盐到建平县正官亦复盘验数目相同方准开卖则私弊绝矣因请增入盐法敕内永为遵守报可
　　○戊子大学士赵志皋题请考选庶吉士以作养人才其名数一准万历二十年科臣李周策所奏止十八卷请钦定试期以行从之
　　○己丑协理戎政沉思孝称病乞骸不允
　　○总督三边新升南工部尚书叶梦熊因程绍论列自请斥  上以梦熊边疆著劳不允辞
　　○总督宣大兵部尚书太子太保今升刑部尚书萧大亨疏辞新命诏以边陲久著才望邦禁重任已有成命不准辞
　　○戎政右都御史沉思孝三疏乞罢先是科臣杨东明以吏部左侍郎员缺会推李祯吕坤则奉旨另推戎政员缺会推李祯思孝则钦点思孝疑其中有奥援而河臣舒应龙与勘科陈洪烈刘弘宝及常居敬一时夺职又疑其喜事挑衅出自思孝故因辩求去语颇激  上诏思孝朕自点用著供职如故
　　○庚寅原任国子监祭酒今升礼部右侍郎陆可教疏陈拜命就道患病姑苏力不能前因乞揣分休致诏不允
　　○兵部覆宣大总督萧大亨参论总兵张世爵贪倨状请罢其职另推以代报可
　　○辛卯辽东奏捷祭告  郊  庙撤馔酝赐四辅臣
　　○原任河南左布政使邹学柱调补山东左布政使湖广左参政陈性学升福建按察使四川提学副使黄克缵升湖广左参政福建右参议陈应芳升河南副使　　○山西口北道副使孙维城任内招回属夷擒斩虏口屡经纪录吏部因其考满请加升按察使仍管口北道事从之
　　○户科给事中邹廷彦＜锍-釒＞论沉思孝欺世盗名挟权制众十数载于兹矣最不满公论者开府宁夏则以告变远驻庆阳改抚中州则以不赴任夤缘大理迨贰司空随协戎政满腹机心机事横口招利招权或忌人之轧已则阳交而阴排之或欲己之御人则暗计而明争之铨曹受其挟制国柄惟其主持思孝一日不去世道人心未有帖宁之时也疏入  上怒以奏内插入思孝东明＜锍-釒＞有诬扯阴害人语疑东明主使廷彦夺俸一年东明降三级调边方用
　　○代府广灵王府奉国将军聪筂与宗室相约为幼宗之无禄者请求禄于时博野王府奉国将军廷土□甲饶阳王府庶宗乾罔等各豦金与聪筂令其首倡已长史禁谕聪筂不得告则已拒不与闻矣乾罔等因屡辱詈之筂不能忍遽自经抚按以闻刑部具往例应坐法诏廷土□甲革禄米三分之一乾罔充焱充火□任等各墩锁罚禄有差
　　○壬辰大学士赵志皋等＜锍-釒＞救科臣杨东明言  皇上励精加意用人或舍正而点陪或正陪俱不点外廷疑议滋生思孝以陪推京营点用而杨东明形之＜锍-釒＞章罪其轻信人言则诚有之罪以欲擅威福受人主使则非东明所敢当也又东明素耿直河南赈荒为民请命颇有功力乞宽其狂愚免其谪降以昭  圣德之优容并及御史谢廷策周希圣请一体宽宥不许
　　○河南御史蒋汝瑚＜锍-釒＞论巡抚张一元救荒以偏执致乱又芟薙及于良民宜罢吏部议设法以救饥用兵以弭乱未可以一青遽叶  上诏一元策励供职
　　○昌化王府宗室充□革而火□因索债凌偪乡民李大东致东妻投沟死而充□革而火□向为父俊木□香诉其拔发大逆经代府禁锢抚按勘实法司援往例以请诏充□革而火□行彼抚按勒自尽俊木□香罚禄半年
　　○癸巳庆成王府奉国将军知鱼□妥杀其庶兄知革□庶并其妻子与婢六口先是鱼□妥挟革□庶与寡嫂奸而吓其赀虑革□庶图报遂乘父丧令甥郝汝磻妻兄武大禄仆从陈良贤排墙入杀之府县廉得其状覆审不枉遂具往例二请一斩首焚尸一勒自尽诏从勒自尽例财产给知革□庶之家妻子发闲宅禁住从者俱抵死　　○甲午孟津王载土□坐奏讨四书五经集注并  皇明祖训为善阴隲孝行等书并书院名额诏准给之额名勉学
　　○升兵科左给事中林熙春为工科都给事中王佐吏科邹廷彦户科俱右给事中
　　○总督漕运褚鉄因漕艘事竣引疾求放诏在任调理不允
　　○兵部推左营副将署都督佥事董一奎以原官充总兵官镇守山西地方
　　○兵部覆郧阳抚臣董裕条陈三事一重守备以便责成南阳添设守备原以防盗而职衔独署唐县故文移沮滞事权日隳宜改称南阳守备使得资其弹压一减班价以恤贫军南阳卫五所班军之戍榆林者旧例免班银五两四钱后减至二两四钱近复议如旧而各军月粮止三两六钱今议将应得月粮尽数抵解而仍免其补负以苏其困一增步兵以益操备南阳盗贼渊薮依山负阻非步兵不能深入今议将各州县所招义勇内减马一半以添步兵查见在马匹羸弱者变卖倒死者勿补扣其草料以次召募并取毛兵之勇徤有身家者充选从之
　　○乙未都御史衷贞吉＜锍-釒＞救御史谢廷策周希圣亲讲幄为黼扆之芳规录直臣为清朝之盛事减用物苏民困亦  圣哲之卓轨廷策希圣所言虽近于狂率而被谴实伤于优容乞特宥二臣以作敢言之气  上以喜事狂肆降杂职如故
　　○先是套虏卜失兔西犯定边阑入固原塞防守副将姜直不能御虏既从沙梁溃墙入直抵下马关而总兵萧如薰等皆观望莫敢先自八月十七日入犯至九月十三日出至马莲井官兵御之失利游击史见死之蹂躝一月全狭几震已而延绥总兵麻贵乘宁夏塞捣巢之锐驰至下马关督率副将萧如兰等力战于薛家洼斩获首一百一十九颗而发纵决策者延绥巡抚李春光也料理得宜则兵备赵楫奋勇敢战参游等官王威王国栋马孔英萧如兰杜松李震其失事文武将吏郑官杨天恩等凡一十四人经按臣勘实兵部叙次以闻  上诏麻贵升级荫一子本卫正千户李春光荫一子入监读书赏银币特原余升赏罚治有差
　　○总督两广陈大科奏请更调广西总兵王化熙于广东而调广东总兵童元镇于广西以化熙常镇浙江习于海道而元镇旧历柳庆诸地熟于箐麓要害故也诏下兵部议之
　　○吏部孙丕扬选法用掣签颇称无私河南岁贡生曹上吉以拣中选狭西高陵县知县先为范洋江少峰所卖遂索重贿已郎中蒋时馨闻之令兵马司缉获洋等研审尽得其情尚书丕扬遂＜锍-釒＞言上吉躁竞干进请禠其职洋等乞下法司严究时巡视御史周家栋亦请穷治皆报可
　　○丙申狭西升任督臣叶梦熊题套虏青把都儿大犯甘镇总兵杨浚督军奋勇截杀镇番参将马应龙斩级一百七十有奇各营副总兵何崇德游击朱翰明等亦各有斩馘共计六百三十余颗其有功人员斩级首从通俟查明题叙诏下兵部
　　○巡抚山西魏允贞奏改汾州为府另立附郭县为汾阳县各铸给印汾州旧辖平遥介休孝义三县今议割永宁州宁乡县临县与平阳府之灵石县及沁州并沁源武乡县益之俱隶分守冀南道改州所辖为县改州官为县官而增建县址恢州治为府治设知府一同知推官经历司狱各一计薪廪廨舍酌量工费俱有次第督臣萧大亨按臣刘应龙黄一龙核实具题户部覆奏请如所议但以汾所属十一州县钱粮数多须设管粮通判一员庶便督责总理  上允之
　　○琉球国使者于灞等为世子尚宁请封琉球故世奉正朔自关白扰害欲臣之世子不为屈故于灞等来乞封闽抚臣许孚远代为请礼科薛三才以故事琉球请封必俟世子表请若祗凭夷使而遽与之似为大亵礼臣范谦请遣官班封于福建省城俟世子具表前来然后许封听使臣面领从之
　　○丁酉推原任浙江调简副使郑锐补湖广副使
　　○晋王敏淳＜锍-釒＞乞出城祭扫祖墓  上允之礼臣范谦执奏追远虽属孝思出城向有明禁乞行山西抚按候秋收完日王始出城祭扫庶免护送骚扰践踏之害报可
　　○兵部覆狭西抚臣吕鸣珂奏岁终举劾捕盗举富平县知县焦光等劾凤县知县江大鲲等各纪录罚治有差报可
　　○延绥宁塞下马关二捷  上嘉尚书石星侍郎李桢筹画劳赏赉银币有差星等具＜锍-釒＞辞免谓先是固原失事臣既免于罚今延镇获功岂可冒赏＜锍-釒＞入从之
　　○有僧德清与其徒大林大义游行至即墨劳山得旧观音庵址建寺居之名曰海印清初与内监张本善本奉  太后懿旨赍藏经分散名山而寺无主名本遽填海印字与清劳山道士耿义兰争其地具奏  上闻法司拟本以诈旨论死德清谪戍大林等杖惩报可
　　○戊戌南京户部尚书员缺会推兵部左侍郎李桢户部左侍郎陈于陛  上点用于陛
　　○御史秦懋义称河工艰钜督臣杨一魁力薄难肩欲以总漕户部尚书褚鈇代之吏部覆称用人须尽其长当机不宜辄易宜令照旧供职便从之
　　○升南京刑部右侍郎王樵为南京右都御史
　　○升南操江右副都御史贾待问为兵部右侍郎巡抚狭西左佥都御史张餋蒙升左副都御史协理院事
</div>
    <div class="pagination">
<a href="明实录神宗实录_page185.html">上一页</a><span>...</span><a href="明实录神宗实录_page181.html">181</a><a href="明实录神宗实录_page182.html">182</a><a href="明实录神宗实录_page183.html">183</a><a href="明实录神宗实录_page184.html">184</a><a href="明实录神宗实录_page185.html">185</a><span class="current-page">186</span><a href="明实录神宗实录_page187.html">187</a><a href="明实录神宗实录_page188.html">188</a><a href="明实录神宗实录_page189.html">189</a><a href="明实录神宗实录_page190.html">190</a><a href="明实录神宗实录_page191.html">191</a><span>...</span><a href="明实录神宗实录_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
