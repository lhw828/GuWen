<!DOCTYPE html>
<html>
 <head>
  <meta charset="utf-8"/>
  <title>
   清实录光绪朝实录 - 第 191 页/共 1316 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录光绪朝实录 - 第 191 页/共 1316 页
  </h1>
  <div class="content">
   ○以户部尚书景廉。为会试正考官。工部尚书翁同和、吏部左侍郎麟书、兵部左侍郎许应骙、为副考官。外记注　　

○甲戌。谕内阁。前因御史邓庆麟奏。内务府广储司银库库掌元李二。即李元裕。任听伊子李七。即李惠龄。代办差务。有勒索规费。冒领公款。扣减发项情弊。造办处近年核销款项。至数十万两等情。当谕令总管内务府大臣。查明具奏。兹据恩承等奏称。查明广储司银库。向无库掌名目。祗有库帐案上差使。系李元裕本身充当。其子李惠龄。在库帐案上效力。并无擅作威福。干预放款。冒领扣减情事。其余所□□□尔□各节。均无其事。惟李元裕不能管束伊子。致招物议。现将李元裕、李惠龄、革去差使。并将李惠龄披甲钱粮。一并斥革等语。除广升夥开帐局一节。昨经降旨交刑部审讯外。李元裕等既经斥革。著毋庸议。另片奏。查明造办处。近年核销款项。仅至十万两上下。较往年有减无增等语。现在库款支绌。自应遇事撙节。仍著该总管大臣等。认真整顿。核实办理。如有浮冒等弊。即行从严□□□尔

□办。现月　　

○又谕。上年顺天、直隶秋禾被水各州县。叠经降旨赏给漕粮。抚恤灾□□＜人＞。现闻洼区。仍多积水。麦未播种。即使迅速疏消。祗能布种秋稼。收获尚远。饥民待哺嗷嗷。殊堪矜念。加恩著给江苏浙江漕米共十万石。即著李鸿章就近截拨。督饬属员。体察灾区轻重。及时分拨。确查户口。核实散放。并酌量以工代赈。务使实惠及民。不准丝毫弊混。用副朝廷轸念民艰至意。至随漕轻赍等项。及剥价银两。经剥耗食米石。并著饬令各该粮道。提扣解交直隶赈局。津贴运费。该部知之。现月　　

○以都察院左都御史志和、署户部尚书。兵部尚书广寿、署正白旗汉军都统。刑部尚书潘祖荫、兼署工部尚书。刑部右侍郎锡珍、兼署吏部左侍郎。内阁学士崇礼、署左翼总兵。户部右侍郎长叙、兼署兵部左侍郎。吏部右侍郎乌拉喜崇阿、兼署户部左侍郎。兼管三库事务。前礼部左侍郎祁世长、署兵部左侍郎。现月　　

○乙亥。谕军机大臣等。左宗棠奏。遵筹布置情形一摺。俄约现须另议。将来如何归宿。尚难逆料。目前事机未定。兵端固不可自我而开。然一切布置。自宜先事图维。以期有备无患。左宗棠拟以金顺所部扼扎精河一带。张曜一军。由阿克苏前进。刘锦棠一军。由乌什前进。规取伊犁大城。此三路官军。即著金顺、刘锦棠、张曜、不动声色。豫为整备。如果事得转围。固可不烦兵力。设竟衅自彼开。即可迅赴戎机。不致堕其诡计。塔城兵力较单。锡纶拟调乌鲁木齐等处土勇。前往协助。即著该参赞大臣。妥为布置。以资防守。左宗棠定于三月内。出扎哈密。著于到防后。将三路官军及后路填扎各营。相度机宜。与金顺等妥商调度。并随时侦探伊犁情形。慎密筹办。以免疏虞。将此由五百里各密谕知之。洋务　　

○又谕。定安奏。筹备黑龙江边防事宜一摺。该署将军以布置边防。必须马步队相辅。方能得力。拟添练马队一二千名。现在饷需支绌。即著添练一千名。并照所请。将官兵常川演练。以操为防。该署将军到任后。务当督饬官弁。认真训练。俾成劲旅。至所请饬调神机营威远精字步队四百名。震字马队二百名。提督刘景芳、所部直字营马队五百名。提督宋庆、所部毅字全军。前赴黑龙江。改调淮军。前往奉天。更替防守等语。前据李鸿章奏。直隶兵力不敷分布。淮军自难调拨。奉天亦关紧要。未便将该省防军调往。且徵调客军。实不如就地练兵之得力。黑龙江兵丁夙称精锐。自可因地取材。所请饬调各营。著毋庸议。此次筹办防务。既不可疏于备豫。亦不可稍涉铺张。致饷项难以为继。该署将军当实事求是。逐渐经营。以期营伍地方。日有起色。用副委任。至所称差遣需人。准其酌调神机营得力官弁数员名。以资委用。毋庸咨调多人。应需款项。即由该署将军筹款发给。其所请筹拨饷银十万两。已饬户部照拨。应需军火。并谕令神机营酌量拨发矣。将此密谕知之。洋务　　

○又谕。定安奏。筹备黑龙江边防事宜。请饬神机营拨发擡枪五百杆。劈山炮五百尊带茅洋炮一千杆子母炮二百尊瓜□已狗炮二百尊。暨应需火药铅丸轰药火绳。铅箭炮子。一切配带什物等语。著神机营酌量拨给。洋务　　

○总理各国事务衙门、及醇亲王各奏、与俄国拟约事宜。钦奉慈安端裕康庆昭和庄敬皇太后。慈禧端佑康颐昭豫庄诚皇太后懿旨。即著总理各国事务衙门。将所拟约章等件。咨行曾纪泽妥筹办理。洋务　　

○陕甘总督左宗棠奏。报销军需数目错误。自请议处。得旨。左宗棠著交部议处。摺包　　

○丙子。广西巡抚张树声奏。辛巳年越南国王正贡。何时进关。请示。得旨、著查照向例进关之期。令该国王遵照办理。摺包　　

○以剿平窜扰越南巨憝。及歼除武宣南甯等处匪徒出力。予游击国梁等升叙加衔有差。剿捕　　

○丁丑。谕内阁。吴元炳奏。□□□尔□劾庸劣各员等语。江苏候补知府田祚。蒙昧衰庸。难膺表率。著以原品休致。候补直隶州知州黄国光。操守不洁。胆大妄为。奉贤县知县韩佩金阘茸无能。不胜民社。均著即行革职。阳湖县知县梁鹏。身弱多病。不勤民事。著以教职铨选。荆溪县知县潘树辰。因循不振。人地弗宜。著开缺另补。以示惩儆。现月　　

○又谕。给事中张观准奏。官吏索费请旨惩办一摺。司员办理部务。宜如何洁己奉公。约束书吏。若如所奏。吏部于各省州县补缺。户兵工部。于军需河工等报销册内。书吏藉端挑驳。任意索费。甚至捐输以及赈款报部。司员高下其手。殊属不成事体。著该部堂官随时查察。如有前项情弊。即行从重惩办。至山西河南赈款。前因各该抚奏请开单报销。免其造册。业经允准。张观准所请。著毋庸议。现月　　

○谕军机大臣等。给事中张观准奏。广东去年四五月闲。南海三水清远四会等县。各围被水冲决。淹没田禾。龙门等县。遇灾未报。米价翔贵。查光绪二三年闲。有发给免厘护照九百余张。招商采运平粜。仅用去五百张。即已停止。请将此项免厘已发未用之护照四百余张。给商运米接济等语。粤东各属被水。曾经刘坤一奏明。量予抚恤。该给事中所称从前奏准免厘护照。已发未用者。尚存四百余张。是否实有此事。应否给商运米平粜。抑或另筹接济之处。著张树声、裕宽、确切查明。酌度办理。总期民食有资。亦毋任奸商藉端射利。至龙门等县。有无遇灾不报情弊。并著查明具奏。原片均著钞给阅看。将此谕令知之。现月　　

○又谕。给事中张观准奏。山西定襄县。向有古渠。约可灌田数万亩。迄今渠身久废。农民失利。请饬查勘办理等语。著曾国荃委员。会同地方官详细履勘。酌量筹办。原片著钞给阅看。将此谕令知之。寻奏饬勘渠路。详阅地势实于民闲显有妨碍。委难规复仍请禁止开穵。报闻。现月摺包　　

○又谕。吴元炳奏。密陈江海防务各摺片。吴淞口为由海入江要道。现经吴元炳、咨会李朝斌等。分段设防。其江阴以上江面。亦由彭玉麟。咨商李成谋。派兵扼扎。并饬唐定奎等陆营。勤加操练。以备应援。即著认真筹办。毋托空言。至江防海防。本属一气。必须互相联络。临事方无隔阂之虞。彭玉麟、李成谋、于轮船驾驶操练各事宜。素所谙习。著各于每次巡阅长江之便。就近赴吴淞口。会同李朝斌。于常操之外。将各轮船调操一次。严核勤惰。分别赏罚。以期互相参证。精益求精。彼此呼应较灵。更为得力。将此由四百里。谕知吴元炳、彭玉麟、并传谕李成谋知之。洋务　　

○署两江总督吴元炳等奏。浙江提督吴长庆。请暂缓赴任。得旨、吴长庆著准其暂缓赴任。仍留江苏统带防营。摺包　　

○以前江西九江镇总兵程文炳。发往江南。交两江总督刘坤一差遣委用。现月　　

○予河南阵亡从九品徐协均优恤。摺包　　

○戊寅孝贤纯皇后忌辰。遣官祭裕陵。　　

○谕军机大臣等。李明墀奏。凤凰厅属苗匪滋事。当即扑灭一摺。本年二月闲。湖南凤凰厅董倒坡。苗匪石老化等。句结贵州梵净山余匪。谋为不轨。焚掠滋扰。经该地方文武。督兵驰剿。分路进攻。毙匪多名。将董倒贼巢烧毁。分□□穴□又□山洞匪党。歼除殆尽。办理尚为迅速。逆首石老化、石华工、是否业经歼毙。抑尚在逃。务须查明实在下落。毋任漏网。革弁龙有发。系此案紧要头目。与石老添。及其余未获各匪。著李明墀、岑毓英、督饬所属。一体严拏。按名弋获。以净根株。并将善后各事宜。认真妥为经理。苗民易动难静。全在地方官抚驭得宜。方不至滋生事端。该抚等当各饬所属员弁。抚绥弹压。加意防维。以安边圉。梵净山之朝阳寺。举贤溪等处。尚为余匪所踞。著岑毓英督饬官兵。实力进剿。迅即歼除。并著李明墀檄饬防营。严加防范。毋稍疏虞。将此由四百里各谕令知之。现月　　

○己卯。以神灵显应。颁山西芮城县城隍庙扁额。曰合润为德。并加封号曰灵应。辽州城隍庙扁额。曰仁德感应。并加封号曰灵佑大同县龙神庙扁额。曰万物敷荣。并加封号曰广济。现月　　

○谕军机大臣等。鲍超奏。调募旧部。请饬唐仁廉及霆庆二营调遣。并声明先事调募情由各摺片。请谕丁宝桢传旨。令鲍超来京陛见。并未令其召募勇营。兹据该提督奏称。拟先行派员在四川、湖北、湖南、召集旧部步队三十一营。马队十五营。并请饬拨饷银军火。以备应用等语。览奏殊堪诧异。自来徵调兵勇。必应遵旨而行。鲍超奉召入都。遽拟召募多营。大张声势。似此冒昧专擅。朝廷纪纲何在。姑念该提督平日带兵尚属勇往。免其置议。所请著不准行。即著该提督仍遵前旨来京陛见。其所派在四川湖广召勇各员。著李瀚章、丁宝桢、李明墀、一体饬令停止。毋任轻举妄动。致骇听闻。将此由五百里谕知李瀚章、丁宝桢、李明墀、并传谕鲍超知之。现月　　

○换铸浙江海甯、平湖、德清、慈溪、萧山、余姚、黄岩、太平、永康、西安、永嘉、玉环、遂昌、山阴、十四州县印信。从巡抚谭钟麟请也。

摺包

　　

○以湖北武昌盐法道蒯德标、署湖北按察使。　　

○以河南邓州获匪出力。予员弁郭广泰等奖叙有差。摺包　　

○予河南汝伊剿匪阵亡员弁秦至忠等议恤。摺包　　

○予陕西阵亡游击范兴盛议恤。摺包　　

○蠲免山西洪洞、浮山、曲沃、翼城、太平、襄陵、汾西、乡甯、吉、霍、赵城、永济、荣河、虞乡、临晋、猗氏、安邑、夏、平陆、芮城、绛、垣曲、闻喜、绛、稷山、河津、隰、大甯、蒲、永和、长治、屯留、襄垣、沁、壶关、介休、沁源、凤台、高平、辽、榆社、阳城、陵川、沁水、右玉、临汾、平鲁、阳曲、石楼、灵石、等五十州县。逃亡绝户荒地。米谷粮银四年。忻、榆次、洪洞、浮山、曲沃、翼城、太平、襄陵、汾西、乡甯、吉、霍、赵城、永济、荣河、虞乡、临晋、万泉、芮城、绛、猗氏、闻喜、安邑、夏、垣曲、绛、稷山、屯留、永和、大甯、蒲、介休、沁、沁源、凤台、高平、阳城、陵山、沁水、右玉、临汾、平鲁、岳阳、阳曲、石楼、等。四十五州县。业主无力播种荒地。米谷粮银三年。现月　　

○辛巳。谕内阁。曾国荃奏。旧创复发。恳准赏假就医。并请开缺一摺。曾国荃向来办事认真。山西迭被旱灾。该抚筹办赈抚善后诸务。尤能不遗余力。俾地方得以乂安。现在时事多艰。朝廷方深倚任。著赏假两个月。安心调理。毋庸开缺。现月　　

○壬午。伯都讷副都统本谦。因病乞休。以吉林协领德平阿。为伯都讷副都统。明发　　

○癸未。谕军机大臣等。铭安奏。遵筹选将练兵事宜。并将各城地势绘图呈览一摺。吉林密迩俄境。筹防必不可缓。据铭安奏。练兵必先择将。吉林现有将领。带队尚属勇往。而谋略非其所长。请调直隶通永镇总兵唐仁廉。及在宣化统领练军之郭长云。赴吉差遣等语。该二员现在能否派往。若畀以总统吉林官兵之任。是否相宜。著李鸿章酌度具奏。该将军以三姓一带。拟造舢板战船。＜闲＞练水师。请饬彭玉麟、杨岳斌、密荐水师宿将一二人。酌带船将水勇数十人。赴吉举办等语。从前长江设有长龙舢板等船。剿办内地贼匪。尚属得力。至三姓一带。轮船可通。舢板战船。是否足资守御。及应如何设立水师。以防侵越之处。并著李鸿章体察情形。妥筹具奏。铭安现拟添练马队一千名。步队二千名。分扎珲春、甯古塔、三姓、等处。省城亦扎马步队四五百名。以资策应。请饬部添拨每月的饷二万五千两。并先行支领半年饷银十五万两。著户部议奏。所请由天津机器局拨给五百斤洋炮二尊。三百斤洋炮四尊。二百斤洋炮四尊。马上单筒洋枪一千二百杆。带刺步枪二千三百杆。洋火药三万斤。洋铜帽二百万颗。洋铅弹子二百万粒。著李鸿章酌量拨给。以资应用。至挑练西丹兼用猎户人等。及查办金厂安插流民诸事。著铭安悉心经画。妥慎筹办。所请饬调马匹。已谕令岐元等拨给矣。图三件。片一件。留中。将此由五百里各密谕知之。洋务　　

○又谕。铭安奏。遵筹练兵事宜。请调马匹等语。吉林现筹添练马队。著岐元、祥亨、吉尼音布、于察哈尔锦州牧群内。挑选膘壮口轻战马。各五百匹。迅速分解吉林。以资应用。将此由五百里各谕令知之。洋务　　

○甲申。神机营奏。遵拨黑龙江军械火药等件。报闻。摺包　　

○赏奈曼札萨克多罗达尔罕郡王玛什巴图尔。三眼花翎。挑在御前行走。明发　　

○乙酉。圣祖仁皇帝诞辰。遣官祭奉先殿。　　

○谕内阁、明庆奏、假满病仍未痊恳请开缺一摺。镶黄旗蒙古都统明庆。著准其开缺。安心调理。该都统年逾八旬。在御前侍卫当差。暨管理神机营等处事务。历有年所。前在各路军营打仗。著有功绩。加恩著赏给人薓六两。藉资调摄。并赏食全俸。以示体恤。　　

○又谕。御史世泰、秀文奏。库储支绌。放款不敷。请量为变通一摺。据称内务府银库款项。入不敷出。必应宽为筹备。各省捐例已停。惟户部尚有常捐之例。拟将内务府三旗人员。报捐虚衔各等花样。均归内务府自行酌办。该捐生上兑后。即将实收。赴该御史衙门换照。以便互相核对等语。览奏实堪诧异。国家制节谨度。量入为出。自有常经。如果内务府放款不敷。该总管大臣。自当斟酌情形。豫筹办理。何待该御史越俎代谋。琐屑言利。况常捐向由户部核办。乃世泰等。辄请于内务府设局报捐。由该衙门核对换照。纷更旧章。尤非政体。世泰、秀文、不胜御史之任。均著回原衙门行走。现月　　

○谕军机大臣等。户部奏。请续拨京饷等语。近年库款支绌。叠经户部续请添拨京饷。此次该部酌量各省情形。拟拨山东地丁银五万两。湖南地丁银五万两。江西地丁银三万两。福建税厘银十万两。两淮盐厘银四万两。长芦荥工加价银五万两。广东盐课银五万两。厘金银七万两。江苏厘金银十万两。安徽厘金银五万两。湖北盐厘银五万两。四川津贴银三万两。盐厘银八万两。闽海关洋税银五万两。九江关常税银十万两。江海关洋税银七万两。赣关常税银三万两。共银一百万两。著该将军督抚。各将所拨饷银。连本年原拨未解京饷。均于五月前解到一半。十二月初闲如数解齐。各该将军督抚。务须顾全大局。依限提前完解。傥藉词诿卸。率请划抵截留。贻误要需。即著该部指名严□□□尔□。将此由五百里各谕令知之。现月　　

○又谕。清安等奏。请饬催迅解饷需一摺。前因科布多防务紧要。需饷甚殷。经户部议由江西安徽按年各拨银九千两。以资应用。兹据奏称。现仅据江西解到银四千五百两。安徽尚无报解信息。请旨饬催等语。著李文敏、裕禄、迅将应解科城军饷。自上年奉文之日起。按年如数筹拨。务须年清年款。毋稍拖欠。其上年江西欠解银四千五百两。安徽应解银九千两。并著赶紧埽数拨解。以应急需。将此由五百里各谕令知之。现月　　

○礼部以宗室会试中额请得旨取中二名。现月　　

○丙戌。三品卿衔督办船政大臣黎兆棠奏。赴闽到工日期。得旨、所有制造事宜。即著认真讲求。务臻精利可用。方为妥善。摺包　　

○直隶总督李鸿章等奏。请将教导出力洋员马的奴得式内等奖励。从之。摺包　　

○以江甯将军穆腾阿、为镶黄旗蒙古都统。兼管神机营事务。黑龙江将军希元、为江甯将军。前绥远城将军定安为黑龙江将军。　　

○予积劳病故总兵郑永鍷等。分别议恤如例。摺包　　

○旌表节妇奉天锦县从九品吴云衢妾梁氏。摺包　　

○缓徵直隶通州等。歉收村庄。米谷钱粮。旗租杂课。
  </div>
  <div class="pagination">
   <a href="清实录光绪朝实录_page190.html">
    上一页
   </a>
   <span>
    ...
   </span>
   <a href="清实录光绪朝实录_page186.html">
    186
   </a>
   <a href="清实录光绪朝实录_page187.html">
    187
   </a>
   <a href="清实录光绪朝实录_page188.html">
    188
   </a>
   <a href="清实录光绪朝实录_page189.html">
    189
   </a>
   <a href="清实录光绪朝实录_page190.html">
    190
   </a>
   <span class="current-page">
    191
   </span>
   <a href="清实录光绪朝实录_page192.html">
    192
   </a>
   <a href="清实录光绪朝实录_page193.html">
    193
   </a>
   <a href="清实录光绪朝实录_page194.html">
    194
   </a>
   <a href="清实录光绪朝实录_page195.html">
    195
   </a>
   <a href="清实录光绪朝实录_page196.html">
    196
   </a>
   <span>
    ...
   </span>
   <a href="清实录光绪朝实录_page192.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
