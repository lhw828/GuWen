<!DOCTYPE html>
<html>
 <head>
  <meta charset="utf-8"/>
  <title>
   明实录英宗实录 - 第 183 页/共 263 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明实录英宗实录 - 第 183 页/共 263 页
  </h1>
  <div class="content">
   ○壬午  命锦衣卫指挥同知毕旺掌镇抚司事  免顺天府所属霸州文安大城等州县及直隶真定府所属饶阳县被水灾伤田粮五千四百五十余石谷草三十六万二千七百九十余束
　　○癸未  命故南京金吾前卫指挥佥事王隆弟升袭职金吾右卫指挥使李通子和燕山前卫指挥使陈斌子英府军前卫指挥同知耿祐子勋指挥佥事李敬子懿俱代职  敕守备赤城指挥同知吴良协同右参将都指挥佥事周贤守备独石马营等处地方
　　○甲申腊日赐文武百官宴  河南布政司甄完以老病乞致仕从之  徙山西广昌县倒马驿于倒马关以旧驿使客鲜经廨舍倾圮也
　　○乙酉少保兼兵部尚书于谦有疾赐  敕曰昨闻卿偶婴重疾朕为惕然念卿夙膺委托旦夕不可或无已令近臣倩医往视兹复赐卿白金五十两为汤药费并赐羊酒白米卿其勉扶病体副朕惓惓之意
　　○丙戌太子少傅兼吏部左侍郎俞山言臣以微陋遭际  圣明屡被恩荣寔过望外脩职之才虽多不逮图报之念无或敢忘柰病日久数悯命医调治即难痊愈废职妨贤伏望  皇上放回调治痊日仍来补报  诏曰卿随侍有年且令在京调治病势稍愈仍视事  免浙江杭州嘉兴湖州三府今年被灾粮米五十一万六千余石马草二十七万二千余朿免杭州等所灾伤子粒九百五十石有奇从户部员外郎陈汝言奏请也  监察御史周清言风俗侈靡所在当禁乞命礼部申明丧葬婚嫁服舍旧制榜示通衢从之
　　○丁亥内使阮绢阿附司礼监太监兴安为嘱管工大监黎贤擅于内府西海子边作佛庵及西山等处作生坟佛寺盗用官木等料万计事露安惧以状闻委罪于绢都察院收绢及贤鞫得实坐贤赎斩绢绞劾怙恩罔  上冥寘于法  诏安不问贤绢亦宥其罪所造庵寺令内官监毁之物料入官  夜西方有星大如笺青白色尾迹有光起自太微垣右执法星西南行至云中没
　　○戊子先是巡抚广西刑部右侍郎李棠奏准将广东巡按御史并司府州县卫所罪囚俱发广西平乐府官仓纳米至广东廉州府奏本府所辖钦州接连交趾徭彳□燎出没不常而本州积粮储不多恐有缓急调集官军无粮供给乞将本府并附近雷州高州琼州四府罪囚俱发钦州仓纳米庶使边储有备而盗贼不得窥伺事下户部覆奏从之
　　○己丑南京监察御史邹亮奏南京定淮等门外城壕多被太监陈公等私占种植莲藕禾苗  命南京户部委官核勘前地果可栽种者召人佃耕起科如是不应栽种禁约诸人不许私占违者罪之  宣府总兵部右都督过兴之子得隆奏臣祖母己臣父守职在边臣复幼穉丧葬之仪百无一备乞赐矜悯  命赐米三十斛布二十疋
　　○辛卯云南虚仁驿驿丞尚褫言臣闻体元者人主之职调元者宰相之事近者积雪连旬穷阴弥月是阳失节而阴纵之象以鲁僖一国之君脩德感天而六月雨况  陛下所履者天位所治者天职所赏天命所刑天讨是乃代天理物夫岂不可得而弭变者与在乎  陛下正心体元于上大臣尽心调元于下耳臣以为圣学之勤非徒开筵进讲为视观之美而已理乱兴亡之道天人感应之理须得于心而见于行乃为学耳至于言路非不开也然忠直之士昧死上言而执政者往往□摭条例轻则寖罢重则中伤  升下宜亲览其言苟合于理必有区处毋徒今日行之明日更之二三其德矣信于下也国家亲王奉藩于外自  祖宗以来今九十余年日蕃以众有司得拘持禄养渐致耗乏恐未能安然自适如  陛下子孙在宫阃之内殿陛之前也近年以来释教盛行满于京师络于道路横于郡县遍于乡村聋瞽士民诱煽男女廉耻道弃风俗埽地鸣呼元气乌得不伤沴气乌得不作此前之掌邦礼者屈于王振之势今年曰度僧明年曰度僧百千万亿日炽月盛今虽云止度裁抑不过示虚文应故事而已臣以为宜尽令长发勒使归农庶邪术不行沴气自息臣又窃闻之师保之官古难其人今师保满朝非惟轻名器抑且滥赏爵此非臣之敢言在乎  陛下斟酌与夫兼之者何如耳  陛下不以臣言为戆少加采择见于施行君臣同心以消天变则尤可几也疏上  命礼部议尚书胡濙等言  皇上自即位以来经筵进讲未尝暂辍复屡颁明诏许诸人直言无隐藩国缺乏频加优赐其于讲学纳谏笃亲之道无以加矣不容复议其言抑浮屠之类亦皆室碍难行  诏曰尚禠言无指实动扰人众其寝勿行
　　○壬辰  镇守处州浙江都指挥王瑛奏处州银场利害有二曰岁办曰闸办岁办者洪武中原额本府每岁一次送纳不及三千两于民有利而无害闸办者永乐宣德中渐增差官四季徵纳如本府青田县今新分设景宁县洪武中岁办不及一千两今闸办至一万四千三百余两民深被其害矣臣尝思之开采银场固非善政但防御有方则贫民得所而不为盗贼若不开采则贫民不免聚集为盗贼乞照洪武中岁办例开采事下户部言洪武岁办额太轻若如所拟诚恐趋利之徒得以肆为强暴争夺之风复起官府难于控制请移文浙江镇守并布按二司等官仍如闸办额数煎办果有多余不及之数明白具奏定夺从之
　　○癸巳万全都司署都指挥周全初为右佥都御史李秉奏其侵欺官银论杖绞立功诉调巡按御史张鹏办之未几秉复奏全擅以官粮借所部指挥等官下鹏并问安全侵欺官银无状其私借官粮具如奏乃改论以赎斩还从之  巡按直隶监察御史张鹏劾奏万全都司都指挥姚贵受部卒月钱纵之歇役请治其罪  诏宥之
　　○甲午岷王徽煣奏武冈州招抚苗贼俱令入城内纳粮臣住宅与州治连恐其入城窥伺惯熟或蹈前非乞令今后苗民有听招抚纳粮者止令城外收完陆续运赴原定仓分收贮仍令守备官军严加堤备从之  户科都给事中成章等奏旧例税课司局河泊所仓库官考满先于户部查理粮课其文册俱赴户科收掌近吏科都给事中林聪奏准俱送吏科收掌一旦变更恐非立法之意乞令仍遵旧制从之  月犯轩辕右角星
　　○乙未户科奏周王薨逝禄米应截日住支今河南布按二司官朦胧照旧拨派请罪之其关过禄米宜还官  诏禄米免还宫布按二司官令巡按御史提问之神机营总兵官都督杨能卒私载刍于通州车覆一死兵部及六科十三道劾能罪  诏宥之
　　○丙申赐守玄冲静真人邵以正银印  免直隶永平府滦州并昌黎县水灾秋粮一千五百余石榖草一万六千九百余束从户部奏请也  户科给事中高崇奏往者虏寇侵犯京师朝廷召募义勇其间生员典吏典多以疎放官舍军余民壮至今未遣及有逃者兵部又论编发充军人心宜惧怨讟颇兴在上者徒有赏赐之费在下者全无报效之心其由于失信也伏望将所招募义勇七千余人俱疎放仍蠲本家徭役一年则不惟钱粮可省抑且上不失信下皆归心矣  诏兵部即与总兵官等计议可放即放如有妨碍奏来定夺务在事安人安  山西僧颜致雨自选大悟显道经颂献之有旨令礼部考试礼科给事中言其词妖诞礼部亦言其老瞆无异能且语言诪张宜令所司捕其徒从之
　　○丁酉昌化王府教授李原等拨置王妄与署都指挥孙英争故都指挥遗宅章凡六上提督军务右副都御史年富请治其罪  命山西按察司执原治之  夜有流星大如杯色赤光明烛地出北河西行至五车星
　　○戊戌  命岁给宁王奠培南昌府城税课钞一万五千余贯从王请也  命故山西行都司署都指挥同知张瑛弟瓛袭为指挥同知  都督佥事昌英等奏近闻也先阿刺至相仇杀部落逃散多潜匿我边境宜给榜以招来之  诏曰豺狼反复无常纵得之无所用不允  诏工部左侍郎赵荣还京初命荣视河道就同佥都御史徐有贞董治至是以有贞独能任之故诏荣还  巡按贵州监察御史伍星会奏总兵官毛福寿参政胡拱辰曹琳参议李颙副使章敏员外郎张惠坐虚出安知州许琳等白金马牛诸时琳颙惠坐虚出通关已鞫于都察院拱辰丁忧敏致仕皆归其乡  诏福寿拱辰敏置不问琳颙惠命都察院并鞫之都察院言福寿武人姑不论其掺守拱辰敏皆文职方面若一概不问恐天下贪官污吏藉为口实无以警戒将来宜命巡按御史执治从之  羽林前卫带俸指挥王琦盗内府服御物法司论赎斩还职  命杖一百谪戍广西极边
　　○己亥升太仆寺卿李实为都察院副都御史提督山海等处军务  命湖广按察司副使邢端致仕先是端以贪污不检送法司论断自陈尝从总兵官征剿湖广贵州等处苗贼获功乞宥过复职故有是命  免直隶苏松常镇江五府今年灾伤秋粮二百一万七千三百余石草七百八万七千八百余包河南怀庆卫辉二府武陟等九县粮三万一千余石草三万三万八千四百余束山东兖州济南东昌青州四府东平等十三州县粮二万五千四百六十石草四万二千九百八十束从巡抚等官奏请也  巡按直隶监察御史杨贵奏今年十一月二十一日晡刻镇江府地震有声  居摇撼二十二日早食时复如之臣切维地道宜静今数震于一阳未复时诚为可惧况苏常镇四府两年水旱相仍小民流离饿殍不可伏望  皇上念生灵之苦施宽恤之恩庶几灾异可弭事下户部议四府今岁灾伤已行宽恤请移文巡抚尚书李敏量加宽恤戒饬县卫所官员各加修省敬慎锄去贪残抚字贫困以消灾变从之  致仕广东左布政使戴弁卒弁字子章江西浮梁人以举人任崇阳儒学训导超升兵科给事中狭西右参议湖广右参政改广东黄萧餋反围广东弁设方略与参将武毅都督董兴戮力进战获其渠魁余党次第平朝廷加弁功赐金织文宝镪羊酒升右布政使寻以艰去诏超复之愈年升左布政使景泰甲戌入觐遂乞致仕至是卒
　　○辛丑遣敢勇报效二营舍余民壮之无职役者各还原所春夏务农秋冬协助掺守从户科给事中高崇言也
　　○壬寅狭西布政司右布政使胡本惠为河南左布政使江西按察司副使芮钊为狭西右布政使监察御史张澜为狭西右参议姚哲为按察司佥事张凯为云南佥事李叔义为贵州佥事  升广西思恩府军民土官知府岑瑛从二品散官以征剿狳寇功也  命故署都指挥佥事沈英子璇袭为武成后卫指挥同知  命贵州副总兵都指挥佥事苗贵改姓李从提督军务左副都御史蒋琳奏贵自嫌其姓与苗蛮同也
　　○癸卯封韩府南郑都主母张氏为韩恭王夫人  升太仆寺少卿赵昱为本寺卿以九载任满故也  巡按广东监察御史张琛先奏广东按察司副使顾侃佥事李观智罢软不称下巡抚镇守巡按等官覆核至是巡按御史杨进  侃公勤无过观智行检不饬且包酒痼疾吏部因请令侃复任取观智赴京定夺从之  万全都司库为盗窃其官银四百余两提督军务右佥都御史李秉奏库官按状且自劾及劾都指挥李延武安关防不严  诏秉等姑不问库官下巡按御史鞫问
　　○乙巳提督大同军务左副都御史年富奏代王昌化王岁禄原系山西布政司支给后因达贼犯边税粮无人送纳奏准于大同仓粮内支给今经五年缘大同仓粮乃供边军之数恐致缺少乞仍旧于山西布政司支给为便从之  户部主事余子俊言在京光禄寺日逐供应  陛下所用百不及一而内外监临官吏厨役之辈通同侵盗不可计数甚至纳户挑脚之人亦淋漓醉饱枕藉庭庑日复一日所费无筭其各寺观逐日脩斋设醮轻用钱帛僧道布施动以万计一醮之毕主之者或因致富枉用民财全无寸补伏望陛下俯念民艰减省一分则民分一分之赐庶积有嬴余而国用不亏民将给足而邦本可固不然则未来之虑恐非脩斋诵经所能了也  诏以斋醮等项已有定规但令礼部移文光禄寺禁约  十三道御史黄溥等奏吏科都给事中林聪自劾去尚书何文渊数挟制吏部尚书王直等紊乱选法其乡人旴昭训导杨澄考满当升于聪求美选得除溧水县教谕副榜举人陈和当除学政欲得无为州时其州学正李达传闻丁忧而申状未至聪挟令吏部径注和于无为州广东按察使缺吏部奏授御史白仲贤聪因私其乡人广西参政方员乃劾退仲贤夺授之主事吴诚丁忧起复除吏部诚与聪旧馆人有怨聪輙以轻浮劾诚调工部福建参政许仕达素著秽迹聪德其馈已及尝庇其家人妄举仕达堪巡抚福建宜治聪  诏多官迂鞫聪具如诸御史劾状论聪当斩并劾直等阿附聪仕达买嘱聪希求进用罪  诏聪历仕年久颇亦效劳宥死降国子监学正直等皆宥之
　　○丙午岁暮  帝享  太庙  以明日正旦遣官祭  长陵  献陵  景陵  遣太常寺官祭五祀之神  遣旗手卫官祭旗纛之神  是岁天下户口户九百四十万六千三百四十七口五千四百八十一万一千一百九十六田地四百六十二万七千三百四十一顷八十八亩田赋米麦二千六百八十四万六百五十三石绢一十九万三千二百三十四疋丝六万四千六百七十三斤绵一十八万六千一百六斤布一十九万七千七百四十七疋绵花一十九万二百六十三斤折色钞七万九千四百四十八锭襍课钞九百二十二万九千九百三十八锭米麦五万四千四百一十三石铁七万四千五百八十三斤布一千七十四疋盐课盐二百六十万五千七百九十九引折色钞一千四百五十九万四千九百七锭米五十万七千一百四十七石布七百八十六疋茶课茶五十五万三千七百五十斤折色钞一十八万九千四百七十四贯屯田子粒二百七十六万五百六十三石有奇采纳水银二百四十七斤朱砂一百七十斤漕运京师儹运粮四百二十五万五千石各处运纳粮二百四十三万九千四百七十石减免天下官田等项税粮米麦一百三十万七千三百八十一石有奇
　　大明英宗睿皇帝实录卷二百四十八
大明英宗睿皇帝实录卷二百四十九
　　废帝郕戾王附录卷第六十七
　　景泰六年春正月丁未朔  太上皇帝居南宫  帝诣  奉先殿  上圣皇太后宫  皇太后行礼毕出御  奉天殿文武群臣及四夷朝使行庆贺礼  上圣皇太后  皇太后俱免命妇朝贺△提督宣府军务右佥都御史李秉奏万全右卫守备都指挥乔清等擅令夜不收王加儿出境采材木私用被贼追赶冻死该墩指挥吴洋等官隐匿不报俱宜治罪  命巡按御史执问如律△戊申△巡抚北直隶右佥都御史陈泰奏保定河间广平大名真定等府县田亩被灾人民难食今年应徵盐粮钞俱乞停免事下户部覆议从之△己酉  宣宗章皇帝忌辰遣官祭  景陵△升都察院右佥都御史陈泰为左佥都御史△敕提督蓟州永平军务左副都御史邹来学巡抚苏松常镇四府抚安兵民操练军马禁防贼盗赈恤贫困兼理四府并浙江嘉湖二府水利事益于民者听其便宜处置来学既行镇守蓟州永平山海等处总兵官都督佥事宗胜奏乞仍留来学参赞提督军务同济事不允△巡抚贵州左副都御史蒋琳副总兵李贵等奏往因苗蛮聚众为恶事甚危殆蒙遣总兵官方瑛率兵前来抚捕三四年间边境获安夷民帖脤今瑛蒙召回京三司官及各卫土官军民皆思慕之乞命仍永镇守诏不允第命琳等设法抚安夷民勿推托误事△巡按直隶监察御史吴中奏后军都督府军旗舍余人等递送新军赴边卫者多凌虐之需其货贿或拘留私室迁延累旬或催逐倍程奔驰太急或动輙棰骂或加锁杻甚至尽括其齐装乞敕兵部严加禁约如再犯者许被害之人赴所在官司具告即发口外充军庶奸贪知所警俱从之夜有流星大如杯色青白光明烛地出钩陈东北行至天钩星△庚戌△调太子太保兼工部尚书石璞为太子太保为兵部尚书协理部事太子少师兼吏部左侍郎翰林院学士江渊为太子太师兼工部尚书视部事△辛亥△宣府总兵官右都督过兴等奏迤北走回人言阿剌知院杀败也先而孛罗平章又与阿剌知院讎杀只今了见烟火密尔边墙诏兵部移文各处总兵等官遣人出境哨探相机剿捕勿遗边患△壬子孟春  帝享  太庙  遣中官祭司户之神△朵颜卫头目孛台等遣使臣猛可等泰宁等卫都督佥事革干帖木儿等建州左卫野人女直都指挥戴咬纳等来朝贡马及方物赐宴及彩币表里等物△少部兼兵部尚书俞谦奏比缘臣病蒙调太子太保兼工部尚书石璞于兵部然犹今臣掌印臣才疏识短闻见浅陋平居行事多不中理况疾病缠淹之日乎乞命璞掌印设兵部事繁璞初任未周之卿仍掌印不必辞△命故太子太保兼户部尚书金濂子良辅为都察院照磨所照磨良辅自陈其父有军功乞录用故有是命△癸丑△户部奏张家湾盐仓收积制挚容□余盐并私盐总四十余万斤旧无仓廒止用草席苫盖恐风雨飘淋走卤折耗请如近例给通州并通州等五卫及附近密云等六卫官吏折俸每盐一百四十斤准米一石从之△兵科等给事中苏霖等言往者吏科给事中卢祥奏各处巡抚尚书都御史等王竑邹来学韩雍处置有方王暹孙原贞善誉不闻今原贞妄陈己功诬祥不当言大臣德政宜明正原贞罪  帝曰原贞饬情掩非姑释不问兵部即移文令其用心理事若再怠慢不宥△提督宣府军军右佥都御史李秉奏直隶隆庆保安二州所属马营宣化等仓粮仅可给一二年之费虽发万亿库所贮银两籴买而时价低昂上纳者少乞命户部定拟则例召商中纳盐粮以广储蓄诏从其请下户部议纳马营赤城二仓粮者淮盐每引米豆八斗浙盐五斗长芦盐三斗纳永宁宣化新兴三仓粮者淮盐九斗浙盐六斗长芦盐四斗从之△甲寅△大祀  天地  帝御  奉天殿誓戒文武群臣致斋三日△夜月犯木星△丙辰△立春顺天府官进春  帝御奉天殿受贺免宴△戊午△大祀  天地于南郊  帝还谒  上圣皇太后  皇太后毕出御  奉天殿文武百官行庆成礼△己未△以大祀礼成  帝御奉天殿大宴文武群臣□四夷朝使△升府军前卫正千户会钦为世袭指挥佥事仍旧带俸□达子他骨厮伯罗克秃二人来归命为头目隶南京锦衣卫给月米房屋什器△镇守浙江兵部尚书孙原贞等奏武义县贼人祝岳二等旧与贼首陶得二同恶相济今复聚众劫掠民财挟制官府偷采银矿欲调所在军卫有司并巡司官兵民快人等设法剿捕从之△庚申△命故平乡伯陈辅子政袭爵△免直隶河间府兴济等七县保定府所属祁州清苑等十三州县去年被水灾伤田粮四千六百九十余石榖草七万六千六百束△山东单县知县叶斌奏本县连年水涝伤禾人民缺食该部倒死走失马千余匹乞暂停止候麦熟设法追偿从之△先是以监察御史李叔义言南京抽兮竹木场居皆中官监收积弊害民诏工部遣廉能官同事以禁约之既而中官以其妨己言旧制所无请革去从之  至是南京工部复言叔义言是宜设官如先不允△辛酉△上元节宴文武百官赐假十日△敕右副都御史李宾提督山海等关隘△壬戌△总兵官武清侯石享奏敢勇报效二营义勇官军舍余民壮千户曹亨等被旨放回者愿于京卫食粮差操  帝曰京卫正欲用人听留者听后有告者如例△户部奏提督宣府军务右佥都御史李秉言万全都司万亿库赃罚绢布衣服离物数多恐年久损坏欲并赃罚银给彼处官员折俸本部议所言可行  帝命以银收金吾右卫带俸都指挥佥事郭＜棥心＞子瑄陕西都司署都指挥佥事隋兴子能俱袭为指挥使  敕提督宣府军务右佥都御史李秉总兵官右都督过兴等尔奏哨见达贼近边收放藏夫欲令守备官员统兵捣其巢穴然此贼果北虏也先之党固当剿杀无疑抑或兀良哈等避北虏之害假息敬上又当审量而行朝廷但欲求安边岂在谋利今贼止是收放藏伏未有犯边之情尔等果获全胜亦利少而害多敕至尔等务在量宜行事不可贪功以隋贼计△甲子△提督甘肃军务左副都御史宋杰奏哈密忠顺王世受朝廷爵赏为我藩篱迩年也先叛逆彼乃阴与结附今也先被杀又不以实报我然犹遣人进贡乞拒绝之  帝命兵部议言哈密既以进贡为名亦难遽然拒绝以失柔远意宜候其使至日研审别自果无别情如例馆待从之△乙丑△广西田州府土官知府岑鉴遣头目林寄等并恩城上隆二州土官各遣人来朝贡马赐彩币钞锭有差△乌思藏地面果加等寺喇麻番僧班麻坚等来朝贡甲氆氇等物赐宴及彩币表里食茶钞锭有差△泰宁卫都督佥事革干帖木儿奏尝被瓦剌胁从附被今已得归朝廷但日给艰难乞赐犁铧种粮耕地养膳  帝命边仓给以种粮三十石  敕提督松潘兵备左侍郎罗绮镇守都指挥周贵尔等奏□巴家与黎巴家互相讎杀恐其假此通同董卜韩胡侵优边方今特降敕二道尔等即择老成谙晓番情通事赍往晓谕□巴黎巴两家令其释怨通知各安本分遵守法度毋或阴结不轨之徒自取灭亡之祸若有屈抑不平事情令其明白奏来朝廷自有处置尔等尤湏作急整饬兵备振扬威武以防不测若有变动相机行事务在思虑周密处置停当毋或轻举妄动有误事机△丙寅△命金吾右卫带俸都指挥佥事李雄袭为指挥使△巡按山西监察御史马文升奏比者山西按察司副使章绘奏准凡各处守边及在京见操官军坐罪果证佐已明即行原卫住其俸粮以候春暖逮问臣切思沿边备御官军多系河南山东山西调来其在大同者一年一班在宣府甘肃等处者半年一班往回资用俱自取给而况各官妻子之在任者全资奉给餋瞻今若不论情之公私罪之大小未经奏请一概住其俸给将使在边之官无效力之心而在任之妻子有冻馁之虞乞今后各边及在京见操军人职除卖放军人克减粮赏监守自盗受财枉法因公科歛徒罪以上一切私罪听住其俸给其余户婚田土奏事不实铃朿不严赴操违限被人注误流罪以下一切公罪仍依旧例听其关支俸给俱候春暖逮问为从之△守备独石等处右参将都指挥佥事周贤等奏同总兵官右副都督遇与左参将都督指挥使夏忠及协赞军务右参政叶盛等会合官军于龙王堂西顺路杀败兀良哈贼众生擒朵的等十二人斩首五级获贼马三十二匹赐敕奖论命礼部颁△镇守西宁内官保受奏河州卫果吉思答令等簇千户竹卜等剽掠乌思藏使臣行李且杀伤使臣一人乞敕镇守狭西副(都御)使耿九畴等会议遣官同镇守河州都指挥蒋斌亲诣该簇宣明朝(廷)恩威令还使臣行李其杀伤使臣一人依番俗偿之以牛庶边方宁谧从之
　　○夜月犯角宿南星
　　○丁卯△给御马监太监阮让顺天府三河县白塔草场一所
　　○浙江道监察御史黄让奏近者浙江直隶等府水旱相仍人(君)[(民)]饥窘屡(蒙)敕巡抚及司府州县等官设法赈济然各官固有务公尽(职)亦有偏执己私既乏策以救荒惟(至)[(致)]严于遏籴使有收之地独安饱暖无谷之所皆(因)[(困)]饥寒夫以五伯之时犹有无遏籴之盟况今四海一家之时乎乞敕谕各臣务在权宜赈济但遇客商装载米麦听其交易不许禁遏洪闸过往亦毋得停滞  帝是其言命户部即移文所司行之
　　○戊辰△升山西道监察御史丁泰亨为狭西按察司副使△赐庆王秩煃沈王佶焞冕服皮弁服以先所赐服皆年久币损从各王请也△赐沁源王长子名曰诠钟岷世子长子名曰膺鉐△晋府平山郡主卒遣中官赐祭命有司营葬△己巳△升吏科左给事中李王□赞为本科都给事△庚午  命故喜乐温和卫指挥同知余笼哥子答里加兀宁哥子主成哥猛黑秃子色因不花者为里奔哥子牙郎加兀称哈子木哈尚指挥佥事弗隆哈子只儿哥安成哥孙喜儿哥哈升哈子高里和罗孙子牙当吉兀苦哈子只称哥兀苦纳子阿罗把哈塔子亦留咬哈孙燎哈阿贞同贞卫指挥同知散里亦答子牙失塔毛怜卫指挥同知木答忽孙阿哈指挥佥事塔失子速古林卜颜子撒出筭当哈子贞哥我爪英哥子把剌速阿令哥子夕长加速哥子可帖木儿俱袭职△监察御史黄溥奏臣本命领国子监生一百人照刷在京各衙文卷缘各生食馔米并家小月粮本监截日住支无以膳给事下户部议请如历事监生例有家小者六斗无家小者四斗俱于本衙门关支从之△壬申△湖广按察使徐仲麟奏湖广都司都指挥使马翔巳七十五岁耳目昏瞆不肯致仕及蕲州卫指挥使茆昂年老慵懦嗜酒耽闲城池不修器械不整俱宜敕巡按御史执问从之△癸酉  敕福建都指挥佥事仲荣总督福建备倭防御海道徵提督白羊等口御史董廷圭周清还京初以达贼犯边诸口添御史提督修守至是巡按御史吴中以边报稍宁且诸口见有内官都指挥等官提督修守又有兵部主事黄莭等往来巡视乞升廷圭等还京故有是命△提督宣府军务右佥都御史李秉奏宣府观音寺有尼五十余人东邻真武庙西近朝玄观僧尼无惮丑□彰闻宣府前卫有兴教寺房屋颇多地方幽静止有尼六人欲令观音寺尼年老有戒行者并居兴教寺其余年少者就令还俗适人其观音寺改作公馆以待往来朝使从之△山西署都指挥使朱忠奏太原左等卫所守备鴈门关官军原关马九十四匹累因时疫倒死买补艰难乞候豊年追补从之△晓刻四方浓雾既而成霜附木自是日至丁丑凡五日△甲戌升太仆寺寺丞陈端为本寺少卿△礼部奏泰宁等卫夷人进贡回还乞以所赏彩叚等物沿途贸易耕牛从之△浙江衢州府广盈仓奏本仓积粮十四万有奇而每岁官军俸粮约支五千恐年久腐蛀事下户部议请移文浙江镇守巡按等官将前米量留备用外多余之数委官依时籴银运赴京库收贮其别府县仓粮有多余者亦如此例从之△守备独石等处奉御黄整欲以私忿杕马营协同指挥王鼎把总管步队指挥刘俊鼎等不服整诬劾鼎等占役军人事露不服惩治兵部奏下协赞参政叶盛勘之盛以实闻诏姑置不问都察院即移文令其同心协和勿再忿争误事△乙亥  命岁给平乡伯陈政禄一千石内本色米八百石折色二百石△赐女直夷人□土□未页□加儿来归命为头目直隶南京锦衣卫给月米房屋什器如例△云南嵩明州知州萧璟奏本州近年以来盗贼生发乞敕总兵镇守等官遇有贼盗委云南中卫官一员率附近土军缉捕一月一换候贼盗宁息照旧回卫从之△赐永寿王志埴交城王美垸沈世子幼学清源王幼＜土予＞辽山王幼墏内丘王幼土□寅广平王幼土□求唐山王幼墧永年王幼塨大红织金纻丝纱罗各一匹从所请也△免应天并直隶太平宁国池州安庆和州等府州建阳宣州二卫去年灾伤田亩秋粮子粒共一十五万三千二百余石谷草三十三万六千六百余包
　　大明英宗睿皇帝实录卷二百四十九
大明英宗睿皇帝实录卷二百五十
　　废帝(邠)[(郕)]戾王附录第六十八
　　景泰六年二月丁丑朔  太上皇帝居南宫
　　○释奠先师孔子遣少保太子少傅户部尚书文渊阁大学士陈循行礼
　　○户部尚书张凤等奏今年应赏军士冬衣布花除后军都督府所属大宁万全二都司并通州右等卫所至期如例给赏外其狭西都司行都司所属卫所该用绵布四十万匹绵花二十五万斤先尽本处官有先在支用仍于河南布政司今年税粮内折布二十万疋儧运赴彼收贮备给复有不敷欲如例绵布每疋折钞五锭绵花一斤折钞二贯(从)[(给)]之山西都司沈阳中护等卫及平定州广昌蒲州三千(户)所该用绵布十五万疋绵花六万九千七百余斤皆于山西布政司见有内支不敷亦如例折钞欲先移文各布政司预备庶不临期误事从之△戊寅  帝祭  太社  太稷△遣顺天府官祭  先农之神△河河陈州知州崔庆奏本州连年雨潦不得耕种以致各民原餋种马并驹因食泥草瘦损倒死者多急难买补乞暂宽贷以俟秋成之后追偿从之△己卯  上圣皇太后圣莭免命妇贺△遣顺天府官祭宋丞相文天祥△赐怀仁王第二子名曰仕＜土燎＞苐三子名曰仕埂△太常寺卿许彬奏每岁仲春仲秋上下释奠  先师孔子及四配十哲牲牢品物固无容议其两庑从祀  先贤共一百几位止用豕二只枣栗各二十二斤黍稷各三升三合有奇铏盐五斤十两每品分为一百九分甚俭薄不足以尽尊崇之意请增豕四只枣栗各五十斤黍稷各一斗铏盐五十斤庶于礼为称及行南京国家一例增设从之△庚辰△赐潘府内丘王幼圹广平王幼土□术唐山王幼墧永年王幼塨及世子幼学妃赵氏清源王幼＜土予＞妃王氏辽山王幼墏妃泰氏内丘王幼土□寅妃龚氏仪杖等物  命太子少师兼工部尚书江渊经筵侍班△升都察院司务王钟为光禄寺寺丞以都御史杨善奏保也△辛巳  命故左军都督佥事李友子铠袭为指挥使△巡按福建监察御史倪敬得代还京延住原藉常州踰四月都察院劾其旷职废事请令直隶巡按御史械至京治罪之△壬午  命太监王诚令三法司刑科审录在京刑狱大理寺少卿李茂等审录南京并浙江等处刑狱赐  敕谕之曰  朕承  祖宗大统宵肝忧勤惟以奉  天恤民为务凡百科徵悉皆＜宀十见＞罢至于赈给贫□□采女□悯念刑狱尤切究心比者四方水旱相仍京师昏雾四塞弥旬不角□羊循苜所由咎在  朕躬岂非刑狱失中伤阴阳之和欤数戒法司务平平怒然积习之弊非但一曰盖囹圄之中近有淹系三四年八九年远有十余年者含冤抱抑非其实情而法司往往虑其累已止据成案不为伸理人之冤若  天实鉴之致灾之由岂无所自今特简命尔等审录中外刑狱尔等其务体  朕奉  天恤民之意以公剖决大抵刑狱贵在当情或有情轻而议重情过而论故情法不相当情罪可矜疑者其悉审覆得实奏闻区处勿牵于思以中国宪人命至重死者不可复生尔等其敬慎之由是中外冤狱得减死释  遣者甚众△工部左侍郎赵荣先奉敕会河南山东三司相度河道荣发身不由科目众或慢之之荣含怒以山东三司正官不亲至委官后期辱詈之又以其委不即遣人探河水浅深自摄衣涉水深之以所过有司供需稍不谨輙杖之山东三司都指挥王信左布政使龚理按察司刘孜及其委官署都指挥陈忠参议梅森佥事胡鼎等因各上章言荣单马驰走惊疑军民杖伤县官鬻廪米于民多取直等状巡抚尚书薛希琏巡按御史张琛亦以闻  帝命左佥都御史徐有贞覆之具得其情事下法司议荣辱詈三司自探河水虽若失大体然终为急于国事(欲未)[(鬻米)]乃(辨)[(办)]事官为之荣失于钤束信等辄敢侮荣如儿戏诬荣为风颠构造伪言抗拒敕  旨宜  命锦衣卫执之明正其罪希琏及琛符同信等奏荣亦宜附过疏(之)[(入)]  帝曰此辈以私忿相讦奏本当究问但时方用工河道恐益稽慢荣置不问信等令巡按御史责取招状俾悉心修理务期成功若再误事不宥希琏琛令自陈状既而希琏琛输罪遂皆宥之
　　○先是行人司司正李宽言旧制行人职专奉使凡开  读祭祝之类行人不敷始差他官今他官奔竞请托侵差遣恃势要求肆无忌惮乞  敕公正中事中监察御史各一人查例永为遵守  诏礼部稽洪武永乐间例以闻礼部言旧例有差郎中员外郎主事者差有行人署丞监事序班者亦有差进士办事者官有轻重差遣不一  帝从之至是礼科给事中张宁奏＜宀十见＞所言诚  太祖高皇帝旧例今礼部但欲多差他官巧于支吾朦胧开奏宜治之法  帝曰礼部堂上官姑恕不问该司官令都察院鞫问都察院右佥都御史陆矩卒矩字仲舆浙江归安县人父斌任刑部郎中坐事谪戍河间矩因居阜城癸丑进士第授刑部四川司主事正统中升本司郎中时有锦衣卫官校廉得欧荣者为魇魅连坐十数人罪当死矩独察其冤直之大理寺劾其议不当当落职御史陈克昌谕列其事  诏群臣覆案之卒如矩议乃得复职未几以母丧去服阕改广东司奉  命从刑部尚书金濂征福建至则(与)副将保定伯梁珤驻陈山擒贼首邓伯孙以功升右佥都御史  命镇守真定等府又以(父)丧去其民奏乞留之  帝命奔丧还往视事及还乃改命参赞延绥军务卒于官年四十有八讣闻  帝遣官  谕祭命有司给舟还丧为治坟葬盖出特恩云
　　○南宁伯毛福寿(奏)乞改名胜从之
　　○甲申  命狭西都督指挥同知张俊掌本司印以镇守副都御史耿九畴举其在任年久练达老成善抚士卒也
　　○敕云南总兵官都督同知沐璘参赞运务右佥都御史郑颙并镇守金齿腾冲南宁伯毛胜等尔等奏芒市长官刀放革被其弟首称私置军器收买象只(结)构贼子思卜发并木邦陶孟思坑等欲谋反叛已被尔胜设计擒获然恐土官人等各怀疑惧别有煽动尔等即会官计议作急整饬军马振扬威武仍遣人抚谕土官人等令其安心守分保境恤民毋自怀疑生衅贻累身家其所获刀放革即解来京毋致疎虞
　　○广西按察司副使刘仁宅索贿于所按部属事觉论赎徒为民
　　○贵州按察司佥事王贯初为普安知州许琳等诉其受馈金当鞫问适以丁忧去职至是起复来京都察院劾下狱鞫之
　　○致仕右副都御史李纯先巡抚辽东贪淫无厌事觉徵还京师诸御史给事中劾令致仕纯希求复用留京师一年不归寻复诬奏与大学士王文左副都御史寇深有夙怨为其构陷御史陈述受深馈淮浙盐二千引与深符同劾已文上疏陈状纯遂下狱刑部按纯诬告述受财枉法死罪赎徒且言纯贪淫例当为民从之
　　○乙酉  命通政司左通政王复(复)任以奔丧还京也
　　○四川马湖府泥溪长官司把事任铭远来朝贡马赐绢钞开平卫带俸都指挥佥事沈礼老病  命其子熊代为本卫指挥使
　　○巡按湖广监察御史叶峦言三事一天下逃故军人有丁尽户绝及挨无名籍者卫所岁常发册府县岁常回申徒费文移乞  敕各处清军御史若有此类曾经屡次勘审明白者申请分豁不许卫所仍复发册一正统十四年虏寇犯边虑官军备御不给乃移文天下召募民壮就本处操守今边境安靖盗贼殄灭乞令释放俾务生业或有寇贼仍令操守一天下摆站马头编户应当具有良法近岁为马头者多科歛料草剥害编户其官(马)饲餋不时往往倒死乞严  敕有司凡马头务令正身在驲如法养马不许克减料草马果走伤倒死许令编户集价买补从之
　　○福建布政司重囚三十余人反狱都指挥佥事仲荣左布政使黄舆以闻事下都察院劾奏荣舆提督防闲不谨宜究其罪  诏皆宥不问但  命巡按御史执狱官并巡夜指挥人等鞫之责限擒贼如不获重罪不宥
　　○丙戌△提督宣府军务右佥都御史李秉(奏)昨者达贼犯边总兵官过兴等请令独石宣府会兵攻贼既而守备独石参将周贤独奏捷兵科(因)谓守备宣府副总兵杨信等畏缩不依期出兵  诏令臣体审以闻盖始者贼在王焕庄后已迁徙周贤先至杀获其老弱不能前者以还杨信后至追七十余里不及而归(以)[(臣)]谓杨信出师迟缓周贤轻敌遽进两失会兵之约俱宜治罪  帝曰失期误事当依军令究治然贼已捕获今后凡出兵务要依期会合若贪图功次参差行事者必罪不宥
　　○丁亥  沈王佶焞奏臣母张氏洪武间蒙选入臣父沈简王宫嫡母妃张氏无出蚤逝  太宗文皇帝以臣母贞淑命为臣父继室赐以王妃冠服轿乘臣父薨逝臣袭封父王爵臣母以疾终命葬于父坆左封为沈简王夫人臣见文武官员尚褒封先代臣忝居王爵不能为母请妃号于生前又不能乞妃谥于既没宁无有愧于衷乎伏乞颁谥妃号四时祭扫得奠于正寝不惟感恩于九泉而臣亦得遂报本之心  帝从其请复书于王曰叔祖今既嗣父封爵母以子贵之义于古有之况惓惓以显亲为念情法兼备特允所请追赠叔祖生母张氏为沈简王次妃位嫡母妃之亚例无发册叔祖其以此命径自具仪告知专此奉复惟亮之
　　○命故金吾左卫指挥使张瑄子玉张成子雄指挥同知王琳子原孙旺弟安金吾右卫指挥使李通子和指挥同知张斌子友指挥佥事刘刚子铎侯贤子刚毛英子杰燕山左卫指挥佥事范忠子信济州卫指挥佥事毕折赤不花子荣刘让子英府军卫指挥佥事夏贵侄广羽林右卫指挥使张泰子寓指挥佥事杨文子能府军右卫指挥同知狄祐子勋指挥佥事何能子泰金吾后卫指挥佥事(子)[(高)]铭子润俱袭职
　　○赐济川卫带俸都指挥同知刘纪牙牌以其带刀直宿侍卫故也
　　○吏部(言)监察御史顾＜日隺＞尝请以进士除知州缘知州乃牧民正官宜从＜日隺＞请今后有缺欲于应选进士中询其年三十以上并有才识者铨补从之
　　○戊子△免直隶庐州府所属州县及庐州卫去年灾伤秋粮(之)[(子)]粒八千七百三十余石谷草一万五千一百余包
　　○己丑  命岁给盩厔郡君并仪宾吴理禄四百石内本色米二百五十石折色钞一百五十石
　　○命故建州卫指挥同知童撒夕子卜理哈指挥佥事双火奴子亦塔哈勒路子纳速摊纳哈子金卜毛怜卫指挥佥事凡罕出子撒出格俱各袭职
　　○总兵官武清侯石亨奏臣侄彪奉  命充右参将镇守大同西路缘彪年幼粗卤不知大体又兼处事欠和累被人奏连及于臣蒙  皇上宽宥倘后耳再犯(曷)[(罪)]可逃乞将彪或调偏头鴈门紫金等关或延安绥德甘肃辽东等处  帝曰  朝廷赏罚公明不必猜疑
　　○巡抚湖广工部尚书王永寿奏湖广布政司所属府州县景泰三年十二月以前未(经)[(徵)]在官粮米三十二万八千三百余石已如例听民折钞近(奏)[(承)]南京户部奏准仍令徵米缘本处府州县连年旱涝人民艰难既已折钞又欲给散重行徵米诚恐逼民生变事下户部议宜顺民情移文湖广布政司将所收钞角□羊赴北京官库其已徵在官米仍依原定仓分运纳从之
　　○庚寅△赐灵邱王逊烇织金衮龙四季袍服从所请(也)
　　○琉球国掌国事王弟尚泰久遣陪臣梁回等来朝贡马及方物赐宴及彩叚表里等物
　　○浙江布政司右参政曹凯言四事一近海备倭民夫乞行镇守等官体勘若系冲要之处宜给与盔甲枪刀就邻近巡司时尝操备其不系冲要者革罢  一沿海备倭船乞于沈家门等处仍立水寨委廉能都指挥分定地方往来巡哨  一都指挥并各卫所指挥千百户等官徐鉴等共八百六十七人役使办纳月钱种田等项军余共四千五百八十人乞行该部禁约  一盘石等卫蒲岐等千户所逃故军人一百七十人原籍府县不行依例清勾却以异姓军人补役纪录冒名支粮乞行清理庶免紊乱军政  帝命镇守浙江兵部尚书孙原贞等斟酌可否行之
　　○辛卯△哈密忠顺王倒瓦答失理遣使臣法六等诣官进贡奏事赐宴及彩弊表里袭衣靴袜等物其使臣捏伯沙欲于甘肃地面坐诏允其请命甘肃总兵镇守等官给房屋薪米仍严加关防勿致疎虞巡按湖广监察御史叶峦奏河泊所之盖设以民间多有置造海溪等舡捕鱼罔利故将有舡编成业户定立课米然年岁既久舡有损坏业户有死亡者而课米尚在其有新置船获利者及无课米今令各河泊所核实业户无舡及死绝者即与开豁其有新置舡者编户定课则贫富适均而课米亦不失原额矣事下户部议便从之  命岁给庆成王子镇国将军钟鐄钟钥钟铿禄米一千石米钞中半兼支从王奏请也△直隶徽州府六县小民饥窘者群聚夜劫大户庄谷知府孙遇等擒数人系狱而盗尚未正具其事以闻  帝命巡按御史严督府卫官量起兵缉捕都察院言今方春初己民饥为盗若至青黄不接之时其患必甚宜  敕巡抚尚书李敏早为设法区画并令户部差廉干郎中往彼存留本府角□羊京折粮银籴粮赈济事下户部覆奏差官不无扰人宜令敏先放彼处仓粮赈给如有不足然后用银籴济从之△壬辰  敕提督松潘兵备刑部侍郎□□绮绮镇守都督指挥周贵近知番贼麻答聂如等抢劫仓夫驴匹扬言要攻城堡搅扰地方尔等须从长计议如果势不能正必湏用兵剿杀出兵之际保得其他夷塞不致惊疑激变扁动宜从勘酌相机行之事若或别有妨碍不可轻动必湏镇静抚绥固守疆域以安民夷有功者升赏不吝误事者获罪非轻务在提备严密计虑周详毋或纤毫怠忽△达子三赤哈满皮等二人来归  命为头目送南京锦衣卫安置给月米房屋什器△癸巳  命抚宁伯朱永召都督董兴都督同知卫熲分督宣威果能振武三营人马  命故陕西行都司都指挥佥事郑鋐子英袭为指挥使△甲午△后军都督府都督同知郑铭卒△乙未  命定国公徐显忠子永宁袭爵  命南昌卫带俸都指挥佥事张英掌江西都司事兼理屯种△丙申△户部尚书张凤言景泰四年因沙湾河决漕运不便将湖广都司官军儧运粮米三十六万余石寄放天津等三卫除陆续顺带放支外尚有八万二千石在彼积露恐年久则腐坏欲移文□氵□田曰□运总兵官都督同知徐恭左副都御史王竑尽分与今年漕运官军顺带赴通州仓交纳如有附余就存原寄仓内支给官军月粮从之△巡按直隶监察御史王琰奏徽州府连年灾伤人民艰苦其清理军丁乞暂存恤从之△增置通州仓△朵颜卫指挥伯都等泰宁卫指挥奴大儿等来朝贡马赐宴及彩币表里等物有差△丁酉△户部奏请给在京文武官员去年冬季折俸银文职少傅兼吏部尚书等官王直等一千五百二十员应给银三千五百五十两武职左军都督府左都督等官施聚等三万一千七百九十员应给银一十二万四千六百七十两从之
　　○辽(东)[(府)]益阳安僖王妃郑氏薨妃本府教授亨之女宣德八年八月册封至是薨讣闻遣中官赐祭  命有司营葬
　　○戊戌  封永寿王志(填)[(埴)]第四子公镤为镇国将军(镇国将军)志埵第三子公镕为辅国将军赐  诰命冠服
　　○巡按湖广监察御史叶峦言二事其一曰却贡献以制外夷书曰不宝远物则远人格所宝惟贤则迩人安昔汉文帝却千里马晋武帝焚雉头裘皆帝王之盛德也窃惟狡黠不仁贪残无厌者莫如胡戎每年来贡羸马  朝廷赏以马价赐劳之衣靴劳之酒食况自入关以来及其回还之日沿途驲站乡村受其苦楚隐忍受害莫敢谁何且彼往来既久则中国之虚实道路之险易皆闻见(稔)熟异日将有不测之祸伏望  皇上遵  祖训条章凡外夷来朝及遣使进献珍玩异物明降敕旨免其再来如是则  圣德(亦)[(益)]崇国家省无用之费而丑虏不得遂(其)奸矣其二曰革游食以实边卫臣闻兵者国之所赖以保障民之所恃以安生今湖广都司所属平溪清浪偏桥镇远等卫官军见在者少事故者多较其原额十无二三且各卫接连贵州广西地界密迩猺獞苗夷诸种往年各峒贼起攻围城池烧毁县治致劳遣将出师累年征剿始获奠安今仍出没不常民被扰害原其所由皆因各卫军少无力剿捕所致也窃见天下僧徒冗滥败俗伤化其间有因户内丁多求(被)[(避)]差役者有因为盗事发更名换姓者有(系)灶丁灶户负盐课而偷身苟免者有系逃军逃匠(拒)[(惧)]捕而私自削发者乞  敕该部议取各僧度牒审验若年貌相同名籍俱实者仍与执照为僧若(实)[(买)]借他人度牒及无度牒者究问递发前项卫分充军如此则边卫得人苖蛮不敢侵犯矣  帝曰  朝廷抚安四夷来者不拒去者不追但边将时加防范勿使遂其谲诈而已彼僧道寺观不必屑屑追究(如)有犯者依律治之
　　○敕甘肃总兵官都督佥事雷通参赞军务左副都御史宋杰并镇守凉州副总兵署都指挥同知萧敬等人得尔等奏虏寇自去年九月以来互相仇杀多有漫散逃至亦集乃地方潜住(尔)等已选调人马约于今年二月分投出境追杀此系尔等职分当为况计此时兵已出境  朕不尔制但念守边贵于恃重而举事宜图万全  敕至尔等务在相机守战若贼势众大别无犯边实情未可轻举妄动引惹衅端毋或因小利而忽远图致有疎(虑)[(虞)]罪在不恕
　　○吏科都给事中李赞等言各处巡抚镇守等官及都布按三司按治所属往往恣肆妄为凡出入必要官吏迎送或三五十里远至百里凡有咨禀务行跪礼间有稍持正者輙生事嗔辱之以考试生员为尽职以赓赋诗词为有才其军民利病曾不询及乞申明大明律及宪纲严禁约之  帝曰大明律及宪纲所载者如何不遵礼部都察院即申明之但有搜举细故凌辱官吏者许被害之人陈诉治罪不贷
　　○两淮都转运盐使司苏肄坐赃为巡盐御史所按亡(按)[(诉)]于京既而复亡(归)原籍法司请遣锦衣卫官执法送御史剖理  诏并其诸连及者执赴京鞫之
　　○直隶通州右卫中所百户林海妻白氏府军前卫军孔和妻苏氏俱一产三子  命有司给赐(如)例
　　○监察御史林璟以午朝侍班不至下锦衣卫狱
　　○夜有流星大如碗色青白尾迹有光烛地出天梧东南行至七公星
　　○己亥△升狭西按察司副使曹琏为大理寺左少卿参赞军务赐之  敕曰延安绥德实西北之要边先  命右都督王祯镇守地方及  命都指挥佥事樊青协同守备今特  命尔往彼参赞凡彼(边)务有未便者会议停当从长处置遇有贼寇率军剿杀屯田士卒时常巡视务使军威(镇)[(振)]肃边境清宁尔其钦承  朕命
　　○给永(军)[(宁)]怀来等处官军马二百六十匹
　　○南京监察御史李坚奏应天府石灰山关掣挚所凡客商支盐每引例纳余盐十两收候折支俸粮今做改每引纳米一升就收应天府仓听巡抚官支(纳)[(给)]赈济下户部议宜如其言从之
　　○直隶徽州府奏本府山多田少岁收不足岁用景泰元年以来蒙派起运京粮皆是设法(收)银差人(付)[(赴)]苏湖等处籴米转运景泰四年冬至五年春积雪三月二麦冻损继以夏涝秋旱稻苗亦灾伤无收民不聊生本年粮米虽徵银已完缘各处米贵从何收籴欲增价重徵愈为民困乞  敕该部计议准将籴米价银角□羊京完纳民力庶几少苏从之
　　○夜月犯建星
　　○庚子△升大理寺卿孔文英为刑部左侍郎大理寺右寺丞彭谊为都察院右佥都御史文英先守边关及是召还升谊代之赐谊  敕曰即今虏寇未靖守御之方莫要(与)[(于)]关隘军民疲困安治之道莫先于抚绥  朕以尔素廉勤有为特升尔职命往白羊口紫荆关倒马关一带提督各该守备等官调度所在官军人等设法修守所在关隘城垣大小屯堡整治器械操练军马遇有贼寇侵犯边关相机战守凡一应兴利去害有益边关之事俱听尔等便宜处置尔其钦哉
　　○辛丑  命都督同知宫聚都督佥事刘聚同理前军都督府事
　　○壬寅  湖广华容县医学训科王正中言本县民岁运京储皆(俓)[(经)]行洞庭洞春夏水涨人多被溺秋冬水涸舟复不通往返搬运劳苦万状臣见附近有河一道昔晋杜预所开者但淤浅少水乞  敕有司于农闲之日督率工役如旧疏浚使运船悉由此达大江之京仓实为民便  帝命工部移文有司视其果利无害而后为之
　　○守备张家口堡都指挥乔清以所部侦卒诬发其罪奏诉不实坐赎徒还职
　　○癸卯  福建都布按三司等官奏(近)于福宁县地方擒获贼人纪十二神等贼党郑怀冒败走未获又于青香炉擒获贼人张景参等五名贼首王孝心金希怀等乘夜走回未获  帝命兵部即移文左副都御史刘广衡等定限督令镇守三司等官务要日下得获但推托(待)[(怠)]慢重罪不宥
　　○浙江兰溪等县强盗百余劫掠居民财物掌都司事都督同知李信左布政使李彝按察使陈璇以状闻事下刑部(勘)[(劾)]信等守土无状激变军民以致盗贼生发宜正其罪  诏信等罪姑不问但移文令悉(用)[(心)]挨捕
　　○午时日生淡晕  申时生左右珥鲜明
　　○甲辰  敕镇守浙江兵部尚书孙原贞都督同知李信等曰近者独石擒获犯禁达子二十名角□羊京审无劫掠重情特  宥其罪差人送尔处至日会官计议送于沿海不系艰难岩险卫分居住按月量与粮米养赡该管官司用心抚恤不许凌虐失所尤须密切防闲毋致疎虞
　　大明英宗睿皇帝实录卷二百五十
　大明英宗睿皇帝实录卷二百五十一
　　废帝郕戾王附录第六十九
　　景泰六年三月丙午朔  太上皇帝居南宫  命西番净戒寺国师弟劄思巴藏卜袭灌顶弘教翊善国师瞿昙寺完卜班竹儿藏卜袭灌顶广智善国师皆鍚之  诰命△革四川建昌卫龙溪巡检司以巡检王子华言其路僻无盗故也△丁未△造内观象台简仪成△戊申△云南赵州云南县楚场巡检司把事杨僧寿来朝贡马赐之钞币△庚戌△升兵科给事中刘华甫为直隶苏州府知府△宁河王美堛奏臣幼年受封蒙  赐袍服今已短穿乞  赐大红滚龙纻丝纱罗各一匹令臣自制袍服之  旌表节妇周氏等三人周氏江西万安县民刘述宗妻王氏山东东平州民张荣妻刘氏陕西绥德卫军马义妻俱早年丧夫家贫守志奉舅姑抚孤男越三十载  旌其门曰贞节△镇守陕西右副都御史耿九畴奏宁夏左参将种兴擅调临洮巩昌等卫官军土兵备边宜治其罪兵部请行巡按御史逮治之诏姑宥其罪所请调官军取回原卫操守自今敢有非奉明文擅调者必以  国法处之△礼部奏太医院急缺香料五千一百七十斤各处催办未至乞给内府银钞于在京生药铺户之家两平收买  诏令太医院斟酌至急者量数用银收买余俟明年议之△辛亥△给袭封定国公徐永宁禄米岁仍二千五百石  敕巡抚直隶户部尚书李敏曰得徽州府并新安卫奏休宁等县盗贼窃□□一＜弓攵＞□已捕获者二十八人余续抚捕朕念此等愚民多因饥困不得已至山若即加兵剿捕恐玉石不分于情可悯敕至尔星驰往彼会同巡按御史及各司府卫堂上官计议如果猖獗即擒捕尽绝如止是饥民抢劫稻榖尔即述朕抚恤军民之意揭榜晓谕开具自新之路散其团聚之党止罪一二为首者其余悉令改过自新各复原业量免科差尔即会同所在官司设法通行赈济必使军民安业地方宁静斯副委任若或处置无方致贻后患则尔之罪尔其敬哉△户部奏今岁应收买茶马缘  甘肃等处边事未宁四川民力未舒宜令所司徵完茶如法收贮俟事妥民安然后举行从之△协赞提督军务右都御史罗通奏先有旨令公侯伯操练迩来惟镇远伯顾兴祖崇信伯费钊建平伯高远会昌伯孙继宗赴教场操习其余魏国公徐承宗等曰惟家居酒色博奕是乐不习弓马废弛军政请治其方  命之罪诏宥之△壬子△沅陵王贵燏奏荆州府库缺钞臣岁禄折色久未关支今长男豪塶年长婚配用度不敷乞以应得景泰四年五年折色钞暂于本府常积仓给米供用从之△云南鹤庆府进瑞麦一茎两穗或三穗者△癸丑△户部奏正统十三年浙江漕运军二万二千六百七十人后因征处州寇贼军有不足令民代运今寇贼既平民运艰苦宜命镇守浙江及管漕运等官拣选浙江军余补足正统十三年漕运军数凡民运粮米尽令军运用＜宀十见＞民力从之  诏直隶苏州等府民粮负欠者俱暂停徵以巡抚官奏其地连岁无收故也△甲寅△给靖江王府已故镇国中尉相穆妻女本色米岁一百五十石用备餋瞻△直隶徽州府饥工部请罢其不急之徵诏允之然犹徵内官巾帽所需牛皮等料巡抚户部尚书李敏请停徵诏不允工部左给事中王让等言剽剠  皇上体念元元蠲京粮折银  命官开籴赈贷奈何以此细故而伤大恩哉乞暂如敏言令俟年丰输办从之
　　○乙卯  建将军直房于午门外左右阙门之侧
　　○免湖广黄州汉阳武昌荆州四府去年灾伤粮共六万二千二十余石
　　○丙辰  封宜川王弟公鐩公金□步公鑺公金□聿俱为镇国将军
　　○巡抚淮安等处左副都御史王竑奏江北直隶扬州等府县粮长往往科害小民乞准湖广例尽数革罢粮草令官吏里甲催办从之
　　○夜火星犯井宿东北第一星
　　○丁巳  清明节遣官祭  长陵  献陵  景陵
　　○敕提督山海等关右副都御史李宾曰今命尔不妨原敕事务仍兼提督永平山海顺天府蓟州遵化密云等处一应仓场粮草客□中纳盐米及山海涿州中营州左屯等卫所屯田子粒官军俸粮本色折色及喜峰等口官军粮草等项务令收放明白储积不误毋容势要之家并刁泼军民人等通同作弊亏损钱粮有误供给违者听尔究问其顺天府所属民间催徵税粮并巡抚等事尔不必预尔其如敕奉行
　　○命直隶通州等卫采草军俱照宣德正统时数采纳其正统十四年以后续增之数悉为减免以军士累诉贫难故也
　　○湖广右参将都指挥同知安顺等奏苖贼田总干等伪称总兵等项名目纠合洪江等七十二寨苖蛮七千余徒攻围清浪镇远等卫城池劫杀军民臣等率官军进剿攻破七寨斩首二百余级生擒十六人
　　○戊午  云南孟良府土官知府庆马辣遣人贡金银器皿方物赐以钞币
　　○己未  命口外官草有积久浥烂者给官军饲马秋成照数徵还
　　○辽王贵＜火受＞奏长女石首郡主已及婚期而无房屋以居诏湖广有司为建之
　　○巡抚云南右佥都御史郑颙奏腾冲司官豪占种附城屯田被人讦发今已拨与各旗军分种其官豪指挥使陈昇等五十四宜治其罪诏姑宥之仍戒再犯不恕△庚申△赏开平及隆庆左等官罪二千七百七十三人各布二疋以修复城池功也△户部奏彭城等卫屯田粮草递年不完其佥书及首领官宜如掌印及管屯官例住俸候催完日支给仍令天下都司卫所俱准此例从之△兵部奏宁夏官军缺马请于临洮等卫府中收盐马内给以一千疋从之△兵部奏董卜韩胡宣慰司掌司事都指挥克罗俄监粲阴桀骜部落强盛僣称蛮王久怀窥蜀之谋往往陈奏事情言涉不逊替□＜虫虫＞食杂各等地方交结□巴等部落招集番人置造军器其悖逆日彰不可不虑请行四川镇守等官及三司御史议必得总兵大将提督区画或镇守官自能调度捍御奏闻处置从之△辛酉△少保兼太子太傅户部尚书文渊阁大学士陈循等言各处府州县举保怀材抱德民人旧例送翰林院考试缘所考文字只是论或榜别无考试经学等文乞令吏部今后有举到者就本部考试不必具奏送院从之
  </div>
  <div class="pagination">
   <a href="明实录英宗实录_page182.html">
    上一页
   </a>
   <span>
    ...
   </span>
   <a href="明实录英宗实录_page178.html">
    178
   </a>
   <a href="明实录英宗实录_page179.html">
    179
   </a>
   <a href="明实录英宗实录_page180.html">
    180
   </a>
   <a href="明实录英宗实录_page181.html">
    181
   </a>
   <a href="明实录英宗实录_page182.html">
    182
   </a>
   <span class="current-page">
    183
   </span>
   <a href="明实录英宗实录_page184.html">
    184
   </a>
   <a href="明实录英宗实录_page185.html">
    185
   </a>
   <a href="明实录英宗实录_page186.html">
    186
   </a>
   <a href="明实录英宗实录_page187.html">
    187
   </a>
   <a href="明实录英宗实录_page188.html">
    188
   </a>
   <span>
    ...
   </span>
   <a href="明实录英宗实录_page184.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
