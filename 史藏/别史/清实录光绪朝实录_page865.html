<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 865 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 865 页/共 1316 页</h1>
    <div class="content">
○谕军机大臣等、端方奏、抽练陆军办法。著裕禄先就直隶兴办。办有成效。推行各省。以期悉成劲旅。　　

○又谕、此次武殿试。初三日阅看马步射。初四日阅看弓刀石。均著派御前大臣恭代阅看。随手摺包　　

○陕甘总督陶模奏、省城递送甯夏一带文报。往往迟误。请将裁缺庄浪茶马厅属之平城驿。移设水埠河。松山驿移设六墩子。归皋兰县经管。红水县丞属之白墩子驿移设小黄崖。三眼井驿移设一条山。归红水县丞经管。并将皋兰县属兰泉驿、红水县丞属宽沟驿夫马量为增减。下部议。摺包　　

○又奏、甘省当税加徵过重。仍请减半。以纾商力允之。

摺包

　　

○山东巡抚张汝梅奏、登州镇总兵夏辛酉、所统各营。驻扎平度州。地势不便。现饬移驻青州府城外。以扼冲要。而便操防。报闻。摺包　　

○先是兵部奏、议覆山东请裁副将各缺。得旨、著张汝梅体察情形。奏明办理。至是奏、东省制兵。前奏定分年裁汰五城。如议将裁缺量为存留归并。应请酌留兵额二成。匀配各营。分汛操防。如所请行。摺包　　

○勾到山西直隶热河情实罪犯。停决山西斩犯二人。直隶斩犯二人。绞犯一人。余四十九人予勾。早事摺包　　

○乙亥。谕内阁、钦奉慈禧端佑康颐昭豫庄诚寿恭钦献崇熙皇太后懿旨、从来君民一体上以诚求。下以诚应。郅治之隆。罔不由此。近因时事多艰。深官宵旰忧劳。无日不以教兵养民为念。晶■宜次所颁谕旨。如训练兵勇。劝课水利蚕桑。兴办保甲团练积谷各事宜。无非为海宇策富强。为闾阎谋乐业。至于辟邪教则禁奸徒之私立会盟。清庶狱则戒愚民之轻罹刑辟。所为训俗型方者尤属无微不至。各封疆大吏等、果能诚心宣布实力奉行。何难朝野一心日臻上理。乃闻向来各省。于奉旨饬办之件。并不认真遵办。不过由院发司。由司交府发县。一行了事。以致恩膏不能下逮。明诏皆若具文。积习相沿。所宜切戒。著各将军督抚等、通饬各府州县地方官。即将以上所奉谕旨、一律刊刻誊黄。彳滟扁行晓谕。遐陬僻壤。务使周知。以后诏旨中。凡兴利除弊。有关民生休戚者。俱著照此办理。学政有风化之责。并著督率教官。会集绅耆。随时宣讲。各营弁勇。由该管将领。勤加训练。传宣德意勉以忠义。经此次申谕之后。大小臣工。均宜振制精神以实心行实政。毋蹈因循欺饰之习。其绅衿士庶。亦当激发天良。申明大义。父诏兄勉。乐事劝功。平时毋怀畏难苟安之私。临事自获血■乣志成城之效。于以固邦本而振国威。庶不负予谆谆诰诫之至意。将此通谕知之。外记注　　

○又谕、昨因本科武会试直隶省双好较多。除取中外。诚恐尚有遗才。当派敬信、徐郙、在记载双好中。核加校阅。拟取十名。请旨办理。兹据敬信等覆核。遵拟呈览。朕详加查核。俱属堪于取中。张广赐、马联馥、童紫宫、孙尚策、郭增廓、赵云彪、杨克勤、刘文海、马朝凤、陈廷敬、均著列入本科榜末。准其一体殿试。以示朕慎重遴才至意。外记注　　

○谕军机大臣等、近来时事多艰。振兴百度。全赖地方大小官吏。黾勉从公。勤求治理。云贵两省。地处边隅。著名瘠苦。文武各员。廉俸无多。深恐办公竭蹶。应否酌量调剂之处。著崧蕃体察情形。奏明办理。寻奏、查明滇省文武各员。缺分瘠苦。拟请酌量月给津贴银两。以资办公。如所请行。摺

包

　　

○又谕、已革云南臬司兴禄、已革贵州古州镇总兵黄呈祥、该二员才具究竟如何。著该督详加查明。据实具奏。　　

○都察院奏、河南汝甯府经历余建扬、呈请代父遣戍。下部议。随手　　

○驻藏办事大臣文海奏、靖西厅创建关帝庙。春秋祭祀。动支公款。请饬立案。下部知之。摺包　　

○黑龙江将军恩泽等奏、开办都鲁河金矿。日有起色。原筹股款。请提呼兰赈余款项接济。如所请行。摺包　　

○又奏、边军剿贼。已满三年。请择尤保奖。得旨、准其酌保数员。毋许冒滥。　　

○两广总督谭钟麟奏、请饬盛宣怀带员来粤。督勘九龙关至广州铁路。下所司知之。摺包　　

○命喀拉喀亲王那彦图、端郡王载漪、协办大学士刚毅、在西苑门内骑马。户部尚书王文韶、在西苑门内乘坐二人肩舆。礼部尚书廖寿恒、在西苑门内骑马。并在紫禁城内骑马。

外记注　　

○以欠解银米。革广东代理石城县知县庾祖培职。随手　　

○赏京师中城朝阳阁、东城卧佛寺、育婴堂、南城打磨厂、西城长椿寺、专滟瓦塔胡同、北城圆通观、梁家园各粥厂。每月粟米各三百三十石。清化寺街崇善堂、梁家园百善堂、太清观公善堂、宣武门外皮库营、西悦生堂、小市口各暖厂、教子胡同礼拜寺粥厂。粟米各三百石。朝阳门外南海会寺、崇文门外玉清观各粥厂、岗子上兴善堂暖厂、东便门外三忠祠、朝阳门外清真寺各粥厂。粟米各一百五十石。外记注　　

○丙子。谕内阁、钦奉慈禧端佑康颐昭豫庄诚寿恭钦献崇熙皇太后懿旨、前因筹饷为练兵之本。晶■宜经谕令各省裁汰营伍。腾出饷项。以备挑选精壮。认真训练。是加饷练兵。为今日第一要政。从前各省军营陋习。统领营哨各员。往往专讲应酬。营谋差缺。趋跄进退。议论风生。其实于兵事毫无阅历。于是缺额扣饷。种种弊端。由此而起。尚安望营伍日有起色。各直省将军督抚、身膺疆寄。不但论其操守。更当考其才猷。不但贵乎不徇私。更当求其不偏执。目前练兵一事尤属责无旁贷。嗣后当各就地方情形。宽筹的饷。选择老成宿将。威望素著者。派充统领营官。勿以少年新进浮夸子弟。滥厕其闲。但使委任得人。令其督饬弁兵。切实训练。务使一兵得一兵之用。庶几建威销萌。有备无患。各统领营官等、皆当激发天良。力除酬应营谋等弊。奋志功名。勉图上进。傥再有缺额扣饷情事。一切发觉。定当以军法从事。决不姑宽也。将此通谕知之。外记注　　

○又谕、本科武殿试传胪。著停止升殿。外记注　　

○谕军机大臣等、各使馆站扎兵勇。著步军统领衙门、挑选精将。不得以疲弱充数。　　

○又谕、电寄刘坤一等。据刘坤一电称、东民逃荒南下。徐海灾区可虑。请饬截留等语。徐海等属。被灾日久。待赈方殷。若东省灾黎。纷纷入境。饥民聚集。恐酿事端。著张汝梅饬属、亟办赈抚。认真截留。毋任越境。致难遣散。并著刘坤一、妥为防范。仍将徐海等处冬赈。实力筹办。俾免流离。电

寄

　　

○又谕、电寄裕禄、鹿传霖现已补授广东巡抚。著裕禄传知该抚。迅即来京陛见。电寄　　

○庆亲王奕劻等奏、吉地宝龛木植漆色。请旨、遵行得旨、著改用黄花梨木。本色罩漆。随手摺包　　

○御史叶庆增奏、洋人观衅。集兵京师。请备非常。以资镇抚。下所司知之。摺包　　

○詹事府左中允黄思永奏、京师米贵民困。请筹接济。以固根本。又片奏、请禁烧锅酿酒。均下部议行。摺包　　

○命大学士荣禄、在西苑门内骑马。外记注　　

○命顺天府府尹胡燏棻开缺以侍郎候补并在总理各国事务衙门行走。　　

○命前三姓副都统庆祺、发往神机营。交庆亲王奕劻差遣委用。外记注　　

○丁丑。孝慈高皇后忌辰。遣官祭福陵。　　

○谕内阁、钦奉慈禧端佑康颐昭豫庄诚寿恭钦献崇熙皇太后懿旨、两广总督谭钟麟、久任封疆办事认真。昨因病未痊愈。吁请开缺。业经给予假期。著赏给人＜目辟＞映＜走毕＞鹍＜夗贝＞四两。俾资调理。外记注　　

○又谕、前经谕令各省筹拨福州船厂经费。此项银两。著户部分咨各该省将军督抚、按数解交户部库存储听候拨用。不得稍有延欠。外记注　　

○谕军机大臣等、本科武举殿试。已派御前大臣恭代阅看。著于初三日。将马步射弓刀石各项阅毕。初四日由兵部带领引见。摺包　　

○湖广总督张之洞奏、汉口镇火灾。拨款抚恤。得旨、汉口镇猝被火灾。情形甚重实堪悯恻。该督当严饬印委各员。认真抚恤毋任失所。摺包　　

○又奏、抚标西营。裁撤挑练勇营。改习洋操。以恤兵艰而收实用。另片奏、省防各营。分别添裁加饷。一律精练洋操。均下部议。摺包　　

○又奏、遵旨筹拨制造兵轮款项。不敷之款。请饬另拨下部知之。摺包　　

○护理江西巡抚翁曾桂奏、遵旨裁营节饷。添募精壮。改练洋操下部知之。摺包　　

○又奏、遵查江西各＜目辟＞行＜匧心＞口＜韦未＞＜夗贝＞所屯田。早充公帑。请仍照定章徵租。允之。　　

○以翰林院侍读学士陈兆文为顺天府府尹。外记注　　

○戊寅。谕内阁、钦奉慈禧端佑康颐昭豫庄诚寿恭钦献崇熙皇太后懿旨、奕劻奏、遵旨校阅甘军马步各营。操演完竣。据实覆陈一摺。董福祥所部全军。经奕劻认真校阅。各营兵勇一律精壮。队伍亦甚整齐。一切分合进止。均能娴熟该提督治军严整。教练有方。深堪嘉尚。著赏给白玉翎管一枝。白玉搬指一个。白玉柄小刀一把。火镰一把交董福祥祗领。以示优眷。并著赏该军兵勇银一万两。由户部给发。并发去小卷袍褂料二百卷。著董福祥分别赏给营哨各官。所有该提督所部甘军。著休息数日。即行移赴驻扎处所认真训练务期精益求精。以副朝廷整军经武至意。外记注　　

○又谕、京师门禁理宜严肃所有紫禁城及内外城派出直班官兵。该管大臣及查城大臣、自应逐日巡查。乃近闻时有闲杂人等上城。该直班官兵。所司何事。嗣后该大臣等、务当严密稽查。禁止闲人。任意出入官弁兵丁傥有旷班情事。即著从严惩办。以警玩泄。外记注　　

○陕甘总督陶模等奏、遵裁陕西敺■儿员闲缺。得旨、均著毋庸裁撤。随手　　
</div>
    <div class="pagination">
<a href="清实录光绪朝实录_page864.html">上一页</a><span>...</span><a href="清实录光绪朝实录_page860.html">860</a><a href="清实录光绪朝实录_page861.html">861</a><a href="清实录光绪朝实录_page862.html">862</a><a href="清实录光绪朝实录_page863.html">863</a><a href="清实录光绪朝实录_page864.html">864</a><span class="current-page">865</span><a href="清实录光绪朝实录_page866.html">866</a><a href="清实录光绪朝实录_page867.html">867</a><a href="清实录光绪朝实录_page868.html">868</a><a href="清实录光绪朝实录_page869.html">869</a><a href="清实录光绪朝实录_page870.html">870</a><span>...</span><a href="清实录光绪朝实录_page866.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
