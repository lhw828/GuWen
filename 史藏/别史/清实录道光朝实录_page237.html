<!DOCTYPE html>
<html>
 <head>
  <meta charset="utf-8"/>
  <title>
   清实录道光朝实录 - 第 237 页/共 848 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录道光朝实录 - 第 237 页/共 848 页
  </h1>
  <div class="content">
   ○谕军机大臣等、本日据那彦成奏、回至保定交代事毕。二十四日起程前进。西陲道里遥远。即趱程前往。总须三月内方抵喀什噶尔。善后事宜。必当趁春融办理。那彦成于途次酌量可以趱程之处。即加紧进发。早到一日。可早一日就理。前据长龄等奏、请断绝各外夷贸易。并严禁大黄茶叶出卡。该夷等或可将张逆捦献。亟须严防各处卡伦。及开齐小路。以免偷漏等语。大黄茶叶。系该夷必需之物。果能严行禁绝。俾外夷无以资生。藉捦献张格尔。为求通贸易地步。固属甚善。傥阳奉阴违。或奸贩偷漏。或兵丁卖放。致为外夷所窃笑。转属不成事体。那彦成到彼体察情形。严定章程办理。务须实力稽查。不可有名无实。再上年张逆入卡勾结煽乱。各城回子从逆者固多。然其中能知大义。不甘从贼被害、及自行殉节如和阗阿浑穆图巴拉父子者。当不乏人。必应查明恤赏。以励恭顺。此外死事官兵跟役。有随伊主死难者。其抗志捐躯。同堪矜悯。前经降旨令长龄等详查四城被害粮员侍卫官弁兵丁、及效力废员。分别奏咨办理。嗣祇据笼统奏及。曾否按名分晰造册咨部。未据续行奏明。又上年逆裔将喀什噶尔满城攻破。被掳官兵三百余人。尽将发辫翦去。内有西宁马兵阎义、额鲁特兵丁巴兰、二名。曾经该逆释回送信。其余掳去官兵。有无下落。克城后曾否查明。著那彦成到彼详查。据实具奏。并将各城小回子中有不甘从逆遇害、及捐躯自尽者。查明奏请加以恩恤。其被害粮员侍卫官弁兵丁效力废员、及伊等跟役、同时死难者。亦即详查奏明。给予恤赏。以慰忠魂。该督到喀什噶尔。会同杨芳办理善后事宜。遇有应奏事件。当联衔具奏。以上皆面谕未尽之言。特谕令知之。　　

○刑部议奏、安徽亳州民人孙斗、因疯砍伤伊父孙克用月□合膊、伤痊后因病身死一案。律拟斩决。应否量予末减。得旨。孙斗著改为斩监候。嗣后如有似此案情。各该省仍应照例具题。毋庸专摺具奏。　　

○辛未。上诣皇太后宫问安。　　

○谕内阁、御史汪琳奏、各省武职衙门仆役。滥支兵饷。请严行禁革一摺。养兵所以卫民。自应实力操防。不容冒滥。如该御史所奏。近日各省自提镇以至将弁。往往将署中役使之人。挂名营伍。支领钱粮。宽其校阅。专供驱使。甚或以一身兼两役。名为双分钱粮。每值差操。多有贴钱代班情弊。于军政大有关系。不可不严行禁止。著通谕各省提镇转饬所属将弁。嗣后不得将役使之人。挂名营伍。滥占名粮。其现在支领钱粮者。务择年壮技优之人。方准入伍。俾令专守汛地。加意操防。如老弱不堪训练。立即革退另募。毋许更名复充。以实兵额而肃营伍。　　

○又谕、御史姜梅奏、请严追各省款项。按限清完一摺。各直省应追款项。除专案勒追外。俱核计银数多寡。予限半年至十余年不等。近来完缴寥寥。总由承追衙门。不肯按限严追。以致习久视为固然。如该御史所奏。本任不缴。诿诸分赔上司。本身不缴。诿诸代赔子孙。有官者以廉俸扣抵。塞责目前。无官者以家产呈明。希图豁免。殊非慎重帑项之道。嗣后各直省督抚务须激发天良。破除情面。督率各州县。遇有承追各款。实力严追。届限不完。即行参办。毋稍玩延干咎。　　

○以江南米价较昂。缓买苏州、松江、常州、镇江、太仓、各帮丁行月等米。

大清宣宗效天符运立中体正至文圣武智勇仁慈俭勤孝敏成皇帝实录卷之一百三十一　　

监修总裁官经筵日讲起居注官太子太保体仁阁大学士文渊阁领阁事管理户部事务上书房总师傅翰林院掌院学士兼管顺天府府尹事务随带加五级纪录十八次臣贾桢总裁官经筵讲官吏部尚书镶蓝旗汉军都统管理新营房城内官房大臣稽察内七仓大臣稽察会同四译馆事务加一级随带加六级军功加三级纪录五次臣花沙纳经筵讲官文渊阁提举阁事兵部尚书总管内务府大臣镶白旗满洲都统稽察内七仓大臣管理宗人府银库左翼幼官学宁寿宫圆明园等处精捷营御茶膳房御药房太医院造办处事务随带加十八级臣阿灵阿副总裁官经筵讲官兵部尚书随带加六级纪录二十次臣周祖培等奉敕修

　　

道光七年。丁亥。十二月。壬申朔。上诣大高殿行礼。　　

○谕内阁、吏部具题山东省大计卓异本内。新城县知县容昺一员。该护抚贺长龄原注悃愊慈祥考语。为政之道。贵在劝惩得中。若曲徇舆情。概从宽厚。势必至水懦民玩。姑息养奸。地方官职司民牧。总须审于宽猛相济之理。遇事如所操纵。岂因一意慈祥。遽尔列为上考。直省督抚当于属吏中体用兼备熟明治理者。登之荐牍。固不可任武健严酷之吏。为害闾阎。亦不可长选愞优柔之习。稍形废弛。特通谕各督抚等知之。　　

○礼部奏、明年元旦应行礼仪。得旨、是。照例行礼。奉皇太后懿旨。停止筵宴。其在外福晋命妇进内行礼之处。并著停止。　　

○以上年承办吐鲁番粮运出力。赏署扎萨克印务图萨拉克齐拜咱特、扎奇噜克齐、爱吉巴海、花翎。苏扪章京爱依特巴海等蓝翎。余议叙升赏有差。　　

○旌表逼嫁捐躯河南淅川县民白文斗妻王氏。　　

○癸酉。谕军机大臣等、武隆阿奏、密陈善后情形。必须变通一摺。朕详加披阅。所奏不为无见。已令那彦成于驰抵喀什噶尔后。会同熟筹妥议具奏矣。武隆阿前因患病。准其开缺调理。兹据奏请假后上紧服药。舌强稍觉轻减。臂腿仍未见愈。著即赶紧医治。如日渐痊愈。即行据实附便奏闻。将此附报便谕令知之。　　

○命喀什噶尔帮办大臣诚端回京。　　

○甲戌。谕军机大臣等、本日另降清字谕旨。将彦德补放乌里雅苏台将军。那彦宝调补塔尔巴哈台参赞大臣。饬令即赴新任。所遗喀什噶尔参赞大臣员缺。著长龄察看武隆阿病势。如已将此就痊。即传旨仍令接印任事。傥尚未能痊愈。即著长龄暂行兼署。以便那彦宝交卸速赴新任。将此由五百里谕令知之。　　

○总管内务府大臣等奏、昇平署总管太监禄喜等一案。审明定拟。得旨、禄喜既系昇平署总管。自当秉公约束。乃一味信用曹进保。以致众怀向隅。且延致民人进署教读。实属胆大妄为。经禧恩等议将禄喜革去总管。作为本处太监。实属咎所应得。著加恩作为八品官职。仍留本署总管。其归入旗籍之处。即行逐去。著内务府查明伊弟侄有在旗籍者一并销除。禄喜自应倍加谨慎。教演众太监用心当差。以赎前愆傥该署稍滋事端。不能管束。必将禄喜从重治罪。陈进朝不知安分。胆敢逞刁分辩。此风断不可长。著照议枷号一个月。重责三十板。仍交本处当差。曹进保以首领太监。平日借总管声势。欺压同伴。朕素所深悉。此次与陈进朝口角。激成事端。皆曹进保架辞耸听。复带伊侄进署。又代禄喜之侄。延致民人教读。种种藐法营私。甚属可恶。照议枷号四十日。重责四十板。满日交进。拨下贱当差。以示惩儆。　　

○刑部奏、审拟山东巡抚解京之假充王府差官富恭一案。得旨、此案富恭以内务府幼丁。假捏克昇额之名。诈充王府差官风东阿县恐吓免派差徭。并究出该犯甘充长随。沿途撞骗未成。实属卑污藐玩。著即销除旗档。枷号一个月。满日发往新疆充当苦差。已革王府包衣达春瑞、听从李祥等贿嘱。欲行告假出京。面为请托。又恐请假未遂。怂恿富恭假冒差官前往。刑部拟以杖一百徒三年。著不准照例折枷鞭责。即行定地充徒。到配折责拘役惇郡王绵恺、失察该府弁役滋事。著交宗人府察议。东阿县知县李贤书、究出假冒情由。拏获详办。尚属能事著交部议叙。寻议、惇郡王绵恺、应照私罪例。罚王俸三个月。无庸抵销。得旨、著加恩准其抵销。　　

○命嗣后新疆地方。遇有怀挟私讐杀害本管官之案。俱著于审明定拟后。请旨即行正法。　　

○命乌里雅苏台将军格布舍来京。　　

○乙亥。上幸瀛台。阅冰技。　　

○命库伦办事大臣喀尔喀扎萨克贝子伦布多尔济、在紫禁城内骑马。　　

○修浙江东塘坦水盘头各工。从署巡抚刘彬士请也。　　

○丙子。上诣皇太后宫问安。　　

○谕内阁、此次军需动拨银一千一百一十六万余两。统由兰州转运肃州。由肃州分拨口外各粮台应用。是甘肃兰州总局。为军需总汇之所。自应统归省局汇造报销。惟内有分拨各处备用者。有先行垫用续经还款者。必须逐一划清。方免轇轕。至口粮一项。多动用本处仓粮。著照户部所议。由兰州肃州两局支拨者。统归总局报销。由该将军都统大臣等动支本处银粮者。即令自行咨部核销。　　

○又谕、英和奏、补挑围场兵丁。应否赏给随缺地亩一摺。从前由京添驻兵丁五百二十名。除月给钱粮外。并赏给随缺地亩。今新挑兵丁八十名。一体当差。设无随缺地亩。不足以昭平允。著照所奏、于围场一带纳林锡尔哈等处屯田附近荒地。开垦八十顷。赏给每人各一顷。作为随缺地亩。惟纳林锡尔哈等处围场一带。距喀喇沁翁牛特两旗较近。著英和严谕承办官员等。此项荒田。不惟有碍围场地方。毋得再行开垦。即喀喇沁等蒙古游牧处所。亦毋计侵占。　　

○谕军机大臣等、长龄等奏、卡外禀报张逆近日情形。及现在筹办一摺。张逆闻大兵陆续撤回。胆敢分遣回子。向各爱曼借兵借粮。意欲仍来抢占喀什噶尔。可见狼子野心。虽窜败游魂。仍敢觇我虚实。该将军前此虚延日月。一无措置。岂未虑及此耶。阿坦台等禀称张逆跟随二百余人。不敢下手。现在绐伊搬至伊里斯满底处。再来禀知。前往掩拏。显藉投禀为名。打听官兵数目。该将军面加谕斥。并译发回字谕帖。尚为得体。前已降旨留兵一万八千名。并令那彦成为钦差大臣。趱程前来会办一切。该将军即照所留兵数。分派驻劄要隘。星罗棋布。严密防范。断不可轻率出卡。致有疏虞。所有善后事宜。应办即办。不必等候那彦成到彼。致稽时日。将此由五百里谕知长龄、杨芳、并谕武隆阿、苏清阿知之。　　

○以副都统衔前锋参领塔斯哈、为镶工旗蒙古副都统。　　

○以科布多屯田丰收。予员弁议叙。赏兵丁一月盐菜银。　　

○赏赉回疆凯撤吉林官兵。　　

○命刑部将缓决三次以上人犯。减等发落。　　

○丁丑。孝惠章皇后忌辰。遣官祭孝东陵。　　

○谕内阁、嵩孚等奏、勘估王家营堤工。应需经费银两。请借项修办一摺。湖北王家营应办堤河各工。前经派令陈若霖等前往勘明。降旨交嵩孚驻工督办。兹据奏勘估修办京山钟祥二县堤塍。并挑河切滩、砌筑拦水护堤各坝。实需经费银十八万八千三百六十四两零。惟该处积年被淹。按粮派修。民力实有未逮。又筑拦水柴坝。例不报销。应由督抚司道。及安陆、汉阳、德安、三府捐廉办理。一时亦未能扣收。自系实在情形。著照所请、准将所留贵州铅价银十万两。并于司库筹动商捐堤河生息谷价各款银八万八千三百六十四两零。先行借支应用。除各官应捐养廉银二万六百四十三两零。分作两年扣还。其余借动银十六万七千七百二十两零。即在受益之钟祥、京山、天门、潜江、应城、汉川、各县业户名下。自道光八年秋后起。分作八年摊徵归款。以纾民力。该督现已赴工。著即严督承办各员。分头赶办。务于年内一律完竣。如查有草率偷减。立即严参惩办。照例保固十年。仍照该省旧规报销。毋许滋弊。其前署京山县另案参革知县方椿森。应赔银二万六十一两零。即著严追归款。该部知道。　　

○谕军机大臣等、本日据兵部奏、十二月初一日。接递扬威将军等限行五百里军报。传牌内注有附报黄布公文口袋一个。缴部火票木匣一个。部中仅收公文口袋。短少火票木匣。查咨文内开木匣所贮。系自上年七月。至本年十月。应缴兵部火为票九十九张。复查传牌上有库车底台黏贴红签。注写十一月十二日接收时。并无火票木匣字样。未经注明何站遗失。传牌黏单系自哈密境内始行填注日时等语。军营文报。全以部中火票。为往来查核凭据。若任其沿途遗失。则文报迟误舛错。无从查考。现据库车底台黏签。并未接收木匣。显系库车以西沿途遗失。何以该台员弁。仅于传牌签注。其该管大臣。曾否饬查上站各台。并未声叙。殊属含混。著长龄转饬库车办事大臣。详查此项木匣。究于何站遗失。照例办理。并著传谕各城大臣。通饬台站员弁。凡军营往来文报。务须随到随查。于牌票内逐站登注。傥有遗漏物件。随时查办。以重军务。将此谕令知之。寻奏、遵查缴部火票木匣。系马夫焦自铭背负。行至新地庄军台马匹滑倒受伤。致将木匣落后。尚非有意稽留。请免其治罪。惟外委吴连贵未经禀报。当即责惩。报闻。　　

○修福建龙溪、南靖二县被水冲塌河堤。从总督孙尔准请也。　　

○戊寅。谕内阁。工部奏、查勘堂子外围护墙。系道光元年赔修之工。今又坍塌七十余丈。未逾保固期限。著责成原修之员赔修。其东南西三面。墙顶坍塌。墙身臌闪。著俟明岁春融。一律修筑整齐。其墙垣前后。俱系车路。附近居民。易滋践踏拆损。著步军统领严谕该管官。督率兵丁。实力巡查。以昭慎重。　　

○又谕、孙尔准奏、提督以汛弁私离职守咨请斥革。查讯该弁等。齐口呼冤。请饬交浙江巡抚就近查办一摺。此案把总李世禄等、是否汛守空虚。抑该提督萧福禄有意苛求。现据查讯情节。与该提督原咨不符。并经李世禄供出萧福禄家丁李文全、与千总李绳淦、赴汛雇船之事。必须彻底究明。以成信谳。著刘彬士就近亲提人证。秉公研鞫。务得确情。据实奏明办理。　　

○刑部奏、御史吴其泰参奏、候选道员曹堃、与伊叔曹六典、挟优醉毙一案。审明定拟。得旨、此案候选知县曹六典、以职官挟优饮酒。有乖行止。复于优人醉毙后。贿嘱官人隐匿不报。希图掩饰。尤为荒谬。著即革职。发往军台效力赎罪。曹堃以候选道员。不知检束。狎比优伶。实属有玷官箴。著即革职。以示惩儆。　　

○以贵州永安协副将富森泰、为山东兖州镇总兵官。　　

○以留办万年吉地工程出力。予奉宸苑员外郎英诚等升叙有差。　　

○己卯。上幸瀛台。阅冰技。　　

○谕军机大臣等、杨遇春奏、长龄前请留满汉官兵一万八千名。业将吉林黑龙江劲旅。各挑精锐五百名。留吉勒通阿、阿勒罕保、二员管领。足备调遣。哈哴阿请仍令管带吉林官兵回京。登州镇总兵成玉、亦请管领山东官兵凯旋等语。哈哴阿前已自河南阌乡途次。折回大营。应无庸议。成玉计已将次入关。大营现无该镇可带之兵。并有以总兵即补之副将胡超、郭继昌二员。足资差遣。成玉著即回登州镇本任。无庸折回。再据杨遇春奏、乌什留防乌噜木齐马队五百名。颇形软弱。著长龄等于应撤步队内。挑选精锐。改留五百名。仍凑足一万八千名之数。以节帑项而收实用。将此由四百里谕知长龄、那彦成并谕杨遇春知之。　　

○赏喀喇沁扎萨克亲王衔都楞郡王满珠巴咱尔子二等塔布囊布彦图、花翎。在乾清门行走。　　

○庚辰。加赏捦获贼目吉林协领富尔松阿、缎匹。　　

○旌表守正捐躯广东南海县民罗祥可妻简氏。　　

○辛巳。上诣皇太后宫问安。　　

○谕内阁、富俊等奏、审拟达桑阿等呈控喀勒冲阿。克扣钱粮一摺。此案已革读祝官达桑阿呈祥控告蔡宣侵用豆草变价。并计赃在一千两以上现在审明止侵用京钱三百十千零。已属诬轻为重。复于互控后。闻奕奎等欲行参办。遂假捏继昆书信。赴继昆私宅面递。欲探听央求。显系有心挟制。达桑阿著发往乌噜木齐呈祥著发往伊犁。效力赎罪。已革主事喀勒冲阿冒领口分。私自侵用钱文。且承办圈务。倒毙牛只过多。著发往军台效力赎罪。郎中德云、员外郎额林布、伊浧阿于喀勒冲阿侵用口分。不行理阻。额林布复将公项致送分资德云、伊浧阿、著交部议处。额林布著交部严加议处。主事瑞麟、冒认无主旗地。又在营房演戏狎优。有玷官箴。亦著交部严加议处。奕奎、继昆、武忠额于喀勒冲阿等互禀各案。本经参办。率准两造撤禀。疲软已极。著交宗人府会同该部议处。寻议、武忠额、奕奎、继昆均照徇庇例。降三级调用。奕奎继焜各罚世职公俸九半年。德云伊浧阿。照徇情隐匿例。额林布照不应重例。均降三级调用。瑞麟照违制例革职。得旨、武忠额、著加恩改为降三级留任。降为三品顶带。奕奎继焜、改为各罚世职公俸六半年。　　

○谕军机大臣等、有人参奏、江苏著名劣幕平二愚即平衡。前于嘉庆年间。在两江督署。婪贿招摇。被参驱逐。嗣又在两淮盐政幕中。营私舞弊。经前督臣孙玉庭押逐回籍。近年复在参商黄潆泰家办理商务交通当事。前盐政曾燠为其所惑。致鹾务毫无整顿。上年张青选到任后。又加信任。所有引销事宜。及一切奏摺。俱系该劣幕在黄潆泰家主办。总商等听其指挥。每年帮送万金。复遇事婪索。前后所得款私。不可计数。伊侄平翰、以佐杂候补。不数年洊升知县。伊子亦援例报捐等语。各直省衙门。延致幕友。帮办文案。原不许擅自出入。致滋弊窦。该劣幕平二愚即平衡。若系盐政幕宾。衙署例有关防。不应在外居住。仍代商人办事。若系商夥。又何得与盐政往来。干预章奏事件。两淮盐务。日形敝坏。或竟由若辈欺朦把持所致。不可不严行查禁。著蒋攸铦等将所参情节。严密访查。如实有在外干预盐政事务。欺朦婪索情弊。即一面将家产严密查抄。不准任其寄顿隐匿。一面从重定拟具奏。将此谕知蒋攸铦、并传谕福珠隆阿知之。　　

○又谕、德英阿等覆奏、察勘道路情形一摺。所奏甚是。将军等出卡巡查。自应酌带兵力。惟现在张逆潜逃。附近各地方。未免人心惶惑。若因履勘道路。带兵远出。骇人闻听。致外夷妄生疑惧。所关匪细。况自伊犁之格根卡伦至那林桥。一千数百余里。经过生熟布噜特游牧。始达喀什噶尔地界。必须裹粮三月。中间并无更换歇乏接济之处。军行实多不便。此路竟可无庸置议。其冰岭迤西。可通乌什之路。既据查明。亦系布噜特游牧。久经封闭。已派员前往踏勘。俟奏到时再降谕旨。朕意冰岭路虽险峻。近年往来络绎。已与大路无殊。将来设有缓急。自应仍由冰岭一路为是。特兵遗神速。必须豫筹便捷之法。断不可如上年祥云保等、援兵过于濡滞。以致缓不济急。乃于军务有益。至另片奏、据哈萨克公阿布拉禀称、今年秋收后。有霍罕伯克、带人在皮斯格克筑城。寄信哈萨克前去游牧。伊并未允从。且愿拏献张格尔。差伊弟台吉伊赖里、与将军递马情词恭顺。出于至诚。殊属可嘉。该将军等面加奖励。甚为得体。现发去敕谕一道。并颁赏内府物件。德英阿等接奉后。著于二三月派员巡边之便。赍往颁给。并面谕阿布拉等、大皇帝因尔不为霍罕所惑。特颁赏件。尔务在卡伦外。督同部落人等安居乐业。断不可被外人引诱迁移。致受盘剥。自贻后悔。并须设法严缉张格尔。以膺重赏。至霍罕筑城一节。虽系布噜特地方。但距伊犁、喀什噶尔均不甚远。亦应密加访查。以期边圉有备无患。将此由四百里谕令知之。
  </div>
  <div class="pagination">
   <a href="清实录道光朝实录_page236.html">
    上一页
   </a>
   <span>
    ...
   </span>
   <a href="清实录道光朝实录_page232.html">
    232
   </a>
   <a href="清实录道光朝实录_page233.html">
    233
   </a>
   <a href="清实录道光朝实录_page234.html">
    234
   </a>
   <a href="清实录道光朝实录_page235.html">
    235
   </a>
   <a href="清实录道光朝实录_page236.html">
    236
   </a>
   <span class="current-page">
    237
   </span>
   <a href="清实录道光朝实录_page238.html">
    238
   </a>
   <a href="清实录道光朝实录_page239.html">
    239
   </a>
   <a href="清实录道光朝实录_page240.html">
    240
   </a>
   <a href="清实录道光朝实录_page241.html">
    241
   </a>
   <a href="清实录道光朝实录_page242.html">
    242
   </a>
   <span>
    ...
   </span>
   <a href="清实录道光朝实录_page238.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
