<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 93 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 93 页/共 523 页
  </h1>
  <div class="content">
   ○癸丑。遣官祭关帝庙。　　

○谕内阁、各直省举人自乾隆六十年乙卯恩科大挑后。至明岁会试。又阅六载。著于辛酉恩科会试后大挑。该部届期查照向例奏办。　　

○又谕、前因直隶民人王仲贵殴死蔑伦之兄王仲香。将王仲贵斩决改为杖流。并著刑部遇有此等情节相同之案核议办理。兹刑部检查案卷。内有与王仲贵事同一律之已入秋审缓决清实刘元书等共五十起未入秋审应拟情实之令狐开保一起开单进呈。奏请减等、此等服制命案。其死者实系忤亲不孝。或淫乱蔑伦罪犯应死。若以伦纪攸关。仍将该犯按律定拟原不足以昭平允。但以人心诈伪多端使干犯兄长之人。因其兄长本犯应死之罪概予减等、或有父母爱怜少子者。遇伤毙兄长之案装点情节诿罪于已死之兄。以保全其逞凶之弟。亦不可不防其渐。自应分别办理。俾无枉纵。所有刘元书一犯。因伊母被兄姊忤逆。气忿自缢。刘元书痛母情切。致死逼毙伊母罪犯应死之兄姊。且经缓决十一次。其易绍兰、赖瑞垄、林太翊、张潮、岳自强、孟加奇、冀国海、王尔景、黎南山、康珍、耿煊、宋登举、韩浩修、佘名高、韩遇盛等共十五犯。与王仲贵之案相同。亦经缓决八次至二次不等、俱著准其减等、其陈义等三十四起。及未入秋审之令狐开保一起。均著交刑部。俟秋审两次免勾改入缓决二三次后。再行请旨减等。　　

○谕军机大臣等、据姜晟等奏、贼匪窜近荆门一带。移商弘丰。将挑备满兵带。至荆门。相机截击。事属可行。总之楚省剿贼之事。责成明亮。堵御之事。责成姜晟。倭什布、若能剿堵相辅而行。使贼匪无从窜逸。速就荡平。当将明亮、姜晟、倭什布、一体恩叙。若仍前懈弛。则当一并治罪。将此传谕知之。　　

○又谕、戴如煌在达州知州任内。赃私狼籍。民怨沸腾。朕所深悉。从前宜绵参奏戴如煌年力就衰。并未叙及敛怨肇衅情事。蒙皇考谕令将戴如煌革职。仍留军营效力。朕亲政后。节次降旨令勒保魁伦查办。嗣据勒保覆奏、以戴如煌老疾无能。任听书差在外滋事。以致民闲多有怨言。而魁伦覆秦。亦祇以该员病废。饬将经手报销各案。交代清楚。勒令回籍。俱未将戴如煌激变之处据实查奏、今据广兴奏称。戴如煌私设衙役至五千名之多。首逆徐添德、王学礼等、曾被戴如煌拘拏讹银数千余两私行释放凡有习教之人。无不遭其索诈。以致不能安身遂萌异志。是戴如煌实为邪教启衅罪魁。不可不严加惩治。此时戴如煌尚在重庆地方逗遛。著勒保即行提至军营将戴如煌在达州任内。借查拏教匪为名。勒索银两。及激变起事缘由。逐一详悉研鞫。速行按律定拟具奏。　　

○甲寅。谕内阁、各省营伍。遇有名粮缺出。于余丁内挑选充补。全在该管各员认真查验。择其年力精壮。材技可观者。充补名粮。随时训练。方可望成劲旅。乃绿营千把总多系本地之人。每遇招募余丁。瞻徇情面。任意挑补。及上司考验时。亦意存将就。迨至拔补战粮马粮。即在此项余丁内分别挑补。以致兵丁率多软弱。且兵丁有年老力衰者。并不随时斥革。甚至减去年岁。更换名字。开伍入伍。百毙丛生。遇有徵调。不能得力。各省营伍废弛。实由于此。至外省属员逢迎馈送。最为州县陋习。节经降旨严行饬禁。而绿营亦往往效尤。即如上司到任三日内。所属为之备办供应。家人亦多方勒索。及至生辰喜贺等事。属员皆致送礼物。或索取土仪。若遇上司巡查营伍。公出经过。营汛为之豫备公馆。铺设供张。以华侈为能。此等积毙。在文员系剥削民间。肆行扰累。而武弁则惟克扣兵粮。藉端摊派。似此陋习相沿。安望其整饬营伍。训练兵丁乎。著通谕各省督、抚、提、镇、转饬所属。一体严行禁止。嗣后招募余丁。务须秉公选择。将身材壮健者挑取。以备充补名粮。勤加操演。俾技艺各臻纯熟。并将供应馈送。一概饬禁。以肃营伍。傥此次训诫之后。仍敢阳奉阴违。别经发觉。或被科道纠参。定将各督抚提镇。及该管各官。一并严加惩治。将此通谕知之。　　

○又谕、刑部奏、逃兵孙有、可否准其留养一摺。军营逃兵。在军务未竣以前投首。拟以发遣者。原不应准其留养。惟念孙有因染患疥疮。行走落后逃回畏罪自首。且该犯之母曹氏、现年七十一岁。伊胞兄孙斌。先经阵亡。该犯兄弟二人。均未娶妻生子。家无次丁。茕孀孤苦。殊堪悯恻。著加恩准其留养。嗣后军务未竣以前。自首逃兵内如有实系因病落后。并非无故脱逃。而其父兄曾经殁于王事。又亲老家无次丁者。均著照此案孙有之例。准其留养。其无故脱逃。续经拏获者。虽有父兄殁于王事。仍不准留养。著为令。　　

○德楞泰奏报、仪陇乡勇鲜文芳等歼毙贼首鲜大川。得旨嘉奖。赏鲜文芳六品顶带。陈朝会七品顶带。并蓝翎。余赏赉有差。　　

○以内阁侍读学士吉纶、为太常寺卿。　　

○赏护贵州巡抚布政使常明、三品顶带。　　

○乙卯。秋分。夕月于西郊。上亲诣行礼。　　

○旌表守正捐躯河南柘城县民李禄妻乔氏。　　

○上以祭社稷坛。自是日始斋戒三日。　　

○丙辰。遣官祭黑龙潭昭灵沛泽龙王之神。玉泉山惠济慈佑龙王之神。　　

○谕内阁、台布奏请添设宁陕城守营以重汛防一摺。陕省五郎地方。为南山适中之地。前经添设宁陕镇总兵。并经台布先令都司衔黄瑞等、前往招募新兵。现已募有六百余名。著以五百名作为城守营兵。即以黄瑞补授宁陕城守营都司。以专责成。其余一百余名。留为该镇中、左、右、三营之用。又据查明商州出力义首十一名。除杨万全等十名。酌赏把总外委顶带外。所有千总职衔文童李台一名。尤为超众奋勇。李台。著改赏州同职衔。以示鼓励又守。备衔陈大用。现患腿疾已成残废。著照所请。准其原品休致。　　

○又谕、台布奏、固原提督王文雄、于逼剿川匪出境后。赶回截击高二马五等股贼匪。在西乡地方进攻山梁。因众寡不敌。猝致阵亡等语王文雄自到军营以来。打仗杀贼甚为出力。今追截高二等股贼匪复身先士卒。直前奋击。因前调粤兵未到。而原带之兵。日久不无疲乏。以致众寡不敌。杀贼阵亡。深为可惜。且伊尚有老母。年已八旬。尤堪悯恻王文雄。著加恩赏给三等子爵即令伊子承袭。并传谕琅玕、用藩库银一千两。赏王文雄之老母为伊子治丧。所有应得恤典。著该部察例具奏。　　

○谕军机大臣等台布奏、王文雄杀贼阵亡。所有原带兵丁巳派令海洪阿前往招收。拟俟粤兵到彼。一并交与纶布春、九十、马玉魁、带领。剿办西乡贼匪。亦祇可如此办理。高戴等逆。前既戕害扎勒杭阿。今王文雄又被围困。力战阵亡。实为可恨。即被剿穷蹙。恳请投降。亦断不可准。所有此股贼匪。即著交纶布春、并力剿办。务须速行擒获。尽法处治。以伸国法而慰忠魂。　　

○又谕、前曾降旨。令长龄在豫。俟后起官兵到齐。即赴额勒登保军营。令高戴等逆。戕害大员。实为可恨。现已令纶布春、九十、马玉魁等、带兵击剿。但恐兵力尚单。长龄接奉此旨后。不必等待后起官兵。如三四起已到。即可先行带领。速赴西乡。协同纶布春等、由东北向西南并力剿办。其后起兵丁。并著长龄行文带兵之该侍卫章京等、遄程前进。速抵西乡以便协力痛歼。迅擒贼首。所有剿贼情形。长龄应随时一面自行陈奏、一面咨报经略。庶不致有稽时日也。将此谕令知之。　　

○又谕、赛冲阿现在德楞泰军营。随同剿贼。此时川省各股贼匪。势已穷蹙。军威大振。著德楞泰即令赛冲阿速赴西乡。并酌分兵丁千余名带往。会同纶布春等、专办高二马五戴家营各股贼匪。　　

○以都察院左副都御史继善、工部右侍郎莫瞻菜、监临顺天乡试。吏部尚书刘权之、为正考官。礼部右侍郎英和、都察院左副都御史陈嗣龙、为副考官。　　

○以户部尚书朱圭、兼署吏部尚书。　　

○以三姓副都统赛冲阿、为固原提督。江西南赣镇总兵官庆溥、为三姓副都统。仍留陕西平利白河一带。办理防堵事务。　　

○移直隶大名府倒马关千总一员。驻牙里集。拨正定北九关营兵四十五名属之。正定镇在营额外外委一员。驻清丰县顺河集。拨清丰汛兵十名。正定北九关营兵二十五名属之。开州营额外外委一员。驻井店集。拨营兵二十名属之。从总督胡季堂请也。　　

○缓徵山东济宁、刍、金乡、鱼台、嘉祥、单、曹城武、滕、峄、长清、东阿、平阴、利津、蒲台、汶上、聊城、博平、茌平、莘、恩、武城、郓城、范、博兴、乐安、阳谷、钜野、朝城、二十九州县、济宁、临清、二卫、历年旧欠漕粮额赋。　　

○丁巳。祭先师孔子遣大学士刘墉行礼。　　

○谕军机大臣等、昨据台布奏、冉学胜、张世陇、二逆。折窜回陕。甘肃地方祇有伍金柱一股。又经官兵连次剿杀。祇剩二千余人。势已穷蹙。而陕境高二、马五、戴家营贼众。合夥向西乡奔突。以目前贼情而论。陕省最为著重。著额勒登保酌派得力大员带兵千余名。前赴西乡。协同纶布春等剿办至伍金柱分股余匪。或由阶州奔窜。该处路通龙安。即系阴平小道。尤应加意防范。额勒登保已饬定住、广厚、在彼拦截。所办甚是。额勒登保身任经略。自应察看贼匪往来踪迹。在秦陇各属适中之地。或汉中西乡等处。择要带领重兵驻劄。东扼老林。西顾甘肃。而南面又可拦截川匪实为居中制胜之策。务当熟筹全局。妥为布置出。将此传谕知之。　　

○额勒登保奏报、剿捕阶州贼匪。得旨嘉奖。擢二等侍卫爱星阿为副将。总兵官穆克登布等。下部议叙。　　

○给陕西朝邑县被水灾民口粮有差。仍贷耔种。并缓徵本年额赋。及新旧未还仓谷。　　

○戊午。祭大社大稷。上亲诣行礼　　

○己未。太宗文皇帝忌辰。遣官祭昭陵。　　

○谕军机大臣等、徐添德大股贼众屡经官兵截击自揣不能抗拒。诡称难民。希图混入民寨。乘闲掳掠此事之所必有。明亮务当严饬各卡隘寨首。凡有来投难民形迹可疑者细加盘诘。勿任贼匪一名混入。更不可令混入军营。致为贼用。将此谕令知之。　　

○以国子监祭酒玉麟为詹事府詹事。　　

○庚申。谕军机大臣等、前据德楞泰奏称、黄号贼匪徐万富。由川省云阳大宁等处。窜过八石坪湖北房县一带。本日又据吴熊光奏称、苟文明一股、由川省大宁之阴条岭。窜入湖北房县之九湖坪。总之无论其为徐万富、苟文明、亟应奋力截剿。现在倭什布带兵丁八百名。前往堵御。并将新到之吉林、黑龙江、劲旅内酌带二百名。以资截剿。其吉林黑龙江马队兵二百名。即可速令赴明亮军营协剿。若李绍祖已将此股贼匪办竣。倭什布即可带原。有兵丁。在房竹一带驻守。以防贼匪折回。将此传谕知之。　　

○台布奏报、截剿高二马五等贼偷渡汉江情形。赏千总孙荣、守备衔。乡勇王大才等、千总衔。并蓝翎。　　

○辛酉。太祖高皇帝忌辰。遣官祭福陵。　　

○谕内阁、岳起奏、前任丹徒县知县黎诞登、升署太仓州知州离任时、该县绅耆邹光国等具呈、恳请将黎诞登以升衔仍留本任、并请将黎诞登实政十九条刻石垂久、经岳起驳饬、嗣有原任国子监学正韩怡、以黎诞登在任、专结富户搢绅、重用蠹役、并自作实政各条、令邹光国等向巡抚衙门呈递、事关职衿控官、虚实未定、请将韩怡、黎诞登、暂行革职审讯等语。黎诞登、上年曾经九卿密保。其保奏之人。并非籍隶江南。因降旨令费淳、岳起、将黎诞登平日居官声名如何。据实奏覆。旋经该督抚保奏、并奏请升署太仓州知州。嗣据岳起奏、黎诞登审办朱蒋氏自缢身死一案。人心不服。又有私设班馆之事。殊非良吏所为。曾降旨交费淳岳起秉公查奏。今据岳起所奏韩怡具控黎诞登情节。邹光国等所列黎诞登实收十九条。多属溢美浮词。系黎诞登自定稿底。令该县绅耆具呈勒石。似此作伪沽名。尚得谓循良之吏耶。看来黎诞登平日居官专务虚声。未尝实有惠政。且伊系州县微员。能使在京大臣为之延誉。其声气结纳。更可概见。至韩怡将黎诞登实政十九条。逐款指驳。一人出名具控。或平时挟有夙嫌。有心诬捏。或黎诞登在任。实有结交富户绅衿。重用蠹役之处。均未可定。所有原任国子监学正韩怡、升署太仓州知州黎诞登、著暂行革职。交费淳岳起秉公质讯。如黎诞登在任实有劣迹。即将黎诞登定拟具奏。若系韩怡挟私诬捏。亦即按例究拟。俟奏到日。再降谕旨。　　

○壬戌。命督抚甄别知府。谕内阁、朕恭阅乾隆六年实录。内开钦奉谕旨。知府一官。承上接下。为州县之表率。诚亲民最要之职也。盖小民之休戚。惟州县知之最周。而州县之贤否。惟知府知之最悉。知府精明谙练。即庸常之州县。亦存奋励之心。知府阘茸无能。即自爱之州县。亦启玩弛之渐。著该督抚秉公甄别等因。钦此。仰见皇考爱民察吏。整饬官方之至意。州县为亲民之官。民闲一切利毙。休戚相关之处。其实心拊循。全在州县。而州县之能否兴利除毙。教养斯民。则惟知府稽查最切。诚如圣谕为承上接下之要职也。朕上年亲政以来。遇有谢恩请训知府。俱经召见。其中才具明干者。固不乏人。而年力衰颓。才识拘迂。及新例报捐。年轻全未谙悉者。亦复不少。以天下知府额缺而论。经朕召对之员。不过十之一二。而才具优劣。已有区别。则其余各省未经见朕之知府。或阘茸恋栈。或少不更事。经督抚姑容留任者。想各省皆所不免。著通谕各该督抚。于现任知府内详加考察。认真甄别。如有不胜知府方面之任者。即据实奏闻。送部引见。或勒令休致。或降补丞倅等官。毋任因循贻误。此次降旨考察知府之意。原为地方得人起见。并非沙汰年老之员。知府中即或有年龄稍增。而精力尚健。且办理地方事务历练熟悉。正资其治理。若督抚等误会朕意。惟将年老之员概行参劾。岂综核名实之道。至初任年少之员。于吏治民情全未历练。或有限于才识。难望其振作有为者。即当据实劾奏、岂得因其年岁方强。稍涉瞻徇。各督抚等其善体朕意。秉公甄别。以收化民成俗之效。其直隶州知州。亦应照此例行。将此通谕知之。　　

○旌表守正捐躯直隶东安县民李田保妻王氏。河南宁陵县民孙贵林妻史氏。　　

○户部议准、广西巡抚谢启昆疏报、天保县开垦水田九十二＜土韦＞有奇。照例升科。从之。　　

○癸亥。上诣奉先殿寿皇殿行礼。　　

○谕内阁、从前查办邪教刘松、宋之清、等案。讯出刘之协为传教要犯。在扶沟闻信脱逃后。屡经皇考严饬各省查拏未获。迨楚北匪徒起事之初。复经申谕严拏。原以该犯系著名最要首逆。若一经擒获。其余附和党与。无难立时解散。乃地方官办理不善。四处搜求。以致匪党无可容身。纷纷蠢动。迄今剿办五年。尚稽蒇事。而刘之协一犯。窜逃日久。年来各省已视为海捕之犯。昨于七月内。据马慧裕奏宝郏匪徒滋事。经叶县将刘之协拏获。奏到时尚恐未必确实。旋经马慧裕奏到。眼目指认的确。将该犯解京。连日令军机大臣、会同刑部严加究诘。已据供认凿凿。刘之协以积年漏网巨憝。今于无意中擒获。实我皇考垂慈默佑。豫示军务蒇功先兆。九月初旬。朕恭谒裕陵。兹又获此渠魁。自当虔诚祭告仰慰在天之灵。所有一切应行礼仪。著上年经理大事之原派王大臣等、会同礼部速议具奏。　　

○以大理寺少卿徐绩、为光禄寺卿。　　

○旌表守正捐躯河南永城县民郝怀武妻李氏。　　

○甲子。上诣大高殿行礼。时应宫拈香。　　

○河南教匪首逆刘之协伏法。　　

○乙丑。谕内阁、豫省刘之协解京后。令军机大臣会同刑部连日审讯。业据将起意谋反各情节。供认确凿。昨廷讯后。即将该犯凌迟处死。然办理刘之协之故。并非因该犯系白莲总教首。遽加以极刑也。刘之协假白莲教传徒。以根基钱打丹银为名。其初原不过敛财起见。迨行之日久。不能哄诱愚民。遂买王双喜托名牛八。指称朱姓后代。又将刘松之子刘四儿。托名弥勒佛转世。可以辅助牛八。希图耸动众人。谋为不轨。其罪在此。我朝列祖列宗。厚泽深仁。凡在编氓。无不沦肌浃髓。乃刘之协捏称明代后裔。诱惑愚民。有心谋逆。实属罪大恶极。从前拏获刘松宋之清等破案时。刘之协在扶沟闻信脱逃。蒙皇考屡次严饬各省购缉。原因刘之协系属谋逆要犯。不可不迅速擒捕。初不因其传习白莲教之故。彼时各省地方官。未能仰体皇考圣意。竟以查拏邪教为名。四处搜求。任听胥役多方勒索。不论习教不习教。只论给钱不给钱。以致含恨之人。与习教者表里勾结。藉无可容身之名。纷纷蠢动。起于襄阳。蔓延川陕。迄今剿办五年。尚稽蒇事。其实刘之协数年以来。在邓州新野地方。往来潜匿。地方官并未能查察。可见搜拏邪教。大率拖累无辜。而实在叛逆首犯。转至任其漏网多年。至于白莲教名目。由来已久。即据刘之协所诵经文。大意亦不过劝人为善。并无违悖字样。刘之协之罪犯寸磔。在于托名牛八。潜造逆谋。孽由自作。与白莲教无涉。譬如儒生诵习孔孟之书。尊崇正教。设现在川楚陕甘滋事贼匪。或有一二文武生员胁从在内。岂因此而遂以儒相诟病。等而下之。其学习白莲教者。持斋诵经。原与齐民无异。讵因白莲教内有刘之协一人。而遂指习教之人概为匪党。严行查禁乎。即如贼匪中平日习白莲教者。固属不少。然各省地棍盐枭之类。亦不一而足。但经抗拒官兵。即一律翦除。罪在不赦。其自贼营投出者。不下数万人。无不一体妥为安置。又何尝根究其从前曾否习教乎。若朕欲禁绝白莲教何难向刘之协刑求同教之人。一一追究。且现在刘之协供明脱逃后潜匿河南邓州新野地方。历历可据。所以不加深究者。原以刘之协同教之人但能各安本分。原可置之勿论即失察刘之协之地方官。朕尚加恩概免追问。则凡平日与刘之协熟识容留藏匿之人。岂肯令地方官转加究诘乎。刘之协系白莲教稔恶最久之人。尚不肯因此稍有株连。况其同教中人教众多焉有一一查究之理总之现习白莲教者安静守法。即是良民地方官无庸查拏若聚众煽惑。即非素习白莲教之人。必当按律惩治所有办理刘之协原委。及朕不加。追究白莲教至意。明白宣谕中外。咸使闻知。　　

○命嗣后善射鹄人员。照十五善射例、按品级赏翎。　　

○予浙江领饷遇水淹毙外委秦华、及兵役等、赏恤如例。　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之七十三
  </div>
  <div class="pagination">
   <a href="清实录嘉庆朝实录_page92.html">
    上一页
   </a>
   <span>
    ...
   </span>
   <a href="清实录嘉庆朝实录_page88.html">
    88
   </a>
   <a href="清实录嘉庆朝实录_page89.html">
    89
   </a>
   <a href="清实录嘉庆朝实录_page90.html">
    90
   </a>
   <a href="清实录嘉庆朝实录_page91.html">
    91
   </a>
   <a href="清实录嘉庆朝实录_page92.html">
    92
   </a>
   <span class="current-page">
    93
   </span>
   <a href="清实录嘉庆朝实录_page94.html">
    94
   </a>
   <a href="清实录嘉庆朝实录_page95.html">
    95
   </a>
   <a href="清实录嘉庆朝实录_page96.html">
    96
   </a>
   <a href="清实录嘉庆朝实录_page97.html">
    97
   </a>
   <a href="清实录嘉庆朝实录_page98.html">
    98
   </a>
   <span>
    ...
   </span>
   <a href="清实录嘉庆朝实录_page94.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
