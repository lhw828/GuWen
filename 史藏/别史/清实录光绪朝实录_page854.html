<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 854 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 854 页/共 1316 页</h1>
    <div class="content">○谕内阁、军机大臣等议覆袁昶条陈。请筹八旗生计等语。旗丁生齿日繁。徒以格于定制。不得在外省经商贸易。遂至生计益艰。从前富俊、松筠、沈桂芬等、均曾筹议及之。现当百度维新。允宜弛宽其禁。俾得各习四民之业。以资治生。著户部议查嘉庆道光年闲。徙户开屯。计口授田成案。重订新章。会同八旗都统妥筹办理。现月　　

○又谕、军机大臣等议覆袁昶条陈。请清理屯田等语。屯＜目辟＞行＜匧心＞口＜韦未＞＜夗贝＞之设。昉于明代。本所以养兵实边。至国初屯军次第裁汰。惟有漕运省分。仍隶＜目辟＞行＜匧心＞口＜韦未＞＜夗贝＞所。乃为赡运之计。现在漕粮既归海运。＜目辟＞行＜匧心＞口＜韦未＞＜夗贝＞所半属虚悬。若改＜目辟＞行＜匧心＞口＜韦未＞＜夗贝＞为屯。徵租充饷。于国用不无裨益。著两江湖广浙江各督抚通饬所属。彻底清查各＜目辟＞行＜匧心＞口＜韦未＞＜夗贝＞所屯田地亩实在数目。详定徵租章程。迅速奏明。请旨办理。现月　　

○谕军机大臣等、军机大臣等议覆袁昶条陈请权理财之名实等语。现在振兴庶务。理财尤为最要。自非综核名实。悉心筹画。无以济国计之艰。即如厘金一事。起自军兴。为东南各省饷项所从出。经曾国藩、胡林翼、厘定章程。法称最善。行之既久。经理不得其人。遂致弊端丛集。利析秋毫。徒滋纷扰。值此帑藏奇绌。需饷浩繁。户部职领度支。当思如何兴利除弊。如何开源节流。统筹全局。力任其难。总之理财之道。取之农不若取之商。用吏役不若用士人。不外从前创办厘金之良法。该部惟当默师其意。随时斟酌施行。务期确有实效。不得徒托空言。用副朕裕国阜民至意。袁昶原呈。著摘钞给予阅看。将此谕令知之。现月　　

○又谕军机大臣等议覆袁昶条陈。请严查官轮兵轮稽税杜漏等语。各省官轮兵轮。经过关卡。夹带私货私盐。在所不免。虽向设委员盘查。惟兵轮既援西例。不应稽留。径自驶行。官轮亦遂因之不服盘查。税厘漏卮。莫甚于此。应即通行各省。无论兵轮官轮。一律归常关稽查。照章完税。以杜弊端。著荣禄、刘坤一、督饬各海关监督。详议章程。认真办理。袁昶原呈。均著摘钞给予阅看。将此由四百里各谕令知之。现月　　

○又谕军机大臣等议覆袁昶条陈。请禁金银制钱流出外洋等语。中国金银各矿。尚未大开。致未能兴造金币。近日各省钱荒。正筹整顿圜法。据称兴安岭一带金沙。流入外洋。及各省私运制钱。出洋销毁诸弊。亟应设法杜绝。著荣禄、刘坤一、督率各海关。申明约章。严查禁止。袁昶原呈。均著摘钞给予阅看。将此由四百里各谕令知之。现月　　

○又谕、军机大臣等议覆袁昶条陈。请加重川盐课等语。据称以淮课比较川课。加重十数倍。使川课与淮相埒。即以之抵补淮课原额。所奏如果可行。于饷项大有裨益。应如何设法加徵之处。著刘坤一、张之洞、奎俊、破除情面。会商妥议。奏明办理。袁昶原呈。均著摘钞给予阅看。将此由四百里各谕令知之。现月　　

○又谕、军机大臣等议覆袁昶条陈内。出使日记。申明定章一节。著总理各国事务王大臣查核办理。现月　　

○又谕、隆恩奏、商人集款请办津镇铁路一摺。著总理各国事务衙门查核具奏。　　

○又谕、电寄陈宝箴、有人奏、湖南巡抚陈宝箴、被人胁制。闻已将学堂及诸要举。全行停止。仅存保＜目辟＞行＜匧心＞口＜韦未＞＜夗贝＞一局等语。新政关系自强要图。凡一切应办事宜。该抚务当坚持定见。实力举行。慎勿为浮言所动。稍涉游移。电寄　　

○又谕、电寄苏元春、电奏剿匪情形均悉。该提督现赴河内政会。所有郁林各属余匪。著即责成马盛治认真＜目辟＞暒穴＜曰融＞夕＜夗贝＞剿。随时电奏。该提督一立滟矣政会事竣。迅即驰回防所督办。勿稍稽延。电寄　　

○又谕、电寄廖寿丰、电悉。在籍广西候补道魏瀚、现在福州船厂当差。能否调浙差委。著由该抚咨行增祺商明办理。

电寄

　　

○工部尚书钱应溥因病赏假。以都察院左都御史徐树铭署工部尚书。现月　　

○辛巳。上还宫。　　

○谕内阁、张英麟奏、酌保人才以备任使一摺。广西候补道林贺峒、候选道林怡游、分省补用知府刘恩驹、均著来京豫备召见。刑部候补主事陈春瀛、著该部传知该员豫备召见。现

月

　　

○谕军机大臣等、工部奏、筹办河道沟渠情形各摺片。著总理各国事务王大臣查核办理。寻奏、应请特派大员督办。以昭核实。从之。摺包　　

○又谕、国子监奏、进呈助教崔朝庆所著一得斋算书。浙江嘉兴府水道图一摺。著将原书原图交总理各国事务王大臣阅看具奏。现月　　

○又谕、孙家鼐奏、议核翰林院侍讲恽毓鼎条陈京师设立武备大学堂。请派大员督办一摺。著军机大臣会同总理各国事务王大臣妥议具奏。现月　　

○又谕、御史张承缨奏、铁路积弊。宜急整顿一摺。著铁路矿务总局大臣查明具奏。寻奏、遵查原奏所称。系属传闻之误。请毋庸议。报闻。摺包　　

○又谕、御史张承缨奏、丁忧起服人员。宜变通选补章程等语。著吏部议奏。寻奏、应毋庸议。从之。　　

○又谕、裕庚奏、日本大学堂科目并初学功课。分缮清单呈览等语。著孙家鼐酌核办理。现月　　

○又谕、电寄陈宝箴、广西匪徒滋事。该督抚晶■宜次来电。据称已无成股贼匪屯聚。惟有严拏在逃匪首。＜目辟＞暒穴＜曰融＞夕＜夗贝＞捕击散余匪。不难克期蒇事。而连日有人陈奏。极言匪势之蔓延。匪踪之飘忽。并有究扰湖南永州属境之说。其实在情形。究竟如何。无从悬揣。著陈宝箴迅速委查明确。详晰电奏。以慰廑系。湖南边界有无粤匪扰及。并著先行核奏。电寄　　

○又谕、电寄黄槐森、该抚驰抵郁林后。如何布置情形。著迅速电奏。以后奉有电传谕旨。即著随时遵照办理。不得稍有藉延。现月　　

○又谕、电寄文光、大足教案。日久迁延。迄未蒇事。殊属疲玩。著文光督催在事印委各员。上紧办理。总以交还华铎为最要关键。事非延宕可了。亟宜认定缓急次第。妥筹结束。傥再迟延。另生枝节。定惟该护督是问。电寄　　

○又谕、电寄裕祥、著将云南巡抚关防。移交崧蕃。不必等候部文。即赴新任。毋庸来京请训。电寄　　

○又谕、电寄廖寿丰、许景澄前经请假回籍。著廖寿丰传知该侍郎不必拘定假满。速行来京销假。电寄　　

○出使美日秘国大臣伍廷芳奏、檀香山归并美国。拟设立领事官驻扎料理。于侨民大有裨益。如所请行。

　　

○以出洋期满。予日本使署参赞官同知张绍祖等升叙加衔有差。摺包纂修官王大钧恭纂　　

总纂官钱骏祥恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅一签九月初八日　　

陈恭阅十二签十月初九日　　

熙月日　　

郭恭阅十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十六　　

光绪二十四年。戊戌。八月。壬午朔。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至甲申皆如之。外记注　　

○谕内阁、现在练兵紧要。直隶按察使袁世凯、办事勤奋校练认真。著开缺以侍郎候补。责成专办练兵事务。所有应办事宜。著随时具奏。当此时局艰难。修明武备。实为第一要务。袁世凯惟当勉益加勉。切实讲求训练。俾成劲旅。用副朝廷整顿戎行之至意。外记注　　

○又谕、翰林院奏、代递庶吉士丁维鲁请编岁入岁出表、颁行天下一摺。户部职掌度支。近年经费浩繁。左支右绌。现在力行新政。尤须宽筹经费。以备支用。朕维古者冢宰制国用。量入为出。以审岁计之盈虚。近来泰西各国。皆有豫筹用度之法。著户部将每年出款入款。分门别类。列为一表按月刊报。俾天下咸晓然于国家出入之大计。以期节用丰财。蔚成康阜。朕实有厚望焉。外记注　　

○又谕、户部奏、代递主事蔡镇藩请审定官职以成新政一摺。朕详加披阅。除御史规复巡按旧制。各关监督改为关道两节。应毋庸议外。其余所陈各条。具有条理。深得综核名实之意。可以见诸施行。著军机大臣会同大学士各部院并翰林科道各官。详议具奏。外记注　　

○谕军机大臣等、王锡蕃奏、山东现办河工。衣酌用西法穵泥船及打桩机器。以资补救一摺。所奏能否施行。著张汝梅察看情形。迅速具奏。原摺著钞给阅看。将此谕令知之。随手摘

由

　　

○又谕、翰林院代奏、桂坫请减河工岁修专款。创办海军一摺。河工专款晶■宜谕核减。据称实销不及二三成等语。是否属实。著刘树堂认真稽核能否力加撙节。凑拨海军之用。原摺著钞给阅看。将此谕令知之。随手摘由　　

○又谕、总理各国事务衙门奏、进呈候选守备张震所著石滟驳法演题一摺。著将原书发交袁世凯、袁祖礼、阅看。各具说帖。由该衙门呈览。随手　　
</div>
    <div class="pagination">
<a href="清实录光绪朝实录_page853.html">上一页</a><span>...</span><a href="清实录光绪朝实录_page849.html">849</a><a href="清实录光绪朝实录_page850.html">850</a><a href="清实录光绪朝实录_page851.html">851</a><a href="清实录光绪朝实录_page852.html">852</a><a href="清实录光绪朝实录_page853.html">853</a><span class="current-page">854</span><a href="清实录光绪朝实录_page855.html">855</a><a href="清实录光绪朝实录_page856.html">856</a><a href="清实录光绪朝实录_page857.html">857</a><a href="清实录光绪朝实录_page858.html">858</a><a href="清实录光绪朝实录_page859.html">859</a><span>...</span><a href="清实录光绪朝实录_page855.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
