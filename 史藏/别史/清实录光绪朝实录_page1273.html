<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1273 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1273 页/共 1316 页</h1>
    <div class="content">
○命劳乃宣、樊恭煦、丁仁长、缪荃孙、宋书升、汤寿潜、郭立山、均来京豫备召见。现月　　

○甲午。遣官祭先医之神。记注　　

○谕军机大臣等、近日递据内外臣工奏称、苏杭甬铁路草合同。业经盛宣怀商明作废。英公司曾已默许等语。查此案商办多年。迄无结束。要以草合同已否作废。为全案最要关键。究竟是否已废。英公司是否默许。著该侍郎详确覆奏。勿稍含混。现月　　

○又谕、电寄张鸣岐、初六日电奏称、右军山石滟驳台。业于初四日克复等语。该将领等办理迅速。殊堪嘉尚。陆荣廷著先行赏给捷勇巴图鲁名号。在事兵弁。由广西藩库拨发赏银二万两。以资鼓励。仍著该抚督饬各军营。迅将余匪悉数歼灭。勿留余孽。并著将详情查明。迅速电奏。电寄　　

○杭州将军瑞兴奏、裁撤驻防。牵动全局。下会议政务处知之。　　

○乙未。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。醇亲王载沣、大学士张之洞、均著加恩赏穿带嗉貂褂。现月　　

○农工商部奏、日惹商会代呈绣品。得旨、准其呈进。早

事

　　

○开缺大学士王文韶奏、苏浙铁路。遵旨商办。集股已足。不认借款。沥陈地方迫切情形。下部知之。摺包　　

○丙申。密云副都统德麟奏、遵筹旗丁生计。一曰去游惰以留劲旅。二曰购民田以备安插。三曰扩充学校以广教育。四曰开办工艺以熟技艺。五曰兴办商务以维治平。并请拨借款项。下会议政务处议。寻奏、密云一隅之地。旗丁为数无多。所有授田裁饷事宜。应由该副都统查酌情形。分年筹办。至学校工艺诸端。亦应就原有学堂实力整顿。所请饬部拨款之处。应毋庸议。从之。摺包　　

○调正白旗汉军副都统英瑞为成都副都统。成都副都统苏噜岱为正白旗汉军副都统。现月　　

○以报效江北赈银钜万。予同知陈庆銮以知府选用。布理问左新镜以知县选用。　　

○勾到朝审情实罪犯。停决斩犯一人。绞犯三人。余八人予勾。现月　　

○丁酉。东三省总督徐世昌等奏、江省新定官制。无历俸已满三年之员。本年大计。请缓至下届归并办理。下部知之。

摺包

　　

○热河都统廷杰奏、勘丈昭乌达盟阿鲁科尔沁东西札鲁特三旗蒙荒。计可耕之地八千余顷。刻期招领。请颁发空白照五千张。以凭转填用。下部知之。摺包　　

○两广总督张人骏奏、添募定武两营勇丁五百余名。亲军左旗弁勇一千八百余名。由南韶连一带召募新兵一千余名。以为改编新军之用。下部知之。摺包　　

○以剿获胡贼。赏调江武＜目辟＞行＜匧心＞口＜韦未＞＜夗贝＞左军参将赵倜、知县夏复曾等升叙有差。存

考

　　

○以黑龙江办理交涉中立善后出力。予水师营总管姚福升等升叙加衔有差。摺包　　

○予黑龙江呼兰阵亡把总尹志功军功杨茂林等赏恤如例。

汇存

　　

○戊戌。谕军机大臣等、盛宣怀奏、查明苏杭甬铁路草合同原案详确情形一摺。著盛宣怀随同外务部妥筹办理。现月　　

○东三省总督徐世昌等奏、拟复遣犯旧例。仍发黑龙江充当苦工。家属愿随者听。年满编入农籍。藉图实边。下所司议。外纪　　

○陕甘总督升允奏、敦煌匪徒抗粮。拟派兵勒缉首要。得旨、著体察情形。详慎办理。摺包　　

○又奏、遵议青海拟缓建省。先行试垦。下会议政务处议。寻奏、该处开通不易。筹款维艰。似不如准照该督所奏。先行试垦。较为切实易行。从之。随手　　

○广西巡抚张鸣岐奏、整顿土属。必先造就土官。拟饬就土官子侄中。按年选送四人。或六人。来省就学。授以法政一科。使有政治思想。将来各属土官。即以毕业最优者分别承袭。下部知之。摺包　　

○验看进士馆毕业学员。得旨、翰林院庶吉士朱国桢著授职编修。并记名遇缺题奏。度支部学习主事朱德垣著以知县即用。现月　　

○命山西平阳府知府沈曾桐以道员用。署广东提学使。现

月

　　

○以克复广西镇南关右辅山等处石滟驳台。赏署太平思顺广道右江道龙济光头品顶戴。参将陆荣廷以总兵记名肬■闲放。余升叙加衔有差。现月　　

○以拯救商船难民。予广东游击林天骥等升叙加衔有差。

摺包　　

○以驭军不严。革黑龙江协领吉祥职。遣戍军台。摺包　　

○予因公被戕。黑龙江防营管带宋桂山、哨长经凤阁优恤。摺包　　

○己亥。谕军机大臣等、吏部奏、广西巡抚张鸣岐是否予以应得处分。恭候钦定一摺。著仍遵前旨议奏。现月　　

○又谕、电寄张鸣岐、初九日电奏悉。越境匪股。虽经官军剿溃出边。而匪情狡黠。根株未除。仍须严密布置。加意防范。该抚亲赴边界。切实考求。妥筹办理。所见甚是。著即届期驰往。巡历要隘。激励所属文武。认真筹办。随时奏闻。电

寄

　　

○吏部奏、酌拟变通小京官选补办法。请将四项外官升班。一律停止。其应选之员。仍照例一咨一留。如投供无人。并听各衙门尽数留补。从之。汇存　　

○云贵总督锡良奏、拟设驻缅领事官。应办事件。准与滇省直接办理。下部议。随手　　

○荆州左翼副都统隆斌等奏、前将军松溎故后萧条。借支廉俸。无力完交。得旨、著准其宽免。摺包　　

○派邮传部尚书陈璧、正黄旗汉军都统李殿林、法部左侍郎绍昌、邮传部左丞郭曾炘、充考试进士馆毕业学员阅卷大臣。现月　　

○以湖南剿平浏阳等县会匪。并办理清乡出力。予知府王寓生等升叙加衔有差。汇存　　

○庚子。圣祖仁皇帝忌辰。遣官祭景陵。记注　　
</div>
    <div class="pagination">
<a href="清实录光绪朝实录_page1272.html">上一页</a><span>...</span><a href="清实录光绪朝实录_page1268.html">1268</a><a href="清实录光绪朝实录_page1269.html">1269</a><a href="清实录光绪朝实录_page1270.html">1270</a><a href="清实录光绪朝实录_page1271.html">1271</a><a href="清实录光绪朝实录_page1272.html">1272</a><span class="current-page">1273</span><a href="清实录光绪朝实录_page1274.html">1274</a><a href="清实录光绪朝实录_page1275.html">1275</a><a href="清实录光绪朝实录_page1276.html">1276</a><a href="清实录光绪朝实录_page1277.html">1277</a><a href="清实录光绪朝实录_page1278.html">1278</a><span>...</span><a href="清实录光绪朝实录_page1274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
