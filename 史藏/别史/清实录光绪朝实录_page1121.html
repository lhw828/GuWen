<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1121 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1121 页/共 1316 页</h1>
    <div class="content">○旌表捐赀兴学。故节孝妇湖南善化县中书科中书唐钟峻妻黄氏。摺包　　

○丙午。上诣颐年殿问慈禧端佑康颐昭豫庄诚寿恭钦献崇熙皇太后安。翌日如之。记注　　

○谕内阁、吴士鉴奏、恳恩开去差使。回籍养亲一摺。吴士鉴著开去南书房差使。准其回籍养亲。现月　　

○外务部奏、英于属地南斐洲招募华工。订立保工章程。请肬■闲派大员画押。得旨、著派张德彝画押。

摺包

　　

○上以孟夏享太庙。自是日始、斋戒三日。　　

○丁未。上奉慈禧端佑康颐昭豫庄诚寿恭钦献崇熙皇太后还宫。记注　　

○谕内阁、张曾阳滟＜扌戋＞奏、查明盐务庸劣不职各员。据实倢■＜曰融＞■＜石木＞劾一摺。河东试用盐巡检朱朝镜、诈伪百出。行同无赖。吴机、志趋不正。藉事招摇。李景绶、事理不明。举动任性。李振纲、有亏大本。不守官箴。姜裕祥、轻躁喜事。声名甚劣。章寿昌、性情偏执。操守难信。张木滟鼎、惰窳性成。不堪造就。宝珊、昏庸卑鄙。难就范围。秦豫安、性情粗疏。昧理好事。章焱、气质轻浮。不明事理。陈令誉、俗陋无文。不谙盐务。鲁钧、识闇才庸。近于昏愦。顾履元、器局褊浅。不知检束。均著即行革职。另片奏、厘员贪劣胆玩。请从严惩治等语。皋落镇厘卡委员试用府经历王鸿藻、违章勒收。侵匿公款。确凿有据。著革职发往军台效力。又片奏、常备军督操兼左翼分统补用守备杨德滋、于操练事宜。诸多废弛。石滟驳队管带直隶补用游击于福、拔补把总车震、克扣马匹餧养。均著即行革职。右翼分统补用守备胡名旭、于所部石滟驳队。未能认真督率。著摘去顶戴。以观后效。现月　　

○谕军机大臣等、有人奏、浙江候补道许贞干、招摇贪黩各款。请饬查办等语。著李兴锐按照所倢■＜曰融＞■＜石木＞各节。确切查明。据实覆奏。毋稍徇隐。另片奏、杭州通益公纱厂。拨有官本钜款。欠缴息银。前任抚藩。擅批豁免。请饬查追等语。著该署督一并彻查具奏。原摺片著钞给阅看。将此谕令知之。现

月

　　

○山东巡抚周馥奏、济甯州屯民聚血■乣滋事。已妥为办结。地方一律安静。下部知之。摺包　　

○又奏、郓城屯民任青映■和、敛钱聚血■乣。希图倡乱。讯明正法。报闻。摺包　　

○换铸山西河东道关防。从山西巡抚张曾阳滟＜扌戋＞请也。摺包　　

○上以常雩祀天于圜丘。自是日始、斋戒三日。　　

○戊申。谕军机大臣等、理藩院奏、昭乌达盟札鲁特已故郡王衔贝勒桑巴之初继妻博尔济吉特氏札噶尔、报效银两。可否赏给诰封一摺。报效银两。准其赏收。应得诰封。照例办理。现月　　

○又谕、电寄崧蕃等、电悉。天兴元被追窜匪。经晋军围剿。该匪穷蹙乞降。难保无余匪分途窜逸。首要李老先等、究竟是否拏获。投诚之匪。是否真心悔罪。著崧蕃、张曾阳滟＜扌戋＞、会商妥筹办理。毋留后患。电寄　　

○直隶提督马玉昆奏、畿辅边防重要。拟将山东兖州镇总兵沈大鳌、浙江海门镇总兵孙多庆、留办防务。从之。摺包　　

○纂修官张书云恭纂　　

帮总纂官程棫林恭辑监修总裁世恭阅三签六月十三日正总裁那月日专司蒿■木本陆恭覆阅癸丑十二月初五日　　

徐月日　　

荣月日副总裁唐月日　　

宗室宝恭阅一签十二月二日

　　

陈恭阅五签五月二十六日　　

熙月日　　

郭恭阅三月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百二十九　　

光绪三十年。甲辰。夏四月。己酉朔。享太庙。上亲诣行礼。　　

○谕内阁、前据御史李灼华奏倢■＜曰融＞■＜石木＞江苏赣榆县知县徐树锷各款。当经谕令魏光焘、恩寿、确查。兹据查明覆奏。所倢■＜曰融＞■＜石木＞各款。查无实据。惟该县于所用家丁书差。驭之太宽。致滋物议。徐树锷、著交部议处。现月　　

○出使美日秘国大臣梁诚奏、同治初年。各国于瑞士国真奈瓦地方。创设红十字公会。议定条约十款。于兵凶战危之中。行仁至义尽之道。推行日广。签押者十余国。请联约入会。以广皇仁而裨军政。下外务部知之。摺包　　

○直隶总督袁世凯奏、常备军第二三镇添募新兵期满。所有甄别留营优免差徭。暨提扣赡饷各事。照章办理。下部知之。摺包　　

○河南巡抚陈夔龙奏、豫省烟税。照直隶章程。商力未逮。酌定新章。烟叶斤抽三文。烟丝斤抽八文。认真试办。又奏、续拨款项。派员赴沪购买机器。以备自行制造枪石滟驳。均下部知之。摺包　　

○以整顿操防。不遗余力。予署直隶正定镇总兵任永清、仍交军机处存记。摺包　　

○以监造学堂。坍塌酿命。革江苏直隶州知州章邦直职。勒令赔修。摺包　　

○豁免云南邓川州属上年被水村庄应徵条粮。　　

○上诣皇穹宇拈香。南郊斋宫斋宿。　　

○庚戌。常雩祀天于圜丘。上亲诣行礼。　　

○诣正阳门关帝庙菩萨殿拈香。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。翌日如之。　　

○以创办工艺局颇著成效。复已革三品衔翰林院侍读学士黄思永原官原衔。现月　　

○以办屯期满。著有劳绩。予四川知县朱荣先等二员奖叙。摺包　　

○旌表割股救夫节妇荆州驻防镶黄旗满洲附贡生文炳妻克克什屯氏。摺包　　

○辛亥。上奉慈禧端佑康颐昭豫庄诚寿恭钦献崇熙皇太后御乾清宫。德国使臣穆默、带领该国亲王阿拉拜尔、及水师总兵施密满等、觐见。上温语慰问。　　

○奉皇太后幸西苑驻跸。内记　　

○谕内阁、岑春火滟宣奏、蝱滟戋人冒赏越界诱人谋杀。官弁瞻徇。分别惩处等语。广东水师提标前营右哨千总尽先守备何维宗、赤溪协右营右哨千总尽先守备林珊、尽先千总方兴国、苏亭珍、刘金钺、已故把总朱昌、均著即行革职。广东水师提督何长清、失于觉察。著开缺以示惩儆。现月　　

○谕军机大臣等、嗣后遇有觐见日期。各衙门毋庸加班奏事。　　

○学务大臣孙家鼐等奏、请将外务部收存之石印图书集成。颁发大学堂等处各一部。以备稽考。允之。摺
</div>
    <div class="pagination">
<a href="清实录光绪朝实录_page1120.html">上一页</a><span>...</span><a href="清实录光绪朝实录_page1116.html">1116</a><a href="清实录光绪朝实录_page1117.html">1117</a><a href="清实录光绪朝实录_page1118.html">1118</a><a href="清实录光绪朝实录_page1119.html">1119</a><a href="清实录光绪朝实录_page1120.html">1120</a><span class="current-page">1121</span><a href="清实录光绪朝实录_page1122.html">1122</a><a href="清实录光绪朝实录_page1123.html">1123</a><a href="清实录光绪朝实录_page1124.html">1124</a><a href="清实录光绪朝实录_page1125.html">1125</a><a href="清实录光绪朝实录_page1126.html">1126</a><span>...</span><a href="清实录光绪朝实录_page1122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
