<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 762 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 762 页/共 1316 页</h1>
    <div class="content">
○又谕、延茂奏、查明三姓官兵争闹枪毙人命一案。正凶在逃。厅官远避。先就到案人证审拟一摺。此案血■乣供确凿。自未便因案犯未获。暒滟它累人证。文和等罪名。均著照所拟办理。正凶陈玉、已革前署呼兰厅同知文曜、著步军统领衙门、顺天府、直隶总督、盛京、吉林各将军。仍遵前旨。迅速严拏。并著黑龙江将军、奉天府府尹一体严拏务获。归案审办。将此各谕令知之。现月　　

○又谕、有人奏、副都统擅杀营勇激怒军心请饬查办一摺。据称吉林副都统富尔丹、亲友弟侄。非充戈什。即派优差。今年灯节。街上游人拥塞。该副都统署中演唱秧歌。完毕。派戈什护送回铺。令营勇驱逐游人。因而斗＜虘阝＞斲殴。该副都统偏听戈什之言。将营勇锁拏三名。诬以为盗。当即斩首。以致军心不服。恐酿成事端等语。著延茂确切查明。据实倢■＜曰融＞■＜石木＞办。原摺著钞给阅看。将此谕令知之。现月　　

○兵部奏、遵定发遣太监按站稽查章程。傥在配脱逃。所司加等处分依议行。摺包　　

○督办铁路事务顺天府府尹胡燏棻奏、铁路工程。以买地填道购料建桥四大宗为最要。外设火车站五处。皆分别动工。年内尽可工竣。明春可以开行火车。下所司知之。摺包　　

○闽浙总督边宝泉奏、查明船政一切浮费。较前实已大减。惟拨款渐少。制造日稀。筹拟整顿扩充办法四条。下所司议。摺包　　

○又奏、船历滟乌告成。出力各员恳恩予奖。得旨、准其择尤酌保。毋许冒滥。摺包　　

○又奏、覆陈筹饷就闽省情形遵办者六条。下部知之。摺

包

　　

○巡抚衔督办云南矿务唐炯奏、龙街小街二厂白铅价值。碍难核减。运脚仍请照原议发给。以恤厂艰。下部议行。摺包　　

○乌里雅苏台将军崇欢等奏、逆回穷蹙北窜。请饬察哈尔速调蒙兵。设法阻截。得旨、察哈尔兵徵调较难。所奏著毋庸议。摺包　　

○丁亥。谕内阁、巡视中城给事中桂年等奏、太监在外结夥逞凶拒伤弁勇殒命。请交部审办一摺。本月十八日。正阳门外大栅栏地方。有太监多人。执持刀械。在庆和戏园寻衅。经该城副指挥杨绍时、传知练局。派勇缉拏。该太监等胆敢拒伤勇丁。并将队长赵云起砍伤毙命。实属不法已极。必应从严惩办。所有拏获之太监李长才、张寿山、阎宝维、范连元、陈和玉、民人毕文禄等六名。著交刑部严行审讯。按律定拟。并究明在逃余党。一并饬拏。务获究办。至被伤殒命之队长赵云起、著兵部查案办理。另片奏、太监滋事请加等治罪等语。著刑部遵照康熙年闲谕旨。从严定议具奏。　　

○又谕、巡视中城给事中桂年等奏、近来京师匪血■乣。持械斗＜虘阝＞斲殴。抢人夺财。及行凶拒捕之案。层见晶

■宜出。请饬加重定罪等语。著刑部议奏。现月　　

○谕军机大臣等、电寄陶模、电悉。回情反侧。总以肃清关内为主。多巴一役。既称抚贼太多。应与董福祥妥筹办法。至玉门窜匪。能否就地安插。著从长计议。稳慎办理。电寄　　

○又谕、电寄董福祥。电悉。为将之道。刚断为先。魏军二十七营。已全归该提督统带。其是否得力。有无空缺。著据实查看。不得一味瞻顾。至多巴就抚后。究竟情形如何。亦著妥办毋忽。电寄　　

○又谕、电寄钟泰、前据奏暂留十营。业经批准。惟甯夏踞贼尚远。现在转饷极难。著先裁一半。以节虚糜。电寄　　

○闽浙总督边宝泉奏、发遣新疆已革澎湖通判陈步梯、母老丁单。应否准予留养。下部议。寻奏、陈步梯系军务获咎。与别项罪名不同。似不在准予留养之例。惟既据该督查明该革员实系母考丁单。可否恩准留养。谨援案奏请钦定。得旨、不准。　　

○江苏巡抚赵舒翘奏、江海关上年分常税短收赢余银两。恳免赔缴。下部议行。摺包　　

○又奏、留防各营营号重复。请将正前正后副前及湘军左前共五营。改为苏防前后中左右五营。以归划一。饷数悉仍其旧。下部知之。　　

○以亏款延缴。革丁忧前署福建泰甯县知县梁锡志职。并勒追。摺包　　

○以捐金恤嫠晶■宜襄义举。予江苏丹徒县候选同知徐墀妻汪氏建坊。摺包　　

○戊子。谕军机大臣等、有人奏、督办北洋机器总局候补道傅云龙、任意妄为。毫无忌惮。该道之子范桹、范钑、在局招摇。委员邱性、朋分平余。张霨、刻苦工匠。办理铸钢等厂。徒播虚声。耗蠹帑项等语。著荣禄按照所倢■＜曰融＞

■＜石木＞各节。秉公确查。据实具奏。毋稍徇隐。原摺著钞给阅看。将此谕令知之。洋务　　

○又谕、电寄董福祥。回情反侧。往往有乞抚而复叛者。董福祥生长西陲。此等机宜。谅能深悉。如米拉沟等处。究竟是否妥协。此后当寓抚于剿。不可因抚而弛剿之功。至魏光焘所留各军。若不得力。即应奏请裁撤。湘军习气每涉夸张。该提督既总师干。宜加断制。即所统回队。亦应细加体察。切勿为其所愚。是为至要。　　

○工部奏、督修宗人府内玉牒馆二堂黄档房等工。依议行。早事

　　

○直隶总督王文韶奏、北洋机器局。添购新式子弹机器经费。请饬部立案。又奏、武毅等军。前赴张家口多伦厅一带。选购马匹。请饬部给票。免税放行。均下部知之。摺包　　

○授协办大学士礼部尚书昆冈为大学士。命兵部尚书荣禄协办大学士。现月　　

○以大学士麟书署步军统领。现月　　

○以劝办顺直赈捐。予盛京将军依克唐阿等优叙。摺包　　

○以捐助书院经费。予大学士张之万、湖广总督张之洞、南皮县原籍建坊。摺包　　

○己丑。浙江巡抚廖寿丰奏、洋面捕务紧要。渔汛届期。并应出洋巡护。新授定海镇总兵余朝贵、海门镇总兵陈济清、请暂缓陛见。允之。摺包　　

○护理陕西巡抚张汝梅等奏、创建格致实学书院。以培人才。并拟设机器织布局。提出余利。供书院经费。报闻。摺包　　

○以晶■宜著战功。殁于防次。予浙江台州协副将杨美胜、照军营立功后积劳病故例优恤。摺包　　

○庚寅。总理各国事务衙门奏筹交日本第二次赔费五千万两。由息借英德两国款内提付。依日使约。即在英德分交。可省汇拨。取具收据存案。报闻。摺包　　

○又奏、收拨各关提存出使经费。总数汇核请销。并请饬催还借款。依议行。摺包　　

○浙江巡抚廖寿丰奏、将才难得。请将副将衔补用参将吴杰、破格录用。得旨、吴杰著仍留浙江。以副将尽先补用。并交军机处存记。摺包　　

○命大学士麟书管理户部事务。昆冈管理工部事务。现月　　

○调工部尚书怀塔布为礼部尚书。以户部右侍郎刚毅为工部尚书。调理藩院左侍郎溥良为户部右侍郎。兼管钱法堂事务。以前盛京户部侍郎绵宜为理藩院左侍郎。现月　　

○以办理交涉出力。予总事各国事务衙门章京户部郎中舒文等、及供事盐运同轧鸿逵等。武弁千总张治清等。升叙加衔有差。摺包　　

○辛卯。谕内阁、顺天府奏、报解祀牛不敷情形据实具陈一摺。著礼部、太常寺议奏。现月　　

○又谕、巡视西城御史齐兰等奏、遵保获盗出力之司坊绅董恳恩奖励一摺。著该部议奏。　　

○两广总督谭钟麟等奏。整顿潮州新关所属税饷口二销号口七撤去包办名目。由委员派可靠家人。督同口书。妥为经理。以清积弊。下部知之。　　

○以礼部左侍郎溥善、为正红旗蒙古副都统。　　

○以因公捐输。赏回子亲王沙木胡索特黄马褂。　　

○以怙恶不悛。甘肃留营效力革员谢智夫即谢永谦、仍发新疆充当苦差。摺包　　

○予阵亡从九品龙在韬等议恤。　　

○以捐助栖流所经费。予山东济甯直隶州知州彭虞孙为其故母故妻建坊。早事　　

○壬辰。上奉慈禧端佑康颐昭豫庄诚寿恭钦献崇熙皇太后。幸醇贤亲王府。看视醇贤亲王福晋。　　
</div>
    <div class="pagination">
<a href="清实录光绪朝实录_page761.html">上一页</a><span>...</span><a href="清实录光绪朝实录_page757.html">757</a><a href="清实录光绪朝实录_page758.html">758</a><a href="清实录光绪朝实录_page759.html">759</a><a href="清实录光绪朝实录_page760.html">760</a><a href="清实录光绪朝实录_page761.html">761</a><span class="current-page">762</span><a href="清实录光绪朝实录_page763.html">763</a><a href="清实录光绪朝实录_page764.html">764</a><a href="清实录光绪朝实录_page765.html">765</a><a href="清实录光绪朝实录_page766.html">766</a><a href="清实录光绪朝实录_page767.html">767</a><span>...</span><a href="清实录光绪朝实录_page763.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
