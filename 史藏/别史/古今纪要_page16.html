<!DOCTYPE html>
<html>
<head>
    <meta charset="UTF-8">
    <title>古今纪要 - 第 16 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今纪要 - 第 16 页/共 44 页</h1>
    <div class="content">　　李先【对道武书籍可益神智　对太武讨姚兴之计为明元读韩子兵法等　道武所亲侯故明元令宿内备顾问】
　　防隽【访主还一绢　守梁州立学劝耕　清苦　集四部书　以亲属四百口归西魏　容止端详音韵明朗明帝前膝】
　　陆俟【考为天下第一　持盖呉二叔诈斩刘超　歴事赵武至文成】
　　陆馥【守相州清平　友待卜善询政　简取百假子发奸　至贫　抗言定孝文之位】陆凯【在枢要十年以忠厚称　守正平七年号良吏　子暐恭之号防璧】
　　郦道元【为郡严猛盗避他境　在荆州以猛为蛮所诉免　为御史中尉无所讨正声望更损然亦能诛汝南王悦嬖近邱念而劾悦　城阳主忌之使为关右大使萧宝寅杀之叱贼厉声而死注水经　然不能笃睦时论薄之】
　　源贺【秃发傉防子　招下鲜卑三万余落遂平凉州谏滥刑　宥死刑戍北藩　守冀州清简寛裕为上第　为十二阵图　请募勇御边省秋冬讲武春种殖　子】思礼【行北边赈贫考殿最告元尼湏以今日故人明日公庭东莱谓此刻薄枉滞见申日百数事　谏流逃吏　蠕蠕亡遁】
　　司马楚之【晋子孙刘裕遣刺客不忍害　失驴耳知蠕蠕至】
　　刘昶【宋义阳王废主疑之委母妻擕妾归魏镇徐州而内外奸杂　魏奉之攻齐】
　　萧宝寅【齐明帝子梁兴归魏时年十六请伐梁勇冠诸军大败削爵　尚宣武女　屡破梁乞考课依周礼　西征秦州天生保全仆中大败得罪遂反又败奔万俟丑奴被禽赐死】
　　萧大圜【梁简文子侯景乱归梁元帝与之降魏闲放　隋开皇年卒于西河守】
　　卢【谏崔浩分民族】　昶【使齐失节　昫山大败其在徐州寛和矜恕】
　　卢潜【在淮南十三年陈人惮之】
　　卢辩【注大戴　制仪物　继苏绰成官制魏周官制在其传】
　　髙允【尝为沙门　担笈千里　言汉五星聚东井之缪崔浩叹服知以前三月聚　虽明歴数而不推歩　游雅问灾异答以不如不知天下妙理至多何问此　答太武以一里为田三百七十畆百里三万七千顷畆损三升为二百二十二万斛遂除田禁授百姓　崔浩固请以数十士起家守郡允知其不免　以闵湛等謟崔浩刋国史知难作景穆欲宥之而对帝与浩同作以直得免　又待为诏惟浩夷九族余百一十八人免其族　文成之立有功不言　谏景穆营利　类灾异事諌宫室　论风俗五异　文成幸其第草屋布被盐菜而已　为郎二十七年不迁　游雅谓四十年不见喜愠　长揖宗爱　文成呼令公　献文时参大政　始请郡国立学　葺召公庙　叹臯陶之后英六先亡英布犹有刑之余衅厯事五帝出入三省五十余年未尝谴咎　信佛　从弟】祐【对孝文水旱乞旌贤佐政问盗乞选守宰　守西兖风化大行】昻【字敖曹　祐从子　毎言男儿当横行天下谁能端坐读书　刼掠乡闾据信都起兵五百人败尔朱羽生五千人　迎髙欢从之大破尔朱兆　酹河神自称地上之虎　与宇文问战死　祠像倾裂】
　　卢曹【髙欢令与敖曹为一曹耻之愠而入海　力能抜树蠕蠕防范阳投弓示之虏莫能挽乃去之】崔伯谦【守济北皮鞭示耻钜鹿十年狱无停囚】
　　崔楷【死守殷州　崔公尚不惜百口我何爱一身】
　　李孝伯【初辟主簿月余还家　守赵郡令行禁止并州丁零不敢入　贼还死鹿　与宋张畅应对如流　太武谓孝伯足理天下崔浩后军国谋谟咸出之　朝野推重】
　　李谧【孝伯兄子　初事孔璠璠还请业　明堂制度论　征拜著作佐郎辞以授弟　举辟皆不就琴书为业　爱乐山水悠然忘归　年三十二卒璠等上书诵其学行表其门曰文德里曰孝义子】士谦【博览羣籍　署擢皆不就至隋有天下毕志不仕　少孤未尝饮酒食肉　贷粟　饥】
　　【年为糜　饲犯木牛辟刈禾盗　信佛辨轮廻】
　　游雅【矜诞凌猎　轻髙允　国史无所成防陈竒　史谓才业亦髙允之亚】
　　游明根【牧羊雅赎之　太武叹其敬谨　使宋孝武称其长者　官五十年　仁和礼让　太武五更】
　　髙闾【少为车子送租崔浩竒之使为表由是知名髙允以问文章富逸举自代由是献文委以机宻诏令等皆其文　上孝文为国五要请筑长城一月一夫可筑三歩十万人一月可城千里　请】
　　【给禄　谏袭柔然　参定雅乐　与游明根李彪欢孝文不必三年丧　贪偏　充为二州亷谨】
　　宋繇【户门倾覆衘胆自厉】
　　宋游道【杀叔父奴刚直疾恶见人犯罪皆欲置之极法　与临淮王惑髙隆之忿兢卒为隆之所诬　妓禁不肯脱枕　自悔太刚戒诸子以柔和谦逊】
　　江式【善虫篆诂训　上表论字学甚悉以许慎説文为主】
　　王慧龙【晋人愉之孙家为宋武所诛归魏　破王元谟　守荣阳十年到彦之所惮　宋文反间不行　舍刺客终身不参吉事】
　　郑义【参元右军事　攻张超　孙】祖述【父守兖州称大郑公小郑公　歴十二州郡皆有惠政　琴妙当时】
　　薛聪【间室矜庄　御史不避彊御　孝文心膂】
　　薛孝通【事节闵　职掌内外　推荐　荐贺防岳与宇文泰二人同镇关中而尔朱天光败节闵遂不得入关为髙欢所幽　止贺防岳不入朝后孝通入朝欢知之引为坐客访文典大事而已】
　　奚康生【弯弓十石　破蠕蠕　破齐将　杀辛支工梁送八尺弓如笛之箭平挽有余　祈雨不应鞭石季龙像取西门豹舌欲杀元义为其所杀】
　　杨大眼【捷善走　繋三丈防走防直如矢　勇冠六军　妻善骑射攻战常戎装齐鏕　随中山王英败废为兵　宣武再用观者如市　止儿啼　守荆州斩虎蛮不敢为防不多识字】
　　崔廷伯【取车轮为桥　虏梁将赵祖悦破折莫天生　败于万俟丑奴而死】
　　裴骏【率乡豪破薛永宗崔浩号三河领袖】
　　裴侠【七歳不能言指乌而信　神教葬　从孝武入闗　沙苑防陈　守河北罢鱼猎供郡者曰吾不以口腹役人宇文奉号独立君】
　　韩麒麟【守齐州刘普劝斩杀　云当以卿应之　乞禁珍玩　立吉凶礼　清贫】
　　韩显宗【才学　刚直　言朝廷但举名望何假孝秀之名　夫门望是祖父之遗何益皇家益于时者贤才而已止奸不在严刑】
　　李彪【刚直为御史孝文名汲黯　乞豊年积粟防年直与　六使江南齐主重之】
　　杨侃【良田何忧晩歳　萧宝圜反侃令降者举烽无烽之村则防之长安遂平　请铸五铢】杨愔【四世同居不争柰　季父暐别室铜盘食之不为葛菜伪官　典选似贫士　市】王肃【仕齐　兄弟并为齐代所杀　奔事光文言萧氏危亡　帝图南之规转鋭　破齐将裴叔业禽李献　走萧懿　督淮南诸军怀附如市孝文器遇日隆众莫能间兴礼乐变华风威仪文】
　　【物多肃所定　亷约　然防庇矜伐】
　　刘芳【楚元王交之后　贫为僧佣写经笔迹称善卷直二缣頼以颇振　精经义尤长音训　答王肃男子亦笄　号刘召经　论大学国学制　定律令　正朝仪　吉防大事皆咨之　论五郊去城里数灵星周公祀不当太常　更定公孙崇笄所定乐　论社稷当树松　守青州　儒缓不能止奸盗然亷清撰诗礼等音训义证】
　　常爽【不事王侯　闲静　京师教授七百余人　苦严君　讲逮二十年号儒林先生　子景克绍】郭祚【为吏部重惜官位量才称职　定考格　以师旅谏营明堂国学　宣武赏赉多逾百万达于政事断决多为改事　进趋不息　欲出于忠为其所杀　与刘芳以文学见亲信于孝文】
　　张彛【善笃察廵察必在选　廵陜东河南有声　守陇右肃静　与髙肇争尚主见废　清身奉法肇求其过无所得　崔光表朝列中惟彛及李韶遂复用　停废时得风疾自强不息　爱好知己轻蔑下流　爱奬人物南北多之　大起宅第子仲瑀抑武人致焚燬劫役之祸】
　　邢蛮【曹魏邢真之后　定汉中获郡十四力请定蜀宣武不从　中山王英放钟离因力求还英果败　初至汉中有礼惠后掠人奴婢元晖欲发之蛮以竒危二十人与之而止　后自平豫州平宿豫志行修洁不复以财贿为怀　军实戎资丝毫无犯　才兼文武朝野瞻望】
　　邢邵【专事山水游宴常霖雨读汉书五日即徧记倦方寻经史五行俱下　请建国学明堂　当时文人皆出其下　不修威仪不得奉使守西兖有善政　复生两男赏　简素　内行修谨　事关典故援笔立成　雕虫独歩　京师纸贵　好谈赏】
　　李崇【驰镇上洛止将数十骑　还齐所操南人感德无复烽燧　守兖州村置鼓楼以止盗　遣髙平北斩陆纳　守梁州平氐杨灵珍　平荆州蛮樊安　都督淮南以死扞夀春之水　决茍泰失子之讼　决解庆賔诈称他户为弟之讼　深沉有将畧　寛厚善御众　养壮士在州十年所向携破　梁武反间无所不至宣武亲待无比　击降梁将赵祖悦　且讨蠕蠕戎衣武饰志气奋扬请改六镇为州兵民户不从六镇叛复遣讨之　好财货　负绢伤腰】
　　李平【守长乐清静　尹河南权戚惮之　相州劝农兴举　画履虎尾践薄冰于客馆】李谐【李搔过元义门下称见神人　使梁因瘦举頥因跛缓步因謇徐言善用三短　六指】崔光【昼耕夜诵　佣书养亲　孝文称其才浩浩如黄河东注　慕胡广黄琼之为人气槩者少之或献四足四翼鸡　大极殿生菌　宫　获秃鹙皆能表谏　灵太后好射　幸王公第　登浮】
　　【图幸佛寺亦皆表谏　乞收拾石经郭祚裴植之死不能正救　时人比之光禹】
　　崔鸿【建议考格之弊乞甄别武帝不从　博综经史撰十六国春秋刘石慕容儁林慕容垂姚慕容德赫连张李雄邑乞伏秃发李暠沮渠冯　然多遗失　不録江左】
　　崔亮【曹魏崔琰后季父光令依李冲云安能看人眉睫　冲迎馆之荐之　为孝文创革选制垂十年　为度支嵗省亿计　修蔡汴二渠　渭水立柱为桥　羽扶新害张彛　后灵太后令武官依资入选应选者多亮乃奏为停年格甥刘景安规之亮谓权立此格　甄深等踵而行之失才自此始　亷谨明决　清贫显仕妻亦舂簸　外虽方正内亦不候时情　记妻刘氏事刘腾故致隆显】
　　崔光韶【逊官与弟光伯　抗言不可从　元颢　愽学　好议论】
　　傅永【以火记水深处误南兵之夜劫日　随王肃破裴叔业　上马击贼下马露布　平义阳　守农云马援兖国竟何人哉吾独白首见物　八十犹骑射　马御琕射洞其左股出箭复入大破之　讳老常称六十九　御人非其所长】
　　张普惠【精三礼春秋　谏太后父太上之号　斥袁飜　速召不惧　谏任城王登功衰马射辨元妃之义　论所生祖母服　以调愊长广乞免绵麻之征　论孝明崇佛郊庙事委有司　与灵太后论时政　诗送蠕蠕王还国　夙荷存城王恩其死也朔望除禫风雨亦赴守东豫十三郡无盗　不营财任城王谓惟喜諌议得君】
　　袁飜【议明堂九室三雍异所之非　议选邉戍云边任当罪举主　蠕蠕二主并降乞分地处之使捍髙车　乞为萧宝寅关西败亡将士举哀　名位俱重　守阳平非其意在齐州无政绩　求进待御后进】
　　聿脩【为信州刺史即其本乡时人荣之　为政清靖不言而化皆得其懽心　尚书郎十年不受升酒之遗云】
　　阳尼【幽州守不与齐州中正　千秋各举其子　孝文云今有二奚】
　　贾思伯【论明堂惟五室】
　　祖莹【圣小儿　彭城王勰使王肃咏悲平城误语云彭城莹即为咏之　辩玉印云晋大康中于阗所献　与袁飜齐名　谓文章当自出机轴　与长孙承业造金石雅乐　西以货贿事除名　爽狭有节气】珽【莹子　词藻遒劲　无所不能　无行贪滛　窃铜叠金叵罗　文宣呼为贼数被笞废　后为尚书左仆射官人称职内外称美　续謡言譛杀斛律光】
　　尔朱荣【世为酋帅居尔朱川　明帝时兵起技肆州署其叔羽生守之　帝殂入朝廷立庄帝既而迁之河桥　沈灵太后及少帝杀百官王公二千余人欲自立　以金镌已像不成复立庄帝而已还晋阳以元天穆録尚书事　葛荣号百万向京尔朱以棒击败之　御元颢　遥制朝廷动静必申　庄帝勤政欲与李慎隽正纪纲　荣又讨平韩妻万侯丑奴萧中寅等关中平奏至帝不喜荣入欲移都帝手斩之与其子菩提反元天穆内外喜科声满京城】
　　贺拔允【与髙欢深相纬　魏孝武忌欢以允弟岳据关中深委之岳又委其弟胜　或谓允引弓拟欢欢饿杀之】
　　贺胜【初兄弟三人委质事尔朱荣　胜从荣入荣死田怡欲攻官门胜止之随世隆夜走至河桥以为臣无仇君之义勒所部还都后尔朱度律数而将斩之答曰天柱被戮以君诛臣宁负王不负朝廷　乗胜追髙欢刄垂及之死之日犹以为恨　射飞鸟】
　　贺岳【初为太学生　骁果絶人　从尔朱荣入谏其勿称帝　为尔朱破葛荣元颢万侯丑奴　在关中孝武刺心血寄之使图髙欢　欢使侯莫陈説诱杀之】
　　髙恭之【字道穆以字行　为御史不避权豪　益国利人之事必奏　乞钱文载年号　弹尔朱世隆失仪　棒破夀阳公主车　复置司直】
　　髙谦之【恭之兄　讳涉　河隂令政体多为故事乞复神邑令面陈得失之制　为铸钱长史乞铸三铢钱】
　　齐
　　髙欢【字贺六浑】闻羽林焚张彛宅而朝廷不问自是有澄清之志　从杜洛周反欲图之不果遂奔葛荣尔朱荣为剪马説起兵讨郑俨徐纥荣以欢为前锋【魏明孝昌四年】　孝庄既击荣尔朱荣以葛荣部众流入并泗者二十余万悉委欢统之禁侵掠百姓归心乃诈为书言尔朱兆将以六镇人配契胡激怒之起兵讨尔朱氏　废魏节闵立安定王又废之立孝武【魏普泰元年】孝武遁入关乃立孝静为东魏【余见东魏门】欢性深宻机权若神驭军严肃听断明察俭素好士人乐为用　欢卒子澄领其众为厨人所杀【东魏武定七年】弟洋领其众遂代东魏号文宣【追谥欢为神武澄为文襄】
　　文宣帝者貌若不足宿将皆轻之推诚接下羣情始服初立励精为治简卒备边始立九等户富者税其
　　钱贫者役其力伐库莫奚连年出塞军士一委唐邕邕练习军书靡不谙悉　以辛术典选取士必以才气循名责实新旧参举管库必擢门阀不遗最为折并省州郡县镇　帝之初立留心政术务存简靖内外肃然军国机防独决怀抱常致克防六七年后以功业自矜嗜酒滛虐然能委政杨愔百度脩勑【立十年　大保初当梁简文太保九年　末年当梁敬帝】
　　废帝【殷洋之子】常山王演居东馆奏事皆先咨决杨愔心忌之演乃与长广王杀之演又以太后令废帝自立【干明元年陈文帝天加元年】
　　昭帝【演】绍封功臣礼赐耆老延访直言自少居台阁明习吏事即位尤勤励出畋坠马殂【召长广王洪嗣】
　　武成帝【湛　欢第九子昭帝母弟】　和士开説以国事尽付之　自是三四日一视朝书数字而已　文宣时周人常惧齐兵至是齐反备周　文宣刋定魏隣趾格为齐律至是成　文定租调法　祖和　謟士开观传位太子骄滛赋重民苦之
　　后主　祖珽势倾朝野丞相斛律光恶之珽譛杀　周开光死大赦【武平元年陈大建二年】　陈呉明彻来伐尉被胡等与战大败明彻防夀阳帝颇忧之穆提婆等劝以人生如寄唯当行乐何用忧为帝大善酣饮鼓舞【武平四年陈大建五年】　帝宠陆令萱韩长鸾等奸謟蠧政民不聊生【六年】周来伐平阳晋阳皆为所克斛律孝卿请帝劳将士为之撰辞帝出不复记所受言遂大笑将士皆无战志【隆化元年陈八年】　周师趣邺帝乃禅其子名幼主【时年八嵗】　周师至太上皇东走幼主禅于任城王湝令孝卿送玺绂孝卿以送于周　太上皇幼主奔青州周人追及之后赐死
　　崔防【伟丽善容止　冀部豪杰争名　髙昻结为师友　赞髙懽废节闵　自矜为捉天子贼以魏收轻薄不使修起居注　门阀自矜　寡言　谓髙澄黄领小儿遂见恶　一门婚嫁皆衣冠美族吉防仪范当时所称　贪骄　　子】瞻【神彩凝然　才学风流后来之秀　陈舍人见而心醉事髙洋　父子并诗人冠冕　议太子纳妃礼责魏收之笑　简傲御史台珍羞独食同台裴姓者自携匕筯徃恣噉之　好读书　酒后清言闻者倾耳　天保后重吏事谓蕴借者为潦倒而瞻终不改】
　　许惇【清敏达于从政　在魏号入鉄主簿　守阳平政为天下第一诏图形颁天下　无学术欣笑满堂惇杜口隠几而睡不为胜流所重长须文宣截之号齐须氏少纯直晩更浮动】
　　李元忠【母多病故能医　贷不求利乡人敬之　路梗言元忠所遣贼舍避　载筝酒迎髙欢慷慨流涕进纵横之防　守光州乞振贷得万石以为少出十五万石　宁无食不可无酒　以多酒有音乐求为太常善弹跌夣执炬入墓】
　　李幼亷【幼不受金故亷名　髙欢部分冀部六州凡事应机立成　事文襄　所在称职　髙楫和士闵　祖廷闾求紫石英与二两】
　　李槩【事文襄　倨傲周绂达生丈人集　以上名列魏传】
　　髙浟【八歳折韩毅学书不如论才　沧州定州惟盗如神】
　　慕容绍宗【恪之后　尔朱荣北从舅子　不许荣杀洛中人士　携荣妻子及余众归欢侯景反闻绍荣至大惧而败　与西魏战风彻防断赴水死】
　　独孤永业【有威信　善招抚　鲠直不交权势　两守洛州河洛恩之　辨马槽走周师】鲜于世荣【周兵下邺独不降被势不屈见杀】
　　傅伏【周以其子招之不屈齐灭归周】
　　孙腾【欢倚腹心置于魏朝　贪滛　与髙岳髙隆之司马子如为四贵非法专恣腾为尤甚】髙隆之【见信髙欢　旧轻文宣卒防其冢而发冢焚骸骨投之漳水】
　　司马子如【结髙欢　少不合者即曵之加刃于颈滑稽不检　后在冀州能自改厉】叚荣【賛欢起兵】　叚韶【荣子　欢腹心　贺胜　刃垂及欢韶射毙其马而死　受欢遗托走陈覇于广陵斩东方白额于宿豫　破周军于大和谷　又破其桓谷城　大破之服秦城】
　　【有宰相风　闺门雍睦齐代罕及　望倾朝野】
　　斛律金【善骑射行兵　望尘知马歩多少　沙苑之役洋金欢几殆　质直　不识文字初名敦以不能署改犹以为难　一门一皇后二太子妃三公主尊宠莫比常以为忧　子】光【字明月落雕　居家严肃　简俭　门无賔客　从戎未尝失律　未尝妄杀人争为死　大破周尉迟逈等　破宇文杰又屡破之光怒祖珽及栁穆提婆之赐　周将韦孝资乃行百升飞上天之謡　祖穆力譛诛之　周武为赦境内后入邺曰此人若在朕岂得至政】
　　孙搴【为髙欢草檄立就　当烦剧学浅行薄　剧饮醉死】
　　陈元康【代孙搴掌机宻　飒上运笔笔不及冻　便僻　货负交易遍于州郡　髙欢马上号令九十余条皆能记忆　侯景反请用慕容绍讨之　两防崔暹之死　御厨人杀髙洋死】
　　杜弼【长笔札　为政清静　言在位贪　又请先除外贼欢令弓矢刀梢夹道使弼出其间乃战栗谢伏　谈佛学　上老子注升狮子坐　劝髙欢受禅】
　　房谟【房公马　兖州刺史广布恩信合境欣悦髙欢常以谟与广平羊敦广宗窦瑗平原许惇清能为诸州劝　摄南汾胡夷来归西魏增戍家产富赡不假官俸是以出称其清白】
　　张曜【文宣夜还湏少方开门读春秋一月一遍】
　　王【十三以孝经在上不骄戒郭元贞　文宣谓酒太乐曰亦有大苦　谏伐江南劝以自治】唐邕【军吏以上效劳由绪古对如响　简阅唱名不执文簿　耳听口处手书　文宣以为金城酌事宜改敕　諌醉中杀范洪　严酷　公事甚理　典执兵机莫不谙知　被遇意气渐髙　官钱违限杖朝士皆大骇物望】
　　元文遥【十余歳一览而诵　善宣敕声韵髙朗　请县宰用士流士人为县始此　有侵田者与之卒相让为闲田　与赵彦深和士开被任遇虽无彦深清谨亦无士开贪纵】
　　赵彦深【名隐以字行　为司马子如供书写子如荐之髙欢　齐相善始终惟彦深　温柔谨慎
　　然以子叔坚为中书侍郎时语云秽鳯池】
　　郎基【受呉明彻围削木剪纸为兵　御史不惮权威守颖川积年留滞数日剖判　尝云官所木枕亦不湏作唯颇写书潘子义云亦是风流罪过】茂【基子　见隋文帝言周武为象经非人主事因自结纳　卫国令审释系四百余人　部人兄弟不睦使耆旧教谕卒相友弟　开皇时苏威立条章毎嵗责人间五品不逊及为余粮簿拟有无相赡茂皆以繁纡奏罢　撰州郡图经　长于政理　明习世事然无謇谔之节】
　　魏收【少随父在边好骑射郑伯调之折节读书　所坐床板鋭减　以文章显　为节闵草封禅书立就　南巡赋讥异饰　三台成献赋为最　为髙洋作五十余檄不日而就　与邢劭分党世称大邢小魏　轻薄号惊蝴蝶　使梁买呉婢于馆部中有买婢者皆通之　妻无子文宣又赐二婢位既不遂求脩国史崔暹荐之文宣　诏撰魏史　谓何物小子敢与魏收作色　谓杨休之无】
　　【以谢德当作佳　纳金传尔朱　诉者百余收无以对　然坐谤史有至死者　众口喧然号秽史　投牒者相次皆杨谙髙德正抑之　北史论其意在实録好发隂私故起谤议　性褊　提奬后辈以名行为先好声乐与诸优为猕猴　枕中篇戒饬子弟　以作史见憾于人齐亡之嵗冢即见发】魏长贤【收族叔　父彦着晋书未成长贤欲成之　上书讥刺时政大忤权幸　或责之复书言志　辞疾去职降齐不仕周武屡辟亦不出】魏澹【族弟　仕隋注庾言集撰笑苑号物　帝令别成魏史】
　　辛术【有理思与髙隆之营邺宫　守清河父老诳阙请立碑　与宋道游李绘为髙洋士客　东徐州烧侯景称数百万随术渡淮北者三千余家部内犯法先断后闻　欵附者二千余州　得传国玺　迁邺后典　却名者四髙洋袁叔德杨愔惟术为最　清俭寡欲　军旅不释卷　定淮南一毫无犯唯大收典籍　名画法书不入王府还朝以馈贵要人以此少之】
　　杨愔【字彦遵　儿时风度深敏皆期以贵　杜洛周防中山全家囚絷　复没于葛荣荣逼以官伪呕血不受　隐嵩山　又见执于杨寛　相州守防禁送都　逃依髙昻　归髙欢方见用　念家祸所食惟盐米　韩陵之战毎阵先登　还葬仪卫二十里防者万人　或恐以欢欲送帝所伪为溺水易姓名入嵩山又东入田横岛讲诵人称为刘先生　欢来得之骤致显用　典选二十余年多以言貌取人武谓其如贫人市　聦记强识半面不忘　为相总机衡千端万绪神无滞用天保后頼其正救神仪秀发百寮耸动　明无私交　赏赐散亲族架中惟书　频遭迍难一食】
　　【之恩必报　仁厚　以常山长广二王亲逼奏出长广刺并州二王遂杀之省中】二人亦列魏史
</div>
    <div class="pagination">
<a href="古今纪要_page15.html">上一页</a><span>...</span><a href="古今纪要_page11.html">11</a><a href="古今纪要_page12.html">12</a><a href="古今纪要_page13.html">13</a><a href="古今纪要_page14.html">14</a><a href="古今纪要_page15.html">15</a><span class="current-page">16</span><a href="古今纪要_page17.html">17</a><a href="古今纪要_page18.html">18</a><a href="古今纪要_page19.html">19</a><a href="古今纪要_page20.html">20</a><a href="古今纪要_page21.html">21</a><span>...</span><a href="古今纪要_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
