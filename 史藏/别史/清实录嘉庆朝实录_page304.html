<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 304 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 304 页/共 523 页
  </h1>
  <div class="content">
   ○甲辰。谕内阁、总管内务府大臣奏、常福现在补授工部右侍郎、所有列衔次序、奏闻请上□日等语。向来总管内务府大臣。经特上□日＜闲＞派。自皇子诸王以下至一二品大臣。无论品级大小。一体办事。并无区别。至该大臣等列衔班次。则仍视其阶级。固不可任意僭越。亦不得故为卑逊。致乖体制常福从前在内务府班次居末。今已补授工部侍郎。自应按照官阶次序。列名在刑部侍郎穆克登额之后。内阁学士和世泰之前。无庸置议。乃常福推让再四。必欲奏明请上□日。而各大臣等亦即联名奏请。均属非是。若常福不敢在和世泰之前。其居心更不可问矣。内务府人员习气。每于一切无关紧要之虚文。故为推让。遇有应办事件。转不实心讲求。和衷办理。实为恶习。该大臣等著传上□日申饬。嗣后若再有似此不遵照定例、欲以退让取和者。必将该大臣等革退。以示惩儆。　　

○又谕、御史兴安奏、请将乡民籴买细米准令出城一摺。向来粗米不准颗粒出城。所以杜回漕之敝□大。至若升斗细米。原准乡民入城籴买。以资口食。本不在禁止之列。乃近日该营员等、往往规避处分。概行拦阻。以致实系附近乡民买食细米。亦一概不准出城。殊于小民生计有关。著步军统领衙门、通饬各营员及城门领等、嗣后该商户等、如有偷运贩卖、及囤积牟利等敝

□大。该地方文武员弁。自当随时实力访拏。其附近居民籴买细米、数在一石以内者。著照旧定章程准其出城。毋得拦阻。　　

○谕军机大臣等、阿克当阿奏陈漕务敝□大端、请上□日严禁一摺。近年漕运稽迟。固由河道多阻。而旗丁等迁延贻误。种种敝□大端。亦尚未禁绝。如摺内所称军船虚报开行日期。以及私带货物过多。船尾复携带木筏。以致挽运不前。甚至军船每修一次。辄加宽长。以为私带货物地步。此等敝□大窦。实皆到通迟误之源自应概行饬禁。著交各督抚等实力查办。至粮船夹带私盐。以致病商误课。则关系尤重。近来淮纲滞销。多至数十万引。本日阅阿克当阿所奏重运北上之时、竟于天津公口岸等处、豫行定买私盐、回空装载销售、此外山东江南地方、亦有载私之处、各帮皆然、而江广帮为尤甚、计其所带私盐、多至十余万引甚至过扬州时不服查验、竟欲拒捕伤差等语。似此明目张胆。肆无忌惮。若不严拏究办。岂不堕官引而滞淮纲。看来亦非尽旗丁水手之故。押运官弁。恐不免包揽纵容。地方文武及总运催趱各员弁。亦必有得规卖放情事必须加以厘剔。向来天津盐政。例应扈跸热河。因思彼时正值回空滋敝□大之时。嗣后该盐政毋庸前往。著责令在天津专心查办此事并著直隶总督饬令地方文武一体查禁其沿途山东江南等处。著该督抚及巡漕等认真稽查。如敢仍前肆意夹带私盐。将旗丁等照例治罪。并将得受陋规之文武员弁一并参办。将此传谕温承惠等、并谕阿克当阿知之。　　

○旌表守正捐躯河南息县民龚琐妻赵氏。　　

○乙巳。谕内阁、热河系朕每岁驻跸之地。向设有副都统一员。统辖该处驻防官兵事务。前因内地民人租种蒙古地亩、在平泉等州县居住者。生齿日众。案件较繁。酌改设都统一员管理。业将积拉堪＜闲＞放。因思该处一切章程。尚有另需详议之处。著军机大臣、会同原议各该衙门、再行悉心妥议具奏。积拉堪著以都统办理热河副都统原管事务。俟定议上时。候上□日遵行。　　

○以翰林院编修洪占铨、为陕西乡试正考官。傅棠、为副考官。户部右侍郎桂芳、为江南乡试正考官。翰林院编修饶绚春、为副考官。　　

○丙午。遣官祭火神庙。　　

○谕内阁、恩长奏、酌筹疏浚漳卫河经行要口、以资济运一摺。据称内黄县为漳卫两河经过口门、向因漳水挟沙壅滞、豫省有漕州县、及长芦商人、略加挑挖、未能宽深、次年涨水仍不能容纳、拟于春秋两季大加疏浚等语。漳水近来形势。北高南下。入卫故道。既难归复。而两岸俱系浮沙。又非筑堤所能堵御。且河道绵亘数百里。淤垫日高。即耗资数十万。筑坝挑沟。亦不能即收实效。殊于芦盐豫漕有碍。著照所请、即于内黄县之南豆公北豆公一带口门。遴委熟谙工程之员。于每年春秋两季妥协经理。务使工归实用。毋任浮冒。所有挑费银八千余两。著即著落豫省有漕州县、并长芦盐商、分为盐六漕四。摊捐办理。　　

○又谕、朕恭阅皇祖世宗宪皇帝实录。内载雍正十一年十月谕刑部、从来明刑所以弼教。除暴所以安民。凡情有可原者。务从缓减。而意非主宽。凡法无可贷者。便依斩绞。而意非主严。本无成见。惟其自取等因钦此。圣训煌煌数百言。至公至正。实为万世法守。因于恭阅之下。寻绎朕躬节次所降谕上□日。饬令直省各督抚明允用刑。期无枉纵。适与皇祖圣谕符合。缅惟我朝列圣御宇。仁育义正。矜慎庶狱。不事苛求。而辟以止辟。则必权衡至当。可见朕之心尚能仰体列圣之心。即再行申谕。亦不能出圣谕范围之外。本年刑部所进各省招册。因上年适届停勾。例应将两年招册先后呈进。朕于六月闲即详加披览。其由缓改实者。俱朕法无可宽之案。原拟疏纵显然。总由失入处分较重。各该督抚等意存规避。遂于办理秋谳之时。曲从宽典。似此豫设成见。何以昭情法之平。著将钦奉皇祖世宗宪皇帝谕上□日、全行恭录一通。传谕内外问刑衙门一体钦遵。即各刊刻恭悬。触目警心于执法定谳。宽严务臻平允。庶几刑期无刑之治。　　

○又谕、景安奏、溆浦等县碾运兵米脚费、请准报销、以免赔累一摺。据称溆浦、黔阳、永顺、龙门等县、碾运、绥靖、永绥二镇协、嘉庆八九十一等年兵米、并买补仓谷、及永绥厅接收各县解到米谷、背运上仓、所有垫用脚价银两、经部议驳、仍请准予开销等语。该省采买仓谷。向系每石五钱。加增水脚一钱五分。共需银六钱五分。溆浦等县碾运米石。既系于本境采买准销水脚成例外。另有运送别境脚价。又永绥同知接运米谷运脚。亦与买谷各县情形不同。原报采买时均未经声叙明晰。遽请开销。该部照例议驳。自是正办。第念此项运费。业经该厅县先行垫给。如不准其开销。又恐有藉词赔累、致滋短价勒派等敝□大。姑念其尚无浮冒情事。著照所请准令报销。嗣后如有似此声叙不明、牵混冒销之案。不惟不准开销。并当予以议处。　　

○丁未。旌表守正捐躯江苏安东县民李自远女李氏。　　

○己酉。谕内阁、昨朕阅吏部汇题官员告假事故本内、庶吉士患病呈请回籍调理者、共十二名之多。降上□日交教习庶吉士查明具奏、兹据秀宁等覆奏、京官告假省亲等项、定例须食俸六年始准具呈、惟患病准其随时呈明给假、各该庶吉士有实因患病回籍者。亦有因甫得一官、家有老亲不能迎养、又未符省亲例限、偶有微疾、即以患病呈请、取结咨部办理等语。新科庶吉士。由举子会试来京。中式后蒙恩录用。如家有父母。即年未衰老。急思归省。原属人子至情。或留京资斧不给。回籍设措。亦属事所恒有。尽可据实呈明。何必纷纷托辞患病。而教习及吏部、亦明知事由假托。委验咨题。虚应故事。殊非核实办公之道。著交吏部改拟条例。嗣后庶吉士告假。除实系患病者循例办理外。其请假省亲。不必拘食俸六年之例。准其据实呈明给假。但亦须定以限制。如除去来往程期。应给假几个月。准情酌议。其资斧不给者。该部本有回籍措费旧例。著一并酌议奏明。载入则例至吏部二次汇题本章。此内告假庶吉士各员。自上年七月至十二月。先后具呈。无论七月至今已将届一载。即十二月具呈者。亦何至迟延至今。始行具题。就此一事。可见该部办理诸务。实不免延搁积压。若关系官员处分者。尤当迅速拟结。以杜招摇需索等敝□大。毋得任意迟缓。致滋丛脞。所有吏部堂官、及承办此项本章之司员、俱著交都察院分别议处。　　

○军机大臣议覆、喀喇沙尔办事大臣哈丰阿奏请分拨弁兵安设汛防一摺。喀喇沙尔所属库尔勒、布吉尔、二回城。贸易汉民渐多。且距喀喇沙尔本城较远。应如该大臣所奏、于该城拨出把总二员。兵十六名。分驻两城。以资弹压。从之。　　

○庚戌。上诣大高殿行礼。　　

○还宫。　　

○以孟秋时享太庙自是日始。斋戒三日。　　

○辛亥。谕内阁、玉宁等奏、筹办截卸南粮以速回空一摺。前因奉天运京米石抵津后。恐一时未能转运赴通。经朕降上□日令于北仓存贮。以免露囤。今据该仓场侍郎奏称、现在水势充足、南粮衔尾北上、所有奉省粟米、非属急需、办理似可从缓、而南粮帮船未经抵坝者、尚有九十五帮、约计米三百余万石、自七月初一日起至九月十五日、已届霜降前十日埽数回空例限、粮数甚多、限期紧促、除趱运京仓外、势不能不截贮北仓、以期军船回空无误等语。本年南粮抵通较迟。帮船回空。恐误限期。自宜豫为筹备著长芦盐政嵩年、将天津北仓赶紧修理完整。以备截卸南粮之用。但截卸系一时权宜。原非正办。该仓场侍郎等总须设法上紧起卸。并著沿途各督抚星夜严催飞挽。俾全漕迅速抵通。方为妥善。即因米数较多。届期赶运不及。亦祇可酌留三四十万石。暂贮北仓。傥截留过多。则北仓不能容纳。必致有露积霉变之虞。该仓场侍郎等务当妥为经理。一面上紧筹办。不可因有北仓豫备存贮。心存懈缓也。其奉天米石。无庸存贮北仓。仍照旧例办理。　　

○又谕、前明旧制。紫禁城内。非特官员等不能轻至。即大臣亦祇在外听宣。不敢无事辄入。其时宫庭之内。狃于宴安。廷僚召对绝少。以致内外阻隔。下情不能上达。纲纪堕坏。我朝革除一切秕政。首在通下情而宣上意。每日宵衣视事。召对臣僚。周咨庶政乃至外来道府等官。亦俱准其亲诣宫门。递摺请训。无不随时召对。法良意美。从无堂廉隔绝之事。然禁城重地。咫尺辰垣。守卫不可不严。体制不可不肃。乃近来门禁废弛。各处直班官兵。全不认真管辖。以致闲杂人等任意阑入。毫无稽考。即如前日查出膳房太监于进忠之侄得林、在外膳房居住两月。投井身死。该直班之文武大臣官员等、均全然未知可谓愦愦。迨一经惩治之后。则相率严紧。纷纷查办。专向各太监下处检察闲人。即以为认真查禁。不过数日之后。旋即因循怠玩况禁城之内。如各王公大臣直班之处。以及各馆内阁文华殿中正殿各处。岂别无闲杂之人。容留居住。何以不一律查办、概行清理乎。又朕昨由圆明园还宫时。见神武门站班官兵。在西边管辖者尚为严整。至东首站班官兵之外。则竟有无数闲人在巷口拥挤。该官兵并不早为驱逐。此等谅系跟随御前乾清门行走之人。然或竟有外来闲人搀杂在内亦未可定。在各王公大臣等进内之时。原不能不酌带跟役。但祇须足供使令。又何必随从多人。漫无限制。以致闲人亦得冒充混入。设其时遇有叩阍等情。成何事体。朕又闻午门之外往往有市井闲人。祇图行路省便。穿走朝门。来往自如。无人过问。并闻坛庙重地。当朕行礼之时。常有不及引避之人。屏匿坛壝左近。任意窥望。该管官员兵丁所司何事。竟敢松懈至此。不可不严切申诫。以杜将来。嗣后各该处直班官兵、以及该管大臣等、务当随时随地。留心管辖。不可仍前泄泄。尤不可专务一时之严紧。日久又复懈弛。至于进内之各王公大臣文武官员等、并须各自检束。毋得多带跟役。稍令滋事。如跟役内有不遵法度者。一经拏获。惟伊主是问。其该管官兵有查察不严私情纵容等事。并将该管大臣等、一并严行惩治不贷。将此通谕知之。　　

○内大臣博兴、以老病乞休。允之。以刑部尚书勒保为内大臣。　　

○塔尔巴哈台领队大臣爱新布、缘事革职赏伊犁锡伯总管图伯特、副都统衔。为塔尔巴哈台领队大臣。　　

○壬子。谕内阁、百龄奏、生擒积年巨寇乌石二等首夥各犯并帮匪带船投诚、及盗首东海霸等悉数乞降、海洋肃清一摺。披览之下。敬叩天恩考佑。实深欣感。粤省盗匪在洋面肆劫。已非一日。百龄自＜闲＞任后。实心经理。振作有为。严禁口岸杜绝接济。贼匪无处觅食。日形穷蹙。前此纷纷投诚。已有数万。惟西路乌石二等心持两端仍行抗拒。经百龄备造船只炮位。派拨官兵分路兜巢□刀百龄虽未身临前敌。而亲赴西路督饬舟师。纪律严明。将弁等畏其声望。无不踊跃用命。此次兵船在儋州洋面。追及乌石二等匪船。童镇升、黄飞鹏等、即挥令连环攻击。经首民张保、认定乌石二坐船。奋勇逼拢首先跳过。将该逆生擒。副将洪鳌、署都司胡佐朝、委员花东苑、周飞熊等、将盗首乌石三、及贼目郑耀章等擒获。其乌石大一船经孙全谋一意专注。亲率弁兵过船。又将该逆生擒。并擒获各犯。共计四百九十名。乌石二等在洋游奕。日久稽诛。今罪恶贯盈。已按名俘获百龄于讯供后。即将该逆等予以寸磔。实足以彰国宪而快人心。此外临阵投出者。计三千二十余名。又东海霸股匪三千四百余名。亦恐惧乞降。粤洋著名大股盗匪。除投首外均已悉数歼除。全省洋面。一律荡平。允宜特沛殊恩。用昭懋赏。百龄、著加太子少保衔。赏戴双眼花翎。给予二等轻车都尉世职。童镇升、著赏戴花翎。给予云骑尉世职。韩崶、黄飞鹏、著赏戴花翎。交部议叙。随同办事之道员温承志、著赏给按察使衔。并赏戴花翎。朱尔赓额、著赏戴花翎。交部议叙。藩司曾燠、臬司陈若霖、亦著交部议叙。孙全谋、著赏戴花翎。以游击超升。副将洪鳌、署都司胡佐朝、俱赏戴花翎。交部议叙。委员花东苑、周飞熊、俱著赏戴蓝翎。交部议叙。千总顶带张保著赏戴花翎。以守备超升。并著将此次在事出力官弁、查明分别等次保奏。其兵丁内尤为出力者、亦著查明保奏。其稍次出力者、赏给一月钱粮。以示奖励。至现在投出之盗首东海霸、及贼目财富等十二名。百龄请照洋盗案内免死本罪、发往黑龙江。给打牲索伦达呼尔为奴。实属罪所应得。但念东海霸久有归诚之意。因被乌石二等挟制。不能及早登岸。其情尚有可原。加恩免其发遣。递籍安置用示法外施仁之意。并著百龄宣谕东海霸等、以伊等在洋肆劫。积年稔恶。即使畏罪乞降。尚应贷死远戍。今蒙逾格天恩。并将遣罪一并宽免。尔等更当倍加感激。回籍后安分守业。勉作良民。傥敢稍生事端。必当从重严惩不能再为宽宥也。现在洋面业已肃清该督等仍当整饬营伍。振兴吏治。俾闾阎各安生理。渐返淳风。不得以巨憝已除。稍存懈忽将此通谕中外知之。　　

○又谕、百龄奏、驿递批摺包封屡有私拆痕迹、请定章程一摺。据称茂名途次、接准兵部递到四月十八日由军机处交出夹板一副、又于雷州府城、接到四月二十七日军机处交出夹板一副、印花包封、两旁虽属完整、惟上下破损、显系沿途驿递私拆等语。邮递谕上□日奏章。最关紧要。沿途驿站。自当慎重周密。今据百龄所奏。显有拆毁私阅情事。必当严行查办。著兵部自京师起至广东止、按站饬查、何站私拆之处。查明参奏嗣后军机处发递紧要谕上□日。应如何防范严密。以杜敝□大端。著兵部妥议具奏。寻议、嗣后军机处发回朱批奏摺。交兵部加具钉封粘贴两层印花。发驿驰递。查定例、发递限行里数。俱用排单填注时刻。嗣后请令各驿将有无擦损拆动之处。亦于排单内注明各站接递时。如查有损坏痕迹。取具上站甘结。粘贴本站印花。在排单内声叙缘由申报。该督抚一面奏闻。即将驿站官弁人等提讯严惩再向来文武大员赏给报匣。应请遇用报匣时。将报匣封固后。亦用黄布包裹。粘贴印花以昭慎重。并请纂入则例。通行内外各衙门一体遵照。从之。　　

○以洋面肃清。赏还陕甘总督前任两广总督那彦成、头品顶带。释遣戍已革两广总督吴熊光、回京以六部主事用。　　

○以巢□刀办洋匪、承上□日。书谕勤慎。加军机大臣庆桂等、军功一级。开复降革罚俸处分一次军机章京、下部议叙。　　

○命刑部尚书勒保、在紫禁城内骑马。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百三十二　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四

级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十五年。庚午。秋七月。癸丑朔。享太庙。上亲诣行礼。　　

○幸圆明园。　　

○甲寅。谕内阁、户部议覆、仓场侍郎玉宁等奏在通仓支放蓝白布甲及坐甲等米石一摺。国家立法。皆有一定章程。若辄议变通。必滋流敝□大。京通各仓存贮米石。何项应贮何仓。及支放时、何项米石应赴何仓关领。原有旧例。通州西中二仓。向祇贮江白次粟四色。以为王公大臣俸糈之用。其余粳稄米石、除酌留该处看仓官兵等项食用外。概不多贮。近年来或因秋雨过多。或因南漕抵通较晚。赶运不及。经仓场侍郎等奏请暂贮通仓。致有亏缺霉变等敝□大。本年春闲。该侍郎等奏将京员俸米。一体赴通关支。又将秋季俸米豫行给领。兹复请将蓝白布甲等米、在通仓豫放。试思仓储米石。原应陈陈相因以备三年九年之蓄。岂有因恐积贮难久豫行支放、以为疏通之理。况验收米石。本系仓场之责。如果米色低潮。不能经久。即不应斛收。至通仓存贮粳稄米石。原为南漕赶紧回空。暂行寄贮。与截留北仓、事同一例起卸后、应于当年赶运京仓。以符定额。若谓转运不及。则南漕数千里。按年挽运前来。岂自通至京。仅四十里、转多阻滞耶。况河道新修。更何所藉口。总之今时存因循苟安之见者多。实堪切齿。朕并非纷更成法。不过率由旧章。诸臣因何如此怠玩。且赴通领米、车脚食用较多。在微员兵丁等亦多苦累。兼恐花户漕丁等串通购买回漕。尤不可不防其渐。此次姑照部议。将王公蓝白布甲、民公侯伯坐甲、应领稄粟二色米石、于盘贮稄米内、抵放六季外。其余盘贮稄米。再于王公大臣明年春秋二季次白粟米项下、尽数抵给。其十四年新收稄米。著仍运京仓收贮。嗣后该仓场侍郎等、总须循照旧章。所有应贮京仓米石。必当如数运京。如再有违例多贮通仓。致积压后又议变通。纷更旧制。必将该侍郎等严行惩处。　　

○谕军机大臣等、本日松筠吴璥等奏、漕船全数渡黄、并赶办要工请拨银两各摺。国家经理大事。总当握其要领。专心一意。方克有济。即如医家治病。遇有棘手之证。若不究其受病根源。率行下药。虽多方疗治。其病不除。从前办理教匪。则坚壁清野为要。其初游移不办。领兵将帅、惟知一味散漫追捕。以致数年不能集事。迨后修筑堡寨之议行。而大功旋即告竣。又如办理洋匪。则以杜绝接济为要。闽粤等省水师日久无功。一经陆路将水米认真断绝。贼势顿形穷迫。首夥各犯悉皆歼毙。其投诚者亦皆安插。海疆宁谧。实为明效大验。因思办理可工亦然。全河扼要之处。全在海口畅流。近年河工多事。皆由海口淤塞。下壅上溃。百病俱生。若果海口疏通。则河湖之水皆有归宿。何至漫决为患。朕数年来、屡次降上□日饬办海口。而伊等相率泄泄。总不肯认真疏导。其节次挑穵。亦皆有名无实。徒费帑金。以致尾闾不通。漫溢如故。甚至见旁趋漫溢之水。辄妄希更改正河。因循观望。徒致耽延。本年朕已照伊等所请、定议举办。而现在粮艘已全数渡黄。又目下大汛时、河湖一切工程。幸臻平稳。天时人事。极为应手。实不可再有游移。伊等若谓帑项不敷。则本日已照伊等所请之项、全行拨给。即日可期到工。无虞支绌。更有何棘手之处。该督等惟当立心坚定。加意奋兴。勿听浮言。勿萌怠志。和衷协力。共成大功。现在松筠回省审办案件。吴璥在河口堰盱一带、督办宣防。徐端已驰赴海口覆行查勘。所有应行挑穵之处。及筹办料物。著即迅速妥定章程。立时兴办。务将引河挑浚深通。则将来漫口堵闭之后。全河水势。顺轨畅行。南河自永庆安澜矣。勉之。将此各谕令知之。　　

○两江总督松筠奏报、漕船全数渡黄。得上□日嘉奖。下部议叙。赏还河道总督吴璥、太子少保。并花翎。副总河徐端、二品顶带、花翎。余议叙有差。　　

○以翰林院修撰吴信中、为河南乡试正考官。编修罗家彦、为副考官。光禄寺卿张鹏展、为山东乡试正考官。翰林院编修李可琼、为副考官。编修石承藻、为山西乡试正考官。检讨申启贤、为副考官。　　

○丙辰。谕内阁、据文弼等奏、拏获抢劫番民凶犯、请上□日办理一摺。此案罗藏协热等五人、夥同谋抢。杀死阿丹等九人。又杀伤一人。凶残已极。所有罗藏协热一犯、既经拏获。该驻藏大臣等审讯明确。自应一面奏闻。一面恭请王命即行正法。何待请上□日办理。罗藏协热著即处斩枭示。其在逃各犯。一经缉获审明后。如供认确实。亦应即时正法。无庸再行奏请。　　

○命吏部侍郎荣麟、礼部侍郎成格、驰往直隶朝阳县审案。　　

○丁巳。户部议准护理广东巡抚布政使衡龄疏报、开平、花、恩平、广宁、四县、开垦荒地二十三顷有奇。照例升科。从之。　　

○戊午。谕内阁、儒臣入直上书房。职司训课。责任綦重。理应克勤克慎。无旷厥官。昨日晚闲、朕阅内左门门单。上书房师傅周系英、果齐斯欢、秦承业三人。均未入直。当即询问二阿哥、三阿哥、以师傅等均不进内。是否阿哥等因阴雨难行。有言阻止。抑该员等另有他故。据二阿哥三阿哥覆奏、是日俱早至书房。循例至午刻散归。久候各师傅等未到。不知何故。本日令军机大臣、传到周系英等查询。据称因澄怀园门内外、积雨水深、未能趋直等语。昨日早闲、宫门左近虽闲有积水。各部院衙门、仍照常奏事。召见时大臣中年老者、亦均未误班。上书房翰林、寓居澄怀园。距宫门咫尺。何至不能入直。明系伊等怠惰偷安。有旷职守。从前乾隆年闲、因上书房师傅旷功。曾经皇考高宗纯皇帝降上□日。将刘墉等分别严惩。并将阿肃、达椿、加以责处。今周系英等藉端旷误。不可不加以惩治。周系英、著降一级调用。再罚俸一年。果齐斯欢、念系宗室。免其责处。赏留宗室顶带。降补法式善所出左庶子缺。再罚俸一年。伊二人均仍令在上书房行走。秦承业、系训课伴读绵□□宾、载铨、责任较轻。免其降调。著罚俸一年。伊年老衰颓。著退出上书房。绵□□宾、载铨、年已渐长。无庸进上书房伴读。著各回本家读书。王懿修、系属总师傅。本应议处。念其年力已迈。著加恩宽免处分。不必在上书房行走。董诰著加恩充上书房总师傅。此上□日应载入宫史。仍钞录一道。交上书房存记。　　

○户部议准、护理广东巡抚布政使衡龄疏报、恩平县、开垦水田三顷有奇。照例升科。从之。　　

○壬戌。孝懿仁皇后忌辰。遣官祭景陵。　　

○谕内阁、大学士庆桂等奏、酌改票拟章程一摺。据称各督抚违例拣员升调本内、如将该员平日官声政绩胪叙详明、确凿可据者、仍拟双签、其笼统保奏、并无实迹者、概照部驳票拟单签等语。各督抚拣选升调人员。定例参罚案件。止准在十案以内。原以处分过多。即不当膺保举。若不论任内所有处分之轻重多寡。但以各督抚胪列该员政绩为断。则该督抚于处分过多之员。自不难加以铺叙。亦仍属具文。嗣后该大学士等于票拟部驳升调本内。如处分在十案以外、而内有案情重大者。即著票拟单签。并将该员处分案由。开单一并呈览。如仅止寻常参罚之案。亦祇于处分十五案以内者。票拟双签。其踰十五案者。概票单签。　　

○又谕、温承惠奏、永定河南北两岸漫溢情形、请将道员王念孙交部严加议处、并自请交议一摺。王念孙前于嘉庆六年在永定河道任内。因两岸漫工革职逮问。经朕弃瑕录用。复调补今职。本年入伏以来。雨水稍大。亦属往年所常有。其山西上游之水。并无异涨。何以漫口多至四处。其不能先事筹防。咎无可诿。即如陈凤翔在任数年。经理各工俱属平稳。而前后漫工两次。皆王念孙任内之事。可见王念孙不称河道之职。且年力衰老。难期振作。王念孙著交部严加议处。先行革去顶带。留工效力。听候部议。温承惠著交部议处。至永定河道员缺。最为紧要。李亨特曾任河督。且年力强壮。著即令其补授。现在该处办工吃紧。李亨特接奉此上□日。著即驰赴新任。不必来京。俟秋汛安澜后。再来谢恩请训。其所遗坐粮厅员缺。亦关紧要。著李銮宣补授。亦即速赴新任。　　

○定庶吉士告假限期。又谕、向来在京实缺官员。有因省亲省墓等事请假者。俱分别历俸年分。定以例限。其额外人员呈请给假。不必定以年限。仍俟行走期满。甄别去留。惟庶吉士一项人员、向不计俸。又无报满日期。其告假之久暂。亦漫无定限。殊非励品核实之道。嗣后庶吉士等呈请给假。除实系患病终养外。其请假省亲修墓等事。不必论历俸年分。俱令据实呈明。仍各按省分远近。除去往返程途。定限在家居住四个月。期满即应起咨销假。如违限不到。查系无故逗遛者。著奏明将该员惩治不贷。　　

○以翰林院侍讲恩宁、充日讲起居注官。　　

○旌表守正捐躯湖北应山县民陈士奇女陈氏。　　

○癸亥。谕内阁、方维甸张师诚奏、小仁等帮首夥率众投诚、分别办理一摺。闽洋自蔡牵歼毙之后。余党离散。今其夥犯陈赞等、带同蔡牵义子小仁、文幅、率众投诚、又夥犯吴淡、曲蹄幅二人亦相率乞投。各将船双炮械、全行交出。共计首夥一千三百余名。船六只。大小炮五十余门。并鸟枪器械等四百余件。阅摺内所叙、该犯等情词哀切。出于至诚。自当一律加恩。准其投首。至小仁等各犯、方维甸摺内仍分别定拟具奏、固属按律办理。但所拟未免过重。小仁文幅二人、虽系蔡牵义子。但小仁亲生父母。即被蔡牵杀害。其时小仁年甫九岁。不知原委。被蔡牵收为义子。直至蔡牵死后、其管事陈赞告知。始悉前情。随日夜啼哭。与陈赞等商量投出。又文幅亦本系蔡牵船上舵工之子。伊亲父故时。尚在襁褓之中。被蔡牵收为义子。现在年止七岁。此二人本非逆犯之子。不必缘坐。且髫龄被劫。久陷贼中。情殊可悯。今皆自行投出。竟当免罪释放。妥为安插。其吴三池一犯、虽曾被蔡牵封为伪职。随同滋扰。但今已畏罪投诚。其翁昑一犯、虽经随同蔡牵打仗。其后畏惧落后。不过在小仁船上写帐。今亦悔罪投诚。其情罪皆可末减。吴三池、著发往黑龙江。翁昑、著发往伊犁。其余各从犯、均著照该督抚所请、择精壮者三十余人。分配兵船。令其随缉。余俱递籍安插。但须散而不聚。免致滋生事端。设有滋事之徒。即从严惩办。不可姑息。又据另片奏、朱渥随同舟师缉捕奋勉。请上□日酌量施恩等语。朱渥投诚以后。随同兵船出洋。颇知感奋。今能跳过盗船。拏获多犯。尚属出力。著加恩赏拔把总。以示鼓励。所有此次拏获各犯。均著审明核办。其出力之弁兵人等、并著详查奏明、分别奖励。　　

○甲子。上幸静明园。诣龙神庙拈香。
  </div>
  <div class="pagination">
   <a href="清实录嘉庆朝实录_page303.html">
    上一页
   </a>
   <span>
    ...
   </span>
   <a href="清实录嘉庆朝实录_page299.html">
    299
   </a>
   <a href="清实录嘉庆朝实录_page300.html">
    300
   </a>
   <a href="清实录嘉庆朝实录_page301.html">
    301
   </a>
   <a href="清实录嘉庆朝实录_page302.html">
    302
   </a>
   <a href="清实录嘉庆朝实录_page303.html">
    303
   </a>
   <span class="current-page">
    304
   </span>
   <a href="清实录嘉庆朝实录_page305.html">
    305
   </a>
   <a href="清实录嘉庆朝实录_page306.html">
    306
   </a>
   <a href="清实录嘉庆朝实录_page307.html">
    307
   </a>
   <a href="清实录嘉庆朝实录_page308.html">
    308
   </a>
   <a href="清实录嘉庆朝实录_page309.html">
    309
   </a>
   <span>
    ...
   </span>
   <a href="清实录嘉庆朝实录_page305.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
