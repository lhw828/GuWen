<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 1601 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 1601 页/共 1860 页
  </h1>
  <div class="content">
   ○军机大臣等、会同行在刑部议奏、湖广总督兼署湖北巡抚特成额奏、湖北黄冈县贼犯陈其方等、行窃拒捕。伤毙缉役。陈其方拟斩立决。同拒捕而未伤人之郭彦春。照为从例、拟杖流。陈其方应如该署抚所拟处决。郭彦春情节较重。请改发伊犁给厄鲁特为奴。得旨、此案窃贼陈其方、拒捕杀人。脱逃被获。自应如所拟即行处斩。其帮同拒捕并未伤人之郭彦春。该署抚因系为从之犯。照例于斩罪上减一等、问拟杖流。经军机大臣、会同行在法司。核其情节较重。将该犯改发伊犁、给厄鲁特为奴。所拟甚是。向例凡于拒捕为从者。俱于为首斩罪上减一等、问拟仗流。但为从之犯。虽同一拒捕。而事主之与官差。究有区别。如犯罪事发。业经官司差人拘捕。该犯仍敢藐法抗拒。较之事主追逐。临时抵拒者。情罪自为较重。若概以为从并未伤人。一例减流。不足以儆凶顽而昭法纪。嗣后抗拒官差为从者。即照此案定拟。其余仍照旧例办理。著为令。　　

○己巳。吏部等部议准、两广总督兼署广东巡抚富勒浑奏、广东南海县江浦司巡检。向辖十八堡。计村庄一百八十七处。内有九江一堡。界连四县。户密人稠。商贾辐辏。仅责一巡检管辖。查察难周。请于九江适中地。添设主簿一员。将附近之大同、沙头、河清、镇涌、等堡。及各该水利围基。俱拨归管辖。并责令稽查一切奸匪。不力、照专管例□□□□尔□处。其缺、定为在外拣调。将事简之南海三江司巡检。改归部选。再雷州府司狱。仅管监犯。请裁汰。归该府经历兼管。从之。　　

○兵部等部议准、云贵总督富纲奏称、贵州安南营游击。前经改为普安营游击。安南营守备。改移普安营。分驻亦资孔。并安营都司裁。改为安南营都司。所有关防传敕劄付。应各按现改职守。分别换给。再普安营平彝所。居民稠密。应添一卡。驻兵四名巡查。冯家庄、陆官屯、上寨站、应各添一塘。每塘安兵四名。接递公文。老莺岩、添一卡。花市寨、添一塘。各驻兵四名巡缉。从之。　　

○予故和硕豫亲王修龄、祭葬如例。谥曰良。　　

○旌表守正捐躯直隶冀州民陈智妻李氏。河南汝州民孔玉旺妻陈氏。山东寿光县民韩长妻吕氏。　　

○是日、驻跸黄新庄行宫。　　

○庚午。上诣安佑宫行礼。　　

○还圆明园。　　

○辛未。谕曰、彭元瑞、前于侍郎任内遇覃恩。例不准请尚书封典。但念其在公勤勉。所有应得封典。著加恩准其照尚书请封。　　

○又谕、前据福崧奏、浙省各属仓库。亏缺尚多。难以依限全补。请分别展限。并于新正传齐司道各府。公同立誓。共砥廉隅等语。所奏殊不成语。并恐该省、竟有别项亏空情弊。因命尚书曹文埴、侍郎姜晟、伊龄阿、前往彻底查办。昨据曹文埴等奏、浙省亏空。据福崧等开报、从前共一百三四十万两。除已弥补九十六万余两。未完三十三万二千余两。拟俟分投盘查。再行具奏等语。浙省仓库。业经曹文埴等。委员先行盘查。并亲自抽盘。虚实无难立见。如查有别项亏短情弊。自应将福松等。从重治罪。即无别项情弊。该省亏缺。自前次清查之后。该抚等果能督饬所属。上紧筹备。自当依限全完。何至以巡抚、而与属员公堂立誓。实属不成政体。此而得邀宽宥。不特福崧靦颜留任。莫知愧惧。将来封疆大吏。益复无所儆畏。至盛住、身任藩司。钱粮是其专责。于该省亏缺。既不能督饬所属。依限全完。又复随同设誓。亦不可仍留藩司之任。福崧、才来京候旨。其浙江巡抚员缺。著伊龄阿补授。盛住、著革去藩司。留内务府郎中之职。专办杭州织造事务。其浙江布政使员缺。著顾学潮补授。所遗直隶清河道员缺。著朱澜补授。浙省范公塘一带。改建石工。尚未告竣。此事原系盛住承办。应仍令监修。以赎前愆。　　

○又谕曰、刘墫年力就衰。著来京、以京堂补用。江宁布政使员缺。著袁鉴补授。所遗山西按察使员缺。著虔礼宝补授。　　

○又谕曰、御前侍卫副都统台蒙阿。因足疾不能行走当差。著原品休致。令回本处。台蒙阿、效力多年。著加恩、赏银五十两。以资调理。　　

○又谕、前已降旨、将柴大纪仍留台湾镇总兵之任。其汀州镇总兵。即著陆廷柱调补矣。陆廷柱、原系南澳镇总兵。武隆阿、原系汀州镇总兵。今柴大纪、已留台湾。武隆阿、著仍回汀州。陆廷柱、著仍回南澳各本任。武隆阿、且不必来京陛见。俟届三年时。再行奏请。　　

○谕军机大臣等、前据福崧奏、筹备柴塘坦水□山戊不

□修经费一摺。业经降旨、令曹文埴等、会同地方官。亲往履勘。将该处情形。据实具奏矣。浙省海塘工程。改建石工。既可保障民生。且可节省□山戊不□修柴塘。亦无须采办薪刍。于民间更为有益。实属一劳永逸之计。前于四十九年南巡时。亲临阅视。见章家庵一带。石塘之前。土塘之后。有沟槽一道。中存积水。并无去路。恐石塘根脚。势必淹浸渗刷。特令即取后层土备塘之土。将沟槽填筑坚实。于其上截种树株。俾石塘、土塘、联络一势。即以为石塘之坦水。而此外复有旧有之柴塘。柴塘之外。又有旧有之竹篓。是重重保障。又何虑海潮之遽行冲刷至石塘耶。况潮汐往来。向有定候。来急退速。非如黄河伏秋大汛。水长至数丈。溜势湍急。逼近堤根。昼夜射注者可比也。若如该抚所言。添筑石工后。仍须□山戊不□修柴塘坦水。则前后所建石塘。竟属无益。徒费千百万帑金。虚掷无用之地。又曷若不修石塘。祇照旧□山戊不□修柴塘坦水。为补偏救弊之计。亦可以资抵御之为省便耶。至范公塘一带。本系土塘。向历多年。并未闻冲塌之事。今复于柴塘后。亦一律添建石工。即以旧范公塘为坦水。足资重门巩护。更无须另砌坦水。且海塘本设有塘兵。即使稍有坍损。塘兵即应随时修葺。亦如京师步军、修理街道。设有用费。地方官不过略为补苴。乃福崧所奏。竟须每年□山戊不□修柴塘坦水。且筹及商借商捐。欲每年生息五万余两。作为□山戊不□修经费。从前□山戊不□修柴塘。每年报销数千两。至二三万两不等。今既费此千百万帑金。改建石塘。而□山戊不□修之费。转多于前。此明系福崧、受属员怂恿。为将来浮冒开销地步。殊属不成事体。况福崧、于属员亏空。不能依限弥补全完。乃与属员公同立誓。有乖政体。难胜封疆之任。业经明降谕旨。令福崧来京候旨。将伊龄阿、补授浙江巡抚矣。总之浙省改建石塘后。柴塘坦水。不加□山戊不□修。十年之内。朕可保安然无事。伊龄阿、既任浙江巡抚。海塘是其专责。不可不实力妥办。伊系内务府人员。久任盐政。俸廉甚厚。自必积有余赀。今既擢用浙江巡抚。若再于地方盐务内。稍思染指。不但不能承受朕恩。并恐不能保其素有。伊龄阿受朕委任。伊尚明白晓事。务须仰体朕意。实力整顿。以福崧为前车之鉴也。前于途次、屡经降旨。传谕曹文埴等。令其亲往履勘。据实筹办。但恐曹文埴等。不能有一定主见。有费周章。著再传谕曹文埴。兹示以大端。伊等务须亲往。秉公详细熟筹妥议。据实具奏。曹文埴等、皆系晓事之人。必能善会朕意也。至曹文埴等、接奉查办海塘谕旨。何以尚未将勘办情形。迅速覆奏。前虽有旨。令曹文埴、于查办亏空海塘。诸事完竣后。回籍为伊母祝寿。但浙省盘查亏空。既须逐细清厘。而海塘事宜。尤关紧要。著传谕曹文埴。务须悉心筹画。一切查办周妥。覆奏后、再行回籍。即使稍逾伊母寿期。于六月内回籍补祝。多住数日。亦无不可。先公后私。为分所当然也。将此由六百里传谕知之。　　

○又谕、前据步军统领衙门奏、山东民人李友梅、呈控伊母、在王鹏家身死不明一案。因派琅玕前往、秉公查审。该侍郎于本月初三日。自京起程。迄今几及一月。东省距京不远。何以尚未见具奏。即或因案涉疑似。遽难定拟。亦应将现在审讯大概情形。先行奏闻。著传谕该侍郎。将此案秉公研鞫。迅速具奏。　　

○又谕曰、顾学潮、现已降旨。补授浙江布政使。该省现在查办亏空。系藩司专管之事。并有海塘工程。甚关紧要。顾学潮、甫经行在召见。亦朕所素知之人。著传谕该司。接奉此旨。即迅速前赴浙江任事。不必来京请训。　　

○以署正蓝旗蒙古副都统阿兰保、为正黄旗蒙古副都统。调正黄旗汉军副都统隆兴、为荆州左翼副都统。以署镶黄旗汉军副都统刘鉴、为正黄旗汉军副都统。　　

○壬申。谕曰、工部核议临清工关。比较上届。短少盈余银。二千六百余两。请著落该抚等。照数分赔一摺。固属照例办理。第念上年春夏缺雨。闸河水浅。商贩稀少。以致徵收盈余短缺。自属实情。且该关短少户关盈余银两。业照部议、著令赔补。所有此项短少工关盈余银两。著加恩宽免。　　

○两广总督兼署广东巡抚富勒浑奏、粤东沿海沙坦。前督李侍尧、以关系水道。禁民圈垦。嗣巡抚孙士毅、以无碍水道。请弛禁给垦。以杜盗占争讼。兹委员确勘。南海、番禺、东莞、顺德、新会、香山。等六县沙坦。约有六百余顷。均边海。距水口甚远。亦无圈筑与水争地之势。开垦有利无害。请准民承垦。按例升科。得旨允行。　　

○癸酉。上御勤政殿听政。　　

○军机大臣等议覆、陕甘总督福康安奏、甘肃敦煌县沙州。地产金砂。前经获办偷挖各犯。并声明详勘后。官为开采。兹查沙州南北两山。土杂金砂。虽节年封禁。贫民趋利如骛。难免偷挖。不若官明立厂募夫。照乌噜木齐金厂例。夫五十。设夫头一名。给票入山试采。尽收尽报。并派文武员弁弹压。应如所请、并令试采两三月后。统核得金多少。再酌定规条奏办。从之。　　

○以署吏部侍郎苏凌阿、为工部右侍郎。转礼部右侍郎蓝应元、为左侍郎。以内阁学士朱圭、为礼部右侍郎。实授胡高望、为内阁学士兼礼部侍郎。　　

○调镶黄旗蒙古副都统塔琦、为镶红旗满洲副都统。以伊犁领队大臣富景、为镶黄旗蒙古副都统。　　

○是月。漕运总督毓奇奏、江南江淮卫头二七帮。兴武卫三帮。向无赡运屯田。乾隆四十八年。经总督萨载奏准、承买入官田亩。为随船公产。价银、分四年呈缴。该丁承领后。四十九年应缴价。按限清完。五十年应缴价。因旱灾歉收。且该丁等连年运船。守浅起剥。费用倍常。无力清缴。请将未完三年应缴价银。自五十一年起。分六年完缴。得旨、如所请行。　　

○江南河道总督李奉翰奏、湖北、湖南、委员押解拨船。本月初七八等日。先后抵淮。淮安、常州、凤中等、三帮漕船。跟帮前来。初八日、开放裴家场通湖引河。口门过水深五六尺。并将束清临黄、及新建东坝。遵图内朱笔指示处。相机启拆。清水直向东北、顺趋出口。会黄下注。形势顺畅。两湖拨船。先令渡黄、进杨家庄运口北上。随令漕船接进。开放运中河内古城坝工。并将拨船吃水尺寸。飞咨东省。撙节酌放微湖之水。先送拨船。后济重运。得旨、好。尔等诸事。若皆似朕豫计。何致有误。又奏、洪泽湖清水。自前月启坝。迄今未见消动。志桩仍存水四尺六寸。往后江广重运。足资浮送。且先后得雨六次。各处山泉。可期渐长。济运无虞缺水。得旨、且莫为此满足之言。但长存敬畏之心。思患豫防可也。又批。上天仁爱。应以敬承之。又奏、淮扬运河两腮浮淤。日见涤除。新建东西坝上下新滩。清水下注。亦即刷动。得旨、览奏。稍慰。　　

○湖广总督特成额奏、湖北上年旱灾各属、展赈事宜。现轻骑减从。亲赴武昌、汉阳、德安、等府属抽查。得旨、此语人皆能言。但未必能如书麟也。汝系旧家。又总督。应实力严管家人。又奏、沿途麦苗。均因春雨及时。青葱畅茂。得旨、览奏欣慰。又奏、驻防荆州满营兵米。向拨湖北各州县额徵南米供支。新徵南米。未解荆时。于存贮荆仓、襄漕米内借给。上年各属被灾。蠲賸南米。徵解踰期。致去年十二月、并本年三月初七以前、满营兵米。不敷支放。请均于荆仓存贮襄漕米内借支。其三月初七、至七月初二、应支米。因灾蠲、拨给折色。秋成未届。兵买维艰。请照调支冬月本色例。并于支賸襄漕、及添贮兵谷内碾放。又武昌、东湖、郧阳、襄阳、均州、谷城、等六仓。应支绿营兵米。亦因灾、徵解不齐。请照荆仓例。一律借各本仓襄漕米谷支放。得旨、如所请行。　　

○河南巡抚毕沅奏、豫省上年秋灾各属。除已成灾之永城等十二州县。及不成灾之祥符等十一州县。业经分别题缓新旧钱粮外。其汲县、新乡、获嘉、辉县、淇县。延津。封邱。浚县。滑县。考城。武陟。修武。原武、阳武、杞县、兰阳、仪封、荥泽、通许、尉氏、洧川、中牟、鄢陵、荥阳、禹州、郑州、新郑、汜水、密县、许州、郾城、商水、项城、沈邱、等三十四厅、州、县。虽未成灾。但连□山戊不□积歉。请将本年钱粮。展至本年五月麦熟后开徵。其旧欠耗羡。并蠲賸带徵节年各项旧欠钱粮。缓至本年秋后开徵。得旨、如所请行。　　

○又奏、上秋被灾各属。除永城等十二州县。业经题明借给耔种。其连年积歉。及去秋不成灾、而收歉之祥符等、十七州县。现派员勘明。无力农民。酌借耔种。令于四月前补种各项秋禾。得旨、好。妥为之。俾受实惠。　　

○又奏、驻防开封省城之满洲官兵。年久丁繁。生计拮据。请添设步兵一百名。每名。月支钱粮银一两五钱。于成丁闲散内挑取。饬该佐领等。按期勤操。将年老、及弓马平常原额兵。酌移令稽守城门街道。得旨、如所请行。　　

大清高宗法天隆运至诚先觉体元立极敷文奋武孝慈神圣纯皇帝实录卷之一千二百五十一


大清高宗法天隆运至诚先觉体元立极敷文奋武孝慈神圣纯皇帝实录卷之一千二百五十二　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世

袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆五十一年。丙午。夏四月。甲戌朔。享太庙。遣恒郡王永晧、恭代行礼。上还宫。　　

○谕军机大臣等、上年据闵鹗元奏。属员贤否单内称、刘墫精神渐不如前。朕恐其难胜藩司之任。当经传谕该抚等、令其据实具奏。嗣据该抚等覆奏、江宁淮徐一带。有应办赈务。未便遽易生手。俟赈务完竣再行具奏等语。目下赈务已经完竣。何以尚未据该抚奏请另行简放。江宁藩司员缺紧要。前年南巡。亲见其年力就衰。已恐不能胜任。今该抚亦称刘墫精力既衰。于地方事务恐有贻误。昨已降旨将袁鉴补授矣。至该抚之迟迟不奏。非赡徇刘墫。即系因该员为刘墉之兄。看顾情面。封疆大吏。岂宜似此存心。尚可用为江南总督乎。莫怀不足之意。慎之。闵鹗元、著传旨严行申饬。　　

○又谕、前因淮徐道悬缺已久。未据该督等奏调。已降旨将刘锡嘏仍留原任矣。淮徐道有管理河务之责。况现届防汛。甚关紧要。该省道员内。如有熟谙河务能胜此任者。该督即应迅速奏调。或一时乏人。亦应据实奏明。恳请将刘锡嘏降级留任。乃心存观望。以致要缺久悬。直待朕念及降旨。令其留任。李奉翰身任河防。岂因萨载病故。遂置要务于不办耶。著传旨申饬。　　

○又谕、前据陕西已革监生刘尔瑹、呈控前署府谷县张恒等。于放赈时。将好米易换腐米一案。因派舒常、带同臬司袁鉴、前往秉公查审。舒常等于三月初二日自行在起身。迄今已有一月。何以尚未见具奏。即或因案内人证众多。一时未能到齐。质审定拟。亦应将查出大概情形。先行奏闻。著传谕舒常、即将此案秉公查办。迅速具奏。　　

○钦差户部尚书曹文埴等奏、查勘柴石两塘情形。自章家庵西、至范公塘一带。计工二千一百一十丈。其间十段至十三段。更当顶冲。受水最重。余亦回溜直逼塘根。尤非石塘不能永固。应列为急工。其外冲之柴工。更须透过石塘工尾。往西接筑二三百丈。并于塘外添建挑水坝一座。其范公塘西、至乌龙庙一带。原砌石工二千九百三十丈。查该处土塘一道。商五尺至八尺。底宽二丈五尺至三丈五尺不等。颇为坚固。塘外沙涂。由乌龙庙起。涨沙已宽至四百余丈。其迤东如三官塘等处。旧涨熟地七百余丈。子沙又二百余丈。桑麻庐舍。弥望相连。为潮汐所不能到。应列为缓工。暂行停修。再新建石塘。若照老盐仓以东旧有石塘。一律修建坦水。所需工料价银。不下一百数十万两。未免过多。应俟石工告竣之后。即以柴工为坦水。无须另建。惟是老盐仓西古塘坦水。旧有□山戊不□修之例。则作为坦水之柴塘。亦应一律筹办。此项银两。即于该省余存项下银六十万两内、拨出五十万两。酌借商人一分行息。□山戊不□可得银六万两。专作老盐仓西新旧柴塘□山戊不□修经费。再上年议准石料厚薄。面石厚一尺。余配搭成砌。俱以八九寸为率。今石料宽窄。应与厚薄一例办理。得旨、所议是。如所请行。该部知道。　　

○是日起。上以常雩祀天于圜丘。斋戒三日。　　

○乙亥。谕军机大臣等。据派出收马大臣奏、此次回京。随从骑坐马匹。倒毙甚多一摺。朕巡幸五台。所有随从人员马匹。需用草料较多。虽五台地方僻小。产草无多。但遇有此等差务。上几届该地方官。俱系豫为办运。临时平价售卖。方能不误饲秣。今闻该处草价腾贵。随从人员。艰于购买。不敷喂养。是以官私马匹倒毙甚多。伊桑阿何得总不过问。难辞办理未善之咎。此项草料。虽不用巡抚亲身经管。但委办官员。何以并不妥协储备。以致草价增昂。不敷应付。或属员等有藉端克扣情弊。该抚即应查明□□□□尔

□处。伊桑阿何漫不经心若此。著传旨申饬。　　

○又谕、据曹文埴等奏、前往海塘详细履勘。公同商酌。所议是。已批如所请行矣。得该处柴塘之外。旧有竹篓装贮碎石。以为坦水。潮汐往来汕刷。自不无坍损。朕意该省每年若一律粘补柴塘。则是闾阎日用所需柴薪。未免逐渐昂贵。于生民殊有关系。今所议不过随时垫陷加镶。所用无多。且坦水系竹篓装贮碎石。在在可以拾取。事不劳而工易办。与民生日用无涉。更为一举两得。再从前□山戊不□修柴塘。每年报销。不过数千两至二三万两不等。今虽定以经费银六万两。伊龄阿仍须督饬所属、据实报部覆销。年终汇奏。不得因经费充余。致滋工员视以为例。有冒销锓蚀情弊。至浙省亏空。据曹文埴等奏称、现拟分投前往各府清查。此事若巡抚藩司未经离任。或恐属员等心存瞻顾。未肯和盘托出。前已降旨令福崧来京候旨。盛住革去藩司。是抚藩皆已离任。各州县更无所容其回护。著传谕曹文埴等、务须切实严查。并晓谕各属。令其据实呈照。无难底里毕露。断不可稍涉颟顸。致有不实不尽。至于浙省亏空。福崧等既不能督饬所属及早筹补。依限全完。乃与属员公堂立誓。有乖政体。虽已令其离任。将来定案时自有应得之咎。此等仓库亏缺。各省难保必无。若不示以惩创。相率效尤。亦复无所儆畏。岂朕委任封疆整饬吏治之意耶。此案俟曹文埴等查明、覆奏到日。再降谕旨。将此由六百里传谕曹文埴等知之。　　

○礼部奏、酌定陪祀各氏后裔条例。一、贡生准以本身应考职衔掣签。一、武生、俊秀、俱准作监生。一、奉祀生。向准作恩贡。究与考取者不同。应改作监生。一、至圣裔。向止带山东曲阜五人。今添浙江衢州二人。一、元圣裔。向止带山东东野氏二人。今添陕西姬氏二人。一、有子裔。向系江苏崇明县奏祀生有氏带领。未为允协。应扣。请以山东肥城县有氏承袭博士。嗣后即以博士带领。一、朱子裔。向系带安徽婺源县籍二人。查福建建安亦有额设博士。应定为婺源一人。建安一人。从之。　　

○丙子。上诣南郊斋宫斋宿。　　

○以正红旗蒙古副都统积善、镶黄旗蒙古副都统傅景对调。　　

○丁丑。常雩。祀天于圜丘。上亲诣行礼。　　

○幸圆明园。　　

○以陕甘督标中军副将王汇、为陕西兴汉镇总兵。戊寅。谕曰、章嘉呼图克图、掌印多年。阐扬黄教。安抚众生。留心经律。昨据佛尔卿额奏称、呼图克图于四月初二日圆寂等语。朕心深为悼惜。著制造金塔一座。从其素愿。永于镇海寺供设。一切事宜。妥为照料。并于前藏施银一千两。后藏施银五百两。交留保住、阿旺簇勒提木、令为熬茶诵经费用。此项银两。即动用该处库项。至所管印信。亦从其遗言。令阿旺簇勒提水掌管。闻阿旺簇勒提水每有欲来京师之愿。前因彼处事关紧要。未从其请。今值呼图克图之事。留保住奉到此旨。即令其急速前来。并将此旨谕令阅看。
  </div>
  <div class="pagination">
   <a href="清实录乾隆朝实录_page1600.html">
    上一页
   </a>
   <span>
    ...
   </span>
   <a href="清实录乾隆朝实录_page1596.html">
    1596
   </a>
   <a href="清实录乾隆朝实录_page1597.html">
    1597
   </a>
   <a href="清实录乾隆朝实录_page1598.html">
    1598
   </a>
   <a href="清实录乾隆朝实录_page1599.html">
    1599
   </a>
   <a href="清实录乾隆朝实录_page1600.html">
    1600
   </a>
   <span class="current-page">
    1601
   </span>
   <a href="清实录乾隆朝实录_page1602.html">
    1602
   </a>
   <a href="清实录乾隆朝实录_page1603.html">
    1603
   </a>
   <a href="清实录乾隆朝实录_page1604.html">
    1604
   </a>
   <a href="清实录乾隆朝实录_page1605.html">
    1605
   </a>
   <a href="清实录乾隆朝实录_page1606.html">
    1606
   </a>
   <span>
    ...
   </span>
   <a href="清实录乾隆朝实录_page1602.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
