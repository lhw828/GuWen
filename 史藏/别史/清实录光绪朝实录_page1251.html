<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1251 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1251 页/共 1316 页</h1>
    <div class="content">陈恭阅二签十二月十五日　　

熙月日　　

郭恭阅一签七月二十一日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百七十五　　

光绪三十三年。丁未。六月。庚申朔。上诣乐寿堂问慈禧端佑康颐昭豫庄诚寿恭钦献崇熙皇太后安。至丁亥皆如之。记

注

　　

○谕内阁、昨据端方、冯煦等电奏、安徽巡抚恩铭、赴灾警学堂考验。该学堂会办道员徐锡麟、胆敢率血■乣持枪肆击。致该抚被戕。并伤毙灾捕知县用试用府经历陆永颐、收支委员府经历顾松、实属不法已极。徐锡麟业经当场拏获正法。并获匪党多名。经端方等、派拨兵舰营队。前往该省协力防范。现在地方平静。人心安贴。办理尚属妥速。惟匪党光复子陈伯平、宗汉水二名。现尚在逃。著各省督抚、饬文武员弁严拏。务获惩办。毋任漏网。陆永颐、顾松、著该部从优议恤。

现月

　　

○又谕、安徽巡抚恩铭、由举人知县保升道员。历任监司。均能认真整顿。洊膺疆寄。忠勤廉介。克尽厥职。此次因公仓卒被害。深堪悯恻。著加恩予谥。照总督阵亡例从优议恤。任内一切处分。悉予开复。应得恤典。该衙门查例具奏。灵柩回旗时。沿途地方官。妥为照料。伊子山西候补道咸麟、著以道员即补。寻予祭葬。谥忠愍。现月早事　　

○热河都统廷杰奏、遵议西北全局。以改设行省为要。改设行省。以人民财赋。足敷分布为要。今若划分三省。恐形逼窄。宜依左绍佐原奏、以承德朝阳二府两盟之地。再隶以张多独三厅、围场一厅、及察哈尔迤东各旗地。为热河省。以为畿辅左臂。以丰镇右翼四旗。并归绥道属之归化、萨拉齐、托克托城、和林格尔、清水河五厅、武川五原东胜三厅、而隶以乌伊二盟、阿归善一旗。为绥远省。以为畿辅右臂。俟整理就绪。再将乌科各城。一律改设。下考察政治馆知之。　　

○又奏、大放巴林蒙荒。酌拟章程八条。下部知之。　　

○又奏、昭乌达盟三旗鹼地。前因改归蒙旗。致成旷废。拟请仍归官办。免令交纳课银。并照旗赏定章。给回二成。作为山分。下部议。摺包　　

○直隶总督袁世凯奏、患病渐深。若再恋栈误公。内既负咎寸衷。外益难宽世论。恳恩赏假调理。得旨。该督向来办事认真。兹据因病请假。殊深廑念。著赏假一个月。安心调理。所有津镇铁路。及重要交涉各事宜。仍著妥为经理。摺包　　

○以迥避原籍。调安徽布政使吴引孙为福建布政使。福建布政使连甲为安徽布政使。现月　　

○福州将军崇善、因病解职。以镶蓝旗蒙古都统特图慎为福州将军。现月明发　　

○辛酉。谕内阁、安上治民。莫善于礼。我朝列圣。皆以修明礼教为先。乾隆道光年闲。晶■宜经纂修通礼。海内遵行。现在学礼军礼宾礼。既应因时制宜。即民闲丧祭冠婚。器物舆服。亦应一律厘正。前据礼部奏设礼学馆。兹据将筹议办法。开单呈览。著即照所拟行。该部堂官。务当董率在馆人员。参酌古今。询查民俗。折衷至当。奏请颁行。俾人人共纳于轨物之中。庶期经正民兴。用副朝廷豫备立宪之至意。现月　　

○谕军机大臣等、电寄赵尔丰、电悉。此案并不查明是匪是民。辄行开石滟驳击毙多人。实属荒谬。唐吉森、朱连魁、著即革职。归案严行讯办。伤毙无辜百姓。妥为抚恤。并确查真情。据实具奏。毋稍回护。电寄　　

○以正白旗汉军副都统张德彝为镶蓝旗蒙古都统。现大　　

○壬戌。谕军机大臣等、嗣后各衙门引见人员。暂归内阁验放。俟天气凉爽。再候谕旨。现月　　

○又谕、电寄冯煦等、电悉。徐锡麟死党陈伯平、马子畦二名。一毙一擒。马子畦即现获之黄福。著即确讯。严办前据端方奏、尚有宗汉水一名未获。即由该督电知各省。一体缉拏究办。电寄　　

○内务府奏、中正殿工程。可否修理。得旨、著修理。早

事

　　

○南书房翰林袁励准奏、切实豫备立宪。请停止举贡及保举各项出路。除学生照章奖励外。其有捐资兴学、及管理合法者。一律给与京外实官。使全国进身皆出学堂。以造成立宪人格。下军机大臣大学士参预政务大臣会议具奏。寻奏、今日科举已废。捐纳已停。士子登进。本皆出于学堂一途。至各项举贡出路。及各项保举。均有奏案章程。未便轻于改易。惟优奖民立小学一节。除输资较钜。奏明请奖。其有躬亲其事。管理合法者。应准另订奖励专条。以示优异。从之。摺包　　

○闽浙总督松寿奏、＜目辟＞＜訁冉＞米＜度攵＞＜夗贝＞盐入汀日盛。援照江西口捐成案。设局抽厘。以裨经费。下部知之。　　

○以上驷院卿英瑞为正白旗汉军副都统。　　

○命学部右丞李家驹、充出使日本国大臣。电寄　　

○以东三省俄兵撤退。赏俄国外务部大臣伊兹倭理斯齐等、四十五员宝星。摺包　　

○癸亥。谕军机大臣等、电寄端方、等电奏悉。顾松前经交部议恤。究竟有无知情同谋情事。著速查明电奏。电寄　　

○吏部奏、酌定生员考职选补班次。并免缴分发银两。从之。早事　　

○湖南巡抚岑春蓂奏、遵议民刑诉讼各法。大半可行。而难行者亦互出其中。谨将窒碍各条。缮单呈览。下部议。摺包　　

○以物议沸腾。革湖南候补道任国钧职。永不叙用。并勒令回籍。摺包　　

○以失察属员亏挪厘款。革湖南候补道陈家逑职。沈莹庆、姜钟琇、以同知降补。其通同舞弊员绅试用通判徐纯敏等七员革职。勒追。摺包　　

○甲子。民政部奏、江省续调人员。请仍行留署。得旨、著仍遵前旨调往黑龙江任用。早事　　

○都御史陆宝忠奏、请严禁党援。广开言路。以弭隐患而定人心。下考察政治馆知之。摺包　　

○御史叶芾棠奏、路政多缺。积弊丛生。谨陈应改各条。请切实整顿。下部知之。寻奏、原奏大旨、不外定法规。清弊窦。便商旅。保路权。当经详加考核。有与臣部办法不符。应免置议者。有与臣部意见相同。或业经举办。或应俟将来扩充者。容随时整顿。奏明办理。报闻。摺包　　

○铸颁奉天承宣厅、咨议厅、提法司、吉林提法司各印信。从东三省总督徐世昌请也。摺包　　

○拨民政部公用处地址。归邮传部改建衙门。从邮传部尚书陈璧等请也。早事　　

○乙丑。度支部奏、外债贻患甚深。亟当豫为裁制。以防危害。又奏、前工部划分例放各款。归部办理。从之。早事　　

○热河都统廷杰奏、保护御园宫墙。拟用松树编坝。以防水患。如所请行。摺包　　

○丙寅。两广总督岑春火滟宣奏、病仍未痊。恳恩开缺调理。得旨、两广地方紧要。该督世受国恩。办事不辞劳怨。朝廷田■廾以重寄。自应力任其难。乃屡请开缺。未免意存诿卸。有负委任。著再赏假十五日。赶紧调理。假满即速赴任。毋再推延。摺包　　

○山东巡抚杨士骧奏、东省航路危险。关系民命。请变通救护失事商船请奖章程。凡救出三十人以上者。按照异常劳绩酌保一二员。以昭激劝。下所司议。现月　　

○以江西按察使秦炳直署广东水陆提督。署广东水陆提督李准署北海镇总兵官。并会同署廉钦道王瑚、办理廉钦清乡善后事宜。　　

○复已革御史赵启霖职。现月　　

○丁卯。以未沛甘霖。复遣礼亲王世铎诣大高殿、恭亲王溥伟诣觉生寺、恭代祈祷行礼。　　

○遣贝勒载洵诣时应宫、贝勒载涛诣昭显庙、镇国公载泽诣宣仁庙、镇国将军载＜目辟＞暒甫久＜夗贝＞诣凝和庙、顺承郡王讷勒赫诣黑龙潭、镇国公溥植诣白龙潭、拈香。

记注

</div>
    <div class="pagination">
<a href="清实录光绪朝实录_page1250.html">上一页</a><span>...</span><a href="清实录光绪朝实录_page1246.html">1246</a><a href="清实录光绪朝实录_page1247.html">1247</a><a href="清实录光绪朝实录_page1248.html">1248</a><a href="清实录光绪朝实录_page1249.html">1249</a><a href="清实录光绪朝实录_page1250.html">1250</a><span class="current-page">1251</span><a href="清实录光绪朝实录_page1252.html">1252</a><a href="清实录光绪朝实录_page1253.html">1253</a><a href="清实录光绪朝实录_page1254.html">1254</a><a href="清实录光绪朝实录_page1255.html">1255</a><a href="清实录光绪朝实录_page1256.html">1256</a><span>...</span><a href="清实录光绪朝实录_page1252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
