<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 23 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 23 页/共 148 页</h1>
    <div class="content">○又奏、上年因筹办立宪事宜。关系重要。于十二月奏请添派办事员司。津贴等项。因亦增加。领款尚不敷用。拟再请拨常年经费五千两。自本年正月始。仍照度支部章程。按季支领。均如所请行。摺包现月　　

○东三省总督徐世昌等奏、法律为宪政之根据。自应以公理为衡。以肬■闲赅为断。详绎总则草案。大抵以生命为重。以平均为义。以宥过为宗旨。故过失皆得减刑。以人格为最尊。故良贱无所区别。谨就各条有未完备及应酌改者。开单签注。以备采择。陕西巡抚恩寿奏、新订刑律草案。经修订法律大臣采取各国成法。斟酌纂订。惟兹事体大。不厌详求。如君民共和。父子自由。夫妇平权。在列邦视为故常。在中国则论以悖谬。甚至危犯乘舆。大逆不道。及伤害尊亲之罪。亦从轻减。又如无夫妇女。不科和奸。年及二十。不为拐诱。强奸强盗之重犯。止于徒刑。聚血■乣为暴之恶人。减至四等。未免有失防闲。谨就管见所及。分条签注。缮单呈览。均得旨、修订法律大臣法部汇核具奏。摺包　　

○添铸奉天营口新民地方审判厅。检察厅。第一初级审判厅检察厅印信。改铸本溪县赛马集巡检印信。从东三省总督徐世昌请也。摺包　　

○以积劳病故。予奉天巡防营左路统领富尼雅干议恤如例。摺包　　

○以遇匪力战捐躯。予云骑尉世职候补守备许耀名优恤。如军营立功后阵亡例。摺包　　

○以仰药殉夫。旌表浙江会稽县烈妇陈黄氏。摺包　　

○丙寅。谕内阁、德宗景皇帝梓宫奉移山陵飨奠礼成。所有恭办丧礼之礼亲王世铎、睿亲王魁斌、喀尔喀亲王那彦图、奉恩镇国公度支部尚书载泽、礼部尚书溥良、内务府大臣继禄、增崇、均能恪恭将事。著各赏加三级。恭办丧礼之大学士世续、协办大学士鹿传霖、因留京办事。未派恭送。亦均著赏加三级。礼部民政部堂官。除溥良业经赏加三级外。礼部侍郎景厚、郭曾炘、民政部尚书肃亲王善耆、侍郎乌珍、林绍年、及承办丧礼之内务府堂司各官。及礼部民政部司官。办理一切。悉臻妥协。俱各赏加二级。各营派出芦殿管营等官。各赏加一级。恭送梓宫。及随从皇太后赴陵之文武大小官员侍＜目辟＞行＜匧心＞口＜韦未＞＜夗贝＞章京等。并守护陵寝大臣奎瑛、溥雨■矞、总兵希廉、均著赏加一级。守护梁格庄行宫之拜唐阿兵丁。并随从皇太后之各营兵丁。均赏给半月钱粮。以示朕推广仁施至意。现月　　

○谕军机大臣等、升允等电奏、达赖行程未定。屡次愆期。请饬严催起程等语。著理藩部再行严催该达赖迅速起程。毋得违延。并将起程日期。先行电奏。现月　　

○又谕、陆军部奏、武职大员。署缺派差。在奉到恩诏以前。应否给荫一摺。所有曾任实缺。应给荫者准其给荫。现月　　

○陆军部奏、测绘全国军用地图。拟令各省测绘。送部核订。发还各省。自行制印。依议行。摺包　　

○以德宗景皇帝梓宫奉移山陵。蠲免经过之宛平、良乡、涿、房山、涞水五州县地方本年地丁钱粮十分之五。易州十分之七。有平毁麦田者。再加恩每亩赏银一钱。现月　　

○赏观德殿守＜目辟＞行＜匧心＞口＜韦未＞＜夗贝＞护军营兵丁、及内务府三旗兵丁、步军统领衙门兵丁、民政部警兵半月钱粮薪饷。现月　　

○赏芦殿管营大臣兜钦善豫、直隶总督杨士骧、暨办差文武员弁、各加一级。兵丁一月钱粮。现月　　

○赏恭请大举之直隶雇备民夫银八千两。现月　　

○赏恭请小轝校尉、及内务府雇备夫役每名银一两。现月　　

○赏修道步甲半月钱粮。现月　　

○赏恭请隆裕皇太后轿銮舆＜目辟＞行＜匧心＞口＜韦未＞＜夗贝＞校尉银锞。现月　　

○丁卯。圣祖仁皇帝诞辰。遣官祭奉先殿。　　

○谕内阁、荣庆奏、假期届满。病仍未痊。恳请开缺一摺。荣庆著再赏假一个月。安心调理。毋庸开缺。现月　　

○赏恭送德宗景皇帝梓宫之王公。并随扈隆裕皇太后之御前乾清门各员加一级。兵丁半月饷银。现月　　

○赏每日随从监国摄政王大门三旗侍＜目辟＞行＜匧心＞口＜韦未＞＜夗贝＞銮舆＜目辟＞行＜匧心＞口＜韦未＞＜夗贝＞官员、请轿校尉、每月津贴银两。现月　　

○戊辰。谕内阁、松寿奏、特倢■＜曰融＞■＜石木＞庸劣不职文武各员。请分别惩处一摺。福建马家巷通判白荃、办事颟顸。声名恶劣。沙县知县鲍德名、操守平常。居心巧诈。前署厦防同知补用知县钮承藩、狡诈贪婪。声名狼藉。前署平潭同知试用通判金士俊、信用幕书。声名甚劣。前署顺昌县试用知县吉幸、行为谬妄。不堪造就。前署德化县试用知县曹桂籍、才具平庸。驭下宽纵。办理泉州府税务委员试用同知陈锬、信任子侄。舞弊营私。试用通判潘履亨、行为不检。声名平常。补用知县鲍立鋐、气质轻浮。行为荒谬。试用知县王汝楫、妄事钻营。不安本分。前泰甯局委员候补盐大使李世升、贪图小利。膜视公帑。福清县南日县丞吴炳辉、擅受扰民。前代理平和县南胜县丞试用县丞欧崧龄、惟利是图。海澄县海门巡检黄瀚文、嗜利妄为。试用巡检唐之际因案潜逃。署延平协副将桐山营游击曹德奎、办事荒谬。罔恤声名均著即行革职。现月　　

○农工商部等会奏、据东三省总督黑龙江巡抚奏称、江省沿边一带。自呼伦贝尔西境。越瑷珲兴东辖境。皆与俄界毗连。除汤旺河业经开放外。其余旷地。无人过问。先从招民入手。为拓植边荒之计。拟改收经费。另定奖章。减路费以利遄行。严限制以杜包揽。选良农以慎安插。速升科以促垦种。将来新设治所。其荒务即责成各该地方官兼办。不另设局所以省糜费。其派往各省招待员司一切经费。拟由本省各荒段賸存经费项下开支。如有不敷。即饬司由正款动用。按年报部列销等语。农工商部查江省地广人稀。自呼伦贝尔西境越瑷珲兴东辖境。边蝱滟戋绵长。计四千余里。弥望榛芜。该督等所请招民垦荒各节。自是为兴利实边起见。应准如拟办理。核阅所拟章程。除沿途轮路细章另行议订外。如慎选良农。严定限制。以及设立招垦处广布图说以资招来各节。应一并照准。其荒价经费。以及升科各节。度支部查汤旺河荒地。每晌收经费钱四百文。不收押租。今兴瑷呼三城沿边招垦。自非一隅之地可比。当经臣部电查去后。据覆边蝱滟戋四千余里。荒地甚多。道远费艰。未能先事勘丈。经费尚难豫计等语。是于此项荒地。第撮其大略而言。若无论瘠壤腴田。一概不收荒价。只收经费。似未平允。碍难照准。将来是否三城同时并举。抑或分段次第开放。应随时派员履勘。示以区别。其每晌所收经费。能否足敷各局之用。亦当核实豫计。应令该督抚等通盘筹画。详晰奏咨办理。又招待处经费。准由该省各荒段賸存经费项下开支。如有不敷。即以新收经费弥补。不得另动正款。至升科限以三年。系为勤求耕种起见。自应照准。其奖励一节。吏部查该省荒价经费各节。度支部尚未照准。奖励章程。碍难遽行核议。应俟该督抚详定办法。由度支部核覆后。臣部再行分别异常寻常。给予奖励。如所请行。摺包现月　　

○邮传部奏、核减电局经费。又奏请裁节电局报效捐助津贴各项杂款又奏、勘查江西安徽铁路路蝱滟戋股资大概情形。均报闻。现月　　

○广西巡抚张鸣岐奏、上思直隶厅同知蔡其铭。捏改案情。疏纵逆伦重犯。并有被控蒙禀枉杀情事。请将蔡其铭革职讯办。并据实检举。自请议处。得旨、此案著交张人骏提案讯办。张鸣岐著交部议处。摺包　　

○又奏、整顿税契。酌拟章程二十八条呈览。下部知之。摺包　　

○又奏、议裁柳州府通判、郁林州州判、布经历、按经历、各府经历、知事、各土州、土县、州同、州判、吏目、典史、龙胜庞龙胜司巡检等三十缺。下所司议。寻宪政编查馆奏、裁撤各缺均属可行。从之。摺包　　

○湖南巡抚岑春蓂奏、请改长沙府株州抚民同知为冲繁要缺。下部知之。摺包　　

○又奏、湘省陆军。已编足混成一协。请饬部编定名次。以便遵照。下部知之。摺包　　

○己巳。谕内阁、朕恭读光绪二十六年二十七年晶■宜奉谕旨。特将诬陷被罪之前户部尚书立山、兵部尚书徐用仪、吏部左侍郎许景澄、内阁学士联元、太常寺卿袁昶、开复原官。并录用子嗣。仰见我德宗景皇帝秉承我孝钦显皇后慈恩垂训。一秉至公。惟念该故员等心存君国。忠蹇可矜。允宜再沛恩施。嘉名特锡。立山、徐用仪、许景澄、联元、袁昶、均著加恩予谥。用示朕推广慈仁之至意。寻予立山谥忠贞。徐用仪谥忠愍。许景澄谥文肃。联元谥文直。袁昶谥忠节。现月　　

○两江总督端方等奏、银价益涨。州县赔累更深。仍请将上下两忙甯苏两属地芦各款。改为徽银解银。每银一两。随收公费银六百文。苏属并带收规复钱二百文。以期官民两无所伤。得旨、著度支部按照该督抚等所奏各节。体察该省情形。妥议具奏。

摺包　　

○端方又奏、续备后备军制。亟宜实行。请饬部拟定肬■闲阅点名补充招集各章程。奏请颁行。下陆军部议。摺包　　

○山西巡抚宝棻奏、晋省煤矿。拟请援案暂免出井出口两税。以纾商力。如所请行。摺包　　

○又奏、拟裁雁平道缺。改设巡警道。遴员请肬■闲。得旨、巡警道已肬■闲放矣。余照所请。摺包　　

○东三省总督锡良奏、东省界于两强。一切设施。均非内地行省可比。欲筹抵御之方。必先扩充实力。如开银行、修铁路、开放商埠、兴办实业、广开屯垦、筹边驭蒙诸大政。均属急不可缓之事。然非有大宗钜款。断难集事。请饬军机处外务度支陆军邮传各部通筹妥办。得旨、东省地方紧要。应办要政甚多。著各该衙门随时会商锡良合力通筹。妥定办法。现月摺包　　

○又奏、吉林边务吃紧。延吉、珲春、甯古塔、临江州等处。皆与韩俄接壤。必须一气贯注。乃能呼应灵通。陆军协都统吴禄贞、请派充督办吉林边务。并请以两协之兵归其节制。饬速赴防。得旨、著照所请。仍著吴禄贞随时禀商锡良妥慎办理。现月摺包　　

○庚午。谕军机大臣等、电寄松寿、据电奏、船政所造江船。现经甯沪商船公司承卖。认价三十万圆等语。著准其出售。电寄

　　

○翰林院侍读荣光奏、重兴海军。为当务之急。而军港船鄡。更为海军当务之急。昔日海防之形胜。莫过北洋。今胶州租于德。威海让于英。旅大陷于俄而复夺于日。北洋之险要尽失。应营南洋之重镇。以控制北洋。查南洋之形胜。向称虎门。然僻在粤东。相隔窎远。可为分防之港。未可为建旆之区。查浙之沙门湾。周围形胜。洵为屯军要港。至船邬欲求久远。莫如山邬。因山为址。凿山成槽。所谓天然之石邬也。查沙门湾相近之舟山。浙江之定海。宜于建筑船邬之处颇多。如盘旋山青螭潭等处。最称稳便。宜仿日本长崎筑邬办法。确实经营。谨陈形胜地势应办事宜。上备采择。下所司知之。现月摺包　　

○辛未。监国摄政王代诣孝钦显皇后几筵前行月祭礼。现月　　

○外务部等奏、会议驻藏办事大臣联豫等奏、印藏商约既定。亚东江孜噶大克三处开埠设关。分别拟办情形。查藏印通。订定约章。以五年为限。免纳进出口税。现在早已限满。惟百货一经徵税。照约即应准印茶入藏。于川茶入藏之贸易。殊有妨碍。此时应由驻藏大臣等先将开埠事宜。妥为布置。噶大克一埠。既据称印茶多由该处灌入藏境。亦应续筹设关派员。以资稽查。其各埠所设监督。有管理商务之责任。应先行遴派妥员。俾资治理。该大臣等所拟派员兼充监督委员。暨江孜噶大克两处监督委员。作为兼差之处。应如所请。先行试办。至江孜噶大克两处。拟设分卡查验委员。归亚东关管辖一节。查噶大克在后藏迤西。南通印度新辣等处。地方尚为冲要。该处设关。拟作为亚东之分关。派副税司一员。归亚东税务司管辖。其江孜一处。与印度往来贸易。必经过亚东。本毋庸另设关卡。惟该处商务较盛。拟由亚东税务司派一查验委员。在该处设立分卡。料理稽徵事宜。至该大臣等奏请酌拨江孜噶大克两处商埠经费。每年每处银三万两。按照单开各款。尚无浮冒。自应准予筹拨。又建造公署。购办器具。每处三千两。为数无多。自应一律筹拨。其噶大克须设塘站驻兵。裁判暂归商务委员兼办。及筹议巡警工程各节。应俟办理就绪。妥定章程。再行核议。如所请行。现月　　

○邮传部左参议李稷勋奏、我朝设官分职。各有专司。独视翰林为最重。所以储才养望。期之宏远。向不以吏事相烦。而官于该衙门者。亦皆淬厉志行。高自标置。故自康乾全盛之时。迄咸同中兴之会。凡名臣魁辅。率多由词馆起家。皆由我列圣培养之深。非幸致也。自顷庶政维新。万端待理。而该衙门人员。以文学侍从之臣。转以职务清肬■闲。置若闲曹。非国家设官之初意。年来留学毕业。及将来分科大学毕业学生。均以考列最优等者授职编检。而近三科庶吉士咨送出洋。分习各项科学。毕业后始散馆。若取之既极慎重。用之直等闲散。又非朝廷兴学育才之盛心。今就该衙门情形。有应变通者二端。一归并职掌。修史一事。为该衙门专掌之职务。宜推广办法。若宪法、民政、实业、交通各要政。为前史所未有者。均应分立表志。增制精图。拟请将关于国史一应职掌。悉归并于该衙门。毋庸另设史馆。自编检以上。悉令分科任事。以资历练。一厘正品秩。查该衙门品秩。大率沿袭明旧。较卑于各衙门。然遇朝会大典。秩四品者与三品京堂同班。五品与四品京堂同班。六七品与五品京堂同班。现订监国摄政王礼节。京职自五品以上不称名。独编检以七品而礼与之同。拟请将修撰至检讨各员。改为正从五品。以上依次递升。至掌院学士。仍由大学士兼领。以存体制。请饬酌议请旨办理。得旨、著会议政务处吏部会议具奏。现月摺包　　

○东三省总督徐世昌等奏、择尤请奖办理延吉边务在事出力各员。以昭激劝。得旨、应俟延吉边务大定。再行核实请奖。摺

包

　　

○以前外务部左参议杨枢充出使比国大臣。　　

○赏观德殿守＜目辟＞行＜匧心＞口＜韦未＞＜夗贝＞兵丁半月饷银。　　

○壬申。穆宗毅皇帝诞辰。遣官祭奉先殿。　　

○理藩部代奏、喀尔喀车臣汗部落盟长亲王衔札萨克多罗郡王多尔济帕喇穆等因登极差人请安呈进贡物。可否准其呈进。得旨、现在停止贡献。未满三年。著毋庸呈进。现月　　

</div>
    <div class="pagination">
<a href="清实录宣统朝政纪_page22.html">上一页</a><span>...</span><a href="清实录宣统朝政纪_page18.html">18</a><a href="清实录宣统朝政纪_page19.html">19</a><a href="清实录宣统朝政纪_page20.html">20</a><a href="清实录宣统朝政纪_page21.html">21</a><a href="清实录宣统朝政纪_page22.html">22</a><span class="current-page">23</span><a href="清实录宣统朝政纪_page24.html">24</a><a href="清实录宣统朝政纪_page25.html">25</a><a href="清实录宣统朝政纪_page26.html">26</a><a href="清实录宣统朝政纪_page27.html">27</a><a href="清实录宣统朝政纪_page28.html">28</a><span>...</span><a href="清实录宣统朝政纪_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
