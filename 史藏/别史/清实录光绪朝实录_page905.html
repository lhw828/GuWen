<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 905 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 905 页/共 1316 页</h1>
    <div class="content">○谕内阁、刚毅等奏、整顿厘捐。及酌提关税盐务赢余。并裁并局所一摺。前因筹备饷需。亟应剔除弊窦特派刚毅、前往江南。切实查办。兹据该尚书、会同刘坤一等奏称、江南各项开支。近年晶■宜次裁减为数已逾百万。现复悉心综核。厘捐关税盐务各项。每年再行加提赢余。并裁并各局所。节省经费确有成数等语。国家慎重度支。自以严杜中饱。撙节糜费。为理财要义。然使＜目辟＞暒穴＜曰融＞夕＜夗贝＞括无遗。亦恐办公竭蹶。该大臣等所筹。尚属妥实周详。该司道等、共体时艰。认提公款。于饷需不无裨益即著照所议办理。所有此次筹出各款。均系取之官吏。并未取之商民。傥有藉此为由。另行设法取偿。以致格外累商病民者。该督等务当确切查明。严行倢■＜曰融＞■＜石木＞办。用副朝廷兴利除弊之至意。现月　　

○又谕、前据御史张荀鹤奏倢■＜曰融＞■＜石木＞江南盐巡道胡家桢、卑污贪婪。劣奣＜虘阝＞亦甚多。当经谕令刚毅查办。兹据查明覆奏。胡家桢被倢■＜曰融＞■＜石木＞各节。或查无确据。或事出有因。惟补授盐巡道后。任令其子胡炳坦、胡世昌、在皖南岸。充当委员致招物议殊属不知远嫌。江南盐巡道胡家桢、著交部议处。现月　　

○又谕、前据御史余诚格奏倢■＜曰融＞■＜石木＞漕运总督松椿、贪赃溺职。信任候补知县周士钰、贿卖差缺。以及防营废弛各节。当经谕令刚毅确查。兹据查明覆奏。松椿在任有年。于漕务河务。尚能尽心布置。防营亦属严密。各项差缺。均系因材器使。尚无废纵徇私等弊。惟江苏候补知县周士钰、恃才纵恣。奣＜虘阝＞亦近招摇。实属不知检束著即行革职。该督虽无信任该员情事。究难辞失察之咎。著交部议处。现月　　

○又谕、前因江苏候补道沈敦和、声名恶劣。当经谕令刚毅查办。兹据查明覆奏。江苏候补道沈敦和、贪婪巧诈。营私妄为。既据该大臣确查均有实据。沈敦和著即行革职。发往军台效力赎罪。即著刘坤一、德寿、迅速派员押解启程。毋任逗遛。现月　　

○谕军机大臣等、有人奏盐务劣绅缠讼。请饬查办一摺。据称两淮丁溪正场。有候选道严开第、句串合谋。鱼肉商人。嗾使举人丁崇业、诬指恒生锦克扣桶价。在总督运司两署。投递私函。招摇插讼。并有串通督署门丁。蒙批苛罚情事。请旨饬查等语。著刚毅确切查明。秉公讯办。以儆刁风而安商业。原摺著钞给阅看。将此谕令知之。寻奏、查明丁溪正场已饬照向章办理。丁崇业请从宽免议。严开第借学堂敛钱。应请交部议处。如所请行。摺包　　

○又谕、有人奏、广东候补知府王存善。盘踞厘局。包饷欠饷。中饱甚钜。其收受陋规。勒罚商民。均有确据。请饬查等语。该员前次被倢■＜曰融＞■＜石木＞各款。曾经谕令鹿传霖严办。即著归入前案。秉公确查。据实具奏。毋稍徇隐。另片奏、广东营务废弛。张琮募湘勇。谋为统带。在校场听选之始枪毙土人以致罢市。赵夺锦冒充副将。委署南韶连营游击。经部查出咨拏。潜逃未获。总兵曾维城等、均系贿买补署。上下欺蒙。匪徒溷奣＜虘阝＞亦。又片奏、候补同知潘灿。倚势招摇。各等语均著该抚一并确切查明覆奏。原摺一件。片二件。均著钞给阅看。将此谕令知之。现月　　

○总理各国事务衙门奏、申明增定矿务章程。一、限制矿地。只准指定某县一处。不得兼指数处。及混指全府全县。以杜垄断。一、华洋股本。均令各居其半。以免偏畸。并须由华商出名领办。一、请办矿务。必须查无窒碍。业经批允。始准招集洋股。订立合同。一、批准后以十个月为期。即须呈报开工。逾限准案作废。其议开在先各矿。仍照旧核办。以免纷扰。从之。摺包　　

○热河正总管延曾等奏、绥成殿文津阁两处要工。自奉暂缓修葺之谕又阅五年。情形增重。恳饰查勘估修得旨、前项工程。能否缓修。即著色楞额、就近敬谨查勘奏明办理。摺包　　

○山东巡抚毓贤奏、外患日亟。酌筹饷项。添练劲旅。得旨、即著饬司筹定的款。陆续添募。以资防范。　　

○云贵总督崧蕃奏、个蒙厂匪因法员勘路。聚血■乣滋事。调兵防剿。匪徒败窜情形。得旨、著总理衙门酌核办理。

摺包

　　

○又奏、法员勘路。滋扰全省。绅民惊惶。联递公呈。请设法挽回。以靖边圉。下所司知之。摺包　　

○庚子。谕内阁、本日引见延茂保送请旨录用之已革奉天铁岭县知县陈士芸、著勒令休致。　　

○谕军机大臣等、有人奏、敬陈管见。以裕利源一摺。据称轮船招商局。电报局督办之员。盘踞把持。积弊多端。请派大员彻底详查等语。招商电报两局。前经明降谕旨。饬令盛宣怀、督饬在事官商人等。迅将经管各项。递年收支数目。限三个月。分晰开具清单。酌定余利归公章程。专案奉报。并寄谕刚毅、饬令督同盛宣怀。一并彻查。原以轮船招商局务。系官督商办。其各分局、各轮船、如有弊窦。应由该局随时自行整顿也。昨据刚毅奏、由甯启程赴苏。查核招商电报两局款项。著即懔遵前旨。督饬盛宣怀、迅将酌提余利归公章程。拟定成数。奏明办理。当此时局孔艰。该大臣必能不避嫌怨。实事求事。万不至任听在事各员。多方掩饰。置公家利益于不顾也。原摺著钞给阅看。将此谕令知之。寻奏、查招商局、电报局、初借官款。业已还清。盛宣怀有督办之名。实与官场之通属有别。报效一节。仍应照章办理。报闻。摺包　　

○又谕、有人奏、开平矿务局。弊大利深。请饬彻底清查等语。开平矿务局前经谕令北洋大臣裕禄。查明实在情形。督饬承办之员。将近年收支数目。分晰开具清单。并将每年赢余之数。据实和盘托出。酌定余利归公章程。专条奏报该局开办已久。早有成效。亟应酌提余利。以期裨益公家。著裕禄迅即督饬承办该局事务内阁侍读学士张翼、确切核明。嗣后按年能提出余利若干成归公。拟定章程奏明办理。毋得稍有不实不尽。将此谕令知之。现月　　

○江苏巡抚德寿奏、升任江海关道李光久任内解京各款。业已交商。未便索还。请仍准汇兑。得旨、著照所请。嗣后即一律筹解实银。摺包　　

○江西巡抚松寿奏、各属入夏苦雨。庐陵、清江、新淦、峡江、吉水等县。被水受伤尤重。筹恤情形。得旨、即著饬属分别妥筹赈抚。毋任灾民失所。摺包　　

○浙江巡抚刘树堂奏、开化县被水酌恤情形。得旨、著即饬属妥为抚恤。毋任失所。仍查明是否不致成灾。分别办理。

摺包

　　

○陕西巡抚魏光焘奏、鄜州被雹成灾。得旨、即著查明被灾轻重。分别办理。据实奏报。摺包　　

○辛丑。上奉慈禧端佑康颐昭豫庄诚寿恭钦献崇熙皇太后幸纯一斋。侍晚膳。翌日如之。　　

○谕内阁、刘树堂奏、分别举劾一摺。浙江杭州府知府林启、嘉兴府知府宗培、衢州府知府洪思亮、仁和县知县调署嘉兴县萧治辉、钱塘县知县调署仁和县陈希贤、镇海县知县周延祚、据该抚胪陈各该员政迹。无愧贤能。均著传旨嘉奖。仍饬令该员等、益加奋勉。毋得始勤终怠。署武康县知县南塘通判刘舜年、钻营取巧。罔惜声名。卸署太平县知县候补知县陈正榕、性情贪酷。物议沸腾。均著即行革职。龙游县知县张炤、才欠开展。著开缺另补。甯海县县丞丁维庚、平湖县主簿费文郁、年力就衰。难期振作。均著勒令休致。以肃吏治。现月　　

○湖北巡抚于荫霖奏、洋枪子弹。各省务胦一律。以资通用。得旨、枪石滟驳子弹必应合膛。必应一律。已晶■宜谕各该省遵照办理。并酌提各厂枪枝。解京考验矣。摺包　　

○又奏、保举贤员恳恩破格录用。得旨、程仪洛、王秉恩、均著送部引见。摺包　　

○壬寅。万寿节前期。上诣仪鸾殿慈禧端佑康颐昭豫庄诚寿恭钦献崇熙皇太后前行礼。　　

○御勤政殿受贺。　　

○以太常寺少卿郭曾炘为光禄寺卿。谕摺汇存　　

○癸卯。谕军机大臣等、谭钟麟等电奏、筹款拟购湘米。由海运京等语。著户部酌核奏明办理。现月　　

○上以孟秋享太庙。自是日始。斋戒三日。　　

○甲辰。万寿节。遣官祭太庙后殿。奉先殿。　　

○三品顶戴督办云南矿务唐炯奏、遵旨铸钱。需铅甚夥。于铜本内提银二万两。发交矿务公司采办。请免扣减平。以示体恤。又奏矿务公司。承借底本三十万两。均于限内分次缴清。并下户部知之。摺包　　

○乙巳。礼部奏、添铸伊＜覀之＞■牛军标中军副将等关防。缮模进呈。报闻。　　

○协修官汪昇远恭纂　　

总纂官熊方燧恭辑监修总裁世恭阅四月二十日正总裁那月日专司蒿■禾本陆恭覆阅癸丑十一月十九日　　

徐月日　　

荣月日副总裁唐月日　　

宗室宝恭阅九月十八日

　　

陈恭阅三签十二月二十二日　　

熙月日　　


大清德宗同天崇运大中至正经文纬武仁孝睿智端俭宽勤景皇帝实录卷之四百四十八　　

光绪二十五年。己亥。秋七月。丙午朔。享太庙。遣睿亲王魁斌恭代行礼。东华续录　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至乙亥皆如之。　　

○成都将军裕祥奏、挑练旗兵成军。得旨、著该将军等督领认真训练。俾成劲旅。毋得日久生懈。摺包　　

○丁未。谕军机大臣等、御史齐兰奏、各省文报迟延。亟宜整顿等语。著兵部通行各省。申明定例。认真整顿。现月　　

○又谕齐兰奏、回避即用选缺。请饬变通章程等语。著吏部议奏。寻议驳。现月　　

○四川总督奎俊奏、稽查回避人员。得旨、著即认真稽查以清仕途。如再敢违例取巧。即行从严倢■＜曰融＞■＜石木＞办。摺包　　

○以擅自用刑。革河南都司王得著职。摺包　　
</div>
    <div class="pagination">
<a href="清实录光绪朝实录_page904.html">上一页</a><span>...</span><a href="清实录光绪朝实录_page900.html">900</a><a href="清实录光绪朝实录_page901.html">901</a><a href="清实录光绪朝实录_page902.html">902</a><a href="清实录光绪朝实录_page903.html">903</a><a href="清实录光绪朝实录_page904.html">904</a><span class="current-page">905</span><a href="清实录光绪朝实录_page906.html">906</a><a href="清实录光绪朝实录_page907.html">907</a><a href="清实录光绪朝实录_page908.html">908</a><a href="清实录光绪朝实录_page909.html">909</a><a href="清实录光绪朝实录_page910.html">910</a><span>...</span><a href="清实录光绪朝实录_page906.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
