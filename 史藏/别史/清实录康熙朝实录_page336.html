<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 336 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 336 页/共 681 页</h1>
    <div class="content">○理藩院题、喀尔喀信顺额尔克戴青等六台吉、奏称所属牲畜尽毙、饥荒不能度日、祈赐恤养。应遣官清察。得上

□日、此六台吉饥荒、不速行拯救、则死亡愈多。著速行差官确查　　

○理藩院议、苏尼特满济思哈硕色等、抢夺喀尔喀多尔济巴尔桑之骆驼行李。又喀尔喀朱布尔哈什哈等、抢夺哨探人之马匹。应将为首者论绞。余各罚牲畜有差。上谕大学士等曰、满济思哈硕色、朱布尔哈什哈等、并从宽免死、照为从例完结。至求入内地之喀尔喀等、互相杀夺。若不速为安插、渐致流亡。今宜专遣大臣、收集喀尔喀散亡之众。又谕曰、昔太宗文皇帝、以次收定四十九旗蒙古。后欲全收北边喀尔喀、未及行而太宗文皇帝宾天。后苏尼特腾机思、怀恨睿王、反入喀尔喀。喀尔喀欲杀腾机思所尚我国公主。腾机思向喀尔喀哭云、我如何负太宗文皇帝仁恩、杀我妻耶。尔等欲杀我妻、将我一并加戮。如此坚执。故我国公主、未曾遇害。今闻喀尔喀国内饥荒、互相杀掳。朕欲普天万国、皆得其所。一体加恩。喀尔喀流离至此、故特遣大臣收集流亡。使安插得所。伊桑阿等奏曰、皇上圣谕、诚天地覆载之心也　　

○己亥。上驻跸兴州　　

○庚子。上驻跸恩格木噶山　　

○湖广巡抚杨素蕴疏言、湖北各属、亢旱异常。请将湖北本年分应徵漕粮、分年带徵、使百姓得一意办纳南粮、以给兵饷。得上□日、近因直属地方亢旱、朕心深切焦劳。已经遣官详察。今据奏湖北地方亢旱、小民饥馑等语。朕心益廑忧虑。著差户部贤能司官、速往会同该督抚详察以闻。寻户部议、将本年应徵正耗漕粮、漕项钱粮、准康熙二十九三十两年带征。从之　　

○辛丑。上驻跸老鸹店　　

○壬寅。上驻跸罗山　　

○达赖喇嘛班禅胡土克图、达赖汗等、遣使进贡。赏赉如例　　

○癸卯。上回宫。诣皇太后宫、问安　　

○甲辰。谕大学士等、理藩院事务、所关最要。官员缺出、应用之人甚少。蒙古旗分阿达哈哈番、拜他喇布勒哈番、拖沙喇哈番、及侍卫、可令各旗都统奏闻引见。此中有通习文字者选用　　

○丙午。月祭大行皇后。上亲临举哀　　

○戊申。旌表四川烈妇谭氏、孀居拒奸、致被斧砍殒

命、给银建坊如例　　

○庚戌。户部议覆、郎中殷特等、会同直隶巡抚于成龙疏言、臣等察勘直属被灾地方、宣府、广平、真定等府所属、被灾十分者、共四十四州县卫所。请将本年未徵钱粮豁免。并发各属所贮仓粮、通行赈济。若米谷不敷、动正项钱粮、折米支给。又保定、顺德、大名、顺天、河间等府、五十六州县卫所、被灾七八九分不等。请照定例、按被灾分数、酌免钱粮。应如所请。上谕大学士等曰、小民生计、最多苦辛。今人动称耕九余三、谈何容易。农家终□山戊示□勤动、幸遇有秋、而谷价又贱。欲办八口衣食、与来□山戊示□耕种之资、犹恐不足。安得宽然有余。一遇歉□山戊示

□、不免颠连困苦矣。惟富饶业户、陈陈相因。贱买贵卖、每获厚利。然赖有富户居积、犹得散粜民间、以济荒歉。若使尽为灾黎、其何以堪。自古帝王生长深宫、少知稼穑艰难、与民生疾苦。朕轸念民艰、时常巡省。周咨博访、悉知穷檐困踣之状、实可哀怜。直隶被灾地方、本年未徵钱粮、及康熙二十九年上半年钱粮、俱应蠲免。著候谕上□日行　　

○予故原任吏部侍郎张鹏、祭葬如例　　

○以正白旗汉军都统伯石文炳、为福州将军　　

○辛亥。上诣皇太后宫、问安　　

○谕户部、朕勤求治理。笃念民依。欲使妇子干宁、用是频蠲租赋。至于时值荒歉、倍切焦思。赈赡之恩、尤宜亟沛。今□山戊示□畿辅、亢旸为虐、播种愆期。年谷不登、小民艰食。旱灾情形、朕所亲见。夙夜殷劳、轸念已久。顾此茕茕之民、糊口尚不能给。若更责以输赋、必致流移失业。直隶被灾州县卫所、所有本年地丁各项钱粮、除已徵在官外、其余未经徵收、及康熙二十九年上半年钱粮、尽行蠲免。尔部速行该抚、通行晓谕。务使均沾实惠、以副朕拯恤穷黎至意。如民人仍致流散。或不肖官役、朦混侵蚀、及复行私徵者、将该抚一并严加处分。尔部即遵谕行　　

○壬子。大学士伊桑阿等、进纂辑政治典训式样。得上

□日、朕御极三十年来、惟兢兢祗畏、常存始勤终怠之虞。孜孜不已、每思满损谦益之戒。今阅此书、增愧于怀。况比年不登、民生未遂。地震星变、往往频仍。正当君臣上下、协心同虑、抚绥万邦。夙夜黾勉、尚且不暇。岂容自矜自伐、以重己过。违道取誉、以务虚名。欲将此书停止编摩。卿等其议之　　

○都察院左都御史郭琇疏参、原任少詹事高士奇、植党营私、与原任左都御史王鸿绪、见任科臣何楷、翰林陈元龙、王顼龄等、招摇纳贿。请赐罢谴。得上□日、高士奇、王鸿绪、陈元龙、俱著休致回籍。王顼龄、何楷、著留任　　

○甲寅。以册谥大行皇后。遣都统喇克达、告祭太庙　　

○乙卯。命和硕简亲王雅布、多罗信郡王鄂札、赍册宝、上大行皇后尊谥。册文曰、道弘地载、六宫资阴教之修。化始人伦、万国仰母仪之重。壸闱擅媺、音足嗣于前徽。图史流馨、德常新于奕禩。皇后佟氏、英钟戚畹。瑞衍名宗。克秉渊心、协女箴之婉娩。式昭玉度、本天赋之温庄。自妫水以嫔虞。比周京之缵女。佐晨昏而将敬、勤著鸡鸣。溥鞠育以宣慈、庆贻麟定。仁能逮下、木樛曲以堪萦。志在进贤、荇参差而必采。世方逢乎丰豫、俭德滋彰。名已冠乎宫庭、谦怀弥笃。佩环有节、恒赞宵衣。织紞惟劳、允师内职。二南之风继轨。九卿之属倾心。乃正坤维。洵推哲配。袆褕初御、方期延祉于长秋。繐帐旋陈、遽悼韬辉于永夜。虽此日之芳华易谢、而千年之令誉靡穷。考古彝章。称

兹显谥。聿焕丹青之采。丕扬金石之光。特以册宝、谥曰孝懿皇后。于戏。溯淑型于桂馆、嫓美姜任。播嘉则于琼章、垂声穹壤。荣哀具备。宠渥祗承　　

○戊午。以翰林院侍讲学士席密图、充日讲起居注官　　

○以镶黄旗蒙古都统苏尔达、为领侍卫内大臣。领侍卫内大臣公倭赫、为镶黄旗蒙古都统　　

○喀尔喀扎萨克墨尔根济农等、遣使进九白年贡。宴赉如例　　

○公图海妻故。遣大臣一员、侍卫十员、往奠茶酒　　

○己未。公额必隆妻故。遣大臣二员、侍卫二十员、往奠茶酒　　

○庚申。孝慈高皇后忌辰。遣官祭福陵　　

○上诣皇太后宫、问安　　

○辛酉。谕户部、令□山戊示□畿内亢晹、田亩鲜获。朕所深悉。被灾人民、已加恩蠲赈。八旗田庄、俱在畿辅近地、同属灾伤。满洲蒙古汉军甲兵、皆须养马、原资禾稼以供饲秣。今谷既不登、刍豆必致涌贵。虽给有月饷银米、可以赡育家口。贫乏兵丁、经营草料、恐滋困累。朕殊用轸念。著详察实系穷兵、无力养马者、开列名数送部。自本年十月起、至来年秋成时止、其马匹所需钱粮、应加给赐、以昭朕一体爱恤兵民之意。作何恩给、尔部确议具奏。寻议、无力养马兵丁、月给银三两。从之　　

○喀尔喀额尔德尼济农等、遣使进九白年贡。宴赉如例　　

○壬戌。吏部题、理藩院郎中缺出、例将参领、阿达哈哈番、掣签拟正陪具题。今员外郎缺出、亦应将步军副尉、拜他喇布勒哈番、佐领、侍卫等、掣签拟正陪具题。得上□日、理藩院郎中、员外等官缺出、停其掣签。将八旗移送应补官员、引见补授。其应补郎中之人、已补员外主事。应补员外之人、已补主事。若遇伊等应补缺出、仍令一并引见　　

○癸亥。前锋统领查喇克图、以行围时约束不严、革职　　

○兵部尚书纪尔他布等疏言、臣等奉命往查汛界内苏尼特等地方、所驻喀尔喀汗、济农、台吉等、游牧之处、水草俱佳。其内地蒙古水草、亦不至匮乏。惟偷窃小盗、或时有之。得上□日、窃盗时有、皆本管人员怠玩所致。著尔部严行禁约　　

○以和硕额驸穆赫遴、为正白旗汉军都统　　

冬。十月。甲子朔。享太庙。遣领侍卫内大臣索额图行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后陵　　

○颁康熙二十九年时宪历　　

○琉球国中山王尚贞、遣陪臣毛起龙等进贡。赏赉如例　　

○乙丑。内阁学士兼礼部侍郎拜礼、以病乞假。允之　　

○吏部议覆、刑科给事中陈世安疏言、吏部文选考功二司、向有调取才能之例。夫选句之升选、有俸册可凭。功司之处分、有则例可考。但得老成廉静之人、查册籍奉行足矣。请嗣后两司缺出、止依俸次升补。若老迈庸劣、不时参处。应如所请。从之　　

○丙寅。皇太后圣寿节。遵懿上□日、停止行礼筵宴　　

○以正白旗满洲都统阿密达、为领侍卫内大臣。调正白旗蒙古都统郎谈、为满洲都统　　

○戊辰。月祭孝懿皇后。上亲临举哀　　

○己巳。免江南邳州等九州县卫、本年分水灾额赋有差　　

○户部题、冬月五城煮粥赈济、应照例行三月。得上□日、今□山戊示□年谷不登、民人就食者必多。朕深为轸念。煮赈银米、著加一倍。展限两月。专差官员、亲身散给、俾贫民得沾实惠。勿致胥役侵蚀中饱。仍著都察院堂官、不时察看　　

</div>
    <div class="pagination">
<a href="清实录康熙朝实录_page335.html">上一页</a><span>...</span><a href="清实录康熙朝实录_page331.html">331</a><a href="清实录康熙朝实录_page332.html">332</a><a href="清实录康熙朝实录_page333.html">333</a><a href="清实录康熙朝实录_page334.html">334</a><a href="清实录康熙朝实录_page335.html">335</a><span class="current-page">336</span><a href="清实录康熙朝实录_page337.html">337</a><a href="清实录康熙朝实录_page338.html">338</a><a href="清实录康熙朝实录_page339.html">339</a><a href="清实录康熙朝实录_page340.html">340</a><a href="清实录康熙朝实录_page341.html">341</a><span>...</span><a href="清实录康熙朝实录_page337.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
