<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 316 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 316 页/共 523 页</h1>
    <div class="content">
□日、不许再借黄济运。伊等惟知颂圣。并云俟陈凤翔到任后遵上□日办理。究竟不借黄济运。应如何设法引出清水。或湖水实在微弱。则拨运事宜。亦应早为计及。岂竟互相推诿。坐待贻误。此事著托津、初彭龄、松筠、吴璥、会同许兆椿、陈凤翔、查勘水势情形。熟商妥议。筹定办法。迅速由驿覆奏。再松筠职任系两江总督。河工不过兼辖。非其专责。如河工有须地方官员协力之处。伊帮同调遣。不致掣肘。其河员内有侵贪不职劣迹。伊据实纠参。若一切发帑办工等事。转不必以身独任。致多牵碍。将此谕令知之。　　

○丁巳。世祖章皇帝忌辰。遣官祭孝陵。　　

○戊午。谕内阁、温承惠奏、筹议阿哥出京沿途照料章程一摺。内称东北两路行宫、系马兰镇总兵专管、西路行宫、系泰宁镇总兵专管、请令该镇接奉行知、即迎赴前途总查经理等语。阿哥出京。既有道将等随赴沿途照料。其东北暨西路行宫。系马兰泰宁二镇专管。该镇等派员经理足矣。若必该二镇亲来迎赴。则遇朕銮辂经临。又何以加乎。该督此一条所议太过。不知大体。著传上□日申饬。不准行。其余添设弁兵堆拨、责成各该道将之处。俱著照所议办理。嗣后每届阿哥出京。礼部、太常寺、早为题奏。以便总理行营处先期咨会豫备。并径行通永霸昌二道。俾免迟误。　　

○以巡防南河马港口河岸新筑长堤。添设淮海道一员。驻劄中河。以桃北、中河、山安、海防、四厅属之。并设海安、海阜、同知两员。守备两员。把总两员。协办把总两员。河兵三百七十五名。堡夫一百二十五名。并移海州州同、阜宁县县丞、分驻南北两岸。铸给印信。从钦差湖广总督马慧裕等请也。　　

○己未。享太庙。遣皇三子绵恺恭代行礼。　　

○遣官祭太岁之神。　　

○庚申。以四川绥宁协副将张绩、为山西大同镇总兵官。　　

○辛酉。立春。顺天府进土牛春山宝座。　　

○壬戌。谕内阁、同兴奏、接办喻李氏一案、究出承审委员有意诱翻、以致叶秀诬认正凶各情、据实参奏一摺。湖北应山县民妇喻李氏控案。上年据汪志伊奏、从前胡绍德之死。讯非喻春殴毙。系县民叶秀图财谋命。该县知县钱丙曜、将喻春非刑逼认。问拟斩决。当将钱丙曜及承审各员、分别革审。复因赃据凶仗、及要证程金、均在未获。迄未定谳。案关重大。经朕特降谕上□日、令同兴详悉审究。今据同兴奏、现将要证程金缉获、亲提研讯、则从前喻春之抢夺杀人、不为无据、而叶秀此时之诬认正凶、全系委员有意诱翻、现据查出刘曜庚、贾鈵、二人于提讯叶秀时提发拧耳、令其直跪至一日夜之久、叶秀情急妄供、该同知等随给与酒食、用言开导、并诱以杀人不过军罪、将图财害命挑线售卖各情、逐层领说、叶秀遂照依供认、该委员复常赏给钱物、是以该犯安心直认、全不翻供、其见证褚兆漋等、亦经该委员等押令在雪地内日夜长跪、并将程楚扬打落二齿、始随同附和、验视属实等语。该同知等种种诱翻逼拷。殊出情理之外。汪志伊前奏。不无偏听周内。亟须彻底究讯。以期水落石出。此案著交同兴一手审明。若汪懤伊有授意属员情节。迅速先行严参具奏。俟定拟后、再来京陛见。前赴贵州新任。所有原审之武昌府同知刘曜庚、施南府同知贾鈵、著革职。其会审之郧阳府知府刘坤、亦著解任一并交该抚提同严审定拟。如审讯确实。著查明从前汪志伊原参之知府双庆等、奏请开复。案经屡翻该抚当虚衷研鞫。无枉无纵。以成信谳。　　

○癸亥。谕内阁、昨因马谭氏母女二命被害一案。正凶日久未获。经吏兵二部将十一年及十二年以后历任文武各员、开单进呈。惟各员名下未经注明系何处分复命军机大臣、将本管地面承缉督缉、城内关厢协缉督缉各武职、暨五城关厢外督协缉各文员、查明具奏朕详加酌核。除本管地面十一年失事在任各员业经降调外。其节经议处改为降二级留任之保祥等四员。又失事以后十二年陆续到任部议实降改为降二级留任之额勒金泰等六员。均无庸另议。其在十二年十二月以后陆续到任之卓佛霍等三员。从前部议实降、改为降二级留任。著再加恩改为降一级留任。其自十一年十二月以后城内关厢、及五城关厢外文武各员处分。本所应得。但念究非本管地面可比所有该员等处分。著与十二年十二月以后在任文武各员。一并施恩。俱著全行开复。该员经此次宽免之后。务宜各矢天良。上紧查缉。如本管地面有能弋获正凶者。不但开复处分。并当格外优奖。其业经开复各员。一经拏获。即予升擢。无得视为海捕具文。怠忽从事。因循疲玩。终无结案之时。成何事体。此后步军统领、五城、顺天府、每届三月具奏一次。亦不必自请处分。惟当督饬弁兵番役等一体踹缉。期于必获。副朕超雪沉冤连年萦系至意。　　

○甲子。上御奉三无私殿。赐皇子亲藩等宴。　　

○御山高水长赐王公大臣、蒙古王贝勒、贝子公、额驸、台吉、及外藩使臣等食。至丁卯皆如之。　　

○乙丑。上诣安佑宫行礼。　　

○御正大光明殿。赐朝正外藩等宴。作乐赐酒。如除夕仪。　　

○丙寅。上御正大光明殿。赐大学士尚书等宴。　　

○戊辰。上还宫。　　

○以下辛祈谷于上帝。自是日始斋戒三日。　　

○己巳。调镶黄旗汉军副都统德文、为正黄旗满洲副都统。镶蓝旗护军统领扎克塔尔为正黄旗护军统领。以三等侍卫富兰、为镶黄旗汉军副都统。已革正白旗护军统领瑞龄、为镶蓝旗护军统领。　　

○庚午。上诣南郊斋宫斋宿。　　

○辛未。祈谷于上帝。上亲诣行礼。　　

○诣恩佑寺行礼。　　

○幸圆明园。　　

○刑部奏、议覆湖北民妇张罗氏令伊媳取砒乘闲服毒一案。得上□日、此案张罗氏起意寻死图赖王家泽。令伊媳陈氏取砒。伊媳不肯前往该氏即诓称、止系携砒至王家泽家恐吓。并非真正服毒。伊媳始行取砒。该氏复将伊媳遣开。乘闲服毒。及伊媳知觉当即泣喊灌救。是张罗氏服毒身死。实为陈氏所不及知。且张罗氏毒发未死之前。业将自行起意寻死图赖、及诓伊媳取砒各情。向伊夫妾贺氏言明。并有贺氏不必责怨伊媳等语。众所共闻。所有陈氏问拟凌迟处死之处。著改为斩监候、归入本年秋审服制册内办理。　　

○谕军机大臣等、陈凤翔奏、查明湖河水势高低尺寸、并趱挑运河情形一摺。此时扼要机宜。全在蓄清敌黄四字。湖水得蓄高之效。始能全力敌黄。黄水无旁洩之时。自必迅流达海。如此不但以清刷黄。并可以黄刷黄。将来湖水汇黄东注。奔流湍急。河槽愈刷愈深。则黄水永无壅溃之虞。湖水永无泛滥之虑。即运河之淤垫。更当不挖自除。而其办法、全在堤堰坚固。多蓄清水。实为至要关键。陈凤翔惟当力遵朕训。即朕亦非悬度臆揣而得。实缘恭绎列祖列宗圣训。敬考前谟。历著成效。若舍此不遵。又将凭何办理。勉之望之。将此谕令知之。　　

○壬申。添设直隶建昌赤峰二营都司千总把总外委各一员。额外外委各二员。兵各二百名。朝阳营守备千总把总外委一员。额外外委二员。兵一百五十名。并于建昌、赤峰、朝阳、三营所辖境内要区。每营添设三汛。每汛各添设千总一员。额外外委二员。兵六十名。移蔚州路参将驻八沟。管辖建昌赤峰朝阳三营。并归提标统辖。热河都统兼管。移八沟营都司驻蔚州路。仍归宣化镇管辖。裁清家口滴水崖都司。四海冶堡守备。从总督温承惠请也。　　

○癸酉。孝圣宪皇后忌辰。遣官祭泰东陵。　　

○两广总督百龄、以病乞解任。命来京。为刑部尚书。调两江总督松筠、为两广总督。以刑部尚书勒保、为两江总督。　　

○以礼部尚书福庆、兼正白旗蒙古都统。　　

○甲戌。上幸万寿山。　　

○乙亥。谕内阁本日仓场侍郎奏、漕白粮分赔会议未为允协逐款陈明一摺。并恭录原奏、及户部原文呈览。当经朕召对玉宁等、面加垂询。所奏亦甚详晰。此项陈粳米八千石。自嘉庆十年冬闲起至十二年九月止俱已搭放完竣奏销在案。今议令自三年以后分赔。岂不于案外溢出。况事隔多年。今忽云此八千石有敝□大。而又不能指出确据。又漕粮霉变之米。于十四年五月十八日高添凤破案后。即经仓场侍郎以白粮既有亏短漕粮亦难凭信奏请次第清厘。面请另派大员。朕面谕汝二人即系新任。断无回护。即派汝二人盘查。七月十七日开仓盘粮。九月二十二日完竣。曾将亏短霉变米数具奏。设使彼时派庆桂董诰盘查。具奏漕粮有敝

□大。即令盘查之人赔偿。有是理乎。今议截至十四年七月十七日为止。分别追赔。是以查办之人。代认分赔之咎。且与白粮以五月十八日高添凤破案之日为止。办理两歧。至中西两仓白粮。六月二十日始行盘竣。曾于是月十四十五等日、因大雨廒座渗漏。沾坏米石。经监督等呈报、该侍郎于六月二十六日具奏。并请派员勘估修葺。是米石沾坏在先。接任监督出具收管在后。今议令向接管各员分别追赔。则前任监督。转得置身事外。殊未允当。以上三条。原议大臣董诰等、办理未免草率。俱著明白回奏。所有各文卷。户部俱有案可凭。前此查办时。若系该司员有意隐匿、不行送看。并著查参具奏。毋稍回护。寻奏、陈粳米八千石。应遵上□日将十一年以前各员、免其赔补。其漕粮霉变之米。应照白粮一律自五月十八日截止、新任仓场玉宁等、无庸著赔。中西两仓白粮。应仍在旧任监督等名下追赔。至全案册档。由户部司员汇送。并无遗漏。臣等前议拘泥例案。应请交部议处。得上□日、著加恩改为察议。　　

○丙子。谕内阁、勒保奏、恳将刑部郎中韩文绮、员外郎邱树棠、带往江南差委、酌量奏补一摺。在京部院大臣＜闲＞任外省。前曾有上□日、不准将所属司员奏请带往。以杜营求之敝□大。兹勒保所请、若系伊曾经历任地方如四川陕甘等省。则系为人择官。不特不允所奏。尚当予以应得处分。念伊此次前赴江南。于该省情形素未阅历。酌带信实可靠之员。以资佐理。尚属因公起见。亦不准随带两员。著加恩准其将刑部员外郎邱树棠、带往江南差委。如果实心任事。总俟三四年后。遇有两江知府缺出。奏请补用。嗣后不得援以为例。　　

○以兵部尚书刘权之、为国史馆副总裁官。　　

○戊寅。上诣大高殿行礼。　　

○还宫。　　

○朝鲜国王李玜、遣使表贺万寿、冬至、元旦三大节。进贡方物。赏赉筵宴如例。　　

○暹罗国王郑佛、遣使表贡方物。赏赉筵宴如例。　　

○己卯。孝仪纯皇后忌辰。遣官祭裕陵。　　

○谕内阁、本日稽查甲米御史良辅、甘家斌等奏、稽查甲米章程一摺。披阅各条。尚属可行。著照所请。将查米处所。移于朝阳门外路西。所有官房五闲。即为该御史等驻班之所。领米各车。每日限于己刻陆续赶到。如迟至未刻者。查取领放迟延职名议处。查米吏役。定为五名。由五城司坊各派一人。按月轮换。应需公费。交仓场侍郎照稽查俸米之例。于茶果项下动支。该御史等务须实力稽查。毋令日久生懈。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百三十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四

级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十六年。辛未。二月。庚辰朔。旌表守正捐躯河南汝阳县民杨玉妻刘氏。　　

○辛巳。谕内阁、向来朕驻跸圆明园。各衙门轮班直日。遇朕进宫至回园之期。前后班相距在十日以内者。仍按前班接算。如在十日以外。即另行轮起。此于政体无关。殊可不必。嗣后遇朕巡幸启銮、及冬闲进城。距回銮驻园、及次年幸园、为期较远。各衙门自应另行按班轮直。若平时进宫回园。无论在十日内外。前后班俱接算轮流。无庸另计。　　

○又谕、永定河南北两岸。上年漫溢之后。现须大加疏培。以御盛涨。又石景山东岸、亦有应添要工。皆系亟须办理。所有温承惠奏估需五万四千五百四两。著准其在大工项下动支。督饬承办各员。实力妥办。其另请于岁抢修项下添银八千两之处。虽据该督奏称下年不得援以为例。但永定河岁抢修银两。从前那彦宝已奏明于旧额二万二千两之外。添至一倍。嗣又据该督奏请五千两。并据声称作为定额。今甫隔年。即续有加增。安知来年该督不又托词多请。殊非慎重经费之道。著不准行。寻据温承惠覆奏、上年水势异涨。现在即需加镶。并多拆做之处。仍恳赏银八千两。购料贮工修防。将来仍不得援以为例。从之。　　

○以故喀尔喀扎萨克图汗扎萨克辅国公车登多尔济子索诺木车凌、袭爵。　　

○壬午、以举行仲春经筵。遣官告祭奉先殿。传心殿。上御文华殿经筵。直讲官玉麟、费淳、进讲中庸用其中于民。讲毕。上宣御论曰、古圣人御世。以天下人之聪明。为己之聪明。所谓好问则裕也。孔子称舜为大知。诚后圣得先圣之心传道统矣。盖人之见识有偏有全。自作聪明者。喜謀恶直。不纳嘉言。拒谏饰非。不闻忠告。久之自趋于隘。流为下愚不移。徒自蔽耳。上圣才知。迥异常人。好问好察。虚衷采纳。从善如转圜。改过不吝。虽抱浚哲文明之资。不敢自恃。咨于岳牧。询于刍荛。诚立极之大纲。为政之要道也。然发言盈庭。鲜皆当理。或过或不及。有两端焉。于是兼综众说。酌核至当。自有一定不易之理。所谓中也。中也者。天下之大本也。五六天地之中。上天以之定四时。成岁功。圣王用之于民。无过不及。措之事业。见诸施行。知愈精而量愈广。德益纯而道益彰。后代人君。岂可不景仰虞舜。敬希重华之心法乎。用中建极。敷锡庶民。政治蒸然日上。于变时雍。孰谓有虞之隆轨。不能见于今日。总在于人君一心自勉耳。直讲官桂芳、陈希曾、进讲易经圣人以顺动则刑罚清而民服。讲毕。上宣御论曰、大易释豫象辞曰。志行顺动。黎庶向风。圣人体天行健。御极治民。道德齐礼。讲让兴廉。狱讼自息。民志大畏。无繁刑也。顺理而动。举直错枉。明慎用刑。虚衷研究。一言不可偏听。一字必归于是。准于人情。合诸物理。则情得其平。两造孰有不服。理行其是。吾心亦可自安。所动皆顺。朝野胥悦豫矣。夫物不平则鸣。民不服则狱讼滋兴。刁风日炽。用刑无休息之时。比户鲜安宁之象。岂小民之乐于争斗、甘心告讦乎。皆治世之君、所行之政事。鲜能中礼。而岳牧百司。习于安逸。不能克勤。诿之于习俗。殊不知上无仁风善政。安望刑清讼＜闲＞哉。君臣交泰。力行政治。非礼不为。彰善瘅恶。小民知所趋向。渐臻易俗移风。刑措不用。咸中有庆矣。人君为百官万民之标准。诚能宵旰孜孜。敬事不息。必能成治功。建皇极。熙皞同豫。远溯唐虞之盛轨。无思不服。合于豫卦顺动之义。此圣人示象垂教之深意。以为后世人君之极则也。礼成。上幸文渊阁。赐讲官暨听讲诸臣茶。复赐宴于本仁殿。　　

○遣官祭文昌帝君庙。　　

</div>
    <div class="pagination">
<a href="清实录嘉庆朝实录_page315.html">上一页</a><span>...</span><a href="清实录嘉庆朝实录_page311.html">311</a><a href="清实录嘉庆朝实录_page312.html">312</a><a href="清实录嘉庆朝实录_page313.html">313</a><a href="清实录嘉庆朝实录_page314.html">314</a><a href="清实录嘉庆朝实录_page315.html">315</a><span class="current-page">316</span><a href="清实录嘉庆朝实录_page317.html">317</a><a href="清实录嘉庆朝实录_page318.html">318</a><a href="清实录嘉庆朝实录_page319.html">319</a><a href="清实录嘉庆朝实录_page320.html">320</a><a href="清实录嘉庆朝实录_page321.html">321</a><span>...</span><a href="清实录嘉庆朝实录_page317.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
