<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 540 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 540 页/共 681 页</h1>
    <div class="content">○甲午。上驻跸两间房。　　

○乙未。上驻跸遥亭。　　

○丙申。上驻跸密云县。　　

○丁酉。上驻跸三家店。　　

○戊戌。上回宫。诣皇太后宫、问安。　　

○己亥。户部议覆、云南贵州总督贝和诺等疏言、云南金银铜锡等矿厂自康熙四十四年冬季起至四十五年秋季止、一年之内共收税额银八万一百五十二两零金八十四两零。应驳回、令该督据实严查加增。上谕大学士等曰、云南矿税、一年徵银八万两零用拨兵饷、数亦不少若又令增加有不致累民乎。此所得钱粮、即敷所用矣。本发还著照原题议结。　　

○又谕曰江浙地方今年旱荒有被灾之处朕心殊觉恻然屡颁谕上□日截留漕粮以赈饥蠲免历年拖欠以济困厄。想被灾人民己各得其所矣。但江浙乃财赋要区。尔等可会同户部将江浙所属成灾州县几何。所免田粮几何丁粮几何仍应徵收田粮几何丁粮几何及不成灾州县几何应徵田粮几何丁粮几何通计钱粮几何察明具奏。　　

○又谕曰、边外地广人稀、自古以来从未开垦。朕数年避暑塞外。令开垦种植。见禾苗有高七尺、穗长一尺五寸者。今年南巡、曾以此语张鹏翮、伊未敢深信。近值边外收获之时、命特刈数本、驿送总漕桑额转示张鹏翮矣。且内地之田、虽在丰年、每亩所收止一二石。若边外之田所获更倍之。可见地方不同。然人力亦不可不尽也。　　

○庚子上诣皇太后宫、问安。　　

○升左都御史萧永藻、为兵部尚书宗人府府丞宋骏业为都察院左副都御史。　　

○升前锋参领常关保为白都纳副都统。　　

○辛丑。谕吏部尚书温达等曰今观部院衙门司官、甚是不及京察甄别既经停止若不行考察渐至废弛司官虽稍能办事倘行止不端岂可容留。其不能做稿说堂者亦应革退。尔等俱系大臣、此次考察、不可互相徇情。或各部院官员、有彼此迁转、任事未久者、本衙门堂官、不能悉知其人著九卿会同考察分别具奏。　　

○免山东章邱等七县本年分水灾额赋有差。　　

○壬寅。浙江巡抚王然疏言、杭州嘉兴等处今□山戊不

□少雨无收请截留漕粮五万石、以备驻防兵粮。又奉命赈济。查常平仓积榖无多请照山东例于常平仓开。例捐纳。上谕大学士等曰、浙省被灾州县亦照江南、著总漕桑额亲身会同该抚、于被灾各州县截留漕粮、赈济饥民。何必捐纳。尔等传谕户部。　　

○以户部郎中张愫、为广西按察使司佥事、提调学政。　　

○癸卯。上御太和殿视朝。文武升转各官谢恩。　　

○九卿等遵上□日查参、各部院衙门司官万塔布等十二员。得上□日伊等俱著革退其各培院大小衙门笔帖式内有钻营揽事行止乖乱狂妄庸劣不能举笔者亦著革退。　　

○甲辰。上诣皇太后宫、问安。　　

○上幸畅春园。　　

十一月。己酉朔谕户部江浙地方赋役殷繁倍于他省朕屡经巡历时切轸怀比年以来业己节次敷恩频行蠲贷顷因两省偶被旱灾、随命按数减徵、豁免漕欠、并分截本年漕粮、令该督抚亲往散赈犹念民间素鲜储积生计不充非更加格外滋培则荒歉之余未能骤臻康阜兹特再施膏泽用弘休养康熙四十七年江南浙江通省人丁共额徵银六十九万七千七百余两著悉与蠲免其今年被灾安徽所属七州县三卫、江苏所属二十五州县三卫应徵康熙四十七年田亩银共二百九十七万五千二百余两粮三十九万二千余石浙江二十州县一所应徵康熙四十七年田亩银九十六万一千五百余两粮九万六千余石亦俱著免徵。所有旧欠带徵银米、并暂停追取。俟开徵时、一并输纳。务使小民一岁之内、绝迹公庭、安处陇亩、俾得优游作息经理农桑庶几闾阎气象可以日加丰豫谕上□日到日该督抚体朕孳孳惠爱黎元至意各饬有司实心奉行仍张示通晓令咸知悉倘蠲除不实致有侵冒察出从重治罪尔部即遵谕行。　　

○庚戌。以署理仓场侍郎事正黄旗汉军都统富宁安为汉缺都察院左都御史。　　

○阿禄科尔沁多罗贝勒穆宁故遣官致祭。　　

○免江南太仓六合等、二十一州县卫本年分旱灾额赋有差。　　

○免浙江安吉余杭等一十六州县本年分旱灾额赋有差。　　

○癸丑琉球国中山王尚贞遣陪臣马元勋等进贡方物宴赉如例。　　

○以翰林院侍读学士徐元正、充日讲起居注官。　　

○旌表直隶烈妇王孝儿妻王氏拒奸殒命给银建坊如例。　　

○甲寅。免江南苏州卫本年分旱灾额赋有差。　　

○刑部等衙门议覆左都御史巢可托等疏言臣等遵上□日察审陕西盗犯朱玺等抢劫一案。查朱玺与魏学吾等行劫商州雒南等处沿途抢逼乡民入夥啸聚至二百余人烧毁房屋奸淫妇女拒捕伤兵逃匿山泽。虽经千总赵琏等招安投降。但招降之时、延挨时日因官兵四面围绕计穷出降、与自行投首者不同。朱玺系造意为首之犯、应拟斩立决其妻妾子女给与功臣之家为奴、财产人官父母祖孙兄弟、遣发二千里安插。又盗犯头目魏学吾等、十四人。亦应斩立决。为从之孔易先等九人、虽经劫夺财物、未有奸杀等情、请减等发遣宁古塔。其李本明等、一百余人俱系被贼逼勒、跟随行走。又于招安时先行投首应从宽免罪。从前承审此案并未审出实情之督抚司道、府县等官请照例分别降革。招降之千总赵琏等请照例议叙再陕西总督博霁等以雒南镇安、山阳商南等四县多山谷林麓之处请增设兵弁防守臣遵上□日详查雒南山阳、商南等三县额兵无多应各添设把总一员兵八十名。惟镇安县地方与兴安镇相近请调拨兴安镇标把总一员兵丁八十名、就近移驻、不必另行添设俱应如所题从之。　　

○乙卯。升福建按察使金培生、为福建布政使司布政使福建巡海道宋致、为福建按察使司按察使。　　

○喀尔喀泽卜尊丹巴胡土克图土谢图汗遣使进九白年贡宴赉如例。　　

○丁巳。升左通政廖腾煃、为光禄寺卿。　　

○己未。皇四子多罗贝勒胤祯恭请上幸花园进宴。　　

○谕大学士等曰、福建内地之民住居台湾者甚多。比来洊罹灾祲米榖不登在土著之人犹可采捕为生内地人民在彼者、粮食缺少既难以自存欲归故土、又远隔大洋诚为可悯著行文该地方官、察明情愿复归本地者或遇兵丁换班之船、或遇公务奉差之船令其附载、带回原籍。　　

○庚申。旌表山东烈妇、金生福妻苏氏、拒奸殒命、结银建坊如例。　　

○壬戌。升正红旗护军统领汪悟礼、为正黄旗汉军都统。　　

○免江南句容等三县、本年分旱灾额赋有差。　　

○癸亥。吏部议覆、偏沅巡抚赵申乔疏言全楚延袤数千里。中隔洞庭大湖。路途既遥风波复险恳见候选候补教职之恩拔□山戊示□副贡生籍系湖北者则选湖北之缺籍系湖南者则选湖南之缺应如所题从之。　　

○免直隶文安等三县本年分水灾额赋有差。　　

○丁卯理藩院、以外藩诸王供应议折给银两事具奏上曰、尔等所议殊不均平。少者太少多者太多蒙古护卫及喇嘛等供应俱如所议行公主每日食物折价银两可稍裁减至公主等来、未尝携如许随从。今当计彼来人实数、酌量给发。如果随来人多。再照尔等数目供给。勿得逾额。昔年外藩蒙古来部员必滥开浮数冒支钱粮、朋分肥己此弊已久今如此行则钱粮不致妄费而事务亦易清楚尔等再议具奏至外藩蒙古来京有当住五日者亦有当住七日者今一概俱五日一次给发银两则住七日者、不得不将所余两日另作一次支领矣今尔等可将五日者、五日一次给发七日者、七日一次给发如是则于外藩蒙古甚便尔等办理之事亦不至繁琐也。　　

○戊辰。皇三子多罗贝勒允祉、恭请上幸花园进宴。　　

○己巳。授和硕简修亲王雅布庶出子巴鲁、为三等辅国将军。　　

○壬申。九卿等议覆、广东巡抚范时崇疏言、原任盐运使陆曾、亏空库银一案。原任巡盐御史鄂罗等、不行详查、捏报商欠、请令一体分赔应如所请上谕大学士等曰、此议不合理、鄂罗等但因诳报之故当议处而已陆曾亏空之库银、自应勒限著落陆曾补还不当即令鄂罗等分赔也从前张霖案内有不当赔偿之银议令赔偿。朕亦免之此等不应追赔者朕断不准行。　　

○吏部议覆、山西巡抚噶礼疏参潞安府知府白邦杰借欠官银一年限满未完请将白邦杰降俸二级令其戴罪完结。上谕大学士等曰、凡借官银者因不能完银治罪若留任追赔必希图还债、以致克剥小民矣。嗣后凡牧民官员、借欠官银不能完纳。即令离任追赔。已还后、准其开复。如不能清还、即以家产抵偿。如此则官银不致亏欠而亦无剥民之事矣。著交九卿定例议奏。　　

○免江南扬州仪真二卫本年分旱灾额赋有差。　　

○以苏尼特故多罗贝勒苏泰之孙西礼袭爵。　　

○癸酉升镶红旗蒙古副都统辛泰、为正红旗护军统领。　　

○甲戌上自畅春园回宫诣皇太后宫、问安。　　

○谕户部今届严寒步军每夜巡逻、殊可怜悯著赏拨什库银各五两。布、各二疋披。甲银、各四两。布、各二疋。若家下人、则谕令伊主、以所赏银布与之、勿得扣取。又谕领侍卫内大臣、前锋统领、八旗护军统领等、今届□山戊不□暮、朕欲恩赏兵丁。尔等将所统兵丁、细查曾出兵从猎十次者、为一等。七次者、为一等。或中伤有功牌者亦入在十次一等之内其余者、另作一等共分为三等此内有不曾出兵从猎一次者亦开明具奏。尔等务行严查若少有徇庇、其该管官员必斥退之。　　

</div>
    <div class="pagination">
<a href="清实录康熙朝实录_page539.html">上一页</a><span>...</span><a href="清实录康熙朝实录_page535.html">535</a><a href="清实录康熙朝实录_page536.html">536</a><a href="清实录康熙朝实录_page537.html">537</a><a href="清实录康熙朝实录_page538.html">538</a><a href="清实录康熙朝实录_page539.html">539</a><span class="current-page">540</span><a href="清实录康熙朝实录_page541.html">541</a><a href="清实录康熙朝实录_page542.html">542</a><a href="清实录康熙朝实录_page543.html">543</a><a href="清实录康熙朝实录_page544.html">544</a><a href="清实录康熙朝实录_page545.html">545</a><span>...</span><a href="清实录康熙朝实录_page541.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
