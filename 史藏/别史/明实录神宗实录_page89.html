<!DOCTYPE html>
<html>
<head>
    <meta charset="UTF-8">
    <title>明实录神宗实录 - 第 89 页/共 367 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录神宗实录 - 第 89 页/共 367 页</h1>
    <div class="content">　　○戊子  上亲祭  太社  太稷
　　○庚寅升福建佥事王乾章为云南右参议
　　○凤阳抚按凌云翼姚士观题江北境内凤阳一府清丈出隐田一万八千二百九十余顷除补失额外剩一万一千二十余顷淮阳徐二府一州清丈出隐田一万二千二百四十余顷除抵补外尚有沙压水滩并水深难量地四万九千四百八十余顷凤阳淮安等卫所清丈出屯地七百一十三顷二十余亩除抵补外尚有水滩沙压地三百六十八顷八十余亩扬州等卫清丈出地五百七十六顷七十三亩除抵补外剩五百五十九顷九十余亩遵例通融滩派年来叠遭灾伤有派无徵所欠民屯粮除系漕粮者全徵外其凤阳等府仓粮十万五千一百三十余石将本地商税权抵暂拟停徵各卫所抛荒滩压地欠粮二万七千四百一十余石拨给卫所见在食粮军士抵粮一月听从佃种渐次开垦以宽民力及将参政舒大猷等叙录通判郭绍等分别罚治部覆从之
　　○辛卯  上视朝  以  万寿圣节赐三辅臣及讲官各银币有差
　　○命左春坊左谕德兼翰林院侍读朱赓翰林院侍讲韩世能主顺天乡试
　　○降调山西左参议韩应元以巡按刘士忠劾其执拗乖谬也
　　○革山西东路参将魏廷臣任回卫
　　○壬辰升河南佥事谢思启为福建右参议○降贵州乖戾右参议秦舜翰
　　○铸给云南分守安普金沧洱海临元各道关防
　　○癸巳  孝康敬皇后忌辰祀  奉先殿遣惠安伯张元善祭  泰陵
　　○以  万寿圣节赐三辅臣及讲官各金万寿字等有差
　　○甲午  上视朝
　　○升浙江杭州府知府刘伯缙为山西副使
　　○以山西偏关游击潘云程为代州左参将
　　○乙未  孝慈高皇后忌辰  奉先殿行祭礼
　　○考选云南道试御史杨寅秋贵州道试御史赵楷
　　○升工部郎中金从洋为贵州右参议狭西左参议王应吉为河南副使
　　○河东巡盐御史邢侗题角□羊池官盐多被狭西富平等三县卤泊滩地附近奸民倚藉纳粮为名私自煎贩以致官盐阻滞议将前地税银洒入各县地内勿令奸徒藉口明立界限轮拨保甲巡守部覆行抚按会议从之
　　○丙申未时  皇元子生  恭妃王氏出也
　　○以甘肃西宁参将张承业为山西老营堡游击
　　○丁酉  上御经筵
　　○谕内阁传示取太仓银二十万两光禄寺银十万两充赏户部言旧例岁徵金花银一百万两续增买办银二十万两每年共一百二十万两皆供  皇上赐赏之用但近年金花拖欠数多已借过备边银一百余万两尚未补还今年二月钦奉蠲免带徵等项本色绢布一百四十二万七千二百余疋本色颜料蜡茶三十三万七千一百六十余斤起存本折各项银一百三万六千六百余两本色粮米六十五万五千二百余石马草一百七十七万九千一百三十余束未入考成拖欠钱粮约计本折南有二百余万两伏望节省报闻○戊戌以  皇子生遣成国公朱应祯恭顺侯吴继爵武清伯李伟彰武伯杨炳祭告  郊  庙  社稷  上御皇极殿群臣称贺
　　○保定巡抚辛自修题清查过保定府新城县未完备边银四百九十七两零系景府等府重复改拨地土无从徵角□羊河间府静海县沧州天津三卫未完八千四百二十八两零俱系地方旱灾花户拖欠势难追徵应一体蠲免部覆从之
　　○注王道亨锦衣卫带俸指挥道亨  恭妃兄也
　　○己亥辅臣张四维等题  皇子诞生诏告天下宜有颁恩条件臣等窃惟  皇上临御十年纲纪修明中外奉法仓库充盈四夷宾服足称治安但近岁灾异屡见今年南北各处水灾甚多兼以文武各官不知朝廷励精本意往往务为促急烦碎以致徵敛无艺禁令乖忤使治平之世民不安业中外嗷嗷失其乐生之心有可隐忧仰惟  皇上如天之仁惠鲜怀保孜孜在念宜乘此大庆明降德音蠲荡烦苛弘敷惠泽使四方万国翕然佩戴  皇仁鼓舞欣畅此固结人心培延国脉之大端也上嘉纳之
　　○庚子中秋令节赐三辅臣上尊珍馔
　　○以  皇子生赐三辅臣及讲官各银币有差
　　○升江西副使程拱宸为本省右参政山东道御史杨楫为狭西佥事
　　○壬寅  万寿圣节上御皇极殿文武百官致词称贺
　　○遣定远侯邓世栋怀远侯常胤绪忻城伯赵泰修庆都伯杜继宗伏羌伯毛登及遂安伯陈澍祭  长陵等  九陵及  景皇帝陵  哀冲  庄敬二太子坟
　　○赐三辅臣及寿面膳酒有差○甲辰谕礼部朕寅奉  宗祧于今十＜礻冀＞大婚成礼亦已五年仰承  圣母仁圣懿安皇太后  圣母慈圣宣文皇太后洪恩恒以胤嗣为念兹蒙
　　皇天眷祐  祖考垂庥  元子诞生  慈颜怿豫永惟厚德罔极莫罄报酬宜加上  徽称致隆  尊养尔礼部便择日具仪来行
　　○升扬州府知府周标为江西副使
　　○乙巳先是大学士张四维等拟上  两宫圣母徽号各加二字  上令改拟
　　圣母慈圣宣文皇太后徽号增为四字四维等＜锍-釒＞言  皇上孝奉  慈闱以天下养百顺承欢极隆无二此天亲固然人莫得而议也至于  两宫典礼则有  祖宗之家法古今之通制岂可违越况尊称大典关系尤重将告之  郊  庙颁示四方  皇上睿智明达伦制兼尽岂可以非礼奉  亲自陷于过举以干万世之公议耶臣等谨遵  圣谕改拟二号进览所有字数未敢增加  上纳之
　　○丁未  宪宗纯皇帝忌辰祀  奉先殿遣武定侯郭大诚祭  茂陵
　　○蠲涉县汤阴林县卢氏狭州新安沔池七州县夏税以灾故
　　○祁门县水灾发粟赈之
　　○发延宁客饷一万两赈延安绥德榆林三卫以亢旱从巡抚王汝梅奏也
　　○戊申  上御皇极殿心泰宁等卫夷人脱孙孛罗等指挥头目卜儿等进马匹方物庆贺  万寿圣节各赏赉如例
　　○月入井宿与火星相犯
　　○先是狭西宜君县回民田守岩等与乾州民赵进忠等游食三水县因而打抢乡民劫杀过客官兵袭至遂擒进忠巡抚萧廪会同总督招安回夷以闻  上责其玩寇废法令相机处置以靖地方
　　○兵部覆福建巡抚劳堪题倭寇一自北洋一自广海突入意在窥犯兴化漳南地方又有夥船出没东涌彭湖欲图联势劫掠实系内地奸徒勾引各官兵奋勇扑剿两战皆胜共擒斩倭贼三十余人夺回被虏六十余人乞将效劳被伤官军分别赏恤及将倭贼枭示从之
　　○己酉加赏故顺义王妻哈屯并子黄台吉布帛以其督率部落恪修职贡也
　　○庚戌以秋分祭  夜明于  夕月坛遣恭顺侯吴继爵行礼
　　○辛亥以  皇子将弥月命礼部具剪发仪注以闻
　　○壬子  上御文华殿讲读
　　○癸丑荫兵部左侍郎王遴孙伯镛入监读书○顺天府府尹张国彦等题  皇储天降适四海人才汇进之期本府试录进呈御览  上悦
　　○调降原任开封府知府薛纶
　　○狭西总督高文荐题宁夏全镇灾伤乞蠲折本色屯粮及动支主饷银二万两召集流民兴筑边堡城垣计工给食以寓赈恤仍于成热堡寨趁时收买粮食以备困急部覆报可
　　○以亢旱免保定河间真定顺德广平大名六府夏秋税从抚按阴武卿敖鲲范鸣谦请也
　　○甲寅工科右给事中王敬民等条陈四事一处积余以备实用盔甲王恭二厂库贮物料岁有积余怀烂可惜宜量计多寡尽数成造或各省直角□羊厂偶欠准令兑支或移文应角□羊省分扣数停角□羊准纳折色一酌成造以省繁费各项军器有数当多备亦有势难久贮者宜酌量缓急分别营造如盔甲弓箭易于锈烂当于年例之中量为裁减带修旧者不必增造以滋滥费一禁冒滥以清匠役清查各役汰其老弱简年力精壮艺业通晓者为之不许徇情项补以滋虚冒一严稽查以惩欺玩各匠成造军器酌定限期责令完造不许侵冒章下所司
　　明神宗实录卷之一百二十七终
明神宗显皇帝实录卷之一百二十八
　　万历十年九月丙辰朔  上御皇极殿
　　○河南右参政赵国璧南京吏科给事中吴琯各以病乞回籍许之
　　○丁巳  上御经筵
　　○云南进年例金二千两  上以后期诘问辅臣张四维等＜锍-釒＞请宽宥从之
　　○和川王府镇国中尉廷垐殴死族弟廷□勒自尽
　　○潞城王府镇国中尉俊木□嵩杀雇工人革为庶人发高墙禁住
　　○戊午  上视朝
　　○升河南副使王淑陵为右参政
　　○户部覆河南巡抚褚鈇题清文过所属府州县官民地九十四万九千四百九十三顷七十四亩有奇除补足原额外多余地八千九十三顷一十七亩有奇通融均摊轻减又额外清丈过废绝徽汝二府并南陵王府还官及官塘陂堰新增人户民种军屯等地共九千一百一十四顷三十三亩有奇共徵银二万一千八百九十四两零俱角□羊司府库凑补各王府禄粮并各卫所官军月粮等项支用各卫所屯地四万六千九顷五十九亩有奇屯粮二十四万五百三十七石零新增屯地一万四千九百三十五顷二十五亩有奇新增屯粮六万四千八百一十一石零除补足原额外多余地四千一百三十三顷四十一亩有奇各卫通融轻减又清查过南阳唐邓各卫所开垦屯余地三万二千一百八十一顷七十余亩每年徵银二万一千二百四十余两应作唐府公费郧镇军饷班军工食卫所公费并解司补禄支用及将左布政使龚大器等纪录通判潘景煇等分别革罚从之
　　○己未  孝恭章皇后忌辰祀  奉先殿遣怀宁侯孙世忠祭  景陵
　　○以恭视写篆  仁圣懿安康静皇太后
　　慈圣宣大明肃皇太后  册宝赐元辅及中书官金币有差
　　○兵部题锦衣卫指挥使李如桢以类奏缉捕功与伊父礻□粤儿兔功并授指挥同知山西指挥佥事万化孚授指挥同知诏以非例不许
　　○庚申升狭西右参议刘中立为河南副使
　　○辛酉  上御皇极殿以  皇子生诏告天下诏曰朕闻自古帝王绍圣祈天必隆胤祚盖以祗奉  宗社茂衍本支邦家之庆莫大于此朕以眇躬嗣登大宝于兹十年幸方内又安四夷宾服庶不坠  祖宗丕构惟大婚有年熊祥未协中外人心举深徯望朕用是不释于怀兹荷  皇天锡祐  列圣垂休以今年八月十一日第一子生系恭妃王氏出上副  两宫圣母忧勤之念下慰四海臣民仰戴之情粤稽旧章用覃大赉所有恩例开列于后一自万历十年九月初六日昧爽以前官吏军民人等有犯除谋反叛逆子孙谋杀祖父母父母妻妾杀夫奴婢杀家长杀一家非死罪三人采生折割人谋杀蛊毒魇魅毒药杀人强盗妖言奸党失机并事干边方夷情及人命十恶至死罪者及永远充军人犯不赦外其余已发觉未发觉已结证未结证罪无大小咸赦除之敢有以赦前事相告言者以其罪罪之一各王府分封既久宗枝日繁禄米岁增民间地亩所出有限兼以有司怠于催徵地方时运方歉以致常禄拖欠养赡不周深为可悯诏书到日抚按官各将境内宗禄及坐派民粮派数通融计算严行设法徵给如有不敷仍酌议裒益通变事宜奏闻朝廷区处毋使贫难失所有孤亲亲之意一凤阳高墙庶人已故所遗子孙妻妾抚按官查明奏请释放其节年越关赴京递回闲宅拘住者如止系请乞奏辩别无违碍亦准释放一公侯驸马伯并内外文武官员旗士人等有因事革去罚住禄米俸粮者准照旧关支一两京三品以上文官例该荫子在任未及三年考满者俱准荫一子入监读书一两京文武官员署职试职并试御史俱与实授一内外文职官员有等养病致仕年力未衰才识可用曾经科道及抚按官荐举者吏部查奏起用其一应因事考察去任的永不许用其一应冠带闲住者与致仕为民者与冠带闲住一近年以来四方灾报频仍民困日久一应夏秋税粮马草农桑人丁丝绢布疋棉花绒户口盐钞皇庄子粒屯田牧马新增草场子粒租银历日防夫水夫民壮弓兵机兵芦课富户等项除万历七年以前带徵拖欠者已有旨尽数蠲免外其诸色课程门摊商税鱼课枣株钞贯果品等项已徵在官者截数起角□羊其未徵分数自万历八年以前悉与蠲免一天下税粮除万历八年九年十年照旧徵角□羊狭西河南山西等处灾重地方抚按官作速勘明将本年钱粮奏请蠲恤外其万历十一年各项税粮不分起运存留准免十分之三以苏民困一隆庆六年以前各省直金花银两查系小民拖欠年远难完者准与全免淮凤等府拖欠改折漕粮万历七年以前带徵者准免一半一南直隶江浙湖广节报水灾万历十一年分漕粮四百万石除旧例折银及应免分数外其余以十分为率地方有灾者准改折五分无灾者改折三分不分正兑改兑俱照万历七年事例连蓆板楞木每石徵银六钱其岁熟米贱去处不愿改折者听其仍运本色一充军充徒并编发口外为民及迁徙安置人犯已到配所者军除永远迁徙安置人除谋叛家属不赦外其余悉准放回原卫原籍宁家随住一侵欠还官银两虽情重数多例不应免或系嘉靖年间事犯正犯已经监故正法拘禁家属年久产尽者及各项追赃人犯系查盘坐侵访寨坐入风闻参论原无证据或正犯已故监并家属累及亲族者户部法司备细查明分别年月久近赃数多寡将应免应释人犯开具奏请定夺一万历九年以前沿边沿海仓场官攒商人守支粮料草东五年之外查盘浥烂亏折不系正数者不分正犯家属军罪以上开具奏请徒罪以下俱准免追释放一浙江等总运粮官员有因漂流挂欠监追五年之上产尽或身故者子孙准其袭替照例扣俸还官如系侵盗正犯奏请定夺其违限诖误及中都等处违误领班各题参住俸降级立功者准与查复宥免一天下各盐运司盐课司提举司万历八年以前额课拖欠并存积年久风雨消折巡盐御史勘实尽行蠲免如数内已经开中商人赴场听支者准于办课嬴余场分自行买补量于割没盐斤数内扣除一天下司府州县税课抽分衙门旧有定额近年各路关津货物经由处所擅立牙行抽税罔利病民诏书到日抚按司道官查系额外私设者尽行裁革违者两京科道官访实参奏一铸钱本以利民近因铸造不精私钱淆襍及不系产铜去处买运艰难领发行使阻滞不便诏书到日各该开局铸钱地方暂行停止如地方钱法通行官民相安愿仍前鼓铸者听从其便一各省直清丈田粮除丈派均平军民称便者炤今次造报文册坐派徵收外如有短缩步弓虚增地亩及将山陂湖荡屋基坟墓并积荒地土升则派粮贻累军民者抚按官摘查明实准与更正但不许概行覆丈反增劳扰一万历九年以前各处府州县官各卫所掌印管屯官催徵民屯钱粮完不及数住俸者俱准开复补支降俸降级立功调卫者抚按官通查原欠分数奏请定夺其有司积谷不及分数住俸者俱准开俸补支降俸者复俸不补支其以捏报虗数在任参革者不准开复去任后参降者准开复一各处角□羊部赃罚银两节年已有定额近因加增数多致问刑官故入人罪横肆科罚刑狱枉滥伤和召灾自万历十一年为始各抚按官赃罚俱炤旧数角□羊部济边如有积余留贮各府备赈司道有司敢有故入滥科等弊抚按官不时参奏处治一军职万历十年八月以前为事降调两广等处烟瘴卫所病故不分已未到卫子孙为因路远不能赴所调卫分起文承袭者许令原卫起送承袭带俸差操其充终身军已经开伍回卫年六十以上者比炤为民事例子孙准其承袭其降级年六十以上子孙赴部替职者准复祖职未及六十者止许暂替所降职事其为立功者许令复职差操与支半俸扣至限满全支有限未满病故者子孙复职免其减俸一凡应袭武职比试违限应该住俸者免其住俸比试不中应给半俸者准支全俸俟二年之后起送再比总小旗因误并枪革役者该卫所查无碍不论年月久近许令起补并还役一湖广四川广西等处宣慰等司土含应纳银袭替日久不能完纳者炤万历九年兵部题准云贵事例免其纳银径令冠带管事以后土官袭替俱令昭旧赴京或地方有事或贫寒不能赴京者具告该管抚按衙门查明代奏就彼袭替一畿内各府州县节年寄餋马匹有瘦弱不堪者负累小民餧餋诏书到日各掌印官即便勘寔呈报该寺炤依时估变价角□羊寺贮库其节年倒死勘无作践情弊准免赔补一京营并在外各营骑操及苑仆孳牧马匹倒失被盗应追买补桩赃等银除已徵在官截数起角□羊外其万历十年八月以前未完者俱准蠲免一南北直隶山东河南各府州县应徵万历十一年牧马草场子粒余地租银俱量免十分之三其备用马匹除本色外万历十一年派徵折色者每匹价银免三分之一其十一年派徵本色者于十二年折色内亦免三分之一一各边将领平昔谋勇出众累立战功偶因失事及诖误革职闲住立功充军等项年力未衰尚堪任使者诏书到日限三个月以里抚按官查访的实＜锍-釒＞名奏闻一沿边沿海紧要多事重镇委用各营名劳千把总无实职者若系旗舍或系三科武举果谋勇过人效有劳绩听总督抚按官指实奏荐量授署所镇抚俟后更有劳绩方准与实职官一体推用其军民纳授服色者原不在听用之列不许乘机混冒一内外各衙门见监应决重犯今岁暂免行刑两京法司仍将情罪有可矜疑者开具累节招由奏请定夺其侵盗腹里钱粮四百两以上问斩人犯如犯在万历七年三月未奉新例之前者准炤旧例问遣例后罪犯追赃限满听决者仍准改限一年一南北直隶浙江狭西河南山东山西轮班匠价除万历八年清查以后如有逃亡故绝人户查无产业节累各里户包赔者所司勘明核实申呈抚按衙门类奏除免其江西福建湖广等处应角□羊南京工部班银一体炤例查豁一浙江福建苏松常镇徽宁扬州广德等府州自万历元年起至八年止拖欠岁造叚疋除已徵收在官及起运在途者炤旧角□羊纳外其余查系小民拖欠尽数蠲免一各省直及顺天真定保定三府山东山西二布政司运年灾伤小民困苦万历十一年分额派料银柴夫木柴路费准免十分之三各省直额角□羊课鉄及戊丁二库并厂库军器民弓箭弦麂狐羊皮等项应解本折俱免十分之三一两京各衙门历事监生及承差各免历事二个月办事官一个月办事吏二个月当该吏四个月礼部铸印局儒士食粮候粮及纳银冠带见在历事者各免三个月于戏震符诞启绵统绪于万年角□羊泽旁流霈仁恩于九月诏诰天下咸使闻知
　　○准发太仓银十万两于蓟镇犒赏防秋官军从总督吴兑请也
　　○先是两广总督陈瑞题议将东莞顺德新会等县商民打造乌艚横江等船给与军门印票任从贩盐运货税差尽行蠲除船只破坏查明开豁盐法壅滞随宜＜锍-釒＞通吏科都给事中尹瑾争之谓乌艚横江等船有便于民者五有害于民者十且广西运买官盐获利于西粤者甚轻贻害于三省者甚重议罢官盐其广西军饷仍令广东照数处补户部言举事当慎始而保其终兴利当略小而计其大广西新复古田县设兵防守因财用匮乏议运广东之盐以充军饷自隆庆六年至今十有余年虽盐运渐减计每岁尚收银一万五千两以充戍兵之食今若准广东新会等县造船贩盐至广东会省分贩湖广广西江西则商贩之盐益多官运之盐益阻利于民商者小而减于军饷者大似不可不为预处也律载通番下海有禁广东造船止于贩盐觅利有何不可但恐日久法弛奸人驾船默抵倭岛勾引为患诘之则以商船为名纵之则养衅不测殆若可以暂行终恐不免贻患此不可不为预虑也合行两广会议妥当以凭覆请
　　上是之
　　○壬戌升江西佥事石汉为狭西右参议
　　○甲子上诣  慈庆宫恭上  仁圣懿安康静皇太后徽号群臣随至徽音门行礼册文曰子皇帝臣  谨稽首再拜上言伏以坤顺凝庥茂迓螽斯之庆震亨锡胤私开麟趾之祥于昭佑启之恩祗荐尊崇之典恭惟  圣母仁圣懿安皇太后陛下圆方媲德舒曜齐明俪  皇考以表母仪佐飞龙之景运抚冲人而主神器贻翼燕之嘉谋渥慈蕃衍于本支善庆光施于孙子惟  重闱介福允孚弓韣之祈即一索得男遂叶熊罴之兆念本源之自诚天高地厚以难名藉积累之仁同日升月恒而弥茂欲罄罔极之报宜崇莫大之称谨率文武群臣敬奉册宝加上  尊号曰  仁圣懿安康静皇太后伏愿璇穹笃祜宝算增华  寿考万年戬谷永绥于天保子孙千亿含饴遥逮于云仍臣  诚欢诚忭稽首顿首谨言○是日以上  两宫圣母徽号遣公朱应祯侯吴继爵伯李伟毛登祭告  郊  庙  社稷及  奉先殿
　　○以重阳令节赐三辅臣上尊珍馔
　　○乙丑  上诣  慈宁宫恭上  慈圣宣大明肃皇太后徽号群臣随至思喜门行礼曰文曰子皇帝臣  谨稽首再拜上言伏以  庆集  重闱嘉璇源之茂衍谋贻后胤占宝祚之弥昌祗荐鸿称用彰燕翼恭惟  圣母慈圣宣文皇太后陛下钦明俪极圣善扬徽天命集于洽阳佐  先皇而弼成内治虹禆应乎华渚迪冲质而光抚太平每尘长乐之怀冀蕃胤嗣遄发画堂之瑞诞育无孙盖商由简狄而兴蚤叶燕禖之吉乃周则大任为烈实开麟趾之徽仰惟佑启之功未酬高厚爰举推崇之典勉极形极形容谨率文武群臣敬奉  册宝加上  尊号曰  慈圣宣文明肃皇太后伏愿景贶郅隆纯禧骈辏得名必得寿万年祝圣算以无疆多子复多孙百世绵本支而勿替臣  诚欢诚忭稽首顿首谨言
　　○是日以上尊  慈圣宣文明肃皇太后徽号祭告  奉先殿收回脯醢果酒赐三辅臣
　　○升河南归德府知府邹学柱为江西副使
　　○丙寅  上御皇极殿以加上  两宫皇太后徽号诏告天下诏曰朕闻国家之祥无逾于昌后帝王之孝莫大乎尊亲累朝以来著于彝宪朕以寡昧纂承  祖宗之遗业惧弗克堪惟我  圣母仁圣懿安皇太后  圣母慈圣宣文皇太后拥翼教诲式臻治理乃眷怀  宗祧之重于嗣续大
　　计尤惓惓焉兹者恭荷  天庥诞生元嗣发祥钟庆寔惟慈泽之所贻永念深恩宜登显号爰祗告  郊  庙  社稷率文武群臣奉  册宝加上  圣母仁圣懿安皇太后尊号曰  仁圣懿安康静皇太后  圣母慈圣宣文皇太后尊号曰
　　慈圣宣文明肃皇太后用闱扬盛媺仰答洪慈载考旧章庸敷庆典所有恩例开示于后一亲王八十以上者俱奏遣使存问亲郡王年七十以上者赐羊酒币帛地方官存问一应礼仪有衰病不能自行者许子为代行将军以下年七十以上者各赐米十石绢十疋庶人量给三分之一一各王府亲郡王嫡母与生母并存者其嫡许奏请加称为太妃生母准授封为次妃与敕知会亲王庶子受封后生母例封夫人将军中尉受封后生母例封夫淑恭宜安人者果年踰七十奏勘无碍亦准给与诰敕一宗室节年因事减革禄粮者除败伦伤化奸盗人命重情外其余全革者准支三分减一分二分者准炤旧全支一宗室如有饬躬修行孝亲敬长乐善好学敦宗睦族足以激励世风者许各抚按官具实奏闻奖劝一勋臣公侯伯袭封见爵者俱给与应得诰命未领者准补给一文官一品致仕及养病等项家居日久者有司给米三石岁拨人夫四名应用二品以上年及八十者备彩币羊酒存问九十以上者具奏遣使存问五品以上者以礼致仕年七十以上者进本品散官一阶其中有廉贫不能自存众所共知者有司量与资给一两京文官一品至九品未及三年考满者各给与应得诰敕先已给领者与进本品勋阶如品同而职衔不同照见任改给有愿移封移赠者听若先已移封移赠今给与本等诰敕行取到部中书行人官已题授部属侯缺者补官之日一体给与在外布按二司苑仆二寺正佐官历俸二年以上运府正佐及州县二官历俸三年以上无过者俱系给与诰敕如父母见存已先受封其子官职迁转者服色许与子同其前母继嫡母准照三母例封赠继妻受封已故者见在继妻准封一武官应得诰敕已经请给年远未曾撰黄者誊黄官即与查撰给散一各王府官有年老愿致仕者进散官一阶其历俸三年无过父母见存者给与应得诰敕一军民之家有年七十以上者许一丁侍养免具杂泛差役八十以上仍给与绢一疋棉一斤米一石肉十斤九十以上者倍之其男子若有德行著闻为乡里所敬服者给与冠带荣身一军民之家五世以上同居共爨者有司勘实奏闻旌表诏书到日先给羊酒奖劝一义大节妇孝子顺孙有司即与勘实奏闻照例旌表但不许诡窃冒滥及子孙自行陈乞其已旌表年及六十者男子与冠带荣身妇人炤年八十以上例给赐绢帛米肉一鳏寡孤独及废疾无依者有司炤例存恤勿令失所见在养济院者各给米三斗布一疋肉二斤一天下儒学生员有亲老无人侍养愿告侍亲者听亲终之日仍许复学其五十以上者许告衣巾终身有食粮年深挨贡不前者许告给冠带正贡及期不愿出仕者提学官开送吏部遥授儒官职衔俱免本身杂泛差役一大汉将军侍卫二年半以上者给与冠带已冠带又历四年半以上者授试百户其年及五十侍卫二十年以上者不拘在役退闲俱与冠带荣身于戏敦孝治于九重申举綦隆之典霈德音于万国弘施不匮之仁播告寰区咸宜知悉
　　○王子弥月行剪发礼如常仪
　　○丁卯  两宫覃恩加元辅张四维少师次辅申时行少保兼官如故各荫一子尚宝司司丞余有丁加太子太保荫一子中书舍人四维等疏辞不允
　　○加皇亲固安伯陈景行岁给粮米一百石荫二子锦衣卫百户左都督李鹤食米六十石进封皇亲武清伯李伟为武清侯升都指挥佥事李文全指挥使李文贵左都督副千户李文松指挥使
　　○荫司礼监太监冯保弟侄一人为都督佥事太监张宏等及慈庆  慈宁乾清宫各管事牌子太监冯明等佑圣夫人徐氏等各荫锦衣卫指挥千百户有差
　　○升锦衣卫指挥同知王鉴为指挥使世袭
　　○大学士张四维等＜锍-釒＞言今次大庆特施异恩臣等敢不遵承第中有一二逾越典常碍于施行者如左都督为武职极品各边将帅有屡建大功终身不得者李文贵等骤升至此不厌物情且武清伯进侯封恩礼已非常典左都督似可少杀也又在前内廷诸臣荫典无过千百户者今冯保等荫至都督佥事都督列衔五府阶级最崇自来无荫授者典制所系岂得轻越其三宫管事牌子答应人等通行荫叙亦在前所无虽皇仁浩荡名器亦不可不慎也不听已而给事中张鼎思等御史崔廷试等及南京科道阮子孝徐金星等各有言谕所司知之
　　○己巳予原任大学士徐阶孙徐元普荫授中书舍人时元普赍祖＜锍-釒＞谢存问适与覃恩值因有是命○南京礼部尚书刘斯洁乞休不允
　　○南京河南道御史郭维贤＜锍-釒＞荐原任编修吴中行简讨赵用贤员外艾穆主事沉思孝进士邹元标等上怒其党救降二级调江山县县丞已而给事中尹瑾等御史帅祥等＜锍-釒＞救各罚俸有差
　　○南京广东道御史林应训条陈五事一惩巨墨以警人心一宥小过以全器使一简资望以充藩臬一慎署印以重民牧一严访缉以杜奸谋吏部覆议谓皆有禆觐典俱依议行
　　○庚午贵州新归化苗头阿呀等贡马赏钞锭有差
　　○上谕礼部曰朕弟潞王已长理宜婚配尔部其榜示城内外官民良善之家有女子德性淳厚容貌端庄者许报名候选○狭西巡茶御史赫瀛题狭西苑马寺开城等七监本年十分荒旱牧军饥困可悯应将九年以前拖欠倒亏马价银三千二百四十三两有奇马驹二千八百一十六匹并十年八月已前倒亏马价马匹悉行蠲免动支库贮肉脏支价及老马变赏等银四千两同积贮谷至分别给赈部覆从之
　　○兵部题京营骑操马匹倒损议每年发马价银九千六百两买马六百匹与兑领寄养马相兼骑操并免扣朋银一年以苏军困报可
　　○以巡抚刘世曾请改顺宁土府于守巡金沧道
　　○赐原任兵部左侍郎汪道昆父母祭葬
　　○辛未  上视朝
　　○命翰林院侍读刘元震修撰刘楚先管理诰敕○壬申命翰林院侍读刘虞夔刘元震充编纂六曹章奏官
　　○考察天下提学官叙南直隶李时成北直隶朱琏浙江刘东星河南王象坤王鼎爵山西陆檄江西孙代广东刘应麟狭西王世懋等九员录山东蹇达广东支可大广西袁昌祚山西薛亨福建王希元狭西潘允哲贵州冯时可等及巡按江北姚士观甘肃胡定宣大徐鸣鹤辽东马允登等广管大勋龙宗武广东唐可封等十四员改调四川杨节降云南荆光裕革湖广曹慎职
　　○辽东苑马寺卿洪济远乞休许之
　　○补荫原任巡抚江西兵部右侍郎兼右佥都御史李一元嗣男李钥入监读书
</div>
    <div class="pagination">
<a href="明实录神宗实录_page88.html">上一页</a><span>...</span><a href="明实录神宗实录_page84.html">84</a><a href="明实录神宗实录_page85.html">85</a><a href="明实录神宗实录_page86.html">86</a><a href="明实录神宗实录_page87.html">87</a><a href="明实录神宗实录_page88.html">88</a><span class="current-page">89</span><a href="明实录神宗实录_page90.html">90</a><a href="明实录神宗实录_page91.html">91</a><a href="明实录神宗实录_page92.html">92</a><a href="明实录神宗实录_page93.html">93</a><a href="明实录神宗实录_page94.html">94</a><span>...</span><a href="明实录神宗实录_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
