<!DOCTYPE html>
<html>
<head>
    <meta charset="UTF-8">
    <title>法军侵台档案补编 - 第 10 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法军侵台档案补编 - 第 10 页/共 11 页</h1>
    <div class="content">　　何说三层，第一，原是不允此无名之费；然只说不允，何补！第二，俟今日照会行后，彼仍不允，即照办；照亦空而无补。第三，与其自毁，不若先将灵巧各件撤净，只留笨重之物，不成全分；彼亦无所用之。拟电闽速办；能伏地当使彼入则俱碎，尤妙。
　　七十九
　　照会底二件阅悉，并无更改。顷接各钞件，已择要致函于阎中堂、许大人矣。
　　初六日酉正。
　　八十
　　樵野所续后段，仍觉未畅。此举无论成否，既属创格，似宜详尽。兹将续拟送阅，希钞入草底，以供删改。「法国不准」四字已悉。问答尚未钞来，不知与此举合否也，
　　醇亲王泐。十七日亥初。
　　八十一
　　诏示天下各层：敦信修睦，历有年所。天津教堂等案，法人乘中国多事，取西贡、后窥伺全越。实海之议、脱里古之议，犯我北宁防军；正整旅进讨，福酋请和五条不妥处云云，犹思保全和局，降心以从。乃无故犯我十余年驻军之地，首先开炮，我军愤极还击，遂获大捷；仍欲讲和，不责开衅、不索赔赏，将粤军退回百余里。乃法人竟……云云，我仍……云云。令法人……云云，各国商务，地方官妥为系护；法使、法商，亦一律保护。惟犯华兵船，各省合力痛剿。中国百姓蓄愤已久，有能协助官军者，予以不次之赏；教民安分守法者，一视同仁。倘有接济助恶情事，无论军民，准其告发，立予正法。
　　八十二
　　照复巴酋，大致谓谅山之役，两执一理，均难迁就。若因此失和开战，两国不利之处，前次照会己详述无遗。谅贵大臣衔命来华，必已通盘筹画，计及久远。本爵连日与美国杨大人、何参赞议商调处之法，渐有头绪。昨忽接我南洋大臣信称贵大臣云云，查此事既由杨大臣出为调处，美国主必有持平之论。虽为日稍缓，然两国均免耗损财力，涂炭生灵；各国商务，亦免因此有损。不图贵大臣迫不及待，动言战事；致此平妥办法，废于一旦，甚属可惜！今与贵大臣约定：如以美国主调处为然，即报明贵外部立即举办并照覆本爵，以便与杨大臣订准开办之法，于日内覆知贵大臣以为确据。所有我南洋大臣等既此事无权即暂行各回本任；俟美国主评论妥协、两国签押后，再行开办津约详细条款。彼时或在上海、或在天津，悉听贵大臣之便；中国届时简派大臣前往商办。津约一成，从此两国各兴有益国家之事，永敦睦谊，庶不为天下万世所訾议。若贵大臣执定动兵之议，不顾中国和好之实情、不从美国调处之好意，亦当明白约定：凡乘我实心讲和之际潜入福建内河兵船全行退出，由两国布告各国保护商务；然后明定战期，堂堂正正以角兵力。若以入闽之船为扼吭之计，是明言讲解、暗行诡道，中国虽负，有光明之理；贵国虽胜，有诈伪之耻：必为各国所笑矣。
　　八十三（以下多关中、日交涉事）
　　（略）
　　八十四
　　（略）
　　八十五
　　（略）
　　八十六
　　邵道答李梅，甚正。闽军何卤莽乃尔！我先赴英馆致辞，谅可默化戾气；谈及赔恤，似勿少吝，数亦必无几也。
　　塞河，颇受牵制之累。贵署宜亟定一办法，闽、夷廉示，庶免歧出致患。北洋派留水电艺徒，似不可少。东北公司云云，亦请立办为宜。
　　醇亲王泐。十八亥初。
　　八十七
　　（上略）
　　未初一函，尚未见本日电旨；兹悉已饬潘军乘此擒渠，则前函即可付丙。日内倘续有越、台电旨，可否采用拙见之处？希诸位酌度！
　　醇亲王泐。十三未正。
　　八十八
　　（略）
　　八十九
　　（略）
　　九十
　　（略）
　　九十一
　　（略）
　　九十二
　　（略）
　　九十三
　　（略）
　　九十四
　　（略）
　　九十五
　　（略）
　　九十六
　　（略）
　　九十七
　　（略）
　　九十八
　　（略）
　　九十九
　　（略）
　　一百
　　（略）
　　一百一
　　（略）
　　一百二
　　（略）
　　一百三
　　（略）
　　一百四
　　（略）
　　一百五
　　（略）
　　一百六
　　夜间一函，谅承青及。
　　顷阅劼电，第一行真是费解；公司轮船连起衅端，英船又报职员伤重。一则亟电闽饬禁并覆巴使为宜；一则可金医资必难了结，希与诸公商确速了，似不可因英部有「可结」之示，遂忽其续来。照会总以遏其桀骜之气，使之施展不出为妙。清义河案是何事？巴既恶倭、俄，我即以闽事极力作人情，为亲密之发端为何？
　　醇亲王泐。
　　一百七
　　抵家阅电劼信底，酌易数字；为省费耳。特送台端，希酌妥交署！
　　醇亲王泐。十四戌初。
　　再，问答内倘有迫不及待之条，即请先行面奏；勿拘！又及。
　　向夕，刘溶又递一件；附阅。又及。
　　附件一
　　谨将密探法国电音，缮摺恭呈电监。
　　昨密探西人得悉法国本月十五日议院会议，自辰至晚始散。是日，政府与议院首领所议甚为机密，外人均未得其详。惟闻议事时，有院绅巴德爽阿儿访等员与茹礼言曰：『当初越南、北圻之事，即经我辈力阻。尔专信孤拔之言，以中国如敢过问，只有数兵船游驶太平洋，中国自然退阻；越南全局可定，此次兵费亦可偿。今船舰往中国不止数只矣，而中国亦竟与我国开战矣；又安见中国畏缩乎！前尔又以得孤拔电音，请添兵以全力攻台湾，能得全台利薮甚厚；纵不能得全台，能得一隅，中国亦必托人议和。今一隅又已得矣，尚未闻中国有愿议和者。事已至此，兵事不可以岁月计，能发而不能收；将来饷项惟有请尔一人筹之耳』。茹斐礼闻言，颇有愧色。内有院绅勒塞数人文而言曰：『现在中国既无愿和之心，我国兵事斯无遽止之理；因此而遽退缩，岂不贻笑邻邦乎？无论如何，亦宜速行设法筹饷接济』。争论良久，始散。所筹多少，俟二、三日后当有的信。又闻法国政府得巴德诺电，以议和难成，颇□焦急之意；密电巴德诺：如能设法转圜固妙，否则略分兵扰北洋可否云去。巴德诺回电如何，亦未得确耗。容俟密探详悉，再行渎报。
　　附件二
　　（略）
　　附件三
　　（略）
　　——以上见「文献丛编」后编第七辑。
　　●法军侵台档补编（五）
　　军机处杂档中之尺牍
　　一（封套书「许大人勋启」）
　　手覆备悉。顷接此电，即拟明早面商。诚以巴、赫呵成一气，做此圈套，稍一不慎，定堕术中。况慈怀莫释，尤当禀命而行。拟将复稿暂存尊处，以俟晤商。
　　此复，即候晡佳。
　　醇亲王复。二十七亥初。
　　二（封套书「许大人勋启」）
　　顷接钞件，均悉。茹以布告为仇法，令巴酋问总署，日内必有一番饶舌。待此照会来，即当进内公商请旨。
　　幼樵怨尤九帅，可否由署电问伯潜：与曾详商，能否酌拨救急？陈、许会理，未有告夷明文，无怪伯潜藉口；似由署备文补告，亦无不可。粤督拨船，可嘉；似可请旨嘉奖，以励其余。以上三条，因无关紧要，故未拟明日进内；即希与诸公一商，定其可否！
　　最要者，各国恐口岸商众有伤，预为寻隙地步；亟须示以诚心保护，坦白大方，杜其口而沮其谋为要。粤骂领事，亦当即电香涛也。
　　此泐，即候时佳。
　　醇亲王泐。
　　再，布置关防而问诸恪靖，似不如即问伯潜为宜；希酌！又及。
　　三（封套书「王爷勋启」）
　　顷有人将探悉法情送阅，据称极确。此时议和之始，自当暂置弗理。然如果不谬，将来和议不成，我更觉有把握。希诸位酌度，可否向周生霖一问？彼系桂人，或有所闻也。
　　醇亲王泐。申初。
　　四（原无封套）
　　适忘说一事：榆关新到英轮，护商乎？抑别有所为乎？似不妨向该使一问。倘法假英旗给我，即可立破其奸；希留意焉（若向来有此，确有可据，不问亦可）！
　　醇亲王泐。
　　——以上见「文献丛编」后编第十八辑。


</div>
    <div class="pagination">
<a href="法军侵台档案补编_page9.html">上一页</a><span>...</span><a href="法军侵台档案补编_page5.html">5</a><a href="法军侵台档案补编_page6.html">6</a><a href="法军侵台档案补编_page7.html">7</a><a href="法军侵台档案补编_page8.html">8</a><a href="法军侵台档案补编_page9.html">9</a><span class="current-page">10</span><a href="法军侵台档案补编_page11.html">11</a><a href="法军侵台档案补编_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
