<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 271 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 271 页/共 1316 页</h1>
    <div class="content">
○旌表节妇江苏等省蒋姚氏等八口。摺包　　

○辛亥。谕军机大臣等。清安等奏、各省应拨台费。请旨饬催一摺。据称各省应解科城台费。山东按年照拨。惟欠代解山西河南二省台费银二万两。山西共欠解银五万五千两。河南共欠解银四万两。前奉饬催。仅据山东解到本年台费一万两。仍欠代解银二万两。河南仅解五千两。山西并未报解。请旨饬催等语。科城需费孔殷。亟应赶紧筹解。以应要需著李鹤年、任道镕、张之洞、迅将欠解银两。即行筹拨。务于年前埽数解清。毋再延宕。另片奏。请饬山西赶解科城□山戊不□需饷银等语。著张之洞督饬藩司即将欠解科城饷银四万八千三百余两。限于十一月内如数拨发。交该城委员领解回科。俾资接济。将此由四百里各谕令知之。现月　　

○上以孟冬享太庙。自是日始。斋戒三日。内记注　　

○壬子。孝敬宪皇后忌辰。遣官祭泰陵。黄绫本　　

○癸丑。上以孟冬享太庙。前期亲诣行礼。内记注　　

○谕内阁。刑部奏、请饬拏盗窃陈设要犯一摺。承光殿陈设被窃一案。据现经拏获之王恒瑞、供称系与前经犯案充发逃回之常二、夥同偷窃等语。著步军统领衙门、顺天府、五城御史。将常二即常连憘、一体严拏务获。送部审办。现月　　

○云贵总督刘长佑奏。拏办临安各属匪徒出力员弁请奖。得旨。著岑毓英等督饬各该地方文武。严缉逸匪。以净根株。所有出力官绅、准其汇案择尤请奖。毋许冒滥。伤亡兵团、并著查明请恤。随手　　

○贵州巡抚林肇元奏、铜仁府属水灾、酌量抚恤。报闻。摺包　　

○纂修官谢绪璠恭纂　　

总纂官熊方燧恭辑监修总裁世恭阅七月初五日正总裁那恭阅八月十三日专司藳本陆恭覆阅壬子十一月二十日　　

徐恭阅十一月初十日　　

荣月日副总裁唐月日　　

宗室宝恭阅六月二十一日

　　

郭恭阅七月十九日　　

陈恭阅二签十月二十五日初校修改上卷伍签曹元忠恭校熙月日覆校修改上卷拾伍签刘翼经详校宗室麒月日总校修改上卷叁拾柒签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百五十三　　

光绪八年。壬午。冬十月。甲寅朔。享太庙。遣肃亲王隆勤恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝　　

○上诣长春宫问慈禧端佑康颐昭豫庄诚皇太后安。至壬午皆如之。内

记注

　　

○颁光绪九年时宪书。　　

○乙卯。谕内阁、詹事府右庶子良贵奏、捕务废弛。请饬整顿一摺。步军统领衙门职司巡缉。禁暴诘奸。最关紧要。若如所奏、地面官遇有失事。央求事主免报。缉获送案。官役又多需索。遇有升迁各缺。夤缘请托。其缉捕勤奋者。转不得书上考。种种弊端。实属不成事体。著步军统领等认真整顿。如有讳饰扰累情事。立即从严惩办。其考核属员。尤须破除情面。赏罚公平。不得稍涉瞻徇。以重捕务而杜积弊。现月　　

○又谕、御史万培因奏、四川盐务官运局。截留帑本过钜请饬部议减。并照案定限清还一摺。著户部议奏。现月　　

○又谕。巡视北城给事中和宝等奏、拏获邻境著名盗犯。请饬部审办一摺。盗犯杨三虎头子即王锡同。刘立柱即金梁玉。王青。均著交刑部严讯究办。其在逃之郭五二姜黑五子即大五子。小四儿傻勇子胖墩正子即金铃子洛玉等犯。并著步军统领衙门、顺天府、五城御史、一体严拏。务获惩办。至拏获此案之官绅等。著俟刑部定案时。声明请旨。现月　　

○谕军机大臣等。詹事府右庶子良贵奏、京师绿步各营。缉捕限满。步军统领衙门例应咨□□□尔□。该衙门有经承周姓。专司其事。每月收受各营规礼。名曰窃案费。遇有限满之案。代为压阁消弭。地面各官恃其包庇。捕务益形懈弛。请饬查明禁革等语。京师捕务废弛。亟应认真整顿。岂容书吏收受规礼。从中舞弊。著步军统领等即将经承周姓讯明。严行惩办。将此谕令知之。现月　　

○又谕。有人奏、福建莆田县属平海县丞秦维榕。自补缺以来。不赴任所。寓居府城。句通府幕孙棅。遣侄结拜师生。该县丞谋充委员。时赴府署审案。与府书余廉串通关说。遇案藉端科派。否则酷用非刑。株连拖累。于平海公事。概置不问。以致该处居民。时有械斗抢虏等事。请饬查□□□尔□等语。平海为沿海要区。全赖地方官弹压巡防。以资治理。若如所奏。该县丞擅离职守。藉委营私。亟应严行□□□尔□办。以肃吏治而重地方。著何璟、张兆栋、确切查明据实□□□尔□奏。原片著钞给阅看。将此各谕令知之。寻奏、秦维榕、尚无招摇关说情弊。惟不时逗遛郡城。致滋物议。请即革职。署兴化府知府沉定均。委令收呈。亦有不合。请交部议处。从之。摺包　　

○命云南昭通镇总兵麟志开缺引见。以贵州平远协副将何雄辉为云南昭通镇总兵官。　　

○丙辰。谕军机大臣等。本年直隶浙江、山东、山西、陕西、被水被雹被旱被风等处。节经各该省奏到。将新旧钱粮分别蠲免缓徵。并因安徽、江西、浙江、三省。夏闲猝发蛟水。被灾尤重。各拨给银六万两。山东历城等县被水。截留漕米三万石。藉资赈济。江苏常州等属被风被潮。安徽潜山婺源等县被水。江西玉山德安等县被水。浙江金衢严暨杭嘉湖各属被水。福建台湾台北两府属被风被水。湖北罗田沔阳等州县被水。湖南城步澧州等处被水。山东历城惠民等处被水。陕西绥德等州县被雹。甘肃皋兰等处被雹。四川叙永等州县被水。资州被火。云南路南州等处被风被雹被水。均经该督抚等查勘抚恤。小民谅可不至失所。惟念来春青黄不接之时。民力未免拮据。著传谕该督抚等体察情形。如有应行接济之处。即查明据实覆奏。务于封印以前奏到。候朕于新正降旨加恩。江西瑞昌等处被水被旱。福建漳州等处被风被水。湖北黄州府属被水。湖南安乡等州县被水。河南陕州等州县被水。甘肃西甯县属被水。广东丰顺等处被水被风。贵州铜仁府属被水。均经该督抚等委员查勘。即著迅速办理。并将来春应否接济之处。一并查明。于封印前奏到。此外各省有无被灾地方。应行调剂抚恤之处。著该将军督抚等一并查奏。候旨施恩。将此各谕令知之。现月　　

○又谕。礼部奏、接据朝鲜国王来咨。恳准令李昰应归国。并钞录原咨呈览一摺。李昰应业已格外施恩。择地安置。前因该国王沥情陈请。并准其□山戊不□时派员省问。以示体恤。兹复据该部代奏各情。自系该国尚未接奉前旨。即著礼部传知该国王。仍遵前奉谕旨。恪守藩封。务以宗社为重。至李昰应安置保定。已谕令直隶总督优给廪饩。妥为保护该国王并可□山戊不□时派员省问。亦足慰思慕之情。嗣后毋得再行陈请。将此谕令知之。洋务　　

○丁巳。四川总督丁宝桢奏、酆都等十三厅州县被灾。得旨。览奏殊深悯恻。著即督饬地方官详细查勘。分别抚恤。毋任一夫失所。摺包　　

○准休致光禄寺卿雷以諴。重与恩荣筵燕。赏给头品顶戴。　　

○追予四川军兴以来。阵亡团绅王克谟等一百六十二员。殉难绅民裘钟锦等十四名。殉节妇女叶满姑等一百八十四口。分别旌恤。摺包　　

○戊午。广西巡抚倪文蔚奏、捕除积匪出力文武官绅布政使徐延旭等。汇案请奖。得旨。徐延旭著交部从优议叙。余著该部议奏。摺包　　

○己未。仁宗睿皇帝诞辰。遣官祭奉先殿。　　

○谕军机大臣等、岑毓英等奏、会筹边防事务。并将新募各营裁并更换一摺。滇省边防。前经刘长佑等妥筹布置。岑毓英等现拟将临安等府汉回夷各择绅耆酋长。编查约束。笼络为用。并将沿边各营。择要调驻。唐炯旧部两营。及岑毓英奏调之黔军。均已到滇。新招各营。裁并更换。以节饷需。所筹尚妥。即著岑毓英、杜瑞联、督饬唐炯。察看关外情形。随时斟酌妥办。以固边圉。岑毓英另片奏、请饬唐景崧回京供职等语。唐景崧现已起程赴滇。著俟到省后。酌量差委。察其才具是否可用。再行具奏。将此各谕令知之。洋务　　

○赏给俄国使臣布策等花翎宝星有差。摺包　　

○赏给德国繙译官阿恩德三等第一宝星。摺包　　

○庚申。谕内阁。前据右庶子张佩纶。奏□□□尔□山西候补道姚宝勋在上海劝办晋豫赈捐。牟利营私。恣睢佻达。并采置木植浮冒侵蚀各款。当谕令左宗棠、卫荣光、查明□□□尔□奏。兹据奏称、姚宝勋委办木植。并无浮冒侵蚀实迹。惟前在上海劝捐。藉差招摇。并有纳娼为妾、及广置房屋赁作妓寮收取租息等情。实属卑鄙无耻。姚宝勋著先行革职。其经手赈捐各款。有无营私舞弊情事。仍著李鸿章、张树声、张之洞、归入姚文枬□□□尔□款内。一并查明具奏。现月　　

○以运漕得力。赏江苏苏松粮道王毓藻按察使衔。　　

○壬戌。谕军机大臣等。任道镕奏、筹办桃园决口。缮具图说呈览一摺。山东历城县桃园黄河决口。前据任道镕奏、约估工需。请停各处协饷以资赶办。业经户部遵旨议奏。照请施行矣。桃园决口工程。关系紧要。亟应迅速办理。任道镕现驻工次。筹画布置。即著督饬在工文武员弁。赶紧设法堵筑。务于凌汛以前合龙。以期无误春耕。该处需款孔急。任道镕拟先于藩库地丁项下。提银四十万两。援案请免扣二成。并减平银两。不敷之数。再由运司粮道各库。并关税项下提拨应用之处。即著照所拟办理。该抚务当撙节动用。勿得稍有虚糜。其在工文武各员弁。并著照该抚所请。查照成案。严定赏罚。以示劝惩。另片奏、遵筹灾区赈务工需等语。利津历城等县。均有冲缺民埝。自应上紧堵筑。以保民田。所有被灾各地方。即著该抚察度情形。将赈务工需。尽心筹办。毋稍延缓。图留览。将此由四百里谕令知之。　　

○癸亥。慈禧端佑康颐昭豫庄诚皇太后万寿圣节。遣官祭太庙后殿。奉先殿。上诣长春宫慈禧端佑康颐昭豫庄诚皇太后前行礼。王公大臣于慈宁门外众官于午门外行礼。内记注　　

○谕内阁。任道镕奏、特□□□尔□庸劣各员一摺。山东曹州府知府樊希棠。精力委靡。难期振作。于禁种罂粟。视为具文。著勒令休致。候补知县张廷荣。性情粗鄙。办事模糊。前署嘉祥鱼台县事。声名甚劣。著即行革职。以肃官方。现月　　

○甲子。谕军机大臣等。前据丁宝桢奏、乡试劣生胁众滋事。当经降旨。令该督将滋事劣生斥革惩办。并将办理不善之员。查明□□□尔

□处。兹有人奏。此次川闱滋事。衅由首县耿士伟锁押出号之周冕。擅用大刑。以致激怒诸生。阖场鼓噪等语。著丁宝桢秉公确查。据实□□

□尔□奏。毋得稍有回护。另片奏、四川州县。于抢劫之案。往往讳饰。以致啯匪横行。受害之人不可枚举。近有签子行党子行之号。请饬分别惩治等语。著丁宝桢严饬各州县。将啯匪认真查拏。分别惩办。遇有抢劫之案。立时查缉。如有讳饰情事。即将该地方官从严□□□尔□处。原摺片著钞给阅看。将此谕令知之。现月　　

○命都察院左都御史毕道远。正蓝旗汉军副都统索布多尔札布。在紫禁城内骑马。现月　　

</div>
    <div class="pagination">
<a href="清实录光绪朝实录_page270.html">上一页</a><span>...</span><a href="清实录光绪朝实录_page266.html">266</a><a href="清实录光绪朝实录_page267.html">267</a><a href="清实录光绪朝实录_page268.html">268</a><a href="清实录光绪朝实录_page269.html">269</a><a href="清实录光绪朝实录_page270.html">270</a><span class="current-page">271</span><a href="清实录光绪朝实录_page272.html">272</a><a href="清实录光绪朝实录_page273.html">273</a><a href="清实录光绪朝实录_page274.html">274</a><a href="清实录光绪朝实录_page275.html">275</a><a href="清实录光绪朝实录_page276.html">276</a><span>...</span><a href="清实录光绪朝实录_page272.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
