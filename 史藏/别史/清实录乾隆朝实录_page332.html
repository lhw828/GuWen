<!DOCTYPE html>
<html>
 <head>
  <meta charset="utf-8"/>
  <title>
   清实录乾隆朝实录 - 第 332 页/共 1860 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录乾隆朝实录 - 第 332 页/共 1860 页
  </h1>
  <div class="content">
   ○山西巡抚阿里衮奏报各属麦苗雨泽情形。得旨、所奏俱悉。目下颇觉望雨否。速奏以慰朕怀。寻奏从前未经报雨之州县。惟浑源、应州、灵邱、广灵、定襄、崞县、永和、七处。复行查訽。尚未覆到。其余太原等十七州县。并各属申报。得雨分寸。虽入土不等。而深透者居多。麦苗亦萌芽吐穗。得旨、所奏俱悉。俟覆到即行奏闻。若有旱形。可豫为料理。此等事断不可忽视之。　　

○甘肃提督李绳武奏报、准噶尔夷使哈柳赴京。沿途照例护送。并收受该夷使马匹皮张。及酬以缎疋等情。得旨、好。知道了。彼此次所求之事。皆未准行。彼复向所伴送人云。圣旨尚许我来一次。此旨实未发也。又伊所留之人。此次甚不安静。酗酒生事。此等处。皆不可不留心。　　

○贵州总督张广泗、提督丁士杰奏、本年二月初七日。归化营所属那鲁寨苗。阿陈、阿谟等。赴场卖花。被卡塘苗人阿祥、阿勒、阿滕等。抢掳货物。并杀伤阿陈。烧毁寨苗房屋。随饬该地方文武。选差兵役。著落该管亭目寨头人等。勒令卡塘苗人。献出正凶。并归还抢去货物。讵意凶苗阿祥等。反率本寨夥党。高踞山岩抗拒。及兵役登山擒捕。复敢施放擂石药弩。抵死相持。该地逼近粤西。将来苗人等。遇事生风所关匪细。已分饬各员弁带兵协拏。陆续擒获阿祥、阿勒、阿漂等。并各凶苗妻室子女。提解来省重拟。得旨、此事办理妥速。甚为可嘉也。　　

○贵州古州镇总兵崔杰奏报、雨水调匀。粮价平减并训练弁兵技艺情形。得旨、须实力为之。毋为虚言古州尤非他处之比也。　　

大清高宗法天隆运至诚先觉体元立极敷文奋武孝慈神圣纯皇帝实录卷之二百三十九


大清高宗法天隆运至诚先觉体元立极敷文奋武孝慈神圣纯皇帝实录卷之二百四十　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常二级军功纪录一次臣庆桂总裁官经筵讲官太子太傅

文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修　　

乾隆十年。乙丑。五月。壬申朔。上御太和殿传胪。赐一甲钱维城、庄存与、王际华、三人进士及第。二甲章恺等九十人。进士出身。三甲徐□□乔等二百二十人。同进士出身。　　

○吏部带领四月分月选各官引见。得旨、拟升浙江金衢严道之淑宝。现出差黑龙江。若俟差满回京引见。未免悬缺太久。著将金衢严道员缺。另行铨选。其淑宝俟回京时。将拟升道员之处。奏闻。请旨。　　

○癸酉。户部议覆宁古塔将军巴灵阿等。疏称、拉林阿勒楚喀副都统衙门。公事需用纸张笔墨等项。请照伯都讷副都统衙门公费每年九十两之例给予。应如所请。从之　　

○工部等部议覆、直隶总督高斌疏称、天津、静海、沧州、盐山、庆云、南皮、等六州县。建造汛拨墩台营房烟墩等项并四党口守备、把总、盐山县之韩村汛、南皮汛、各外委把总、衙署营房。经前督臣孙嘉淦题。部覆准其兴建。兹查天津等州县。沿海一带。雨水海潮淋浸。难以经久。应请在附近村庄。每兵一名。建六木□廪草土房一间。告示房一间。二马一棚。南皮汛外委把总一员。在城守汛。仍请建给衙署。盐山县之韩村汛外委。停建衙署。给土房三间。其四党口守备把总。衙署马棚、营房。仍照原题办理。应如所题。营房、告示房等。准其建造。至外委把总。向无建造衙署之例。不准建给。从之。　　

○甲戌。孝诚仁皇后忌辰。遣官祭景陵。　　

○上幸圆明园。　　

○四川巡抚纪山。疏报酉阳州承粮花户陈治安等、七千零九十九户。补首乾隆九年分中下地。共五百五十一顷六十一亩。　　

○予故大学士伯鄂尔泰祭葬如例。谥文端。　　

○旌表守正捐躯之贵州普安州民任记珍妻冯氏。　　

○乙亥。上诣畅春园。问皇太后安。　　

○谕曰。原任安徽按察使苏昌。丁忧回旗。伊原系给事中。今现出有常安保御史一缺。即著苏昌在御史上行走。　　

○又谕、据贵州总督张广泗奏称、云南学政翰林院编修张为仪赴任。行至贵州省城病故等语。云南路远。学政一缺。不可久悬。提督云南学政。著沈慰祖去。沈慰祖现经差满。著即速赴任。不必来京。　　

○户部议覆长芦盐政伊拉齐奏称、永利、富国、永阜、王家冈、四场。并海丰县灶地。乾隆九年。二麦被旱。勘明成灾七八九十分。共地一千二百一十一顷有奇。共应蠲免银五百六十九两八钱七分零。会同抚臣喀尔吉善。疏请蠲免。嗣接部覆。该场县灶地。秋禾有无收成。未经声明。不便遽准。今查王家冈秋禾被旱。业经准免。永利场、海丰县、秋收六分。富国场、永阜场、秋收八分。但场灶滨海地瘠。全赖麦收。仍请照民粮一例蠲免。应如所请。从之。　　

○刑部议覆、监察御史薛澂奏称、流徒人犯到配。自应照例安插。乃各省无能有司。发给地保。分派挨户轮养。罪犯公然安坐轮食。贫民如款嘉客。供其醉饱。甚为扰累。请敕下督抚。流徒人犯老幼废疾。照例拨入养济院。有手艺、及年壮有力。随宜安顿。勿令失所。其分派轮养之处。严行禁止。应如所请。从之。　　

○旌表守正捐躯之直隶南宫县民任小二妻宋氏。　　

○丙子。谕军机大臣等。向来瞻对土番。肆行不法。扰害地方。雍正八年。用兵征讨。祇因办理未妥。草率完结。今又故智复萌。劫掠无忌。不知法纪。是以允督抚等奏。发兵征剿。乃出于不得已。非朕本意也。夫用兵原非美事。即所费钱粮。亦复不少。尔等可密寄信与庆复、纪山、李质粹、务期殚心筹画。调度得宜。以靖边境。李质粹初到地方。恐诸事尚未熟谙。庆复、纪山、当悉心赞助之。倘此番料理不善。或至有损军威。或仍似雍正八年草率完结。复留后患。朕当于庆复、纪山、李质粹是问。　　

○又谕军机大臣等。朕前降旨。将张师载补授江苏按察使。今思江臬之任。事务甚繁。张师载诚实有余。恐才具不足。尔等可寄信询问尹继善。若伊难胜此任。则将江西按察使翁藻与之互调。著尹继善据实回奏。　　

○又谕军机大臣等。入夏以来。京师雨泽愆期。麦收歉薄。近畿各府。虽有得雨之处。然亦未能普遍。闻山东河南。雨水调匀。麦秋丰稔。可寄信与喀尔吉善、硕色。乘此收获之时。酌量于丰收地方。发银采买麦石若干。存贮该省。以备将来接济直隶之用。但须善为料理。勿使本地粮价昂贵。寻喀尔吉善奏覆。东省入夏以来。甘霖叠沛。麦秋尚好。除济、武、青、三府收成稍歉。余俱按收获分数。定粜买之多寡。如果麦少价昂。即将该处情形。据实报明停买。得旨。有旨传谕高斌处。汝等相商办理可也。　　

○河南巡抚硕色奏。豫省正二两月雨泽稀少。至三四月甘霖叠沛。二麦赖以有收。合计各郡县收成约有七成。并严缉麴贩。得旨。合计有七成之收。亦可稍慰矣。至查禁躧麴。乃要务也。须实力行之。　　

○丁丑。大学士等议覆、川陕总督公庆复等会奏、打箭炉稽查民人出入一摺。查打箭炉原设三门。东门大卡。系进省通衢。南门公出卡。系赴藏大道。北门雅纳沟。系通各处苗蛮小路。因炉城设有茶市。苗蛮汇集贸易。汉民遂亦繁多。向无稽查之例。先经打箭炉监督伊尔哈布奏、炉城三门锁钥。应交地方官掌管。拨兵守口盘查。一应内地出口之人。俱令在地方官处起票。守口人查验放行。经臣等议以地方官处起票。该口验票放行。有无滋扰勒索弊端。请交川陕督抚妥议具奏在案。今该督等既称向无稽查之例。原未严密。应如该监督所请。将炉城三门锁钥。令阜和营都司掌管。南北二门。应各派兵八名稽查。汉民出口者。令其呈请各该地方官印票。自炉置货出口者。令其呈请炉同知印票。查验放行。其寻常汉民赴乡买卖。及苗蛮来炉买茶者。应免请票。以省繁累等语。应如庆复所奏办理。又称南北二门口外。汉民在彼贸易者。不能即归。若不稽查。恐不无勾引苗蛮滋事之处。应通行各该汛弁、土司、土目、查明生理年貌籍贯。造册备案。欲归者、照册注销。病故者、详报开除。无力还乡者。酌给路费。亦应照所请办理。至称炉地监督。今既不与地方事务。其关防应改给管理课税。删去事务二字。应俟照例具题到日。该部换给。从之。　　

○吏部带领中式满洲蒙古繙译进士安福等十九员。钦赐进士宗室玉鼎柱一员引见。得旨。安福、五讷玺、贝登额、著以六部主事即用。勒尔谨、博文、舒宁安、雅尔图、郎图、额尔卿额、分派各部院。在额外主事上学习行走。该堂官照例题补。萨哈产、七达色、武极理、四达、玉麟、苏敏、富躬、格图恳、伊兰泰、佛尔卿额、俱著归进士班。照例选用。宗室玉鼎柱、亦著照例用。　　

○戊寅。谕曰、李绳武著调补安西提督。永常著调补甘肃提督。永常、著来京陛见。其甘肃提督印务。著总兵许仕盛、暂行署理。其总兵印务。著庆复于副将内。拣选一员委署。　　

○又谕、朕已降旨将李绳武调补安西。永常调补甘肃。并令永常来京陛见。现今庆复出口巡边。所有边境一切事宜。伊三人若可相约。会集一处。面同计议办理。则更为周密。若路程参差。不能面晤。亦不必勉强从事。文移来往。亦相同也。　　

○又谕军机大臣等。四月以来。直隶各府中。虽有得雨之处。然亦未能普遍。恐麦收歉薄。将来民间或至乏食。不知高斌曾否将平粜接济等事。豫先计议否。高斌未曾奏闻。可寄信询问之。此时虽不便声张。然亦当暗中筹画。早为留意。著高斌即行具奏。朕又闻山东有蝗蝻萌动之处。该省与直隶接壤。亦著高斌转饬州县有司。加意防范。不可疎忽。著速行。　　

○己卯。大学士等议覆。四川巡抚纪山征剿瞻对。请加赏土兵一摺。查雍正八年。进剿瞻对土兵。奉世宗宪皇帝恩旨加赏。经黄廷桂等、议于赏银三两外。再加二两。并每百名给牛一。每二十名给羊一。今进剿瞻对。事同一例。应如所奏。以示鼓励。至赏给牛羊之处。系从前黄廷桂等推广恩旨。并非著为成例。应毋庸议给。至土兵赏给安家银米之处。查雍正八年十月奉上谕。嗣后土兵之出征者。除恩赏外。其父母妻子。照守兵坐粮之例。每名月给银九钱。米三斗。此次出征之川省西宁土兵。自应遵照折银给发。于奉文之日起。回巢之日止。至添派江卡、德尔格、土兵二千名。系属阃外之土兵。就近效力。与阃内土兵。远涉戎行者不同。其安家银米。应毋庸议给。得旨。照从前例赏给。谕户部、向来各省土兵。派拨征剿者。止于起程时赏银三两。并无养赡家口之例。雍正八年。进剿瞻对。蒙皇考恩旨。于常例赏银三两之外。加赏银二两。并令其家口。照守兵坐粮之例。每月给银九钱。米三斗。所以示优恤也。此次进剿瞻对。所派土兵。著照雍正八年之例。一体赏给。再从前进剿瞻对。汉土兵丁。有赏给牛羊之处。此次亦著照例赏给。务令均沾实惠。以副朕鼓励戎行之意。该部即行文该督抚提镇等知之。　　

○吏部议覆甘肃巡抚黄廷桂、学政胡中藻、奏称、岁贡生州同职衔盛元珍。于雍正五年、一学各举一人之例保举。又在口外屯田效力。三载有余。经前署督臣刘于义。奏蒙议叙。复于乾隆二年。委令教习皋兰书院。已及八载。士子中式数人。著有成效。请将盛元珍送部引见。以示鼓励等语。应将盛元珍照宗人府教习之例。准其得官日纪录二次。从之。　　

○户部议覆江西巡抚塞楞额疏称、调任巡抚陈宏谋。条奏广信府铜塘山。弛禁开垦。今查明山内荒地。不及三百亩。所生有限。易藏奸匪。请照旧封禁。应如所奏。从之。　　

○又议准江西巡抚塞楞额疏称、调任巡抚陈宏谋。条奏广信府之广平山出产铅矿。募夫开采。今查该山开挖。至八九丈。用工本三千五百余两。真苗未得。请停止。从之。　　

○工部议覆、江西巡抚塞楞额疏称、调任巡抚陈宏谋。请建罗丝港石坝一道。旋经江涨。汕开土岸十余丈。经臣奏明。陈宏谋自请赔修。除坍塌处。臣于水退时。亲诣查勘。著落原修官堵修完固外。查石坝南头。新冲河口十五丈有余。石坝南北两岸。势低土浮。照河工做法。用桩签苇塘以固其表。加夯硪以实其中。庶保护无虞。因于河口工段。建长十五丈二尺五寸草坝。以塞决口。又于紧连河口之南。随地势接筑草工一段。长五十一丈五尺。以补老岸之低洼。又于紧连河口之北。依地势接筑草工一段。长二十四丈五尺。以培老岸之单薄。又离石坝三十丈外。有旧存鸡觜土坝一段。可以挑水。仍照旧加埽加桩修筑。自上年七月二十七日办料兴工。本年二月二十九日告竣。用过工料银三千一百六十一两零。应令调任陕抚陈宏谋、作速解还归款。仍令承修之员。不时查勘。督率两圩百姓。随时修补。应如所奏。从之。　　

○庚辰。上诣畅春园。问皇太后安。　　

○谕、近据正黄旗蒙古旗分奏请、将误照新满洲例。办给并入本旗回子瑚连雅尔等口粮米石之大臣官员。交部察议等语。瑚连雅尔等。俱系从前投顺。照例赏给产业。安插已定之人。业经数年。又引新满洲例。请给口粮。该管官并不详察。即行支给。甚属错误。著交部察议。至因瑚连雅尔一案。以致并入八旗之厄鲁特回子等。群相效尤。陆续呈请补给。八旗内有已经补给。亦有尚未补给者。此皆误认瑚连雅尔一案。视为定例。遵照而行。非首先错误者可比。俱著免其查议。再此项厄鲁特回子等。系远方新来投诚之人。不知定例。冒昧请给。情属可原。著将伊等治罪及追赔多领口粮之处。概行宽免。嗣后无庸支给。并将此旨明白晓谕知之。　　

○兵部带领曾经出兵之年满千总吴广等七员引见。得旨。吴广、郑林凤、周洪谟、胡继宗、俱著发回各本省。以守备题补。山西省年满千总郭旺。著交巡捕营当差。任宗俊、李通、著发回本省随营候推。山西系向无题缺之省分。若将伊等发往别省题补。则别省亦有应行题补之人。如交巡捕营当差。则巡捕营又有应补之员。均属有碍。似此无题缺省分之年满千总。应作何酌量补用之处。尔部详议具奏。寻议覆、凡发回本省以守备题补之年满千总。有未经题补者。该督、抚、提、出考咨部。归双单月分发班内铨选。但双单月选用守备。共二十二班。轮流推用。每年分发班内。不过选用二三员。其有题缺省分。如直隶、山东、广西、俱无庸议外。惟山西、河南、江西、三省。向无题缺。若令其尽行咨部。与各省人员。挨次推用。则守候仍属需时。臣等悉心筹画。请嗣后山西等三省。部推守备缺出。以第一二三四缺归部推选。第五缺行令各该省督抚、将发回该省以守备题补之年满千总。题请补授。如系本省之人。照例将隔府别营之缺题补。若所出之缺。与候补之员、繁简不甚相宜。或营制地方应行回避者。准其将别营之缺调补。此等人员。如从前已经送部铨选者。仍准其题补。其未经题补者。亦准其送部铨选。如此、则无题缺省分。每十缺内亦得题补二员。而送部者又得轮班铨选。两途并用。均可渐次疏通。从之。　　

○四川下阿坝阿强寨土千户达各故。以其子拆论架袭职。　　

○辛巳。谕曰、三姓副都统青保。著来京候旨。鄂齐尔所奏事件。著交将军达勒当阿。查明议奏。青保所遗员缺。著头等侍卫富僧阿补授。　　

○谕、上司收受属员馈遗。例有严禁。屡年以来。朕又训饬再三。凡属臣工。自应遵守。以励廉隅。以端表率。闻奉天地方大员。每遇生日年节。多有收受属员馈送者。始而食物。名为土宜。实则币帛之类。渐开暮夜之门。情好既敦。则举劾不无徇纵。实有关于吏治。虽自达勒当阿到任后。洁己率属。此风稍敛。然相沿积习。正复不少。为此再颁谕旨。其已往者。从宽不行究诘。嗣后务痛改陋习。各矢清操。以副朕之任使。倘有仍蹈前辙者。经朕访闻。或被科道纠参。必严加处分。　　

○又谕、埋胔掩骼。亦王政之一端。所以推广仁心。不遗枯朽也。京师为五方聚处。人数繁多之地。城外旷野。或有遗骸。无人收管。以致暴露者。亦属可悯。著顺天府及五城御史等。遣人查阅。一并归入义冢掩埋。他省如有似此者。亦著该地方官查明。一体办理。　　

○户部奏、署湖广总督鄂弥达咨称、宜都县之横碛铁矿。雍正十二年。因地僻矿稀。照旧封禁。汉洋铁矿。从前未据开报。今复奉文行查。该县亲诣二厂查勘。均属腹里。毫无妨碍。委非奸商射利营求。似应听民刨挖。仍照原题二八抽课。应如所咨办理。从之。　　

○壬午。上御勤政殿听政。　　

○大学士等议奏。据直隶马兰镇总兵布兰泰奏称、本标左右两营兵缺。不须汉军壮丁间补。查绿旗兵丁。与汉军有别。除食粮当差外。原可另谋生计。即将汉军壮丁。补用伊等兵缺。亦不致资生乏策。况将该镇兵调补附近标营所遗之缺。仍令该兵子弟。与汉军间补。旗民两便。并无苦累偏枯之虞。今该镇欲将本标两营。额设马守兵一千一百二十名。接辈顶补。是该兵子弟。即材技平常。亦得冒滥。殊与慎选兵丁之例有碍。嗣后该镇之附近标营。仍令分缺调补。其外属各营所出之缺。以一缺补用汉军。一缺调补亲标兵丁。该兵等既不远离乡土。而得缺之途较广。从之。　　

○户部等部议覆、协办大学士吏部尚书署直隶总督刘于义疏称、天津县巳故原任浙江处州府同知牛光敏。在津捐施育黎堂。及附近过往贫民衣粮钱文。设立义冢等项。共用过银六千二十一两零。又在静海县赈粥。用银三千九百六十两。又伊子候选通判牛兆泰。于乾隆八九两年。捐施穷民衣食。共银三千四百四十五两零。请照乾隆八年。福建侯官县贡生何家祖、命子举人何鹏。捐修文庙。将何家祖加赠之例。请将牛光敏加赠。应如所请。将已故同知牛光敏。准其加赠顶带二级。从之。　　

○以内阁学士秦蕙田为礼部右侍郎。
  </div>
  <div class="pagination">
   <a href="清实录乾隆朝实录_page331.html">
    上一页
   </a>
   <span>
    ...
   </span>
   <a href="清实录乾隆朝实录_page327.html">
    327
   </a>
   <a href="清实录乾隆朝实录_page328.html">
    328
   </a>
   <a href="清实录乾隆朝实录_page329.html">
    329
   </a>
   <a href="清实录乾隆朝实录_page330.html">
    330
   </a>
   <a href="清实录乾隆朝实录_page331.html">
    331
   </a>
   <span class="current-page">
    332
   </span>
   <a href="清实录乾隆朝实录_page333.html">
    333
   </a>
   <a href="清实录乾隆朝实录_page334.html">
    334
   </a>
   <a href="清实录乾隆朝实录_page335.html">
    335
   </a>
   <a href="清实录乾隆朝实录_page336.html">
    336
   </a>
   <a href="清实录乾隆朝实录_page337.html">
    337
   </a>
   <span>
    ...
   </span>
   <a href="清实录乾隆朝实录_page333.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
