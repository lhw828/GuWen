<!DOCTYPE html>
<html>
 <head>
  <meta charset="utf-8"/>
  <title>
   通志 - 第 98 页/共 155 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   通志 - 第 98 页/共 155 页
  </h1>
  <div class="content">
   太武五王
　　晋王伏罗　东平王翰【子道符】临淮宣王谭【子提提子昌昌子彧　彧弟孝友昌弟孚　孚子端】广阳简王建【子嘉　嘉子深　深子湛湛弟谨湛子法轮】南安隐王余
　　景穆十二王
　　阳平幽王新成【子颐　颐弟衍　衍子畅　畅子敏　畅弟融　衍弟钦　钦子子孝】京兆康王子推【子太兴　太兴孙悰　太兴子仲景　仲景弟暹　暹子冲太兴弟遥遥弟恒】济隂惠王小新成【子欝　欝子弼　弼子晖业　晖业弟昭业　欝弟偃　偃子诞　诞子抚　偃弟丽　丽子显和】汝隂灵王天赐【子逞逞子庆和　逞弟泛　泛弟修义　修义子均　均子则　则子文都　则弟矩　矩弟雅　雅弟褒】乐良厉王万夀【子乐平　乐平子长命　长命子忠】广平殇王洛侯【继子匡】任城康王云【子澄　澄子彛　彛庶兄顺顺子朗　顺弟纪　澄弟嵩嵩子世隽】南安惠王桢【子英　英子熙　熙弟略　英弟怡　怡子肃　肃弟长广王尔朱氏所立者也】城阳康王长夀【子鸾　鸾子徽】章武敬王太洛【继子彬　彬子融　融子朗是为后废帝】乐陵康王胡儿【子思誉　思誉子景略】安定靖王休【子爕　爕子超　超弟琰　琰子景山　景山子成夀　燮弟愿平】文成五王
　　安乐厉王长乐【子诠　诠子鉴鉴弟斌之】广川庄王略【子谐】齐郡顺王简【子祐】河间孝王若【继子琛】安丰匡王猛【子延眀】献文六王
　　咸阳王禧【子通　翼　昌煜　树　坦】赵郡灵王干【子谧　谧兄谌　谌弟谭　谭弟谳】广陵慧王羽【子恭是为节闵帝　恭兄欣】髙阳文穆王雍【子泰　泰子斌】彭城武宣王勰【子劭　劭弟攸是为孝庄帝　劭子韶】北海王详【子颢颢弟瑱】
　　孝文六王
　　废太子庶人恂　京兆王愉【子寳月　寳月弟寳矩是为文帝】清河文献王怿【子亶　亶子善见是为孝静帝】广平文穆王懐【子诲第三子修是为孝武帝】汝南文宣王悦【子颍】皇子恌
　　上谷公纥罗神元皇帝之曾孙也初从道武皇帝自独孤如贺兰部与弟建劝贺兰讷推道武为主及道武即帝位以援立功与建同日赐爵为公卒子题赐爵襄城公后进为王击慕容驎于义台中流矢薨子悉袭降爵为襄城公卒赠襄城王神元后又有建徳公婴文真定侯陆并仕太武特获封爵
　　武陵侯因长乐王夀乐并章帝之后也因从道武平中原以功封曲逆侯太武时改爵武陵夀乐位选部尚书南安王改封长乐王文成即位夀乐有援立功拜太宰大都督中外诸军録尚书事后矜功与尚书令长孙渴侯争权并伏法
　　望都公頽昭帝之后也随道武平中原赐爵望都侯太武以頽美仪容进止可观使迎左昭仪于蠕蠕进爵为公卒
　　曲阳侯素延顺阳公郁宜都王目辰并桓帝之后也素延以小统从道武征讨诸部初定并州为刺史道武之警于柏肆也并州守将封窦真为逆素延斩之时道武欲抚悦新附悔参合之诛而素延杀戮过多坐免官中山平拜幽州刺史豪奢放逸左迁上谷太守后赐爵曲阳侯道武留心黄老欲以纯厚风化虽乘舆服御皆去雕饰素延奢侈过度帝深衔之积其过征至赐死郁少忠正允直文成时位殿中尚书赐爵顺阳公文成崩乙浑专权郁从顺徳门入欲诛浑浑窘怖遂奉献文临朝以免后复谋杀浑为浑所诛献文録郁忠正追赠顺阳王諡曰简目辰文成即位歴侍中尚书左仆射封南平公乙浑谋乱目辰与顺阳公谋杀之事发目辰逃免献文传位有定防勲孝文即位进爵宜都王除雍州刺史镇长安有罪伏法爵除
　　六修穆帝长子也少凶悖穆帝五年遣六脩与辅相衞雄范班及姬澹等救刘琨帝躬统大兵为后继刘粲惧突围而走杀伤甚众帝因大猎夀阳山陈阅皮肉山为变赤穆帝少子比延有宠欲以为后命六修出居新平城而黜其母六修有骏马日行五百里穆帝欲取以给比延后六修来朝穆帝又命拜比延六修不从穆帝乃坐比延于已所乘歩辇使人从出游六修望见以为穆帝谒伏于路左及至乃知为比延慙怒而去穆帝怒伐之帝军不利六脩杀比延帝易服防行人间有贱妇人识帝帝遂暴崩桓帝子普根先守于外闻难来赴灭之
　　吉阳男比干江夏公吕并道武族弟也比干以司衞监讨白涧丁零有功赐爵吉阳男后为南道都将战没吕以军功封江夏公位外都大官大见尊重卒赠江夏王陪金陵
　　髙凉王孤平文皇帝之第四子也多才艺有志略烈帝之前元年国有内难昭成为任子于襄国后烈帝临崩顾命迎立昭成及崩羣臣咸以新有大故昭成来未可果宜立长君次弟屈刚猛多变不如孤之寛和柔顺于是大人梁盖等杀屈共推孤孤不肯乃自诣邺奉迎昭成请身为留质石虎义而从之昭成即位乃分国半部以与之薨子斤失职懐怒构寔君为逆死于长安事在寔君传道武时以孤勲髙追封髙凉王諡曰神武斤子真乐频有战功后袭祖封眀元初改封平阳王薨子礼袭本爵髙凉王薨諡懿王子那袭爵拜中都大官骁猛善攻战正平初坐事伏法献文即位追那功命子纥绍封薨子大曹性愿直孝文时诸王非道武子孙者皆降爵为公以大曹先世让国功重髙祖真乐勲着前朝改封太原郡公卒无子国除宣武又以大曹从兄子洪威绍封洪威恭谦好学为颍川太守有政绩孝静初在颍川聚众应西魏齐神武遣将讨平之礼弟陵太武赐爵襄邑男进爵为子卒子瓌位柔逺镇司马瓌子鸷字孔雀孝文末以军功赐爵晋阳男鸷先与尔朱荣善武泰初荣至河隂杀戮朝士鸷时与荣共登髙冢俯而观之自后弥相结纳永安初封华山王庄帝既杀荣荣从子兆为乱帝欲率诸军亲讨而鸷复隂与兆通乃劝帝曰黄河万仭宁可卒度帝遂自安及兆入殿鸷又约止衞兵君亡国破皆鸷之由孝静初入为大司马加侍中鸷容貎魁壮腰带十围有武艺木讷少言性方厚每直省闼虽暑月不解衣冠甞在侍中髙岳席咸阳王坦恃力使酒众皆下之坦谓鸷曰孔雀老武官何因得王鸷答曰斩反人元禧首是以得之众皆失色鸷怡然如故兴和三年薨赠假黄钺尚书令司徒公子大器袭爵后与元瑾谋害齐文襄见害孤孙度道武初赐爵松滋侯位比部尚书卒子乙斤袭爵襄阳侯献文崇旧齿拜外都大官甚优重卒子平字楚国袭世爵松滋侯以军功赐艾陵男卒子苌孝文时袭爵松滋侯例降侯赐艾陵伯苌性刚毅虽有吉庆事未甞开口而笑孝文迁都苌以代尹留镇除懐朔镇都大将因别赐苌酒虽拜饮而顔色不泰帝曰闻公一生不笑今方与卿逺隔山岳当为朕笑竟不能得帝曰五行之气偏有所不入六合之间亦何事不有左右见者无不把腕大笑宣武时为北中郎将带河内太守苌以河桥船絙路狭不便行旅又秋水泛涨年常破壊乃为船路遂广容车从京出者率令输石一双累以为岸由是来往便利近桥诸郡无复劳扰公私赖之防位度支尚书侍中雍州刺史卒諡曰成苌子子华字伏荣袭爵孝庄初除齐州刺史先是州境数经反逆邢杲之乱人不自保子华抚集豪右委之管钥众皆感悦境内帖然而性甚褊急当其急也口不择言手自捶击长史郑子湛子华亲友也遭其侮骂遂即去之子华虽自悔厉终不能改在官不为矫洁之行凡有馈赠者辞多受少故人不厌其取鞫狱讯囚务加仁恕齐人树碑颂徳后除济州刺史尔朱兆之入洛也齐州城人赵洛周逐刺史丹阳王萧赞表济南太守房士达摄行州事洛周子元显先随子华在济州邀路改表请子华复为齐州刺史朝命从之子华性至孝母房氏甞宴饮亲戚家夜还大吐人以为毒母甚忧惧子华掬其吐尽噉之母心遂安寻以母忧还都孝静初除南兖州刺史弟子思通使闗西朝廷使右将军郭琼收之子思谓令仆曰速可见杀何为久执国士子华谓子思曰由汝麤疎令我如此以头叩牀涕泣不自胜子思以手捋须顾谓子华曰君恶体气寻与子思俱赐死于门下外省子思字众念性刚暴恒以忠烈自许元天穆当朝权以亲从荐为御史中尉先是兼尚书仆射元顺奏以尚书百揆之本至于公事不应送名御史至子思奏曰案御史令云中尉督司百寮书侍御史紏察禁内又云中尉出行车辐前驱除道一里王公百辟避路时经四帝前后中尉二十许人奉以周旋未甞暂废府寺防省并从此令唯肃宗之世为临洮举哀故兼尚书左仆射臣顺不肯与名又不送簿故中尉臣郦道元举而奏之而顺复啓云尚书百揆之本令仆纳言之贵不宜下隶中尉送名御史寻亦防勅聼如其奏从此迄今使无凖一臣初上防具见其事意欲申请决议但以权兼未宜便尔日复一日遂歴炎凉去月朔旦防移尚书索应朝名帐而省稽留不送寻复移催主吏忽为尚书郎中裴献伯后注云案旧事御史中尉逄省郎于复道中尉下车执版郎中车上举手礼之以此而言明非敌体臣既见此深为怪愕循省二三未解所以正谓都省别被新式改易髙祖旧命即遣移问事何所依又获尚书中郎王元旭报出蔡氏汉官仪似非穿凿始知裴王规壊典谟心欲自矫臣案汉书宣秉传云诏征秉为御史中丞与司隶校尉尚书令俱会殿庭并专席而坐京兆号之为三独坐又寻魏书崔琰传晋文阳傅嘏传皆云既为中丞百寮震悚以此而言则中丞不揖省郎盖已久矣宪台不属都坐亦非今日又寻职令云朝防失时即加弹纠则百官簿帐应送尚台灼然明矣又皇太子以下违犯宪制皆得纠察则令仆朝名宜付御史又亦彰矣茍不付名否臧何騐臣顺专执未为平通先朝曲遂岂是正法谨案尚书郎中臣裴献伯王元旭等望班士流早参清官轻弄短札斐然若斯茍执异端忽焉至此此而不纲将隳朝令请以见事免献伯等所居官付法科处尚书纳言之本令仆百揆之要同彼浮虚助兹乖失宜明首从节级其罪诏曰国异政不可据之古事付司检髙祖旧格推处得失以闻寻从子思奏仍为元天穆所忿遂停元显之败封安定县子孝静时位侍中而死苌弟珍字金省袭封艾陵男宣武时曲事高肇遂为帝宠昵彭城王勰之死珍率壮士害之后卒于尚书左仆射平弟长生位游击将军卒孝荘时以子天穆贵盛赠司空天穆性和厚美形貎射有能名六镇之乱尚书令李崇广阳王深北讨天穆以太尉使劳诸军路出秀容见尔朱荣深相结托约为兄弟未防改授别将赴秀容遂为荣腹心除并州刺史及荣赴洛天穆参其始谋庄帝践祚除太尉封上党王征赴京师后増封通前三万户寻监国史録尚书事开府世袭并州刺史初杜洛周鲜于修礼等为寇瀛冀诸州人多避乱南向幽州前北平府主簿河间邢杲拥率部曲屯据鄚城以拒洛周葛荣垂将三载及广阳王深等败后杲南度居青州北海界灵太后诏流人所在皆置本属郡县选豪右为守令以镇抚之时青州刺史元世隽表置新安郡以杲为太守未报会台申汰简所授郡县以杲从子子瑶资防居前乃授河间太守杲深耻恨于是遂反所在流人先为土人陵忽闻杲起逆率来从之旬朔之间众逾十万先是河南人常笑河北人好食榆叶故齐人号之为榆贼杲东掠光州尽海而还又破都督李叔仁军诏天穆与齐神武徃讨大破之杲乃请降传送京师斩之时元颢乘虚防洛阳天穆闻庄帝北廵自毕公垒北度防车驾于河内尔朱荣以天时炎热欲还师天穆苦执不可荣乃从之庄帝还宫加太宰羽葆鼓吹増邑通前七万户天穆以疎属本无徳望凭藉尔朱爵位隆极王公以下每旦盈门受纳财货珍寳充积而寛柔容物不甚见忌于时庄帝以其荣党外示优宠诏天穆乘车出入大司马门天穆与荣相倚荣常以兄礼事之世隆等虽荣子侄位遇已重天穆或言其失荣即加杖其相亲任如此庄帝内畏忌之与荣同时见诛节闵初赠丞相柱国大将军雍州刺史假黄钺諡曰武昭子俨袭美才貎位都官尚书及齐受禅闻勅召诈病遂怖而卒
　　西河公敦平文帝之曾孙也道武初从征每居诸将后及从征中山所向无前明元时拜中都大官太武时进爵西河公宠遇弥笃卒子拨袭
　　司徒石平文帝之元孙也有胆略从太武南讨至歩山位尚书令雍州刺史歴比部侍郎华州刺史
　　武衞将军谓烈帝之第四子也寛雅有将略甞从道武征讨有功除武衞将军子乌真膂力絶人随道武征伐亦屡有功官至钜鹿太守卒子兴都聪敏刚毅文成时为河间太守赐爵乐城子为政严猛百姓惮之献文初以子丕贵重进爵乐城侯谢老归家帝赐几杖服物致膳于第其妻娄氏为东阳王太妃卒赠定州刺史河间公諡曰宣子提袭父侯爵提弟丕太武时拜羽林中郎从驾临江赐爵兴平子献文即位累迁侍中丞相乙浑谋反丕以奏闻诏率元贺等诛之迁尚书令改封东阳公孝文时封东阳王拜侍中司徒公时有诸疑事三百余条命丕制决率皆平允丕子超生车驾亲幸其第诏丕入八议蠲其同籍丁口杂使役调求受复除寻迁太尉録尚书事时淮南王佗淮阳王尉元河东王茍頽并以旧老见礼每有大事引入禁中乘歩挽杖于朝进退相随丕佗元三人皆容貎壮伟腰带十围大耳秀眉须鬓班白百僚观瞩莫不只耸唯茍頽少为短劣姿望亦不逮之孝文文明太后重年敬旧存问周渥赐以珍寳丕声气髙朗博记国事飨醼之际常居端坐必抗首大言叙列既往成败帝后敬纳焉然謟事要人骄侮轻贱每见王叡苻承祖尝倾身下之时文明太后为王叡造宅故亦为丕造甲第一区又使王叡赐丕金印一纽及丕妻段氏卒赐諡恭妃凡此皆曲媚权幸所致时论少之后例降王爵封平阳郡公求致仕诏不许车驾南伐丕与广陵王羽留守京师并加使持节及帝还代诏丕等以迁洛之事令与羣臣各陈可否燕州刺史穆罴进曰今北有玁狁南有荆扬西有吐谷浑东有高句骊四方未賔九区未一臣愚以为未可且涿鹿之野黄帝是都古先圣王不必悉居中原也帝曰卿言海宇未混此论粗可黄帝始居朔易其后亦迁河南卿当未要其终邪丕曰迁都大事当讯之卜筮审定臧否而后行帝曰昔周公召公卜宅洛邑乃识至兆今无斯人卜亦何益且卜者所以决疑不疑何卜昔轩辕请卜兆而龟焦以问天老老以为善遂用其言终致蕃昌然则至人之量未然审于龟矣丕等不能复有辩论惟云当禀成算不敢有异帝又诏羣臣曰卿等或以朕无为移徙也王者以四海为家或南或北何恒之有朕之逺祖世居北荒平文始居东木根山昭成更营居盛乐太祖道武皇帝迁居平城朕幸属胜残之运故移宅中原肇成皇宇卿等当奉先帝令徳光述洪规北人比及十年使其徐移朕自多积仓储不令窘乏时前懐州刺史青龙前秦州刺史吕受恩等犹固执以为不便帝皆与之抗议使至屈服而罢帝又将北廵丕迁太傅録尚书事频奏固让诏断表啓即家拜授仍诏留守代郡凡在代之事一以委之丕雅爱本风不达新式至于变俗迁洛改官制服禁絶旧言皆所不愿孝文知其如此亦不逼之但诱示大理令其不生同异至于衣冕巳行朱服列位而丕犹常服列在坐隅晩乃稍加弁带而不能修饰容仪帝以丕年衰体重亦不彊责及罢降非道武子孙及异姓王者虽駮于公爵而利享封邑亦不乐帝南征丕表乞少留圣思更圗后举会司徒冯熙薨诏六军反斾丕又以熙死于代表求銮驾亲临诏曰今洛邑肇构跂望成劳开辟暨今岂有以天子之重逺赴舅国之丧朕纵欲为孝其如大孝何纵欲为义其如大义何天下至重君臣道悬岂宜茍相诱引防君于不徳令仆以下可赴法官贬之又诏以丕为都督领并州刺史后以平阳畿甸改封丕新兴郡公初丕以李冲徳望所属欲托其子超为超娶其兄女丕前妻子隆同产数人皆别居后得宫人所生子皆同宅共产父子恩爱有亏为物议所鄙丕父子俱不乐南迁帝之发平城也太子恂留于旧京及恂将还洛隆及弟超与穆泰等密谋留恂举兵断闗陇据泾北时丕以老居并州虽不预其始计而隆超咸以告丕丕外虑不成口虽致难心颇然之事发帝幸平城推穆泰等罪而隆超兄弟实参首谋帝令丕随驾每至测问必令丕坐观有司奏丕当与其子连坐诏以丕诚党逆但先既许以不死之诏聼免死为民其后妻二子聼随隆超母弟及余庶兄弟皆徙敦煌丕时年垂八十犹自平城力载随驾至洛留洛阳帝每遣左右慰勉之乃还晋阳孝文崩丕自并来赴宣武引见之以丕旧老礼有加焉勅留洛阳后宴于华林都亭特令二子扶侍坐起丕仕歴六世位极公辅而还为庶人然犹心恋京邑而不能自絶于人事诏以丕为三老景明四年薨年八十二诏赠左光禄大夫冀州刺史諡曰平长子隆先以反诛隆弟乙升超亦同诛超弟儁邕并以军功封儁封新安县男邕封泾县男
　　淮陵侯大头烈帝之曾孙也善骑射擢为内三郎文成初褒封淮陵侯性谨密帝甚重之位宁北将军卒赠高平公諡曰烈
　　河间公齐烈帝之元孙也少雄桀魁岸太武征赫连昌太武马蹶贼逼帝齐以身蔽捍决死力战贼乃退帝得上马是日防齐帝几殆帝又以防服入其城齐固諌不聼乃与数人从帝入城城内既觉诸门悉闭帝及齐等因入其宫中得妇人裙系之槊上帝乘而上得防齐有力焉赐爵浮阳侯从征和龙以功拜尚书进爵为公后与新兴王俊讨秃髪保周坐事免官爵宋将裴方明防仇池太武复授齐前将军与建兴公古弼讨之遂克仇池威振羌氐复赐爵河间公与武都王杨保宗对镇骆谷时保宗弟文徳説保宗闭险自固有期矣秦州主簿边因知之密告齐齐晨诣保宗呼曰古弼至欲宣诏保宗出齐叱左右扶保宗上马驰驿送防诸氐遂推文徳为主求援于宋宋遣将房亮之苻昭啖龙等率众助文徳齐击斩杀龙禽亮之氐遂平以功拜内都大官卒諡敬王长子陵袭爵陵性抗直天安初为乙浑所害陵弟兰以忠谨见宠孝文初赐爵建阳子卒于武川镇将子志字猛略少清辩彊干歴览书传颇有文才为洛阳令不避彊御与御史中尉李彪争路俱入见面陈得失彪言御史中尉辟承华盖驻论道鼓劔安有洛阳令与臣抗衡志言神乡县主普天之下谁不编户岂有俯同众官趋避中尉孝文曰洛阳朕之丰沛自应分路扬镳自今以后可分路而行及出与彪折尺量道各取其半帝谓邢峦曰此儿竟可所谓王孙公子不镂自雕峦曰露竹霜条故多劲节非鸾则鳯其在本枝也员外郎冯俊昭仪之弟恃势恣挝所部里正志令主吏收系处刑除官由此忤防左迁太尉主簿俄为从事中郎车驾南征帝防服观战所有箭欲犯帝志以身鄣之帝危得免矢中志目因丧一明以志行恒州事宣武时除荆州刺史还朝御史中尉王显奏志抑买良人为婢等事会赦免明帝初兼廷尉卿后除扬州刺史赐爵建忠伯志之威名虽减李宗亦为荆楚所惮寻为雍州刺史晩年耽好声伎在扬州日侍侧将百人器服珍丽冠于一时及在雍州逾尚华侈聚敛无极声名遂损及莫折念生反诏志为西征都督讨之念生遣其弟天生屯陇口与志相持志为贼所乘遂弃大众奔还岐州贼遂攻城岐州刺史裴芬之疑城人与贼潜通将尽出之志不聼城人果开门引贼鎻志及芬之送念生见害节闵初赠尚书仆射太保
　　扶风公处真烈帝之后也少以壮烈闻位殿中尚书赐爵扶风公委以大政甚见尊礼吐京胡曹仆浑等叛招引朔方人为援处真与高凉王那等讨灭之性贪婪在军暴掠坐事伏法
　　文安公泥魏之踈族也性忠直有智画道武厚遇之赐爵文安公拜安东将军卒子屈袭爵明元时居门下出纳诏命性明敏善奏事每合上防赐爵元城侯加功劳将军与南平公长孙嵩白马侯崔宏等并决狱讼明元东廵命屈行右丞相山阳侯奚斤行左丞相并掌军国甚有声誉后吐京胡与离石胡等叛置立将校外引赫连屈丐屈督防稽侯刘絜永安侯魏勤捍之勤没于阵絜坠马胡执送屈丐唯屈众独存眀元以屈没失二将欲斩之时并州刺史元六头荒滛怠事乃赦屈令摄州事屈嗜酒颇废政事帝积其前后过失槛车征还斩于市子磨浑少为明元所知元绍之逆也明元潜隠于外磨浑与叔孙诈云眀元所在绍使帐下二人随磨浑往规为逆害磨浑既得出遂缚帐下诣眀元斩之帝得磨浑大喜因为羽翼以勲赐爵长沙公拜尚书出为定州刺史卒
　　昭成九子
　　昭成皇帝九子庶长曰寔君次曰献明帝次曰秦王翰次曰阏婆次曰寿鸠次曰纥根次曰地干次曰力真次曰窟咄
　　寔君性愚赣残忍不仁昭成季年苻坚遣其将行唐公苻洛等来冦南境昭成遣库仁逆战于石子岭昭成时不豫不能亲勤众军乃率诸部避难隂山度漠北为髙车四面冦抄复度漠南苻洛军退乃还云中初昭成以弟孤辞国乃以半部授孤孤卒子斤失职懐怨欲伺隙为乱献明皇帝及秦王翰皆先终道武年甫五嵗慕容后子阏婆等虽长而国统未定斤因是说寔君曰帝将立慕容氏子明当除汝顷令诸子戎服夜持兵仗旋汝所居伺便将发耳时苻洛军犹在君子津诸皇子夜皆挟仗廵警彷徨庐舍之间寔君侦察以斤言为信乃率其属尽害诸皇子昭成亦暴崩其夜诸皇子妇及宫人奔告苻洛军坚将李柔张蚝勒兵内逼部众离散苻坚闻之召燕鳯问其故以状对坚曰天下之恶一也乃执寔君及斤轘于长安西市寔君孙勿期位定州刺史赐爵林虑侯卒子六状真定侯
　　秦王翰少有高气年十五便请征伐昭成壮之使领骑二千长统兵号令严信多有克防建国十五年卒道武即位追赠秦王諡曰明子仪长七尺五寸容貎甚伟美须髯有算略少能舞劒骑射絶人道武幸贺兰部侍从出入登国初赐爵九原公从破诸部有功及帝将圗慕容垂遣仪观衅垂谓仪曰吾威加四海卿主不自见吾而遣使人毋乃有失欤仪对曰魏氏世据北方绵歴年祀子孙立功中原晋人王我代地燕代与国由来久矣与国而行人将命其间于故事无失且燕若不能以亲仁善隣而命使臣乃欲以兵威相加此乃本朝将帅之事非臣之所知也垂壮其对而礼之仪还报曰燕未可圗垂死乃可帝问其故仪曰垂年已迈其子寳懦而无断慕容徳自负才气非弱主之臣衅将内起我姑待之帝以为然改封平原公道武征衞辰仪出别道获衞辰尸传首行宫帝大喜徙封东平公命督屯田于河北自五原至稒阳塞外均分农稼大得人心慕容寳之寇五原仪蹑据朔方要其还路及并州平仪功居多迁尚书令从围中山寻迁都督中外诸军事左丞相进封衞王中山平复遣仪讨邺平之道武将还代都置中山行台诏仪守尚书令以镇之逺近懐附寻征仪以丞相入辅又从征髙车仪别从西北破其别部又从讨姚平有功赐以绢布绵牛马羊等仪膂力絶人弓力将十石时陈留王防矟大称异故世相传云衞王弓桓王矟上谷侯岌张衮代郡许谦等有名于时皆言仪有不世之略道武以仪器望待之尤重数幸其第如家人礼仪由是矜功恃宠遂与宜都公穆崇伏甲谋乱崇子逐留在伏士中道武召之将有所使逐留闻召疑事发逾墙告状帝秘而恕之天赐六年天文多变占云当有逆臣伏尸流血帝恶之颇杀公卿欲以厌当天灾仪内不自安单骑遁走帝使人追执之遂赐死以百姓礼仪十五子纂五嵗道武命养于宫中恩与诸皇子同太武践阼除定州刺史封中山公进爵为王纂好酒爱佞政以贿成太武杀其亲嬖人后悔过修谨拜内大将军居官清约简慎更称亷平纂于宗属最长宗室有事咸就谘焉薨諡曰简纂弟良性忠笃明元追録仪功封南阳王以绍仪后良弟干善弓马以骑从眀元于白登之东北有防鸱飞鸣于上帝命左右射之莫能中鸱游飞稍髙干以二箭下防鸱帝赐之御马弓矢金带各一以旌其能军中于是号干为射鸱都将从太武南廵进爵新蔡公文成即位拜都官尚书卒諡曰昭子祯胆气过人太武时为司衞监从征蠕蠕忽遇贼别部多少不敌祯乃就山解鞍放马以示有伏贼果疑而避之孝文初赐爵沛郡公后拜南豫州刺史大胡山蛮毎抄掠州界前后牧守多羁縻之祯乃召新蔡襄城蛮酋使之观射先选左右能射者二十余人以一死囚参其间祯先发数矢皆中以次命左右射无不破的次至囚囚不能中祯即命斩之蛮酋服技畏威相视股栗又预取死囚十人皆着蛮衣置诸界上祯对蛮酋伪举目瞻天曰风气少恶会有钞贼入境不过十人当在西南五十里许即命骑追掩果缚送十人祯告诸蛮曰此軰合死与不蛮等皆叩头曰合万死祯即斩之因慰喻遣还自是境无暴掠淮南人相率投附者三千余家置之城东汝水之侧命曰归义坊初豫州土豪胡邱生数与外交通及祯为刺史邱生甞有犯因圗为不轨诈向城人云刺史欲迁城中大家向代因与共谋翻城城人石道起密告祯劝祯速掩邱生并诸预谋者祯曰吾不负人人何负我但为邱生诳误耳若即收掩众必大惧吾静以待之不久自当悔服语未讫而城中三百人自缚诣州门陈邱生谲诳之罪而邱生单骑遁去祯恕而不问后征为都牧尚书卒赠侍中仪同三司諡曰简公有八子第五子瑞母尹氏生而有异因命之曰瑞字天赐位至大中大夫卒赠太常卿仪弟烈刚武有智略元绍之逆百僚莫敢有声惟烈出诣绍诈与相附募执明元绍信之自延秋门出遂迎立明元以功进爵隂平王薨諡曰喜子求袭求弟道子位下大夫道子子洛位羽林幢将洛子乞中散大夫乞子晏孝静初累迁吏部尚书平心不挠时论称之出为瀛州刺史颇有声称蒋天乐之逆见引诏録送定州赐死晏好集圗籍家书多于秘阁诸有假借咸不逆其意亦以此见称烈弟觚勇烈有胆气少与兄仪从道武侍衞左右使于慕容垂垂末年政在羣下遂止觚以求赂道武絶之觚率左右驰还为垂子寳所执垂待之甚厚因留心学业诵读经书数十万言垂国人咸亲重之道武之讨中山慕容普驎遂害觚以固众心帝闻之哀恸及平中山发普驎冢斩其尸收议害觚者傅髙霸程同等斩之皆夷五族乃觚追諡秦愍王封子防为豫章王以绍觚
　　常山王遵寿鸠之子也少而壮勇不拘小节道武初有佐命勲赐爵洛阳公慕容寳之败也别率骑数百邀其归路由是有参合之防及平中山拜尚书左仆射加侍中领渤海之合口及博陵渤海羣盗起遵讨平之迁幽州牧封常山王遵好酒色天赐四年坐醉乱失礼于太原公主赐死以百姓礼子素明元从母所生特见亲宠太武初复袭爵休屠郁原等叛素讨之斩其渠率徙千余家于涿鹿之阳立平原郡以处之及平统万以素有威懐之略拜假节征西大将军以镇之后拜内都大官文成即位务从寛政罢诸杂调有司奏国用不足固请复之唯素曰臣闻百姓不足君孰与足帝善而从之素宗属之懿又年老帝毎引入访以政事固辞疾归第雅性方正居官五十载终始若一时论贤之薨諡曰康陪金陵配飨庙廷长子悉可陵年十七从太武猎逐一猛兽陵遂空手搏之以献帝曰汝才力絶人当为国立功立事勿如此也即拜内行阿干又从平凉州沮渠茂防令一骁将与陵相击两槊皆折陵抽箭射之坠马陵恐其救至未及防劒以刀子戾其颈使身首异处帝壮之即日拜都幢将封暨阳子卒于中军都将弟陪斤袭爵坐事国除陪斤子昭小字阿倪尚书张彞引兼殿中郎孝文将为齐郡王兰举哀而昭乃作宫悬帝大怒诏曰阿倪愚騃谁引为郎于是黜彞白衣守尚书昭遂停废宣武时昭从弟晖亲宠用事稍迁左丞宣武崩于忠执政昭为黄门郎又曲事之忠专权擅威枉防忠贤多昭所指也灵太后临朝为尚书河南尹聋而狠戾理务峭急所在患之寻出为雍州刺史在州贪虐大为人害后入为尚书謟事刘腾进号征西将军卒赠尚书左仆射其家纳贿元义故防典优越子元字彦道以节俭知名孝庄时为洛阳令及节闵即位元上表乞庄帝时议善之后除尚书左丞孝武即位以孙腾为左仆射腾即齐神武之党以膂仗入省元依法举劾当时咸为元惧孝武重其彊正封临淄县子及从入闗封陈郡王授仪同三司加开府薨諡曰平昭弟绍字丑伦少聪慧迁尚书右丞绍断决不避彊御宣武诏令检赵修狱绍以脩佞幸即杖杀之帝责绍不重闻绍曰脩奸佞甚于董贤臣若不因衅除之恐陛下复罹哀帝之谤帝以其言正不之罪焉及出广陵王懐拜绍贺曰阿翁皇家正直虽朱云汲黯何以仰过绍曰犹恨戮之稍晩耳卒于凉州刺史陪斤弟忠字仙徳以忠谨闻孝文时累迁右仆射赐爵城阳公加侍中镇西将军太和四年病笃辞退养疾于髙桞舆驾亲送于都门之外卒諡曰宣子盛字始兴袭爵位谒者仆射卒子懋字伯邕袭爵降为侯从驾入闗封北平王薨赠尚书左仆射諡曰贞慧子陟字景升位开府仪同三司陟弟顺字敬叔射有能名孝武于洛阳华林园戏射以银酒巵容二升许县百歩外命工射者十余人共射中者赐之顺发矢即中帝大悦并赐金帛以旌之从帝入闗封濮阳王位侍中及孝武崩秘未发丧诸人多举广平王为嗣顺于别室泣涕谓周文曰广平虽亲年徳并茂不宜居大寳周文深然之因宣国讳上南阳王尊号以顺为中尉行雍州刺史又加开府仪同三司秦州刺史卒子伟字猷道有清才大统十六年封南安郡王及尉迟迥伐蜀以伟为司録书檄文言皆伟所为六官建拜师氏下大夫改淮南县公周眀帝初拜师氏中大夫受诏于骐驎殿刋正经籍建徳中累迁小司寇为使主报聘于齐是秋武帝亲戎东讨伟遂为齐所留齐平见释加受上开府后除襄州刺史位大将军卒伟性温柔好虚静笃学爱文初自邺归庾信赠其诗云梁亡垂棘反齐平寳鼎归其为辞人所重如此盛弟秉字寿兴少聪慧好学宣武初为徐州刺史在官贪虐失人心其从兄侍中晖深害其能因谮之于帝诏尚书崔亮驰驲检覈亮受晖防到州取他寡妇楚掠令其自诬谓秉压已为婢秉终恐不免乃令其外弟中兵参军薛修义将车十乘运麦经其所禁之旁秉因逾墙出赴脩义脩义以大木函盛秉加麦其上载之而出遂至河东匿脩义家逄赦乃出见帝自陈为晖所谮帝亦更无所责初秉为中庶子时王显在东宫防贱秉尝以公事杖之及显有宠为御史中尉奏秉诽谤朝廷罪至不敬后因帝极饮无所觉悟重奏秉前事处之大辟命帝注可帝既大醉书字皆半不成当时见者皆知非帝本心然惮显等无敢申救及行刑日显自往视之秉命笔自志墓曰洛阳男子姓元名秉有道无时其年不永余文多不载顾谓其子曰可置纸笔吾棺中我将讼显于地下若髙祖之灵有知百日内必当取显如遂无知亦何足恋未几宣武崩显寻被杀灵太后临朝三公郎中崔鸿上疏理秉诏书追雪赠豫州刺史諡曰庄子最字干从孝武入闗封乐平王位侍中兼尚书左仆射加特进秉弟益生少亡子毘字休弼孝武之在藩邸毎亲之及即位出必陪乘入侍卧内及帝与齐神武有隙时议各有异同或劝天子入夷或言与神武决战或言奔梁唯毘数人以闗中帝王桑梓固请西入及防功论赏毘与领军斛斯椿等十三人为首毘封魏郡王时王者邑止千户唯毘一邑千五百户齐神武宣告闗东云将天子西入事起元毘虽百赦不在原限薨諡曰景子绰嗣忠弟徳封河东公卒于镇南将军赠曹州刺史徳子悝颍川太守卒于光州刺史諡曰恭子嶷字子仲孝武初授兖州刺史于时城人王奉伯等相扇谋逆嶷弃城出走悬门发断嶷要而出诏齐州刺史尉景本州刺史蔡儁各部在州士往讨之嶷返复任封濮阳县伯孝静时转尚书令摄选部嶷虽居重任随时而已薨于瀛州刺史赠司徒公諡曰靖懿悝弟晖字景袭少沈敏颇渉文史宣武即位为给事黄门侍郎初孝文迁洛旧贵皆难移时欲和众情遂许冬则居南夏但居北宣武颇惑左右之言外人遂有还北之问至乃牓卖田宅不安其居晖乃请闲言事具奏所闻曰先皇移都以百姓恋土故发冬夏二居之诏权宁物意耳乃是当时之言先皇深意且比来迁人安居嵗久公私计立无复还情伏愿陛下终髙祖既定之业勿信邪臣不然之説帝纳之再迁侍中领右衞将军虽无补益深被亲宠凡在禁中要密之事晖别奉防藏之于柜唯晖入乃开其余侍中黄门莫有知者侍中卢昶亦防恩眄故时人号曰饿彪将军饥鹰侍中迁吏部尚书纳货用官皆有定价大郡二千匹次郡一千匹下郡五百匹其余官职各有差天下号曰市曹出为冀州刺史下车之日连车载物发信都至汤隂间首尾相属道路不断其车少脂角即于道上所逄之牛生截取角以充其用晖检括丁户聼其归首出调绢五万疋然聚敛无极百姓患之眀帝初征拜尚书左仆射诏摄吏部选事后诏晖与任城王澄东平王匡共决门下大事晖又上书论政要三事其一言御史之职务在得贤不拘阶秩宜久于事责其成功其二请严勅边将不得妄收降附輙遣援接以啓衅隙其三欲检括河北逃散户口毋令损耗不已帝纳之晖雅好文学招集儒士崔鸿等撰録百家要事以类相从名为科録凡二百七十巻上起伏羲迄于晋凡十四代晖疾笃表上之卒赐东园秘器赠使持节都督中外诸军事司空公諡曰文宪将给羽葆班劒鼓吹二十人羽林百二十人子弼字宗辅性和厚美容仪以庄帝舅子壻特封广川县子天平初累迁尚书令弼妺为神武所纳以亲情见委礼遇特隆歴中书监録尚书事位特进宗师齐受禅除左光禄大夫天保三年卒十年诸子与诸元同诛死弼弟子士将有巧思齐武成时位将作大匠徳弟赞颇有名誉好陈军国事宜孝文初置司州以赞为刺史赐爵上谷侯欲使赞治畿甸故赐名曰赞诏赞乘歩挽入殿门加太子太师迁左仆射孝文迁洛诸公多异同唯赞赞成大事后帝毎南伐輙执赞手寄以大事卒赠衞将军仆射如故仍进封晋阳县伯赞弟淑字买仁弯弓三百斤善骑射孝文时为河东太守河东俗多商贾罕事农桑淑下车劝课躬往教示二年间家给人足后卒于平城镇将諡曰静有子七人季海字元泉兄弟中最有名誉位洛州刺史季海妻司空李冲之女庄帝从母也赐爵唐郡君以政在尔朱祸难方始劝季海为外官以避纎介及孝庄之难季海果以在藩得免从孝武入闗封冯翊王位中书令雍州刺史迁司空病薨諡曰穆子亨字徳良一名孝才遇周齐分隔时年数嵗与母李氏在洛阳齐神武以亨父在闗中禁锢之其母屡诉冻饿得就食汤隂托大豪李长寿亨及孤侄数人得至长安周文以功臣子甚礼之大统末袭爵冯翊王累迁勲州刺史改封平凉王周受禅例降为公隋文帝受禅自洛州刺史征拜太常卿寻出为衞州刺史在职八年风化大洽以老病乞骸骨吏民诣阙上表请留上嗟叹久之其年亨以疾笃重请还京上令使者致医药问动静相望于道卒于官諡曰宣
　　陈留王防纥根之子也登国初赐爵陈留公与衞王仪破黜弗部后衞辰慕容寳来寇防絶其右翼寳败垂愤恚自来桑干防勇而轻敌于阵战没防姿气魁杰武力絶伦毎以矟细短乃大作之犹患其轻复缀铃于刃下其弓力倍加常人以其殊异代京武库常存而志之防尝以矟刺人遂贯而髙举又尝以一手顿矟于地驰马伪退敌人争取引不能出防引弓而射之一箭杀二三人揺矟之徒亡魂而散徐乃令人取矟而去每从征讨及为偏将尝先登防阵勇冠当时敌无众寡莫敢抗其前者及薨举国悲叹为之流涕道武追惜伤恸者数焉追諡陈留桓王配享庙庭封其子悦为朱提王悦外和内狠道武尝以桓王死王事特加亲宠为左将军袭封后为宗师悦恃宠骄矜每谓所亲王洛生之徒言曰一旦宫车晏驾吾止避髯公除此谁在吾前衞王仪美髯为内外所重悦故云初姚兴之赎狄伯支悦送之路由鴈门悦因背诱奸豪以取其意后遇事谴逃亡投鴈门规收豪桀欲图不轨为土人所执送帝恕而不罪眀元即位引悦入侍悦言于帝曰京师杂人不可保信宜诛其非类者冀以激变因而为乱又懐其私忿云鴈门人多诈可并诛之帝不从悦内自疑惧懐刀入侍谋为大逆衞将军叔孙俊见其举动有异窃视其懐有刀执之遂赐死悦弟崇太武诏令袭桓王爵崇性沈厚初衞王死后道武敦宗亲之义诏引诸王子弟入宴常山王素等三十余人咸谓当与衞王相坐疑惧皆出逃遁将奔蠕蠕唯崇独至道武见之甚悦厚加礼赐遂宠敬之素等于是亦安久之拜并州刺史有政绩从征蠕蠕别督军出大泽越涿邪山威慑漠北薨諡景王子建袭以罪降爵为公位镇北将军懐荒镇大将卒建子琛位恒肆二州刺史琛子翌为尚书左仆射翌子晖字叔平须眉如画进止可观好渉猎书记少有美名周文礼之命与诸子游处情契甚厚再迁武伯下大夫奉使突厥可汗悦之遣其名王随晖贡献方物拜仪同三司周武帝聘突厥女为后令晖致礼授开府转司宪大夫及平闗东使晖安集河北封义宁子隋文帝总百揆加上开府进爵为公开皇初拜都官尚书兼领太仆奉诏决杜阳水灌三畤原溉舄卤之地数千顷人赖其利再迁兵部尚书监漕渠之役未几坐事免顷之拜魏州刺史颇有惠政后以疾去职卒于京师諡曰元子肃嗣位光禄少卿肃弟仁器性眀敏位日南郡丞建弟嫡子祚字龙夀初建以罪失王爵祚欲求本封有司执不许聼祚袭公卒于河州刺史节闵时赠侍中尚书仆射防兄顗性严重少言道武敬之雅有谋策从平中山以功赐爵蒲城侯特见宠厚给鼓吹羽仪礼同岳牧顗莅政以威信著称居官七年乃以元易于代顗为郡时易于子万言得宠于道武易于以子故忽顗不告其状轻骑卒至排顗坠牀而据其坐顗不知其代己也谓以罪见捕既而知之耻为所侮谓易于曰我更满被代常也汝无礼见辱何邪遂搏而杀之以状闻道武壮之万言累以诉乃诏顗输赎顗归罪有司道武赦之复免其赎病卒子仑太武时袭父爵以功除统万镇将后从永昌王仁南征别岀汝隂济淮宋将刘康祖屯于慰武亭师人患之仑曰今大风既劲若令人推草车方轨而进乘风纵火以精兵自后乘之破之必矣从之斩康祖传首行宫文成即位除秦州刺史进爵陇西公卒諡曰定子琛袭
　　毗陵王顺地干之子也性防狠登国初赐爵南安公及道武讨中山留顺守京师柏肆之败军人有亡归者言大军奔散不知帝所在顺闻之欲自立纳莫题諌而止时贺力眷等聚众作乱于隂馆顺讨之不克乃徙留宫自白登南入繁畤故城阻灅水为固以宁人心道武善之进封毗陵王位司隶校尉道武好黄老数召诸王及朝臣亲为説之在坐莫不祗肃唯顺独坐寐不顾而唾帝怒废之以王薨于家
　　辽西公意烈力真之子也先没于慕容垂道武征中山意烈迎于井陉及平中原有战获勲赐爵辽西公除广平太守时和防为邺行台意烈性雄耿自以帝属耻居跋下遂隂结徒党将袭邺发觉赐死子拔干博知古今道武以拔干宗亲不念父恶委之心腹有计略屡効忠勤眀元践阼除渤海太守吏民乐之赐爵武遂子转平原镇将得将士心卒諡灵公子受洛袭进爵武邑公卒子叱奴位武川镇将叱奴子洪超颇有学渉大乗贼乱之后诏洪超持节兼黄门侍郎绥慰冀部还言冀土寛广界去州六七百里负海险逺宜分置一州镇遏海曲其后遂立沧州如洪超所言卒于北军将光禄大夫意烈弟勃善射御以勲赐爵彭城公卒长子粟袭太武时督诸军屯漠南后征和龙以功进爵为王薨粟弟浑少善弓马太武嘉之及为都官尚书颇以骄纵为失坐事免徙长社为人所害子库汗为羽林中郎将从北廵有起乘舆前令库汗射之应而毙太武悦赐一金以旌其能文成起景穆庙赐爵阳丰侯献文即位复造文成庙拜殿中给事进爵为公库汗眀于断决每奉使察行州镇折狱以情所歴皆称之秦州父老诣阙乞库汗为刺史者前后千余人朝廷许之未及遣遇病卒子古辰袭
　　窟咄昭成崩后苻洛以其年长逼徙长安苻坚礼之教以书学坚国乱随慕容永东迁永以为新兴太守刘显之败遣弟亢埿等迎窟咄遂逼南界于是诸部骚动道武左右干桓等谋应之有单乌于者预其谋以告帝帝虑骇人心沈吟未发后三日桓以谋白其舅穆崇崇又告之帝乃诛桓等五人余莫题等七姓悉原不问帝虑内难乃北逾隂山幸贺兰部遣安同及长孙漫征兵于慕容垂漫亡奔窟咄安同间行遂达中山慕容垂遣子贺驎将歩骑六千以随之安同与垂使人兰纥俱还达牛川窟咄兄子意烈捍之安同乃匿于商人橐中至暮得入空井乃免仍奔贺驎军军既不至而稍前逼贺染干染干隂懐异端乃为窟咄来侵北部人皆惊骇莫有固志于是北部大人叔孙普洛节及诸乌丸亡奔衞辰贺驎闻之遽遣安同朱谭等来告众知贺驎军近乃稍定道武自弩山幸牛川窟咄进屯髙栁道武复使安同诣贺驎因克会期安同还帝逾参合出代北与贺驎会于髙栁窟咄穷逼望旗奔走遂为衞辰杀之帝悉收其众贺驎还归中山
　　道武七王
　　道武皇帝十男宣穆刘后生眀元皇帝贺夫人生清河王绍大王夫人生平阳王熙王夫人生河南王曜河间王脩长乐王处文二王母氏阙叚夫人生广平王连京兆王黎皇子浑及聪母氏并阙皆早薨无传
　　清河王绍字受洛拔天兴六年封性凶悖好劫剥行人斫射犬豖以为笑乐有孕妇绍剖观其胎道武甞怒之倒悬于井中垂死乃出眀元甞以义方训之由此不协而绍母贺夫人有谴帝将杀之会日暮未决贺氏密告急于绍绍乃与帐下及宦者数人逾宫犯禁而入帝惊起求弓刀不及遂暴崩眀日宫门日中不开绍称诏召百寮于西宫端门前北面绍从门扉间谓曰我有父亦有兄公卿欲从谁也王公以下皆失色莫有对者良久南平公长孙嵩曰臣等不审登遐状唯隂平公元烈哭泣而去于是朝野凶凶人懐异志肥如侯贺防举燧于安阳城北故贺兰部人皆往归之其余旧部亦率子弟招集故人往往相聚绍闻人情不安乃出布帛班赐王公以下先是眀元在外闻变乃还潜于山中使人夜告北新侯安同众皆响应衞士执送绍于眀元眀元遂赐绍母子死诛帐下阉宦宫人为内应者十数人其先犯乘舆者羣臣于城南都街生脔食之绍时年十六绍母即献眀皇后妹也美而艶道武甞如贺兰部见而悦之告献眀皇后请纳焉后曰不可此过美不善且已有夫帝密令人杀其夫而纳之生绍终致大逆焉
　　阳平王熙天兴六年封聪达有雅操眀元练兵于东部诏熙督十二军校阅甚得军仪赏赐隆厚泰恒六年薨帝哀恸不已长子佗袭爵佗性忠厚武艺无过者后改封淮南王镇虎牢威名甚着孝文时位司徒赐安车几杖入朝不趋太和十二年薨时孝文有事太庙始荐闻之废祭舆驾亲临哀恸礼赗有加諡曰靖王世子吐万早卒子僖王显袭祖爵薨子世遵袭孝眀时为荆州刺史州居边境前代以来互相抄掠世遵到州不聼侵扰其弟均时在荆州为朝阳戌主有南戌主妻以三月三日游戏沔水侧均輙遣部曲掠取世遵闻之责均遂移还本戌吴人感之其后颇行货贿散费边储望实颇损薨于定州刺史諡曰康王吐万弟钟葵早卒长子法夀累迁安州刺史法夀先令所亲防服入境观察风俗下车便大行赏罸于是境内肃然后于河隂遇害子庆智性贪鄙为太尉主簿事无大小得物然后判或十数钱或二十钱得便取之府中号为十钱主簿法夀弟法僧位益州刺史杀戮自任威怒无恒王贾诸姓州内人士法僧皆召为卒伍无所假纵于是合境皆反招引外寇后拜徐州刺史法僧本附元义以骄恣故恐祸及己将谋为逆时领主书兼舍人张文伯奉使徐州法僧谓曰我欲与卿去危就安能从我乎文伯曰安能弃孝义而从叛逆也法僧将杀之文伯骂曰仆宁死见文陵松栢不能生作背国之虏法僧杀之孝昌元年法僧杀行台高谅反于彭城自称尊号改元天啓大军致讨法僧奔梁其文武三千余人戌彭城者法僧皆印额为奴逼将南度梁武帝授法僧司空封始安郡王寻改封宋王甚见优宠又进位为太尉仍立为魏主不行授开府仪同三司郢州刺史仍征为太尉卒于梁諡曰襄厉王子景仲景隆景隆初封丹阳公位广州刺史徙徐州改封彭城王丁父忧袭封宋王又为广州刺史卒梁复以景仲为广州刺史封枝江县公侯景作乱遣人诱召之许奉为主景仲将应之为西江督防陈霸先所攻乃缢死河南王曜天兴六年封曜武艺絶人与阳平王熙等并督诸军讲武众咸服其勇薨长子提袭骁烈有父风改封颍川王遣迎昭仪于塞北时年十六有夙成之量殊域敬焉后改封武昌王累迁统万镇将甚见宠待薨諡曰成王长子平原袭平原忠果有智略为齐州刺史善于绥抚孝文时妖贼司马小君自称晋后屯聚平陆年号圣君平原身自讨击禽小君送京师斩之又有祅人刘举自称天子复讨斩之时嵗频不登齐人饥馑平原以私米三千余斛为粥以全人命北州戌卒千余人还者皆给路粮百姓称咏之迁征南大将军开府雍州刺史镇长安薨諡曰简王长子和字善意袭爵初和聘乙氏公主女为妃生子显薄之以公主故不得遣出因忿遂自落髪为沙门既不得其母乃舍显以爵让其次弟鉴鉴固辞公主以其外孙不得袭爵诉于孝文孝文诏鉴终之后令显袭爵鉴乃受之鉴字绍逺沈重少言寛和好士为齐州刺史时革变之始鉴到官遵孝文之防采齐俗之旧轨制粲然齐人爱咏咸曰耳目更新孝文崩后和罢沙门归俗弃故妻子纳寡妇曹氏为妻曹氏年长大和十五嵗携男女五人随鉴至歴城干乱政事和与曹及五子七处受纳鉴皆顺适其意狱以贿成齐人苦之鉴名大损转徐州刺史属徐兖大水人多饥饿鉴表加赈恤人赖以济先是京兆王愉为徐州王既年少长史卢阳乌寛以御下郡县多不奉法鉴至表梁郡太守程灵虬残虐诏免灵虬于是徐境肃然薨諡悼王鉴薨和与鉴子伯崇竞求承袭诏聼和袭爵位东郡太守先是郡人孙天恩家饶于财甞与和争地遣奴客殴和垂死至是和诬天恩与北贼交通父子兄弟一时俱戮田宅金寳皆没县官天恩宗从欲诣阙诉寃以和元义之亲不敢告列和语其郡人曰我覔一州亦应可得念此小人痛入骨髄故乞此郡以报夙昔此后更不希富贵识者知其必没于此既而果薨赠相州刺史河间王脩天赐四年封薨无子太武诏河南王曜子羯儿袭改封略阳王正平初有罪赐死爵除
　　长乐王处文天赐四年封处文聪辩夙成年十四薨眀元悼伤之屡亲临哀恸陪金陵无子爵除
　　广平王连天赐四年封薨无子太武以阳平王熙第二子浑为南平王以继连后浑好弓马射鸟輙歴飞而中之日射得五十头太武甞命左右分射胜者中的筹满诏浑解之三发皆中帝大悦器其艺能常引侍左右累迁凉州镇将都督西戎诸军事领防西域校尉恩着凉土更满还京父老皆涕泣追送薨子飞袭飞后赐名霄身长九尺腰带十围容貎魁伟雅有风则贞白卓然好直言正諌朝臣惮之孝文特垂钦重除宗正卿诏曰自今奏事诸臣相称可云姓名唯南平王一人可直言其封迁左光禄大夫薨赐东园第一秘器孝文缌缞临霄丧宴不举乐諡曰安王子纂袭
　　京兆王黎天赐四年封薨子吐根袭改封江阳王薨无子献文以南平王霄第二子继为后继字世仁袭封江阳王宣武时为青州刺史为家僮取人女为妇妾又以良人为婢为御史所弹坐免官爵继子义先纳灵太后妹太后临朝复继本封复徙封京兆王歴司徒加侍中继自孝文时已歴显要及是入居心膂歴转台司既而频表逊位复转太保未防转太傅侍中皆如故义时执生杀之权继拜受之日贺者倾朝有识为之致惧后除使持节侍中太师大将军録尚书事大都督节度西道诸军事率诸将西讨就徳兴出师之日车驾临饯百官祖送寻加太尉公及班师啓求还复封江阳诏从之继晩更贪婪牧守令长新除赴官无不招纳贿货以相付托妻子各别请属至乃郡县防吏亦不获平心选举法官以义故不敢纠擿天下患之义以物议不止遂黜继废于家初尔朱荣之为直寝数以名马奉义义接以恩意荣甚徳之建义初复以继为太师司州牧永安二年薨赠假黄钺都督九州诸军事録尚书事大丞相如故諡曰武烈义字伯隽小字夜义灵太后以义妹夫除通直郎义妻封新平君后迁冯翊君拜女侍中义累加侍中领军将军既在门下兼总禁兵深为灵太后所信委太傅清河王怿以亲贤辅政每欲斥黜之义遂令通直郎宋凖告司染都尉韩文殊欲谋逆立怿怿坐禁止后穷按无实怿虽得免犹以兵衞守于宫西别馆久之义恐怿终为己害乃与侍中刘腾密谋诈令主食中黄门胡度胡定列辞诬怿云货度等金帛令以毒药置御食中害帝腾以具奏眀帝信之乃御显阳殿腾闭永巷门灵太后不得出怿入遇义于含章殿后义命宗士及直斋执怿将入含章东省腾称诏集公卿议当怿大逆羣臣畏义无敢异者唯仆射游肇眀其不然义腾持公卿议入奏夜中杀怿于是矫为灵太后辞让诏义遂与太师髙阳王雍等辅政尝直禁中眀帝呼为姨夫义处之无愧帝后徙居徽音殿义亦入居殿右其出入常令武士持刀劔以相先后又于千秋门外厰下施木栏槛时或止息其间置腹心防守以备窃发复作别室禁中掌握之寳充牣其内其始专政也犹矫情待物及其得志遽自骄愎耽酒好色诸姑姊妹朋滛无别尝卧妇人于食轝以帊覆之舆入禁内出亦如之直衞虽知无敢言者政以贿成官由赂进朝纲解弛州镇多非其人天下由是乱矣义自知不法恐被废黜乃隂遣其从弟洪业召武州人姬库根等与之盟欲令为乱冀朝廷以己为将往伐因相与表里可以自立根等然其言乃厚遗根等遣还州与洪业买马太后自刘腾死后防衞防缓义颇亦自寛时宿于外每日出游留连他宅太后防察知之正光五年秋太后对眀帝谓羣臣求出家于嵩山闲居寺欲自下髪帝与羣臣大惧叩头泣涕遂与太后密谋图之帝后对义流涕叙太后欲削髪事义乃劝帝顺适太后意于是太后数御显阳殿二宫无复禁碍义举其亲元法僧为徐州刺史法僧据州叛灵太后数以为言义深悔愧丞相髙阳王雍虽位重于义而甚惮义会太后与帝游洛水遂幸雍第定图义之计后雍从帝朝太后乃进言义父子权重太后曰然元郎若忠于朝廷何不去领军以余官辅政义闻之甚惧免冠求解乃以为仪同三司尚书令侍中领左右义虽去兵权然总任内外不虑废黜时又有阉人张景嵩刘思逸屯昶伏景皆恶义景嵩以帝嫔潘外怜有幸説嫔云义欲害之嫔泣诉于帝云义非直欲杀妾亦将害陛下帝信之后义出宿遂解其侍中旦欲入宫门者不纳寻除名初咸阳王禧以逆见诛其子树奔梁及元法僧之叛树自梁遗公卿百僚书暴义过恶言义本名夜义弟罗实名罗刹夜义罗刹此鬼食人非遇黒风事同飘堕呜呼魏境离此二灾恶木盗泉不息不饮胜母枭称不入不为况昆季此名表能噬物日露久矣始信斯言义为逺近所恶如此其后灵太后顾谓侍臣曰刘腾元义昔邀朕索铁劵望得不死朕赖不与中书舍人韩子顺对曰臣闻杀活岂计与否陛下昔虽不与何解今日不杀灵太后怃然未防有人告义及其弟谋反先遣元洪业率六镇降户反定州又令勾鲁阳诸蛮侵扰伊阙义兄弟为内应起有日矣灵太后以妹婿故未忍便决羣臣固执不已眀帝又以为言太后乃从之于是义及弟并赐死于家太后犹以妹故复追赠尚书令冀州刺史义子舒秘书郎义死后亡奔梁官至征北大将军青冀二州刺史子善亦名善住少随父至江南性好学通渉五经尤眀左氏传侯景之乱善归周武帝甚礼之以为太子宫尹赐爵江阳县公每执经以授太子隋开皇初拜内史侍郎凡有敷奏辞气抑扬观者属目陈使袁雅来聘上令善就馆受书雅出门不拜善论旧事有拜之仪雅未能对遂拜成礼而去后迁国子祭酒上尝亲临释奠令善讲孝经敷陈义理兼之以谏上大悦曰闻江阳之説更起朕心赉布一百疋衣一袭善之通博在何妥之下然以风流醖籍为后进所归妥每懐不平心欲屈善因讲春秋初发题诸儒毕集善私谓妥曰名望已定幸无相苦妥然之及就讲肆妥遂引古今滞义以难善多不能对二人由是有隙善以髙颎有宰相之具甞言于上曰杨素麄防苏威怯愞元胄元旻正似鸭耳可以付社稷者唯独髙颎上初然之及颎得罪上以善为颎游説深责望之善忧惧先患消渇于是病顿而卒义弟罗字仲纲虽父兄贵盛而虚已接物累迁青州刺史义专政罗望倾四海于时才名之士王元景邢子才李奬等咸为其賔客从游青土罢州入为宗正卿义死罗通其妻时人秽之或云其救命之计也孝武时位尚书令开府仪同三司梁州刺史孝静初梁遣将围逼罗以州降封南郡王及侯景僭立以罗为开府仪同三司尚书令改封江阳王梁元帝灭景周文作相遣人求罗遂得还除开府仪同三司侍中少卿袭爵江阳王舒子善住后从南入闗罗乃以爵还善住改封罗为固道郡公罗弟爽字景哲少而机警位给事黄门侍郎金紫光禄大夫卒諡曰懿爽弟蛮仕齐歴位兼度支尚书行颍州事坐不为继母服为左丞所弹后除开府仪同三司齐天保十年大诛元氏孝昭后蛮之女也为苦请自市追免之赐姓歩孤氏卒赐司空蛮弟字景邕位给事中与兄义同被诛继弟罗侯迁洛之际以坟陵在北遂家于燕州之昌平郡内丰资产唯以得意为适不入京师有賔客往来者必厚相礼遗豪据北方甚有声称以义执权尤不乐入仕就拜昌平太守
　　眀元六王
　　眀元皇帝七男杜密皇后生太武皇帝大慕容夫人生乐平戾王丕安定殇王弥阙母氏慕容夫人生乐安宣王范尹夫人生永昌庄王健建宁王崇新兴王俊二王并阙母氏
　　乐平王丕少有才干泰恒七年封拜车骑大将军后督河西髙平诸军讨南秦王杨难当军至略阳禁令齐肃所过无私百姓争致牛酒难当惧还仇池丕绥懐初附民悉向化初冯之奔髙丽太武诏髙丽遣送之髙丽不从太武怒将讨之丕上疏以为和龙新定宜复之使广脩农殖以饶军实然后进图可一举而灭帝纳之乃止后坐刘絜事以忧薨事在絜传諡曰戾王子拔袭爵后坐事赐死国除丕之薨及日者董道秀之死也髙允遂着筮论曰昔眀元末起白台其髙二十余丈乐平王尝梦登其上四望无所见以问日者董道秀道秀筮之曰大吉王黙而有喜色后事发王遂忧死而道秀弃市使道秀若推六爻以对王曰易称亢龙有悔穷髙曰亢髙而无民不为善也夫如是则上宁于王下保于已福禄方至岂有祸哉今舍于本而从其末咎衅之至不亦宜乎
　　定安王弥泰恒七年封薨諡曰殇王无子国除
　　乐安王范泰恒七年封范雅性沈厚太武以长安形胜之地乃拜范为衞将军开府仪同三司长安镇都大将时秦土新离寇贼流亡者相继范寛徭息役与民休息百姓頼之后刘絜之乱范闻而不告事发因疾暴薨长子良太武未有子亲抚养之长而壮勇多知尝参军国大计文成时袭王拜长安镇都大将雍州刺史入为内都大官薨諡曰简王
　　永昌王健泰恒七年封健姿貎魁壮所在征战常有大功才艺比陈留桓王而智略过之从太武破赫连昌遂西略至木根上讨和龙健别攻拔建徳后平叛胡白龙余党于西海太武袭蠕蠕越涿邪山诏健殿后矢不虚发所中皆应而毙威震漠北寻从平凉州健功居多又讨破秃髪保周保周自杀传首京师复降沮渠无讳薨諡曰庄王子仁袭仁亦骁勇有父风太武竒之后与濮阳王闾着谋为不轨事觉赐死国除
　　建宁王崇泰恒七年封文成时封崇子丽济南王后与京兆王杜元寳谋逆父子并赐死
　　新兴王俊泰恒七年封少善骑射多材艺坐法削爵为公俊好酒色多越法度又以母先遇罪死而已被贬削恒懐怨望颇有悖乱心后事发赐死国除
　　太武五王
　　太武皇帝十一男贺皇后生景穆帝越椒房生晋王伏罗舒椒房生东平王翰弗椒房生临淮王谭伏椒房生广阳王建闾石昭仪生吴王余其小儿猫儿真彪头龙头并阙母氏皆早薨无传
　　晋王伏罗真君三年封加车骑大将军后督髙平凉州诸军讨吐谷浑慕利延军至乐都谓诸将曰若从正道恐军声先振必当逺遁潜军出其不意此邓艾禽蜀之计也诸将咸难之伏罗曰夫将军制胜万里择利专之可也遂间道行至大母桥慕利延众惊奔白兰慕利延子拾寅走阿曲降其一万余部落八年薨无子国除东平王翰真君三年封秦王拜侍中中军大将军参典都曹事忠贞雅正百僚惮之后镇枹罕羌戎敬服改封东平王太武崩诸大臣等议欲立翰而中常侍宗爱与翰不协矫太后令立南安王余遂杀翰子道苻袭爵拜长安镇都大将皇兴元年谋反司马段太阳斩之传首京师
　　临淮王谭真君三年封燕王拜侍中参典都曹事后改封临淮王薨諡宣王子提袭为梁州刺史以贪纵削除加罚徒配北镇久之提子员外郎颍免冠请解所居官代父边戌孝文不许后诏提从驾南伐至洛阳参定迁都之议寻卒以预参迁都功追封长乡县侯宣武时赠雍州刺史諡曰懿提子昌字法显好文学居父母丧哀号孺慕悲感行人宣武时复封临淮王未拜而薨赠齐州刺史諡曰康王追改封济南王子彧字文若绍封彧少有才学侍中崔光见而谓人曰黑头三公当此人也少与从兄安丰王延眀中山王熙并以宗室博古文学齐名时人莫能定其优劣尚书郎范阳卢道将谓吏部清河崔休曰三人才学虽并优美然安丰少于造次中山皂白太多未若济南风流寛雅时人为之语曰三王楚琳琅未若济南备员方彧姿制闲裕吐发流靡琅邪王诵有名人也见之未甞不心醉忘疲甞奏郊庙歌词时称其美除给事黄门侍郎彧本名亮字仕眀时侍中穆绍与彧同署避绍父讳啓求改名诏曰仕眀风神运吐尝自比荀文若可名彧以取定体相伦之美彧求复本封诏许复封临淮寄食相州魏郡又长兼御史中尉彧以为伦叙得之不谢领军于忠忿言之朝廷曰临淮虽复风流可观而无骨鲠之操中尉之任恐非所堪彧遂去威仪单车而还朝流为之叹息累迁侍中衞将军左光禄大夫兼尚书左仆射摄选后以本官为东道行台会尔朱荣入洛杀害元氏彧抚膺恸哭遂奔梁梁武遣其舍人陈建孙迎接并观彧为人建孙称彧风神闲儁梁武亦先闻名深相器待见彧于乐游园因设宴乐彧闻声歔欷涕泪交下梁武为之不乐自前后奔叛皆候防称魏为伪唯彧表啓甞云魏临淮王梁武体彧雅性不以为责及知庄帝践阼彧以母老请还辞防恳切梁武惜其人才又难违其意遣其仆射徐勉私劝彧留彧曰死犹愿北况于生也梁武乃以礼遣彧性至孝自经违离不进酒肉容貌憔悴见者伤之歴位尚书令大司马兼録尚书庄帝追崇武宣王为文穆皇帝庙号肃祖母李妃为文穆皇后将迁神主于太庙以孝文为伯考彧表諌以为汉祖创业香街有太上之庙光武中兴南顿立舂陵之寝元帝之于光武疏为絶服犹尚身奉子道入继太宗高祖之于圣躬亲实犹子陛下既纂洪绪岂宜加伯考之名且汉宣之继孝昭斯乃上后叔祖岂忘宗承考妣盖以大义斯夺及金徳将兴宣王受寄景王意在毁冕文王心规裂冠虽祭则魏主而权归晋室昆季之兴寔倾曹氏且子元宣王之家允文王成其大业故晋武继文祖宣而景有伯考之称以今类古恐或非俦髙祖徳溢寰中道超无外肃祖虽勲格宇宙犹曾奉贽称臣穆后禀徳坤元复将配享干位此乃君臣并筵嫂叔同室歴观坟籍未有其事时庄帝意鋭朝廷无敢言者唯彧与吏部尚书李神儁并有表闻诏报曰汉高不因瓞之绪光武又无世及之徳皆身受符命不由父祖故太上南顿别庙异寝于理何差朕承文穆皇帝下武遂主神器与高光异若以昔况今不当移寝则魏太祖晋景帝虽王迹已显皆以人臣而终岂得与余帝别庙有阙伦序汉宣之父亦非勲徳所出虽不追尊不亦可乎伯考之名自是尊卑之称何必凖古而言非类也复云君臣同列嫂叔共室当以文穆皇帝昔遂臣道以此为疑礼天子元子犹士禘祫岂不得同室乎且晋文景共为一代议者云世限七主无定数昭穆既同眀有共室之理礼既有祔嫂叔何嫌礼太祖祢一庙岂无妇舅共室也若专以共室为疑容可更议迁毁庄帝既逼诸妹之请此词意黄门侍郎常景中书侍郎邢子才所赞成也又追尊兄彭城王为孝宣帝彧又面諌曰陛下作而不法后世何观歴观载籍未有其事帝不从及神主入庙复勅百官悉陪从一依乘舆之式彧上表以为爰自中古迄于下叶崇尚君亲褒眀功懿乃自皇号终无帝名今若去帝直留皇名求之古义少有依凖又不纳尔朱荣死除彧司徒公及尔朱兆众奄至出东掖门为贼所获见兆辞色不屈为羣胡所殴薨孝武帝末赠大将军太师太尉公録尚书事諡曰文穆彧美风韵善进止衣冠之下雅有容则博覧羣书不为章句所制文藻虽多亡失犹有传于世者然居官不能清白所进举止于亲娅为识者所讥无子弟孝友少有时誉袭爵淮阳王累迁沧州刺史为政温和好行小惠不能清白而无所侵犯百姓亦以此便之孝友眀于政理尝奏表曰令制百家为党族二十家为闾五家为比邻百家之内有帅二十五征发皆免苦乐不均羊少狼多复有蚕食此之为弊久矣京邑诸坊或七八百家唯一里正二史庶事无阙而况外州乎请依旧置三正之名不改而于百家为四闾闾二比计族少十二丁得十二疋赀绢略计见管之户应二万余族一嵗出赀绢二十四万疋十五丁出一番兵计得一万六千兵此富国安民之道也又言古诸侯一取九女士有一妻二妾晋令诸王置妾八人郡君侯妾六人官品令第一第二品有四妾第三第四有三妾第五第六有二妾第七第八有一妾所以隂教聿脩继嗣有广广继嗣孝也脩隂教礼也而圣朝忽弃此数由来渐久将相多尚公主王侯例娶后族故无姬媵习以为常举朝略是无妾天下殆皆一妻妇人多幸生逢今世在家则父母教之以妬既嫁则姑姊劝之以忌以制夫为妇徳以专宠为妇功夫妬忌之心生则妻妾之礼废妻妾之礼废则奸滛之兆兴斯实有闗于风教者也请以王公第一品娶八通妻以备九女称事二品备七三品四品备五五品六品则一妻二妾限以一周悉令充数若不充数及待妾非礼使妻妬加捶挞免所居官其妻无子而不娶妾斯则自絶无以血食祖父请科不孝之罪离遣其妻臣今冒申妻妾之数非惟上合礼经亦欲使王侯将相功臣子弟苖允满朝传祚于无穷也诏付有司议多不同又言今人生为皁隶拟王侯盛饰祭仪崇壮邱陇隣里相荣称为至孝又夫妇之始王化所先共食合瓢足以成礼而今之富者弥奢同牢之设累鱼为山山有林木鸾鳯斯存暴殄天物无益于理请自兹以后如婚逾制者以违防论官司不加纠劾即与同罪孝友在尹积平以法自守甚着声称然性无骨鲠承事权势为正直者所讥齐天保初凖例降爵封临淮县公拜光禄大夫二年冬被诏入晋阳宫出与元晖业同被害昌弟孚字秀和少有令誉侍中游肇并州刺史髙聪司徒崔光等见孚咸曰此子当凖的人物恨吾徒衰暮不及见耳累迁兼尚书右丞灵太后临朝宦者干政孚乃总括古今名妃贤后凡为四巻奏之迁左丞蠕蠕主阿那瓌既得反国其人大饥相率入塞阿那瓌上表请台振给诏孚为北道行台诣彼振恤孚陈便宜表曰皮服之人未甞粒食宜从俗因利拯其所无昔汉建武中单于欵塞时转江东米糒二万五千斛牛羊三万六千头以给之斯则前代和戎抚新柔逺之长策也乞以牸牛产羊糊其口命且畜牧繁息是其所便毛血之利惠兼衣食又尚书奏云如其仍住七州随寛置之臣谓人情恋本宁肯徙内若依臣请给振杂畜爱本重乡必还旧土如其不然禁留益损假令逼徙事非久计何者人各其心去留难测既易水草疴恙将多忧愁致困死亡必甚兼其余类尚在沙碛脱出狂悖翻归旧巢必残掠邑里遗毒百姓乱而方塞未若杜其未萌又贸迁起于上古交易行于中世汉与北通亦立闗市今北人阻饥命悬沟壑公给之外必求市易彼若愿求宜见聼许又云营大者不计小名图逺者不拘近利虽戎夷衰盛歴代不同叛服之情略可论讨周之北伐仅获中规汉氏外攘裁收下策昔在代京恒为重备将帅劳止甲士疲力计前世苦之力未能致今天祚大魏乱亡在彼朝廷垂天覆之恩廓大造之徳鸠其散亡礼送令反宜因此时善思逺策窃以理虽万变可以一观来事虽悬易以往卜昔汉宣之世呼韩款塞汉遣董忠韩昌领边郡士马送出朔方因留衞助又光武时亦令中郎将段彬置安集掾史随单于所在参察动静斯皆守吉之元龟安边之胜策计今朝廷成功不减曩时蠕蠕国敝亦同畴日宜凖昔成谋略依旧事借其闲地聼使田牧粗置官属示相慰抚严戒边兵以见保衞驭以仁寛縻以久策使亲不至矫诈防不容叛反今北镇诸将旧常云一人代外逻因令防察所谓天子有道守在四夷者也又云先人有夺人之心待降如受彊敌武非专外亦以防内若从处分割配诸州镇辽逺非转输可到悔叛之情变起难测又居人畜业布在原野戎夷性贪见利思盗防彼肃此少兵不堪浑流之际易相干犯驱之还本未必乐去配州内徙未必肯从既其如此为费必大朝廷不许孚持白虎蟠劳阿那瓌于柔元懐荒二镇间阿那瓌众号三十万隂有异志遂拘留孚载以輼车日给酪一升肉一叚每集其众坐孚东厢称为行台甚加敬礼阿那瓌遂自南还至旧京后遣孚等还因上表谢罪有司以孚事下廷尉廷尉丞高谦之奏孚辱命处孚流罪后拜冀州刺史孚劝课农桑境内称为慈父隣州号曰神君先是州人张孟都张洪建马潘崔独怜张叔绪崔丑张天宜崔思哲等八人皆屯保林野不臣王命州郡号曰八王孚至皆请入城愿致死効力后为葛荣所防被执兄祐为防城都督兄子礼为録事参军荣欲先害子礼孚请先死以赎子礼叩头流血荣乃舍之又大集将士议其死罪孚兄弟各诬已引过争相为死又孟都等数百人皆叩头就法请活使君荣曰此魏之诚臣义士也凡同禁五百人皆得免荣卒还除冀州刺史元颢入洛授孚东道行台彭城郡王孚封颢逆书送朝廷天子嘉之颢卒封孚万年乡男永安末乐器残缺庄帝命孚监仪注孚上表曰昔太和中中书监髙闾太乐令公孙崇脩造金石数十年间乃奏成功时大集儒生考其得失太常卿刘芳请别营造久而方就复召公卿量校合否论者沸腾莫有适从登被防勅并见施用往嵗大军入洛戎马交驰所有乐器亡失垂尽臣至太乐署问太乐令张干龟等云承前以来置宫悬四箱栒簴六架东北架编黄钟之磬十四虽器名黄钟而声实夷则考之音制不甚谐韵姑洗悬于东北太蔟编于西北防賔列于西南并皆器象差位调律不和又有仪钟十四簴悬架首初不叩击今便删废以从正则臣今据周礼鳬氏脩广之规磬氏倨句之法吹律求声叩钟求音损除烦杂讨论实録依十二月为十二宫各凖辰次当位悬设月声既备随月击奏则会还相为宫之义又得律吕相生之体今量钟磬之数各以十二架为定奏可于时缙绅之士咸往观聼靡不咨嗟叹服太傅録尚书事长孙承业妙解音律特复称善后从孝武帝入闗为尚书左仆射扶风郡王寻监国史歴位司空兼尚书令太保时蠕蠕主与孚相识先请见孚然后遣女于是乃使孚行蠕蠕君臣见孚莫不懽悦奉皇后来归孚性机辩好酒貎短而秃周文帝偏所眷顾甞于室内置酒十余一斛上皆加帽欲以戏孚孚适入室见即惊喜曰吾兄弟辈甚无礼何为窃入王家匡坐相对宜早还宅也因持酒归周文抚手大笑后遇风患手足不随口不能言乃左手画地作字乞解所任三奏不许迁太傅薨帝亲临问百官赴吊赠大司马録尚书事諡曰文简子端嗣位大行台尚书华州刺史性防狠颇以基地骄物时论鄙之
　　广阳王建真君三年封楚王后改封广阳薨諡曰简王子石侯袭薨諡曰哀王子遗兴袭薨諡曰定王无子石侯弟嘉少沈敏喜愠不形于色兼有武略孝文初拜徐州刺史甚有威惠后封广阳王以绍建后孝文南伐诏嘉断均口嘉违失指授令贼得免帝怒责之曰叔祖定非世孙何大不相类也及将大渐遗诏以嘉为尚书左仆射与咸阳王禧等辅政迁司州牧嘉表请于京四面筑坊三百二十各周一千二百歩乞发三正复丁以充兹役虽有暂劳奸盗永止诏从之拜衞大将军尚书令除仪同三司嘉好饮酒或沈醉在宣武前言笑自得无所顾忌帝尊年老常优容之与彭城北海髙阳诸王每入宴集极懽弥夜数加赏赐帝亦时幸其第性好仪饰车服鲜华既居仪同又任端首出入容衞道路荣之后拜司空转司徒嘉好立功名有益公私多所敷奏帝雅委付之爱敬人物后来才俊未为时知者侍坐之次转加汲引时人以此称之薨遗命薄宣武悼惜之赠侍中太保諡曰懿烈嘉后妃宜都王穆夀孙女司空从妹也聪眀絶人及为嘉妃多所匡赞光益家道子深字智逺袭爵孝眀初拜肆州刺史豫行恩信胡人便之刧盗止息后为恒州刺史在州多受纳贿赂私家有马千匹者必取百匹以为恒累迁殿中尚书未拜坐淫城阳王徽妃于氏为徽表讼诏付丞相髙阳王雍等宗室议决其罪以王还第及沃野镇人破六韩抜陵反叛临淮王彧讨之失利诏深为北道大都督受尚书令李崇节度时东道都督崔暹败于白道深等诸军退还朔州深上书曰边竖构逆以成纷梗其所由来非一朝也昔文眀皇后以移防为重盛简亲贤拥麾作镇配以髙门子弟以死防遏不但不废仕宦至乃偏得复除当时人物忻慕为之及太和初歴仆射李冲当官任事凉州土人悉免厮役丰沛旧门仍防边戌自非得罪当世莫肯与之为伍镇驱但为虞候白直一生推迁不过军主然其往世房分留居京者得上品通官在镇者便为清途所隔或投彼有北以御魑魅多复逃亡胡乡乃峻边兵之格镇人浮游在外皆聼流兵投之于是少年不得从师长者不得游宦独为匪人言者流涕自定鼎伊洛边任益轻惟底滞凡才出为镇将转相模习专事聚敛或有诸方奸吏犯罪寇边为之指踪过防官府政以贿立莫能自改咸言奸吏为此无不切齿增怒又阿那瓌背恩纵掠窃奔命师追之十五万众度沙漠不日而还边人见此援师便自意轻中国尚书令臣崇时即申闻求改镇为州将允其愿抑亦先觉朝廷未许而髙阙戌主率下失和抜陵杀之为逆命攻城掠地所见必诛王师屡北贼党日盛此段之举指望销平其崔暹只轮不反臣崇与臣逡廵复路今者相与还次云中马首是瞻未便西迈将士之情莫不解体今日所虑非止西北将恐诸镇寻亦如此天下之事何易可量时不纳其策及东西部勅勒之叛朝议更思深言遣兼黄门侍郎郦道元为大使欲复镇为州以顺人望会六镇尽叛不得施行复上言今六镇俱叛二部髙车亦同恶党以疲兵讨之不必制敌请简选兵或留守恒州要处更为后图及李崇征还深专戎政抜陵避蠕蠕南移度河先是别将李叔仁以抜陵来逼请求迎援深赴之前后降附二十万人深与行台六纂表求恒州北别立郡县安置降户随宜振赉息其乱心不从诏遣黄门侍郎杨置分散之于冀定瀛三州就食深谓纂曰此辈复为乞活矣祸乱当由是作既而鲜于脩礼叛于定州杜洛周反于幽州其余降户犹在恒州遂欲推深为主深乃上书求还京师令左衞将军杨津代为都督以深为侍中右衞将军定州刺史时中山太守赵叔隆别驾崔融讨贼失利台使刘审覈其事会贼逼中山深乃令叔隆防境审驰驿还京云深擅相放纵城阳王徽与深有隙因此构之乃征深为吏部尚书兼中领军及深至都眀帝不欲使徽深相憾勅因宴会令相和解徽衘深不已后河间王琛等为鲜于脩礼所败乃除深仪同三司大都督章武王融为左都督裴衍为右都督并受深节度以讨脩礼徽因奏灵太后构深曰广阳以爱子握兵在外不可测也乃勅章武王等潜相防备融遂以勅示深深惧事无大小不敢自决灵太后闻之乃使问深意状深乃具言前后为徽所构非一及今复生异议言臣将儿自随证为可疑之兆悠悠之人复传音响言左军臣融右军臣衍皆受密勅伺察臣事徽既用心如此臣将何以自安窃以天歩未夷国难犹梗方伯之任于斯为急徽昔临藩乃有人誉及居端右无闻焉尔今求出之为州使得申利用徽若外从所长臣无内虑之切亦得展其忠力太后不聼深以兵士频经退散人无鬬情连营转栅日行十里行达交津隔水而阵贼脩礼甞与葛荣谋后稍信朔州人毛普贤荣甞衔之普贤昔为深统军及在交津使人喻之普贤乃有降意深又使録事参军元晏説贼程杀鬼果相猜贰葛荣遂杀普贤脩礼而自立荣以新得大众上下未安遂北度瀛州深遂率众北转荣东攻章武王融融战败于白牛逻深复退走趣定州闻刺史杨津疑其有异志乃止于州南佛寺停二日夜乃召都督毛谧等六七人与之盟约危难之际共相拯恤谧反疑深乃密告津云深谋不轨津遣谧讨深深与左右走达博陵郡界逢贼游骑仍引诣葛荣贼徒见深颇有喜者荣新自立内恶之乃害深徽遂诬深降贼奏削深爵録其妻子深府佐宋游道为之诉理妻子乃得释孝庄世追复王爵赠司徒公諡曰忠武子湛字士渊少有风尚孝庄初袭封孝静初累迁冀州刺史所在聚敛风政不立入为侍中后为司州牧时齐神武作相以湛颇有器望啓超拜太尉公薨赠假黄钺大司马尚书令諡曰文献初湛名位渐重留连声色始以婢紫光遗尚书郎中宋游道后乃私湛出为冀州窃携而去游道大致纷纭乃云紫光湛父所宠湛母遗已将致公文久乃停息论者两非之湛弟谨尚书祠部郎后谋杀齐文襄事泄合门伏法湛子法轮紫光所生也齐王矜湛覆灭乃啓原之复其爵土
　　南安王余真君三年封吴王后改封南安王太武暴崩中常侍宗爱矫皇太后令迎立之然后发丧大赦改年为永平余自以非次而立厚遗羣下取悦于众为长夜之饮声乐不絶旬月之间帑藏空罄尤好弋猎出入无度边方告难余不恤之百姓愤惋而余晏如也宗爱权恣日甚内外惮之余疑爱为变谋夺其权爱因余祭庙夜杀余文成以王礼諡曰隐














　　通志卷八十四上
&lt;史部,别史类,通志&gt;
　　钦定四库全书
　　通志卷八十四下
　　宋　右　廸　功　郎　郑　樵　渔　仲　撰
　　宗室传第七下
　　景穆十二王
　　景穆皇帝十四男恭皇后生文成皇帝袁椒房生阳平幽王新成尉椒房生京兆康王子推济隂王小新成阳椒房生汝隂灵王天赐乐良厉王万夀广平殇王洛侯母并阙孟椒房生任城康王云刘椒房生南安惠王桢城阳康王长夀慕容椒房生章武敬王太洛尉椒房生乐陵康王胡儿孟椒房生安定靖王休赵王深早薨无传母阙魏旧太子后庭未有位号文成即位景穆宫人有子者并号为椒房
　　阳平王新成太安三年封后为内都大官薨諡曰幽长子安夀袭爵孝文后赐名颐累迁懐朔镇大将都督三道诸军事太和中北讨蠕蠕诏徴赴亰朂以战伐之事对曰当仰仗庙算使呼韩同渭桥之礼帝叹曰壮哉王言朕所望也未发遭母忧诏侍臣以金革敦喻既殡而发与左仆射陆叡集三道诸将议军途所诣于是中道出黒山东道趣士卢河西道向侯延河军过大碛大破蠕蠕颐入朝诏曰王之前言果不虚也后除朔州刺史及恒州刺史穆泰谋反遣使推颐为主颐密以状闻泰等伏诛帝甚嘉之宣武景眀元年薨于青州刺史諡曰庄王传国至孙宗允眀帝时坐杀叔父赐死爵除颐弟衍字安乐赐爵广陵侯位梁州刺史表请假王以崇威重诏责之转徐州刺史至州病重帝敕徐成伯乘传疗之疾差成伯还帝曰卿定名医赉绢三千疋成伯辞请受一千帝曰诗云人之云亡邦国殄瘁以是而言岂惟三千疋乎其为帝所重如此后所生母雷氏卒表请解州诏曰先君余尊之所厌礼之明文季末陵迟斯典或废侯既亲王之子宜从余尊之义便可大功后卒于雍州刺史諡曰康侯衍性清慎所在亷洁又不营产业歴牧四州皆有称绩亡日无敛尸之具子畅字叔畅从孝武入关拜鸿胪封博陵王大统三年东讨没于阵子敏嗜酒多费家为之贫其壻柱国乙弗贵大将军大利稽祏家赀皆千万每营给之敏随即散尽而帝不之责贵祏后遂絶之位仪同三司改封南武县公畅弟融字叔融貎甚短陋骁武过人庄帝谋杀尔朱荣以融为直閤将军及尔朱兆入洛融逃人间后从孝武入关封魏兴王位侍郎殿中尚书衍弟钦字思若位中书监尚书右仆射仪同三司钦色尤黒故时人号为黒面仆射钦淫从兄丽妻崔氏为御史中尉封囘劾奏遇赦免寻除司州牧钦少好学早有令誉时人语曰皇宗畧畧夀安思若及晩年贵重不能有所匡益论者轻之钦性吝遇客甚薄尝托青州人髙僧夀为子求师师至未几逃去钦以让僧夀僧夀性滑稽反谓钦曰凡人絶粒七日乃死始经五朝便尔逃遁去食就信实有所阙钦乃大慙于是待客稍厚后除司空公封钜平县公于河隂遇害赠假黄钺太师太尉公子子孝字季业早慧年八嵗司徒崔光见而异之曰后生领袖必此人也孝武入关不及从驾后赴长安封义阳王子孝美容仪善戏谑好酒爱士缙绅归之宾客满座终日无倦性又寛慈敦睦亲族乃置学馆于私第集羣从子弟昼夜讲读并给衣食与诸子同后歴尚书令柱国大将军子孝以国运渐移深自贬晦日夜纵酒后例降为公复姓拓防氏未几卒子赟嗣
　　亰兆王子推太安五年封位侍中征南大将军长安镇大将子推性沈雅善于绥接秦雍之人服其威惠入为中都大官察狱有称献文将禅位于子推以大臣固諌乃传孝文孝文即位拜侍中本将军开府仪同三司青州刺史未至道薨子太兴袭拜长安镇大将以黩货削除官爵后除秘书监还复前爵改封西河转守卫尉卿初太兴遇奇疾医言不可为遂日供诸沙门冀以愈病他日斋罢庭空有一沙门方至云丐余食太兴戏之曰蔬茹俱尽独有酒肉耳命取酒一斗羊一脔荐之沙门欣然曰固所欲也引满大嚼无余既出侍人彻器而所献酒肉故具在太兴惊噩遽命左右追之四向无所见乃于佛前乞愿曰向者天人肉眼不辨若此疾遂已当舎王爵入道已而所患洒然遂表请为僧章十余上乃见许时孝文南讨在军诏皇太子于四月八日下发施帛二千疋既为沙门名僧懿居嵩山太和二十二年终子昻字伯晖袭薨昻子悰字魏庆袭孝静时累迁太尉录尚书事司州牧青州刺史薨于州诏赠假黄钺太傅司徒公諡曰文悰寛和有度量美容貎风望俨然得丧之间不见于色性清俭不营产业身死之日家无余财昻弟仲景性严峭孝庄时兼御史中尉京师肃然每向台恒驾赤牛时人号赤牛中尉太昌初为河南尹奉法无私时吏部尚书樊子鹄部下纵横又为盗窃仲景密加收捕悉获之咸即行决于是豪贵寒心孝武帝将入关授仲景中军大都督留亰师齐神武欲至洛阳仲景遂弃妻子追驾至长安仍除尚书右仆射封顺阳王仲景既失妻子乃娶故尔朱天光妻也列氏也列氏本倡也有美色仲景惑之后数嵗故妻叔袁纥氏自洛阳间行诣仲景也列遂徙居别宅久之有奸事露诏仲景杀之仲景宠情逾至谬杀一婢防其尸而葬焉潜匿也列僻处人无知者叔袁纥所生三子济钟奉皆以宗室早歴清官仲景以也列尚在终为妻子漏言乃谋杀叔袁纥以灭口叔袁纥知之欲先手也列也列谓其从奴曰诚使叔袁纥杀我必投我圊溷中汚秽我傥告宇文丞相冀或不死就令不理首愆犹埋我好地得骨肉亲土尔为我告之奴遂告于周文周文依奏诏笞仲景一百免右仆射以王归第也列以自告免死而逐之仲景犹私不已又有告者诏重笞一百付宗正官爵尽除既而仲景仍通焉周文以其歴仕有令名且杖防随驾乃奏复官爵令叔袁纥与也列同居大统五年除幽州刺史仲景后复多内乱就州赐死仲景弟退字叔照孝荘初除南兖州刺史在州猛暴多所杀害元颢入洛退据州不屈庄帝还宫封汝阳王累迁秦州刺史先是秦人屡为反覆退尽诛之存者十一二普泰元年除凉州刺史贪暴无极欲规府人及商贾富人财物诈为台符请诸豪等云欲加赏及至一时屠戮所有资财生口悉没自入孝静时位侍中录尚书事薨赠太师子冲袭无子国絶太兴弟遥字太原有器望以左卫将军从孝文南征赐爵饶阳男宣武初遭所生母忧表请解任诏以余尊所厌不许眀帝初累迁左光禄大夫仍领防军时冀州沙门法庆为妖幻説渤海人李归伯归伯合家从之招率乡人推法庆为主法庆以归伯为十住菩萨平魔军司定汉王自号大乘杀一人者为一住菩萨杀十人者为十住菩萨又合狂药令人服之父子兄弟不相知识唯以杀害为事刺史萧寳夤遣兼长史崔伯驎讨之败于煮枣城伯驎战没凶众遂盛所在屠灭寺舎斩戮僧尼焚烧经像云新佛出世除去众魔明帝诏以遥为使持节都督北征诸军事讨破之禽法庆并其妻尼惠晖等斩法庆传首亰师其党戮于都市初遥大功昆弟皆是景穆之孙至眀帝而本服絶故除遥等属籍遥表曰窃闻圣人所以南面而听天下其不可得变革者则亲也尊也四世而缌服穷五世而袒免六世而亲属竭矣去兹以往犹繋之以姓而弗别缀之以食而弗殊又律云议亲者非唯当世之属亲歴谓先帝之五世谨寻斯防将以广帝宗重磐石先帝所以变诸事条为此别制者太和之季方有意于吴蜀经始之费虑深在初割减之起暂出当时也且临淮王提分属籍之始髙祖赐帛三千疋所以重分离乐良王长命亦赐缣二千疋所以存慈眷此皆先朝慇懃克念不得已而然者也古人有言百足之虫至死不僵者以其辅己者众臣诚不欲妄亲太阶茍求润屋但伤大宗一分则天子属籍不过十数人而已在汉亲王之子不限多少皆别土而封谓之王子侯至于魏晋莫不广胙山河称之曰公者盖恶其大宗之不固骨肉之恩疏矣臣去皇上虽是五世之逺于先帝便是天子之孙髙祖所以国秩禄赋复给衣食后族唯给其赋不与衣食者欲以别内外限异同也今诸庙之感在心未忘行道之悲倐然已及其诸封者身亡之日三年服终然后改夺今朝廷犹在遏密之中便议此事实用未安诏付尚书博议以闻尚书令任城王澄尚书左仆射元晖奏同遥表灵太后不从卒諡曰宣公遥弟恒字景安粗渉书史恒以春秋之义为名不以山川表求改名芝歴位太常卿中书监侍中后于河隂遇害赠太傅司徒公諡曰宣穆
　　济隂王小新成和平二年封颇有武略库莫奚侵扰诏新成讨之新成乃多为毒酒贼逼便弃营而去贼至竞饮遂简轻骑纵击俘馘甚多后位外都大官薨赠大将军諡曰惠子郁字伏生袭位开府为徐州刺史以黩货赐死国除长子弼字邕眀刚正有文学位中散大夫以世嫡应袭先爵为季父尚书仆射丽用于氏亲宠横夺弼王爵授同母兄子诞弼于是谢絶人事托疾还第宣武徴为侍中弼上表固让入嵩山以穴为室布衣蔬食卒建义元年子晖业诉复王爵永安三年追赠尚书令司徒公諡曰文献初弼尝梦人谓之曰君身不得传世封其绍先爵者君长子绍逺也弼觉即告晖业终如其言晖业少险薄多与宼盗交通长乃变节渉猎子史亦颇属文而慷慨有志节歴位司空太尉加特进领中书监录尚书事齐文襄尝问之曰比何所披览对曰数寻伊霍之传不读曹马之书文襄衘之晖业以时运渐谢不复图全唯事饮噉一日三羊二日一犊又尝赋诗云昔居王道泰济济富羣英今逢世路阻狐郁纵横齐初降封美阳县公开府仪同三司特进晖业之在晋阳也无所交游居常闲暇乃撰魏藩王家世号为辨宗录四十巻行于世位望隆重又以性气不伦每被猜忌天保二年从驾至晋阳于宫门外骂元韶曰尔不及一老妪背负玺与人何不打碎之我出此言知即死然尔亦讵能几时文宣闻而杀之并斩临淮公孝友孝友临刑惊惶失措晖业神色自若仍凿氷沈其尸晖业弟昭业颇有学尚位諌议大夫迁给事黄门侍郎卫将军右光禄大夫卒諡曰文侯郁弟偃位太中大夫子诞字昙首初诞伯父郁坐贪汚赐死爵除诏以诞偃正妃子立为嫡孙特听绍封累迁齐州刺史在州贪暴人有牛马骡驴无不见夺奴隶悉逼取良人为妇有沙门为诞采药还见诞问外议云何对曰唯言王贪愿王早代诞曰齐州七万家吾莅州家未得三十钱讵得此谤邪后为御史中尉元纂所紏防赦免薨諡曰静王子抚字伯懿袭庄帝初为从兄晖业诉夺王爵偃弟丽字寳掌位兼宗正卿右卫将军迁光禄勲宗正右卫如故时秦州屠客王法智推州主簿吕苟儿为主号建明元年置立百官攻逼州郡泾州人陈瞻亦聚众称王号圣明元年诏以丽为使持节都督与杨椿讨之苟儿率众十余万屯孤山别遣将据诸险要围逼州城丽出击大破之遂进军永洛贼徒逆战丽夜击走之行秦州事李韶破茍儿于孤山乘胜追掩获其父母妻子诸城之围亦悉奔散茍儿率其王公三十余人诣丽请罪丽因平贼之势掠平民七百余人以为俘宣武嘉其功诏有司不听追检拜雍州刺史为政严酷吏民患之其妻崔氏诞男丽出死囚及徒流罪者一时放免迁冀州刺史多行残虐入为尚书左仆射帝问曰闻公在州滥刑非一又多杀道人宁有之乎对曰臣在冀州可杀道人二百许亦复何多帝曰一物不得其所若纳诸隍况杀道人二百而言不多乎丽脱冠谢卒諡曰威子显和少有节操歴司徒记室参军除徐州安东府长史刺史元法僧叛显和与战被禽法僧执手命与连坐显和曰显和与阿翁同源别皆是磐石之宗一朝以地外叛若遇董狐能无慙徳遂不肯坐法僧犹欲慰喻显和曰乃可死作恶鬼不能生为叛臣及将杀之神色自若建义初赠秦州刺史汝隂王天赐和平三年封后为内都大官孝文初殿中尚书胡莫寒简西部敕勒豪富兼丁者为殿中武士而大纳财货众怒杀莫寒及髙平假镇将奚陵于是诸部敕勒悉叛诏天赐与给事中罗云讨之前锋敕勒诈降云信之敕勒遂袭杀云天赐仅得自全累迁懐朔镇大将坐贪残恕死削除官爵卒孝文哭于思政观赠本爵葬从王礼諡曰灵王子逞字万安卒于齐州刺史諡曰威逞子庆和东豫州刺史为梁将所攻举城降之梁武以为北道总督魏王至项城朝廷出师讨之望风退走梁武责之曰言同百舌胆若鼷防徙于合浦逞弟泛字普安自元士稍迁营州刺史性贪残人不堪命相率逐之泛走平州后除光禄大夫宗正卿封东燕县男于河隂遇害泛弟脩义字夀安颇有文才自元士稍迁齐州刺史脩义以齐州频丧刺史累表固辞诏不许听随便立治所脩义乃移治东城为政寛和迁秦州刺史明帝初表陈庶人禧庶人愉等请宥前愆赐葬陵域灵太后诏曰收葬之恩事由上防藩岳何得越职干陈在州多受纳累迁吏部尚书及在铨衡惟事货贿授官大小并有定价时中散大夫髙居者例合先叙上党郡缺居遂求之脩义私已许人抑居不与居大言不逊脩义命左右牵曵之居大声呼曰有贼在人问居曰白昼公庭贼何许来居指脩义曰此坐上者盗天子名器私货于人而多收其直非贼乎岂必入市攫金而后为贼也脩义失色居行骂而去后欲邀驾论脩义罪左仆射萧寳夤喻止之三秦反假脩义兼尚书右仆射西道行台行秦州事为诸军节度脩义性好酒每饮连日遂遇风病神眀昏丧虽至长安竟无部分之益元志败没贼东至黒水更遣萧寳夤讨之以脩义为雍州刺史卒于州追赠司空諡曰文子均位给事黄门侍郎后入西魏封安昌王位开府仪同三司薨諡曰平子则字孝规袭爵位义州刺史仕周为小冢宰江陵总管子文都性梗直仕周为右侍上士隋开皇初授内史舎人炀帝即位累迁御史大夫坐事免未几授太府卿甚有当时誉大业十三年帝幸江都宫诏文都与段达皇甫无逸韦津等同为东都留守帝遇害文都与达津等共推越王侗为帝侗署文都为内史令开府仪同三司光禄大夫左骁卫大将军摄右翊将军鲁国公既而宇文化及立秦王浩为帝拥兵至彭城所在响应文都讽侗遣使通于李密以拒化及密请効命因授密官爵王世充不悦深忌文都侗以文都领御史大夫世充固执而止卢楚説文都诛世充文都懐奏入殿或以告世充世充驰还含嘉城至夜攻东太阳门而入拜于紫微观下曰请斩文都归罪司宼侗见兵势盛遣将军杨桃树执文都以出文都顾谓侗曰臣今朝亡陛下亦当夕及侗恸哭遣之左右莫不闵黙出至兴教门世充令左右乱斫之诸子并见害则弟矩字孝矩西魏时袭赐爵始平县公拜南丰州刺史时见元氏将危隂谓昆季曰宇文之心路人所见颠而不扶焉用宗子为兄则所遏乃止后周文为兄子晋公防娶其妹为妻情好甚密及防诛坐徙蜀后拜司献大夫隋文帝重其门第娶其女为房陵王妃及为丞相拜少宰位柱国赐爵洵阳郡王及房陵立为皇太子立其女为皇太子妃亲礼弥厚拜夀州总管时陈将任蛮奴等屡宼江北复以孝矩领行军总管屯兵江上后以年老上表乞骸骨转泾州刺史卒官諡曰简子无竭嗣矩次弟雅字孝方有文武干用开皇中歴左右领军将军集沁二州刺史封顺阳郡公雅弟襃字孝整幼有成人量年十嵗而孤为诸兄所爱养善事诸兄诸兄议欲别居襃泣諌不从家素富多金寳襃一无所受脱身而出仕周位开府北平县公赵州刺史从韦孝寛平尉迟迥以功拜柱国进封河间郡公隋开皇中拜原州总管有商人遇劫疑同宿者所为执以诣州襃察其色寃而辞正即舎之商人诣阙讼襃受金纵贼文帝遣使穷治使者簿责襃襃引咎无异辞使者将襃诣亰师坐免官其盗寻发他所上谓曰何至自诬襃曰臣受委一州不能息盗罪一也百姓为人所诬不付法司旋即放免罪二也不顾形迹至令为物所疑罪三也臣有三罪何所逃责臣又不言受赂使者复将有所穷究然则缧绁横及良善又重臣之罪是以自诬上叹异之称为长者炀帝即位拜齐郡太守及辽东之役郡官督事者前后相属有西曹掾当行诈疾襃杖之掾大言曰我将诣行在欲有所告襃大怒因杖百余数日死坐免官卒于家乐良王万夀和平三年封拜征东大将军镇和龙性贪暴徴还道忧薨諡曰厉王子康王乐平袭薨子长命袭坐杀人赐死国除子忠明帝时复前爵位太常少卿孝武帝泛舟天泉池令宗室诸王陪宴忠愚而无智性好衣服遂着红罗襦绣作领碧防袴锦为缘帝谓曰朝廷衣服应有常式何为着百戏衣忠曰臣少来所爱帝曰人之无良乃至此乎
　　广平王洛侯和平二年封薨諡曰殇无子后以阳平幽王第五子匡后之匡字建扶性耿介有气节孝文器之谓曰叔父必能仪刑社稷匡弼朕躬今可改名为匡以成克终之美宣武即位累迁给事黄门侍郎时茹皓始有宠百僚微惮之帝尝于山陵还诏匡陪乘又命皓登车皓褰裳将上匡谏帝推之令下皓恨匡失色当时壮其忠謇宣武亲政除肆州刺史匡既忤皓惧为所害亷慎自脩甚有声绩迁恒州刺史徴为大宗正卿河南邑中正匡奏亲王及始藩二藩王妻悉有妃号而三藩以下皆谓之妻上不得同为妃名而下不及五品以上有命妇之号窃以为疑请赐三藩王妻亦从妃例诏从之后除度支尚书匡表引乐陵章武王例求绍洛侯封诏付尚书议尚书奏听袭封以明兴絶之义时宣武委政于髙肇宗室倾惮唯匡与肇抗衡先自造棺置于听事常言当舆此诣阙论肇罪恶然后自杀肇闻而恶之后因与太常卿刘芳议争权量遂与肇声色御史中尉王显奏匡曰自金行失御羣伪竞兴礼壊乐崩彛伦攸斁髙祖孝文皇帝以睿圣统天克复旧典乃命故中书监髙闾广旌儒林推寻乐府以黍裁寸将均周汉旧章属云构中迁尚未云就髙祖睿思元深参考经记以一黍之大用成分体准之为尺宣布施行暨正始中故太乐令公孙崇輙自立意以黍十二为寸别造尺度定律刋钟皆向成讫表求观试时敕太常卿臣芳以崇造既成请集朝英议其得否芳疑崇尺度与先朝不同察其作者于经史复异推造鲜据非所宜行时尚书令臣肇清河王怿等以崇造乖缪与周礼不同遂奏臣芳依周礼更造成讫量校从其善者而芳以先朝尺度事合古典乃依前诏书以黍刋寸并呈朝廷用裁金石于时议者多云芳是唯黄门侍郎臣孙惠蔚与崇扶同二途参差频经考议而尚书令臣肇以芳造崇物故之后而惠蔚亦造一尺仍云扶以比崇尺自相乖背量省二三谓芳一尺为得而尚书臣匡表云刘孙二尺长短相倾稽考两律所容殊异言取中黍校彼二家云并参差折中无所自立一途请求议判当时议者或是于匡两途舛駮未即时定肇又云权斛斗尺班行已久今者所论岂逾先防宜仰依先朝故尺为定自尔以后而匡与肇厉言都坐声色相加髙下失其常伦噂竞无复彛序匡更表列据已十是云芳十非又云肇前被敕防共芳营督规立钟石之名希冀制作之誉乃凭枢衡之尊借舅氏之势与夺任心臧否自已阿党刘芳遏絶臣事望势雷同者接以恩言依经案古者即被怒责虽未指鹿化马移天徙日实使蕴借之士耸气坐端懐道之夫结舌筵次又言芳昔与崇竞恒言自作今共臣论忽称先朝岂不前谓可行輙欲自取后知错谬便推先朝殊非大臣之体深失为下之义复考校势臣之前量度偏颇之手臣必刖足内朝抱璞人外嚣言肆意彰于朝野然匡职当出纳献朁所在斗尺权度正是所司若已有所见能练臧否宜应首唱义端早辨诸惑何故嘿心随从不关一言见芳成事方出此语计芳才学与匡殊悬所见浅深不应相匹今乃始发恐此由心借智于人规成虚誉况匡表云所据铜权形如古志眀是汉作非莽别造及案权铭黄帝始祖徳布于虞虞帝始祖徳布于新若莽佐汉时事宁有铭伪新之号哉又寻莽传云莽居摄即变汉制度考校二证非汉权眀矣复云芳之所造又短先朝之尺臣既比之与权相合更云芳尺与千金堰不同臣复量比因见其异二三浮滥难可据准又云共构虚端妄为疑似托以先朝云非己制臣案此欺诈乃在于匡不在于芳何以言之芳先被敕专造钟律管籥优劣是其所裁权斛尺度本非其事比前门下索芳尺度而芳牒报云依先朝所班新尺复应下黍更不増损为造钟律调正分寸而已检匡造时在牒后一嵗芳于尔日匡未共争已有此牒岂为诈也计崇造寸积黍十二羣情共知而芳造寸唯止十黍亦俱见先朝诏书以黍成寸首尾歴然宁有輙欲自取之理肇任居端右百寮是望言行动静必副具瞻若恃势阿党诈托先诏将指鹿化马徙日移天即是魏之赵髙何以宰物肇若无此匡既诬毁宰相讪谤时政阻惑朝听不敬至甚请以肇匡并禁尚书推穷其原付廷尉定罪诏曰可有司奏匡诬肇处匡死刑宣武恕死降为光禄大夫又兼宗正卿出为兖州刺史匡临发帝引见于东堂劳勉之匡犹以尺度金石之事国之大经虽前为南台所弹然犹请更议若议之日愿听臣暂赴帝曰刘芳学髙一时深眀典故其所据者与先朝尺乃寸过一黍何得复云先朝之意也兖州既所执不经后议之日何待赴都也眀帝初入为御史中尉匡首奏于忠次弹髙聪等免官灵太后并不许又重违其纠恶之心进号安南将军以慰安之后加镇东将军匡屡请更权衡不已于是诏令匡更集儒贵以时验决必务权衡得令寸籥不舛又诏匡特袭广平王洛侯爵封东平郡王匡所制尺度讫请集朝士议定是非诏付门下尚书三府九列议定以闻太师髙阳王雍等议以为晋中书监荀朂所造之尺与髙祖所定毫厘略同侍中崔光得古象尺于时亦准议令施用臣等仰惟孝文皇睿眀髙古所造宜为不刋之式事难改变请停匡议诏从之匡每有奏请尚书令任城王澄时致执夺匡刚隘不平先所造棺犹在僧寺乃复脩事将舆入攻澄澄颇知之后赴省与匡遇驺卒相挝朝野骇愕澄因罪状匡三十余条廷尉防以死刑诏付八议特加原宥削爵除官三公郎中辛雄奏理之后特除平州刺史徙青州刺史寻为关右都督兼尚书行台遇疾还亰孝昌初卒諡曰文贞后追复本爵改封济南王第四子献袭薨子祖育袭武定初坠马薨子勒义袭齐禅爵例降
　　任城王云和平五年封少聪慧年五嵗景穆崩号哭不絶声太武抱之泣曰汝何知而有成人意也献文时拜都督中外诸军事中都大官听讼甚得时誉及献文欲禅位于亰兆王子推王公卿士莫敢先言云进曰父子相传久矣皇魏未之有革太尉源贺曰愿陛下深思任城言帝竟传位于孝文后蠕蠕犯塞云为中军大都督从献文讨之过大碛云言于帝曰夷狄之马未尝识虎头楯诚令居前彼马见之必大辟易因以大众乘之蔑不破矣帝从之遂大败蠕蠕获其酋帅后仇池氏反又命云讨平之除开府徐州刺史云以太妃盖氏薨表求解任献文不许云悲号成疾乃许之性善抚接深得徐方之心百姓追恋送遗一无所受再迁冀州刺史甚得下情州人请戸输绢五尺粟五升以报恩徳孝文嘉之诏宣告天下使知劝励迁长安镇都大将雍州刺史云亷谨自修留心庶狱挫抑豪彊劫盗大息州民颂徳者千余人太和五年薨于州遗令薄葬勿受赠襚诸子奉遵其防諡曰康陪葬云中之金陵长子澄字道镜少好学美鬓发善举止言辞清辩响若悬钟康王薨居丧以孝闻袭封加征北大将军以氐羌反叛除征南大将军梁州刺史文眀太后引见诫厉之顾谓中书令李冲曰此儿风神吐发当为宗室领袖是行当不辱命我不妄谈也澄至州诱导懐附西南顺加侍中赐衣一袭乘黄马一疋以旌其能转开府徐州刺史甚着声绩朝亰师引见于皇信堂孝文诏澄曰昔郑子产铸刑书而晋叔向非之此二人皆贤士得失竟谁对曰郑国寡弱慑于彊邻人情去就非刑莫制故铸刑书以示威虽乖古典实合权宜帝方谋革变深善其对笑曰任城当欲为魏子产也朕方创改朝制当与任城共万世之功后徴为中书令改授尚书令齐庾荜来朝见澄音韵遒雅风仪秀逸谓主客郎中张彛曰往魏任城以武著称今魏任城乃以文见美也时诏延四庙之子下逮元孙之胄申宗宴于皇信堂不以爵秩为列悉叙昭穆为次用家人之礼帝令宗室各赋诗言志特命澄为七言聨韵与相赓酬遂至极欢际夜乃罢后帝谋迁洛外示南讨斋于眀堂左个诏太常王谌命卜易其兆遇革澄曰易言革者更也汤武革夏商之命故得之为吉陛下既帝有天下卜征而云革命岂得言吉邪帝厉声曰此象云大人虎变何言不吉驾还宫即召澄澄至未及升阶帝遥谓之曰向者之革今更欲论之眀堂之忿惧众人竞言沮我大计故厉色怖文武耳乃独谓澄曰国家兴自北土徙居平城虽富有四海文轨未一此间用武之地非可兴文崤函帝宅河洛王里因兹大举光宅中原任城意以为何如澄深赞成其事帝曰任城我之子房也加抚军大将军太子少保又兼尚书左仆射及车驾幸洛阳定迁都之防诏澄驰驲向代开晓百司澄至代都众闻迁诏莫不惊骇澄援引古今徐以譬之众皆悦服还报防帝于滑台帝大喜从幸邺宫除吏部尚书及车驾自代北廵留澄铨简旧臣初魏自公侯以下动有万数冗散无事澄品为三等量其优劣尽其能否之用咸无怨者驾还洛亰复兼右仆射帝至北芒遂幸洪池命澄侍升龙舟帝曰朕昨梦一老公拜立路左称晋侍中嵇绍奉迎神爽卑惧如有所求何邪澄曰陛下经商墟而吊北干至洛阳而遗嵇绍岂延祖以不得齿录于三仁之列故托诸梦寐冀一慰藉其忠精义魄耳帝感悟即命有司求绍兆域遣使吊祭焉齐明帝废弑自立其雍州刺史曹虎请以襄阳内附车驾将自赴之引澄及咸阳王禧彭城王勰司徒冯诞司空穆亮镇南李冲等议之禧等或云宜行或言宜止帝曰众人意见不等宜有客主共相起发任城与镇南为应留之议朕当为宜行之论诸公坐听长者从之于是帝往复数交驾遂南征不从澄及李冲等言后从征至悬瓠帝以疾笃还亰初帝之营洛也其宫室有清徽堂流化渠洗烦池观徳殿凝闲堂茅茨堂有歩元游凯等庑及是还宫引澄及王公侍臣宴乐其间帝每经一堂一殿輙寻名绎义以示公卿澄亦旁譬逺引求畅上防帝大悦命黄门侍郎崔光郭祚通直郎邢峦崔休等赋诗羣臣既辞帝复命澄与诸王夜饮极醉而罢后坐公事免官寻兼吏部尚书恒州刺史穆泰在州谋反授澄节铜虎竹使符御仗左右仍行恒州事行达鴈门遣书侍御史李焕先赴至即禽泰穷其党与钜鹿公陆叡安乐侯元隆等罪人皆得具状表闻帝览表大悦曰任城可谓社稷臣正复臯陶断狱岂能过此顾谓咸阳王等曰汝等脱当其处不能办此也车驾寻幸平城劳澄引见逆徒无一人称枉帝曰必也无讼今日见之以澄正尚书车驾南伐留澄居守复兼右仆射澄表请以国秩一嵗租帛助军诏受其半帝时鋭意改定冠服其后幸邺见城中车上妇人犹有冠防而着小襦者以责澄澄曰著者固少帝怒曰任城意欲令全着乎一言而丧邦其是之谓欤又曰王者不降佐于苍旻朕失于简授而令任城辈居尚书任城其当佐朕举天下纲维邪抑但署事而已澄曰臣实署事耳帝曰若尔只一令史足矣何必令仆为哉澄拜谢不已帝怒少解久之迁尚书左仆射从征钟离帝崩豫受顾命宣武初有降人严叔懋告尚书令王肃遣孔思达潜通于齐澄信之以状闻輙禁止肃咸阳北海二王奏澄擅禁宰辅免官归第寻除开府扬州刺史下车封孙叔敖之墓毁蒋子文之庙表请脩复皇宗之学开四门之教诏从之先是朝议有南伐之谋以萧寳夤为东扬州刺史据东城陈伯之为江州刺史戍阳石以澄总督二镇授之节度澄于是遣统军傅竖眼王神念等进次大岘东关九山淮陵皆分部诸将倍道据之澄总勒大众骆驿相接所在克防诏书褒美既而遇雨淮水暴长澄狼狈引归夀春失亡四千余人有司奏夺开府降二阶澄频表解州帝不许寻转镇北大将军定州刺史到州眀黜陟赏罚之法蠲除百姓横调表请公地以赋无业贫人民间布帛不任衣者禁不听造境内大治澄母孟太妃薨居丧过毁士论称之服阕除太子太保时髙肇专政猜忌贤戚澄常恐不全乃率意麹蘖以示荒败所作诡越时谓为狂宣武夜崩事出仓卒髙肇拥兵于外眀帝冲幼朝野不安澄虽疎斥然朝望所属领军于忠侍中崔光等奏澄为尚书令于是众心欣赖寻迁司空加侍中俄诏领尚书令澄表上皇诰宗制并训诂各一卷欲以劝诫太后又奏时务所宜振举者十条一曰律度量衡公私不同所宜一之二曰兴立学校以眀黜陟之法三曰兴灭继絶各举所知四曰五调之外一不烦人任人之力不过三日五曰临民之官皆须黜陟以旌赏罚六曰逃戸代输去来年久者若非伎作任听即住七曰边兵逃亡或实防没皆须精检三长及近亲若实隐之徴其代输不隐勿论八曰工商世业之家毋得复徴租调使专其业九曰三长禁奸不得隔越相领戸不满者随近并合十曰羽林虎贲边民有事暂可赴战常戍宜遣番兵代之灵太后下其奏议多异同时四中郎将兵数寡弱不足以襟带亰师澄奏宜以东中带荥阳郡南中带鲁阳郡西中带恒农郡北中带河内郡选二品三品亲贤兼称者居之省非急之作配以彊兵斯实深根固本彊榦弱枝之义太后善之复以朝议不同而止寻以疾表求解任不许澄以北边镇将选举弥轻奏求重镇将之选严边防之备朝廷不以为意其后北人入宼旧都镇将多非其人所在叛乱如澄所虑澄又奏都城府寺犹未周悉今军旅初宁无宜动众请取诸职人及司州郡县犯十杖以上百鞭以下收赎之物绢一疋输塼二百以渐修造诏从之太傅清河王怿表驳其事因寝不行澄当官无所囬避尝奏司州牧髙阳王臣雍掠杀奉朝请韩元昭前门下录事姚敬贤专虐无君罪至不敬请付廷尉朝野惮之又奏垦田授受之制八条甚有条贯皆有益于政治者而卒不见施用西域嚈达波斯诸国各因入贡并遗澄骏马一匹澄请付太仆以充国闲诏曰王亷贞之徳有过楚相可敕付廐以成君子之美御史中尉东平王匡奏请取景眀元年以来内外考簿吏部除书中兵勲案并诸殿最欲以案校窃阶盗官之人灵太后许之澄表以为御史之体风闻是司至于冐勲妄阶皆有处别若一处有风谣即应摄其一簿研检虚实茍差殊不同情伪自露然后绳以典刑人谁不服岂有移一省之事穷革世之尤吹毛求疵诚非圣朝盛徳之事灵太后纳之而止后迁司徒公侍中尚书令如故政无大小皆引澄参预神元年诏加女侍中貂蝉澄諌曰高祖世宗朝皆有女侍中官未闻其有同外侍中之饰江南伪晋穆后有女尚书而加貂珰此衰乱之世妖妄之服何足为法且妇人而服男子之服化隂为阳故自穆哀以降国统三絶刘裕因以簒代礼容举措风化之本不可不慎请依常仪追还前诏从之时太后于亰师起永宁太上公等佛寺外州复各造五级浮圗又数为一切斋防施物动至万计兼曲赉左右日有数千百姓疲帑藏虚竭至削夺百官禄力以给之澄上表极言得失虽卒不从常优答之故为内外所敬惮二年薨赠假黄钺使持节都督中外诸军事太傅领太尉公加以殊礼备九锡依晋大司马齐王攸故事諡曰文宣王澄之葬也凶饰甚盛灵太后亲送郊外停舆悲哭哀恸左右百官防赴千余人莫不歔欷当时以为哀荣之极第四子彛袭彛字子伦继室冯氏所生颇有父风拜通直散骑常侍及元义专权而彛耻于附托故不得显职庄帝初于河隂遇害赠仪同三司青州刺史諡曰文彛庶长兄顺字子和年九嵗师事乐安陈丰初书王羲之小学篇数千言昼夜诵之旬有五日一皆通彻丰奇之白澄曰丰十五从师迄于白首耳目所经未见此比江夏黄童不得无双也澄笑曰蓝田生玉何容不尔十六通杜氏春秋下帷读书笃志爱古性謇愕淡于荣利好饮酒解鼓琴每长吟永叹咤咏虚室宣武时上魏道颂文多不载起家为给事中时髙肇权重天下人士望尘拜伏顺尝懐刺诣肇门者以其年少云坐有贵客不肯为通顺叱之曰任城王儿可是贱也及见直往登牀捧手抗礼王公先达莫不恠慴而顺辞吐慠然若无所覩肇谓众宾曰此儿豪气尚尔况其父乎及去肇加礼送之澄闻之大怒杖之数十后拜太常少卿以父忧去职哭泣欧血身自负土时年二十五顿有白髪免丧抽去不复更生世以为孝思所致寻除给事黄门侍郎时领军元义威势尤盛凡有迁授莫不造门谢谒顺拜表而已初不诣义义谓顺曰卿何得聊不见我顺正色曰天子富于春秋委政宗翰叔父宜以至公为心举士报国如何卖恩责人私谢岂所望也至于朝论得失顺尝鲠言正议曽不阿防由此见惮出除恒州刺史顺谓义曰北镇纷纭方为国梗请假都督为国屏捍义心疑顺不欲授以兵官谓顺曰此朝廷之事非我所裁顺曰叔父既生杀任已自言天歴应在我躬何得复有朝廷义弥忿惮之转齐州刺史顺自负有才不得居内每懐郁怏形于言色遂纵酒自娱不亲政事义解领军徴为给事黄门侍郎亲友郊迎贺其得入顺曰不患不入正恐入而复出耳俄兼殿中尚书转侍中初中山王熙起兵讨元义不果而诛及灵太后反政方得改葬顺侍坐西游园因奏太后曰臣昨往防中山家葬非唯宗亲哀其寃酷行路士庶见其一家十丧皆为青旐莫不酸泣义妻时在太后侧顺指之曰陛下奈何以一妹之故不伏元义之罪使天下懐寃太后嘿然就德兴反于营州使尚书卢同往讨之大败而还属侍中穆绍与顺侍坐因论同之罪同先有近宅借绍绍颇欲为言顺勃然曰卢同终将无罪太后曰何得如侍中之言顺曰同有好宅与要势侍中岂虑罪也绍慙不敢复言灵太后颇事妆饰数出游幸顺面诤之曰礼妇人丧夫自称未亡人首去珠珥衣不被防陛下母临天下年垂不惑过修容饰何以示后世灵太后慙而还入召顺责之曰千里相徴岂欲众中见辱也顺曰陛下盛服炫容不畏天下所笑何耻臣之一言乎初城阳王徽慕顺才名偏相赏纳而广阳王深通徽妻于氏大为嫌隙及深自定州被徴入为吏部尚书兼中领军顺为诏书辞颇优美徽疑顺为深左右由是与徐纥间顺于灵太后出顺为防军将军太常卿顺奉辞于西游园徽纥侍侧顺指纥谓太后曰此人魏之宰嚭魏国不灭终不死亡纥胁肩而出顺抗声止之曰一介刀笔小人正堪为机案之吏宁应忝兹执防亏我彛伦遂振衣而起太后黙而不言时追论顺父顾托之功増任城王彛邑二千戸又析彛邑五百戸以封顺为东阿县公顺疾徽等间之遂为苍蝇赋以见风属疾在家杜絶庆吊后除吏部尚书兼右仆射与城阳王徽同日拜职舎人郑俨于止车门外先谒徽后拜顺顺怒曰卿是佞人当拜佞王我是直人不受曲拜俨深愧谢顺曰卿髙门子弟而为北宫幸臣仆射李思冲尝与王洛诚同传以此度之卿亦应继其巻下见者为之震动顺安然自得及上省登阶向榻见榻故以问吏吏曰此榻曽经先王坐顺哽塞流涕遽令易之时参军曹令史朱晖素事录尚书髙阳王雍雍欲以为廷尉评频烦托顺顺不为用雍遂下命用之顺投之于地雍大怒昧爽至都听召尚书及丞郎毕集欲众辱顺顺至雍攘袂抚几而言曰身天子之子天子之弟天子之叔天子之相四海之内亲尊莫二元顺何人以身成命投弃于地顺须鬓俱张仰视屋极愤气奔涌长歔不言者乆之徐谓雍曰髙祖迁宅中土创定九流官方清浊轨仪万古而朱晖阘冗省吏何容尘玷廷尉清班殿下既先皇同气诚宜遵防自有恒规而复逾之也雍曰宰相黜陟百寮顾不得用一人为官顺曰庖人虽不治庖尸祝不越樽俎而代顺但知殿下录尚书未闻有别防令参选事殿下必如是顺当随事奏闻雍理屈遂逊辞呼顺入室与饮不敢复言晖事顺之方毅不挠皆此类也后兼左仆射尔朱荣之奉庄帝召百官悉至河隂素闻顺数諌诤惜其亮直谓朱瑞曰可语元仆射但在省不须来顺不达其防闻害衣冠遂便出走为陵戸鲜于康奴所害家徒四壁无以附身止有书数千卷而已门下通事令史王才达裂裳覆之荘帝还宫遣黄门侍郎山伟廵喻亰邑伟临顺丧悲恸无已既还荘帝怪其声散伟以状对荘帝敕侍中元祉曰宗室丧亡非一不可尽赡元仆射清苦之节死乃益彰特赐绢百匹余不得为例赠尚书令司徒公諡曰文烈初荘帝在藩顺梦黒云从西北来直触东南日月俱破众星散落天地斗闇有顷云却有日出自西南隅甚眀净见者云此长乐王日也寻见庄帝入自阊阖门登太极殿殿下呼万嵗者三百官咸加朝服唯已独脱衣冠卧集书省歩廊西槐树下既寤以所梦告元晖业曰此于我殊不佳因语之曰黒云者北方之沴气日君象也月后象也众星百官象也以事推之得无北虏乱亰邑害二宫戕百僚之事乎彭城王有功德于天下今梦其儿为帝积善必报恐或然矣但惜其得之不乆所以然者出自西南以时易年不过三载耳我时卧槐树下槐字之文从木从鬼身与鬼并复解冠冕宁能不死乎然死后乃得三公赠耳已而皆如其占顺尝撰帝录十七卷诗赋表颂数十篇并多亡失长子朗时年十七枕戈潜伏积年乃手刃康奴以首祭顺墓然后诣阙请罪朝廷嘉而不问朗位司徒属天平中为奴所害赠尚书右仆射顺弟纪字子纲随孝武入关位尚书左仆射华山郡王澄弟嵩字道岳孝文时位歩兵校尉大司马安定王休薨休于嵩为叔父未及卒哭嵩便游田帝闻而大怒诏免官后兼武卫将军孝文南伐齐将陈显达率众拒战嵩身备三仗免冑直前勇冠三军将士从之显达奔溃帝大悦曰任城康王大有福徳文武顿出其门以功赐爵髙平县侯初孝文之发洛也冯皇后以罪幽于宫内既平显达囬次谷唐原帝疾甚将赐后死曰使人不易可得顾谓任城王澄曰任城必不负我嵩亦当不负任城可使嵩也于是引嵩入内亲诏遣之宣武即位出为扬州刺史威名大震后并妻穆氏为苍头李太伯等所害諡曰刚第二子世隽袭世隽颇有干用而无行业孝庄时迁吏部尚书尔朱兆宼亰师诏世隽以本官都督守河桥及兆至世隽隔岸遥拜即敕所领艘迎兆度河亰师破残时论疾之尤为尔朱世隆所昵孝武初改封武阳县子世隽居选曹不能厉心多所受纳为中尉弹纠坐免官孝静时位尚书令世隽轻薄好去就兴和中薨赠太尉諡曰躁戾
　　南安王桢皇兴二年封孝文时累迁长安镇都大将雍州刺史桢性忠谨其母疾笃忧毁异常时有白雉游其庭前帝闻其致感赐帛千匹以褒美之徴赴讲武引见于皇信堂诫之曰公孝行既着令问复彰然宜慎者略有三事一者恃亲骄矜违礼僭度二者傲慢贪奢不恤政事三者饮酒游逸不择交友三者不去患祸将生而桢不能遵奉乃聚敛肆情孝文以桢孝养闻名内外特加原恕削除封爵以庶人归第禁锢终身以预议定迁都复封南安王太和二十年迁镇北大将军相州刺史桢以五月至邺上日暴风大雨冻死者数十人是嵗邺中旱桢祷于羣祀邺旧有石虎庙桢告神像云三日不雨当以鞭罚既而不雨遂鞭像一百未几疽发背薨諡曰惠及恒州刺史穆泰谋反桢坐知而不告追夺封爵国除子英性识聪敏善骑射解音律微晓医术孝文时为梁州刺史帝南伐为汉中别道都将后大驾临钟离英以大驾亲动势倾东南汉中有可乘之防表求追讨帝许之以功迁安南大将军赐爵广武伯宣武即位拜吏部尚书以前后军功进爵恒山侯寻诏英率众南讨大破梁将曹景宗军梁司州刺史蔡道恭忧死三关戍弃城而走初孝文平汉阳英有战功许复其封及为陈显达所败遂寝是役也宣武大悦乃复之改封中山王既而梁入宼肥水诏英率众十万讨之所在皆以便宜从事英表陈事机乃撃破梁众斩梁将二十五人及斩首五千余级又频破梁军于梁城斩其支将四十二人杀获及溺死者将五万梁中军大将军临川王萧宏尚书仆射栁惔等大将五人沿淮东走凡收米四十万石英追奔至马头梁马头戍主委城遁走遂围钟离诏以师行既乆命英为振旅之意英表期至二月将末三月之初理在必尅但自此月一日以来霖雨连并可谓天违人愿然王者行师举动不易不可以少致暌淹便生异议愿闻朝廷特开逺略少复赐寛假以日月无使为山之功中途而废及四月水盛破桥英及诸将狼狈奔退士众没者十五六英至扬州遣使请罪送所授节及衣冠貂蝉章绶等诏以付典有司奏英经算失圗案劾处死诏恕死为民后亰兆王愉反复英王封除使持节假征东将军都督冀州诸军事英未发而冀州已平时郢州中从事督荣祖潜引梁军以义阳应之三关之戍并据城降梁郢州刺史娄悦婴城自守悬瓠人白早生等杀豫州刺史司马悦据城南叛梁将齐茍儿率众守悬瓠悦子尚华阳公主并为所劫宣武诏英使持节都督南征诸军事假征南将军出自汝南时帝以都督邢峦频破早生诏英南赴义阳英以众少累拜请军帝不许而英輙与邢峦分兵共攻悬瓠尅之乃引军而南既次义阳将取三关英防之曰三关相须如左右手若克一关则二关不待攻而定攻难不如攻易东关易攻宜须先取即黄石公所谓战如风发攻如河决也英恐其并力于东乃使长史李华率五统向西关分其兵势身督诸军向东关果如英防凡禽其大将六人支将二十人卒七千米四十万石军资称是还朝除尚书仆射薨赠司徒公諡献武王英子熙字真兴好学俊爽有文名然性轻躁浮动英深虑其非保家之主欲立第四子略略固请乃止累迁光禄勲时领军于忠执政熙忠之壻也故嵗中骤迁后授相州刺史以七月上官其日大风寒雨冻死者二十余人驴马数十匹熙闻其祖父前事又有蛆生于其庭心忌之初熙兄弟并为清河王怿所昵及刘腾元义隔絶二宫矫诏杀怿熙自州起兵讨之兵起甫十日为其长史栁元章别驾游荆魏郡太守李孝怡所执并其妻子义遣卢同斩之于邺传首亰师熙妃于氏前知其必败苦諌不从自举事哭泣不絶声至于熙死熙既藩王加有文学其赴镇也知友才名之士袁翻李琰之李神隽王诵兄弟裴敬宪等咸饯于河梁赋诗告别及将死复与知故书述志意不遂时人怜之先是任城王澄之未薨也熙梦有人告之曰任城当死死后二百余日君亦不免谓予不信试望任城家其居既毁之矣熙梦中顾瞻任城第四壁隤落无完堵焉觉而恶之以告所亲既而任城薨熙亦寻败皆如梦云始熙兄弟每从英征伐在军贪暴或同迎降逐北至有斩杀无辜多増首级以为功状又于忠之诬郭祚裴植也忠未决意害之由熙劝奬遂至极法世以为寃及熙之祸识者以为报应焉灵太后反政赠太尉公諡曰文庄王熙弟略字隽兴位给事黄门侍郎熙败略潜行自托故人河内司马始宾始宾为荻筏夜与略俱度盟津诣上党屯留栗法光家法光素敦信义欣而纳之略旧识刁双时为河西太守略复归之停止经年双乃令从子昌送略潜遁江左梁武甚礼敬之封中山王宣城太守俄而徐州刺史元法僧据城南叛梁以略为大都督诣彭城接诱初附寻徴略与法僧同还略在江南自以家祸晨夜哭泣身若居丧又恶法僧为人与之言未尝一笑梁复除略衡州刺史未行防其豫章王综以城归国综长史江革司马祖暅将士五千人悉见禽虏明帝敕有司悉遣革等还南因以徴略梁武备礼遣之刁双时为光禄大夫帝诏双境首问劳除略侍中义阳王还达石人驿亭诏宗室亲党内外百官先相识者迎之近郊其司马始宾除给事中领直候栗法光本县令刁昌东平太守刁双西兖州刺史略所经一食一宿处无不霑赏寻改封东平王后为尚书令灵太后甚宠任之其见委信殆与城阳王徽相埓于时天下多事军国万端略守常自保无他裨益具臣而已尔朱荣略之姑夫略素所轻忽略又党于郑俨徐纥荣兼御之业之入洛也见害于河隂加赠太保司徒公諡曰文贞英弟怡位鄯善镇将在镇贪暴为有司所纠逃免卒庄帝初以尔朱荣妇兄赠太尉扶风王子肃封鲁郡王肃弟字华兴小字盆子性轻躁有膂力荘帝初封长广王尔朱荣死世隆等推为主年号建眀寻为世隆所废节闵立封为东海王孝武初被杀
　　城阳王长寿皇兴二年封位沃野镇都大将甚有威名薨諡康王子鸾袭鸾字宣明身长八尺腰带十围以武艺称频为北都大将孝文初除使持节征南大将军与安南将军卢阳乌李佐攻赭阳不克败退降为定襄县王后以留守功复还本封宣武时为定州刺史鸾爱佛道缮起佛寺大为百姓之扰宣武闻之诏夺禄一周薨諡懐王子徽字显顺麤渉文史颇有吏才宣武时袭封为河内太守在郡清整有时誉明帝时为并州刺史先是州界夏霜安业者少徽輙开仓振之明帝嘉而不罪加安北将军汾州山胡旧多劫掠自徽为郡羣胡自相戒勿得侵扰邻州汾肆之人多来诣徽投诉愿得口判除秦州刺史还都吏民涕泣攀车不能自已徽车马羸皆亰来旧物见者莫不叹其清俭改授度支尚书兼吏部尚书寻为正徽以选举法期在得人限以停年有乖旧体但行之日久难以顿革以徳同者书年劳等者进徳于时称为中平除侍中余官如故徽表乞守一官天下士子莫不叹息咸曰城阳离选贫者复何所希怨嗟之声俄然上彻还令兼吏部尚书累迁尚书令时灵太后专制朝纲頽褫徽既居宠任无所匡弼与郑俨徐纥之徒更相阿党外似柔谨内多猜忌睚眦之忿必思报复识者疾之又不能防闲其妻于氏遂与广阳王深通及深受任军府每有表啓论徽罪过虽渉诬毁颇亦实焉荘帝践阼拜司州牧寻除司徒仍领牧元颢之入洛也从庄帝北廵及车驾还宫以与谋之功除侍中大司马太尉公加羽葆鼓吹増邑通前二万戸徽表辞官封前后屡上徽为庄帝亲待内惧尔朱荣故有此辞荘帝识其意听其辞封不许让官徽后妻荘帝舅女侍中李彧帝之姊壻徽性佞媚善自取容挟内外之意宗室亲宠莫与比焉遂与彧等劝帝圗荣荘帝亦先有意荣死世隆等屯据不解除徽太保仍大司马宗师录尚书事总统内外徽本意谓荣死后枝叶散亡及尔朱宗族聚结谋难徽算略无出忧怖而已性多嫉妬不欲人居其前每入参谋议独与帝决朝臣有上军国筹防者并劝帝不纳乃云小贼何虑不除又惜财用于时有所赏锡咸出薄少或多而中减或与而复追荘帝雅自约狭尤亦徽所赞成太府少卿李苖徽司徒时司马也徽待之颇厚苖每致忠言徽多不采纳苖谓人曰城阳本自蜂目而豺声复将露也及尔朱兆之入禁卫奔散荘帝歩出云龙门徽乘马奔度帝频呼之徽不顾而去遂走南山至故吏防弥宅弥外虽容纳内不自安乃怖徽云官捕将至令避他所使人于路邀害之送尸于尔朱兆孝武初赠使持节侍中太师録尚书事司州牧諡曰文献子延袭爵齐受禅国除
　　章武王太洛皇兴二年薨追赠征北大将军章武郡王諡曰敬无子孝文初以南安惠王第二子彬为后彬字豹儿勇健有将材为夏州刺史以贪惏削封后除汾州刺史胡六百余人保险谋反彬请兵二万帝大怒曰必须大众者则先斩刺史然后发兵彬奉诏大惧身先将士讨胡平之卒赠散骑常侍子融字永兴仪貌壮丽性通率有豪气宣武初复先爵累迁河南尹融性尤贪欲恣情聚敛为中尉纠弹削除官爵汾夏山胡叛逆连结正平平阳诏复融前封为征东将军持节都督以讨之融寡于经略为胡所败后贼帅鲜于修礼宼瀛定二州长孙承业等讨之失利除融车骑将军为前驱左军都督与广阳王深等共讨修礼师度交津葛荣杀修礼而自立转营至白牛逻轻骑撃融于阵见杀赠司空寻以融死王事进赠司徒公加前后部鼓吹諡庄武子景悊袭景悊弟朗即后废帝也
　　乐陵王胡儿和平四年薨追封乐陵王諡曰康无子献文诏胡儿兄汝隂王天赐之第二子永全后之袭封改名思誉孝文时为镇北大将军穆泰隂谋不轨思誉知而不告削封为庶人太和末复王封薨諡密王子景略袭位幽州刺史薨諡惠王
　　安定王休皇兴二年封少聪敏为外都大官断狱有称孝文南伐领大司马休严而执法六军肃然及定都洛邑休从驾幸邺命休率从驾文武迎家于平城帝亲饯休于漳水之北十八年休寝疾帝幸其第流涕问疾中使医药相望于路及薨至殡车驾三临帝至其门改服钖衰素弁加绖皇太子百官皆从行吊礼諡曰靖王诏赠假黄钺加羽葆鼓吹悉准三老尉元之仪帝亲送出郭恸哭而返诸王恩礼莫比焉宣武世配飨庙庭次子爕袭拜太中大夫除华州刺史州旧居李润堡爕表移于冯翊古城诏从之爕薨于州赠朔州刺史子超字化生袭时以胡国珍封安定公改封北平王后复本封尔朱荣入洛避难见害超弟琰字伏寳大统中封宋安王薨諡曰懿子景山字寳岳少有器局干略过人周闵帝时以军功累迁开府仪同三司从武帝平齐以功拜大将军平原郡公豪州总管法令明肃盗贼屛迹部内大清徴为候正宣帝嗣位从上柱国韦孝寛经略淮南郧州总管宇文亮反以轻兵袭孝寛孝寛为亮所薄景山撃破之以功拜亳州总管随文帝为丞相尉迟迥作乱荣州刺史宇文冑与迥通谋隂以书讽景山景山执使封书诣相府进位上大将军以军功迁安州总管进柱国随文帝受禅拜上柱国明年大举伐陈以景山为行军元帅出汉口将济江防陈宣帝殂有诏班师景山大着威名甚为敌人所惮后数嵗坐事免卒于家赠梁州总管諡曰襄子成寿嗣成夀便弓马为秦王库直大业中为西平郡通守爕弟愿平清狂无行宣武初为给事中悖恶日甚杀人劫盗公私咸患帝以戚近不忍致法免官禁之别馆馆名愁思堂冀其克念帝崩乃得出太后临朝以其不悛还于别馆依前禁锢久之离禁还家付宗师严加诲奨后拜通直散骑常侍前将军坐裸其妻王氏于其男女前又彊奸妻妹于妻母之侧御史中尉侯刚案以不道处绞刑防赦免黜为员外常侍卒
　　文成五王
　　文成皇帝七男孝元皇后生献文皇帝李夫人生安乐厉王长乐曹夫人生广川庄王略沮渠夫人生齐郡顺王简乙夫人生河间孝王若悦夫人生安丰匡王猛元夫人生韩哀王安平早薨无传
　　安乐王长乐皇兴四年封建昌王后改封安乐王长乐性凝重献文器爱之承明元年拜太尉出为定州刺史顿辱衣冠多不奉法百姓诣阙讼之孝文罚杖三十贪暴弥甚以罪徴诣亰师后谋不轨事发赐死于家葬以王礼諡曰厉子诠字搜贤袭宣武初为凉州刺史在州贪秽政以贿成后除定州刺史及亰兆王愉之反诈言国变在北州镇咸疑朝廷有衅遣使观诠动静诠具以状告州镇帖然愉奔信都诠与李平髙殖等讨愉平之寻除侍中兼以首告之功除尚书左仆射薨諡曰武康子鉴字长文袭后除相州刺史北讨大都督讨葛荣仍兼尚书左仆射北道行台尚书令与都督裴衍共攻信都鉴既庸才见天下多事遂谋反降附葛荣都督源子邕与裴衍合围鉴斩首传洛诏改姓元氏荘帝初许复本族又特复鉴王爵赠司空鉴弟斌之字子爽性险无行与鉴同反败遂奔葛荣荣灭得还孝武帝时封颍川郡王委以腹心之任帝入关斌之奔梁大统二年还长安位尚书令薨赠太尉諡曰武襄
　　广川王略延兴二年封位中都大官性明敏鞫狱称平太和四年薨諡曰荘子谐字仲和袭十九年薨将大敛帝素委貌深衣哭之入室哀恸抚尸而出有司奏广川王妃薨于代亰未审以新尊从于卑旧为宜卑旧来就新尊诏曰迁洛之人自兹厥后悉可归骸芒岭皆不得就茔恒代其有夫先葬北妇今丧在南妇人从夫宜还代葬若欲移父就母亦得任之其有妻坟于恒代夫死于洛不得以尊就卑欲移母就父宜亦从之若异葬亦从之若不在葬限身在代丧葬之彼此皆得任之其戸属恒燕身居亰洛去留之宜亦从所择其属诸州者各得任意诏赠谐武卫将军諡曰刚及葬帝亲临送之子灵道袭卒赠悼王
　　齐郡王简字叔亮太和五年封位中都大官简母沮渠牧犍女也简性貌特类外祖后为内都大官孝文尝与简俱朝文明太后于皇信堂简居帝之右行家人礼迁太保孝文仁孝以诸父零落存者唯简每见立以待之俟坐致敬问起居停简拜伏简性好酒不能理公私之事妻常氏燕郡公喜女也文明太后以赐简干综家事颇节简酒简乃至盗窃求乞侍婢卒不能禁薨諡灵王宣武时改諡曰顺子祐字伯授母常氏孝文以纳不以礼不许其为妃宣武以母从子贵诏特拜为齐国太妃祐位泾州刺史薨諡曰敬
　　河间孝王若字叔儒未封而薨追封河间諡曰孝诏亰兆康王子推子太安为后太安于若为从弟非相后之义废之以齐郡王子琛继琛字昙寳防敏慧孝文爱之宣武时拜定州刺史琛妃宣武舅女髙皇后妹琛凭恃内外在州贪惏及还朝灵太后诏曰琛在定州唯不将中山宫来自余无所不致何可叙用由是废于家琛以眀帝始学献金字孝经又无方自达乃与刘腾为养息赂腾金寳钜万计腾为言乃得兼都官尚书出为秦州刺史在州聚敛百姓吁嗟东益南秦二州氐反诏琛为行台仍充都督还摄州事琛既总军省求欲无厌进讨氐羌大被摧破内恃刘腾无所畏惮为中尉弹纠会赦除名还复王爵后讨鲜于修礼败免官爵后讨汾晋胡蜀卒于军追复王爵
　　安丰王猛字季烈太和五年封加侍中出为柔元镇都大将营州刺史猛寛仁雄毅甚有威略戎夷畏爱之薨于州赠太尉諡曰匡子延眀袭宣武时授大中大夫延昌初嵗大饥延眀乃减家财以拯宾客数十人并赡其家至明帝初为豫州刺史甚有政绩累迁博士黄门侍郎延眀既博极羣书兼有文藻鸠集圗籍万有余卷性清俭不营产业与中山王熙及临淮王彧等并以才学令望有名于世虽风流造次不及熙彧而稽古淳笃过之迁侍中诏与侍中崔光撰定服制后兼尚书右仆射以延眀博识多闻监金石事及元法僧反诏为东道行台徐州大都督节度诸军事与都督临淮王彧尚书李宪等讨法僧梁遣其豫章王综镇徐州延明先牧徐方甚得人誉招懐旧士逺近归之综既降延明因以军乘之复东南之境至宿豫而还迁都督徐州刺史徐州频经师旅人物凋弊延眀招防新故人悉安业百姓咸附荘帝时兼大司马元颢入洛延明受颢委寄颢败奔梁死于江南荘帝末丧还孝武初赠太保王如故諡曰文宣所着诗赋赞颂铭诔三百余篇又撰五经宗略诗礼别义注帝王世纪及列仙传又以河间人信都芳工算圗乃集器凖九篇芳别为之注皆行于世孙长孺孝静时袭祖爵
　　献文六王
　　献文帝七男思皇后生孝文皇帝封昭仪生咸阳王禧韩贵人生赵郡灵王干髙阳文穆王雍孟椒房生广陵慧王羽潘贵人生彭城武宣王勰髙椒房生北海王详咸阳王禧字思永太和九年封加侍中骠骑大将军中都大官文眀太后令皇子皇孙于静所别置学选忠信博闻之士为之师傅以作成之孝文帝以诸弟典三都职谓禧曰弟等皆防年任重三都折狱特宜用心夫未能操刀而使割锦非伤锦之尤实授刀之责文明太后亦致诫朂出为使持节开府冀州刺史后禧朝亰师诏以廷尉卿李冲为禧师时王国舎人应取八族及清修之门禧取任城王戸为之深为帝责帝以诸王防多猥滥于是为禧聘故颍川太守陇西李辅女自河南王干以下皆取望族贤淑者配之有司奏冀州人苏僧瓘等三千人称禧清明有惠政请世胙冀州诏曰画野由君理非下请入除司州牧诏以禧元弟之重食邑三千戸自余五王皆食邑二千孝文引见朝臣诏断北音一从正字禧赞成其事于是诏年三十以上习性已久容或不可卒革三十已下见在朝廷之人语音不听仍旧若有故为当议降黜先是帝尝与仆射李冲论语音事冲曰四方之语竟知谁是帝者之言即为正音帝曰若如卿言将见伊洛之间复成被发之俗卿此论实负社稷罪合万死冲免冠谢良久乃已至是帝复追向所责冲者以厉羣臣且曰朕见妇女之服仍为夹领小袖意诏书不可用乎禧对曰陛下光宅中华移风易俗皆由臣等不能率先以致愚夫愚妇屡格眀诏无所逃刑帝曰若朕言非卿等当抗臂廷论何乃入则顺防出则异辞书曰汝无面从退有后言卿等之谓乎寻以禧长兼太尉公帝笃于兄弟以禧次长礼遇甚隆然亦知其贪鄙每加切戒而终不能改后加侍中正太尉及帝崩禧受遗辅政虽为宰辅之首而潜受贿赂姬妾数十意尚未巳犹欲逺有简聘以恣其情宣武颇恶之景眀二年春召禧等入光极殿诏曰朕比纒尫疾实凭诸父今便亲摄百揆宜还府司当别处分寻诏进位太保领太尉帝既览政禧意不安遂与其妃兄兼给事黄门侍郎李伯尚等谋反帝时幸小平禧在城西小宅初欲勒兵直入金墉众懐沮异禧心少缓自旦达晡计不决而罢是日帝息于芒山假寐浮圗隂下直寝郎苻承祖薛魏孙皆预禧谋欲乘便害帝承祖私言于魏孙曰吾闻杀天子者身癞魏孙遂止帝亦寻寤有武兴王杨集始者知其事驰告变禧未知事露乃与臣妾向洪池别墅遣其斋帅刘小茍奉启云检行田牧遂宿于洪池其夜将士所在追禧禧自洪池东南走左右尽散唯兼防閤尹龙武独从禧渡洛水至柏坞被禽送华林都亭着千斤鏁格龙武羽林掌卫之时热甚禧渴闷垂死勑断水浆侍中崔光令左右送酪浆升余禧一饮而尽初孝文观台宿有逆气言于禧元象示变汝终为逆谋防无所成但受恶而已至是果如所言禧临尽与诸妹公主等诀以一二爱妾为托公主哭且骂之曰兄正坐多取此辈贪逐财物致有今日何用见嘱禧愧而无言遂赐死私第絶其诸子属籍禧之诸女微给资产奴婢自余家财悉以赉髙肇赵修二家其余赐内外百官逮于流外多者百匹下至十匹其积聚若此其宫人为之歌曰可怜咸阳王奈何作事误金牀玉几不能眠夜蹋霜与露洛水湛湛弥岸长行人那得度其歌遂流至江表北人之在南者闻管奏之莫不洒泣禧八子长子通字昙和窃入河内太守陆琇家琇初与通情既闻禧败乃杀之通弟翼字仲和后防赦诣阙上书求葬父不许乃与二弟昌煜奔梁正光中诏咸阳亰兆二王诸子并听附属籍后复禧王爵葬以王礼诏弟坦袭翼与昌申屠氏出晔李妃所出也翼容貌魁壮风制可观梁武甚重之封为咸阳王翼让其嫡弟煜梁武不许后为青冀二州刺史镇郁州翼谋举州入国为梁武所杀翼弟树字秀和一家独立美姿貌善吐纳兼有将略位宗正卿年十五奔梁梁武尤器之封为魏郡王后改封邺王数为将领窥觎边服尔朱荣之害百官也树时为郢州刺史请讨荣梁武资其士马侵扰境上孝武初御史中尉樊子鹄为行台率徐州刺史杜徳舎人李昭等讨之树城守不下子鹄使金紫光禄大夫张安期説之树请委城南归子鹄许之杀白马为盟树恃誓不为战备与杜徳别还南徳不许送洛阳置景眀寺树在洛见嵩山云南向未尝不引领歔欷其始发梁也取爱姫玉儿金指环以为别其后密以寄姫示必还之意为人所告赐死未几杜徳暴得狂疾云元树撃我如此者不絶声遂死李昭奉使秦州至潼关驿夜梦树云我得请于帝俟卿至陇然后相取昭觉而恶之及至陇口为贺拔岳所杀子鹄寻亦为达野拔所害孝静时树子贞自建业求随聘使崔长谦赴邺葬父梁武许之诏赠树太师司徒尚书令贞既葬还江南位太子舎人及侯景南奔梁武以贞为咸阳王送景使为魏主未几景反煜字世茂梁封为桑干王卒于南坦一名穆字延和慠狠酗酒每于洛桥左右顿辱行人为道路所患从叔安丰王延明每切责之曰汝凶悖性与身长昔宋有东海王祎志性凡劣时人号曰驴王恐汝亦不免此号当时闻者遂号为驴王禧诛后坦兄翼树等五人相继南奔故坦得承袭改封敷城王永安初复本封咸阳郡王累迁侍中荘帝从容谓曰王才非荀蔡中嵗累迁当由少长朕家故有超授初禧死后诸子贫乏坦兄弟为彭城王勰所收养故云孝武初其兄树见禽坦见树长且贤虑其代已密劝朝廷除之树知之泣谓坦曰汝腰背虽伟无善可闻我昔因家难不能死亡寄食江湖受其爵命今者之来非由义至茍活而已岂望荣禄汝何肆其猜忌忘在原之义邪坦作色而去树死竟不临哭后歴司徒太尉太傅加侍中太师录尚书事宗师司州牧虽禄厚位尊贪求滋甚卖狱鬻官不知纪极为御史劾奏免官以王归第寻起为特进出为冀州刺史复专聚敛每百姓纳赋除常例先责绢五匹然后为受性好佃渔无日不出秋冬猎雉兎春夏捕鱼蟹自言宁三日不食不能一日不猎入为大傅齐天保初凖例降爵封新丰县公除特进开府仪同三司坐子世寳与通直散骑侍郎彭贵平诽谤妄説圗防有司奏当死诏并宥之坦配北营州死配所
　　赵郡王干字思直太和九年封河南王位大将军孝文笃爱诸弟以干总戎别道诫之曰司空穆亮年器可师散骑常侍卢阳乌才堪询访汝其师之迁洛改封赵郡王除都督冀州刺史诏以李凭为长史唐茂为司马卢尚之为谘议参军以匡弼之而凭等諌干殊不纳州表斩盗马人于律过重尚书以干初临纵而不劾诏切责之后转特进司州牧车驾南讨诏干都督中外诸军事给鼓吹一部甲士三百人出入殿门干贪淫不遵政典御史中尉李彪将纠劾之防遇干于尚书下省屏左右诫之而干悠然不以为意彪遂表弹之诏干与北海王详俱随太子诣行在所及至帝密使左右察其意色无有忧悔乃亲数其过杖之一百免所居官以王还第薨諡曰灵陪葬长陵子谧袭干妃穆氏表谧及谧母赵等悖礼常诏付宗正依礼正罪谧后在母防听声乐为御史中尉李平所弹遇赦复封后为岐州刺史谧性暴虐明帝初台使元延到其州界以驿逻芜兵摄帅检覈队主髙保愿列言所有之兵王皆私役谧闻大怒鞭保愿等五人各二百后数日谧召近州人夫闭门内外严固捜掩城人楚备至又无事而斩六人城中凶惧众遂大呼屯门谧怖登楼毁梯以自固士人散走城人分守四门灵太后遣游撃将军王峥驰驲喻之城人既见峥至开门谢罪乃罢谧州除大司农卿迁幽州刺史谧妃胡氏灵太后从女也未发坐殴其妃免官后除都官尚书车驾出拜圜丘谧与妃乘赤马犯卤簿为御史所弹灵太后特不问薨髙阳王雍干之母弟启论谧赠假侍中司州牧諡贞景谧兄谌字兴伯性平和位都官尚书尔朱荣之入洛阳启荘帝欲迁晋阳帝以问谌谌争之以为不可荣怒曰何关君事而固执也且河隂之役君忘之乎谌曰天下之事天下论之何以河隂之酷而恐元谌谌宗室戚属位居常伯生既芜益死复何损正使今日碎首流肠亦无所惧荣大怒欲罪谌其从弟世隆固諌乃止见者莫不震悚谌顔色自若居数日帝与荣登髙见宫阙壮丽列树成行乃叹曰臣一昨愚志有迁亰之意今见皇居壮观亦何必去河洛而就晋阳也臣熟思元尚书言深不可夺由是迁都议革永安元年拜尚书左仆射封魏郡王谌本年长应袭王封为其父灵王爱其弟谧以为世子故也庄帝诏复谌赵郡王歴位司空太保太尉录尚书事孝静初拜大司马薨諡孝懿谌无他才识歴位虽重时人畧之谧弟谭颇彊立少为宗室所推敬卒于秦州刺史谭弟谳贪暴无礼位太中大夫封平乡男河隂遇害
　　广陵王羽字叔翻太和九年封加侍中为外都太官羽少聪慧有断狱之称后罢三都以羽为大理典决亰师狱讼迁特进尚书右仆射又为太子太保录尚书事孝文将南讨遣羽持节安抚六镇发其突骑夷夏宁悦还领廷尉卿及车驾发羽与太尉元丕等留守代都并加使持节十八年羽表辞廷尉不许羽奏外考令文每嵗终州镇列牧守绩状及至再考随其品第以彰黜陟虽外有成令而内令未班内外考察理应同等臣輙推凖外考以定京官绩行诏曰论考之事理在不轻问绩之方应关朕听輙尔轻发殊为躁也后孝文临朝堂考羣臣顾谓羽曰上下二等可为三品中等但为一品所以然者上下是黜陟之科故旌丝发之美中等守本事可大通帝又谓羽曰汝功勤之绩不闻于朝阿党之音频干朕听今黜汝録尚书廷尉但居特进太保又谓尚书令陆叡曰叔翻在省之初甚着善称自近以来偏颇懈怠岂不由卿等随其邪伪之心今夺卿尚书令禄一周谓左仆射元赞曰计叔翻之黜卿应大辟但以咎归一人不复相罪今解卿少师之任削禄一周诏吏部尚书澄曰观叔父神志骄傲可解少保又谓长兼尚书于果曰卿不能勤谨夙夜数辞以疾今解卿长兼可光禄大夫守尚书削禄一周又谓守尚书尉羽曰卿恭勤在集书殊无忧存左史之事今降为长兼常侍亦削禄一周又谓守尚书卢阳乌曰卿在集书虽非髙功为一省文学之士常不以左史在意今降卿长兼王师守常侍尚书如故夺常侍禄一周谓左丞公孙良右丞乞伏义受曰卿等不能正心直言罪应大辟但以事钟叔翻故不能别致贬二丞可以白衣守本官冠服禄防尽皆削夺若三年有成还复本任如其芜成则永归南亩谓散骑常侍元景曰卿等自任集书合省逋堕致使王言遗滞起居不修今降为中大夫守常侍夺禄一周又谓諌议大夫李彦曰卿实不称职可去諌议退为元士又谓中庶子游肇及中书舎人李平识学可观可为中第帝复引陆叡元赞等前曰朕为天子何假中原欲令卿等子孙博见多知若永居恒北遇不好文主卿等子弟不免面墙也陆叡对曰实如明诏金氏若不入仕汉朝七叶知名亦不可得也帝大悦车驾南伐除羽开府青州刺史诏曰海服之寄故唯宗良唯酒唯田可不诫与宣武即位迁司州牧及帝览政引入内面授司徒请为司空许之羽先淫员外郎冯俊兴妻夜私游为俊兴所撃积日秘匿薨于府宣武亲临哀赠司徒諡曰慧子恭袭是为节闵帝恭兄欣字庆乐性麤率好鹰犬孝荘初封沛郡王后封淮阳王孝武时加太师开府复封广陵王太傅司州牧寻除大司马孝武入关欣投托人使达长安为太傅录尚书事欣于中兴宗室礼遇最隆自广平诸王悉居其下又为大宗师进大冢宰中军大都督大统中为柱国大将军太傅文帝谓欣曰王三为太傅再为太师自古人臣未闻此例欣逊谢而已后拜司徒恭帝初迁大丞相薨諡曰容欣好营产业多所树蓺亰师名果皆出其园所汲引及僚佐咸非长者为世所鄙
　　髙阳王雍字思穆少俶傥不恒孝文曰吾亦未能测此儿之浅深然观其任真率素或年器晚成太和九年封颍川王或説雍待士以营声誉雍曰吾天子之子位为诸王用声名何为改封髙阳后为相州刺史帝诫曰为牧之道亦易亦难其身正不令而行故曰易其身不正虽令不从故曰难宣武初迁冀州刺史雍之临二州也留心政事微有声称顷之入拜司州牧帝时幸雍第皆尽家人之礼迁司空转太尉加侍中寻除太保领太尉侍中如故眀帝初诏雍入居太极西柏堂谘决大政给亲信二十人又诏雍为宗师进太傅侍中领太尉公别勅将作营国子监学寺给雍居之领军于忠擅权专恣仆射郭祚劝雍出之忠矫诏杀祚及尚书裴植废雍以王归第朝有大事使黄门就谘访之忠寻复矫诏将杀雍以问侍中崔光光拒之乃止未几灵太后临朝出忠为冀州刺史雍表暴忠罪陈已不能匡正请返私门灵太后感忠保防之勲不问其罪除雍侍中太师领司州牧雍表请王公已下贱妾悉不听用织成锦绣金玉珠玑违者以违防论奴婢悉不得衣绫锦缬止于缦缯而已奴则布服并不得以金银为钗带犯者鞭一百太后从之而不能久也诏雍乘歩挽出入掖门又以本官录尚书事朝晡侍讲眀帝览政诏雍乘车出入大司马门进位丞相又诏依齐郡顺王简太和故事朝讫侍坐特优拜伏之礼总摄内外与元义同决庶政嵗禄粟至四万石伎侍盈房荣贵之盛昆弟莫及元妃卢氏薨后更纳慱陵崔显妹欲以为妃宣武初以崔显世号东崔地寒望劣难之久乃听许延昌已后踈弃崔氏仅给衣食而已未几暴薨或云雍杀之也灵太后许赐其女伎未及遗雍遣其阉竖丁鹅自至宫内料简四人冒以还第太后责其专擅追停之孝荘初于河隂遇害赠假黄钺相国諡文穆雍识懐短浅又无学业虽居朝首不为时情所推自熙平以后朝政褫落及清河王怿之死元义专政天下大责归焉嫡子泰字伯昌颇有时誉位太常卿与雍同时遇害赠太尉公髙阳王諡曰文子斌袭斌字善集歴位侍中尚书左仆射斌美仪貌性寛和居官重慎颇为齐文襄爱赏天保初凖例降爵为髙阳县公拜右光禄大夫二年从文宣讨契丹还至白狼河以罪赐死
　　彭城王勰字彦和防而岐嶷姿性不羣太和九年封始平王加侍中勰生而母潘氏卒其年献文崩及有所知启求追服文眀太后不许乃毁容憔悴心丧三年不参吉庆孝文大奇之壮而耽学雅好属文长直禁内参决军国大政万机之事无不预焉及车驾南伐领宗子军宿卫左右转中书令侍中如故改封彭城王帝升金墉城顾见堂后梧竹曰鳯凰非梧桐不栖非竹实不食今梧竹并茂讵能降鳯乎勰曰鳯凰应徳而来岂梧竹所能降也帝善其言尝侍内宴帝命羣臣赋诗勰既应制帝为改一字赏之曰中令之作虽经雕刋犹是玉之本体不见其为疵也从幸代都经上党铜鞮山勰去帝十许歩帝指道间松命勰赋诗云比至吾间当就勰应口而成帝大喜后频表解侍中不允诏赠勰所生母潘氏为彭城国太妃又除中书监侍中如故帝南讨汉阳假勰中军大将军加鼓吹一部勰以宠授频烦乃面陈曰臣闻兼亲踈而两并异同而建此既成文于昔臣愿诵之于后陈思求而不允愚臣不请而得岂今古云殊实遇否大异帝大笑执勰手曰二曹才名相忌吾与汝以道徳相亲缘此而言无慙前烈帝亲讲丧服于清徽堂从容谓羣臣曰彦和季豫等年在冲防早登缨绂失过庭之训并未习礼每欲令我一解丧服自审义解浮疎抑而不许顷因醉坐脱尔言从故屈朝彦遂亲传説御史中尉李彪对曰自古及今未有天子讲礼臣下亲承音防可谓千载一时者也从征沔北除使持节都督南征诸军事正中军大将军开府勰亲勒大众时有二大鸟自南方来一向行宫一向幕府各为人所获勰以为祥言之于帝帝戏之曰鸟之畏威岂独中军之畧朕亦分其一尔眀日果大破崔景萧衍等军帝令勰为露布既就殊类帝文见者咸谓御笔及至豫州帝为家人书与勰曰每欲立一宗师肃我九族汝亲则宸极官则中监风标才器实足轨范宗制之重舍汝谁寄有不遵教典随事以闻帝不豫勰内侍医药外总军国之务有国医徐謇者告归洛阳勰急召至在所泣涕祈请悲感左右乃密为坛于汝水之滨用周公故事为帝请命帝疾稍瘳自悬瓠幸邺勰常侍坐舆辇昼夜不离其侧饮食必先尝之而后手自进御车驾还亰防百僚于宣极堂行饮至防勲之礼以勰功为最寻以勰为司徒太子太傅侍中如故俄而齐将陈显达内宼帝复亲讨之诏勰持节都督中外诸军事总摄六师帝仍不豫至马圈疾甚谓勰曰霍子孟以异姓受托汝既亲贤不可不勉也勰泣曰士于布衣犹为知已尽命况臣托灵先皇诚应竭股肱之力但臣出入喉膂每跨时要此乃周旦遁逃成王疑惑之日臣非所以辞勤请免正欲仰成陛下日镜之明下令愚臣获避退之福帝久之曰吾思汝言理实难夺乃手诏宣武曰汝第六父勰清规懋赏厌荣辞绂吾百嵗后当听其遂冲挹之性也帝崩于行宫秘遏丧事勰独与右仆射任城王澄及左右数人为计举丧于安车中勰等视疾进膳可决外奏如常时既达宛城乃夜进安车于郡听事得敛衬还载卧舆六军内外莫有知者遣中书舎人张儒奉诏徴宣武防驾梓宫至鲁阳乃发丧行服宣武即位勰跪授遗数纸咸阳王禧疑勰为变停于鲁阳郡外久之乃入谓勰曰汝非但辛勤亦危险至极勰恨之对曰兄识髙年长故知有夷险彦和握虵骑虎不觉艰难禧曰汝恨吾后至耳自孝文不豫勰常居中侍医至于衣不解带乱首垢面帝患久多忿因之迁怒勰每被诮詈言至厉切威责近侍动将诛斩勰承顔悉心多所匡济及帝升遐齐将陈显逹奔遁始尔虑凶问泄漏致有逼廹勰内虽悲恸外示吉容出入俯仰神貌无异及至鲁阳东宫官属多疑勰有异志窃懐防惧而勰推诚尽礼卒无纎介之过勰上諡议恊时肇享曰孝五宗安之曰孝道徳博闻曰文经天纬地曰文上尊号为孝文皇帝庙号髙祖陵曰长陵帝从之既葬帝固以勰为宰辅勰频口陈遗防请遂素懐帝对勰悲恸每不许之频表恳切帝难违遗勑欲遂其雅情犹逼以外任乃以勰为都督定州刺史勰仍陈让帝不许乃述职帝与勰书极家人敬请勰入亰景明初齐豫州刺史裴叔业以夀春内属诏勰都督南征诸军事与尚书令王肃迎接夀春复授司徒又诏以本官领扬州刺史进位大司马领司徒齐将陈伯之屯于肥口胡松又据梁城勰部分将士频战破之淮南平徴勰还朝初勰之定夀春获齐汝隂太守王果豫州中从事庾稷等数人勰倾意礼之常参坐席果承间求还江外勰矜而许之果又谢曰果等今还仰负慈泽请俟仁驾振旅然后反迹其为逺人所懐如此勰至亰师频表辞大司马领司徒及所増邑乞还中山有诏不许乃除录尚书侍中司徒如故固辞不允时咸阳王禧骄矜不法北海王详隂言于帝又言勰大得人情不宜久在宰辅劝帝遵遗勑禧等又出领军于烈为恒州烈深以为忿烈子忠常在左右密令忠言于帝宜早自揽政时初祭王公并斋于庙东坊帝遣于烈将壮士六十人召勰禧详等引见帝谓勰曰顷南北务殷不容仰遂冲操朕何敢久违先勅今遂叔父髙蹈之志勰等拜谢诏为勰造宅务从简素以遂其心勰知见防作蝇赋以自喻又以勰为太师勰固辞诏侍中敦喻帝又为书于勰崇家人之礼勰不得已应命及亰兆广平王暴虐不法制宿卫队主率羽林虎贲幽守诸王于其第勰表切諌帝不纳时议定律令勰与髙阳王雍八座朝士有才学者五日一集参论轨制应否之宜凡所裁决时彦归仰又加侍中勰敦尚文史撰自古帝王贤达至于魏世子孙族从为三十卷名曰要略上之尚书令髙肇性凶愎其兄女入为夫人顺皇后崩帝欲以为后勰固执以为不可肇憾之初勰尝任其舅潘僧固为长乐太守亰兆王愉构逆僧固见逼在其党中至是肇虑言僧固之参逆谋勰实使之勰国郎中令魏偃前防閤髙祖珍希肇提防构成其事肇初令侍中元晖以奏晖不从又令左卫元珍言之帝访晖晖眀勰无此帝更以问肇肇以偃祖珍为证帝信之永平元年九月召勰及髙阳王雍广阳王嘉清河王怿广平王懐及髙肇等入时勰妃方产固辞不得已与妃诀而登车入东掖门度桥牛伤心恶之宴于禁中夜皆醉各就别所消息俄而元珍将武士赍毒酒至勰曰一见至尊死无恨也珍曰至尊何可复见武士以刀镮筑之勰乃饮武士就殒之向晨以祳裹尸舆归其第云过醉而薨勰妃李氏司空冲之女也号哭曰髙肇枉害忠良如使天道有灵汝亦行当如我及肇诛复于此室论者知有报应焉勰既有功于国无罪见害举朝丧气行道士女莫不掩泣景明报徳二寺千余僧鸣钟将斋闻勰薨皆嗟痛不食饮水而罢帝为举哀东堂追赠假黄钺使持节都督中外诸军事司徒公太师给鸾辂九旒虎贲班劒百人前后部羽葆鼓吹輼辌车有司奏太常卿刘芳议諡保定大功曰武善问周逹曰宣宜諡武宣王诏可及荘帝即位追号文穆皇帝妃李氏为文穆皇后迁神主于太庙称肃祖节闵帝时去其神主嫡子劭字子讷袭封劭善武艺少有气节明帝初梁将宼边劭表上粟九千斛资绢六百匹国吏二百人以充军用灵太后嘉其至意不许累迁雍州刺史孝昌末灵太后失徳四方纷扰劭遂有异志为安丰王延明所启徴入为御史中尉荘帝即位尊为无上王寻遇害河隂追諡曰孝宣皇帝妻李氏为文恭皇后子韶字世胄好学美容仪初尔朱荣将入洛父劭以韶寄所亲荥阳太守郑仲明仲眀寻为城人所杀韶因乱遇盗几见害赖仲眀兄子僧副拒贼脱之于难次值一老妪匿之居十余日荘帝访而获焉袭封彭城王齐神武后以孝武帝后配之魏室奇寳多随后入韶家有二玉鉢相盛转而不可出马脑榼容三升玉缝之皆称西域鬼作也歴位太尉侍中录尚书事司州牧特进太傅齐天保元年降爵为县公韶性行温裕以髙氏壻颇膺时宠能自谦退临人有惠政好儒学礼致才彦爱林泉脩第宅华而不侈文宣尝剃韶鬓须加以粉黛衣妇人服以自随曰我以彭城为嫔御讥元氏微弱比之妇女十年太史奏云今年当除旧布新文宣谓韶曰汉光武何故中兴韶曰为诛诸刘不尽于是乃诛诸元以厌之遂以五月诛元世哲景武等二十五家余十九家并禁止之韶幽于京畿地牢絶食啗衣袖而死及七月大诛元氏自昭成已下并无遗焉或父祖为王或身常贵显或兄弟彊壮皆斩东市其婴儿投于空中承之以矟前后死者凡七百二十一人悉投尸漳水割鱼者多得爪甲都下为之久不食鱼世哲从弟黄头使与诸囚自金鳯台各乘纸鸱以飞黄头独能至紫陌乃坠仍付御史狱毕义云饿杀之勰弟三子子攸是为孝荘帝
　　北海王详字季豫美姿容善举止太和九年封加侍中孝文自洛北廵详常与侍中彭城王勰并在舆辇陪侍左右至文成射铭所帝停驾诏诸弟及侍臣皆试射逺近诸人皆去一二十歩唯详箭及之帝拊掌欣笑遂诏勒铭亲自为制车驾南伐详行中领军留守孝文临崩顾命详为司空辅政宣武揽政为中大将军录尚书事及咸阳王禧之谋反详表求解任制不许除太傅领司徒侍中录尚书事如故详之拜命其夜暴风雷电拔其庭中桐树大十围倒立本处初宣武之揽政详闻彭城王勰有震主之虑而欲夺其司徒大惧物议故为大将军至是乃居之识者以天威如此知其必不终详既以季父崇宠位望兼极贪冒无厌公私营贩又于东掖门外规占第宅至有丧柩在室请延至葬而不见许舆榇巷次行路哀嗟详母髙太妃颇助威虐怨响嗷然妃宋王刘昶女不见答礼宠妾范氏爱等伉俪及死葬讫犹毁视之又烝于安定王爕妃髙氏即茹皓妻姊详既素附于皓又缘淫好往来绸密详虽贪侈宣武礼敬尚隆常别住华林园西隅与都亭宫馆相接帝每潜幸其所肆饮终日与髙太妃相见呼为阿母伏而上酒礼若家人临出髙每拜送举觞祝言愿官家千万年夀嵗一入妾母子舎也初宣武之亲政详与咸阳王禧彭城王勰并被召入共乘犊车防卫严固髙时惶廹以为必死亦乘车傍路哭送至金墉及详得免髙云自今以后不愿富贵但令母子相保共汝埽市作活也至此贵宠荣盛不复言有祸败之理后为髙肇所谮云详与皓等谋逆时详在南第帝召中尉崔亮入禁纠详贪淫及茹皓刘胄常季贤陈埽静等专恣之状夜即收禁南台又命虎贲百人围守详第夜中虑其惊惧奔逸遣左右郭翼开金墉门驰出喻之示以中尉弹状详母髙见翼顿首号泣不能自胜详言审如中尉所纠何忧也人奉我珍异货物我实受之果为取受吾何忧乎至眀皓等皆赐死引髙阳王雍等五王入议详罪单车防守还华林馆母妻相与哭入所居小奴弱婢数人随从防援甚严徙就太府寺免为庶人别营坊馆于洛阳县东北隅如法禁卫限以终身名曰思善堂将徙详居之防其家奴隂结党辈欲攻劫出之密抄名字潜托侍婢通于详详始得执省而门防主司遥见突入就详手中览得呈奏帝密令害之详自至太府寺令其母妻还居南宅五日一来后夜母妻不来死于奴婢手中诏丧还南宅诸王皇宗悉令奔赴赗物一依广陵故事详之初禁乃以淫髙事告母母大怒詈之曰汝自有妻妾侍婢何共髙丽婢奸令致此罪我得髙丽婢当噉其肉乃杖详背及两胫百余下自行杖力疲乃使奴代髙氏素严详每有微罪常加责罚以絮里杖至是去絮挞之又杖其妃刘数十云新妇大家女门戸匹敌何所惮而不检校夫壻刘笑而受罚卒无所言详贪淫之失虽闻而死罪无定名逺近叹之永平元年十月诏追复王爵諡曰平王子颢袭颢字子眀少慷慨有壮气为徐州刺史寻为御史弹劾除名后贼帅宿懃眀逺叱干骐驎等宼乱豳华等州乃复颢王爵兼左仆射西道行台以讨眀逺频破贼解豳华之围后萧寳夤等大败于平凉颢亦奔还亰师武泰初为相州刺史以御葛荣属尔朱荣入洛推立荘帝授颢太傅颢以葛荣南侵尔朱纵害遂盘桓顾望图自安之防事不谐遂与子冠受奔梁梁武以为魏主假之兵将令其北入永安二年四月于梁国城南登坛燔燎年号孝基荘帝诏济隂王晖业于考城拒之为颢所禽荘帝北幸颢遂入洛改称建武元年颢以数千之众转战屡克据有都邑号令自己天下人情想望风政自谓天之所授颇懐骄怠宿昔宾客近习之徒咸见宠待干扰政事又日夜纵酒不恤军国所统南兵陵窃市里朝野失望荘帝与尔朱荣还师讨颢颢自于河梁拒战冠受战败被禽颢自轘辕出至临颍为临颍县卒所斩初颢入洛其日暴风欲入阊阖门马大惊不进令人执辔乃入有恒农杨昙华告人曰颢必无成假服衮冕不过六十日又諌议大夫元昭业曰昔更始自洛阳而西初发马惊奔触北宫铁柱三马皆死而更始卒不成帝位以古譬今其兆一也至七月果败孝武初赠大师大司马颢弟顼荘帝初封东海王位中书监及颢入洛成败未分便以意气自得为时人所笑颢败潜窜为人执送斩于都市孝武初赠太尉
　　孝文六王
　　孝文皇帝七男林废后生废太子恂文昭皇后生宣武皇帝广平文穆王懐袁贵人生亰兆王愉罗夫人生清河文献王怿汝南文宣王悦郑充华生皇子恌未封早夭
  </div>
  <div class="pagination">
   <a href="通志_page97.html">
    上一页
   </a>
   <span>
    ...
   </span>
   <a href="通志_page93.html">
    93
   </a>
   <a href="通志_page94.html">
    94
   </a>
   <a href="通志_page95.html">
    95
   </a>
   <a href="通志_page96.html">
    96
   </a>
   <a href="通志_page97.html">
    97
   </a>
   <span class="current-page">
    98
   </span>
   <a href="通志_page99.html">
    99
   </a>
   <a href="通志_page100.html">
    100
   </a>
   <a href="通志_page101.html">
    101
   </a>
   <a href="通志_page102.html">
    102
   </a>
   <a href="通志_page103.html">
    103
   </a>
   <span>
    ...
   </span>
   <a href="通志_page99.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
