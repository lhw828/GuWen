<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 956 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 956 页/共 1316 页</h1>
    <div class="content">○是日驻跸原平镇。随手　　

○甲申。上奉慈禧端佑康颐昭豫庄诚寿恭钦献崇熙皇太后自原平镇启銮。　　

○谕军机大臣等、电寄李鸿章等、李鸿章刘坤一张之洞等会奏摺片。暨李鸿章初九日电奏。同日览悉。七月二十一日之变。罪在朕躬悔何可及。该大学士等与国同休戚。力图挽救。宗社有灵。实深鉴之所陈各节。悉系目前最要机宜庆亲王奕劻。计初十日可以到京本日复有旨加派荣禄会同办理。现在俄户部允可撤兵。是机有可乘。不可一误再误。该大学士应即借乘俄舰。驶赴天津。先行接印。仍即日进京会商各使。迅速开议。至罪己之诏。业于七月二十六日明降谕旨。播告天下。该大学士此时当已接到。自行剿匪一节。该大学士未到任以前。已责成廷雍认真办理。本日亦有明发谕旨矣。其余皆当照请施行。惟事有次第。不得不略分先后耳。朕恭奉慈舆。一路安善现距太原两站驻跸久暂俟抵太原后。体察情形。再定进止。此次变起仓猝。该大学士此行。不特安危系之。抑且存亡系之。旋乾转坤。匪异人任勉为其难。所厚望焉仍著端方转电李鸿章等知之。电寄　　

○吏部尚书徐郙等八十三人奏京都自洋兵入城后庙社安固。禁门以内亦尚完整。五城地面各国分段驻扎。居民渐就安谧。报闻。摺包　　

○户部左侍郎英年奏、查明前站道路。并陈晋垣以抚署豫备行宫绘具图说。得旨、览奏及进呈图说。均悉。即著照黏签处所。妥速豫备。原图发还。摺包　　

○科布多参赞大臣瑞洵等奏、边防差委需人。援案请添章京笔帖式额缺。以资办公如所请行。摺包　　

○又奏、山西巡抚毓贤筹拨粮石运京。劳费太甚。可否别筹办法。得旨、前项起运仓米已有旨改解山西矣。摺包　　

○乌里雅苏台将军连顺等奏、豫筹驼只以备驮运军粮。其费拟请由津贴蒙兵银内动用。得旨、前项起运仓米。已有旨改解山西省城所请各节毋庸置议。摺包　　

○浙江巡抚刘树堂奏、粮道督运漕粮赴津交兑未竣兵端猝起。由陆折回筹办河运得旨、仍著督饬该粮道等、将河运事宜。妥速筹办务趁秋汛期内。设法起运毋稍延误。摺包　　

○又奏、西安县知县吴德潚因保护教堂为莠民戕杀。祸及家属。情形甚惨。又致毙洋人多命。现饬署金衢严道徐士霖、会同署衢州镇敖天印、相机妥办。得旨、此案情节较重。即著责成该镇道切实查究。并督同前任道府严拏首要。从重惩办。仍将起衅确情。及办理情形详细具奏。摺包　　

○调兵部尚书敬信为户部尚书。理藩院尚书裕德为兵部尚书。以都察院左都御史怀塔布为理藩院尚书。户部左侍郎英年为都察院左都御史。礼部右侍郎桂春为户部左侍郎兼管三库事务。　　

○溥伦溥兴定昌随扈。以兵部左侍郎阿克丹署左翼前锋统领。镶白旗蒙古副都统舒存署镶红旗护军统领。吏部左侍郎溥善署镶蓝旗护军统领。现月　　

○是日驻跸忻州。纂修官陈云诰恭纂　　

帮总纂官程棫林恭辑监修总裁世恭阅十签四月二十二日正总裁那月日专司蒿■禾本陆恭覆阅癸丑十一月二十三日　　

徐月日　　

荣月日副总裁唐月日　　

宗室宝恭阅五月廿三日

　　

陈恭阅十四签正月初十日　　

熙月日　　

郭恭阅八月十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百六十九　　

光绪二十六年。庚子。八月。乙酉。上奉慈禧端佑康颐昭豫庄诚寿恭钦献崇熙皇太后。自忻州启銮。　　

○上谕、此次西巡。事出仓猝。八旗都统副都统各员。未及扈从者甚多。职事殊形旷废。不得不酌令前来。庆亲王奕劻、睿亲王魁斌、郑亲王凯泰、裕德、广忠、符珍、敬信、崇礼、载滢、松溎、载濂、荣禄、昆冈、恩佑、贵恒、希朗阿、官祥、那苏图、崇勋、溥良、阿克丹、恩焘、奕功、荣惠、载卓、兜钦、祥普、溥善、沣深、伊立布、舒存、德洪额、英信、恩普、色普徵额、秀吉、耆龄、棍布札布、德云、明安、载瀛、玉璋、溥顾、均著留京办理旗务。余自庄亲王载勋、端郡王载漪、载澜、载泽、溥伦、那彦图、桂祥、博迪苏、刚毅、苏噜岱、英年、奇克伸布、定昌、业经随扈外。礼亲王世铎、敬昌、怀塔布、永隆、钟秀、启秀、恩祥、克蒙额松鹤志钧、讷钦、泰世续吉恒、均著迅赴行在。毋稍延缓。现月　　

○又谕、刘树堂奏、收复县城及惩办地方文武各摺片。浙江江山常山两县。前经匪徒滋扰县城被陷。当谕令迅速派营剿办。兹据奏称先后收复。匪党窜入江西。即著各该省合力兜剿。毋任蔓延。至该二县文武各官。事前疏于防范。亦属咎有应得江山县知县周绪益、常山县知县刘朝镕江山营都司杨怀清、江山营千总徐凤标、常山汛千总王奎光、常山汛外委陈国善、均著先行革职。分别查办。以示惩儆。现月　　

○谕军机大臣等、张春发、陈泽霖两军现在是否已回江南。所部各营。自溃散后。究存实数若干。著刘坤一遴派廉明刚正之司道。前往逐一点验。查明确数。汰弱留强。不必拘定十营之数。俟挑选成军后。该督即据实奏明。再行给饷。将此由五百里谕令知之。电寄　　

○又谕、荣禄奏布置防营拟驰赴行在一摺。所陈保定一带布置情形均悉。仍著严饬各营认真防范。毋稍疏虞。沿途溃勇尤须分别招遣。毋任骚扰闾阎其张春发陈泽霖两军。摺内未经提及究竟存营若干。现在何处并著查明具奏。该大学士业经派令会办议款。仍著驰回保定。俟李鸿章到津后。会商筹办。毋庸前赴行在。电寄　　

○调理藩院左侍郎那桐为礼部右侍郎。以内阁学士寿耆、为理藩院左侍郎。现月　　

○以户部右侍郎溥良为左翼总兵官。现月　　

○以前乌里雅苏台将军贵恒为正红旗汉军都统。现月　　

○是日驻跸黄土寨。随手　　

○丙戌。上奉慈禧端佑康颐昭豫庄诚寿恭钦献崇熙皇太后自黄土寨启銮。随手　　

○谕内阁、朕恭奉慈舆。巡幸太原启銮以来正值秋禾彳滟扁野随扈官弁兵勇。车马繁多于农事不免有损。朕心轸念实深。应将山西天镇、阳高、大同、怀仁、山阴、代、崞忻、阳曲等州县属。凡跸路所经地方。本年应徵钱粮。加恩豁免其已经完缴在官者。准其流抵次年正赋。以示体恤。著山西巡抚恭录谕旨。檄饬藩司即日刊刻誊黄。彳滟扁行晓谕。俾血■乣咸知。总期实惠及民毋任吏胥舞弊。现月　　

○又谕、山东泰安府知府潘民表著回任。　　

○谕军机大臣等、奎俊奏、分饬提臣带营驰赴行在一摺。新授贵州提督夏毓秀著来陛见。统带五营。即令星驰前往行在。其丁鸿臣所带五营。业抵鄂省。并著张之洞飞饬该军兼程赴晋。以备调遣将此由五百里各谕令知之。电寄　　

○又谕、电寄李鸿章电奏悉。明降谕旨及派员交收两节。均系题中应有之义。惟此时奕劻在京。尚未知开议与否。该大学士亦尚未进京。遽有此旨。不免未同而言。著仍遵前旨。迅速赴京会同奕劻、荣禄、商办开议。俟议有端绪。即行驰奏候旨核办。此旨仍由端方转电李鸿章知之。电寄　　

○湖广总督张之洞等奏、恭闻西幸。谨筹水路运米办法。由淮黄达陕州。解赴行在。以济兵食。下部知之。摺包　　

○又奏、接各处函电庙社宫阙。尚未震动。初五日有联军请尚书敬信派人守护禁城之信。报闻。摺包　　

○山西巡抚毓贤奏请饬统兵大臣。分防沿边要隘。以专责成。而固晋疆。得旨、候通盘筹画。次第办理。摺包　　

○又奏、遵筹甯夏购粮宜由河运报闻。摺包　　

○兼署陕甘总督陕西巡抚魏光焘奏、前摺劾狄道州知州奎绂。请以州同降补。其狄道州字误作岷州。请饬更正。得旨、魏光焘著交部议处。摺包　　

○甘肃新疆巡抚饶应祺奏、奇台县城、暨省城西南关厢。并军装局火药库。又伊＜覀之＞■牛总兵衙署。济木萨县丞城垣各工完竣。请饬核销经费。下部知之。　　

○山东巡抚袁世凯奏、派员赍饷奔赴行在以供度支得旨、运解各饷。即著迅赴行在以济急需东省防务。该抚尤须严密布置。力顾全局为要。摺包　　

○又奏、各省运饷。恐缓不济急。请暂向晋省富绅息借应用由各省分认筹还。得旨、所请事多滞碍。应毋庸议。摺包　　

○河南巡抚裕长奏、惊闻西幸、忧愤无措谨布置本省防守。北杜窥伺南通饷运遥为拱＜目辟＞行＜匧心＞口＜韦未＞＜夗贝＞。得旨、即著将该省要隘。严密布置。以固疆圉而＜目辟＞行＜匧心＞口＜韦未＞＜夗贝＞行在。摺包　　

○又奏、加募四营。选调统将请将前广东潮州镇总兵刘世俊留豫委用。如所请行。摺包　　

○护理江苏巡抚聂缉规奏、恭请圣安沥陈悚恋得旨仍著慎守疆土整饬吏治。以维大局而固民心。现月　　

○是日驻跸太原府行宫。　　

○丁亥上诣慈禧端佑康颐昭豫庄诚寿恭钦献崇熙皇太后前问安。至己亥皆如之。　　

</div>
    <div class="pagination">
<a href="清实录光绪朝实录_page955.html">上一页</a><span>...</span><a href="清实录光绪朝实录_page951.html">951</a><a href="清实录光绪朝实录_page952.html">952</a><a href="清实录光绪朝实录_page953.html">953</a><a href="清实录光绪朝实录_page954.html">954</a><a href="清实录光绪朝实录_page955.html">955</a><span class="current-page">956</span><a href="清实录光绪朝实录_page957.html">957</a><a href="清实录光绪朝实录_page958.html">958</a><a href="清实录光绪朝实录_page959.html">959</a><a href="清实录光绪朝实录_page960.html">960</a><a href="清实录光绪朝实录_page961.html">961</a><span>...</span><a href="清实录光绪朝实录_page957.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
