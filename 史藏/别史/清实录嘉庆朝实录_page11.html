<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 11 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 11 页/共 523 页</h1>
    <div class="content">○丙子。停止本年秋狝。谕内阁本日蒙古王公等、因哨内雨多泥泞难行。请暂停进哨。准其所请。但围上蒙古官兵。俱已到齐今停止行围。恐伊等回程盘费拮据。著加恩照例减半赏给。即令各回游牧。以示体恤。　　

○赏湖北青草窝军前兵勇一月钱粮。　　

○给河南就城县被水灾民一月口粮。　　

○丁丑。上侍太上皇帝御卷阿胜境。赐扈从王、公、大臣、蒙古王、贝勒、贝子、公、额驸、台吉、及入觐之青海贝子齐默特丹巴、贝子品级辅国公达玛琳、扎哈沁公托克多巴图、乌梁海散秩大臣布彦德勒克土尔扈特头等台吉额尔德呢等食。至庚辰皆如之。　　

○祭先师孔子。遣仪郡王永璇行礼。　　

○谕军机大臣等、前因朱圭在广东巡抚任内。地方事务。尚为熟习。是以擢授两广总督。嗣孙士毅大学士缺出。因朱圭系读书人。品行端方。且资格较深。欲加恩将伊补授。乃近日粤洋艇匪充斥。且驶入闽洋肆劫。比由朱圭不能始终奋勉。实力查拏。殊负委任。俟吉庆到粤。朱圭即行来京候旨。将此谕令知之。　　

○又谕、滇省威远厅所属猓黑。纠抢拒捕。该镇道等办理不善。著勒保、即速同珠隆阿、驰回滇省。相机妥办。并将湖南军营前调滇兵。酌量彻带二三千名。以资弹压。将此谕令知之。　　

○和琳奏报、三岔坪为平陇门户。该处苗众恳请投诚。臣谕令前躯杀贼。适平陇茵匪纠众前来。欲烧三岔平苗寨。降苗奋力杀贼。官兵乘势迎击。生擒吴八月之侄吴老二毙贼无算。得旨嘉奖。并赏赉降苗吴廷试等有差。　　

○以办理铜仁军务无误。赏道员张继辛按察使衔。知府程国玺、程煜、花翎。擢千总张绩、为守备。赏花翎。赏千总马崇德等、蓝翎。　　

○旌表守正捐躯湖北南漳县民何名夏妻罗民。　　

○戊寅祭大社大稷。遣怡亲王永琅恭代行礼。谕军机大臣等永保奏、钟祥北界邓家冈贼匪。被官兵痛加剿杀。贼势已挫。明亮现抵钟祥。与总兵杨秀观祥相地扎营。克期会剿。永保等自北而南。明亮等自南而北。前后夹击。自可一鼓荡平。又据奏、将黄州驻守及孝感彻回之兵。令原领将备。带赴枝江。交惠龄处帮同协剿。惠龄倍当奋力进攻。扫平贼寨。就近速赴榔坪。与永保等会同剿办。将此各传谕知之。　　

○以防堵钟祥贼匪功。赏总兵官杨秀花翎。　　

○己卯。谕军机大臣等、伊江阿奏、丰汛漫水。淹及鱼台济宁村庄一摺已降旨令苏凌阿等赶筑漫口。并于下游设法疏消矣。今思丰汛堵筑事宜。现有苏凌阿、兰第锡、督办。康在田在彼。亦未另有所见。现在东省因漫水漾入昭阳。微山等湖。复因大雨连日。湖内不能容纳。致穿入连河。两岸闲有漫溢于运。道甚有关系。亟须设法疏消。康基田系本省藩司竟当回至东省。妥为经理。务使运道不致阻碍。而被水村庄早得退涸。俟料理妥协后。再赴南河。帮同苏凌阿等堵筑断流。方为妥善。将此谕令知之。　　

○给山东济宁、鱼台二州县。被水灾民一月口粮。　　

○庚辰。遣官祭黑龙潭昭灵沛泽龙王之神。玉泉山惠济慈佑龙王之神。　　

○谕内阁、前据魁伦参奏已革台湾道杨廷理。挟嫌编造年谱一案当经降旨。将杨廷理解京审讯。兹据军机大臣讯出杨廷理妄编年谱各情节。录供呈览朕详加披阅。杨廷理以监司大员。因传闻有升擢臬司之信。占听灶卜。已属卑鄙。及听邻庙鼓吹唢呐以与锁拏二字音同心怀疑虑更属猥陋不通。至所称知府邓廷辑。将伊前在侯官县任内交代未清闲款银作为亏空开报、致被严参一节虽系闲款。究属亏缺。乃不及早缴纳。实有应得之罪。即中以所参屈抑。亦应据实呈诉。乃辄编造年谱。刊送众人。以辩其屈。其谬妄更无可辞。但魁伦将伊照诈传诏旨例。问拟斩候引例定罪。却属过当。杨廷理。著发往伊犁效力赎罪以昭平允。朕于大小臣工功罪。无不权衡至当。如此案。既可以服杨廷理之心。亦足令此等卑鄙谬妄者咸知儆戒也。　　

○旌表守正捐躯安徽阜阳县民普瑞云女普氏。　　

○辛巳。太宗文皇帝忌辰。遣官祭昭陵。　　

○谕军机大臣等、魁伦奏、盗首纪培。率领夥党自行投出。经魁伦酌加奖赏。并择其年力精壮者。分配各兵船出洋缉捕。此等投出盗匪。或实系畏罪自首。或畏惧艇匪。相率投出。＜土交＞未可定。但既带同夥党二百余名。呈缴船只器械。尚属畏法。今令其出洋捕盗。伊等在洋日久。熟悉水道情形。自可得力。惟当随时留心。倍加慎重。又不可明示以疑彼之心。于密为防范之中。仍加之鼓励。俾收以盗攻盗之效。将此传谕知之。　　

○命侍卫佛尔卿额、往奠故喀尔喀亲王齐巴克多尔济茶酒。　　

○壬午。以故喀尔喀左翼扎萨克贝勒阿裕尔孙纳木萨口□赖扎布、袭爵。　　

○癸未。太祖高皇帝忌辰。遣官祭福陵。　　

○谕军机大臣等、永保奏、官兵已入钟祥境内。探明贼匪屯聚处所。分路堵剿。阅所进图。殊未明晰。贼匪闻大兵进攻。自必向堵截未到之处。乘闲窜逸。今永保于正北东北西北等处分兵堵剿。正南虽有明亮在彼。而东南一路。并未分派将领。带兵堵御。设贼匪见追赶紧急。由东南窜至京山岂不又至蔓延。永保等均著传旨严饬。　　

○军机大臣议覆、陕甘总督宜绵奏称、陕西邠州、商州、长武、三营。原定兵饷。皆全支折色银。并无本色粮料。亦无加折之项。较别营均属偏枯。商州产粮稍多。请月支加折银三钱。邠长二营。请月支加折银四钱等语。查该三营地当孔道。差务繁多兵力自形拮据。惟银两之增减。总以粮价之昂贱为准本年粮价较昂。应如所请。其粮价平减之年。仍照原定兵饷支给。不得援以为例从之。　　

○甲申。上侍太上皇帝御卷阿胜境。赐扈从王公大臣。及蒙古王贝勒贝子公。额驸驸台吉年班外藩等宴。并赏赉有差。至丁亥皆如之。　　

○免河南临漳县乾隆六十年折徵漕米银。　　

○乙酉。太上皇帝万万寿圣节。遣官祭太庙后殿。　　

○遣官祭福陵。昭陵。昭西陵孝陵。孝东陵景陵。泰陵。泰东陵。　　

○遣官祭孝贤皇后孝仪皇后陵寝。　　

○遣官祭显佑宫。东岳庙。城隍庙。　　

○上率扈从皇子及王、公、大臣、官员、蒙古王、贝勒、贝子、公额驸台吉年班外藩使臣等、诣澹泊敬诚殿行庆贺礼。　　

○谕军机大臣等、费淳奏、查办丰沛二县抚恤疏消事宜。及分勘各属灾地情青一摺。丰、沛城内。现有积潦。自应赶紧集夫车戽俾漫水消涸。居民早葺旧庐。其被淹村庄。亦应设法疏消。以期地亩及早涸出至山阳清河等十二州县被淹洼地。虽不过一隅偏灾。但秋成业已无望。自应丞为抚恤。俾穷民早沾实惠。现在淮徐各处。积水未消。皆由丰汛漫口尚未堵筑。以致下游著重。著再传谕苏凌阿等、将引河勒限挑挖。赶筑坝基相机进占。母得稍有迟缓。　　

○丙戌。谕军机大臣等、昨永保奏官兵分路堵剿。于东南一带如何派兵布置。并未声明当即降旨严饬。今据明亮奏钟祥北面。永保带兵九千有余分路追剿而正南东南西南三路。明亮祇有后千五百名。地阔兵单。不敷堵剿。果不出朕所料。永保总统湖北军务。于一切调度机宜。自应通盘筹画。且用兵之道。下压甚易。即兵力稍单。尽可乘胜追杀。至堵截之兵。必须四路分布。兜裹严密。方可截其去路。悉数歼擒。今永保等以九千有余重兵。由北追压。而南面堵截之兵。不满四千。该处地方空阔。贼匪必由东南窜入京山。又致蔓延。永保祇知拥兵自卫。竟不计及剿贼全局。实属有负任使。著严行申饬。此时惟有将南北两路官兵。均分停妥。俾贼匪无从窜逸。明亮一路。既兵力不敷。亦不必速行进剿。惟于紧要地方。严为堵截。使贼匪不致向南逃窜。即属明亮之功。俟与永保商定。添派兵将。分路堵截。速行订期合击。将贼匪歼除净尽。方为妥善。将此各传谕之。　　

○明亮等奏报堵剿钟祥土门冲贼匪。得旨奖赉。下部议叙赏兵丁一月钱粮。　　

○免乌噜木齐本年额赋三分之一。　　

○己丑。赈山东济宁、鱼台、二州县被水灾民。并蠲缓新旧额赋有差。缓徵金乡、嘉祥、邹、滕、峄、五县水灾新旧额赋。并给一月口粮。　　

○庚寅。谕军机大臣等、据明亮奏、钟祥贼匪。大半籍隶襄阳且查六月以前。该处并无贼匪可见钟祥之贼。即系永保等在襄阳。枣阳等处搜捕未尽之贼。岂永保等将贼匪驱至钟祥。遂谓无事耶。永保系特旨令伊总统军务。一切调度机宜。皆其专责。现在明亮于土门冲节次打仗。及奏报各情形。永保置若罔闻。试思有如此总统国务者乎。且明亮在西南扎营。永保在东北扎营。贼匪在中间屯聚。正当为两路夹攻之计。乃明亮带兵剿贼。而永保驻守多时。并未闻领兵打仗。又不能通盘筹画。将东南一带派兵堵截。所司何事。永保。著再严行申饬。　　

○辛卯。总统湖北军务乌噜木齐都统永保等奏、钟祥北路各要隘。臣等逐一安设停妥。酌拟臣恒瑞。舒亮自长寿店一带分路前进。臣永保庆成鄂辉。自莲花堰等路进剿。并与明亮札商。同日自土门冲向东北进攻。俾贼众首尾不能相顾。奏入。谕军机大臣等、前据明亮奏、将南北两路官兵必须均分停妥各情形。札商永保。永保自当速派兵将。前往帮剿并将如何布置之处。即行驰奏、乃待之已久。始见此奏、殊属迟缓。且于明亮一路。如何添派官兵。前往堵截之处。并无一语奏及。竟似与伊无涉。且阅明亮所进图内。恒瑞本在张家集防堵。今移至长寿店。则正东张家集一带。更无人堵截。岂不虑贼匪由此奔窜。况长寿店距贼巢仅八里。何不早由此进剿。而乌什哈达。在流水沟扎营。舒亮、德龄、在马家集扎营。自应同时并进。何以摺内俱未提及。永保如此漫无调度。又复心存畛域。殊负委任。著再传旨严行申饬。　　

○漕运总督富纲奏请。东省漕粮。今冬应须兑运。内德州等帮。向无漕船。明年轮免豫省漕粮。该省临河平山等帮船。俱减歇山东水次。莫若拨给东省兑运。报可。　　

○壬辰。遣官祭昭忠祠。　　

○谕军机大臣等、苏凌阿等奏称、凛遵节次谕旨。将展宽引河移建坝基改筑挑水坝各事宜。次第赶办等语。殊属含混河工堵筑事宜。朕于千里之外。就伊等奏到情形及所绘图样。酌加指示。该督等接奉谕旨。于应行遵办者即当将如何合宜之处。详悉声叙。或有未能遵办者。亦不妨将实在情形奏明。方副朕集思广益之意。何得仅以遵旨为词。岂欲留为卸过地步耶。至称现在掣水东注。不令漾入微山湖。所办尚是。其十字河顾家庄。子房山等处。开堤洩水入黄。不过目前权宜之计。俟上游将次合龙。须先行堵闭坚实为要。将此传谕知之。　　

○甲午。秋分夕月于西郊。遣豫亲王裕丰恭代行礼。　　

○予浙江温州府城风灾压毙兵民三十一名、赏恤如例。并给房屋修费有差。　　

○乙未。世宗宪皇帝忌辰。遣官祭泰陵。上侍太上皇帝诣永佑寺行礼。　　

○谕军机大臣等、和琳奏、攻克竹山坡都鲁溪后。乘胜将强虎哨山梁抢据。距平陇贼巢更近。有劳神寨苗目吴老岩等、诣营投降。愿缚献石柳邓等赎罪。谅石柳邓等、此时自易擒获。但思湖南自剿办苗匪以来。降苗不下二十余万。头目亦不下百余人。其居心究难深信。著和琳于剿捕事竣后。悉心筹画。或将此项紧要头目。酌给顶带。携往他处。或设法移置。俾离巢穴。不可仍留该处。致滋萌蘖。将此传谕知之。　　

○旌表守正捐躯湖北襄阳县民汪潮鼎女汪氏。　　

○丁酉。谕军机大臣等、苏凌阿等奏称、康基田熟悉河工。恳暂留工帮办。前因山东鱼台等州县被水。康基田系本省藩司。是以令其回东办理。今伊江阿业经妥为经理。回空粮船。毫无阻滞。而丰汛工程。尤关紧要。自应仍令康基田在彼帮办。将此传谕知之。　　

○给湖北荆门州寂水灾民一月口粮。　　

○戌戌。和琳奏报、连克后坡麻里湾等苗寨。并擒获贼目石代噶。得旨嘉奖。总兵官袁国璜、下部议叙。　　

○福宁等奏报、攻剿湖北来凤县指甲坡山梁。并擒获贼首杨子敖等、得旨嘉奖。把总虎正林等、升擢有差。　　

</div>
    <div class="pagination">
<a href="清实录嘉庆朝实录_page10.html">上一页</a><span>...</span><a href="清实录嘉庆朝实录_page6.html">6</a><a href="清实录嘉庆朝实录_page7.html">7</a><a href="清实录嘉庆朝实录_page8.html">8</a><a href="清实录嘉庆朝实录_page9.html">9</a><a href="清实录嘉庆朝实录_page10.html">10</a><span class="current-page">11</span><a href="清实录嘉庆朝实录_page12.html">12</a><a href="清实录嘉庆朝实录_page13.html">13</a><a href="清实录嘉庆朝实录_page14.html">14</a><a href="清实录嘉庆朝实录_page15.html">15</a><a href="清实录嘉庆朝实录_page16.html">16</a><span>...</span><a href="清实录嘉庆朝实录_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
