<!DOCTYPE html>
<html>
<head>
    <meta charset="UTF-8">
    <title>清实录嘉庆朝实录 - 第 315 页/共 523 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录嘉庆朝实录 - 第 315 页/共 523 页</h1>
    <div class="content">
○辛丑上御宁寿宫。赐王公大臣及蒙古王、贝勒、贝子公额驸等食。并赏赉有差。　　

○谕内阁、本日都察院奏请饬催各省未结咨交各案一摺。近年来赴京上控之案日多。都察院步军统领等衙门、择其情节较重者。奏交审办。余亦咨行各督抚审理。诚以控案纷繁。若该衙门概行据呈具奏。不加酌核。则与收呈接文之吏无异。是以各该堂官于接呈后。讯取供词。不能不稍有区别。其实情重者。固请上

□日办理。即情节稍轻。咨回本省。仍系按月具奏。及年终又复汇奏。原与奏交无别。乃各省于特上□日交办之件。尚不敢迟逾。而于各该衙门咨交之案往往视为泛常。任意积压。甚至有一省而积至数十案者。有一案而数年不为审结者。似此疲玩因循实为外省痼习。除此次都察院所开单内未结各案。著交部查明各督抚照例议处外。嗣后咨行案件。日久未结者。著各该衙门查明汇参或半年。或一年。应如何立定章程。分别办理责成该督抚随时咨报之处。著该衙门详议具奏。寻议、嗣后咨交本省之案。照例两月汇奏半年咨催。应改为三月咨催半年汇参。督抚于逾限未结之案。应令自请处分。并将批发承审之员、一并开具职名咨部议处。仍归都察院核对。如单内有遗漏逾限之案。随时参奏。从之。　　

○以纂辑巢□刀平三省邪匪方略告成。总裁官庆桂等、优叙有差。　　

○壬寅。上幸瀛台。阅冰技。科尔沁扎萨克郡王敏珠尔多尔济等三人、苏尼特扎萨克郡王喇特纳锡第、喀尔喀车臣汗扎萨克郡王巴图鄂齐尔等十人、乌穆穆沁扎萨克贝勒旺楚克、阿巴噶贝子巴雅尔锡。第等二人、阿巴哈纳尔扎萨克贝勒玛哈巴拉、喀喇沁辅国公玛哈达尔玛等四人、乌喇特扎萨克辅国公多尔济帕勒玛鄂尔多斯扎萨克头等台吉噶勒桑济克密特多尔济、青海扎萨克头等台吉罗布藏吹达尔、察哈尔额鲁特三等台吉衮布等五人、班禅额尔德尼来使堪布敦蕴曲木丕尔于西苑门外瞻觐。　　

○谕内阁、前因古北口兵米逾限未放。其玩误之府州县等。是否将价值已发铺户。抑或从中侵挪。均未可定于吏议上时。令俟该督查明具奏再行核办。兹据温承惠奏、派委道员前往提催。均已陆续放竣、其原领价值、早经发交铺户具领、该铺户闻系奉上□日严催赶紧运交等语。此项古北口驻防绿营未完兵米至五千余石之多。一经朕降上□日饬催。于两月之内。即俱采买运交。可见前此该府州县等以铺户因例价不敷。观望迁延。竟系藉词推诿。虽经查明并无短发侵挪情敝□大。其玩延之咎。实所难辞。承德府知府喜步昌阿、平泉州知州推升泰陵礼部员外郎麟昌、建昌县知县乌讷玺、丰宁县知县庆恩、均著照部议实降一级调用。　　

○又谕、温承惠奏、查明初二两次及三次清查案内已未完银数、开单具奏一摺。内初二次案内本年续完银一万六千三百九十五两零。尚未完银一百三十五万余两。三次案内本年续完银二百四十两。尚未完银二十五万余两。直省仓库钱粮。皆系国家正帑。本不应有亏缺。直隶节次清查。将历年积欠银两分限追赔原属格外恩施亟应上紧严催。早清款项。乃本年具报所完银数。初二两次尚有一万余两。三次则祇二百余两。试思该省积亏一百数十万。若似此疲玩。每年所缴不及百分之一帑项终归悬宕。尚复成何事体。温承惠主受畴督催不力。实属懈弛。又不自请处分著传上□日严行申饬。仍交部议处。并著将所属各府州承追数目多寡、及在任久暂查明开单具奏。其外省咨追银一百万余两。本年亦祇续完银一万六千二百余两。并著分咨严追。毋任延宕。　　

○以荆州将军兴肇、为察哈尔都统。察哈尔都统庆怡、为荆州将军。　　

○癸卯。上御抚辰殿大幄次。赐蒙古王、贝勒、贝子、公、额驸台吉、及外藩使臣等宴。并赏赉有差。　　

○乙巳。孝庄文皇后忌辰。遣官祭昭西陵。上诣慈宁宫寿康宫行礼。　　

○谕内阁、方维甸等奏、据奇玖呈称因与民人薛如兰合开木厂一节、情愿认罚银二万两、先将木厂成本及木厂房屋价值一并入官、余银陆续摺缴等语。奇玖身为盐政。失察家人向所部甲商挪借银两。已属咎无可辞。并讯有合开木厂情事。是竟以现任职官。与市侩争利尤属贪鄙不职。除方维甸等所拟全案内应得罪名、已交军机大臣会同刑部核议俟议上时再行降上□日惩治外。其自认罚银二万两之处。亦必应照罚示惩。所有伊现请入官之木厂成本银八千两。房屋价值二千余两。著先行解交江南河库。其余银随后措解足数。以资工用。　　

○又谕、銮仪卫奏、直隶省应解恩利库租银、新旧共欠十万五千四百余两、请饬交直隶总督严饬各州县迅速催解完款等语。此项租银例解恩利库作为滋生银两。系充銮仪卫公需。该省自应如数清解。何以积年拖欠。致该衙门每年请上□日饬催。该督等仍置若罔闻。既不遵上□日催解并不见有覆奏。现在新旧欠数目愈积愈多该督等竟成约债套习。有何颜面。著该督等即严饬各属。将所欠租银迅速催徵。照数解交。以清款项。一面先行覆奏。毋得仍前玩延。　　

○展缓江苏江宁、淮安、扬州、徐州、海、五府州属节年因灾缓徵额赋。　　

○丙午。上以岁暮祫祭太庙。自是日始。斋戒三日。　　

○丁未。谕内阁、朱绍曾奏密陈道府考语一摺。所办非是。两司道府贤否。每年由督抚密奏一次。原属定例。但朱绍曾祇系暂护抚篆。非实缺巡抚可比。况景安回任在即。伊身系藩司。尚应由景安注考。乃不静候景安核办。辄于巡抚未经回任之先。遽将阖省道府出考陈奏。并将兼署臬司之道员图勒斌、亦一并注考。是竟公然以巡抚自居。殊属越分。朱绍曾著传上□日申饬。并将伊陈奏考语清单发回。仍俟景安回任后。再将该藩司及司道府等考语。一并补行具奏。　　

○戊申。以岁暮祫祭。遣官祭太庙中殿后殿。　　

○己酉。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○遣官祭太岁之神。　　

○庚戌。上御保和殿。筵宴朝正外藩。巴林、喀喇沁、科尔沁、奈曼、阿巴噶、苏尼特、浩齐特、喀尔喀、乌珠穆沁、阿巴哈纳尔、敖汉、乌喇特鄂尔多斯、土默特、翁牛特、土尔扈特、青海、和硕特、额鲁特、王贝勒贝子公额驸台吉、及朝鲜暹罗国正副使等、随文武大臣、依次就坐。诸乐并作。上进酒。召左翼、巴林扎萨克亲王衔郡王索特纳木多尔济、喀喇沁扎萨克亲王衔郡王满珠巴咱尔、科尔沁扎萨克郡王和硕额驸索特纳木多布齐、科尔沁扎萨克郡王敏珠尔多尔济、奈曼扎萨克郡王巴勒楚克、科尔沁贝勒理藩院额外侍郎鄂勒哲依图、喀喇沁扎萨克贝勒丹巴多尔济、右翼、喀尔喀扎萨克亲王固伦额驸拉旺多尔济、敖汉扎萨克郡王德济特、喀尔喀车臣汗扎萨克郡王巴图鄂启尔喀尔喀扎萨克贝子凝保多尔济、翁牛特扎萨克贝勒达玛琳扎布土默特扎萨克贝子固伦额驸玛呢巴达喇、回部郡王衔贝勒哈迪尔、至御座前。赐酒成粮。　　

○是年。旌表孝子、江苏等省陈应隆等二十五名。孝女、江苏等省沈清如等四口。孝妇、浙江胡陈氏一口。顺孙、安徽等省邢道光等二名。义夫、安徽等省施道浩等三名。守节合例、宗室庆成妻金佳氏等十口。满洲护军永福妻巴雅拉氏等八十九口。蒙古佛尔清额妻陈氏等十七口。汉军张玉衡妻孟氏等二十二口。内务府黄扬武妻李氏等五口。各省驻防索住妻伊氏等一百九十九口。直隶等省慈士惠妻常氏等一千一百一十八口。未婚守志、满洲佐领兴禄聘妻赛米勒氏等二口。蒙古护军定住聘妻李氏、汉军三等侍卫施錪聘妻赵氏、江苏等省沈维恒聘妻彭氏等二十三口。百岁寿民妇、陕西等省张耀等二十五名口。七世同堂、河南捐职从九品郭士培一家。五世同堂、山东等省傅士元等七十七家。各给银建坊如例。　　

○一产三男、奉天等省凤成等六家。　　

○会计天下民数谷数。直隶等省通共大小男妇三万四千五百七十一万七千二百一十四名口。存仓米谷三千一百四十四万三千一百七十七石一升二合三勺。



大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百三十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四

级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十六年。辛未。春。正月。辛亥朔。上诣奉先殿行礼。　　

○诣堂子行礼。　　

○遣官祭太庙后殿。　　

○御太和殿受朝。作乐宣表如仪。　　

○诣大高殿寿皇殿行礼。　　

○御乾清宫。赐皇子亲藩等宴。　　

○癸丑。高宗纯皇帝忌辰。遣官祭裕陵。上诣奉先殿寿皇殿行礼。　　

○甲寅。上御重华宫。茶宴廷臣及内廷翰林。以春胜联句。　　

○御紫光阁、赐蒙古王、贝勒、贝子、公、额驸、台吉、及外藩使臣等宴。赏赉有差。　　

○赏扈从五台蒙古王公等银两有差。　　

○展赈奉天承德、辽阳、牛庄、熊岳、复州、金州、岫岩、凤凰城、盖平、兴京、抚顺、白旗堡、小黑山、十三处、上年被水旗民。　　

○展赈直隶霸、保定、文安、大城、固安、永清、东安、宛平、涿、良乡、雄、安、新安、任邱、十四州县、上年被水灾民。　　

○贷山东章邱、邹平、新城、东平、聊城、莘、阳谷、汶上、平度、昌邑、潍、胶、高密、济宁、招远、十五州县、及东昌卫、上年被水灾民耔种。　　

○展赈安徽泗、盱眙、天长、五河、灵璧、五州县、民坐各卫、上年被水被旱灾民。　　

○贷陕西西安、同州、凤翔、邠乾、五府州所属、及榆林、怀远、葭、安塞、定边、绥德、清涧、米脂、吴堡、宁陕、南郑、城固、褎城、宁羌、西乡、留坝、凤、沔、洋、石泉、靖边、神木、府谷、二十三厅州县、上年被水被旱被雹灾民耔种口粮。　　

○展赈甘肃皋兰、金、靖远、陇西、会宁、安定、通渭、固原、盐茶、静宁、隆德、平番、灵、中卫、灵台、十五厅州县、及花马池州同、沙泥州判、红水县丞所属、上年被水被旱灾民。并贷耔种口粮。　　

○乙卯。上诣大高殿行礼。　　

○幸圆明园。　　

○诣安佑宫行礼。　　

○丙辰。谕军机大臣等、本日据托津等奏到各摺。朕详加披阅。所查河工敝□大窦各款。大半付之空言。河工连年妄用帑银三千余万两。谓无敝□大窦。其谁信之。朕特派托津等前往查办。托津系国家重臣。初彭龄素称敢言。兹于特交事件。如此将就了事。此后若别经有人告发。或参出实据。伊二人将何颜见朕乎。且伊等所奏提查工员帐簿。现在钦差到彼。工员帐簿。多系捏造。何足为凭。托津等不认真访察。仅以查帐为据。焉能究出敝□大端。毕竟此三千余万帑金。原不尽归侵蚀。其中何人浮冒、及何处妄兴工段。滥用虚糜。系必有之事。著确查具奏。毋稍含混。至刻下河务情形。以清水能否畅出为第一紧要关键。伊等亦未详悉奏明。目下清水甚弱。义坝堵闭之后。又曾蓄高若干。转瞬粮艘北来。如湖水不能畅出。将用何浮送。朕节次降上
</div>
    <div class="pagination">
<a href="清实录嘉庆朝实录_page314.html">上一页</a><span>...</span><a href="清实录嘉庆朝实录_page310.html">310</a><a href="清实录嘉庆朝实录_page311.html">311</a><a href="清实录嘉庆朝实录_page312.html">312</a><a href="清实录嘉庆朝实录_page313.html">313</a><a href="清实录嘉庆朝实录_page314.html">314</a><span class="current-page">315</span><a href="清实录嘉庆朝实录_page316.html">316</a><a href="清实录嘉庆朝实录_page317.html">317</a><a href="清实录嘉庆朝实录_page318.html">318</a><a href="清实录嘉庆朝实录_page319.html">319</a><a href="清实录嘉庆朝实录_page320.html">320</a><span>...</span><a href="清实录嘉庆朝实录_page316.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
