<!DOCTYPE html>
<html>
 <head>
  <meta charset="utf-8"/>
  <title>
   清实录嘉庆朝实录 - 第 267 页/共 523 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   清实录嘉庆朝实录 - 第 267 页/共 523 页
  </h1>
  <div class="content">
   ○又谕、赛冲阿等奏、福州满营及水师旗营修械需费、并操演赏项不敷、酌议筹款生息一摺。福州驻防八旗、及水师营额设军械。既因存贮日久未能整齐如式。自应筹款修造。以肃戎政。著照所请、准其于藩库存贮旗营马价内、动拨银二万两。发交监法道交商一分生息。所有应行修理改造器械需用银两。即于此项内动支。该将军等务须督率所属、分别缓急。撙节办理。余银仍著归还马价原款。交司库存贮。其操赏一项。亦应于息银内筹拨还额。至兵丁出口买马、及寻常差使。例借公项不敷盘费。自应于生息项下酌量动用。以恤兵艰。惟所称幼丁随众操演、每名每月酌给银三钱之处。殊属取巧市惠。幼丁随众操演。豫备将来编隶营伍。即技艺娴熟。亦不过量加奖赏。若技艺生疏。并不必加之惩责。原以该幼丁等系属闲散。与入伍食粮者不同。今若每名每月概予银三钱。是又为幼丁增添钱粮。恐滋冒滥。此一节著不准行。　　

○谕军机大臣等吴熊光奏、接准越南国王呈覆、并缚送拏获匪犯缘由一摺。前此蔡逆等窜往越南夷洋。该国王接奉谕旨。即于所属洋面一体堵截。并将拏获各犯解送进关。阅其钞录呈覆、情词恭顺。实属可嘉。吴熊光应俟其将人犯解到时、亲提研讯。如果有著名贼目在内。即奏明量加恩赏。即使此内并无贼目。亦应移咨奖励。并告以该国王此次擒拏匪犯。解送天朝。大皇帝鉴厥悃忱。深为嘉与。嗣后倍当竭忠效顺。协力堵截。无论何帮匪夥窜彼。总应加派舟师。并力剿捕。如能擒献著名贼目。必当奏闻大皇帝优加奖赉。立沛殊恩。该国王自必倍加感奋、实力堵缉也。将此谕令知之。　　

○以山西雁平道常格、为甘肃按察使。　　

○旌表守正捐躯直隶新城县民卢藩妻潘氏。安徽霍邱县民李江孜妻刘氏。　　

○乙酉。谕内阁、昨日赏内廷行走王大臣哈密瓜。伊等面叩谢恩。朕赏赉物件。王大臣等亦应分别轻重。酌量谢恩。哈密瓜仅一食物。此次谢恩。转觉过尚虚文。适滋繁渎。嗣后凡遇赏赉寻常食物。均著不必叩谢。　　

○又谕、松筠等奏、查禁达尔达木图金厂、酌定章程、永杜私采一摺。达尔达木图金厂。例禁民人私采。此次查获奸民庞顺偷挖金砂一案。业经照例惩办。该将军等派员赴山内巡查。出示晓谕。将私采民人驱逐净尽。妥为安插。并酌议章程。于通山路径安设卡伦。拨派弁兵防守稽察。申严禁令。俱著照所奏办理。惟所请令塔尔巴哈台、库尔喀喇乌苏、两处领队大臣、每年冬夏轮替带兵巡查一次之处。仍未周密。著定为每年四季巡查四次。不必拘定月日。使守卡弁兵得以先期豫备。总须出其不意前往。实力查察。如有私挖金砂者。随时缉拏惩办。自不致日久聚集多人。傥守卡弁兵有私行卖放情敝□大。查出时、尤应据实严参重惩。该将军责属总统。不时留心访察。毋令久而生懈。庶克永革敝□大端。以绥边境。　　

○丙戌。上幸静明园。诣龙神庙拈香。　　

○谕内阁、长麟苏楞额奏遵旨恭诣天坛敬谨详勘一摺。与成亲王永瑆等前次所奏情形相同。敬惟皇考高宗纯皇帝神牌。制自嘉庆四年冬闲。正值天气冱寒。限于时日。遮窨不无透风。漆质未能一律乾洁。以致金色稍有不符。亟应敬谨虍□□修。以昭诚恪。著于明岁举行常雩典礼后。诹吉将皇穹宇皇乾殿高宗纯皇帝神牌详慎重修。所有应行事宜。著各该衙门届期敬谨豫备。又据奏、皇穹宇殿座头停瓦片、闲有脱落、天花板案罩地面、俱有雨渍、拟请揭□□瓦等语。皇穹宇殿座头停揭□□瓦、须用琉璃瓦片。造办需时。著即派长麟、苏楞额、详加估勘。约需瓦片若干。奏明饬交该部如数豫备齐全。于十五年春闲兴工修理。所有皇乾殿头停、应行捉节夹陇之处。并著一并估核兴修。　　

○赈江苏盐城、兴化、东台、阜宁、高邮、泰、沭阳、清河、宝应、甘泉、山阳、桃源、安东、江都、十四州县、淮安、大河、扬州、三卫、被水灾民。并蠲缓十四州县三卫、及上元、江宁、句容、六合、江浦、海、赣榆、铜山、萧、砀山、邳、宿迁、睢宁、十三州县、水灾雹灾新旧额赋。　　

○丁亥。命馆臣编辑授衣广训。谕内阁、朕勤求民事。念切授衣。编氓御寒所需。惟棉之用最广。其种植纴纺。务兼耕织。从前圣祖仁皇帝曾制木棉赋。迨乾隆年闲。直隶总督方观承、恭绘棉花图。撰说进呈。皇考高宗纯皇帝嘉览之余。按其图说十六事。亲制诗章。体物抒吟。功用悉备。朕绍衣先烈。轸念民依。近于几暇、敬依皇考圣制元韵。作诗十六首。诚以衣被之原。讲求宜切。生民日用所系。实与稼穑蚕桑、并崇本业。著交文颖馆敬谨辑为一书。命名授衣广训。首载圣祖仁皇帝圣制赋。次载皇考高宗纯皇帝圣制诗。再将朕御制和韵诗载入。其方观承所进图幅。并发交如意馆仿照钩摹。同原册所进图说等件。一并存载。俟书成呈览。刊刻颁行。以垂永久。　　

○又谕、试用通判王履泰、于回銮途次。恭进编辑畿辅安澜志六函。当令董诰等公同阅看具奏。朕覆加披览。于直隶通省河道原委。辨证明晰。并将古今修防事实、详悉登载。足资参考。尚属有用之书。著武英殿用聚珍板排印。以备陈设颁赏。王履泰、著发往直隶以通判即补。交温承惠遇有应办水利事宜。差遣委用。　　

○戊子。旌表守正捐躯江苏铜山县民吴兆魁妻张氏。　　

○己丑。谕内阁、吏部议处福庆李长森一摺。李长森身任藩司。于库银被窃。并不据实详报。辄改换日期为回护属员、及本身处分地步。并将养廉一项划出。不行列入失窃银数内。又李秉焜揭报修文县仓库亏短。并未照例详委隔属大员查办。仍派该管知府程卓梁盘查。以致不能查出。至大定府局钱被窃。搀和售卖。又未能先事查察。种种错谬。著照部议革职。来京候旨。巡抚福庆、率照该司详禀办理。未将藩库失银实情具奏。又于司详派委程卓梁盘查本属修文县亏空。一节。不即批饬改委。及失察大定局钱被窃。均有应得之咎。亦著照议降三级。来京以从三品京堂补用。　　

○又谕、长龄文孚奏、筹酌西宁派拨防河官兵、请仍照旧安设、以资弹压一摺。鄂伦布拉克地方防河官兵。前经那彦成办理番案事竣。奏请于黄河冰桥结冻后。派拨官兵六百名、并参游一员、来往梭巡。原因彼时番族甫经慑服。为蒙古稍壮声势。断无以天朝官兵为蒙古防守之理。今据该督等奏称、体察番族情形、实已闻风畏服、惟蒙古恇怯无能、令自为防守、现届冰桥将结、恐又启野番窥伺之心、请仍照去岁章程办理等语。此次著姑照所请行。嗣后仍著该督等察看情形。将此项官兵。逐年渐次减彻。并谕知蒙古、令其努力自强。勿稍疏懈。以期永靖边圉。　　

○谕军机大臣等、吴熊光等奏、＜口英＞咭唎国夷兵擅入澳门一事。＜口英＞咭唎国夷人、藉称大西洋国地方、被口□法＜口兰＞哂占踞。该国因与大西洋邻好。恐西洋人之在澳门者、被口□法＜口兰＞哂欺阻贸易。辄派夷目带领兵船、前来帮护。所言全不可信。而且断无此理。现在先后到船九只。皆带有炮械火药等物。竟敢湾泊香山县属鸡颈洋面。并有夷兵三百名公然登岸。住居澳门三巴寺、龙嵩庙、分守东西炮台。实属桀骜可恶。该督等现将该国夷船停止开舱。派员剀切晓谕。俟夷兵退出澳门。方准起货。并称该夷人若再延挨。即封禁进澳水路。绝其粮食。所办尚是但究竟如何严切晓谕、及现在作何准备之处。全未奏及。所办太软。边疆重地。外夷敢心存觊觎。饰词尝试。不可稍示以弱。此时如该国兵船业经退出澳门则已。如尚未退出。吴熊光即著遴派晓事文武大员、前往澳门。严加诘责。以天朝禁令綦严。不容稍有越犯。大西洋与口□法＜口兰＞哂彼此构衅。自相争杀。原属外夷情事之常。中国并不过问。即如近年缅甸暹罗二国互相仇杀。节经叩关求援。大皇帝一视同仁。毫无偏向。至于中国外藩。自有一定疆界。试思中国兵船、从无远涉外洋、向尔国地方屯劄之事。而尔国兵船、辄敢驶进澳门。登岸居住。冒昧已极。若云因恐口□法＜口兰＞哂其侮西洋。前来帮护。殊不知西洋夷人既在中国地方居住。口□法＜口兰＞哂焉敢前来侵夺。以致冒犯天朝。即使口□法＜口兰＞哂果有此事。天朝法令具在。断不能稍有姑容。必当立调劲兵。大加剿杀。申明海禁。又何必尔国派兵前来代为防护。若云洋匪未净。欲思效力天朝。尤属无谓。海洋盗匪屡经剿办。不过东窜西逃。既经兵船四路擒拏。不日即可歼尽余孽。又何藉尔国兵力乎。看来竟系尔国夷人见西洋人在澳门贸易。趁其微弱之时。意图占住。大干天朝厉禁矣。尔国臣事天朝。平素遣使进贡。尚称恭顺。乃此次无知冒犯。实出情理之外。本当即行拏究。姑先明白晓谕。尔若自知悚惧。即速彻兵开帆。不敢片刻逗遛。尚可曲恕尔罪。仍准尔国贸易。若再有延挨。不遵法度。则不但目前停止开舱。一面即当封禁进澳水路。绝尔粮食。并当调集大兵前来围捕。尔等后悔无及。如此逐层晓谕。义正词严。该夷人自当畏惧凛遵。吴熊光等仍当密速调派得力将弁、统领水陆官兵。整顿豫备。设该夷人一有不遵。竟当统兵剿办。不可畏葸姑息。庶足以伸国威而清海澨。此于边务夷情大有关系。该督抚不此之虑、而唯鳃鳃于数十万税银往复筹计。其于防备机宜、全未办及。吴熊光、孙玉庭、均懦弱不知大体。且吴熊光充当军机章京有年。曾经擢用军机大臣。尤不应如此愦愦。吴熊光、孙玉庭、著传旨严行申饬。伊等此次来摺。仅由马上飞递。亦属迟缓。此旨著由五百里发往。著吴熊光等即速遵照办理。并传谕常显知之。　　

○转刑部右侍郎许兆椿、为左侍郎。调工部左侍郎周兆基、为刑部右侍郎。转工部右侍郎陈希曾、为左侍郎。以内阁学士顾德庆、为工部右侍郎。　　

○以刑部左侍郎章煦、为贵州巡抚。江西按察使陈预、为贵州布政使。调贵州按察使查淳、为江西按察使。以福建兴泉、永道、敦柱、为贵州按察使。　　

○赏广宁门外普济堂煮赈小米三百石。　　

○庚寅。孝慈高皇后忌辰。遣官祭福陵。　　

○上诣大高殿行礼。　　

○还宫。　　

○以孟冬时享太庙。自是日始。斋戒三日。　　

○辛卯。谕内阁、近因宗室内多有不自检束、叠干咎戾者。该管王贝勒及族长学长等、不能加意化导。特制宗室训、剀切宣示。并令管理宗人府之王贝勒及各族长大员等、悉心酌核。务筹一经久可行之法。约束董诫。谕令于回銮后再行具奏。原以宽其限期。庶集思广益。得以从长计议。乃自七月交议以来。及今已逾两月。本日该管王贝勒族长等会议摺内、仍不过称所管族内、若有不安本分之人。呈明宗人府惩办。其顽梗未形而趋向渐有不端者。传往治以家法。傥怙恶不悛者。奏明严办。俱系习套空言。无裨实效。即增添宗学额缺一节。从前裕瑞奏请时。朕早已准令筹添。此时伊等亦不过遵旨照覆。并非别有计议。看来此事即使再交筹议。亦未必果有良策。所有王贝勒族长等奏请增添学额、及支领公费等项。著即准行。此外无庸再行会议。嗣后该管之王贝勒及各族长大员等、务须各矢天良。于所管宗族、随时随事、尽心管教。以期实有成效。勿徒以空言塞责。　　

○又谕、王公文武大员、遇有应得处分。交部院衙门核议。其有加级纪录可抵者。该部院因系特交之件。应否准抵。奏明请旨。朕核其案情。准令抵销。原以咎属因公。其从前既有级纪。准令功过相抵。以昭平允。并非特予恩施。此内或于召对时、经朕面谕。在诸臣咫尺钦承。自应免冠叩首。以申感谢之忱。其未奉面谕者。得旨后、例不具摺谢恩。无庸再行碰头。以省繁文。将此通谕知之。　　

○壬辰。孝敬宪皇后忌辰。遣官祭泰陵。　　

○谕内阁、御史孔昭虍□□奏、直隶总督温承惠于捐复候选知府张五纬、违例奏请拣发一摺。所奏是。各督抚等于本省道府差遣需人。自应请旨拣发。原不得指名奏请。致启钻营敝□大窦。惟念直隶地方差务殷繁。非他省可比。当不至有营求幸进者。温承惠于张五纬一员、在差次召对时曾经奏及。此次奏恳发直差委。尚为因公起见。是以朕降旨准行。张五纬若在部候选。尚需时日。今虽发往直省。亦未便即令补缺。著于二三年后。如果始终勤奋。遇有相当缺出。再行奏补。以杜奔竞之渐。嗣后各督抚仍当遵照定制。不得援以为例。　　

○又谕、御史花杰奏请严禁丁忧人员稽留省会、干涉公事、以敦风化一摺。所奏甚是。职官丁忧。例应回籍守制。而近日竟有夤缘督抚。藉帮办事务为名。稽留本省。希冀该省有保奏机会。为之列入荐章。此等人员、遭父母之事不思归里。尚然出入衙门。干与公事。实属忘本。而且营私奔竞。其端经不可开。嗣后各省官员、于丁艰后、即饬令将经手事务作速完竣。回籍守制。如延挨不行。交该督抚驱逐出省。傥再有不遵者。即行参奏。至河工军营。如有应留熟手。该督抚亦须当时奏明。不得私自准留。日后藉端保奏。以杜奔竞。　　

○户部议覆、盛京将军富俊等奏严禁流民出口私垦章程。嗣后民人出山海关至奉天属各处者。令由原籍起关照一张。填注姓名及前往处所。到关验明放行。仍令在原籍起随身护票一张。填注所往地方。缴官备查。如出山海关至威远堡法库边门外。令由原籍起关照二张。一照山海关存留。一照边门存留。应如所请。至所称自嘉庆十四年正月为始、将该处现在民人户口地亩、责成通判巡检地保等分别立限详报、以防续有流民前往藉户诡添情敝

□大。尚未周密。请饬令该将军按季另派妥员、详查结报。将有无增添之处、具结送部备查。其前次出口民人众多。该管章京等并不力为阻遏。应令查取职名。送部核议。得旨、户部议覆盛京将军富俊等奏、边外农民出入边门、酌请定制一摺。均著照所议行。盛京地方设立边门。原所以稽查出入。用昭慎重。若任听流民纷纷出口。并不力为拦阻。殊非严密关禁之道。嗣后著照该部奏定章程。交该将军等严饬守口员弁。实力巡查。并出示晓谕各处无业贫民。毋得偷越出口私垦。致干例禁。其失察前项出口民人之该管章京、咎有应得。乃富俊等未经查明参奏。亦属疏漏。著将应议各员查取职名。补行送部核议具奏。　　

○是月。江南副总河那彦成奏谢议叙。批、实心讲求。除敝

□大尤要。若云无敝□大。是欺天矣。工程迭出非敝□大乎。堤不坚固非敝□大乎。料物不足非敝□大乎。勉力报恩。严察此敝

□大。密之。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百二　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十三年。戊辰。冬十月。癸巳朔。日食。　　

○享太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○颁嘉庆十四年时宪书。　　

○谕内阁、来年朕五旬万寿。早经降旨、并不举行庆典。一切繁文缛节。皆可停止。但应行典礼、并赏赉事宜。必须有承总办理之处。方昭整肃。著派军机大臣、会同总管内务府大臣、敬谨承办。将各衙门应行事宜。随时查明具奏。　　

○谕军机大臣等、前因吴熊光等奏、＜口英＞咭唎国夷兵擅入澳门吴熊光等仅令停止开舱。若延挨不退。即封禁进澳水路。色其粮食。所办懦弱不知大体。当经降旨严饬。并令军机大臣将奏到＜口英＞咭唎国所递原禀繙译进呈。朕详加披阅。禀内所叙之词。多不恭顺。如所称该国王多派战船兵丁赴中国海面、若口□法＜口兰＞哂国人来至澳门、豫备防堵等语。殊不成话。该国王既知为中国海面。即不应派兵擅入。况口□法＜口兰＞哂国夷人、并未来至澳门。何得藉词越进。天朝兵精粮足即使外藩部落或敢桀骜思逞。不难声罪致讨若蛮触相争。叩关求救。天朝一视同仁。亦断无偏护。何须该国王豫筹防堵耶。又称口□法＜口兰＞哂系各国仇人、该国王派兵作敌、以期保护中国博勒都雅＜口英＞咭唎三国买卖等语。尤属谬妄。试思天朝臣服中外。夷夏咸宾。蕞尔夷邦何得与中国并论。又称、天朝海面盗案甚多商贩被劫、该国王派备兵船情愿效力剿捕等语。竟系意存轻视。现在海洋水师兵船梭织巡缉。沿海各口岸断绝接济盗匪日形穷蹙。岂转待外夷相助。种种措词背谬。于边务夷情。大有关系。该督等接阅夷禀。早当驱逐驳饬。乃祇以停止开舱封禁进澳水路绝其粮食虚言由寻常马递入告。且该督等具奏后。该国夷船曾否退去。亦未据续行驰报。吴熊光不应如此糊涂懈怠。实出意想之外。试思边防重地。任令外夷带兵阑入。占据炮台。视为无关紧要。不知有何事大于此事者。该督等接奉此旨。即著将夷船现在情形及如何密饬筹备之处。速行奏闻。将此谕令知之。无论退去未退去。即由五百里具奏。　　

○甲午。上幸圆明园。　　

○丙申。上以万寿节。御同乐园。赐皇子、及王以下文武大臣、蒙古王公等食。至己亥皆如之。　　

○戊戌。万寿节。遣官祭太庙后殿。　　

○遣官祭福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭显佑宫。东岳庙。城隍庙。　　

○上诣安佑宫行礼。
  </div>
  <div class="pagination">
   <a href="清实录嘉庆朝实录_page266.html">
    上一页
   </a>
   <span>
    ...
   </span>
   <a href="清实录嘉庆朝实录_page262.html">
    262
   </a>
   <a href="清实录嘉庆朝实录_page263.html">
    263
   </a>
   <a href="清实录嘉庆朝实录_page264.html">
    264
   </a>
   <a href="清实录嘉庆朝实录_page265.html">
    265
   </a>
   <a href="清实录嘉庆朝实录_page266.html">
    266
   </a>
   <span class="current-page">
    267
   </span>
   <a href="清实录嘉庆朝实录_page268.html">
    268
   </a>
   <a href="清实录嘉庆朝实录_page269.html">
    269
   </a>
   <a href="清实录嘉庆朝实录_page270.html">
    270
   </a>
   <a href="清实录嘉庆朝实录_page271.html">
    271
   </a>
   <a href="清实录嘉庆朝实录_page272.html">
    272
   </a>
   <span>
    ...
   </span>
   <a href="清实录嘉庆朝实录_page268.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
