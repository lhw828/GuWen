<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 119 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 119 页/共 148 页</h1>
    <div class="content">○民政部奏、拟整饬地方自治办法。依议行。早事　　

○调民政大臣善耆为理藩大臣。以仓场侍郎桂春署民政大臣。以镶红旗蒙古副都统瑞丰署仓场侍郎。现月　　

○调荆州将军凤山为广州将军。以理藩大臣寿耆为荆州将军。未到任以前。以荆州左翼副都统连魁兼署。政治官报　　

○戊午。谕内阁、电寄张鸣岐。据电奏、广东匪踪遍境。岌岌可危。兵力仍虞单薄。请再添勇十营。专备全省策应等语。攻内阁会议具奏。张鸣岐身任疆圻。责无旁贷。务当振刷精神。妥筹布置。所请肬■闲员接替之处。著毋庸议。寻奏、业经准如所请。应饬按照练兵处奏定召募陆军格式办理。其饷项仍由该督臣通盘筹画。腾挪匀拨。从之。　　

○贝勒载润等奏、陆军贵胄学堂。拟添新班学生。应需经费。请饬部核议筹拨。下部议。现月摺包　　

○御史萧丙炎奏、各省府厅州县设立审判检察等厅。诸多窒碍。请陈其略。一曰人民程度不及。一曰补助机关未备。一曰审判人才难得。一曰经费浩大难筹。拟请饬部转饬各省。除省城商埠业经设立外。其余概从缓办。又奏、拟请通饬各省。查照奉天办法。设立特别地方审判厅。均下部知之。摺包现月　　

○两广总督张鸣岐奏、粤省原收赌饷四百七十六万五千七百余两。今因禁赌。筹款抵补。本年尚不敷银一百九十六万八百两。拟筹借以济要需。下部知之。摺包　　

○又奏、粤省匪氛甚炽。现办清乡。拟分别异常寻常劳绩给奖。如所请行。摺包　　

○赏重逢乡举广东南海前陕西朝邑县知县李广绶加知府衔。现月　　

○己未。谕内阁、电寄督办赈务大臣冯煦等。据电奏、扬镇常三属沿江各圩。被水冲决。秋禾多被淹没。小民困苦达于极点等语。著该大臣电商盛宣怀加筹赈款。妥为抚恤。并著张人骏程德全。迅筹赈济。毋任灾黎失所。电寄　　

○引见创办实业翰林院庶吉士王鸿翔。三年期满游学毕业翰林院庶吉士陈正猷。得旨、王鸿翔著授职编修。陈正猷著授职检讨。现月　　

○引见已革直隶补用知州前署密云县知县陈雄藩。已革江西余干县知县何其坦。得旨、原倢■＜曰融＞■＜石木＞处。情节较重。均著毋庸开复。现月　　

○两广总督张鸣岐奏、已故革职广东水师提督何长清。被倢■＜曰融＞■＜石木＞冤抑。恳予开复原官。以顺舆情。得旨、何长清著开复原官。摺包　　

○庚申。谕内阁、张人骏电奏、江南财政危急情形。请以轻自议借五百万两。将两次重息借款。一律还清等语。著度支部迅速查明议奏。电寄　　

○又谕、张鸣岐电奏、提督李准伤势无碍。并连日诊治情形等语。知道了。电寄　　

○又谕、度支部奏、革道交代未结私行离沪请严饬缉提归案查办一摺。革道蔡乃煌亏款一案。前已有旨责成张人骏、程德全、将款目清查。核实估计。勒限一个月完结。如逾限不清。将该革道严行监追。该督抚等应如何认真防范。迅饬清结。乃竟漫不经心。致令托故远扬。实有不合。著张人骏。程德全。务将该革道蔡乃煌迅速拏获。严行监追查办。毋任再事暒滟它延。以重公款。原摺著钞给阅看。廷寄　　

○又谕、电寄瑞澂等、据电奏、请将陕西补用道王毓江调湘委用等语。王毓江著准其调湘差遣委用。电寄　　

○又谕、电寄宝棻。据电奏、归陈两属防务。添拨军队布置情形等语。仍著该督抚饬派出营队。认真防缉。毋稍疏虞。以靖地方。电寄　　

○度支部奏。请拨吏部旧有衙署。建筑大清总银行。从之。早事　　

○黑龙江巡抚周树模奏、重绘黑龙江全省舆图呈览。报闻。摺包　　

○调福建漳州镇总兵马金叙为河南南阳镇总兵官。河南南阳镇总兵郭殿邦为福建漳州镇总兵官。　　

○以宿＜目辟＞行＜匧心＞口＜韦未＞＜夗贝＞勤劳予提督衔甘肃河州镇总兵何宗莲等、升叙加衔有差。现月　　

○辛酉。谕内阁、电寄赵尔丰等。盛宣怀奏、沥陈川路情形一摺。所有请饬四种总督转饬李稷勋。仍驻宜归。暂管路事。督办大臣未接收以前。勿许离工。并责成该督遵照前旨。迅速会同端方、将所有收款。分别查明细数。实力奉行。俾得按照所拟办法。早日决定等语。均著照所议办理。本日又据瑞澂、端方、电奏各节。应由端方就近迅速会商赵尔丰。懔遵晶■宜次谕旨。妥筹办理。严行弹压。毋任滋生事端。并将详细情形。随时查明电奏。电寄　　

○内阁会奏、窃维振兴司法。筹费为先。改定官制。汰敺■几为亟。查修正筹备清单。各省府州县审判厅。均限于宣统四年成立。现在各省库款。皆属奇绌除省城商埠外。多未举办。惟宪政根基。重在区分司法行政。若因囿于款项。致观成无日。实于豫备宪政。大有关碍。再四酌度。自以裁汰府城首县。提取原有款项。筹设各府地方审判厅为合宜。查东三省新疆南路新设各府。皆无首县。热河旧设之承德府。及贵州之思州等府。向皆自管地面。与各省直隶州相类。刻下筹备宪政。重在　　

○一官得一官之用。向者有首县之知府。止监督所属。不亲民事。所属州县。遇有重要事务。多径达院司取决。该府等但司勘转例行各件。循名责实。不得谓非闲敺■几。现在厘定官制。须先妥筹办法。以期官无敺■几滥。事无旷废。裁并各府首县。证之新旧法制。揆之地方治理。实无窒碍。且有数便。各省知府。以不亲民事。每于地方少所体验。往往于考察属员。兴除利病。多有隔阂。今令兼治民事。则地方蠹弊。民闲疾苦。皆易周知。其便一也。近论治者。每谓外官大则督抚。小则州县。最为重寄。称职为难。知府一官。则谓易于充位。若分任地方。于振兴民治。甄核人才。皆有所益。其便二也。各府廉俸而外。公费幕脩。大都派之各属。而首县陋习相沿。几专以供应本府为事。现在清理财政。期于经用毫无虚糜。供应皆为除汰。今裁去首县。予以民治。则支出者为必要之需。供应者绝承奉之本。而各省首县支应各上司官署之弊。自可一律裁除。由督抚另定办法。不再贻累属员。其各首府县。向来迎送过往差使伺应院司之习。亦应绝禁。其便三也。惟各府首县。例定廉俸。为数均少。向资以办公者。多在钱粮平余漕余及规费等款。除各省现已报明度支部者外。均应令和盘托出。不得稍有隐匿。以免裁缺之后。应提之款。又归无著。而此大宗款项。即可拨为设立审判厅之用。其首县衙署。亦可腾出建设法庭。庶各府地方审判厅。即可依期成立。请饬各省将各府同城首县。概行裁汰。并入该府管理。照直隶州办法。仍兼管属县。提取原有款项。并划拨县署。作为筹设地方审判厅之用。迅速设立府治审判厅。以饬民治而重司法。依议行。摺包　　

○又奏、改设内阁官报。以为公布法律命令机关。酌拟条例十二条。缮单呈览。依议行。摺包　　

○都察院代奏、裁缺内阁中书陈震福。条陈南洋各岛侨民关系紧要亟应兴教劝富以系人心而杜隐患。谨陈办法。其关于教育者三。一恭绎列朝掌故。以彰圣德。二请设立中国官报。以正民听。三请添置侨籍学额。以示一体。关于商业者三。一合办商业银行。二组织邮船公司。三推广华商联合会。关于奖励者二。一奖励商会之总协理与议董。二奖励学堂之职员与学生。下阁议。

摺包现月　　

○添铸海军部各司处。直隶高等审判厅。印信。管理前锋护军等营事务大臣。邮传部邮电各总局。关防。早事　　

○命学部左侍郎宝熙为实录馆副总裁。现月　　

○旌表仰药殉节。烈妇山东菏泽县已故裁缺陆军部郎中马毓桢之妾焦氏。现月　　

○壬戌。谕内阁、张鸣岐奏、举劾文武员弁一摺。广东广州府知府严家炽。署惠州府知府试用知府徐书祥、潮州府知府陈兆棠、钦州直隶州知州覃寿＜辶黎＞方■土、署琼山县知县正任番禺县知县史允端、海阳县知县谢质、既据该督胪陈政绩。均著传旨嘉奖。试用直隶州知州蔡垚爔、前在东莞县署任内。任性妄为。残民以逞。试用通判王仁棠。前在琼山县署任内。越狱重案。匿不具报。化州知州润惠、驭下不严。晶■宜被控告。拣发知州赵鹤清、办理清乡糊涂疲玩。清远县知县朱永观。瞻徇蒙蔽。罔恤民冤。陆丰县知县许成熙、前在开建县署任内。偏袒差役。办事颟顸。兴甯县知县冯琛、乖谬性成。不明事理。教习知县程维清、前在佛山同知署任内。于匪徒闹捐。恇怯因循。毫无布置。截取知县熊范、前在长甯县署任内。纵容差役。藉端需索。补用知县淩启瑞、办理清乡。迁延粉饰。詹功泽。前充汕头警务长。性情贪黩。警政不修。龚谦光、清乡不力。借盗冒功。试用知县李在杓、前在龙川县署任内。任用劣胥。怠于听断。何煜恒、前在开平信宜县各署任内。操守难信。物议繁滋。魏华烈、前充饷械所委员。估修营舍。工程草率。试用按经历区木滟百年。前充区官。暴戾横行。舆情不服。县丞陆树铭、前充佛山警务长。警务废弛。酿成重案。茭塘司巡检陈蓥、庇赌收规。罔知自爱。候补从九品姚雄辉、内行多亏。人言啧啧。张鸿宜、病躯恋栈。心地糊涂。试用从九品易润章。前在五斗司巡检署任内。坐视闹捐。一筹莫展。朱振基、任意诬捏借事生端。花县典史王良彝、典狱疏忽。声名平常。琼山县典史阮宗耀、脱囚无获。职守多亏。候补守备谭世昌、纪律不严。纵勇滋事。彩阳堂汛千总黄士平、前在佛山都司署任内。匪徒闹捐。不善弹压。市桥汛外委傅荣高、候补千总前署钟村汛把总陆汝恭、裁缺井汛把总前署东圃汛外委罗德华、均私收赌规。俱著即行革职。蔡垚爔、黄士平、均著留营效力。以观后效。试用巡检程起雷。前充饷械所委员。购买军装。吞冒滋弊。著革职严追吞款。前办石龙税务补用知县任玉树、欠解税款。任催罔应。著暂行革职。勒限追缴。南韶连镇总兵杨忠义、高雷阳道荣元、候补道恽学基、王祖庆、韶州府知府联＜辶黎＞方■土、琼州府知府庆斌、才具平庸。难资造就。杨忠义、荣元、联＜辶黎＞方■土、庆斌、均著开缺。与恽学基、王祖庆、一并咨送回籍。电白县知县许南英、前在三水县署任内。办事不力。著摘顶留省察看。现月　　

○江苏巡抚程德全奏、道员应德闳等才具政绩。为苏省不可多得之员。请将应德闳、交内阁存记。童宝善等三员、尽先酌补。得旨、均不准行。摺包　　

○以缉捕勤奋。开复已革广东水师补用副将李世桂原官。摺包　　

○以畏葸无能。革广东阳江营游击李清华等职。遣戍递籍有差。摺包　　

○予因公殒命广东补用知府李象辰、剿匪阵亡守备金振邦。千总马致忠。优恤。摺包　　

○癸亥。谕内阁、电寄张人骏等。据电奏、皖南各属。复于本月十七八等日。狂风大作。挟以暴雨。江水陡涨。巨浪晶■宜冲。滨江沿河各圩。多被冲破。灾情实所罕见。日后筹修堤坝。约计至少非五六十万金不办等语。皖南各属。屡被灾祲。小民荡析离居。殊堪悯恻。即著张人骏等、妥筹抚恤。毋任失所。应修堤坝各工。并著竭力筹措。早日修复。以澹沈灾。电寄　　

○协办大学士弓滟＜兪＞滟弓德院院长荣庆奏、请肬■闲派大员。会同承修文庙要工。得旨、著毋庸添派。现月　　

○御史叶芾棠奏、闽省禁种罂粟。业经净绝。恳请禁运入闽。以清烟毒而纾民困。下部知之。摺包现月　　

○御史端谨奏、中央教育会议案奇衰。有妨学务。请饬部将该会初等小学停止读经讲经暨男女同校两议案撤销。嗣后开议时。无论会长会员。再有持论奇衰者。应由该部随时开除。毋得意存纵庇。下部知之。摺包　　

○以广东陆路提标中军参将邓廷光为南韶连镇总兵官。现月　　

○甲子。谕内阁、增韫奏、举劾属员一摺。浙江仁和县知县沈惟贤、署石门县试用知县盛鸿焘、山阴县知县增春、会稽县知县陈德彝、署余姚县试用知县丁德威、调署黄岩县太平县知县胡为和、署兰溪县大挑知县黄为熊、署浦江县遂安县知县李棻、开化县知县吴宝鉴、既据该抚胪陈政绩、均著传旨嘉奖。候补同知路珩、心地糊涂。办事草率。署临安县补用知县彭循尧、嗜赌若命。百务废弛。署奉化县补用知县魏桐、权柄下移。行同聋聩。代理嵊县补用知县朱廷干、丁役弄权。毫无察觉。调署甯海县金华府通判张正芬、办事粗疏。舆论不孚。补用知县吴亮询、性情迂缓。玩视要公。余杭县典史华荣光、操守难信。安吉县典史王钊、擅受词讼。甯波府经历邹应福、性情卑鄙。署鄞县典史试用从九陈承言。工于钻营。定海厅司狱莫踰制、声名甚坏。长浦司巡检许元藩、罔知检束。代理黄岩县典史试用巡检戚有庆、卑鄙近利。均著即行革职。道头巡检葛文浚、嗜好甚深。著革职永不叙用。署温州府知府候补知府冯学滟＜扌戋＞典、才具平庸。难期表率。著以同知降补。永康县知县崔钊、优柔寡断。放弃职权。著以府经历县丞降补。龙游县知县葛锡爵、年力就衰。难期振作。著勒令休致。建德县知县罗文槐、识见拘墟。难膺繁剧。著开缺另补。现月　　

○陆军大臣荫昌奏、军事司法。应归划一。各处狃于习惯。办理纷岐。请饬照章办理。以重法权而维军纪。依议行。摺包　　

○东三省总督赵尔巽奏、整顿奉省旗民各地粮租。改徵国币。拟嗣后无论旗地民地。凡原分三则者。上则每一亩徵国币一角二分。中则六分。下则三分。一律改归民衙门徵收。国币未通行以前。按前数折成库平核算。每正银一两。或国币一圆。加收办公金二成。不准再有补平火耗解费等名目。请饬交资政院会议。以重租课而归统一。下阁议。摺包　　

○又奏、拟设金州专额议员一名。以顺舆情。如所请行。摺包　　

○实授叶景葵为大清银行正监督。现月　　

○乙丑。谕内阁、张人骏电奏、委江苏提法使左孝同署布政使。递遗提法使篆务。会同江苏巡抚、另行遴员接署等语。知道了。电寄　　

○内阁奏、各部则例。久未纂修。亟应修定现行法规。现正遵照内阁办事暂行章程。将应奏事件。分别规定。另拟章程。然欲彻底划清。必整理例案。厘为法规。使办法各有一定。此修订法规。关于内阁办事章程之实行者一也。行政审判院。行将设立。行政审判事件。应以法令指定。若法令尚未规定。则评定亦无所适从。此修订法规。关于行政审判法之编订者二也。法令之形式不完。必至宪法行而旧日奏案难于适用。窒碍因以环生。此修订法规。关于宪法之施行者三也。请饬各衙门编纂现行法规。各就主管事务。酌量分类。冠以各项法令名称。又拟请嗣后京外各衙门。除现应循例奏报事件外。所有关于法令性质。应具奏请旨者。无论新定办法或改定办法。系特交内阁会议事件。及内阁主管事件。或内闾总协理大臣认为应以法令规定事件。由内阁法制院撰拟。其属于一部主管。或他部兼管者。由各该部分别拟具草案。逐款胪列。定为条文。冠以法律条例章程规则等名称。咨送内阁。由法制院审查。覆核具奏。依议行。摺包现月　　

○邮传部奏、定期接收驿站。并拟随时变通办理。又奏、各衙门由邮报处往来文件。照章纳费。均报闻。早事　　

○湖南巡抚杨文鼎奏、淮粤划分引界后。湘省应徵粤盐厘税等款。拟按粤盐之销数。定湘省之收款。下所司议。摺包　　

</div>
    <div class="pagination">
<a href="清实录宣统朝政纪_page118.html">上一页</a><span>...</span><a href="清实录宣统朝政纪_page114.html">114</a><a href="清实录宣统朝政纪_page115.html">115</a><a href="清实录宣统朝政纪_page116.html">116</a><a href="清实录宣统朝政纪_page117.html">117</a><a href="清实录宣统朝政纪_page118.html">118</a><span class="current-page">119</span><a href="清实录宣统朝政纪_page120.html">120</a><a href="清实录宣统朝政纪_page121.html">121</a><a href="清实录宣统朝政纪_page122.html">122</a><a href="清实录宣统朝政纪_page123.html">123</a><a href="清实录宣统朝政纪_page124.html">124</a><span>...</span><a href="清实录宣统朝政纪_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
