<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 494 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 494 页/共 681 页</h1>
    <div class="content">
○乙未。乌朱穆秦和硕车臣亲王色登敦多卜、多罗额尔德尼贝勒博木布、来朝　　

○免江南邳州沛县、本年分水灾额赋有差　　

○丁酉。赐苏尼特、喀尔喀、翁牛特、柰曼、和托挥特、扎鲁特、敖汉、蒿齐忒、乌朱穆秦、喀喇沁、王、贝勒、贝子、公、额驸、台吉等、银币鞍马有差。　　

○赐喀喇沁蒙古随围官兵、银币布匹有差　　

○戊戌。上驻跸伊玛图和洛　　

○己亥。上驻跸永安拜达巴汉地方　　

○辛丑。上驻跸宜荪毕喇色钦地方　　

○壬寅。免湖广沔阳州、潜江县、及沔阳卫、本年分水灾额赋有差　　

○癸卯上驻跸达颜达巴汉昂阿地方　　

九月。甲辰朔。上驻跸宜荪萨尔巴里昂阿地方　　

○乙巳。上驻跸格尔齐老地方　　

○丙午。上驻跸乌里雅苏台　　

○遣官祭历代帝王　　

○遣官祭城隍之神　　

○授和硕简亲王雅尔江阿妹为郡主。壻颜布、为和硕额驸　　

○己酉。上驻跸乌喇岱昂阿地方　　

○庚戌。上驻跸噶海图地方　　

○辛亥。上驻跸克勒乌里雅苏台　　

○壬子。上驻跸穆禄喀喇沁地方。　　

○予故原任礼部侍郎高士奇、祭葬如例　　

○癸丑。上驻跸坡濑噶山　　

○甲寅。上驻跸博洛和屯　　

○乙卯。上驻跸喇门噶山　　

○丙辰。琉球国中山王尚贞、遣陪臣毛兴隆等、进表、贡方物。宴赉如例　　

○礼部题、刑部右侍郎励杜讷病故。奉上□日、励杜讷简侍内廷、勤劳岁久、应得恤典、察例具奏。今查例应遣官致祭。并给与半葬。得上□日、依议。著给与全葬　　

○丁巳。上驻跸喀喇和屯　　

○谕大学士九卿等、朕因山左灾荒、劳心殚思屡行咨访。山左□山戊示□歉非止今□山戊示□为然。地方官历年隐匿不报。今春朕因阅视河工、亲见灾黎情形、始行筹画赈济。今岁田禾虽云失望。尚有薄收之处巡抚、布政使、为伊等素有欠缺、欲巧图完补、故甚其词以奏报。又夤缘科道、纷纷急奏、言盗贼蜂起、人民相食、私冀或开事例、或拨银两、因于其中侵蚀、托言赈济、而实欲完补亏空、以施鬼蜮之谋也。今京师遣往三路赈济人员、俱掣签派拨州县、并不分成灾与否、一概散赈。遣去人员、未奉有稽察谕上□日、惟视巡抚布政使所指地方赈济。应将此事、交与三路大臣、加意稽察。至于御史李发甲、条奏盗贼蜂起、人民相食、亦当明白询问、如盗贼蜂起、必有杀人放火、抢夺财物粮米之处、与失事之人。如人民相食、亦必有被伤之人、与食人之。人如有不实、即为巡抚、布政使、急请设法银两而言也。大学士九卿诸臣、会同议奏。言官并不实心为民、专为巡抚布政使起见。不诚可愧乎　　

○戊午。谕大学士等、山东地方、称有海贼坐鸟船二只行劫。朕思山东不能造鸟船必从福建、浙江、江南、造成而来。历年福建商船于六月内到天津、候十月北风始回。朕因欲明晰海道、令人坐商船前往、将地方所经之路、绘图以进、知之甚悉。今欲知海贼之源、但令往福建、浙江、及江南崇明等处察访、即得之。若在山东察访、必不能得。目下冬令将届、正值北风、海贼不能久留于直隶山东、必已向浙闽路去。俟明岁船只可行时、令有水师海船之省、入各海岛搜剿　　

○己未。上驻跸鞍子岭　　

○免浙江遂安县、本年分水灾额赋十之三　　

○山东巡抚王国昌、因御史顾素、参其匿灾不报。又复同布政使刘暟、欲开事例、补其亏空。具疏请赐罢斥。上谕大学士等曰、王国昌、不过一老实人。朕曾询问李光地、张鹏翮、伊等亦言王国昌在地方、并无苛索、亦无劣迹。惟刘暟在京时、即落拓无依。初靳辅在河工时、曾任用之。后以中路出兵运米、升至布政使。乃一能巧匪人。将王国昌任意驱使、甚易事耳。此事、著同前日谕九卿之上□日、一并议奏。　　

○以翰林院侍读学士徐元正、为武会试正考官。户科给事中汤右曾、为副考官。　　

○免湖南攸县等五县、本年分旱灾额赋有差　　

○免浙江龙游等八县、本年分旱灾额赋有差　　

○庚申。上驻跸两间房。　　

○辛酉。上驻跸遥亭。　　

○贵州巡抚王燕、以病乞休。允之。　　

○壬戌。上驻跸密云县。　　

○癸亥。上驻跸汤泉。　　

○甲子。上回宫。诣皇太后宫、问安。　　

○丙寅。免直隶永清、宝坻二县、本年分水灾额赋有差。　　

○免湖广江陵县、本年分水灾额赋有差　　

○丁卯。上奉皇太后、幸畅春园。　　

○九卿会议、山东巡抚王国昌、内升布政使刘暟、及条奏山东灾荒事御史李发甲、俱应革职。得上□日、王国昌等之事。尚未清楚。今命何人前往代彼办事。王国昌、暂留任。刘暟、亦著留山东。俟事明之日、再行具奏。布政司钱粮、交新任布政使赵宏燮、察明报部此系赵宏燮专责、彼不详慎、可乎。观御史李发甲条奏、且设心以为山东事务、如此紧急、遣人赈济、则愿去者少、不得已、非动库银、必开事例。此为民乎。抑为刘暟乎。如此行私、本应革职。但身居言责、从宽降三级留任。至外转时、著外转　　

○湖广提督俞益谟、偏沅巡抚赵申乔、题报红苗抢掠、地方不靖。上谕大学士等曰、红苗事、当筹一劳永逸之计。苗人固惯行抢掠、而因内地人勾通煽诱者亦有之。今照招抚广东八排猺人事、遣大臣一员、前往领荆州兵。再酌派广西、湖南、贵州、三省兵、齐至苗地、并力围困、令其畏惧就抚、则百姓可永免侵掠之患矣。尔等与九卿会议具奏　　

○升都察院左副都御史陈论、为刑部右侍郎　　

○调镶白旗蒙古副都统达尔占、为正蓝旗满洲副都统。升前锋参领吴尔德黑、为镶白旗蒙古副都统。船厂协领喀珥图、为宁古塔副都统　　

○己巳。大学士九卿遵上□日议覆、湖广提督俞益谟等、所奏红苗一事。仍照前招抚广东八排猺人之例、派遣在京大臣、率前锋四十人前往。调遣荆州、及广西、贵州、湖南、三省兵、酌量招抚剿灭。上曰、满洲兵所向无敌。顷广东仅发前锋四十名、八排猺人、望风投降。今苗人一闻特遣禁旅自必畏而就抚。若辈不如此示以利害则地方百姓何能安居尚书席尔达原任川陕总督、曾管辖兵丁红苗之事著席尔达同副都统图思海徐九如前往　　

○吏部议、原任陕西临洮道王永羲母朱氏叩阍因其子为甘肃巡抚齐世武诬参负屈并齐世武勒令地方立德政碑等款查事在赦前齐世武应免议处上命齐世武降五级留任复谕大学士等曰、此疏内有请禁督抚建德政碑等语凡居官果优纵欲禁止百姓立碑亦不能止如劣迹昭著虽强令建碑后必毁坏闻昔日屈尽美为广西巡抚回京时、百姓怨恨持锹镢锄其马迹庶民之心、岂能强致耶禁止立碑一段著删去　　

○庚午孝慈高皇后忌辰遣官祭福陵　　
</div>
    <div class="pagination">
<a href="清实录康熙朝实录_page493.html">上一页</a><span>...</span><a href="清实录康熙朝实录_page489.html">489</a><a href="清实录康熙朝实录_page490.html">490</a><a href="清实录康熙朝实录_page491.html">491</a><a href="清实录康熙朝实录_page492.html">492</a><a href="清实录康熙朝实录_page493.html">493</a><span class="current-page">494</span><a href="清实录康熙朝实录_page495.html">495</a><a href="清实录康熙朝实录_page496.html">496</a><a href="清实录康熙朝实录_page497.html">497</a><a href="清实录康熙朝实录_page498.html">498</a><a href="清实录康熙朝实录_page499.html">499</a><span>...</span><a href="清实录康熙朝实录_page495.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
