<!DOCTYPE html>
<html>
<head>
    <meta charset="UTF-8">
    <title>清实录宣统朝政纪 - 第 85 页/共 148 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录宣统朝政纪 - 第 85 页/共 148 页</h1>
    <div class="content">○以庸劣阘敺■儿。革热河署平泉州大名城州判葛祥璐等职。摺包　　

○以学行敦实。予浙江余姚县举人黄炳＜辶黎＞方■土事迹宣付史馆。现月　　

○蠲缓云南晋甯、江川、陆凉、宾州、各属被灾地亩钱粮。摺包　　

○戊辰。谕军机大臣等、宝棻电奏、钦定宪法。提前颁布等语。原电著交会议政务处王大臣公同阅看。现月　　

○贵州巡抚庞鸿书奏、续裁绿营将弁。将抚标及提镇各标。自副将以下各员弁。择其驻扎同城无裨实用者。量为裁撤。总计共裁副将二员。游击四员。都司六员。守备十五员。千总十员。把总二十九员。外委二十九员。查内有应行归并者四营。如贵阳营城汛千把外委、拟拨归抚标中军管辖。安顺营城汛千把外委、拟拨归提标中军管辖。新添营城汛千把外委、拟拨归定广营都司管辖。古州左营都溪分汛把总、拟拨归中营管辖。又有应行酌改者六营。如八寨游击、拟移驻都匀。镇远镇标右营都司、拟移驻八弓。安顺营存城千总、拟移驻旧州。都匀协存城千总、拟移驻八寨。铜松协左营存城千总、拟移驻石岘汛。右营存城千总、拟移驻巴芳汛。此外存留将弁各员缺。查其驻扎处所。半系边要重地。可辅防营兵力之所不及。拟请暂缓裁撤。俟随时察看情形。再行奏明办理。下所司知之。摺包　　

○添铸新疆焉耆府经历兼司狱事印信。从巡抚联魁请也。摺包　　

○以云南交涉使世增为布政使。现月　　

○以前贵州威甯镇总兵苏元瑞为贵州镇远镇总兵官。现月　　

○以任用私人操守难信。革山东暂办下游河工道员何国禔等职。摺包　　

○以侵蚀新饷。有意弊混。革新疆游击谢封申职。永不叙用。摺包　　

○蠲免贵州龙里县被灾田亩粮租。摺包　　

○豁免新疆迪化、昌吉、绥来、阜康、孚远、奇台、镇西、哈密、库尔喀喇乌苏、甯远、塔城、十一厅县民欠银粮籽种。摺

包

　　

○己巳。孝敬宪皇后忌辰。遣官祭泰陵。　　

○以豫河霜降安澜。发大藏香十枝。交河南巡抚宝棻祇领。虔诣河神庙祀谢。廷寄　　

○东三省总督锡良奏、东省豫备巡警。逐渐成立。合计人数。约有二三十万人。均须发给枪枝。以资操练。恳准饬陆军部迅速全数商订购运。以重武备而济急需。下部妥议具奏。摺包　　

○以外务部丞参行走夏偕复署云南交涉使。现月　　

○以豫河霜降安澜。修防出力。予开缺河南布政使朱寿镛等优叙加衔有差。现月　　

○庚午。以罔知检束。不守官箴。革湖南甯远县朱廷英等职。摺包　　

○以积劳病故。予湖南知县刘鸣等优恤。摺包　　

○以战功卓著。积劳病故。复已革记名提督前浙江黄岩镇总兵李新燕原官。摺包　　

○纂修官李湛田恭纂　　

帮总纂官蓝钰恭辑监修总裁世恭阅正月初四日正总裁那月日专司蒿■禾本陆恭覆阅甲寅正月二十九日　　

徐月日　　

荣月日副总裁唐月日　　

宗室宝恭阅一签三月初一日

　　

陈恭阅九签二月十四日　　

熙月日　　

郭恭阅十一月十八日　　

宗室麒月日


大清宣统政纪卷之四十三　　

宣统二年。庚戌。冬十月。辛未朔。时享太庙。遣肃亲王善耆恭代行礼。官报　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官诣梁格庄祭德宗景皇帝暂安寝殿。　　

○遣官祭端慧皇太子园寝。醇贤亲王园寝。　　

○颁宣统三年时宪书。早事　　

○以延欠公款。革丁忧开缺江西分宜县知县姜振翔。已故德兴县知县杨景星职。与另案倢■＜曰融＞■＜石木＞革之兴国县知县秦镕、一并勒追。摺包　　

○壬申。监国摄政王代诣养心殿。德国使臣雷克司、海军协都统莒乐等、觐见。官报　　

○河南巡抚宝棻奏、筹款修筑陆军营房。下部知之。摺包　　

○癸酉。谕内阁、前据各省督抚等、先后电奏。以钦颁宪法、组织内阁、开设议院为请。又据资政院奏称、据顺直各省咨议局、及各省人民代表等、陈请速开国会等语。当将原摺电交内阁会议政务处王大臣。公同阅看。旋据该王大臣等、各抒所见。具说呈进。又于本月初二日。召见该王大臣等、详细垂询。切实讨论。意见大致相同。溯自分年筹备立宪。期限定自先期。朕仰承付托之重。夙夜兢惕。无时不以继志述事为心。既不敢少事迟回。亦不敢过形急切。珑经都察院两次代奏、呈请速开国会。均即明白剀切宣谕。彼时为郑重要政起见。诚有不得不一再审慎者。乃揆度时势。瞬息不同。危迫情形。日甚一日。朝廷宵旰焦思。亟图挽救。惟有促行宪政。俾日进而有功。不待臣庶请求。亦已计及于此。第恐民智尚未尽开通。财力又不敷分布。操之过蹙。或有欲速不达之虞。故不能不验向背于舆情。决是非于廷议。今者人民代表。吁恳既出于至诚。内外臣工。强半皆主张急进。民气奋发。血■乣论佥同。自必于人民应担之义务。确有把握。应即俯顺臣民之请。用协好恶之公。惟是召集议院以前。应行筹备各大端。事体重要。头绪纷繁。计非一二年所能蒇事。著缩改于宣统五年实行开设议院。先将官制厘订。提前颁布试办。豫即组织内阁。迅速遵照钦定宪法大纲。编订宪法条款。并将议院法。上下议院议员选举法。及有关于宪法范围以内必须提前赶办事项。均著同时并举。于召集议院之前。一律完备。奏请钦定颁行。不得少有延误。总之决疑定计。惟断乃成。此次缩定期限。系采取各督抚等奏章。又由王大臣等悉心谋议。请旨定夺。洵属斟酌妥协。折衷至当。缓之固无可缓。急亦无可再急。应即作为确定年限。一经宣布。万不能再议更张。尔内外各大臣。务当协力进行。时艰共济。各省督抚。领治疆圻。责任尤重。凡地方应行筹备各事宜。更当淬厉精神。督饬所属。妥速筹办。勿再有名无实。空言搪塞。必使一事有一事之成绩。一时有一时之进步。无论如何为难。总当力副委任。如或因循误事。粉饰邀功。定即严惩。不少宽假。顾官吏有应顾之考成。国民亦有应循之秩序。此后傥有无知愚氓。藉词煽惑。或希图破坏。或踰越范围。均足扰害治安。必即接法惩办。断不使于宪政前途。稍有窒碍。以期计时收效。克日观成。上慰先帝在天之灵。下慰海内喁喁之望。将此通谕知之。现月　　

○又谕、现经降旨。以宣统五年。为开设议院之期。所有各省代表人等、著民政部及各省督抚。剀切晓谕令其即日散归。各安职业。静候朝廷详定一切。次第施行。现月　　

○谕军机大臣等、本年因安徽连遭灾歉。湖南黑龙江猝被水患。当经分别颁发帑银。由该督抚等、妥筹赈抚。其余浙江等省。据报偏灾。亦经谕令该督抚等、截留漕粮。并筹办急赈。妥为抚恤。小民谅可不至失所。惟念来春青黄不接之时。民力未免拮据。著该督抚等。体察情形。如有应行接济之处。即著认真查明。据实覆奏。务于封印以前奏到。候朕于新正降旨加恩。此外各该省有无被灾地方应行调济之处。并著一体查明具奏。该督抚等、务当痛除积习。饬属确查。不得稍有捏饰。以副朝廷实惠及民之至意。将此通谕知之。廷寄　　

○甲戌。谕内阁、钦定宪法。为万世不易之典则。现在提前筹办宪政。亟应首先纂拟宪法。以备颁布遵行。著派溥伦、载泽、充纂拟宪法大臣。悉心讨论。详慎拟议。随时逐条呈候钦定。如应添派协同纂拟之员。并著随时奏闻。候朕肬■闲派。以期迅速办理。克期告成。现月　　

○谕军机大臣等、有人奏知府讯案枉纵。民不聊生。请饬疆臣查办一摺。著增祺按照所奏各节。确切查明。据实具奏。毋稍徇隐。原摺著钞给阅看。寻奏、严家炽平日居官。颇著勤能。办事亦极谨饬。委无枉纵瞻徇情事。请免置议。报闻。廷寄　　

○又谕、电寄瑞澂、据电奏房县监犯反狱。戕杀狱官一案。当经批饬勋阳府伍铨萃提审。兹据审明刘金亭等、结夥反狱。执持器械。拒杀典史刘树桢。及禁卒军牢差役身死。并拒伤书役多人。俱罪干斩决。请将刘金亭、刘长春、林寿堂、王福生、袁得美、李培珍、先行正法等语。著照所请。该部知道。电寄　　

○宪政编查馆奏、前纂成行政纲目一编。咨送各衙门逐条酌核。如有尚须量为变通损益。及事隶两部或数部者。由各衙门分别会商。详细签注。兹准各衙门先后咨覆到馆。臣等督饬馆员。详加厘定。仍依原奏体例。为表十有三。附表一。其各衙门签注。及臣馆厘定之文。仍分别摘要。注于附考格内。其未尽之义。则于每表之后。附加按语。而将原奏按语删除。另撰凡例十二条。著于篇首。以挈大纲。缮本呈览。又奏、核订新刑律告竣。缮虽呈览。并从之。摺包　　

○乙亥。以黄河秋汛安澜。颁发大藏香十五枝。交雷震春祗领。虔诣大王将军各庙祀谢。现月　　

○御史陈善同奏、日本之于我国。素抱囊括席卷之心。自本年夏开。吞并韩国后。颇闻彼增兵南满。严密布置。又复借逃避本国水灾为名。移民该处。阴行其侵掠政策。每日自轮船与南满铁路载来者。盈千累万。大有反宾为主之势。北满一带。俄国兵民。近日闻亦突增数万。该二国之制。民尽为兵。今日所谓累累之流氓。皆他日桓桓之劲旅。一旦祸发。腹背受敌。东三省兵民。将无插足之地。言念及此。可为寒心。又现在韩国新亡。其失业之民。及眷怀故国之士。往往窜入吉奉边境。叩关求庇。难保其中不无奸细匪人。别蓄诡计。稍有不慎。即恐贻日人以口实。肇将来之衅端。此均不可不长虑却顾者。应请饬外务部臣。会同东三省督臣。吉林黑龙江抚臣。先事绸缪。妥议抵制。以重边防。又奏、新疆省城。自经兵变。商民财产。损失无算。市面萧条。武备空虚。盗贼所在伏莽。窃发可虞。兼以俄国商民至该处者。日益加多。素萌窥伺。其侦探队潜踪四布。蓄谋叵测。万里岩疆。岌岌乎有朝不保夕之惧。应请饬新疆抚臣。认真整顿政务。安辑流亡。并一面赶紧修复军备。肃清盗匪。毋得稍有疏虞。均下所司知之。摺包　　
</div>
    <div class="pagination">
<a href="清实录宣统朝政纪_page84.html">上一页</a><span>...</span><a href="清实录宣统朝政纪_page80.html">80</a><a href="清实录宣统朝政纪_page81.html">81</a><a href="清实录宣统朝政纪_page82.html">82</a><a href="清实录宣统朝政纪_page83.html">83</a><a href="清实录宣统朝政纪_page84.html">84</a><span class="current-page">85</span><a href="清实录宣统朝政纪_page86.html">86</a><a href="清实录宣统朝政纪_page87.html">87</a><a href="清实录宣统朝政纪_page88.html">88</a><a href="清实录宣统朝政纪_page89.html">89</a><a href="清实录宣统朝政纪_page90.html">90</a><span>...</span><a href="清实录宣统朝政纪_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
