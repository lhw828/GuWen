<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 1017 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 1017 页/共 1316 页</h1>
    <div class="content">荣月日副总裁唐月日　　

宗室宝恭阅一签又五月七日

　　

陈恭阅四签二月十四日　　

熙月日　　

郭恭阅一签九月初九日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百九十一　　

光绪二十七年。辛丑十二月。癸巳朔上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。至丙申皆如之外记注　　

○谕内阁、本月初七日朕恭诣圜丘告祭。初八日。祗谒大社大稷告祭。先期斋戒三日。以伸诚敬。该衙门敬谨豫备。现

月

　　

○又谕、兴学育才。实为当今急务。京师首善之区。尤宜加意作养。以树风声。从前所建大学堂。应即切实举办。著派张百熙为管学大臣将学堂一切事宜。责成经理。务期端正趋向。造就通才。明体达用。庶收得人之效应如何核定章程。并著悉心妥议。随时具奏。现月　　

○又谕、现值时局大定。亟应整顿路矿。以开利源著仍派王文韶充督办路矿大臣。加派瞿鸿禨充会办大臣。张翼帮同办理。其关内外铁路事宜。改派袁世凯接收督办。胡燏棻会同办理。务各认真筹画。实事求是。以保利权。现月　　

○又谕、此次赔款载在约章。必须如期筹偿万不可稍涉迟延。致失大信著各直省将军督抚。务须遵照全权户部会议办法。竭力筹措。源源拨解按期应付。不准丝毫短欠。致生枝节。傥或因循贻误。定惟该将军督抚等是问。懔之慎之。现月　　

○又谕、翰林院为储材之地。平日并无公事。从容清暇。正宜博通经济。期为有用之才。以备国家任使。著掌院学士将该衙门人员。督饬用功。于古今政治。中西艺学均应切实讲求。务令体用兼赅。通知时事。而无习气。限五个月后甄别一次。由该掌院学士严行考核。分别优劣。据实奏闻。毋稍徇隐。现月　　

○又谕、两广总督陶模奏、遵旨饬查广西学臣劣奣＜虘阝＞亦据实覆陈一摺。前据御史黄曾源奏倢■＜曰融＞■＜石木＞广西学政刘家模贪鄙各节。当交陶模查办。兹据覆称该学政嗜好甚深。关防不严罔知检束。所至之处增索棚规供应。并任听船户满载私盐被缉私厂拏获。该学政谓有衣物寄放在船电请查追。一时传为笑柄等语。学政为一省师表当如何洁清自矢。恪守官箴似此贪劣昭著。实属辜恩负职。御史刘家模著即行革职。以示惩儆。现月　　

○谕军机大臣等、嗣后外务部直日著在吏部之前一日。现

月

　　

○又谕、电寄蔡钧、朕钦奉慈禧端佑康颐昭豫庄诚寿恭钦献崇熙皇太后懿旨。上年拳匪之变。禁门以内。承日本兵官严饬弁兵极力保护。洵属睦谊可风深宫甚为感悦。著蔡钧转达日廷外部。传旨向日皇申谢并著查取兵官武弁职名迅速电复。以便分别等第赏给宝星。电寄　　

○命大学士荣禄王文韶、稽查钦奉上谕事件处。现月甲午谕内阁、昨已有旨饬办京师大学堂。并派张百熙为管学大臣。所有从前设立之同文馆。毋庸隶外务部著即归并大学堂。一并责成张百熙管理务即认真整顿。以副委任。现月　　

○谕军机大臣等、电寄伍廷芳、朕钦奉慈禧端佑康颐昭豫庄诚寿恭钦献崇熙皇太后懿旨。上年拳匪之变。禁门一带。承美国兵官严饬兵弁极力保护。洵属睦谊可风。深宫甚为感悦。著伍廷芳转达美廷外部。传旨向总统申谢。电寄　　

○云贵总督魏光焘奏、遴派总兵刘万胜统率绥靖等营。开赴广南。到边接防。剿办游匪并仿照陕西洋操队大致规模。将薪费员额。切实核减。更定营制。酌增饷需。以资饱腾。得旨、著即督饬认真训练。毋稍懈弛。摺包　　

○护理陕西巡抚李绍芬奏、陕省摊还赔款数钜期迫。未易筹办拟规复旧有差徭。约可岁筹银四十万两。藉抵偿款如所请行。摺包　　

○命翰林院编修吴敬修提督广西学政。现月　　

○调山西布政使李绍芬为云南布政使云南布政使林绍年为山西布政使。现月　　

○赏浙江提督吕本元穿黄马褂。现月　　

○蠲缓新疆玛喇巴什、库车、二厅被雹被水地亩粮赋摺包　　

○乙未。谕军机大臣等钦奉慈禧端佑康颐昭豫庄诚寿恭钦献崇熙皇太后懿旨。溥■滟隽回京后著在载瀛府第居住。妥为照顾。并随时管教。不准与外人接交。傥出外滋生事端。定惟载瀛是问。现月　　

○又谕、张行志所带三营著该总兵妥为遣撤。现经户部给发正二两月兵饷。即以二月分应领之饷。作为恩饷遣撤后张行志即著驰赴新任。将此谕知升允、并传谕张行志知之。现月　　

○陕甘总督崧蕃奏、库款支绌。裁并甘军。酌留八营。以节饷糈。仍饬择要驻扎。按时训练。得旨、著即妥为裁并。汰弱留强。以纾饷力。并遴员统带驻甘五营。认真训练。期成劲旅摺包　　

○福州将军景星等奏、遵议变通福州驻防练军并筹办情形。得旨、著即督饬认真训练。以资得力。摺包　　

○察哈尔都统奎顺等奏、察哈尔原有驻防满营拟就该营添设武备学堂。改练新军。即仿照北洋武备学堂章程。先行试办得旨、著即认真挑选训练。务成劲旅。以备缓急。摺包　　

○甘肃新疆布政使文光因病解职。以甘肃按察使潘效苏为甘肃新疆布政使。山东盐运使丰伸泰为甘肃按察使。现月　　

○命甘肃提督姜桂题在紫禁城内骑马。现月　　

○予故福建汀州镇总兵何得彪照军营立功后病故例优恤。

现月

　　

○予故湖北道员魏栋附祀故兵部尚书彭玉麟安庆省城暨湖南衡州府专祠。从安徽巡抚王之春请也。摺包　　

○丙申。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。国家与列邦讲信修睦。一秉大公历年以来。召见内外大小臣工。必以讲求时务联络邦交为训勉。每于州县等官。必谕以朝廷于教堂教士。一视同仁。务须加意保护并劝导百姓常使民教相安。切勿猜嫌多事此等告诫。不啻三令五申。令各该衙门人员。能仰体朝廷德意者固不乏人。其未能实力奉行著。亦复不少。嗣后务当屏除成见。开诚布公。择善而从。相接以礼自能中外辑睦。共享昇平。岂非安上全下之大幸。至各省民情不一。究竟良懦者多往往有宵小奸徒。展转煽惑造言生事。遂至酿成教案。多被株连。后悔无及。是在地方官平日与民相亲。随时开导。遇有民教争讼。听断持平无偏无激其有传习邪教。如白莲八卦等名目。藉端惑血■乣。本为法令所不容。久已悬为厉禁。务即申明晓示。严切稽查。有犯必惩以正人心而肃国纪。著各该省将军督抚一体遵照办理。将此通谕知之。现月　　

○又谕、上年拳匪内讧酿成巨祸皆由无知之王大臣。纵庇邪术挟制朝廷。职为厉阶其罪固无可逭。而当时愚妄之徒。逢迎附和与该王大臣等此呼彼应。论议嚣张。淆乱观听实属贻害国家。虽情节轻重不同要亦难逃洞鉴。自应一并惩创。以肃官常。开缺都察院左副都御史何乃莹、翰林院侍讲学士彭清藜、编修王龙文、江西赣州府知府连文冲、陕西补用知府曾廉、均著革职永不叙用。现月　　

○又谕、前因御史黄曾源、高楠、先后奏倢■＜曰融＞■＜石木＞福建学政檀玑贪劣各款。当经谕令许应骙确查。兹据查明覆奏。该学政被倢■＜曰融＞■＜石木＞纳贿得赃各节。虽查无实据。而去取不公。关防不密。固已异口同声。劣奣＜虘阝＞亦昭著。实属有玷官方。檀玑著即行革职。另片奏、檀玑按试泉漳等属。托词集捐。请饬如数交出等语。即著许应骙勒令该学政如数清缴。归入闽省赈捐款下备用。不准稍有隐匿。现月　　

○又谕、御史许祐身奏、劝立学堂恳请奖励一摺。各项捐输请奖实官。业经谕令永远停止。该御史请变通事例拟以捐输给予奖叙。实属自紊其例所请著不准行。现月　　

○又谕、许应骙奏查明浙省防营分别举劾一摺。浙江台州协副将王立堂副将吴杰、曹世华参将陈胜珠、游击陈登科、刘继泉、张连胜、都司杨文蔚、守备章玉坤、黎天才、冯斌元、沈平和、知县刘冕、县丞邹镕、千总朱盛贵、既据该督声称该员等技艺娴熟。纪律严明。均著传旨嘉奖。仍当随时督饬认真训练。以成劲旅台州协中军都司潘恭辂、狡妄嗜利。民怨沸腾提标左营游击刘百胜、昏庸务得。纪律不修。石浦营都司郑碧山、年力就衰。勇多缺额。绍兴协左营守备陆鹏超、专事酬应。疏于巡防。补用守备罗藻春、临事退缩难期振作。均著即行革职以肃戎政。现月　　

○闽浙总督许应骙奏、闽省机器局添建厂屋制造枪石滟驳。以毛瑟枪子拨发各营台领用。并拨海防捐款。以济要需。下部知之摺包　　

○署黑龙江将军萨保奏、俄参将卢边诺夫、持宽河金厂委员李席珍执照图占通省矿产。并谋占穷民生计现商驻江俄员。竭力抵拒。应请饬下外务部并盛京将军等分别查照办理。下部议。寻议上。以该俄员等占地过宽。不无窒碍。惟该将军所给执照。据称业与订明。只准采勘。不为开办之据。应俟将来勘竣。令其绘图贴说。咨部酌核。奏明请旨定夺。依议行。摺包　　

○又奏、俄人在海参崴创设满文学堂。以教俄童。托延墨尔根城鄂伦春、协领永善、为教习。现已派员署缺。饬令前往报闻摺包以肃亲王善耆为御前大臣。现月　　

○命礼亲王世铎管理雍和宫事务。　　

○上以告祭圜丘。自是日始。斋戒三日。现月　　

</div>
    <div class="pagination">
<a href="清实录光绪朝实录_page1016.html">上一页</a><span>...</span><a href="清实录光绪朝实录_page1012.html">1012</a><a href="清实录光绪朝实录_page1013.html">1013</a><a href="清实录光绪朝实录_page1014.html">1014</a><a href="清实录光绪朝实录_page1015.html">1015</a><a href="清实录光绪朝实录_page1016.html">1016</a><span class="current-page">1017</span><a href="清实录光绪朝实录_page1018.html">1018</a><a href="清实录光绪朝实录_page1019.html">1019</a><a href="清实录光绪朝实录_page1020.html">1020</a><a href="清实录光绪朝实录_page1021.html">1021</a><a href="清实录光绪朝实录_page1022.html">1022</a><span>...</span><a href="清实录光绪朝实录_page1018.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
