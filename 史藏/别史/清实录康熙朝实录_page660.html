<!DOCTYPE html>
<html>
<head>
    <meta charset="UTF-8">
    <title>清实录康熙朝实录 - 第 660 页/共 681 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录康熙朝实录 - 第 660 页/共 681 页</h1>
    <div class="content">夏。四月。丁酉朔。享太庙。遣都统伯四格行礼　　

○庚子。鄂尔多斯多罗郡王萨克巴故、遣官致祭。西安副都统巴尔布、以老乞休。允之。　　

○辛丑。多罗温良郡王孟峨妃薨、予祭一次。　　

○壬寅。议政大臣等议覆、四川总督年羹尧疏言、巴塘、里塘地方、近经云贵督臣蒋陈锡、奏请归丽江土知府管辖。臣查巴塘、里塘、向为西藏侵占。臣宣示圣主恩威。招抚投顺。虽归蜀归滇、莫非王土。但四川。见在用兵。一切运粮调遣之事、道经巴塘、里塘、关系紧要。拨归土司、则呼之不应。移咨滇省、则往返迟延。请仍归四川管辖、有济军务。又准都统武格咨称、云南进藏兵丁、须接运三月口粮。云南山高路狭、艰于运送。请以四川所运之米支给。查滇蜀两省、俱各进兵。而蜀省进兵七千、滇省进兵三千、多寡悬殊。恐蜀省所运之粮、不足供滇省之用。应如年羹尧所奏、行文云南督抚、将云南进藏兵粮、速行趱运。如武格等所领之兵、与噶尔弼兵会后。或云南运米未到。仍暂拨四川余粮支给。即于云南所运米内、照数补还。其巴塘、里塘地方、应暂归四川统辖。俟事平之日、再照原议、改隶云南。从之。　　

○癸卯。江西饶九南道石文焯、为江西按察使司按察使。　　

○乙巳。原任领侍卫内大臣公舅舅佟国维妻故。命妃、皇子、公主等、往吊。遣大臣、侍卫等、奠酒。发引时、又命皇子、公主、福金、及大臣、侍卫等、往送。　　

○以故湖广高罗安抚司田经子田国鼎、袭职。　　

○戊申。上巡幸塞外。命皇三子和硕诚亲王允祉、皇八子多罗贝勒允禩、皇九子固山贝子允禟、皇十子多罗敦郡王允＜礻我＞、皇十五子允禑、皇十六子允禄、皇二十子允祎、皇二十一子允禧、皇二十二子允祜、随驾。是日、自畅春园启行。驻跸郑格庄。　　

○免江南高邮、江都等、八州县、康熙五十八年分水灾额赋有差。　　

○己酉。上驻跸汤泉。　　

○辛亥。谕大学士等曰、去年秋、雨水沾足。冬间大雪。今春田皆种麦。朕出巡时、见麦苗颇佳。但尚需时雨。尔等传谕礼部、虔祈雨泽。　　

○壬子。上驻跸南石槽　　

○癸丑。孝端文皇后忌辰。遣官祭昭陵。　　

○上驻跸怀柔县　　

○以故三等精奇尼哈番毕礼克子乌尔图纳苏图、袭职。　　

○甲寅。上驻跸密云县。　　

○乙卯。上驻跸罗家桥。　　

○以翰林院编修李钟侨、为云南乡试正考官。吏部主事姜朝勋、为副考官。翰林院检讨宋筠、为贵州乡试正考官。礼部主事顾芝、为副考官。　　

○丙辰。上驻跸遥亭　　

○丁巳。上驻跸巴克什营　　

○戊午。上驻跸两间房。　　

○户部尚书赵申乔、以衰疾乞休。上谕大学士等曰、览赵申乔奏疏、朕深怜之。念其操守清廉、始终一辙。性虽暴躁、而为人朴直。年近八旬、病势料难全愈。倘一时不保、亦未可定。赵申乔、乃革职留任之官。可复还官职、仍令在任调理。其应赔之银、亦著从宽免追。尔等将此上□日、速行发去。使病人早知一日、五内安宁、便于调摄颐养也　　

○己未。上驻跸王家营　　

○庚申。上驻跸花峪沟　　

○辛酉。上驻跸喀喇和屯。　　

○喀尔沁固山贝子多罗额驸僧滚扎卜、来朝。　　

○壬戌。上至热河行宫、驻跸　　

○癸亥。谕大学士等曰、昨据报京师雨已沾溉、而口外地方、雨尚未足。尔等传谕礼部、仍虔祈雨泽。　　

○甲子。予故满洲副都统道保、广东潮州总兵官谢瑛、各祭葬如例。　　

○丙寅。喀喇沁多罗杜楞郡王和硕额驸伊达木札卜、来朝。　　

○靖逆将军富宁安疏言、巴尔库尔军前、见驻西安满洲兵二千八百名。虽派都统晏布、副都统邓其章、管辖。但晏布、非本处大臣。邓其章、亦系汉军副都统。将来事平之日。兵丁回至西安。恐不知孰为有功、孰为无功。或将并未效力兵丁、滥行捏报军功。亦未可定。请于西安满洲协领内、每翼委署副都统一员、稽察西安满洲兵。则将来开报军功、庶无捏报情弊、于军务有益。如蒙皇上俞允、请将军中所有西安满洲协领内、拣选开列伏候钦定。得上□日、交与议政。寻议大臣等议覆、应如将军富宁安所请、西安满洲兵丁、将西安满洲协领、委署副都统、令其管辖。至协领内、堪以委署副都统之人、即著富宁安拣选委署。从之　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百八十七



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百八十八　　

康熙五十九年。庚子。五月。丁卯朔。巴林多罗额驸林穆布、来朝。　　

○戊辰。科尔沁和硕达尔汉亲王和硕额驸罗卜臧滚布、来朝　　

○己巳。仁孝皇后忌辰。遣官祭陵　　

○庚午。兵部等衙门议覆、浙江道御史严开昶疏言、江南、浙江、江西、湖广、福建、五省营驿。每年遣人赴张家口、向商人王纲明等、领受马匹。查五省距张家口。计程数千里。商人所给之马、未必尽皆膘壮。路远日久、不无倒毙。地方官员、多受赔累。请嗣后五省营驿马匹、停其赴张家口领受。准令就近购买、以充营驿之用。应如所请。从之。　　

○壬申。调右卫副都统觉罗图拉、赴将军傅尔丹军前、参赞军务。　　

○以将军祁里德军前副都统穆克登、署前锋统领事。　　

○戊寅。议政大臣等议覆、四川总督年羹尧疏言、定例。蜀省兵丁月米、皆折银给发、听其自行采买。今成都驻防满洲兵丁、需米甚多年□山戊不□丰歉不齐恐一时采买长价、兵丁艰食。臣请将成都附近州县中有水路通行者、其应徵粮米、停止折银、改收本色。量给运费、交送成都。支给满洲兵丁、则军需有益应如所请。从之。　　

○己卯。遣官祭关圣帝君　　

○宗人府左宗正固山贝子苏努、因年老解退。以多罗贝勒满笃祜、为宗人府左宗正。　　

○刑部左侍郎李华之、以老乞休、允之。　　

○刑部等衙门议覆、都察院左都御史田从典等、察审凤阳府颍州知州王承勋、讦告安徽布政使年希尧、凤阳府知府蒋国正、需索规礼、逼勒交代、将亏空银两、捏造民欠、冒蠲钱粮等款。除年希尧需索规礼、逼勒交代之处、并无证据、无庸议外。其蒋国正于交代之时、虽未向王承勋、逼勒出结。但曾受王承勋规礼银八百余两。又前任颍州知州王盛文、亏空帑银、捏造民欠。蒋国正不行查出。迨王盛文病故之后。承认代赔、并无完解。复因康熙四十六七等年分、蠲免民欠钱粮。将伊应赔帑银三千七百九十余两、混入民欠册内、希图冒蠲、情实。蒋国正、应照侵盗钱例、拟斩监候。其捏造民欠、及收受规礼银两、俱著落蒋国正名下、照数追完。布政使年希尧、于蒋国正冒蠲钱粮之事、不行查出。应照失察例、革职。从之。　　

○辛巳。谕大学士等曰、总兵官金国正奏、陕西。两年歉收、百姓有流离之状。地方关系紧要。文武贤能之员、多调往军前者。此处极应留心。著交与九卿、详加议奏。闻四川绿旗兵丁、照常操练。其余各省、并不操练陕西兵丁、较他省甚多。出征者无几。见存之兵、应行操练。器械应行。修整。著严饬督、抚、提、镇、实心奉行。至总督鄂海、从前居官亦优。今因年老、声名大不如前。陕西省两年歉收之处、并未详悉奏闻。将此处亦传谕九卿　　

○又谕曰、今年为祈雨、屡次降上□日。虽己得雨、尚未沾足。应虔诚祈祷。至政事有可更改之处、著九卿议奏。　　

○谕议政大臣等、今□山戊不□稍早。应速行文与各路将军。或营中亢旱、马匹未肥。或进兵之路甚旱、水草不敷、俱未可定。勿谓既经议定进兵、不敢复以亢旱为辞、奏请停止。朕念军务所关甚大。从前屡谕尔等、及领兵大臣、凡军机之事、有今日定议。明日又改者、未可拘执。要在相其机变而行。朕于用兵之事、必熟思而后颁发上□日意。若无上□日意、又恐军中之大臣、难于奉行也。然军前或因亢旱而无水草、马匹倒毙、则兵丁如何前进、如何回旋、明年又如何进兵耶。总之雨水及时、牧草果好、前进自无艰阻。应即行进兵。倘或亢旱、马匹疲瘦、雨水不调、牧草不堪、则即以不宜进兵之处、令军中之大臣等、定议具奏。断不可以今□山戊不□若不进兵、来年亦可再进、作游移之语陈奏也。路途遥远。恐发去文书、迟延遗失、亦未可定。须于明日行文一次。续后再行文一次。有一处不可进兵、即著将此一处。奏请停止。　　

○土默特达尔汉贝勒阿喇卜坦、来朝　　

○壬午。夏至。祭地于方泽。遣多罗贝勒满笃祜行礼　　

</div>
    <div class="pagination">
<a href="清实录康熙朝实录_page659.html">上一页</a><span>...</span><a href="清实录康熙朝实录_page655.html">655</a><a href="清实录康熙朝实录_page656.html">656</a><a href="清实录康熙朝实录_page657.html">657</a><a href="清实录康熙朝实录_page658.html">658</a><a href="清实录康熙朝实录_page659.html">659</a><span class="current-page">660</span><a href="清实录康熙朝实录_page661.html">661</a><a href="清实录康熙朝实录_page662.html">662</a><a href="清实录康熙朝实录_page663.html">663</a><a href="清实录康熙朝实录_page664.html">664</a><a href="清实录康熙朝实录_page665.html">665</a><span>...</span><a href="清实录康熙朝实录_page661.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
