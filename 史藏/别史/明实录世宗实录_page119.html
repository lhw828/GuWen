<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 119 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 119 页/共 518 页</h1>
    <div class="content">　　○升都察院右佥都御史王杲为左佥都御史通政使司左通政杜楠为右佥都御史
　　○命桂林右卫指挥佥事刘经守备古田初古田徭彳□童倡乱镇巡遣经守之颇能保保已而擢思恩守备镇巡等官奏留之故有是命
　　○浙江道御史何维柏上言朝廷举措大臣出处天下观望所系不可不慎也顷  皇上以安南之役起毛伯温于衰经之中而伯温亦感激被命不敢再辞者盖不忍负  陛下知遇之隆也今幸赖  圣明感格安南悔过征讨罢役六省生灵既各遂安居之愿独伯温一人未遂孝思之情臣愿  升下保温之节广锡类之孝责令陈情乞终礼制使天下知得  陛下善以礼导其臣大臣  以礼其身无为后世机诮昔富弼有母亲韩琦言起复非盛世事富公卒不可夺仁宗竟从其请天下后世至今侈为羙谈如使伯温今日果于自夺而不亟请大臣不以为非小臣不以为言使异日国史书之曰大臣起复自  升下始岂不深可惜哉＜锍-釒＞入  上曰毛伯温朝廷因征讨起复已有旨令莅任治事维柏何輙来奏扰且不究
　　○丙子新作养心殿成
　　○丁丑免广西广东云南三布政使司及广西南宁太平二府云南曲靖楚雄临安大理永昌等府正官朝觐以有事安南从督抚官奏也
　　○吏科都给事中高擢等条陈考察三事一公询访考察之典惟公与明然非博访无以资公非精察无以致明必稽之众而审之独以期公道昭而有禆  圣治不宜偏执己见信任匪人一核名实夫名与实相符然狥名者不可以不责也今之抚按所论荐者类多良吏然亦有巧宦弥缝者厕其间所论列者类多不职然亦有任性矫直者与其数据是不察而即以去取天下人才未可也自今务令综核精详而臧否得实以求无负我皇上爱才图治之意一惩贪污夫贪不加惩何以劝廉今贪吏之罚止于角□羊官不足惩也自今考察官以贪污去者悉照会典内开载不必拘以取受之赃悉行追夺诰敕未受封赠者追夺俸钱以示耻辱吏部覆如擢等言
　　上以诰敕朝廷恩命既颁给不必追夺他俱如议
大明世宗肃皇帝实录卷之二百一


明世宗肃皇帝实录卷之二百二
　　嘉靖十六年七月戊寅朔
　　○庚辰兵部言大同自五月来虏不时出没小王子久住河东吉囊俺答盘据河套又闻小王子谋与兀良罕合宜早为备行延绥偏头宣府诸镇遣兵于木以东按伏酌事势缓急应援狭西宁夏甘肃辽东蓟州诸边亦宜申饬  上从之
　　○辛巳升江西右布政使李崧为本司左布政使
　　○以中元节遣英国公张溶西宁侯宋良臣驸马谢诏分祭  七陵京山侯崔元祭  恭仁康定景皇帝陵寝  哀冲太子坟玉田伯蒋荣祭  孝洁皇后陵寝中官祭  恭让章皇后陵及  宪庙废后吴氏坟
　　○壬午赠故南京礼部右侍郎刘瑞为南京礼部尚书荫其孙涵为国子生瑞正德中在翰林以忤逆瑾得罪禠职瑾诛召用荐至前官至是其家陈乞  上念瑞曾守正被黜故有是命
　　○都察院右都御史毛伯温引疾乞终制  上令在京调理痊可即出供职勿以终制固辞
　　○升南京通政使司右参议杨麒为应天府府丞
　　○升间住监察御史张禄为河南布政司右参议仍诏自今起用官必复原职无即推升
　　○癸未升曲靖卫指挥佥事胡绍为署都指挥佥事佥书云南都司事
　　○甲申命左春坊左谕德江汝璧司经司洗马欧阳衢主应天府乡试
　　○户科给事中高时言今各省大水皆藩臬守令不能奉宣德意使民愁怨阴气积胜所致也朝廷屡下蠲租之诏而纷纷杂派如木料斑竹油漆磁器砖瓦叚疋金箔银朱之类不可胜数其实百倍于正额宜讲求实政务为节省以苏民困以答  天心奏入有旨灾伤赈济所司自有区处诸物料皆供用不可缺者时掇拾渎奏姑不究
　　○乙酉泾王祐橓薨遣武清伯赵世爵致祭王无子继妃魏氏奏乞还葬西山  上从其请并诏继妃及宫眷来京居住敕司礼监官往取
　　○鸿胪寺随堂鸣赞李时亨升直隶兴济知县自言不习吏事愿以原官供职诏从其请仍命选系随堂官毋得别用
　　○狭西布政司右参政侯秩托疾久不赴任抚按官奏之诏令致仕
　　○丙戌以水灾免湖广德安府随州及沔阳汉阳二州县税粮有差仍命抚臣赈恤
　　○丁亥升狭西按察使刘雍为江西右布政使
　　○戊子南京礼部尚书霍韬以公见仪节避路避坐之礼与给事中尹相曹迈等面相忿争于是相等劾奏韬迁官南部怨望恣肆与其乡友群饮郊坛擅取海子鱼饮啖松下户部侍郎袁宗儒有期丧不当进表韬逼之使行韬上＜锍-釒＞自辩因言南京捧表轮差乃相沿故事私服当避律例不著其文  上以其＜锍-釒＞下吏部及南京吏部都察院勘报于是吏部尚书许赞等覆言典礼无期功回避之文南京部院亦言宗儒以次轮该进表虽有期丧例不回避非韬强迫其讦韬悖谩之言终涉风闻若丁祭演乐饮酒乃太常举循旧例郊坛所用非大祀卓所向非大祀殿但于海子取鱼啖鲜复酌松下未免亵观此则韬之过也尹相等听信传说輙上封弹未免过当诏以韬为礼官不宜失礼夺俸四月相等言词过当各夺俸二月
　　○礼部以  万寿圣节有旨免贺上＜锍-釒＞固请  上手诏曰朕所以不受贺者  上天示戒谨身殿未补葺一也  内殿未建  祖考神位未回二也  圣母暂居宫城之外且疾痛未愈朕心不宁三也三者有一且不可况集于此时朕安便受贺乎生辰岁一值之今年暂罢卿等宜承朕意与贺同也部臣复＜锍-釒＞言礼宜从简不宜輙免乃从之
　　○壬辰命暂停沙河行宫工以待豊年从御史景溱言也
　　○赐故南京守备太子太保抚宁侯朱麒祭葬如例赠太傅谥武庄
　　○甲午升通政使司右通政蔡子举为左通政
　　○吏科给事中沈瀚言文华殿修饬将完秋气渐爽请  上时御经筵日令儒臣进讲□确治道  上以瀚有所欲言何待经筵责令对状瀚具＜锍-釒＞伏罪诏降调外任谪浙江布政使司照磨
　　○乙未  太宗文皇帝忌辰  景神殿行祭礼遣会昌侯孙杲祭  长陵
　　○戊戌南京太仆寺少卿郑本公以疾乞休许之
　　○以水灾免淮安凤阳各府属州县大河邳州等卫所税粮有差
　　○以延绥西路左参将署都指挥佥事杨信为副总兵官协守延绥地方
　　○以甘肃永昌红山嘴功升游击将军魏庆守备官郑纪各一级总督都御史刘天和巡抚都御史牛天麟巡按御史胡守中各赐银币总兵官姜奭准赎罪量复署职余皆如例升赏
　　○庚子升江西按察司副使严时泰为布政司右参政江西布政司右参议丘茂中四川保宁府知府纪纯俱为按察司副使时泰广东茂中云南纯狭西
　　○以伸威营坐营官都指挥佥事周文为分守延绥西路左参将大宁都司佥书署都指挥佥事范锦掌本都司事
　　○辛丑升通政使司左参议郑坤为右通政
　　○升湖广布政司右参政吴允禄为本省按察使诏各按察使自今用历官刑名者为之
　　○以水灾免湖广承天武昌黄州衡州荆州岳州各府属州县及蕲州沔阳等卫税粮有差
　　○壬寅  上召大学士夏言等面谕前在  陵上曾谕卿独  长陵有功德碑而  六陵未有无以彰显功德今宜增立示所司行
　　○癸卯以灾伤免宁国太平安庆各府属州县卫所税粮有差
　　○命迁河南开封府归德州夏邑县城以避水患
　　○乙巳  中宫千秋令旦免命妇朝贺
　　○以五军营右掖坐营官戚勋为团营伸威营坐营官升管领中都留守司春班金吾卫指挥佥事王玉为署都指挥佥事佥书都司事
　　○云南道御史韩岳条上八事一各处材木颜料采取既多渐至匮竭乞加撙节爱养前所遣督取使者悉宜徵还一南京各衙门及在外抚按多恣逞意见纷更扰民乞下都察院禁谕一迩来添注太多禄俸不给乞敕吏部议处一各边军士为虏所杀掠乞命官亲诣查阅稍恤其家并召募勇敢补足行伍一各省频年灾异乞令有司宣布德意将租税已徵者预充下年之额未徵者一切停止一举人监生告就远方者皆为囊橐计乞尽行厘革一各监局上供器用及军器局弓矢等项乞令量入为出以次成造余可缓者量减之一京堂等官员缺请托夤缘靡所不至乞下吏部当会推之期务众议佥同毋有所主若复踵故习者罪之＜锍-釒＞入得旨韩岳掇拾浮言无所建明且题奏违式不谙事体姑降一级调外任已乃谪岳滁州判官
　　○四川道试御史苏术＜锍-釒＞言三年之丧通于上下  高皇帝当干戈倥偬武臣不许守制盖一时权宜之术而未必为万世法也今世士大夫夺情起复即为公论所不容何独于武臣而限之乞著为令甲俾之持服如文臣例若有缓急在行间亦当以墨缞从事得旨夺情起复律有明文武职无守制例皆系  祖宗成宪术不谙法制輙欲变更本宜逮治姑从轻降一级调外任已乃谪术滦州判官
　　○南京户部尚书钱如京等＜锍-釒＞言顷遇恩诏应给诰敕止缘升职候代未经到任乞如例颁给吏部为之请得旨文官升除到任者方与诰敕乃一概牵连奏请殊乖事体其改正行
　　○致仕户部尚书邹文盛卒赐祭葬如例赠太子少保谥庄简文盛湖广公安县人弘治六年进士初授吏科给事中历都给事中升保定府知府山东参政云南布政都察院右副都御史巡抚贵州征香炉山叛苖有功赐敕奖励改南京都察院升户部左右侍郎南京都察院右都御史南京户部尚书三年考满改户部尚书累＜锍-釒＞乞致仕赐敕褒谕给驿还仍赐月米岁夫至是卒文盛廉慎古朴内持风节而外踆踆若庸人嘉靖初年与户部尚书孙交秦金工部尚书赵璜俱称为长者
　　○己卯四川道试御史苏术＜锍-釒＞言三年之丧通于上下  高皇帝当干戈倥偬武臣不许守制盖一时权宜之术而未必为万世法也今世士大夫夺情起复即为公论所不容何独于武臣而限之乞著为令甲俾之持服如文臣例若有缓急在行间亦当以墨缞从事得旨夺情起复律有明文武职无守制例皆系  祖宗成宪术不谙法制輙欲变更本宜逮治姑从轻降一级调外任已乃谪术滦州判官
　　○辛巳  仁孝文皇后忌辰遣会昌侯孙杲祭  长陵
　　○以江西右布政使李崧祥为本司左布政使
　　○审录狭西刑部郎中陈仲录奏顷奉明诏以累年充军人犯除情重犯在不宥者照旧外其余令原问衙门查奏定夺臣审录至宁夏甘州等卫有军犯武思明等皆称在宥苐以籍属各省其原问衙门相去数千里人卷隔别卒难周知而展转查勘动经年岁切恐此辈终无生还之曰乞敕法司遵奉诏书酌量情罪转行巡按御史查各军犯原解招由诸非犯在不宥者无论本处及他省问发一体释放以昭旷荡之恩＜锍-釒＞下法司谓此法不独宜于狭西乞通行天下用广德意  上命即下按臣查系诏所当宥者亟释之毋令淹滞
　　○壬午都察院右都御史毛伯温以疾乞归并求终制慰留不允
　　○赠故南京礼部右侍郎刘瑞为南京礼部尚书荫其孙涵为国子生瑞当正德中在翰林尝忤逆瑾得罪禠职瑾诛始召用荐至前官至是其家陈乞  上念瑞曾守正被黜故有是命
　　○升南京通政使司右参议杨麒为顺天府府丞
　　○吏部拟起原任福建道御史张禄为河南布政使司右参议诏从部请仍命以后起用官员俱复任原职毋得遽升
　　○癸未户科给事中高时言顷者应天山东湖广河南灾报屡至而几辅近地二麦不登两浙苏松水患特甚幸蒙  皇上蠲租弛禁积榖备荒而所司又复废格不行且属免止于夏秋二税其它额外之徵如木料班行油漆磁器之类纷纷襍派重以不才官吏假公济私恣意竞克其喜事纷更者又假以丈田名色委事胥徒百端骚害然则百姓安得不愁怨而转徙也哉乞敕该部行各抚按守巡等官严督所属发榖赈饥停额外之徵止丈量之扰庶乎民生安而和气应矣＜锍-釒＞入  上曰灾伤赈济该部自有区处各项物料俱系供用不可缺者高时掇拾渎奏姑不究
　　○命左春坊左谕德江汝璧司经局洗马欧阳衢为应天府考试官
　　○甲申云南道御史韩岳条上八事一各处材木颜料采取既多渐至匮竭乞加撙节爱餋前所遣督取使者悉宜徵还一南京各衙门及在外抚按多恣逞意见纷更扰民乞下都察院禁谕一迩来添注太多禄俸不给乞敕吏部议处一各边军士为虏所杀掠乞命官亲诣查阅稍恤其家并召募勇敢补足行伍一各省频年灾异乞令有司宣布德意将租税已徵者预充下年之额未徵者一切停止一举人监生告就远方者皆为囊橐计乞尽行厘革一各监局上供器用及军器局弓矢等项乞令量入为出以次成造余可缓者量减之一京堂等官员缺请托夤缘靡所不至乞下吏部当推会之期务众议佥同毋有所主若复踵故习者罪之＜锍-釒＞入得旨韩岳掇拾浮言无所建明具题奏违式明是忽慢不谙事体本宜逮问姑从轻降一级调外任已乃谪岳滁州判官
　　○乙酉泾王祐橓薨遣武清伯赵世爵致祭王无子继妃魏氏奏乞还葬西山  上从其请并诏继妃及宫眷来京居住敕司礼监官往取
　　○鸿胪寺随堂鸣赞李时享升直隶兴济知县自言不习吏事愿以原官供职诏从其请仍命选系随堂官不得别用
　　○广东巡按御史陈大用以南雄府保昌县地多虚粮民苦赔贝□皮请如河南事例文地均粮通融洒派部覆得旨准行勘处毋得一概丈量
　　○丙戌巡抚保定左佥都御史刘夔以人言乞休不许
　　○丁亥吏科给事中沈瀚＜锍-釒＞请  上御经筵与儒臣商确政治  上览奏不悦曰瀚如有所欲言何待经筵即具条奏毋隐瀚因上章引罪得旨朕于经筵未尝少废偶因修饬文华殿暂辍春讲瀚职具请若有所欲言者及令陈说乃又不行开奏是邀名抗违本宜重治姑降二级调外任已乃谪瀚浙江布政司照磨
　　○升狭西按察使刘雍为江西右布政使
　　○戊子兵部覆御史赵彦之奏巡视下江御史旧驻劄镇江后以巡抚侯位言沙民无赖贩盐讐杀改驻太仓今太仓既设兵备副使而镇江东控长江西连大海盗贼时发宜令如旧驻劄便报可
　　○己丑升广东右参政朱佩为狭西按察使狭西副使及宦为本省右参政
　　○赐抚宁侯朱麒祭葬如例赠太傅谥武庄
　　○礼部言  万寿圣节百官例当朝贺今奉旨暂免似于臣子之心未安且天下藩臬诸司四夷陪臣咸聚阙下若遽从罢免无以称盛典  上曰朕不受贺者以  上天示戒谨身殿未补葺一也内殿未建  祖考圣位未回二也  圣母暂居宫城之外且疾痛未愈朕心不宁三也三者有一且不可况集于此时朕安便受贺乎生辰岁一值之今年暂罢卿等宜承朕意与贺同也已而部臣复＜锍-釒＞言礼宜从杀不宜辄免从之
　　○庚寅赐故致仕户部尚书邹文盛祭葬如例赠大子少保谥庄简
　　○赠故太常寺卿周诏为礼部右侍郎诏尝为纪善事  上于潜邸者也
　　○壬辰中元节遣英国公张溶西宁侯宋良臣附马谢诏分祭  七陵京山侯崔元祭  景皇帝陵寝玉田伯蒋荣祭  孝洁皇后陵中官祭  恭让皇后陵寝
　　○甲午升通政使司右通政蔡子举为本司左通政
　　○诏岁给革爵豊林王庶人台瀚食米一百五十石
　　○乙未  太宗文皇帝忌辰  景神殿行祭礼遣会昌侯孙杲告  长陵
　　○丙申诏免总督漕运巡抚凤阳右都御史周金赴京会议以地方水灾从巡按御史苏丛奏留也
　　○命延绥参将署都指挥佥事杨信充延绥副总兵
　　○戊戌总督刘天和言四月中虏侵永昌游击魏庆守备郑纪督兵斩首五十五级诸将亦时有获乞行录赏兵部覆上得旨升庆纪一级赏银四十两彩币二表里天和及巡抚牛天麟御史胡守中俱银币有差总兵姜奭量加署职
　　○庚子升江西按察司副使严时泰为广东布政司右参政
　　○命伸威营坐司署都指挥佥事周文克延绥西路左参将大宁都司署都指挥佥事范锦掌本都司事
　　○辛丑升通政使司左参议郑坤为本司右通政
　　○吏部拟升湖广布政司右参政吴允禄为本省按察使诏从之仍命以后按察使必以曾历官刑名者推用
　　○伊王訏淳奏顷蒙颁降敕谕约束宗藩臣既奉宣德意以时申饬矣而各将军中尉等仍有违训稔恶恣肆不悛者乞敕各抚按官申严禁例令各守法循礼章下都察院覆谓王所＜锍-釒＞痛切时弊因查近行事例其为家人拨置害人之例者五为宗室欧死平人之例者二请下各抚按官申谕诸藩务自循省  上从其议令通行各宗室地方刊刻榜文严加晓谕
　　○以水灾免湖广承天等府兴国等州江夏等县及蕲州沔阳等卫所各税粮有差仍令巡抚官设法赈济
　　○癸卯先是巡抚应天都御史侯位以那借大工银两赈济为按臣所劾逮京讯问至是法司按其那借银两至二万五千五百七十余两而其支销人卷则在南直隶诸府县请移勘于南京法司以便查核  上从之以位下南京刑部狱听勘其擅用银两行巡按御史查明具奏
　　○河南巡抚都御史易瓒巡按御史王镐以夏邑县治久罹河患奏请就近迁改从之
　　○乙巳  中宫令节免命妇朝贺
　　大明世宗肃皇帝实录卷之二百二

明世宗肃皇帝实录卷之二百三
　　嘉靖十六年八月丁未朔改荫大学士李时次孙鏸故南京大理寺卿宋钦长孙鹤年为国子生以时长孙鐄授中书舍人钦子廷佐中式故也
　　○改迁淮安府东海巡检司于新坝
　　○祭先师孔子命大学士夏言行礼
　　○戊申祭  太社  太稷遣武定侯郭勋代
　　○己酉祭  帝社稷命公张溶侯郭勋伯陈鏸卫錞辅臣夏言尚书顾鼎臣许瓒李廷相张瓒侍郎张潮张璧蔡昂陪祀
　　○辽府光泽王宠怀以未领仪仗乞行布政司给价自行造办工部覆称无例得旨仪仗名器颁自朝廷其令内府成造补给各王府毋得奏请自造
</div>
    <div class="pagination">
<a href="明实录世宗实录_page118.html">上一页</a><span>...</span><a href="明实录世宗实录_page114.html">114</a><a href="明实录世宗实录_page115.html">115</a><a href="明实录世宗实录_page116.html">116</a><a href="明实录世宗实录_page117.html">117</a><a href="明实录世宗实录_page118.html">118</a><span class="current-page">119</span><a href="明实录世宗实录_page120.html">120</a><a href="明实录世宗实录_page121.html">121</a><a href="明实录世宗实录_page122.html">122</a><a href="明实录世宗实录_page123.html">123</a><a href="明实录世宗实录_page124.html">124</a><span>...</span><a href="明实录世宗实录_page120.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
