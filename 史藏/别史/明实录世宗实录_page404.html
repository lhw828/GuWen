<!DOCTYPE html>
<html>
<head>
    <meta charset="UTF-8">
    <title>明实录世宗实录 - 第 404 页/共 518 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明实录世宗实录 - 第 404 页/共 518 页</h1>
    <div class="content">　　○兵部覆□才□口心□督狭西三边尚书李守礼言兰靖兵少不能备诸缓急乞令旧任游击仍驻红德城应援东路花马池等处增设游击一人统原议官兵三千人驻西安州应援兰靖庄浪等处若何套山后有警随宜调发  上从之
　　○荫故刑部尚书杨志学子介为国子监生以志学历有边功故也
　　○丁酉  诏以大统历一百本颁赐朝鲜国付入贡陪臣赍还
　　○巡按河南监察御史陈蕙劾奏原任开封府知府今升狭西副使贾应春等贪滥不职宜罢吏部仍拟留用得旨贾应春据劾岂可仍居宪职还开具历年考语从公参酌以闻于是吏部备查抚按考语俱优乃蕙前考亦有劝恕方严等语且蕙以一人之口而褒贬顿殊疑有诬枉宜令应春回籍仍下河南抚按官会勘明白具奏定夺其陈蕙考劾不一均乞  圣裁诏依拟行所司速勘不许党护遟延蕙应春俱回籍听候
　　○户科都给事中郭鋆等言迩者户部议遣清理盐法大臣已蒙俞允臣等窃谓其无益宜令各巡盐御史抚按会议盐法兴革事宜奏请举行＜锍-釒＞入  上是其所议命罢清理盐法大臣又以盐法之坏起于多耶余盐银两失朝廷飞挽大计以致各边粮草不允仍命户部会议以闻于是户部尚书李如圭等会廷臣议奏盐法不行盖由占＜宀禹＞卖＜宀禹＞之毙未革以致商人无利宜令巡抚及管粮官严禁其余盐似难轻革两淮余盐价银稍多当为末减今议每余盐二百斤淮南盐银五钱五分淮北四钱其有资本不足不愿附带者听如此则商灶两便边储有济矣议入  上曰变乱盐法起于余盐边饷不充私盐盛行正由如此其亟罢余盐惟遵  祖宗成法行之
　　○山东抚按官言山东原坐正改兑米三十七万五千六百石近以灾伤重大以十分为率准其七分本色三分折银而小民穷困已极于七分本色之数亦不能办乞将全粮尽准折银以苏民困下户部议覆请于七分本色之内正兑米再准四万石折银改兑米再准四万石于宁德二仓支运议入报可
　　○庚子  孝惠皇后忌辰遣长宁伯周大经祭  茂陵
　　○先是大学士翟銮言今年庶吉士之选奉  圣谕于八月内行届期值  孝康敬皇后大丧是以未遑今进士开选在即宜遵谕举行欲照嘉靖十四年例不限年岁俱引赴文华殿大门外恭候钦试或依先年例臣会同吏礼二部堂上官并翰林院掌印官于东宫限三十五岁以下取考品列次第进呈恭候  圣明裁定诏暂照先年例会考取拟封卷呈览  上复谕大学士夏言等曰考选庶吉士必精择吉人已乃钦降御题文曰原政诗曰读大明律于是大学士言等会同吏礼二部并翰林院官于东阁考试取正副四十五卷进呈  上亲赐览别钦定三十三名高仪董份陈升林树声潘仲骖严纳徐养正高拱叶镗吴三乐吕时中何云鴈曹忭夏士开万士和王言徐南金王显忠萧端蒙杨宗气王三聘晁瑮何光裕陈以勤林懋和王应钟梁诏儒裴宇王材王交熊彦臣彭世爵张铎命吏部改授庶吉士送翰林院读书
　　○壬寅
　　○以大纪  圜丘请  皇祖配位及视牲俱命成国公朱希忠代驸马都尉崔元邬景和辅臣翟鸾轮视诏加敬慎景和以母丧辞  上曰武臣无守制例责景和怠慢令宣城伯卫錞代之
　　○癸卯
　　○南京户科给事中王烨劾奏兵部尚书张贤礼部尚书严嵩兵部右侍郎兼都御史胡守中与钜恶郭勋阴相结纳大肆奸欺瓒则互分贿赂共冠军资相蒙以私大蠹兵政嵩则以勋之私人代营第宅致腾论列守中则日造勋第纵妻赴饮且近又具＜锍-釒＞劾勋以掩罪卖直夫既附其势以为利又尾其败以为功险莫甚焉乞将瓒等亟赐罢黜以为人臣忘公狥私者戒诏下其于所司
　　○乙巳
　　○金星昼见于未位三日而伏
　　○纪功科道官张翼翔张光祖上脩边议  上以翼祥等奉命纪功事宁久不勘奏稽误朝廷赏廷赏罚有诏督趋不报乃条陈他务怠命弃职令各以状对后以勘报稽缓纪验颠倒及奉旨回话不即引罪俱黜为民
　　○丁未
　　○冬至大祀  天于  圜丘  命成国公朱希忠代先是有谕大祀力疾亲行弟罢庆成等礼至是复以疾弗果行诸执事官俱  上所亲定戒毋怠忽
　　○以冬至节遣京山侯崔元祭  景神庙定国公徐延德玉田伯转荣安平伯方锐分祭  七陵长宁伯周大经祭  恭仁康定景皇帝陵寝  哀冲太子坟中官祭  恭让章皇后陵寝  宪庙废后吴氏坟西宁侯宋良臣祭  孝洁皇后陵寝
　　○朝鲜国陪臣许磁等来贡冬节进马及方物有  昭圣皇太后礼物  命所  进呈几筵礼部请令磁等关宴  诏附庙礼成诸已即吉宴赉如例
　　○戊申
　　○罢百官冬至朝贺各＜锍-釒＞起居报闻
　　○免庆成宴
　　○赐节钱钞
　　○礼部议岁暮大祫当陈  祧主而  景神殿隘不能尽陈请暂祭  四祖于后寝用连几陈笾豆以便周旋前殿两庑故有  列圣神龛  孝洁神座请移别所尊藏以便亲王功臣侑享  诏可  四祖在寝祝读于前殿  太祖位前改特修大裕礼于太庙句为特修大祫之礼  敬皇后神主业已还内不书待诣庙而后书
　　○致仕南京中军都督府佥书都督同知杨宏卒西安左卫指挥使廉勇过人博览书史初守备固原会虏入掠抚臣欲稍减奏报之数宏曰不可失事罪小欺  君罪大坐是罢归以荐升都指挥仍守固原时杨一清为摠督宏请筑红古城募众屯田扼虏入寇之路掌陕西都司事平汉南斩首八百余级总兵镇松潘番酋雪郎王久为乱宏至集将吏斩以狥百姓大悦平大盗邬本恕廖麻子等斩首数十级降者二万人以功累升南京都督  武庙储位尚虚宏＜锍-釒＞宜早定以系天下之望不报召入后府时番酋亦不剌据西海北虏入河套驻牧边患孔棘宏曰兵少敌众宜通贡哈蜜专意套虏虏出套乃事河西改镇淮扬总督漕运剔蠹清逋增置浅舡诏回南京中府淮父老倾城攀留泣摧道路为立生祠累＜锍-釒＞乞归许之至是卒  赐祭葬如例  命紫荆关守备官改设参将而以倒马关浮图峪守备官隶之从巡抚保定都御史刘隅等请也
　　大明世宗肃皇帝实录卷二百五十五


大明世宗肃皇帝实录卷二百五十六
　　嘉靖二十年十二月壬子朔
　　○添设狭西布政使司分守关南道参议一员于金州住劄与汉中分巡副使俱兼抚民其抚治商洛参议止令管商州洛南商南山阳镇安五州县分守事仍住商州分守关内道参议正辖西安府长安等三十一州县不兼商洛各给换敕书又令汉中府原设通判二员各兼抚民捕盗一员住略阳县分管宁羌州凤县及近府诸县一员住石泉县分管西乡县并金州及所属各县先是关南常设分守后裁革以商洛参议统之道里辽远遥制为难抚治都御史王以旂戴时宗相继以请故有是命
　　○朝鲜国陪李霖奉表来慰  庙灾
　　○甲寅
　　○升诰敕房办事顺天府府丞张湘为光禄寺卿尚宝司司丞马从谦为光禄寺少卿仍各兼翰林院五经博士照旧带俸办事
　　○乙卯  慈孝献皇后忌辰  永孝殿行祭礼
　　○升工部郎中廖希贤为山西按察司副使提调学校
　　○以灾伤虏患免山西税粮有差仍照工部纳银事例准于布政使司开纳三年以补蠲免钱粮之数  命发太仆寺马价银六万两于延绥买马给军
　　○革山西西路参将张昱宣府游击白钦平虏守备马文龙威远守备刘卿任回卫听勘以总督尚书樊继祖论其临敌退缩故也
　　○兵部覆巡按山东御史胡文举勘上辽东开原义州等处功罪都御史刘储秀总兵官双凤鸣调度折冲一月再捷参将刘大章赵国忠功当首论备御指挥李汉功次之王言又次之千户孙继宗功多罪少备御金潮等一十一人力战阵亡千户高鉴指挥李磐罪重功微指挥高堂皇甫佐功难掩罪指挥王用等八人当示薄罚指挥武臣等十人功可赎罪副摠兵李景良参将孙继祖备御韩承庆李徵祥李相张天民把总指挥董震备御指挥白锐高擢徐圻罪俱当问  上命升大章国忠汉各一级仍同储秀凤鸣言各  赐银帑有差继忠并阵亡等金潮俟首功簿上议赏以潮忠义可嘉先给银治葬鉴盘各降二级堂佐各降一级用等各夺俸三月臣等姑准赎罪景良继祖承庆徵祥相天民俱禠其职震等付巡按御史逮问
　　○丙辰
　　○升广东左布政使杨铨为顺天府尹
　　○升江西按察司佥事潘徽为狭西布政使司右参议
　　○进士齐准等九十三名乞回籍依亲许之饬令廉节自重毋骚扰驲递及干谒有司
　　○升守备洪水等土□保指挥佥事刘承勋为署都指挥佥事充甘肃游击将军
　　○丁巳
　　○以旱荒免凤阳留守怀远长淮宿泗寿武平高邮宣州苏州淮安大河石□□州各卫及洪塘泰州盐城兴化海州各守备千户所屯粮有差
　　○兵部都察院奉  诏会议各边斩获虏级皆总兵巡抚之功而巡按无与也乃总兵官往往推功报捷并及之兵部因而并覆是以按臣无故而先蒙恩赉比其行勘欲无隐匿之毙难矣今宜令总兵官当奏捷时明具功罪驰报巡按御史亟与核实奏闻中有失事者并宜参劾其督抚与总兵仍许并奏惟按臣不许扶同奏捷  诏从之已而兵科左给事中任瀛上言属者兵部会议各边奏捷行赏不得滥及勘事等官乃今职方郎中王学益以狭西之捷拟升应天府府丞夫边方官军出死命以御虏而职方官不过奉行文书具宣大尝大衄矣未闻司官与将官同罪也今狭西幸捷而学益恃被升赏使披坚执锐之人闻之孰不角□羊体也又各处获功止听总兵巡抚报捷巡按不得交相推奖亦本部近议也迩来捷闻皆因总督抚按比周标榜以致虗实混淆此实边方大蠹速宜厘正者乞赐部院申明总督抚按职掌不得仍踵前毙其宣捷与赏报捷者宜疾举行若赏功升级必俟勘明果出临阵对敌有功者方许＜锍-釒＞入兵部覆议  上命颁示各边以实遵行
　　○巡抚大同都御史龙大有总兵官王升奏九月内官兵御虏斩获功内叙及阁部兵科及纪功巡按诸臣  上曰近各边捷奏往往归功内阁本兵词多謟肆殊非事体兹＜锍-釒＞又创及兵科且抚镇官听总督节制听纪功巡按查验及各先加奏荐其阿謟求免明比为欺明矣兵部即参劾以闻
　　○戊午
　　○升守备白羊口指挥佥事梁臣为署都指挥佥事充荆紫关参将
　　○初阳翠领  诸陵工暂止内外总督提督官既缴敕管工御史曾守约亦升大理寺丞矣至是工部尚书甘为霖奏兴前工  上曰兹工既未完管工官不当辄迁曾守约仍同给事中王继宗等协理刻期完美已缴敕者不必再领惟月轮二员阅视
　　○己未行  大祫礼于  景神殿  命成国公朱希忠摄政文武大臣徐延德崔元陈鏸焦栋王瑾翟銮严嵩张瓒李如圭甘为霖张潮孙承恩各捧  主
　　○免百官腊节宴
　　○林家山等族并大亦辖等族番人禄吉著颠等来贡马及方物宴赉如例
　　○辛酉
　　○起用吏部尚书许瓒具＜锍-釒＞辞职不允
　　○癸亥
　　○以冬深无雪祷于  神祇坛  命成国公朱希忠行礼百官青衣斋宿停刑禁屠如例
　　○丙寅  贞惠安和景皇后忌辰遣定国公徐延德祭  陵寝
　　○丁卯
　　○礼部议立春特享初献读  太祖祝讫恭献  成祖  列圣帛爵毕  各庙祝同读  睿宗献皇帝特享于  睿庙  诏可
　　○升协守宣府副总兵署都指挥使云冒为署都督佥事挂印充总兵官镇守宣府  命分守大同东路左参将李蔡充左副总兵协守大同分守锦义二城右参将刘文章充副总兵官分守辽阳
　　○戊辰
　　○山东临清州获虏间一人巡抚都御史曾铣以闻  上命赐铣银币升兵备副使王阳俸一级知州邢大道典史张阜令守臣厚犒之其获虏者赏银三十两仍  命厂卫诸司严诘京城内外兵部榜揭有功者如升赏例
　　○总督宣大尚书樊继祖奏前发马价银二十万两买马已用十二万入千余两余银七万余两请付宣大抚臣且言虏已远去非立驰骋之时马似可缓巡抚大同龙大有则言本镇马视原额尚欠三万六百余匹请多发银买补  上以继祖前西言缺马今乃有此奏词涉虗诬责令对状而属巡按御史核所买马并余银数以闻已而继祖上＜锍-釒＞伏罪  上宥之且令悉心经理边事
　　○己巳  诏宋儒陈颐二十代孙程心传袭五经博士
　　○庚午
　　○改分守宣府中路左参将叚堂守山西西路起原任分守独石马营等处右参将史俊原任分守锦义二城右参将赵国忠俱充右参将俊分守开原国忠仍旧任
　　○甲戌  命运通州仓粟米十万石于宣府十五万石于大同而以户部司属官有才干者一人督角□羊是岁两镇旱荒米价腾贵军士缺食抚臣以闻故有是命
　　○乙亥  诏增设辽东沈阳游击一员选五路官军三千人付之专备策应开原辽阳等处从巡抚都御史刘储秀议也
○丙子
　　○发太仓银三万两于山西为明年年例之数预备粮草又发二万六千七百余两分犒延绥征调山西官军  诏旌表河南等处孝子冯金玉节妇朱氏等二十人烈妇李氏等四人贞女李秀玉
　　○原任翰林院侍讲学士闲住廖道南进所撰显亲达孝颂清兆八箴平南九歌报闻
　　○丁丑
　　○荫南京大理寺卿王学夔子世初为国子生以三年秩满也
　　○南京给事中高节等御史邵基等交章论劾原任浙江长兴县知县今升吏部主事黄注见以赃私被讦以罢黜及将司官罚治章下所司侍郎张潮言本部升用止据监司考荐今言官论列闻见宜真乞将所劾下巡按御史查勘并审注与臣有无交通情弊  诏以潮老成恪慎久简朕心其毋以人言引嫌  命分守庄浪左参将署都指挥佥事崔天爵充副总兵官协守宣府地方原任辽东游击将军署都指挥佥事傅瀚仍原职升守备怀安城指挥佥事范瑾为署都指挥佥事充左参将分守大同东路守备雕鹗堡指挥佥事张辉为署都指挥佥事充宣府游击将军
　　○户部贵州司主事钟恕督饷居庸召商籴买为奸商所谩訹侵牟作毙巡按御史劾奏下法司逮问有状  诏黜为民
　　○戊寅
　　○遣隆平侯张伟等为正使翰林院编修赵贞吉等为副使持节册封肃王弼桄嫡长子缙炯为肃世子韩府褒城康顺王旭栏庶第三子融丞为褒城王弋阳王府逮安简定王觐鋉嫡第三子镇国将军宸潚为建安王周府曲江荣定王睦舍第三子勤爟为曲江王邵陵恭顺王安涠庶长子镇国将军睦木□宇为邵陵王夫人王蔡氏为邵陵王妃胙城恭懿王睦桅长子勤燇为服城王夫人梁氏为胙城王妃鄢陵端僖王安沅长子睦拘为鄢陵王夫人刘氏为鄢陵王妃襄垣安惠王仕坏嫡长子辅国将军成金□癸为襄垣王鲁府邹平庄定王当潩长孙观监为邹平王妃陈氏为代府泰兴王妃秦氏为徽府景宁王妃杨氏为庆府寿阳王妃李氏为桐乡王妃高氏为延川王妃
　　○鸿胪寺以正旦习仪请  上曰  皇伯母神主未奉  庙中暂免朝贺止如朔望御殿例行五拜礼不必致词初二日至初四日暂免御殿初五日后候旨行于是礼部复请班首致词称贺百官朝服前后行八拜礼从之  诏立春特享  各庙祝文佥捧  主官名
　　○庚辰
　　○升陕西道御史陈时为通政司右通政
　　○礼科给事中章允贤初奏总督蓟州兵部右侍郎胡守忠略曰凶犯郭勋仰赖  圣明已拘囚重拟又并其党与而悉除之矣臣独见其会审之时他无一言独谓守忠恩以讎报我尝荐之救之今乃忘恩负我是勋得势之时守忠之悉心明附同恶相济昭然明甚而勋既败露惧祸及己乃始观望反噬冀得引别以自免也闻其初相结纳之时见妻子通货财拜勋为义父家奴孙淮等亦与势礻□央为反则勋之为恶当有深赖于守忠而守忠之所以党勋者又岂在孙淮等下耶且自莅任蓟州以来假以修建备极侵渔如责报上中户三百六十家虽都御史翟鹏之家亦以上户被徵科罚诸将领动以百千两计巧立名色黩货无厌部曲□□亡不怨入骨髓擅开武举收富将之儿考补廪增侵提学之职且令其子来贡僣用导从往来军门交通关节搬运赃物又遣昌黎李知县潜诣京师分投馈送况夫措置乖方举动轻率浮夸欺罔取玩四夷如道遇补贡夷人随赏花红叚疋又御史翁五伦奏称去冬至令山海关一带晏然无警守忠则称一面补贡一面私与北虏交通广招达子数万常在沿途抢掠此与五伦之言何相矛盾夫方容其约贡而遽疑其我叛甚非所以示恩信而怀远夷也且不事抚边要略而区区来远楼之建不顾驭夷大体而拳拳钦赏之乞夫远人叛服岂真系一楼之修圯而宣谕常事可轻辱  天朝之恃颁若从其言所损不小而冒破赃私之计又甚昭然臣闻其奉命戒行之时擅恃恩威广行论荐仍不俟批发先以私示与荐给事中等官邢如默等此其心何心也已蒙  宸断留中不报却复夤缘钻剌谋转吏部而阴私鬼魅之术于是乎益不可测矣＜锍-釒＞入  诏锦衣卫执守中及其子并李知县俱下法司诘问逮至刑部尚书吴山兵部尚书兼都察院右都御史掌院事毛伯温大理寺少卿虞守愚等会讯言守中本以反覆小人贪残赃吏假藉宠灵擅作威福蠹政欺  君虗张虏势假称犒赏冒费帑银至钜万罪已不赦至于修建来远楼砍伐潮河川一带林木自撤藩篱寘之极典尚有余辜宜依盗沿边钱粮二百两以上例论斩枭示其子来贡僣拥导纵窃带官物虽称童稚法亦难贷昌黎知县李桐擅离官守甘心役使法宜罢黜总兵官刘渊纵子通贿密云等道副使叚续张冕李文芝蓟州粮储参议李元升等太平等寨参将周楫李堂王继祖等游击毛绍忠吴尚贤等守备指挥刘鼎等河涧府同知杜承天等各以畏势承行比附居多俱属有罪奏入得  旨守中监候处决伊子淮徒收赎桐默为民渊降二级闲住续冕文芝允升各冠带闲住楫堂继祖等降三级原卫带俸差操承文等俱为民余俱依拟
　　○整饬北直隶等处军务粮储都御史翟鹏初以起废暂用未敢辄回京复命具奏侯进止事下吏部言鹏素有才望近奉  命起用勇往任事宜令赴京复命候缺推补从之
　　○户部言边方告急运发无时已将折粮折草报两借支殆尽宜急为酌处谨条上事宜一开纳监生吏农军职引礼典膳散官及义民冠带事例差差司属官数员催南京直隶浙江江西湖广拖欠钱粮一查取南京户部银三十五万两两浙运司银一十五万两一出通州仓米易银一增设山东浙江陕西河南江西山西六清吏司主事各一员奏入  上皆从之惟通仓米不许出
　　○辛巳
　　○岁暮祭告  景神殿  命京山侯崔元代
　　○以明日正旦节遣长宁伯周大经玉田伯蒋荣安平伯方锐分祭  七陵西宁侯宋良臣祭  恭仁康定景皇帝陵寝中官祭  恭让章皇后陵寝安仁伯王桓祭  孝洁皇后陵寝  命延绥游击将军署都指挥佥事张达充左将参分守庄浪地方
　　○御史伊敏生郑芸陈策劾奏礼部尚书严嵩京师住宅乃郭勋私人重犯孙澐代造宜同澐家产一体追没  上谓嵩托澐营第事言官累言嵩已无辨何耶拟同孙澐遂欲追没岂国法乎令敏生等对状寻各降俸一级嵩具＜锍-釒＞乞免  上温旨慰答不允
　　大明世宗肃皇帝实录卷二百五十六


大明世宗肃皇帝实录卷二百五十七
　　嘉靖二十一年正月壬午朔  上御奉天殿文武群臣及四夷朝贡使致词称贺表文免宣以  昭圣皇太后神主未祔庙故也
　　○免文武百官宴赐节钱钞  中宫免命妇朝贺  命户部差司官一员往山西河南督催积逋宣大边粮从总督尚书樊继祖奏也
　　○甲申  宣宗章皇帝忌辰  永孝殿行祭礼遣长宁伯周大经祭  景陵
　　○丙戌
　　○御马监大监麦福奏勇士营逃亡者多仅存五千五十八名顷闻边警请以故勇士子侄选其精壮五千人补充兵部言勇士原额五千三百三十名嘉靖八年侍郎王廷相奉旨清查已存留五千四百三名浮于原额固将以备补逃亡也即如福言缺少不过三百余人耳且兹营非为备边设安得藉口以行其私  上从部议诏自今选补一如旧制
　　○丁亥
　　○初虏犯山西太原宁化王府辅国中尉知＜火佥＞挈家出避遇贼执其子女数人巡抚陈讲匿不报至是晋王＜锍-釒＞闻  上切责山西宣大镇巡官亟行访取讲俟纪功勘报论罪因谕诸宗室以后遇警宜率众固守毋轻离城府自取窘辱
</div>
    <div class="pagination">
<a href="明实录世宗实录_page403.html">上一页</a><span>...</span><a href="明实录世宗实录_page399.html">399</a><a href="明实录世宗实录_page400.html">400</a><a href="明实录世宗实录_page401.html">401</a><a href="明实录世宗实录_page402.html">402</a><a href="明实录世宗实录_page403.html">403</a><span class="current-page">404</span><a href="明实录世宗实录_page405.html">405</a><a href="明实录世宗实录_page406.html">406</a><a href="明实录世宗实录_page407.html">407</a><a href="明实录世宗实录_page408.html">408</a><a href="明实录世宗实录_page409.html">409</a><span>...</span><a href="明实录世宗实录_page405.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
