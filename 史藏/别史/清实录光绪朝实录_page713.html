<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 713 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 713 页/共 1316 页</h1>
    <div class="content">
○戊辰。谕军机大臣等电寄许景澄、电已悉。俄国借款。所议尚公允。惟德法揽借难却。祇可将第一次归款。于六个月内先借俄款付给。至各海关进项。足敷分年抵还之款。有税司总册可凭。无须派员查询。免致掣肘。彼谓此时所订勿宣播未识何意。又云六个月后。再议他款。是否指德法而言。著即电覆。电寄豁免云南永北厅被扰地方民欠十九年分下忙钱粮。摺包　　

○己巳谕内阁、通政使司奏、驿递本章。漏未盖印请将巡抚议处等语。四川总督前陕西巡抚鹿传霖著交部议处。现月　　

○又谕福润奏、校阅营伍情形。请将各员分别劝惩一摺。安徽寿州汛把总张余庆著遇有千余缺出尽先前拔补。署亳州营龙德司汛外委朱佩元著遇有把总缺出尽先前拔补。以示鼓励。寿中营候补守备顾登科、年力衰老。寿中营丁家集汛外委刘青云、宿州营世袭云骑尉周际昌、赵克槎、射均无准。均著即行革职。寿中营效力武举安殿魁、许锦春、弓马生疏著不准留营。以备戎行。现月　　

○谕军机大臣等、有人奏、同知贪酷营私。请饬查办一摺。据称顺天府东路厅同知陈镜清前在南路厅任内。因案勒索赃银经人控告撤任。调署东路厅同知审理案件。滥用非刑信任家丁黄子和等纳贿营私各款请饬查办等语。著孙家鼐、陈彝按照所参各节。确查具奏毋稍徇隐。原摺著钞给阅看。将此谕令知之。寻奏同知陈镜清被参各款大半查无实据。惟家丁黄子和等曾派三河查案。即系干预公事。致招物议。难为曲解。已分别递解回籍交地方官严加管束。请将陈镜清交部议处。从之摺

包

　　

○又谕电寄李鸿章、电奏已悉。科士达愿偕李经方赴台。并调参赞繙译各员。均照所请办理台湾文武各员。已有旨饬令内渡。未便再令留台守候。如天津别有可派之员。即由李鸿章就近酌调前往。帮同李经方商办一切。电寄　　

○又谕电寄主文韶。两电均悉。京师应放粟米处所甚多。前经截留十万石备赈外。现已不敷发放。该督请将东漕余賸粟米五万余石。全行截留之处著毋庸议。至沪商办米运津。请免厘税著照所请行。电寄　　

○又谕、电寄裕禄、前据奏、已革提督聂桂林业经押解启程。迄今未经解送到部。著裕禄查明聂桂林现抵何处。严饬押解之员迅速解部不准逗遛。已革东边道宜麟。前有旨令裕禄提省审办。日久未据覆奏即著审明定拟具奏。电寄引见甲午科散馆人员。得旨修撰吴鲁编修尹铭绶郑沅、业经授职。二甲庶吉士吴筠孙、朱启勋、姚舒密、关冕钧、毓隆、李家驹、齐忠甲、徐仁镜、梁士诒、李灼华、程友琦、余堃、夏启瑜、汪洵、朱锡恩、叶大年、沈鹏、沈卫、王廷鉽、刘廷琛、达寿、吴敬修、冯恩昆、梁文灿、王会厘、俱著授为编修。三甲庶吉士桂坫、江春霖、吴式钊、张林焱、俱著授为检讨。陈昭常、翟化鹏、李清琦、景禐、余晋芳、郭育才、胡继瑗、王照、谭文鸿、耆龄、俱著以部属用。邹毅洪、储英翰、范溶黎、承礼、伍文琯、张其淦、黄秉湘、尹春元、池伯炜、张琨、陆士奎、张怀信、夏树立、裴汝钦、汪一元、田宝蓉、李祖年、谭绍裘、张祥龄、洪锦标、于普源、王瑚、郭曾准、孙鸣皋、蔡琛、林钱、陈君耀、吴家俊、陈兆丰、叶大可、江衡、张琴、袁桐、俱著以知县即用。繙译庶吉士崇山著授为编修。金林著以知县即用。　　

○总管内务府大臣福锟等奏款绌用迫请饬部暂挪银两以济急需得旨。著户部暂行借拨银十万两俟该衙门拨款解到即行归还盛京将军裕禄奏军饷浩繁请饬续拨银三十万两以资接济下户部议安徽巡抚福润奏遵旨严拏革员未获先将该员家产查抄得旨仍著严拏赵怀业卫汝成务获下部知之　　

○命礼部尚书李鸿藻都察院左都御史裕德教习庶吉士　　

○直隶按察使周馥因病解职以湖南岳常澧道朱靖旬为直隶按察使　　

○庚午孝慎成皇后忌辰遣官祭慕陵。　　

○谕内阁内务府奏恭逢恩诏上驷院已革厩长可否开复一摺。上驷院厩长广泰等。均系降旨责革。并非革职留任之员。该衙门援引恩诏。辄为陈奏。殊属错误所请著毋庸议。现月谕军机大臣等、电寄李鸿章电奏已悉。伊藤所称李经方先赴长崎。会同前往诸多窒碍著李鸿章覆以彼此约定在台湾海口会晤。以免周折文凭即加全权字样。电寄　　

○又谕、电寄张之洞、德馨电奏、请调回振武军。以防会匪等语。所有前经调赴南洋之振武军。著张之洞即饬仍回江西听候德馨调遣。电寄　　

○两广总督李瀚章等奏剿办高州土匪情形得旨。此次出力阵亡员弁人等。准其查明奏请奖恤。仍饬严拏庞癞渣尾等务获惩办。摺包　　

○安徽巡抚福润奏设厂开制擡枪请截留火器新捐银两。以应工价。从之摺包　　

○以欠解钱粮。革安徽休甯县知县叶大烜职并勒追。协修官

尹庆举恭纂　　

总纂官钱骏祥恭辑监修总裁世恭阅七签三月十九日正总裁那月日专司藳本陆恭覆阅癸丑八月二十五日

　　

徐月日　　

荣月日副总裁唐月日　　

宗室宝恭阅一签六月初七日　　

陈恭阅一签六月二十三日　　

熙月日　　

郭恭阅七月初九日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百六十七　　

光绪二十一年。乙未。五月。辛未朔。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至庚子皆如之。外记注　　

○谕军机大臣等、电寄唐景崧、电奏已悉。杨岐珍著即回本任。电寄　　

○又谕、电寄许景澄、电奏已悉。三国允与日本议归辽地。帮助到底。毋须派员豫议。是已力任其事。可期就范。惟中国负累已重。力难再加偿款。仍著许景澄谆属外部竭力驳阻。尤所深盼。电寄　　

○署两江总督张之洞奏、租用兵轮。筹拨银两并设局转运饷械。以济北上各军。下部知之。摺包　　

○又奏、分造前敌各路电线。以期军报灵通报闻。摺包　　

○又奏、奉调北上诸军。每月酌给柴价。并给发皮衣。以示体恤。下部知之。摺包　　

○办理江南防务云南提督冯子材奏、萃军粤勇。已抵江南。请暂扎镇江。即赴海州察看军情地势。报闻摺包　　

○河南巡抚刘树堂奏、临漳等县。猝被水灾得旨、即著各该地方官。确切查勘。量为抚恤接济。毋任失所。摺包随手　　

○以经管军火。霉湿损坏。革江南守备李宏明职。摺包　　

○以营官被控。革广东署崖州协副将刘宝春职。并讯办。

摺包

　　

○壬申。谕内阁、已革提督聂桂林。前因屡次遇敌溃退。降旨拏交刑部治罪。兹据刑部奏称、该革员现解到部。请旨办理等语。聂桂林应得罪名。著刑部严行审讯。按律定拟具奏。

现月

　　

○又谕、前因御史钟德祥奏参山东掖县补用都司李承卿、句引匪徒。王作仁等、强夺地亩。淫掠妇女各款。当谕令李秉衡饬属。将首从各犯。严拏惩办。兹据奏称。李承卿与王作仁等。均无潜结匪徒聚众横行之事。惟于吴连英与王作仁控争锅场一案。辄敢干预词讼。潘俊外出未归。逼令其子女立时出屋。实属恃符妄为花翎游击衔补用都司李承卿。著即行革职交地方官严加管束。现月　　

○谕军机大臣等、御史陈其璋奏、近畿连年被水。请饬购给籽粮一摺。据称今年春麦虽已受伤。补种小米荞麦等杂粮。时犹未晚。惟贪家盖藏早罄。旧日籽种。概已充饥虽欲力耕。徒手无策。请饬直隶总督电咨江浙督抚。暨漕运总督。采买杂粮籽种。发交洋轮运津。派员散给各属。劝令补种等语著王文韶体察情形。酌量办理。原摺著钞给阅看。将此谕令知之。现

月

　　

○又谕、电寄许景澄、俄请仍借一万万。早结辽事即可照办。所云俄法一气可无虑。能否即将此款酌分若干。作为两国公借。著许景澄与外部妥商办理。再前闻俄法等国借款。欲干预海关之事。以为抵押此端万不可开。不可不慎之于始。所有此次借款。应如何订立合同。以防流弊之处。并著详慎妥办。

电寄
</div>
    <div class="pagination">
<a href="清实录光绪朝实录_page712.html">上一页</a><span>...</span><a href="清实录光绪朝实录_page708.html">708</a><a href="清实录光绪朝实录_page709.html">709</a><a href="清实录光绪朝实录_page710.html">710</a><a href="清实录光绪朝实录_page711.html">711</a><a href="清实录光绪朝实录_page712.html">712</a><span class="current-page">713</span><a href="清实录光绪朝实录_page714.html">714</a><a href="清实录光绪朝实录_page715.html">715</a><a href="清实录光绪朝实录_page716.html">716</a><a href="清实录光绪朝实录_page717.html">717</a><a href="清实录光绪朝实录_page718.html">718</a><span>...</span><a href="清实录光绪朝实录_page714.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
