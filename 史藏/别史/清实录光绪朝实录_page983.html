<!DOCTYPE html>
<html>
<head>
    <meta charset="UTF-8">
    <title>清实录光绪朝实录 - 第 983 页/共 1316 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清实录光绪朝实录 - 第 983 页/共 1316 页</h1>
    <div class="content">○闽浙总督许应骙奏闽省洪水为灾仓盐淹没。请将旧课照案缓徵。以恤商艰允之。摺包　　

○又奏、闽省延建邵三府本年猝遭水患。拟请暂改岁科并试以恤寒畯允之。摺包　　

○又奏、本年庚子恩科文乡试。请于明年八月与辛巳正科一并举行。照章加广中额。得旨、前已有旨矣。摺包　　

○兼署两广总督广东巡抚德寿奏、新筹专款。未能如数。镑价息借凑还。以昭大信。并以后万难照款存储情形。下部知之。摺包　　

○又奏、拟劝绅富捐输。援照两江章程办理。并请酌留数成。以备缓急。允之。摺包　　

○又奏、广东惠州会匪。被外匪句结起事。派营剿办获胜。出力人员请奖。得旨、即著严饬该提督等将余匪＜目辟＞暒穴＜曰融＞夕＜夗贝＞捕尽净后。准其择尤酌保。毋许冒滥。摺包　　

○又奏、清查匪孽责成水陆各提督督率各营分投＜目辟＞暒穴＜曰融＞夕＜夗贝＞捕。得旨、著即责成该提督实力清查。勿留余孽摺包　　

○又奏、广东商包厘金。欠饷甚钜日久并无成效。收回官办。以顾饷源。下部知之。摺包　　

○广西巡抚黄槐森奏、游匪拦入西隆州城。登时击走并分别追剿。擒斩首要多名现在办理善后。地方安静。得旨、著实力防剿。务绝根株。摺包　　

○又奏、西隆城被匪拦入。旬日闲歼除殆尽。拟请择尤酌保以示鼓励得旨、准其择尤酌保数员。毋许冒滥摺包　　

○又奏、崇善等州县民力竭蹶。恳恩将本年应徵地丁兵米。分别蠲缓带徵。允之。摺包　　

○纂修官章梫恭纂　　

帮总纂官蓝钰恭辑监修总裁世恭阅九签四月二十五日正总裁那月日专司蒿■禾本陆恭覆阅癸丑十一月二十五日　　

徐月日　　

荣月日副总裁唐月日　　

宗室宝恭阅一签五月廿八日

　　

陈恭阅十五签二月初一日　　

熙月日　　

郭恭阅二签九月初八日　　

宗室麒月日




大清德宗同天崇运大中至正经文纬武仁孝睿智端俭宽勤景皇帝实录卷之四百七十八　　

光绪二十七年。辛丑。春正月。戊辰朔。上奉慈禧端佑康颐昭豫庄诚寿恭钦献崇熙皇太后驻跸西安府行宫。　　

○率大阿哥暨王以下文武大臣诣便殿庆贺皇太后礼成。御便殿受朝贺。　　

○诣慈禧端佑康颐昭豫庄诚寿恭钦献崇熙皇太后前问安。至丙申皆如之。　　

○理藩院奏、西林果尔盟长杨桑等报效银两。应否解交行在。得旨、著交理藩院。摺包　　

○又奏、理藩院协理等官。均暂照吏部新章变通办理。又奏、上年衙署突遭兵火。酌拟钞录案卷。以资办公。均依议行。摺包　　

○直隶总督李鸿章奏、顺直独受兵灾。孑遗实难存活。拟援秦晋捐案。开办实官赈捐。请饬部先给执照。如所请行。摺

包　　

○豁免多伦诺尔年贡海龙等皮张。照例　　

○己巳。谕内阁、向来顺天直隶各属被灾地亩。于新正加恩分别蠲缓钱粮。以恤民艰。上年畿辅一带。地方不靖。尚未查明具奏。惟今春青黄不接之时。民力更形拮据。实深轸念。著李鸿章即饬藩司迅速查勘。应如何酌量办理之处。分晰具奏。候旨施恩。用副履端布闿。嘉惠畿疆之至意。现月　　

○谕军机大臣等、电寄奕劻等、东三电悉。前据奎顺查覆署归绥道郑文钦、戕害过境洋官周尼思属实。自应从严惩办。郑文钦著即行正法。惟绥远城将军永德、据奎顺查无派兵之事。论洋官一人。亦何至派兵五百之多。究竟是何实情。自应确切查明再办。永德著先行革职。听候查办。该亲王等即就近传旨、令奎顺复查实在情节。如果永德实有纵令戕害洋官确据。定行重惩。俟定案明发谕旨时。先行送与英使阅看。再行发钞。即著奕劻、李鸿章、照此办法。切告英使。即行电奏。

电寄

　　

○庚午。谕军机大臣等、前因晋昌将所统育字军带往热河口滟库噜地方。当谕令色楞额妥筹遣散。并将军械收储。现在东三省俄允交还。已派杨儒为全权大臣。切商议约。闻晋昌仍在口滟库噜。意欲联络蒙古。以图恢复。必致另生枝节。大局不可收拾。著色楞额迅速严饬该革员。懔遵十二月二十九日谕旨。迅速回京。不准逗遛生事。晋昌所统各军。均著该都统派委妥员。即行遣散。毋任藉词宕延。并通饬各蒙古、勿为晋昌所煽惑。致滋事端。将此由六百里谕令知之。　　

○署盛京将军清锐等奏、奉天省城变乱。恭奉圣容御宝。护送口滟库噜。谨会同驰赴叩祭。得旨、清锐著仍遵前旨迅速赴京。溥颋著即回奉天。摺包　　

○热河都统色楞额奏、请留黑龙江都司张玉春兵队驻扎丰甯。得旨、张玉春准其留营。摺包　　

○护理陕甘总督李廷箫奏、革职遣戍新疆前山西巡抚毓贤。行抵皋兰县抱病。得旨、著遵照十二月二十五日谕旨、办理覆奏。摺包　　

○以甘肃按察使何福＜辶黎＞方■土为甘肃布政使。暂护陕甘总督。甘肃巴里坤道潘效苏为甘肃按察使。　　

○予故署福州将军湖北布政使善联恤典如巡抚例。现月　　

○辛未。谕内阁、本年轮应查阅福建等省营伍之期。福建即派许应骙、浙江即派余联沅、广东即派陶模、广西即派黄槐森、认真查阅。各省营伍关系紧要。各该督抚务当尽心肬■闲校。毋得视为具文。其有技艺生疏。老弱充数。及军实不齐等弊。即将该管将弁。据实严倢■＜曰融＞■＜石木＞。毋稍瞻徇。　　

○又谕、上年山东被灾各州县。业经分别蠲缓钱漕。小民谅可不至失所。惟念今春青黄不接之时。民力尚恐拮据。亦经袁世凯将济甯州等属上忙新赋缓徵。奏恳恩施。已照所请行矣。该抚即按照摺内所开村庄地亩。及蠲缓分数。刊刻誊黄。彳滟扁行晓谕。务使实惠均沾。毋任吏胥舞弊。用副朝廷始和布泽、惠爱元元之至意。现月　　

○又谕、巡视中城御史文瑮陈璧奏、举劾属员一摺。拣发副指挥现署中城指挥丁惟忠、既据该御史等奏称操守可信。黾敏从公。办理局务尤为得力。著传旨嘉奖。六品衔中城吏目邱廷棨、纵役扰民。规避狡猾。著即行革职。永不叙用。拣发吏目周寿桐、性情疏懒。难期振作。著归部候选。毋庸留城。以示劝惩。现月　　

○谕军机大臣等、电寄奕劻等、惩办祸首一条。业经按照照会办结。则和局亟应早定。以便商令撤兵。所有各条。亦宜迅速妥商筹办。毋再宕延。昨拟改谕旨二道。不得已均照来电更正颁行。惟必须将传教一事。定立妥章。以免后患无穷。官民交困。尽可约同不传教之俄日两国。及虽传教素最和平之美国公议。教士不得再有欺陵平民。干预词讼等事。向法德英三国会议。妥定约章。永远遵守。总期日后民教相安。若一味严束平民。激成大变。即各国教士教民。亦大有不利。而中国之大员地方官。不胜罪愆。民情怨愤。人才消阻。何以为国。此次大乱。亦实因教民平日欺侮良民。积忿莫洩。拳匪因而煽惑所致。闻各国公使。亦颇知此中情形。务趁此商议条款之时。一并妥确商定平允专条。以杜后祸。电寄　　

○护理江西巡抚张绍华奏、遵将江西各属教案。筹商分途办结。得旨、著将未了各案。饬属妥速办结。仍随时认真保护。毋令再生事端。摺包　　

○以侵款逃匿。革中城兵马司指挥沈墉职。并勒追。　　

○追予黑龙江阵亡。吉林候补骁骑校保林等七员优恤。现

月

　　
</div>
    <div class="pagination">
<a href="清实录光绪朝实录_page982.html">上一页</a><span>...</span><a href="清实录光绪朝实录_page978.html">978</a><a href="清实录光绪朝实录_page979.html">979</a><a href="清实录光绪朝实录_page980.html">980</a><a href="清实录光绪朝实录_page981.html">981</a><a href="清实录光绪朝实录_page982.html">982</a><span class="current-page">983</span><a href="清实录光绪朝实录_page984.html">984</a><a href="清实录光绪朝实录_page985.html">985</a><a href="清实录光绪朝实录_page986.html">986</a><a href="清实录光绪朝实录_page987.html">987</a><a href="清实录光绪朝实录_page988.html">988</a><span>...</span><a href="清实录光绪朝实录_page984.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
