<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 49 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 49 页/共 1125 页</h1>
    <div class="content">六年二月二十二日，诏州郡学舍随所添人数增修，以学事司钱充支用。 
六月五日，诏应州县系籍学生，不许身自佃赁系官田产及开坊场，如违，依辄请佃学田业法。 
八月十五日十五日：《宋大诏令集》卷一五七作「十六日」。，诏令提举学事司：「自今有人材拔俗者，不待考选校定之 
      
数，具实状以闻。朕将不次而用之。」 
九月十四日，提举江南西路学事郑滋乞「今后诸州已参定上舍贡士，后却见得系贡人，不该升贡，不得用下名人填额，亦以其阙，次年补贡。庶使学生无所侥求，杜绝词讼纷争之弊。」从之。 
七年七月四日，成都府路提举常平司言：「本路州县居养院，有孤贫小儿，内有可教导之人。欲令小学听读。逐人衣服襕椁，欲乞于本司常平头子钱内支给置造。仍乞与免入斋公用。」从之。余路依此。 
八月十五〔日〕日：原缺，据文例补。，臣僚言：「近以国子有官人于法责在学一年，方许参选。近来往往身不在学，但将告假月日通理成数，有失法意。」诏自今特给假，仍补填。在京委太学，在外委本州岛当职官保明，关申吏部。 
九月十七日，给事中毛支言毛支：本书食货三八之一四有「毛友」，未知同一人否 ：「乞应补试入学之人并如州学帘试县学生，应预岁升试，止免身丁。」从之。 
十一月十四日，提举京畿学蔡佃言：「诸州每年秋季依学法燕犒贡士，遂州支使钱数不多，别作名目，费用过当。乞量立钱数。」(诲)[诏]每分不得过三贯，余费不得过三十贯。 
八年五月二十四日，诏诸州教授，兼用元丰法，仍止试一经。详见国子监七月十二日。前提举利州路学事李处逊奏：「乞应系籍学生，不许为本州岛县及本路见任官门客。庶几书考升选之公，无所侥幸。」诏申明行下，如违，以违制论。 
八月七日，诏诸州添差八行教授，今后止许添差大藩，不预职事。 
闰九 
      
月十一日，诏：「昨立八行，以取老成行能之士。已经考察，又令赴殿试，虽登科，却不得与诸生讲学，于预职事。其政和八年五月二十四日并八月七日指挥，更不施行。」 
十月二日，中书省言：「初登科人，去学校未久，理合除内外学官。」诏：「今后初登科人，许除内外学〔宫〕，次历州县一任。其见任未历州县人，依此。」 
重和元年十二月二十五日，秦凤等路提举学事司言：「改震武城为军，已盖修学舍。乞依积石军例，差置教授一员。」从之。 
宣和元年四月，新泉州教授罗复上书，乞舍选登第人，必先历州县。诏依，候一任还，方与教授。 
二年六月二十七日，诏：「县学给食，及州县小学或武学、医学八行贡士给券，并罢见免身丁措借，依官户法者，依元丰进士法施行。」 
七月一日，诏：「诸路教授，除见系左右司依格选拟八行人，自令后不许添差。应依元丰法，许堂除者，自依旧例。」 
(七月)二十九日，诏小学生上舍上等，特许赴来年公试。如合格，与补大学外舍。 
八月二十五日，大司成黄齐言随行亲移籍入学。从之。详见国子监。 
〔九月〕五日九月：原缺，依上下文补。，中书省言：「七月十九日圣旨：在京小学，近岁增立三舍法，有害乡举里选本□乞可并依元丰法。契勘元丰时，在京小学止有就(传)[傅]、初筮两斋，差教谕一员，即无立定官吏并直学等。今承指挥，小学既罢三舍，即无讲解、考选、直学、医官等。依元丰法，自合更不差置。乞置小学生两斋，于太 
      
学生内选差二人充教谕。其俸给依元丰旧制。」诏依。今后如学生数多，令本监相度，增拨斋舍。 
三年二月二十日，诏罢天下三舍。太学以三舍考选，开封府及诸路以科举取士，州县未行三舍以前应置学官及养士去处，并依元丰旧制。 
三月十五日，左右司言：「奉圣旨，诸路州县学，并依元丰旧法。所有未行三舍以前应置学官去处，未审合与不合从本司选拟。」诏：「教授应法并差注，并依元丰条例。其〔政〕和三年六月十三日政和：原无「政」字，据上下文意补。『令左右司刷阙许人指射』指挥，更不施行。」 
四月十日，诏诸路见任官带管勾学事，并罢。 
二月十四日二月十四日：该条依时应在『二月二十日』条前。，都省言：「诸路教授见任官，若系未行三舍以前旧制窠阙，合依旧外，余并合减罢。」从之。 
六月十日，中书省言：「勘会未行三舍以前，旧赡学田产房廊等，自(舍)[合]依旧赡学外，其行三舍后来应平添置到数，自合拘收。」从之。 
二十六日，中书省言：「饶州申，有三舍旧在学学生，其间愿在学听读之人，未审合与不合比附辟廱人愿入太学事理施行 契勘今年二月二十日指挥，诸路内舍上等校定人，愿入太学者，免补。今来本州岛学系籍学生，欲令免补入学。未曾系籍学生，合依元丰旧制，以春秋补试。」从之。 
四年十二月二十四日，知拱州 着言：「本州岛已于崇宁四年修建到州学一区，差教授二员，养士五百余人。宣和三年二月二十日圣旨，诸路以科举取士，并依元丰法。窃惟本 
      
州崇宁四年创置建盖，元丰所无。今虽罢四辅，而近在畿甸。又学舍具存，独无一士子肄业其间。伏望取邻近州府养士之数，立为定额，置教授一员。标拨系官产业，以为粮食之用。」从之。仍依应天府立额，仍支降告敕三道付 着修葺学舍。 
五年九月二十九日，鄜延路经略使薛嗣昌言：「延安府自罢三舍之后，不置学官。伏望许置教授一员。」从之。 
十月二十九日，臣僚言：「窃见迩来外路守臣申陈，乞添置教授。若元丰所未尝有，而辄乞添置，臣恐他州援引，陈请不已。望特诏诸路，各务依禀近降诏令，不得妄有建(昌)白」诏延安府置教授指挥，更不施行。 
靖康元年正月十八日，诏诸路赡学户(皆)绝田产，令归常平司。 
五月十日，左谏议大夫冯解澥言：「愿诏有司，训饬学校，布告中外：凡考校去取，不得专主元佑之学，亦不得专主王氏之学。或传注，或己说，惟其说之当理而已。」从之。详见国子监。 
高宗建炎三年十月二十四日，诏：「今后赡学钱粮，并从户部置籍拘催。诸路提刑司收桩，敢有隐漏不实，并依供报无额钱物隐漏法断罪。」 
绍兴三年四月三日，尚书省(日)[言]：「明州教授系新置阙，依建炎三年六月二十日指挥，合行减罢。」缘本州岛士人稍众，诏特许存留。 
十日，诏：「建炎二年六月内，复置教授处共四十三州四十三州：《通考》卷四六同；同书卷六三及《宋史》卷一六七均作『四十二州』。，至建炎三年六月内并罢，任满更 
      
不差人。今将建炎二年复置教授窠阙，并行存留。」从给事中黄叔(教)[敖]之请也。 
七月九日，诏：「特奏名第一等、赐进士及同进士出身四人除教官指挥，更不施行。」以臣僚言侥幸也。 
(三年)十一月十二日，诏：「康彦文系于宣和七年秋试中学官第一人，吏部供，合在殿试第一甲之上，可免铨试。今后曾试中学官、注授教授窠阙之人，依此施行。」 
十二月十五日，诏将淮西州县教授并行减罢。令逐州有出身官兼。 
五年正月二十五日，诏罢试学官科，今后应干教授员阙，并从朝廷选差。臣僚言：「国家有试学官之科，又近年以来，将教授阙尽归吏部差注。欲为人师，而先纳所业求有司，以幸中程度。又校计格法，以争得之，甚非建学校立师儒之本意。」故有是命。马端临《通考》：建炎初，复教官试。绍兴中，议者谓欲为人师，而自纳所业于有司，以幸中度。乃诏罢其试，而教授自朝廷选差。已而复之。凡有出身，许应先具经义、诗试各三首，赴礼部，乃下省闱，分两场试之。而取其文理优长者，不限其数。初任为诸州教官，繇是为两学之选。 
八月十四日，诏：「江阴军置教官一员，量拨官田数顷，以赡生徒。」从(之)[知]事王棠之请也。 
六年三月三日，诏：「南剑州沙县赠谏议大夫陈瓘祠堂，许依福州州学陈襄等例，遇春秋释奠就祭。」从给事中张致远之请也。 
十月三日，诏遂宁府增置教官一员，从本府士民之请也。 

      
七年三月十九日，知临安府吕颐浩奏：「前任潭州，将安抚司收到各项官钱五千贯文支与州学，充修盖屋舍之费用。」诏行下，委知潭州刘洪道于今年秋冬间，渐次修盖，以处生徒。从之此句疑衍。。 
八年正月二十二日，诏诸州教授除代不得过二 。以御史中丞常同之请也。 
九年十二月二十五日，诏普州许置教官一员，从本州岛士民之请。 
十二年二月二十二日，诏：「诸路州学，委守臣修葺，具次第申尚书省。」王应麟《玉海》：绍兴十二年，诏诸州守臣修学。十三年闰四月二十七日，诏并置教授。十八年七月九日，贾直清请立县学，教授于乡。嘉佑中，福之周希孟、(杨)[扬]之孙侔、颍之常秩，元佑中，杭之吴师仁、虢之尹材、襄之田述古、邠之苏 、徐之陈师道，绍圣则眉之家素，元符则楚之徐积，绍兴则建之明宪，干道则遂宁之雍山，兴化之林彖，皆以文行，命为本州岛学官。胡瑗主湖州学，庆历中，有司请下湖州取其法，以为太学法。 
五月十二日，诏：「无教官州军，令吏部开具，申尚书省选差。」 
九月十三日，诏：「江州城南甘棠湖一所，每年菱鱼之利，及郡庠前地上岳飞造到房廊三十八间，每日收赁屋钱一贯四百三十文，拨充本州岛养士，久远支用。仍委通判拘收。」从本州岛请也。 
十三年三月十五日，类试所状：「契勘今来本所引试教官共一十六员，考校到第一场经义五号，文理优长；其第二场诗赋，并无合入 
      
等者。欲望朝廷详酌，据今春所试程文，许依祖宗旧制，只以经义优长者收取一次。」诏依。 
闰四月七日，诏：「诸路监司并州县官，随侍本宗有服并亲女及姊妹之夫子，免补试，许入所在学听读。若所随官替移，即许移籍通理。」 
九日，国子司业高闶奏：「诸路郡学，有养士额窄，艰于供赡。欲委守倅教授随宜措置，量增员额。若已补中在额外，并许先系学籍。其有营私养亲，难久住学之人，只令趁赴奠谒课试；有疾故，听免，与理为在学月日。」从之。 
十四日，诏置归州教授一员。 
二十七日，诏诸州军，并各差置教授。其礼部长贰正所系所隶，理合依崇宁、大观格法，许按〔劾〕体量及岁举改官。从国子司业高闶之请也。 
五月十三日，诏置楚州州学教授一员。 
六月三日，国子司业高闶等言：「在京例，应诸州教授到罢，并报本监置籍揭贴。欲乞指挥都进奏院，诸州教授见任并待阙员数，监置籍揭贴。仍每月具有无替移到罢供报。」从之。仍令敕令所立为着令。 
四日，宰执进呈临安府府学宗子学生师闵、师颜进状，论教授鲍同不法事，上曰：「朕不喜此事，乃是论师长，恐长告讦之风。可将宗子押送宗正司，令拘管。为教授者，须先正己，然后可以率人。若自为不法，岂能服人 鲍同令临安府体充。充：疑误。。如果有上件事，亦当黜责。」 
八月十九日，宰执进呈左朝散大夫宋宙奏，乞尽复教官。上曰：「教授须逐州置。昨绍兴十
      
二年，已有指挥，恐是川路远未到，更令契勘。仍须是择通经心术正者为之。若教官非其人，士人心术一坏，再整理费力。切宜遴选。」 
十月十六日，宰执进呈西外宗正司保明到拘管宗子赵善时年满，放逐便事，上曰：「今后宗子，可许入所在学，令与寒士同处。只别作斋舍，仍差士人作长谕。庶几尽变积习，将来文行俱有可取。宜令礼部措置。」 
十一月十七日，诏诸州军将旧赡学钱粮拨还养士。令监司常切觉察，不得辄将他用。仍令逐州军各开其养士并见摽拨钱粮数目，申尚书省。以知信州刘子翼言「学粮至微，无以资给。」故也。 
十四年二月六日，诏：「靖州置新民学，学生三十人为额。令附州学教养，仍令教授兼行训导。其籍没见出卖杨秀章田土，令本路转运司量度摽拨，应副赡学。」从本州岛请也。 
三月二日，国子监言：「昨行大观法，诸路监司亲戚，许入邻路近便州军学。州军并倚郭县官亲戚，许入邻州学。外县官亲戚，许入本州岛学听读。缘上件大观法，昨因兵火，散失不存。虽申降到绍兴十三年闰四月七日指挥：『监司并州县官，随侍本宗有服亲并亲女及姊妹之夫，免补试，入见任路分州军学听读。』窃虑妨嫌。望将诸路监司州县官亲戚，若应得前项服属者，依大观法免补入学听读施行。」从之。 
十月三日，诏：「昨降指挥：『令诸州军将旧赡学钱粮，拨还养士，委监司常切觉察，不得辄将它用。』 
      
可令诸州守臣限一月摽拨定，委提举官检察开具奉行加意并 慢去处职位姓名，申尚书省，取旨赏罚。」 
十五年九月二十六日，诏：「试诸州教授，自来春为始，除第二场，仍旧诗赋。其第一场，于六经中临时取二经，各出两题，试以讲解，不拘义式，以贯穿该赡为合格。」从国子监丞文浩之请也。 
十一月六日，诏：「二广诸郡，于见任有出身官，差兼教授。如无，差特奏名补官人。又无，即申提举学事官，于邻州对换兼差。」知浔州杜天举言：「自来止差士官充教谕，而士官止系本路两举之人，未足为后进模范。」上曰：「天举所陈事，颇有条理。却曾留心士大夫所言，有益于事，不可不行。」故有是命。 
十六年三月二十七日，诏「万安昌化吉阳军，许依琼州例，各置教谕一 。」从琼管安抚徐念道之请也。 
五月四日，诏：「诸路提举学事，委转运司有出身官一 兼领。如本司官俱无出身，即委从上一员。」以礼部有请故也。 
八月六日，诏：「广(内)[南]诸郡，见阙教官去处，令于本州岛并倚郭县内，差见任有出身官兼充。如无，即于特奏名补官人内，选差未昏耄有术业之人。又无，即选差摄官术业行义众所推服者充教谕。如已供职，后来见任官内却有出身之人，其摄官教谕，即令罢去。」从臣僚之请也。 
十八年七月九日，江南西路转运判官贾直清奏：「请立县学，于县官内选有出身人兼领教导。」上因宣谕曰：「州县选官教 
      
导，乃治化本原，将来三年科举亦有人材，以备采择。可令礼部检坐旧法，参酌措置，申尚书省。」 
八月八日，礼部寻下国子监参酌措置，欲比附旧(去)[法]，县学委知、通于令、佐内选有出身官一员，兼领教导职事。及诸州军如未差教授去处，即令本路提举学事司于本州岛有出身官选差一 兼领。若州县官俱无出身，止令本学长、谕专主教导，却令知州、县令觉察点检。从之。 
闰八月二十一日，诏：「珍州教授任满，许依本州岛幕职官例推赏。」从本州岛备申教授蔡霆之请也。 
十九年十月十六日，诏添置光化军教授一员。从守臣范洁之请也。 
二十年六月二十日，诏置梅州教授一员。从本路转运判官李利用之请也。 
二十一年九月一日，大理寺主簿丁仲景奏：「远方赡学公田，多为形势侵占请佃。望诏有司，申严行下诸路提举官，常切觉察。如有似此去处，并令根究。」上曰：「缘住卖度牒，常住多有绝产。其令户部一就措置，拨充赡学支用。」 
本部言：「欲令诸路州军取见确实，报提举学事司，置籍拘管。并僧道违法擅置庵院，若无敕额，其所置田产屋宇，亦有绝产，合依前项已措置到事理施行。」诏依此。马端临《通考》：朱子《崇安县学田记》曰：「予惟三代盛时，自家以达天子、诸侯之国，莫不有学。而自天子之元子，以至于士庶人之子，莫不入焉。则其士之廪于学宫者，宜数十倍于今日。而考之礼典，未有言其 
      
费出之所自者。岂当时为士者之家，各已受田，而其入学也有时，故得以自食其食，而不仰给于县官也欤 至汉元、成间，乃谓孔子布衣，养徒三千，而增学官弟子，至不复限以员数。其后遂以用度不足，无以给之，而至于罢。夫谓三千人者聚食于孔子之家，则已妄矣。然养士之需，至于以天下之力奉之而不足，则亦岂可不谓难哉!盖自周衰，田不井授，人无常产，而为士者尤厄于贫，反不得与为农工商者齿。上之人乃欲聚而教之，则彼又安能终岁裹饭而学于我 是以其费虽多，而或取之经常之外，势固有不得已也。」 
二十二年三月十二日，诏「潼川府郪县界(闪)[闲]生田地一百四十二亩，拨赐府学，永充养士。」(后)[从]守臣沈该之请也。 
二十四年七月三日，诏：「赡学钱粮，于学中自置帑廪，委教官检察。」从大理评事俞长吉之请也。 
二十五年九月二十一日，诏：「太平州芜湖县，合拘收何汝贤违法(祖)[租]佃圩田一十六顷八十五亩，拨充本州岛养士。」 
二十六年五月七日，诏：「诸路州军教授，并不许差兼它职。令提举学事司常切遵守。」从知郢州路采之请也。 
八月九日，建康府上元县丞汪贲奏：「臣闻有学校必有法度，有法度然后教官、士子咸知所以遵守。今州县学校，徒有其名，而主管学事之官，徒带虚衔。良(田)[由]学法未曾颁降，以凭遵守故也。掌仪置于释奠之时也，而职事之中，间有掌仪一员者；司正置 
      
</div>
    <div class="pagination">
<a href="宋会要辑稿_page48.html">上一页</a><span>...</span><a href="宋会要辑稿_page44.html">44</a><a href="宋会要辑稿_page45.html">45</a><a href="宋会要辑稿_page46.html">46</a><a href="宋会要辑稿_page47.html">47</a><a href="宋会要辑稿_page48.html">48</a><span class="current-page">49</span><a href="宋会要辑稿_page50.html">50</a><a href="宋会要辑稿_page51.html">51</a><a href="宋会要辑稿_page52.html">52</a><a href="宋会要辑稿_page53.html">53</a><a href="宋会要辑稿_page54.html">54</a><span>...</span><a href="宋会要辑稿_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
