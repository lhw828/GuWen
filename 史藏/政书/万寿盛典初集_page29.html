<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 29 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 29 页/共 307 页</h1>
    <div class="content">　　宫擡辇校尉作十班
　　銮驾自
　　畅春园正门起摆至西华门外止立于两边
　　皇城下玊辂等辇及驼宝象亦预先在
　　皇城下逺逺摆立又奉
　　防朕十八日驾行銮驾既摆殿前驾行时恐摆不及停其摆设钦此出外
　　銮驾
　　殿前不摆
　　驾行时摆设预备十六人亮轿等因缮折交与奏事治
　　仪正儍子员外郎双全等转奏奉
　　防依议
　　大驾卤簿先开路象四分列道左右
　　次宝瓶象五绣韂金鞍上负宝瓶道左右各一中道一又左右各一
　　次大马辇一乗高一丈二尺五寸九分濶八尺九寸五分辇上平盘板前后车櫺并雁翅及四垂如意滴珠板其下辕三条皆硃红漆辕各长二丈五寸九分用镀金铜龙头龙尾龙鳞叶片装钉前施硃红油马搭攀皮一条平盘左右下防泥板及车轮二贯轴一每轮辐十有八条皆硃红漆周围辋全各以抹金钑花铜叶片装钉轮内车心各一用抹金铜钑莲花瓣轮盘装钉轴首左右各用銕挿拴一个以抹金铜钑龙顶管心装钉轴中纒黄绒驾辕等索面至地三尺四寸五分辇亭高六尺四寸九分硃红漆四柱各长五尺五寸四分槛座高九寸五分其上四周木雕沉香色描金云板十二片其下亦如之门髙五尺九分濶二尺四寸五分左右门濶二尺二寸五分前并左右各槅二扇后槅三扇明栨全皆硃红漆抹金铜钑花叶片装钉槅心编黄线縧穿亭内编黄线縧穿硃红漆匡软座黄线坠座大索四条座下莲花坠石软座上施素毯草席并红织金绮褥硃红漆座椅一座其上靠背雕沉香色描金云龙一下雕云板一片硃红漆黄织金绮鞔福夀板一并衣椅中黄织金绮靠坐褥四围椅裙全周围施黄绫帏幔亭外用青绮缘邉硃红十扇各用拽圆縧二条黄铜圏全辇顶并圆盘高二尺六寸五分又镀金铜蹲龙顶带仰覆莲座高一尺二寸九分垂攀顶黄绒索四条盘上下俱硃漆以青饰辇盖内宝盖硃红漆木匡鬭以八顶冒以黄绮谓之黄屋顶心并周围绣五彩云龙九天轮三层皆硃红漆上安雕木贴金龙耀叶板计八十一片三层间绘五防云衬板八十一片盘下周围黄铜装钉上施金黄绮沥水三层每层八十一折间绣五彩云龙文四角垂青绮络带四条各绣五彩云升龙三圆盘四角连辇座板用攀顶黄线圆縧四条并贴金木鱼辇亭前一字阑干一后一字带转角防干一左右防干二内嵌縧环板皆硃红漆四扇计一十四柱各柱首雕木贴金蹲龙一用描金五彩妆莲花抱柱阑干内施素毯草席太常旗二靣在辇亭后左右用黄云縀夹为旗每靣十二斿每斿内外绣升龙一硃红漆攒竹旗竿二左竿旗腰绣日月北斗竿首用镀金铜龙头右竿旗腰绣绂字竿首用镀金铜防每竿缀抹金铜铃二垂红缨十有二缨上施抹金铜宝盖下垂青线帉錔踏梯一木质硃红漆以抹金铜钑花叶片装钉行马驾二木质硃红漆上穿黄绒匾縧以抹金铜钑花叶片装钉硃红油合扇梯一副硃红油拓义一件驾白马八匹鞍鞯秋辔铃缨全列道左　小马辇一乘高一丈一尺五寸九分濶七尺九寸五分辕二条各长一丈九尺五分辇亭髙五尺五寸九分硃红漆四柱各长五尺四寸五分槛髙一寸四分上四围雕沉香色描金云板十二片下如之门髙五尺濶二尺二寸五分左右门濶二尺一寸九分前并左右各硃红漆槅二扇明栨全抹金铜钑花叶片装钉槅心编黄线縧穿后硃红漆屏风雕沉香色描金云龙五沉香色描金云龙縧环板三云板三周围俱抹金铜钑花叶片装钉亭底硃红漆板上施素毯草席红织金绮褥坐椅上靠背雕沉香色描金云龙一下雕云板一片硃红漆福夀板一并衣椅中黄织金绮靠坐褥四围椅裙全周围施黄绫帏幔亭外用青绮缘邉硃红四扇各用拽黄线圆縧二条黄铜圏全辇顶并圆盘高二尺五寸五分又镀金铜宝珠顶余制同大马辇驾白马四匹列道右
　　次玉辂一乗高一丈三尺九寸五分濶八尺二寸五分辂上平盘前后车櫺并雁翅及四垂如意滴珠板其下辕二条皆硃红漆辕各长二丈二尺九寸五分镀金铜龙头龙尾龙鳞叶片装钉前施硃红油象搭攀皮一条平盘左右下防泥板及车轮二贯轴一每轮辐十有八条皆硃红漆周围辋全各以抹金铜钑花叶片装钉轮内车心各一用抹金铜钑莲花瓣轮盘装钉轴首左右各用銕挿拴一个以抹金铜钑龙顶管心装钉轴中纒黄绒驾辕等索靣至地四尺一寸五分辂亭髙六尺七寸九分硃红漆四柱各长五尺八寸四分前二柱有沥粉贴金升龙槛座髙九寸五分门髙五尺一寸九分濶二尺四寸九分左右门濶二尺二寸五分其上四周装雕木沉香色描金香草板十二片前并左右各硃红漆槅二扇明栨全俱以抹金铜钑花叶片装钉槅编黄线縧穿后硃红漆屏风上雕沉香色描金云龙五屏后下三槅雕木沉香色描金云龙三下雕云板如其数俱抹金铜钑花叶片装钉亭内编黄线縧穿硃红漆匡软座黄绒垂座大索四条座下莲花坠石软座上施花毯草席并大红织金绮褥硃红漆坐椅一座其上靠背雕以沉香色描金云龙一下雕云板一片硃红漆福夀板一并衣椅中黄织金绮靠坐褥四围椅裙全周围施黄绫帏幔亭外青绮缘邉硃红帘一十扇各用拽帘黄线圆縧二条黄铜圏全辂顶并圆盘髙三尺一分又镀金铜蹲龙顶带仰覆莲座髙一尺二寸九分垂攀顶黄绒索四条盘髙二寸上以硃红漆其下外四靣沉香色地描金云青饰辂盖亭内周围贴金斗拱承硃红漆匡宝盖鬭以八顶冒以黄绮谓之黄屋顶心并周围绣五彩云龙九天轮三层皆硃红漆上安雕木贴金龙耀叶板八十一片三层间绘五彩云衬板八十一片盘下周围黄铜装钉上施金黄绮沥水三层每层八十一折间绣五彩云龙文四角垂青绮络带四条各绣五彩云升龙三圆盘四角连辂座板用黄线攀縧四条并贴金木鱼辂亭前有左右转角阑干二扇后一字带左右转角阑干一扇皆硃红漆内嵌雕木贴金龙间以五彩云三扇计一十二柱各柱首雕木贴金蹲龙一及描金五彩妆莲花抱柱阑干四周布花毯草席太常旗踏梯合扇梯拓义俱同辇制引以一象贴金铜寳瓶并木雕贴金仰覆莲座雕花番草贴金象鞍秋辔氊笼全列道左　大辂一乗制同玉辂惟平盘下方箱四面硃红漆匡前后十有二槅内饰青地绘五彩云鹤左右八槅内饰上青下緑地绘兽六麟狮犀象天马天鹿禽六鸾凤孔雀朱雀雉鸐辂亭前二柱戗金云龙文下山水亭后硃红漆屏风屏前上三槅雕沉香色描金云龙五上硃红漆板戗金云龙一中三槅沉香色描金龙三下三槅描金云板如其数屏后上三槅硃红漆戗金龙三其次戗金云板如其数中三槅硃红漆戗金龙四其次沉香色描金云板亦如其数下三槅沉香色云板亦如之其制为稍异引以象一列道右
　　次静鞭四校尉执之道左右各二
　　次红灯一对红油竹灯铜盘外以红纱防之硃漆竿贴金龙头尾
　　次鼔二十四面木匡红油冒以革面径一尺五寸五分面匡俱泥金描画五彩云龙硃红攒竹架红縀鼓衣緑縀沥水销金云龙
　　次金二面以铜为之径一尺八寸
　　次杖鼓四面木匡髙一尺六寸五分黑漆泥金描画宝相花面径一尺冒以革画五色渠花銕圈铜钩连以黄绒绠红縀鼔衣緑縀沥水销金云龙
　　次板四串花梨木板各六长一尺四寸厚五分上濶二寸五分下濶二寸八分板面泥金画五彩云龙緑皮掩钱黄线縧繐
　　次龙头笛十二管截竹为之六窍长一尺七寸繋五色线流苏
　　次红灯一对制同前
　　次金二面
　　次鼓二十四面
　　次画角二十四枝木质空心长五尺四寸六分径三寸六分上下贴金铜口箍中间纒贴金藤箍五黑漆地泥金画云龙海马四季花
　　次金钲四面铜质木匡铜环黄绒绠繋钲于匡钲径九寸五分
　　次小铜号八枝筒长二尺三寸五分座髙一尺九寸五分口径四寸二分繋红黄线縧繐次大铜号八枝筒长一尺七寸五分座髙一尺三寸口径六寸三分繋红线縧繐
　　次红灯一对制同前
　　次金鼔旗一对黄质中销金为满汉金鼔字次肃靖旗一对黄质长四尺五寸濶七尺五寸中销金为满汉肃靖字红油薰竹竿长一丈五尺一寸五分间纒以藤下用銕箍上用镀金银顶饰以红缨【自此至五色龙纛其竿顶缨头尺寸款式俱同惟北斗旗用黑缨头】执旗校尉俱红花袍歩行下同
　　次御杖一对硃漆攒竹为之长六尺八寸五分两头贴金铜箍各长一寸六分自开路象至此是日先陈列西安门外
　　次笓头四对以竹为之硃漆柄饰黄油长五尺三寸濶三寸执事人俱红花衣下同列为四队凡二对以上每对为队
　　次吾杖一对攒竹为之硃红漆沥粉贴金花云二叚长七尺七分两头贴金铜箍各长一寸八分
　　次立瓜三对硃漆攒竹竿贴金铜箍刻木为瓜立置于上承以龙头共长七尺二寸瓜及龙头长七寸三分贴金饰
　　次卧瓜三对制同立瓜但以瓜卧置其上承以龙头共长六尺九寸二分瓜及龙头长五寸五分
　　次星三对硃漆攒竹竿长六尺一寸贴金铜箍星头刻木为六瓣玲珑香草承以龙头星顶及龙头长一尺一寸六分六角粘星珠贴金饰次金钺三对硃漆攒竹竿贴金铜箍刻木为斧形承以龙头置于竿首上出鎗头八寸五分共长八尺八寸四分内斧及鎗头长一尺七寸五分贴金饰
　　次青小旗二对蓝质销金云龙文濶三尺三寸长二尺五寸攒竹竿銕防共长九尺六寸五分画三色金龙上安镀金鎗头长一尺一寸外用鎗冐长一尺三寸黄油地画五色云龙饰以红缨
　　次赤小旗二对红质
　　次黄小旗二对黄质
　　次白小旗二对白质
　　次黑小旗二对皂质制俱同青小旗
　　次白泽旗一对红质长六尺六寸濶二尺九寸销金为白泽一飞形一走形及满汉白泽二字次门旗四对红质中销金为满汉门字余同白泽制
　　次日旗一面蓝质销金为日形及满汉日字月旗一面蓝质销金为月形及满汉月字
　　次风旗一面蓝质销金为箕星四及满汉风字云旗一面蓝质销金为云文及满汉云字
　　次雷旗一面蓝质销金为雷文及满汉雷字雨旗一面蓝质销金为毕星八附耳一星在旁及满汉雨字
　　次木星旗一面青质销金为木星一及满汉木字火星旗一面赤质销金为火星一及满汉火字
　　次土星旗一面黄质销金为土星一及满汉土字
　　次金星旗一面白质销金为金星一及满汉金字水星旗一面黑质销金为水星一及满汉水字
　　次角宿旗一面销金为角宿二及满汉角字【自此至轸宿旗皆蓝质】亢宿旗一面销金为亢宿四及满汉亢字
　　次氐宿旗一面销金为氐宿四及满汉氐字房宿旗一面销金为房宿四钩钤二小星在旁及满汉房字
　　次心宿旗一面销金为心宿三及满汉心字尾宿旗一面销金为尾宿九神宫小星一及满汉尾字
　　次箕宿旗一面销金为箕宿四及满汉箕字斗宿旗一面销金为斗宿六及满汉斗字
　　次牛宿旗一面销金为牛宿六及满汉牛字女宿旗一面销金为女宿四及满汉女字
　　次虚宿旗一面销金为虚宿二及满汉虚字危宿旗一面销金为危宿三及满汉危字又四星在下
　　次室宿旗一面销金为室宿二离宫六星在旁及满汉室字壁宿旗一面销金为壁宿二及满汉壁字
　　次奎宿旗一面销金为奎宿十六及满汉奎字娄宿旗一面销金为娄宿三及满汉娄字次胃宿旗一面销金为胃宿三及满汉胃字宿旗一面销金为宿七及满汉昴字
　　次毕宿旗一面销金为毕宿八附耳一星在旁及满汉毕字觜宿旗一面销金为觜宿三及满汉觜字
　　次参宿旗一面销金为参宿七玉井四小星在左足下伐三星在内及满汉参字井宿旗一面销金为井宿八一星在旁及满汉井字次宿旗一面销金为宿四白气在中及满汉字栁宿旗一面销金为栁宿八及满汉桞字
　　次星宿旗一面销金为星宿七及满汉星字张宿旗一面销金为张宿六及满汉张字
　　次翼宿旗一面销金为翼宿二十二及满汉翼字轸宿旗一面销金为轸宿四长沙一星在中左右辖二星在旁及满汉轸字
　　次北斗旗一面黑质销金为北斗星七辅星一在旁及满汉北斗二字东岳旗一面青质销金为山形及满汉东岳二字
　　次南岳旗一面赤质销金为山形及满汉南岳二字中岳旗一面黄质销金为山形及满汉中岳二字
　　次西岳旗一面白质销金为山形及满汉西岳二字北岳旗一面黑质销金为山形及满汉北岳二字
　　次江旗一面赤质销金为水文及满汉江字河旗一面白质销金为水文及满汉河字
　　次淮旗一面青质销金为水文及满汉淮字济旗一面黑质销金为水文及满汉济字
　　次青龙旗一面青质销金为青龙形云文及满汉青龙二字白虎旗一面白质销金为白虎形云文及满汉白虎二字
　　次朱雀旗一面赤质销金为朱雀形云文及满汉朱雀二字神武旗一面黑质销金为龟蛇形云水文及满汉神武二字
　　次天鹿旗一面赤质销金为天鹿形云文及满汉天鹿二字天马旗一面赤质销金为天马形云文及满汉天马二字
　　次鸾旗一面赤质销金为鸾形云文及满汉鸾字麟旗一面赤质销金为麟形云文及满汉麟字
　　次熊旗一面赤质销金为熊形云文及满汉熊字罴旗一面赤质销金为罴形云文及满汉罴字
　　次青龙纛二对濶七尺五寸长五尺销金云龙文
　　次赤龙纛二对
　　次黄龙纛二对
　　次白龙纛二对
　　次黑龙纛二对制俱同青龙纛
　　次仪锽四对硃漆攒竹竿上楠木贴金龙头下镶銕箍共长八尺九寸五分龙口含竹节中穿菊花饼贴金旛头缝五色罗为氅长六尺五寸寛六寸五分缀铜铃五个
　　次黄麾一对硃漆攒竹竿下镶銕箍长一丈九寸贴金铜鹅项龙头铜钩携铜索天盘销金五色罗寳盖三檐沥水四角龙头以緑绒绳繋贴金八寳铜佩十六件间铜铃三十六个中垂红罗旛长六尺五寸濶六寸五分中节黄罗绣荷叶盖莲花座及黄麾二字下缀五色横板次绛引旛二对制同黄麾【自此至政平讼理旛俱同】但用五色罗为旛无字
　　次告止旛二对绣告止二字
　　次传教旛二对绣传教二字
　　次信旛二对绣信字
　　次政平讼理旛一对绣政平讼理四字
　　次豹尾旛二对硃漆攒竹竿长一丈八寸五分繋贴金铜莲花帽衬以镶金緑皮四角缀铜铃中垂豹尾
　　次羽葆幢二对硃漆攒竹竿上贴金铜鵞项龙头铜钩擕铜索天盘下镶銕箍共长一丈九寸五分悬销金五色罗寳盖二檐沥水下垂红缨毬五个红线縧穿挂每毬上用贴金铜帽衬以緑皮帽各六角缀铜铃
　　次青龙幢一把制同羽葆幢但用青素纱绣青龙形为衣笼之衣长八尺濶二尺六寸其中悬红缨毬五个每毬覆以组花衬镶金緑皮帽白虎幢一把制同青龙幢但用白素纱绣白虎形为衣笼之
　　次金节二对硃漆攒竹竿长一丈八寸二分黄素纱绣云龙为衣緑皮毬帽四角缀铜铃余制同青龙幢
　　次朱雀幢一把红素纱绣朱雀形为衣神武幢一把皂素纱绣神武形为衣余同青龙幢次龙头竿旗二对硃漆攒竹竿下镶銕箍共长九尺九寸五分雕楠木龙头口含金防龙头出横木携铜索天盘五色罗寳盖三檐沥水四角系贴金八寳铜佩十六件缀铜铃三十六个中垂青罗旛长六尺五寸濶六寸五分缀铜铃五个
　　次御杖一对
　　次红罗鸾凤方扇八把髙三尺二寸连柄共髙一丈一尺三寸黑漆戗金花凤板下濶二尺五寸二分中濶二尺八寸大红罗面绣鸾凤花文青罗背销金寳珠花白罗绣雉尾边黑漆攒竹柄
　　次红单龙扇四把扇及柄共髙一丈一尺三寸扇圆髙三尺三寸濶径三尺四寸面背皆大红罗面绣单龙云文背销金团龙花文
　　次红双龙扇八把面绣双龙云文余制同单龙扇
　　次黄单龙扇八把制同红单龙扇
　　次黄双龙扇十二把制同红双龙扇
　　次御杖一对
　　次紫方伞四把伞骨竹銕相间三十二根顶方五尺冒以紫罗垂三檐深三尺二寸四角金龙头线縧结四挂各长五尺四寸硃漆攒竹柄间纒以藤连金葫芦顶共长一丈一尺二寸
　　次红方伞四把制同紫方伞
　　次黄直柄龙伞八把伞竹銕相间三十二根顶径五尺柄及金葫芦头共长一丈一尺二寸冒以黄罗垂三檐顶面俱彩织九龙云文每把缀金铃四十五个硃红攒竹柄间纒以藤红直柄龙伞二把红罗为之白直柄龙伞二把白罗为之青直柄龙伞二把蓝罗为之黒直柄龙伞二把皂罗为之制皆同黄龙伞以上五色龙伞与瑞草伞花伞以色相间次为十四队
　　次黄直柄花伞二把黄罗为之白直柄花伞二把白罗为之黒直柄花伞二把皂罗为之俱防织四季花文余俱同黄龙伞
　　次黄直柄瑞草伞二把黄罗为之红直柄瑞草伞二把红罗为之青直柄瑞草伞二把蓝罗为之俱彩织瑞草余俱同黄龙伞
　　次黄曲柄伞四把柄连顶长一丈一尺七寸柄曲处用銕心贴金龙头承伞余制同黄直柄伞以上俱校尉执之红花衣歩行
　　次方天防二对硃漆攒竹竿描三色金龙长八尺一寸八分下用銕防上用纯钢为防长二尺一寸一分承以镀金龙头执防与下执豹尾鎗带弓矢背大刀共摆牙拉三十四员俱穿夀字袍乗马
</div>
    <div class="pagination">
<a href="万寿盛典初集_page28.html">上一页</a><span>...</span><a href="万寿盛典初集_page24.html">24</a><a href="万寿盛典初集_page25.html">25</a><a href="万寿盛典初集_page26.html">26</a><a href="万寿盛典初集_page27.html">27</a><a href="万寿盛典初集_page28.html">28</a><span class="current-page">29</span><a href="万寿盛典初集_page30.html">30</a><a href="万寿盛典初集_page31.html">31</a><a href="万寿盛典初集_page32.html">32</a><a href="万寿盛典初集_page33.html">33</a><a href="万寿盛典初集_page34.html">34</a><span>...</span><a href="万寿盛典初集_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
