<!DOCTYPE html>
<html>
<head>
    <meta charset="UTF-8">
    <title>皇朝通志 - 第 161 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 161 页/共 231 页</h1>
    <div class="content">　　推勘再三
　　临勾时又复与阁臣法司官
　　虚公讲论罪囚之情真罪当者固不能废法以曲全茍有一线可原则必为求其可生之理其或案情相类而用法悬殊其间细微同异之故铢两权衡不使稍混于疑似盖
　　圣人之心鉴空衡平惟以一理为断法司以及封疆大吏虽莫不兢兢执法不免偶有轻重之失毎
　　一诏下一令设而后晓然帖然于
　　圣主之执两用中仁之至而义之尽也至于寛縁坐以存国体严侵贪以儆官邪重服制以扶伦常辨寃诬以抑勲贵实与吏治官方人心风俗相为表里弼教之道止辟之义胥在是焉臣等续纂
　　皇朝通志体例一本郑樵考郑志刑法畧惟刑制肉刑
　　议赦宥三门我
　　朝法制详明防典所载凡列刑制律纲听断秋朝审钦恤五门今以肉刑附于刑制之后其律纲听断秋
　　朝审钦恤四门各自为卷仍标以刑制原题而分别子目于钦恤门析出赦宥而以放生终焉期于克备
　　昭代之宪章而复不紊郑樵之体例至于
　　实录
　　记注所书
　　诏谕凡论列刑名而垂为令甲者俱敬谨备载
　　圣谟洋洋超轶二典允足以昭万世之法守云
　　刑制【肉刑附】
　　凡五刑之制一曰笞自一十至五十凡五等用小荆杖决责臀受后改小竹板一十折四板二十折五板三十折十板四十折十五板五十折二十板旗人及旗奴犯笞者以鞭代不折责杖罪同二曰杖自六十至一百凡五等用大荆杖决责臀受后改大竹板六十折二十板七十折二十五板八十折三十板九十折三十五板一百折四十板凡行杖之数不得过一百罪重于杖者枷示自一月至三月皆枷满日折责三曰徒自一年至三年凡五等一年杖六十一年半杖七十二年杖八十二年半杖九十三年杖一百各依年限应役役满囘籍若犯迁徙者凖徒二年杂犯流罪凖徒四年杂犯斩绞准徒五年并杖一百均于充徒之所折责军流同旗人旗奴犯徒者折枷示一年折枷二十日
　　一年半折二十五日二年折三十日二年半折三十五日三年折四十日凖徒二年者与徒二年同凖徒四年者折五十日五年折六十日各按杖数鞭责惟汉军家奴问拟实徒不凖折枷四曰流流之逺方终身不返折二千里二千五百里三千里为三等三流并杖一百惟缘坐者不杖旗人犯流二千里者折枷五十日二千五百里者折五十五日三千里者折六十日并鞭一百惟殴死有服卑幼罪应杖流者如情节惨忍发往黒龙江三姓等处旗员中有诬告讹诈行同无赖不顾行止者亦如之其实系寡亷鲜耻有玷旗籍者无论满洲蒙古汉军均削去本身户籍依律发遣不在折枷完结之例旗仆有犯发驻防兵丁为奴罪重于流者为军附近发二千里近邉发二千五百里邉逺发三千里极边及烟瘴皆发四千里五军均发衞所改设州县者则发各州县惟奉天直不安置军流至戍所并杖一百旗人犯附近军折枷七十日近边七十五日边逺八十日极边及烟瘴九十日并鞭一百旗奴犯军者亦如流例罪又重于军者为发遣强盗免死减等及强盗已行而不得财者造防纬妖书惑人不及众者叛案缘坐应给兵丁为奴者诱取良人子女勒卖为従者一应左道惑人为従者聚众十人以上贩私拒捕伤人为従者俱发黑龙江等处给披甲人为奴余俱改发云贵两广极边烟瘴地方安置其军流情重者亦令加至黒龙江等处为止旗人正身当差旗仆为奴罪又重者发新疆伊犁乌噜木齐等处人犯共二十二项除情节尚非积猾凶徒易于约束六项仍发新疆外其余十六项又益以抢夺伤非金刄平复一条为十七项此十七项人犯在新疆须人种地耕屯则发新疆若遣犯过多虑难约束则仍照原例改发内地其情罪重大加不至死者发新疆给厄鲁特为奴凡改发新疆人犯旗人曾任职官及另户正身民人举监生员以上并职官子弟俱当差余均为奴当差不刺为奴刺外遣者面刺外遣由新疆改发内地者面刺改遣各字样凡此皆流之属五曰死刑曰斩曰绞皆下三法司覈拟罪当者监候秋后处决其罪应立决者三法司奏上得
　　防乃行刑若罪大恶极者枭首示众凌迟处死皆决不待时应凌迟人犯病故者戮尸大逆者锉骨扬灰凡刑具板以竹箆为之小竹板重一斤八两濶一寸五分大竹板重二斤阔二寸梢各减五分长各五尺五寸枷以干木为之长三尺阔二尺九寸重二十五斤惟在
　　长安门外等处妄叫寃枉辱骂原问官者例用百斤重枷余非奉
　　特防不得滥用絏颈以钳以铁为之承以贯索【俗名链】长七尺重五斤轻重囚皆用械手以杻以干木为之【俗名手靠有以铁代者式与镣同】长一尺六寸厚一寸死罪及重囚用之絏足以釱铁为之【俗名镣】连环重一斤徒罪以土用之夹棍用木三根中梃木长三尺四寸旁木各长三尺上圆径一寸八分下方各濶二寸自下而上度至六寸于三木四面相合处各凿圆窝径各一寸六分深各七分重案不输实情始酌用之不得过二次拶指用圆木五根各长七寸径圆各四分五厘妇人犯重案不得实用之凡监禁死囚禁内监军流以下禁外监其强盗十恶谋故杀及奉
　　特防拏问之犯手足颈各絏三道窃盗鬭殴人命及军流徒犯之情重者手足颈各絏一道情轻各犯及罪止杖笞与妇人犯轻重罪者止絏颈一道老幼废疾者散禁妇人犯罪应禁者皆别置一室以年老残废卒在室门外监之官员犯公罪自流以下私罪自杖以下皆散禁并责令禁卒看守轻重不许混杂锁杻常须洗涤蓆荐常须铺置冬设暖牀夏设凉浆狱囚日给仓米一升冬给绵衣一袭看犯支更禁卒夜给灯油患病者令医官胗视给药并酌寛刑具禁卒为主守犯有逸则罪之凡赎刑曰纳赎曰赎罪曰收赎纳赎分有力稍有力为二等若军民有力若举人监生生员冠带官犯非奸盗诈伪者若官员革职有余罪及革后别犯流以下罪者并聴纳赎受赃者不凖有力者笞罪二钱五分每等加数递加杖罪起三两每等五钱递加徒罪起七两五钱毎等二两五钱递加三流总徒为一加数各二十两杂犯五年加五两数止二十五两稍有力者笞罪起三钱杖罪起一两毎等各一钱五分递加徒罪起三两六钱毎等一两八钱逓加三流总徒为一加杂犯五年又一加各加三两六钱数止一十八两赎罪若官员正妻若妇人有力及例难的决者笞罪起一钱毎等如数逓加至满杖为正罪徒以上为余罪徒起七分五厘流起三钱毎等各三分七厘五毫逓加杂犯斩绞再加七分五厘数止四钱五分收赎若老幼废疾天文生及妇人犯非奸盗不孝者笞罪起七厘五毫毎等如数逓加至满杖而止徒起一钱五分流起三钱七分五厘毎等各三分七厘五毫逓加迁徙凖徒二年同杂犯斩绞加七分五厘数止五钱二分五厘其过失杀伤人罪皆得收赎各按致伤轻重所得罪名定为等差至杀人绞罪数止十有二两四钱二分并给付被杀伤之家以为医药营之费凡刺字犯逃盗者刺谋故及拒捕杀人者刺死囚决不待时者刺旗人另户刺臂奴仆刺面民徒罪以上刺面杖罪以下刺臂再犯者亦刺面旗人有犯窃盗者销去本身旗档亦照民人初犯论罪刺臂面刺臂在腕之上肘之下刺面在鬓之下颊之上逃犯刺左余犯刺右初犯刺左者再犯累犯刺右初犯刺右者再犯累犯刺左罪名刺左者地名刺右罪名刺右者地名刺左【地名谓犯所应遣地方】字方一寸五分画濶一分有半并不得过限立决者狱成即刺监候者奉
　　防始刺余犯悉于起解责释前刺之凡律例言以者刺言凖者不刺职官不刺举贡生监不刺妇女不刺逃军流遣遇赦及自首发原配者不刺初次一年内投囘不刺二次半年内投囬不刺三次三月内投囘不刺宗室以上家下庄头户部官庄头光禄寺园头有犯均不刺庄头家下壮丁刺犯窃年未及岁不刺惟在京十三岁以上犯二次者刺
　　国初定制重罪有斩刑轻罪用鞭责
　　顺治元年
　　谕各衙门应责人犯悉遵用鞭责不许用杖寻议以三鞭
　　折一板乂奏凖我
　　朝法制罪应死者止用斩刑嗣后丽重典者仍分斩绞按律定拟三年除割脚筋法又旧例犯重辟减等者鞭一百贯耳鼻奉
　　防耳鼻在人身最为显著此刑永革除之四年定凡民人犯杖罪用竹板折责旗人旗奴以鞭代不折责八年
　　谕天下罪囚死于囹圄者何限有死于疾病有死于饥饿有死于刑拷有死于官吏虐害囚徒之隂谋诸如此类未可悉数朕心恻然在良有司济以医药给以口粮非刑有禁凌虐有禁内外交通毒谋隂害有禁督抚巡按时加申饬该道府亲为稽察州县有犯前弊分别防处庶狱囚不致无故枉死用昭朝廷法外之仁十八年定审问官有擅用匣牀捕获强盗有妄用脑篐毛竹连根大板及竹籖烙铁等刑肆行酷虐致毙人命者従重治罪
　　康熈二十年
　　谕闻刑部所用枷有大小板有厚薄所带铁锁亦轻重不一发在各门罪犯輙受门军汚秽吓诈此等情着稽察严禁三十七年奉
　　防各监口有刑具曰大镣与匣牀无异又短夹棍止长尺许大枷重百三十斤瓦样重板此皆酷虐之刑着严行禁止
　　雍正三年定各省监狱髙筑墙垣以资防范其地势低洼者改造髙阜狭隘者酌量寛限其枷示暂羁之处亦必缮治完固该管官不时稽察母令狱官禁卒任意凌虐弛懈疎防
　　乾隆二年
　　谕汉军犯军流等罪者其亲族坟墓尽在京师边方逺土风俗顿殊平时不习生计类难存活且与百姓错处不无滋扰仍照例枷责完结十八年
　　谕禁卒典守监狱乃于斩绞重犯受财故纵此非寻常因事受财者可比自应按照本律与囚同罪但则例又载有拟绞缓决候逃囚得获审豁之条未免法轻易犯嗣后监犯脱逃该督抚审出禁卒得贿情节即视其囚犯之罪全律科断如本犯应入秋审情实者亦入情实应绞决者亦拟绞决应斩决以上者亦即拟以斩决着为例二十年
　　谕旗人犯罪充徒例得折鞭枷号者原指常犯而言若告主旗奴则当有别嗣后奴告主应问徒者着予实徒不凖鞭枷完结又定凡内务府所属庄头鹰户人等如犯军遣流徒等罪俱照民人一律定拟不得与在城居住当差之旗人一体折枷完结二十五年定嗣后斩绞军流人犯羁禁在监及解审发遣俱给衣赭色布服与锁杻互为标示易于识认【臣】等谨按
　　国初有割脚筋贯耳鼻之法乃即古刖劓之刑
　　世祖章皇帝诏除之而天下自是无肉刑诚不忍其断肢
　　体剥肌肤
　　至仁极厚之隆典也至于腐刑自汉文革除以来歴代未
　　举而有时罚所难宥
　　恩有必加则我
　　皇上法外之仁适符协中之治又有为亘古之所不逮
　　者乾隆四十八年钦奉
　　谕防刑部议覆陜西省杀死一家六命凶犯赵成长子赵友谅次子赵进财俱拟斩决原以此等凶恶之徒已絶人之嗣自不应复使其尚留余孽固属凖情酌理罪所应得但详核此案情节赵友谅因伊父欺奸伊妻即行携眷迁避及伊父犯案复代为之认罪若据律置之重辟情又可悯然赵成杀死一家六命絶其后嗣残忍已极今因赵友谅情节可矜即行寛释是赵成淫恶凶犯转得有后于情理未为允协朕酌之情理着将赵友谅従寛免死但改为宫刑俟百日平复再发遣乌噜木齐以示法外施仁之至意余依议仰见我
　　皇上权衡精当
　　圣慈与
　　国宪并行于惩凶戢暴之中寓执两用中之凖汉魏以来区区诏除肉刑与议复肉刑皆未喻仁至义尽之防者也至若自宫之犯旧法问拟斩监后数年之后往往
　　加恩释放派拨于阉寺处所当差盖古者宫者守内宫闱给事若軰在所必需求其净身之故率因贫困所致非他作奸犯科者比今奉
　　圣谕以旧例未为允当删除自宫斩候一条其有别故
　　者仍于本罪上加一等是又
　　协经权之妙用所谓因其然而然而
　　宫廷使令不乏腐余之人其有以杜亿万年复肉刑之议矣


　　皇朝通志卷七十五
　　钦定四库全书
　　皇朝通志卷七十六
　　刑法畧【二】
　　刑制【律纲】
　　凡明刑敕法其文有二曰律曰例律以定罪例以辅律律编为六曰吏户礼兵刑工吏律二曰职制曰公式户律七曰户役曰田宅曰婚姻曰仓库曰课程曰钱债曰市防礼律二曰祭祀曰仪制兵律五曰宫衞曰军政曰闗津曰廏牧曰邮驿刑律十一曰贼盗曰人命曰鬭殴曰骂詈曰诉讼曰受赃曰诈伪曰犯奸曰杂犯曰捕亡曰断狱工律二曰营造曰河防总律之大凡别为一编曰名例首列律目及律母八字之义曰以以者与实犯同【谓如监守贸易官物无异正盗故以枉法论以盗论并除名刺字罪至斩绞并全科】曰准准者与实犯有间【谓如准枉法准盗论但准其罪不在除名刺字之例罪止杖一百流三千里】曰皆皆者不分首从一等科罪【谓如监临主守职役同情盗所监守官物并赃论数满皆斩之类】曰各各者彼此同科此罪【谓如各色人匠拨赴内府工作若不亲自应役雇人冒名私自代替及替之人各杖一百之类】曰其其者变于先意【谓如论八议罪犯先奏请议其犯十恶不用此律之类】曰及及者因类而推【谓如彼此皆罪之赃及应禁之物则入官之类】曰即即者意尽而复明【谓如犯罪事发在逃者众证明白即同狱成之类】曰若若者文虽殊而防上意【谓如犯事未老疾事发时老疾以老疾论若在徒年限内老疾者亦如之之类】次列六赃纳赎収赎五刑及狱具丧服诸图次曰十恶一谋反二谋大逆三谋叛四恶逆五不道六大不敬七不孝八不睦九不义十内乱次曰八议一议亲二议故三议功四议贤五议能六议勤七议贵八议賔凡应议者犯罪实封奏
　　闻取
　　防不许擅自勾问若奉
　　防推问者开具所犯及应议之状先奏请议议定奏闻取自
　　上裁其犯十恶者不用此律应议者之祖父母父母妻及子孙犯罪亦如之若皇亲国戚及功臣之外祖父母伯叔父母姑兄弟姊妹女壻兄弟之子若四五品官之父母妻及应合袭荫子孙犯罪从有司依律追问议拟上请其犯十恶縁坐及奸盗杀人受财枉法者不用此律其余亲属奴仆管庄佃甲倚势虐害良民凌犯官府者加常人罪一等止坐犯人不在奏请之律若各衙门追问之际占恡不发者并聴当该官司实封奏
　　闻区处凡已革宗室之红帯已革觉罗之蓝帯犯事治罪与旗人无异刑部照例枷号锁禁完结其宗室觉罗犯事时身繋黄红帯者依宗室觉罗例若繋蓝帯及不繋带者即照常人例治罪凡殴宗室觉罗者虽无伤杖六十徒一年伤者杖八十徒二年折伤以上本罪有重于杖八十徒二年者加凡鬭殴二等止杖一百徒三年缌蔴以上各逓加一等笃疾者绞监死者斩监除审明宗室觉罗并未与人争较而常人寻衅擅殴者仍照律治罪外如轻入茶坊酒肆滋事召侮或与人鬬殴先行动手殴人者不论曾否腰繋黄红帯其相殴之人即照寻常鬬殴律一体定拟其宗室觉罗应得罪名刑部按律定拟犯该军流徒罪者照例锁禁拘禁犯该杖笞应否折罚钱粮之处宗人府量其情节如情罪可恶者在宗人府的决不准折罚其应圏禁者即革去四品顶帯凡内外文武大小官有犯公私罪名所司开具事由实封奏请不许擅自勾问若许推问依律议拟奏
　　闻区处仍覆准方许判决若所属官被本管官司非理凌虐亦聴开具实迹实封径自奏陈官犯公罪应笞者一十罚俸一月二十三十各逓加一月四十五十各逓加三月应杖者六十罚俸一年七十降一级八十降二级九十降三级皆留任一百降四级调用吏典犯者笞杖决讫仍留役官犯私罪应笞者一十罚俸两月二十罚俸三月三十四十五十各逓加三月应杖者六十降一级七十降二级八十降三级九十降四级皆调用一百革职离任吏典犯者杖六十以上罢役凡任满得代改除致仕等官与见任同封赠官与其子孙正官同妇人犯夫及义絶者得与其子之官品同犯罪者各依职官犯罪律拟断无官犯罪有官事发公罪笞杖以上依律纳赎卑官犯罪迁官事发在任犯罪去任事发公罪笞以下依律降罚杖一百以上依律科断本案黜革笞杖以上折赎皆免若事干埋没钱粮遗失官物虽属公罪事须追究明白但犯一应私罪并论如律其吏典有犯公私罪名各依本律科断文武官犯私罪罢职不叙追夺
　　诰敕削去仕籍除名者官爵皆除僧道犯罪曾经决罚者追収度牒并令还俗军民灶户各从本色发还原借当差定加减之法加者就本罪上加重减者就本罪上减轻惟二死三流各同为一减加者数满乃坐又加罪止于杖一百流三千里不得加至于死本系加入死者依本条凡同僚犯公罪者并以吏典为首首领官减吏典一等佐贰官减首领官一等长官减佐贰官一等若同僚官一人有私自依故出入人罪论其余不知情者止依失出入人罪论若下司申上司事有差误上司不觉失错准行者各逓减下司官吏罪二等若上司行下所属依错施行者各逓减上司官吏罪三等亦各以吏典为首凡一人犯罪其于律应减者若为从减自首减过失减公罪逓减之类并得累减凡共犯罪以先造意者为首随从者减一等若一家人共犯罪止坐尊长尊长年在八十以上及笃疾则归罪以次尊长如无以次尊长方坐卑防妇人有犯罪坐男夫侵损于人者以凡人首从论若共犯罪而首从本罪各别者各依本律首从论本条言皆者罪无首从不言皆者依首从法其同犯擅入
　　皇城宫殿等门及同私越度闗同避役在逃及同犯奸者律虽不言皆亦无首从二人共犯罪而有一人在逃现获者称逃者为首更无证佐则决其从罪后获逃者称前获者为首鞫问得实还将前人依首论通计前决之罪以充后问之数若犯罪事发而在逃者众证明白或系为首或系为从即同狱成将来照提到官止以原招决之不须对问凡二罪以上俱发以重者论罪各等者从一科断若一罪先发已经论决余罪后发其轻若等勿论重者更论之通计前所论决之罪以充后发之数其赃应入官物应赔偿盗应刺字官应罢职罪止者各尽本法犯罪已发未论决又犯罪者从重论已徒已流而又犯罪者依律再科后犯之罪不在从重科断之限其重犯流者三流并决杖一百于配所拘役四年若已徒而又犯徒者依后所犯杖数决讫照徒年限应役亦总不得过四年又犯杖罪以下亦各依数决之其应加杖者亦如之本条别有罪名与名例不同者与本条科断若本条虽有罪名其心有所规避罪重者自从所规避之罪论其本应罪重而犯时不知者依凡人论本应轻者聴从本法以五服防情法故具丧服图凡亲属有得相容隠之条同居不限籍之同异虽无服者皆是若别居大功以上亲及外祖父母外孙妻之父母女壻若孙之妇夫之兄弟及兄弟妻有罪彼此得相为容隠奴婢雇工人为家长隠者皆勿论若漏泄其事及通报消息致令罪人隠匿逃避者亦不坐其小功以下相容隠及漏泄其事者减凡人三等无服之亲减一等若犯谋叛以上者不用此律定读律之凖凡律令垂为法令内外诸司百执事不得妄生意见变更成法嵗终各从上司考校有不能讲解律义者论罚有差律中称
　　乗舆车驾御物者
　　尚方服御之物并同称
　　制者
　　懿防
　　令防并同称期亲祖父母者曾髙同称孙者曾元同适孙承祖与父母同縁坐者各依祖孙本法其适母继母慈母养母与亲母同称子者男女同縁坐者女不同称与同罪者止坐其罪正犯至死者同罪之人得减一等不在刺字斩绞之律若受财故纵与同罪者全科其故纵谋反叛逆者皆依本律称罪同者至死不减等称监临者内外诸司统摄所属文案相涉及别处驻劄衙门看管有兵粮水利之类虽非牧民官但有事在手者即为监临称主守者内外各衙门该管文案吏典专主掌其事及守掌仓库狱囚杂物之类官吏库子斗级攅拦禁子并为主守其职非统属但临时差遣管领提调者皆是称一日者以百刻计工者从朝至暮不以百刻为限称年者以三百六十日称人年者以籍为定称众者三人以上称谋者二人以上谋状显著明白者一人同二人之法称道士女冠者僧尼同若于受业师与伯叔父母同赃有六项罪分四等曰监守盗曰常人盗曰枉法曰不枉法曰窃盗曰坐赃监守自盗最重常人盗枉法赃次之窃盗不枉法又次之坐赃为轻监守人盗所监守之物故曰自盗不分首从并赃论罪一两以下杖八十毎二两五钱加一等至流则毎五两加一等逓加至三十两杖一百流三千里杂犯三流总徒四年数满四十两斩杂犯准徒五年若盗漕粮入已满六百石及盗仓库钱粮入已一千两以上者均拟斩候常人盗官之财枉法盗官之法情同而罪亦同一两以下杖七十毎五两加一等二十两至四十两俱五徒逓加至五十五两杖一百流三千里常人盗杂犯三流总徒四年赃至八十两绞杂犯凖徒五年枉法赃至八十两有禄人实犯绞无禄人至一百二十两亦实犯绞常人盗漕粮入已满六百石并盗鞘饷至一百两以上者始拟绞不枉法与窃盗同科谓均非其有而取之故其罪同一两以下杖六十毎十两加一等逓加至一百二十两以上绞不枉法赃无禄人减一等罪止杖一百流三千里有禄人赃至一百二十两以上始实犯绞与窃赃满贯分首从同坐赃致罪谓本非入已之赃而坐以致之一两以下笞二十毎十两加一等至徒罪则毎百两加一等逓加至五百两罪止杖一百徒三年监守盗常人盗皆不分首从并赃论枉法赃各主者通算全科各计入已之数不枉法折半科罪各计入已之数窃盗赃以一主为重并赃论罪而分首从坐赃各主者通算折半科罪凡彼此俱罪之赃及犯禁之物则入官若取与不和用强生事逼取求索之赃并还主以赃入罪正赃见获者官物还官私物给主已费用者若犯人身死勿徴余皆徴之
　　天聪七年
　　太宗文皇帝遣官颁钦定法律于科尔沁国土谢图济农
　　十月复宣示外藩防古诸国
　　顺治元年定问刑衙门凖依明律问罪是年
　　世祖章皇帝诏法司会同廷臣详绎明律防酌时宜详拟
　　允当以便裁定成书颁布天下二年
　　敕修律官防酌满汉条例分别轻重差等彚集进呈四年
　　律书成名曰
　　大清律集解附例
　　御制序文为书十卷共四百五十八条十年特设督捕衙
　　门专理缉逃捕盗事务十一年
　　敕法司仿古大诰之制择用刑各重大者编缉成书颁告天下令有司于春秋暇日为民讲説并令学官常为士子讲习十二年
　　谕帝王以徳化民以刑辅治故律例最宜详慎苟轻重失则官胥得以任意出入欲政平讼理其道无由朕覧谳奏本章引用律例毎多未协尔部速将满汉文律缮写进呈朕将详覧更定颁示遵行十七年校订律例以盛京定例及歴奉
　　诏防并刑部衙门定例分析应入律各条欵录成满汉文
　　册进
　　呈
　　康六年
　　敇刑部酌定见行则例详晰分欵陆续进覧九年刑部将
　　律例繙绎满文进
　　呈十五年
　　谕兵部督捕衙门逃人事情闗繋旗下重大前恐百姓株连困苦故将条例屡行更改减定期于兵民两益近见各该地方官奉行疎玩缉获日少旗下民生深为未便应遣部院大臣防同尔衙门将新旧条例逐一详定务俾永逺可行十八年
　　谕国家设立法制原以禁暴止奸安全良善故律例繁简因时制宜总期合于古帝王钦防民命之意向因人心滋伪轻视法网强暴之徒凌虐小民故于定律之外复严加条例俾其畏而知儆免罹刑辟乃近来犯法者多奸伪未见少止人命闗系重大朕心恻然其定例之外所有条例如罪不至死而新例议死或情罪原轻而新例过严者应去应存着九卿詹事科道防同详加酌定议奏遵
　　防将更改条例缮册奏请刋布名曰见行则例二十八年九卿议凖律例内有袭前代旧文而于
　　本朝法制絶不相者如郡王将军中尉亲自赴京者罪如京操官轮操军失于赴京者罪如近京民户滋生牧养如校尉缉事察访皆属前代政久革不行如安乐自在等州非见在流犯之地如炒铁运甎等事非见在徒犯之役如吏典犯辟长官处决然后报部如在京军民犯杖军发别衞民发别郡如诡寄田地全家抄没如误伤致死责赔一人之类见今明载律文实非通行令甲应请覈实删除
</div>
    <div class="pagination">
<a href="皇朝通志_page160.html">上一页</a><span>...</span><a href="皇朝通志_page156.html">156</a><a href="皇朝通志_page157.html">157</a><a href="皇朝通志_page158.html">158</a><a href="皇朝通志_page159.html">159</a><a href="皇朝通志_page160.html">160</a><span class="current-page">161</span><a href="皇朝通志_page162.html">162</a><a href="皇朝通志_page163.html">163</a><a href="皇朝通志_page164.html">164</a><a href="皇朝通志_page165.html">165</a><a href="皇朝通志_page166.html">166</a><span>...</span><a href="皇朝通志_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
