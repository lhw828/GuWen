<!DOCTYPE html>
<html>
<head>
    <meta charset="UTF-8">
    <title>续通志 - 第 1208 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1208 页/共 1359 页</h1>
    <div class="content">　　△朱震

　　朱震字子发荆门军人登政和进士第仕州县以廉称胡安国一见大器之荐于高宗召为召勋员外郎称疾不至会赵鼎人为参知政事 
荐震学术深博廉正守道便任讲读必有益于陛下乃召之既至帝问以易春秋之旨震具以所学对帝说擢为祠部员外郎兼川陕荆襄都督 
府详议官震因言荆襄之间沿汉上下腴田七百余里若选良将领部曲镇之招集流亡务农种谷敌来则御敌去则耕不过三年兵食自足又 
给茶盐钞于军中募人中籴可以下江西之舟通湘中之粟观衅而动席卷河南此以逸待劳万全计也迁秘书少监兼侍经筵转起居郎建国 
公出就傅以震为赞读迁中书舍人兼翊善时郭千里除将作监丞震言千里侵夺民田曾经按治愿寝新命从之转给事中兼直学士院迁翰 
林学士是时虔州民为盗天子选良太守往抚之将行震曰使居官者廉而不援则百姓自安虽诱之为盗亦不为矣愿诏新太守到官日条具 
本郡及属县官吏有贪墨无状者一切罢去听其自择慈惠之人有治效者优加奖劝帝从其言故事当丧无享庙礼时徽宗未祔庙太常少卿 
吴表臣奏行明堂之祭震因言王制丧三年不祭惟天地社稷为越绋而行事春秋书夏五月乙酉吉禘于庄公公羊传曰讥始不三年也真宗 
景德二年居明德皇后丧既易月而除服明年遂享太庙合祀天地于圜兵当时未行三年之丧专行以日易月之制可也在今日行之则非也 
诏侍从台谏礼官参议卒用御史赵涣礼部侍郎陈公辅言大享明堂绍兴七年震谢病丐祠旋知礼部贡举会卒震经学深醇有汉上易解以 
程颐易传为宗和会邵雍张载之论上采汉魏吴晋下逮有唐及宋包括异同盖其意以王弼尽去旧说杂以庄老专尚文辞为非故于象数加 
详焉

　　钦定续通志卷五百四十四

　　●钦定续通志卷五百四十五　儒林传八

　　儒林传

　　宋 【六】

　　○宋六

　　刘子翚　　　洪兴祖　　　　喻樗　　高闶　　　　程大昌　　　　林之奇　　林光朝　　　杨万里

　　刘子翚
　　洪兴祖
　　喻樗
　　高闶
　　程大昌
　　林之奇
　　林光朝
　　杨万里

　　△刘子翚

　　刘子翚字彦冲赠太师韐之仲子以父任授承务郎辟真定府幕属韐殁于靖康之难子翚痛愤不欲生庐墓三年服除通判兴化军寇杨 
就犯闽境子翚与郡将张当世画计备御贼不敢犯事闻诏因任子翚始以执丧致羸疾至是以不堪吏责辞归武夷山不出者凡十七年闲走 
其父墓下瞻望徘徊涕泗呜咽或累日而返妻死不再娶事继母吕氏及兄子羽尽孝友子羽子珙幼嗜学子翚教之不懈珙卒有立与籍溪胡 
宪白水刘勉之交相得每见讲学外无杂言他所与游者海内知名士而期以任重致远者惟新安朱熹而己初熹父松以熹托子翚及熹请益 
子翚告以易之不远复三言俾佩之终身子翚少喜佛氏说归而读易即涣然有得其说以为学易当先复故以是告熹焉一日感微疾即谒家 
庙泣别母与亲朋诀付珙家事指葬处处亲戚孤弱之无业者训学者修身求道数百言后二日卒学者解屏山先生 【按名臣言行录云子 
翚论经制之道曰今主计之官无出入之制随田取足不量民力兵以卫民食于民官以治民食于民苟出不临戎居不司事勿食可也郡县己 
并旋复员缺可灭复增或虑裁抑之行众将咨怨殊不思费用之广一取于民耳此经制之道有未尽也宋史不载今附识】 珙别有传

　　△洪兴祖

　　洪兴祖字庆善镇江丹阳人少读礼至中庸顿悟性命之理绩文日进登政和上舍第为湖州士曹改宣教郎高宗时在扬州庶事草创选 
人改秩军头司引见自兴祖始召试授秘书省正字后为太常博士上疏乞收人心纳谋策安民情壮国威又论国家再造一宜以艺祖为法绍 
兴四年苏湖地震兴祖时为驾部郎官厅诏上疏具言朝廷纪纲之失为时宰所恶主管太平观起知广德军视水原为陂塘六百余所民无旱 
忧新学舍定从祀自十哲曾子而下七十有一人又列先儒左邱明而下二十有六人擢提点江东刑狱知真州州当兵冲疮痍未瘳兴祖始至 
请复一年租从之明年再请又从之自是流民复业垦辟荒田至七万余亩徙知饶州先梦持六刀觉曰三刀为益今倍之其饥乎己而果然时 
秦桧当国谏官多桧门下争弹劾以媚桧坐作故龙图合学士程瑀论语解序语涉怨望编管绍州卒明年诏复其官直敷文阁兴祖好古博学 
自少至老未尝一日去书着老庄本旨周易通义系辞要旨古文孝经序赞离骚楚词考异行于世

　　△喻樗

　　喻樗字子才其先南昌人初愈药仕梁位至安州刺史武帝赐姓喻后徙严樗其十六世孙也质直好议论少幕伊洛之学中建炎三年进 
士第赵鼎去枢筦居常山樗往谒因讽之曰公之事上当使启沃多而施行少启沃之际当使诚意多而语言少鼎奇之引为上客及都督川陕 
荆襄辟为属绍兴初高宗亲征樗见鼎曰公自度此举果出万全乎或姑试一掷也鼎曰累年退避不振敌情益骄义不可更屈故赞上行耳若 
事之济否则非鼎所知也樗曰然则当思归路毌以敌遗君父忧鼎曰策安出樗曰张德远有重望居闽今莫若使为江淮荆浙福建等路宣抚 
使俾以诸道兵赴阙命下之日府库军旅钱谷皆得专之宣抚来路即朝廷归路也鼎于是入奏曰今沿江经画大计畧定非得大臣相应援不 
可如张浚人才陛下终弃之乎帝遂起浚知枢密院事樗往来鼎浚间多所裨益以鼎荐授秘书省正字兼史馆校勘初金既退师鼎浚相得欢 
甚人知其将并相樗独言二人宜且同在枢府他日赵退则张继之立事任人未甚相远则气脉长若同处相位万有一不合或当去位则必更 
张是贤者自相背戾矣后如其言又尝曰推车者遇艰险则相诟病及车之止也则欣然如初士之于国家亦若是而己先是樗与张九成皆言 
和议非便秦桧既主和言者希旨劾樗与九成谤讪樗出知舒州怀宁县通判衡州寻致仕桧死复起为大宗正丞转工部员外郎出知蕲州孝 
宗即位用为提举浙东常平以治绩闻淳熙七年卒樗善鉴识宣和间谓其友人沈晦试进士当第一建炎初又谓今岁进士张九成当第一凌 
景夏次之会风折大槐樗以作二简遗之后果然赵鼎尝以樊光远免举事访樗樗曰今年省试不可无此人于是光远亦第一初樗二女方择 
配富人交请婚不许及见汪洋张孝祥乃曰佳壻也遂妻之

　　△高闶

　　高闶字抑崇明州鄞县人绍兴元年以上舍选赐进士第执政荐之召为秘书省正字时将赐新进士儒行中庸篇闶奏儒行诏说不醇请 
止赐中庸庶学者知圣学渊源而不惑于他说从之权礼部员外郎兼史馆校勘面对言春秋之法莫大于正名今枢密院号本兵柄而诸路军 
马尽属都督是朝廷兵柄自分为二又周六卿大事则从其长小事官属犹得专达今一切拘以文法虽利害灼然可见官长且不敢自决必请 
于朝故庙堂之事益繁而省曹官属乃与胥吏无异又政事之行给舍得缴驳台谏得论列若给舍以为然台谏以为不然则不容不改祖宗时 
有缴驳台谏章疏不以为嫌者恐其得于风间致朝廷有过举也然此风不见久矣臣恐朝廷之权反在台谏且祖宗时监察御史许言事靖康 
中尝行之今则名为台官实无言责此皆名之未正也寻迁著作佐郎被论罢主管崇道观召为国子司业时兴太学闶奏宜先经术国初循唐 
制用诗赋神宗始以经术造士遂罢诗赋又虑不足以尽人才乃设词学一科今宜以经义为主而加诗赋帝然之闶于是条具以闻其法以六 
经论语孟子为一场诗赋次之子史又次之时务策又次之太学课试及郡国科举尽以此为法且立郡国士补国学监生之制中兴以后学制 
多闶所建明闶又言建学之始宜得老成以诱掖后进乃荐全州文学师维藩诏除国子录维藩眉山人精春秋学及新学成闶奏补试者六千 
人且乞临雍继率诸生上表以请于是帝幸太学秦熺执经闶讲易泰卦赐三品服闶少宗程颐学宣和末杨时为祭酒闶为诸生胡安国至京 
师访士于时以闶为首称由是知名闶除礼部侍郎帝因问闶张九成安否明日复以问秦桧桧疑闶荐中丞李文会承桧指劾闶出知筠州不 
赴卒初秦棣尝使姚孚请婚闶辞之其著述有春秋集传行于世

　　△程大昌

　　程大昌字泰之徽州休宁人十岁能属文登绍兴二十一年进士第主吴县簿未上丁父忧服除着十论言当世事献于朝宰相汤思退奇 
之擢太平州教授明年召为太学正试馆职为秘书省正字孝宗即位迁著作佐郎时帝锐意事功命令四出贵近或预密议会诏百官言事大 
昌奏曰汉石显知元帝信己先请夜开宫门之诏他日故夜还称诏启关或言矫制帝笑以前诏示之自是显真矫制人不复言国朝命令必由 
三省防此弊也请自今被御前直降文书皆申省审奏乃得行以合祖制以杜奸萌又言去岁金师入侵无一士死守而兵将至今策勋未己惟 
李宝捷胶西虞允文战采石宝有功焉今宝罢兵允文守夔此公论所为不平也帝称善选为恭王府赞读迁国子司业兼权礼部侍郎直学士 
院帝问大昍曰朕治道不进柰何对曰陛下勤俭过古帝王金国通和不可谓无效但当求贤纳谏修政事则大有为之业在其中不必他求奇 
策以幸速成又言淮上筑城太多缓急何人可守设险莫如练卒练卒莫如择将帝称善除浙东提点刑狱会岁丰酒税踰额有挟朝命请增额 
者大昌力拒之曰大昌宁罪去不可增也徙江西转运副使会岁歉出钱十余万缗代输吉赣临江南安夏税折帛清江县旧有破坑桐二堰以 
捍江护田及民居地几二千顷后堰坏岁罹水患大昌力复其旧进秘阁修撰召为秘书少监兼中书舍人六和塔寺僧以镇湖为功求内降给 
赐所置田产仍免科徭大昌奏僧寺既违法置田又移科徭于民柰何许之况自修塔后潮果不啮岸乎寝其命权刑部侍郎升侍讲兼国子祭 
酒大昌言辟以止辟未闻纵有罪为仁也今四方谳狱例拟贷死臣谓有司当守法人主察其可贷则贷之则法伸乎下仁归乎上矣帝以为然 
</div>
    <div class="pagination">
<a href="续通志_page1207.html">上一页</a><span>...</span><a href="续通志_page1203.html">1203</a><a href="续通志_page1204.html">1204</a><a href="续通志_page1205.html">1205</a><a href="续通志_page1206.html">1206</a><a href="续通志_page1207.html">1207</a><span class="current-page">1208</span><a href="续通志_page1209.html">1209</a><a href="续通志_page1210.html">1210</a><a href="续通志_page1211.html">1211</a><a href="续通志_page1212.html">1212</a><a href="续通志_page1213.html">1213</a><span>...</span><a href="续通志_page1209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
