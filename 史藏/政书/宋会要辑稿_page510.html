<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 510 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 510 页/共 1125 页
  </h1>
  <div class="content">
   盐仓每年课利三十万贯以上，潮州十万贯以上，惠州五万贯以上，南恩州三万贯以上，除广州已有监官外，三州久例止是本州岛官兼监。今来推行钞去去：疑当作「法」。，与以前事体不同。伏望详酌广州盐仓添置监门官，潮、惠、南恩州专差监官。」从之。 
十七日，中书、门下省言：「淮南东路建炎已前盐息钱，岁入一千五百万贯赡养官兵，比缘不曾存恤亭户，及军民私贩，致岁入大段亏少。」诏令汤东野同提举官郭(楫)[揖]措置。 
二十九日，考功员外郎、权监察御史、浙东福建路宣谕朱异言：「到明、越州点检得逐州各有见禁徒已上私盐公事，已有获到斤重到官，该得刑名。其犯人自知罪名深重，依条合行勘会经由透漏官司一处，取勘多是妄通买贩系遥远州县，取会迁延，从来未有一面结绝指挥。臣欲乞睿旨处分，听一面先次结断，其透漏官司，令续于案后施行，庶免远指妄通，淹延刑禁。」从之。 
同日，臣寮言：「人户合纳蚕盐钱，自祖宗以来，认纳皆有定数。如不愿请盐，即具合纳盐数上纳六分价钱，具存成法。政和三年敕：『不愿请盐者，即据合散盐数，只纳六分价钱。』昨缘推行钞盐，民间易得盐货，专有指挥：蚕盐更不支俵，祗令减定分数，送纳价钱，以便公私。今访闻婺州兰溪、金华县被受指挥，尚以十分催纳，虑州县更有似此去处，理合申严诫饬。」诏令户部检坐「更不支俵蚕盐，祗令依分数纳钱」指挥，遍 
     
牒诸路州县遵守施行，毋致违戾。 
三十日，淮南东路提举茶盐司言：「本路累经兵火，亭户未肯归业，今具本路盐价及支散钱、牛接济等下项：盐每筹支钱一贯六百文足，额外每一筹一贯九百文足。归复亭户，每户上等支钱四十贯文，中等钱三十五贯〔文〕，下等钱三十贯文，生添灶座，每二灶支修灶钱五十贯文，先次给牛四头。如遇阴雨或冬寒，本司支散钱米接济。」诏令逐州军镂板，遍于县镇乡村分明晓示。 
三月二日，提举两浙西路茶盐公事夏之文言：「臣自到任以来，分遣属官遍诣产盐场监，劝诱亭户广行煎炼盐货，自绍兴二年一全年盐场买盐，比祖额计增八百七十七万余斤，增趁入纳钞钱五十一万四千三百余贯；州县住卖盐，总一路比递年计增五百八十一万九千六百余斤，计增赴入纳钞钱三十四万九千一百余贯。」诏夏之文及属官人吏推赏有差。 
七日，提领榷货务都茶场言：「浙东提举茶盐王然申：为亲往明州象山、定海、鄞县盐场地头询访利害，措置到合行事件看详行遣。间续准今年二月九日奉圣旨：内象山盐场依孙近体究到事理施行，仍仰提举茶盐司协力奉行，其鄞县与定海县拘籍亭户置场事理未得施行。所有象山县盐场合行事件，今具下项：一、象山县抄札到私煎盐业人户，内有贫乏自来租赁 地私煎之人，已牒知县并所委官契勘减免，并
      
入有力之家煎纳盐货，及不得一例拘籍住近良民。一、每户预借官钱三十贯，作三次应副作本煎盐。勘会今来本县创置盐场，拘籍到亭户理当优加存恤，本务欲依本司已行事理施行。一、今来兴建盐场，所用器具等种种创置，与已成场分事体不同，其所买盐价已相度，且依本路额外盐价每斤一十七文足收买，候就绪日，别行增减。契勘象山县兴建盐场，札行招置，若只依本路正额盐每斤一十四文收买，窃虑里费不足，欲依本司已行事理施行。一、今来创建盐场，买盐本钱虽承指挥于明州盐场宽剩钱内支拨，缘盐场别无宽剩钱数，除已逐急于有管加饶盐上收到通货钱内那拨应副使用。勘会加饶盐上收到通货钱，近据浙东提盐司具到截日见在钱共七万二千余贯，已承绍兴三年正月二十七日都省批状指挥，令本司尽数起发，赴行在送纳。欲令于见起七万贯内掯拨五千贯，专充盐本。」从之。 
十九日，提领榷货务都茶场言：「据荆湖、广南路宣抚使司参谋陶恺札子，内一项；契勘茶盐利害，广东盐产微少，又苦于私贩，其弊多在盐场支给价钱不尽，及般到盐不实时交秤，以此盐户乐与私贩交易，而以中卖为难。契勘盐场交秤亭户盐货辄敢阻节，及无故留难，已有元丰盐法，又缘止系江、湖、淮、浙路，其广东路欲检坐 条申明行下，遵依施行。」从之。 
二十二日，提举淮 
      
南东路茶盐司言：「管下通、泰州涟水军诸煎盐场，旧来亭户本司不住招诱归业，其亭户昨缘累遭兵火，其中不无被虏胁从因而作过之人，今来累该赦宥，诸处官司尚据陈论追究，使亭户不能安居，妨废盐作；或有在江南之人，缘此不能归业。欲望详酌应已归业亭户，其兵火以前罪犯特免追究。」诏：「淮南未归业亭户，比附绍兴二年九月四日已降赦恩，一月许令出首还业，其兵火以前罪犯，除恶逆已上及劫杀、谋杀、故杀、斗尌杀兼为亲下手已杀人外，余并一切不问，仍自今降指挥到日理限。其已归业人，兵火以前罪犯，亦依此贷免。若于今来限外出首，并归业因被苦之家陈诉者，止将杀人首恶及同谋下手人理断，其余并免追证。仍令提盐司多出文榜晓谕。」 
二十三日，尚书省言：「广东盐官买旧价每斤七文广东盐官买旧价：此疑「买」字下脱「盐」字。，昨缘柴米高贵，恐亭户盘费不足，节次增添，见今每斤一十二文，增钱几倍，而所买未广。契勘两浙买盐本钱，见今额外每斤一十七文足，正额每斤一十四文足，缘价直适中，亭户煎到盐货愿中入官，(令)[今]广盐与浙盐价皆是应副客算，若价直一体，公私为便。」诏：「广南东路亭户中官盐货，正额与额外之数，并依两浙正额盐价一十四文足收买，所添钱依例官给一半，客纳一半，仍令榷货务添掯前去盐场送纳。」 
四月四日，宣抚处置使司言：「湖北、京西盗贼渐衰，未有客贩盐货。 
      
本司恭依便宜圣训，从权措置，将夔州路大宁盐许客旅兴贩货卖，接济民间食用，候有淮浙盐到日住罢。近准绍兴二年五月二十八日尚书省札子约束，不许大宁盐入别路界。本司已札下荆南府、归、峡州、荆门军、公安军镇抚使解潜契勘，如有淮浙盐到，供赡得足，即关报夔路，依已措置住行放过大宁盐；若未有客人兴贩淮浙盐课原书天头注云：「课一作货」。，亦报逐路权宜放行，接济军民食用。」诏宣抚司照会绍兴二年九月十三日已降指挥施行。二年九月十三日禁私盐指挥，内一项：「今后州县批卖过盐货，每旬具数并拘纳到文引具状申尚书省检察。」 
十五日，诏：「福建路所认钞盐钱极为费力，兼数目浩瀚，权行减免五万贯。」 
十六日，知藤州侯彭老言：「本州岛卖盐宽剩钱一万贯文省，买到金一百六十余两，银一千八百两投进。」有诏：「纵有宽剩，自合归之有司，非守臣所当进纳，或恐乱有刻剥，取媚朝廷。侯彭老可特降一官放罢，以惩妄作，所进物退还。」 
五月十五日，荆湖南路提举茶盐晁谦之言：「乞今后镇市及乡村墟井州县在城所卖盐货，并令税务纔据客人赍到盐引，乞验封引住卖，并实时于引上用雕造大字印子称：已于某年月日验引验封，于某处住卖，官亲押字。榷货务检准大观二年七月十九日指挥：限当日委税务验封验引，注籍放行后，批凿到日，听取便货卖。缘止系批凿到日，显见关防 
      
未尽，如用大字雕造印子，依此书押，委可关防作弊。欲依本官所乞事理施行。诸路亦乞依此。」从之。 
八月十日，提举两浙西路茶盐公事张愿言：「契勘催煎买纳盐场合用买盐本钱，依自来例，系作料次差人就支盐场请拨归场，附历支使。今巡历管下盐场，取索逐年收支官钱文历，照对收附盐本下落，其间多是有支无收。寻行根究，得并依盐场库子等人将请拨到钱在外衷私侵盗用过依：疑当作「系」。，缘产盐知县职系兼监，盐场从来循例，不曾同共检察，以致盐场公吏得以作弊。今相度，欲乞知县同共点检收支赤历，照应请拨支收钱数批凿书押，如因本司巡历，或委官隔手覆行对历，却有失收欺弊，及盐场每月不即赍历赴县点检，其兼监知县及盐场官，并乞从朝廷等第立定断罪法禁。」张愿又言：「亭户其间有顽猾不务工业之人，常是拖欠盐额，及有借过官钱，辄便逃移往别处盐额增羡场分亭灶，改易姓名，作新投亭户等。盖缘从来未有法禁。检准《绍兴 》：诸盐亭户投充军者，杖八十；又令诸盐亭户投充军者，断讫放停，押归本业。欲乞今后煎盐亭户及备丁小火如抛离本灶，逃移往别处盐场煎盐之人，并乞依亭户投军法断罪，仍押归本灶，承认元额，煎趁盐课。如所属承牒根究，不为发遣，或妄作缘故占留，亦乞严立断罪条法。」诏并依，内断罪一节，令刑部立法，申尚书省。 
十八日，泰州 
      
守臣言：「本州岛县产盐管下盐场，去年煎卖过盐一十三万一千六十三硕七斗，今年煎卖过二十五万七千一百八十石四一升，比去年计增一十二万六千一百一十六硕七一升原书天头注云：「七一作一。」。」尚书省勘会淮南盐场自兴复之后，累降旨催督本路措置，今来泰州率先措画就绪，比较去年之数大段增羡，理当劝赏。诏本州岛并催煎、买纳、支盐当职官各特转一官。 
二十五日，两浙西路提举茶盐公事司言：「取会到本路八州军府三十八县，绍兴二年一全年四季住卖盐数，点对参照得下项去处，系增亏最甚，合申取朝廷指挥：一、临安府钱塘县最增冬季，本季住卖四十六万七千五百五十斤，递年一般季分住卖一万二千三百斤，比较增
四十五万五千二百五十斤，计增三十七倍。一、严州建德县最亏冬季，本季住卖二十七万二千一百斤，递年一般季分住卖七十一万二千六百斤，比亏四十四万五百斤，计亏六分二厘，乞详酌特赐赏罚。户部供到状：建炎四年冬季住卖盐增亏最甚数：嵊县当职官各与转一官，上虞县当职官各降一官。今来浙西提刑司具到绍兴二年冬季一路最增亏去处，今将钱塘县所增数目对比(剩)[嵊]县增数，转一官，纽计合减三年八个月十二日磨勘；建德县所亏数目对比上虞县亏数，降一官，纽计合展二年五个月磨勘。」诏：「临安府钱塘县、严州建德县当职官，并依户 
      
部供到状内事理施行，令本司开具合该赏罚人职位、姓名申尚书省。」 
同日，侍御史辛炳言：「伏见责授黄州团练副使孟揆论诉浔州税务不合搜检随行私盐事。」八月九日，诏令广西转运司依公体究，申尚书省。契勘浔州昨勘结孟揆所犯，录问伏辩，已于绍兴二年七月二十一日具案闻奏。据广西提刑司申称：依公定夺，合从私贩盐法。臣看详上项事理，若是转买到客人官盐，自有交引随盐照验，虽卖不尽斤数，亦合批凿元引，于别州县住卖处为凭；若无文引，即是私贩分明，岂容妄有陈诉，意望朝廷主张不用条法 况榷货务状亦声说：自来官员民庶辄于亭户或无引人处买到盐货，不以兴贩食用，皆是私盐。今来本处案状申发一年有余，必已在大理寺多日，本寺官拖照款状，自可见得有引无引一节便可检断。若见得元初有引，即是本处搜捉取勘不当，其合干官吏，亦合取旨行遣，不然，无可疏驳，亦无可体究，适所以彰朝廷用情废法之失。欲望追寝八月九日指挥，只令大理寺依条施行。」从之。 
九月五日，台州守臣言：「检会绍兴二年十二月八日圣旨节文：『今后亭户辄将煎到盐货冒法与私贩军兵百姓交易，不以多寡，并决脊配广南牢城，不以赦降原减。』绍兴三年三月四日都省批状：勘会不系亭户而冒法私自煎盐，公行交易，即与亭户盗卖事体无异，亦合引用上件断配 
      
指挥律。诸共犯罪以造意为首，随从者减一等。诸本条言皆者罪无首从，不言皆者依首从法 ，诸罪应减等。若为从，不在编配之例，其本条言皆编配者，不以从免。本司契勘上项元降指挥，祗谓一名所犯盐数不以多寡，并行决配。若不预行申明，窃虑奉行抵牾。刑部下大理寺，参详台州所申事理，既原降指挥内无不分首从皆配之文，即是止谓冒法不以多寡者断罪立文。其为从应减等之人，依海行法，自不合剌配。」诏依，仍申明行下。 
十八日，广南东、西路宣谕明橐言：「二广比年以来，盐货通流，其价倍增，自合随时措置。窃见广东西路转运司，每岁于广州都盐仓或于廉州石康县盐场支拨各路诸州郡岁额盐，诸路州郡各差衙前来般取所受之数。其盐朝廷累降指挥，增添价钱，每斤至官收钱四十七文足，每萝计一百斤收钱四贯七十文足。广东如南、雄等州官卖寔价，每萝至十千，广州亦自至八九千；广西如昭、贺等州，皆至十一二千，桂州遂至十七、八千，西路价至平者，不下八九千，而官价所收，止得四贯七(伯)[百]文足，其余所入，皆为私有。欲乞二广州郡岁额盐价除已降到立定官价永为中制外，或增或损，一切随时低昂，官司不得执定。其出卖处以私价日申本州岛，州以所申私价旬申运司，务令簿历得相参照，本州岛据私下寔价常低一二文出卖，尤易趁办原书天头注云：「尤一作元」。。仍乞召募衙前，须取
      
高等税产人充，及取索有行止不经罪犯之人捡迹保任，务欲得寔，比于元条更加严密。」诏令提领榷货务都茶场限三日看详，申尚书省。 
十月十一日，刑部言：「准旨，看详臣寮论私贩盐人刑名太重。本部据大理寺参详臣寮所请事理，除止系私贩之人有犯，自合遵依《绍兴 》断罪外，若系亭户卖所隐缩火伏盐及买之者，依《盐 》，并论如《煎炼私盐法》，一两比二两；及合依政和三年十二月十七日指挥，依《海行私盐法》加二等断罪。所有亭户、非亭户煎盐，与私贩、军人聚集般贩，及百姓依藉军兵声势私贩，即依绍兴二年十二月八日指挥一节。缘不曾分别斤重数目，若不问多寡，并行决配广南，深虑用法轻重不伦，理合随宜别行多寡断配原书天头注云：「行一作分」。。今欲本犯不至徒罪，乞配邻州；若罪至徒，即配千里；如系流罪，仍依元降指挥剌配广南。其所乞详酌私贩不用荫原赦事理，除因官司捕捉，敢与官司 敌者，系情理凶恶，欲乞依旧引用上件不赦指挥外，余卖买私贩人，今欲依臣寮所请施行。」从之。先是，臣寮言：「近因奏对，尝论私贩盐人刑名太重。谨按《绍兴编 》所定私贩刑名，盖取旧法通修禁约，不为不重，行之已久，所入课利已为浩瀚。后来复降指挥，并不用荫原赦。再因官司申请，虽遇特恩，亦不原减。罪非凶恶，情非巨蠹，行法之深，乃至于此。至绍兴二年之冬，因大军所驻，常有兵卒于诸州 
      
军般贩百姓私盐之故，又有亭户不以多寡，杖脊配广南指挥，盖为百姓军兵依藉声势，公然犯法，一时禁止亭户，不得不重，非通行天下永久之法也。昨因浙东提刑司申明亭户私盐盗卖断罪事理原书天头注云：「盐一作煎」。，都省批状，送提领榷货务都茶场看详，以谓虽缘通州管下有犯，臣寮起请画降禁约，诸路亦合一体施行，遂批状行之。契勘提领官张纯本一堂吏耳，今使一堂吏以鄙浅之见，看详永远之大法，朝廷不一属意，不谋之近臣，不付之户部，不禀之圣旨，遂以批状行之，何其易哉!自此法之行，州、郡断配日有之，破家荡产，不可胜计。昨来两浙贼方腊、福建贼范汝为皆因私贩茶盐之人以起，今所在结集如此，滋蔓日深，万一猖獗，朝廷遣将调兵，追捕讨贼之费，将又不赀。又况岭外险远，其俗轻而好乱，平时攘劫之风已自难制，今配私贩之(入)[人]往聚于彼，岂远方之利哉 欲望付之三省，以前后所降私贩刑名更加熟议，如有犯禁，且从《绍兴编敕》定断；若军人聚集般贩私盐，及百姓依藉军兵形势私贩，即依绍兴二年十二月八日指挥，所有不用荫原赦指挥，亦乞详酌施行。契勘绍兴二年十二月八日指挥：私贩买人，取旨行遣。访闻见有自今年六月系狱取旨，至今未得指挥断放者。近在辇毂之下，尚尔留滞，窃虑远方取旨待报，禁系淹延，有伤仁政，亦望详酌施行。」有旨：令户部、刑部限三日勘当，申尚 
      
书省。刑部检具敕条下项：「一、《绍兴 》：『诸私有盐，一两，笞四十；二斤，加一等；二十斤，徒一年；二十斤二十：疑误。，加一等；三百斤，配本城。煎炼者，一两比二两。以通商界盐入禁地者，减一等；三百斤，流三千里。其入户卖蚕盐、兵级卖食盐及以官盐入别界，去本州岛县远者不坐。一斤，笞二十；二十斤，加一等；一百斤，徒一年；二百斤，加一等，罪止徒三年。』绍兴二年九月二十六日，奉圣旨：『应私贩茶盐，虽遇非次赦恩，特不原减。』绍兴二年十二月八日，臣寮札子：『窃见通州递年支盐约二十万袋，近来却有刘光世下统兵官乔仲福、王德下人兵，于本州岛沿江港汊内公然泊船，计嘱江口镇巡检军兵于亭户处，以入钱先后理为资次，收买私盐，伏望行下统兵官严行禁止。』都省勘会：『茶盐之法，系朝廷利柄，自祖宗以来，他司不敢侵紊，若将来将佐不为体恤朝廷，辄敢容纵军兵侵夺朝廷养兵利源，非独妨害客人兴贩，显是有违祖宗成法。』奉圣旨：『令刘光世限今来处分到日，立便勾追王德、乔仲福取问辄违祖宗成法、侵夺朝廷盐利因依闻奏，仍仰光世严加诫谕所部将佐遵守条法，不得般贩私盐，侵夺客贩，务要觉察严密。如尚敢违戾，朝廷察探得知，取旨追摄正身，赴御史台根勘，重行贬窜。令尚书省出榜产盐场监告谕亭户，今后辄将煎到盐货冒法与私贩军兵百姓交易，不以多寡，并杖脊配广南牢城，私买贩人取旨行遣，仍不以 
      
赦降原减。』榷货务契勘上件指挥，缘通州管下有犯臣寮起请画降禁约，诸路亦合一体施行。兼近据淮东提盐司申明上件指挥，其非亭户私煎盐货与军兵百姓交易，未有断罪明文，乞申明行下。续准都省批状指挥：若不系亭户，而冒法私自煎盐，公行交易，即与亭户盐事体无异，亦合引用上件断配指挥外，其本非亭户，秪是将买到私盐贩卖之人，自合只依常法定断。诸路依此。」 
十二日，三省言：「淮、浙盐场日收盐货，见以十分为率，分作三项支遣，内一项系四分，支全新文钞。见今客人算请，诸场支发别无阻隔留滞二项原书天头注云：「场一作路」。，系四分五厘及一分五厘之数，支发日久，见在钞数渐少，理宜措置。欲乞榷货务自今来指挥到日，许客人指定于逐场前件三项支盐分数内从便算请。」从之。 
十五日，刑部言：「产盐路分知县在职系兼监盐场，若有收支官钱，即合与本场官同共点对。(令)[今]依已降圣旨指挥参酌修立下项：诸催煎买纳支盐场收支官钱历，本场官月终赍赴兼监知县厅点对书押，违者杖八十，有失收欺弊及知县不为点检者，加二等。右合入《元丰江湖淮浙路盐敕》，系创立。一、看详产盐路分，全籍亭户及备丁小火用心煎趁盐课，中买入官，今依元降圣旨指挥参酌立下条：诸盐亭户及备丁小火辄走投别场煎盐者，各杖八十，押归本场，承认元额；若别场承所属根究不即发遣者，杖 
      
一百。右入《元丰江湖淮浙路盐 》，系创立。」从之。 
十二月十五日，知枢密院事张浚言：「荆南府见屯驻大军，费用不赀，窃虑间乏，臣已于随行赡军盐内支拨一十万斤，应副解潜充军期支遣去讫。」诏除张浚已支盐一十万斤应副解巘外，更不得将带川盐过界，有害盐法。 
四年正月五日，诏：「榷货务见卖淮浙盐钞，每袋于钞面前上添钱三贯文省，通计二十一贯文数，内掯留钱除旧数外，更行掯留六百足，于盐场送纳，充再添盐本钱。其贴纳钱令本州岛军类聚，候及一万贯，赴行在榷货务交纳。」是岁九月，以入纳迟细，减所添钱三贯，依旧作一十八贯文。 
二月八日，监察御史、广南宣谕明 言：「臣自入广东界，闻大棹贼船为害不细，其大船至三十棹，小船不下十余棹，器仗锣鼓皆备。其始起于贩鬻私盐，力势既盛，遂至行劫。大船则出入海道作过，停藏于沿海之地；小舟则上下东、西两江，东江则自广至于潮、惠，西江则自广至于梧、横，或越数州，或不出本州岛之界，以其所贩私盐节次卸下，于停藏之家径引船去。其停藏之家或就某处出卖，或贼船接续搬运前去。应停藏之家与巡尉下弓兵，皆受贼赂，以此之故，无由败露，于是私盐盛行，商旅不通。今来若乞严法禁止，窃缘禁止私盐贼及透漏停藏并受贼赂，自有明条；其大棹船，二广亦有见行禁约，其寔非缘立法不严之故。若帅臣、知州 
      
得人，措置有方，则其贼稍止；若不得其人，苟简畏懦，则其贼复炽。法非不严，而行法者或惰或修，其事遂异。欲乞睿旨行下二广提刑司，申严法禁，督责州郡守臣及捕盗官司紧切缉捕收捉，庶得大棹私盐之弊可去，而商旅往来不致阻绝。」诏依奏，如奉行苟简灭裂，令提刑司按劾以闻，当议重行黜责；监司、帅守容蔽，不即举劾，一等科罪。 
十七日，广南东西路宣谕明橐言：「广南东西路煮海之饶，为国大利，访闻得比年以来，灶户煎到盐货入官数少，私售数多，盖缘入官耗重而价下，私售耗轻而价高，盐场监官，率皆以厚赂干求，差权之人，岂敢望其修举职事，杜绝弊端 臣愚欲乞将灶户盐价量行增添，其盐耗则随宜少减，盐场监官不许时暂差权，依格法奏差。如奏差就权，却至省部退难；不当之人，须候巳经比较了当，方得解替。如有责罚，依条施行。如无亏陷欺弊，即理为在任月日。」诏令吏、户部勘当。 
四月二十一日，臣寮言：「广东上供白金，近岁每一两率为钱三千有畸，比至输于太府，准价以给官吏军旅，则为钱二千有畸，大约岁输十万两，并其辇致之费，所失不啻十万缗。朝廷虽尝令广东相度，从便上供见缗，然而转输当用舟航，雇募之初，匪易护送，必遣官吏，交纳之际犹艰，繇是州郡莫敢任见缗之责。臣伏见近岁取广东漕司盐改为钞盐，钞法既行，而常患乏盐，尚有三分之 
      
一留充漕计。今若将上供钱银旧数蠲其难(辨)[办]之额，定其实纳之数，拨与本路为漕计，而于漕司一分盐内会其价直取支，以益钞盐，使偿上供之数，则商贾自以见缗输于行朝矣。」诏令户部勘当。 
六月二十三日，刑部言：「浔州奏：勘到责授黄州团练副使孟揆为令干当人作客人李俊名姓，于梧州买官盐，因贼马奔避，装载卖不尽盐过藤州、龚州，到浔州岸下，被监税韩璜捡见事发，合徒三年，私罪荫减外，徒二年半，追一官，更罚铜三十斤，入官勒停放，情重奏裁。」诏孟揆依断，特责授白州别驾，本州岛安置。 
累降指挥，措置新法盐钞，招诱客人任便入纳，从来多是有官荫豪富之家立客名前去算请，即无阻节禁约明文。闻刑、寺曾取会榷货务品官有荫等不许兴贩指挥，致生疑惑，日近除贴纳外，绝无算请数。窃缘宣和三年指挥，曾经申明止为产盐州县见任官系公人，不许自用钞请盐，即不该载其余有官荫及立客名筭请之人。伏望详酌，速赐指挥施行。今详在法，命官得解举人并有荫子弟与本州岛县公人之家，不得作铺户及自用钞请贩钞盐，盖为恃赖势荫，搀先支盐，大搭斤重，立法禁约。即今盐场每袋并以三百斤省，则为定据到场月日时辰，理使资次支给，别无搀越。乞许引用宣和五年盐法：『有犯，依进纳人例，不用荫 七月四日，提辖榷货务都茶场郭川言：「勘当茶客人状：伏 
      
赎』等指挥可以施行。」从之。 
十一月二十三日，提举榷货务郭川言：「车驾权驻跸平江，平江府诸水门乞枢密院各差将官一员、军兵二十人，专一检察私盐。」从之。既而臣寮上言：「窃见临安府已曾差将官军兵守把诸门，捕获私盐，其军兵每遇官员客旅行李舟船到门，或在城外，并不肯依理搜捡，必须过当乞觅钱物，骚扰百端，稍致抗拒，即斗尌殴作闹，称必有私盐；或故意破坏行李，夺取衣物，赶逐随行家属下船；或自以纸或帕复包里盐置入行李舟船中，以诬执之。然后须索钱物，必如所欲乃已。后来遂去城三五里间，以搜检为名，骚扰民户，人不能堪，初无补禁戢私盐，寔为害甚大。契勘平江府诸门，自有把门使臣、兵级人，外则有倚郭巡尉弓兵，内则有在城巡检司搜捉，非不严备，显是不须创添将官军兵，欲乞寝罢。」从之。 
绍兴五年八月十二日，臣寮上言：「伏见户部关报节文：近缘临安府界私盐盛行，已添差枢密院使臣将带兵级，均定江岸地分往来缉捕，缘此私盐屏息，其余路分亦合依仿措置。令淮、浙、广南、福建路产盐州军各差准备差使或指使一两员，专一缉捕，逐州军各于所管禁军或巡检司土军内那差一十人、节级二名随逐所差使臣，于本界私盐舟船系泊岸步及通行步担私小道路，寅夜不住往来巡警缉捕。仍立赏格及约束十余项。以臣愚观之，无益于捕私 
      
盐，而扰民也必矣。且军国大计仰于盐利，朝廷如欲客贩通流，课入增羡，在于信守法令，使商贾不疑；存抚亭户，使衣食不阙，此二者本也。若夫巡捕则有司之责，前后诏令，不为不备矣，何必复取于此哉!」诏前降指挥更不施行。 
十月二十九日，诏：「福建钞盐钱，旧来认发二十万贯，为有日前算出文钞，权免五万贯。今来住罢钞法已久，令每岁依旧认发二十万贯。」 
六年六月十五日，诏：「监司、州县并巡尉下公人兵级，非缘公、虽缘公而无所执印头引，并不得擅入亭场。如违，以违制论；因而搔扰乞取盐货，计赃坐罪。所属当职并场监官失觉察，并取旨行遣，许亭户越诉。」 
八年二月十八日，尚书省送到知常州无锡县李德邻札子：「窃见本县每岁起发夏税紬绢一万五千四百八匹，除诸乡税产户下合纳紬绢一寸以上，并税户盐钱折纳并催本色，计一万一千五百一疋外，有三千九百七疋系崇宁二年本州岛均敷下本县认纳，盖当时县令不谨其始，却将下户募脚盐钱每二百二十文折纳绢九尺计，目今价直一贯八百文，比之纳钱，计高七倍。缘纳募脚盐钱皆系下户，实无力当增益七倍之数。乞依崇宁已前止纳正钱，免更折变紬绢，以宽民力。」有诏令户部勘当。勘当阙。 
六月六日，诏：「广东、西钞盐以十分为率，内二分产盐州县零卖人户食盐，各不得出本州岛界，余八分行钞法。」 
十二月 
      
朝廷比者罢二广岁盐，许商人鬻钞，公私便之，独邕州买马委诸州运盐至横山寨未能已，犹需措置。臣在广州，每见经略司于诸州差官，被差之人莫不愁孍，决性命以求免，否则欲投檄而去，其畏如此。臣尝究其利病，自廉州石康县运至横山寨，道里缅邈，水陆险阻，其陆行者曰过 四日，前知梧州郑鬲言：「臣伏车，由小江者曰剥载，私僦舟车，费耗不赀，而官给脚钱，最为微薄。由是往者必须破荡家产，终致贫乏。州郡所产，不过衙皂，衙皂贫不能往。其次差官吏，官吏畏不肯往，其势必及之民。民固弱，不克自免。广西之民尤为凉瘠，号称上户者，家直纔数百千，一当此役，土田尽矣。陛下视民如伤，岂惜毫末，使百姓愁苦哉!臣闻横山盐额，每岁所运者纔十二，且人情所惮，法亦难驱。今欲人之乐趣者，必在当其寔。臣尝询之故老，以谓每百斤除元脚钱外，理合再增二千，然后可办。不然，徒有增之之名，而无其寔，犹不增也。如是，则乐运者众而岁额足，岁额足而赢余多，所增之缗，他求在其中矣。」诏令户部措置，申尚书省。措置阙。 
二十五日，诏广东盐九分行客钞，一分产盐州县出卖。 
九年七月二十一日，诏广东全行客钞。 
九月二日，臣寮言：「榷盐之利，国用所资，私贩为害，理宜禁止。朝廷制法防奸，纤悉备具，不可复加，而犯者愈众，其源盖有所自矣。比年以来，亭灶煎盐起止，火伏之法尽废， 
      
略无稽察，致亭户科煎，莫知限极。除纳官之外，隐匿余剩之数既多，若不私售，将何所付哉 虽许额外煎到盐中卖入官，而官价低小，校之私卖，不及三分之一。又场监纳盐，大秤斤重，或交秤迟缓，耗折卤沥，或给钱艰阻，坐罄赀粮：如是，则私卖与官鬻孰利 夫民惟利是趋，如蛾之赴火，既为利诱，而威之以法，虽鼎镬在前，犹不避也。欲刑清奸改，其可得乎 臣愚欲望特降睿旨，命有司讲究措置，先务惩革私煎之弊，其次斟酌煎盐寔费，立定适中价直，仍关防场监之际，勿令循蹈前辙，庶几亭户所煎有限，纵有剩数，不归于私，而以输官为便，非特法行禁止，囚系渐少，亦使利归公上，增岁月之入，于国计不为小补。」诏令户部措置。 
六月，起居郎周葵言：「乞将犯私茶盐人免根问来历。」上曰：「犯榷货者不根问经由，此嘉佑着令，仁祖盛德也。举而行之，则吏不至并缘，狱不至滋蔓。可速令省部相度，仍立以近限。」 
十二年正月十七日，诏：「福建近年买盐增羡，宽剩数多，于见认钱上添认一十万贯，通计三十万贯。」 
五月六日，户部言：「两广盐昨行官般官卖日，其支盐仓场任内支发盐钞增剩别无立定许推赏条格。近降指挥，改行钞法，合立定赏罚。近据广东西路提举盐事申：照对两路盐仓场，内广东盐场买纳盐已有指挥，年终买盐比较，依两浙推赏，其逐州盐仓并广州静康、大宁、海南栅、归德栅、 
      
潮、惠、南恩州盐场专系支遣客钞，其余场分并系买纳相兼，般运赴广州都盐仓应副支遣。缘诸场买纳支发原书天头注云：「诸一作诣。」，并系盐官一员管干，今将广、惠、潮、南恩、郁林、廉州盐仓递年支发过钞盐数目参酌比类，依淮浙例，以五十斤为一硕额，参照立定下项：一万硕以上至五万硕仓，减半年磨勘；惠州盐仓、南恩州盐仓、潮州盐仓，五万硕以上至十万硕仓，减一年磨勘；郁林州都盐仓、廉州石康仓，一十万硕以上仓，减一年半磨勘。今再下榷货物看详，已得允当。」从之。 
九月八日，臣寮言：「二广盐所收数目不少，前后申请利害不一，或乞官卖，或乞客贩。节次承降逐项指挥，除广东客贩已是通快，补助大军经费，可以久远推行，唯广西近有官员陈乞，依旧官卖。又据本路漕臣吕源等乞尽行客贩钞法，更合审订利害，所贵公利兼济。臣切见钦州系产盐地分，臣取到本州岛绍兴四年后来逐年官般卖帐历并客贩钞盐之数比较多寡，绍兴四年，官卖九十三万七千余斤；绍兴五年，官卖九十九万三千余斤；绍兴六年，官卖九十二万二千余斤；绍兴七年，官卖六十九万余斤；绍兴八年改法，客卖钞盐；绍兴九年客贩盐一万五千余斤；绍兴十年，客贩盐三万一千余斤；绍兴十一年，客贩盐五万八千余斤。已前官卖盐每斤四十七文足，今来客贩盐每斤一百二十文足。盖缘本州岛滨海，系产盐地分，虽多方招诱，客 
      
旅终是稀少，难以趁办如官卖之数。臣今相度，乞将钦州依廉、雷、高、化四州产盐地分依旧官卖盐货，趁办课额。」诏令户部看详。 
十月二十二日，户部据榷货务申：「勘会广西每岁产(额盐)[盐额]，依绍兴八年六月六日指挥，以十分为率，内八分许客人算钞支请，通贩入广东西路不产盐州县货卖，二分于廉、雷、化、高州产盐去处，依旧官卖人民食盐，卖到钱拨与转运司充漕计。兼契勘钦州自来不系产盐去处，缘本州岛地名白皮近来咸土生发，目今每岁买纳盐货三十余万斤。看详欲依臣寮所请事理施行。所有卖到盐钱，令盐事司拘收，依已降指挥起发赴鄂州军前送纳。不得缘许官卖，却致隐匿侵用。」从之。 
二十八日，详定一司敕令所言：「修立到盐亭户不许买扑坊场条：『诸坊场以违碍人。』谓应赎若犯徒或三犯杖各情重，不计赦前后并见欠官钱物，见任品官、见充吏人贴书、盐亭户、巡检司土军之家；『承买者杖一百，诈隐者加一等；即已承买后始有违碍而不自陈，以同居无违碍亲戚掌领尚冒占者，准此。若已承买而后为吏人贴书者，又加一等。』右入《政和续附绍圣常平免役 》，以《政和续附绍圣常平免役 》、绍兴十二年二月二十日都省批状指挥详定。」 
十三年三月二十二日，户部言：「据榷货务申：昨缘广西提盐司申：郁林州都盐仓积压钞少，人愿赴石康仓请盐。乞客人 
      
就郁林州般请者，添纳脚钱五(伯)[百]文，每百斤通作九百八十文足。如愿赴石康仓请领者，每百斤每加饶五斤，共作一十五斤外，与免纳上件脚钱。已降指挥施行去后，今来广西提举茶盐路彬申称：客人为见石康仓既有加饶，又免纳脚钱，尽趁石康仓算请，已得通快。乞将郁林州都盐仓见在盐依石康仓例加饶斤数，却令依旧纳本司已支脚钱，候发泄尽绝日，即行废罢。」从之。 
二十三日，户部言：「据榷货务申：近来茶盐司比较到州县住卖盐，往往止是升降名次，委是赏罚太轻，窃虑无以激劝。今参酌比附，立定住卖盐最增最亏赏罚下项：最增一分以上，减半年磨勘；三分以上，减一年磨勘；五分以上，减一年半磨勘：七分以上，减二年磨勘；八分以上，减二年半磨勘；一倍以上，减三年磨勘。最亏一分以上，展半年磨勘；三分以上，展一年磨勘；五分以上，展一年半磨勘；七分以上，展二年磨勘；八分以上，展二年半磨勘；内选人降一资。一倍以上，展三年磨勘；内选人降一资，更降一季名次余余：疑衍。。余依见行条法。」从之。 
四月一日，宰执进呈前广南东路转运判官范正国言：「本路上供及州郡经费，全仰盐息应办，比因全行客钞，遂或阙乏。欲自今本路州郡屯驻兵马去处，许依客人买钞请盐，各就本州岛出卖，所得息钱，专充军费，庶免上烦朝廷应副，寔为利便。」上曰：「法必有弊而后可改，若未见其弊，遽议更张，非特无利，必 
      
至为害。凡法皆然，不止盐也。」 
六月一日，臣寮言：「摘山煮海之课，浙西一路岁入七百万缗，盐利居五之四，其助经费，可谓广矣。而并海场监，往往以阙本为言，不免时以申请原书天头注云：「以一作有。」。尝究其弊，不存于他，皆因亭户七色借贷更出迭入，官失考核，以致失陷。加之盐司人吏惧常平立法之严，引海行申请支盐钱为吏禄赁直等费，寖涉岁月，不免有尾闾之患。欲乞详酌，少减借贷名数，勒人吏请给皆归于常平司，不一二年，盐本遂富矣。」户部据榷货务勘会：「昨承指挥，盐司人吏请给，并于置司处州府茶盐钱内支给原书天头注云：「府一作县。」。今欲下淮浙提盐司依已降指挥，于置司处州军经粮审院帮勘，于常平钱内支给。如违，并以违制论。所称亭户七色借贷，乞减名数等事，缘亭户依法遇阙食，或阙耕牛、柴本、动使之类，听将盐本钱借支应副，已有立定以盐折纳条限。止缘从来未有关防约束，今乞下逐路提盐司，须管置簿逐色拘籍，候折纳到数，实时分明勾销，务要不至交杂失陷。」从之。 
九月十九日，刑部言：「行在榷货务申绍兴八年十一月指挥：透漏私盐三十斤，其巡尉、捕盗官并冲替。切虑责罚太重，互相隐庇，伏望朝廷立法施行。本部下大理寺看详，欲自今后应巡捕官透漏私盐败获不及百斤，罚俸两月；一百斤，展磨勘一年；二百斤，展磨勘二年；两犯通及三百斤以上，差替，一犯三百斤准此。五百斤以上，取旨裁断。」从之。 
      
十五年七月一日，诏：「诸州监门官透漏私盐，并依巡捕官法科罪。」
  </div>
  <div class="pagination">
   <a href="宋会要辑稿_page509.html">
    上一页
   </a>
   <span>
    ...
   </span>
   <a href="宋会要辑稿_page505.html">
    505
   </a>
   <a href="宋会要辑稿_page506.html">
    506
   </a>
   <a href="宋会要辑稿_page507.html">
    507
   </a>
   <a href="宋会要辑稿_page508.html">
    508
   </a>
   <a href="宋会要辑稿_page509.html">
    509
   </a>
   <span class="current-page">
    510
   </span>
   <a href="宋会要辑稿_page511.html">
    511
   </a>
   <a href="宋会要辑稿_page512.html">
    512
   </a>
   <a href="宋会要辑稿_page513.html">
    513
   </a>
   <a href="宋会要辑稿_page514.html">
    514
   </a>
   <a href="宋会要辑稿_page515.html">
    515
   </a>
   <span>
    ...
   </span>
   <a href="宋会要辑稿_page511.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
