<!DOCTYPE html>
<html>
<head>
    <meta charset="UTF-8">
    <title>大明会典 - 第 618 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 618 页/共 713 页</h1>
    <div class="content">广西一十万根
广东一十万根
湖广二百万根
陕西五十万根
北平五十万根
山西五十万四千根
直隶二百五万二千根
弘治间各处岁办翎毛、二千二百二十七万六千五百四根
浙江三百九十三万一千一百四十四根
江西三百九十七万七千六十六根
福建七十四万三千九百四十二根
湖广五百七十七万九千七十七根
山东六十万根
山西五万四千根
广东六十九万九千一百三十九根
广西二十一万四千七百二十六根
四川二十四万四千四十八根
河南六十万根
陕西五十万根
顺天府六万八千一百七十八根
直隶河间府六万七千根
应天府一十六万五千二百七根
直隶苏州府九十五万五千一百三十五根
镇江府二十三万一千一百六十四根
庐州府二十二万四千五百六根
寧国府一十二万八千四百一根
扬府府三十万一千二百六根
淮安府五十三万六千八百四十五根
池州府二十三万七千二百八十八根
常州府一十八万二千九百三十三根
安庆府一百八万九千七百七十八根
松江府三十四万五千九百六根
太平府七万根
徽州府五万根
和州二十一万三千八百一十五根
广德州一万根
徐州五万根
滁州六千根
见今岁办翎毛、一百三万五百三十四根。每一百根、银一钱二分五釐。俱解折色。惟顺天府解本色
湖广二十七万九千二百根 【宝庆府七万根黄州府二十万九千二百根】
山东二万六千六百一十八根 【俱青州府】
山西五万八千根 【太原府一万八千根。平阳府四万根】
顺天府八万二千五百九十六根、係本色
直隶河间府四万五千一百五十根
广平府五万七千七百八十根
直隶松江府一万四千根
庐州府一十五万六千根
凤阳府三万四千根
淮安府九万一千一百九十根
太平府七万六千根
安庆府五万根
和州五万根
牛觔九十斤四两、每斤、银二钱五分。牛角一百八十七副、每副、银三钱二分。俱解折色
直隶庐州府、觔、四十八斤。角八十四副
安庆府、觔四十二斤四两。角一百三副

禁令

凡採捕禁令。洪武二十六年定、凡歷代帝王、忠臣烈士、先圣先贤、名山岳镇神祇、凡有德泽於民者、皆建庙立祠、因时致祭。各有禁约。设官掌管、时常点视、不许军於内作践褻瀆。其有荒芜芦荡山场去处、如遇官府营造、取用竹木芦柴等项、须要临时定夺禁约。设若官无所用、听民採取
○宣德十年
詔、各处山场、园林、湖池、坑冶、及花果树木等项、原係民业曾经官府採取、见有人看守、及禁约者。悉听民採取


大明会典卷之一百九十二
军器军装一

洪武二十六年定、凡军器、专设军器局、军装、设鍼工局、鞍轡、设鞍轡局掌管。时常整点。若有缺少件数。随即行下本局、算计物料、委官监督、定立工程、如法造完。差人进赴
内府该库收贮。如遇军职衙门关支、仍须计较可否。果係应合关人数、即便奏闻、照依军法定律支给。 【军法定律、每一百户。銃手一十名。刀牌手二十名。弓箭手三十名。鎗手四十名】 如係旧管征差军士、不应关给者、行移驳问。马鞍、务要查勘本军、先前曾无关过、或转纳何处、要见明白、纔方放支。不许含糊一概支给。若直隶、及各布政司、呈稟成造、亦须定夺具奏、行下依式造完、明白支拨。仍拘收原关旧损件数、入官修理。若各处有司岁造之数、起解到部、务要辨验堪中、行下该库交收。如有不堪者、就将原经手人员取问。其军装衣鞋别无定例。若有奉
旨给赏、临期下库支给


大明会典 军器

军器

凡盔甲。洪武七年、令线穿甲、悉易以皮
○十六年、令造甲每副、领叶三十片、身叶二百九片。分心叶十七片、肢窝叶二十片、俱用石灰淹里软熟皮穿。浙江沿海、并广东卫所、用黑漆铁叶、绵索穿。其餘俱造明甲
○二十六年、令造柳叶甲、锁子头盔六千副。给守卫
皇城军士
○弘治九年、令甲面、用厚密青白绵布。钉甲、用火漆小丁
○又定、青布铁甲、每副、用铁四十斤八两。造甲、每副、重二十四斤、至二十五斤
○十六年、令南方卫所铁甲、改用水牛皮造、绵绳穿弔
○嘉靖二十二年、令盔甲厂、改鹿皮(革呈)带、為透甲牛脂皮(革呈)带。改直领对襟摆锡丁甲、為圆领大襟
○二十九年题准、各处岁解斩马刀、折造盔甲
○四十三年题准、行各卫所、将六瓣明盔、尽改造八瓣帽儿盔。其大甲、一半改紫花布长身大甲新式。一半照旧式、惟布身加长二寸。共修造甲一万一千三百一十二副。即用二十九年以后、停造长牌圆牌工料补添、免行加派。所造盔甲、每年限七月以里解部
○万历十年、令在京两厂、造明盔甲五千副、给京营军士。以五年為期、每年千副
凡弓箭弦条。洪武二十三年、以天下岁造弓箭扰民、令工匠轮班赴京成造
○永乐元年奏准、造弓式、面阔三指。其力自七十斤、至四十斤、分為四等。造箭尖锐如锥
○弘治九年、令弓用丝绵寸札、外用坚漆
○十七年、令兵仗局、将先年降去各处式样弓箭弦、送戊字库监收内外官处柜藏、钥送工科掌管。遇各处解到日、取出比验收进
○嘉靖元年奏准、浙江、江西、福建、湖广布政司、并南直隶苏州等府、岁额民弓箭弦、徵价解部、於军器局雇匠团造
○四年奏准、仍解本色
○三十年奏准、南方民弓箭弦、通行折价解京、分发附近各省府、山东、山西、河南三布政司、各五千副、真定等七府、各一千副。委官如式成造。其有不堪、追陪究治
○隆庆元年、颁京厂清油大弓、及小铁头红箭、线弦式样、令各省有司每岁如式造解
○二年题准、各处弓箭弦条、俱徵解物料
凡弩弓。洪武四年、以脚蹬弩、给各边将士。仍令天下军卫、如式製造
○弘治十三年、令兵仗局造神臂弩五千张、并箭
○嘉靖二十一年题准、行两广、选取强弩药箭巧匠、令军器局、督造发边。后令该省成造弩弓一千张、并药箭解部、仍每年造毒药三十斤。限六月以里解到。寻议停止
○二十七年、题造硬弩二、一并发二矢、一并发三矢、比神臂為远、定名克敌弩。令宝源局造送各边应用。每边一千张
凡刀鎗等器。永乐元年奏准、腰刀靶、通用斜皮為饰
</div>
    <div class="pagination">
<a href="大明会典_page617.html">上一页</a><span>...</span><a href="大明会典_page613.html">613</a><a href="大明会典_page614.html">614</a><a href="大明会典_page615.html">615</a><a href="大明会典_page616.html">616</a><a href="大明会典_page617.html">617</a><span class="current-page">618</span><a href="大明会典_page619.html">619</a><a href="大明会典_page620.html">620</a><a href="大明会典_page621.html">621</a><a href="大明会典_page622.html">622</a><a href="大明会典_page623.html">623</a><span>...</span><a href="大明会典_page619.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
