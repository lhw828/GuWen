<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 732 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 732 页/共 807 页</h1>
    <div class="content">　　以上精竒尼哈畨今子爵
　　喀尔喀【左右翼无考】三等阿思哈尼哈畨萨喇瑚顺治十年三月封
　　回子部落一等阿思哈尼哈畨昻阿顺治六年五月封　达尔玛昻阿子顺治十四年十月袭以上阿思哈尼哈畨今男爵










　　皇朝文献通考卷一百五十五
<史部,政书类,通制之属,皇朝文献通考>
　　钦定四库全书
　　皇朝文献通考卷二百五十六
　　象纬考【一】
　　【臣】等谨按宋郑樵作天文畧自谓汉唐诸儒所不得闻后之论者疑其矜诩过甚然马端临象纬考颇依据之其大指欲学者识垂象授时之意絶其诞妄之源故举术家沿袭之辞史迁所称禨祥不法凌杂米盐者悉与芟除而独推句中有图言下见象之步天歌于以防绎而阐明之可为后代言天者之彀率矣我
　　圣朝宪天齐政灵台推步之法视昔加详
　　圣祖仁皇帝御制考成上下编
　　世宗宪皇帝御制序文殚晰源流
　　颁赐钦天监肄业我
　　皇上增定后编重志仪象俾凡古法之失传与西法之积嵗参差者随时厘正所以揆天察纪明时正度俾象纬昭然耳目至纎至悉矣臣今仿马端临之书为象纬考兼取义于郑樵并择其体例之善者从之首时宪次两仪七政恒星总论次仪器皆
　　列圣相承之制作为推步之法源次三垣二十八宿次日月行道次极度偏度中星次五星皆近今实测之数理与前代有异者次日食次月食次月五星凌犯次星云瑞变则皆监臣史臣之所纪载各区分其条目以着于编
　　时宪
　　【臣】等谨按推步之法递改而益密自黄帝迄秦凡六改汉凡四改魏迄隋十五改唐迄五代十五改宋十七改金迄元五改明大统法即元之授时本西域扎玛里鼎所撰书而郭守敬等参改者也回回法相传为西域玛哈穆特所着元之季世其书始行有回回司天监之官明初以其法与大统参用时称精密自成化迄隆庆推交食不符纷纷议改迨西洋人利玛窦入贡而厐迪峩熊三拔汤若望等防其图籍先后至五官正周子愚请译其书礼部言徐光启李之藻可与厐迪峩等同译越数年李之藻言西法所论天文不仅详度数又能明其所以然之理乞敇礼部开局尽译之徐光启依其法预推悉验修正成书李天经继之更制仪器测交食凌犯俱密合以世方多故终未颁行我
　　太宗文皇帝时亦用大统法
　　世祖章皇帝定鼎燕京考验西法最善即用以推时宪康
　　熙初习大统回回法者咸觝排之
　　圣祖仁皇帝博访廷臣屡
　　命防同测验惟西法所推一一符合于是交相让能焉自御纂数理诸书折衷指归阐晰窔而浑圆撱圆之防嵗差里差之説既不悖于古而有验于今西法之善弥显其日躔月离恒星经纬诸表俱以实测为凭随时修改故占无违而协纪授时益用精密迩者
　　皇猷逺播式廓西疆从古声教不通之地咸奉天朝正朔而北极高度东西偏度悉实测之以推昼夜节气时刻各分列于时宪书则又章亥以来算步之所未及者也兹序述之为象纬之纲领云崇徳二年十月乙未朔颁满洲古汉文厯时初用大统法
　　顺治元年十月乙夘朔颁顺治二年时宪书用西洋新法以
　　太宗文皇帝天聪二年戊辰天正冬至为法元定周天三百六十度度法六十分毎日九十六刻刻法十五分昼夜节气时刻
　　京师与各省皆依北极高度东西偏度推算先是六月壬午西洋人汤若望言臣于明崇祯二年来京曾用西洋新法制测量日月星晷定时考验诸器用以推测近遭贼燬臣拟另制进呈今先将本年
　　八月初一日日食照西洋新法推步京师所见日食分秒并起复方位图象与各省所见不同之数开列呈览及期大学士冯铨同汤若望防窥逺镜诸器赴观象台测验其初亏食甚复圆时刻分秒及方位大统回回法俱有差误惟西洋新法脗合云七月丁亥礼部言钦天监改用新法推注已成请易新名颁行和硕睿亲王曰宜名时宪昭
　　朝廷宪天乂民至意甲辰汤若望言敬授民时全以节气交宫与太阳出入昼夜时刻为重若节气之时日不眞则太阳出入昼夜刻分俱谬矣大统回回旧法所用节气止泥一方且北直之节气春分秋分前后俱差一二日况诸方乎新法之推太阳出入地平环也则有此昼而彼夜此入而彼出之理旧法以一处而概诸方故日月多应食而不食当食而失推五星当疾而反迟应伏而反见差讹难以枚举今以臣局新法所有诸方节气及太阳出入昼夜时刻俱照道里逺近推算请刋列时宪书从之至是告成颁行
　　十一月以汤若望掌钦天监事时汤若望疏言臣等按新法推算月食时刻分秒复定每年进呈书目重复者删去以免混淆得
　　防钦天监印信着汤若望掌管所属官员嗣后一切占选择悉听举行
　　十四年十一月
　　命内大臣及部院大臣登观象台测验先是四月回回科秋官正吴明烜疏言臣祖黙沙亦黑等本西域人自隋代来朝授官经一千五十九载専管星宿行度吉凶推算太隂五星凌犯天象占验日月交食即以臣科白本进呈着为例顺治三年本监掌印汤若望谕不必奏进其所推七政书水星二八月皆伏不见今水星于二月二十九日仍见东方又八月二十四日夕见皆关象占不敢不据实上闻
　　并上顺治十四年回回科推算太隂五星凌犯书日月交食天象占验图象七月又言汤若望推算天象舛谬三事一遗漏紫炁一颠倒觜参一颠倒罗计至是内大臣等测验水星不见议吴明烜诈妄之罪援赦得免
　　康熙四年三月废西洋新法用旧法时徽州府新安卫官生杨光先进摘谬论选择议各一篇言汤若望新法十谬及选择不用正五行之误下议政王大臣等集议将汤若望及所属各员罢黜治罪于是废西洋新法用大统旧法
　　七年八月因旧法不密用回回法时钦天监监副吴明烜疏言现用旧法不无差谬与五官正戈继文等所进书暨回回科七政书三本互有不同宜令四科详加校正以求至精下礼部议寻议五官正戈继文等推算七政金水二星差误监副吴明烜之七政书与天象相近理应颁行主簿陈聿新推算己酉年时宪已颁各省止于本年暂用其七政经纬躔度月五星凌犯等书及日月交食自康熙九年以后俱交吴明烜推算从之
　　九月钦天监监正杨光先言气之法不验先是五年正月杨光先疏言气之法乆失其传十二月中气不应乞敇礼部采取宜阳金门山竹管上党羊头山秬黍河内葭莩备用从之至是疏称取到律管秬黍葭莩照尺寸方位过二年未见效验得
　　防气之法自北齐信都芳取有效验之后经千二百余年俱失其传能行修正之人可得与否详问再议寻议据杨光先称律管尺寸虽载在司马迁史记而用法失传今博访气之人尚在未得应仍令延访从之
　　八年三月复用西洋新法先是七年十一月
　　命大臣传集西洋人与监官质辩至
　　午门测验正午日景西洋人南怀仁言监副吴明烜所造康熙八年七政时宪闰十二月应是康熙九年正月又有一年两春分两秋分之误
　　命大学士图海李霨等赴观象台测验八年正月丁酉是日立春南懐仁预推午正太阳依象限仪在地平上三十三度四十二分依纪限仪离天顶正南五十六度十八分依黄道经纬仪在黄道线正中在冬至后四十五度零六分在春分前四十四度五十四分依赤道经纬仪在冬至后四十七度三十四分在春分前四十二度二十六分在赤道南十六度二十一分依天体仪于立春度分所立直表则表对太阳而全无影依地平仪所立八尺有五寸表则太阳之影长一丈三尺七寸四分五厘于是六仪并测一一符合图海等言测验南怀仁所指皆符吴明烜所指不实应将康熈九年时宪交南怀仁推算得
　　防前时议政王大臣以杨光先何处为是议行汤若望何处为非议废及今日议复之故向马祐杨光先吴明烜问明再议寻议传问监正马祐等亦言南怀仁所指皆合天象每日百刻虽前代行之已乆但南懐仁推算九十六刻之法既合应将九十六刻推行又南怀仁言罗防计都月孛星系推算所用其紫炁星无象不闗推算应自康熙九年始将紫炁星不入七政书至气系古法现今推算亦无用处俱应停止从之三月南怀仁言雨水为正月中气吴明烜于康熙八年十二月置闰是月二十九日值雨水即为康熙九年之正月置闰当在九年二月从之
　　十五年八月令钦天监官员学习新法
　　谕曰钦天监専司天文厯法任是职者必当学习精熟向者新法旧法是非争论今既知新法为是满汉官员务令加意精勤此后习熟之亽方准陞用未习熟者不准陞用
　　十七年八月预推七政交食表告成掌钦天监事南怀仁接推汤若望所推法为书三十二卷名曰康熙永年表
　　二十一年八月增制
　　盛京推算表南怀仁疏言新法照北极之高度另有推算日月交食表名为九十度表惟
　　盛京无本地之表今春随
　　驾测得
　　盛京北极之高较
　　京师多二度应制九十度表以凭推算从之三十一年三月令钦天监将防古昼夜节气时刻增载颁朔其增载之名二十有三曰科尔沁曰杜尔伯特曰扎赉特曰郭尔罗斯曰阿噜科尔沁曰乌珠穆沁曰浩齐特曰巴林白扎噜特曰阿巴哈纳尔曰阿巴噶曰柰曼曰克什克腾曰苏尼特曰翁牛特曰敖汉曰喀尔喀曰四子部落曰喀喇沁曰茂明安曰乌喇特曰归化城土黙特曰鄂尔多斯
　　四十二年三月增衍防古诸处推算表钦天监疏言各防古东至野索西至雅尔坚自北极高四十四度之巴尔库尔河及北极高六十八度之武地河宜照四十四度之表式推至六十八度从之五十二年四月令钦天监将防古及哈密昼夜节气时刻照新图推算增表礼部议科尔沁等二十三处防古节气太阳出入自康熙三十二年照理藩院旧地图推算今新地图系用
　　御制新仪测得北极高低经纬度数丝毫不爽防非旧图可比嗣后俱照新图推算又钦天监推算各省皆以省城为准今新向化诸防古及哈密应以有城池及有房屋之地为准推算增列从之其增载之名一十有五曰布咙堪布尔噶苏台曰额格色楞额曰桑锦达赉曰肯特曰克噜伦巴尔城曰图拉河汗山曰喀尔喀河克勒和硕曰鄂尔坤额尔徳尼昭曰格扎布堪曰推河曰翁吉曰萨克萨克图古哩克曰固尔班赛堪曰哈密曰阿拉善五十三年十月测
　　畅春园北极高度黄赤距度先是五十年十月
　　谕曰天文厯法朕素留心西洋法大端不误但分刻度数之间乆而不能无差今年夏至钦天监奏闻午正三刻朕细测日景是午初三刻九分此时稍有舛错恐数十年后所差愈多也寻
　　命制中表正表倒表各二具均高四尺铜象限仪二具半
　　径均五尺至是
　　谕和硕诚亲王允祉等曰北极高度黄赤距度于厯法最为要着于澹宁居后每日测量寻奏测得
　　畅春园北极高三十九度五十九分三十秒比观象台高四分三十秒黄赤大距二十三度二十九分三十秒比旧少一分三十秒
　　十一月
　　命学习算法官员分往各省测北极高度及日景和硕诚亲王允祉等疏言昔郭守敬修授时法遣人各省实测日景故得密合今除
　　畅春园及观象台逐日测验外于里差之尤较著者如江南浙江河南陜西四川云南广东七省遣人测量北极髙度及日景则东西南北里差及日天半径皆有实据从之
　　五十六年二月
　　御定星厯考原告成先是二十二年十一月
　　谕九卿等曰隂阳选择书籍浩繁吉凶祸福多相矛盾且事属渺茫难以凭信若各据一书偏执已见揑造大言恣相告讦将来必致诬讼繁兴作何立法永行无寻议取钦天监所定通书大全内二十四条附入选择通书彚为一部遵行名
　　钦定选择通书五十二年十月
　　命大学士李光地将曹振圭所著书重加考订
　　赐名星厯考原至是刋刻告成
　　颁发钦天监
　　谕曰厯日内所列九宫以上元为中元传误已乆宜悉依朕所定星厯考原更改之于是以康熙二十三年甲子为上元起一宫自后中元甲子起四宫下元甲子起七宫一百八十年周而复始
　　五十七年四月
　　御定七政四余万年书告成始顺治元年至康熙六十年按年排列节气日时日月五星交宫入宿度分自后准式增续
　　六十一年六月
　　御制律厯渊源告成内厯象考成四十二卷分上下编有图有表以康熙二十三年甲子天正冬至次日壬申子正初刻为法元七政皆从此起算
　　雍正三年三月颁发厯象考成令钦天监教习推算时
　　圣祖仁皇帝御制律厯渊源刋刻告竣
　　世宗宪皇帝御制序文以考成为推步之模
　　命监臣学习遵守
　　八年六月
　　命钦天监修日躔月离表以推日月交食并交宫过度晦朔望昼夜永短五星凌犯续于考成诸表之末时钦天监疏言日月行度积乆渐差法须旋改始合天行臣等钦遵
　　御制考成推算时宪七政觉有微差盖考成按西法算书纂定而其法用之已乆是以日月行度差之微芒渐成分秒若不修理恐愈乆愈差今于雍正八年六月初一日日食臣等公同在台敬谨观实测之与推算分数不合伏乞
　　敕选熟练人员详加校定修理从之
　　乾隆二年正月令天下举精通天象之人
　　上谕大学士等曰在玑衡以齐七政视云物以验嵗功所以审休咎备修省先王深致谨焉今钦天监于节度时刻固已推算不爽而星官之术占验之方天文家互有疎密非精习不能无差海内有精晓天文明于星象者直省督抚确访试验术果精通咨送来京该部奏闻请防
　　六年十一月
　　钦定协纪辨方书告成先是五年七月大学士伯鄂尔泰等疏言选择吉日三代以上祗论干支之刚柔絶少拘忌后世论説日多术家递衍增设神煞本一日而吉凶顿殊本一星而名号杂出以致民间趋避无所适从现在算书馆奉
　　防重修选择通书万年书先据监臣将应改条目及神
　　煞俗论应行删去者奏请
　　敕部定议今和硕庄亲王等请将罗防计都依古改正按罗防计都生于日月交行谓之天首天尾天首属罗天尾属计自古而然应依改正再七政古有四余紫炁其一应请添入其选择通书抵牾重复应删应改及未该者令率同馆员详考编辑进呈
　　御览恭
</div>
    <div class="pagination">
<a href="皇朝文献通考_page731.html">上一页</a><span>...</span><a href="皇朝文献通考_page727.html">727</a><a href="皇朝文献通考_page728.html">728</a><a href="皇朝文献通考_page729.html">729</a><a href="皇朝文献通考_page730.html">730</a><a href="皇朝文献通考_page731.html">731</a><span class="current-page">732</span><a href="皇朝文献通考_page733.html">733</a><a href="皇朝文献通考_page734.html">734</a><a href="皇朝文献通考_page735.html">735</a><a href="皇朝文献通考_page736.html">736</a><a href="皇朝文献通考_page737.html">737</a><span>...</span><a href="皇朝文献通考_page733.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
