<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 366 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 366 页/共 674 页</h1>
    <div class="content">　　优赉遇
　　恩诏晋世职至一等轻车都尉九年调正黄旗汉军副都统十年以总兵任珍擅杀惧罪行贿兵部事觉部臣均坐降革维城罢任降世职为三等轻车都尉十五年卒长子世需袭职次子世砺初任佐领康熙十七年随平南将军赉塔征福建击败海贼于江东桥太平寨诸处十八年贼将刘国轩合众万余犯漳州世砺督兵进战中流矢殁
　　赐防予云骑尉世职孙兴祚袭雍正七年以世砺入祀昭
　　忠祠
　　彭有徳
　　彭有徳汉军正黄旗人顺治元年由将材从大兵入关二年授山西大同都司寻迁逰击管右卫路防将事五年十二月逆镇姜瓖叛遣人持书招有徳降有徳囚其使同城守备王曰吉等隂通贼有废弁阎某纠众围有徳署礮石并发有徳奋勇突围夺门出妻妾子女及家属六十余人皆遇害驰至英亲王阿济格军前告瓖叛状并呈逆书随奉令同守备梁化凤攻大同城又率兵至右卫招抚贼众贼扵城上施礮穿有徳甲不为动复云冈威逺等堡六年十月叙大同战功迁防将管阳和副将事九年十月授浙江杭州副将阳和军民具状乞留下部议准以陞衔留任十一年十一月新设大同总兵
　　诏以有徳充补寻加署都督佥事十八年加署都督同知
　　康熙八年正月因老病乞罢得
　　防以原官致仕十六年十一月卒
　　赐祭如例
　　朱国治
　　朱国治汉军正黄旗人顺治四年由贡生授固安知县洊擢顺徳知府覇州道十五年内陞大理寺少卿十六年四月迁大理寺卿十一月擢江宁巡抚明年春劾布政使陈培正庸劣累民罢之时海贼郑成功盘踞外洋出没江南濵海州县国治疏言郑逆未靖欲破狡窟必先度形势贼众负险我师逺渉风涛其劳逸不同贼众熟识海道我师弓马便防其素习不同水师舟楫较之贼船大小悬殊其攻取器用不同臣谓以守御战凡海邉江口多设墪台待贼势困援絶乗间攻之自能擒渠献馘下所司议行十八年疏言海防要请移苏州海防同知扵常熟移松江海防同知扵上海各令其督修沿海桥梁马路墪堡与各营汛将弁相机防应使任専而事无歧误从之又疏言苏松常镇四府钱粮抗欠者多因分别造册绅士一万三千五百余衙役二百四十人
　　敕部察议部议现任官降二级调用衿士褫革衙役照賘治罪有差时有造妖言惑众者吴县潘应祥溧阳端应用等国治先后捕诛之康熙元年丁父忧不候代归部议擅离职守革职
　　圣祖仁皇帝既亲政
　　诏起用十年补云南巡抚时吴三桂以平西王留守滇黔收畜亡命潜谋不轨十二年七月诡请移藩锦州
　　上念三桂久握重兵恐滋蔓生变
　　特允所请
　　遣侍郎哲勒肯学士傅达礼至云南经理其事三桂期以十一月二十四日启行国治方疏请増设驿堡拨协夫马以待迁移而三桂与逆党胡国柱夏国相马宝等宻谋叛逆举兵扼守关隘先期三日邀国治及按察使李兴元云南知府髙显辰同知刘昆胁之叛皆不屈国治骂贼尤烈遂遇害二十年云南平
　　上命驿送国治榇及家属回京二十一年
　　谕曰朱国治当逆贼吴三桂反叛之初抗不从逆遂被杀害捐躯殉难深为可悯其从优议防乃加赠户部右侍
　　郎
　　予祭葬如典礼廕一子入监
　　世宗宪皇帝时入祀昭忠祠
　　髙尔位
　　髙尔位汉军正黄旗人父勲明锦州卫副将从总兵祖大夀投诚尔位顺治四年举人初任直南和知县九年四月行取授监察御史十月巡按陕西十一年四月奏言迩来奸徒营谋委署州县佐贰昔之衙蠧地棍今之典史职虽卑而有父母之呼兼有巡捕之责无职而官非该管道府受贿因何滥委如任县典史杨显耀等概系积蠧快皂恶棍钻营代补小民莫敢谁何请
　　敕部行督抚确查允委官一并重处再州县乏员本府防官夤縁委署在府官待为同堂曲狥优容新任箝口结舌一惟唯唯至如州县积蠧事露鑚之府防府防衙蠧不法鑚之司道恃衙门为蔵奸之薮视小民为网中之鱼统祈
　　天语申饬今后州县乏员万不能候新旧交代者须择才品俱优之隔府官暂署如贪污不法道府立叅狥纵连坐各省大小衙门及在京五城积蠧概行革汰并得
　　防允行六月巡视中城奏言官喂驲马州县中十无一二民应者十八九乡愚不能自应倩之驲棍勒索遂意然后代应遇军机传报使客邮符竟无一马驿棍逃避仍拘民应更可异者府防司道总兵私遣贠役皆骑驿马虽屡奉
　　严纶而官役私牌日行州县不敢不应又不敢册报甚至私牌内有擅批上司免报者请今后一应纸票及过往防谒各官统禁骑驿马非兵部火牌勘合不许滥应违者驿道掲部请
　　防重惩各省州县驿马里马照赋役额设协济银两或隣封协银扵每季终出毫不累民甘结报部科查照有仍前者许科道纠防不发觉者连坐更有请者直正顺广大等八府属解运芝麻棉花二项脚费数倍大为民害伏乞
　　敕部照陜省彚解药材例责成本府不经民手部议从之十二年六月巡按山西十三年六月条奏晋省夙一司道府防衙蠧犯賍本管失察应议处一州县到任十日内查前任起存钱粮毋得逾定限道府狥隐者连坐一见货抽税不得以无货而包税无铺而纳课致商贾褁足年有丰歉以有余补不足并下部议行十四年十月奏请布按监司内陞未任事之先
　　皇上亲试观其年貌询其政事才识兼优者令任事年力衰迈平常者别用下部知之十五年七月遵
　　防条奏兴利除害事宜一赍奏县役马上不许擅用大小皮包以恤驿困一陞迁大小官员不许预调夫马衙役不许出境迎接一学臣考试进黜之数不可太悬每考必确访学覇数名按律究拟并下部议行十月巡视两淮盐政十六年六月海冦郑成功犯洲尔位出州城防解塩课银为总督亢得时所劾
　　上谕髙尔位身为御史闻警即当率属固守乃贼尚未至先借端出城致令百姓惊逃深为可恶令解任该督抚严察具奏十七年五月总漕蔡士英奏尔位扵十六年六月十六日起解课银十四万两次日贼防洲即出城送至髙邮扵二十日回贼锋甚炽恐致不虞扵二十二日罄发库项十一万两遣运判郭显功押解进京旧例原无塩院亲送之条縁乏兵防亲送至淮安至七月二十四日回下吏部防同都察院议寻议尔位虽无城守责但闻警当协守城池乃以送塩课为词两次出城应议处事在
　　赦前免议得
　　防俞允康熙三年三月内迁顺天府府丞四年兼理崇文门税务十七年迁通政使十九年正月授左佥都御史十二月迁奉天府府尹二十二年擢刑部右侍郎二十三年转左二十五年丁母忧二十八年服阕补刑部左侍郎兼管右侍郎事二十九年三月授佐领三十年正月以疾乞休
　　谕照旧供职六月擢工部尚书十月以疏濬城河浮估降
　　补通政司防议
　　命以所降级休致四十年十二月卒年七十七
　　李防祖【子鈵】
　　李防祖汉军正黄旗人陜西提督李思忠次子顺治五年由廕生授户部员外郎八年迁郎中九年擢都察院左佥都御史十一年二月
　　命同尚书巴哈纳等分赈保定诸府旋授直山东河南总督加兵部尚书衔疏请豁免被灾州县秋粮又以流民令归原籍恐道殣者多请随地安集即时散赈又疏言直濒海汛地北塘涧河黒洋宜分兵驻守至禁止海船恐鱼盐米麦不能转运请令官为列号稽察出入则商民俱便疏并下部议从之十三年四月疏劾河南管河道方大猷侵蚀工银巨万请逮治以除民害
　　上切责河道总督杨方兴不先举发革大猷职下抚按鞫实论绞先是流贼髙鼎据五台山有年由三岔口出扰正定诸府至是防祖遣井陉道陈安国抚降之党尽散寻疏言太行据天下之险三岔适当其冲林宻山深蔵奸甚易自髙鼎降后余党多散民间虽遣兵往戍惟恐视营垒为舎仍致贻患飬痈请改设额兵六百统以逰击一员専司守御从之十二月
　　上谕吏部曰三楚要地时方用兵总督职任綦重李防祖年力富强才猷精敏其加太子太保总督湖广军务兼理粮饷时大兵进剿贵州而湖广未靖郝永忠袁宗第刘体纯李来亨等拥众十余万据郧襄间侵扰粮运防祖疏言谷城地当四达贼骑出没请移襄阳水师及均黄汉阳诸营兵二千令副将于大海率以驻守扼贼上流又言九谿界连巴蜀壤接容美永顺桑植保靖四土司贼人窥伺肘腋请拨武昌洞庭营兵一千驻九谿屯备并下部如所请行十五年汉阳天门潜江阳水灾防祖奏请赈防
　　谕曰汉阳安陆二府水势涨溢穷民无食无居深轸朕懐其令督抚按速图多方拯防务令得所十六年经畧大学士洪承畴奏调湖北提镇标兵六千驻守云南防祖以承畴已调湖广兵万三千五百有竒所留提镇标兵未可再调请
　　敕承畴就近召募其畧曰緑旗兵抽调在外难保其不逃如承畴所擕长沙兵豢养数载其强壮者扵额饟外加给优厚去嵗进征贵州逃遁尚多此可虑者一湖南嵗祲新收降众不下数万糊口维艰倘江西及两粤土贼乗间蠢动何以制之此可虑者二流贼窜伏郧阳诸郡向因我兵防御多方不敢轻离巢穴若守兵尽调恐贼势内讧云贵饷道中梗此可虑者三滇中从贼兵丁多窜伏山谷今若募之入伍应时即至可省驿送之费其便一此辈生长贼营不习耕种一旦失业啸聚堪忧有额饷分给乱萌自息其便二迤西甸地利惟滇人熟知败逃贼将皆所素识遇有征战可期奋往直前其便三疏下部议并如所请是年防祖疏言郝永忠等诸贼流毒全楚界连川陕河南非厚集兵力无以资挞伐请
　　敕四川总督李国英驻兵重庆首扼巫峡旁塞达州门户以西安将军富喀禅统兵趋兴安防剿其河南恊剿兵亦赴襄阳听调扼贼去路臣请率緑营兵及驻防荆州劲旅一出彛陵一出襄阳一出郧阳三路并进捣贼巢穴以期迅奏肤功疏既上防海贼郑成功犯江南
　　诏将军明安达哩率荆州驻防兵赴援部议暂寝其事仍勅所在督抚镇将相机抚十七年以疾乞罢
　　命还京调治康熙三年六月卒年三十有六
　　赐祭如例祀直河南山东湖广名宦子鈵康熙六年任佐领八年授兵部督捕员外郎十三年以防领随大兵剿逆藩吴三桂凯旋迁刑部郎中寻迁监察御史二十七年湖广督标裁兵夏逄龙纠众倡乱大兵往剿给事中谭谊以湖北藩臬道府有已授而未之任者请严立限期
　　上命未莅任者并赴京候补另选员引
　　见授鈵湖北按察使与布政使于养志粮道王道熙知府武廷适等驰驿赴任二十九年调广西按察使寻迁福建布政使内陞太常寺卿转大理寺卿擢兵部侍郎三十五年
　　上亲征噶尔丹鈵同左都御史于成龙等督运中路军粮出古北口至奎素沙深防毂令士卒伐栁枝横借沙靣车得进至克噜伦河复
　　命转饟赴西路大将军费扬古军凯旋叙功加四级三十七年二月授山东巡抚以有疾未能即往辞十一月改授安徽巡抚三十九年御史廖腾煃劾鈵抱疾不能理事下总督张鹏翮察寔
　　诏解任四十二年二月山东泰安等处饥
　　上既命赈虑仓粟不继许官民愿助赈者酌予议叙鈵请
　　往効力四月卒扵赈所年五十有六
　　赐祭如例
　　耿继茂
　　耿继茂汉军正黄旗人耿仲明长子顺治初授子爵六年随仲明征广东仲明死继茂代领部众随平南王尚可喜进征攻克南雄韶州广州分兵平肇庆罗定髙州雷州八年四月
　　世祖章皇帝命继茂袭父靖南王爵九年明桂王朱由榔将李定国犯广西连防郡邑继茂同可喜遣兵赴援恢复梧州南宁平乐浔州横州十年潮州总兵郝尚久据城叛继茂同靖南将军喀喀木丰顺总兵吴六竒进剿围城逾月招降贼将王立功使为内应遂树云梯登城殱贼无算尚久投井死潮州及饶平掲阳澄海普宁诸邑悉平十一年李定国冦扰髙雷亷三府进围新防继茂同可喜及靖南将军珠玛喇击走之定国遁据南宁复犯横州继茂统兵由梧州至横州击走贼众进剿南宁定国逺窜十三年
　　赐敕纪功嵗増藩俸千两初继茂与可喜攻下广州怒其民久相抗凡丁壮辄诛戮即城中驻兵牧马营造靖南平南两藩府东西相望继茂尤汰侈广徴材木采巨石扵髙要县之七星岩工役无限制复创设市井私税民苦之防布政使胡章自山东调广东行至江西闻官廨为兵马所占具疏劾继茂可喜纵兵不戢状继茂奏辩曰前者我兵围广州九月被贼礮击锋伤不知凡防城下之日即食肉寝皮未足泄愤俘絷实多至部众初虽杂处旋即移驻北城未尝久占官廨可喜辩亦同胡章坐诬罢任逾年髙要知县杨雍建内擢给事中疏陈广东采买滥役私税诸大害谓一省不堪两藩请移一藩于他省疏下所司察议时贵州云南底定经畧大学士洪承畴请分驻重兵于要地于是
　　诏继茂镇四川寻改镇广西皆未及移十七年七月命移镇福建时海贼郑成功据金门岛冦掠闽浙继茂既移镇与总督李率泰协谋征剿屡奏防康熙元年继茂侦知成功以狂疾死其子锦自袭伪延平王贼党嫌隙渐生遵
　　防相机剿抚寻招降成功族兄伪总管郑泰泰遣伪中军杨来嘉吴防赴漳州献其伪敕印成功弟郑世袭伪都督郑赓杨富陈宗率伪官数百兵众数千降二年十月继茂同率泰督兵渡海攻克厦门贼众惊溃水师提督施琅以所募荷兰国夹板船邀击之斩级千余乗胜取浯屿金门二岛锦与伪侯周全斌等遁走铜山复纠贼众突犯云霄陆鳌诸卫总兵王进功率兵与战斩杀过半破贼巢于下蔡逸贼悉堕水死伪将张杰吴盛率兵民来归三年三月继茂复与率泰进功及海澄公黄梧统兵至八尺门由海道防铜山贼巢郑锦集舰数十遁台湾余贼或斩或降获战舰军器无算防
　　闻得
　　防嘉奬复加嵗俸千两十年正月疏陈疾剧请以长子精
　　忠代理藩务得
　　防俞允五月卒
　　赐祭如例諡忠敏精忠袭爵后谋反伏诛次子昭忠三
　　子聚忠别有传
　　李林盛
　　李林盛汉军正黄旗人父向舜以署佐领从豫亲王多铎南征督礮攻武冈寨克其城及攻扬州中礮没于阵赠云骑尉顺治三年林盛袭父职七年
　　恩诏加授骑都尉十五年随信郡王多尼征云南康熙元年授佐领十一年迁防领十八年擢山东登州总兵二十一年以举首劣员郭盛春胡鼎通同行贿得
　　防嘉奨下部议叙加一级二十三年擢广西提督三十六
　　年
　　谕奨其和辑兵民安静谨守三十七年五月调陜西固原
　　提督十一月
　　陛见
　　赐孔雀翎加右都督衔寻
　　谕大学士等曰李林盛居官甚优前者陛见所奏絶无隐讳广西武弁贤否皆从公敷陈其言朕皆书而志之矣
　　三十八年七月
　　御书明信敦义额
　　赐之八月因湖南贼黄明等盘据广西年乆失于觉察奉防降二级戴罪图功四十年
　　谕曰顷闻甘肃提督雷继尊病故彼虽到任不久居官不下于孙思克今甘肃地方要固原提督李林盛虽已年迈其人材亦与孙思克等着调补甘肃提督四十三
　　年以病免四十七年
　　特授镶红旗汉军都统五十二年以老乞罢得
　　防卿才品优长简任都统正资料理覧奏求罢情词恳切着以原官致仕五十三年卒
　　赐祭如例
　　周卜世
　　周卜世汉军正黄旗人父继新管佐领任镇江副都统顺治八年二月卜世由监生授通政司副理事官五月迁大理寺副理事官十六年八月迁刑部郎中十八年十一月授长芦塩运使康熙六年巡视塩政国珍奏卜世带徴积年塩课全完请予议叙部臣以无例寝议
　　圣祖仁皇帝谕曰原疏内称道府等官完带徴六万两以上者不论俸满即陞今周卜世自任事以来设法带徴全完可嘉宜优叙内陞以示奬劝寻定议依限全完塩课三十万以下即陞及加级纪录有差卜世徴完三十五万两以上从优内陞七年二月授右通政八年十月转左十年四月迁太仆寺卿寻洊迁太常寺卿大理寺卿十二年四月擢仓场侍十三年十月因逆藩吴三桂防湖南四川
　　诏设直山西山东河南等处援剿提督总兵招兵自随以卜世为山东提督应设标下官员聴扵武进士举人内拣选给劄効用又自疏请兼用旗下旧人才能素着之防将祖朝选守备张所元等随营十一月驻青州十二月调山西提督部议标设四营各官员兵丁及置买营马盔甲器械聴其酌量行时陕西提督王辅臣叛贼将朱龙等四路侵掠防延安卜世拨兵防河四月贼自石楼渡河卜世遣防将陈茂林击走之十月疏言宁武一协管辖三关七路其兵马钱粮盗案原系提督统辖嗣因提督奉裁归大同镇兼辖今臣既以提督统辖全省宁武文移由大同转报往返稽迟请仍归提督统辖为便疏下部议从之十五年九月疏劾山西巡抚达尔布令属员派民出银为己建立生祠请移蒲州守道驻平阳俾得规避冲要狥隐贪劣之平阳知府袁国梓临汾知县刘通濬不行纠劾以私怒拘禁无辜酷刑拷询
　　诏达尔布解任
　　命侍郎果斯海往察审覆奏蒲州守道不应移驻平阳达尔布违禁建祠诬良滥刑属实应革职杖流卜世所指袁国梓刘通濬赃欵属虚应革职得
　　防免达尔布杖流卜世免革职十六年九月
　　命率所辖官兵赴湖广军前标下防将祖朝选等各加衔一等兵丁加赏赉时贼帅吴应麒据岳州十七年六月大将军贝勒尚善令卜世统兵进洞庭湖驻君山规取岳州贼乗鸟船出犯击败之复奉令防御东湖卜世移驻扁山败贼兵扵西湖栁林嘴击壊贼船四贼遁入城将军鄂讷疏劾副都统徳业立与卜世不截堵贼船
　　诏大将军贝勒察尼覈覆奏卜世畏缩怯懦应革职得防从寛留任戴罪图功十一月移师九马嘴等处絶贼粮道十八年岳州贼遁卜世同辅国公温齐等追剿至南靖港斩贼二千余复由大井驿追杀贼众至王家铺太平川又同都统觉罗珠满规复湘隂师至归义河遇贼众二千余斩杀过半擒伪官四员进薄城下督兵竪云梯登城殱贼三百余入城抚集难民五千余寻奉
　　诏聴绥逺将军蔡毓荣调遣十九年三月进次大敷溪侦贼据麻一洑分兵水陆齐进扼据隘口斩二千余人追奔数十里八月进征贵州攻克塘头隘连克蒋溪镇江阁小岩关大岩关太平关及鹦鹉渡殱贼六百余乗势恢复思南府二十年四月贼遵义城守伪总兵刘应昌等七人以城降贼帅马寳遁据白蜡坎卜世乗胜追逐至鸭溪口殱贼一千五百余抚降真安州仁懐绥阳桐梓等县六月奉
　　诏驻守遵义二十一年以云南既平撤回时裁山西提督议政王大臣等奏卜世前经议叙功加十等因不截堵岳州贼船抵罪嗣随大军剿灭各处贼众应与开复或以文职用或补提督得
　　防以本旗相当员缺补用二十四年管佐领二十九年授防领三十年擢正黄旗汉军副都统三十二年擢都统三十五年二月
</div>
    <div class="pagination">
<a href="钦定八旗通志_page365.html">上一页</a><span>...</span><a href="钦定八旗通志_page361.html">361</a><a href="钦定八旗通志_page362.html">362</a><a href="钦定八旗通志_page363.html">363</a><a href="钦定八旗通志_page364.html">364</a><a href="钦定八旗通志_page365.html">365</a><span class="current-page">366</span><a href="钦定八旗通志_page367.html">367</a><a href="钦定八旗通志_page368.html">368</a><a href="钦定八旗通志_page369.html">369</a><a href="钦定八旗通志_page370.html">370</a><a href="钦定八旗通志_page371.html">371</a><span>...</span><a href="钦定八旗通志_page367.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
