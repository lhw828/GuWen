<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 265 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 265 页/共 455 页</h1>
    <div class="content">
　　钦定续文献通考卷一百六十七
　　钦定四库全书
　　钦定续文献通考卷一百六十八
　　经籍考
　　史【故事】
　　【臣】等谨案故事之属有通制有典礼有邦计有军政有法令有营建凡以国政朝章六官所职者并入斯类今续通考故事一门条目虽多部卷甚少是以不复分列至职官刑法旧本别出仍从其例焉
　　宋史艺文志故事类一百九十八部二千九十四卷辽金元三史不立艺文志散见各纪传中
　　明史艺文志故事类一百六部二千一百二十一卷宋
　　李维邦计彚编一卷
　　维字仲方肥乡人雍熙进士厯官翰林学士工部尚书栁州观察使
　　【臣】等谨案是书即册府元龟邦计一门之总序当时预修者十五人维居其列后人剽剟此序诡题书名而以为维之所撰未可信也
　　陈彭年贡举叙略一卷
　　彭年字永年南城人雍熙进士官至兵部侍郎赠右仆射諡文僖
　　【臣】等谨案是书即册府元龟贡举一门之总序后人以彭年为作序十五人之一遂题彭年之名耳
　　陈傅良厯代兵制八卷
　　傅良字君举瑞安人绍兴进士官至寳谟阁待制諡文节事迹具宋史儒林传
　　绍兴十八年同年小録一卷
　　王佐榜进士题名
　　【臣】等谨按是科为绍兴戊辰南渡后第七科也以朱子名在五甲第九十故是科同年小録特传
　　寳祐四年登科録一卷
　　文天祥榜进士题名
　　【臣】等谨案是科天祥本列第五理宗亲擢第一其二甲第一名为谢枋得第二十七名为陆秀夫三人皆以忠节为世所重故是科小録与绍兴十八年题名并传
　　【臣】等又案马考以中兴登科小録载入传记类考进士题名乃典礼之属存诸故事门于义始允故绍兴寳祐两録登此
　　赵升朝野类要五卷
　　升字文昌里贯无考
　　王应麟汉制考四卷
　　应麟见经类
　　金
　　大金集礼四十卷
　　不着撰人名氏
　　黄虞稷千顷堂书目曰明昌六年礼部尚书张暐等所进
　　大金徳运图说一卷
　　不着撰人名氏
　　【臣】等谨案是编为金尚书省防官集议之文
　　元
　　马端临文献通考三百四十八卷
　　端临字贵与乐平人宋丞相廷鸾之子咸淳中漕试第一元初起为柯山书院山长终于台州儒学教授朱彛尊曰宋崇文总目当时撰定诸儒皆有论説凡一书大义必举其纲法至善也其后若羣斋读书志书録解题等编或取法于此故虽书有亡失而后之学者览其目録犹可想见全书之本末焉乃夹漈郑氏谓每书据标目自见何用更为之説又何用一一强为之説于是绍兴中改定此书仅存其目悉去论説书之散佚者学者遂无由知撰述之本防矣幸而尚存其概则鄱阳马氏之功也
　　元典章前集六十卷【附】新集【无卷数】
　　英宗时官撰
　　庙学典礼六卷
　　不着撰人名氏
　　【臣】等谨案是书所载始于元太宗九年丁酉终于成宗大徳间葢元人所録也
　　欧阳元拯荒事略一卷
　　元字原功浏阳人延祐进士官至翰林学士承防諡曰文
　　武祺寳钞通考八卷
　　祺里贯无考至正十三年为户部尚书
　　通祀辑略三卷
　　不着撰人名氏
　　元内府宫殿制作一卷
　　不着撰人名氏
　　明
　　明祖训一卷
　　洪武二年命中书编次六年书成太祖自为序【臣】等谨案明太祖序称开导后人立为家法大书揭于西庑朝夕亲览以求至当首尾六年凡七誊録稿至今方定云云然则诸侍臣仅缮録排纂而已其文悉太祖御撰也
　　明堂或问一卷　正孔子祀典説一卷
　　世宗肃皇帝御撰
　　存心録十卷
　　不着撰人名氏
　　【臣】等谨案明史艺文志载吴沈等编集存心録十八卷沈兰谿人元国子博士师道之子洪武时官大学士此书所载礼节皆洪武三年以前之事则艺文志所谓存心録者即此书惟卷数不符或系史志之误也
　　张廸日本东夷朝贡考一卷
　　廸字文海华亭人
　　危素元海运志一卷
　　素见传记类
　　费訚临雍録一卷
　　訚字廷言丹徒人成化进士官至礼部侍郎
　　明会典一百二十八卷
　　治十年奉勅撰十五年书成正徳四年重校刋行
　　席书大礼集议五卷
　　书字文同遂宁人治进士官至大学士諡文襄
　　陆深科塲条贯一卷
　　深见杂史类
　　邵寳漕政举要録十八卷
　　寳见经类
　　邱濬盐法考略一卷　钱法纂要一卷
　　濬见编年类
　　傅浚鐡冶志二卷
　　浚字汝源南安人治进士官至工部郎中
　　王守仁阳明乡约法一卷　阳明保甲法一卷
　　守仁字伯安号阳明余姚人治进士官至兵部尚书封新建伯
　　陈讲马政志四卷
　　讲字子学遂宁人正徳进士官至山西提学副使
　　朱熊救荒活民补遗书三卷
　　熊字维吉江阴人
　　张璁保和冠服图一卷
　　璁见诏令类
　　太庙勅议一卷
　　嘉靖中礼部颁行
　　朱当防改元考一卷
　　当防明宗室鲁王礼之元孙
　　朱自新重缉祖陵纪略二卷
　　自新明宗室邦翰之孙
　　张问之造甎图説一册
　　问之庆云人嘉靖进士官至工部郎中
　　朱廷立盐政志十卷
　　廷立通山人嘉靖进士官至礼部右侍郎
　　刘玺嘉靖清源关志四卷
　　玺字双泉唐县人嘉靖进士官至右副都御史巡抚宣府
　　马麟淮关志八卷
　　麟巴县人嘉靖进士官至南京户部员外郎
　　胡彦茶马类考六卷
</div>
    <div class="pagination">
<a href="钦定续文献通考_page264.html">上一页</a><span>...</span><a href="钦定续文献通考_page260.html">260</a><a href="钦定续文献通考_page261.html">261</a><a href="钦定续文献通考_page262.html">262</a><a href="钦定续文献通考_page263.html">263</a><a href="钦定续文献通考_page264.html">264</a><span class="current-page">265</span><a href="钦定续文献通考_page266.html">266</a><a href="钦定续文献通考_page267.html">267</a><a href="钦定续文献通考_page268.html">268</a><a href="钦定续文献通考_page269.html">269</a><a href="钦定续文献通考_page270.html">270</a><span>...</span><a href="钦定续文献通考_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
