<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 365 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 365 页/共 807 页</h1>
    <div class="content">　　慈驾临驻旃庐究不若屋宇之安善尚有葺治行馆以供憩息者因其义适温凊且成事不説是以不复禁止兹停跸景州见一切位置颇为妥适从前所赏公帑尚恐不敷应用在封疆大臣善体朕意虽不敢派累闾阎而各官或有捐廉经理亦非所以示体恤着加恩于直隶存公项内赏银二万两以裕工作之费再山东亦有新建座落三处经画谅与直隶相同亦着于该省存公项内赏银二万两充用该部即遵谕行至山东遣官祭
　　东岳
　　先师孔子阙里
　　元圣周公庙入江南境遣官祭
　　河渎
　　淮渎
　　江渎
　　驾至清河县渡河
　　阅清口东坝木龙至苏州
　　诣
　　文庙行礼至海宁县
　　阅海塘
　　幸尖山观潮
　　谕増筑塘下石坦水三层以卫石塘至杭州遣官祭禹陵
　　南镇
　　海神庙
　　阅兵
　　御试进献诗赋士子中选者四人
　　特赐内阁中书至江宁
　　亲祭
　　明太祖陵
　　阅兵
　　御试江苏安徽进献诗赋士子中选者十一人特赐内阁中书至淮安
　　阅髙家堰堤工至徐州
　　阅河工遣官祭
　　河神庙
　　驾自徳州登陆回銮
　　命简亲王丰讷亨等扈从
　　皇太后圣驾由水程回京
　　乾隆三十二年二月
　　上巡幸天津先是正月
　　谕曰朕于二月二十五日啓銮巡幸天津阅视河堤所有应行备办事宜着各该衙门照例预备至是
　　驾发京师
　　阅淀河
　　谕曰朕此次巡幸天津阅视河堤经过陆路水程该地方官预备座落数处以供憩顿恐应销公项银两不敷需用着于长芦应解内务府银两赏给银三万两以为办差之费三月
　　阅子牙河堤
　　驾至福佑寺
　　海神庙拈香
　　观海
　　阅盐池
　　阅兵
　　上回銮
　　三十五年三月
　　上奉
　　皇太后巡幸天津先是三十四年十二月
　　谕曰据杨廷璋奏淀河神宇告竣请奉
　　皇太后安舆拈香祝厘一折天津近依辇毂朕前此亲临巡视经理淀河工程俾得永资乐利复以
　　神庥昭应嵗稔澜安勅建淀神祠宇同答嘉贶该督既称兹当轮奂维新之防喜值普天同庆之时畿辅舆情愿切瞻就自宜俯从所请于明春掖
　　辇承
　　欢祝延瞻礼以慰蒸黎望幸之忱明年为朕六旬庆节敬
　　当展谒
　　东陵
　　西陵礼成旋跸正届春和即敬奉
　　慈舆诹吉前往该督其饬所属一切务从俭约毋得増饰繁文副朕行庆省方嘉恵甸民之至意所有应行预备事宜着各该衙门照例预备又奉
　　谕曰明嵗为朕六十夀节祗循彞典躬谒
　　东陵
　　西陵复据杨廷璋奏直隶臣民情殷瞻就吁请敬奉慈辇巡涖天津以申祝
　　厘望幸之忱业已降防允行随即奏闻
　　圣母兹防
　　皇太后以后嵗为
　　八旬万夀亦欲于明春同朕展谒
　　两陵礼成再幸津门朕敬承
　　懿防益切钦愉谨涓吉于来年二月十八日恭奉皇太后圣驾啓銮所有应行典礼着各该衙门敬谨预备
　　至是
　　上奉
　　皇太后谒
　　东陵
　　西陵礼成
　　巡幸天津三月
　　诣
　　淀神庙拈香
　　阅文安堤
　　幸望海寺拈香奉
　　皇太后至海光寺拈香
　　阅操
　　谕曰朕因淀神祠工落成亲诣瞻礼并允直隶天津臣民之请恭奉
　　皇太后巡幸天津共伸庆祝地方官于淀神祠旁及左格庄
　　二处添行宫以供
　　安憩临幸时因其事属已成不能复为禁饬但工作未免烦费虽伊等义效尊亲朕实不欲其过耗物力着将此二处行宫各赏银二万两于盐课应解内务府银两项下拨给俾资兴葺之需并谕该督等嗣后毋得稍有増饰及新建行宫以副朕体恤崇朴至意
　　上回銮
　　三十六年二月
　　上奉
　　皇太后巡幸山东先是三十五年八月
　　谕曰今嵗巡幸天津山东抚臣富明安至行在觐谒以明嵗恭逄
　　皇太后八旬万夀普天同庆奏请登岳祝
　　厘且言该省臣民五年来望幸之情实为诚切吁恳至于
　　再三朕因奏
　　闻
　　圣母以泰山庙宇鼎新欲
　　亲诣拈香展敬朕亦以
　　阙里乆未临谒便道往涖于礼为宜而往返俱由水程可适
　　髙年颐养面谕该抚俟秋成后再行降防兹该抚奏山左二麦既获大田丰稔比户盈宁爰允所请于献嵗春和恭奉
　　安舆择吉啓跸以胪懽抃而迓
　　慈禧惟是连嵗恭逢
　　庆典业于春巡津淀时俯顺舆情俾共伸巷舞衢歌之悃来年巡跸所至非但甸畿境内不宜复事繁文即东省入疆以后亦不当缀景増华致滋糜费朕省方问俗念切观民惟以闾里恬熙羣情爱戴为乐若备陈彩饰纷耀川涂不足观美而徒耗物力实所不取该督抚其善体恪遵毋违朕命将此宣谕知之又
　　谕曰明春恭奉
　　皇太后巡幸山东由通州水路至徳州登陆仍自济宁水路回銮所有御舟后亲随船十余只仍照今嵗自天津回銮之例备用外其余随从之大臣官员人等俱由陆路扈行该督抚即饬属留心体察毋任胥吏人等借端封禁船只致滋繁扰着将此宣谕直隶山东督抚等知之至是
　　驾发京师
　　谕曰今日至宝稼营登舟见所设水营外围蓆墙概行羃以黄布甚属非是向来巡幸所经水程营盘外墙率以苇蓆为之尽足以蔽外内惟江浙两省因苇蓆稀少代之以布即与内布城相属髙下亦略相等今乃于苇蓆之外复加布袭且髙逾数仭俨如大墙其
　　意何取布疋为小民被服所需岂宜妄为耗费即如武清等县去夏曽经被淹因加恩从优赈卹幸而民无菜色稍为慰怀若留此布为贫民袴之用资衣被者不知凡防顾置有用为无用使不知者防拟于土木衣文绣岂朕省方观民之意司牧之谓何曽不知体下情承上徳乎前途有如此者即撤去所有布疋聴民间买用庶不至成弃物山东毗连直隶恐亦闻风效尤并着速行除撤至水营内所备座落数椽该督之意为朕披览奏牍召对臣僚而设亦甚无谓且又未预为奏明又属冒昩朕自辛未南巡以来川涂所涖毎月办理庶务延见臣工俱在御舟诸凡甚为攸适且并未以舟居废事众所共知此次允富明安之请巡幸山东所重在问民疾苦嘉恵羣黎实不欲丝毫耗及闾阎物力犹恐地方大吏踵事増华屡经谆谕一切务从俭约毋饰浮靡不啻三令五申杨廷璋何竟不知仰体朕意若此着传防申饬并将此通谕知之
</div>
    <div class="pagination">
<a href="皇朝文献通考_page364.html">上一页</a><span>...</span><a href="皇朝文献通考_page360.html">360</a><a href="皇朝文献通考_page361.html">361</a><a href="皇朝文献通考_page362.html">362</a><a href="皇朝文献通考_page363.html">363</a><a href="皇朝文献通考_page364.html">364</a><span class="current-page">365</span><a href="皇朝文献通考_page366.html">366</a><a href="皇朝文献通考_page367.html">367</a><a href="皇朝文献通考_page368.html">368</a><a href="皇朝文献通考_page369.html">369</a><a href="皇朝文献通考_page370.html">370</a><span>...</span><a href="皇朝文献通考_page366.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
