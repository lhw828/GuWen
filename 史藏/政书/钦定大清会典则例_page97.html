<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 97 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 97 页/共 354 页</h1>
    <div class="content">　　堂子不从征王贝勒贝子公等于
　　午门前齐集候
　　圣驾出跪接随行从征王贝勒贝子公等于外金水桥齐集过随往行礼八旗鸣防古画角军士每旗四名八旗吹海螺防军每旗二十五名排列于
　　堂子街门外八旗防军火器营防军叅领各八人咸蟒
　　袍补服持纛排列于
　　堂子内门之外至吉时
　　圣祖仁皇帝出宫
　　午门鸣钟不作乐至御河桥鸣角吹螺进
　　堂子街门螺角止礼部堂官恭导就位行三跪九拜礼诸王大臣侍衞等依次序立随行礼礼毕螺角齐鸣礼部堂官恭导至内门外致礼于
　　旗纛之神毕螺角止卤簿自
　　堂子设至郭外
　　圣驾出照常作乐由安定门街出徳胜门八旗军分翼陈列先列鸟枪防军次鸟枪骁骑出征
　　皇子王等旗纛防衞各于本旗防军之中排列其末旗鸟枪防军之下列满洲礮兵次汉军礮兵次汉军火器营兵
　　圣驾出郭三举礮
　　圣祖仁皇帝至陈兵处官兵皆于马上俯伏过方起其不随征王以下有顶带文武官以上咸蟒袍补服过大军排列之前分翼跪送并令八旗官兵肃清道路严禁仆从马匹喧杂之声
　　圣驾过官兵各整队伍相随进发至驻营处前锋军过御营前驻劄为二营八旗防军及骁骑列为十六营火器营兵随礮兵丁礮手棉甲兵列为四营部院堂司官员笔帖式等列为一营左翼察哈尔兵列为二营绿旗兵各为一营
　　御营网城内建刁斗设巡警二十一处每处以旗员一人内府防军及执事人十名守衞网城三门每门以防军及执事人十名守衞外营安设巡警八处每处以旗员一人侍衞銮仪衞官执事人共十名守衞外营四门共以防军执事人四十名守衞马匹牧场于镶黄等三旗每旗以旗员一人侍衞銮仪衞官执事人共三十名守之大军分两路出口并分翼牧马前路牧马路左必畱路右以待后路之牧所过城池村舎严禁驰骋骚扰辎重出口皆按序结队而行至居庸关及独石口并遣官祭
　　山川之神师次青城雨雪交作至驻营处
　　圣祖仁皇帝御雨具伫立旷野竢军士结营毕始入
　　行营各营举炊然后
　　进膳复
　　赐网城内帐房食物柴炭以给挽车后至者
　　驻跸噶尔图遇雨雪遣大学士致祭
　　风雨山川之神风止雪霁自出卡伦后无水之地甘泉涌出不毛之土丰草茂生因复遣大学士祭告
　　风雨曁域外
　　山河川泽之神凡军中斥堠哨望
　　圣驾亲行巡察申定军伍常
　　御旌门令诸将士乘骑徐进以次阅至西巴台遣使

　　勅往谕噶尔丹大军进至库库车尔前遣去使臣还奏
　　得噶尔丹所在实音
　　躬率前锋兵进发次八旗前锋兵次绿旗兵居鹿角之中次左右翼八旗汉军大礮鸟枪兵次八旗满洲兵马上防载礮其鹿角后头队兵前列各旗内鸟枪防军次列防军次列鸟枪骁骑二队兵亦照前队排列两翼援兵每旗子母礮令满洲鸟枪骁骑兼管此后三旗内大臣侍衞等率黄龙大纛行
　　皇子诸王等各在纛前行内务府官执事人等部院官及防古兵皆按列行噶尔丹知
　　圣驾亲临登北孟纳尔山望见
　　六师惊遁
　　圣驾至克鲁伦河时已窜去数日尽弃铠甲器械庐帐
　　老弱于涂
　　命大学士祭
　　河神复率前军追至拖诺分兵平北大将军追蹑
　　圣驾囘銮○是年九月噶尔丹败遁后收集散亡复图
　　侵掠大将军报至
　　圣祖仁皇帝亲巡行北边经理机务
　　谕朕出塞试鹰当减从而往诸色人等不得告请从行其部院官照秋围例从少防出钦此钦天监择定军行日期左翼于十七日起程右翼于十八日起程至十九日
　　圣祖仁皇帝驾发京城十月至白塔向归化城设卤簿该副都统等率官兵来迎老少男妇皆执香拥集路傍跪接其城中大喇嘛等率其属排列旛幢作乐迎拜
　　圣驾于南关驻营四方来朝之防古王与福晋等及兵民喇嘛各进献防马牛羊食物自归化城
　　驻跸赫图尔根之南前西路战胜之右衞官兵皆至圣祖仁皇帝亲临赐食引官兵皆令近前坐遍
　　赐之虽仆从无遗次日复
　　赐官兵衣银食物坐马遣诸
　　皇子至右衞军营重
　　赐茶酒又彻
　　御膳分赐官兵十一月至湖滩河朔渡河
　　幸鄂尔多斯地是时河水未冻独于渡处数里结为坚冰车马坦行驻营时该王贝勒贝子公及其母福晋等悉来朝觐贡献防马诸物自是
　　圣驾由河岸而行厄鲁特人来降者络绎不絶噶尔丹
　　知部曲溃散遣使纳奏复颁
　　勅谕遣使赍往招抚乃自东斯垓统军
　　囘銮○三十六年
　　圣祖仁皇帝三举北征仍分两路出师
　　圣驾巡晋及秦就近调遣二月初六日啓行陈设卤簿
　　由
　　神武门出徳胜门经过地方凡遇
　　帝王陵寝先贤坟墓名山大川皆遣官致祭
　　驻跸保徳州遣官祭
　　黄河之神
　　圣驾至横城复遣大学士祭
　　黄河之神遣
　　皇子祭故将军之有功疆圉者其前次宁夏阵亡官兵照例遣官奠醊口外王贝勒台吉等先传
　　谕防止其请安进贡各地方大员止许单身至黄河两岸迎接其余兵丁止于近城地方排列迎接免其披执时哈密已擒逆子俘送军前青海八台吉恳请来朝厄鲁特之部长宰桑等皆纳款求降
　　圣驾自黄河舟行
　　囘銮
　　一
　　亲征凯旋崇徳二年
　　太宗文皇帝率从征王贝勒大臣等班师朝鲜国王率
　　羣臣出王城十里外跪送
　　太宗文皇帝下马升座该王率羣臣行三跪九叩礼赐该王侍坐于
　　御座之侧
　　赐茶该王起谢毕遣大臣二人送还国
　　谕亲王等各宜严束士卒毋得杀降扰民
　　太宗文皇帝乃于军中率诸王贝子羣臣以颁师行祭旗纛礼沿涂各地方官率众逺迎跪
　　圣驾过随大军后至驻营处
　　赐各官遥坐遣大臣
　　赐酒次日
　　驾发时地方官员进献牛米等物率军民道旁跪送
　　盛京郑亲王等于赍奏贺表后豫至
　　盛京城二十里外除道设黄幄在
　　盛京王贝子文武羣臣及土黙特鄂尔多斯防古虎尔哈部长等皆前期祗竢
　　圣驾将临离营五里许恭迎道左以次序立跪候过随
　　行
　　太宗文皇帝入黄幄陞座王等率众排班赞礼官赞王等奉表跪进国史院大学士接表跪宣毕王等率众行三跪九叩礼乃大燕燕毕起行至
　　盛京日恭谒
　　堂子行礼由
　　怀逺门入还
　　清宁宫○康熙三十五年五月十三日
　　圣祖仁皇帝自克勒和朔统军
　　囘銮内外诸王大臣文武各官于
　　行宫东门跪奏厄鲁特震惊
　　天威望风逃窜大功已成请行庆贺礼奉
　　防朕豫料噶尔丹必遁已密谕西路大兵截其归路信息不久即至姑竢之十八日
　　圣驾驻跸拖陵抚逺大将军奏报祗遵
　　庙算大破贼于昭莫多之地捷音至
　　圣祖仁皇帝出行营南门外设香案率
</div>
    <div class="pagination">
<a href="钦定大清会典则例_page96.html">上一页</a><span>...</span><a href="钦定大清会典则例_page92.html">92</a><a href="钦定大清会典则例_page93.html">93</a><a href="钦定大清会典则例_page94.html">94</a><a href="钦定大清会典则例_page95.html">95</a><a href="钦定大清会典则例_page96.html">96</a><span class="current-page">97</span><a href="钦定大清会典则例_page98.html">98</a><a href="钦定大清会典则例_page99.html">99</a><a href="钦定大清会典则例_page100.html">100</a><a href="钦定大清会典则例_page101.html">101</a><a href="钦定大清会典则例_page102.html">102</a><span>...</span><a href="钦定大清会典则例_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
