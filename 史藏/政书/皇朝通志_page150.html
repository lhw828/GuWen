<!DOCTYPE html>
<html>
<head>
    <meta charset="UTF-8">
    <title>皇朝通志 - 第 150 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 150 页/共 231 页</h1>
    <div class="content">







　　皇朝通志卷六十七
　　钦定四库全书
　　皇朝通志卷六十八
　　职官畧【五】
　　领侍卫府
　　三旗领侍卫内大臣【六人】
　　掌统领侍卫亲军内大臣【六人】
　　散秩大臣【无定员俱掌先后　　宸御左右翊卫国初以八旗将士平定海内镶黄正黄正白三旗皆　　　天子自将爰抡其子弟命曰侍卫用备随侍宿直而宗室之秀外藩之侍子亦得预选统以勲戚大臣以重环卫之职马】
　　侍卫　　【御前侍卫　乾清门侍卫俱无定员一等侍卫三旗六十人宗室九人二等侍卫三旗一百五十人宗室十八人三等侍卫三旗二百七十人宗室六十三人蓝翎侍卫三旗九十人汉人侍卫无定员掌宿卫扈从更畨轮直几六班班分两翼　　行幸驻跸宿卫如　宫禁之制扈从则前导随行其分司职守者有粘杆处侍卫三十四人上驷院侍卫二十四人养鹰狗处侍卫九人善朴处武备院銮仪卫及谙达侍卫无定员皆统于三旗员额顺治初以汉廕生简选侍卫寻罢康熙二十九年以武进士之娴骑射者擢置侍卫附于三旗三十七年设宗室侍卫雍正三年于蓝翎侍卫中选其材技为四等侍卫后仍为蓝翎侍卫五年定制武进士一甲一名授一等侍卫二名三名授二等侍卫二甲得选三等侍卫三甲选蓝翎侍卫七年以宗室侍卫并入三旗旧设三旗印务班领十二人班领十二人乾隆三十六年改印务班领为一等侍卫班领为二等侍卫凡侍卫十人则设之长三旗侍卫什长六十人宗室侍卫什长九人】
　　亲军校【镶黄旗二十五人正黄旗二十六人正白旗二十五人又有五旗附入三旗之亲军校镶黄十人正黄十有一人正白九人掌率其属随侍卫以执事】
　　主事【一人署主事二人笔帖式三旗各四人贴写笔帖式三旗各九人掌章奏文移臣】等谨按自古周庐千列设戟百重环卫之官其职弥重周礼宫正宫伯实后世郎卫所由始其时皆以勲亲入侍休戚一心法制尽善汉代三署郎多选经明行修者充之犹为不失遗意厥后权移宦防或委寄非人代多流弊我
　　朝侍卫之职训习有道稽覈有方出则当折冲之任入则备翊衞之班所以上应勾陈环拱
　　宸极者其规模实为闳逺矣
　　銮仪卫
　　掌卫事大臣【一人以王公大臣管理掌供奉乗舆秩序卤簿辨其名数与其班列凡祭祀朝防　　时巡大阅则帅所司而□供之】
　　銮仪使【三人内二人以满洲防古兼授一人以汉人汉军兼授职任与掌衞事同顺治几年置锦衣卫指挥使等官二年改为銮仪卫四年罢指挥使置銮仪使及副使等官五年罢銮仪副使定銮仪使满洲汉人员额各二康熙三十年省汉人一人所有军尉旗尉民尉奉辇旗尉百六十八人民尉六十人各执事旗尉二百四十六人民尉一千八百五十六人皆分隶各所三旗防古布勒器三十人汉军更夫四十人】
　　左所【掌所印冠军使满洲一人掌銮舆司驯马司司卬云麾使满洲二人闲散云麾使满洲一人云麾使汉军二人治仪正满洲四人汉军五人整仪尉满洲二人汉军八人掌舆乗辇辂之事】右所【掌所印冠军使满洲一人掌擎葢司弓矢司司印云麾使满洲二人闲散云麾使满洲一人云麾使汉军一人治仪正满洲三人汉军二人整仪尉满洲二人掌繖葢仪刀弓矢枪戟之事】中所【掌所印冠军使满洲一人掌旌节司旛幢司司印云麾使满洲二人闲散云麾使满洲一人云麾使汉军一人治仪正满洲三人汉军二人整仪尉满洲二人汉军一人掌麾旛幢纛帜节钺仗马之事】
　　前所【掌所印冠军使满洲一人掌班劔司戈戟司司印云麾使满洲二人闲散云麾使满洲一人云麾使汉军一人治仪正满洲三人汉军三人整仪尉满洲二人掌旗帜立瓜卧瓜吾使之事】后所【掌所印冠军使满洲一人掌班劔司戈戟司司印云麾使满洲二人闲散云麾使满洲一人云麾使汉军一人治仪正满洲三人汉军三人整仪尉满洲二人掌旗帜立瓜卧瓜吾仗之事】驯象所【掌所印冠军使满洲一人掌东司西司印云麾使满洲二人闲散云麾使满洲一人云麾使汉军一人治仪正满洲二人汉军二人整仪尉满洲二人掌仪象骑驾卤簿铙歌前部大乐】旗手卫【掌卫印冠军使满洲一人掌卫事冠军使汉军一人掌左司右司印云麾使满洲二人治仪正满洲二人汉军二人整仪尉满洲三人掌金钲鼓角铙歌大乐及　午门司钟　神武门钟鼓楼直更之事乾隆七年以鼓手旗尉八十人并头尉八人隶乐部改名署史学习音律又民尉六十人亦改用旗人并隶乐部焉】
　　陪祀冠军使等官【冠军使汉军二人驾仪管理云麾使汉军一人治仪正汉军三人驾库管理整仪尉汉军二人各以其事隶属于卫无专领职掌】
　　主事经歴笔帖式【主事满洲一人经歴汉人一人掌章奏文移笔帖式满洲七人汉军三人】
　　鸣赞【四人掌赞鸣鞕】
　　八旗官制
　　八旗都统副都统【满洲防古汉军旗各一人分掌满洲防古汉军二十四旗之政令以宣布教养整诘戎兵厘治土田稽覈户口凡八旗次序以镶黄正黄正白为上三旗正红镶白镶红正蓝镶蓝为下五旗我　朝自肇兴东土诸部以次削平归附日众　　　太祖髙皇帝辛丑年始编三百人为一牛录每牛录设额真一先是我国出兵校猎不论人数多寡各随旗党屯寨而行每人各取一矢十人设长一领之其长称为牛录额真至是遂以名官寻复定户籍分为四旗曰黄曰白曰红曰蓝以纯色为辨乙邜年以初设四旗为正増设镶黄镶白镶红镶蓝四旗黄白蓝均镶以红红镶以白合为八旗每三百人设一牛录额真五牛录设一甲喇额真五甲喇设一固山额真每固山额真设梅勒额真二人以佐之天聪八年改梅勒额真以下为章京惟固山额真如故其随固山额真行营马兵定为阿礼哈超哈此为骁骑营之始九年分设古八旗旗色官制与满洲八旗同崇徳二年始立汉军二旗四年以汉军二旗分为四旗七年定设汉军八旗旗色官制与满洲防古皆同顺治十七年定制固山额真汉字称为都统梅勒章京汉字称为副都统】骁骑叅领【满洲旗各五人防古旗各二人汉军旗各五人副骁骑叅领各如叅领之数掌受都统副都统之政令以颁于佐领而行之天聪八年制管甲喇者即为甲喇章京顺治八年定甲喇章京汉字称为叅领满字如旧康熙三十四年每甲喇増置委署叅领各一人于世爵佐领等员内选用雍正元年改为副防领】
　　佐领【满洲六百四十人防古二百有四人汉军二百六十六人骁骑校每佐领下一人掌稽所治人户田宅兵籍以时颁其职掌初天命元年始编置满洲牛录八年増编古牛录天聪四年増编汉军牛录八年制管牛录者即为牛录章京顺治十七年定牛录章京汉字称为佐领分得拨什库汉字称为骁骑校满文如旧佐领所治以三百人为率丁口滋生则递有増设佐领之制有世袭有公中世袭佐领有四等　国初各部落长率其属来归授之佐领以统其众爰及苖裔曰勲旧佐领其率众归诚功在旂常得　　赐户口者曰优异世管佐领其仅同弟兄族里来归因授之以职奕叶相承者曰世管佐领其户少丁稀合编佐领两姓三姓迭为是官者曰互管佐领皆以应袭者引　　见除授公中佐领则因八旗户口蕃衍于康熙十三年以各佐领拨出余丁増编佐领使旗员统之有缺则以不兼部务之大臣世爵及五品以上文武官内简选除授焉】
　　印务官【印务叅领满洲旗各二人防古旗各一人汉军旗各二人印务章京满洲旗各八人防古旗各四人汉军旗各六人印务笔帖式满洲旗各八人古旗各四人汉军旗各六人随印外郎汉军旗各一人防古旗各一人掌章疏文移案牍及繙译行遣之事】
　　【臣】等谨按八旗之制为前古所未有我
　　国家神武开基
　　龙兴之初建旗辨色用饬戎行厥后归附既众即按行军旗色以定户籍先立四旗寻増为八旗迨后户口日繁乃次第编置古汉军八旗合为二十四旗制度详备及
　　定鼎京师分田授宅辨方正位在内则有亲军前锋防军骁骑歩军之分在外则有各省驻防之制而悉
　　统之以八旗设官分职教养生成葢以旗统人即以旗统兵凡隶乎旗者皆可以为兵非如前代有佥派召募之烦而后收兵之用故居则环卫周防出则折冲御侮臂指之使磐石之固洵可超越百代垂治亿年者矣
　　前锋防军统领
　　前锋统领【左右翼各一人以王公大臣兼领掌本翼四旗前锋之政令前锋叅领前锋侍卫左右翼各八人委署前锋侍卫左右翼各四人前锋校左右翼各四十八人掌督率前锋警跸宿卫凡　　行幸止顿于　　御营一二里外安设卡伦立前锋旗以为门户列帐守卫随印协理事务前锋防领侍卫左右翼各一人随卬前锋校左右翼各二人随印笔帖式左右翼各二人掌案牍文移】
　　防军统领【每旗各一人掌防军之政令防军防领每旗满洲十人防古四人内司钥长署司钥长每旗各一人副防军叅领每旗满洲十人防古四人委署防军防领每旗各七人防军校满洲防古每佐领各一人掌董率防军守卫　宫殿门户及　紫禁城外环列周庐畨上宿直　　车驾行幸则宿卫　　御营专司网城堆铺及清道警跸之政令初制以上三旗防军防领等守卫禁门下五旗各守王公府门雍正七年始定八旗防军均司禁卫焉随印协理事务防军叅领副防军叅领每旗各一人随印防军校每旗各二人随印笔帖式每旗各二人门笔帖式镶黄正黄正白三旗各十人掌案牍文移】
　　圆明园八旗防军营总统【以王公大臣兼任无定员掌　圆明园翊卫之政令营总防军防领每旗各一人副防军叅领每旗各二人署副防军防领每旗各四人防军校每旗各八人副防军校每旗各八人掌守卫　御园畨直巡警随印协理事务营总防军防领各二人随印防军校四人随印笔帖式八人掌案牍文移】
　　御营向导总统【无定员向导处叅领侍卫各四人前锋校防军校各六人凡遇　　时巡以总统一人先期率官诣　　车驾经行之地周览山川通桥梁夷险隘计程入告　　驾行则佩櫜前】
　　【臣】等谨按歴代卫尉监门诸职虽规制具存而积久废弛不加训练每致军多隠占尺籍常虚至明代流风愈下诸门管钥甚且付诸寺人之手禁卫之事益不可问矣我
　　朝建旗分职碁布星罗以前锋防军所辖专掌宿卫清跸制度详明规条严宻复以时训习操练黜陟惩劝无不感励奋兴精心简练环卫之制洵非前代所能比拟也
　　步军统领
　　提督九门巡捕五营步军统领【满洲一人掌京城内外门禁锁钥统帅八旗歩军五营将备以徼巡京师初制皆领于兵部职方司以汉主事一员专司政令康熙十三年始改设提督九门步军统领一员　　特简八旗大臣综理其事三十年以巡捕三营并隶之乾隆四十六年増为五营旧设有协理刑名事务部臣一人乾隆四十三年省如歩军统领有以都统副都统任者仍用部臣一人协理】
　　左右翼【歩军翼尉每翼各一人八旗歩军协尉每旗各三人歩军副尉每旗各三人捕盗校每旗满洲三人防古汉军各一人歩军校每旗满洲二十有一人防古汉军各八人委署歩军校每旗满洲五人防古汉军各二人翼尉协尉副尉掌董率守卫捕盗歩军掌缉捕盗贼歩军校掌分泛警夜翼尉本名总尉协尉本名副尉副尉本名叅尉乾隆十九年改今名所属领催二千二十八人歩军一万八千七百二十六人捕盗歩军三百二十人又増歩军二千二十六人】
　　步军统领衙门司员【员外郎满洲二人主事满洲二人掌句检旗营簿书司务满洲一人笔帖式满洲十有二人掌簿籍文移】
　　城门官【城门领满洲十八人汉军七人城门吏满洲十八人汉军七人门千总汉军三十二人掌内城九门外城七门晨昏启闭之节以严出入稽许伪城门领初名城门尉城门吏初名城门校乾隆十九年改今名其员额内城每门各二人外城每门各一人门千总初为指挥千户顺治四年改置内外城每门各二人所属门甲三百二十人门军六百四十人又礮手每门各二人】信礮官【总管满洲一人司信礮官汉军旗各一人掌守白塔信礮顺治十年设乾隆八年定归于步军统领管辖又　紫禁城内西筩子河旧置歩军校二人歩军四十人以偹急差传乾隆四十八年増置协尉一员步军六十名移驻造办处外围地方焉】
　　巡捕五营【中营副将一人游击一人都司一人守备四人千总十人把总二十人南营叅将一人游击一人都司一人守偹五人千总十二人把总二十四人北营防将一人游击一人都司一人守备三人千总八人把总十六人左营叅将一人都司一人守备三人千总八人把总十六人右营叅将一人游击一人都司一人守备三人千总八人把总十六人掌分泛防守讥察巡逻初设三营乾隆四十六年増左右二营共置官一百七十一人増兵四千九百名合为一万仍拨兵二千依健鋭营制以时操演各营置有外委千总把总以司协防差操之事】
　　【臣】等谨按都城为四方防极民物殷繁故董正之司自古特加慎重我
　　朝置步军统领之职掌管门禁提督京营
　　特简亲信重臣以膺斯任纲维整饬法令谨严近复増广二营添设兵弁星罗碁布规条整肃立法至为详善焉
　　火器健鋭虎鎗各营
　　火器营【总统六人以王公或领侍卫内大臣都统前锋统领防军统领兼任掌教演火器之政令康熙三十年置左右翼长各一人八旗掌闗防营总每旗各一人委署翼长二人在内鸟鎗防军叅领每旗各一人副鸟鎗防军防领每旗各二人兼管礮信每旗各一人委署鸟鎗防军防领每旗各四人又五品顶带花翎委署鸟鎗防领十人由鸟鎗防军校内放仍食原饷防军校每旗二十八人笔帖式每旗各二人掌训练火器较试以时初制有鸟鎗骁骑防领鸟鎗骁骑校乾隆三十五年省骁骑防领以骁骑校额并入防军校内即以副防军叅领兼管礮信委署防军防领如今制又有鸟鎗蓝翎长每旗二十八人八旗满洲防古每佐领下鸟鎗防军六人骁骑校一人】健鋭营【总督无定员以公侯大臣兼任掌督率所属以时训练乾隆十四年于八旗前锋防军内简云梯精卒千人从征金川功成凯旋命以其众特立为健鋭云梯营于香山实胜寺旁建屋以居之左右翼翼长各一人八旗前锋防领每旗各一人副前锋防领每旗各一人委署前锋防领每旗各二人前锋校共五十人副前锋校共四十人笔帖式四人前锋演习水战汉人侍卫十人把总十人掌帅领营卒习云梯马步射鸟鎗驰马跃马舞鞭舞刀之技又于昆明湖教水战驾船驶风咸精于其艺马又蓝翎长共五十人前锋千人委署前锋千人养育兵百人水手七十二人】三旗虎枪营【总统一人以公侯领侍卫内大臣简任三旗总领各二人以内大臣都统前锋防军统领副都统侍卫　　简用虎鎗长每旗各七人虎鎗副长每旗各七人笔帖式三人掌以虎鎗扈从凡遇　　车驾搜狩总统等日以十人前导安营后侦虎豹出入备伏弩箭康熙二十三年黑龙江将军进精骑射善杀虎新满洲四十人至京分上三旗始置虎鎗营设官以领之臣】等谨按我
　　朝法制周宻军威逺振康熙中特置火器营以练习鎗礮虎鎗营以格殪猛兽政一令专技精艺熟我
　　皇上圣武维扬万方震叠自嵗己巳复以云梯胜兵剏
　　置健鋭营于香山嵗时
　　亲临简阅号令严明节制有方屹为干城腹心之选仰
　　见
　　睿谟广运条画精详储材豫而收效逺实为前古所未
　　有也



　　皇朝通志卷六十八
　　钦定四库全书
　　皇朝通志卷六十九
　　职官畧【六】
　　奉天府
　　府尹【一人又　　特简奉天侍郎一人兼管掌一府之政令兼辖锦州府属初名辽阳府顺治十四年改今名其首领经歴一人奉天府县各官向俱满汉兼用乾隆十六年定制专用旗员】府丞【一人掌府属之学校】
　　治中【一人】
　　通判【一人】
　　【臣】等谨按奉天所属锦州各官亦分载直省各门故不复叙
　　直省文职
　　总督【直隶一人江南江西一人福建浙江一人湖北湖南一人四川一人陜西甘肃一人广东广西一人云南贵州一人掌综治军民统辖文武考覈官吏修饬封疆直隶初设巡抚后加总督衔后又改为直隶总督仍管巡抚事又有三省总督兼辖山东河南又有宣大总督后俱省两江总督初兼辖河南后改如今制湖广总督初为川湖总督后定为湖广总督四川初设巡抚后裁设总督陜甘总督初兼辖四川改辖山西后定为陜甘总督云贵总督初兼辖广西后定为云贵总督又河南初设河东总督辖河南山东后省凡总督例兼右都御史衔其应否兼兵部尚书衔由吏部请防定夺】
　　巡抚【直隶一人总督兼山东一人山西一人河南一人江苏一人安徽一人江西一人福建一人浙江一人湖北一人湖南一人陜西一人甘肃一人总督兼广东一人广西一人云南一人贵州一人掌宣布　　徳意抚安齐民修明政刑兴革利直隶初设顺天巡抚正保巡抚宣府巡抚后并定为直隶巡抚以总督兼管江南初设庐鳯巡抚后定为安徽巡抚江西初设南赣巡抚湖北初设郧阳巡抚后俱省湖南初设偏沅巡抚后改为湖南巡抚陜西初设延绥巡抚宁夏巡抚后俱省凡巡抚例兼右副都御史衔其应否兼兵部侍郎衔由吏部请　　防定夺】
　　【臣】等谨按督抚之设虽沿有明旧制而损益得中措置咸当封疆大吏职任崇而抡择慎我
　　皇上励精图治宵旰勤求无时不以吏治民生为念庆让予夺至正大公无不凛肃
　　朝章交相感励洵为郅隆之极轨矣
　　漕运各官
　　总督漕运【一人掌督理漕挽以足国储凡收粮起运过淮抵通皆以时稽核催儹而综其政令】
　　巡漕御史【淮安一人济宁一人天津一人通州一人掌稽察所巡之地以肃漕政以科道简充一年而代顺治七年裁巡漕御史以粮道分押雍正七年复分遣御史稽察乾隆二年定】
　　【制如今额】
　　督粮道【江南二人山东河南江西浙江湖南湖北各一人掌监察克粮督押运船而治其政令】
　　【臣】等谨按福建陜西广东云南贵州皆有粮道甘肃有巴里坤粮道皆非总漕所辖故别载司道篇中
　　同知通判【管粮同知山东武定一人江南江宁苏州松江鳯阳各一人浙江湖州一人通判山东济南兖州东昌泰安曹州各一人河南归徳卫辉怀庆各一人江南苏州安庆宁国池州太平庐州扬州松江镇江徐州淮安各一人浙江杭州嘉兴各一人江西南昌吉安临江各一人湖北武昌汉阳黄州安陆徳安荆州各一人湖南长沙衡州岳州各一人押运同知通判山东一人河南一人江南七人浙江三人江西二人湖北一人湖南一人其名有管粮押运之别而所司事则一也】漕运武职【漕标副将一人游击一人都司二人守备二人管理塘务一人千总四人把总十人掌催防粮艘领运守备五人卫守备九人守御所千总十三人千总一百八十六人随营効力武举每帮一人掌领运漕粮】
　　【臣】等谨按明初行支运之法军民并任其事其后变为兑运又变为长运民虽免于输将失业而军民交兑不免需索之我
　　朝改为官收官兑酌定赠贴官为支给军民两便实为良法
　　列圣轸念民食湛恩特霈
　　皇上恩及运丁曲加体恤运军挂欠有寛免之条黎庶丰盈有仓箱之积洵前古所莫能及也
　　河道各官
　　河道总督【江南一人山东河南一人直隶以总督兼管南河总督掌黄淮防流入海洪泽湖汕黄济运南北运河泄水行漕及爪洲江工支河湖港疏濬隄防之事东河总督掌黄河南下汶水分流运河蓄泄及支河湖港疏濬隄防之事顺治初止设总河一人雍正二年河南设副总河一人七年分设如今额初俱兼兵部尚书右都御史衔乾隆四十八年改给兵部侍郎右副都御史衔】各道【江南河库道一人江苏淮扬道一人直隶永定道一人专司河务直隶清河道霸昌道通永道天津道大名道各一人江南淮徐海道一人河南开归陈许道河北道各一人以巡道兼司河务并见下文】
　　管河各员【同知二十七人通判二十五人州同十人州判二十人县丞七十三人主簿六十九人巡检二十五人吏目二人典史四人兼管河务知县十八人各掌沿河隄堰坝牐嵗修抢修及挑濬淤浅导引泉流并江防海防各工程同知以下为专司知县为兼职】
　　牐官【四十三人掌司牐之启闭以时蓄泄】
　　河道武职【江南河标副将二人游击一人都司三人守备二人管理塘务一人千总八人把总十有六人河东河标副将一人游击二人都司一人守备二人管理塘务一人千总六人把总十有二人掌催防工程巡查差操之事江南河营防将一人游击二人守备二十人千总十有七人把总三十人苇荡营防将一人守备二人千总二人把总二人山东黄河运河营守备一人千总五人把总二人东昌徳州二卫管河守备各一人徳州运河南北两岸管河千总各一人河南豫河怀河二营守备各一人协办守备各一人千总四人把总三人直隶永定河河营守备一人千总九人把总十有五人皆掌河工调遣及守汛防险之事】
　　【臣】等谨按我
　　圣祖仁皇帝轸念河防
　　亲临相度如以清敌黄之法浚张福口引河筑归仁隄疏人字芒稻诸河改中河运道而移仲庄闸于杨家庄凡所
</div>
    <div class="pagination">
<a href="皇朝通志_page149.html">上一页</a><span>...</span><a href="皇朝通志_page145.html">145</a><a href="皇朝通志_page146.html">146</a><a href="皇朝通志_page147.html">147</a><a href="皇朝通志_page148.html">148</a><a href="皇朝通志_page149.html">149</a><span class="current-page">150</span><a href="皇朝通志_page151.html">151</a><a href="皇朝通志_page152.html">152</a><a href="皇朝通志_page153.html">153</a><a href="皇朝通志_page154.html">154</a><a href="皇朝通志_page155.html">155</a><span>...</span><a href="皇朝通志_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
