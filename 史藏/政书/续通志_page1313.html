<!DOCTYPE html>
<html>
<head>
    <meta charset="UTF-8">
    <title>续通志 - 第 1313 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1313 页/共 1359 页</h1>
    <div class="content">未得死所尔岂可去也已而一骑追及凝引弓射杀之瓌由此得免归戒其诸子曰和生志义之士也后必富贵尔其谨事之因妻以女天成中 
拜殿中侍御史累迁主客员外郎知制诰翰林学士知贡举时进士多浮薄喜为諠哗以动主司每发榜则围之以棘闭省门绝人出入以为常 
凝撤棘开门而士皆肃然所取称为得人晋初拜端明殿学士兼判度支为翰林学士承旨晋高祖数召问时事奏对皆称旨天祏五年拜中书 
侍郎同中书门下平章事高祖将幸邺郑王留守东京而襄州安从进反迹已见凝请为宣敕十余通授郑王有急则命将击之高祖至邺从进 
果反郑王即以宣敕命骑将李建崇焦继勋等讨之从进遂败出帝即位加右仆射岁余罢平章事迁左仆射汉高祖时拜太子太傅封鲁国公 
显德二年卒赠侍中

　　钦定续通志卷六百七

　　●钦定续通志卷六百八　贰臣传三

　　贰臣传 【三】 

　　宋

　　○宋

　　范质　　　　王溥　　　　魏仁浦　　吴延祚　　　李洪信　　　李洪义　　李涛　　　　张永德　　　侯益　　陶谷

　　范质 
　　王溥 
　　魏仁浦 
　　吴延祚 
　　李洪信 
　　李洪义 
　　李涛 
　　张永德 
　　侯益 
　　陶谷 

　　△范质 

　　范质字文素大名宗城人后唐长兴中举进士为忠武军节度推官迁封邱令晋天福中以文章千宰相桑维翰深器之奏为盛察御史迁 
主客员外郎直史馆岁余召入为翰林学士加比部郎中知制诰契丹侵边少帝命汉祖等十五将出征是夜质入直少帝令召诸学士分草制 
质曰宫城已闭恐泄机事独具草以进辞理优赡汉初加中书舍人户部侍郎周祖征叛每朝廷诏处分军事皆合机宜问谁为此辞使者以质 
对叹曰宰相器也周祖自邺起兵向阙京城扰乱质匿民闲物色得之喜甚令草太后诰及议迎湘阴公仪注称旨以为兵部侍郎枢密副使广 
顺初拜中书侍郎平章事集贤殿大学士兼参知枢密使事进左仆射兼门下侍郎平章事质建议以律条繁冗轻重无据吏得因缘为奸特命 
详定是为刑统世宗不豫受顾命恭帝嗣位封萧国公太祖北征为六师推戴自陈桥还府署质方就食阁中率王溥魏仁浦就府谒见太祖对 
之流涕具言拥逼状质等未及对军校罗彦瓌举刃拟质曰我辈无主今日须得天子太祖叱彦瓌不退质不知所措乃与溥等降阶受命加兼 
侍中罢参知枢密奏封皇弟泰宁军节度使光义嘉州防御使光美又言端明殿学士吕余庆枢密副使赵普当授台司帝嘉纳之先是宰相见 
天子议大政事必命坐面议之从容赐茶而退唐及五代犹遵此制及质等惮帝英睿每事辄具札子进呈由是始废坐论之礼干德初帝将有 
事圜丘以质为大礼使质与卤簿使张昭仪仗使刘温叟讨论旧典定南郊行礼图斗之进封鲁国公二年罢为太子太傅卒赠中书令质每下 
制敕未尝破律命刺史县令必以户口版籍为急朝廷遣使视民田按狱讼皆延见为述天子忧勤意然后遣之世宗初征淮南驻寿濠锐意攻 
取且议行幸扬州质以师老与王溥泣谏乃止及再驾扬州因事怒窦仪罪不测质入谒免冠叩头泣下愿宽仪罪世宗即赦仪质性卞急好面 
折人以廉介自持身没家无余赀太祖因论辅相谓侍臣曰朕闻范质止有居第不事生产真宰相也太宗亦尝称之曰宰辅中能循规矩慎名 
器持廉节无出质右者但欠世宗一死为可惜尔子旻字贵参以父任累迁著作佐郎宋初为度支员外郎知开封县太宗时领京尹数召与语 
颇器之迁知邕州兼水陆转运使俗轻医药重鬼神旻下令禁淫祝割奉市药给病者以方书刻石置厅壁氏感化之会南汉知广州官邓存忠 
劫土人二万众攻州城七十余日旻屡出亲战矢集于胸犹激励将卒殊死战及围解创甚诏有司以肩舆载归阙下开宝九年知淮南转运事 
岁运米百余万石给京师钱俶献地以旻为考功郎中权知两浙诸州军事旻上言俶在国日徭赋繁苛凡薪粒蔬果箕帚之属悉收自欲尽蠲 
其弊从之车驾征晋阳上书求从召为右谏议大夫三司副使判行在三司坐受人请求擅市竹木入官贬房州司户卒

　　△王溥 

　　王溥字齐物并州祁人父祚为郡小吏从晋祖入洛掌盐铁案以母老解职归汉祖即位擢为三司副使厯周为随州刺史汉法诸州送牛 
革京师遇暑雨多腐坏祚请班铠甲式令裁以输民甚便之移商华颍三州皆有善政厯郑州围练使宋初为宿州防御使拜左领军卫上将军 
致仕溥汉干佑中举进士甲科为秘书郎周祖将兵讨三叛辟溥为从事河中平得贼中文书多朝贵及藩镇相交结语周祖籍其名将按之溥 
请一切焚之以安反侧从之师还迁太常丞从周祖镇邺广顺初累迁翰林学士三年加户部侍郎改端明殿学士周祖疾革以溥为中书侍郎 
平章事宣制毕曰吾无忧矣世宗将亲征泽潞溥赞成之凯还加兼礼部尚书世宗尝从容问溥曰汉相李崧以蜡书与契丹犹有记其词者信 
有之耶溥曰崧为大臣设有此谋肯轻示外人盖苏逢吉诬之耳世宗始悟诏赠其官世宗将讨秦凤溥荐向拱为帅事平世宗因宴酌酒赐溥 
曰为吾择帅成边功者卿也显德六年参知枢密使事恭帝嗣位加右仆射宋初进位司空罢参知枢密干德二年罢为太子太保太平兴国初 
封祁国公七年卒赠侍中谥文献溥在相位祚家居每公卿至必首谒祚置酒上寿溥朝服趋侍左右坐客不安席辄引避祚曰此豚犬尔勿烦 
诸君起子贻孙贻正贻庆贻序贻正字克明尚太宗女郑国长公主改名贻永令与其父同行见外戚传贻孙字象贤官右司郎中溥好聚书至 
万余卷贻孙遍览之太祖尝问赵普拜礼何以男子跪而妇人否普问礼官不能对贻孙曰古诗云长跪问故夫是妇人亦跪也唐太后朝妇人 
始拜而不跪普问所出对云太和中有幽州从事张建章着渤海国记备言其事普大称赏之

　　△魏仁浦 

　　魏仁浦字道济卫州汲人幼孤贫母为假黄缣制暑服仁浦年十三叹曰为人子不克供养乃使慈母求货以衣我我能安乎因慷慨泣下 
辞母诣洛阳济河沈衣中流誓曰不贵达不复渡晋末隶枢密使为小史随契丹北迁得脱归杜重威欲留补牙职仁浦以重威降将不愿事之 
遂遁去汉祖起太原次巩县仁浦迎谒道左即补旧职时周祖掌枢密迁兵房主事从镇邺隐帝密诏郭崇害周祖李洪义以告周祖惧召仁浦 
入计仁浦曰今诏始下外无知者莫若易诏以尽诛将士为名激其怒心 【按通鉴载周太祖召魏仁浦问计仁浦谓公握重兵据重镇一旦 
为羣小所构祸出非意此非辞说之所能解云云不载更易诏书激怒诸将等语胡三省注谓通鉴所书必本周实录周臣为其君讳并为仁浦 
缘饰故隐约其词未足为据本传所载与欧史周祖本纪同谨附识于此】 非徒自免亦可为杨史雪冤周祖纳其言倒用留守印易诏书以示 
诸将众惧且怒遂长驱渡河及即位以仁浦为枢密承旨周祖尝问仁浦诸州屯兵之数及将校名氏令检簿视之仁浦曰臣能记之遂手疏于 
纸校簿无差广顺末刘崇寇晋州仁浦居母丧宅迩宫城周祖步登宽仁门密遣小黄门召仁浦计事明日起复旧职周祖大渐谓世宗曰魏仁 
浦无遣违禁密世宗即位授枢密副使从正高平周师不利东偏巳溃仁浦劝世宗出阵西殊死战遂克之师还拜枢密使迁中书侍郎平章事 
集贤殿大学士兼枢密使世宗欲命仁浦为相议者以其不由科第世宗决意用之恭帝嗣位加刑部尚书宋初进右仆射以疾再上表乞骸骨 
不许干德初罢守本官开宝二年春宴太祖笑谓仁浦曰何不劝我一杯酒仁浦奉觞上寿帝密谓之曰朕欲亲征太原如何仁浦曰欲速不达 
惟陛下慎之从征太原遇疾道卒赠侍中谥宣懿仁浦性宽厚接士大夫有礼务以德报怨汉干佑中开封人郑元昭 【通鉴作郭元昭】 为 
安邑解县两池榷盐使迁解州刺史仁浦妇翁李温玉代之元昭不得专两池利会李守贞以河中叛温玉子在城中元昭即系温玉以变闻事 
连仁浦仁浦方为枢密院主事周祖总枢务置不问显德中仁浦为枢密使元昭不自安代归至京师仁浦曾不介意白周祖授元昭庆州刺史 
汉隐帝宠作坊使贾延徽与仁浦并居欲并其第屡谮仁浦几不测及周祖入汴有擒延徽授仁浦者仁浦曰因兵戈以报怨不忍为也力保全 
之淮南之役获贼兵数千人仁浦从容上言俾隶诸军军中无滥杀者子咸美咸熙咸信咸信尚永信公主授右卫将军累迁忠武军节度使加 
同平章事赠中书令

　　△吴延祚 

　　吴延祚字庆之并州太原人少颇读书事周祖为亲校广顺初授庄宅副知使怀州入为皇城使又权知郓州即位迁内客省使寻拜宣徽 
北院使征刘崇为北面都巡检使师还权州判澶州归阙迁宣徽南院使判河南府知西京留守事汴河决命延祚塞之因增筑堤防自京城至 
临淮数旬讫工世宗北征权东京留守塞郑州原武县决河师还拜充枢密使 【按周世宗本纪延祚权东京留守在显德六年三月是月即 
拜枢密使世宗三月北征至五月师还传云师还始拜枢密与纪互异】 恭帝即位加检校太尉宋初加同中书门下三品以其父名璋故避之 
李筠之变延祚自太祖曰潞城险且阻太行未易破也筠素勇而轻若速击之必离上党来邀战犹鱼脱于渊因可擒矣太祖遂亲征以延祚留 
守东京兼判开封府筠果领兵来战泽州南大败之讨李重进又为东京留守建隆二年以为雄武军节度改镇京兆开宝四年长春节来朝俄 
遇疾车驾临问命爇艾炙其腹遣中使王继恩监视之卒赠侍中子元辅元载元范元扆元吉元庆元扆自有传

　　△李洪信 

　　李洪信并州晋阳人汉昭圣太后弟少善骑射隶后唐明宗帐下后为奉圣军小校潞王举兵少帝东奔捧圣军从行洪信预焉次卫州少 
帝与晋高祖遇因疑贰谋害晋祖时汉祖方护晋祖洪信以兵应之获免晋初为兴顺左厢都指挥使汉祖镇太原奏隶麾下从汉祖降邺授侍 
卫马军都指挥使领武信军节度干佑中以羣小用事心怀忧惧曰太后求解军职出为镇宁军节度使寻徙保义初杨邠以元从功臣为方镇 
</div>
    <div class="pagination">
<a href="续通志_page1312.html">上一页</a><span>...</span><a href="续通志_page1308.html">1308</a><a href="续通志_page1309.html">1309</a><a href="续通志_page1310.html">1310</a><a href="续通志_page1311.html">1311</a><a href="续通志_page1312.html">1312</a><span class="current-page">1313</span><a href="续通志_page1314.html">1314</a><a href="续通志_page1315.html">1315</a><a href="续通志_page1316.html">1316</a><a href="续通志_page1317.html">1317</a><a href="续通志_page1318.html">1318</a><span>...</span><a href="续通志_page1314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
