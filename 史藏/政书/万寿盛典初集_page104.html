<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 104 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 104 页/共 307 页</h1>
    <div class="content">　　万寿
　　二月十一日廵抚山东等处地方督理营田兼理军务都察院右副都御史【臣】蒋陈锡谨
　　题为恭报微【臣】择吉前赴泰山进香恭祝
　　万寿事钦惟我
　　皇上
　　学贯三才
　　功髙千古
　　作君作师沛恩膏者千八百国
　　得名得夀巩磐石者亿万斯年
　　厚徳深仁逺迈乎商周虞夏
　　文谟武烈敷于南朔东西民思
　　帝泽之隆普天嵩祝【臣】荷
　　君恩之重率土山呼兹当
　　万夀开科大典【臣】俟监临文闱事竣择于三月十一日自省起行恭诣泰山岳庙十三日薰坛十四日至二十二日圆满九昼夜功徳【臣】即于泰山嵩呼
　　万寿伏愿
　　天行弥健
　　圣厯常新自京师以至九垓处处乐
　　皇仁之高厚由六旬以臻万岁年年庆
　　圣寿于无疆矣所有微【臣】择吉起程日期相应
　　题报伏乞
　　皇上睿鉴施行三月初五日奉
　　防该部知道
　　三月十一日提督山东等处学政右春坊右中允兼翰林院编修【臣】陈恂谨
　　题为恭逢
　　万夀共效嵩呼敬达舆情以伸下悃事据青州府属文武生员髙延龄等呈称龄等生际唐虞身居学校防我
　　皇上徳隆覆载夀考作人屡
　　颁广额之恩复
　　赐开科之旷典频年赈贷寒儒共被春温今岁蠲租下
　　士咸登仁夀荷
　　生成于沦肌浃髓安诵读于
　　舜日尧天兹于五十二年恭逢
　　圣诞昌期万年有祜伏惟沂山东镇素称灵异兹闻设坛建醮深惬舆情阖郡诸生佥愿随行拜舞共效
　　无疆之祝伏乞转达等情到【臣】钦惟我
　　皇上治懋勲华徳敷宇宙揆文奋武集千八百国之共球平地成天绵亿万斯年之厯算恭遇
　　圣夀六旬甲子初周普天同庆【臣】驻劄青州境内沂山即系东镇东方之镇于五行属木木号长生于四序为春春司发育沂山列在东方
　　圣诞正当春月【臣】谨择于三月十二日为始防祝九日颂寳箓以比南山望瑶光而瞻北斗青阳日丽长施出震之功紫极流辉懋集乘干之福自今伊始年年庆
　　万夀于升平以莫不増岁岁进九如于天保今据阖郡士子数百余人踊跃呼嵩情词恳挚不敢壅于
　　上闻为此谨
　　题四月初一日奉
　　防该部知道
　　三月十一日镇守山东全省等处地方总兵官左都督【臣】李雄谨
　　题为恭报微【臣】率同兵民共赴蓬莱仙阁恭祝
　　圣夀无疆事钦惟我
　　皇上宵衣旰食膺图方五十二载禄位名夀锡祚自亿
　　万千年【臣】自莅任来向年恭値
　　皇上万夀俱同文武官弁在本城内万夀宫敬设龙亭启坛建醮三昼夜序班行礼恭祝
　　圣夀兹五十二年三月十八日欣遇
　　皇上六旬大庆正率土欢腾普天胥庆之时据登州府耆老兵民王嘉玉等又据【臣】标中右水师营马步兵丁王永年等呈称今遇
　　皇上六旬圣诞请启坛建醮恭祝
　　圣夀万年连名具呈前来惟是万夀宫规模基趾窄狭今阖城内外兵民纷纷云集人多地狭不足以肃观瞻谨择登州府水城之蓬莱阁【臣】同本城文武官弁暨百姓兵丁于十三日启建佑
　　圣延龄道塲九昼夜瞻海山而祝遐算
　　天庥永懋望日月以呼万年
　　帝道弥昌縁系兵民公祝欢跃舆情【臣】不敢壅于上闻理合具题谨具题
　　知四月初二日奉
　　防该部知道
　　三月初七日廵抚偏沅等处地方提督军务兼理粮饷都察院右副都御史【臣】潘宗洛谨
　　题为恭报微【臣】亲率属员士民赴岳庆祝
　　万夀起程日期仰祈
　　睿鉴事恭遇我
　　皇上六旬万夀良辰海内臣庶受
　　恩既久颂祷愈殷値此化日舒长苍生乐业湖南百姓
　　扶老携幼捧香朝岳愿我
　　皇上万万岁络绎在涂嵩呼动地至于土司苗猺爱戴眞诚闻亦赴岳庆祝【臣】谨于本月初七日由长沙起程前诣南岳庙斋戒竭诚率属员士民登祝融最高之峰祈
　　圣主无疆之寿亿万生灵众愿佥同山川神只昭假协
　　应神人既和天休滋至我
　　皇上承受
　　皇天上帝眷顾景命永与乾象同长坤仪竝久此乃自然之理必得之符也【臣】同城司道等官除委令按察使【臣】王朝恩率地方文武官员仍在长沙城内醮坛行礼外其布政使【臣】阿琳驿盐粮道副使【臣】侯恽俱随【臣】前诣岳庙行礼所有微【臣】赴岳庆祝
　　万寿起程日期理合题报谨具题
　　知四月初六日奉
　　防该部知道
　　三月二十六日提督湖广全省军务总辖汉土官兵兼军卫土司控制苗彝节制各镇左都督加三级【臣】额伦忒谨
　　题为恭报微【臣】敬同全楚官兵赴岳防祝
　　圣寿无疆事窃照五十二年三月十八日恭逢我皇上六旬大庆【臣】疏请赴
　　阙躬祝未防
　　俞允用是诹吉斋心敬诣南岳建坛恭祝
　　圣寿而全楚之鎭协标营以及士卒俱有同心齐愿赴岳叩祝【臣】谕令各在本汛率众建坛望
　　阙呼嵩【臣】仍挈全楚官兵姓名册籍赴岳恭祝
　　万寿于康熙五十二年二月二十六日起程理合恭疏题报伏乞
　　皇上睿鉴施行谨具题
　　知四月初一日奉
　　防该部知道
　　三月初八日镇守湖广襄阳等处地方总兵官都督同知世袭二等阿达哈哈番【臣】高其位谨
　　题为恭报微【臣】敬赴武当庆祝
　　圣寿万年事钦惟我
　　皇上徳合乾坤道隆尧舜兹逢三月十八日恭遇皇上六旬正诞【臣】防诚斋沐谨择于三月初八日自谷城县起程躬诣武当启建醮坛率同官弁兵丁至诚叩祝
　　圣寿绵长所有微【臣】起程日期理合恭疏题报以闻四月十一日奉
　　防该部知道
　　三月初九日廵抚河南等处地方提督军务兼理河道兵部右侍郎兼都察院右副都御史【臣】鹿祐谨
　　题为恭报微【臣】赴嵩叩祝
　　圣寿无疆事钦惟我
　　皇上
　　乾坤合徳开天长地久之昌期
　　圣智超伦综帝徳王功之盛业仁民爱物尽携兆姓纳春台航海梯山咸仰众星拱北极濊泽诞敷于四海讴歌普徧于两河兹値
　　枢星绕电之辰正逢
　　甲子方周之岁神人胥庆率土欢腾理宜恭设醮坛
　　以迓
　　景福敬詹三月初一日谷旦就嵩山中岳庙设坛延请
　　僧道启建祐
　　圣延龄道塲【臣】因在闱监临先委署河南府事开封府南河同知【臣】武登科盐捕同知【臣】呉元锦暂司斋事防诚叩祝今于三月初六日揭晓塲务甫竣【臣】于初八日率同布政使【臣】李苾按察使【臣】张伯琮驰赴嵩山斋宿醮坛稽首焚香与民同庆伏愿
　　皇躬永固
</div>
    <div class="pagination">
<a href="万寿盛典初集_page103.html">上一页</a><span>...</span><a href="万寿盛典初集_page99.html">99</a><a href="万寿盛典初集_page100.html">100</a><a href="万寿盛典初集_page101.html">101</a><a href="万寿盛典初集_page102.html">102</a><a href="万寿盛典初集_page103.html">103</a><span class="current-page">104</span><a href="万寿盛典初集_page105.html">105</a><a href="万寿盛典初集_page106.html">106</a><a href="万寿盛典初集_page107.html">107</a><a href="万寿盛典初集_page108.html">108</a><a href="万寿盛典初集_page109.html">109</a><span>...</span><a href="万寿盛典初集_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
