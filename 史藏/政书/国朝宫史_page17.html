<!DOCTYPE html>
<html>
<head>
    <meta charset="UTF-8">
    <title>国朝宫史 - 第 17 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 17 页/共 99 页</h1>
    <div class="content">　　先蚕西陵氏神位内监十人前引入坛奉安座上毕
　　相仪奏请行礼
　　皇后出具服殿盥司盥跪奉帨巾盥毕诣坛
　　皇贵妃以下随行司拜褥女官预设拜褥于坛上拜次賛引对引女官恭导
　　皇后陞中阶就拜位前北向立前引十人止立坛下
　　相仪二人随侍传賛引
　　皇贵妃以下及命妇均就拜位序立典仪賛执事者各共乃职賛引奏就位
　　皇后就位立典仪賛迎
　　神司香奉香进至香案前只司乐賛举迎
　　神乐奏庥平之章【辞曰轩辕御箓时西陵位正妃柔桑沃载阳迟黼黻元黄供祀事称茧更缲丝龙精报贶椒屋宗师】乐作賛引奏就上香位暨对引恭导
　　皇后诣香案前立对引至帛案前止立司香跪賛引
　　奏跪
　　皇后跪奏上香司香进香
　　皇后上炷香一瓣香三兴賛引奏复位暨对引恭导皇后复位立奏跪拜兴
　　皇后行六肃三跪三拜礼传赞赞跪叩兴
　　皇贵妃以下随行礼乐止典仪赞奠帛爵行初献礼司帛奉篚司爵奉爵进至案前只竢司乐赞举初献乐奏承平之章【曰春隄栁绽金仓庚有好音衣祎翟致精忱后月躬行教织纴柘馆式斋心黄流初荐肸蠁如临】乐作司帛跪献篚奠于案一叩兴司爵跪献爵陈于案中兴皆退乐止典仪赞行亚献礼司乐赞举亚献乐奏均平之章【曰清和日正长灵坛水一方纡香陌执籧筐桑叶隂浓风澹荡八育普嘉祥玉鬯再陈降福穰穰】乐作司爵献爵于左仪如初献乐止典仪赞行终献礼司乐赞举终献乐奏齐平之章【曰神臯接上园葭芦翠浪翻鸎声滑藕花繁天棘丝丝初引蔓三荐洁苹蘩云依寳鼎露浥旌旛】乐作司爵献爵于右仪如亚献乐止典仪赞受福胙奉福胙二人恭奉福胙诣
　　神位前拱举退只立于
　　皇后拜位之右接福胙二人进立于左赞引奏跪皇后跪左右女官皆跪奏饮福酒右女官进福酒皇后受爵拱举授左女官次受胙如饮福之仪赞引
　　奏拜兴
　　皇后一拜兴又奏跪拜兴
　　皇后行四肃二跪二拜礼
　　皇贵妃以下俱随行礼典仪賛彻馔司乐賛举彻馔乐奏柔平之章【曰公宫吉礼成有斋奉豆登僮僮被肃肃升废彻无迟咸只敬法坎不常盈万方依被百福其朋】乐作彻毕乐止典仪賛送
　　神司乐賛举送
　　神乐奏洽平之章【曰神风拂广筵灵香下肃然仪不忒礼无愆禺马流星相炳绚玉蝀
　　亘平川彤管司职瑞茧登编】乐作賛引奏跪拜兴
　　皇后行六肃三跪三拜礼
　　皇贵妃以下俱随行礼乐止典仪賛奉帛香馔送瘗司帛诣
　　神位前跪一叩司帛奉篚兴司香跪奉香司爵跪奉
　　馔兴以次恭送瘗所
　　皇后转立拜位旁西向【起褥】拜竢香帛过【仍布拜褥】复位立
　　典仪賛望瘗陪祀
　　皇贵妃以下退賛引奏诣望瘗位乐复作恭导
　　皇后诣望瘗位望瘗奏礼成恭导
　　皇后诣具服殿更衣
　　皇贵妃等随入配殿更衣乐止蚕宫令恭请
　　神位复御上香行礼如仪
　　皇后还宫宫殿监彻　交泰殿铜人授太常寺官送
　　归
　　或奉
　　防遣
　　妃恭代先二日
　　妃及陪祀之公主福晋等俱致斋所司供具如仪至日昧爽清道辟除
　　妃朝服乗舆诣坛至内壝右门降舆入行礼于阶下上香賛升坛升降均由东阶
　　妃　嫔等不陪祀不饮福受胙香帛送瘗避立西旁余如前仪
　　皇后躬桑仪
　　嵗季春
　　皇后躬桑前期三日礼部具疏以请
　　皇帝承奉
　　皇太后懿防下
　　制报可乃徧布诸司供备内务府豫奏以
　　妃　嫔二人公主亲王福晋以下县君镇国公夫人以上三人文三品武二品官以上命妇四人从蚕采桑掌仪司治桑畦饬采桑钩筐
　　皇后金钩
　　妃　嫔银钩均黄筐公主福晋夫人命妇均铁钩朱筐依期毕办
　　皇后既以吉已飨
　　先蚕如蚕己生翼日蚕未生则视蚕生诹日
　　皇后散斋一日从采桑
　　妃　嫔公主福晋夫人命妇毕斋宫殿监设案于交泰殿内正中东西肆又设案于左右南北
　　肆率内监至　内右门只是日黎明执事官咸蟒袍补服内务府官以龙亭一载
　　躬桑钩筐采亭一载从采桑钩筐内銮仪卫校舁行掌仪司官前导总管暨蚕宫令从由　隆宗门至　内右门亭止宫殿监率蚕宫令丞暨内监恭奉钩筐以次入　内右门陈
　　皇后筐钩于　交泰殿中案陈
　　妃　嫔公主福晋夫人筐钩于左案陈命妇筐钩于右案皆筐左钩右乃奏请
　　皇后吉服御交泰殿
　　妃　嫔从侍
　　皇后先阅钩次阅筐既徧还宫
　　妃　嫔从入宫殿监奉筐钩出　内右门授蚕宫令仍各置亭内以次舁行出　隆宗门銮仪校接舁前引如初旗仗前导导迎乐作奏禧平之章【曰戴胜告时西陵肇典爰举懿筐爰临柘馆御鞠衣登瑞茧金钩陈嘉仪展】及西苑奉宸苑卿自门迎入宫令分陈于采桑所届日蚕宫令率内监洁扫　具服殿内外及
　　亲桑防上下借以防荐设
　　皇后观桑寳座于防北正中南向防下桑畦东西首
　　行第一株为
　　皇后躬桑位东向执钩相仪一人在右执筐相仪一
　　人在左东西第二行一株为
　　妃　嫔从采位第三行一株为公主福晋夫人从采位第四行一株为命妇从采位执钩筐蚕妇各二人皆在左右传賛女官二人在防南左右北面侍班福晋夫人命妇在女官之南东西面内侍设童监歌采桑辞者十人司金鼓板篴笙箫者二十有四人于防前东西麾五色采旗者四十人于桑畦外东西分班序立黎明从桑侍班公主福晋夫人命妇及执事女官蚕母蚕妇咸蟒袍补服预至西苑南门内序立只辰正二刻礼部尚书内务府总管诣　乾清门奏时已初刻宫殿监转奏
　　皇后吉服乗舆出宫从桑
　　妃　嫔咸吉服乗舆从诣西苑
　　皇后入具服殿少竢传賛分引
　　妃　嫔公主福晋夫人命妇从采桑位引侍班之公主福晋夫人命妇就侍班位立执事女官暨童监咸依位序立典仪奏请
　　皇后行躬桑礼
　　皇后出具服殿前引后从如常仪至桑畦北正中相仪女官一人奉钩跪进于右一人奉筐跪进于左兴
　　皇后右持钩左持筐东行桑畦外采旗招飐防前内监鸣金鼓歌采桑辞【曰躬耕礼成诏躬桑蚕月吉已迎辰祥金华紫罽五翟光瑞云彩映椒涂黄坛南宿戒帷宫张西陵展事摇珩璜斋宿恭敬柔雍彰金钩绿籧懿筥筐尚功司制奉以将柔条在东涵露香鞠衣三摘鸣鸠翔月灵临贲龙精昌黼黻五色质且良昭事上帝祠烝甞仪型宇宙帅妃嫱衣食滋殖被万方】
　　皇后至东第一株桑前东向采桑一条蚕母二人助采复行至西第一株桑前东向采桑二条蚕母助采亦如之采毕歌止各退
　　皇后以钩筐授相仪相仪二人跪受于左右兴复于
　　龙亭退竢防隅典仪奏请
　　御观桑防賛引对引命妇恭导
　　皇后陞防御座
　　妃　嫔以下采桑各蚕妇一人授钩一人授筐二人助采
　　妃　嫔公主福晋夫人采桑五条命妇采桑九条毕咸释钩筐授蚕妇复于采亭
　　妃　嫔登防侍立
　　皇后寳座前左右公主福晋夫人命妇退入侍班位立执钩筐者皆退典仪相仪各女官敛诸筐次第置于防南传賛引蚕母蚕妇至防前北面跪典仪举
　　皇后懿筐授蚕母蚕母恭受次举
　　妃　嫔以下从桑各筐授蚕妇蚕妇受讫皆兴奉筐至蚕室蚕妇以叶洒箔礼成典仪跪奏
　　皇后驾兴賛引对引恭导
　　皇后诣具服殿典仪奏陞座
　　皇后陞寳座传賛分引
　　妃　嫔以下东西序立次公主福晋次夫人次命妇次蚕母蚕妇皆北面传賛賛跪叩兴皆行六肃三跪三叩礼退典仪奏礼毕
　　皇后降座陞舆警跸
　　妃　嫔从还宫如来仪公主福晋以下皆退及蚕成蚕母妇择茧贮筐以献
　　皇后遂以献于
　　皇帝
　　皇太后乃择吉日
　　皇后行缫三盆手礼采桑
　　妃　嫔从缫是日乗舆出宫如常仪至织室缫盆前
</div>
    <div class="pagination">
<a href="国朝宫史_page16.html">上一页</a><span>...</span><a href="国朝宫史_page12.html">12</a><a href="国朝宫史_page13.html">13</a><a href="国朝宫史_page14.html">14</a><a href="国朝宫史_page15.html">15</a><a href="国朝宫史_page16.html">16</a><span class="current-page">17</span><a href="国朝宫史_page18.html">18</a><a href="国朝宫史_page19.html">19</a><a href="国朝宫史_page20.html">20</a><a href="国朝宫史_page21.html">21</a><a href="国朝宫史_page22.html">22</a><span>...</span><a href="国朝宫史_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
