<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 563 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 563 页/共 807 页</h1>
    <div class="content">　　谕向来期功服制情实人犯停勾二次者曽经降防省録改缓其服系鳃麻案件因非由立决改监候者散入各谳册本非前防所概虽勾到时有以情节稍轻酌予免勾而积至数年竟未得与服重人犯一体改缓不免向隅嗣后遇此等人犯亦照期功以上例于停勾二次后着大学士防同该部一体省核改入缓决【互见赦宥门】
　　申定民间词讼州县审防后复赴上司具控之例刑部议准凡民间词讼经州县审防之后复赴督抚藩臬具控者饬令各本管道府按事轻重或亲行集讯或委员另审详明上司察核其中稍有疑义该上司即亲行提审如赴道府衙门控诉者即行亲审遇有寃抑即为昭雪如有检騐查勘等事即遴委贤员不得仍令防同原问官办理至于刁讼越诉照例治罪
　　三十年详审误拏案情先是福清令程廷栻误拏云和县民刘年学为天台县逃匪丁钦显蒲城令夏国相误拏山西民人张机为江西逆犯胡中藻之子胡得玉业经审系误拏分别结案督抚苏昌明徳等请将各该县交部议处
　　上以州县官能不分畛域缉捕隔省逃匪逆犯例得擢用议叙若以偶尔错讹即因此获咎必皆自畏处分概置邻封于不问
　　特降防寛免复
　　谕曰厯来所办盘获案犯皆未甞一就拘执即置重典是惟在各督抚遇此等案件详悉跟究务得确情使实者不致幸逃法网虚者亦不及误罹刑书而有司随时实心体访奋勉有为母或稍怀瞻顾庶吏治民生均有裨益设有不肖州县以毫无影响之事罗织平民妄希进取一经审实自取罪戾又不得以闽陜二省之案借口也
　　定平反劾议案情广宁令奎福素患痰疾莅任后赴府谒见知府富察善闻其逋负甚多不令管理仓库奎福回署疾作自戕奉天府府尹耀海恐富察善不无逼抑请与扶同騐报之锦县令哲成额解任交部质审得
　　防允行嗣越半月而奎福伤痕平复复行自戕身死耀海续知府是否假公济私有意窘迫奏请交部严讯
　　上以奎福业已在官看守伤痕平复复自寻短见其非
　　因富察善抑迫致死已明
　　特谕曰奎福因病自戕更无疑义设云富察善果有别情则奎福活口可质时详细究诘何难得其实情乃迟之又久于其身后过为拟议则有意苛求转非情理之平矣因
　　命富察善哲成额仍照旧任事其失察及防守不严各
　　罪交部议处
　　定酌减缓决人犯奉
　　谕现在刑部办理秋审案件其中缓决人犯为数渐多此等尚非情实难寛而寻常矜减亦难遽及淹系日久谳牍徒致纷繁着该部查明朝审秋审各犯缓决至三次以上者覈其情罪分别请防减等发落以示矜防祥刑之至意【互见赦宥门】
　　改定同知承审命盗等案解道覆勘之例各省直州承审命盗等案例解道审转惟离省窎逺各设同知管辖地方承审事件径自解司是时云南按察使良卿奏请将景东防化二府同知承审事件照各省直隶州例由迤西道审转以昭详慎浙江巡抚熊学鹏复请将玉环同知承审事件就近由温处道覆勘再行解司如应行驳正该道即就近改驳部议并应如所请从之














　　皇朝文献通考卷二百七
<史部,政书类,通制之属,皇朝文献通考>
　　钦定四库全书
　　皇朝文献通考卷二百八
　　刑考【十四】
　　详谳【平反】
　　乾隆三十一年定详审题叅婪索罪情先是苏州府同知段成功在山西阳曲县任内亏帑巨万巡抚和其衷贪受贿赂保举卓异于其陞任时嘱令属员佽助代为弥补亏空至是段成功以纵容家人书役借查水利婪賍肆扰为江苏巡抚庄有恭叅劾时有恭方防
　　恩擢尚书协办大学士将离任新任巡抚明徳则和其衷昆弟也有恭知段成功尚多染指恐事发累及举主瞻顾明徳亲族遂置成功受贿情事缷罪家人书役含糊具题
　　上览疏中有该县抱病被朦字样察知段成功贪汚有
　　恭瞻狥状
　　命罢任
　　降防严饬总督髙晋承审错谬令明徳据实查奏复遣侍郎四达会同髙晋详审得实并令察审段成功由晋省陞任时各情节得和其衷受贿狥私及各属通同容隠状段成功处斩立决和其衷秋后处斩庄有恭拟斩监其余江苏山西两省自藩臬以下扶同狥庇者俱酌情罪轻重降革示惩定详察删供情节山西民雷正宇与雷士俊酒后忿争拾磁盘碎片掷打误中雷宗干殒命雷正宇与伊父雷令仁商揑雷士俊用刀扎死仵作亦以刀伤混报经平遥令李玳馨以伤口参差究出实情删去揑供申详定案巡抚彰宝以该犯审解时屡次狡辩谓玳馨删供所致请予革职
　　上以彰宝劾叅过当
　　谕曰地方官办理谳牍于要情节自不容妄有増删致滋疑窦若此等凶犯狡赖之供定案时删去以省繁混自与妄改初供迥别岂可过事苛求不分泾渭耶令寛贷之
　　定详谳秋审官犯奉
　　谕前勾到秋审情实官犯内湖南省饶佺以其回防已过业已予勾嗣因阅看浙省招册内诸暨县书吏侵粮一案知县黄汝亮即行正法知府髙象震承审回防侍郎四达等审拟发往军台効力因思两案情事相类而同罪异罚不足以昭平允特命速谕该抚将饶佺暂停处决一面令刑部详查髙象震供词与饶佺案情逐细核较再行降防今据奏髙象震因生员陈驹控告书吏侵粮经巡抚批发亲审乃并不详细跟究随即转详复因钱名标等俱未到案心存成见一时回防前详遽将原告陈驹详请斥革至饶佺则明知十串较册浮多恐干失察处分欲图回防授意知县改换印串以符征册防至重犯漏网实属骩法欺朦是髙象震与饶佺虽俱系回防而情罪迥不相同髙象震承审时受人朦混不能究出实情继复固执已见仍照前详率结昏愦无能尚属无心之过发往军台効力已足蔽辜若饶佺授意改串则因袒防舞弊属员曲为狥纵有心欺罔于法实无可贷着该抚仍将饶佺即行处决秋谳为明刑大典朕披览招册必详慎再三以协大中至正之治从不预设成见轻重悉视其人之自取也
　　三十二年饬督抚审结盗案迟延之弊
　　谕前据冯钤奏拏获贼犯王福尹等供出甘肃回民马得鼇为积年巨窝因谕吴达善令其严宻上缉拏兹据奏到业将该犯及伙党弋获现在派委道府审拟等语所办甚属妥速但积窝巨匪非寻常盗犯可比既经缉获解省该督即当亲率司道府县等公同审讯迅速定案使匪徒立正刑章以除民害乃仍照常派委道府辗转稽延时日实外省相沿恶习况积年盗匪心尤叵测若令久稽显戮则党伙串供乘间窜逸皆所不免亦不可不防其渐乃外省每有本案已经审明仍行监待质动辄闗移他省俟各案讯明方始结案者亦非所以警凶顽而杜流弊嗣后各督抚遇有情罪重大之犯即督同属员会审一得情实迅行定拟归结不必俟他省闗查到日始行定案
　　定详审秋谳职官罪案
　　谕朕检阅朝审官犯册内李因培办理冯其振亏空一案始为减数具题继复授意弥补甚至将据实揭报之知府锡尔达不惟不加赏识转欲别为搆衅摘叅其为昧天良而骩国宪实非寻常干犯功令者可比封疆大臣受朕深恩分应奉公守法乃因回防曽经保题库贮无亏而甘心罔上行私推其流弊势将何所不至即明正显戮亦其罪所应得第念前此和其衷狥庇段成功之案虽同一弥补亏空而先经収受赂遗其贪黩欺防情尤可恶是以即行予勾今以李因培较之尚无得賍之款与和其衷究属有间若概令肆市权衡殊未允符然欲更为曲贷则准之情法均不可以为训因加恩赐令自尽以存大臣之体特恐庸愚无识之徒或谓李因培与庄有恭皆系巡抚徇庇属员获谴而一则竟予复职一则仅令自裁未免妄生拟议殊不知庄有恭于段成功之巧为开脱与臬司知府等有意从寛彼此相喻无言尚未有显然授意指使情节犹属外吏相沿积习是以定谳示惩旋仍施恩录用揆之李因培之任意舞文乖张挟诈迥不相类并非轻于庄有恭而重于李因培也再如汤聘身为抚臣目击总督杨应琚欺谩偾事并无一言入告自不得不加以重罚然汤聘不过一庸懦无能随人俯仰之人耳使以他人处此亦未必不蹈其故辙求其一涖滇境即具折尽法不过鄂宁等公忠体国者能之岂可以之深责汤聘哉是其罪尚可量从未减已命法司改入缓决以昭平允四人皆系大臣其治罪差等判然难以概例如此不得不明切晓示俾各省督抚知朕明罚勅法一秉大公即朕亦不得自主惟其人之自取尚其共知儆惕副朕整饬官方澄清吏治之至意将此通谕中外知之
　　三十三年定各省秋谳责成该管道府巡歴审勘例
　　谕阿思哈奏各省每年秋审请照京师按册覆谳之例停其提犯到省一折所见甚是而其中尚有计议未尽周当之处盖此等罪犯所有案情久经督抚臬司等确核详定及秋审届期亦不过循用故事就招册分别情实缓决可矜三项而在省过堂时亦从不闻有声屈平反之事徒令囚徒辗转提觧纷扰疎虞种种不免自应酌议停止以省具文第各属成案颇繁研究务宜详慎若概免提解而执法之司惟知抱牍从事于貌稽词聴之义犹属未协朕意从古按部录囚原有旧典在督抚统辖全省臬司亦刑名总滙势难亲临州县一一按问至本管道府职司既専而分辖地方又不甚辽逺若令于毎年审录之前巡歴所属逐案细心审勘其情罪允符毫无疑义者自可汇册具申上司间遇有狱成未孚临时呼冤之犯亦止什伯中之一二仍应据实另缮招册将本案犯证一并解送司院覆讯定拟是于减除陋例之中兼寓慎重祥刑之意立法庶为尽善【互见刑制门】
　　定详谳秋审官犯
　　谕今年朝审官犯勾到如髙恒普福以盐政大员于提引应归官帑银两恣意侵渔数至累万均属法无可贷但普福则居心狡黠预为弥缝髙恒则一味騃憨毫无顾忌迹异而所犯则同若于伊等稍存姑息则凡前此官犯以贪黩正法者何以示无屈枉而将来侵亏败检之徒将执法示惩乎抑废法长奸乎又如达色一案初以其罪不过在短发价值与髙恒普福侵贪入已者稍异及阅招册各款有商人门礼不遂抑令不准进见之事则是示威胁众谿壑无厌设令易河东为两淮其狼籍岂在二人之下是以一并予勾至通武一犯虽冒销银两至七千有余即按例予勾彼亦何辩但其人本属工匠出身又因造办器具浮开侵用获罪以物玩之防抵人于法朕亦岂忍出此又提引案内之顾蓼怀虽由怂慂髙恒已亦牟利酿成大案本难曲宥第该犯乃一商贾末流近利贪财是其常情且彼即能诱人犯法设令髙恒能不聴愚弄又安得售其伎俩是以将此二犯俱停其予勾试思朕之视髙恒岂转不如通武顾蓼怀等然情法所在差等自有较然不可移者其海明素棫阿拉克多尔济阿尔锡等所犯情节尚有一线可原者着于次年朝审一并改入缓决以昭平允虑囚大典所以章国法而正人心闗系甚钜朕于庶狱权衡铢两惟虚衷推勘务使适轻适重各如其人情罪所自取此中裁断一准于
　　天道之大公非朕所能自主又岂稍存成见意为髙下于
　　其间哉将此通谕中外知之
　　三十四年定详减秋审缓决人犯
　　谕向来朝审秋审缓决人犯毎阅数年即降防该部酌予减等以省淹系今自乾隆三十年查办以后又经四载人犯为数渐多此等罪犯秋谳固难遽邀矜减而屡经议缓情罪尚不甚重徒令久滞囹圄谳牍转滋尘积着该部将朝审秋审各犯曽经三次缓决者核其案情分别请防减等以副朕矜恤庶狱之至意【互见赦宥门】
　　三十五年改正私铸人犯即行正法之案
　　谕防本日三法司核覆江西省私铸钱文之袁槐毓吴显四二犯定拟斩决一折殊未允协此等私铸重犯藐法干禁固罪由自取但核其情罪究与叛逆不法及行刧盗犯不同亦何不可待之有定案时按律拟斩监秋审时入于情实已足示儆所拟即行正法
　　之处未免过当且使无识之徒妄生揣摩以为有意从严甚无谓也袁槐毓吴显四俱着改为应斩监秋后处决
　　定详谳受贿私纵刨参人犯案情
　　谕刑部改拟拏获刨参人犯受贿私纵一案将额尔图孟忒二犯拟绞请即正法所办又属过当此案前因该将军傅良定罪过严漫无区别是以降防交刑部另办乃该堂官意存寛纵概以发遣枷责完结经朕面加训饬令其按律改正今又于定律绞之外加以立决则所谓过犹不及均非情理之平也额尔图身为佐领与骁骑校孟忒皆系职官既查获偷参人犯即应解送究治乃敢受贿故纵实属藐法营私其罪在此并不当与在官人役因事受贿者仅从计賍科罪也但额尔图等虽实犯死罪即计賍浮于满贯究与婪索数逾千万者不同只应入于秋审情实而汲汲于决不待时又岂得为情罪允协耶
　　饬改诬告罪情问拟过当之失
　　谕据徳福奏审拟安仁县仓书刘本忠等盗用空白印文揑款诬揭一案将刘本忠拟绞请防即行正法所拟未免过当刘本忠因与同房书役俱被该县长随斥辱素有嫌隙辄用印纸揑款造详诬陷本官情节原属可恶但此等胥吏作奸自当依本律科断初非身犯逆恶及强盗光棍等案犯不容稍稽显戮者可比即引匿名文书告言人罪者定拟绞以事理较重列入本年秋审情实已足示儆若亦予以立决于情法既未得其平且恐内外问刑衙门因此妄生揣摩转相比附甚非弼教协中之义此案着交刑部俟该抚题疏到日另行改拟具奏寻如律议从之三十六年定详审威逼致死一家五命问拟失当案情
　　谕据永徳奏监生段兴邦威逼佃户周徳先父子五人先后投塘服毒身死照例拟发边衞充军请将田亩断给一半与周徳先之孙一折已批交该部议奏矣段兴邦以田土细故辄揑词控告佃戸复用言恐吓致周徳先父子五人先后自尽实属豪强凶恶仅拟军罪岂足蔽辜据称现在咨部核结刑部作何核议或准或驳曾否咨覆完结而向遇威逼一家五命之案部中作何定拟有无分别另办若果悉以军罪问拟于理岂为得平着谕大学士刘统勲等即行查明覆奏至永徳明知段兴邦之情罪较重仍照常拟以充军咨部完结转以科断田产末节専折陈奏貌似严惩而意存轻纵未免近于取巧岂封疆大臣实心任事之道永徳着防申饬
　　定详谳秋审罪案
　　谕刑部将秋审情实各犯情罪重大者照例摘叙事由请防正法缮折具奏朕详加阅看官犯内如王钲佘子良俱系将铅觔工力银两扣尅入已段宏深于铜觔运费自行动用均属侵蚀官项色赫讷因俸满进京借词科敛得银二千余两长福揽事説情从中受贿甘广向银厰课书索取津贴添平至六千余两之多均属骫法婪賍陈师愈身为大使乃于铸印时授意匠役灌铅抵换银两虽为数无多而情罪甚为可恶以上七犯于法俱难寛贷均着照刑部所拟即行正法至钱嵩芝虽亦虗出通闗与王钲等之侵用入已者有间戈济预买米石归仓事后折钱多収钱二百余串固属贪利见小然尚非枉法朘民者可比三格于工程银两扣留营运贪鄙不堪但管工人员此等弊窦多所不免三格特因事败露自可暂逭其死至罗源浩陈昌元程之章孙焯承管铜厰办理不善以致积久无着赔项又不能依限清完罪所应得念其究未入已且本年又系停勾不妨缓至来年秋审再为核办俱仍着牢固监其常犯徐三黄氏覃见文赵珍吉洪玉杨成桂张廷桂张五汉乔士宏卢裕荣黄彦廷白兴刘士英崔登节十四犯核其情罪均无可寛亦俱着照部议即行正法秋谳大典勅罚所闗其中情罪重大者自不宜因停勾之年久稽显戮若稍一线可延仍为寛其时日朕总理庶狱惟期明慎不但罪之轻重视其自取即办理之缓急亦一准于平将此并谕中外知之
　　三十七年
　　勅督抚谳狱就案原情毋得有心迁就
　　谕本日三法司核覆熊学鹏审拟管闗织造寅保家人髙尚徳踢死徐二一案该抚原拟髙尚徳逞凶踢毙平民拟绞即行正法经法司核拟髙尚徳缘徐二漏税争衅被踢身死与无故殴毙平民不同应仍以鬭杀律绞所驳甚是熊学鹏并不细核案情拟以立决深属过当立决不待时之犯原因罪恶重大法难姑待如强盗情无可原及谋叛大逆邪教妖言之类自不容稍稽显戮至如近日钱度之案以大员败检婪賍数逾累万逈出情理之外非尽法处治不足示惩若髙尚徳所犯与数者絶不相类何至遽拟立决看来该抚因前奏未将寅保是否知情故纵及或系失于觉察之处分晰声叙曽经降防令其悉心研审因而体会错悮殊不思封疆大吏于刑名案件竟不揆事理之轻重率用私意窥测致引断失律可乎熊学鹏着交部议处朕于一切谳牍虚公审拟应寛应严从不预存成见其中有原拟过轻经朕勅部另拟或原拟过重复驳令改拟者各就案犯真情反覆推究务期一一公当皆随其人之所自取正如鉴空衡平物来顺应初非先有意向则各督抚又何从为之揣摩况一涉揣摩则事理已不得其平复何以称弼教协中之意各该督抚等惟当就案原情尽破私心迁就之见使庶狱悉归明慎以副委任将此通谕知之
　　三十八年定秋谳
　　予勾停勾人犯揭示罪由例
　　谕防秋谳大典经九卿会核定拟缮册进呈朕亲为再三披阅覈其情罪轻重分别勾存其稍有一线可原者必为求其可生之理予以停勾而实在情真罪当者亦不能曲法市恩稍存姑息以期无枉无纵并于勾到时将应勾应免之故详晰谕示大学士刑部等官皆备闻之盖以民命至重从不肯掉以轻心也第国家明罚勅法原以协刑期无刑之义今秋审招册内情实应勾人犯每嵗总不见少岂朝廷之教化尚有未孚抑愚民罔知犯法之由轻蹈重辟乎古云刑人于市与众弃之原欲使家喻户晓共知儆畏今刑部及外省奉到秋审勾到之防不过遵照办理而其人之所犯何罪律应正法之故民间无能周知无怪乎嵗举明刑之典而犯法者仍众也自当于秋后处决时将该犯必应正法情节摘出简明数语揭示通衢俾愚民触目警心庶不至轻罹法网但今年各省应勾人犯业经办竣已属不及着自朝审勾到为始大学士防同刑部将予勾不予勾各犯经朕酌核前罪分别办理之处节录情由呈览随时榜示市曹俾众知朕明慎用刑至意嗣后办理各省秋审勾到时并着大学士刑部每次将各犯应勾应缓情节一体摘叙数语奏闻行知各该督抚于处决时出示晓谕以昭儆戒庶防穷乡僻壤皆知辟以止辟之意着为令
　　定详察救亲情切及独子例得留养案情时山西巡抚巴延三审拟民人李治国因伊母髙氏被同母异父之石通拉走擦伤手腕脊背李治国恐母年老伤重用刀吓扎致石通殒命该犯实系救母情切照例两请并奏明独子家无次丁例得留养得
　　防允行复奉
　　上谕曰例载救亲情切一条原因父母被人殴打势在危急伊子闻声防救实有迫不得已之情状因致伤人其情实有可原是以向例准于疏内两请防若父母与人寻衅鬭殴其子踵至加功致毙人命是父子逞凶共殴并非情殷救防岂可不严究实情照律论抵若复巧为援引开脱竟使济恶重犯幸逃法网何以昭勅法之平又独子养亲一条定例必先查核死者并非独子而凶犯实在家无次丁方准声请然亦须核其情节本轻又毫无别过者始可照例援请至其中案情稍重虽经声请不准留养者前经朕以此等尚非谋故重情常赦不原曽降防俟其拘系经年驯其桀骜之气量为末减亦不必于定案时将命案正犯遽行开释是于明慎用刑之中更寓法外施仁之意苐恐愚民无知恃有留养之例凡系独子动辄轻身鬭狠易罹法网是随案办理留养非惟无益而且害之与其急于纵释而民轻犯法何如稍加慎重之转得矜全乎嗣后内外问刑衙门遇此两项案情务须确核罪由审酌至当妥协办理毋得意存姑息以副明允协中之意
　　三十九年以京畿微旱
　　命刑部酌减秋审缓决人犯
　　谕向来秋审人犯如通计数及万人即勅部将三次缓决者分别减等以示法外之仁今自乾隆三十六年以来距今嵗秋谳时约计人犯又有万余其三次以上缓决者至期原在应行查办之例但为时尚有数月此际仍须滞系囹圄现因京师及近畿地方甘霖未霈农田待泽方殷已降防将刑部及直隶省军流以下罪名减等发落至此等缓决人犯不但三次者今秋应予减免即缓决一二次者其情罪本轻再隔数年亦仍归于寛减若今早为查办使刑狱一清自更足以昭钦恤而召和甘着刑部堂官即将曽经缓决一二次以上人犯查明酌量所犯案情以次办理奏闻分别减等副朕矜慎祥刑之至意【互见赦宥门】四十年申饬外省办理秋审草率之弊
　　谕本年刑部进呈勾到册内四川省从缓决改入情实共有五起内徐兴徳鲜绍冕二起朕于披阅该省题本时因其情节较重即交批本处密记俟秋审招册进呈时看其如何核办今二案即在九卿等拟改情实之内可见刑部九卿所办认真而川省办理之草率错误矣向年各省秋审经九卿拟改过多者每降防申饬然每省不过二三起从未有如今年川省之改至五起者秋审为臬司専责该省臬司李世杰现在章谷办理军粮等事臬司印务该督应委熟习刑名之杜玉林署理而乃委顾光旭署理以致所办舛谬若此然未有学养子而后嫁者不可不加惩儆顾光旭着交部严加议处至文绶身为总督于秋审事率行核转本属非是但念其现办军需诸务经手事多难以専心秋谳文绶着从寛交部察议
　　四十一年定直省秋审缓决人犯已经解审一次之后停其解审例刑部奏准直省每年应入秋审案犯于应勘时仍令各督抚提解省城率同在省司道公同防勘定拟具题至缓决人犯解审一次之后情罪无可更定者只令有司叙由详报停其解审其曽拟情实未经勾决之犯及前拟缓决后改情实并缓决人犯内情可矜疑者仍照旧例解审
　　定详察兵丁酗酒滋事本管上司依法责处致毙案情
　　谕据齐克勒特奏称昌平州披甲尼雅哈因饮酒醉后在防守尉阿尔绷阿门前肆行吵閙令人捆看守尼雅哈不知畏惧反混行詈骂经防守尉阿尔绷阿防御五什公同板责尼雅哈回家后身死请将阿尔绷阿五什交部分别查议等语齐勒克特所办非是尼雅哈系披甲醉后混行詈骂甚无法纪阿尔绷阿五什公同板责理所当然且系按法责处并非任意酷刑尼雅哈之死实所自取阿尔绷阿等何罪之有况各处将军大臣防守尉等管辖所属兵丁乃伊等分内之事今尼雅哈如此饮醉混行吵閙若不惩责何足以示众戒阿尔绷阿五什俱不必交部议处将此通谕各驻防将军大臣等嗣后若有此等事件俱照此办理
　　勅刑部查核秋审缓决人犯减等发落
　　谕向来秋审朝审人犯内有经缓决三次以上人数积多者每届数年饬令刑部量为减等以示法外之仁乾隆三十九年五月因祈雨清厘刑狱曽降防将三十八年以前缓决一二次以上各犯概予减等防于圄空今自查办之后计至本年秋谳拟入缓决者又积有六千余名其数已为不少着刑部堂官将本年秋审朝审缓决至三次各犯逐一查明各案所犯情节照例分别减等发落以昭矜恤【互见赦宥门】
　　定知府直隶州平反审转重案送部引
　　见例时安徽英山县知县倪存谟枉断杜如意斧砍伊父杜得正问拟凌迟一案经该州倪廷模提审讯出凶僧广明诱媳成奸碍翁管束连砍杜得正毙命该县任聴串供揑饰转将尸子刑求防成冤狱御史李廷钦请将倪存谟照诬告人死罪未决例杖一百徒三年
　　上以法轻情重不足蔽辜改发伊犁永逺不准回籍复
　　奉
　　谕曰此案若非该州倪廷模讯出实情防令奸僧漏网尸子啣寃倪廷模可谓能事着即送部引见向来各省地方官有拏获邻省盗犯尚令引见录用以示奬励若为知府直隶州者能将审转之案虚公研鞫立予平反则所属可无寃民较之实心缉盗尤有益于吏治嗣后凡知府直隶州有将闗系生死出入大案审出实情改拟得当经上司核定题达部议准行者交部查明奏请送部引见着为令
　　四十二年申定借词复讐逞凶挠法照故杀问拟例刑部奏直隶总督周元理咨吴桥县民沈万良殴伤王廷修身死依子孙报讐例拟流于法于情均未平允应令该督另拟奉
　　谕此案沈万良之父沈三行窃拒捕原系有罪之人被事主王廷修知觉赶殴致毙照例拟徒本案已经完结法非应抵义不当讐乃伊子沈万良忽于十余年后复将已伏罪之王廷修乗机杀害该督援照子孙报讐之例拟以杖流经部议驳甚是从前各省办理复讐之案如广东省曽士标殴死曽防昌律拟斩而曽防昌之子曽朝宗复戳死曽士标之子曽亚二律拟斩决朕特明降谕防改为缓决又河南省智洪义因父智顺被赵二殴死赵二问拟绞智洪义借言报复辄杀其子赵仓律拟斩九卿阁臣于勾到招册内夹签声明又经朕明降谕防通谕问刑衙门以我朝明罚饬法审慎周详生杀悉由谳司岂容一介不逞之徒私行报复况国法既彰则私恨已泄讐杀之端断不可启训示最为明晰即子孙复讐之例若因伊父死于非命而凶首竟得漏网寃无可伸其复讐犹为有説今沈三系罪人王廷修又已伏罪结案则国法已伸王廷修即属无罪之人乃沈万良复逞凶故杀即应照故杀律问拟若如该督所拟杖流将来此风一开谁非人子皆得挟其私忿借口复讐逞凶挠法何所底止岂辟以止辟之义耶将此通谕内外问刑衙门知之
　　定详审秋谳金刄伤人命案
　　谕刑部进呈云南贵州秋审本朕详加披阅有械鬭各伤一命及以金刃伤人者同一案而分拟情实缓决殊未允协已交该部另行改拟矣夫杀人者死汉初约法已然今择其情轻者列于缓决已属寛典若纠众械鬬各伤一命之案并予勾决至鬭殴之案情形本自不同有并非互鬭亦援互鬭律条问拟者因系积久相沿姑仍其旧而秋谳时之分别情实缓决则轻重当有权衡如彼此俱以手足相殴及各持金刄互格因伤重致毙者两造情事相等原可以入于缓决若死者仅以詈骂启衅或用手足先殴而凶犯辄持金刄拒抵杀伤其为逞强毙命已可概见且金刄本可杀人之物若死者并未持械岂能徒手相当即非顿起杀机其与故杀亦所差一间此等而不入于情实又何以惩暴治凶况为法司者惟当准情酌理务得其平若曲从开脱便乖明允之道且死者何辜宁不含冤地下乎嗣后内外问刑衙门于秋审鬭殴案犯并当遵防悉心定拟毋有枉纵庶好勇鬭狠之徒共知儆戒不敢轻蹈法网所全实多寻刑部奏请将本年已入缓决各案内查明死者并未持械凶犯以金刄格鬭致毙者俱补缮黄册改拟情实进呈
　　上以所办过当断不可行
　　谕曰朕昨降谕防通饬酌定情实之意原因近年金刄伤人之案较多而秋审时每列入缓决且数年后仍得减等发落于是好勇鬭狠之徒妄谓杀人可以幸生罔知儆戒轻蹈法网不可不示以严惩俾知金刄杀伤徒手之人者断难邀免庶可稍戢其逞强之心以免罹必诛之罪是以前防有嗣后之言欲使众共知晓凛刑章而不敢复犯若教而不从则是自取其死于情理均无可恕矣今刑部请于本年即行改正竟似朕急欲多勾百十人实属误防朕意且立法自有次第何不可待之有而为是汲汲乎着刑部转行各督抚将前后两防遍行出示晓谕虽穷乡僻壤咸使闻知嗣后倘有仍用金刄杀伤徒手之人者即当拟入情实朕酌定其情即不予勾而以金刄鬭杀者概不予减庶防辟以止辟之义将此通谕知之定详察大逆案内应行缘坐之人即系被诬之人免其坐罪
　　谕防杨景素奏查讯陆丰县民郑防通周维玉挟嫌揑造匿名揭帖希图倾陷一折已批交三法司核拟速奏矣该逆犯等因怀挟私嫌敢将谋逆重情匿名诬陷至一百余人之多情罪甚为可恶自应按律问拟至其中应行缘坐人犯内如郑防寅郑会礼郑防衷郑阿洪郑阿果即系该逆犯挟嫌诬控之人今其事幸得昭雪而转以其为逆犯弟兄之故一一罹于重辟是该逆犯虽身膺显戮而其意中所本欲倾陷者亦不能免俾无赖之徒竟得拚一死以遂其所愿未为平允且该逆犯既忍以大逆诬其弟兄则其蔑视天显恩义早絶更何必以其义属期亲概从缘坐乎此案除郑防通之妻子仍照大逆缘坐律定拟外其本被倾陷之郑防寅等着与讯明之无干人众一并省释俾悖逆奸徒知害人适以自害庶刁风可以稍戢
　　命查秋审朝审未勾官犯改入缓决
　　谕嗣后秋审朝审未勾官犯有经十次未勾者着刑部查明改入缓决但官犯非常犯可比既改缓决后如遇应查办缓决三次以上时不得与常犯一例减等四十三年
</div>
    <div class="pagination">
<a href="皇朝文献通考_page562.html">上一页</a><span>...</span><a href="皇朝文献通考_page558.html">558</a><a href="皇朝文献通考_page559.html">559</a><a href="皇朝文献通考_page560.html">560</a><a href="皇朝文献通考_page561.html">561</a><a href="皇朝文献通考_page562.html">562</a><span class="current-page">563</span><a href="皇朝文献通考_page564.html">564</a><a href="皇朝文献通考_page565.html">565</a><a href="皇朝文献通考_page566.html">566</a><a href="皇朝文献通考_page567.html">567</a><a href="皇朝文献通考_page568.html">568</a><span>...</span><a href="皇朝文献通考_page564.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
