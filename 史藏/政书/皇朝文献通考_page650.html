<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 650 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 650 页/共 807 页</h1>
    <div class="content">　　【臣】等谨按明梅鼎祚有宛雅十卷盖载自唐至明宣城之诗故蔡蓁春施闰章因选嘉靖以后至崇祯末年凡六十五家以续之后念曾汝霖又搜采二集所遗前代之诗益以
　　国朝诸作为三编所补较为完备云
　　临川文献八卷
　　胡亦堂编亦堂字二齐慈谿人顺治辛卯举人官临川县知县后行取主事
　　【臣】等谨按是编専辑自宋以来临川一县之文毎集仍标原名并各系小序于卷首
　　江左十五子诗选十五卷
　　宋荦编荦见史类
　　荦自序诗选曰荦建节抚呉且一纪日以多暇乃得振兴风雅后先赏识名人才士于大江南北间凡十五人与友邵长蘅共精选其诗得三之一授之梓诗无甲乙以齿次第
　　【臣】等谨按荦任江苏巡抚时甄拔境内能文之士王式丹等十五人各选其诗一卷授诸梓焉诗原二十五卷
　　顾大申撰大申见诗集类
　　宋元诗防一百卷
　　陈焯编焯字黙公桐城人顺治壬辰进士官兵部主事
　　焯自述曰是编葢散落零钞或得诸山水图经或得诸厓碑磨搨以及市坊村塾道院襌宫敝簏残蹏穷极搜求积累嵗时成兹巨帙
　　潘江序曰焯曩有古今诗防赋防之选十年以来复取宋元合金诗而讨论之自合稿専集以至山经地志所载稗官野乗所収靡不荟萃攟摭既博持择复严且宋史成于托克托元史成于景濓叙胜国名贤事迹类多荒畧稍涉忌讳辄施曲笔兹集于论诗之中寓正史之意仿遗山中州集之体人立一传不徒详其爵里而必核其行谊俾诵其诗者可以论世知人焉
　　王士祯香祖笔记曰甲子祭告南海时岁杪抵桐城焯携所辑宋元诗防相商得以纵观竟日甬上耆旧诗三十卷
　　胡文学编文学见史类
　　滕王阁集十三卷滕王阁续集【无卷数】
　　蔡士英编士英字伯彦奉天人官至漕运总督宋金元诗永二十卷补遗二卷　选声集三卷附词韵简一卷
　　呉绮选绮见史类
　　凡例曰所选诸篇品骨气味规矩方圆要不与李唐丰格致有天渊之别
　　澄逺堂三世诗存八卷
　　李绳逺编绳逺见史类
　　朱彞尊静志居诗话曰弇州标榜前后五子而外广为四十子若似乎此外无遗贤矣説诗者遇隆万朝士或置不观不知隆庆诸人已力挽呌嚣之习归于平淡而定陵初年人皆修辞琢句出入风雅之林若李伯逺辈尤卓然名家未见万厯初之不及嘉靖季也
　　唐贤三昧集三卷　二家诗选二卷　唐人万首
　　絶句选七卷　古诗选三十二卷　十种唐诗选十七卷　载书图诗一卷　新安二布衣诗八卷王士祯编士祯见史类
　　士祯自序唐贤三昧集曰康熙戊辰春杪归自京师居
　　宸翰堂日取开元天寳诸公篇什读之録其尤隽永超诣者自王右丞而下四十二人为唐贤三昧集合文粹英灵间气诸选诗通为唐诗十选不録李杜二
　　公者仿王介甫百家例也张曲江开盛唐之始韦苏州殿盛唐之终皆不録者已见五言选诗故不重出也
　　昭明文选越裁十一卷
　　洪若皋编若皋见别集类
　　若皋自序曰越裁者时避居越城志地亦志僭也姑苏杨桞枝词一卷
　　汪琬编琬见别集类
　　樵川二家诗四卷
　　朱霞编浙江通志载朱霞建德人顺治乙未进士疑即是人
　　【臣】等谨按樵川为今邵武县二家者宋严羽元黄镇成也各分二卷末附沧浪诗话于后
　　十五家词三十七卷
　　孙黙编黙字无言休宁人
　　【臣】等谨按是编载呉伟业梅村词梁清标棠村词宋琬二乡亭词曹尔堪南溪词王士禄炊闻词尤侗百末词陈世祥含影词黄永溪南词陆可求月湄词邹祗谟丽农词彭孙遹延露词王士祯衍波词董以宁蓉渡词陈维崧乌丝词黄俞玉鳬词凡十五家
　　宋四名家诗【无卷数】
　　周之鳞柴升同编之鳞字雪苍海宁人升字锦川仁和人
　　杨氏五家文钞十二卷
　　杨长世及其从子以叡以俨从孙兆鳯兆年合刻稿也长世字延防瑞金人官兴安县训导以叡字维明邑诸生以俨字维庄贡生兆鳯字尔翔官上饶县训导兆年字尔逢官宜黄县训导
　　宋诗钞一百六卷
　　呉之振编之振见诗集类
　　之振自序曰自明嘉隆后诗家尊唐而黜宋宋人集覆瓿糊壁弃之若不克尽故今日搜购最难得黜宋诗者曰腐此未见宋诗也宋人之诗变化于唐而出其所自得皮毛落尽精神独存不知者或以为腐后人喜其説之省事而地位高也则羣奉腐之一字以废全宋之诗故今之黜宋者皆未见宋诗者也虽见之而不能辨其源流则见与不见等此病不在黜宋而在尊唐葢所尊者嘉隆后之所谓唐而非唐也唐非其唐则宋非其宋以为腐也固宜宋之去唐也近而宋人之用力于唐也尤精以専曹学佺序宋诗谓取材广而命意新不勦袭前人一字然则诗之不腐未有如宋者矣今之尊唐者目未见唐诗之全守嘉隆间固陋之本皆宋人已陈之刍狗践其首脊苏而爨之乆矣顾复取而箧衍文绣之陈陈相因千喙一唱乃所谓腐也譬之脍炙翻故出新极烹芼之巧则为珍美矣三朝三暮数进而不变臭味俱败犹以为珍美也腐乎不腐乎兹选葢尽宋人之长使各极其致故门户甚博不以一説蔽古人非尊宋于唐也欲天下黜宋者得见宋之为宋如此或由是而疑此数百年中文臣老学防居寝食于唐者不翅十倍后人何独于嘉隆之説求一端之合而不可得因忽悟其所以然则是集也未必非唐以后诗道之巫阳也夫
　　翠楼集三卷
　　刘之份编之份字平胜里籍未详
　　诗苑天声二十一篇
　　范良撰良字眉生徽州人




　　皇朝文献通考卷二百三十七
　　钦定四库全书
　　皇朝文献通考卷二百三十八
　　经籍考【二十八】
　　集【总集】
　　练音集补七卷
　　国朝练音集十二卷
　　王辅铭编辅铭字翊思嘉定人
　　【臣】等谨按明翟校以嘉定代有作者而诗篇多防逸遂采宋天圣以迄明治合为一编嘉定本古之练祁市因名曰练音集后板燬于倭仅存钞本辅铭以其遗阙尚多重加采补又选
　　国朝诗人之作另为一集云
　　金华文畧二十卷
　　王崇炳编崇炳见史类
　　例畧曰是书取金华文徴十之五金华文统十之二而益以他书十之三又曰文统之例凡论及兵机政术及为释氏而作者不録
　　毛竒龄序曰金华自顔乌许孜以后多忠孝节烈之士而各有文章在唐则骆丞最着而舒侍郎与冯节度继之顾専以诗名至宋元迄今则道学如吕伯恭史学如陈同甫以及元之金许明之王宋辉煌彪炳指不胜屈然金文未易辑而从前若文统文宪文徴婺书类又多所阙轶崇炳起而选之又得唐中含为之校録云
　　尺牍新语二十四卷
　　徐士俊汪淇同编士俊字野君钱塘人淇见子类蕉雨轩诗余彚选八卷
　　陈澍选澍字雨夏嘉兴人嵗贡生
　　东白堂词选初集十五卷
　　佟世南编世南字梅岑辽阳人
　　名家词钞【无卷数】
　　聂先编先字晋人庐陵人
　　林下词选十四卷
　　周铭选铭字勒山松江人
　　説唐诗二十二卷
　　徐增撰增字子能长洲人
　　百名家诗选八十九卷
　　魏宪编宪字惟度福凊人
　　皇清诗选三十卷
　　孙鋐编鋐字思九江南华亭人
　　例畧曰论诗者必规摹初盛诚类优孟衣冠然使挟其佻巧之姿曼音促节以为得中晚之秘则风斯下矣又曰数年以来又家南山而户剑南矣在彼天真烂漫畦径都絶此诚诗家上乗倘不衫不履面目頽唐或大袖方袍迂濶可厌辄欲夺宋人之席防何不见絶于七子耶
　　国雅初集【无卷数】
　　陈允衡编允衡见史类
　　宋诗删二十五卷
　　顾贞观编贞观字华封无锡人由监生考授秘书院中书中康熙丙午举人迁典籍
　　厯朝赋格十五卷
　　陆葇编葇字义山平湖人康熙丁未进士授内阁典籍己未
　　召试博学鸿词改翰林院编修官至内阁学士兼礼部侍
　　郎
　　续垂棘编三集十卷四集九卷
　　范鄗鼎编鄗鼎见史类
　　【臣】等谨按鄗鼎父芸茂尝选辑山西之文二十卷题曰晋国垂棘鄗鼎因依例彚辑其乡近人之文以续之前后共为四集今仅存者惟三四两集焉传是楼宋人小集【无卷数】
　　不着编辑者名氏
　　戴范云跋曰是昆山徐氏所辑故仍题之曰传是楼宋人小集
　　榕村讲授三卷　古文精藻二卷
　　李光地编光地见经类
　　羣雅集十二卷
　　李振裕编振裕见别集类
</div>
    <div class="pagination">
<a href="皇朝文献通考_page649.html">上一页</a><span>...</span><a href="皇朝文献通考_page645.html">645</a><a href="皇朝文献通考_page646.html">646</a><a href="皇朝文献通考_page647.html">647</a><a href="皇朝文献通考_page648.html">648</a><a href="皇朝文献通考_page649.html">649</a><span class="current-page">650</span><a href="皇朝文献通考_page651.html">651</a><a href="皇朝文献通考_page652.html">652</a><a href="皇朝文献通考_page653.html">653</a><a href="皇朝文献通考_page654.html">654</a><a href="皇朝文献通考_page655.html">655</a><span>...</span><a href="皇朝文献通考_page651.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
