<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 207 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 207 页/共 1125 页</h1>
    <div class="content"> 礼 宋会要辑稿 礼四五 宴享二:杂宴 见辞免宴 
      
见辞免宴
【宋会要】
高宗绍兴四年九月二十八日，诏今后将相见辞并免开宴，候车驾还京日依仪制。是时以知枢密院赵鼎都督川陕荆襄诸军事朝辞赵鼎：原作「随鼎」，据《宋史》卷二一三《宰辅表》四改。，合门循故事申审，故有是诏。 
 礼 宋会要辑稿 礼四五 宴享三:杂宴 坤成节宴 
      
宴享三:杂宴
坤成节宴
【宋会要】
      
神宗元丰八年四月十二日，诏：恭以太皇太后七月十六日生辰为坤成节。 
哲宗元佑元年七月坤成节，群臣及辽使诣内东门拜表称贺，罢上寿赐宴，不作乐。 
二年七月坤成节，群臣、辽使诣崇政殿上寿如仪。以大雨罢宴。 
三年七月坤成节，群臣及辽使诣内东门拜表称贺，罢上寿并宴，以魏王頵在殡故也。 
四年七月坤成节，群臣及辽使诣崇政殿上寿如仪。十八日，宴于集英殿。 
五年、六年、七年坤成节，群臣及辽使上寿崇政殿，以雨罢宴。
 礼 宋会要辑稿 礼四五 宴享三:杂宴 大祀庆成宴 
      
大祀庆成宴
【宋会要】
大中祥符元年十月二十六日，封禅礼毕，宴文武百官卿监以上于穆清殿。是日，东封赦书：「应西京诸州、府、军、监，并赐酺三日，官给其费。」 
十一月二日，御(充)[兖]州之子城门楼观酺，凡三日。赐楼名曰「回銮覃庆」。楼前起露台，列山车、棚车、彩船以载乐，从臣侍座，兖州父老、诸道进奉使、蕃客等宴于楼下，赐父老绵袍、茶、帛有差。 
三日，并赐宰臣、亲王、百官宴于延圣寺。 
七日，东封还，驻郓州，宴百官于行宫。八日，又宴从臣于升中延福楼。 
十二日，次濮州，宴从臣、父老于告成均庆楼。 
十四日，次澶州，宴从臣、父老于驻跸延禧殿。 
十五日，驻澶州，赐酺宴于行宫之南彩殿。 
十六日，宴知澶州、永清军节度使周莹于行宫，又宴从臣、父老于韦城县行宫南北亭。 
十七日，宴从臣、父老于长垣县行宫东北亭。 
二十六日，诏并、代别赐酺三日。时使臣言，前设酺宴不丰，军校皆不预会故也。 
十二月二十五日，诏以(丰)[封]禅礼成，赐东京酺五日，以来年二月五日为始。 
二年春，京师愆雨，右仆射张齐贤上言贤：原作「言」，据《宋史》卷二六五《张齐贤传》改。：「宴乐，阳事也。甫经上元，将事酺饮，请俟雨足。」乃诏权罢酺宴。及降雨，遂举前诏，仍以三月十六日为始。 
正月七日，对宗室辅臣于后苑便殿，赐袭衣、金带、器币，遂宴于崇政殿，射于太清楼下，以封禅庆成故也。 
咸平二年十一月八日，以南郊坛毕，宴近臣于李沆第。自后凡大礼毕，皆就私第赐会。 
四年十一月十四日，大宴。先是，有司言郊祀礼毕当宴群臣，选用十六日、二十日。帝曰：「故许国长公主以十五日发引在涂，情所不忍。」辅臣曰：「王者礼绝期丧，历代无所避。月内更无良日，倘赐宴稽迟，恐滞四方使客。」帝曰：「礼所以节人情，和上下，行之即为例。」遂改用是日。
 礼 宋会要辑稿 礼四五 宴享三:杂宴 进士宴 
      
进士宴
【宋会要】
大中祥符二年七月十一日，遣入内都知邓永迁赐新及第进士梁固等 
      
宴于琼林苑，帝作五言六韵诗赐之。时学士杨亿请朝假，谕旨令赴。
 礼 宋会要辑稿 礼四五 宴享三:杂宴 修书宴 
      
修书宴
【宋会要】
景德三年十月二十八日，赐监修国史、宰臣王旦等宴于修史院，以始事也。 
天圣六年十二月二十三日，赐辅臣、两制、学士、待制、馆阁官宴于崇文院。宰臣韩琦以下刻石记于院之西壁。先是，崇文院白本书岁久多蠹，又散失不完，乃诏馆阁各置编定编校官一员，据崇文院总目收聚遗逸，刊正谬讹而补写之。又以黄纸写别本，以绝蠹败。至是写校毕，凡黄本六千四百九十六卷，白本二千九百五十四卷，上之而赐会。 
熙宁二年八月四日，以《两朝实录》成，宴近臣于垂拱殿。修撰、检讨官预。 
元丰五年七月二十八日，《两朝国史》成，宴垂拱殿。
 礼 宋会要辑稿 礼四五 宴享三:杂宴 讲书宴 
      
讲书宴
【宋会要】
真宗咸平五年正月二十日，宴宗室、侍读、侍讲学士、王府官于崇政殿。先是，帝听政之暇，命邢昺讲《左氏传》，至是毕，故有兹会。赐昺及侍讲夏侯峤等器帛，昺加袭衣、金带。 
大中祥符二年五月十三日，宴广平公德彝等及侍教时大雅于本宫，以讲书终篇。 
仁宗天圣五年十月十四日，以讲《礼记》毕，诏辅臣、两制赐宴崇政殿。翌日，两制、馆阁并进诗。 
宝元二年十月二十三日，以讲《左氏春秋》、读《正说》毕，曲宴近臣于崇政殿，讲读官仍赐以器币。 
十一月六日，以皇子生，宴辅臣、宗室于太清楼，读《三朝宝训》，赐御诗。又出《宝元天人祥异书》示辅臣，其书盖帝集天帝辰纬云气杂占，离为十卷。 
庆历二年四月二十五日，以说书彻，宴近臣、宗室于崇政殿。 
五年十一月十七日，以讲《毛诗》彻，宴近臣、宗室及讲读官于崇政殿，赐花作乐，从官皆献诗颂。 
哲宗元佑二年九月十五日，赐宰臣、执政、经筵官宴于东宫，上亲书唐人诗分赐之，以讲《论语》终故也。翌日，吕公着以谢赐宴及御书，太皇太后曰：「皇帝天资聪敏，宫中惟好学，昨日所赐，欲卿等知此。」 
绍兴十六年三月二十三日，赐侍读、侍讲、修注以下御筵于皇城司。二十七年十月十三日，赐于本司，用化成殿等乐，仍遣中使赐香茶，皆以经筵终篇也。 
二十三年十月二十一日，经筵讲《尚书》终篇，翌日，赐宰执、侍讲、侍读、修注官宴于秘书省。
 礼 宋会要辑稿 礼四五 宴享三:杂宴 观书宴 
      
观书宴
【宋会要】
太宗淳化元年八月一日，赐宴于秘阁，右仆射李昉、吏部尚书宋琪、左散骑常侍徐铉及翰林学士、诸曹侍郎、给事、谏议、舍人皆预。出图籍令众观，尽醉而罢。 
二日，召权御史中丞王化基及三馆学士，赐宴于秘阁。 
二 
      
年十二月二十五日，翰林学士承旨苏易简于本院会学士韩丕、毕士安、秘书监李至、史馆修撰杨徽之、梁周翰、知制诰柴成务、吕佑之、钱若水、王旦、直秘阁潘慎修、翰林侍书王着、侍读吕文仲等，观御飞白书。帝闻之，赐上尊酒，太官设盛馔。至等各赋诗以纪其事，宰相李昉、张齐贤、参知政事贾黄中、李沆亦赋诗以贻易简。先是，帝御飞白书「玉堂之署」四字并三体书诗赐之，易简会近列同观，因赐会焉。 
三年八月七日，诏辅臣、从官观新秘阁，赐上尊酒，太官供膳，遣中使赍御飞白书「秘阁」二字以赐李至。宰臣李昉等相率诣使殿称谢，退就饮宴，三馆学士皆预。 
咸平五年十月十七日，诏近臣观书，曲宴于龙图阁。阁之四壁设五经图，阁上藏太宗书帖三千七百五十卷。又幸崇和殿，殿之后阁悉藏本朝名臣文集。次御资政殿，殿壁有杨相如《政要论》，帝作七言诗，侍臣皆赋。 
景德二年四月二十一日，幸龙图阁，近臣毕从。又诏直昭文馆种放预焉。阅太(常)[宗]御书，又观诸阁书画，宴于崇政殿。帝作五言诗，从臣皆赋，命李宗谔、杨亿作序。 
大中祥符二年九月二十六日，诏宗室观书，赐宴龙图阁。 
三年正月二十八日，诏近臣观龙图阁太宗御书及四部书籍，又至阁西观画。帝顾谓马知节曰：「闻卿别画，可尽评之。」知节以古今工拙对，即赐酒于阁下。帝作《观书》、《开宴》五言诗，令即席皆赋。 
八月八日，诏近臣观书于龙图阁，观瑞物于崇和殿，遂宴于资政殿，帝作七言诗，从臣即席皆赋。初观瑞物，史官晁迥、杨亿曰：「此并圣朝受命之符，不可不载于史册，望内降名件付修国史院。」许之。 
四年十月二十八日，诏辅臣至苑中山亭观太宗圣制、四部群书。又至玉宸殿佛阁焚香，历东西洞，观古今书，读圣制《书籍记》石。帝作五言诗，王旦等即席皆赋。 
五年十二月十四日，诏近臣至龙图阁阅书、开宴，观新修宣德、述古二殿。又幸资政殿。帝作七言诗，命即席皆赋。 
六年七月二十九日，诏辅臣观粟于后苑御山子，观御制文，阅御书及《嘉禾图》，赐饮。是日，皇子从游。 
七年三月十日，诏辅臣于玉宸殿观太宗圣文神翰，赐宴。又临曲水浮觞，小黄门奏乐，帝作《观书》、《流杯》诗二首，侍臣皆赋。 
四月十四日，诏宰臣、文武百官诣国子监，观太宗御集、御书及新刻圣制论辨赐近臣，宴于本监。 
八年四月一日，诏辅臣观书于玉宸殿，吏部尚书王钦若、户部尚书陈尧叟、刑部尚书兼御史中丞冯拯、兵部侍郎赵安仁预焉。始观太宗御书，移御别殿，观御制《皇》、《王》、《帝》「王」、「帝」字互倒，据《长编》卷八四、《玉海》卷三二乙。、《霸》及《良臣》、《正臣》、《忠臣》、《奸臣》、《权臣》等论。复幸水轩垂钓，命侍臣赋诗，各赐袭衣、金带、器币。 
九年二月二十七日，诏近臣于后苑翔鸾阁观太宗御书，移幸流杯殿泛觞，登象 
      
瀛山翠芳亭，遂宴于玉宸殿。殿在苑中，密近宫禁，帝优宠辅臣，每大礼庆成礼：原作「讲」，据《长编》卷八六改。，从容一召至焉召：原作「言口」，据《长编》卷八六改。。令两制皆预，特恩也。 
三月四日，诏宗室观书，宴于玉宸殿。 
十一月二十三日，诏辅臣、学士、待制以上，管军节度使、驸马都尉、刺史以上，观书龙图阁，特诏秘书监杨亿、知杂御史吕夷简、直龙图阁冯元预宴。帝作《观书》七言六韵诗二首，分赐辅〔臣〕王旦、宗室元墦以下；又作七言四韵诗三首，分赐学士晁迥、殿前曹灿已下。命儒臣即席皆赋。 
天禧元年九月二十九日，以寿春郡王读《论语》第九卷毕，宴王友于资善堂。 
二年十一月十三日，诏近臣至后苑太清楼，观太宗御书及圣制群书，赐宴楼下。 
三年九月二十三日，诏宗室、辅臣、学士、三司使副、尚书丞郎、给谏、舍人、待制、直龙图阁对于清景殿。出赐皇太子御制及国史、实录、太宗御集、四部书示侍从臣，遂宴于殿内。 
四年十一月十一日，御龙图阁，诏近臣观书，宴于资政殿。 
五年四月十六日，诏近臣、馆阁官诣天章阁观御书，遂宴于群玉殿。 
四月，召近臣、馆阁、三司、京府诣天章阁，观御书、御集，遂宴于群玉殿。 
天圣八年八月六日，诏辅臣、两(朝)[省]待制以上、宗室并驸马都尉天章阁观御书，元真殿观瑞谷，赐宴于蕊殊殿。宰臣以下赋诗，教坊作乐，观优，酒九行罢。 
嘉佑七年十二月二十三日，幸龙图阁、天章阁，召辅臣至待制、三司副使以上，及台谏官、皇子、宗室、驸马都尉、管军臣僚，观三圣御书。又幸宝文阁。帝亲为飞白书以分赐从臣，仍出御制《观书》诗一首赐近臣，继和，遂宴群玉殿。是日，传诏翰林学士王珪撰诗序，刊石于宝文阁。
 礼 宋会要辑稿 礼四五 宴享三:杂宴 赏花钓鱼宴 
</div>
    <div class="pagination">
<a href="宋会要辑稿_page206.html">上一页</a><span>...</span><a href="宋会要辑稿_page202.html">202</a><a href="宋会要辑稿_page203.html">203</a><a href="宋会要辑稿_page204.html">204</a><a href="宋会要辑稿_page205.html">205</a><a href="宋会要辑稿_page206.html">206</a><span class="current-page">207</span><a href="宋会要辑稿_page208.html">208</a><a href="宋会要辑稿_page209.html">209</a><a href="宋会要辑稿_page210.html">210</a><a href="宋会要辑稿_page211.html">211</a><a href="宋会要辑稿_page212.html">212</a><span>...</span><a href="宋会要辑稿_page208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
