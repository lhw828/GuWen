<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 546 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 546 页/共 1125 页</h1>
    <div class="content">闰六月，诏：「广南、西川京朝幕职州县官丁忧离任，情愿管押纲运者并听，仍给驿券。」
九年正月，令内藏库应诸州上供匹帛，内有些少损坏者，更不退还诸州。初，中使江德明勾当库，咤言：「自来纲辇中有污损者悉付逐州区断。昨自去秋已来，诸道急于辇运上京，欲望有损坏者，悉免退还区罚。」帝曰「德明此奏，颇有所长。」故从之。 
二月，诏：「如闻广南上供纲运悉令官健护送至阙，颇亦劳止。自今令至虔州代之。」 
四月，江淮发运使李溥言：「今年初，运七十一纲粮斛百二十五万三千六百六十余石，自前逐纲一员管押，既钤辖不逮，遂多盗窃官物。今以三纲并而为一，则监主之人功二，俾通管之，则纲船前后得人拘辖，可减盗窃。内奉职大将三人同押当七十二纲粮斛四十九万石，纳外止欠二百石，窃取既少，则大减刑责。押纲人乞第赐缗钱。」从之。 
六月，诏：「清河并江湖纲运稍工盗取官物，却以他物拌和，有人告诉者，如一船内只拌和数少，不曾故意沈溺舟船者，只将已拌和却盐、粮官物硕数目估价直，每一千省，支与告事人赏钱百文，如估直至五百千已上者，止给赏钱五十千；若估价不及一千者，亦依一千例支赏。并以系省钱充。」先是，李溥上言：「元 ：应盗官物并杂以他物，及故为侥幸沉溺舟船者，如有人告获，每一船给赏钱三十千；二船，四十千；三船已上，五十千。官司执是法以罪，而不分轻重之差，乞别行条约。」故有是诏。 
天禧元年正月，诏：「漕运之务，虽国计以攸资；舟楫之劳，谅人功而可恤。其江、淮等处上供斛，特权罢今年春运一次。」 
六月，江淮、两浙发运司言：「真州等处转般仓及江浙上供米二百七十余万斛，欲留逐处，以济阙乏。」从之。 
七月，知许州向敏中言：「京西转运司支拨均、襄、房、邓州军见钱于许州下卸，支与西京及诸州充备收籴斛。先准见钱不得令递铺递若若：疑当作「入」。，止差衙前破官钱雇脚般载，自是衙前人咤般钱陪补。破产者甚众。况至襄至许，香药递铺别无大段纲运，其计度收籴斛价钱，欲乞权且入香药递铺递至许州下卸，候转递诸州籴斛价钱有备，即依旧制。」从之。 
十一月十二日，诏：「京东、西、河东、河北、陕西、淮南等路州军上供纲运，陆路至京者在道苦寒，宜分差使臣驰驿往逐州，应有纲运到处，悉令准数交纳，置库收管。其部送牙校当给日食者勿停留，至来春辇送赴阙。」 
十五日按：《长编》卷九○系此诏于十二月。，诏：「河东沿边诸州军，河外麟、府州州：原无，据《长编》卷九○补。，岁调 
     
民辇送刍粮者，宜令特免一年。」 
八月十一日此系年疑误，或为错简。，诏江淮发运司漕米三万硕，由海路送登、潍、密州。 
十二月，淮南江浙荆湖制置发运使黄震言：「承前诸州米纲少欠，其部送官员悉均偿欠数。望令自今止勒元部纲牙校等均偿。」从之，官员显有侵欺者乃偿。 
是月，都大巡检汴口堤岸张君平言：「淮南、两浙、荆湖、广南、福建路杂般纲运军士，望自今相度地里，就本处并给缘路日食，免费近京仓粮。」诏付三司定夺以闻。 
二年正月，荆湖北路转运使王吉长言：「纲运所过州军，多给大小麦为兵健日食，望令自今并支粳米。」从之。 
二月，诏御河押运三司大将、军将、殿侍并见在本河押运人员等，并令于元定二十万物色上更添五万，共作二十五万。如三年前满得替，自能于装发去处认数装般，及得二十五万数，即依例引见酬奖。或内有元差诸处衙前请般物色，其押运大将、军将、殿侍等只是管押纲船，不曾任数装般官物，亦须及得三十万数，别无损湿少欠、抛失违程及杂犯罪愆，亦许依例引见酬奖。」 
四月，江淮、两浙发运司言：「今春发诸州军银、帛、丝、绵五十五万五千，计粮储四百七十万硕上供。帝曰：「江淮方稔，宜令更留三二百万硕以充军粮，免其扰民。」从之。 
闰四月，诏：「三司所般布帛除已般辇外，所余者并于水路般运上京，无复差辍车乘。」 
六月，三司言：「汴河纲船除二百五十料至三百五十料者，已自楚州五运、泗州六运，更不增力胜斛，其四百料已上至五百料纲船，欲令并增力胜。」从之。 
九月十八日，诏三班使臣部送益州纲运至荆南无遗阙者，自今每运赐钱十五千，三司军大将十千。 
二十八日，三司言：「江、淮、两浙、荆湖五路押纲殿侍，自来不许般家，望自今许挈家随行，所贵就得请受，益用励心。」从之。 
十月七日，三门白波发运使杜詹言：「自今有抛失收救到盐、粮及诸官物，许本司差随处地分官员躬亲点检送官。」从之。 
十九日，淮南江浙荆湖制置发运使贾琮等言：「纲运兵梢多是盗拆舟船板木货鬻梢：原作「稍」，据本书食货四六之六改。，致官纲于江河行运阙少，动使多致 虞。望下开封府、发运司、诸路转运司，令遍行指挥逐处排岸司及地分巡警军人常功察举。」从之。 
十一月，诏诸路州、府、军、监：「自今后应起发上京纲运，所差咤便押纲得替幕职、州县官等，并给与驿券，仍令起发纲运州军责勒文状，委得在路躬亲钤辖，依程赴京，不得取便别路行。犯者，从违制定断。」初，邵武军得替司法参军路在押纲赴京，而中路擅自离去，为本军所奏，故条约之。 
三年正月，殿中侍御史王臻请下发运司，自今粮纲十分，人七分差兵士三分给和雇工钱。诏：「今令多差军士相兼，勿得专雇人夫，仍令转运使提举。」 
十一月，诏：「荆湖、江、浙、淮南水路纲运自来随舡动使 
     
及铺衬苫盖之类，官量给数，余并纲官等率掠兵士。委自转运司及制置发运司，应纲舡动使铺衬苫盖物，并从官给，不得更令兵士出辨。」 
四年三月，三司言：「前诏江、淮、两浙、荆湖五路部纲殿侍，听挈家属随纲，其鳪民、石塘、广济广：原作「唐」，据《长编》卷九五改。、黄黄：原无，据《长编》卷九五补。、御、蔡河押薪炭者，亦望如前诏。」从之。 
十一月，诏罢河东沿边州军明年转般刍粮，以本路转运司言边储有备故么。 
五年八月，三司使李士衡言：「京西、河北转运司元规度于河东晋州发斛三十万赴滑州，山路艰险，虑或谷期。欲止于滑州通利军入中，优给其直。」从之。 
十月，诏奖淮南江浙荆湖发运使周寔，以其自春至冬，运上供米凡六百余万硕故么。 
干兴元年三月，仁宗即位，未改元。三司言：「两浙、荆湖产茶州军，准大中祥待二年 原书天头注云：「『二』一作『三』。」，须预辨人船，及时计纲，发赴合纳榷务下卸，不得积留在彼，损恶官茶，及有误出卖，亏失课程。诸州军近年多不依限起发，欲乞明立科条，须限当年江河水势未落日前，尽赴逐榷务交纳，不得延至秋冬，致水小阻滞。如今后公然怠慢，不预计置般送，致有谷违，并委制置司取勘官吏情罪，内干系人依法区断，命官、使臣取裁。」从之。 
十二月，上封者言：「两川四路物帛纲运，每日递铺常有积压，主持人等般运苦辛，科率之时，不无劳扰。国家取之无穷，使蜀中物价何由平贱 望以两川所发纲运一年计其数，于内详酌不急之物可与减放三二分，庶使远民宽裕，圣泽普均。」诏三司定夺闻奏。三司言：「两川匹帛，自来计度每年圣节、端午、十月一内人春冬衣赐并准备非时传宣取索及国信往来兼应副南郊支用绫罗、锦绮、鹿胎、透背、欹正、生白、大小绫花、纱绢等，下益、梓州两路织买出染，并逐州依么例于出产州军逐旋计纲起发上京，于内藏库送纳。今详所陈，乞与减二三分，诚为便民。其如国家年计支费不少，若或减省，深虑阙供。今定夺除锦三十五段全减不织造外，其余欲且依旧，其绢、布、紬、丝、绵自来于益、梓、利、夔四路转运司辖下州军每年买纳辖：原作「转」，原书天头注云：「转一作辖。」据改。，除应副陕西、河东、京西转运司及本路州军衣赐支遣外，如有剩数，即令逐州军差人管押上京送纳，每年省司元不抛桩定上京数目。所有自西川水路起发布帛六十六万疋，赴荆南水路转般上京，并要应副在京并京西州军衣赐支遣，今定夺难议减省，欲且依旧。」从之。 
仁宗天圣元年三月，三司言：「提点仓场所奏请事件，内纲运载斛上京，内有湿润，即监 梢工梢：原作「稍」，据本书食货四六之七改。下同。、纲官摊干，比元样受纳。若无欺弊，从不应为重断纳外，有少欠，亦取勘情弊，依条施行。省司看详粮纲梢工、纲官湿润斛已有条例断遣外，押纲人员未有条贯，欲乞今后如有湿润斛船五只以上，其押纲殿侍、军大将笞二十，三只功一等， 
     
罪止杖六十。委排岸司勘罪，申解赴省断遣。如一年内两为湿润斛该杖者，即勒下。每装发纲运，委知州、通判或本判官、兵马都监、监押、排岸使臣、在仓提点两平量，不得亏损纲运。许押纲人员指索布袋封记，乞行盘量，如实比元样亏少，并勘逐元装发仓分监专等情罪依条施行。又自京至泗州，催纲更不差使臣三人，只令内侍曾继华乘递马往来觉察，催促纲运，巡捉偷籴拌和。提点沿河地分都监、监押、巡检、催纲使臣、令佐等依先降编敕施行敕：原无，据本书食货四六之七补。。仍令各置历，每巡捉到公事，并令所属州军批书，候得替，缴连申奏，量与酬奖，违者勘罪闻奏。又每纲船至雍邱，令本县兵马都监具过桥牒报东排岸司，预定下卸仓分，及委排岸司候到，差人勾催，不得住滞隔蓦。如违，许人陈告，不虚，支赏钱五千以下。 抽税力胜钱充排岸司，官吏并当严断。又自今起运时，选差使臣、忠佐二人监催下卸，搜检空船，不得隐藏官物。沿河排那泊处，除押纲人员船外，不得存留灯火，偷籴拌和。或纲船津漏，勒兵梢走报押纲人员，取灯火与地分巡检同共觑步，爱护官物，不管 虞。新城外委巡检，开封、陈留界、汴河兼巡捉催纲使臣依此施行。押纲人员能自部辖缉捉梢工，爱护官物，不至入水拌和，每运仓司看验，并是干圆，即令批上印纸照证，至得替，一界并不曾有斛湿润，更与押纲一次。其年终般过斛地里合该酬奖人数，不在此限。如或不切用心钤辖，稍有彰露，即依法科罚。」并从之。 
四月，诏：「淮南居河路县分，应造下土佩土缠拟要卖与纲运拌和斛人等，已有天禧五年十二月条贯，自今仍许邻人及诸色人告捉送官，勘逐不虚，并支与赏钱十千，以犯事人家豹充。虑断遣后，与旧居止处人别生雠嫌，移送邻近州县不居河路去处居住。邻人知而不告，别致彰露，并重行科断。如不知情知：原作「上」，据本书食货四六之七改。，止从不觉察于杖六十条断遣。」 
五月，诏：「自今般盐船至京交纳数足外，元破在路耗盐每席二斤半，数内却能爱护，不致抛撒致：原作「至」，据本书食货四六之七改。，留得耗盐，于十分中量破二分等第支与押纲人员等充赏。每收五席，只以一席钱均给，押纲省员数、侍纲官等每人二千，副纲一千，梢工每席二百文。其人员、纲副收到五席已下，梢工收到一席已下，更不支赏，人员并纲副须是全纲，逐船各有出剩，即依此支赏。若或纲内虽船数出剩，其余船却有少欠，不在支给之限。」 
是月，三司言：「黄、汴河勾当使臣年满得替，裁种榆柳及得元条例，与家便差遣。其缘汴河都监监官等每有纲运经过，并不钤辖断绝，乞今后各令于地分内催促纲运，依日限出地分及令本处使臣递相置历抄上到发月日，候催促出地分，于界首使臣处印押。如内有故住却日数，亦须开说，即不 
     
得妄外取索纲运申报。候得替，除栽种到榆柳及充条数目外，须是将催过纲船月日抄上历子，令州府与栽种榆柳一处缴连申奏，及捉到偷籴拌和斛及少数目系甚刑名断遣，批书分明，方与酬奖。」从之。 
三司盐铁副使俞献可言：「乞下陕府西路转运司指挥凤州或凤翔，每川陕纲运到驿，令税务监官每十担计抽拣一两担，如有影带匹帛，尽底点检勘罪，依条施行。」从之。 
七月七月：疑当作「六月」。，三司言：「陕西路转运司奏：辖下沿边四路州军大屯军马，每年支拨军须物色万数不少，逐州军所管衙前人数又多，例各一年两次差遣。当司相度，欲依河东转运司例，每年于在京务差拨骆二百头，差殿侍或三司军大将四人，每人分骆五十头，就近于草放牧地喂养，准备沿边州军缓急少阙军须物色，立便抽差部辖管认般送应副，不至挠民。诏下三司定夺。省司检会：「在京见管骆无多，即目在石州牧放未回。今欲先于石州见牧放数内就近支拨百头赴陕西交割，即令本路破系省钱收买，就华州华阴县界泉店牧放，其军大将即从省司差。应有钤辖事件，并依河东路骆般运条例。」从之。 
七月，诏：「自今汴河粮纲到京纳外少欠，除依例给限填，内不足，许将纲梢等合请粮食令排岸司勾索随纲券历点检，具合请人数则例送粮料院，据见管人合请粮食数目明白批勘声说坐仓不请充填欠数，仍当日内依历具逐人名下粮斛色额硕印书公文送排岸司照会销欠外，有剩数，即令向下勘请，不得在京批勘。若填外尚有少欠，即依条施行。」 
八月，诏：「淮南、江浙、荆湖逐年起发上京斛，近多不及元定额数，宜令逐路转运司依先降敕命所定年额合般斛数目，预先计度，用心擘画，须管敷及年额。仍发运司不住提举催促，不得更致亏少。」 
十月，淮南江浙荆湖制置都大发运使赵贺言：「荆湖、江浙路逐年起发粮斛、钱宝并茶货、盐货不少，全藉纲运往回疾速，方获辨及。却被沿路经过税务不便点检发遣，多是住滞，深见妨滞行运。欲乞严戒沿江河州军商税务，自今纲运经过，如敢住滞，并乞勘罪断遣。仍据住滞日分虚食请受摊陪，监官亦勘罪行遣。」从之。 
二年五月，诏：「蜀州四县折纳夏秋税布，从来止令本州岛打角差夫般往新津县堆贮，候交与押纲人员、使臣入船下往嘉州，合并起发，所差人夫倍多扰费民力。自今止令新津县置库受纳，候及数目，就彼计纲打角，支与水路纲运起发。合销库屋下蜀州修盖，逐年依条差专副，只委新津知县、监押同受纳。」 
十月，诏：「应外处请赏给折支物色，自来管押使臣三班院差定，虑不知外处差人等候，同共请领，妨滞起发。自今三班院应承受得密县札子，并书凿到院月 
      
日时辰，于当日或次日定差，当降宣命。如谷迟，勾押官已下当勘罪施行。」 
二年十月，三司言：「御河牵驾粮船兵士，每年至纲船守冻住运，放归本营歇泊。」从之。
十二月，诏：「真、楚、泗三州排岸使臣，并令发运司同罪保举，与当亲民差遣。」 
三年十月十二日，诏：「江淮南、两浙、荆湖沿江府河州军排岸、催纲、巡检使臣，自今纲船到地分，画时审看风色，催促起离，不得勒住。今供到发文字及勾索行程批书，实有沿路阻滞本纲将到行程，即依条保明批书发遣。如更故违，或乞觅钱物，其干系人并乞依条勘断。又逐处转般仓监官须是公平装卸，不得大纳小支，收到出剩，不得批上历子。至替日，但一界给纳了当，即特与酬奖。应辖下州军每遇装发粮纲，先勒押纲人员入敖看验斛，如是凉冷，即责纲众结罪文状装发；若斛发热，即仓司并役人力般腾出敖，就廊屋滩浪冷定后装发。又和籴斛装发至卸纳仓场，如验得麤弱不堪上供，即委知州、通判入仓同与监官集纲梢人员对众看验梢：原作「稍」，据本书食货四六之八改。，如实麤弱不堪，即勒行人估定纽计亏官价钱并枉费般辇请受，牒元籴州军勘断。监专、级于合分摊人名下剥纳入官，虽遇赦恩，不得除放。」 
二十三日，三门白波发运使张慎言：「纲运每有抛失官物，么例取冯地分村耆并全纲人照证，结军令罪保明，除破官物。窃详编 止说先取责全纲上下递相保明军令罪状，即与本县官员觉察保证。深虑村耆与纲司扶同欺弊。乞自今有诸纲抛失盐粮、梢柴诸物，令本司差所属县分令佐亲诣抛失处觉察有无情弊，保明关报本司，所贵照据分明，免有欺弊。」从之。 
二十七日，舒州言：「睆口都盐仓自来差殿侍、三司军将押纲到彼下卸，本州岛止差里正、军将交纳。每一界计盐百余万斤，自干兴元年以前，累界支卖漏底例皆欠折钱一二千贯，盖是押运人员欺以乡民、里正生 ，多将盐货侵偷货卖，或入杂拌和，欹压秤势，斤两不足，是致交纳后渐次销折。自天圣元年后来，擘画将衙前职员自都知、兵马使、都押衙已下至通引官已上，以职名资次与里正、军将新人相兼勾当，并得斤两齐足，无伴和之弊，逐界盐仓支赏了当，仍有出剩。又本镇卖盐课利，比附递年增至三五倍，乞下本州岛常切遵依。」从之。 
十二月十二日，诏：「自今装载扬扬：原作「杨」，据本书食货四六之九改。、楚、通、泰、真、滁、海、濠州、高邮、涟水军等处税仓和籴斛，并依装转般仓斛空重力胜例，并以船力胜五十硕为准，实装细色斛四十硕，与破牵驾兵士一名。其空船亦依差装转般仓例。」 
二十四日，诏：「自今应请般小河运粮盐人员坐船，许令只装一半官物，余一半即令乘载家计物色，所贵人员易为部辖，免致兵梢论诉。」 
四年五月二十一日，诏制置发运司：「两浙装盐舟船合 
      
用铺衬荷叶芦C  等物，旧止令兵梢出备，以此之故，多有率掠，及别致侵盗官物。自今并从官给。」
咸平、景德中，发运司递年上供斛不过四百五十万，是时江淮人民富乐，国家储蓄有备。其后本司惟务添及万数，以为劳绩，比至近年、上供已及六百五十万。欲乞先勘会在京见管斛数，即于咸平、景德已来逐年上供数内酌中取一年立为定额。」诏下三司详定。三司言：「勘会在京所支人粮马料斛万数浩大，全藉向南诸路船般应副，今欲酌中于天圣元年额定船般斛六百万硕上供数内权减五十万硕 闰五月，臣僚上言：「经过荆湖、江淮四路州军，体问逐州在市米价，或七八十，有至百文足者。率言州县和籴场紧急欲籴及万数，充郡秋税斛上供，小民阙食。伏原书天头注云：「副本有《玉海》一条附注。」，起自天圣五年后，每年以五百五十万硕为额。」从之。 
十一月，诏：「温州所支纲运兵梢、纲官转海至明州添支米，人日一升半。元破四十五日，内有船或遇便风时月别无阻滞，及军梢用心挽驾，转海行运，不约日限到明州本镇，其余日添支米旧合回纳，自今与免 筭填官，一例消破。」 
十二月，河北转运司言：「德州将陵知县张存申：昨拨定额殿侍黄志、盖玉、冯信、张荣、王克明等五纲赴县交装支下保、赵州、安肃、信安、顺安军斛，内有张荣经今半年，并未曾到县；冯信曾装斛一转赴顺安军，又却于别州军装载杂物过往向南州军，今及四月有余未回。体问得止是押纲人员避见装载斛，多于逐州军私相计会截拨装般钱帛杂物，务要万数益多，苟求迁转，遂致沿河州县斛积压年深，枉有陈损，盖条约未备，咤缘为奸。欲乞检详御河押纲人员条例，于三年所般三十万官物数中别定，须得兼载斛三万已上，如般过钱帛杂物万数虽多，亦不得准折充数。如此，不惟止绝得纲船辇运幸门，兼向去沿河州军亦可广谋计置。当司相度，欲依张存所申，其般三十万官物数中须令兼般斛三万石，方得理为酬奖。」事下三司：「勘会河北沿边居河路州军所要支赡军储，自来全藉潮、御河相兼辇运般供，欲自今押运省员、殿侍三年内般辇诸官物数中，斛须是般及细色军粮三万石已上；如般粗色，即依仓式例准折。[所]贵使押纲人员各自用心，趁逐般辇军粮，应副沿边支用。」从之。 
天圣五年二月，京西转运司言：「唐、汝、随、郢州、光化军月收诸色课利钱除留州支遣外，其余自来并入香药递赴许州下卸，应副以北州军籴买粮斛及诸般支用。自编敕条贯后，不得入香药递铺般运，诸州军止差衙前支官钱雇脚般载，陪备钱物，或致破产。勘会均、襄、房、邓州军钱已许入香药递铺转送外，上件诸州军欲乞依例。」从之。 
五年八月，江淮发运司言：「管 
      
押汴河粮纲殿侍、军大将准条：四百料至五百料纲船，自今楚州般得四运斛及三万六千石已上，泗州般得五运斛及四万二千石已上，到京卸纳了足，及经冬短般，至年终，无抛失欠少，即依条酬奖。近年诸纲才般及一两运斛，便于逐处排岸司侥求借拨别纲舟船相添般运，要趁酬奖。本司见行拨并汴河，每五百料船二十五只为一纲，四百料船三十只为一纲，应副趁办酬奖办：原作「辨」，据本书食货四六之一○改。。欲乞今后汴河粮纲不得更于逐处排岸司借拨别纲舟船般运，如违，并当依法勘断，仍至年终不为劳绩。」从之。
六年正月，陕府西路转运司杜詹言：「本路沿边环、庆、鄜、延、原、渭等州军屯泊军马，支费见钱不绝，供馈或至少阙。欲将近裹州军每月课利见钱，勘会就地里近便送纳，那近边场务课利见钱在边上送纳，免致阙绝。兼逐处场务勾当人但于就近送纳，免差衙前般运陪备及兵士般担辛若，枉破地里脚钱。」从之，宁州彭原、赤城、宁羌、午狼、楚村、王泽庄、狼山等务，并赴庆州；邠州永昌、韩村、秦店、左胜、洪河、龙安庄、曹公庄、房陵村、李村买扑石炭，定平县张村、陵头村等务，并赴宁州；干州麻亭、郭下、永寿镇、新店、平泉村、盖村、东大树村、北务村、巨家庄、马坊村、南舜城、羊马店、权家庄、下交秋林村、梁店、蒿店、常宁寨、平阳村、永宁村、白石泉等务，并赴邠州；永兴军兴平县甘北、醴泉县临泾、武功县甘河等务，并赴干州；鳳翔府普潤縣、麟遊縣、崔模、法善寺、洛穀、撫風縣、盩厔縣、清平鎮、岐陽鎮、 子坑等務，並赴乾州；华州华阴(阴)县、关西镇、常乐、库渡、荆姚、汉帝、下邽、来化、敷水、泉店、潼谷、蒲城、零起、石炭店、渭津渡、晋兴渡、曹村渡、温汤渡、普济渡、黄城渡、索曲渡、渭津渡、严信渡、姚渡、使渡等务，并赴同州；韩城县务赴丹州；白水县务赴坊州。 
二月，虞部员外郎苏寿言：「近年少有舶船到广州，其管押香药纲使臣端坐请给。欲乞抽归三班院别与差使，自今遇有舶船起发香药纲，即具马递申奏，下三班院逐旋差使臣往彼。」从之。 
三月二十三日，三司言：「制置发运司言：准编敕：诸河押纲、殿侍、三司军大将应杖罪，如不系上京，内三司军大将即就近送本路转运或发运司勘决讫，具所犯咤依断遣刑名申省遣：原作「追」，据本书食货四六之一○改。；其殿侍郎勘罪申省，降杖区分。仍并令依旧押船。其徒罪已上，并差人替下，押赴省。发运司勘会：诸河押运殿侍为有上项条贯，多不用心，信纵兵梢作弊，侵欺损失官物。虽省牒降到合决杖数，又缘行运往来无定，不时决遣，或该遇赦宥，是致全无畏惧。今检会天圣四年至五年共有殿侍二十四人违犯抛失、偷侵少欠茶盐粮斛，并该赦放罪。欲乞自今诸河押纲殿侍不系上京，或有罪犯徒以上，依元条替下，申解赴省。若该杖罪，乞依三司大将例，就
      
近申送转运、发运司勘决讫申省。」从之。 
五月，京西转运司言：「据襄州状：逐年准转运司牒，轮差辖下十余州军衙前往荆南般布十万疋，赴当州下卸，准备以北州军般取充军装。州司检会：荆南先造船十只，遇诸州军抽差纲副到般请布帛，逐州更差人员、兵士五十人往彼牵驾。上水滩碛，或至一年方到州，纵不遭风水 失，须有上沾下湿、水渍鼠伤，估剥亏下价钱不少。复近年以舡造年深，钉板 漏，不任装载，逐年纲副自雇船般运布，每万疋出雇脚钱百贯，并缘行它费不少。州司相度：当州南路省递铺，逐铺各管兵士十余人，日前曾般运南米、香药自来转江上京。递铺兵士别无般送，欲自当州至林湖铺、荆门军界至荆南诸铺，各添兵士及二十人，置小车子十两，每两推载布二百匹，日运二千，计五十日十万数毕。或阻阴雨，至两月可毕。其添兵士，却遣归小车子，即委巡铺使臣拘收封练，准备逐年般运，免致衙前陪备脚钱。欲乞依襄州擘画施行。」从之。 
六月，制置发运使锺离瑾言：「江、浙、荆湖诸州军逐年买下茶货，般装赴沿江榷务及淮南州军纲运，或遭风抛失，全纲载不收，其纲梢人货依编 等第断遣，其茶货便即除破。若纲梢人员收救得水湿茶货到卸纳处，将茶味定验分数，勘断后纽计亏分价钱，克折军人请受填纳。窃详全载不收，决讫 放，收得分数，既已科罪，又更剥纳亏分价钱，以此条约不均，是致茶纲每遭风水，皆不肯收救，枉失官物。欲自今应茶纲遭风抛失，兵梢自能用心收救，即差官点检，委实别无欺弊，与依编 取责一纲上下地分村耆等人结状状：原作「伏」，据本书食货四六之二改。，无虚伪罪状，勘逐纲梢人员依法施行。所有收救到茶货至卸纳处，只据见在分数收纳入官，更不纽计剥纳亏官价钱。若在路不切爱护，致有水损，但不系遭风抛失，收救到茶数，即依元 剥纳亏官价钱。」从之。 
八月十五日，三司言：「益州路转运司奏，据邛州状：每年起拨上京等处纲运，乞于本州岛并蜀州新津县各留兵士五十人、节级二人在彼守候纲运，般递至益州递铺交割。已移文本州岛，今后遇起发纲运，即于本城兵士轮差般担至益州。今知邛州万可蹑奏，乞相度邛、蜀州差兵级般担上京纲运至益州，并一年一替。当司看详：邛、蜀二州非要冲道路，逐年起拨应副河东等三路物帛纲运并非时差人般请马药等，并是常程纲运，别无外路州军纲运经过，不至烦并并：疑误，或「并」字上脱一字，「并」下读。，逐年已令依差出兵士在外例日给口食。今相度，乞依旧于本城兵士内轮次暂差，仍乞依当司所奏，邛州添招克宁兵士七十人、蜀州添招百人，用填阙额人数。省司欲依转运司所奏施行。」从之。
九月，嘉州言：「据行回匹帛第二纲上运三司军将张承佑申：昨准荆南排
      
岸司差拨本纲谢进等舟船四只，并元驾兵级三十人，载送新授阆州司理参军薛储上水赴任。又申扬顺手下人船亦准荆南府牒，差拨载送新授归州判官元泊赴任拨：原作「发」，据本书食货四六之一一改。。又却准归州差，载送本州岛得赞知州下往荆南未回。窃缘当州逐年载运益州等处布帛十纲赴荆南，近来向下州军辄将布帛纲人船与川峡荆南官员赴任得替，擅便于纲运内抽射人船，不惟么占舟船在外，并带领兵级虚破口食，乞严降指挥止绝。」诏下三司定夺。省司言：「缘在京四排岸司回脚空船，官员指射乘载赴任，已有编敕，其川峡回脚空船即未曾明立条贯。欲自今川峡赴任并得替官员，如委的系沿江地分该得空船回路，即得指射一只咤便乘载，不得迂回，往复占射，别致住滞，有妨辇运。如违，其元差纲船干系官吏必行勘断，仍据往后支过兵梢人员钱粮口食勒令均摊，陪填入官。」从之。 
十月，三门白波发运使、比部员外郎卢随言：「点检本司押盐粮纲船殿侍、军大将或有抛失舟船，临时旋于诸处申报患状，要免科罚。伏缘殿侍、军大将三年如无抛失罪名，便该酬奖。今既见抛失，却与纲副上下扶同作幸称疾，要免科罚。欲乞自今如有抛失舟船，其殿侍、军大将信纵有申报患状，并不免抛失罪名，所贵杜塞幸门，一向用心部辖。」从之。 
七年三月十六日，屯田郎中李瓙言：「(原缺)原书天头注云：「原缺处应据《水运》补完。」按今本《宋会要》食货四六之一一《水运》所载此奏文字与此同，无「原缺」二字。泉州城当二江会流，纲船顺流至者多为风恶漂溺，舟人不敢收救，盖以 条全纲没溺，或收救足数，方免罪，若失三五分，须责备偿原缺之故原缺：按《宋会要》食货四六之一二无此二字。。凡有没溺，不复收救，望别为条制。」事下三司，三司言：「瓙所陈太过，望委转运使参议。」乃请自今于古滩暴风溺舟者，责部纲使臣集近村耆保并力援救，若全纲失者，篙工、梢工皆杖一百，主吏、使臣递减一等。所溺物计为三分，须备偿一分。原缺如救及分，别无侵欺者，原其罪。从之。 
六月七日，三司言：「益州路转运使高觌言：乞今后管押布纲使臣、省员三运全无抛失，不违元限，三司军大将、三班差使、殿侍乞与改转，其使臣未亲民者乞与家便差遣，已亲民者乞与五年磨勘。如是使臣、省员弛慢，沿江抛失官物，及住滞纲运有违元限，乞自当司取勘情罪申奏，乞行冲替。省司检会使臣差益州押匹帛纲赴荆南下卸，别无抛失，每运支官钱十五千，军大将十千文。天圣七年 ：今后川峡行运布纲抛失官物，若全抛失，收救不获，其本纲梢工、槔手各断杖一百，配别州军牢城收管；纲官、节级各杖九十；押纲使臣各杖八十，并勒下，不令押纲。或十分中收救一分已上，依全抛例断遣；二分已上至四分已上，梢工、槔手、纲官、节级、使臣、殿侍、省员每一分各递减一等断遣讫，梢工梢：原作「稍」，据本书食货四六之一二改，下同。、槔手勒充军，牵驾兵士，其纲官、节级已上并依旧 
      
押纲；或收救及五分已上、不满元数，梢工、槔手各杖六十，纲官、节级人员各笞五十，使臣、殿侍、省员罚一月食直断讫，并依旧行运。所有纲官、节级、人员、使臣、殿侍、省员如遇本纲更有抛失，据只数每一只功一等，罪止杖一百，其罚食直功入笞五十，仍并据抛失收救不获数目，勒本纲上下等第均摊，陪纳入官。若收救官物并足，不失元数，梢工、槔手各笞四十，纲官、节级已上并放。所有行运程退，仍须限一年往回，嘉州岸司候行运日出给行程，付本纲收执，所到州军批书到发时日、阻滞咤依，候回，嘉州委排岸司点检。如有不咤风浪故作拖延，有违程限，并依法科断，仍罪止杖一百。若违限三月已上，其本纲梢工、槔手、押载纲官、节级、人员、押纲使臣、殿侍、省员断讫勒下，不令押纲。省司看详，缘有上项赏罚条贯，所奏难议施行。」从之。 
二十五日，三司言：「臣僚起请两川四路物帛绫罗、锦绮、绢布、紬绵，每日纲运甚多，递铺常有积压，其余药物更有水路纲运不可胜纪。且两川之富，出产虽多，计其地利，亦有穷竭。科率之时，不无扰人，般运不绝，物价何由贱平 伏望两川所发纲运以一年计其数目，于内详酌不急之物，量与减放三二分。省司看会益州路收买郁金看会：疑当作「看详」或「检会」。、大黄，夔州路收买黄药子，每于匹帛纲内附载往荆南，转附赴京，今药密库各有见在。欲自今于每年买数十分中量减二分。」从之。 
十月，三司言：「三门白波发运使文洎奏般盐条件：「白家场去河中府五七里，三门集津垛盐务去陕府四十五里，乞委两处(同)[通]判依例充季点纳下盐货，及乞许三门发运使、判官提举点检每年上供盐。欲乞钤辖支装堪好明白、盐席分明、定样两平交装上船，无令欺压秤势。及戒约押纲人员钤束梢兵爱护，不得信纵偷盗拌和。到京，于都监院交纳。后有少欠、拌和，不堪盐数，即申解赴省勘罪，依格条等第断遣。沿路偷卖盐货，其买人多乡村凶恶之辈贩卖取利，地分巡检、村耆人等隐庇不言，欲乞下本司检坐元降告捉偷盗官物支赏条贯，遍牒沿路州军出暝晓示，许人首告，勘逐不虚，依元条支赏外，如五十斤已上，告人二税外，免户下一年差徭；百斤已上，免二年差徭。犯人如赦后再犯，凶恶不可留在彼者，断讫配五百里外牢城。所犯重自依重法。经历地分巡检、村耆人等知情，并依法严断。纲副知情，自依本条；若不知情，亦乞依粮纲偷盗斛例，于本犯人名下减三等定断。其在京盐院所纳船般盐货，并须公平受纳，不得欺压秤势，支绝纵有出剩，不为劳绩。但一界别无少欠少欠：原作「欠少」，据本书食货四六之一四乙。，即依元条施行。监官、三司申奏，下三班、审官院磨勘施行。盐纲如纳正数足外，收到水路盐出剩，不以席数，并尽数正收入官申着着：《宋会要》食货四六之一三天头注云：「着一作省。」疑作「省」是。。检会天圣 
      
元年敕：只于在京支给赏钱，其盐院监专不得隐落，故意不收。如稍违犯稍：原作「梢」，据本书食货四六之一三改。下同。，并行勘断。」从之。 
八年正月，三司言：「广济河都大催遣辇运任中师奏：乞自今本河每年逐纲约定地里、所般斛[]数目，量与酬奖。省司检会编敕：运河押纲使臣、人员等，一年之内，全纲所般斛依得万数，候住运日，令发运司磨勘。内梢工支钱三千，纲官支五千，管押人本司具劳绩申奏，重将与转大将，使臣、大将即与引见酬奖，并年终住运，除全纲一年无抛失少欠，依前项施行外，所有一纲之中，内有梢工至年终委寔逐运别无少欠抛失少欠：原作「欠少」，据本书货食四六之一三乙。，亦与据梢工人数支赐赏钱，其本纲人员、纲官即不得一例酬奖。如梢工接连三年各无抛失少欠，除支赏外，与转小节级名目，便充纲官勾当。若充纲官后，相接更二年全纲并无抛失少欠，支与赏钱一千，更转一资。又编敕：应差押运省员、殿侍、三班借职等，每人各给印纸五十张充历子，付逐人收掌，据逐运送纳官物有无少欠少欠：原作「欠少」，据本书食货四六之一三乙。，行船违与不违程限，及抛失舟船杂犯愆罪，并于催纲装卸排岸司批上历子，年满得替，赴省投纳，比较磨勘。如逐人合该年满得替，别无少欠官物及愆罪，量与酬奖。今相度：广济河押粮纲军大将、殿侍，三年内般过斛别无少欠，已依条申奏，乞量与酬奖，其本河梢工、纲官即未有条贯。欲乞下广济河辇运司，今后广济河粮纲，如一年之内般得郓州、徐州、淮阳军三运，并曹州、广济军、济州五运斛至京交纳，并无少欠过犯，候住运日，令辇运司磨勘，其纲梢令比附汴河酬奖体例，特支钱一千。梢工接连五年各无抛失(欠少)[少欠]，除支赏外，与转小节级名目，便充纲官。充纲官后及已充纲官人，相接三年全纲并无抛失少欠，支与赏钱五千，更转一资。」从之。 
三月，三司言：「河北都转运司言：相度今后正受潮、御、界河催纲官员、使臣，三年满日，催般过斛比附已前年分般过数多两倍，即优与升涉差遣，若缓急边上阙少军粮，权于辖下州军选官催驱般运斛，一年内般得麤细色及十五万硕，亦与升陟差遣。所有押运省员、殿侍等亦乞每人押船二十只，如三年内只般得细色军粮七万硕已上，别无抛失、违程、少欠诸般罪犯，便与例酬奖，即更不拘年限。如有麤色，依仓式例六折充填。若舟船缓急拨装别物，三年内般不及数，只据般过数比，并依旧定万数施行。省司看详，其权差催纲官员、使臣缘催纲斛数少，酬奖甚优，更不差遣施行，所是正授潮、御、界河催纲官员、使臣并押运军大将、殿侍般运斛，欲乞并依河北转运司擘画施行，仍候催纲官员、使臣三年满日得替，委自转运司将一界催般过数开排逐运元装州军至卸纳去处附帐收管月分，及将前来三年权般过 
      
万数一处立项，纽计比附，委的多两倍已上合该酬奖，即具诣实保明，申奏数目。押运军大将、殿侍，如三年内自近裹州军般细色军粮七万硕已上赴沿边州军卸纳，依例酬奖，仍令黄河、御河都提辖司保明，申本路转运司缴连申奏，若三年内般不及上件数目，只乞依旧定万数施行。」从之。 
五月六日，上封事者言：「普、遂等州诸般纲运，州县差借人夫般担，至梓州方有递铺兵士转递。伏缘川中时物常贵，差借人夫山路遥远，不支口食，亦甚不易。窃知资、简等州差借人夫般担纲运至益州，自来官给米日二升。欲望应川中不置递铺权差借人夫般担纲运去处，每日官支口食。」诏下益、梓、利、夔四路转运司相度，皆言其便。复诏三司：「今后四路州军差借人夫般运上京，并河东、陕西路州军纲运，即每日人支口食米二升；止转般邻近州军官物，即不支。」 
七月，益州路转运司言：「奉诏相度置催纲使臣，具么远利害以闻者。窃缘当司每年起拨水路布帛、牛皮纲运下往荆南卸纳，自离嘉州江岸，经历过梓、夔州路，直至荆湖北路地分，沿江州军过往寻移军：原作「运」，据本书食货四六之一四改。，逐路转运司就近相度，一准逐路牒，添置一员使臣，必免纲运。逐处作弊，端坐贩卖物色，人员、兵梢虚费钱粮，深为不便。」诏：「差供奉官李蟠乘递马往益州路转运司取会文字，勾当自嘉州至荆南催捉起发匹帛牛皮等纲，早赴荆南下卸。纲官、梢工、水手、兵士等多是沿路住滞，买卖兴贩，既被押纲使臣催赶，却言前路崄峻，行船不得，及放船于滩碛上住泊，故要 放连累使臣，枉坏官物，及不伏钤束。如有违犯，即送随处州府勘逐情罪，依法断遣；情理重者，配远恶州军牢城。押纲使臣等公然容纵，不切钤辖，致违元限，催纲司具职位、姓名申本路转运司，乞行勘逐逐：原作「送」，据本书食货四六之一四改。。李蟠常切往来，提举催促，不得只于随、处州军端坐，如违，亦当勘断。及下益州路转运司量差人船付蟠随行，仍备录宣命，于沿江州军要便处粉壁晓示。」 
八月十三日，审刑院、大理寺言：「楚州奏：自来领勘偷盗，动使梢工并从监主自盗律 科断。今新编敕内『偷拆官船钉板等货卖者，当行决配』；又条：『当行决配者，具案闻奏。』州路居冲要，日夕过往纲运不少，常有拆卖钉板兵梢，若或逐度禁奏，非唯频烦朝廷，实见虚有淹禁。欲乞立定刑名，许令断遣众官参详。欲自今应梢工偷拆官船钉板之类货卖者，计赃从监主自(自)盗法杖罪，决讫刺配五百里外牢城，徒罪决讫刺配千里外牢城刺：原作「剩」，据本书食货四六之一五改。，流罪决讫刺配二千里外牢城，罪至死者奏裁。」从之。 
二十一日，三司言：「据荆湖北路转运司状：荆南府准省牒，勘会昨于天圣五年为般运布帛入城，遥远擘画于沙岸堤内起盖布库，委自沙市巡检兼排岸提举巡防，每益州 
      
布纲到岸，只就江岸点检，对交与上京省员。如未有纲次，般赴沙市布库送纳。及排岸司状：益州布纲到岸出卸，未得兵士，在纲空闲，岸司量差借应副诸处工役。如本纲交卸，却便勾抽归纲般卸毕。如有归峡州般取官物，依例搭载前去，画时押发离岸，别无妨滞。当司相度到屯田郎中刘汉杰等奏：益州布帛等纲兵士，自来阻风水行船，未得被沿江州军差役，洎到荆南，官物纔卸，本府又差诸处工役当直。乞今后禁止，其纲到荆南沙岸，与限五日下卸，二十日卸毕卸：原作「管」，据本书食货四六之一五改。。」诏益州布帛等纲在路，除于沿江州军的然值风水行船未得兵士空闲者，许依例差役，如无阻滞，不得擅差，有妨行运。荆南更不得抽差工役当直，限五日内下卸，二十日卸毕，更半月起发。其附载生铜、马药等，自岸般入府城约十五里，赴杂纳物等库送纳，并系本纲差人津般，虚有住滞。仍委自荆南量物斤重，更于本府差兵士同共般赴库送纳，务要本纲不违程住滞。」 
十二月二十一日，三司言：「左班直赵世长先差广州押香药纲上京，三运了当，各有出剩，合依敕酬奖。」诏减一年磨勘。 
</div>
    <div class="pagination">
<a href="宋会要辑稿_page545.html">上一页</a><span>...</span><a href="宋会要辑稿_page541.html">541</a><a href="宋会要辑稿_page542.html">542</a><a href="宋会要辑稿_page543.html">543</a><a href="宋会要辑稿_page544.html">544</a><a href="宋会要辑稿_page545.html">545</a><span class="current-page">546</span><a href="宋会要辑稿_page547.html">547</a><a href="宋会要辑稿_page548.html">548</a><a href="宋会要辑稿_page549.html">549</a><a href="宋会要辑稿_page550.html">550</a><a href="宋会要辑稿_page551.html">551</a><span>...</span><a href="宋会要辑稿_page547.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
