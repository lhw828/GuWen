<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 983 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 983 页/共 1125 页</h1>
    <div class="content">
      
差内侍省押班岑筌充主管迎奉温州景灵宫等处神御，其应行移文字，并与(同)[向]宗厚同衔由发。其余内侍并依已降指挥，不得一面行移由发文字。
十二月十五日，诏遇内殿日，有急速事，令入内内侍省引对。

三年四月二十六日，诏今后内侍官不许出谒及接见宾客，令敕令所立法。

十二月二十五日，诏：「自今后内侍并不得收养禽虫等，并市肆游行。如违，以违制科罪。」

五年四月七日，诏入内内侍省使臣今后遇泛恩，特许转武功郎止，并寄资。

六年二月二日，敕令所看详：「内客省使至昭宣使，东、西头供奉官至内品，靖康元年已降指挥，内侍官称一遵祖宗旧法。今参照元丰、绍兴法官品、杂压修立，诸内客省使至内侍省内品为内侍官。」从之。先是，入内内侍省言，本省官称于元丰条令备载，今来《绍兴新书》即未该载，故有是命。

七月十一日，诏：「内侍官已裁减外，各有定额，今后不得额外增添。」

七年十二月二日，诏约束本省使臣，不得将分毫销金翠毛入内，令互相觉察奏闻。

九年六月二十三日，诏内侍省寄班祗候依元丰法，今后以十五员为额。

十二年十月二十七日，诏已降指挥，本省使臣冠带出入皇城门，仍今后不得依旧系犀带。

十八年闰八月二十八日，诏入内内侍省听唤使臣，今后以六十人为额。

二十二年十二月八日，诏：「睿思殿祗候见系二十人为额，今差慈

      
宁殿使臣二人充睿思殿祗候，今后以二十三人为额。」
二十三年六月一日，上谕宰执曰：「近差内侍往盱眙军赐北使宴，却擅买北地物货，实为不便，已令拘收没官，庶少惩诫。」

二十七年十月十一日，诏：「今后差往川中赐夏、腊药内待，经由去处，如敢收受例外馈送，及非理须索买卖骚扰，仰守臣具申尚书省、枢密院，取旨施行。」

三十年九月二十五日，诏：「内侍省所掌职务不多，张官置吏，徒有冗费，可废，并归入内内侍省。」

孝宗绍兴三十二年未改元。十月二十二日，左奉议郎、殿中侍御史张震言：「干德间，内臣年及三十以上，兼见在朝廷系职，方许养一子。至皇佑五年，始诏内侍省自今内侍供奉官至黄门以一百八十人为额。熙宁中，每年止许进五人。自渡江以来，一时草创，人数阙少，故权免试，便行勾唤供职。近年人数比旧寖多，宜立为定制，使久远可行。欲令入内内侍省立定员额，限以官品年格，遇有阙依条施行。」从之。先是，震上殿论此事，读札方数行，上曰：「朕有此意久矣。祖宗以来，止许进一子，朕意欲依祖宗法。」震读毕，上曰：「此曹人多则党盛，今人数已不少，若平居无事犹可，设使当母后少主之时，岂不能为祸，汉、唐之事是已。」震曰：「陛下圣虑及此，天下之福也。」因奏曰：「祖宗时，圣节许其进子。今年天申节已进子矣，将来会庆节乞且住罢。」上曰：「固然。岂可再也!」又曰：「此事当即施行。」

      
隆兴元年十一月十五日，入内内侍省奏：「自朝廷调发大军，节次承发过御前降下军期机速金字牌文字共二千余封，并无稽 。」诏：「官吏委是勤劳，可各特转一官资。内碍(正)[止]法人依条回授，白身人吏候有名目或出职日，作一官资收使。如不愿转资人，支绢二十匹。」

干道三年正月二十七日，诏内侍以二百五十员为额。先诏：「内侍昨以二百员，近缘差赴德寿(官)[宫]四十四员应奉朝殿传宣抚问、赍降香表，阙人数多，可自今以二百五十人为额。」以臣僚奏请故也。

六年闰五月十四日，诏令入内内侍省今后差官抽摘诸食支遣军米料，于临安府差拨级前去盘量，如有少剩数目，取旨施行。

七年七月十七日，诏入内内侍省，今后本省祗候班使臣转至入内祗候殿头，如因恩赏得转一官，止与落「祗候」二字。

【宋会要】


      
内东门司，掌受机密实封奏牍，及取索库务宝货之名物、贡献之品数、市易之件直以纳于内中，并给皇亲赐衣节料之物，内中修造、筵宴之事。旧止名内东门取索司，景德三年二月改今名。勾当官二人，以入内内侍充。后或增差，踰旧制也。

《两朝国史(忠)[志]》：内东门司勾当官四人，以入内内侍充。掌宫禁人物出入，周知其名数而讥诃之。承接机密实封奏牍，内外功德疏，回赐僧尼道士恩泽。凡宝货名物、贡献品数、市易件直，咸宣索于有司，受而纳于禁中。凡禁中须索、修造、宴设，皆先期排办。若太医诊视则引押入内。凡皇亲衣物节料，则以时给之。押司官二人，前行五人，后行八人，典四人。

真宗景德三年二月，诏内东门司每承受尚书等处降出御宝凭由及内降札子，取索钱帛赐与等，即翻写札子，于诸库务取索应诸州府及在京诸处进奉物，并收接上历进呈。若支皇亲院俸钱、衣赐、节料，并降御宝支散。

三月十九日，诏内东门于诸军务取索物，乞破凭由，于通进司投下。

二十三日，诏铸内东门司印给之。旧行文字无印验，至是始给之。

《神宗正史 职官志》：内东门司勾当官四人，以入内内侍充。掌宫禁出入之事，凡人物关由，以法式进止之。若承诏有所须索、锡予，则誊报所隶而留其底。贡奉之物则受注籍以进，奏封干机速亦如之。太

      
医诊视则为之帅。宫中庆赐则视其名数等差，以时颁给。凡七年进一官。分案四，设吏十有九。《哲宗 职官志》置吏九。
神宗熙宁二年二月二十三日，御史中丞吕诲言，乞下三司取索内东门司自大长公主而下请受则例，编入禄令。诏令三司于内东门等司取索文字详定以闻。
八年九月六日，诏今后勾当内东门使臣满七周年，与转一官，仍不隔磨勘。

元丰三年六月二十二日，诏医官入内祗应并看验病证医官，隶内东门司。

七年九月二十六日，诏：「会通门承传文字并祗候使臣，委内东门司责本番上名。内中不犯赃盗、请求、献遗、卖买，同罪保明状。经保明后改节，事未发，许经内东门司陈首。上名亦责相保明状，并许递相觉察陈告施行。上名三年无遗阙，酬奖外更减磨勘三年。」

哲宗元佑六年闰八月十四日，诏：「今后管勾内东门司使臣年满合该转官，如未系皇城使者，非有特旨不许改转遥郡。」

高宗绍兴二年四月八日，提举内东崇政殿等门梁邦彦等言：「本司职事自来系入内省官提点，皇城司官提举。在京日，旧例差皇城司第一房人吏兼行遣文字。缘本司在京额管使臣、人吏、专副共六十一人，分隶诸房主行事务，昨因巡幸，旧人止有三五人见在。即今事务比旧繁重，若令皇城司人吏兼行，委是相妨。」诏令入内内侍省人史兼行遣文字。

二十七年三月二十日，诏：「宫中首饰衣

      
服并不许铺翠销金，仰干办内东门司常切觉察，不得有违。若失觉察，以违制论。如有违犯之人，令会通门捉获，先于犯人名下追取赏钱一千贯。如不及数，令内东门司官钱内贴支，将犯人取旨重作施行。其元经手转入院子、仪鸾等，从徒三年科罪。」
绍兴三十二年八月十七日，孝宗即位未改元。诏：「太上皇后生辰物色，令内东门司并依元丰令数，全取索本色供奉。」

孝宗干道元年九月六日，诏：「皇太子合取赐生日等物色，令内东门司比亲王例三分增一分取赐。」

三十日，诏：「皇太子妃钱氏请给，令内东门司依婉容禄式则例，出历支破供纳。」

合同凭由司，

      
在宣佑门内东庑，掌禁中宣索所须之物而给其要验。监官二人，以入内内侍省充。
《两朝国史志》：合同凭由司，监官二人，以入内内侍省充，掌禁中宣索之物而给其要验。典四人，主管官二 ，以内侍充。人吏五人。通掌御前及宫禁取索并破除金银宝货钱帛合同事。

淳熙六年正月十一日，太社令叶大廉言：「内侍省遇有宣索之物，合依旧法给合同凭由二本，一本付传宣使臣取索，一本省画时实封。差人置历，付所取库务官勘验支供，仍将合同缴奏，降下户部除破，南库封桩库下提领所，庶绝奸弊。」从之。

二十一日，诏：「自今取索(稿)[犒]赏军须并非泛物色等，并出给合同凭由司合同，付所属支取。」从臣僚所请也。

十四年七月七日，诏合同凭由司减亲事官一人，以司农少卿吴燠议减冗食，下敕令所裁定，故有是命。
 职官 宋会要辑稿 职官三六 主管往来国信所 
      
主管往来国信所


【宋会要】
</div>
    <div class="pagination">
<a href="宋会要辑稿_page982.html">上一页</a><span>...</span><a href="宋会要辑稿_page978.html">978</a><a href="宋会要辑稿_page979.html">979</a><a href="宋会要辑稿_page980.html">980</a><a href="宋会要辑稿_page981.html">981</a><a href="宋会要辑稿_page982.html">982</a><span class="current-page">983</span><a href="宋会要辑稿_page984.html">984</a><a href="宋会要辑稿_page985.html">985</a><a href="宋会要辑稿_page986.html">986</a><a href="宋会要辑稿_page987.html">987</a><a href="宋会要辑稿_page988.html">988</a><span>...</span><a href="宋会要辑稿_page984.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
