<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 550 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 550 页/共 1125 页
  </h1>
  <div class="content">
   中大法[夫]。赵丞相用为大理评事，蜀人鄙之。乡会，斥不与，未两月，(点)[黜]知云安县，通判施州、恭州、崇庆府，庆元末，知广安军。用李锐事迎合袁起岩，以此得召。起岩罢，述亦坐黜。议者颇指锐事为言云。方锐之败么，述先籍其家，得法书名画珍宝之物甚众，其后制司始遣官尽拘其所有，吏咤为奸，隐匿复不少，计其赀犹直二百万缗焉。 
开禧三年十一月二十八日，册皇太子赦文：「应管押纲运，如风水抛失合行陪纳，或经所属保明，委非侵盗，而贫乏无可偿者，特与除放。」 
嘉定四年闰二月二十九日，司农少卿吴镗言：「诸路应起发纲米，乞专差都副吏一人，同所差官管押，将水脚等钱责付，勒自雇船装载。有欠，止将管押都吏监纳取足，重则决配，估籍填偿。」从之。 
五年十一月二十日，南郊赦：「应管押纲运，偶缘元差官司失于照应，致有年六十以上或无举主，未曾到部，及课利场务监官并有进纳杂流与特奏名，并差别路官管押。或陈乞厘革之人，但所押钱物别无少欠，见碍推赏，可特与放行一次。」八年、十一年、十四年明堂赦并同。又赦文：「勘会昨咤诸路州军差官部押米纲多有折欠，已追降官资，将欠多者勒停。自今赦到日，将元起纲州军更切契勘，如本非侵盗，即与关会交纲去处。如见得追降以后补纳已足，许保明申尚书省，特与叙复，仍免勒停。其有州军守臣咤差官不当，致降官展磨，若在今赦以前元纲所欠米斛果能补足，亦仰经元交纲官司保明申尚书省，亦与叙官，免展磨勘。」八年、十一年、十四年明堂赦并同。又赦文：「勘会诸路起发金银物帛，内有色额低次之类估剥亏官钱数行下补发，州县见干系等人及元卖铺户均摊，已放至开禧三年。可将嘉定三年终以前欠钱数如委无欺弊，并与除放。照得州县买纳金银物帛自有色样等则，缘买纳场分合干公人受嘱，入纳低次，致行估剥，访闻比来州县欲复 勒民户陪纳，委是重扰。所有今赦未放年分及日后应干估剥之数，并仰州县止于元买纳场分合干公人名下追理，不得均摊民户。如违，许越诉，重寘典宪。仍仰转运司常切觉察，多出文暝晓谕。」八年明堂将六年终除放，十一年明堂将九年终除放，十四年明堂将十二年终除放。 
六年七月一日，诏：「福建监司遵近降全解会子指挥，不得衷私买银，其所经由州县辨认封识，批会行程而后放行。如或仍前作弊，致御史台觉察，其当州官吏并行坐罪。」时兴化军楮价顿增，而本州岛人吏辄将上供会子买银至京变卖入纳，咤而彰露，臣僚以为言，故有是命。
十二月七日，臣僚言：「纲运之弊，至今日极矣，盖缘权奸专政，请托公行。起纲之初，以粗易精，以伪易直。纲与所差官司分受在道，则盗将官物，非理破用。沿路虽有催纲官司，反与为市。逮至交纳，则又夤缘嘱托，逼胁仓库交受。至于泉、广舶司纲运，奸弊尤甚。今左帑积压香货，有同柴薪，虽痛裁(哉)价直，无人愿售，此皆押纲与交 
      
纲通同作弊，重为公家之蠹。又江西等处米钢折欠动[至]五六千石，皆缘元差官司请属差委，不考程限，纵其移易，而交纳官司或为利啖势临，悉置不问。且在法，起纲合三申纲解，正欲关防前弊。乞降指挥，应监司州郡起发纲运，须于发日专人赍纲解赴所属投下状，内书填实日并当行都吏、典级姓名，其承受官司置籍拘辖，并以当职官职位、姓名及当行都吏、典级书籍，画时关报沿路监司督责催纲，官司严紧催赶，批凿行程。至交纳时，仰交纳官司取索驱磨。如有非理滞留三日以上，具申所属，行下监司，将本地分催纲官吏重作施行。如监司州郡避免黜，不申纲解，从所属委邻路监司追本处都吏断勒。其有侵盗换易，纲官重寘典宪，元差当职官开具职位，取旨罢黜，都吏、典级决配，并不以去官赦降原免。庶几奸弊或可少戢。」从之。 
七年六月二十五日，诏：「诸路州军税场每遇纲运船到，若果有货物，即从公收税；如止是起发钱粮，仰即放行，不得留滞。如违，许押纲官经州郡监司陈诉，差官核实，严与断治。」以臣僚言：「纲运经由税场，不问有无货物，例行拘系，牵延月日，以致转移侵渔，失陷官物，他日交卸亏欠，徒烦监系。」故有是命。 
八年四月六日，臣僚言漕转三弊：「一曰谨择主纲之官。窃蹑今之纲运，卸纳无亏，率多文臣，若武列则陷失居多。盖文臣粗知廉耻 武右弁唯利是嗜，群下和之，奸计横生，未易件数。乞降指挥，应帛钱米纲运，止选应差出见任文臣，如无文臣可差，方许就部内选差从义、秉义、大使臣以上廉能之人，仍诏保官两员，余不许妄差。令户部长贰觉察，有不遵守，以违制坐之。二曰革少受多纳之弊。盖支纲之初，州军专规图出剩，巧弄斗斛，减缩斛面勺合，初虽甚微，积累不少。至于卸纲交量，却增添升合，百端邀阻。欠折既多，又索市利，例合干官吏破产荡家，至有殒于非命者。乞降指挥，令支纲州郡以省样斛给付主纲官吏，受纲以是而出，卸纲以是而纳，使出纳有凭，亏折可考。三曰绝阻滞之源。夫纲运所系至重，多是主纲官吏贪婪无耻，辄将官物移易，所过州县收买物货贩卖，以图倍称之息，至有经年不到，岂不有 国计 乞降指挥，仰所过州县场务索取元支纲长引，契勘所部物件，其引内元无对象，并拘没入官，实时具申户部照应。不许征取税钱，隐漏不申。如违，计赃论罪。」从之。 
九年五月二十三日，司农少卿赵希远言：「纲运一项，如纳苒人户元有随苒水脚钱，州委通判、县委丞掌管，盖所以充起纲之用，内以钱七分给船户揽载，外以三分管押赴卸处，以备填欠，若无侵盗，即复支还。今州不属通判，县不属丞，而公然互用，迫勒船户揽载。七分钱既不全支，船户路费多是盗过米斛；三分钱又不解到，勒其陪备，无所取偿。乞申饬州县，今后随苒水脚照累降指挥，专令通判、县丞掌管，不得互用。其七分、三分钱并用旧法，不得谷违，庶无欠折 
      
濡滞、监系破荡之患。从之。 
十一年正月二十五日，户部言：「左藏东、西库指定福建市舶司遵依指挥，条具装发纲运事理下项：一、纲运交装之初，监官不能皆廉，下逮专库，各有常例隐瞒斤两，以高为次，弊幸百端。照得本司递年纲运，并于未支装前唤上舶务合干人等重立罪赏，不得就纲官乞觅，方差官吏监视行人先次分色额等第。伺交装日，提举官同本司官属公共下库，再监无干碍行人重验色额，仍差泉州无干碍官监视。以省降铜陶法物对纲官两平秤制觔两，当官封角。每功作封头两个，一系印提举官阶位，小书用本司铜朱印记；一系监装官名衔印记，外檀香窳木，并数计条截两头，各用提举官押字雕皮记，责付纲官下船。仍差近上吏人、军员各一名防察，随纲前去，责限两月到行在所属库分交纳。今准指挥，本司除已遵稞，严行约束，日后合干人辄乞纲官钱物，将香货以高为次，定行根究决配。或监装官属容情隐庇，致咤觉察得知，定申朝廷施行。此项，库司今从本司所申事理，常切遵守，毋致废弛，务在么远施行。一、精选畏谨之人以充部押纲运。照得本司近降指挥，选差见任寄居大使臣堪倚仗畏谨之人，近来本司起发纲运，移文泉州选差。况聚泉州见任寄居大使臣少，纵有员额，又系归明不厘务官，委是于条有碍。间差见任官，又复推避，正缘日前管押纲运有冒涉鲸波，而依限到库者往往不蒙推赏，所以多有不愿管押之人。欲(令)[今]后差官部押，如依程限到库，委无欺弊少欠，乞与优功推赏。及防纲公吏，亦从本司犒劳，升补名次。此项，逐库检准《庆元重修令》，诸纲运以本州岛县见任合差出官，各籍定姓名，从上轮差，不许辞避；无官可差，即募官管押。窃缘先来本司不与照条差募，或差无藉之官，致有在路故作谷违，交卸又有欠损，其押纲官遂不敢乞赏。今乞下舶司，须管照条选差可倚仗谨畏之人，如所押官物无欠损、违程，即与照条推赏。一、纲官将官给之物换易变卖沿途商贩，经岁滞留，照得本司每遇差官押发纲运，并从条关报本司以至行在，凡所经由州县及沿海巡尉官迭递催赶，防护出界，其经由州县与海巡尉官司更不用心差人赶发，是致逗留作弊。缘本司与州县初无统摄，文牒视为具文。今乞下纲运所经由郡县及沿海巡尉官司，如纲运逗留界分之「之」字下疑有脱字。，不即差人起发过界，并许本司移文所属郡县根究，如稍有违戾，申取指挥施行。此项乞朝廷行下所隶监司，严督催纲巡尉，遇有纲运到界，继时催赶，防护出界，及于本纲行程分明批凿起离时日。如有违戾，许从监司属郡根究，重作施行。一、交装纲运，先以色样申解户部，不许随纲将带，以防换易。本司今遵稞，日后起发纲运，只发各色香样一项，前期专差人赍发赴户部投下，伺纲运到日，照样交纳，更不出给随纲香样，庶革侵欺移易之弊。此项欲从本司申请。日后起纲，于所 
      
发香货逐件抽取色样封角，专人先次赍赴户部投下寄留，候到库，唤集行众当官开拆封样看验，一同即与交收。一、起发纲运，除细色香药物货遵陆前去不以时月，有可谷考外，其麤色物货系雇船乘载，泛海直是四五月间支装，赶趁南风顺便发离，庶免飓风海洋阻滞。缘本司逐时遵奉，省部行下催发严峻，逐色于秋冬时月装发，致纲官以阻风为词，公然抛泊湾澳，逗留作弊。今准指挥，后起麤色物货纲运预期支装，候四月、五月南风顺便，方赶趁风信发离，及责日限，到所属库分交纳。如有违限，即乞根究住滞情弊，重作施行。此项乞下市舶司。应有蕃船到舶，抽收香货，将合解数目按月具申，遇便起发，照立定程限行运。如所押官物至交卸出违限日，将纲官从条根究，亦不推赏。一、纲运至左帑交卸，牙侩看验，帑吏经由，莫不岁有定价，几类执券取偿。常例之需既足，则交收指日了辨。今乞严行约束左帑合干人等，今后纲运到库，如有验委无欺弊，即交秤给钞，不许多方需索常例。此项逐库照得纲运到库交卸，自有元降指挥板暝立定官脚等则例充雇夫脚剩之费。今来本司所请纲运，乞指挥下日，重立罪赏，严行约束施行。本部今勘当，欲从指定到逐项事理施行。」从之。 
四月七日，臣僚言：「访闻抚州每年受纳苒米，自有合收水脚等钱，以备起纲之费。十数年来，守臣移用，抑勒富民之进纳者认押米纲，责令自备水脚，间有违拒，即帖巡尉围屋追捉，如捕盗然。部内进纳者凡十七家，若已经部押之人与免再追，犹云可么，今乃籍定其人，岁岁举行，吏胥卖弄，一概追扰，有赂者脱免，无力者胁从。本州岛每岁五纲，其实止用五人部押，而十七家皆受其苦，岂不可念 乞下江西转运司，追当行人吏根勘逐年所取上户情嘱豹物，计赃定罪，从条施行。仍戒约本州岛，今后将见任官轮差(官)[管]押，仍将上五名都吏、典级，每纲差一人同管押交卸，并乞下诸路漕司考劾所部，如有违戾去处，亦仰一体施行。」从之。 
      
嘉定十四年九月十日，明堂赦文：「诸路州军折欠米料，已将管押人并纲梢等押下原发去处陪填，其间有委非侵盗者，可将见次人特与放免一百石，余数依条监理；其不及一百石者，并与蠲放。及起发行在米料纲梢等人咤有折欠数，押下元起纲州军填纳，监系日么，截自嘉定十三年终，有只欠二十石以下者，亦蠲放。」同日赦文：「嘉定十一年至今赦前间有旱伤，州县取拨桩管米斛赈济赈籴，咤般剥欠少，见将管押人并纲梢等监系陪填。可令提举司核实，委非侵盗，将未足之数并与放免。」 
十五年三月二十五日，臣僚言：「国以兵为威，以食为命，天下四总，无非钱谷之所聚。而湖广总所，实饷京襄，万灶云屯，嗷嗷待哺。每岁改拨纲运，或襄阳或郢州或均州或光州四处以交卸，米多自湖南拨运，谷多自江西拨运，其水路之艰险，脚钱之不敷，以至纲运之欠折原书「至」字前阙一字。，虽纲官有顾藉者，亦有所不能免。盖边烽宁息之时，重兵屯于武昌，纲运改拨于京襄者有限。若湖南、江西之纲，多是指鄂州交卸而已。比年残虏假息于汴，本朝宿兵于边，舳舻蔽江，殆无虚日，势使然么。然而所给脚钱，比之平日，曾微功益。姑以衡鄂言之，只是计鄂州水程以支脚钱，除三分之外，例支铜钱、交子。若使止卸于鄂，尚可盘费，无甚折阅，今则才至鄂渚，多即改拨。自总所计水程至京襄者，所给脚钱，不过支湖广会子而已。以今市直论之，二贯七百湖广会，仅可换铜交子一贯行使，其折阅大 可知。每纲至鄂，而闻当改拨者，莫不张皇失措，以为必至于狼狈，而莫能即归矣，岂不可念耶!又况汉江自嶓冢、仓浪以至于大别，水势湍激，自汉口沂流至郢州，犹鲜滩碛；自郢州、襄阳以上，则有所谓三十六滩之险。纲运至此，必须小舟数百般载，谓之盘滩，沂流牵舟，率用百文，以竹为之。舟至襄阳者，自汉江以竹而造，至鄂州以换；其往均州及光化者，至襄阳复一换，谓之换竹。逐纲至鄂改拨入襄阳者，自 
      
拖工以迄篙工，必更用识水程者为之，顾直不廉，倍有所费。脚钱既不敷，不过取办于官米。纲官明知船户盗粜，而势不容戢，亦付之，无可柰何。及到仓交卸，而官米之存者仅及其半，仓官斗吏，或复诛求，又不过仰给于见到仓之米。异时监纳之际，纵使禁系棰楚，情重不过一黥而已，此何益耶 蹑其所由，皆原于改拨，脚钱不敷，有以致之。乞下湖南、江西诸州，于未发纲运之前，预定改拨之地，以为某纲当卸于此州，某纲当卸于彼州，无使至总所而后改拨。所有合支脚钱，且令本所先支一半，至鄂州再支一半，庶几以渐支使，不至泛用，以耗脚钱。」诏从之，仍令淮东、西、湖广三总所各开具诸军递年纲运起发并改拨去处申尚书省。既而湖广总领所言：「本所契勘每年承准朝省科定江西、湖南上供纲米，应副本所诸屯大军支遣，除江西实发米四万五千二百石赴江州军前卸纳外，有湖南一路合发米四十七万五千二百余石，各有科定卸纳军前。其水脚縻费，诸州亦以科定军前地头为准纽计，合用已作窠名随苒收钱支给，其在平时，未见纲运艰苦，独比年军马分屯沿边，调度寖广，专藉襄汉之水以通粮道。本所随时措置，尽将湖南纲运米料不拘元科定额，改拨边头交卸，应副支遣。所有改拨襄阳、均州、光化之粮，自鄂州至交卸之地一切水脚之费，全系本所抱认，从前止支湖会，而夫米亦止拆支价钱。且如襄江自郢而上，滩漻甚多，纲船至郢，必须换易小舟般剥，委是崎岖，费用尤重，遂将合支改拨米纲水脚钱以十分为率，到鄂州，先支七分，内改支三分行至交子，比之时价，每贯已多一贯七百湖会；余支四分会，更有三分钱则桩留，以留其到襄阳等处，却以交、会各半支给。至于夫米，并支本色，比之旧来折价所阅，每石暗有六升之增。由是诸纲得此价润，不复以改拨为难，而侵欠之弊，亦觉鲜少。今详臣僚奏请行下湖南、江西诸州，于未发运之前预定改拨之地，所有合支脚钱，且令本州岛先支一半，诚革弊之良策。然自非利害，不敢不以实闻。切缘粮道之运，全藉襄江之水，而水生水落，则有时节之异，傥使江湖纲运春夏尽到鄂州，趁此汉水泛涨，(沂凉)[沂流]而上达之均、襄，无有阻滞，则公私俱可省力。许或秋冬方到鄂渚，则水落石出，为害诚不免。如臣僚之所言者，当未军兴前，湖南所起科定襄阳纲米，不过十五万石，自军兴以后，军马分屯沿边，用度益伙，所起襄阳并移拨均州、光化粮纲，以今计之，一岁趱发六七十万石，是以本所每年春夏之间，诸州起到上供米及和籴米纲，不问元科去处，即趁水涨，改拨襄阳诸处军前。至秋冬水涸，却令续到之纲就近交卸，以补春夏改拨之数。权时施宜，似得其当。若必欲预定改拨，亦恐未易遽行，盖屯驻之处不一，而增损之数有异，又且有仓猝应办之所，皆是临时就近改拨，实难预科。况江湖州军岂不知改拨泝(凉)[流] 
      
之患，亦合趁此水泛，及时装发可么。且诸郡受纳米苒，在省限内已及起纲之数，今乃装发灭裂，每致愆期，以是其弊不专在于本所之改拨，而实在乎州军不急于装发么。欲乞详酌所申，速下湖南潭、衡州，将已科定正起襄阳米纲催促支装，趁水起发，限在半年，春末夏初，定到鄂州次第趱发前赴襄阳下卸。所(所)有潭、衡两州并永、道、全、邵州科定合发到处军前米纲，亦乞下各州催促装发，照定限到来。切待本所勘酌边头合用米斛多寡、阙少去处，改去处行改去处行：疑有误。，所用一切贴支水脚交、会、夫米，本所并与抱认支给。仍乞下江西、湖南州军，今后不许差募指使及无产业人管押纲运，须管(巽)[选]差见任或待阙有材干文臣及家力素厚进纳官部押，如今后诸郡仍前差募武弁无赖之人，以致欠折，乞将起纲官司议罚施行。」从之。
 食货 宋会要辑稿 食货四五  漕运五 
     
宋会要辑稿 食货四五
漕运五
 食货 宋会要辑稿 食货四五 纲运许官 
     
纲运许官
【宋会要】
三门白波发运司，有催促装纲二人，以京朝官三班充。河阴至陕州、自京至汴口，催纲各一人，并以三班以上充。广济河，都大催纲一人，以京朝官充，后改为辇运司。许、汝石塘河，催纲二人，以京朝官三班充。御河催纲一人，以三班充；提辖官二人，以安利、永静二军知(兼)军兼充。御河催原书「催」字下空一字。疑此有脱字。。县。汴河至泗州，催纲三人催：原作「至」，据本书职官四二之一三补。，以三班或内侍充，皆分地而领之原书天头注云：「『三门白波』至『而领之』一条，与职官复。」。蔡河拨发一人，以朝臣或三班充。又江南、两浙、荆湖皆以三班为拨发，诸州又有监装卸斛官一人或二人，以京朝官、三班幕职、州县官充。又有三门白波都大提举辇运都大提举一人，同提举二人，河阴一人，三门一人，并以朝官充，掌辖三门、河阴、汾洛人般，以备辇运之事。勾押押司、勾计知印各一人，前后行一十一人，旧有三门白波黄渭河水路发运使一人，判官一人，庆(历)[历]三年，罢发运使，其发运使事分隶陕西、京西两路转运使，独存三门发运判官一员，以白波发运判官兼知西京河清县事，而添置河阴发运判官，兼知孟州河阴县事。八年复置，嘉佑五年废，以京西转运使都大提举催促纲运，于白波创立催纲司，以朝臣一员专领其事。是年，改为都大提举辇运公事。广济河专一管勾催纲官一人，以京朝官充。皇佑五年罢，以曹州通判兼管广济河辇运司，嘉佑四年复置，以朝官充。许、汝石塘河催纲官二人，以京朝官、三班使臣充。皇佑五年罢，以郾城知县兼管，嘉佑四年复置，以朝官一人充。黄、御等河催纲官一人。以三班使臣充，庆(历)[历]三年废，至和二年，复以朝官充。提辖官一人。以永静知军兼充，咤罢催纲官，其知军更不兼官。嘉佑五年，复以永静知军依旧兼充。蔡河拨发官一人，以三班使臣充。皇佑五年罢，(致)[至]和二年，以颍州通判兼管勾蔡河拨发，治平复置，以朝官一人充。河阴至陕州、自京至汴口，催纲官一人，并以夹河巡检武臣兼；汴河至泗州，催纲官一人，并以沿汴捉贼巡检监押武臣兼。诸州监装卸官一人或二人，并以逐州知县及监粮料院文臣兼。 
真宗大中祥符四年八月，诏置广济河催纲朝臣。是职旧命常参官，近岁省去，止用使臣，而州郡皆不承稞，故复之。 
八年七月，诏三班院：「自今诸河催纲巡检，并选曾经监押巡检殿直干事者充。」初，三班侍禁李世隆为蔡拨发兼巡检捉贼，真宗曰：「世隆年方二十五，未经历。」又上封者屡言催纲捉贼，多差权势子弟，故条约之。 
九年五月十五日，诏：「河、汴、广济、石塘河催纲巡河京朝官使臣，自今每岁许一次入奏，三门白波发运使、判官每岁许二人更番入奏。」仁宗天圣三年正月，三司言：「广济河催纲、太子中舍成壁到任二年，催纲斛五十六万二千六百余石，比前界甚有出剩，乞降敕书奖谕。」从之。 
七年六月，诏辇运司年终点检缘广济河并夹黄河县分令 
     
佐栽种榆柳。 
八年正月，诏：「今后广济河粮纲，如一年内郓州、淮阳军三运，并曹州、广济军、济州五运，至京交纳无欠，令辇运司磨勘纲梢递赏。」 
庆(历)[历]四年三月，省广济河催纲朝臣一官。 
五年二月十三日，以供奉官刘孝娉充淮南拨发，从发运使方皆保请么。 
皇佑五年十月十八日，诏：「诸路所举文武臣僚充催纲、拨发者，并依从减罢，今后更不差置。见任官未成资者，即后任通理年月。」 
英宗治平三年六月，诏发运司勾当公事傅承兼催发监纲。 
神宗熙宁元年七月二十五日，诏虞部郎中知河阴县张宗道、虞部员外郎发运司勾当公事傅永并专切催遣自京所拨赴河北粮纲。 
三年四月十七日，命佥书镇东军节度判官厅公事张次山权发遣广济河都大辇运司公事，寻以职方郎中向宗道代之。初，除次山提举常平仓事，弗就，至是提举辇运阙，宰相曾公亮等言次山可用。翌日，诏次山资叙过浅，可再取旨，故有是诏。 
八月二十六日，诏蔡河拨发、提岸、门公事等，今后并隶都大制置发运司提举管辖。 
四年九月二十三日，以职方郎中李孝娉为三门白波都大提举辇运公事。 
元丰二年五月二十九日，诏广济河都大催遣辇运官与本部通判以上序官，在提点刑狱下。 
七月十九日，知都水监丞范子渊请移河阴辇运司于行庆关，兼主管洛口。从之。 
四年九月二十九日，上批：「闻三司昨雇百姓车户大车辇绢赴鄜延路，纔及半道，其挽车人已尽逃散，令官物并抛弃野次。逐县科差保甲，其扰费人力，未知何人处画如此乖方。可取索进呈。」三司言：「起发应副鄜延、环庆环：原脱，据《长编》卷三一六补。、泾原三路经略司绢十七万五千匹，市易司起发十五万五千疋，用羸马百二十四头及官船水运至西京，乃用步乘应副河东衣赐绢十万匹赴泽州，及紬二万匹用髅马百八十三头髅：原作「羸」，据《长编》卷三一六改。下同。、小车五十两并 般驮，又三万匹用步乘。应副延州银十五万两，盐钞五万席，用髅马九十八头；绢十五万匹为五纲，一纲用 驼驼：原作「驰」，据《长编》卷三一六改。，四纲用小车二百一十辆辆：原作「两」，据《长编》卷三一六改。。应副河东、鄜延、环庆、泾原、熙河、秦凤路绢紬总百万匹，用小车为三十纲，并不用官私大车辇载。」诏三司选差干当公事官一员缘路点检催促，其津般乖方处，根究以闻。 
五年二月十一日，罢广济河辇运司及京北排岸司，移上供物于淮阳军界计置入汴，以清河辇运司为名，差朝奉郎张士登都大提举。先是，京东路转运司言：「广济河用无源陂水，常置埧以通漕，岁上供六十二万石。间一岁旱，底着不行。欲移人般船于淮阳军界上吴镇、下清河及南京谷熟、宁陵、会亭，临汴水共为仓三百楹，徙本司计置七十万石上供。置辇运司，隶转运司，岁减船三百五十、兵工二千七百、纲官典三十三、使臣十一，为钱八万二千缗。」下提点刑狱司按实，以为如转运司言。京北排岸司讼广济河置北：原作「兆」，据《长编》卷三二三改。，故并罢之。 
六年九月四日，三门白波提举辇运司乞借本 
     
司所辖阜豹监上供钱万缗，遣官于邻州市木，于本司造船场造六百料运船，下陕西转运司，依数拨还。从之。 
哲宗元佑元年十一月十五日，诏都大提举清河辇运司依旧以广济河都大管勾催遣辇运司为名后「都大」原作「记」，据《长编》卷三九一改。。 
十二月二十二日，诏广济河催遣辇运、提举三门白波辇运、蔡河拨发，并以三十月为任。 
二年正月二十五日，左谏议大夫兼权给事中鲜于侁言：「蔡河拨发催纲司督京西淮南粮运，以供畿内，半岁不能周一运。请令催纲司统按县道，立赏罚，使人自为功。」从之。 
绍圣元年九月七日，户部言：「发运司状：每年上供额斛及府界南京军粮，动以万计，止管汴河一百七十余纲，须装卸行运之速，乃能办集。其汴纲在京等处卸粮，多有少欠纲分，依朝旨，并批拨下装发处折会结绝，而从来未有立定日限备偿明文。欲并依京东排岸司一司式立限备偿，若装发处不便结绝，自依元佑八年秋颁敕条断罪。」从之。 
元符元年四月二十三日，户部言：「发运司奏岁额帐状乞限次年九月终，拨发辇运司限六月终。」从之。 
二年二月六日，吏部言：「发运司使张商英奏乞罢真、(杨)[扬]、楚、泗州监仓门面官四员，置巡辖纲运官四员。」从之。 
三年二月二十四日，刑部言：「荆湖北路提点刑狱司申：检准治平二年三司使韩绛等奏，使臣管押汴河粮纲，若于纲运内有过犯，并委三司、发运司取勘罚赎。又准元佑七年敕：小使臣在官处犯公罪，杖以下并本州岛断罚，其应断罚而所犯情轻者，申提点刑狱司，委检法官看详。又准绍兴五年敕：诸押纲小使臣犯笞罪，批上行程，至卸纳处排岸司点检，在外就近送转运或发运、辇运、拨发司施行。今看详治平朝旨，系专言渭、汴河纲使臣，即不言诸路押纲使臣，有相合依是何条令。寻送大理寺参详。今据本寺状：治平朝旨既系一司专条外，诸路押纲使臣虽依绍圣五年敕，令排岸司点检，送转[运]司行遣，如所犯情轻者，除发运司合依本司专条勘罚外，其转运、辇运、拨发司即亦合关报提点刑狱司，依条看详当否施行。」从之。 
徽宗建中靖国元年七月十七日，户部状：「准都省批送下发运司，契勘诸路合起上供钱帛斛内年额钱，依条分作两限封桩起发，及紬绢物帛并限岁终起发。如起发违限并不足，许发运司牒邻路提刑司取勘。今相度诸路合起年额上供两限起发，上限七月终，下限岁终。真、扬州岸司拖照起发月日申发运司，并上供钱及六路转运司年额斛，须管依元条限次逐限内桩起了足。如违并不足，并从本司申尚书户部，下本路提点刑狱司先行取勘转运司人吏。所有合干官员，即依元条施行。」从之。 
崇宁三年八月十三日，江淮荆浙等路发运司奏：「契勘本司总辖东南诸路，内两浙路每年合起上供岁计粮斛钱帛万数浩瀚，比之其它路分数目最多，及有福建路合起上供钱帛纲运不少，尽皆经由两浙团发，从来 
     
未有专置催辖纲运官数。内自江州至荆岳一员，所历路分州军不多。今相度欲将江州至荆、岳州催辖纲运官一员移于两浙自润州至衢州以来，催辖纲运，于苏州安置廨宇。所有应缘诸般约束事件，并依催辖纲运官已得指挥施行。」从之。 
政和三年三月四日，尚书省言：「访闻东南诸路纲运往往沿流州县(注)[驻]泊，盖缘阙人牵转，多被合干人等盗卖，或致散失，有妨都下指拟使用。」诏令沿流州指挥逐地分县令佐及催纲官司巡尉捕盗等官，遇有纲 ，轮那一员躬亲前来巡防照管，出界递相交割，立便赶趁前来。如委阙人兵牵转，即仰所属官司那差厩军。或不足，仰于本地分清河内羌刷，相兼应副；又不足，即一面支转运司钱和雇人夫牵拽讫，申知本司，不管少有住滞。仍仰逐地分官司纔候赶趁讫，申尚书省。」 
八日，中书省、尚书省「检会政和二年十二月十三日敕，(令)[今]后应押 使臣、殿侍军大将等，如押竹木纲 送纳别无少欠，虽有不敷元来径寸，如有纲解大印照验分明，系是元起官物，别无欺弊，仰所属一面取会元发木官司认状外，其管押人听先次依法推赏。如会到，别有违碍欺弊，不该推赏，即行改正，依条施行勘会。未降上件指挥日前，亦有似此之人，理合一体。」诏并依政和二年十一月十三日朝旨施行。 
七月十二日，尚书省言：「淮南路转运司提辖催提直连纲运宋子雍状：近点检得本路州军装发地头妄破诸般缘故，至有住滞等，欲望特赐重行立法。今修下条：诸纲运装卸，无故违限过五日者，附载官物装卸违限同。一日笞三十，二日功一等，不过杖一百，三日功一等，罪至徒二年。事由装卸官司，本纲不坐；事由本纲装卸官司，准此。仍各以所由为首。和雇私船运官物而装卸违限，并准此，内事由本船者，止坐船主。违限请过口食干系人均备。」从之。 
九月十三日，两浙转运司奏：「本路岁发上供额斛万数浩瀚，奉旨直达都城，唯藉纲运趁限装发，了办岁计。缘本路所管纲船并是三百料，与他路大料纲船不同，除许附载私物外，装发米数不多。近朝旨许功一分力升，通旧二分附载私物。今乞依政和令，许二分附载私物，情愿将逐船所剩力升如无私物揽载，即功装斛，每二十石添破一夫。所得雇夫钱米，不唯优恤兵梢，实于官物不致侵盗，兼亦使爱惜舟船，委得利便。今来所乞二分附载私物，每船一只，装米二百四十石外，有六十石力外，若愿功装米斛，每二十石添破一夫，每船增三夫，以酌中平江府至都城地理约度，共添得雇夫钱七贯五百文、米二石二，即与附搭客人行货所得钱数不致相远，所贵纲梢爱惜官物舟船。」从之。 
五年七月九日，祠部员外郎胡献可奏：「士人管押纲运，若不立定理界年限、轻重等第，更互交押，委是劳逸不均。今相度欲乞应募士人路分纲运窠名轻重及理界年分并理运数，并依自来都官羌副尉条 
     
法施行，候界满日，令更互管押。」从之。 
宣和二年八月十六日，中书省言：「勘会东南粮纲为抛失少欠数多，近已奉御笔措置罢募土人，改差使臣等管押，及令经由拖欠路分任责。(令)[今]有合申明事件下项：一、六路召募土人法罢，其两河粮纲所募土人，亦合并罢，遵依已降指挥施行。一、六路罢募土人粮纲并年满事故等，关转运司已降指挥，出阙召人指射，如过两月无人指射，或虽有人指射，不应差注者，即具阙报发运司召人。以上差讫，除具职位姓名申尚书省外，仍申所属曹部出给付身。或发运司过一月无应入人指射，即申吏部；又过一月，犹无应入人，即关都官差注，其资次并依已降指挥。一、两河土人粮纲并年满事故等，关辇运不发司出阙召人指射差讫不发司：疑当作「下发司」。，除具职位姓名申尚书省外，仍申所属曹部出给付身，过三月无人指射，不应差注者，即具阙申吏部；又过一月无应入人，即关都官差注，其资次并依六路已降指挥。一、管押人虽已有副尉指射，若定差未了间，却有校尉以上人愿就者，自合先差校尉等。一、今来所罢土人，候差到人交割讫，发遣归都官，别承差使，即不得再押粮纲。一、沿路抛欠斛，除合依已降指挥令经由抛欠路分转运司任责，次年依上供条限补发外，其六路每年随正额合起酌中补欠数目，自合依旧起发，候次年经由抛欠路分补发到京。如实补发到数目过于本路随正额合起酌中补欠之数，即将剩豁除。一、两河抛欠斛，其经由路分任责补欠置籍等，亦合依东、西直达纲已降指挥施行，内抛欠斛，并令地分官司、京东辇运司、蔡河拨发司置籍。一、经由京畿地分，如有抛欠，缘京畿别无上供斛，自合据合补数目于外路起到应副本路纲内依数改拨补发上京。一、提辖文臣已立抛欠分厘责罚，其检察武臣亦合依此。一、土人如为已有替罢指挥，辄敢作过偷盗粮斛，拆卖舟船，仰所在官司常切觉察，具违犯申尚书省，法外重行断遣。」从之。 
五年五月十五日，诏令吕淙、胡直孺、东南六路转运辇运拨发司官，限指挥到，据未起斛数目躬亲严紧催督，须管日近拥并相继起发到京，其已起在路数目，亦仰催促。沿途经由州县及催纲等官司，速行递相赶发兼程前来，尚敢违慢，以违御笔论。 
六月二十五日，发运使副吕淙、陈亨伯奏：「准尚书省札子，权知宿州林箎奏发运司利害及管见十事札付臣等照会，数内第二十二项自行直达，每路并差提辖官一员。今来复行转般，所有湖南、湖北、江南东、西四路提举官合与不合减罢，取自朝廷指挥。仓部勘会，东南六路提辖官昨缘直达，朝廷降指挥差置，今来虽江湖四路复行转般，其逐路有合发斛万数浩瀚，并系在京指拟支遣数目，见不装发纲运直达上京，唯藉提辖官往来检察催督。今勘会江湖四路提辖官，候发运司有收籴到或可代发斛奉行转般日奉：《宋会要》食货四五之六作「奏」。，即行寝罢。 
     
本部勘会诸路提辖纲运官，淮、浙各两员，江湖四路各止一员，依法自本路至国门往来催促纲运，检察违滞。近发运吕淙、陈亨伯措置转般画一，内一项申明江湖四路提辖官系直达，差置合与不合减罢。已承指挥，候发运司有收籴到或可代发斛奏行转般日寝罢，及发运司勾当公事官陈亨伯称：系诸般差委，及间有朝旨，令分委勾当。今来林箎所乞，每岁分轮提辖官于界首取索驱磨行程，及乞每岁轮差发运司勾当公事官于拱州取索行程，驱磨事理，即有碍元条及妨阙勾当，委是难行外，其陈亨伯乞今后提辖官并依法自本路至国门往来催促纲运，发运司常切检察。如每岁不见往来经由真、(杨)[扬]、楚、泗，致纲运于本路及他路住滞，偷盗数多，听发运司于所部选承务郎以上清(疆)[强]官对移，或乞令具事理申尚书省，差官替罢事理施行。」并从之。 
九月五日，户部奏：「荆湖南、北路 刷大礼钱帛，赵庠申：勘会荆湖南、北路诸州军起发上供钱物，有畸零数少去处，依条般往近便及沿流去处州军团并成纲，起发上京，限日转发，违限杖一百。今团并州军承他载起到钱物，如不依限交收转发，欲望立法约束，及许管押人越诉。户部看详，欲依赵庠所乞，如他州或别路起到钱物限次日交收，仍乞立法施行。诸路准此。」从之。 
七年三月二十日，江南西路转运判官高述奏：「本路宣和七年合起发上供额米一百二十万八千九百石，依近降御笔处分，般至淮南下卸，依条分三限，内第一限二月，计四十万二千九百七十石。本司牒诸州县计置起发。今据申，已发过四十一万九千六百十一石九八升前去淮南下卸，内已充足，第限合发米数外，又搀发过第二限米一万六千六百四十一石九八升，已具纲名细数申尚书省去讫。」诏：「高述顷以事罢漕司，旋命复职。今能修举漕计，今春上供四十余万石，已足上限，继运下限亦已起发，奉法修职。可特除直秘阁，以劝诸路奉公之吏。」 
四月十三日，应奉司奏：「勘会两浙路所管本司应奉纲船差破兵梢不少，除装发行运外，其检计修船、摆泊守冻，伺候装发，不行运月日甚多，坐费粮食，合行措置。今相度欲两浙路本司纲船每船存留梢工、槔手各一名，每纲留节级、纲团、军典、木匠各一名，除船料例候装纲，日支钱雇夫下水，依粮纲人数除留人外，据阙贴雇合用雇夫钱米，并要委本路应奉官相度措置应副。所有抵替下人兵，逐旋发归所属，别奉差使。其上下水雇夫钱，支付管押人掌管，节次支散。候回本路，(今)[令]应奉官取索驱磨，如无侵欺，及无纲运谷滞，除任满推赏外，每任更与减磨勘二年。伏乞特降睿旨施行。」从之。 
二十五日，讲议司奏：「契勘诸州军起发上供纲运，已准宣和四年九月二十五日敕，经过并时递相关报检察，催赶出界。如容纵或失于检察，至有侵盗贸易者，其所犯地分官司仰户部量事轻重按劾 
     
施行外，其余起发上京钱物未有约束。欲今后诸路应发上京钱物纲运，并依前项指挥，如违，并令所至州军按劾施行。」从之。
 食货 宋会要辑稿 食货四五  漕运六 
     
漕运六
【宋会要】
     
捕亡令诸江、淮、黄河内盗贼、烟火、榷货及抛失纲运，两岸捕盗官同管，其系岸船 ，随地分认。 
赏格命官捕盗官谓职应催纲者能检察纲运兵梢不犯故沈溺舟船，或有故而收救官物别无失陷者，任满，减磨勘一年，检官能觉察纲运妄称被水火盗贼、损失官物欺隐入己者，免试。诸色人获故沈溺纲船，及有人居止船，虽未沈溺，每只钱五十贯；咤侵盗官物者一佰贯。江河深险处收救得沈溺船所失官物，准给价三分，收救得流失官船，每只准价不及一佰贯。诸河空船，钱五贯；重船，钱一十贯。江、淮、黄河空船钱一十贯，重船钱二十贯。一伯贯以上，诸河给一分，江、淮、黄河给二分。 
杂  
干道八年五月二十三日，尚书省批状：「纲运经由地分遇风水抛失，遵依见行条法，仍申所属州县，州委幕职官、县委丞佐，实时躬亲前去抛失地分验实保明，再批行程，结罪申州，备申司农寺外，路申总领所。候本纲到下卸处，即依条施行。如违，从本路转运司追当行人吏断遣，官申取朝廷指挥施行。」 
欺弊、盗贼 诸博易籴买纲运官物，官船车脚板船具驮及其器用同，余纲运条称官物者准此。计已分依贸易官物法计利，以盗论功二等，牙保、引领人与同罪，许人告。强者计利，并赃以强盗论。以上再犯，不该配者，邻州编管；罪至死者，减一等，皆配二千里。二十贯，为首者绞；杀伤人者，依本杀伤法。以上运载船车、畜产没官。知情借赁者准此。被强之人不速告随近官司者，杖六十；咤被强而受赃者，以凡盗论。诸以私钱贸易纲运所盘钱监上供钱者，许人捕；诸钱纲押纲人、部纲兵级本船梢工同。以私钱贸易所运钱，虽应计其等，依监主自盗法；罪至死者，减一等配千里，本船军人及和雇人犯者，亦以盗所运官物论。 
杂 诸押纲人、部纲兵级、梢工失觉察，盗易欺隐本纲及本船官物，事虽已发而能自获犯人者，除其罪。二人以上同犯，但获一名亦是。诸纲兵级和雇人同。博易本船官物，罪至徒；杖罪两火同。地分催纲、排岸巡检、县尉司干系人失觉察者，杖一(伯)[佰]，命官减二等。三十日内能获犯人者，不坐；二人以上获一名，亦准此。诸路年额及上供粮纲兵级，和雇人同。若博易籴买之者，其所犯并破赃地分催纲、排岸、巡检、县尉及捕盗人，村保、地分铺头同。故纵者减犯人罪一等。受赃重者亦从重。诸差雇运送官物，而收贮他物欲拌和者，以收贮物数计所欲拌和官物价，准盗论，许人捕；已拌和者，入水及以透堵腐烂拌和者同，下条准此。计亏官价，依主守自盗法，至死者减一等，配二千里以上；赃轻者杖一百。诸不觉本纲人以他物拌和所运官物者，部纲兵级杖七十，计所 
     
亏官价，一分杖八十，一分功一等，罪止杖一百。押纲人减部纲兵级罪二等，部纲兵级及五分，或一年内两犯至罪止者，降一资，长行充部纲兵级者，勒充别纲牵驾。诸盐粮纲封印有损动者，梢工杖八十，篙手减一等。诈伪 、诸伪造封纲船堵面印，论如余印律；已行用者，不刺面，配本城，兵级配邻州。许人告。 
职制令诸巡捕官获纲运拌和官物，所属监司岁终比较，具最多、最少之人最少谓地分内透漏及犯者数多而获到数少者。每路各二员以闻。 
辇运令诸博易籴买纲运官物，并以他物拌和所运官物，应干条制，州县于装卸及沿流要会处粉壁晓示，岁一举行。诸年额及上供粮纲，转运、提点刑狱司赏功，督责捕盗官等警捕博易籴买之人，其应干罪赏条制，仍岁首检举，于装卸及沿流要会处粉壁晓示。
  </div>
  <div class="pagination">
   <a href="宋会要辑稿_page549.html">
    上一页
   </a>
   <span>
    ...
   </span>
   <a href="宋会要辑稿_page545.html">
    545
   </a>
   <a href="宋会要辑稿_page546.html">
    546
   </a>
   <a href="宋会要辑稿_page547.html">
    547
   </a>
   <a href="宋会要辑稿_page548.html">
    548
   </a>
   <a href="宋会要辑稿_page549.html">
    549
   </a>
   <span class="current-page">
    550
   </span>
   <a href="宋会要辑稿_page551.html">
    551
   </a>
   <a href="宋会要辑稿_page552.html">
    552
   </a>
   <a href="宋会要辑稿_page553.html">
    553
   </a>
   <a href="宋会要辑稿_page554.html">
    554
   </a>
   <a href="宋会要辑稿_page555.html">
    555
   </a>
   <span>
    ...
   </span>
   <a href="宋会要辑稿_page551.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
