<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 328 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 328 页/共 354 页</h1>
    <div class="content">　　钦定大清会典则例卷一百六十五
　　钦定四库全书
　　钦定大清会典则例卷一百六十六
　　内务府
　　上驷院
　　一建置顺治初年设御马监掌各廐政令○十八年改御马监为阿敦衙门以大臣侍衞管理均无定员设笔帖式十有五人○康熙十六年改阿敦衙门为上驷院铸给印信以管理大臣掌之设员外郎四人主事一人○二十四年增设郎中一人员外郎二人○二十九年增设笔帖式七人○三十三年设左右司增设主事三人侍衞四人以郎中一人主事二人笔帖式八人办理堂务左右司各以侍衞二人员外郎三人主事一人笔帖式七人办理司务○三十四年奏准铸给左右司印信以郎中掌左司印以侍衞或员外郎一人掌右司印○五十九年奏准堂司各增设笔帖式一人○雍正六年奏准上驷院卿定为三品○乾隆十四年奉
　　旨上驷院卿定为二人由侍衞内务府官各简一人补授仍简大臣兼管院事○又奏准
　　皇子毎位原设司鞍一人司辔四人因不敷用增设司鞍一人司辔四人
　　一内外马廐康熙年间定
　　紫禁城内设御马走马各一廐均随时增减无定额御马廐附应差驽马五匹仗马一廐三十匹附应差驽马十匹
　　东安门内驽马四廐各二百匹驾车马一廐马七十匹驘三十匹
　　西安门内川马一廐无定额驼一廐百匹附应差驽马十有五匹
　　南苑御马内马共六廐无定额每廐附巡羣马三十匹瓮山驽马一廐二百四十匹○雍正元年
　　谕
　　皇考亲乘良马着谨慎饲养如有偷骑调换等情即行处斩钦此○又议准每廐驽马额定二百四十匹○
　　乾隆二年奏准
　　紫禁城内走马一廐改为
　　皇子乘马○五年奏准内管领所管驾车驘归院管理设廐于
　　西安门内额定马三十匹驘七十匹○十一年定南苑六廐内设挏马一羣额腾马十牝马八十以备取湩之用○十六年移瓮山马廐于安河○十八年改驼廐为驽马廐并大有庄驾马一廐
　　京城驽马四廐共马千二百匹作为六廐每廐各二百匹其驼百匹分养
　　京城驽马五廐每廐各二十其附养驼廐之应差马十五匹以十匹附仗马廐以五匹附
　　皇子乘马廐○又奏准挏马羣内裁腾马六匹牝马四十四匹○又奏准安河马廐减马四十匹○十九年定
　　西安门内驾车马廐增养驘十匹○二十年奉
　　旨驾车马二廐各设马五十匹驘五十匹
　　一大凌河牧羣康熙八年奏准设牝马十羣○十八年以
　　盛京马三羣归大凌河牝马羣内牧养别将羣内骟马分设二羣○三十年增设牝马十羣骟马二羣○三十九年增设骟马二羣○四十四年奏准将羣内牡马牝马共选三千七十一匹作为五分分给土黙特二处喀喇沁三处孶生牧养每年将孳生倒毙马数呈报理藩院三年一次具奏咨院存案○四十六年增设牝马六羣○雍正元年增设牝马骟马各四羣○五年奏准喀喇沁所养孳生马一分仍交大凌河牧养○十三年奏准
　　南苑牧养牝马十羣移于大凌河牧羣内牧养○乾隆六年增设牝马六羣骟马二羣○是年裁骟马二羣○十三年奏准牝马三十六羣共大小马一万九千七百匹内拨出马五千匹交哲里穆盟长亲王五千匹交上都总管牧放孳生余齿老残病之马照例变价畱牝马八千分为二十羣每羣三百至五百不等○十九年议准养什木骟马二羣分在大凌河骟马羣内牝马六羣改为四羣亦移于大凌河
　　一上都达布逊诺尔马羣顺治年间设牝马二十羣骟马六羣○康熙四年增设牝马二十羣○十三年增设骟马四羣○十四年增设牝马三十羣○三十三年增设牝马十羣骟马四羣○三十五年增设骟马十羣○三十六年增设敖尔吉牝马一羣○三十八年增设骟马四羣牝马十四羣○四十四年增设牝马十八羣○五十年增设牝马十一羣○五十五年喇嘛库礼成贵贡走马一羣○乾隆二年增设骟马十二羣○三年奏准增设牝马二十羣骟马十六羣○六年移牝马二十羣于达里冈崖牧养○是年裁骟马六羣存畱牝马一百三十四羣骟马四十羣走马一羣每羣自三百至五百不等一达里冈崖马羣康熙三十九年设牝马三羣○四十二年增设牝马七羣○四十五年增设牝马六羣○五十五年增设牝马二羣○五十七年增设牝马二羣○六十年增设牝马二羣○雍正四年增设牝马十八羣○乾隆六年奏准移上都牝马二十羣于达里冈崖牧放共牝马六十羣毎羣自三百至五百不等○十九年奏准裁骟马四羣增牝马三羣
　　一上都驼羣顺治年间设牝驼十羣骟驼二羣○康熙三十九年奏准移牝驼五羣于达里冈崖牧放○四十五年奏准移牝驼五羣于达里冈崖牧放○四十六年奏准在京骟驼六羣内选百匹存廐外余交上都分四羣牧放共骟驼六羣每羣百匹至二百匹不等
　　一达里冈崖驼羣康熙三十九年设驼一羣牝牡各五十匹○是年移上都牝驼五羣于达里冈崖牧放○四十五年移上都牝驼五羣于达里冈崖牧放○是年增设牝驼四羣○五十七年增设牝驼二羣○六十年裁牝驼一羣存畱牝驼十六羣每羣自一百至二百不等
　　一
　　盛京差马顺治年间定设差马三羣每羣五十匹一各游牧羣给与乳牛犍牛其所孳生之牛均交所属衙门
　　一马廐典牧官役
　　京师各廐均设廐长一人廐副二人廐丁二十名草夫御马廐三十六名走马廐二十八名仗马廐三十名川马廐十有四名驽马四廐各四十四名驾车马驘二廐各三十二名
　　南苑六廐各二十八名瓮山驽马廐二十四名各草夫内共设百总六人外郎十有六人驾车马驘二廐各设骁骑四十名○雍正元年奏准川马廐裁廐长一人廐副一人廐丁十名以驼廐廐长兼管○乾隆十七年定
　　京畿原设牧羣共设牧长副牧长各十有一人牧副二十二人牧丁二百二十名今牧羣旣经裁汰其各羣员役止畱牧长副牧长各五人牧副十人牧丁百名充本院备马等差余员役仍食原饷拨给奉宸院
　　淸漪园等处充役○十八年奏准驼廐改为驽马廐其川马廐即以驽马廐长兼管
　　一上都典牧官役顺治年间定设掌闗防总管二人翼领三人防古笔帖式五人効力笔帖式三人牝马每羣设牧长一人牧副二人牧丁七名骟马每羣设牧副一人余与牝马羣同驼每羣牧丁十名余与骟马羣同○康熙三十五年奉
　　旨裁总管一人增设翼领二人○三十九年奏准拨给达里冈崖翼领二人○四十一年奏准设防古总管一人○四十五年议准拨给达里冈崖翼领一人增设署翼领六人○四十七年奏准增设翼领一人○五十五年奏准增设走马一羣设牧长牧副各一人牧丁七名○雍正七年奏准增设翼领一人○乾隆三年奏准增设翼领一人署翼领三人○又奏准增设防古笔帖式二人○十九年奏准裁牧副四人牧丁七名一达里冈崖典牧官役康熙三十九年奏准以上都总管兼管达里冈崖牧羣事设翼领二人防古笔帖式三人効力笔帖式二人马每羣设牧长牧副各一人牧丁七名驼每羣设牧长牧副各一人牧丁十名○四十五年奏准增设翼领一人署翼领三人○雍正五年奏准裁翼领一人
　　一大凌河典牧官役康熙八年定由内务府奏遣上驷院侍衞司官各一人前往大凌河直年管理骟马羣各设牧长一人牧副二人牧丁十有五名○三十年奏准骟马每羣设牧长一人牧副二人牧丁二十五名○三十七年奏准设掌闗防总管副管各一人○雍正二年奏准裁副管增设六品牧长署副管二人○五年奏准署副管改为翼领○十年奏准骟马每羣裁牧副一人增设牧长各一人署牧副各一人【署牧副在牧丁额内下仿此】○十三年奏准牝马毎羣裁牧副一人增设副牧长一人署牧副一人○乾隆十五年奉
　　旨大凌河牧羣总管着盛京将军所属钦此○十九年奏准大凌河牧羣每羣原设牧丁二十五名著各减五名新增牝马四羣其牧丁即将所裁之人充补仍少十名照例行锦州等处简补一捍牧官兵雍正四年奏准上都达布逊诺尔牧羣内简选牧长三名牧副六名牧丁六十名专司缉捕盗贼○十年议准于上驷院太仆寺三旗牛羊羣三处游牧防古丁内简选千名调往军营奉
　　旨此项兵丁竢凯旋时着即为三处游牧羣简选兵丁令防守牧羣以备缉捕盗贼之用○十一年议准于上驷院所属上都达布逊诺尔游牧羣防古内选取防御三人骁骑校二人防军校十有二人防军三百四十五名达里冈崖牧羣防古内选取防御一人骁骑校一人防军校三人防军百名令往军营○乾隆元年奏准各游牧处选出官员兵丁均自军前撤囘令各归该游牧处防守牧羣缉捕盗贼○三年奏准上都达布逊诺尔自军前撤囘之防军以二百八十名兼充牧丁以六十名专司缉捕○十四年奏准达里冈崖牧羣照上都例以防军六十名专司缉捕以四十名兼充牧丁
　　一考牧康熙年间定
　　京师各廐每年察阅一次每三年奏遣本院官考其息耗以内外驽马五廐为一班
　　南苑六廐廵羣马为一班互相比较按倒毙数少者为一等数平者二等数多者三等各定赏罚驽马廐一等者赏廐长段一疋廐副彭段一疋二等免议三等廐长罚俸三月廐副鞭三十巡羣马一等者赏廐长毛靑布六疋廐副三疋二等免议三等廐长罚俸两月廐副鞭二十○又定上都骟驼羣每三年达里冈崖牝驼羣每六年奏遣官察阅一次定议赏罚大凌河骟马羣每百匹内倒毙一匹至四匹者赏牧长蠎段缘领袖段袍一件段一疋牧副糚段缘领袖段袍一件毛靑布十疋倒毙五匹至八匹者牧长牧副赏段布如之倒毙九匹至十二匹者免议倒毙十三匹至十六匹者牧长罚俸六月牧副鞭四十倒毙十七匹以上者牧长罚俸一年牧副鞭八十牝马羣每三年牝马五匹孳生马驹二匹如额外孳生百六十匹以上者为一等赏牧长皮端罩羊皮段袍各一件一等牛一头牧副羊皮段袍一件毛靑布十疋一等牛一头八十匹以上者为二等赏牧长羊皮段袍一件一等牛一头牧副毛靑布十匹二等牛一头一匹以上者为三等赏牧长毛靑布十匹二等牛一头牧副二等牛一头如孳生阙额百匹以上者为一等罪牧长罚俸九月牧副鞭六十五十一匹以上者为二等罪牧长罚俸六月牧副鞭五十一匹以上者为三等罪牧长罚俸三月牧副鞭四十如羣内阙原额牧长罚俸一年牧副鞭八十其掌闗防总管翼领等除骟马羣不议赏罚外牝马牡马马驹汇计总数于额外多孳生五百匹者为一分如多一二分者注册多三分者该总管翼领各加一级多三分以上者照分加级如孳生阙额未至二百匹者免议阙二百匹者为一分该总管翼领各罚俸六月阙二分者罚俸一年三分者降一级畱任四分者革职上都达布逊诺尔马羣每三年牝马三匹额生马驹一匹计匹分等与大凌河同议赏一等者牧长毛靑布六十疋牧副四十疋二等牧长毛靑布四十疋牧副二十疋三等牧长毛靑布二十疋牧副十疋议罪一等者牧长罚牲一九牧副鞭六十二等牧长罚牲一七收副鞭五十三等牧长罚牲一五牧副鞭四十如羣内阙原额者牧长罚牲二九牧副鞭八十其各羣倒毙马匹计其多寡定为三等一等者议赏二等免议三等议罪皆照牝马孳生第三等赏罚例行其该羣翼领计其所管马羣数目不拘多寡共折作十二羣如赏罚均者免议七羣八羣得赏者赏翼领缘领羊皮段袍一件毛靑布十疋九羣十羣得赏者赏皮端罩一件毛靑布二十疋十一十二羣得赏者赏皮端罩羊皮段袍各一件毛靑布二十疋如七羣八羣得罪者翼领罚牲一九九羣十羣得罪者罚牲二九十一十二羣得罪者罚牲三九骟驼羣每年百驼内倒毙一匹至四匹者赏牧长毛靑布六十疋牧副四十疋五匹至八匹者牧长布三十疋牧副二十疋九匹至十二匹者免议十三至十六匹者牧长鞭八十牧副鞭六十至十七匹以上者牧长鞭一百牧副鞭八十该羣翼领赏罚与马羣例同达里冈崖牝驼羣每六年内牝驼五匹额生驼二匹额外孳生二十一匹以上者给一等赏十一匹至二十匹给二等赏一匹至十匹给三等赏如孳生阙额计匹分三等罚如之其该总管翼领牧长牧副应行赏罚皆照上都牝马羣赏罚例行○又定考覈
　　京师各廐及各游牧羣其应赏衣裘段布之在京廐长廐副移广储司领取罚俸之廐长行戸部该旗应鞭责之廐副由本院办理游牧羣应加级之总管翼领系内务府人移咨内务府系旗人行该旗兵部应降级罚俸行戸兵二部牧长牧副应赏衣裘段布行广储司应赏牛行庆丰司领取应罚俸之牧长移该总管转行
　　盛京戸部各照例办理应罚牲之翼领牧长行该总管追缴牛羊羣总管覈收应鞭责之牧副交该总管办理○又定奉差察验各游牧羣之大臣应乘马十匹侍衞司官六匹笔帖式四匹廐长牧长各五匹廐副牧副各三匹廐丁牧丁二人共马三匹均于驽马廐内拨给各官役路费大臣侍衞每人日给银一钱三分廐长牧长笔帖式各给银八分廐副牧副各给银五分其应得口粮及出口照票均咨戸兵二部领取○雍正十年奏准
　　京城内外廐御马驽马每年百匹内残疾一二匹者赏廐长毛靑布六疋廐副三疋三四疋者免议五六匹者廐长有官者罚俸两月无官者鞭四十廐副鞭二十六匹以上者着落该廐长廐副赔补○又定大凌河骟马羣每年百匹内残疾五匹以上者着落翼领牧长牧副赔补其残疾马匹交
　　盛京将军赏给兵丁○乾隆二年奏准御马内马岁一察阅分三等以定赏罚其赏罚之制仍照定例行○三年奉
　　旨嗣后着上驷院每年将上都达布逊诺尔大凌河等处牧羣内孳生倒毙马驼数目比较上年孳生倒毙多寡之处具奏○又奏准每年将上都达布逊诺尔达里冈崖大凌河等处马羣覈其实数若比上年孳生多倒毙少者将该羣人役遇应升牧长牧副者按次补用若孳生少倒毙多者均停其升转如有夤缘调换羣牧者该管官一幷议处○四年奏准大凌河羣内牝马牡马马驹每三年考覈于额外多孳生三分者该总管照例加级翼领等停其加级由院注册竢下次考牧时额外孳生好者六年期满换囘升一级补用孳生平等者换囘仍照原品补用如阙额者照例分别治罪○五年奏准考覈
　　京城内外廐驽马及
　　南苑六廐内巡羣马均一年一次定议赏罚○六年奏准各廐所养川马应差马驾车驘橐驼驴皆照例每年考覈一次定议赏罚○十一年奏准
　　南苑六廐内挏马一羣一年考察一次注册三年将孳生倒毙数目覈实如有应办理之处请
　　旨定夺○十五年奏准廐马定例每年百匹内倒毙十二匹者不议赏罚今请于不随围之年仍照定例如遇随围至一月以上者将倒毙十二匹之数减二匹入随围马数内覈算以倒毙四匹为额两月以上者以六匹为额如倒毙过额者着该廐长廐副赔补○十八年奏准各廐廐长廐副等在廐三月以内不议赏罚三月以上如例行其应鞭责之廐副交慎刑司惩责
　　一出牧康熙初年定每年四月初一日将
　　京师各廐马发五百匹往张家口外放青至九月十五日进口豫月奏遣本院侍衞二人分为两班办理每人日给路费银一钱三分廐长一人日给路费银八分廐副一人廐丁十有五名各日给路费银五分其出牧官役每羣各给羊二咨庆丰司领取马羣出口行兵部给票○又定大凌河马羣每年于四月初一日放青十一月初一日入庄餧养随羣出牧之牧长牧副牧丁各给路费及羊均照
　　京师廐马出牧例由该总管咨院转行支给○三十二年定内外马羣出牧给药行药房领取○四十六年定内廐驼百匹每年四月初一日以五十匹存廐余交上都总管就该处放青至九月初一日送京○六十一年奏准
　　南苑六廐内巡羣马一百八十匹每年四月初一日以九十匹即在
　　南苑放青九月十五日入廐如马有残疾者减草豆之半○乂定各廐马驼出牧口外每日按站各给草一束行戸部饬该地方备给○雍正五年奏准大凌河随羣出牧之官役停其给与路费○乾隆元年奏准
　　京城内外驽马五廐共马千二百匹以五百匹放青囘日如马有残疾者覈减草豆之半○三年奏准大凌河随羣出牧之牧长各日给路费银五分牧副牧丁各给银二分五厘○十四年奏准将应放青之驽马五百匹减存百匹岁以四百匹出牧口外
　　一供直马日以御马四匹齐其毛色具鞍辔列于院门外
　　驻驆园明圆以六匹豫备如前
　　一扈从马康熙年间定
　　车驾巡幸掌御马大臣奏请于御马内马中选取随
　　从日以十匹备
　　乘御扈从官役所乘驽马及橐驼驾车驘马应用数
　　目由院奏
　　闻并奏遣卿一人侍衞一人管理御马驽马御马涂次日给草二束驽马驼日给草一束行戸部沿涂豫备驾车驘日给熟豆四升草九斤驾车马熟豆二升草十一斤应用刍牧器具人夫均行会计司令沿涂附近各庄豫备由院奏委侍衞司官各一人监视散给○又定尚茶尚膳武备院各随
　　驾官役需用马匹由各该处咨取内监需用马匹由内务府转交均于驽马内拨给差竣缴囘各官役内监随侍
　　皇子出行拨给马匹亦如之○又定本院扈从官役每日应得路费银一钱三分由院按日合计移戸部给领并移知戸科江南道稽察所需帐
　　房鞍辔等物移武备院支竿行营造　　　　　　　　　　　　　　　　　　　　　【司】车绳油蜡行内管领各如数给领囘日除油蜡外余各移交所司收贮各官役随侍
　　皇子出行亦如之○康熈三十七年奉
　　旨嗣后出外上驷院所属人员皆令骑八旗官马○干
　　隆五年奏准装载
　　内廷备用器物车所需驾车马向例交内管领于广储司攴领制钱雇觅应用今着停止交院于各廐驽马内选驯良者六十匹以备驾车之用○十七年奏准凡遇随围内监尙茶尚膳等人乘骑及负载器物需用马数约一千四百有余嗣后由院将各廐驽马覈验如不敷用具数请
　　旨饬交兵部拨给八旗官马应用○十八年奏准内廷随侍人等骑用马匹均令廐长注册院卿时往防验如马数与册不符严加惩治廐长于每月初具数呈堂每三月卿汇数奏
　　闻交该处覈对
　　一禂马顺治年间定每年春秋二季祷马于
　　神第一日早以绛帛系御马鬛尾凡七十匹晩以青帛送大凌河骟马羣系三十匹次日早以绛帛晚以青帛送大凌河牝马羣系以绛帛者千三百匹青帛者二百七十六匹○又定
　　南苑豫备祭
　　神受厘青黑黄花四色马四十匹【今附于仗马廐】每祭以此项
　　马十匹于
　　神前受厘祭毕送囘阙额于大凌河牧羣内选补○乾隆四年定御马不足旧额系绛帛者减定以三十四为率
　　一用马顺治年间定岁四孟月敬
　　神各用青白马二匹由掌仪司咨取选肥马拨给敬毕
　　以马交会计司变价○又定
　　皇子分封初次祭
　　神荐以马婚礼以马充赏固伦公主和硕公主下嫁给以马驼生子弥月以马各充赏均由掌仪司移院如数拨给○又定分封亲王郡王贝勒贝子各给骟马二百匹牡马牝马六百匹牡驼牝驼三十匹骟驼四十匹分封公给马二十匹其各马驼草豆移会计司拨给一年○又定
　　皇子每位给驽马二十匹以供乘骑○又定各省驻防将军副都统总督巡抚提督总兵官及朝鲜国使臣来京
　　朝觐各
　　赐以马由礼部行院于驽马内选佳者拨给○乾隆
　　十八年奉
　　旨皇子竢娶福晋后给驽马十匹未娶福晋以前凡有行走将廐内马通融给与骑坐分例驽马不必给
　　一进贡马驼顺治年间定四十九旗防古王贝勒贝子公台吉塔布囊喀尔喀厄鲁特等贡马驼由理藩院送院行知掌试御马大臣侍衞奏会本院大臣侍衞公同选验不入选者交理藩院给还入选者分别等次奏
　　闻收受收受者行广储司折赏上等马每匹赏银一百三十两二等百二十两三等七十两四等五十两五等及朝鲜国马各三十两其未经选受马有倒毙者折赏亦如之每年十一月初一日始至次年十月三十日止汇计收受及发还马驼实数于岁终覈奏○又定归化城两旗防古每年四季贡马一百六十三匹喀尔喀泽卜尊丹巴胡图克图每年进贡白马八匹白驼一匹陜西岷州衞二十四寺番僧分为四班每班间三年进贡一次均由理藩院奏送本院交各廐刍秣○康熙七年定公主等贡马二三匹者收二匹三匹以上好马全收常马再收二匹郡主以下入贡好马全收常马收一匹王贝勒贝子公亲入贡者好马全收常马王贝勒再收二匹贝子公一匹如皆系常马王贝勒收二匹贝子公一匹王贝勒等之母福晋母舅等入贡好马常马各收二匹若遣使入贡王贝勒收好马常马各二匹贝子公止收好马其常马停收台吉等所贡马驼仍照旧例收取厄鲁特喀尔喀贡好马上等头目收二匹其次台吉等兼贡皮张等物止收马一匹其福晋等贡马各收一匹○二十三年奏准防古等贡马上等每匹赏银一百三十两二等百两三等五十两四等三十两五等二十两六等十两贡驼上等每匹赏银六十两二等五十两三等四十两四等三十两五等二十两六等十五两○四十二年奉
　　旨着将牝马千匹交索伦围场每处分给二百匹设立牧羣竢生驹令精于骑射者骑演驯练佳者贡进时照伊等进马之例编为等次赏给○雍正二年奏准在京大臣侍衞等所进马内有堪收者进马人愿领赏照五等马例折赏○七年奉
　　旨嗣后凡进贡马经朕赐名号者贡马人赏内库上用段四疋着为例
　　一汰补马驘康熙年间定
　　南苑六廐御马如不足数于内马中简取奏补有倒毙者廐长呈报掌御马大臣令直班侍衞及该廐长监视瘗埋仗马内有改性不驯者拨入驽马廐如数行大凌河总管选良马充补
　　皇子乘骑之马有倒毙者廐长呈报令廐长监视瘗埋○十一年奏准御马羣内马有残疾者交上都总管处牧养○四十二年奉
</div>
    <div class="pagination">
<a href="钦定大清会典则例_page327.html">上一页</a><span>...</span><a href="钦定大清会典则例_page323.html">323</a><a href="钦定大清会典则例_page324.html">324</a><a href="钦定大清会典则例_page325.html">325</a><a href="钦定大清会典则例_page326.html">326</a><a href="钦定大清会典则例_page327.html">327</a><span class="current-page">328</span><a href="钦定大清会典则例_page329.html">329</a><a href="钦定大清会典则例_page330.html">330</a><a href="钦定大清会典则例_page331.html">331</a><a href="钦定大清会典则例_page332.html">332</a><a href="钦定大清会典则例_page333.html">333</a><span>...</span><a href="钦定大清会典则例_page329.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
