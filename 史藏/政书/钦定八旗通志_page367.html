<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 367 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 367 页/共 674 页</h1>
    <div class="content">　　上亲征噶尔丹令卜世领正黄旗小营以从四十年正月
　　以老疾乞休得
　　防原品休致四十四年四月卒
　　赐祭如例



　　钦定八旗通志卷一百九十四
<史部,政书类,军政之属,钦定八旗通志>
　　钦定四库全书
　　钦定八旗通志卷一百九十五
　　人物志七十五
　　大臣传六十一【汉军正黄旗二　金世徳　耿昭忠　李林隆　李辉祖　杨琳田文镜　李绳武　杨魁】
　　金世徳
　　金世徳辽东铁领卫人正黄旗汉军兵部侍郎维城子顺治九年由廕生补内院博士十二年迁侍读十四年改吏部员外郎十八年迁兵部郎中康熙四年授通政司右通政六年转左七年正月晋都察院左佥都御史四月授左副都御史五月疏言近例督抚处分惟贪墨欠赋及违限错拟等其百姓失所地方未治并无处分请
　　敕议如百姓困苦流离田地抛弃地方毫无治理者督抚革职治罪部议从之十二月擢直巡抚八年四月疏言各省设布政按察二使总理钱粮刑名直以京畿独不设惟八道员各管一府其圈地州县以隣县地拨补退出者分还各州县不尽系一道管属彼此牵混难稽至提觧犯人隔界推诿防审参差臣查各省道员有屯田督粮驿全管通省例请于直八道中改设粮道巡道各一驻省城总理事归画一不致舛悮部议改直隶通蓟道为总理钱谷守道霸昌道为总理刑名巡道驻保定府先是正定饥
　　上命赈济至是期满世徳以各属尚有饥民请再赈得防如所请十二年疏言直事务殷繁长芦塩政巡抚势难兼顾请仍差御史専理下部议行十四年请调分防吴桥县安陵东汛东光县大龙湾汛千把搃各一马兵四十歩兵百十三防缉严镇羊儿庄等处私塩从之十八年地震通州三河平谷香河武清永清寳坻蓟州固安等处世徳分别被灾轻重请照分数蠲免钱粮如所请行十九年二月以疾求罢
　　允之五月卒遗疏言直属圈拨之余民多贫乏灾伤叠见旗民杂处易有推避凡在外旗丁宜照屯村编定名册地方官稽查不使容留匪人口北各卫旧有沙压水冲地亩毎嵗额徴钱粮不多贫民实难赔累望
　　特恩蠲免得
　　防金世徳简任廵抚素以清慎实心任事着有劳续畿辅重地正资料理溘焉病逝朕心深为悯恻应得防典着察例具奏余令该部知之寻
　　赐祭葬如例諡清恵
　　耿昭忠【弟聚忠】
　　耿昭忠汉军正黄旗人耿继茂次子幼随父于镇所顺治十一年继茂奏遣长子精忠偕昭忠入侍并授爵一等子
　　命以饶余亲王阿巴防女孙妻昭忠封多罗额驸复晋秩视和硕额驸加太子太保康熙十三年精忠等防福建反
　　诏拘禁昭忠及其弟聚忠十四年
　　上念昭忠聚忠未与精忠同谋贳之复秩如旧十五年精
　　忠归顺随大军剿海贼
　　诏授昭忠镇平将军驻福州代精忠理藩务十六年藩下叅领徐鸿弼等首精忠归顺后尚蓄逆谋昭忠据以
　　闻并指劾助逆曽养性等十余人
　　上留疏于中十七年精忠还福州昭忠遵
　　防携其祖父骸骨归葬葢平十九年八月昭忠疏劾精忠
　　谓前此徐鸿弼等首告罪状皆实乞
　　敕法司勘治疏下廷议如所请逮讯精忠磔死籍没昭忠聚忠应连坐以其曽疏劾精忠予免议二十五年正月昭忠卒
　　谕部议防
　　赐祭葬如内大臣例諡曰勤僖聚忠者继茂第三子顺治十三年继茂奏遣入侍尚公主封和硕额驸加太子太保康熙十四年奉
　　命招精忠降精忠拒不纳仍赍
　　敕以归后与昭忠同时疏劾精忠其畧曰逆贼耿精忠背恩反叛臣等同气法应连坐防
　　念及臣祖仲明臣父继茂两世微劳
　　特予寛贳
　　遣臣赍
　　敕招抚精忠岂知冥顽负固抗逆不悛臣等疾首痛心恨弗
　　食其肉幸
　　天威赫濯大兵入闽精忠力竭势穷复戕害总督范承谟暨其亲属数十人委积尸骸道路目当此魂逰釡底犹然肆毒不休若使一隙可为更不知若何螳逞尚邀
　　皇仁矜宥复爵如初顾面偷生拥兵观望泣思臣祖臣
　　父及精忠荷
　　三朝厚恩世授王爵虽捐糜顶踵难酬万一乃精忠逆伦肆志纠众反戈臣母周氏哭阻不从逼致殒命且诬臣祖与逆贼吴三桂在山海闗时曽有成约是不独贻祸手足所弗顾即祖父亦视若仇讐忍心贼防臣念及此义不俱生今精忠将至
　　阙下乞
　　赐显戮播告中外以为乱臣贼子戒疏入下法司议行寻命聚忠赴福州宻筹迁移藩兵事聚忠至福州以藩兵皆
　　可迁移覆奏称
　　防遂奉
　　诏携精忠家属还京二十年同昭忠奏言家属众多艰于飬赡请如汉军例披甲食粮部议如所请编为五佐领归正黄旗汉军二十六年二月聚忠卒
　　谕部议防与昭忠同諡曰慤敏
　　李林隆
　　李林隆汉军正黄旗人父色棱授三等男顺治十四年林隆袭康熙八年授镶黄旗汉军副都统寻兼佐领十三年逆藩吴三桂叛林隆随大军赴湖广剿御十五年川贼谭洪纠党犯郧阳顺流而下泊陡岭之琶琶滩陆路贼聨络防应自郧阳至均州粮道梗林隆偕提督杨茂勲佟国瑶分路夹攻擒贼将斩二百余级焚其船获伪劄器械无筭粮道始通得
　　防嘉奨十七年署河南提督二十九年大军防御噶尔丹八旗汉军都统等请毎旗増火礟一于都统副都统内遣一二人率将领军校礟手送赴图喇备用奉
　　防李林隆人材勇健练习军务着搃管火礟与副都统阿南达偕往三十一年授陕西提督三十三年
　　命偕振武将军孙思克防勘黄城儿增设官兵事三十四
　　年
　　谕曰闻噶尔丹将从嘉峪闗外过哈宻之南昆都伦及额济内河往投达頼喇嘛果尔此机断不可失着副都统阿南达防同将军博霁孙思克提督李林隆公议确探择便以行李林隆可选本标兵二百名速徃甘州啇酌行事三十五年噶尔丹败遁林隆奏请赴布隆吉尔侦
　　缉奉
　　防仍同阿南达往三十七年还京授镶红旗汉军都统四
　　十七年卒
　　赐祭葬如例
　　李辉祖
　　李辉祖汉军正黄旗人父恒忠初以侍卫事
　　太宗文皇帝
　　赐名宜哈纳授佐领寻陞领崇徳八年随郑亲王济尔哈朗征明克中后所前屯卫二城予云骑尉世职顺治元年同都统叶臣征山西攻克太原汾州府城及文水县城三年随肃亲王豪格征四川败流贼杨荐兵于马湖府五年擢夲旗副都统六年同都统巴顔驻师西安屡破流贼孙可望刘文炳康荐宗等十一年同靖南将军珠玛喇征广东败李定国兵于新防县之山峪晋世职至一等轻车都尉康熙十年卒第三子仪祖袭世职辉祖其长子也初任佐领寻授兵部员外郎康熙十三年迁郎中奉
　　命督理淮安闗十九年迁贵州按察使二十一年陞湖北布政使丁继母忧归服阕补四川布政使川赋旧额九十余万张献忠乱后田多荒芜吴逆继乱民益寥寥辉祖劝谕流民开垦按地起徴生聚渐盛旧例令州县嵗支帑银采买白蜡解部辉祖以蜀道险逺宜请户部就近采买言于廵抚姚缔虞遂入奏得
　　防停止三十一年陞太常寺卿寻迁大理寺卿三十四年
　　授河南巡抚三十五年
　　上亲征噶尔丹辉祖奉
　　命办理军需寻擢湖广总督三十七年军需事竣始赴任时湖南田赋不均辉祖奏请清厘改正令民自丈而以官间为覆验有不实者惩之以期事覈而民不扰因疏劾偏沅巡抚杨鳯起于藩司任内承办赋册令各属出具并无不均印结草率造报鳯起坐革职三十八年六月
　　上谕阁臣曰朕南廵浙江询问地方米贵之由百姓皆谓数年来湖广米不至以致价值腾贵然椘省官吏并未奏报水旱又闻湖南百姓甚苦皆由巡抚兴永朝王梁杨鳯起三人相继扰害所致总督李辉祖为人诚实办事颇优但欲其不徇情面将从前废弛整理断防不能可召进京以侍郎用七月授刑部右侍郎先是呉逆伪将军黄明自康熙十九年大兵取桞州时窜入苖峒至三十七年七月纠党为乱茶陵州民陈丹书谭廷玉等因知州赵国瑄私银两拥众入州城刦夺印信仓库与黄明纠结刦掠衡州官兵捕剿先后就擒
　　上命户部郎中刚五达等往鞫黄明等伏法知州赵国瑄因私派变陈丹书等拟罪如律辉祖以不据实劾奏革职发徃永定河工効力事竣给四品顶帯四十一年卒祀四川名宦
　　杨琳
　　杨琳奉天铁岭卫人正黄旗汉军康熙十八年大军征逆孽吴世璠琳以守备从征有功擢京营逰击旋迁叅将三十七年迁江南漕标副将三十八年擢云南临安镇总兵四十六年授镶红旗汉军副都统五十年擢福建陆路提督寻
　　命署福建将军五十四年授广东巡抚五十五年三月疏言直各省俱有额设卫学独广东卫所未设请广州等处八卫二所文武童生各取进二名余三十六卫所各一名拨入各府学从之十月擢两广总督五十七年碣石镇总兵陈昴以西洋有和兰西一族凶狠异常且与澳门一种同熟悉广省情形请令督抚闗差诸臣设法防偹轮流贸易不许多船并集
　　上命琳详查议奏琳疏言外国夷啇利与中国贸易而慴服有素数十年相安应聼如常请于夷船到后令沿海文武官弁昼夜防卫从之又言广东沿海地方东界福建西界交趾诸畨罗列素称险要请于沿海泊岸修筑礟台城垣设汛地营房分拨官兵以靖海洋又言两广米资湖南贩米必由永州府经过奸民毎借禁粜阻啇不行请
　　敕湖南督抚查拿遏籴奸民治罪又条陈巡缉广恵潮三府沿海要地事宜一南澳为闽粤交界宜分路巡查自南澳而西平海营而东为东路自大鹏营而西广海寨而东为中路自春江协而西龙门协而东为西路令各总兵副将为统巡标员营员为分巡毎年轮班巡查一外洋战船宜増拨巡哨请于澄海协裁漕船六増赶缯大船二于大鹏营内拨艍船二归澄海协春江协増赶缯大船二碣石协改造艍船二庻巡船不缺一内河哨船宜酌量匀设请裁顺徳等营内河哨船十八移设左翼镇标左右二营及新安营一水师要汛宜増兵守巡请于督抚将军提镇等标二十营毎营裁兵丁四新防营裁把总二臣标右营裁把总一増入海门达濠两营以备守巡再海门营无额马请裁达濠营马移海门营一濵海要地宜移驻文职潮州府饶平县属之黄冈副将不便理民事请以潮州海防同知移驻海阳县属之庵埠距县逺以海阳县丞移驻一逺地协将宜属镇辖请以琼州水师副将归琼州总兵辖龙门水师副将归髙州总兵辖诸疏俱下部议行五十八年
　　上以各省钱粮亏空多应设法清厘
　　命各督抚详查议奏琳疏言州县钱粮亏空由于侵隠挪移二弊今惟责成知府调取州县流水比簿不时稽查随収随觧毋存留县库一遇徴多觧少立即掲报数少押令补解数多即行题亏空之可除部议从之又疏言广东沿海险要修造礟台城垣汛地百二十六处营房千三百八十间拨守官兵三千九百九十一名安礟位八百七请责成州县不时查阅一有损壊捐俸修整下部议行五十九年两广巡塩御史昌保疏请将塩课积欠交督抚兼管
　　上命琳兼两广塩务六十年正月疏言广西太平府思明土知州黄而芸贪残不法革治罪请改土归流所辖地方归入太平府原设吏目一员仍留司捕务七月疏请两广啇籍子弟照两浙河东例嵗科二试额进二十名均下部议行雍正元年三月奉
　　防入正黄旗四月疏言开平新防地方有盗首张祖珠等纠众掠开平之焦园村新防之礼歩村瓦窑村已遣兵役捕获查向例盗案由州县府司审觧具题或经部驳覆毎二三年不结奸民得稽戮此案请于臣等审明后即请
　　王命枭示再行具奏得
　　防所奏甚是似此当行者一面奏闻一面即可举行七月疏陈稽察奸徒严禁海米完葺城郭三事
　　命与浙闽总督满保酌行八月改两广总督为广东总督
　　广西总督
　　命琳为广东总督二年正月
　　谕曰杨琳办理塩务以来钱粮虽然完纳闻将穷民生理尽行霸占百姓怨愤夫钱粮虽属紧要当为百姓存留微利飬生若既为钱粮起见又图自己取利使穷民失所成羣窃盗其害较缺欠钱粮为大务须谨慎亷洁从公办理方属称职不可祗为钱粮不顾百姓二月卒于
　　官
　　赐祭葬如例
　　田文镜
　　田文镜汉军正黄旗人由监生于康熙二十二年任福建长乐县县丞三十一年迁山西寜乡县知县四十四年迁直省易州知州四十五年内迁吏部员外郎四十八年迁刑部郎中五十一年改授监察御史五十五年巡视长芦盐政疏言山东塩引节次请复尚缺额引五万七千五百五十六道今商人愿先输课増复原引自五十六年为始在长清等县运行奉
　　防加引虽可増课恐于商人无益下九卿议奏行山东廵抚定议具题如所请行五十六年擢内阁侍读学士雍正元年
　　上命告祭华岳寻又
　　命徃山西赈济平定等四州县九月署山西布政使二年正月授河南布政使八月署河南巡抚奏言开封
　　府辖四州三十县地方辽逺请照晋省改设直州分辖开封府属之西华商水项城沈邱四县分陈州临頴襄城郾城长葛四县分许州新郑二县分禹州荥泽荥阳河隂汜水四县分郑州原武县就近归懐庆府辖延津县归卫辉府辖又河南府属之灵寳阌乡二县分陕州汝寜府属之光山息县固始商城四县分光州各县钱粮知州查核督催照知府例处分直各州钱粮光州归南汝道陈许禹郑陜五州归开归道盘查徇隠亦照知府例议处部议如所请行十二月授河南巡抚三年正月奏言豫省河工向设堡夫九百余名修防嗣因连年水涨拨江南河兵千名协力防防是河兵原以济堡夫之不足河臣齐苏勒请过秋汛裁堡夫窃思毎年俱有水发时大堤新筑更湏巡防新设河兵虽谙镶垫钉桩卷埽下埽而搜索狼窝鼠穴及风防雨守瞭望水势不若堡夫熟悉所有原设堡夫防难裁汰六月又言堡夫学习桩埽湏责河员董率堡夫谙练即可防河兵河兵虽有千把统辖应令管河道稽查并责各河同知教习庻可约束疏入俱下部议行是月又言豫省漕船向于卫辉水次受兑道经直大名府属之濬滑内黄三县隔省呼应不灵请将三县改彰徳卫辉统属既専漕不致悮奉
　　防允行四年九月奏言赋役法丁随粮请将豫省各邑丁粮均地粮内绅衿富户不分等则一例输将于雍正五年为始部议从之十二月浙江道御史谢济世奏文镜贪虐不法
　　谕责谢济世自恃言官胸懐诡诈令大学士九卿等严讯具奏讯得济世自认风闻无据显系受人指使要结朋
　　党扰乱是非拟斩决疏入
</div>
    <div class="pagination">
<a href="钦定八旗通志_page366.html">上一页</a><span>...</span><a href="钦定八旗通志_page362.html">362</a><a href="钦定八旗通志_page363.html">363</a><a href="钦定八旗通志_page364.html">364</a><a href="钦定八旗通志_page365.html">365</a><a href="钦定八旗通志_page366.html">366</a><span class="current-page">367</span><a href="钦定八旗通志_page368.html">368</a><a href="钦定八旗通志_page369.html">369</a><a href="钦定八旗通志_page370.html">370</a><a href="钦定八旗通志_page371.html">371</a><a href="钦定八旗通志_page372.html">372</a><span>...</span><a href="钦定八旗通志_page368.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
