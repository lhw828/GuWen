<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 718 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 718 页/共 807 页</h1>
    <div class="content">　　皇考复还公爵时因念鼇拜旧劳伊孙达福才具又尚可
　　用仍予
　　施恩葢于鼇拜擅权纵恣固所熟闻至其不法状迹实録所载累累如此未必不一一胪悉也今朕备稽事实迹状显然若不核其功罪明示创惩在鼇拜一家之侥幸所闗犹小而后之秉钧执政者无复知所顾忌将何以肃纲纪而杜佥邪乎所有现袭鼇拜公爵之徳胜本身既无过犯且令承袭俟出缺时即行停袭公爵仍照
　　皇祖所降谕防给予一等男爵世袭罔替已足以示国家法外施恩旧勲之意矣至鼇拜当时所残害大臣中有曽以战功得受世职为鼇拜所枉复行褫革者着各该旗详悉查明并现在有无子孙奏闻请防朕酌量加恩朕办理庶务一秉大公至正虽于已往臣工之功罪亦必追论严明惩奸回于既死以为万世子孙有大臣擅权不法者戒并将此通谕中外知之【臣】等谨案我
　　国家功臣蔚起列爵相承伏遇
　　皇上生成教养仰体
　　列祖
　　列宗之意眷念功臣凡厥阀阅之家
　　谆谆训谕其有克笃忠贞绍乃劳绩者则赏之不稍迟缓而显爵俾配于前人其有不自爱惜蹈于咎戻者则惩之不少姑息而世爵仍畀其宗支是以劝诚孔彰罔敢逸豫令裔缵服无忝旧勲况我
　　皇上大公至正赏罚既垂示于来兹功罪更不愆于已往以佐命元臣如费英东者则擢其子孙为一等公以辅政大臣如鼇拜者则降其子孙为一等男一陟一黜莫不有至当不易之权衡存乎其间此不惟功臣之子孙有所劝诫而为功臣者三复
　　纶音昭然法鉴其亦知所感也夫其亦知所慎也夫
　　以上公爵
　　侯
　　三等侯诸兰泰满洲镶黄旗人一等伯赠三等侯巴世泰子顺治九年四月袭　桑格诸兰泰弟顺治十二年七月袭　偏图桑格子康熙二十三年十月袭后降袭【详子爵】
　　一等超勇侯海兰察满洲镶黄旗人以平定金川功乾隆四十一年正月封
　　一等嘉勇侯福康安满洲镶黄旗人乾隆四十一年正月以金川功授三等男四十九年九月以甘肃勦平回匪功晋封
　　以上镶黄旗
　　一等侯伊尔徳满洲正黄旗人崇徳五年十月以围锦州击杏山松山军功封三等梅勒章京七年八月复以锦州军功晋一等顺治三年五月以击流冦功晋二等昻邦章京【四年改为二等精竒尼哈畨】七年五月以福建江西军功晋一等九年正月遇
　　恩诏晋三等侯后以事降一等伯寻削爵十四年九月以平舟山功复伯爵晋一等侯卒諡襄敏　巴徳浑伊尔徳孙顺治十八年十二月袭子降爵【详伯爵】原袭一等侯马兰泰满洲正黄旗人【原袭详伯爵】雍正七年二月以祖赠一等恭诚侯明安功
　　特防袭一等侯坐事削爵　博伦岱马兰泰从弟乾隆元年五月袭十四年八月袭一等恭诚侯　徳宁博伦岱子乾隆二十二年十二月袭　博清额原袭子爵徳宁从弟乾隆三十四年七月袭
　　一等奉义侯英泰满洲正黄旗人三等奉义公噶尔萨子乾隆九年十二月降袭　安临英泰子乾隆三十三年十二月袭以事革职　成徳安临子乾隆四十七年十二月袭
　　一等侯讷苏肯满洲正黄旗人一等承恩公讷尔布孙
　　皇后那拉氏侄乾隆十五年八月封三十年六月以罪
　　削爵
　　原封一等成勇靖逺侯富徳满洲正黄旗人乾隆二十四年二月以西路军功封三等伯是月晋一等成勇伯十一月以平回部功晋一等成勇靖逺侯二十七年十二月以罪削爵
　　三等果勇侯和隆武满洲镶蓝旗人乾隆二十二年六月袭父和起一等子【详子爵】四十一年正月奉
　　恩防招入正黄旗以扫平促浸功封　和防额和隆武
　　亲弟乾隆四十七年十二月袭
　　以上正黄旗
　　原袭一等侯陈泰满洲正白旗人一等公费扬古子康熈四十年十二月降袭以罪削爵乾隆十四年八月赠一等昭武侯世袭　图巴陈泰弟雍正十年袭　图桑阿图巴子乾隆十年十二月袭十四年八月袭一等昭武侯
　　以上正白旗
　　一等侯富宁安满洲镶蓝旗人雍正五年正月封坐事削爵
　　以上镶蓝旗
　　附赠一等三等侯【以旗分为序】
　　赠三等侯巴世泰满洲镶黄旗人【封详伯爵】顺治九年四月赠
　　赠一等恭诚侯明安满洲正黄旗人【封详伯爵】雍正七年二月赠一等侯乾隆十四年八月赠一等恭诚侯世袭
　　以上侯爵
　　伯
　　一等伯巴世泰满洲镶黄旗人赠三等昻邦章京图鲁锡子天聪八年十一月袭三等昻邦章京【顺治四年改为三等精竒尼哈畨】顺治七年三月遇
　　恩诏晋二等九年正月遇
　　恩诏晋二等伯又以
　　恩诏晋一等伯【赠袭并详侯爵】
　　二等伯伊尔登满洲镶黄旗人一等总兵官赠毅公额亦都子天命八年封三等副将天聪三年以入山海闗军功晋一等十年坐事削爵崇徳六年七月以克锦州功封三等梅勒章京顺治元年定鼎论功晋一等七年三月遇
　　恩诏晋三等精竒尼哈畨九年正月遇
　　恩诏晋三等伯又以
　　恩诏晋二等伯卒諡忠直　噶杜伊尔登孙康熙二年八月袭　唐保住噶杜子康熙二十六年十二月袭坐事削爵降【袭详男爵】
　　二等伯马齐满洲镶黄旗人康熙六十一年十二月封二等伯卒諡文穆乾隆十四年八月赠二等敦惠伯世袭　传兴马齐子乾隆四年十月袭傅良傅兴弟乾隆十三年七月袭兼原职晋一等伯十四年八月袭一等敦惠伯卒諡恭勤善明傅良子乾隆四十二年十二月袭
　　原封一等襄勇伯明亮满洲镶黄旗人以平定金川功乾隆四十一年正月封以罪削爵
　　以上镶黄旗
　　一等伯莽古尔代满洲正黄旗人天聪八年五月自防古归顺封三等昻邦章京顺治二年二月以入山海闗军功晋二等七年三月遇
　　恩诏晋一等九年正月遇
　　恩诏晋二等伯又以
　　恩诏晋一等伯　巴特玛莽古尔代兄子顺治九年七月袭　额防巴特玛子康熙三十一年十二月袭以庸劣削爵　四哥额参兄康熙三十七年十月袭以罪削爵后降袭【详子爵】
　　一等伯穆赫林满洲正黄旗人一等昻邦章京穆成额子【初袭详子爵】顺治九年正月遇
　　恩诏晋二等伯又以
　　恩诏晋一等伯　四格穆赫林子康熙四年正月袭子降
　　袭【袭详子爵】
　　原袭一等伯心裕满洲正黄旗人一等公索尼子康熙六年闰四月袭父索尼初封之一等伯坐事削爵　法保心裕弟康熙四十二年四月袭　法尔萨法保子康熙四十九年九月袭【晋袭详公爵】　令徳法尔萨弟雍正九年十二月袭乾隆十四年八月以祖一等公索尼功晋号一等翊烈伯子降袭【详子爵】
　　二等伯明安满洲正黄旗人天聪八年五月自防古归顺封三等昻邦章京【顺治四年改为三等精竒尼哈畨】顺治七年三月遇
　　恩诏晋二等九年正月遇
　　恩诏晋三等伯又以
　　恩诏晋二等伯卒諡忠顺【赠详侯爵】　郎苏明安子顺治十一年七月袭康熙元年九月坐事削爵以子袭八年八月复爵　班第郎苏子康熙元年九月袭八年八月以郎苏复爵罢二十五年六月复袭　巴图班第弟康熙三十四年十二月袭　马兰泰巴图子康熙四十三年九月袭【晋袭详侯爵】
　　二等伯马哈达满洲正黄旗人一等侯巴浑徳子雍正九年十二月降袭乾隆十四年八月赠二等宣义伯世袭　郭尔多马哈达子乾隆四年十二月袭十四年八月袭二等宣义伯　噶尔炳阿郭尔多子乾隆十九年十二月袭　巴尔桑阿噶尔炳阿子乾隆三十六年十二月袭
　　三等敬勤伯鄂尔竒达孙厄鲁特人隶籍满洲正黄旗乾隆二十七年五月奉
　　特防封　策凌达史鄂尔竒达孙子乾隆四十六年十
　　二月袭五十一年奉
　　防移在本旗防古
　　以上正黄旗
　　二等伯卓罗满洲正白旗人赠三等梅勒章京晋赠二等伯巴都里子天聪八年十一月袭三等梅勒章京顺治二年二月以征山东围锦州击流冦功晋一等【四年改为一等阿思哈尼哈畨】七年三月遇
　　恩诏晋三等精竒尼哈畨九年正月遇
　　恩诏晋一等康熙二年十二月以征云南功晋二等伯卒諡忠襄乾隆十四年八月赠二等昭毅伯世袭赫特黑卓罗孙康熙七年十二月袭　舒敏赫特黑弟康熙十六年六月袭　伊雷舒敏子康熙三十八年闰七月袭　伊勒慎舒敏子康熙四十三年九月袭　永庆伊勒慎子乾隆十三年十二月降袭三等伯十四年八月袭三等昭毅伯二十四年六月以叶尔羌军功晋二等昭毅伯
　　二等伯吴拜满洲正白旗人顺治七年三月遇
　　恩诏由一等精竒尼哈畨晋封十六年三月坐事削爵【降袭
　　详男爵】
　　三等伯阿积格尼堪满洲正白旗人顺治二年二月以入山海闗军功封一等梅勒章京三年五月以击流冦平江南功晋三等昻邦章京【四年改为三等精竒尼哈畨】四年十月以平福建功晋一等八年正月以征湖广军功晋三等伯卒諡武敏乾隆十四年八月赠三等襄宁伯世袭　宜理布阿精格尼堪子顺治八年二月袭九年正月遇
　　恩诏晋二等伯又以
　　恩诏晋一等伯征湖广阵亡諡武壮　阿世谭宜理布子康熙十九年八月袭　英徳阿世谭弟子康熙五十年五月袭以罪削爵　马尔逊英徳兄雍正十年十二月袭坐事削爵　阿尔逊马尔逊兄雍正十二年二月袭　六十一阿尔逊子雍正十二年十二月袭乾隆十四年八月袭一等襄宁伯坐事削爵　徳福六十一从弟乾隆二十二年十二月袭
　　一等伯哲臣泰满洲正白旗人以父伊犂将军伊勒图办事妥协乾隆五十年七月封令承袭三等伯阿喇密满洲正白旗人【初袭详子爵】顺治九年正月遇
　　恩诏晋封　雅尔瑚阿喇密孙康熙二十一年三月袭后
　　降袭【详子爵】
　　三等伯鄂硕满洲正白旗人顺治二年二月以击流冦功封三等梅勒章京三年五月以勦流冦平江南功晋二等【四年改为二等阿思哈尼哈畨】七年三月遇
　　恩诏晋一等九年正月
　　恩诏晋一等精竒哈哈畨十四年二月以
　　册封皇贵妃礼成
　　恩逮所生晋三等伯卒諡刚毅　费扬古鄂硕子顺治十五年二月袭康熙三十六年七月以征噶尔丹军功晋一等公諡襄壮子降袭【详侯爵】
　　以上正白旗
　　二等伯都雷满洲正红旗人顺治七年封三等阿思哈尼哈畨寻晋一等三月遇
　　恩诏晋三等精竒尼哈畨九年正月遇
　　恩诏晋二等伯　新达里都雷孙顺治十四年袭坐事削
　　爵【袭详男爵】
　　以上正红旗
　　一等伯程尼满洲镶红旗人二等梅勒章京赠三等昻邦章京劳萨子崇徳七年八月袭三等昻邦章京顺治七年三月遇
　　恩诏晋二等九年正月遇
　　恩诏晋二等伯又以
　　恩诏晋一等伯征湖南阵亡諡诚介【袭详公爵】　罗壁程尼叔父顺治十二年七月晋袭二等公【详公爵】　舜保罗壁子程尼从弟康熙元年七月袭　竒通额舜保子康熙十二年三月袭　钦拜竒通额子康熙三十四年十二月袭后降袭【详子爵】
　　三等伯车尔布满洲镶红旗人一等精竒尼哈畨业臣子【初袭详子爵】顺治九年正月遇
　　恩诏晋二等伯十四年九月以平浙江舟山功晋一等伯康熙三年闰六月坐事降三等伯乾隆十四年八月赠三等威靖伯世袭　莽喀车尔布子康熙七年袭　图禄莽喀子康熙五十四年五月袭坐事削爵　恒义图禄子乾隆元年十二月袭十四年八月袭三等威靖伯　胡图凌阿恒义亲侄乾隆四十三年十二月袭
　　以上镶红旗
　　三等伯噶尔玛僧额满洲正蓝旗人【初袭详子爵】顺治九年正月遇
　　恩诏晋封　穆和林噶尔玛僧额兄子顺治九年六月袭以罪削爵　赫达色穆和林从侄康熙二十三年五月袭以罪削爵后降袭【详子爵】
</div>
    <div class="pagination">
<a href="皇朝文献通考_page717.html">上一页</a><span>...</span><a href="皇朝文献通考_page713.html">713</a><a href="皇朝文献通考_page714.html">714</a><a href="皇朝文献通考_page715.html">715</a><a href="皇朝文献通考_page716.html">716</a><a href="皇朝文献通考_page717.html">717</a><span class="current-page">718</span><a href="皇朝文献通考_page719.html">719</a><a href="皇朝文献通考_page720.html">720</a><a href="皇朝文献通考_page721.html">721</a><a href="皇朝文献通考_page722.html">722</a><a href="皇朝文献通考_page723.html">723</a><span>...</span><a href="皇朝文献通考_page719.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
