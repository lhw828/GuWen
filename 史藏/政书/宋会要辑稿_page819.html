<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 819 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 819 页/共 1125 页</h1>
    <div class="content">右屯卫将军高遵裕元丰八年八月赠永州团练使。 
管军节度使： 
殿前都指挥使、镇宁军节度使杨信太平兴国三年六月，感德军节度使白进超五年正月，河西军节度使范庭召咸平四年正月，保静军节度使刘谦大中祥符二年八月，蔚昭敏天圣三年三月，建雄军节度使刘怀德嘉佑六年十二月。 
      
以上赠侍中。 
忠武军节度使曹璨天禧三年七月赠中书令。时璨疾甚，命翰林草制授璨河阳节度、中书门下平章事。制入，璨卒，故特用使相例赠焉。都虞候、泰宁军节度使李重勋太平兴国三年三月宁：原作「节」，据《长编》卷一九改。，马军副都指挥使、武昌军节度使彭睿天圣六年正月，都虞候、彰国军节度使张廷翰开宝二年二月。以上赠侍中。 
步军都指挥使、静江军节度使李进卿开宝六(月)[年]十月，大同军节度使李怀忠太平兴国三年五月，保顺军节度使王隐大中祥符二年九月，威塞军节度使冯守信天禧五年八月。以上赠太尉。 
殿前都指挥使、安武军节度使郝质元丰元年六月赠侍中。武信军节度使燕达元佑三年七月赠开府仪同三司。副都指挥使、建武军节度使贾逵元丰元年十二月，宁远军节度使杨遂三年十二月。以上赠侍中。 
武泰军节度使卢政四年八月，武康军节度使刘昌祚绍圣元年正月，保康军节度使、检校司空苗授三年九月。以上赠开府仪同三司。 
定武军节度使、检校司徒姚麟崇宁四年二月赠司徒、开府仪同三司。 
管军留后： 
马军副都指挥使、定国军节度观察留后曹琮庆历五年五月赠安化军节度使兼侍中。保胜军节度观察留后范恪嘉佑五年二月赠昭武军节度使。武胜军节度观察留后王凯六年八月赠彰武军节度使。步 
      
军副都指挥使、感德军节度观察留后王信庆历八年八月赠武宁军节度使兼侍中。静难军节度观察留后马怀德嘉佑八年六月赠宁远军节度使。威武军节度观察留后宋守约熙宁八年二月赠安武军节度使。 
军职观察使： 
马军副都指挥使、耀州观察使周美皇佑四年九月赠忠武军节度使。步军副都指挥使、桂州观察使张潜宝元二年五月赠安武军节度使。殿前都虞候、密州观察使郑诚大中祥符四年五月赠定国军节度使。马军都虞候、宣州观察使张玉熙宁八年八月赠建雄军节度观察留后。步军都虞候、丰州观察使元达淳化四年四月赠昭化军节度使。龙神卫四厢都指挥使、洋州观察使皇甫继明至道二年三月赠彰武军节度使彰：原作「彭」，据《宋史》卷二五九《皇甫继明传》改。。步军都指挥使、邕州观察使刘永年元丰七年二月赠崇信军节度使。 
军职防御使： 
殿前都虞候、宁州防御使 
      
张凝景德二年五月赠彰德军节度使。眉州防御使王从政嘉佑三年二月赠建武军节度观察留后。马军都虞候、绵州防御使王达皇佑四年十一月赠容州观察使。眉州防御使孟元嘉佑三年十一月赠遂州观察使。步军都(御)[虞]候、英州防御使袁贵
大中祥符五年二月赠云州观察使。王应昌景佑元年闰六月赠丰州观察使。陵州防御使安俊嘉佑四年八月赠阆州观察使。端州防御使赵滋治平元年九月赠遂州观察使。眉州防御使石遇三(月)[年]三月赠利州观察使。步军都虞候、兴州防御使杨文广熙宁八年闰四月赠同州观察使。龙神卫四厢都指挥使、象州防御使刘谦康定元年十一月赠永清军节度观察留后。龙捷左厢都指挥使、江州防御使马全乂建隆二年十二月赠大同军节度使。捧日天武四厢都指挥使、温州防御使赵隆政和八年五月赠镇潼军节度使。 
不赠官：捧日天武四厢都指挥使、郑州防御使王杲雍熙六年七月，步军都虞候、韶州防御使张进景德元年正月，捧日天武四厢都指挥使、权步军都虞候、洋州防御使郝晖大中祥符元年十月。 
军职团练使： 
步军都虞候、康州团练使和斌元佑五年三月特赠宁州防御使。濠州团练使贾嵒
元符三年四月赠雄州防御使。 
节度使： 
河阳三城节度使张仁超开宝五年十月，武宁军节度使王全斌九年七月，彰信军节度使李汉琼太平兴国六年十月，彰德军节度使、卫国公张永德咸平二年九月，镇国军节度使、驸马都尉李遵勖宝元元年八月。以上赠中书令。 
前彰德军节度使乐元福建隆元年九月，永安军节度使折德扆干德二年九月，永清军节度使张光翰五年二月，建雄军节度使赵彦徽六年五月，镇宁军节度使张令铎开宝三年正月，建武军 
      
节度使何继筠四年七月，保信军节度使尹崇珂六年六月，武宁军节度使高继冲十一月，彰德军节度使韩重赟七年七月，护国军节度使陈思让十二月，保静军节度使杨重勋八年七月，泰宁军节度使折御勋太平兴国二年七月，定国军节度使、梁国公冯继业九月，保大军节度使、卫国公赵赞十月，忠武军节度使党进三年七月，武成军节度使刘遇雍熙二年三月，保静军节度使崔彦进端拱元年十二月，镇安军节度使崔翰淳化三年三月，天雄军节度使刘廷翰三年六月，定武军节度使张训四年二月，永安军节度使折御卿至道元年十二月，永兴军节度使田重进三年正月，武胜军节度使李至咸平四年正月，忠武军节度使高琼景德三年十二月，建雄军节度使王超大中祥符六年正月，天平军节度使周莹九年五月，永清军节度使王守斌天圣三年十一月，彰武军节度使曹玮八年正月，崇信军节度使钱惟演景佑元年七月。以上赠侍中。 
义武军节度使昝居润干道四年五月赠太师。定难军节度使李克叡太平兴国三年五月，彰德军节度使焦继勋七月，保静军节度使王昭远咸平二年十二月，镇宁军节度使柴禹锡景德元年八月，昭德军节度 
      
使葛霸大中祥符元年十二月，彰信军节度使王能天禧三年五月，武胜军节度使陈尧咨景佑元年三月，保静军节度使郭承佑皇佑三年十一月，集庆军节度使张孜治平元年正月，建雄军节度使高继勋三年八月。以上赠太尉。 
河阳三城节度使赵晁建隆元年七月，河西军节度使叶赞景德三年十月。以上赠太傅。 
大同军节度使孟仁贽开宝四年四月，安化军节度使沈承礼太平兴国八年七月，泰宁军节度使孙承佑雍熙二年九月。以上赠太子太傅。 
彰德军节度使、检校太师王拱辰元丰八年七月，奉国军节度使许将政和元年八月。以上赠开府仪同三司。淮康军节度使折可适三年二月赠检校少保。武康军节度使吴居厚四年七月赠开府仪同三司。泸川军节度使刘仲武宣和二年十月赠检校少保川：原作「州」，据《宋史》卷八九《地理志》改。检校：原作「校检」，据宋官制乙。。镇洮军节度使、检校少傅、河北河东宣抚使种师道靖康元年十月赠开府仪同三司。检校少保、建武军节度使杨(维)[惟]忠绍兴二(月)[年]五月赠开府仪同三司。保信军节度使、侍卫亲军马军都虞候解元十二年十二月赠检校少保。检校少保、奉国军节度使、充侍卫亲军步军都虞候、金房开达州安抚使郭浩十五年十二月赠检校少师。检校少师、岳阳军节度使、提举佑神观王舜臣十七年八月赠太尉。庆远军节度使、知福州张澄二十三年十二月赠检校少保。清远 
      
军节度使、侍卫亲军马军都虞候、充荆湖北路马步军副都总管王德二十四年十月赠检校少保。太尉、武当军节度使杨政二十七年六月赠开府仪同三司。太尉、庆远军节度使、充醴泉观使郭仲荀三十年六月赠开府仪同三司。太尉、威武军节度使、提举万寿观刘琦三十二年二月赠开府仪同三司。检校少保、安德军节度使、龙神卫四厢都指挥使张子盖隆兴元年正月赠太尉。检校少保、威塞军节度使萧琦二年闰十一月赠太尉。随龙岳阳军节度使致仕韩公裔干道二年二月赠太尉岳：原作「兵」，据《宋史》公裔本传改。。靖海军节度使、两浙西路马步军副都总管李宝四月赠检校少保。保平军节度使、龙神卫四厢都指挥使致仕王彦九月赠检校少保自「保平军」至「检校少保」二十六字原有重文，已删。。宁武军节度使龙大渊四年六月赠太尉。(彭)[彰]国军节度使、提举万寿观大周仁六(月)[年]三月赠太尉。武泰军节度使、侍卫亲军马军都指挥使郭振十一月赠太尉。庆远军节度使、捧日天武四厢都指挥使李道七年七月赠太尉。清远军节度使致仕王权九年二月赠检校少保。 
不赠官：前山南东道节度使王仁镐建隆二年四月，前横海军节度使李万全六年六月，镇国军节度使罗彦开宝二年四月，前保大军节度使袁彦五年七月，感义军节度使赵 
      
文度七年四月，建武军节度使、检校少师高敦复五年正月。 
留后： 
感德军节度观察留后安守忠咸平二年六月赠太尉。彰德军节度观察留后马知节天禧八年八月赠侍中。安化军节度观察留后孔守正景德元年九月赠泰宁军节度使。安国军节度观察留后郝荣天圣四年七月赠横海军节度使。武昌军节度观察留后钱惟济明道元年十二月赠临江军节度使。建雄军节度观察留后杨景宗至和元年正月赠安远军节度使。镇潼军节度观察留后李端懿嘉佑五年八月赠感德军节度使。安德军节度观察留后李端悫元符元年十二月赠昭德军节度使。保平军节度观察留后王师约崇宁元年闰正月赠保静军节度使。武胜军节度观察留后王厚五年九月赠宁远军节度使。昭信军(观)节度观察留后郭献卿十月赠昭信军节度使。通侍大夫、安德军节度观察留后杨震政和五年十月赠开府仪同三司。静江军承宣使李宗振宣和七年七月赠节度使。以中书舍人莫俦言开府恩数悉视宰相，宗振胥吏，何以得此，诏先赠开府仪同三司指挥不行，故有是赠。 
不赠官：静江军节度观察留后郭廷谓开宝五年八月，定难军节度观察留后李继筠太平兴国四年四月。 
承宣使： 
中侍大夫、奉国军承宣使李质绍兴元年八月赠检校少保、安化
      
军节度使。武信军承宣使辛兴宗八月赠检校少保、安化军节度使。武当军承宣使王殖二年七月赠节度使。武信军承宣使、知泸州、兼主管淮南西路安抚司公事、马步军都总管张宗颜九年八月赠节度使。龙神卫四厢都指挥使、泸川军承宣使刘宝十一年十月赠宁武军节度使。侍卫亲军马军都虞候、雄武军承宣使关师古十二年五月赠节度使。淮康军承宣使、熙河兰巩路经略安抚使、马步军都总管、兼节制利阆州屯驻行营右护军(马)孙渥六月赠节度使。龙神卫四厢都指挥使、平海军承宣使、两浙东路马步军都总管兰整十二月赠保康军节度使。捧日天武四厢指挥使、宁国军承宣使牛 十七年五月赠安德军节度使。静江军承宣使刘锡六月赠庆远军节度使。捧日天武四厢都指挥使、昭信军承宣使、江南东路马步军副都总管、镇江府驻札御前诸军都统制王胜十九年八月赠庆远军节度使。保宁军承宣使蓝公佐二十年十月赠节度使。侍卫亲军步军副都指挥使、武安军承宣使、充福建路马步军都总管王贵二十八年八月赠宁国军节度使。通侍大夫、(奉)[泰]宁军承宣使、知思州、充夔州路兵马钤辖、兼思珍州南平军沿边都巡检使田佑恭二十五年赠正任保康军节度使。龙神卫四厢都指挥使、宁远军承宣使、侍卫步军司统制梁 
      
斌六月赠宁武军节度使。龙神卫四厢都指挥使、建武军承宣使、江南西路马步军都总管、筠州驻札董先二十六年闰正月赠节度使。起复龙神卫四厢都指挥使、武当军承宣使、池州驻札御前诸军都统制李 四月赠昭化军节度使。侍卫亲军步军都虞候、安远军承宣使、添差充福建路马步军副总管、福州驻札王进四月赠昭庆军节度使。奉国军承宣使、提举台州崇道观韩世良三十年正月赠武当军节度使。定江军承宣使致仕张振隆兴元年十一月赠龙神卫四厢都指挥使。威武军承宣使、主管侍卫马军司公事致仕张守忠干道元年二月赠保信军节度使。龙神卫四厢都指挥使、武泰军承宣使李捧八月赠奉国军节度使。安德军承宣使、兴元府驻札御前诸军都统制致仕李师颜二年十二月赠宁远军节度使。
 仪制 宋会要辑稿 仪制一一 观察使追赠 
      
观察使追赠
观察使赠二官： 
关南巡检、应州观察使李汉超太平兴国二年九月赠忠武军节度使、检校太傅。石岭关兵马总管、云州观察使郭进四年四月赠安国军节度使、检校太傅。凉州观察使、判雄州刘福淳化二年三月赠忠正军节度使、检校太傅。 
赠三官：右武大夫、果州观察使马秦绍兴十九年七月赠三官。 
赠节度使：朔州观察使、判瀛州马仁瑀太平兴国七年正月赠河西 
      
军。蔚州观察使赵延溥雍熙四年三月赠天德军。容州观察使、镇州兵马总管刘乂裕端拱元年十二月赠宁远军。代州观察使安万进淳化五年八月赠河西军。安州观察使、灵州兵马总管郭密至道二年二月赠保顺军。诚州观察使、镇州兵马副总管赵 三月赠归义军。容州观察使傅思让八月赠保顺军。寿州观察使赵容咸平元年三月赠忠正军。金州观察使、判和州钱俨六年正月赠昭化军。相州观察使高翰大中祥符九年六月赠保顺军。耀州观察使曹仪景佑三年二月赠永清军。邠州观察使张遵三年五月赠威塞军。耀州观察使夏随康定元年五月赠昭信军。鄜州观察使魏昭 庆历八年三月赠昭武军。密州观察使向传范熙宁七年八月赠昭德军。徐州观察使刘舜卿元佑七年七月赠奉国军节度使。秦州观察使折克行大观元年四月赠安武军节度使。阆州观察使王殊政和元年四月赠武泰军节度使。徐州观察使陈仲穆十一月赠安化军节度使。 
赠仆射：相州观察使利瓦伊景德元年二月赠右仆射。 
赠留后：黔州观察使李浩绍圣二年正月赠安化军节度观察留后。 
不赠官：金州观察使钱仪太平兴国二年十一月，密州观察使丁罕咸平二年闰三月，桂州观察使、知沧州李斌三年二月，正侍大夫、宣州观察 
      
使和诜宣和六年正月。 
赠承宣使：翊卫大夫、泉州观察使、神武军统制陈思恭绍兴元年十二月赠承宣使。宣州观察使、淮南东路马步军副总管董旼八年三月赠承宣使。利州观察使、特添差江南东路兵马钤辖翟琮十二年七月赠承宣使。融州观察使、知洋州军州事、节制巴蓬洋州屯驻军马行营右护军选锋统制、兼四川宣抚使司统制王俊十五年正月赠镇西军承宣使。福州观察使、知合门事、兼客省四方馆事王公亮十月赠庆远军承宣使。降授均州观察使范讷十一月赠昭化军承宣使。随州观察使张思正十七年九月赠承宣使。阆州观察使、知合门事、兼客省四方馆事何彦良十八年八月赠承宣使。夔州观察使、提举万寿观陈仲坚二十六年闰十月赠承宣使。捧日天武四厢都指挥使、房州观察使、江南西路兵马钤辖马立二十七年三月赠承宣使。龙神卫四厢都指挥使、洪州观察使王彦二十九年三月赠昭化军承宣使。宜州观察使、提举建昌军仙都观王升三十一年三月赠清远军承宣使。鄂州观察使、知成州向起干道二年九月赠光山军承宣使。福州观察使、荆南驻札御前诸军都统制王宣三年六月赠建武军承宣使。利州观察使吴超五年五月赠武宁军承宣使。复光州观察使致仕陈敏九年七月赠庆远军承宣使。 
      
防御使以下： 
沂州防御使舒元太平兴国二年二月赠武泰军节度使。濮州防御使濮：原缺，据《宋史》卷五《太宗纪二》补。、知瀛州杨赞淳化三年正月赠云州观察使。端州防御使靳怀忠元佑元年十月赠诚州观察使。四方馆使、端州防御使魏昭高二年九月赠安州观察使。怀州防御使王延德咸平三年十月赠邕州观察使。磁州防御使郭崇仁景佑二年八月赠彰德军节度观察留后。客省使、眉州防御使张亢嘉佑六年十月赠遂州观察使。权御史中丞王畴言亢有边功，故恤之。东上合门使、象州防御使赵从约治平三年二月赠博州防御使。合州防御使赵思忠熙宁十年六月赠镇洮军节度观察留后。磁州团练使弭进超淳化二年六月赠容州观察使。保州团练使曹思退至道三年三月赠沧州观察使。齐州团练使何承继景德三年十二月赠相州观察使。慈州团练使程德玄大中祥符四年九月赠郑州防御使。昭宣使、诚州团练使赵承煦天禧元年三月赠高州防御使。淄州刺史李处耘干德四年闰八月赠宣德军节度使。保州刺史高继嵩康定元年十一月赠随州观察使。东上合门使、荣州刺史李纬至和五年五月赠引进使、陵州团练使。太子左卫率府率致仕李元亨宝元二年三月以章惠太后妹夫赠内殿崇班。供备库使李端宪庆历八年三月以驸马都尉李遵 
      
勖男赠泽州刺史。内藏库副使焦从约皇佑元年三月以魏国大长公主婿赠内藏库使。西京左藏库使赵余庆、文思使赵余德熙宁六年九月并赠团练使，母巢氏赐冠帔。余庆父明有力量，为夏国所畏，兄弟屡有战功，为庆州柔远寨大顺城蕃官，已而相继死。会朝廷命诸路各遣得力蕃官赴阙，其母对使者泣，以被召者多，其夫子部曲感二子之不得见至尊，独有画像，愿使者以俱。万一得达朝廷，虽死不朽。上怜伤其意，故有是命。合州防御使赵思忠熙宁十年六月赠镇洮军节度观察留后。荣州防御使翟仲安政和六年六月赠节度使。怀州防御使张蕴宣和五年十一月赠感德军节度使。皇城使、嘉州防御使曹佺元丰元年十月赠同州观察使。引进使、雄州防御使李忠杰建中靖国元年六月赠观察使。四方馆使、忠州防御使郭祖德崇宁五年七月赠钦州防御使。武功大夫、成州防御使李宗立政和七年二月赠华州观察使。中侍大夫、成州防御使、带御器械孙怿宣和四年七月赠观察使。中亮大夫、解州防御使刘延寿宣和五年七月赠华州观察使。成州团练使李评元丰元年六月赠冀州观察使。通州团练使姚兕绍圣元年十二月赠忠州防御使。维州团练使王赡崇宁二年六月赠保宁军节度观察留后。环州刺史时君卿元佑二年十二 
      
月赠信州防御使。东头供奉官王克善元丰二年七月赠成州团练使。右骐骥使张秉渊绍圣二年七月赠瀛州团练使。降授东上合门使刘安泽大观元年十二月赠建州观察使。武功大夫、合门宣赞舍人、充西北路安抚制置使、知河南府翟进建炎二年十月赠左武大夫、忠州刺史。右武大夫、果州防御使、知滑州张撝三年七月赠三官。武功大夫、忠州团练使、兼合门宣赞舍人、河南府孟汝唐州镇抚使翟兴绍兴三年五月赠保信军节度使。武翼郎白彦晖三年十二月赠右武大夫、忠州防御使。彦晖在伪权千户，率三千余人归朝，继有战功，至是身死。四川宣抚使虞允文列其状，故有是命。蕲州防御使、提举佑神观赵述干道二年十月赠昭信军承宣使。武功郎秦泰八年八月赠右武大夫。泰向在虏中，权巩州同知，欲结约归朝，事觉，父子缒城来归，其妻被戮。至是身死，特赠之。武功大夫、兼合门宣赞舍人致仕田汝端十二月赠正任刺史。汝端世袭知思州，宣抚使王炎言其恭顺有劳，特赠之。
 仪制 宋会要辑稿 仪制一二 外戚追赠 
     
宋会要辑稿 仪制一二

外戚追赠
【宋会要】
外戚追赠： 
太祖开宝三年十月一日，皇姨京兆郡夫人杜氏卒，诏追封齐国太夫人。杜先适奉国军指挥使刘迁，早卒，至是亦诏赠太保。 
七年四月六日，诏赠昭宪皇太后曾祖杜蕴太保，祖远太傅，父爽太师。追封曾祖妣刘氏卫国，祖妣赵氏燕国，妣范氏齐国，并为太夫人。仍令所司择日备礼册命，终不果行。时诏检讨典故，礼院言：「按《开宝通礼》，有策赠外祖父母之文。凡策赠之礼，必因启葬之节而加焉。如封赠次第，礼文不载。」遂特降是诏。时宰相率百官奉慰皇帝，礼院言：「策赠外祖父母，遣使持节就本家行礼毕，策使吊慰主人，即无百官 
     
奉慰至尊之礼。」遂罢。 
真宗景德三年正月十七日，诏加赠昭宪皇太后曾祖赠太保杜蕴太傅，祖赠太傅远太尉，父赠太师爽中书令。追封曾祖妣刘氏安国，祖妣赵氏魏国，妣范氏晋国，并太夫人。皇舅赠太保、宁国军节度使审琼太傅，追封妻吴氏陈留郡太夫人；赠中书令审进京兆郡王，妻赵氏南阳郡夫人；审琼子赠归义军节度彦圭中书令。是秋审琼改葬陪陵，特赠太师、中书令，又赠审进尚书令，彦圭太师。 
大中祥符元年五月二十一日，诏元德皇后父干州防御使李英赠检校太尉、安国军节度使，追封常山郡王，母王氏追封魏国太夫人。
七月十七日，赠美人刘氏父虎揵都指挥使、嘉州刺史通(颖)[颍]州防御使，母庞氏追封京兆郡君。才人杨氏父崇仪使知俨单州团练使，母张氏追封清河县君。 
五年闰十月二十一日，诏赠德妃父赠(颖)[颍]州防御使刘通定国节度使兼侍中，母京兆郡君庞氏鲁国太夫人。 
六年六月十一日，诏赠皇后曾祖刘维岳忠正军节度使、检校太傅，祖右骁卫将军延庆彰德军节度使、检校太尉，父赠定国军节度使兼侍中通永兴军节度使兼中书令，追封曾祖母宋氏吴国，祖母元氏许国，母庞氏徐国，并太夫人。 
八年九月二十三日，诏皇后姨庞氏追封南安郡君，姨夫龚知进赠卫尉卿。 
九年四月十一日，诏加赠淑妃杨氏〔父〕赠单州团练使知俨昭德军节度使，母清河县君张氏越国太夫人。 
天禧二年六月二十五日，诏加赠皇后父赠永兴军节度使兼中书令刘通太师、尚书令。时改葬父母，故有是命。 
四年十二月，诏赠淑妃杨氏祖 宁州团练使，祖母王氏太原郡太君，父赠昭德军节度使知俨彰信军节度使、检校太尉，母越国太夫人张氏进蔡国，叔天武副指挥使知信永州刺史，叔母盖氏河阳县太君。时迁葬故也。 
仁宗干兴元年即位未改(年)[元]。三月十一日，诏赠皇太后曾祖赠忠正军节度使、太傅刘继岳镇宁军节度使兼侍中，祖赠彰德军节度使、太尉延庆建雄军节度使兼中书令，父赠太师、尚书令通追封彭城郡王。进封曾祖母宋氏陈国，祖母元氏卫国，母庞氏郓国，并太夫人。姨庞氏武陵郡太夫人，姨夫赠卫尉卿龚知进工部尚书。皇舅侍卫亲军马军都虞候、武胜军节度观察留后、赠昭德军节度使、太尉刘美侍中。赠皇太妃祖杨 安州观察使，父知俨忠(美)[义]军节度使、兼侍中。祖母王氏河南郡君，母张氏郑国，并太夫人。叔知信(颖)[颍]州防御使，叔母盖氏清河郡太君。 
天圣三年正月二十六日，诏加赠皇太后曾祖刘维岳彰信军节度使兼中书令，祖延庆镇安军节度使兼尚书令，父通郑王，曾祖母宋氏楚国，祖母元氏韩国，母庞氏魏 
     
国，并太夫人。 
二十八日，诏加赠皇后曾祖赠中书令郭崇尚书令兼中书令，祖赠左千牛(制)[卫]大将军守璘宁国军节度使、太尉，父崇仪副使允恭安国军节度使、太傅，曾祖母追封燕国夫人郑氏曹国，祖母江夏郡太君李氏岐国，母长安县君杜氏安国，并太夫人。 
二十九日，崇仪使刘从德父侍卫亲军都虞候、武胜军节度观察留后、赠侍中美特赠中书令，母越国夫人钱氏追封郓国太夫人。诸司使当于尚书省，从德以戚里故，于中书下告第。 
六年正月二十六日，诏加赠皇太后曾祖刘维岳天平军节度使兼尚书令，祖延庆彰化军节度使、许国公，父通开府仪同三司、魏王。曾祖母宋氏安国，祖母元氏齐国，母庞氏晋国，并太夫人。皇太妃祖杨 镇宁军节度使，父知俨彰德军节度使兼中书令，叔知信华州观察使。祖母王氏京兆郡太夫人。母张氏韩国太夫人，叔母盖氏河南郡太君。皇后曾祖郭崇英国公，祖守璘永清军节度使兼中书令，父允恭忠武军节度使兼侍中。曾祖母郑氏陈国，祖母李氏邠国，母杜氏鲁国，并太夫人。 
八年十一月二十四日，诏加赠皇太后曾祖刘维岳燕国公，祖延庆开府仪同三司，父通兼中书令。曾祖母宋氏鲁国，祖母元氏越国，母庞氏秦国，并太夫人。 
</div>
    <div class="pagination">
<a href="宋会要辑稿_page818.html">上一页</a><span>...</span><a href="宋会要辑稿_page814.html">814</a><a href="宋会要辑稿_page815.html">815</a><a href="宋会要辑稿_page816.html">816</a><a href="宋会要辑稿_page817.html">817</a><a href="宋会要辑稿_page818.html">818</a><span class="current-page">819</span><a href="宋会要辑稿_page820.html">820</a><a href="宋会要辑稿_page821.html">821</a><a href="宋会要辑稿_page822.html">822</a><a href="宋会要辑稿_page823.html">823</a><a href="宋会要辑稿_page824.html">824</a><span>...</span><a href="宋会要辑稿_page820.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
