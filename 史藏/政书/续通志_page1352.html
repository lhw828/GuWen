<!DOCTYPE html>
<html>
<head>
    <meta charset="UTF-8">
    <title>续通志 - 第 1352 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1352 页/共 1359 页</h1>
    <div class="content">帝虽审其谲姑务纾患诏宰相郭子仪与盟宝应元年陷临洮取秦成渭等州明年破西山合水城明年入大震关取兰河鄯洮等州陇右地尽 
没进攻泾州破邠州东略武功代宗幸陕吐蕃入长安留十五日乃走帝还京退围凤翔仆固怀恩反合其兵攻邠州郭晞夜击之引去陷凉州 
永泰元年请和怀恩又导吐蕃与回纥党项等至醴泉京师戒严诏子仪等屯兵分道夹击帝自率六军击之累战辄胜会怀恩死吐蕃无谋主 
与回纥争长回纥怒诣子仪请击吐蕃自效子仪许之遂大破之诏班师大历二年又寇灵州子仪兵屯泾阳破之三年八月引众十万入灵邠 
二州为马璘白元光所败八年又寇泾邠浑瑊马璘相继掩袭射杀其酋将子仪复追破之吐蕃每岁议和中朝频许之然无信常以兵骑寇盗 
德宗即位欲以德绥远方诏还其所俘时乞立赞为赞普遣使入朝由是为盟好朱泚乱浑瑊以吐蕃兵破泚将韩旻于武亭川泚平来求地帝 
薄其劳赐帛万匹吐蕃以为怨贞元二年复犯泾陇邠宁四州为李晟所败时其相尚结赞攻据盐夏乞和于马燧燧入见奏请与盟诏浑瑊为 
盟会使崔汉衡副之将盟其众鼓噪瑊单骑走汉衡等被执结赞以羌浑众屯青石岭分道趋陇汧阳剽掠州县诸将兵不敢出初吐蕃盗塞畏 
春夏疾疫常以秋及是得唐俘给产质其孥因亦以盛夏入边是时宁灵受患最甚唐地没入者多安西道绝诏浑瑊杜希全邢君牙等合兵三 
万筑城灵武是时韦皋连破其众后尚结赞及赞普死足之煎嗣为赞普请修好帝以其无信不受又入寇二十年足之煎死其弟嗣立宪宗即 
位遣使修好元和十二年赞普又死可黎可足立十四年分兵十五万围盐州刺史李文悦合朔方将史敬奉击破之长庆元年来乞盟诏使刘 
元鼎等会守将与盟是后比年遣使朝聘赞普死弟达磨嗣会昌二年达磨死无子以妃綝兄尚延力子乞离胡为赞普羣下以非故王后皆叛 
自相攻杀诸将乘乱收复亡失等州自是其国浸弱然种部繁多自宋以后屡来贡献无复统一其稍大者有嘉勒斯赉初居页恭城欲于河州 
立文法部属尊事之徙宗噶尔城又徙邈川与赵德明抗希望朝廷恩命泾原钤辖曹玮言宜厚嘉勒斯赉以扼德明大中祥符八年遣使来贡 
其年聚众数十万请讨夏以自效明道初授嘉勒斯赉宁远大将军爱州团练使徙居青唐景佑中以嘉勒斯赉为保顺军节度观察留后嘉勒 
斯赉阴闲元昊得其虚实数以奇计破元昊潘罗支旧部回纥种人往往归之嘉勒斯赉由是富强累兼保顺西河节度使洮凉两州刺史治平 
二年死第三子栋戬嗣熙宁三年夏人寇环庆栋戬乘虚入其境大克获王韶定熙河其首领青伊结果庄寇河州帝命边臣招来之元丰四年 
宋师讨夏栋戬分兵入援以功由常乐郡公进封武威郡王元佑元年死养子阿里库本于阗人少从其母事栋戬元丰闲兰州之战有功由肃 
州团练使进防御使栋戬无子立之既嗣遣使修贡元佑元年以起复为河西军节度使封宁塞郡公常使果庄拒洮州果庄遣其子入寇其下 
不从阿里库奉表谢罪诏许贡如故绍圣三年卒子辖整嗣四年授河西军节度使宁塞郡公为其下所逐内徙邓州崇宁元年卒嘉勒斯赉嫡 
孙穆占者少依青唐族为部酋所立居洮州后徙河州熙宁七年以二州来降拜荣州团练使迁合州防御使卒穆占降时诏赐姓名曰赵思忠 
其弟栋古曰赵继忠苏毗者西羌族役属吐蕃号孙波在诸部最大唐天宝中王没陵赞欲举国内附为吐蕃所杀子悉诰率首领奔陇右节度 
使哥舒翰护送阙下厚礼之多弥亦西羌族役属吐蕃贞观六年遣使朝贡又有泥婆罗者在吐蕃之西乐陵州初王那陵提婆之父为其叔所 
杀提婆走依吐蕃贞观中遣使至天竺道其国提婆乃遣使入献永徽时王尸利那连陀罗又遣使贡

　　○吐谷浑 

　　吐谷浑居甘松山之阳洮水之西南抵白兰地数千里隋时其王慕容伏允号步萨钵尝寇边炀帝遣铁勒败之复命观王雄破其众伏允 
亡入泥岭部众降置郡县镇戍以长子顺为质囚王之俄追还隋乱伏允还国唐高祖受命约伏允击李轨自效伏允大喜引兵与轨战遣使请 
顺顺至号为大宁王太宗时寇鄯州又掠岷州都督李道彦击走之连岁寇凉州诏段志元梁格仁等率契苾党项兵击之时伏允耄其相天柱 
王用事拘行人赵德楷帝遣使晓敕不悛贞观九年诏李靖侯君集等进讨连破之顺之质隋伏允立其弟为太子顺归常怏怏欲以功自结于 
唐乃斩天柱王举国降伏允引千余骑遁碛中寻自经死国人立顺内附诏封西平郡王号趉胡吕乌甘豆可汗顺久质华国人不附卒为下所 
杀立其子燕王诺曷钵诺谒钵功臣下争权帝诏侯君集经纪之诏封诺曷钵河源郡王号乌地也拔勒豆可汗诺曷钵入谢请昏以宗室女为 
弘化公主妻之高宗立拜尉马都尉诺曷钵入朝帝又以宗室女金城县主妻其长子苏度摸末摸末死主与次子左武卫大将军梁汉王阖卢 
摸末来请昏帝以宗室女金明县主妻之既而为吐蕃所攻诺曷钵走凉州吐蕃遂有其地诺曷钵请内徙干封初更封青海国王咸亨元年命 
薛仁贵讨吐蕃且纳诺曷钵于故廷官军败于大非川举吐谷浑地皆陷三年徙亹水南又徙灵州帝为置安乐州拜刺史诺曷钵死子忠立忠 
死子宣超立圣历三年拜左豹韬员外大将军袭故可汗号宣超死子曦皓立曦皓死子兆立吐蕃复取安乐州退徙朔方河东语讹为退浑贞 
元十四年以朔方节度副使左金吾卫大将军慕容复为长乐都督青海国王袭可汗号复死停袭吐谷浑自晋永嘉时有国至龙朔三年吐蕃 
取其地凡三百五十年五代时但名吐浑部族益微后唐庄宗朝有首领白承福依中山北石门为栅赐姓名李绍鲁终唐时尝遣使朝贡石晋 
时为将军役属畏其苛暴出帝时曾入朝又以其兵助御契丹后为刘智远所灭遂微不复见

　　○党项 

　　党项汉西羌别种古析支地也东界松州西叶护南春桑迷桑等羌北吐谷浑山谷崎岖三千里而赢以姓别为部一姓又分为卜部落大 
者万骑小数千不能相统故有细封 【宋史作细风】 氏费听氏往利氏颇超氏野辞氏房当氏米禽氏 【宋史作来禽亦作来离】 拓 
拔氏而拓拔最强唐贞观三年其酋细封步赖内附以其地为轨州授步赖为刺史其后诸酋长多内附以其地为崌奉严远四州即拜刺史有 
拓拔赤辞来归以其地为懿嵯麟可三十二州以松州为都督府赤辞擢西戎州都督赐姓李自是贡职不绝自河首积石山而东皆为中国地 
后吐蕃寖盛拓拔畏逼内徙庆州地皆入吐蕃其处者为吐蕃役属更号弭药又有黑党项者居赤水西其长号敦善王吐谷浑款附后亦纳款 
居雪山者曰破丑氏又有白兰羌俗与党项同武德六年入朝七年以其地为维恭二州天授中内附户凡十万以其地为朝吴浮归十州散居 
灵夏闲上元时其部属皆入朝元和以后颇相率为盗寇边宣宗诏宰相白敏中及李业李栻等合兵讨之其种类残破不敢内掠其拓拔氏有 
名思恭者咸通中据宥州自称刺史黄巢入长安与鄜州李孝昌誓讨贼僖宗以为左武卫将军权知夏绥银节度事中和二年诏为京城西面 
都统检校司空同中书门下平章事俄进四面都统权知京兆尹贼平兼太子太傅封夏国公赐姓李寻卒以其弟思谏代为定难节度使思孝 
为保大节度使鄜坊丹翟等州观察使并检校司徒同中书门下平章事后思孝因乱取鄜州遂为节度使累兼侍中以老荐弟思敬为保大军 
兵马留后俄为节度使宋太祖初其大姓有密玛者世居河石颇为边捍授代州刺史雍熙初诸族渠帅附李继迁为寇诏田仁期王诜讨之破 
其众自是羌族多内附者即命为本州岛刺史淳化五年授其长苏拉伞哈雅乌下桑三人为怀化将军页里威明密曲卓尼三人为归德郎将后 
以乜遇为检校司空自后多赐将军及检校者至道元年埒克拉等族首领玛圭率属附诏以玛圭为归德大将军领恩州刺史余赐郎将咸平 
二年玛圭又领本州岛团练使五年密布族尼玛遣子入贡尼玛数与继迁战鬬诏授为锦州团练使其子弟首领以下授官有差帝闻驾兰山盛 
族曰小凉大凉与继迁互相攻掠乃因密布特赐诏抚辑之六年页实勒族罗斡等率属来以罗斡为本族指挥使是时诸族为继迁所署者多 
来归帝以其有志内附皆激奖之景德元年尼族巴黄率三百余帐内属巴黄本大族素附契丹犯边境契丹署为太尉至是亦来诏府州厚赐 
茶彩计口赋粟其后诸族多纳质归化悉授官至天禧闲有仕至三班借职充差部巡检者党项自是皆内附矣

　　○于阗 

　　于阗或曰涣那亦曰屈丹曰于遁其居曰西山城俗机巧事祅神浮屠法喜歌舞工纺绩自汉武帝以来朝廷诏书符节其王世守之唐初 
其王尉迟屋密尝臣突厥贞观六年遣使入献后三年遣子入侍阿史那社尔之平龟兹也长史薛万备至其国陈唐威灵其王伏阇信惧随使 
者来会高宗立授右卫大将军子叶护玷为右骁卫将军上元初身率子弟酋领七十人来朝击吐蕃有功帝以其地为毗沙都督府析十州授 
伏阇雄都督死子璥嗣璥死立尉迟伏师战为王死伏阇达嗣达死尉迟珪嗣珪死子胜嗣胜自有传自安史之乱不复至晋天福中其王李圣 
天自称唐宗属遣使来贡高祖命供奉官张匡邺持节册圣天为大宝于阗国王宋建隆二年遣使贡干德中沙门道圆自西域还经于阗与其 
朝贡使至开宝二年遣使贡四年其国僧吉祥以其国王书来言破疏勒国得舞象欲以为贡诏许之大中祥符二年其国王遣回鹘罗斯温等 
贡召对请遣使安抚远俗帝以路远命使劳费赐诏书遣还自是迄于宣和朝贡不绝

　　○天竺 【狮子】  

　　天竺古身毒国后汉时求佛法于其国始通焉或曰摩伽陀曰婆罗门居葱岭南分东西南北中五天竺与大秦扶南交趾贸易人富乐有 
文字善推步曰梵天法书用贝多叶不饮酒杀生俗信盟誓传禁咒随时复不通炀帝遣裴矩通西域独天竺拂菻不至中天竺王姓乞利咥氏 
武德时王尸罗逸多讨四天竺悉臣之会僧元奘至其国言太宗神武四夷宾服状贞观十五年乃遣使上书自称摩伽陀王帝命云骑尉梁怀 
璥持节慰抚之复遣使者随入朝二十二年遣右卫率府长史王元策使其国未至王死国大乱其臣那伏帝阿罗那顺自立发兵拒元策从骑 
数十皆战没元策奔吐蕃檄邻国兵合讨之禽阿罗那顺以献干封二年五天竺皆来朝开元时中天竺遣使者三北天竺一南天竺亦来朝丐 
名其军诏赐怀德军周广顺三年西天竺僧萨满多等十六族来宋开宝后天竺僧持梵夹来献者不绝八年冬东天竺王子囊嘉特舒噜来朝 
贡天竺法国王死太子袭位余子皆为僧不复居本国有满珠锡哩者王子也随中国僧至太祖令馆于相国寺善持律都人倾向焉财施盈室 
众僧嫉之以其不解唐语伪为奏求还许之诏下满珠锡哩大惊不得巳迟留数月而去太平兴国七年益州僧光远至自天竺其王玛特巴附 
表贺雍熙中卫州僧辞濣自西域还与胡僧密当罗奉北印度王书来天圣二年九月西印度僧爱贤智信护等来献梵经各赐紫方袍束帛五 
年二月僧吉祥等五人以梵书来献赐紫方袍景佑三年正月僧善称等九人贡梵经佛骨及铜牙菩萨像赐以束帛师子者亦天竺旁国居西 
南海中多奇宝能驯养师子因以名唐总章三年遣使来朝天宝初王尸罗迷迦再遣使贡

　　○拂菻 

　　拂菻古大秦国也亦曰海西国东南按波斯唐贞观十七年王波多力遣使来献下诏答赉时大食稍强伐之遂臣属焉干封及大足再朝 
献开元七年四吐火罗大酋献师子羚羊宋元丰四年其王默埒伊楞噶萨纳始遣使来献元佑六年使两至诏亦优赐之

　　○高昌 

　　高昌汉车师前王之地南距于阗西南距大食波斯后魏初有阚爽及沮渠无讳皆尝自署大守其后蠕蠕始立阚伯周为王高昌有王始 
于此阚氏灭厯张孟明马儒至曲嘉而始大嘉之孙伯雅尝朝贡于隋妻以戚属宇文氏女华容公主唐武德初伯雅死子文泰立来告命使临 
吊贞观四年文泰来朝礼赐甚厚后与西突厥通壅梗西域朝贡道破伊吾焉耆等国焉耆王来诉遣使责让不听又欲攻夺薛延陀延陀可汗 
请为军导乃遣使侯君集等率突厥契苾骑讨之文泰初以唐师远出粮必不逮及闻师至碛口悸骇发病死子智盛立君集攻战甚力智盛遗 
书君集求见赦君集责以悔祸当面缚军门智盛不答军薄其城乃降敕所得高昌地为州县号西昌州改曰西州置安西都护府拜智盛为左 
武卫将军金城郡公弟智湛为右武卫中郎将天山郡公高昌既为西州至安史乱遂复立为国宋时亦称回鹘 【按唐书称高昌曲氏传国 
九年而亡其国为州县宋史称安史之乱地陷没乃复为国其立国之初国王之姓俱无所考】 干德三年西州回鹘可汗遣僧来献太平兴国 
六年其王称西州外生师子王阿尔斯兰汗遣都督玛实衮来献太宗遣供奉官王延德殿前承昌白勋使其国八年使温古噜来贡景德元年 
</div>
    <div class="pagination">
<a href="续通志_page1351.html">上一页</a><span>...</span><a href="续通志_page1347.html">1347</a><a href="续通志_page1348.html">1348</a><a href="续通志_page1349.html">1349</a><a href="续通志_page1350.html">1350</a><a href="续通志_page1351.html">1351</a><span class="current-page">1352</span><a href="续通志_page1353.html">1353</a><a href="续通志_page1354.html">1354</a><a href="续通志_page1355.html">1355</a><a href="续通志_page1356.html">1356</a><a href="续通志_page1357.html">1357</a><span>...</span><a href="续通志_page1353.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
