<!DOCTYPE html>
<html>
<head>
    <meta charset="UTF-8">
    <title>续通志 - 第 1241 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1241 页/共 1359 页</h1>
    <div class="content">史信然着五代十国纪年以拟十六国春秋又采太古以来至周威烈王时事史记左氏传所不载者为通鉴外纪家素贫一毫不妄取于人自 
洛南归时方冬无寒具司马光遗以衣袜及故茵褥辞不获强受而别行及颍悉封还之好攻人之恶每自讼平生有二十失十八蔽作文以自 
警亦终不能改也卒后七年通鉴成追录其劳官其子义仲为郊社斋郎次子和仲有超轶材作诗清奥刻厉为文慕石介有侠气早卒

　　△王无咎

　　王无咎字补之建昌南城人第进士为江都仪真主簿天台令弃而从王安石学久之复调南康主簿巳又弃去好书力学寒暑行役不暂 
释所在学者归之王安石为政无咎至京师士大夫多从之游然与人寡合常闭门治书惟安石言论莫逆也安石上章荐其守道安贫文行该 
备诏以为国子直讲命未下而卒

　　△蔡肇

　　蔡肇字天启润州丹阳人能为文最长歌诗初事王安石见器重又从苏轼游声誉益显第进士历明州司户参军江陵推官元佑中为太 
学正通判常州召为卫尉寺丞提举永兴路常平徽宗初入为户部员外郎兼编修国史言者论其学术反复出提举两浙刑狱张商英当国引 
为礼部员外郎进起居郎拜中书舍人以草御史辛义责词不称旨罢为显谟阁待制知明州言者又论其非议辟雍以为不当立夺职提举洞 
霄宫会赦复侍制致仕卒 【按东都事畧云有文集三十卷史传不载谨识】

　　△李格非

　　李格非字文叔济南人幼俊警有司方以诗赋取士格非独用意经学着礼记说数十万言登进士第调冀州司户参军试学官为郓州教 
授郡守以其贫欲使兼他官谢不可入补太学录再转博士以文章受知于苏轼常着洛阳名园记谓洛阳之盛衰天下治乱之候也公卿大夫 
高进于朝放乎以一己之私自为而忘天下之治忽欲退享此得乎唐之末路是也其后洛阳陷于金人以为知言绍圣立局编元佑章奏以为 
检讨不就戾执政意通判广信军召为校书郎迁著作佐郎礼部员外郎提点京东刑狱以党籍罢卒格非为文陵轹直前笔力不少滞尝言文 
不可以苟作诚不着则不能工晋人能文者多矣至刘伯伦酒德颂陶渊明归去来辞字字如肺腑出遂高步晋人之上其诚着也妻王氏拱辰 
孙女亦善文女清照诗文尤有称于时嫁赵挺之之子明诚

　　△吕南公

　　吕南公字次儒建昌南城人于书无所不读为文不肯缀缉陈言熙宁中士方推崇马融王肃许慎之业剽掠补拆临幕之艺大行南公度 
不能逐时好一试礼闱不偶退筑室灌园不复以进取为意益著书且借史笔以褎善贬恶遂以衮斧名所居斋尝谓士必不得已于言则文不 
可以不工葢意有余而文不足则如吃人之辩讼心未始不虚理未始不直然而或屈者无助于辞而己观书契以来特立之士未有不善于文 
者士无志于立则己必有志焉则文何可以卑贱而为之故毅然尽心思欲与古人并元佑初立十科荐士中书舍人曾肇称其读书为文不事 
俗学安贫守道志希古人堪充师表科一时廷臣亦多称之议欲命以官未及而卒所著有灌园先生集传于世

　　△郭祥正

　　郭祥正字功父太平州当涂人母梦李白而生少有诗声梅尧臣见而叹曰天才如此真太白后身也举进士熙宁中知武冈县佥书保信 
军节度判官时王安石用事祥正奏乞天下大计专听安石处画有异议者虽大臣亦当屏黜神宗览而异之一日问安石曰卿识郭祥正乎其 
才似可用出其章以示安石安石耻为小臣所荐乃言祥正无行不可用祥正闻之遂以殿中丞致仕寻起为通判汀州知端州又弃去隐于县 
之青山卒

　　△米芾 【米友仁】

　　米芾字符章吴人也以母侍宣仁后藩邸旧恩补浛光尉 【东都事略云补校书郎】 历知雍邱县涟水军入为太常博士知无为军复 
召为书画学博士赐对便殿上其子友仁所作楚山清晓图擢礼部员外郎出知淮阳军卒芾为文奇险不蹈袭前人轨辙特善翰墨沉着飞翥 
画山水人物自名一家尤工临仿至乱真不可辨精于鉴裁遇古器物书画则极力求取必得乃己王安石尝摘其诗句书扇上苏轼亦喜誉之 
好洁成癖至不与人同巾器所为多谲异无为州治有巨石状奇丑芾见大喜曰此足以当吾拜具衣冠拜之呼之为兄又不能与世俯仰故从 
仕数困尝奉诏仿黄庭小楷作周兴嗣千字韵语子友仁字符晖力学嗜古亦善书画世号小米仕至兵部侍郎敷文阁直学士

　　△刘诜

　　刘诜字应伯福州福清人中进士等历莆田主簿知庐江县崇宁中为讲议司检讨官进大理丞大晟府典乐诜通音律尝上历代雅乐因 
革及宋制作之音又言周官大司乐禁淫声漫声葢孔子所谓放郑声耆今燕乐之音失于高急曲调之词至于鄙俚恐不足以召和气宋火德 
也音尚征征调不可阙臣按古制得正征一调惟陛下裁取徽宗然其言他日禁中出古钟二诏执政召诜按于都堂诜曰此与今太簇大吕声 
协命取大晟锺扣之果应又曰钟击之无余韵不如石声诗所云依我磬声者言其清而定也复取以合之声益谐历宗正鸿臆卫尉太常寺少 
卿纂续因革卒诜居母丧尽礼有双芝生墓侧人以为孝感

　　△倪涛

　　倪涛字巨济广德军人丱角能属文博学强记年十五试太学第一遂擢进士调庐陵尉信阳教授入为太学正累迁左司员外郎朝廷议 
有事燕云大臣心知不可无敢一出口涛独言其非且曰景德以来辽守约不侵边盟誓固在不可渝也天下久平士不习战事储又阙母轻议 
以贻后患王黼怒曰君敢沮军事耶于是言者论其鼓唱撰造贬监朝城县酒税再徙茶陵船场卒明年金师大入朝廷忆涛言官其一子有云 
阳集 【东都事略作云陵集】 传于世

　　△李公麟

　　李公麟字伯时舒州人第进士历南康长垣尉泗州录事参军用陆佃荐为中书门下后省删定官又用荐为御史检法官博学好古长于 
诗多识奇字自夏商以来钟鼎尊彝皆能考定世次辨测欵识绍圣末朝廷得玉玺下礼官诸儒议言人人殊公麟曰秦玺用蓝田玉今玉色正 
青以龙蚓鸟鱼为文着帝王受命之符玉质坚甚非昆吾力蟾肪不可治真秦李斯所为也议由是定元符三年致仕既归老肆意于岩壑闲雅 
善画自作龙眠山庄图为世所宝写人物尤工襟度超轶黄庭坚谓其风流不减古人云

　　△周邦彦

　　周邦彦字美成钱塘人疏隽不羁博涉书史元丰初游京师献汴都赋万余言神宗异之命侍臣读于迩英阁召赴政事堂自诸生命为太 
学正居五岁不迁益尽力于辞章出教授庐州知溧水县还为国子主簿哲宗召对使诵前赋除秘书省正字累迁宗正少卿兼议礼局检讨以 
直龙图阁知河中府徽宗欲使毕礼书复留之踰年知龙德府徙明州入拜秘书监进徽猷阁待制提举大晟府未几知顺昌府徙处州卒赠宣 
奉大夫邦彦好音乐能自度曲制乐府长短句词韵清蔚传于世

　　△朱长文

　　朱长文字伯原苏州吴县人年未冠举进士乙科以病足不肯试吏筑室乐圃坊著书阅古吴人化其贤长吏至莫不先造请谋政所急公 
卿荐以自代者众元佑中起教授于乡召为太学博士迁秘书省正字符符初卒哲宗知其清赙绢百有文三百卷六经皆为辩说又着琴史

　　△刘弇

　　刘弇字伟明吉州安福人幼警颖日诵万余言注销丰二年进士第继中博学宏词科知嘉州峨眉县改太学博士元符中有事于南郊弇 
进南郊大礼赋哲宗览之以为相如子云复出除秘书省正字徽宗即位改著作佐郎实录检讨官以疾卒弇性嗜酒不事拘检为文辞铲剔瑕 
类卓荦不凡有龙云集三十卷周必大序其文谓可继欧阳修云

　　钦定续通志卷五百六十二

　　●钦定续通志卷五百六十三　文苑传十

　　文苑传

　　宋 【七】

　　○宋七

　　陈与义　　　汪藻　　　　叶梦得　　程俱　　　　张嵲　　　　韩驹　　朱敦儒　　　葛胜仲　　　熊克　　张即之　 
</div>
    <div class="pagination">
<a href="续通志_page1240.html">上一页</a><span>...</span><a href="续通志_page1236.html">1236</a><a href="续通志_page1237.html">1237</a><a href="续通志_page1238.html">1238</a><a href="续通志_page1239.html">1239</a><a href="续通志_page1240.html">1240</a><span class="current-page">1241</span><a href="续通志_page1242.html">1242</a><a href="续通志_page1243.html">1243</a><a href="续通志_page1244.html">1244</a><a href="续通志_page1245.html">1245</a><a href="续通志_page1246.html">1246</a><span>...</span><a href="续通志_page1242.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
