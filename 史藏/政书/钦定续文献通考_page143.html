<!DOCTYPE html>
<html>
 <head>
  <meta charset="utf-8"/>
  <title>
   钦定续文献通考 - 第 143 页/共 455 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续文献通考 - 第 143 页/共 455 页
  </h1>
  <div class="content">
   天眷三年幸燕用之
　　法驾人数摄官六百九十九人将军大将军四十三人折冲果毅一百二十六人校尉五十六人郎将三十四人帅兵官二百四十六人统军六人都头六人千牛一人旅师二人部辖指挥使二人押纛二人押衙四人四色官四人押旗二人引驾官四人进马四人押仗通直二人押仗大将二人碧襴一十六人长史二人鼔吹令丞各二人典事五人太史令一人太史正一人司丞一人府牧一人刻漏生四人县令一人御史大夫一人僚佐一十人进辂职掌二人夹辂将军二人陪辂将军二人教马官二人四省局官八人导驾官四十八人抱驾头官一人执扇筤一人尚辇奉御二人殿中少监二人供奉职官二人令史四人书令史四人押仗二人殿中侍御史二十四人诸班直队二千九百四十五人钧容直三百六人【人员六长行三百】执旗一百三十六人引驾六十二人【人员二长行六十】驾头天武官一十二人执从物茶酒班一十一人御龙直仗剑六人天武把行门八人殿前班击鞭一十人御龙直四十人【人员二长行三十八】骨朶直一百三十四人部押二人殿前班行门三十五人捧日马队七百人奉宸歩队七百人天武骨朶大剑三百一十人【人员一十长行三百】东第四班三十一人【人员一长行三十】扇筤天武二十人捧日队从领人员一十七人簇辇荼酒班三十一人【人员一长行三十】钧容直三十一人【人员一长行三十】招箭班三十三人【人员三长行三十】天武约栏三百一十人【人员一十长行三百】车辂下驾士六百三十八人玉辂下一百四十人【控踏路马四驾士一百二十八挟辂八】金辂下六十四人【控马踏路四驾士六十】象辂下驾士四十人革辂木辂耕根车驾士同上革车二共五十人指南记里车各三十人辂车鸾旗皮轩车各十八人黄豹尾车各十五人属车八共八十人辇舆下六百八十五人小舆一长行二十四人逍遥一共三十五人【什将节级九长行二十六】平辇下四十二人【什将节级九人员七长行二十六】腰舆各一十九人【人员一什将虞二长行十有六】大辇下三百七十一人【掌辇人员四什将十二长行三百五十五分五畨】芳亭辇一长行六十人御马三十二共百三十四人【控马天武官六十四挟马骑御马直长行六十四人押马六人骑御马直人员三天武节级三人】象二十三人擎执人士共八千七百七十一人鼓吹乐二九百九十四人马六千七十八匹
　　【臣】等谨按仪卫志以上法驾凡万四千五十六人摄官在外已见于前矣
　　黄麾仗
　　天徳五年迁都于燕用黄麾仗一万八百二十三人摄官在内骑三千九百六十九分八节
　　第一节中道象二十二人【节级二人铜锣七寳瑜石银钩各一鐡钩二小旗十五并服花脚幞头青锦络缝绯防衫金镀银双□束帯】第一引七十二人清道一【武弁绯云鹤袍袴革帯执黒漆杖】幰弩一【赤平巾帻绯辟邪衫革帯赤袴】诞马二控四人【赤平巾帻绯绣寳相花衫银革帯缨辔凉屉二副】轺车一赤马二驾士十八人【武弁绯绣雉大袖衫白袴马缨辔凉屉铜面包尾】县令一人【朝服坐轺车】僚佐四人【并朝服】控马八人【锦防络缝紫衫大佩银帯】紫方繖一【黄抹额寳相花衫银帯大口袴】朱团扇一曲盖一【绯抹额寳相花衫革帯袴】青衣二【青平巾青衫袴革帯执青竹杖】车辐棒二【赤平巾绯白泽衫革帯赤袴】告止幡二执者六人【绯抹额寳相花衫革帯袴】传教幡一信幡一各三人【并黄抹额寳相花衫革帯大口袴】小防十六【服同上】第二引二百六十四人清道二幰弩一诞马四控八人【服并如前】防鼓金钲各一【平巾帻绯鸾衫抹帯袴锦腾蛇】大鼓六【黄雷花衫袴抹额抹帯】节幢麾各一夹矟二角四仪刀十【并平巾帻绯绣寳相花衫银革帯大口袴】革车一赤马四驾士二十五人【武弁獬豸大袖勒帛马饰如前】府牧一人【朝服坐车】僚佐四人控马八人【服并如前】铙鼓一箫二笳二笛一筚篥一【并平帻绯宝相花衫银褐抹帯】大横吹一【绯苣纹袍袴抹额抹帯】青衣四车辐棒四紫方繖一朱团扇四曲盖一告止幡传教幡信幡各二各六人小防四十【服并如前】刀盾三十六【银褐抹额寳花衫银革帯袴】弓矢三十六【锦帽青寳相花衫银革帯袴】矟三十六【锦帽紫寳相花袍革帯袴】朱雀旗队三十四人折冲都尉三人【平巾帻紫辟邪衫革帯大口袴锦腾蛇横刀弓矢】犦矟二【平巾帻绯绣寳相花衫革帯袴】朱雀旗一五人【绯抹额寳相花衫革帯大口袴横刀引夹人加弓矢】弩六弓矢六矟十二【并平巾绯寳相花衫横刀革帯袴】龙旗队七十一人大将军一人【朝服】引旗四人【黄抹额寳相花衫革帯大口袴】旗十二风伯雨师雷公电母北斗各一五星五左右摄提二执夹共六十人【皆五色寳相花衫抹额革帯袴横刀引夹人加弓矢后凡执旗者并同】副竿二【锦帽黄寳相花衫革帯袴】防旗四人【加黄额抹弓矢】太仆三车八十一人指南车驾士三十人【武弁绯纯绣孔雀大袖银褐帯袴】记里鼓车驾士三十人【獬豸大袖】鸾旗车驾士十八人【瑞鹰大袖】驾车赤马十二执黑仗者三人牙门旗队二十八人【分左右】白泽旗二执夹各五人【緑贝冠人马甲锦臂鞲横刀引夹加弓矢】金吾牙门旗第一门牙门旗四执夹十二人【青寳相花衫抹额革帯大口袴横刀引夹人加弓矢】监门校尉六人【长脚幞头绯抹额狮子裲裆银帯横刀弓矢乌皮鞾后队同】前部马队第一队七十人折冲果毅都尉二人【锦帽绯辟邪袍袴革帯横刀弓矢】角宿亢宿斗宿牛宿旗四旗五人【并五色寳相花衫抹额革帯横刀引夹加弓矢】弩六弓矢十四【并锦帽青寳相花衫革帯袴】矟二十八【绯色衫余同上】第二队七十人折冲果毅都尉二人【白泽衫】氐宿女宿房宿虚宿旗四旗五人弩弓矢矟数同上【服执如前】第三队七十人折冲果毅都尉二人心宿危宿尾宿室宿旗四旗五人弩弓矢矟数同上【服执如前】第二节金吾引驾骑二十人折冲都尉二人【平巾帻绯辟邪衫革帯袴横刀弓矢】弩弓矢矟各六【并平巾帻绯寳相花柄裆革帯袴】前部鼓吹五百四十七人鼓吹令二人【长脚幞头緑公服角帯丝鞭乌皮鞾】府史四人【长脚幞头緑寛衫角帯黄绢牛臂乌鞾】部辖指挥使一人【平巾帻紫寳相花衫革帯锦腾蛇】主帅四十八人【分五项平巾帻绯鸾衫革帯袴执仪刀】防鼔金钲各十二【平巾帻绯鸾衫银褐抹帯锦腾蛇】大鼓长鸣各百二十【黄雷花彩抹额抹帯】铙鼓十二【绯苣纹彩抹额抹帯】歌二十四拱辰管箫笳各二十四【服如钲鼓无腾蛇】大横吹百二十【服如铙鼓】马部第四队六十人【分左右】折冲都尉二人【绯麟衫】箕宿壁宿旗各一旗五人弩六弓矢十四矟二十八【服执并如前队】第五队六十人折冲都尉二人奎宿井宿旗各一旗五人【弩弓矢矟之数及服执并如前队自此至第十队俱如之不赘书】第六队六十人折冲都尉二人【绯瑞鹰袍】娄宿鬼宿旗各一旗五人第七队六十人折冲都尉二人胃宿桞宿旗各一旗五人第八队六十人折冲都尉二人宿星宿旗各一旗五人第九队六十人折冲都尉二人【赤豹袍】毕宿张宿旗各一旗五人第十队七十人折冲都尉二人【瑞马袍】觜宿翼宿参宿轸宿旗各一旗五人歩甲队第一第二两队百一十人领军卫将军二人【平巾紫白泽袍袴帯锦腾蛇横刀弓矢】犦矟四【平巾帻绯寳相花袍大口袴】折冲都尉四人【服如将军】鹖鸡旗二貔旗二旗各五人朱牟甲弓矢四十朱牟甲刀盾四十【兠牟甲身披膊锦臂鞲行縢鞋韈勒甲革帯】
　　第三节中道前部鼓吹第二五百二十三人【侍御在外】节鼓二箫筚篥笳桃皮筚篥各二十四【黑平巾帻绯对鸾衫银褐勒帛大口袴】主帅二十六人【分四项革帯执仪刀服如上无勒帛】防鼓金钲各十二【黑平巾帻绯绣对鸾衫银褐勒帛大口袴锦腾蛇】小鼓中鸣各百二十【黄雷花袍袴抹额抹帯】羽葆鼓十二【青苣纹袍抹额抹帯】歌二十四拱辰管箫笳各二十四【服如前色】侍御史二人【朝服】黄麾幡一三人【武升绯寳相花衫银褐勒帛大口袴执者马者歩】歩甲第三队五十二人折冲果毅都尉二人【紫瑞马袍】玉马旗二旗五人青牟甲弓矢四十【服执并同前队】第四队五十二人折冲果毅都尉二人【瑞鹰袍】三角兽旗二旗五人青牟甲刀盾四十第五队五十二人折冲果毅都尉二人【白泽袍】黄鹿旗二旗五人黑牟甲弓矢四十第六队五十二人折冲果毅都尉二人【服同前】飞麟旗二旗五人黑牟甲刀盾四十第七队五十二人折冲果毅都尉二人【赤豹袍】駃騠旗二旗五人银褐牟甲弓矢四十第八队五十二人折冲果毅都尉二人【服同前】鸾旗二旗五人银褐牟甲刀盾四十第九队五十二人折冲果毅都尉二人【瑞鹰袍】麟旗二旗五人黄牟甲弓矢四十第十队五十二人驯象旗二旗五人黄牟甲刀盾四十【服执如前】金吾牙门旗第二门牙门旗四执夹十二人监门校尉六人【服执同第一门】左右屯卫将军二人【平巾帻紫飞麟袍大口袴锦腾蛇革帯横刀弓矢】绛引幡二十执者六十人【武弁绯绣寳相花衫银褐勒帛大口袴】共八十人
　　第四节中道六军仪仗二百五十二人统军六人【花脚幞头紫绣抹额孔雀袍革帯横刀防□器仗珂马】都头六人【长脚幞头紫寳相花大袖衫革帯横刀】神武军旗羽林军旗龙武军旗各二旗各五人【执人锦帽引夹人金帽】排襴旗四十八吏兵旗力士旗赤豹旗黄熊旗龙君旗虎君旗各四掩尾天马旗六旗一人【锦帽五色寳相花衫革帯锦臂鞲】白簳枪九十【交脚幞头五色寳相花衫抹额革帯汗袴】柯舒二十四镫杖十八【并贴金帽五色寳相花衫革帯】引驾龙墀队六十五人排仗通直二人排仗大将二人【并长脚幞头紫公服红鞓帯丝鞭乌皮鞾】天王旗四十二辰旗各一旗一人【并锦帽五色寳相花衫革帯臂鞲】天下太平旗一五方龙旗五旗五人【执人锦帽引夹人贴金帽服并如上横刀弓矢】君王万嵗旗一日月旗各一旗五人【执人锦帽引夹人贴金帽服执己见前例】御马六十六人马十六匹匹四人【控马三十二人贴金幞头紫寳相花衫革帯夹马三十二人皂帽青锦袄涂金铜束帯】广武节级一人【锦帽执黑杖服同御马】管押骑御马直人员一人【皂帽红锦袄涂金铜束帯】中道队三十二人大将军一人【朝服丝鞭】日月合璧旗一苣纹旗二五星连珠旗一祥云旗二旗各五人【服执见前例】长夀幢一【平巾帻绯寳相花衫革帯大口袴】金吾细仗一百人青龙旗白虎旗各一五岳神旗五方神旗各五旗各四人【并四色寳相花衫青黄银褐皂抹额革帯横刀引夹如前】押旗二人【长脚幞头紫公服红鞓角帯乌皮鞾】五方龙旗各三五方凤旗各三旗一人【并五色衫抹额革帯横刀】四渎旗四旗五人【并皂帽寳相花衫抹额革横刀夹引如前】黄麾前第一部二百七十二人殿中侍御史二人【朝服】左右屯卫大将军二人折冲都尉二人【平巾帻紫飞麟袍革帯大口袴锦腾蛇横刀弓犬】主帅二十人【平巾帻缣寳相花衫革帯袴仪刀】龙头竿一百掲鼔六仪锽斧小防各二十弓矢四十朱縢络刀盾矟緑縢络刀盾各二十【并青寳相花衫抹额抹帯行縢鞋袜】第二部二百七十二人殿中侍御史二人左右领军卫大将军二人折冲都尉二人【紫绣白泽袍】主帅二十人【龙头竿掲鼓等数俱同第一部惟服并绯余同上】第三部二百七十二人殿中侍御史二人左右屯卫大将军二人折冲都尉二人【紫瑞鹰袍】主帅二十人【龙头竿掲鼓等数俱同第一部惟服并黄余同上】第五节中道八寳三百人轝士九十六人【平巾帻绯寳相花衫大口袴涂金银束帯】烛笼三十二【大佩银腰帯服同轝士】行马十六【服同烛龙】碧襴官十六人【弓脚幞头碧襴衫金铜束帯乌皮鞾后四人执长刀】符寳郎八人【长脚幞头緑公服角槐简歩导】援寳三十二人人员二人【武弁紫寳相花衫革帯执黑漆杖】长行三十人【绯寳相花衫执黑漆杖】香案八轝士三十二人【服同烛笼行马】案后金吾仗六方繖二大雉扇四【服并同碧襴官】金吾仗十二人四色官四人【长脚幞头緑公服大口袴金铜腰帯前二人执槐简后二人执金铜仪刀】押仗二人【长脚幞头紫公服红鞓帯乌皮鞾】金甲二人【披赙兠斗钺斧锦臂鞲勒甲縧】进马四人【平巾帻紫犀牛裲裆革帯横刀弓矢】金吾引驾四十九人千牛将军一人千牛十人郎将二人【并绯绣抹额紫犀牛裲裆革帯大口袴横刀弓矢珂马将军平巾帻无抹额千牛郎将花脚幞头余同】长史二人【长脚幞头緑公服金铜腰帯袴乌皮鞾】引驾官四人【长脚幞头紫公服红鞓帯乌皮鞾】中雉扇十二大繖二小雉扇四华盖二香蹬一座八人火燎一二人【武弁绯寳相花大袖革帯大口袴】舆辇一百三人腰舆人员什将三人【皂防红锦袄涂金银束帯人员执仗】长行十六人【拳脚幞头红锦四防袄涂金银腰帯】排列官二人【长脚幞头紫公服红鞓帯乌皮鞾】小舆二十四人【白成银束帯服同长行人】逍遥辇人员什将共十六人【皂帽涂金银束帯红锦方胜练鹊人员执黑漆杖】长行二十六人【红地白狮锦袄涂金银帯冠同】平辇人员什将十六人【皂帽红锦团袄涂金银帯】诸班开道旗队一百七十七人开道旗一【鐡甲兠牟红背子剑绯马甲】皂纛旗十二旗一人【黑漆鐡笠皂皮人马甲】引驾六十二人【皂帽红锦团袄红背子铁人马甲箭兵械骨朶】辅龙直一百二人【皂帽红背子骨朵鐡人马甲】黄麾前第四部二百七十二人殿中侍御史二人左右武卫大将军二人折冲都尉二人主帅二十人龙头竿一百掲鼓六仪锽斧小防各二十弓矢四十朱縢络刀盾矟緑縢络刀盾各二十【黄寳相花衫余并如前第一部】第五部二百七十二人【除左右骁卫大将军与都尉服赤豹袍龙竿以下服银褐花衫余名色并同前第二部】第六部二百七十二人【除将军都尉服瑞马袍龙竿以下服牟花衫余名色并如前第三部】
　　第六节中道门旗队一百二十三人骑执门旗四十五方色龙旗十歩执红龙门旗六十麋旗一簇辇红龙旗八日月旗二麟旗凤旗各一旗各一人【并鐡甲兠牟红锦袄红背子马执者惟红背子步执门旗仍帯剑】金辂【皇太后乘之公主侍坐故在玉辂之前】驾士九十四人【赤平巾帻绯绣对凤大袖衫绯抹额赤袴鞋袜】击鞭内侍十人【皂帽红锦袄涂金银束帯】驾头下【御牀也】抱驾头内侍一人【长脚幞头紫罗公服涂金银束帯】控马二人【锦帽锦络缝寛衫银大佩腰帯】广武官十二人【锦帽白成银束帯袄】茶酒班执从物十一人水罐香毬各二唾盂厮罗手巾各一御椅三人踏牀一【皂帽碧锦团袄红锦背子涂金银束】共百三十人拱圣直人员二人长行三十八人【真珠头巾红锦四防袄涂金银束帯】导驾官四十二人【朝服】从人八十四【锦帽紫络缝寛衫大佩银腰帯】仗剑六人【皂帽红锦团袄红锦背子铁甲弓矢器械】广武把行门八人殿班把行门三十五人【服并如仗剑】玉辂【帝后同乘太子陪坐】驾士百二十八人【服如金辂惟用青色】千牛将军一人【具装执长刀于辂右】左右防检二人【披金甲】夹辂大将军二人陪辂将军二人【并朝服】进辂职掌二人【长脚幞头紫寛衫涂金银腰帯】教马官二人【长脚幞头绯抹额紫寳相花衫涂金银腰帯】部押二人【皂袍鐡甲红锦袄执骨朶】挟辂八人控踏路马四人【马二匹铜面色尾凉屉人服如驾士】共一百五十三人龙翔马队二十队六百二十人分左右每队人员三人【皂帽鐡甲红锦袄红背子弓矢剑骨朶甲马】殿侍二十八人【鐡甲红锦背子弓矢器械甲马】东第五班金鎗六队每队旗三人鎗二十五人【内二十人佩弓矢】共一百六十八人【并裹鐡兠牟金鎗】银鎗六队每队旗鎗等人数俱同上【并裹铁笠银鎗】东第四班二队每队旗三人弩二十五人共五十六人【鐡笠兠牟】神勇歩队七百人分左右作四重每重人员十【皂帽红锦团袄弓矢器械骨朶】长行六百六十人【并鐡兠牟甲】内拱圣骨朶直拱圣鎗直各一百六十四人【内执子旗者二人余执枪】拱圣弓箭直一百六十六人【弓矢器械执骨朶】拱圣弩直一百六十六人【挟弩防□】广武骨朶大剑三百一十人指挥使五人【红锦袄红背子】都头五人【红袄红背子皂帽涂金腰帯骨朶】长行三百人【内一百人簇四金雕锦防紫孔雀寛袄白成银束帯骨朶二百人金镀银花朱红笠绯对凤寛袄银帯执银花大剑】遵驾官四十二员从者八十四人【服己见前】青龙白虎队五十二人果毅都尉二人青龙旗白虎旗各一旗五人弩六人弓矢十四矟二十【服己见前】
　　第七节中道驾后辅龙直等二十一人拍板一筚篥十五笛十四共长行三十人乐器自备【并皂帽红锦袄涂金束帯并马】人员一人【执骨朶服如前】扇筤二十五人执筤官一人控马二人【服并如前例】红龙扇二【长脚幞头紫公服涂金银束帯】广武二十人【锦帽绣寛袄白成银束帯紫对凤十领绯对凤十领】七寳辇轝士四十二人什将人员十六人【皂帽红锦团袄】长行二十六人【盘裹幞头红锦四防袄涂金束帯】持钑队五十人旅帅二人【服如都尉】重轮旗二旗五人【服同前例】红罗大繖二大雉扇小雉扇各八红罗绣华盖一【武弁绯寳相花衫革帯袴锦腾蛇】朱团扇八【黄寳相花衫】真武幢一【皂寳相花衫】睥晲八【绯寳相花大袖衫】麾幢各一【紫寳相花衫银褐抹帯】后部鼓吹三百三十七人鼓吹丞二人典士四人部辖指挥使一人主帅十八人金钲防鼓各三羽葆鼓十二歌二十四拱辰管箫笳各二十四节鼓二铙鼔十二歌十六箫笳各二十四小横吹一百二十【青苣纹袍抹额抹帯余并与前同】金吾牙门第三门牙门旗四旗三人监门校尉六人【服执同第一门】黄麾后第一部第二部第三部各二百七十二人殿中侍御卫大将军折冲都尉龙头竿以下名色并如前三部
　　第八节中道后部鼓吹第二百二十人笛箫筚篥笳桃皮筚篥各二十四【服并如前】属车八牛二十四驾士八十人【武弁绯绣云鹤大袖银褐抹帯大口袴】黄钺车赤马二驾士十五人【武弁绯对鵞大袖银褐抹帯大口袴】豹尾车赤马二驾士十五人【武弁绯立豹大袖银褐抹大口袴】元武队六十一人金吾折冲都尉一人【平巾帻紫辟邪袍革袴腾蛇横刀弓矢】犦矟二【平巾帻绯寳相花衫革大】仙童旗一元武旗腾蛇旗神旗各一旗五人【服执如前例】矟十九弓矢十五弩四【平巾帻绯寳相花衫革帯袴】黄麾后第四部第五部第六部各二百七十二人摄官名数服色并如前第四第五第六部绛引幡二十执者六十人【并武弁绯绣寳相花衫银褐抹帯大口袴】
　　诸从驾官并于仗后陪从朝服不足者公服【凡应乘马者并同宋制】
　　【臣】等谨按以上人数实一万八百二十三人所以异于前云万三百四十八人者以摄官在内也
　　大驾卤簿
　　大定三年祫享用黄麾仗三千人分四节
　　第一节无县令府牧即用黄麾前三部次前部鼓吹次金吾牙门旗次驾头次引驾龙墀队次天王十二辰等旗
　　第二节黄麾第四第五部次君王万嵗日月旗次御马内增控马司围挟司马围各一十六人次日月合璧五星连珠等旗次八寳内增执黒仗传喝一十八人在香案前次七寳辇
　　第三节黄麾后第一第二部次玉辂次库库队次导驾门仗官
　　第四节黄麾后第三第四第五部次金辂次牙门旗次后部鼓吹
　　六年九月西京还都用黄麾仗二千五百四十二人【摄官在内】骑七百六十二匹分四节
　　第一节摄官五十四人执擎三百二人乐工一百七十人
　　第二节摄官三十二人执擎三百七十六人
　　第三节仗内摄官四十四人导驾官四十二人门仗官一百人玉辂青马八驾士一百四十人防驾库库队五百人执擎二百四十二人
　　第四节摄官五十人金辂赤马八驾士九十四人控鹤二十二人乐工八十四人执擎二百九十人仪卫志曰先是凡行幸皆役民执仗自是嵗后诏以军士易之
　　十一年将有事于南郊朝享太庙右丞石琚奏其礼帝曰前朝汉人祭天惟务整肃仪仗此自奉耳非敬天也朕谓祭天在诚不在仪仗之盛也其减半用之于是遂增损黄麾仗为大驾卤簿凡用七千人【摄官在内】分八节
　　第一节第一引七十人县令第二引二百六十四人府牧第三引二百二十九人御史大夫名色与府牧同颇损其数而增行止旗一
　　第二节金吾皂纛旗一十二人朱雀队三十四人指南记里鼓车皆五十二人鸾旗车一十八人前部鼓吹一百二十九人清游队七十二人内白泽旗二旗五人【绿具装冠緑皮甲勒皮锦臂鞲横刀引夹加弓矢緑皮马甲包尾全】折冲都尉二人【黒平巾帻紫绣辟邪袍革帯银褐大口袴锦腾蛇横刀弓矢】弩六弓矢二十四矟三十【并锦帽青绣寳相花衫革帯银褐大口袴】佽飞队四十八人内果毅都尉二人【黑平巾帻紫绣飞麟袍革银褐大口袴锦腾蛇佩横刀弓矢】虞侯佽飞三十人【鐡甲兠牟横刀弓矢黑马甲全】鐡甲佽飞一十六人【服执如上】前部马队第一队六十四人第二第三队皆六十人第四第五队皆五十八人殳叉仗五十四人内帅兵官二人【黑平巾帻绯寳相花衫革帯银褐大口袴执仪刀】殳义各二十六【五色寳相花衫抹额抹帯行縢鞋韈】行止旗一【绯绣寳相花衫抹额银褐抹帯大口袴】第三节前部鼓吹第二三百六十九人前部甲队第一至第五队皆四十二人牙门旗二十人黄麾前第一部一百五十人第二部一百二十人殳义仗五十八人行止旗一
　　第四节黄麾幡三人六军仪仗二百二十六人御马三十三人黄麾前第三至第五部皆一百二十人青龙白虎队五十二人殳义仗五十六人行止旗一第五节八寳二百三十二人平头辇三十人七寳辇四十二人班剑仪刀队二百人内将军二人折冲都尉二人【平巾帻绯辟邪袍革帯银褐大口袴锦腾蛇执仪刀】班剑仪刀各九十八人【并平巾帻绯绣寳相花衫革帯银褐大口袴锦腾蛇执仪刀】骁卫翊卫队六十人内供奉郎将二员【黑平巾帻绯绣瑞马袍革帯银褐大口袴执仪刀】凤旗二旗五人【服执如前】弩弓矢矟皆一十六【服如班剑仪刀】夹毂队第一队九十二人内折冲都尉二人【平巾帻绯绣飞龙袍革帯银褐大口袴执仪刀】寳符旗二旗五人朱鍪甲刀盾八十【朱甲锦臂鞲行縢鞋韈】第二队八十二人内果毅都尉二人【白泽袍】飞黄旗二旗五人银褐鍪甲刀盾七十第三队八十二人内果毅都尉二人【赤豹袍】吉利旗二旗五人皂鍪甲刀盾七十殳义仗五十六人行止旗一
　　第六节马歩门旗队一百人驾头一十五人广武官茶酒班执从物者二十三人御龙直四十人【红锦团袄镀金束帯】内人员二【皂防三十八人真珠头巾】玉辂一百五十一人库库队五百人内金枪队一百二十六人分左右人员十八【并鐡甲皂帽红锦背子执小旗马甲红锦包尾】长行一百八人【鐡甲兠牟红锦背子锦臂鞲甲马红锦包尾执金枪】银枪队一百二十六人人员十八长行一百八人【服执如上银枪】弓箭直歩队一百二十四人人员四【鐡甲皂帽红锦团花战袍弓矢执银骨朶马甲全】长行一百二十人【鐡笠红锦团花战袍鐡甲弓矢骨朶】骨朶直歩队一百二十四人人员四长行一百二十人【服甲同上无弓矢】金吾牙门旗二十人黄麾后第一部一百五十人第二部一百二十人殳义仗五十二人行止旗一
　　第七节扇筤二十五人金辂九十四人大安辇一百八十一人内尚辇奉御二人殿中少监二人奉职官二人【并公服】令史书令史各四人【七人乌介帻绯四防素衫银褐抹帯大口袴皂鞾一人长脚幞头紫罗公服角帯皂鞾】掌辇四人【武弁黄绣寳相花衫银褐抹帯大口袴】人员十二【皂帽红锦团袄铜束帯内指挥使一人执银骨朶】舁士一百五十一人【服同掌辇】御马三十三人持钑队三十九人后部鼓吹一百六十人黄麾后第三至第五队皆一百二十人后歩甲队第一至第二队皆四十二人殳义仗五十六人行止旗一
　　第八节后部鼓吹第二一百四十人象辂革辂木辂皆五十人进贤车二十六人豹尾车一十八人属车八十人元武队六十一人后歩甲队第三至第五队皆四十二人金吾牙门旗二十人后部马队第一队七十六人第二队六十四人第三队六十人殳义仗六十人行止旗一【后分行旗止旗为二】
　　仪卫志曰以上名数与黄麾同者不重述
　　天子车辂
　　大定十一年将有事于南郊命太常寺检宋南郊礼卤簿当用玉辂金辂象辂革辂木辂耕根车明逺车指南车记里鼓车崇徳车皮轩车进贤车黄钺车白鹭车鸾旗车豹尾车轺车羊车各一革车五属车十二除见有车辂外阙象木革辂耕根明逺皮轩进贤白鹭羊车大辇各一革车三属车四按五礼新仪玉辂以青金辂以绯象辂以银褐革辂以黄木辂以皂盖其物有合随辂之色者有当用别色者如玉辂用青丝绣云龙络帯青罗绣寳相花帯青画轮辕青牦牛尾此随辂之色者也若象木革辂则当用绯用银褐用黄及皂若至尊乘御歩武所及非若余物但为美观其踏牀倚背踏道之褥皆用红锦坐褥及行马褥透壁輭帘三用银褐黄青罗锦三色又大辇宋陶谷创意为之至祥符中以其太重减七百余斤可见当时亦无定制各以意从长斟酌造之其制金玉辂阙可见者象辂革辂木辂耕根皮轩进贤明逺白鹭羊车革车大辇凡十有一
　　象辂黄质金涂铜装以象饰诸末轮衣以银褐建大赤余同玉辂　革辂黄质鞔之以革金涂铜装轮衣以黄建大白余同玉辂　木辂黒质漆之轮衣以皂建大麾余同玉辂　耕根车青质盖三重制如玉辂而无玉饰　皮轩车赤质上有漆柱贯五轮相重画虎纹一辕　进贤车赤质如革车绯轮衣络帯门帘并凤上设朱漆牀香案紫绫衣一辕　明逺车制如屋锐顶重檐勾栏顶上有金四角垂铎上层四面垂帘下层周以花板三辕　白鹭车赤质周施花板上有漆柱柱杪刻为鹭鸶衔鵞毛筩红绫帯柱贯五轮相重轮衣皂顶绯裙绯络帯并绣飞鹭一辕　羊车赤质两壁油画文金凤翅幰衣结帯并绣瑞羊二辕　大辇赤质正方油画金涂银叶龙凤装其上四面施行龙云朶火珠方鉴银丝囊网珠翠结云龙钿窠霞子四角龙头衔香囊顶轮施耀叶中有银莲花坐龙红绫里碧牙压帖内设圆鉴香囊银轮勾栏壹坐紫丝绦网帉錔中施黄褥上置御座曲几香炉锦结绶几衣轮衣络帯并绯绣云龙寳相花金线压长竿四饰以金涂银龙头画梯托义行马　七寳辇制如大辇饰以玉裙网七寳滴子用真珠宋钦宗为上皇制海陵自汴取而用之







　　钦定续文献通考卷九十六
&lt;史部,政书类,通制之属,钦定续文献通考&gt;
　　钦定四库全书
　　钦定续文献通考卷九十七
　　王礼考
　　乘舆车旗卤簿
　　元
　　元史舆服志曰国初车舆亦从旧俗世祖混一天下近取逺法至英宗亲祀太庙复置卤簿今考之当时天子之五辂与腰舆象轿以及仪卫队仗大抵参酌古今随时损益兼存国制用备仪文焉
　　世祖中统元年九月初置拱卫仪仗　至元八年五月造内外仪仗　十七年十月始制象轿
　　仁宗延祐七年十二月【时英宗已即位】平章政事拜住进卤簿图
　　帝以唐制用万二千三百人为耗财定大驾为三千二百人法驾二千五百人
　　英宗至治元年七月卤簿成　二年正月亲祀太庙始陈卤簿　三年三月造五辂并旗
　　泰定帝泰定四年六月造象舆六乘
　　舆辂
　　玉辂青质金装青緑藻并栲栳轮盖外施金装雕木云龙内盘碾玉福海圆龙一顶上匝以金涂鍮石耀叶八十一上围九者二中围九者三下围九者四顶轮衣三重上二重青绣云龙瑞草下一重无文轮衣内黄屋一黄素纻丝水下周垂朱丝结网青纻丝绣小帯四十八帯头缀金涂小铜铃青纻丝绣络帯二顶轮平素靣夹用青纻丝盖四周垂流苏八饰以五色绒线结网五重金涂铜钹五金涂木珠二十有五又系玉杂佩八珩璜冲瑀全金涂鍮石钩挂十六黄绒贯顶天心直下十字绳二各长三丈盖下立朱漆柱四柱下直平盘虚柜中櫺三十下外桄二漆绘犀象鹦鹉锦雉孔雀隔窠嵌装花板柜周朱漆勾防云拱地霞叶百七十有九下垂牙防泥虚板并朱漆画瑞草勾防上玊行龙十碾玉蹲龙十孔雀羽台九水精靣火珠七金圏熖铜照八舆下周垂朱丝结网饰以金涂输石铎三百防画鍮石梅蕚嵌网眼中舆之长辕三界辕勾心各三上下龙头六前辕引手玉螭头三并系以蹲龙后辕方罨头三桄头十六絟以蹲龙三辕头衡一两端玉龙头二上列金涂铜鳯十二含以金涂铜铃舆之轴一轮二轴之挲罗二明辖蹲龙絟并青漆轮之辐各二十四毂首压贴金涂铜毂叶八十一金涂鍮石擎耳恋攀四柜之前朱漆金装云龙辂牌一牌字以玉装缀辂之箱四壁雕锼漆画填心隔窠文华板上层左画青龙右画白虎前画朱雀后画元武辂之前额玊行龙二奉一水精珠后额如之前两柱青绒铃索五贴金鸾和大响铜铃十金涂鍮石双鱼五下朱漆轼柜一柜上金香毬金香寳金香合银灰盘各一并黄丝绶帯辂之后朱漆后轛一金涂曲戍黄纻丝销金云龙门帘一绯纻丝绣云龙帯二辂之中金涂鍮石铰碾玉龙椅一靠背上金涂圏熖玉明珠一左建太常旗十有二斿青罗绣日月五星升龙右建阘防一九斿青罗绣云龙中央黄罗线青黒黼文两旗绸杠并青罗旗首金涂鍮石龙头二金涂铜铃二金涂鍮石钹青缨緌十二重金涂木珠流苏十二重龙椅上方坐一緑褥一皆锦销金黄罗夹帕一方舆地褥二勾防内褥八皆用杂锦绮青漆金涂鍮石铰叶踏道一小褥五重青漆雕木涂金龙头行马一小青漆梯一青漆柄金涂长托义二短托义二金涂首青漆推竿一青绒引辂索二各长六丈余金涂铜环二黄绒绥一辂马诞马并青色鞍辔秋勒缨拂靷并青韦金饰诞马青织金纻丝屉四青罗销金绢里笼鞍六盖辂黄绢大防帕一黄油绢帕一驾士平巾大袖并青绘纻丝为之
　　【臣】等谨按舆服志载五辂之制大略相同其不同者仅十之一耳故以上全録玊辂制度而以下则金象革木专举其不同者録之其同者悉从省文槩以余同玉辂庻免防复
　　金辂赤质金装内盘真金福海团龙一顶上轮衣三重上二重大红绣云龙瑞草轮衣内黄屋水下纻丝绣小帯四十八络帯俱用大红顶轮面平夹用绯纻丝盖之无金涂铜钹木珠杂佩用金涂鍮石勾防上行龙蹲龙俱金涂鍮石舆之前辕引手螭头辕头衡之两端龙头并用金涂鍮石舆之轴轮挲罗明辖蹲龙絟并漆以赤柜之前辂牌金涂铁曲戌辂之前后额行龙俱用金前两柱铃索用绯绒辂之中黄金装铰龙椅左太常旗十二斿用绯罗绣右阘防九斿亦用绯罗两旗禂扛并大红罗旗首緌用朱缨方舆地金锦褥一緑可贴褥一勾防内可贴条褥四蓝纻丝条褥四踏道用朱漆小褥亦用金锦朱漆雕木行马并梯长短义柄及推竿亦用朱漆引辂索用红绒辂马诞马并赤色鞍辔秋勒缨拂套项并赤帯金妆诞马屉用红织金纻丝笼鞍红罗销金红绢里驾士巾防并裶绣纻丝为之余同玉辂
　　象辂黄质金装内盘描金象牙雕福海团龙顶轮衣三重上二重用黄绣黄屋绣小帯络帯俱用黄顶轮平面夹用黄纻丝盖之杂佩勾挂并同金辂勾防上行龙蹲龙俱描金象牙为之前辕引手螭头衡之两端雕龙并同舆之轴轮等并漆以黄辂之前后额行龙俱描金象牙雕之前两柱铃索五用黄绒辂之中黄金妆铰描金象牙雕龙椅左旂右防绣用黄罗两旗禂杠并黄罗旗首黄缨緌十二重行马梯长短义柄推竿并黄漆辂马诞马鞍辔等并黄韦金装诞马银褐织金纻丝屉笼鞍用黄罗销金黄绢里驾士巾防并黄绣纻丝为之余亦同玉辂
　　革辂白质金装内盘描金白檀雕福海团龙顶轮衣三重上二重内黄屋小帯络帯顶轮面夹俱用素白绣纻丝漆绘革鞔禽兽隔窠勾防上行龙以描金白檀蹲龙亦白前辕引手摆白螭头衡端并同舆之轴轮等皆漆以白辂之箱四壁雕锼革鞔漆画填心隔窠辂之前后额皆白檀行龙前两柱铃索五用白绒左右旗防用白罗绣禂杠并素白罗旗首素白缨緌行马梯托义柄推竿并白漆引辂索二用白绒辂马诞马鞍辔等皆白韦金装诞马白织金纻丝屉笼鞍用白罗销金白绢里驾士巾防皆白绣纻丝为之余并同玉辂
　　木辂黒质金装内盘描金紫檀雕福海团龙顶轮衣三重上二重皂绣黄屋小帯络帯俱皂纻丝绣顶轮平面夹用檀褐纻丝盖之勾防上金嵌镔铁行龙蹲龙前辕引手螭头衡两端龙头并同舆之轴轮等并漆以黒辂之前后额行龙并金嵌镔铁前两柱铃索五用皂绒辂之中金装乌木雕龙椅左右旂斿皆皂罗绣两旗禂杠并皂罗旗首紫缨緌踏道行马梯托义柄推竿并黒漆引辂索用皂绒辂马诞马鞍辔等皆浅黒韦金妆诞马紫金纻丝屉笼鞍用紫罗销金紫绢里驾士巾袖俱紫绣纻丝为之余俱同玉辂【臣】等谨按舆服志载英宗至治元年亲祀太庙诏中书及太常礼仪院礼部定拟制卤簿五辂以平章政事张珪留守王伯胜将作院使明里董阿侍仪使乙刺徒满董其事是年玉辂成明年亲祀御之后复命造四辂工未成而罢则所列金象革木之制亦存其式而未置其器也
　　腰舆制以香木后背作山字牙嵌七寳妆云龙屏风上施金圏熖明珠两傍引手屏风下施雕镂云龙床坐前有踏床可贴锦褥一坐上貂防縁金锦条褥緑可贴方坐
　　象轿驾以象凡巡幸则御之
　　仪仗
　　皂纛建缨于素漆竿凡行幸则先驱建纛夹以马鼔居则置纛于月华门西之隅室　绛麾金涂竿上旋圆盘朱丝拂三层紫罗袋韬之　金节制如麾八层韬以黄罗云龙袋　引导节金涂龙头朱漆竿五色拂上施铜钹　朱雀幢制如节而五层韬以红绣朱雀袋　青龙幢制如前韬以碧绣青龙袋　白虎幢制如前韬以素绣白虎袋　元武幢制如前韬以皂绣元武袋　犦矟制如节顶刻犦牛首有袋上加碧油　绛引旛四角朱緑盖每角垂罗文杂佩系于金铜钩竿竿以朱饰悬五色间晕罗下有横木板作碾玉文　告止幡绯帛错防为告止字承以双鳯立仗者红罗销金升龙余如绛引　传教幡制如告止错防为传教字承以双白虎立伏者白罗绛云龙　信旙制如传教错防为信字承以双龙立仗者绘飞鳯黄麾幡制如信幡错防为黄麾篆　龙头竿绣
　　竿如防无钩下有小横木刻龙头垂朱緑盖每角缀珠佩一帯帯末有金铜铃　围子制以金涂攅竹杖首贯铜钱而以紫绢冐之　副竿制以木朱漆之火轮竿制以白铁为小车轮建于白铁竿首轮及竿皆金涂之【上书西天咒语帝师所制常行为亲卫中道正行在劈正斧之前以法佛卫以祛邪僻以镇轰雷焉盖辟恶车之意也】　豹尾竿制如防系豹尾朱漆竿寳舆方案绯罗销金云龙案衣绯罗销金防衬
　　案旁有金涂铁鞠四龙头竿结绶二副之　香蹬朱漆案黄罗销金云龙案衣上设金涂香炉一烛台二案旁金涂铁鞠四龙头竿同上　香案朱漆案绯罗销金云龙案衣上设金香炉合各一余同香蹬殿庭陈设则除龙头竿结绶　诏案制如香案　册案制如前　寳案制如前　表案制如香案上加矮防金涂铁鞠四竿二副之绯罗销金蒙复　礼物案制如表案　交椅银饰之涂以黄金　杌子四脚小床银饰之涂以黄金　鸣鞭緑柄鞭以梅红丝为之梢用黄绒而渍以蜡　鞭桶制以紫絁表白绢里皮縁两末　防鞍青锦縁绯锦复　水瓶制如汤瓶有盖有提有觜银为之涂以黄金　鹿卢制如乂字两头卷涂金妆钑朱丝绳副之　水盆黄金涂银妆钣为之　净巾绯罗销金云龙有里　香毬制以银为座上挿莲花炉炉上罩以圆毬镂絪緼旋转文于上黄金涂之　香合制以银【径七寸】涂黄金钑云龙于上金拂红犛牛尾为之黄金涂龙头柄　唾壸制以银寛縁虚腹有盖黄金涂之　唾盂制以银形圆如缶有盖同上　外办牌制以象牙书国字背书汉字填以金　外备牌制如前　中严牌制如前　时牌制同外备而小　板位制以木【长一尺二寸濶一尺厚六分】白髹黒字　大繖赤质正方四角铜螭首涂以黄金紫罗表绯绢里诸繖盖宋以前皆平顶今加金浮屠　紫方繖制如大繖而表以紫罗　红方繖制如大繖而表以绯罗　华盖制如繖而圆顶隆起赤质绣杂花云龙上施金浮屠　曲盖制如华盖绯水绣瑞草曲柄上施金浮屠　导盖制如曲盖绯罗水绣龙朱漆直柄　朱繖制如导盖而无文　黄繖制如朱繖而色黄　葆盖金涂龙头竿悬以缨络销金圆裙六角葆盖　孔雀盖朱漆竿首建小盖盖顶以孔雀毛径尺许下垂孔雀尾檐下以青黄红水围之上施金浮屠盖居竿三之一竿涂以黄金【书西天咒语与火轮竿义同】朱团扇绯罗绣盘龙朱漆柄金铜饰导驾团扇蹙
　　金线　大雉扇制稍长下方而上撱绯罗绣象雉尾中有双孔雀间以杂花下施朱漆横木连柄金铜装中雉扇制如大雉扇而减小　小雉扇制如中雉
　　扇而减小　青水扇制圆而青色四周水以青绢　罩朱縢结网二螭首衔红丝拂中有兽面朱漆柄金铜装　防制形如扇朱縢网中有兽面朱漆柄金铜装　旗扇锜【即座也】旗锜制十字木于下上四枝交拱置窍于其上以树旗扇锜制如栀形小六木拱于上而制作精于旗锜并漆以朱　风伯旗青质赤火焰脚画神人犬首朱髪鬼形豹汗胯朱袴负风嚢立云气中　雨师旗画神人冠五梁冠朱衣黄袍黒襴黄帯白袴皂舃右手仗剑左手捧钟　雷公旗画神人犬首鬼形白拥项朱犊鼻黄帯右手持斧左手持凿运连鼔于火中　电母旗画神人为女子形纁衣朱裳白袴两手运光【以上四旗俱青质赤火脚与风伯旗同】　金星旗素质赤火焰脚画神人冠五梁冠素衣皂襴朱裳秉圭　水星旗黒质画神人冠五梁冠皂衣皂襴緑裳　木星旗青质画神人冠五梁冠青衣皂襴朱裳【以上二旗赤火脚秉圭并同金星】　火星旗赤质青火脚画神人冠五梁冠朱衣皂襴緑裳　土星旗黄质赤火脚画神人冠五梁冠黄衣皂襴緑裳【以上二旗秉□并同上】　摄提旗赤质画神人冠五梁冠素中单黄衣朱蔽膝緑裳仗剑　北斗旗黒质画七星【以上二旗俱青火脚】　角宿旗青质青火脚画神人为女子形露髪朱袍黒襴立云气中持莲荷【外仗绘二星下绘蛟】　亢宿旗画神人冠五梁冠素衣朱皂襴皂帯黄裳持黒等子【外仗绘四星下绘龙】氐宿旗画神人冠小冠衣金甲朱衣緑包肚朱拥
　　项白袴左手仗剑持一鼈【外仗绘四星下绘貉】　房宿旗画神人乌巾白中单碧袍黒襴朱蔽膝黄帯黄裙朱舄左手仗剑【外仗绘四星下绘兔】　心宿旗画神人冠五梁冠朱袍皂襴右手持杖【外仗绘三星下绘狐】　尾宿旗画神人冠束髪冠素衣黄袍朱裳青帯右手仗剑左手持弓【外仗绘九星下绘虎】　箕宿旗画神人乌巾衣浅朱袍皂襴仗剑乘白马于火中【外仗绘四星下绘豹】
　　舆服志曰角亢以下七星并青质青火脚
　　斗宿旗黑质黑火焰脚画神人被髪素腰裙朱帯左右持杖【外仗绘六星下绘獬】　牛宿旗画神人牛首皂襕黄裳皂舄【外仗绘六星下绘牛】　女宿旗画神人乌牛首衣朱服皂襴黄帯乌鞾左手特莲【外仗绘四星下绘□】　虚宿旗画神人被髪祼形坐于瓮中右手持一珠【外仗绘二星下绘防】　危宿旗画神人虎首金甲衣朱服貔皮汗袴青帯乌鞾【外仗上绘三星下绘燕】　室宿旗画神人了髪朱服乗舟水中【外仗绘二星下绘猪】　壁宿旗画神人为女子形被髪朱服皂襴緑帯白裳乌舄【外仗绘二星下绘防】
　　舆服志曰斗牛以下七旗并黒质火脚
　　奎宿旗素质素火脚画神人狼首朱服金甲緑包肚白汗胯黄帯乌鞾仗剑【外仗绘十六星下绘狼】　娄宿旗绘神人乌巾素衣皂袍朱蔽膝黄帯緑裳乌舄左手持乌牛角右手仗剑【外仗绘三星下绘狗】　胃宿旗绘神人被髪祼形披豹皮白腰裙黄帯右手持剑【外仗绘二星下绘雉】　昴宿旗绘神人黄牛首朱服皂襴黄裳朱舄左手持如意【外仗绘七星下绘鸡】　毕宿旗绘神人作鬼形朱□持黒杖乗赤马行于火中【外仗绘八星下绘乌】　觜宿旗绘神人冠缁布冠朱服皂襴緑裳持一莲坐于云气中【外仗绘三星下绘猴】参宿旗绘神人被髪黄袍緑裳朱帯帯朱舄左手
　　持珠【外仗绘十星下绘猿】
　　舆服志曰奎娄以下七旗并素质素火脚
　　井宿旗赤质赤火脚绘神人乌巾素衣朱袍皂襴坐于云气中左手持莲【外仗绘八星下绘犴】　鬼宿旗画神人作女子形被髪素衣朱袍黄帯黄裳乌舄右手持杖【外仗绘五星下绘羊】　桞宿旗绘神人作女子形露髻朱衣黒襴黄裳皂舄抚一青龙【外仗绘八星下绘□】　星宿旗绘神人冠五梁冠浅朱袍皂襴青帯黄裳乌舄持黄称【外仗绘七星下绘马】　张宿旗绘神人衣豹皮朱帯素鞾右手仗剑坐于云气中【外仗绘六星下绘鹿】　翼宿旗绘神人冠道冠皂袍黄裳朱蔽膝仗剑履火于云气中【外仗绘二十二星下绘蛇】轸宿旗绘神人冠道冠衣朱袍黄帯黄裳左手持书【外仗绘四星下绘蚓】
　　舆服志曰井鬼以下七旗并赤质赤火脚
　　日旗青质赤火脚绘日于上奉以云气　月旗绘月旗上奉以云气　祥云旗绘五色云气　合璧旗绘云气日月　连珠旗绘五星【以上四旗青质赤火脚与日旗同】东岳旗青质赤火脚绘神人冠七梁冠黄襴青袍緑裳白中单素蔽膝执圭　南岳旗赤质绘神人黒襴裶袍緑裳黄中单朱蔽膝　中岳旗黄质绘神人皂襴黄袍緑裳白中单朱蔽膝　西岳旗白质绘神人青襴白袍绯裳白中单素蔽膝　北岳旗黒质绘神人红襴皂袍緑裳白中单素蔽膝【以上四旗赤火脚冠七梁冠执圭与东岳同】　江渎旗赤质青火脚绘神人冠七梁冠青襴朱袍跨赤龙　河渎旗黒质绘神人皂襴黄袍跨青龙　淮渎旗素质绘神人皂襴素袍乘青鲤济渎旗青质绘神人皂襴青袍乘一鳖【以上三旗赤火脚冠七梁冠同江渎】　天下太平旗赤质青火脚错采为字皇帝万嵗旗【制同上】　吏兵旗黒质赤火脚绘神人具甲兠鍪緑臂鞲仗剑　力士旗白质赤火焰脚绘神人武士冠绯袍金甲汗胯皂履执戈盾　东天王旗青质赤火焰脚绘神人武士冠衣金甲绯裲裆右手执防左手奉塔履石　南天王旗赤质青火脚西天王旗白质赤火脚　北天王旗黒质赤火
　　焰脚【以上三旗绘神人冠服俱同东天王】　大神旗黄质黄火脚【详见牙门旗下】　牙门旗赤质赤火焰脚绘神人冠武士冠铠甲裲裆衬肩包脚汗胯束带长带大口袴执戈防金鼔旗黄质黄火焰脚书金鼔字　朱雀旗赤质赤火焰脚绘赤雀其形如鸾　元武旗黒质黒火脚绘蛇　青龙旗青质赤火脚绘蹲龙　白虎旗白质赤火脚绘蹲虎　龙君旗青质赤火脚绘神人冠通真冠服青绣衣白裙朱履执防引青龙虎君旗白质赤火脚绘神人冠流精冠服素罗绣衣朱裙朱履执斩蛇剑引白虎　大黄龙负图旗青质青火脚绣复身黄龙背八卦　小黄龙负图旗赤质青火脚【火绘同上】　五色龙旗五色质五色直脚无火　大四色龙旗青赤黄白四色质具火脚小四色龙旗制同大四色直脚无火脚　应龙
　　旗赤质赤火绘飞龙　金鸾旗赤质青火脚绘鸾而金色　鸾旗制同前而绘以五采　金鳯旗赤质青火脚绘鳯而金色　鳯旗制同前而绘以五采　五色鳯旗五色质五色直脚无火　大四色鳯旗青赤黄白四色质火焰脚色随其质绘鳯　小四色鳯旗制同前直脚无火　玉马旗赤质青火脚绘白马两膊有火　駃騠旗绘白马　飞黄旗形如马色黄有两翼　騼防旗绘兽形如马白首虎文赤尾　龙马旗绘龙马　麟旗绘麒麟　飞麟旗绘飞麟其形五色身朱翼两角长　黄鹿旗绘兽如鹿而色深黄　兕旗绘兽似牛一角青色　犀牛旗绘犀牛　金牛旗绘兽形如牛金色　白狼旗绘白狼【自駃騠以下十一旗俱赤质青火脚同玉马】　辟邪旗赤质赤火焰脚绘兽形如鹿长尾二角　赤熊旗绘兽如熊色黄　三角兽旗绘兽其首类白泽緑髪三角青质白腹跋尾緑色【以上二旗俱赤质赤火脚同辟邪】　角端旗青质赤火脚绘兽如羊而小尾顶有独角　驺牙旗赤质青火脚绘兽形似麋齿前后一齐　太平旗金描莲花四上金书天下太平字　鵕防旗绘鸟似山鸡而小冠背黄股赤项緑尾红　苍鸟旗绘鸟如乌而色苍【以上三旗俱赤质青火脚同驺牙】　白泽旗赤质赤火脚绘兽虎首朱髪而有角龙身　东方神旗緑质绘神人金兠牟金铠甲仗剑【以下四旗所绘神同】　西方神旗白质　中央神旗黄质【以上三旗俱赤火脚同白泽】　南方神旗赤质青火脚　北方神旗黑质赤□脚
　　舆服志曰凡立仗诸旗各火脚三条色与质同长一丈五尺杠长二丈一尺牙门太平万嵗质长一丈横濶五尺日月龙君虎君横竪并八尺余旗并竪长八尺横濶六尺
　　车辐朱漆八棱施以铜钉形如柯舒　吾杖朱漆金饰两末　镫杖朱漆捧首标以金涂马镫　殳制如矟而短黑饰两末中画云气上缀朱丝拂　骨朶朱漆棒首贯以金涂铜锤　列丝骨朶制如骨朶加纽丝文　卧制形如涂以黄金卧置朱漆棒首立【制如上】立置朱漆棒首　长刀长丈有竒濶上窄下单刀　仪刀制以银饰紫丝帉錔　横刀制如仪刀而曲鞘以沙鱼皮饰鞗革帉錔　千牛刀制如长刀　剑班鞘饰以沙鱼皮剑口两刃　班剑制剑鞘黄质紫斑文金铜装紫丝帉錔　刀盾之刀制如长刀而柄短木为之青质有环紫丝帉錔　刀盾之盾制以木赤质画异兽执人右刀左盾　朱縢络盾制同而朱其质　緑縢络盾制同而緑其盾　防制以木有枝涂以黄金竿以朱漆　小防飞龙掌制如防画云气上缀飞掌垂五色帯末有铜铃掌下方而上两角防撱绘龙于其上　钑防制如防无飞掌而有横木　矟制以木黑质画云气上刻刃涂以青五色矟并同而质异　制如防锋两旁防起下有鐏锐义制如防而短青饰两末中白画云气上缀红丝
　　拂　斧双刃斧贯于朱漆竿首　钺金涂鐡钺单刃脑后系朱拂朱漆竿　劈正斧制以玉单刃金涂柄银鐏　仪锽斧制如斧刻木为之柄以朱上缀小锦旛五色帯　弓矢　弩制如弓而有臂　服制以虎豹皮或暴緑文金铜装　靫制以黑革　兰弩矢室象鞲鞍五采装明金木莲花座绯绣攀鞍绦紫绣
　　襜襦红锦屉鍮石莲花跋尘锦縁氊盘红犛牛尾缨拂并胸攀秋攀上各帯红犛牛尾缨拂鍮石胡桃钹子杏叶铰具绯皮辔头铰具莲花座上金涂银香炉【元初既定占城交趾真腊嵗贡象育于析津坊海子之阳行幸则畨官骑引以导大驾以驾巨辇】驼鼓设金装铰具花罽鞍褥橐箧前峰树皂纛或施采旗后峯树小旗络脑当胸后秋并以毛组为辔勒五色瓘玊毛结缨络周缀铜铎小镜上施一面有底铜防小鼔一人乘之击以毛绳【凡行幸先鸣鼔于驼以威振逺迩亦以试桥梁防水而次象焉】　骡鼔制似驼而小　马鼔辔勒后勒当胸皆缀红缨拂铜铃杏叶铰具金涂釲上挿雉尾上负四足小架上施以华鼔一面一人前引【凡行幸负鼔于马以先驰与纛并行】　诞马缨辔绯凉铁　御马鞍辔缨复全珂马铜面雉尾鼻拂胸上缀铜杏叶红丝拂又胸前腹下皆有攀缀铜铃后有跋尘锦包尾
　　崇天卤簿
　　中道顿递队象六饰以金装莲座香寳鞍韂秋辔罽勒犛牛尾拂跋尘铰具导者六人驭者南越军六人【皆弓花角唐帽绯絁销金防衫镀金束帯乌鞾】横列而前行次駞鼔九饰以镀金铰具辔饰罽笼旗鼔缨枪驭者九人服同驭象者中道相次而行次舎人二人【四品服】骑分左右夹駞而行次青衣一人【武弁青絁衫青勒帛青鞾执青杖】次清道官四人【本品服骑】次信旛二人执者二人引防者四人【武弁黄絁生色寳花袍黄勒帛黄鞾】次骡鼔六饰骡以镀金铰具辔饰罽笼旗鼔缨枪驭者六人【服同驭驼者】次告止旛二执者二人引防者四人【武弁绯絁生色寳相花袍红勒帛红鞾】次传教旛二执者二人引防者四人【武弁花袍等与信旛人同】并分左右次桥道顿递使一人【本品服骑】中道舎人清道官桥道顿递使从者凡七人【锦帽紫防衫小银束帯行縢鞋袜后凡从者之服皆同此】　纛矟队金吾将军二人【交角幞头绯罗绣抹额紫罗绣辟邪裲裆红锦衬袍锦腾蛇金帯鸟鞾】横刀佩符骑分左右次弩而骑者五人【锦帽青絁生色寳相花袍铜帯緑云鞾】次矟而骑者五人【锦帽绯絁生色寳相花袍铜帯朱云鞾】次纛一执者一人夹者四人防者二人【皆锦帽紫生色寳相花袍镀金帯紫云鞾】押纛官二人皆骑【本品服】次马鼔四饰如骡鼔驭者四人【服同御骡】次佩弓矢而骑者五人【服同执弩者】押衙四人骑而佩剑【锦帽紫絁生色寳相花袍镀金帯云头鞾】犦矟者四人骑【锦防绯絁生色寳相花袍铜帯朱鞾】控马者八人【锦帽紫衫银帯乌鞾】次矟而骑者五人【服佩同】执弩者金吾将军押纛官从者四人【服同前队】　朱雀队舎人一人【四品服】骑而前次朱雀旗一执者一人引防者四人【锦防绯絁生色鳯花袍铜帯朱云鞾】皆佩剑而骑防者加弓矢次金吾折冲一人【冠服等与纛矟金吾将军同】横刀佩弓矢而骑帅甲骑凡二十有五弩五人次弓五人次矟五人次弓五人次矟五人皆冠甲骑冠朱画甲青勒甲【绦镀金环白绣汗胯束帯红鞾】帯弓箭器仗马皆朱甲具装珂饰全舎人金吾折冲从者凡二人【服同前队】　十二旗队舎人一人【四品服】骑而前金吾果毅二人【冠服等亦与金吾将军同】横刀佩弓矢分左右帅引旗士五【皆锦防黄生色寳相花袍银乌鞾】次风伯旗左雨师旗右雷公旗左电母旗右执者四人骑青甲骑冠緑甲青勒甲【绦镀金环白绣汗胯束青云鞾】马皆青甲珂饰次五星旗五执者五人甲骑冠五色画甲青勒甲【五色靴余同上】马甲如其甲之色珂饰次北斗旗一执者一人甲骑冠紫画甲青勒甲【紫云鞾余同上】马甲如其甲之色珂饰左右摄提旗二执者二人甲骑冠朱画甲青勒甲【红云鞾余同上】马朱甲珂饰执副竿者二人骑【防袍等与引旗骑士同】执矟而防者五人【骑服同】执副竿者舎人金吾果毅从者凡三人【服同前队】
　　门旗队舎人二人四品服监门将军二人【皆交角幞头绯絁绣抹额紫罗绣狮子裲裆红锦衬袍金帯乌鞾】横刀佩弓矢骑马甲珂饰全次门旗二执者二人【锦防绯絁生色狮子文袍铜革帯红云靴】剑而骑引防者四人【服佩同执人而加弓矢骑】次监门校尉二人【骑服佩同监门将军】分左右行次鸾旗一执者一人引防者四人【锦防五色絁生色瑞鸾花袍束五色云鞾】佩剑防人加弓矢皆骑舎人监门将军监门校尉从者凡六人【服同前队】　云和乐云和署令二人朝服骑分左右引前行凡十有六人戯竹二排箫四箫管龙笛板各二歌工四【皆展角花幞头紫絁生色云花袍镀金紫鞾】次琵琶二十筝箜篌各十有六方响八头管龙笛各二十有八以上工百三十有二人【皆花幞头绯絁生色云花袍镀金帯朱鞾】次杖鼓三十【工人花幞头黄生色花袄红生色花袍锦臂鞲镀金帯乌鞾】次板八【工人服色同琵琶工人】次大鼔二工十人【服色同杖鼔工人】云和署令从者二人【服同前队】　殿中黄麾队舎人二人【本品服】皆骑次黄麾一执者一人夹者二人骑【武弁绯絁生色寳相花袍红勒帛红云鞾】舎人殿中侍御史从者凡四人【服同前队】太史钲鼔队太史一人【本品服骑】引交龙防鼓左金钲右舁四人工二人【皆武弁绯絁生色寳相花袍红勒帛红鞾】次司辰郎一人左典事一人右【并四品服】骑太史司辰郎典事从者三人【服同前队】　武卫钑防队武卫将军一人【交角幞头绯罗绣抹额紫罗绣瑞鹰裲裆红锦衬袍锦腾蛇金帯】横刀骑领五色绣旛一金节八防右罼左朱雀青龙白虎幢三横布导盖一中道又四武卫果毅二人【服佩同武卫将军】钑防各二十徒五十有九人【武弁绯絁生色寳相花袍红勒帛红鞾】武卫将军武卫果毅从者凡三人【服同前队】　龙墀旗队舎人二人【四品服】中郎将二人【服佩同钑防队武卫将军】骑分左右帅骑士凡二十有四人执旗八人天下太平旗中道中岳帝旗左中央神旗右次日旗左月旗右次祥云旗二分左右次皇帝万嵗旗中道【执人皆黄絁巾黄絁生色寳相花袍黄勒帛黄云鞾】横刀引者八人【青絁巾青絁生色寳相花袍青勒帛青云鞾】防者八人【绯絁巾绯絁生色寳相花袍红勒帛红云鞾】皆横刀执弓矢舎人中郎将从者凡四人【服同前队】　御马队舍人二人【四品服】引左右卫将军二人【绯罗绣抹额紫罗绣瑞马裲裆红锦衬袍锦腾蛇金帯乌鞾】横刀皆骑分左右行御马十有二疋分左右饰以缨辔鞍复驭士控鹤二十有四人【交角金花幞头红锦控鹤袄金束帯防鞋】次尚乘奉御二人【四品服】骑分左右行舎人左右卫将军从者四人【服同前队】　拱卫控鹤第一队拱卫指挥使二人【本品服骑】分左右帅歩士凡二百五十有二人负剑者三十人次执吾杖者五十人次执斧者五十人次执镫杖者六十人次执列丝骨朶者三十人皆分左右次携金水瓶者一人左金盆者一人右次执列丝骨朶者三十人皆分左右【皆金缕额交角幞头青质孙控鹤袄涂金荔枝束帯防鞋】拱卫指挥使从者二人【服同前队】安和乐安和乐署令二人【本品服骑】分左右行领押职二人【弓角鳯翅金花幞头红质孙加襴袍金束帯花鞾】次扎鼓八为二重次和鼔一中道次板二次龙笛四次头管次笛次笙次各二左右行次云璈一中道工二十有四人【皆弓角鳯翅金花幞头红锦质孙袄金荔枝束帯花鞾】从者二人【服同前队】　金吾援寳队舎人二人【四品服】引金吾将军二人【交角幞头绯罗绣抹额紫罗绣辟邪裲裆红锦衬袍锦腾蛇】横刀佩弓矢皆骑分左右前引驾十二重甲士一十二骑弩四次弓四次矟四为三重次香案二金炉合各二分左右舁士十有六人侍香二人骑而从次典瑞使二人【本品服】骑而左右引八寳受命寳左传国寳右次天子之寳左皇帝之寳右次天子行寳左皇帝行寳右次天下信寳左皇帝信寳右每舆寳盝销金防复衬复案舆红销金衣龙头竿结绶舁士八人朱团扇四人凡九十有六人【皆交角金花幞头青红锦质孙袄每舆前青后红金束帯防鞋】援寳三十人【交角金花幞头窄紫衫销金汗胯金束帯乌鞾】执金缕黑杖次符寳郎二人【四品服】骑分左右次金吾果毅二人【服佩同金吾将军】骑分左右次矟次弓次弩各四人为三重舎人金吾将军侍香典瑞使符寳郎金吾果毅从者凡十有二人【服同前队】　殿中繖扇队舎人二人【四品服】骑分左右领骑而执旗者四人日月合璧旗左五星连珠旗右次金龙旗左金鳯旗右【黄絁巾黄絁生色寳相花袍黄勒帛黄鞾】佩剑骑而引旗者四人【青絁巾青絁生色寳相花袍青勒帛青鞾】骑而防旗者四人【红絁巾红絁生色寳相花袍红勒帛红鞾】皆佩剑执弓矢次朱团扇十有六次小雉扇次中雉扇次大雉扇各八为十重重四人次曲盖红方繖次紫方繖次华盖次大繖各二执者五十人【武弁红絁生色寳相花袍红勒帛红鞾】舎人从者二人【服同前队】　控鹤围子队围子头一人执骨朶由中道【交角幞头绯锦质孙袄镀金荔枝帯防鞋】领执围子十有六人分左右【交角金花幞头曰衬肩青　锦质孙袄镀金荔枝帯鞨鞋】次朱繖中道次金脚踏左金椅右【服如围子头】拱围指挥使一人【本品服骑】中道控鹤二十人【服同上】拱卫指挥使从者二人【服同前队】　天乐一部天乐署令二人【本品服骑】分左右领押职二人次琵琶箜篌火不思板筝胡琴笙头管各二龙笛一响铁一工十有八人从二人【押职工徒等幞头锦袄束花鞾皆与安和乐同】　控鹤第二队佥拱卫司事二人【本品服骑】分左右帅歩士凡七十有四人执立者三十有六十分左右次捧金杌一人左鞭桶一人右次防鞍一人左繖手一人右次执立者三十有四人分左右【幞头锦袄等俱与前第一队同】佥拱卫司事从者二人【服同前队】　殿中导从队舎人二人【四品服】骑左右引香镫案一黄销金盘龙衣金炉合结绶龙头竿舁者十有二人【交角金花幞头红锦质孙控鹤袄镀金束帯防鞋】侍香二人骑分左右次警跸三人【交角幞头紫窄袖衫镀金束帯乌鞾】次舎人二人【四品服】骑引天武官二人执金钺金鳯翅【兠牟金锁甲青勒甲绦金环绣汗胯金束帯】马珂饰次金骨朶次幢次节各二分左右次金水盆左金椅右次防复左副执椅右次金水瓶鹿卢左销金浄巾右次金香毬金香合各二分左右次金唾壶右金唾盂右金拂四扇十分左右次黄繖中道繖衣从凡骑士三十人【服如警跸加白绣汗胯】歩卒四人【执椅二人防复一人繖衣一人服如舁香镫徒】舎人天武官从者六人【服同前队】　控鹤第三队拱卫直钤辖二人【本品服骑】引执卧八十人【服如第二队】　导驾官引进使二人分左右前行次给事中一人左起居注一人右侍御史一人左殿中侍御史一人右次翰林学士二人左集贤学士一人右次御史中丞一人左同知枢宻院事一人右次御史大夫一人左知枢宻院事一人右次侍仪使四人中书侍郎二人黄门侍郎二人侍中二人皆分左右次仪仗使一人左卤簿使一人右次礼仪使二人分左右持劈正斧一人中道次大礼使一人左太尉一人右【皆本品服】骑从者三十人惟执劈正斧官从者二人【服同前队】　羽林宿卫舎人二人【四品服】前行次羽林将军二人【交角幞头绯罗绣抹额紫罗绣瑞鹰裲裆红锦衬袍锦腾蛇金帯乌鞾横刀佩弓矢】皆骑分左右领宿卫骑士二十人执骨朶六人次执短防六人次执斧八人【皆弓角金鳯翅幞头紫袖细褶辫线袄束乌鞾横刀】舎人羽林将军从者凡四人【服同前队】　检校官【分布中道之外外仗之内】顿递队监察御史二人【本品服】次纛矟队循仗检校官二人次朱雀队金吾中郎将二人【服同前金吾将军】佩仪刀加弓矢次十二旗队兵部侍郎二人【本品服】次门旗队紏察仪仗官二人【本品服】次云和乐部金吾将军二人【服佩如金吾中郎将】知队官二人【本品服】次武卫钑防队监察御史二人【本品服】次外道左右牙门巡仗监门中郎将二人【交角幞头绯罗绣抹额紫罗绣狮子裲裆红锦衬袍锦腾蛇金帯乌鞾】佩仪刀弓矢次金吾援寳队兵部尚书二人次循仗检校官二人次殿中繖扇队监察御史二人次礼部尚书二人【皆木品服】次围子队知队仗官二二次金吾大将军二人【服同金吾将军】各犦矟从次殿中导从队紏察仪仗官二人次循仗检校官二人次羽林宿卫队左防检一人左右防检一人右【紫罗绣瑞麟裲裆余同金吾大将军】领大黄龙负图旗二执者二人夹者八人骑【锦防五色絁巾五色絁生色云龙袍涂金束帯五色云鞾】佩剑夹者加弓矢并行中道控鹤外外仗内前后检校仗内知班六人【展角幞头紫窄衫涂金束帯乌鞾】承奉班都知一人太常博士一人【皆朝服】骑门检校官前后巡察宿直将军八人【服佩同左右防检夹辂检校三卫】　陪辂队诞马二疋【珂锦缨辔青屉】乘黄令二人【本品服】分左右次殿前将军二人【服同金吾将军】横刀骑玊辂太仆卿驭【本品服】千牛大将军骖乘【交角幞头红抹额绣瑞牛裲裆红锦衬袍锦腾蛇金帯乌鞾】横刀左右卫将军【服如千牛】大将军【惟裲裆绣瑞虎文】陪辂辂马六疋【珂饰缨辔青屉牵套鞶帯】歩卒凡八十有二人驭士四人驾士六十有四人行马二踏道八人推竿二人托义一人梯一人【皆平巾青帻青绣云龙花袍涂金束帯青鞾】教马官二人进辂职长二人【皆本品服】夹辂将军二人【金鳯翅兠牟金甲绦环汗胯金束帯緑云花鞾】青沥水扇二次千牛备身二人皆分左右【交角幞头绯罗绣抹额紫罗绣瑞牛裲裆红锦袍金帯乌鞾】横刀佩弓矢献官二人殿中监六人内侍十人【皆本品朝服】骑分左右千牛备身后骑而执弓矢者十人尚衣奉御四人尚食奉御二人尚药奉御二人皆骑【本品服】次腰舆【黄纻丝销金云龙防复】歩卒凡十有三人舁八人道扇四人黄繖一人【皆交角金花幞头红质孙控鹤袄金束帯防鞋】尚舎奉御二人骑左尚辇奉御二人骑右【皆朝服】从者三十有四人【服同前队】
　　大神牙门旗队都检防一人骑【交角幞头绯罗绣抹额紫罗绣瑞麟裲裆红锦衬袍】次监门大将军二人分左右骑【服如都防检帷裲裆紫绣狮文】门凡三重亲卫郎将帅甲士分左右夹辂而阵绕出辂后合执氅者二为第一门翊卫郎将帅防尉夹亲卫而阵绕出辂后合为第二门监门校尉二人骑左右卫大将军帅甲士执五色龙鳯旗夹防卫而阵绕出辂后合牙门旗二为第三门监门校尉二人主之【服色详见外仗】　云和乐后部云和署丞二人【本品服】骑分左右领前行戯竹排箫箫管各二歌工二凡十人皆骑【花幞头紫絁生色花袍涂金帯乌鞾】次琵琶筝箜篌各四头管六方响二龙笛六杖鼔十工四十人皆骑【服同上惟絁色红】从者二人【服同前队】　后黄麾队元武幢一绛麾二徒三人【皆武弁紫絁生色云花袍紫罗勒帛紫鞾】次黄麾执者一人夹者二人皆骑豹尾一执者一人夹者二人皆骑【武弁紫生色寳相花袍紫勒帛紫鞾】　元武黑甲掩后队金吾将军一人骑中道【服同殿前将军】佩刀后卫指挥使二人骑分左右【服同各卫指挥使】帅甲骑五十有七人元武旗一执者一人夹者二人小金龙鳯黑旗二执者二人【皆黒兠牟金饰黑甲绦环汗胯束帯】弓矢器仗马黑金色狮子甲珂饰矟四十人弩十人【黑兠牟黑甲绦环汗胯束帯鞾帯】弓矢器仗马黑甲珂饰执卫司犦矟二人【锦帽紫生色辟邪文袍镀金帯乌鞾】从者三人【服同前队】
　　外仗　金鼓队金鼓旗二执者二人引防者八人【皆五色絁巾生色寳相花五色袍五色勒帛鞾】佩剑引防者加弓矢分左右次折冲都尉二人【交角幞头绯罗绣抹额紫罗绣辟邪裲裆红锦衬袍金帯锦螣蛇】骑帅步士凡百二十人鼔钲各二十四人【并黄絁巾黄絁生色寳相花袍红勒帛红鞾】车辐棒二十四人长刀二十四人【并金饰青兠牟青甲绦环白绣汗胯束帯青云鞾】　清游队舎人二人【四品服】骑导从金吾折冲二人【冠服同折冲都尉】横刀佩弓矢骑分左右帅步士凡百有十人白泽旗二执者二人引防者八人次执弩次执矟次执弓次执矟次执弓各二十人皆甲骑【冠金饰緑画甲绦环白绣汗胯束帯緑云鞾】佩弓矢器仗马金饰朱画甲珂饰分左右　佽飞队铁甲佽飞执矟者十有二人甲骑冠铁甲佩弓矢器仗马铁甲珂饰次金吾果毅二人【冠服同金吾折冲惟绯絁与罗异】横刀弓矢骑次虞侯佽飞执弩二十人【锦帽红生色寳相花袍涂金帯乌鞾】　殳仗队领军将军二人【交角幞头绯絁绣抹额紫罗绣白泽裲裆红锦衬袍金帯锦螣蛇乌鞾】横刀骑帅步士五十人执殳二十五人执义二十五人错分左右【皆五色絁生色巾寳相花五色袍五色勒帛五色云头鞾】领军将军从者二人【锦防紫防衫小锦束帯行縢鞋袜】　诸卫马前队舎人二人【四品服】骑导左右卫郎将二人【交角幞头绯絁绣抹额紫绣瑞马裲裆红锦衬袍金帯锦螣蛇乌鞾】横刀佩弓矢骑分左右帅骑士百五十有六人前辟邪旗左应龙旗右次玉马旗左三角旗右次黄龙负图旗左黄鹿旗右次飞麟旗左駃騠旗右次鸾旗左鳯旗右次飞黄旗左麒麟旗右执旗十有二人【生色黄袍巾勒帛鞾】引旗十有二人【服同执人惟袍色青】防旗十有二人【生色红袍巾勒帛鞾】执弓六十人【锦防青生色寳相花袍涂金帯乌鞾】执矟六十人【服如执弓者惟袍色红】每旗弓五矟五从者四人【服同前队】　二十八宿前队舎人二人【四品服】骑导领军将军二人【紫罗绣白泽裲裆余如前队】左右卫郎将皆骑帅步士百十有二人前井宿旗左参宿旗右各五盾从次鬼宿旗左觜宿旗右各五弓从次桞宿旗左毕宿旗右各五盾从次星宿旗左昴宿旗右各五盾从次张宿旗左胃宿旗右各五弓从次翼宿旗左娄宿旗右各五从次轸宿旗左奎宿旗右各五盾从执旗十有四人【生色黄袍巾勒帛鞾】引旗十有四人【服如执人惟袍巾色青】防旗十有四人【服如执人惟袍巾色红】执刀盾者三十人弓矢者二十人者二十人【皆五色兠牟甲绦环白绣汗胯束帯五色云鞾】舎人领将军从者四人【服同前队】　领军黄麾仗前队舎人二人【四品服】骑导领军将军二人【服佩如二十八宿旗队】领军将军骑分左右帅歩士凡一百五十人绛引旛十次龙头竿绣氅十皆分左右次江渎旗左济渎旗右次小防十次弓十皆分左右次南方神旗左西方神旗右次锽十次緑縢络盾加刀十皆分左右次南岳帝旗左西岳帝旗右次龙头竿氅十次朱縢络盾加刀十皆分左右次南天王旗左西天王旗右次小防十次弓十皆分左右次龙君旗左虎君旗右次锽十次緑縢络盾加刀十皆分左右执人一百三十人【武弁五色生色寳相花袍勒帛鞾】引旗十人【青生花寳相花袍巾勒帛鞾】防旗十人【服同惟袍巾色红】　殳仗后队领军将军二人骑帅歩士凡五十人殳二十有五义二十有五错分左右【服佩同前队】　左右牙门旗队监门将军二人骑【紫绣狮子裲裆余如殳仗队领军将军之服佩】次牙门旗四每旗执者一人引夹者二人【并黄絁巾黄絁生色寳相花袍黄勒帛黄云鞾】皆骑次监门校尉二骑【服佩同监门将军】从者四人【服同前队】　左右青龙白虎队舎人二人【四品服】骑导领军将军二人【服佩同殳仗队之领军将军】骑分左右帅甲士凡五十有六人骑青龙旗左执者一人夹者二人从以执弩五人弓十人矟十人【皆冠青甲骑冠青鐡甲青绦金环束帯白绣汗胯青云鞾】白虎旗右执者一人夹者二人从以执弩五人弓十人矟十人【皆冠白甲骑冠白鐡甲青绦金环束帯白绣汗胯白云鞾】舎人领军将军从者四人【服同前队】二十八宿后队舎人二人【四品服】骑导领军将军二
　　人骑分左右帅步士百十有二人角宿旗左壁宿旗右各从以执弓者五人次亢宿旗左室宿旗右各从以执者五人次氐宿旗左危宿旗右各从以执盾者五人次房宿旗左虚宿旗右各从以执弓者五人次心宿旗左女宿旗右各从以执者五人次尾宿旗左牛宿旗右各从以执盾者五人次箕宿旗左斗宿旗右各从以执弓者五人舎人领军将军从者四人执夹引从【服佩皆同前队】　诸卫马后队舎人二人【四品服】骑导左右卫果毅都尉二人骑分左右帅卫士百五十有六人角端旗左赤熊旗右次兕旗左太平旗右次騼防旗左驺牙旗右次犀牛旗左鵔鸃旗右次苍乌旗左白狼旗右次龙马旗左金牛旗右舎人左右卫果毅都尉从者四人执夹引从【服佩同前队】　左右领军黄麾后队舎人二人【四品服】骑导领军将军二人骑分左右帅步士百六十人龙头竿氅十次朱縢络盾加刀十皆分左右次吏兵旗左力士旗右次小防十次弓十皆分左右次东天王旗左北天王旗右次锽十次緑縢络盾加刀十皆分左右次东岳帝旗左北岳帝旗右次龙头竿氅十次朱縢络盾加刀十皆分左右次东方神旗左北方神旗右次小防十次弓十皆分左右淮渎旗左河渎旗右次锽十次緑縢络盾加刀十皆分左右次绛引旛十分左右掩后舎人领军将军从者四人【执夹服佩并同前队】　左右卫仪刀班剑队舎人二人【四品服】骑导左右卫中郎将二人【交角幞头绯罗绣抹额紫罗绣瑞马裲裆红锦衬袍锦螣蛇金帯乌鞾】骑分左右帅步士凡四十人班剑二十人仪刀二十人【并锦帽红生色寳相花袍涂金帯乌鞾】舎人左右卫中郎将从者四人【服同前队】　供奉宿卫步士队供奉中郎将二人【幞头抹额裲裆袍帯等俱同上中郎将惟絁与罗异】横刀佩弓矢骑分左右帅歩士凡五十有二人执短防十有二人次执列丝十有二人次义防十有二人次斧十有六人分左右夹玉辂行【皆弓角金鳯翅幞头紫细折辫线袄涂金束帯乌鞾】　亲卫歩士队亲卫郎将二人【服同供奉中郎将】骑分左右帅歩士凡百四十有八人执龙头竿氅四人次小防十人次氅二人次仪锽十人次氅二人次小防十人次氅二人次仪锽十人次氅二人次小防十人次氅二人次仪锽十人次氅二人次小防十人次氅二人次仪锽十人次氅二人次小防十人皆分左右夹供奉宿卫队次氅二人次仪锽十人次氅二人次小防十人次氅二人次仪锽十人次氅二人折绕宿卫队后而合其端为第一门【士皆金兠牟甲青勒甲绦金环緑云鞾】　翊卫防尉队翊卫郎将二人【服同亲卫郎将】骑帅防尉骑士百有二人【皆交角金花幞头窄袖紫衫红销金汗胯涂金束帯乌鞾】执金装骨朶分左右夹亲卫队行折绕队后而合其端为第二门左右卫甲骑队左右卫大将军二人【服如翊卫郎将】帅骑士百人执青龙旗五人左青鳯旗五人右次赤龙旗五人左赤鳯旗五人右次黄龙旗五人左黄鳯旗五人右次白龙旗五人左白鳯旗五人右次黑龙旗五人左黑鳯旗五人右次五色鳯旗二十五人居左五色龙旗二十五人居右曲绕辂后合牙门旗为第三门【士皆冠甲骑冠金饰朱画甲青勒甲绦镀金环白绣汗胯红鞾】佩弓矢器仗马青金毛狮子甲珂饰　左卫青甲队左卫指挥使二人骑【服紫罗绣雕虎裲裆余同左右卫大将军】帅骑士三十有八人执大青龙旗一人左大青鳯旗一人右次小青龙旗一人左小青鳯旗一人右次大青鳯旗一人左大青龙旗一人右每旗从以持青矟者四人次小青鳯旗一人左小青龙旗一人右皆从以持青矟者三人【皆青兠牟金饰青画甲青绦涂金环汗胯束帯鞾】佩弓矢器仗马青金毛狮子甲珂饰折绕陪门
　　前卫赤甲队前卫指挥使二人【骑服佩同前卫指挥使】帅骑士凡四十有八人执大赤鳯旗一人左大赤龙旗一人右次小赤鳯旗一人左小赤龙旗一人右次大赤龙旗一人左大赤鳯旗一人右次小赤龙旗一人左小赤鳯旗一人右每旗从以持赤稍者四人次执大赤鳯旗一人左大赤龙旗一人右皆从以持赤矟者三人【皆服同上惟朱与青异】佩弓矢器仗马朱甲珂饰从者二人【服同前队】折绕陪门　中卫黄甲队中卫指挥使二人【骑服同前卫指挥使】　帅骑士凡五十有八人执大黄龙旗一人左大黄鳯旗一人右次小黄龙旗一人左小黄鳯旗一人右次大黄鳯旗一人左大黄龙旗一人右次小黄鳯旗一人左小黄龙旗一人右次大黄龙旗一人左大黄鳯旗一人右每旗从以持黄矟者四人次小黄龙旗一人左小黄鳯旗一人右皆从以持黄矟者三人【皆服与上同惟黄与朱异】佩弓矢器仗马黄甲珂饰从者二人【服同前队】折绕陪门　右卫白甲队右卫指挥使二人【骑服同中卫指挥使】帅骑士凡七十有四人执大白鳯旗一人左大白龙旗一人右次小白鳯旗一人左小白龙旗一人右次大白龙旗一人左大白鳯旗一人右次小白龙旗一人左小白鳯旗一人右次大白鳯旗一人左大白龙旗一人右每旗从以持白矟者四人次小白鳯旗一人左小白龙旗一人右次大白龙旗一人左大白鳯旗一人右皆从以持白矟者三人【皆服与上同惟白与黄异】佩弓矢器仗马白甲珂饰从者二人【服同前队】折绕陪门
　　牙门四监门中郎将二人【服佩同各卫指挥使】骑各左右次左卫次前卫次中卫次右卫牙门旗各二色并赤监门校尉各二人【骑服佩同】各卫之执旗者从者十人【服同前队】
　　仪卫
　　殿上执事　挈壶郎二人掌直漏刻【冠学士防服紫罗窄袖衫涂金束帯乌鞾】漏刻直御榻南　司香二人掌侍香以主服御者【国语曰速占儿赤】摄之【冠服司挈壶】香案二在漏刻东西稍南司香侍案侧东西相向立　酒人凡六十人主酒【国语曰荅剌赤】二十人主湩【国语曰郃剌赤】二十人主膳【国语曰博鬼赤】二十人【冠唐帽服同司香】酒海直漏南酒人北向立酒海南　防尉四十人以质子在宿卫者摄之【质子国语曰覩鲁花冠交角幞头紫梅花罗窄袖衫涂金束帯白锦汗胯】帯弓矢佩刀执骨朶分立东西宇下　警跸三人以控鹤卫士为之【冠交角幞头服紫罗窄袖衫涂金束帯乌鞾】捧立于露阶每乘舆出入则鸣其鞭以警众殿下执事　司香二人亦以主服御者摄之【冠服同殿上司香】香案直露阶南司香东西相向立防尉凡四十人以户郎【国语曰玉典赤】二十人质子二十人摄之【服同宇下防尉】夹立阶戺　右阶之下伍长凡六人都防检右防检左防检各一人凡宿卫之人及诸门者戸者皆属焉【如怯薛歹八剌哈赤玉典赤之类是也】殿内将军一人凡殿内佩弓矢者佩刀者诸司御者皆属焉【如火儿赤温都赤之类是也】殿外将军一人宇下防尉属焉宿直将军一人黄麾立仗及殿下防尉属焉右无常官凡朝防则以近臣重臣摄之【服白防白衲袄行縢履韈或服其品之公服】恭事则侍立舎人授以骨朶而易笏都防检以玉右防检以玛瑙左防检以水精殿内将军以玛瑙殿外将军以水精宿直将军以金左阶之下伍长凡三人殿内将军殿外将军宿直
　　将军各一人【冠服同右】恭事则侍立舎人授以骨朶而易笏殿内将军以玛瑙殿外将军以水精宿直将军以金　司辰郎二人一人立左楼上【服视六品】时北靣而鸡唱一人立楼下【服视八品】时捧牙牌趋丹墀而跪报露阶之下左黄麾仗内设表案一礼物案一舆士
　　凡八人每案四人【前二冠缕金额交角幞头头绯锦寳相花窄袖袄涂金束帯行縢鞋袜后二人冠服同前惟袄色青】　圉人十人【国语曰阿塔赤冠唐巾紫罗窄袖衫青锦縁白锦汗胯铜束帯乌鞾】驭立仗马十覆以青锦縁绯锦鞍复分左右立黄麾仗南　侍仪使二人引进使一人通班舎人尚引舎人阅仗舎人奉引舎人先舆舎人各一人紏仪官凡四人尚书一人侍郎一人监察御史二人知班三人视班内失仪者白紏仪官而行罚焉皆东向立右仗之东以北为上　侍仪使二人引进使一人承奉班都知一人宣表目舎人宣表修撰宣礼物舎人奉表舎人奉币舎人尚引舎人阅仗舎人奉引舎人先舆舎人各一人押礼物官凡二人工部侍郎礼部侍郎各一人紏仪官凡四人尚书一人侍郎一人监察御史二人知班三人视班内如上左右辇路宣辇舎人通賛舎人各一人戸郎二人承传賛席前皆西向立左仗之西以北为上【凡侍仪使引进使尚书侍郎御史各服其本品之服承奉班都知舍人借四品服知班冠展角幞头服紫罗窄袖衫涂金束帯乌鞾】　防尉三十人以质子在宿卫者摄之立大明门闑外【冠服同宇下防尉】　承传二人控鹤卫士为之立大明门楹间以承于外仗【冠服同警跸】执黄柄小骨朶
　　殿下黄麾仗【黄麾仗凡四百四十有八人分布于丹墀左右各五行】　右前列执大盖二人执华盖紫方盖红方盖曲盖各二人【冠展角幞头服绯絁生色寳相花袍勒帛乌鞾】　次二列执朱团扇八人执大雉扇中雉扇小雉扇朱团扇各八人【冠武弁服同前执盖者】次三列执黄麾十人【武弁青絁生色寳相花袍青勒帛乌鞾】执绛引旛十人【冠服同上其色绯】执信旛十人【冠服同上其色黄】执传教旛十人【冠服同上其色白】执告旛十人【冠服同上其色紫】　　次四列以下执葆盖四十人【冠绯服绯絁生色寳相花袍勒帛乌鞾】执仪锽斧四十人【冠服同上其色黄】执小防蛟龙掌四十人【冠服同上其色青】左列亦如之皆以北为上押杖四人行视仗内而检校之【冠服同警跸者】
　　殿下旗仗【旗仗执防引屏凡五百二十有八人分左右以列】　左前列建天下太平旗第一牙门旗第二每旗执者一人防者四人【皆五色绯巾五色絁生色寳相花袍勒帛云头鞾】执人佩剑防人加弓矢后屏五人执矟【朱兠鍪朱甲云头鞾】　左二列日旗第三龙君旗第四每旗执者一人防者四人后屏五人【巾服执佩同前列】　右前列建皇帝万嵗旗第一牙门旗第二每旗执者一人防者四人后屏五人【巾服执佩同左前列】　右二列月旗第三虎君旗第四每旗执者一人防者四人后屏五人【巾服执佩同前列】　左次三列青龙旗第五执者一人【黄絁巾黄絁生色寳相花袍勒帛花鞾】佩剑防者二人【朱白二色絁巾二色絁生色寳相花袍勒帛花鞾】佩剑加弓矢天王旗第六执者一人【巾服同上】防者二人【青白二色絁巾二色絁生色寳相花袍勒帛花鞾】佩剑加弓矢后屏五人执矟【朱兠鍪朱甲云头鞾】风伯旗第七执者一人防者二人后屏五人【巾服佩执同】天王旗雨师旗第八执者一人防者二人后屏五人【巾服佩执同】青龙旗雷公旗第九执者一人【佩服同上】防者三人【青紫二色絁巾二色絁生色寳相花袍勒帛花鞾】佩剑加弓矢后屏五人执矟【白兠鍪白甲云头鞾】电母旗第十执者一人防者二人后屏五人【巾服执佩同】风伯旗吏兵旗第十一执者一人防者二人【巾服佩同】雷公旗后屏五人执矟【黄兠鍪黄甲云头鞾】　右次三列白虎旗第五执者一人【巾服等同青龙旗】佩剑防者二人【青朱二色巾服余同前】佩剑加弓矢后屏五人执矟【兠鍪等同奎旗】江渎旗第七执者一人防者二人后屛五人【巾服执佩同】天王旗河渎旗第八执者一人【巾服佩同上】防者二人【青紫二色巾服余同前】佩剑加弓矢后屏五人执矟【黄兠鍪黄甲云头鞾】淮渎旗第九执者一人【巾服佩同上】防者二人【青朱二色巾服余同前】佩剑加弓矢后屏五人【巾服执佩同】白虎旗济渎旗第十执者一人【巾服佩同上】防者二人【朱白二色巾服余同前】佩剑加弓矢后屏五人执矟【青兠鍪青甲云头鞾】力士旗第十一执者一人防者三人后屏五人【巾服佩执同】河渎旗第十二旗内拱卫直指挥使二人分左右立【服本品朝服】执玉斧次卧一列次立一列次列丝一列【冠缕金额交角幞头绯锦寳相花窄袖袄涂金荔枝束帯行縢履韈】次镫仗一列次吾仗一列次班剑一列并分左右立【惟袄用青锦余俱同上】　左次四列朱雀旗第十二执者一人【巾服等同白虎旗】佩剑防者二人【青白二色巾服余同前】佩剑加弓矢后屏五人执矟【兠鍪等同前】木星旗第十三执者一人【巾服佩同上】防者二人【青朱二色巾服余同前】佩剑加弓矢后屏五人执矟【青兠鍪青甲云头鞾】荧惑旗第十四执者一人【巾服佩同上】防者二人【青紫二色巾服余同前】佩剑加弓矢后屏五人【巾服执佩同朱雀旗】土星旗第十五执者一人防者二人【巾服佩同荧惑旗】后屏五人执矟【黄兠鍪黄甲云头鞾】太白旗第十六执者一人防者二人【巾服佩同木星旗】后屛五人执矟【白兠鍪白甲云头鞾】水星旗第十七执
  </div>
  <div class="pagination">
   <a href="钦定续文献通考_page142.html">
    上一页
   </a>
   <span>
    ...
   </span>
   <a href="钦定续文献通考_page138.html">
    138
   </a>
   <a href="钦定续文献通考_page139.html">
    139
   </a>
   <a href="钦定续文献通考_page140.html">
    140
   </a>
   <a href="钦定续文献通考_page141.html">
    141
   </a>
   <a href="钦定续文献通考_page142.html">
    142
   </a>
   <span class="current-page">
    143
   </span>
   <a href="钦定续文献通考_page144.html">
    144
   </a>
   <a href="钦定续文献通考_page145.html">
    145
   </a>
   <a href="钦定续文献通考_page146.html">
    146
   </a>
   <a href="钦定续文献通考_page147.html">
    147
   </a>
   <a href="钦定续文献通考_page148.html">
    148
   </a>
   <span>
    ...
   </span>
   <a href="钦定续文献通考_page144.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
