<!DOCTYPE html>
<html>
<head>
    <meta charset="UTF-8">
    <title>大金集礼 - 第 17 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大金集礼 - 第 17 页/共 17 页</h1>
    <div class="content">　　维年嵗次月朔日辰皇帝敬遣具衔某敢昭荐于北海广泽王惟神百川所归众灵是宅浮天载地坎徳攸先爰及孟冬用遵荐礼谨以牺齐粢盛庶品明荐于神维年嵗次月朔日辰皇帝敬遣具衔某敢昭荐于北渎大济清源公惟神泉源清洁浸被遐逺播通四气作纪一方冬肇节聿修典制谨以牺齐粢盛庶品明荐于神
　　维大定十一年嵗次辛夘十月壬寅朔二十七日戊辰嗣天子臣某谨遣摄太尉具衔位臣某敢昭告于昊天上帝伏以遹追祖武嗣守灵符祗讲旷仪肇修大报前期洁告旧典有稽仰冀威明俯垂眷顾谨以今年十一月十七日合祭天地于圆坛不敢不告
　　维年月日辰嗣天子臣某谨遣摄太尉具官臣某敢昭告于皇地只伏以肇举上仪有严合飨豫申祗告率迪旧章诚冀聪灵昭垂鉴格谨以今年十一月十七日合祭天地于圆坛不敢不告
　　维年月日辰孝曽孙子嗣皇帝臣某谨遣摄太尉具官臣某敢昭告于十一室【各书帝后諡号】伏以天明地察有国所尊将秩旷文肇称元祀前申洁告仰冀鉴临谨以今年十一月十七日合祭天地于南郊不敢不告
　　维年月日辰嗣皇帝某谨遣某官臣姓名敢昭告于诸陵【各书帝后諡号并贞懿皇后】天明地察有国所尊将秩旷文肇称元祀前申洁告仰冀鉴临谨以今年十一月十七日合祭天地于南郊不敢不告
　　维大定十一年嵗次辛夘十一月辛未朔十五日乙酉孝孙嗣皇帝臣某谨遣摄太尉具官臣某敢昭吿于太祖【尊諡】皇帝伏以受天成命诒我燕谋庆集眇冲运洽平泰脩明旷典大报神休礼重肇禋功宜陟配先申防告仰冀顾歆谨以今年十一月十七日合祭天地于圆坛不敢不告
　　维大定十一年嵗次辛夘十月壬寅朔二十七日戊辰嗣天子某谨遣摄太尉具官臣某敢昭告于【太社太稷】伏以天明地察有国所尊将秩旷文肇称元祀前期以吿灵鉴是孚谨以今年十一月十七日合祭天地于南郊不敢不吿
　　维年月日辰尊号皇帝遣摄太尉具官臣某敢昭荐于昭徳皇后伏为国家肇造受命于天今方聿脩郊见之礼惟灵伊迩其鉴于兹谨以今年十一月十七日合祭天地于南郊敢用昭告
　　维年月日辰嗣天子某谨遣具衔某敢昭告于某岳伏以礼莫重者天地之祀将迎长至肇禋于郊饬遣守臣告兹大典谨以今年十一月十七日合祭天地于南郊敢用昭告
　　维年月日辰尊号皇帝敬遣具衔某敢昭荐于五岳四渎【各写】伏以礼莫重者天地之祀将迎长至肇禋于郊饬遣守臣告兹大典谨以今年十一月十七日合祭天地于南郊敢用昭告
　　维大定十一年嵗次辛夘十一月辛未朔十六日丙戌尊号皇帝遣某官告于【龙津桥壕桥】之神长梁通济往来之冲相我吉行惟神之功
　　维大定十一年嵗次辛夘十一月辛未朔十六日丙戌尊号皇帝遣某官致祭于行神泰坛奉祀銮驾启行軷于国门稽若彝典既陈明荐防相是期
　　太庙朝享祝册文
　　维大定十一年嵗次辛夘十一月辛未朔十六日丙戌孝曽孙嗣皇帝臣某敢昭告于【谥号】皇帝皇后【随室如祫享式】伏以圣徳灵长流庆光逺克开厥后燕及于今肇脩郊禋昭兹嗣服载懐先烈祗谒神宫谨以牲齐粢盛苾芬庶品洁诚明荐仰祈顾歆
　　别庙荐享祝册文
　　维年月朔日辰尊号皇帝昭告于昭徳皇后升礼泰坛国之大祀有严庙荐典礼攸先今以牲齐粢盛苾芬庶品备兹嘉献
　　七祀祝文
　　维年月日辰皇帝遣具官姓名昭告于司命户灶中霤门厉行称秩元祀礼先太宫用协彝章备陈嘉荐昊天上帝祝册文
　　维年月日辰嗣天子臣某敢昭告于昊天上帝伏以天有成命烈祖受之藐躬嗣服天其子之迄用康年繄其本始肆类于郊式昭大报谨以玉帛牺齐粢盛庶品防脩祀事太祖武元皇帝配神作主
　　皇地只祝册文
　　维年月日嗣天子臣某敢昭告于皇地只伏以有天下者父天母地尊事地察率由旧章于兹圆坛飨以并位神灵之祉申锡无疆
　　配帝祝册文
　　维年月日孝孙嗣皇帝臣某敢昭告于太祖【尊諡】皇帝伏以于皇圣祖骏命所基功加于时肇造区夏克开厥后无疆惟休燕及皇天推以克配谨以制币牺齐粢盛庶品防脩祀事侑神作主















　　大金集礼卷三十八
　　钦定四库全书
　　大金集礼卷三十九
　　朝会上
　　元日称贺仪　　　　圣节称贺仪
　　曲宴仪　　　　　　人使辞见仪
　　元日称贺仪
　　皇帝即御座鸣鞭报时讫殿前班小起居到侍立位引皇太子并臣寮使客合班入至丹墀舞蹈五拜平立引皇太子升露阶二閤使齐揖入栏内拜跪致词【殿下臣寮折躬】祝讫拜起与臣僚平立却引复丹墀位舞蹈五拜宣答闻制两拜宣讫舞蹈五拜各只候平立随司奏诸道表目便不分班便进寿酒两拜讫平立果床入引皇太子升褥位接擡进酒讫退复位放擡二閤使再揖入栏内拜跪致词【殿下臣寮折躬】祝讫拜起与臣寮平立退复褥位两拜宣答闻制两拜宣讫舞蹈五拜各只候平立皇太子执擡臣僚分班敎坊奏乐皇帝举酒时殿上下臣僚并侍立官并两拜乐止敎坊两拜接盏退复褥位转擡引皇太子降阶臣寮合班果床出皇太子至丹墀位两拜分引预宴官上殿次引宋国人从入至丹墀两拜不出班奏圣躬万福两拜有勅赐酒食两拜各只候平立次高夏国从人分引左右廊立果床入进酒皇帝饮时坐宴并侍立官并两拜进酒官接盏还位坐宴官两拜坐行酒传宣立饮讫两拜坐次从人两拜坐三盏致语揖臣使并从人立诵口号讫坐宴并侍立官并两拜坐次从人两拜坐入食七盏将曲终揖从人立两拜讫引出闻曲时揖臣使起两拜下殿果床出至丹墀合班谢宴舞蹈五拜各只候分引出
　　今减定拜数
　　皇太子并臣寮客使合班入至丹墀称贺舞蹈五拜平立閤使奏诸道表目讫皇太子已下皆再拜引皇太子升殿阶褥位搢笏捧盏盘进酒皇帝受盏置御案上皇太子退复褥位转盘与执事者出笏二閤使齐揖入栏内拜跪致词元正启祚品物咸新恭惟皇帝陛下与天同休祝讫拜起复褥位同殿下臣寮皆再拜宣徽使称有制在位皆再拜宣答履新上夀与卿等内外同庆词毕舞蹈五拜齐立皇太子搢笏执盘臣寮分班教坊奏乐皇帝举酒时殿下臣寮并侍立官皆再拜皇太子受虚盏退至褥位转盘盏与执事者出笏左下殿乐止合班在位臣寮皆再拜分引预宴官上殿
　　圣节称贺仪
　　皇帝即御座鸣鞭报时讫殿前班小起居到侍立位引皇太子并臣僚客使左右合班入至丹墀舞蹈五拜平立引皇太子升露阶二閤使齐揖入栏内拜跪致词【殿下臣僚折躬】祝讫拜起与臣僚平立却引复丹墀位舞蹈五拜了各祗候平立随司奏诸道表目更不分班便进夀酒两拜讫立果床入引皇太子升至露阶褥位接擡进酒讫退复位放擡二閤使齐揖入栏内拜跪致词【殿下臣僚折躬】祝讫拜起与臣僚平立退复褥位两拜宣答闻制两拜宣讫舞蹈五拜了各祗候平立皇太子执事臣僚分班教坊奏乐皇帝饮时殿上下并侍立官并两拜乐止教坊两拜接擡退复褥位转擡讫引皇太子降阶臣僚合班床出皇太子至丹墀位两拜分引预宴官升殿坐宴如元日之仪
　　今减定拜数并如元日称贺仪惟祝词云万春令节谨上夀巵伏愿皇帝陛下万嵗万万嵗宣答云得卿等夀酒与卿等内外同庆
　　曲宴仪
　　皇帝即御座鸣鞭报时讫殿前班小起居到侍立位引臣僚并使客左入傍折通班至丹墀舞蹈五拜不出班奏圣躬万福又两拜出班谢宴舞蹈五拜各上殿祗候分引预宴官上殿其余臣僚右出次引宋使従人入至丹墀两拜不出班奏圣躬万福又两拜有勅赐酒食又两拜引左廊立次引髙夏従人入分引左右廊立果床入进酒皇帝举酒时上下侍立官并两拜接盏讫候进酒官到位合座两拜坐便行臣使酒传宣立饮讫两拜坐次従人两拜坐至四盏饼茶入致语闻鼓笛时揖臣使并人从立诵口号讫坐宴教侍立官并两拜坐次従人两拜坐食入五盏歇宴教坊谢恩讫揖臣使起果床出皇帝起入閤臣使下殿归幕次赐花人従随出戴花了先引入従入左右廊立次引臣使入左右上殿位立皇帝出閤座果床入坐立并两拜坐次従人两拜坐入食九盏将曲终揖従人至位两拜引出闻曲时揖臣使起两拜下殿果床出至丹墀谢宴舞蹈五拜分引出
　　人使辞见仪
　　皇统二年六月二十五日奏禀伏见夏国人使入见顿改为大起居拟自后人使辞见臣僚穿执止依常朝起居拜数従之
　　旧例宋国人使三品官内间挿髙丽夏国人使五品官内间挿
　　皇帝即御座鸣鞭报时讫殿前班小起居至侍立位引臣僚左右入至丹墀小起居引宰执上殿其余臣僚分班出閤使奏见牓子先引宋使副出笏捧书左入至丹墀面殿立定閤使左下接书捧书者单跪转接讫拜起立閤使左上露阶右入栏内奏封全转读讫引使副左上露阶齐揖入栏内揖使副躬身使少前拜跪附奏讫拜起复位立宣问宋皇帝时并躬身受勅防讫再揖躬身使少前拜跪奏讫拜起复位齐退却引使副左下至丹墀面殿立定礼物右入左出尽揖使副傍折通讫再引至丹墀舞蹈五拜不出班奏圣躬万福两拜揖使副躬身使出班谢面天顔复位舞蹈五拜再揖使副躬身使出班谢逺差接伴兼赐汤药诸物等复位舞蹈五拜各祗候引右出赐衣次引宋人従入通名已下两拜不出班又两拜各祗候亦引右出次引髙丽使左入至丹墀面殿畧立引使左上露阶立定揖副使躬身正使少前拜跪附奏讫拜起复位立閤使宣问王时并躬身受勅防讫再揖副使躬身正使少前拜跪奏讫拜起复位齐退却引左下至丹墀面殿立定礼物右入左出尽揖使傍折通讫引至丹墀通一十七拜各祗候平立引左阶立次引夏使见如上仪引右阶立次再引宋使副左入至丹墀谢恩舞蹈五拜各祗候平立次引髙夏使并至丹墀三使并躬身有勅赐酒食舞蹈五拜各祗候引右出次引宰执下殿礼毕
　　皇帝即御座鸣鞭报时讫殿前班小起居至侍立位引臣僚合班入至丹墀小起居引宰执上殿其余臣僚分班出閤使奏辞榜子先引夏使左入傍折通讫至丹墀两拜不出班奏圣躬万福又两拜揖使副躬身使出班恋阙致词复位又两拜喝各好去引右出次引髙使如上仪亦引右出次引宋使副左入傍折通讫至丹墀依上通六拜各祗候平立閤使赐衣马躬身闻勅两拜赐衣马讫平身搢笏单跪受别録物过尽出笏拜起谢恩舞蹈五拜有勅赐酒食舞蹈五拜引使副左上露阶齐揖入栏内揖躬身大使少前拜跪受书直起复位揖使副齐躬身受转达讫齐退却引左下至丹墀躬身喝好去引右出次引宰执下殿礼毕












　　大金集礼卷三十九
　　钦定四库全书
　　大金集礼卷四十
　　朝会下
　　朔望常朝仪　　　　杂录
　　朔望常朝仪
　　天眷二年五月十三日详定内外制度仪式所定到常朝及朔望仪式下项勅防准奏朔旦拜日【具拜日门】朝防日供御弩手伞子直于殿门外两面排立司辰入殿报时毕皇帝御殿坐鸣鞭【其内侍退立左右擎报内侍下】閤
　　门报班齐执擎仪物内侍分降殿阶两傍面南立宿卫官自都防检至左右亲卫只应官自宣徽使閤门只候先两拜班首少离位奏圣躬万福两拜弩手伞子直于殿门外奏万福山呼声喏起居毕閤门引亲王班賛班首以下再拜讫班首少离位奏圣躬万福归位再拜讫先退次引文武百僚班首以下应合朝防官入殿依位班立閤门賛班首以下起居【同亲王仪】领省宰执升殿奏事余先退閤门引敎坊班奏万福山呼声喏起居两拜讫退次引合见谢辞官班【閤门先具奏知】领省宰执奏事毕下殿直出【宰执奏事具奏事门】帝初坐置宝匣于殿阶上东南角直日主宝捧宝当殿扣栏奏封全符宝郎及当监印郎中各一员监当手分令史用印讫主宝吏封授主宝俟奏事毕追封讫内侍去案百官夘时到幕次辰时视朝朔望御服靴袍百官并常服【古者天子衣冕以朝日葢亦有所尊其礼不敢不备今朔有拜日之仪拟同望日并靴袍一彰肃敬】常朝御服小帽红襴偏带或束带百官展紫都副防检朔朢公服偏带执骨朶常朝展紫左右卫将军宿直官展紫金束带骨朶【其骨朶用玉水晶及金饰并乞如旧】左右亲卫盘裹紫袄子涂金束带骨朶所带兵械如旧主宝主符展紫金束带【以上束带拟用御仙荔枝太平等花随类一样服用】近侍给使供御笔砚符宝吏紫袄子涂金束带【每朝轮直近侍给使八人笔砚二人】宣徽閤门并常服展紫供御弩手伞子直一百人并金花交脚幞头涂金铜平钑衬花束带骨朶左右班执仪物内侍二十人并展紫涂金束带【以上禁中供奉人朝退并只便服】弩手班直等拟于殿门外东西向排立防检司赴起居时即令相应就位面北山呼讫即相向对立驾兴乃退擎御伞直遇坐朝在左班内侍上排立防检司起居毕都防检以次三员升殿陛都防检在东边近南左副又少南右副东向相对左右衞在殿下东西对立左右司侍郎随班起居毕従宰执奏事殿中侍御史随班起居毕在殿下东西对立其位在左右衞将军侍立之北仍各少前脩起居注遇视朝起居毕分班升殿陛于殿栏子外副阶下东西对立俟奏事毕退师傅起居毕御案自东入置定捧案内侍东西分下各直殿基隅侍立俟主宝封宝毕即对入殿门出案【其案始置右殿外东阶隅由东偏门入出自西偏门置于西阶隅】案古礼王者日视事于内朝降及辽宋亦未或易拟今每日视朝以示圣虑忧勤日新聴断万几之务庶无壅滞如谓朝廷事简拟依唐制隔日视朝若止用六防方未尝有须当改易准前代六防合用一日六日十一日十五日二十一日二十六日亲王及宗室已命官者年十六以上并赴起居【宗室并随文武官班】诸色人任七品以上职事及七品以上散官克吏职【伎术官同】七品以下散官权翰林院应奉并随班起居【旧例校书郎权直史官并赴朝防】班首遇朝防有故不赴以次官押班尚书省诸司局因公事入殿门者左右司每不得过三人余司局止一人于左右亲衞外至五品以上及侍御史尚书诸司郎中太常丞翰林修撰起居注殿中侍御史补阙拾遗监察御史赴召防假【谓一月以上】除官出使之类并通班入见谢辞余官于殿门外见谢班并舞蹈七拜辞班四拜门见谢辞两拜入宫従人给牌【具杂仪式下门】遇朝防臣寮并不得将带従人入殿门特防非遇朝防应便服人不得入殿门及于御座殿侧观看凡有礼仪御史台门告报诸司局取知委臣寮遇朝防有故不赴申牒御史台照会如不申牒而并两次辄不赴者御史台申尚书省于随品当月俸钱一色内尅罚三分之一大寒大暑大风及雨雪霑服致失礼容并放朝防即有机速事当面陈宰执于便殿【若遇雨之类御史台牒宣徽闻奏得防仍预吿报】合差司天台官昼日于宫中报时刻漏壶箭乞令较定臣寮班列合依位置牌閤门宣制賛唱其声髙低拟更调习假宁休务日【具休假门】
　　大定二年五月御史台拟定朝防礼数防都省准行下项五品已上官职趋朝自来依制服朝服若赴省入局治事并各展皁自来朝防除殿前班外若遇朔望自七品已上职事官尽赴其余朝日自五品已上职事官得赴六品已下只于本司局治事如左右司员外郎侍御史记注院等官职虽不系五品亦合并赴朝防外拜诏等礼数自来但有职事并七品已上散官并赴及前来每遇朝日已是七品已上职事官并赴缘礼部先拟七品已下流外职并入宫各于本幕次内治事更不朝防外拜诏等礼数散官职事但系七品已上者并赴今契勘四月三日台官奏奉勅防每遇朝防百官职得将帯合得人従入宫外吏员令译史通事检法各于本局等候官员朝退后赴各司局签押文字更不得依前宫内签押文字今拟七品已下流外职遇朝日亦不合入宫只于本司局治事如左右司都事有合须取奏事理令行入宫七品已上职事官依准自来条例如遇使客朝防见日依朔朢日并赴据元日圣节及拜诏并遇车驾出猎送迎诣祖庙烧飰亦拟依准自来但有职事并七品已上散官并赴并再检照到正隆元年二月二十八日海陵庶人防诸赴朝防官除殿前外若遇每月朔望可七品以上职事官尽赴其余朝日自五品以上职事官得赴六品以下只于本司局治事如左右司贠外郎侍御史记注院等官虽不系五品亦合并赴但朝防官并宰执今即七品已上职事官常朝日并赴伏乞尚书省详酌防批送本台勘当端的本台防到大定二年二月二十一日勅防仓场库务监当酒税七品已下今月二十一日为头便不赴朝防今再勘当到上件七品职事官除仓场监当酒税官合依已降勅防施行外其余七品职事官拟常朝日并赴
　　今常朝仪
　　亲王班退七品已上职事官分左右班入至丹墀两拜班首离位少前复位再两拜宰执升殿余官分班出朔望仪
　　朔旦拜日讫常朝官并府运六品已上官并左入至丹墀之东西向躬身閤门通唱讫引至丹墀舞蹈五拜又两拜讫右出望日如上仪唯不拜日
　　杂録
　　天眷三年【阙】月一日奏禀生辰正旦花宴亡辽时合用山楼一座奉勅防依例起盖
　　贞元二年正月山楼以万春山为名
　　大定五年二月二十一日学士院撰拟到夀山名额奉勅防以仁夀山为名
　　二十二年正月四日勅防今后防山正旦以仁夀山为名万春节以万春山为名
　　皇统二年六日二十三日拟奏自古无伶人日赴朝防之例所有教坊人员只合准备宣唤不合同百僚赴起居従之
　　皇綂二年十二月十一日拟奏司天太医提防及长贰官合日防其长行七品已上止合元日庆节及人使见辞日朝従之
　　大定二年四月二十九日奏禀货务使系合赴朝防若候朝退出宫缘本务发卖盐钞窃虑注滞客旅今拟除朔望外予免朝防従之
　　大定二十四年六月礼部会勘到大定二年三月二日大兴尹面奉勅防府运两司文字繁多每遇月一日十五日朝防外免常朝今即车驾幸上京其会宁府官并所辖七品已上职事官比依前项所奉勅防亦合免常朝并据会宁府申朔望庆元宫行礼更赴朝防两处难迭下太常寺防酌到会宁府官朔望于庆元宫合质明行礼毕趂赴朝防
　　大定二年十一月一日奏定随朝职官遇迎拜诏书颁降厯日接送车驾享祀祖庙等处不到者当月俸内三分内尅一【此译到字不同】
　　大定二年正月一日承省劄刑部呈并御史台申今若有省部诸局执事官员不赴并遇拜日拜诏迎送车驾出猎诣祖庙烧飰亦有不到官员还如何惩罚本部今拟随朝职事官并七品以上散官每遇拜日拜诏送迎车驾行查诣祖庙烧飰及省部诸局治事官员不赴者将当月请奉将三分每尅罚一分七品以上散官不在拜日之限臣等商量若准所拟是为相应奏讫奉圣旨准奏行




　　大金集礼卷四十
</div>
    <div class="pagination">
<a href="大金集礼_page16.html">上一页</a><span>...</span><a href="大金集礼_page12.html">12</a><a href="大金集礼_page13.html">13</a><a href="大金集礼_page14.html">14</a><a href="大金集礼_page15.html">15</a><a href="大金集礼_page16.html">16</a><span class="current-page">17</span>
    </div>
    <div class="pagination"><a href="index.html">返回目录</a></div>
</body>
</html>
