<!DOCTYPE html>
<html>
<head>
    <meta charset="UTF-8">
    <title>续通志 - 第 24 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 24 页/共 1359 页</h1>
    <div class="content">五年以前逋负京畿今岁税赐文武官阶爵丁未以银州刺史刘源为夏绥银宥节度使二月昭义军节度使刘从谏表请王涯等罪名丙申加 
从谏检校司徒夏四月癸酉以亳州刺史裴宏泰为义成军节度使甲午以山南西道节度使李固言为门下侍郎同中书门下平章事以左仆 
射令狐楚为山南西道节度使闰五月甲申以河中节度使李程为左仆射判太常卿事乙酉以李听为河中节度使巳丑以神策大将军魏仲 
卿为朔方灵盐节度使六月癸亥以河南尹李绅为宣武军节度使秋七月辛未以左金吾卫将军傅毅为鄜坊节度使癸酉宣武军节度使王 
智兴卒辛卯以刑部尚书殷侑为山南东道节度使甲午以金吾卫大将军陈君赏为平卢军节度使九月庚辰诏复宋申锡官爵冬十二月丙 
申以京兆尹薛元赏为武寍军节度使庚戌以华州刺史卢钧为岭南节度使癸丑以兵部侍郎杨汝士为剑南东川节度使
　　二年春三月丙寅以彗星见减膳壬申素服避正殿彻乐降死罪流以下原之纵五坊鹰犬禁京畿采捕甲戌以左仆射李程为山南东道 
节度使己丑以金吾大将军李直臣为邠寍节度使夏四月戊戌以工部侍郎陈夷行同中书门下平章事庚申太原节度使李载义卒五月乙 
丑以东都留守裴度为太原尹北都留守河东节度使丙寅以浙西观察使李德裕为淮南节度使辛未以前淮南节度使牛僧孺检校司空东 
都留守六月丙午河阳军乱逐其节度使李泳戊申以左金吾卫将军李执方为河阳三城怀州节度使秋七月乙亥以久旱徙市闭坊门乙酉 
以蝗旱诏诸司虑囚八月庚戌封敬宗皇帝子休复为梁王执中襄王言扬■〈木巳〉王成美陈王封子宗俭为蒋王 【■〈木巳〉王旧 
纪作汜王传又作纪王此从新书】 冬十月癸卯宰臣判国子祭酒郑覃进石壁九经一百六十卷刊碑列于太学戊申李固言罢十一月壬戌 
以太子宾客分司东都殷侑为忠武军节度使丁丑兴元节度使令狐楚卒丁亥以刑部尚书郑澣为山南西道节度使
　　三年春正月甲子盗击李石诏大索京城丁卯追赠齐王凑为怀懿太子戊辰以诸道盐铁转运使户部尚书杨嗣复户部侍郎李珏并同 
中书门下平章事 【此日新旧书及通鉴皆作戊申然上有下卯下有丙子则非戊申可知此据宰相表】 丙子李石罢夏五月乙亥禁诸道 
奏祥瑞其朝享宫庙及元日受朝所奏皆停秋七月甲子以卫尉卿王彦威为忠武军节度使右金吾卫大将军史孝章为邠宁节度使九月壬 
戌移太子于少阳院杀太子宫人左右数十人辛未义武军节度使张璠卒其子元益自称留后壬申以易州刺史李仲迁为义武军节度使冬 
十月乙酉李仲迁至定州不得入壬辰以右金吾卫将军高霞寓为夏绥银宥节度使庚子皇太子暴薨乙巳以左金吾将军郭旼为邠寍庆节 
度使十一月壬戌降死罪以下以沧州节度使李彦佐为郓曹濮节度使以德州刺史刘约为义昌军节度使丁卯张元益去定州壬申以蔡州 
刺史韩威为义武军节度使十二月辛丑以河东节度使裴度守司徒中书令以兵部侍郎狄兼谟为河东节度使
　　四年春闰正月甲申以吏部侍郎郑肃为河中晋绛慈隰等州节度使丙申以前河中节度使李听为太子太保二月辛酉以吏部侍郎归 
融为山南西道节度使三月丙戌司徒中书令裴度薨 【裴度之死新纪不书而传系之开成三年考白居易有和裴令公三月上巳日游太 
原龙泉忆去岁禊洛之作是开成三年诗则度实以四年死新传以为三年误也宰相表载度于三年十二月为中书令却又不误兹据旧书又 
旧纪是日系丙申兹则改从通鉴云】 夏四月壬子以右羽林统军李昌言为鄜坊节度使五月丙申郑覃陈夷行罢丙午邠寍节度使郭旼卒 
六月辛亥以长武城使符彻为邠寍节度使秋七月壬寅以河南尹韦长为平卢军节度使甲辰以太常卿崔郸同中书门下平章事八月癸亥 
以左仆射牛僧孺检校司空同平章事充山南东道节度使九月甲辰以京兆尹郑复为剑南东川节度使冬十月丙寅立陈王成美为皇太子 
丁丑太子太保李听卒十一月己亥曲赦京城系囚
　　五年春正月戊寅帝不豫己卯左右神策军护军中尉鱼弘志仇士良立颍王瀍为皇太弟权勾当军国事废皇太子成美复为陈王辛巳 
皇帝崩于太和殿年三十三谥曰元圣昭献皇帝庙号文宗陵曰章陵
　　文宗太和九年开成五年凡十四年

　　○武宗 

　　武宗皇帝讳炎穆宗第五子也母曰宣懿皇后韦氏始封颍王本名瀍累加开府仪同三司检校吏部尚书开成五年正月文宗疾甚宰相 
李珏杨嗣复面奉旨以皇太子监国两军中尉仇士良鱼弘志以太子之立功不归己乃言太子幼有疾更议所立遂矫诏迎颍王于十六宅立 
为太弟辛巳即皇帝位于柩前杨嗣复摄冢宰癸未杀陈王成美安王溶及贤妃杨氏甲午追尊穆宗妃韦氏为皇太后二月乙卯大赦庚申开 
府右军中尉仇士良封楚国公左军中尉鱼弘志封韩国公夏五月己卯杨嗣复罢以刑部尚书崔珙同中书门下平章事 【旧书在二月此 
据新书及通鉴】 秋八月壬戌葬文宗皇帝于章陵庚午李珏罢义武军乱逐其节度使陈君赏君赏讨诛之九月甲戌以淮南节度使李德裕 
为吏部尚书同中书门下平章事寻兼门下侍郎以宣武军节度使李绅为淮南节度使召道士赵归真等入禁中于三殿修金箓道场帝亲受 
法箓冬十月魏博节度使何进滔卒其子重霸自称留后
　　会昌元年春正月辛巳有事于南郊大赦改元三月甲戌以御史大夫陈夷行为门下侍郎同中书门下平章事 【旧书在开成五年七 
月此据新书及通鉴】 夏六月以何重霸为天雄军节度使仍赐名重顺秋九月癸巳卢龙军将陈行泰杀其节度使史元忠自称留后闰月牙 
将张绛杀行泰自称主军务雄武军使张仲武起兵讨绛冬十月以仲武知卢龙后仲武寻克幽州 【考异曰旧纪十月幽州雄武军使张绛 
言行泰惨虐请以镇军加讨许之是月诛行泰以绛知兵马事二年正月以绛知留后仍赐名仲武以两人为一人误也】 十一月癸亥崔郸罢
　　二年春正月以张仲武为卢龙节度使己亥李德裕进位司空回鹘寇天德及振武军二月丙寅太子太师萧俛卒丁丑以淮南节度使李 
绅为中书侍郎同中书门下平章事 【旧书纪传俱在元年】 三月以振武节度使刘沔为太原尹北京留守河东节度使夏四月丁亥羣臣 
上尊号曰仁圣文武至神大孝皇帝大赦赐文武官阶勋爵五月丙申回鹘嗢没斯降太子太师郑覃卒六月陈夷行罢秋七月以尚书左丞李 
让夷为中书侍郎同中书门下平章事八月回鹘寇大同川九月诏发河东卢龙振武之师以刘沔为回鹘南面招抚使张仲武为回鹘东面招 
抚使李思忠为河西党项都将西南面招抚使冬十月封子岘为益王岐兖王十一月猎于白鹿原十二月丙戌封子峄为德王嵯为昌王
　　三年春正月庚子天德军行营副使石雄及回鹘战于黑山败之二月庚申朔日有食之甲戌崔珙罢夏四月乙丑昭义军节度使刘从谏 
卒其弟之子稹自称留后丁亥以忠武节度使王茂元为河阳节度使邠寍节度使王宰为忠武节度使五月辛丑削刘从谏及刘稹官爵以成 
德军节度使王元逵为泽潞北面招讨使魏博节度使何宏敬为泽潞东面招讨使与刘沔王茂元河中节度使陈夷行合兵进讨壬寅以翰林 
学士承旨崔铉为中书侍郎同中书门下平章事以武寍军节度使李彦佐为晋绛行营诸军节度招讨使六月辛酉李德裕为司徒秋七月以 
山南东道节度使卢钧为昭义军节度兼招抚使庚子免河东今岁秋税九月辛卯以王宰兼河阳行营攻讨使河阳节度使王茂元卒戊申以 
河南尹敬昕为河阳节度使庚戌以晋绛行营节度副使石雄为行营节度使冬十月己巳石雄及刘稹战于乌岭败之以河东节度使刘沔检 
校司空为义成军节度使以荆南节度使李石检校司空平章事兼太原尹北都留守河东节度使党项寇盐州以前武寍军节度使李颜佐为 
朔方灵盐节度使十一月党项寇邠寍以兖王岐为灵夏六道元帅安抚党项大使御史中丞李回副之安南军乱逐其经略使武浑十二月丁 
巳王宰克天井关
　　四年春正月乙酉河东将杨弁逐其节度使李石壬子监军使吕义忠讨平之二月甲寅朔日有食之丁巳以河中节度使崔元式为太原 
尹北都留守河东节度使辛酉杨弁伏诛三月戊寅以刘沔为河阳节度使夏四月以左仆射王起同平章事充山南西道节度使六月追削左 
军中尉仇士良官爵己未令中书门下御史台虑囚秋闰七月壬戍李绅罢以汝南节度使检校司空杜悰为尚书右仆射兼中书侍郎同中书 
门下平章事仍判度支充盐铁转运等使 【杜悰入相通鉴从实录在七月甲辰今从新书】 丙子昭义军将裴问及邢州刺史崔嘏洺州刺 
史王钊磁州刺史安玉以城降八月乙未昭义军将郭谊杀刘稹以降进封何宏敬卢江郡公王元逵检校司空进封太原郡公戊戌给复昭义 
军五州一岁免太原河阳及怀陕晋绛四州秋税戊申李德裕为太尉进封魏国公河东节度使陈夷行卒九月以石雄为河中尹河中晋绛慈 
隰等州节度使以王宰检校司空为太原尹北都留守河东节度使党项寇边以子愕为开府仪同三司朔方军节度使冬十月如鄠县十二月 
猎于云阳
　　五年春正月己酉朔羣臣上尊号曰仁圣文武章天成功神德明道大孝皇帝辛亥有事于南郊大赦赐文武官阶勋爵文宣公二王三恪 
予一子出身作望仙台于南郊庚申义安皇太后崩夏五月壬戌杜悰崔铉罢以户部侍郎李回为中书侍郎同中书门下平章事秋七月丙午 
朔日有食之敕并省天下佛寺以山南东道节度使郑肃检校尚书右仆射同中书门下平章事八月壬午大毁佛寺复僧尼为民冬十月以衡 
山道士刘玄静为银青光禄大夫乙亥作昭武庙于虎牢关十二月如咸阳
　　六月春正月癸酉以旱降京城死罪以下免今岁夏税庚辰以夏州节度使米暨为东北道招讨党项使壬辰以邠寍节度使高承恭为西 
南面招讨党项使三月壬戌帝不豫改御名曰炎帝药发不能言左神策护军中尉马元贽立光王怡为皇太叔权句当军国政事甲子皇帝崩 
于大明宫年三十三谥曰至道昭肃孝皇帝庙号武宗陵曰端陵
　　武宗会昌六年

　　钦定续通志卷十四

　　●钦定续通志卷十五　唐纪十五 

　　唐纪 【十五】 

　　宣宗　　　　懿宗 

　　○宣宗 

　　宣宗皇帝讳忱宪宗第十三子也母曰孝明皇后郑氏长庆元年封光王始名怡会昌六年三月武宗疾笃宰相请见不许诸宦官密于禁 
中定策立宣宗为皇太叔更名忱丁卯即皇帝位帝幼时宫中皆以为不慧太和以后益自晦匿羣居游处未尝发言文宗每如十六宅宴集好 
诱其言以为戏笑谓之光叔及是哀戚满容裁决庶务咸当于理人始知其有隐德焉夏四月辛未尊母郑氏为皇太后丙子李德裕罢杖杀道 
士赵归真等流轩辕集于岭南以成德军节度使王元逵检校太保山南西道节度使王起魏博节度使何宏敬淮南节度使李绅并检校司空 
剑南西川节度使崔郸检校尚书右仆射同中书门下平章事并如故五月乙巳大赦以翰林学士承旨兵部侍郎白敏中同中书门下平章事 
辛酉封子温为郓王泾雅王滋蕲王沂庆王 【案诸王传雅王泾大中元年始王新书载于此年疑误又按旧书此年无雍王渼而大中元年 
复不载封雅王事又夔王作蕲王均有脱误】 秋七月李让夷罢淮南节度使李绅卒八月壬申葬武宗皇帝于端陵九月郑肃罢以兵部侍郎 
判度支卢商为中书侍郎同中书门下平章事以荆南节度使李德裕为东都留守冬十月甲申帝授三洞法箓于道士刘玄静 【此据通鉴 
辑旧书于五月书诛刘玄静葢因杖杀赵归真等致误也】 十一月以江西观察使周墀为义成军节度使十二月戊辰朔日有食之
　　大中元年春正月甲寅有事于南郊大赦改元复左降官死者官爵赐文武官阶勋父老帛文宣王及二王后三恪予一子官二月丁卯封 
弟惕为彭王惴棣王封子泽为濮王润鄂王以李德裕为太子少保分司东都癸未以旱避正殿减膳彻乐出宫女纵鹰隼止营缮理京师系囚 
三月卢商罢以刑部尚书判度支崔元式为门下侍郎翰林学士承旨户部侍郎韦琮为中书侍郎并同中书门下平章事闰月大复所废佛寺 
夏四月己酉皇太后萧氏崩五月张仲武及奚北部落战败之吐蕃寇河西王宰以代北诸军击败之秋八月丙申李回罢冬十二月戊午贬李 
德裕为潮州司马
　　二年春正月甲子羣臣上尊号曰圣敬文思和武光孝皇帝大赦赐文武官阶勋爵宗子房未仕者予一人出身西川节度使李回责授湖 
</div>
    <div class="pagination">
<a href="续通志_page23.html">上一页</a><span>...</span><a href="续通志_page19.html">19</a><a href="续通志_page20.html">20</a><a href="续通志_page21.html">21</a><a href="续通志_page22.html">22</a><a href="续通志_page23.html">23</a><span class="current-page">24</span><a href="续通志_page25.html">25</a><a href="续通志_page26.html">26</a><a href="续通志_page27.html">27</a><a href="续通志_page28.html">28</a><a href="续通志_page29.html">29</a><span>...</span><a href="续通志_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
