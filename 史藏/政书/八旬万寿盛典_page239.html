<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 239 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 239 页/共 321 页</h1>
    <div class="content">　　当轩赐酒列
　　陛开筵夀有百五叟惟三千黄阁宣其寅亮绛县数其亥年皤皤然黄髪齯齿曰惟
　　三朝仁泽之所延若夫琼道巢鸡南阳种菊翁号季河女
　　称罗郁月有誊章时闻奏牍
　　锡诗建坊颁金赉粟莆田郭叟百有十龄拜籍春官陪
　　职司成复届
　　昌期入觐
　　大廷更有棃靣怀牒艾齿穷经彻棘围而
　　赐第列氷衔以竞清台衮重宴乎
　　恩荣令长再与夫鹿鸣漳浦一老乡公国耆伏火映頬
　　丹心倾葵望
　　枫宸以吁庆
　　诏蒲轮而勿驰拜稽前席
　　天顔悦怡贞符叠臻升平景丽一堂五代者二百家聚族同居者一十七世布鲁特妇重译二万祝
　　大皇帝萃人瑞以同纪扩夀宇而合契
　　天子万年斯之谓欤佥曰窃闻交乾坤兮橐籥纬坎离
　　于夘酉岂知我
　　皇上四极四和
　　中心无为而至正是守迈五龙之竒龄餐三秀之内芝
　　岂知我
　　皇上体信达顺四灵为嘼而天下大肥也非
　　圣人而大徳其孰能与于斯
　　若夫讲道论徳之儒抱椠握翰之士孝亷明经博士弟子相与崇论闳议观文察理曰窃闻惟夀作人倬汉为章棫朴所以美文王也我
　　皇上稽古同文久道成化集五经于萃室
　　披万卷于
　　防暇述周易以通汉宋解春秋而例王霸考姬周之礼
　　仪轶杜郑而超孔贾
　　评通鉴于古代定纲目于胜朝译国语以成志溯元金
　　以迄辽薛史表微刘书阐旧
　　乐府协音
　　笙诗入奏
　　谟扬
　　烈诗全一百六韵焉
　　对时育物句详七十二焉文醇诗醇淮源河源濡滦
　　泾渭江济昆仑
　　考辨之富不可殚论
　　掞天摛
　　临池洒翰龙翔鳯辉金镕玉璨敬胜镌
　　书雪晴据案淳化墨妙之摹八柱三希之玩虽寳绘之绪余必超古而独冠书辑四库文建七阁使遣陈农典搜永乐补阙纂残校讹讐错聚珍赏竒荟要返约开东璧而奎躔明扩西昆而册府拓乃有羣儒志读秘书人登虎观之席陌阗鸿都之车三万六千册州次部居而
　　诗代弁辞者数百有余
　　天子以为治隆道徳政举贤良建
　　辟雍于太学列桥门而启明堂圜海璧流夏屋金黄周器十事府史所藏
　　跸鸾和节鼓鹭奏声登拜
　　殿庑列筵胶黉
　　讲肄经礼
　　亲辨老更搢绅观聴雅歌吹笙煌煌穆穆道畅而礼成列防当门厥有石鼓苍籀遗文胶轕千古我
　　皇订之重排二五防萃妙合错综参伍缺鼍拏蛟錬石
　　再补列国学以敷文置
　　滦亰而扬武于是门辟贤路国设礼罗月魄象饮鹿鸣升歌春袍草浅秋山桂多葢非大比而奏甲第者试举両
　　制
　　恩开六科于斯之时众材郁为桢榦
　　大化成其翘秀润色鸿鬯协气醇茂光华矕乎鳞彪文徳洽乎焘厚戫戫乎份份乎万古独隆咸曰惟天子圣夀也
　　于是薄海内外亿兆之民食徳饮和含泽被仁祝美意于延年颂
　　夀谷于
　　皇仁曰葢闻四表敉寕三光昭丽中外禔福防平书嵗圣人之所以夀世也和气厐鸿上理朴醇先畴旧徳百
　　年相因
　　圣人之所以夀民也是以万方蒸其太和羣伦祈其纯
　　祐流祉拥庥俾
　　皇躬以曼夀粤稽开国计口授田殆千六百万焉及我皇上重熈累洽承平相传至二万七千万乃二十倍于
　　前
　　躬节俭以著论因孳息而绥丰
　　诏司徒以献数
　　饬疆吏使课农
　　陟灵湫而祷雨
　　制宸章以告风甘霖报霑于万里时玉书祥于三冬乃撰灵辰练吉亥吹律风和土冻解缥轭绀辕繱犗黛耜朝阳晞于东郊云氛垂乎青畤歌
　　禾词以劝穑抚
　　御耦而降趾农畯劭
　　四推之勤甸师饬千畆之祀是以致
　　孝足农一举而具二美也
　　庆泽覃布
　　渥恩广施弛中邦之成赋蠲度支之全租甄口率而勿纳算缗却而勿输藏富蔀屋腾欢畷卢推
　　惠心于勿问施
　　我徳于有孚葢我
　　皇之普贷凡三复蠲今四乃二千万万有余天庾供粮两除转漕七省免输五年分调或截挽以赡近或开廪而均粜茍偏祲之偶被必驰牍而入告计逋豁发帑济馑祁寒行糜春祺加赈除课订于巴賨捐赕租于蛮賮用是感咸和书大有乐盈寕登仁夀祥图曼羡而熈洽瑞应骈聨而单厚若夫平露屈轶麒麟鳯凰沼逰采鳞皁伏飞黄却贞符而勿膺惟纪人瑞于上祥八千为秋八月庚申
　　帝车回乎上苑径天衢而羾
　　紫宸卿云缦野爽风篲尘鳌戴岳抃楼台金银阁道连属百戏幻陈蒸红霞于蟠木飞玉淙兮天绅于时
　　龙斿羽纛
　　翠葢銮轮千乘万骑辚辚普海共日在宥同春歌衢节以三百锵天乐于九钧倡豫鸣盛编珠贯纶曰
　　天子万夀乐哉夀世之夀民
　　则有大徳苾刍初地黄教轨范阇黎般若精妙逰兠率化乐自在天之宇賛
　　曼珠师利大皇帝之号咸膜拜稽首合十颂敫白我皇帝言葢闻三千大千镇以湏弥居南面者为阎浮提
　　是大震旦我
　　皇治之溯大教之乍兴爰七佛之出世居五印度布大智慧及五百年而东行遂起衰而振替我
　　皇帝总统三乘后佛受记是以逺抚长驾
　　泽流荒裔徕达頼与班禅抚喀木及藏卫曩者嵗在庚
　　子
　　圣夀七旬
　　神威徧观乎十方斯陀重译而来臣其至也珠璎铃毦绎络斒璘金牛蹲伏而矗华葢香象蹒跚而蹙珠尘拥师子之髙座敷吉贝之重茵忆徃世之转世恍无着之与天亲也兹者
　　圣夀延厘
　　庆开八秩有廓喀之恳诚奉金经而屈膝命萨野及八
　　都共
　　丹书而并出维
　　依清旷是名极乐云防龙天风含铃铎经八万刼夀而摩尼常莹供千万亿佛而天花不着至于清凉法界迹着文殊中台环峙演教之区望华幢与寳盖计五驻乎
　　金舆别有普济法雷望海灵应布地则七寳斑斓疏池则八水流泳迦陵之鸟晨鸣留犁之光夜净防盾七重香云十种天乐铿鍧恒沙澒洞毒龙蛰而不惊怖鸽安而不恐二十亿万里之金粟长坚四十逾缮那之风轮不动若夫
　　山荘迤北聿建普陀湏弥福夀列乎其陂葢以衍宗喀巴之法裔居前后藏之婆罗于是穹碑崪屹
　　睿藻辉煌精蓝净国选胜道塲文留贝叶圅启栴檀摩腾初来乎东土耆婆爰谒夫夀天摄四生及九类揭正见与正观迎寳华之满祴嗅薝卜之盈坛
　　皇帝乃发龙藏之文究马防之迹订三合之切音衍国书于金册盖自迦叶传言鸠摩始译虽九部之毕赅
　　亦四谛之乆辟未闻如
　　今日之宏赜者也我闻佛説昔无量夀佛具四十八愿其夀命乆长极推筭于百千万亿而不能举其劵其神智洞达威力自在虽声闻众庻布亿万由旬而一掌可载其国土一切天人衣服饮食华香清醇长和风之披拂信温丽之如春聴华树之妙音歩众寳之轻尘我
　　皇帝锡羡绍庥
</div>
    <div class="pagination">
<a href="八旬万寿盛典_page238.html">上一页</a><span>...</span><a href="八旬万寿盛典_page234.html">234</a><a href="八旬万寿盛典_page235.html">235</a><a href="八旬万寿盛典_page236.html">236</a><a href="八旬万寿盛典_page237.html">237</a><a href="八旬万寿盛典_page238.html">238</a><span class="current-page">239</span><a href="八旬万寿盛典_page240.html">240</a><a href="八旬万寿盛典_page241.html">241</a><a href="八旬万寿盛典_page242.html">242</a><a href="八旬万寿盛典_page243.html">243</a><a href="八旬万寿盛典_page244.html">244</a><span>...</span><a href="八旬万寿盛典_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
