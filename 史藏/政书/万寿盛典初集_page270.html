<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 270 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 270 页/共 307 页</h1>
    <div class="content">　　殊恩用慰舆愿次爲长芦商人等棚演曼衍角觝之戏极银花火树之观环以药栏间以篱落红花翠篠掩映崇台网户珠帘低垂绣幕亦极一时之胜槪也次爲五旗诸王贝子贝勒等以下觉罗以上棚图云缇幕映日彩旌贵胄天潢祝三多而拜舞珠庭日角陈五福而趋跄乐奏钧天歌闻解愠车书王会式扬雅颂之音风景华胥用进冈陵之祝次爲廵捕三营棚夹路琪花珠旗动色绕营细柳玉勒摇风十万鐡衣奉
　　宸欢于三月五千犀甲献
　　寿酒于万年次爲西直门外各行市民棚衢歌巷舞绍唐虞三代之风璧合珠聫焕日月五星之彩徧地皆韶濩咸英之曲是处悉顺成和动之音
　　帝力相忘天休滋至此自
　　畅春园至西直门外灯花夹路锦绣干霄火枣交梨
　　颁来天上云璈法曲听彻人间而我
　　皇上德容蔼蔼
　　圣谕温温鸠杖拜恩拥含哺之父老云郊濡泽滋被迳
　　之桑麻依咫尺之
　　霁顔咸知向化効媚兹于
　　天子皆许言情斯诚时雍风动之休要非三代以下所
　　敢竝也
　　驾由西直门进西华门内一路悬灯设彩鱼贯珠联祝圣瞻
　　天骈肩接迹于是文以班联武以爵序鳬趋鹭立咸舞蹈而欢忭虎旅龙韬尽济蹡而肃穆王侯戚畹之家期门羽林之属下逮商贾士民以及买卖诸色人等无不各选佛塲广陈仙乐时则吏部户部仓塲尚书侍郎以下笔帖式以上等爲一处西四旗前锋统领防军统领以下防军以上爲一处
　　宁寿宫太监并茶饭房爲一处
　　宁寿宫老福金爲一处内务府正黄旗包衣参领以下防军以上爲一处大理寺太常寺卿以下笔帖式以上爲一处正黄旗满汉蒙古都统以下官兵以上爲一处礼部刑部国子监光禄寺鸿胪寺尚书祭酒卿以下笔帖式官学生以上爲一处兵部工部尚书以下笔帖式以上爲一处都察院通政寺太仆寺六科顺天府大兴县宛平县五城兵马司等爲一处东四旗满洲蒙古汉军都统以下官兵以上爲一处东四旗前锋统领防军统领以下防军以上爲一处九门提督以下歩兵以上爲一处内阁翰林院詹事府中书科等爲一处镶红旗满洲蒙古汉军都统以下官兵以上爲一处镶蓝旗满洲蒙古汉军都统以下宫兵以上爲一处四牌楼北众铺户小民爲一处正红旗满洲蒙古汉军都统以下官兵以上爲一处直各省督抚提镇率所属来京官等爲一处
　　庄亲王爲一处西华门外众铺户小民爲一处宗室爲一处上三旗三十家包衣大以下苏拉以上爲一处包衣三旗广储司买卖拨什库及买卖人等爲一处内务府官学满汉教习及学生等爲一处关内固北口大粮庄头爲一处二月分掣籖未引见官员爲一处上三旗包衣牛彔章京以下匠役以上爲一处镶黄旗正白旗包衣防军叅领以下防军以上爲一处
　　御前太监等爲一处此自西直门内至景山西门弥漫香云普现吉祥之彩庄严寳地咸生欢喜之心
　　盛典躬逢较传闻而倍切
　　隆恩目覩实欢忭而难禁至于京城内外丛街委巷亦无不焚香顶祝结防悬灯里不能名地难悉数虽复铺张扬厉亦难拟诸形容即或摹绘雕镂无由得其髣髴猗欤休哉
　　皇上如天之仁煦妪含覆至于如此是以臣民踊跃欢忭莫可名言夫甘露霖雨有时而竭阳春惠风有时而止惟太和之元气鼓钥于层霄熏蒸于庶彚流行于终古亭育于两间感之即通触之即应昆蚑由此蠕动草木由此萌芽幽蛰由此发舒枯稿由此滋润易曰天地之大德曰生惟天大生惟地广生惟圣人好生所谓赞化育而参天地也
　　皇上心天地之心事天地之事包涵徧覆德洋恩溥熈
　　熙皥皥沐浴
　　圣慈沦浃肌肤群情畅遂譬则聚邱山以爲粟哺人而无不饱也竭淮渑以爲醪酌人而无不醉也而
　　圣主犹绸缪吏治缱绻民依辟道德之门开仁让之户使薄海同于饶衍斯上下共其恬熈斯眞三五以来未有臻此盛治者矣凡兹庆祝之隆规儒臣恭请绘爲
　　万寿图垂之永久
　　上旣可其奏而我
　　皇上敬老爱民抚育元元之盛心足爲亿万斯年典则者【臣】等披图之下复谨撰纪盛一篇自分管蠡浅识何能宣扬于万一聊志大槩俾后之览者有所考焉自今年以至万万年每遇十年
　　正诞之辰编爲一集皇哉唐哉与二典三谟同垂天壤此泰交之盛致治之夲也敢谨记之如右



　　万寿盛典初集卷一百十
　　钦定四库全书
　　万寿盛典初集卷一百十一
　　歌颂五十一【生监诸臣二】
　　万寿诗【七言律八首】
　　监　　　　　　　　　生【臣】查克宏
　　海寓欣瞻日正中乗时干德配苍穹八方长养春风暖万彚昭苏
　　圣泽洪绕阙祥烟丹凤翥盈阶淑气紫芝丰周天花甲
　　从今数南极星躔带华嵩【其一】
　　五采龙文
　　御幄披薰风来拂万年枝香凝寳露开银瓮色艳琼浆
　　泛玉巵
　　天帝佑灵仙祚远
　　地只效顺海疆绥上蟠下际春常在旭日曈昽百卉宜【其
　　二】
　　巍巍勲业与天齐昭格知从
　　圣敬跻尧酒满斟宜介福舜琴频拂洽羣黎南山松栢荣垂防北极星辰朗聚奎歌咏太平千载盛喜瞻岳渎镇元圭【其三】
　　翠华南幸沐
　　殊恩豹尾丛中识
　　至尊楼下瞻
　　天顔独霁江头献颂
　　语犹温一身踊跃留京国十载慇勤恋
　　阙门葵藿尚知倾向日【防臣】自矢寸心存【其四】
　　受天之祜万斯年咸贺
　　兴朝玉厯绵麟趾呈祥公族茂兎罝被化庶材全炉飘瑞霭云山曙壶捧仙筹霄汉悬愿祝无疆歌雅什如冈如阜复如川【其五】
　　到处惟闻鼓吹歌襦衣粒食
　　湛恩多搜罗八恺宏开网震疉三苖静偃戈暇日省方辞宝赂应时观稼问嘉禾即今海晏河流润犹警鸡筹听玉珂【其六】
　　水镜虚涵澈底澄容光普照协休征灵蓍百尺青云防异雀千羣
　　紫禁腾甲子永随坤轴转精神长共海山增众星环
　　拱
　　宸居壮万里金汤瑞气凝其【七】
　　青阳煦噢尽敷荣阊阖齐来舞蹈声鹤绕蟠桃衔海树露漙仙掌握金茎花飞星佩千官集乐奏云璈百伎呈竞祝
　　圣朝无量福
　　皇图一统万年清【其八】
　　天长地久图赋【有序】
　　监　　　　　　　　　生【臣】黄千人
　　钦惟我
　　皇上神功圣德久道化成恭逢
　　万寿昌期普天同庆【臣】浙水愚防观光上国伏念【臣】祖
　　【宗羲】两荷征
　　纶复
　　命抄录著述宣付史馆世沐
　　天恩末由报効【臣】幼承家学略涉九章欣逢
　　皇上钦明厯象阐发周髀广招海内愿学算法之士以宏教育自顾管窥有志蠡测常殷恭摹天长地久图约之扇靣以志乾坤掌握之机用昭覆载一统之盛爰踊跃欢忭而系以赋曰
　　粤鸿防之旣辟分太极于两仪覆穆清而健运载宁静而顺随娲石补而五色亥步周而四维冒圆穹之浑盖布方舆之分支或圭影而下测或衡数而上窥命羲和以规度合禹益以畴咨虽铜仪之可象孰职方之不遗必合清宁于得一乃协覆载于无私钦惟我
　　皇至德叅两厯纪昌期
　　恩周俯仰景星烂而庆云流器车碾而银瓮朗甘露坠
　　于上林醴泉涌于绣壤星辉南极应
　　圣寿之延绵日绚东华沐
　　恩波之泱漭人无一夫之不获土无一物之不长然而蚩蚩者众日戴天而不知天之高芸芸何知日履地而不辨地之广于是草茅臣庶家学流长心仪象纬目拟元黄山川指画脉络分张乃含毫而睂舞展半靣而神扬思穿月窟布画土疆盖以上爲
　　天子寿而下以将愚贱之颂扬也其如天之长也中定枢星旁环列宿圆如卵心细如縠绉曾不假乎璿玑自包罗乎宇宙赤道与黄道交通太微与紫微辐辏五帝六甲之有理有条三阶四辅之宜左宜右阁道河鼓之缤纷文昌武曲之腾凑若网之在纲如机之错绣初无一星之或遗仰见天体之常覆其如地之久也高山爲界瀛海周旋里道可计城郭了然
　　帝居中而御极拱要卫而勾连鸭绿爲发祥之地鸡浪浮方物之船栈道飞梯之必悉金门南澳以相沿森如碁布划若星悬翠攒云岭碧映珠渊于此彰幅员之广大益以知地道之流谦尔乃上济下行
　　皇风永畅蟠际极于无穷祯祥萃于难量日星川岳之垂博厚高明之象虽难拟诸形容或可得彷佛而想像絜图绘于九如附华封而献
　　上
　　万寿诗【七言律一首】
　　监　　　　　　　　　生【臣】陈　嵩
　　环海车书奉
　　一人万年玉烛喜常新
　　帝功浩荡风云会蔀屋汪洋雨露匀盛世夔龙争向日光天麟凤徧游春承平共听嵩呼切处处霞觞进
　　紫宸
　　九如赋【有序】
　　监　　　　　　　　　生【臣】王宸儁
　　钦惟
　　皇帝陛下
　　天行以健
　　日照方升
　　包元会运世之符太和永保
　　建正直荡平之极弥性常贞
</div>
    <div class="pagination">
<a href="万寿盛典初集_page269.html">上一页</a><span>...</span><a href="万寿盛典初集_page265.html">265</a><a href="万寿盛典初集_page266.html">266</a><a href="万寿盛典初集_page267.html">267</a><a href="万寿盛典初集_page268.html">268</a><a href="万寿盛典初集_page269.html">269</a><span class="current-page">270</span><a href="万寿盛典初集_page271.html">271</a><a href="万寿盛典初集_page272.html">272</a><a href="万寿盛典初集_page273.html">273</a><a href="万寿盛典初集_page274.html">274</a><a href="万寿盛典初集_page275.html">275</a><span>...</span><a href="万寿盛典初集_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
