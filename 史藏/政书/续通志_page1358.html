<!DOCTYPE html>
<html>
<head>
    <meta charset="UTF-8">
    <title>续通志 - 第 1358 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1358 页/共 1359 页</h1>
    <div class="content">　　○骠 【迦罗婆提等】  

　　骠古朱波地自号突罗朱阇婆国人日徒里拙在永昌南二千里东距真腊西接田天竺西南堕和罗南属海北南诏地长三千里广五千 
里东北袤长属羊苴咩城凡属国十八曰迦罗婆提曰摩礼乌特曰迦黎迦曰半地曰弥臣曰坤朗曰偈奴曰罗聿曰佛代曰渠论曰婆黎曰偈 
陀曰多归曰摩曳余即舍卫瞻婆阇婆也凡镇城九部落二百九十八繇弥臣至坤朗又有小昆仑部俗与弥臣同又有大昆仑国川原大于弥 
臣繇昆仑小王所居半日行至磨地勃栅海行五月至佛代国有江支流三百六十有川名思利毗离芮土多异香北有市诸国估舶所凑越海 
即阇婆也十五日行踰二大山一曰正迷一曰射鞮有国俗与佛代同经多茸补逻川至阇婆八日行至婆贿伽卢国皆服属于骠骠王姓困没 
长名摩罗惹其相名摩诃思那青甓为圆城有十二门四隅作浮图其俗明天文喜佛法有百寺民七岁祝发止寺至二十不达其法复为民唐 
时南诏兵强与骠地接常羁制之贞元中骠王雍羌闻南诏归唐有内附心异牟寻遣使诣剑南西川节度使韦皋请献夷中歌曲且令骠国进 
乐人于是皋作南诏奉圣乐雍羌亦遗弟舒难陀献其国乐上古八音皆以本漆代之用金为簧无匏音惟骠得古制其乐五译而至德宗授舒 
难陀太仆卿遣还太和六年南诏掠其民三千徙之柘东

　　○缅甸 

　　缅甸亦古朱波地与骠异种而同类宋宁宗时尝进白象元世祖即位屡遣使招谕不降至元二十年诏宗王桑阿克达尔等往征之破其 
江头城以兵守其地遣使持地图奏上二十四年缅平成宗大德元年诏封的立普哇拿阿迪提牙为缅王赐银印其子合八的为缅世子赐虎 
符以其奉表入朝也四年缅王为其弟阿散哥也等所杀其子窟麻刺哥撒八逃诣京师即封为王命将率师往讨八月缅国阿散吉牙等赴阙 
自言杀主之罪乃罢兵

　　○西南溪峒诸蛮 

　　西南溪峒诸蛮皆盘瓠种唐季酋长皆自署刺史马希范据湖南蛮猺保聚依山阻江殆十余万至周行逢时数出寇边宋太祖下荆湖思 
通其地有辰州猺秦再雄者武健多谋蛮党服之召至阙下即擢为其州刺史再雄誓死报练士兵三千人选亲校二十人分使诸蛮传朝廷意 
各得降表以闻太祖大喜改辰州团练使其后溪锦奖珍懿敛晃富元费福古施各州蛮酋皆遣使入贡或来朝并以为其州刺史闲亦扰边初 
北江蛮酋最大者彭氏世有溪州溪有三曰上中下溪又有龙赐天赐忠顺保静感化永顺及懿安远新给富来宁南顺高等州总二十州皆置 
刺史而以下溪州刺史为连率十九州岛隶焉州将承袭下溪州刺史率羣酋议当立者具州名移辰州为保证申钤辖司以闻乃赐敕告印符彭 
氏自允殊文勇儒猛相继为下溪州刺史天圣三年儒猛攻杀知中彭州彭文绾五年儒猛死其子仕端袭明道初仕端死复命其弟仕羲为刺 
史仕羲子师宝景佑中知忠顺州庆历四年以罪绝其奉贡皇佑二年始以师宝知上溪州朝贡如故既而师宝妻为仕羲取去至和二年师宝 
举族趋辰州告其父之恶知辰州宋守信等率兵讨之仕羲遁入他峒自是蛮獠寇边吏不能制嘉佑二年仕羲就降岁奉职贡然黠骜数盗边 
熙宁三年为其子师彩所弒其兄师晏攻杀之纳誓表于朝乃命师晏袭州事五年复以马皮白峒地来献进为下溪州刺史章惇经制南北江 
湖北提点刑狱李平招纳师晏所属州峒蛮各以地归版籍师晏遂降诏修筑下溪州城并置砦干茶滩南岸城名会溪砦名黔安戍以兵隶辰 
州出租赋如汉民遣师晏诣阙授礼宾副使京东州都督元佑三年知保顺州彭儒武等各来进奉初熙宁中以章惇察访湖北经制蛮事而南 
江舒氏北江彭氏梅山苏氏诚州杨氏相继纳土刱立城砦使比内地为王民北江彭氏己见前南江诸蛮自辰州达长沙邵阳各有溪峒曰叙 
曰峡曰中胜曰元舒氏居之曰奖曰锦曰懿曰晃田氏居之曰富曰鹤曰保顺曰天赐曰古何氏居之舒氏则德郛德言君强光银田氏则处达 
汉琼汉希汉能汉棹保金向氏则通汉光普行猛永丰永晤皆受朝命南江诸蛮十六州之地惟富峡叙仅有千户余不满百熙宁六年富州向 
晤来归顺光银光秀等亦降独田氏有元猛者颇桀骜章惇进兵讨之南江州峒悉平置沅州寻又置诚州元佑初废诚州为渠阳军时诸蛮复 
叛朝廷方务休息并免追讨诸路所开道路刱置堡砦并废五溪郡县弃而不问崇宁后复议开边于是安化上三州及思广诸峒蛮愿纳土输 
贡赋又令广西招纳左右江四百五十余峒宣和中悉废所置初郡其余诸蛮猺干兴以来或叛或服其类不十庆历三年桂阳监蛮猺内寇诏 
发兵击之蛮猺居山谷闲其山自衡州常宁县属桂阳郴连贺韶四州环千余里不事赋役谓之猺人时蛮势方炽降敕书委知潭州刘沆招谕 
沆发兵临之以敕书从事降二千余人录其首领邓文志黄文晟黄士元皆为三班奉职时四年冬也五年二月余党唐和等复内寇沆檄杨畋 
等八路入讨覆其巢穴然唐和等犹未平是冬蛮复入寇诏以刘夔代沆为安抚使大发兵讨之其众遁入郴州黄莽山由赵峒转寇英韶州依 
山自保七年唐和遣其子执要领诣官自言愿贷粮米居所保峒中诏补唐和等五人峒主并授阶官至冬其众悉降嘉佑二年罗城峒蛮寇澧 
州发兵击走之三年以施州蛮向永胜所领州为安定州五年以邵州蛮杨光倩知徽州绍兴四年归明保静南渭永顺三州彭儒武等遣人持 
表及方物赴行在九年宜章峒民骆科作乱寇郴道连桂阳诸州县诏发兵讨之获骆科余赏据蓝山寇平阳县江西兵马都监程师回讨平之 
十年承信郎琴州溪峒杨进禺等率旅归疆土来献后屡入贡十二年诏以施州南砦路夷人向再健袭父思迁知懿州事干道元年宜章峒贼 
李全陷郴州焚桂阳军世忠峒李昂霄率壮丁御贼民恃以安湖南提举常平郑丙讨平之昂霄以功补承节郎管辖衡州常宁县溪峒三年靖 
州界猺人姚明教等作乱诏荆鄂驻札明椿会屯戍兵合击之四年田彦古死子忠佐袭知溪峒安化州六年卢阳西据獠杨溪朝寇边诏知沅 
州叶行招隆之嘉定元年郴州黑风峒猺人罗世传寇边知隆兴赵希择知潭州史弥坚共招降之二年李元砺罗孟二寇江西攻破龙泉县命 
工部侍郎王居安知豫章擒获之溪峒略平

　　○南丹州蛮 

　　南丹州蛮亦溪峒别种与宜州及西南夷接壤朱开宝七年酋帅莫洪■〈燕上日下〉遣使奉表求内附后屡来贡雍熙四年洪■〈燕 
上日下〉族人知宝隆镇莫淮诱羣蛮为寇诏发诸州兵进讨兵未至悉遁归淳化元年洪■〈燕上日下〉卒弟洪皓袭称刺史遣其子淮通 
来贡景德二年洪皓死其子淮勍袭父任俄为弟淮辿所攻帅属来奔诏宜州赐闲田资给之景佑三年有淮戟者举族来归命为湖南州团练 
副使后淮辿老自言愿传其子世渐至和元年命世渐权发遣州事世渐死嘉佑末命其子公帐袭之淮辿子世忍攻杀公帐夺其地自首请于 
朝治干三年遂命为刺史熙宁二年猺贼杀人世忍执以献授检校礼部尚书元丰三年入贡六年迁检校户部尚书世忍死子公佞袭大观元 
年广西经略使王祖道言公佞就擒以其地为观州延德军绍兴三年公佞弟公晟攻围观州用刘彦适言以公晟知南丹州兼溪峒都巡检使 
提举盗贼公事二十四年公晟始入贡率诸蛮来归以延沈袭公晟职使持节南丹州诸军事南丹州刺史二十五年延沈进补团练防御二使 
三十二年为诸蛮所逐归死省地众推延廪袭职隆兴二年延廪复为诸蛮所图携家归朝经略司瘈以延葚袭职淳熙元年为永乐州所攻广 
西帅臣遣将领谕和之十四年经略司奏以延荫袭职嘉泰五年延荫子光熙袭职知南丹州事

　　○抚水州蛮 

　　抚水州在宜州南有县四曰抚水京水多逢古劳唐隶黔南其酋皆蒙姓有上中下三房及北遐一镇宋雍熙中数寇边诏书招安补其酋 
蒙令地殿直蒙令札奉职咸平中又数为寇止令边臣驱逐出境其党狡猾者凡三十余人宜州守将擒送阙下诏释其罪勖遣之逾年酋长蒙 
顶等诣阙累遣使来贡大中祥符六年首领指挥使蒙但挈族来归徙桂州九年寇宜融州界会曹克明为宜融等州都巡检击破之焚其庐室 
积聚窜入山谷乃晓谕恩信许以改过酋帅蒙承贵等诣军自首闻诏旨赦皆感悦歃血誓诏以抚水州为安化州抚水县为归仁县京水县为 
长宁县自是闲岁朝贡宝元元年复寇融宜州发郡澧潭三州戍兵往击踰年乃平庆历中甫入贡至和二年复至诏以知州蒙全会为三班奉 
职又以监州姚全料为借职嘉佑六年又贡熙宁初土人罗世念等为乱五年攻德谨砦袭将官费万杀之诏发在京骁骑及江南福建兵以听 
师朝明年世念等与诸蛮峒首领降以世念为内殿承制崇宁二年其酋蒙光有复为寇经略司遣将击却之大观二年遂以三州一镇来上至 
和后又有融州属蛮大邱峒首领杨光朝内附又有杨克端等来归皆纳之绍兴三年安化蛮蒙全剑等劫普议砦广西帅臣遣县砦将佐讨平 
之四年广南东西路宣谕明橐请废平观二州从之干道六年诏补蒙泽进武副尉以其父蒙明为宜州蛮莫才都所害也淳熙十年冬安化蛮 
突入内地为乱十一年安化蛮蒙光渐率众抄掠广西路钤辖沙世坚平之十二年诏以杨世俊袭父进通职补承信郎庆元四年宜州蛮蒙峒 
袁康等寇内地敓官盐为乱广西帅司调官兵招降之

　　○西原蛮 

　　西原蛮居广容之南邕桂之西有宁氏者相承为豪又有黄氏居黄橙洞其隶也其地西接南诏唐天宝初黄氏强与韦氏周氏侬氏相唇 
齿为寇害据十余州韦氏周氏取下黄氏攻之逐于海演至德初首领黄干曜真崇郁与陆州武阳朱兰洞蛮皆叛推武承斐韦敬简为帅僭号 
中越王干元初遣中使慰晓诸首领赐诏书赦其罪约降于是西原环古等州首领五百余人请出兵讨承斐等斩黄干曜真崇郁等七人承斐 
等以余众降尽释之其种落张侯夏永与夷獠梁崇率覃问及西原茜长吴功曹复合兵内寇陷道州桂管经略使邢济击平之执吴功曹等余 
众复围道州进攻永昌陷邵州湖南团练使辛京杲贪暴武冈戍将王国良叛建中元年城溆州以断西原国良乃降贞元十年黄洞首领黄少 
卿攻邕管陷钦横浔贵四州少卿子昌沔趫勇前后陷十三州诏唐州刺史隐旻为容管招讨经略使皆破之侵地悉复元和初邕州擒其别帅 
黄承庆明年少卿等归款拜归顺州刺史弟少高为有州刺史未几复叛又有黄少度黄昌驩二部陷宝峦二州据之十一年攻钦横二州邕管 
经略使韦悦破足之取宾峦二州是岁复屠岩州自是邕容两道杀伤疾疫死者十八穆宗时黄贼更攻邕州陷江江镇攻钦州陷千金镇邕州 
刺史崔结击破之明年又寇钦州是岁黄昌瓘遣其党陈少奇等请降敬宗纳之太和中经略使董昌龄遣子兰讨平峒穴夷其种党诸蛮畏服 
十八州岁输贡赋其后侬洞最强结南诏为助懿宗与南诏约和二洞数构败之邕管节度使辛谠以从事徐云虔使南诏结和赍美贷啖二洞 
首领仅得罢兵

　　○广源州蛮 【甲峒蛮】  

　　广源州蛮在邕州西南郁江之源地峭绝深阻其先韦氏黄氏周氏侬氏为首领互相劫掠唐邕管经略使徐申厚抚之黄氏纳质而十三 
部二十九州岛之蛮皆定自交址据有安南而广源虽号邕管羁縻州实服役交址宋时有侬全福者知傥犹州为交址所执甚妻阿侬嫁商人生 
子智高智高杀其父因冒侬姓与其母据傥犹州建国号大历交址攻拔傥犹州执智高释其罪使知广源州又以雷火频婆四洞及思浪州附 
益之居四年内怨交址袭据安德州僭称南天国皇佑元年寇邕州明年交址讨之不克遂求内属廷议拒之智高既不得请又与交址为仇且 
擅山泽之利招纳亡命谋入寇四年四月攻破横山砦遂破邕州僭号仁惠皇帝破横贵龚浔藤梧封康端九州岛进围广州五十七日解去又攻 
贺州不克九月破昭州十月破宾州复据邕州十二月败陈曙于金城驿仁宗命狄青为宣抚使五年正月讨败之智高趋邕州夜焚城遁智高 
母阿侬收残众复欲入寇至和初余靖督部吏掩袭之获阿侬及智高弟智光子继宗继封槛至京师悉弃市侬氏又有宗旦者知雷火洞嘉佑 
二年尝入寇知桂州萧固招之内属以为忠武将军七年以宗旦知顺安州治平中宗旦与交址李日尊刘纪有隙畏偪知桂州陆诜因使人说 
</div>
    <div class="pagination">
<a href="续通志_page1357.html">上一页</a><span>...</span><a href="续通志_page1353.html">1353</a><a href="续通志_page1354.html">1354</a><a href="续通志_page1355.html">1355</a><a href="续通志_page1356.html">1356</a><a href="续通志_page1357.html">1357</a><span class="current-page">1358</span><a href="续通志_page1359.html">1359</a><a href="续通志_page1359.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
