<!DOCTYPE html>
<html>
<head>
    <meta charset="UTF-8">
    <title>续通志 - 第 1133 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1133 页/共 1359 页</h1>
    <div class="content">　　△霍安国 【林渊　张彭年　赵士詝　张谌　于潜　沈敦　张行中】

　　霍安国不详其家世靖康元年以右文集英殿修撰知怀州金骑再至被围安国与鼎澧兵共守扞御不遗力拜徽猷阁待制城陷将官王 
美投濠死尼堪引安国以下分为四行问不降者为谁安国曰守臣安国也问余人通判州事直徽猷阁林渊兵马钤辖济州防御使张彭年都 
监赵士詝 【范仲熊北记作士谔】 张谌于潜鼎澧将沈敦张行中及队将五人同辞对曰渊等与知州一体皆不肯降乃解衣面缚杀十三 
人而释其余安国一门无噍类明年赠延康殿学士

　　△欧阳珣

　　欧阳珣字全美吉州庐陵人崇宁五年进士累官将作监丞金人逼京师朝议割河北绛磁深三镇地讲和珣率其友九人上书极言不可 
及事急会议珣复抗论当力战战败而失地他日取之直不战而割地他日取之曲时宰怒欲杀珣乃遣珣奉使割深州珣至深州城下恸哭谓 
城上人曰朝廷为奸人所误至此吾己办一死来矣汝等宜勉为忠义报国金人怒执送燕焚死之

　　△刘韐

　　刘韐字仲偃建州崇安人第进士累官陕西转运使刘法死夏人攻震武韐摄帅鄜延出奇兵捣之解其围夏人来言顾纳款谢罪皆以为 
诈韐曰兵兴累年中国尚不支况小邦乎此情实也密疏以闻诏许之西边自是遂安韐求东归拜徽猷阁待制提举崇福宫起知越州方腊陷 
衢婺越大震官吏悉遁或具舟请行韐曰吾为郡守当与城存亡不为动益厉战守备寇至城下击败之拜述古殿直学士召为河北河东宣抚 
参谋官时边臣言燕民思内附童贯蔡攸方出师而种师道之军溃韐意边报不实即驰白贯攸请班师又论燕蓟不可得正使得之屯兵遣饷 
经费无艺必重困中国还次莫州会郭药师以涿州降戎车再驾以韐议异徙知真定府药师入朝韐密奏乞留之不报徙知建州改福州加延 
康殿学士或言其过阙时见御史中丞有所请遂罢起知荆南河北盗起复以守真定韐单骑赴镇招贼首夏宏服罪奏以官纵其党归田里一 
路遂平金人谋南牧韐阴治城守以待变是冬金兵长驱内向及还治梯冲设围示欲攻击韐发强弩射之金人乃退自金兵之来诸郡皆塞门 
民坐困韐独从樵牧如平日以时启开钦宗善之拜资政殿学士时诸将救太原种师中姚古败以韐为宣抚副使太原陷以韐为宣抚使 【 
按东都事略云拜韐河北河东宣抚副使又云太原陷以韐为宣抚使盖韐始为宣抚副使后又为宣抚使也宋史脱去为宣抚使事今补入】  
召入觐为京城四壁守御使宰相沮罢之京城不守始遣使金营金人命仆射韩正馆之僧舍正曰国相知君今用君矣韐曰偷生以事二姓有 
死不为也正曰军中议立异姓欲以君为正代得以家属行与其徒死不若北去取富贵韐仰天大呼曰有是理乎书片纸使亲信持归报诸子 
沐浴更衣酌巵酒而缢建炎元年赠资政殿大学士后谥忠显

　　△徐揆

　　徐揆衢州人靖康元年以太学生试开封府进士为举首未及大比而遭国难钦宗诣金营不归揆帅诸生扣南熏门以书白守门者乞达 
二帅请车驾还阙二帅见书使以马载揆至军诘难揆厉声抗论为所杀建炎二年追录死节赠宣教郎而官其后

　　△李若水

　　李若水字清卿洺州曲周人元名若冰上舍登第靖康元年累官太常博士 【按东都事略云靖康初为太常博士宋史误作靖康元年 
为太学博士今改正】 钦宗将遣使至金国议以赋入赎三镇召若水赐今名迁著作佐郎为使见尼堪于云中纔归兵己南下复假徽猷阁学 
士副冯澥以往甫次中牟守河兵相惊以金兵至左右谋取闲道去澥问何如若水曰戍卒畏敌而溃奈何效之今止有死耳令敢言退者斩众 
乃定既行迭具奏言和议必不可谐宜申饬守备至怀州遇馆伴萧庆挟与俱还及都门拘之于冲虚观独庆与澥入既所议多不从尼堪急攻 
城乃使若水入见帝帝幸金营成议而归擢若水礼部尚书固辞改吏部侍郎金人再邀帝出郊若水扈从以行金人计中变逼帝易服若水抱 
持而哭愤诋金人金人曳出击之败面气结仆地众皆散留铁骑数十守视若水绝不食或勉之曰事无可为者公昨虽言国相无怒心今日顺 
从明日富贵矣若水叹曰天无二日若水宁有二主哉后旬日尼堪召计事且问不肯立异姓状若水曰上皇为生灵计罪己内禅主上仁孝慈 
俭未有过行岂宜轻议废立尼堪指宋朝失信若水曰若以失信为过汝其尤也尼堪令拥去反顾骂不绝口监军者挝破其唇噀血骂愈甚至 
以刃裂颈断舌而死高宗即位特赠观文殿学士谥忠愍

　　△吴革

　　吴革字义夫华州华阳人国初勋臣廷祚七世孙也少好学喜谈兵再试礼部不中乃从泾原军以秉义郎干办经略司公事金人南牧使 
尼堪军庭揖不拜责其食利败约词直气劲尼堪少屈为追回威胜诸屯兵授书使归钦宗问割地与否利害对曰金人有吞噬之意愿悉起关 
中士马赴都为备诏以为武功大夫合门宣赞舍人持节谕陕西行至朱僊闻金人围京师复还与张叔夜同入城请于帝乞幸秦州又乞出城 
劫之使不敢近又乞诸门同出兵牵制衡突尾袭应援可一战而胜时众言巳入皆不果车驾幸金营革以为堕其计往请叔夜欲身见其大师 
计事又不果行上皇妃后太子出郊革白孙傅乞留之不得乃与傅谋于启圣僧院置赈济局募士民就食阴以军法部勒所合巳至数万多两 
河骁悍之士既而有立张邦昌之议革谋先诛范琼辈以三月八日起兵 【按续通鉴时同谋者马伸张所吴伦等又有内亲事官数百人皆 
杀妻孥焚所居共谋举义传未详载附识于此】 谋既定前期二日有班直甲士排闼入言邦昌以七日受册请急起事革乃披甲上马至咸丰 
门四面皆琼党绐革入帐被执革骂之极口引颈受害颜色不变其麾下百人皆死

　　△滕茂实

　　滕茂实字秀颖杭州临安人政和八年进士靖康元年以工部员外郎假工部侍郎副路允迪出使为金人所留钦宗自离都城旧臣无敢 
候问起居者茂实闻钦宗将至即自为哀词且篆宋工部侍郎滕荿实墓九字以授其友人钦宗及郊茂实具冠帻迎谒拜伏号泣金人迫令易 
服茂实力拒请从旧主俱行金人不许忧愤成疾卒云中绍兴二年赠龙图阁直学士官其家三人

　　△赵士跋

　　赵士跋濮王曾孙也靖康末为右监门卫大将军吉州团练使金人驱宗室北行士跋闲道遁之邢州结土豪将举事有告者金人执而杀 
之事闻赠保宁军节度使谥忠果 【按士跋原附赵士嶐传后今考系死于金析出另传】

　　钦定续通志卷五百十二

　　●钦定续通志卷五百十三　忠义传六

　　忠义传

　　宋 【三】

　　○宋三

　　郝仲连【致厚】　　　郑骧　　　　刘汲　　唐重【郭忠孝　程迪】　　　　孙昭远　　　　吕由诚【偰　仍赵令佳】　 
　赵伯振　　　韩浩【朱庭杰　王允功　王荐　周中　周辛】　　郭赞　　　　向子韶【新　子褎　子家】　　宋昌祚【郑立 
　胡广　唐璟　蹇誉　徐兟　邵元通】　　　　　　　　　杨粹中【杜绩】　　袭楫【蒋子春】　　　　李政　　　　郭浒【 
朱友恭】　　屈坚　　　　赵叔凭　　　魏彦明　　赵不试【叔皎】　　　郭永　　　　魏行可【郭元迈】　　王复【郑褎　 
　　　杨彭年】　　　　孙晖　　　　徐徽言【适　孙昂】　　杨照【丁元】　　　　崔纵【吴安国】　　　　林冲之【郁　 
震　霆】　　阎进【朱绩】　　　　赵令■〈山上成下〉【王远　吴源　刘卓】　　陈淬【仲刚　仲敏】　　　　赵训之【垒 
之　聿之　陈自仁　刘玠】　　杨邦又　　　朱跸【朱良　方允武】　　　　唐琦　　曾怘悟　　　　李彦仙【邵云　吕圆登 
　宋炎　贾何　阎平　赵成】　　郑覃　　　　薛庆　　　　赵立　　　王琦　　　　赵士医　　　　刘惟辅【高子孺　韩青 
】　　刘泰　　　　翟兴【进　亮】　　牛皓【高万　任安　秦元　薛琪　张亨】　　　　　　　　　　王忠植　　刘长孺　 
　　李嚞　　　　李靓　　姚兴　　　　韦永寿【世坚】　　　张玘【世雄】　　陈亨祖　　　王拱【朱赟】　　　　强霓【 
震　康杰　李伸】李诚之【士允　泰巨　泰浚　秦濯　阮希甫　赵汝标　宁时凤　杜谔　严刚中孙中　江士旺　陈兴　曹全　 
邱卞　李斌】　王迸【吴从龙】　　刘宣　　　　李亘【孙安道】　　　　凌唐佐　　僧真宝

　　郝仲连 【郝致厚】
　　郑骧
　　刘汲
　　唐重 【郭忠孝　程迪】
　　孙昭远
　　吕由诚 【吕偰　吕仍　赵令佳】
　　赵伯振
　　韩浩 【朱庭杰　王允功　王荐　周中　周辛】
　　郭赞
　　向子韶 【向新　向子褎　向子家】
</div>
    <div class="pagination">
<a href="续通志_page1132.html">上一页</a><span>...</span><a href="续通志_page1128.html">1128</a><a href="续通志_page1129.html">1129</a><a href="续通志_page1130.html">1130</a><a href="续通志_page1131.html">1131</a><a href="续通志_page1132.html">1132</a><span class="current-page">1133</span><a href="续通志_page1134.html">1134</a><a href="续通志_page1135.html">1135</a><a href="续通志_page1136.html">1136</a><a href="续通志_page1137.html">1137</a><a href="续通志_page1138.html">1138</a><span>...</span><a href="续通志_page1134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
