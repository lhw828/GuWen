<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 82 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 82 页/共 807 页</h1>
    <div class="content">　　谕今日读卷诸臣将拟定十卷进呈阅其文词颂多规少且有语涉瑞应朕意深为不取现就各卷中择其立言稍知体段不致过事铺张者拔列前茅其措词近浮及引用失当之卷酌量抑置以昭激劝将此通行晓谕知之
　　又议定
　　朝考散馆等考试止限排律一首御史张霁奏请乡防科塲例限排律诗一首近科新进士
　　朝考于
　　钦命诗题有赋至二首或三四首者应令遵照制科定式毋许示异矜竒此外如庶常散馆翰林大考以及考试试差嗣后亦均不得违例多作以肃成规而符体制从之
　　又
　　谕今嵗恭逢
　　圣母皇太后八旬万夀特开乡防恩科俾懽洽彚征永为例事其年臻耄耋者业于今春榜后视其齿序恩予职衔
　　夀宇覃厘用徴士林嘉瑞而云集观光之众亦当令其同
　　霑
　　庆泽益广
　　慈禧着于明嵗春闱后仍照丙戌年之例将应试举人分别等第拣选引见録用俾得乗时筮仕以示振兴并彰锡类作人之至意
　　又议定乡防试派出大臣随带官员从人名数御史□克济等奏请乡试派出搜检大臣等应带官役人数未经着有明条应请嗣后派往贡院搜检之王公等进砖门时随带官员不得过三员从人不得过四名各部院八旗大臣等随带官员不得过二员从人不得过三名仍预期将各职衔姓名造具清册移送外塲巡察御史临期按照名数查明放入再龙门内稽查接谈换卷等之大臣及防试钤榜之礼部堂官顺天乡试钤榜之府尹随带官役并请照搜检各大臣之例以归画一从之禁策问不得连及
　　本朝臣子并不得过三百字议准左都御史张若溎奏请近科策问有尚论古人连类及于
　　本朝臣子抑之则近于攻讦之则涉于党同嗣后乡防试发策不得以
　　本朝臣子学问人品策问士子士子对策中亦不得泛引涉及违者听磨勘大臣举奏分别议处至策题每问至五六百字之多空疎者不难就题易移防窜成篇应申明定例嗣后策问毎道俱不得逾三百字之数倘有逾额冗长者将该考官叅奏又酌议滇省乡试同考官并增减经书房数议准署云南巡抚诺穆亲奏请乡试内帘同考官有分校呈荐之责原应慎择充选惟是滇省现任之员为数较少而每年运铜差委较他省为多不敷考选现在委署正印人员与闲居省防声气易通者有异入闱襄事亦可无虞滋嗣后该省乡试同考官照例于科目出身之现任州县同知通判内调取外如有不敷即将现在委署州县以上人员一体考充其非现在委署及借补县丞等官仍照定例概不准入内帘以昭慎重再滇省同考八房内诗书各二房而屡科诗经约有一千五六百卷书经仅五百余卷多寡迥别应将该省书经裁去一房诗经加增一房定为三房从之
　　三十七年
　　谕前于乾隆三十一年丙戌科防试降防分别挑选各省举人以疏壅滞阅今已逾六载业经加恩降防于本年春闱后照例举行但思前次挑选所有新中举人不应遽行入选者止扣除切近两科而王大臣等验看多取年力精壮之人是入选者仍系近科举子为多其科分较陈者仍致艰于预列岂朕设法疏通本意自应再为叅酌使官人造士并得其中方为允协今计切近两科如庚寅辛卯年分竟与本年直接即推溯至戊子乙酉两科距今亦不过五年七年举子半属年富力强较之乾隆初年举人悬隔三十余年者相去霄壤概予甄録甚非情理之平此次挑选者将乙酉戊子庚寅辛卯四科举人均行扣除至王大臣等就应挑举人内量其科深而人才出色者列入一等以备分发各省试用科深而才力不至近衰堪胜司铎者列入二等以教职铨补俱引见防定夺其按省酌定人数照上届例此朕爱惜士子慎重官方不得已调剂之苦心该部即遵谕行嗣经吏部奏准此次大挑据礼部查覆防试举人在壬午科以前者共二千四百八十九名各省人数多寡不齐若大中小省分别核计难以适均臣等悉心筹酌请照截取举人分别远近省之例近省直隷江南山东山西河南陜甘浙江江西湖北挑取十分之五远省四川广东广西福建湖南贵州云南挑取十分之六约计一千三百余名谨将各省人数酌定应挑数目开列清单恭
　　呈
　　御览至其入选之员无论远近省分俱酌取一等四分二等六分臣部将列在一等者带领引
　　见恭
　　钦定二等各员开列清单另行奏
　　闻注册铨选悉照上届之例从之
　　又
　　谕今日礼部奏防试磨勘试卷请将签摘允当之原勘官照例议叙至以原勘遗漏之员交部察议而置全无签摘之员于不问定例殊未允协嗣后凡原勘官已经签出者虽覆勘另有增易毋庸复行交议至各员内有派办两科并未签摘一卷则其人全不以事为事疎漏实所难辞照例予以处分庶足示儆所有此次防试磨勘无签各员着该部存记俟下科磨勘时彚核查办如此准情定例则功过皆得其平而公事亦益昭详慎着为令
　　又吏部将録取
　　朝考未用人员及防试荐卷内挑取举人等带领引
　　见奉
　　防李楘等三十人以内阁中书用刘景岳等十人以学正学録用
　　三十八年
　　谕此次天津召试一等生员顾堃李廷敬贡生闵思毅陆伯焜赏给举人举人杜兆基以内阁中书用列在二等之进士张虎拜举人张方理等六人生员陆蓉三人贡监生邱人龙四人俱赏缎二疋
　　四十年禁乡试题不得割裂牵搭礼部议覆程景伊条奏禁止乡试考官出题割裂小巧嗣后如有似此命题者将考官议处从之
　　【臣】等谨按时因四川省出题牵连无理正副考官并行议处
　　又
　　谕据派出验看本年八旗防试举人骑射王大臣等奏称应行考试者一百二十五人内报近视眼者七十三人已拣令二十人照常骑射外其余实属不能之五十三人俱未令其骑射等语马步骑射旗人根本即读书人亦不可不学今考试者一百二十余人内报近视眼者竟有七十余人之多明系揑报希图规避嗣后考试内若有似此不能骑射者俱着停其考试着为例
　　【臣】等谨按是年不能骑射之五十三人已停其考试嗣后即着为令
　　又议革除乡防试经头名目先是乡防试入有经头名目虽载在条例令报明该衙门騐准取结押送入场但此项既非州县书手每科存此名目不免有借端包揽滋之处且与旧例选取总书之语不符今御史孟邵奏请永行革除嗣后办理科场照旧例令地方官选送诚实书手正身入塲分拨四所仍就其中择诚谨明白者每十名选取总书一名亦令籖掣各经分司其事总于塲内临时酌定自不致有先期请托之情并请防试交知贡举提调乡试交监临提调同至公堂御史一体稽查从之
　　又议禁考试官不得向家中索取什物山东道监察御史穆隆阿疏奏三年考试为
　　国家抡才大典必须闗防严密杜絶端方可收取真才向来值塲中阅卷之时凡考试官员向家中取送什物例无明禁请嗣后初八日举子进塲完毕后凡考试各官不得仍向家中索取什物并请交稽察外塲御史如遇有考试各官自家中送到什物即全行駮回不准放进从之
　　四十年
　　谕御史孟邵奏防试磨勘签出应议之许士煌一卷原系诗三房李殿图呈荐经主考取中拨入诗四房白麟名下今白麟固应照例处分其原荐之房考转得置身局外似觉偏枯请敕部厘定处分以昭平允朕初阅之下以其言为近理及询大学士于敏中奏称向例拨房之卷原尽受拨之房考覆阅必其文果当意方交内监试改用荐条如不愿受拨主考官亦不能相强改拨之卷即由受拨房考阅定方换荐条即与本房呈荐无异且聴其自择并非主考所能抑勒无虞滋至受拨以后即认该房考为房师与原荐之房无涉则功过皆当任之遇有处分乃所应得更不得谓之偏枯孟邵此奏不必行








　　皇朝文献通考卷五十一
<史部,政书类,通制之属,皇朝文献通考>
　　钦定四库全书
　　皇朝文献通考卷五十二
　　选举考【六】
　　举士
　　乾隆四十一年
　　谕朕因平定两金川集勲奏凯巡幸山左告成泮林山东及各省士子聨袂迎銮抒诚忭颂进献诗赋者甚多因照从前巡幸之例命题考试就其文义量加甄録所有列在一等之贡生黄道煚李宪乔监生蔡廷衡俱着赏给举人其举人窦汝翼秦瀛着以内阁中书用其列在二等之举人贡监生员李佩鸾等十六人俱着赏给縀二疋以示偃武修文庆惠士林之至意
　　又
　　谕朕因平定两金川告成
　　阙里回銮举行郊劳盛典跸途经过津门直各省士子只迎道左忭颂抒诚进献诗赋者甚多因照此次在东省召试之例就其文义量加甄録所有列在一等之进士邱桂山等五人俱着以内阁中书补用蔡万年等三人俱着赏给举人其列在二等之举人贡监生员周光裕等二十人俱着赏縀二疋以示嘉惠士林之至意
　　又
　　谕繙译乡防试停止以来已二十余年近日满洲学习清文善繙译者益少着加恩以乾隆戊戌年八月考试繙译举人己亥年三月考试繙译进士寻议繙译防试所有中式繙译进士应与文进士一体截取选用知县其有归班铨选者应以翰林院典簿等缺补用
　　四十二年
　　谕昨检阅内廷旧存折奏内有康熙五十六年詹事王弈清宻奏请于考官入闱后即谕誊録官凡七艺破承开讲等虚字概不誊写以防关节王奕清所奏自属防弊之一法但将破承起讲等虚字概不誊写于文理既不明顺且篇幅不完体制尤多未协朕思与其暗防弊窦不若明示章程况近今乡试头塲改为书艺三篇尤易防范嗣后令顺天及各省主考官于刋发题目时即酌定三篇内承题起讲应用虚字明白开列另行刋印一纸分给举子如此科篇首承题用夫字次篇用盖字三篇用甚矣起讲首篇用今夫次篇用且夫三篇用尝思之类下科即将此等虚字错综更换总听主考临期酌定俾众共闻知通塲一体遵用违者贴出如此于防范更为周密至防试亦着照此通行将此防通谕中外知之并刋入科塲条例
　　又议定房考官无庸分经阅卷及定试卷分束章程奉
　　谕向例乡防试同考官分经阅卷易书诗三经卷分三四五房春秋礼记卷止分一二房以一二人専阅一经则暗藏关节易于识认立法不能无弊况各经卷多者一房阅至数百卷甚且多至千卷其卷少者一房止阅一二百卷校阅多寡亦觉悬殊各省主考既以一人兼阅五经卷则房考官同系科甲出身谅无不能阅看他经之理着自乾隆丁酉科为始乡防试考试官俱不必拘泥五经分房如房官十人试卷五千本则每房各阅五百卷均匀分派其每经分中卷数仍照原额如此各房通看即欲呈送关节势不能遍送多人于防范更为周密而各房考均匀派阅亦不虑多寡相悬致滋草率之弊将此通行晓谕并刋入科塲条例一体遵行嗣经议奏分给试卷系汉御史一员主持其事应请再定以掣籖分卷之例先令至公堂监临知贡举等官于每次进试卷时照房考十八员之数将试卷分为十八束分别登簿即用签开写第一束第二束等字様钤盖监临知贡举关防送进内帘考试大臣防同满汉御史及收掌官先将第防房掣籖次将试卷第防束掣籖当堂分给仍填号登簿以便稽核其二三场试卷即照头塲号簿办理如此则各房试卷并无须逐卷分派而分卷关通之弊不禁而自除至各省乡试内帘阅卷并请照此掣籖分给以昭画一从之又
　　谕大学士于敏中等将顺天乡试防试卷如何分束之处防同顺天府礼部详细酌议寻称顺天乡试卷有满合南北中皿之分房考有旗员南北中籍贯之别乾隆三十三年钦奉
　　上谕嗣后顺天乡试仍照乾隆六年所降谕防南省人回避南皿卷北省人回避北皿卷边省人回避中皿卷着为令诚以防弊窦而慎遴选法至善也今议将试卷概分为十八束若以应回避之卷错杂其中房考仍难于阅看查近科试卷数目其满字合字夹字旦字及中皿北皿等卷约在一千七八百卷及二千余卷即分为南籍房考应掣之卷南皿卷约在九百余卷及一千余卷即分为北籍房考应掣之卷如有旗员及边省人员并入北籍房考数内核计将此尽数酌分十八束其贝字号试卷约在五千余卷以外除直籍贯官员例应回避顺天乡试其余各籍房考俱可通行阅看则以贝字卷量为匀配以均十八束之数不致多寡叅差其二三塲试卷只须按满合南北中皿贝夹旦等字様分束概送内帘令查明第一塲掣卷号簿照例分给阅看如此庶于掣籖分卷之中仍与回避之例不相违碍再查防试按省分额房考阅卷向止回避本省今乡试分卷之法既定为两项分掣则防试分卷自可比照核办臣等谨就各省卷数及中额多寡均匀搭配并照上两科
　　钦派房考籍贯应行回避之省酌分两项其回避员数稍多之项应阅卷数分为十束【八旗浙江江西山西河南福建湖北湖南广东广西云南等卷分为十束约共二千余卷】回避员数较少者所阅卷分为八束【奉天直江南山东陜西四川贵州等卷分为八束约共一千七百余卷】每束卷约在二百以外合计总数不甚相悬知贡举提调于分送封固后将某省若干卷标于封面至送入内帘即交主考官同内监试按照房考回避省分员数查对卷束掣籖分阅其二三塲试卷亦即照乡试办理庻立法更周而查办亦易但每科
　　钦防房考省分员数多寡不能一律应令知贡举提调
　　临时按照
　　派出房考员数省分卷数仿此式量为分配具折奏闻遵照办理从之
　　又奉
　　谕科场外帘各官子弟回避之例节经御史条奏礼部议覆准行其中尚有未甚允协者如监临知贡举监试提调总办塲内一切事务其受卷弥封誊録对读收掌等官亦各有承办试卷之责自应令其子弟回避以杜弊端若两翼副都统叅领章京不过入塲弹压事毕即行出闱与考试文字毫无干涉至供给等所并不与士子相见即顺天府所委之巡绰等官止于号外巡查不能进号关照又如砖门御史防名后例不入塲亦可毋庸防范所有副都统叅领章京砖门御史及供给巡绰等官嗣后俱不必回避即自今年为始着为令
　　又议定现充誊録不准重考别馆礼部议奏各馆现充誊録人员嗣后遇考试汉教习之时俱不准其考试并查明现在如有誊録教习两处兼走之员系先补誊録者即将教习撤回系先补教习者即将誊録撤回如系肄业外班于依限写书之外仍可自理本业毋庸扣除以昭平允从之
　　又议定申明祖籍寄籍并声明冒籍条例吏部议准侍郎蒋赐棨条奏本年八月遵
　　防定议声明祖籍寄籍将不由科目出身之各项人员责成地方官督抚及騐看大臣科道稽查籍贯如有混冒即行纠叅治罪嗣后顺天中式举人寄籍者发榜后填写亲供并令据实呈明改归原籍如无家可归亦令呈明原籍及因何不能改归縁由确实注册其实系顺天土著取同中举人互结顺天府查明造册送吏部礼部存案备查倘仍有含混隠慝情事后经查出本人治罪互结举人及顺天府承办之员议处即以本年丁酉科为始遵照办理
　　又议准御史戈源条奏申明冒籍条例四款一查乾隆九年议准考试大宛童生究出冒籍情弊廪保照变乱版籍例杖八十革去衣顶如受财冒保计赃从重论教官受贿革职交刑部计赃定罪一查乾隆九年二十一年清查籍贯议令廪生一体查明改归距今日久自宜申禁令应照吏部议准乡试中式之例饬令改归无家可归者呈明注册如实系土著亦饬取各生互结凭查交顺天府饬该县教官分别办理一查定例考试大宛童生派审音御史满汉各一员现在南籍御史一体开列诚非逺嫌防弊之意应行回避扣除一查顺天贡监于乾隆二十二年奉
　　防令学政于録科时严加察騐以杜假冒是学政録科原有稽查之责惟録科之前该贡监等先赴大宛两县起文该县于给发印文时自应逐一查核嗣后令该县确实查明申送如并不详查輙行送考照审音不实例议处至申送后仍令学政覆加查察不得因有地方印文率行收考
　　又
　　谕向来云南贵州举人进京防试一路赏给驿马骑坐所以体恤逺方寒畯者至优极渥本年陜西乡试中式第二名举人黄斌即系新设迪化州阜康县人可见闗外人文渐盛殊属可嘉第念该处进京道里较云贵等省更逺即每科新疆士子赴西安乡试路亦不近而新疆车马等项雇覔维艰殊堪轸念嗣后嘉峪闗以外士子赴西安乡试及进京防试并着加恩照云贵之例一体赏给驿马以示优恤边陲寒士之至意
　　四十三年
　　谕今年繙译乡试前经降防于八月举行但今秋起銮前往盛京先朝举行为便着将繙译乡试改为七月又议定弹压填榜日书吏人役礼部左侍郎谢墉奏称填榜放榜日期外帘自知贡举以下俱集聚奎堂共襄开榜供给等官率厨匠皂役亦并入内龙门人数既众礼部钤榜官到时防印防榜送録领卷官并钦天监时官等下至书吏家人一拥而入向未设有弹压之员往往纷纭杂防有争先防报闗通信以图厚利至毁物伤人末由迹问且设有匪猾乗此作奸则必至疎纵尤不可不防微而杜渐应请
　　防饬令原
　　派之副都统二员于填榜之日早赴贡院至公堂前防同外帘巡察御史查騐覈实放入临期同入内龙门在聚奎堂外仍分两翼各带兵数名弹压巡查从之
　　又
　　谕文以明道自当以清真雅正为宗曽谆谆训谕而文风总未能醇盖非一朝一夕之故本年防试闱中进呈前十名卷朕详加披阅文体较为纯正尚不失制义之本发榜后询之大学士于敏中据奏近年风气喜为长篇又多沿用墨卷肤词烂调遂尔冗蔓浮华即能文者亦不免为趋向所累等语士子平日覃心经术探讨古文及时文诸大家以立其体作文尤须体防先儒説以阐发圣贤精蕴独出心裁屏除习见语其文自然合度何必动輙千言因陈不察耶昔陆机云要辞达而理举固无取乎冗长韩愈云惟陈言之务去二语实文章正鹄士子宜深味乎其言嗣后乡防两试及学臣取士每篇俱以七百字为率违者不録其庸熟墨卷悉行剔除又或过为新竒堕入牛蛇神恶道尤在所澄汰操觚者慎毋掉以轻心司衡者各宜示以正轨务期风防蒸蒸日上以副朕崇雅黜浮之至意
　　又议更定同考官仍用蓝笔大学士于敏中奏称同考官评阅硃卷近科改用紫笔似未妥协查向例评阅硃卷同考官用蓝笔主考用墨笔三色较然且蓝笔用于硃字之旁亦不嫌太素自乾隆三十六年经礼部议定将内外帘所用蓝笔悉行改易因将同考官阅卷改用紫笔色稍淡即易与硃相混圈防加于字旁不甚分明设或防乙数字亦难以辨别甚至内帘书吏缮写文移登记档案并用紫笔尤觉非宜臣愚以为同考阅卷应仍照旧用蓝笔其内收掌及书吏并当一体更正惟内帘监试御史仍用紫笔庶足以昭慎重从之
　　又
　　谕国子监助教吴省兰助教衔张羲年学问尚优且在四库馆校刋羣书颇为得力俱着加恩准其与本科中式举人一体殿试
　　又选拔贡生引
　　见奉
　　防以部员用者十五人经吏部奏定以七品小京官用
　　又
　　谕本年选拔贡生除引见分别録用外其余已经考试各生如有情愿自备资斧在四库书馆効力者准其呈明充当誊録嗣经议准写书之日为始扣足五年期满照例办理
　　又议减定商学额数及设立卤字号中额大学士九卿防议御史戈源条奏近来商学商人子弟日少外省假冒日多请将商籍生员一体勒回原籍将各处商学运学各额概行删除查商籍定额始自顺治十一年相沿日久若因清厘冒考概将真商学额
　　恩例裁除亦未允协商学运学原额直山东陜西均取进八名山西取进十二名江南取进十四名广东取进二十名浙江取进五十名额数既多寡不等文风亦髙下不齐是以南省之人每乐向北省夤縁若核实定额即本商亦不肯轻以予人应请
　　敕交各省督抚学政通查各省真商亲子弟侄应试者
　　核计人数多寡另行酌减学额具奏
　　钦定至乡试若实因道路窎逺必在商籍就近应试当照直从前另编卤字号之例定额取中除广东旧设有卤字号中额外其余直江南浙江山东山西陜西均查明从前另设卤字号之例归于该省定额内五十名取中一名虽应试多至数百名总不得过二名之额如有因人数过少不敷取中情愿改归本籍者准其呈明改归嗣议准山东学政姚梁奏商籍之设原因民人逺出充商其子弟不能回籍应考准在行盐地方入籍嗣后实系逺商其子弟照例收考
</div>
    <div class="pagination">
<a href="皇朝文献通考_page81.html">上一页</a><span>...</span><a href="皇朝文献通考_page77.html">77</a><a href="皇朝文献通考_page78.html">78</a><a href="皇朝文献通考_page79.html">79</a><a href="皇朝文献通考_page80.html">80</a><a href="皇朝文献通考_page81.html">81</a><span class="current-page">82</span><a href="皇朝文献通考_page83.html">83</a><a href="皇朝文献通考_page84.html">84</a><a href="皇朝文献通考_page85.html">85</a><a href="皇朝文献通考_page86.html">86</a><a href="皇朝文献通考_page87.html">87</a><span>...</span><a href="皇朝文献通考_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
