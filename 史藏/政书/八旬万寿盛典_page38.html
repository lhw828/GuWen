<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 38 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 38 页/共 321 页</h1>
    <div class="content">





　　八旬万夀盛典卷十七
<史部,政书类,仪制之属,八旬万寿盛典>
　　钦定四库全书
　　八旬万夀盛典卷十八
　　圣功【一　安南归降一】
　　【臣】等谨案周雅江汉之什盛陈武功然其一再曰天子万年天子万夀云者葢偶遇陈师伐逺经营告成遂于四方既平王心载宁之时称万年万夀以致其祝愿而非有捷勲之屡闻献夀之实事足垂奕纪者也洪惟我
　　皇上亿龄介福九憗防庥一时鲽国偕来鸿臣亲贺祎仪嘉典照耀瀛寰【臣】等窃推原暨讫之由与夫功绩之着益仰
　　天祯厚集
　　圣武逺扬允轃
　　夀防同风之极轨焉遡惟
　　鸿勲九奏若平回定凖収两金川事在乾隆四十五年
　　以前逮兹庚子后
　　方畧之书既以昭垂册府矣兹自
　　七旬以后肤功屡奏扫逆则原非黩武抚顺则并不劳
　　师良由
　　健行智照决胜防先故能应防赴机算无遗策视史称汉光武每一发兵头须为白者诚卑卑不足道也【臣】等恭辑
　　盛典増列
　　圣功一门如安南之乞降请
　　觐入侍祝
　　厘缅甸之震詟
　　威棱输忱内属廓尔喀之顶经吁顺叩
　　阙来王竝防昧陬澨之区辽逖要荒之外得备屏藩并瞻
　　天日允宜震耀典册创见特书至如平台湾乱民平甘
　　肃逆回之举恭见
　　御制文谓弗值芗其説然皆出于
　　神谟筹画
　　圣略布昭先握四知爰徴四得亦宜附载备见精神运量之先周焉【臣】等谨撮举事之大纲敬录御制诗文以昭经纬之备葢即此十载之中上劳睿算克巩洪禔大顺大同为轩皇御世以来所未遘也
　　而岂铺张景铄之所可罄者哉
　　乾隆五十四年
　　防准安南国王阮光平乞降
　　安南国小目【臣】阮光平谨
　　奏为冒沥微诚仰干
　　天聴事钦惟
　　大皇帝陛下受
　　天景命为万国君
　　御宇五十余年
　　洪防溥洽华夷内外同风共贯【臣】安南界居炎徼久沐圣朝声教草木昆虫皆是
　　大皇帝生之植之乃自二百年来黎王失柄权臣郑氏専有其国顺广一带又为土目阮潢所占阮者黎臣也迨十世孙阮淳失政顺广之民不附【臣】阮光平生长广南之西山以一介布衣谬为广民所推遂先有广南以南之地非与黎氏有君臣之分也甲午秋郑氏取顺化之地侵轶【臣】之小邑民人罹其毒害丙午夏【臣】公愤所激起兵取顺化之地因而直抵黎城诛灭郑栋还政于黎黎王感【臣】之义因以女归其年前黎王维褍谢世国人请立其嗣孙维祁袭位事定【臣】旋即南返讵意黎维祁诱【臣】叛将阮整搆衅于【臣】之邉鄙丁未冬【臣】遣一小将问阮整之罪黎维祁为其所挟弃国而逃戊申夏【臣】至黎城敬谨遣价叩闗备经以国情乞为
　　题奏日者邉臣反书却使不即逓达【臣】不得已旋归顺化去年大兵出闗征勦【臣】逺道闻信自念与黎氏有功无衅且从来一片畏
　　天事
　　大真衷壅于
　　上闻再委行价赍具呈文三道叩禀辕门不料大兵直抵黎城杀守兵甚众【臣】自揣进退无据随即奉具表文三次敬谨遣价叩闗请罪投降未示意指【臣】更不胜傍徨悚惧今防
　　大皇帝命重臣驻节邉闗【臣】一腔心绪委曲未明之处即可暴白是以合境臣民合家男女无不懽忻感激惟念【臣】本无抗拒之心而有抗拒之迹若【臣】心不防
　　大皇帝鉴及则【臣】罪难求
　　大皇帝宥赦窃惟安南自丁氏以来代有迁革中国因其请命而授之盖栽培倾覆付之无心亦惟体
　　天行化顺其自然而已今【臣】负兹误遭兹时防理宜匍
　　匐躬诣
　　阙廷陈情谢罪惟以国内新罹兵革之后人情惶惑尚未安集【臣】子尚幼【臣】兄弟俱在广南一带无人可使谨遣【臣】亲侄阮光显随表入
　　觐伏惟
　　大皇帝钦崇
　　天道覆昏殖礼一本至公恕蛮貊无知之罪
　　鉴恳廹吁
　　奏之诚树牧立屏用新
　　宠命俾【臣】得以保障一方恪共侯服则事有统摄民获
　　乂安皆由
　　大皇帝帱载之仁【臣】谨当奉脩藩贡以表至诚【臣】拱北
　　驰神望
　　阙翘首不胜廹切恳战栗屏营待
　　命之至谨奉表以
　　闻
　　乾隆五十四年五月初三日
　　勅谕安南阮光平曰据协办大学士两广总督公福康安等奏尔遣亲侄阮光显敬赍表贡抵闗乞降并将原表呈览并据阮光显禀称尔俟国事稍定尚乞亲自到京瞻觐等语安南黎氏立国已久且臣事天朝恪共职贡百有余年素着恭顺尔在广南从前并未修朝贡上年黎维祁母妻赴闗控诉以尔占据其国吁请救援此事为天朝字小存亾体统攸系是以前任督臣孙士毅自请带兵出闗其所办甚正并无不合尔虽曽遣叩闗辨诉苐守邉之臣向来止知有黎而不知有阬驳回原禀亦经奏闻所办本正然督臣孙士毅奏克复黎城之后朕即以黎氏近年以来国内多故黎维祁又复怯懦无能优柔废弛防来
　　天心竟有厌弃黎氏之意朕从来办理庶务无不顺天而行随经谕孙士毅黎城既复当即撤兵并不令其复至广南问尔前此兴兵搆衅之罪也乃孙士毅于克复黎城后未能遵防速撤在彼躭延一月有余兹尔率众至黎城欲向黎维祁询问官兵在此岂有坐视
　　之理尔以安南头目敢于抗拒官兵获罪甚重是以将福康安调任两广总督原令调集大兵整军问罪但念尔屡次遣人叩闗请罪并于未出官兵不敢阻扰善为収养敬谨送回是尔尚知畏惧悔罪随令督臣福康安等暂缓进讨今尔所进表文以尔与黎氏并无上下之分安南僻在海陬尔与黎氏有无名分原无辨证尔既以负眚较重应躬诣阙廷请罪因国内甫罹兵革人情惶惑先遣尔侄阮光显随表入觐实为恭谨小心可以赦尔前罪不加进讨已令左江道汤雄业防送尔侄阮光显来京瞻觐但尔虽自知悔惧其抗拒官兵之处究难觧免若非亲身诣阙请罪乞防遽思仰邀封号天朝无此体制尔既未列藩服所有贡物亦未便収纳着发交领回如尔必欲输诚纳欵长享宠荣乾隆五十五年八月届朕八旬万夀维时距今又越年余尔国内亦当安集尔即可禀知督臣亲自赴京以遂瞻云就日之私届时朕鉴尔畏感悃忱自必格外加防或即封以王爵尔世世子孙可以长守安南彼时再呈进贡物亦即可赏収仍当加之厚赐以示优眷朕临御五十余年凡庶拜藩部无不待以诚信即如从前平定凖噶尔时厄鲁特台吉舎楞曽将副都统唐喀禄戕害逃至俄罗斯地方后于土尔扈特投顺时舎楞即随同投进朕念其悔罪之心特加防宥仍封王爵赏给防牧地方居住可见朕抚绥方夏无不仁至义尽兹特赐尔珍珠手串一挂尔当只承防命计程于明年六七月内至京亲诣阙廷恳请以兾永承眷渥勉之钦哉特谕
　　御制安南阮恵进表悔罪投诚归顺既允其请诗以志
　　事【己酉】
　　除逆扶危师有名孱王仍自弃其城一臣振旅堪称智二将捐躯可惜贞【安南黎氏臣服本朝百数十年一旦为阮恵所侵逼除逆扶危在我之师原为有名无如黎维祁不能自振既为之复其土疆袭其封号乃见阮恵复来仍即弃国内投予去冬所云天厌其徳之説如左劵犹幸孙士毅始虽不即遵班师之防继尚振旅而还无损国威尚为深识大体惟】
　　【提督许世亨总兵张朝龙等临阵捐躯堪为轸惜然已优加爵赏亦足以偿其忠贞之志矣】声罪不难致我讨审防原可鉴其诚【阮恵复至黎城自知罪过重大屡次欵闗悔罪乞降孙士毅俱不允为代奏及福康安调任两粤阮恵慑其威名益加震詟再三吁恳并谕其国内如遇天朝人经过加意照料伴送进闗兹又遣其亲侄阮光显亲至福康安处赍表纳贡兾求降附据福康安奏称察看阮光显输服畏感情形溢于词色之表至表内详叙黎阮搆衅始末并无敢有抗拒官兵之心且其登覆缚送戕害提镇之人语意委婉尤为诚敬得体而表末复声明此时先令阮光显进京代躬瞻觐俟其国事稍定阬恵于明年八旬万夀之前即当亲身入觐阅其情词洵属出于至诚等语因思国家徳威逺播调兵声讨正复何难但彼既悔罪抒忱出于忠悃审度事防亦可曲为鍳宥正不必为其已甚因即开诚布公赐以勅谕恕其前愆牖其新机在天朝光明正大之心中外所当共喻也】明年诣阙亲输服乃可加封示宠荣【阮恵此次乞降可以舎其罪矣惟所称愿附藩封恪修职贡一节必待明年亲身诣阙方可锡以封号俾得长沐宠荣是以现在所进贡物概令给还亦必俟其明年亲身呈进方可収受此又国家体制所闗不容防易者耳】
　　防俞阮光平来朝躬祝
　　万夀之请
　　赐封光平为安南国王
　　安南国小目【臣】阮光平谨
　　奏为敬陈瞻
　　觐微忱仰干
　　天聴事【臣】钦奉
　　勅书宣谕不咎既往嘉与维新并以乾隆五十五年圣夀八旬祝
　　厘大典
　　赐【臣】进京瞻
　　觐以遂瞻云就日之私【臣】荘诵
　　纶音敬恭高捧
　　圣徳如
　　天鉴【臣】微诚不以伧荒遐隔将列之明堂故
　　颁下朝觐之礼【臣】诚诚忭无任感激钦惟
　　大皇帝陛下
　　徳迈羲炎
　　道隆轩昊五十余年太平
　　天子治隆福备旷古所无【臣】生长广南虽其地不与中华通而闽广海舶往来络绎窃尝稔闻中国文华声明之盛尤仰望
　　大皇帝仁义道徳之隆【臣】诚愿谱在寳书瞻就云日匪直以海不扬波为中国有
　　圣人之騐也前【臣】于亲侄阮光显欵闗代躬行礼时实曽
　　面嘱俟国事稍定入
　　觐京师盖【臣】一片真诚惟知敬
　　天命尊
　　天子循其职分之当然也伏惟
　　圣天子
</div>
    <div class="pagination">
<a href="八旬万寿盛典_page37.html">上一页</a><span>...</span><a href="八旬万寿盛典_page33.html">33</a><a href="八旬万寿盛典_page34.html">34</a><a href="八旬万寿盛典_page35.html">35</a><a href="八旬万寿盛典_page36.html">36</a><a href="八旬万寿盛典_page37.html">37</a><span class="current-page">38</span><a href="八旬万寿盛典_page39.html">39</a><a href="八旬万寿盛典_page40.html">40</a><a href="八旬万寿盛典_page41.html">41</a><a href="八旬万寿盛典_page42.html">42</a><a href="八旬万寿盛典_page43.html">43</a><span>...</span><a href="八旬万寿盛典_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
