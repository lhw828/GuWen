<!DOCTYPE html>
<html>
<head>
    <meta charset="UTF-8">
    <title>续通志 - 第 832 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 832 页/共 1359 页</h1>
    <div class="content">
　　△和斌

　　和斌字胜之濮州邓城人选隶散直为德顺军指挥使数扞敌被重创十余知军事刘兼济以兄平败没执送京师并逮其家斌慰安调护 
平冤既伸兼济获免家赖以全定州之役将曹偀丧所乘马斌辍骑与之且战且行与俱免狄青南征使部骑兵为前锋青驻宾州十日以怠寇 
既乃倍道兼行斌以兵疾于险利在速战即日度关遇贼归仁驿孙节死斌引骑血战绕出贼后遂败之擢文思副使权广西钤辖累岁徙泾原 
召对议者谓交州可取斌盛言有害无益愿戒边臣无妄动神宗叹美之进带御器械渭部饥帅王广渊命吏赈给斌择地营居养视有法所活 
以万数安南入寇复徙广西累迁皇城使昭州刺史抚水蛮罗世念犯宜州守将战死斌提步骑三千进讨方暑昼夜趣兵至怀远寨或曰柰何 
背龙江邪笑曰是所以生也因示弱骄之蛮果大至斌选将迎敌戒以遇之则走诱至平坂列八阵以待之张疑兵左右山上蛮登岭望见始大 
惊斌分骑翼其旁自被甲步出为众士先殊死战蛮大败世念率酋党四千八百内附遂以荣州团练使知宜州迁西上合门使知邕州以老请 
还除高阳关副总管厯永兴军路召拜龙神卫四厢都指挥至步军都虞候卒赠寍州防御使斌老于为将以恩信得边人心岭南珍一无所蓄 
边吏欲希功造事皆惮不敢发士大夫称之 【按宋史此下有斌子诜附传无迹足录今从删】

　　△刘仲武

　　刘仲武字子文秦州成纪人熙寍中试射殿庭异等补官数从军累转礼宾使为泾原将夏人谋犯天圣砦力战却之选皇城使熙河都监 
复湟川进东上合门使知河州吐蕃赵怀德朗阿克章众数万叛仲武相持数日潜遣二将领千骑扣其营戒曰彼出勿与战亟还伏兵道左二 
将还羌果追之遇伏大败斩首三千级复西寍州未几怀德等众皆降累进客省使荣州防御副使高永年西征仲武欲持重固垒永年易贼轻 
战遂大败仲武引咎自劾坐流岭南命未下与夏人战伤足朝廷闵之贷其罚以为西寍都护童贯招桥羌王子臧征普格收积石军邀仲武计 
事许以便宜普格果约降而索一子为质仲武即遣子锡往河桥亦成仲武帅师渡河挈与归贯掩其功仲武亦不自言徽宗遣使持钱至边访 
得仲武召对帝劳之曰高永年以不用卿言失律普格之降河南绥定卿力也子九人悉命以官锡阁门祗候仲武知西寍州徙渭州召为龙神 
卫都指挥使复出熙州秦州迁步军副都指挥使又以熙渭都统制摄之厯拜徐州观察使保静军承宣使泸川军节度使以老提举明道宫再 
起为熙州卒年七十三赠检校少保谥曰威肃子锜别有传

　　△曲珍

　　曲珍字君玉陇千人世为着姓宝元康定间夏人数入寇珍诸父纠集族党御之敌不敢犯于是曲氏以材武长雄边关珍尝与叔父出塞 
游猎猝遇夏人陷其围中驰击大呼众披靡得出顾叔不至复持短兵还决鬬遂俱脱秦凤都钤辖刘温润奇其材一日出宝剑令曰能射一钱 
于百步外者与之诸少年百发不能中珍后至一矢破之从温润城古渭与羌战先登陷陈为绥德城监押提孤军拒寇斩其大酋加合门祗候 
有功洮西迁内殿崇班郭逵赵卨南征为第一将进自右江抚按广原三州十二县降伪守已下百六十人老稚二万六千口是行也功最诸将 
迁西染院使得疾舆还京师神宗遣使临问复奖劳赐之弓剑鞍勒令有司蠲其乡徭赋擢鄜延钤辖进副总管从种谔攻金汤永平川斩二千 
级累迁客省使拜怀州防御使龙神卫四厢都指挥使徐禧城永乐珍以兵从版筑方兴羌数十骑济无定河觇役珍将追杀之禧不许谍言夏 
人聚兵甚急珍请禧还米脂而自居守明日果至禧复来珍白敌兵甚众公宜退处内栅檄诸将促战禧笑曰曲侯老将何怯邪夏兵且济珍欲 
乘其未集击之又不许及攻城急又劝禧曰城中井深泉啬士卒渴甚恐不能支宜乘兵气未衰溃围而出使人自求生禧又不听数日城陷珍 
缒而免子弟死者六人亦坐贬皇城使帝察其无罪谕使自赡养以图后效元佑初为环庆副总官夏人寇泾原珍捣虚驰三百里破之曲律山 
俘斩千八百人解其围进东上合门使忠州防御使卒年五十九珍善抚士卒得其死力虽不知书而忠朴好义本于天性

　　△刘閴

　　刘閴字静叔青州北海人以拳力为军校从延州军出塞遇敌矢贯左耳战不顾众服其勇从文彦博讨贝州次城下攀垒欲登贼以曲戟 
钩其甲閴裂之而坠议者欲穿地道入閴曰穴地积土贼且知之城濒河若昼囊土而夜投诸河宜无知者彦博以为然穴成閴持短兵先入众 
始从遂登陴引绳而上迟明师毕入贝州平功第一擢虎翼指挥累迁宣武神卫都指挥使昭州刺史辰州团练使韩绛宣抚陕西诏閴自河东 
为掎角至铁冶沟夏人大集众惧閴自殿后率锐骁搏战飞矢蔽体不为却敌解去为冀州驻泊总管河水涨堤防势急閴请郡守开青杨道口 
以杀水怒莫敢任其责閴躬往浚决水退冀人赖之以左金吾大将军致仕卒年八十五

　　△郭成

　　郭成字信之德顺中安堡人也从军得供奉官王师趋灵武成将泾原兵击破夏人于莽伊克隘至城下有羌乘白马驰突成跃马枭其首 
以献进秩四等朝廷筑平夏城置将戍之又环以五砦渭帅章楶问谁可守者皆曰非郭成不可遂使往夏人恚失地空国入争郭成自没烟峡 
连营百里飞石激火昼夜不息成与折可适议乘胜深入以万骑异道并进遂俘阿穆尔多卜二大酋捷闻进雄州防御使泾原钤辖徽宗诏诸 
军并力筑绥戎怀戎二堡成独当合流之役暴露雪中感疾卒帝悼之甚赙以金帛官其子壻成轻财好施名震西鄙帝手书郭成尽忠报国有 
功于民宜载祀典榜其庙曰仁勇云子浩绍兴中为西边大将至节度使

　　△贾嵓

　　贾嵓字民瞻开封人少时善骑射起家从戎神宗选材武以为内殿承制庆州荔原堡都监林广讨泸夷辟将前锋又为河东将败西夏兵 
于明堂川累功转庄宅副使迁路监绍圣中夏兵数万围麟州神堂砦甚急嵓以数百骑往援循屈野河行且五里据北拦坡岭上一矢殪百酋 
众骇溃哲宗嘉叹赐以袍带知皇城使威州刺史迁路钤辖嵓在兵间二十年有智略能拊御士卒所乡辄胜时以良将入对留擢龙神卫四厢 
都指挥使迁步军都虞候濠州团练使卒年五十二赠雄州防御使

　　△张整

　　张整字成伯亳州酇阳人初隶皇城司御龙籍补供事官为利文州都巡检使边夷岁钞内地吏习不与校至反遗之物整恶其贪暴无已 
密募死士俟其来掩击几尽有司劾生事神宗壮之不问调荆湖将领拓溪蛮地筑九城董兵镇守又破蛮于大田岁中三迁狤狑万众乘舟屯 
托口迫黔江城时守兵才五百人情大恐整伏其半于托口旁戒曰须吾旦度金斗崖举帜则噪而前及旦率其半缚艨艟建旗鼓泝流急趋贼 
望见大笑帜举伏发前后合击人人殊死鬬蛮腾跃投江中杀获不可胜计为广西钤辖坐杀降猺责监江州酒税复为泾原真定京东环庆钤 
辖整莅军严明哲宗擢为龙神卫四厢都指挥使管干马军司官至威州刺史卒

　　△张蕴

　　张蕴字积之开封将家子也从军为小校隶刘昌祚至灵州遇敌中矢拔镞复战以功赐金带从征安南次富良江诸将犹豫未进蕴褰裳 
先济众随之蛮遯走使巫被发登崖为厌胜蕴射之应弦而毙一军讙噪厯京西泾原将知绥德怀寍顺寍军等六城储粟至三十万斛将兵取 
宥州破夏人于大吴神流堆宥州监军引铁骑数千趋松林堡蕴谍知之顿兵长城岭以待戒诸部曰贼远来气盛少休必困困而击之必捷果 
以胜归夏人寇顺寍蕴置伏陿中俘斩数百十人获马械甚众累迁皇城使荣州刺史成州团练使通州防御使开德河阳马步军副总管卒年 
七十三赠感德军节度使谥曰荣毅

　　△王恩

　　王恩字泽之开封人以善射入羽林补供备库副使为河州巡检夏羌寇兰州恩搏战城下中两矢拔去复鬬意气弥厉迁泾原将尝整军 
出万惠岭士饥欲食恩倍道兼行众汹汹已而遇敌数万引兵先入壁井灶皆具诸将始服羌扣壁愿见恩单骑径出遥与语一夕羌引去哲宗 
召见留为神龙卫都指挥使迁马军都虞候契丹使来问泾原王骑将应曰然射三发皆中使叹息出为泾原副都总管并护秦渭延熙四路兵 
城西安筑临羌天都十余垒羌围平夏诸校欲出战恩曰贼倾国远寇难以争锋宜以谋制其敝彼野无所掠必携退而遇伏必败乃以万人设 
伏羌无所掠退师果大获徽宗立以卫州防御使徙熙河改知渭州括隐地二万三千顷分弓箭士耕屯为三十一部以省馈饷边臣献车战议 
恩曰古有之偏籍鹿角今人非所习缓急难用先自败耳迁马步军都指挥使殿前都指挥使武信军节度使属疾以检校司徙致仕卒年六十 
二赠开府仪同三司

　　△杨应询

　　杨应询字仲谋章惠皇后族孙也厯知信安保定军霸州塘泺之间地沮洳水潦易集居人浮板以济应询增堤防为长衢浚其旁以泄流 
民利赖之为河北沿边安抚使徽宗以归信容城两县弓手为契丹所惮欲增为千人或恐生事应询曰吾欲备他盗彼安能禁我卒增之知雄 
州朝廷多取西夏地契丹以姻娅为言遣使乞还不得拥兵并塞中外恫疑应询曰是特为虚声吓我耳愿治兵积粟示有备彼将闻风自戢复 
遣其相臣萧保先等来请诏应询逆于境应询固守前议寻兼高阳关路钤辖边人捕得北盗吕忏儿契丹谓略执平民有诏使纵释应询言吾 
知执盗耳因其求而遂与之是示以怯也不与以违诏贬秩再迁洋州观察使入提举万寿观复为定州真定大名副都总管卒赠昭化军节度 
使谥曰康理

　　△赵隆

　　赵隆字子渐秦州成纪人以勇敢应募从王韶取熙河大将姚麟出战被重创谓曰吾渴欲死得水尚可活时已暮有泉近贼营隆独身潜 
往渍衣泉中贼觉隆且鬬且行得归持衣绞水以饮麟麟乃苏又从李宪破西市师讨果庄外河诸羌皆以兵应之隆率众先至斧其桥果庄失 
援乃成擒为泾原将战平夏川功最多崇寍中钤辖熙河兵将前军出邈川预复鄯廓夏人寇泾原诏师至铁山隆先登士殊死战夏人解去召 
</div>
    <div class="pagination">
<a href="续通志_page831.html">上一页</a><span>...</span><a href="续通志_page827.html">827</a><a href="续通志_page828.html">828</a><a href="续通志_page829.html">829</a><a href="续通志_page830.html">830</a><a href="续通志_page831.html">831</a><span class="current-page">832</span><a href="续通志_page833.html">833</a><a href="续通志_page834.html">834</a><a href="续通志_page835.html">835</a><a href="续通志_page836.html">836</a><a href="续通志_page837.html">837</a><span>...</span><a href="续通志_page833.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
