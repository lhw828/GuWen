<!DOCTYPE html>
<html>
<head>
    <meta charset="UTF-8">
    <title>续通志 - 第 43 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 43 页/共 1359 页</h1>
    <div class="content">死石隰州言河西蕃部四十五族内附二月西凉府潘罗支集六谷蕃部合击李继迁败之继迁死罗支使来献捷三月威虏军守将破辽人于 
长城口柳谷川蕃部入寇麟府击败之己亥皇太后崩夏四月丙辰蠲澧州石门县租二岁丁卯以降暑休北边役兵五月甲申赐邢州民租之 
半六月洪德砦言继迁部将都尾等率属归附镇戎军言败戎人于石门川庚午洪德砦言蕃部罗泥天王本族诸首领各率属归附赵保忠卒 
秋七月癸未班用兵诛赏格丙戌李沆薨庚寅以翰林学士毕士安为吏部侍郎参知政事八月泾原部署击万子军主族帐败之己丑以毕士 
安寇准并平章事宣徽南院使王继英为枢密使同知枢密院事冯拯陈尧叟并佥署枢密院事丙子以保平军节度石保吉为武寍军节度同 
平章事九月癸未罢北面赍御剑内臣以剑属主将丁酉诏宰相议亲征辽人闰月乙卯诏河北吏民杀辽人者所至援之仍颁赏格癸酉沙台 
北平砦威虏军合击辽人破之乙亥以参知政事王钦若判天雄军府兼督部署辽军将达兰攻威虏顺安军三路都部署击败之又攻北平砦 
及保州复为州砦兵所败达兰与辽国主及其母并众攻定州丙子以天雄军都部署周莹为驾前贝冀路都部署侍卫马军都指挥使葛霸为 
驾前邢洺路都部署己卯高继祖败辽人于岢岚军冬十月癸未麟府路率部兵入朔州破大狼水砦乙未诏王超等兵赴行在丁酉诏魏能张 
凝田敏屯定州癸卯以厮铎督为朔方军节度灵州西面巡检西凉府六谷大首领保莫州威虏岢岚军及北平砦击辽兵皆败之辽主遣使请 
和命合门祗候曹利用往答之丁未以雍王元份为东京留守十一月乙卯辽人攻瀛州知府李延渥败之已未又逼冀州知州王屿败之甲子 
猎于近郊丙寅遣使安集河北流民戊辰以山南东道节度同平章事李继隆为驾前东面排阵使武寍军节度同平章事石保吉为驾前西面 
排阵使庚午车驾北巡癸酉驻跸韦城甲戌寒甚左右进貂帽毳裘却之曰臣下皆苦寒朕安用此哉辽兵至澶州北直犯前军达兰殪于阵丙 
子帝次澶州渡河如北砦御城北楼召诸将抚慰戊寅曹利用还十二月庚辰朔日有食之辽遣使者来讲和辛巳遣使安抚河北京东壬午如 
城南临河亭癸未如北砦又幸李继隆营诏谕两京以将班师甲申辽遣使来献御衣食物乙酉御行营南楼观河遂宴从官及辽国使丙戌遣 
使抚谕怀孟泽路郑滑等州放强壮归农遣监西京左藏库李继昌使辽师定和议戒诸将勿出兵邀其归路丁亥遣使安集河北流民瘗暴骸 
以合门祗候曹利用为东上合门使忠州刺史戊子如北砦劳军召李继隆石保吉宴射于行宫西亭壬辰赦河北诸州死罪以下民经蹂践者 
给复二年录死事者子孙癸巳以参知政事王旦权东京留守甲午车驾发澶州乙未辽遣使者以誓书来丁酉辽兵卒出塞戊戌至自澶州辛 
丑录辽人誓书颁河北河东诸州癸丑遣使抚问河北东西路官吏将卒访察功状甲辰改威虏诸军名戊申诏恤河北伤残
　　二年春正月庚戌朔以与辽人讲和大赦非故鬬杀放火强盗伪造符印犯赃官典十恶至死者悉除之壬子放河北诸州强壮归农仍市 
耕牛给之癸丑罢诸路行营合正定两路都部署为一乙卯罢北面部署钤辖都监使臣振河北饥遣使如德清军收瘗战没遗骸致祭罢江淮 
荆浙增榷酤钱甲子振河南饥戊辰以天平军节度使王超为崇信军节度使省河北戍兵十之五缘边三之一所在量军储馈给勿调民飞挽 
二月癸未李继隆卒甲午诏缘边得辽人马牛悉纵还之没蕃汉口归业者给资粮弛边民铁禁环州言羌人入寇击走之癸卯遣太子中允孙 
仅等使于辽国三月庚申禁边民入外境掠夺夏四月己亥葺河北城池癸卯以冯拯为参知政事甲辰以寍国军留后吴元扆为武胜军节度 
西羌寇环州击败之五月癸酉诏天下榷利勿增羡为额六月丁卯诏劝学辛卯以赵德明归欵谕河西诸蕃各守疆界秋七月甲子诏复贤良 
方正能直言极谏等六科八月戊寅雍王元份薨丙戌有司上新定权衡法九月丁未以向敏中为鄜延路都部署辛未命近臣虑开封府系囚 
壬辰诏荆湖溪峒民为蛮人所掠而归者勿限年月给还旧产冬十月乙酉毕士安薨丙戌遣职方郎中韩国华等使于契丹十一月丁巳祀天 
地于圜丘大赦癸亥寇准加中书侍郎兼工部尚书进封彭城王元偓为寍王安定王元偁为舒王曹国公元俨进封广陵王安定公惟吉加同 
平章事癸酉辽遣使来贺承天节十二月癸未以高琼为忠武军节度使葛霸为昭德军节度使辽遣使来贺明年正旦
　　三年春正月丁卯诏缘边归业民给复三年辛未置常平仓二月甲申以宋州为应天府戊戌寇准罢为刑部尚书以左丞参知政事王旦 
为工部尚书平章事己亥以王钦若陈尧叟并知枢密院事翰林学士赵安仁参知政事枢密都承旨韩崇训马知节并佥署枢密院事三月辛 
亥免随州光化民所贷粮夏四月丙子如开宝寺遂至御龙直班院观教阅弓刀又如左骐骥院还至崇文院观图籍乙酉置河北缘边安抚使 
副都监于雄州壬辰命使巡抚益利梓夔福建诸路决狱及犒设将吏父老己亥遣使巡抚江浙路五月壬寅日当食不亏渭川妙娥族三千余 
帐内附六月丙申遣使振应天府水灾及瘗溺死者秋七月壬寅减鄜延戍兵庚戌以谓州镇戎军收获蕃部牛给内地耕民九月乙丑放西州 
约质人夏州赵德明奉表归欵冬十月庚午以赵德明为定难军节度兼侍中封西平王十二月乙酉狩于近郊
　　四年春正月甲辰以陈尧叟为东京留守乙巳以丁谓为随驾三司使己未车驾发京师庚申次中牟县除逋负释系囚赐父老衣币凡所 
过如之二月己巳如西京遣使祭周六庙庚寅诏河南府置五代汉高祖庙辛卯车驾发西京甲午次郑州遣使祀中岳及周嵩懿二陵三月己 
亥至自西京癸丑赵德明遣使来谢廪给因贡駞马丁巳诏天下收瘗遗骸致祭夏四月辛巳皇后郭氏崩五月丙申朔日有食之闰月戊辰减 
剑陇等三十九州岛军岁贡物夔贺等二十七州军悉罢之秋七月甲戌宜州军校陈进杀知州刘永规等刦判官卢成均为首诏合门使曹利用 
等讨之辛巳以黎龙廷为静海军节度交址郡王赐名至忠八月辛亥赐文宣王四十六世孙圣佑同学究出身丁谓上景德会计录九月壬申 
赐畿县圣惠方冬十月甲午朔日当食不见曹利用擒卢成均于象州斩陈进乙巳考试进士新格甲寅诏宜柳象州怀远军死罪以下非十恶 
谋故鬬杀官吏犯枉法赃者并原之广南东西路杂犯死罪以下递减一等胁从受署者勿理蠲宜柳象州怀远军丁钱及夏秋租桂昭州秋租 
是岁大有年
　　大中祥符元年春正月乙丑天书见于左承天门帝及羣臣拜迎于朝元殿丁卯紫云见戊辰大赦改元文武官加恩有差赐京师酺幽州 
旱求市麦种夏州饥请易粟并许之戊寅蠲畿内所贷粮己卯诏以天书之应申儆在位二月壬辰御干元门观酺赐父老千五百人衣服茶彩 
丁酉分遣中使锡边臣宴三月甲戌兖州父老一千二百人诣阙请封禅丁卯兖州并诸路进士等八百四十人诣阙请封禅壬午文武官兵民 
蛮夷耆老僧道二万四千三百七十余人诣阙请封禅自是表凡五上夏四月甲午诏以十月有事于泰山遣官告天地宗庙岳渎诸祠乙未以 
知枢密院事王钦若参知政事赵安仁为泰山封禅经度制置使丙申以王旦为封禅大礼使冯拯陈尧叟分掌礼仪使丙午作昭应宫曹济州 
广济军耆老二千二百人诣阙请临幸五月壬戌王钦若言泰山醴泉出锡山苍龙见丙子诏瘗汴蔡广济河流尸暴骸仍致祭癸未置天书仪 
卫使副扶持使都监夹侍凡有大礼即命之甲申放后宫一百二十人六月乙未天书再见于泰山醴泉北壬寅迎泰山天书于含芳园五色云 
见庚戌曲赦兖州囚罪辛亥羣臣上尊号曰崇文广武仪天尊道宝应章感圣明仁孝皇帝秋七月丙寅罢诸州所贡物非土地所宜者八月己 
丑上太祖太宗尊谥庚寅诏东封道路军马母犯民稼开封府毋治道役民乙巳黔州磨嵯洛浦蛮首领龚行满等率族二千三百人内附己酉 
王钦若献芝草八千余本九月戊午令有司勿奏大辟案岳州进三脊茅庚申以向敏中权东京留守甲子奉天书告太庙悉陈诸州所上芝草 
嘉禾瑞木于仗内乙亥如潜龙园宴射己卯以马知节为行营都部署庚辰赵安仁献五色金玉丹紫芝八千七百余本乙酉亲习封禅仪于崇 
德殿冬十月庚寅以巡幸置考制度使副凡巡幸则命之是夕五星顺行同色辛卯车驾发京师扶侍使奉天书先道戊戌许郓齐等州长吏赴 
泰山陪位辛丑驻跸郓州神光起昊天玉册上丁未法驾入干符县奉高宫戊申王钦若等献泰山芝草三万八千余本己酉五色云起岳顶辛 
亥享昊天上帝于圜台陈天书于左以太祖太宗配命羣臣享五方帝诸神于山下傅呼万岁振动山谷壬子禅社首如封祀仪紫气下覆黄光 
如星绕天书匣纵四方所献珍禽奇兽还奉高宫日重轮五色云见作会真宫癸丑御朝觐坛之寿昌殿受羣臣朝贺大赦天下常赦所不原者 
咸赦除之文武官并进秩赐致仕官本品全奉一季两浙钱氏泉州陈氏近亲蜀孟氏湖南马氏荆南高氏广南河东刘氏子孙未食禄者听叙 
用赐天下酺三日泰山七里内禁樵采大宴穆清殿又宴近臣泰山父老于殿门赐父老时服茶帛十一月戊午如曲阜县拜文宣王庙辛酉赐 
诸蕃使袍笏丁丑帝至自泰山奉天书还宫壬午诏以正月三日为天庆节甲申命王旦奉上太祖太宗谥册亲享太庙乙酉大宴含光殿十二 
月辛卯御干元殿受尊号辛丑王旦加中书侍郎兼刑部尚书楚王元佐加太傅寍王元偓为护国军节度使舒王元偁为平江镇江军节度使 
并兼侍中广陵王元俨进封荣王安定公惟吉为威德军节度使余进秩有差癸卯如上清宫景德开宝寺诏天下宫观陵庙名在地志功及生 
民者并加崇饰辽国遣使来贺是岁西凉府甘州三佛齐大食国西南蕃等来贺封禅诸路言岁稔米斗七八钱
　　二年春正月癸亥以封禅庆成赐宗室辅臣袭衣金带器币乙酉以陕西饥遣使巡抚二月壬辰诏立曲阜县孔子庙学舍甲辰蠲同华州 
民租戊申遣使祠太乙祀玄冥癸丑禁毁金宝塑浮屠像甲寅以丁谓为三司使三月丙辰日当食不见辛未赐京城酺夏四月己亥以丁谓为 
修昭应宫使丁未振陕西民饥六月甲午如昭应宫赐修宫使器币罢邕宜州岁贡药箭秋七月辛未以昭应宫为玉清昭应宫乙亥蠲京东徐 
济七州水灾田租九月戊午赐秦州被水民粟壬戌合镇定部署为一甲子命工部侍郎冯拯使于辽乙丑如潜龙园宴射丁丑振凤州水灾冬 
十月甲午诏天下置天庆观十二月辛丑丁谓上封禅朝觐祥瑞图刘承珪上天书仪仗图
　　三年春二月癸巳交州黎至忠卒大校李公蕴自称留后甲寅冬官正韩显符上新造铜候仪戊辰降东京畿内囚罪三月壬辰以李仲蕴 
为静海军节度使封交址郡王夏六月庚戌边臣言辽使来告籴诏雄州籴粟二万石振之河中府父老千余人请祀后土不许丙辰颁天下释 
奠先圣庙仪并祭器图秋七月丙申温仲舒卒辛丑文武官将校等三上表请祠汾阴后土八月丁未诏明年春有事于汾阴戊申以陈尧叟为 
祀汾阴经度制置使己酉王旦为祀汾阴大礼使王钦若为礼仪使庚戌诏汾阴路禁弋猎不得侵占民田如东封之制辛酉给还郓州民牧马 
军地甲子罢江淮和籴降所在囚罪丁卯羣臣五表上尊号不许乙亥河中府父老千七百人来迎帝劳问之赐以缗帛九月华州言父老二千 
余人请幸西岳冬十月辛亥辽遣使者来河中民言获灵宝真文庚申丁谓等上大中祥符封禅记十一月己亥如太乙宫陕州黄河清十二月 
陕州黄河再清庚戌集贤校理晏殊献河清颂辛酉谒玉清昭应宫
　　四年春正月辛巳诏执事汾阴懈怠者罪勿原乙酉习祀后土仪丙申诏以六月六日天书再降日为天贶节丁酉奉天书发京师庚子次 
泛水陈尧叟献白鹿二月戊申华州献芝草东京狱空壬子遣近臣祠西岳癸丑次河中府丁巳黄云随天书辇次宝鼎县奉祇宫戊午登后圃 
延庆亭己未潘泉涌有光如烛辛酉祀后土地祇是夜月重轮还奉祇宫紫气四塞如开元寺作大寍宫大赦天下常赦不原者咸赦除之文武 
官并迁秩赐天下酺三日大宴羣臣于穆清殿赐父老酒食衣币作汾阴配飨铭河渎四海赞乙丑观酺加号西岳壬申宴虢州父老于湖城行 
宫三月甲戌次陕州召草泽魏野辞疾不至乙亥赐运船卒时服己卯次西京庚辰罢河北缘边工役己丑御五凤楼观酺甲午发西京夏四月 
甲辰朔驾至自汾阴丙辰大宴含光殿己未饯种放归终南甲子王旦加右仆射元佐为大尉元偓进封相王丁卯许国公吕蒙正薨五月己未 
加上五岳帝号作奉神述丁酉虑囚降死罪以下秋七月壬申除闽浙荆湖广南岁丁钱己丑诏先蠲滨棣州水灾田租十之三今所输七分更 
除其半除畬田租庚戌曲宴诸王宰相癸丑赐青州孤老惸独民帛丁巳诏文武官有言刑政得失边防机事者并赐对乙丑刻御制大中祥符 
颂于大承天祥符门九月丁丑泾原钤辖曹玮言笼竿川熟户蕃部以闲田输官请于要害地募兵以居许之戊子如太乙宫祈晴辛卯以向敏 
中等为五岳奉册使癸巳御干元殿发五岳册丁巳定江淮盐酒价
　　五年春二月丙寅诏官吏安抚滨棣州被水民三月庚戌王旦等并加特进功臣丁未免滨棣民物入城市者税一年夏四月戊申以向敏 
中为平章事壬子除通泰楚州盐亭户籍负丁额课盐五月丁亥免棣州民租十之三六月癸亥赐邵武军被水者钱粟秋八月丙申朔日有食 
之戊戌张齐贤以司空致仕己未作五岳观九月戊子以王钦若陈尧叟并为枢密使同平章事丁谓为户部侍郎参知政事冬十月戊午帝于 
延恩殿道场亲赡九天司命天尊降己未大赦赐致仕官全俸闰月己巳上圣祖尊号辛未告谢太庙壬申立先天降圣节乙亥诏上圣祖母懿 
号加太庙六室尊谥丙子羣臣上尊号曰崇文广武感天尊道应真佑德上圣钦明仁孝皇帝戊寅建景灵宫太极观于寿邱辛巳建安军铸圣 
像龙见云中戊子御制配享乐章并二舞名文曰发祥流庆武曰降真观德十一月丙申亲祀玉皇于朝元殿甲辰加王旦门下侍郎向敏中中 
书侍郎楚王元佐太师相王元偓太傅舒王元偁太保文武官加恩有差置玉清昭应宫使以王旦为之丁未作汴水发愿文乙卯罢献珍禽异 
兽十二月甲子置景福殿使戊辰作景灵宫己卯知天雄军寇准奏狱空乙酉振泗州饥丙戌诏天庆等节日民犯罪情轻者释之丁亥立德妃 
刘氏为皇后
　　六年春正月癸巳朔上御朝元殿受朝司天监言五星同色戊申禁内臣出使预民政己酉赐京师酺五日二月乙卯建安军铸玉皇圣祖 
太祖太宗尊像成以丁谓为迎奉使夏五月丙午诏圣像所经降囚罪流以下释之乙卯谒圣像奉安于玉清宫丁巳遣使奉告诸陵六月丁卯 
寿州献紫茎金芝秋七月癸巳上清宫道场获龙于香合中癸卯诏天下勿税农器己酉亳州官吏父老三千三百人诣阙请谒太清宫八月庚 
申诏于来春亲诣亳州太清宫辛酉以丁谓为奉祀经度制置使丙寅禁太清宫五里内樵采庚午加号太上老君混元上德皇帝置礼仪院冬 
十月甲子亳州太清宫枯桧再生真源县菽麦再实癸酉谒玉清昭应宫十一月甲寅判亳州丁谓献芝草三万七千本十二月戊午朔日有食 
</div>
    <div class="pagination">
<a href="续通志_page42.html">上一页</a><span>...</span><a href="续通志_page38.html">38</a><a href="续通志_page39.html">39</a><a href="续通志_page40.html">40</a><a href="续通志_page41.html">41</a><a href="续通志_page42.html">42</a><span class="current-page">43</span><a href="续通志_page44.html">44</a><a href="续通志_page45.html">45</a><a href="续通志_page46.html">46</a><a href="续通志_page47.html">47</a><a href="续通志_page48.html">48</a><span>...</span><a href="续通志_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
