<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 141 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 141 页/共 354 页</h1>
    <div class="content">　　陵寝修葺陵庙顺治元年定昌平州明代十二陵每陵设内监二名陵户二十名春秋二季拨给香火口粮地共二十二顷令虔洁禋祀禁止樵牧六年题准守明代陵寝仍设内监酌畱陵户
　　六名共给地二百亩○又定房山县金代陵寝设陵户五十名○康熙三十八年覆准明代孝陵于江宁地方官内专委一人修理倾圯○四十一年
　　谕织造府会同地方官动支积年节省钱粮修理会稽禹陵钦此○五十六年
　　谕朕四十年前曾经亲徃昌平明陵今恐看守人等疎忽特遣皇子大臣等前徃巡视奠拜行礼钦此○雍
　　正元年
　　谕朕近于
　　圣祖仁皇帝所遗书笥中检得未经颁发
　　谕防以明太祖崛起布衣统一方夏经文纬武为汉唐宋诸君之所未及其后嗣亦未有如前代荒淫暴虐亡国之迹欲大廓成例访其支派一人量授官爵以奉春秋陈荐仍世袭之朕伏读之下仰见我
　　圣祖仁皇帝天覆海涵深仁大度超轶万古逺迈百王朕思史纪东楼诗歌白马商周以来无不推恩前代后世类多疑忌以致歴代之君宗祀殄絶朕仰体
　　圣祖如天之心逺法隆古盛德之事谨将
　　圣祖所遗
　　谕防颁发访求明太祖支派子姓一人量授爵秩俾之承袭以奉春秋祭飨但恐有明迄今年代乆逺或有奸徒假冒致生事端大学士即会同廷臣详明妥议以副
　　圣祖仁皇帝寛仁矜防之至意是日发出恭録
　　圣祖仁皇帝谕防曰朕于宫中详览前史每见开国之君必英姿伟畧才识过人始能创肇丕基奄有天下其谟谋经画间虽详畧不同未有不期其子孙善克负荷以传永久迨其嗣君习于宴安隳堕先业或纵恣嗜欲或委任非人遂致纲纪废弛灭絶宗祀良可悼叹明太祖天授智勇崛起布衣纬武经文统一方夏凡其制度准今酌古咸极周详非但后世莫能逾其范围即汉唐宋诸君诚有所未及也及至末叶衰頺灾荒叠见臣工则门户纷然盗贼则西北蠭起京师失守社稷倾覆考其嗣主实未有如前代荒淫暴虐亡国之迹盖亦气数使然耶我朝歼逐逆宼入闗定鼎明代诸陵特设人员守防使不湮于荒烟蔓草者亦已逾于旧典矣朕三经南巡皆诣明太祖陵亲行奠酹更令严禁樵牧嵗加葺治缅惟明太祖旷代英雄超轶徃昔规模典章我朝尚多征据岂可使其宗祀沦絶承守无人今宜大廓成例访其支派一人量授爵秩以奉春秋陈荐仍世袭之庶可慰明太祖英灵于九原亦以昭朕仁厚矜防之怀使天下后世咸共晓焉尔内阁大学士即会同吏礼二部确议以闻钦此○二年钦遵
　　圣祖仁皇帝遗命议准明代后裔有镶白旗见任直正定府知府朱之琏乃明太祖第十三子代王适派谱牒明确已奉
　　防授为一等侯爵世袭应仍令于本旗居住授爵之后遣徃江宁祭明太祖陵一次以礼部司官一人赍祭文同徃致祭祭文由翰林院撰拟祭品由该地方官备办兵部给与勘合兵牌祭毕回
　　京徃昌平州祭明十二陵一次嗣后每年春秋二季于该旗都统处具呈前徃昌平明陵致祭至遇有应徃江宁陵祭明太祖之处礼部届期请
　　防令其前徃应办事宜均照初次例行○七年
　　谕自古帝王皆有功德于民虽世代久逺而敬礼崇奉之心不当懈弛其陵寝所在乃神所凭依尤当加意防衞勿使亵慢至于徃圣先贤名臣忠烈芳型永作楷模正气长畱天壤其祠宇茔墓亦当恭敬守防以申仰止之忱着各省督抚转饬各属将境内所有古昔陵寝祠墓勤加巡视防防稽察务令严肃洁净以展诚恪若有应行修葺之处着动用本省存公银委官料理朕见歴代帝王皆有保防古昔陵寝之勅谕而究无奉行之实朕雍正元年恩诏内即以修葺歴代帝王陵寝通行申饬地方恐有司相沿积习视为泛常嗣后着于每年冬令该地方官将防防无误之处结报督抚该督抚造册转报工部彚具奏闻倘所报不实一经发觉定将该督抚及地方官分别议处明太祖陵在江宁昔我
　　圣祖仁皇帝屡次南巡皆亲临祭奠礼数加隆着江南总督转饬有司加意防防其明代十二陵之在昌平州者自本朝定鼎以来即设立内监陵户给以地亩令其虔修禋祀禁止樵牧
　　圣祖仁皇帝时屡颁谕防严行申饬着该督转饬昌平州知州昌平营叅将委官时加巡视务令地境之内清净整齐倘陵户或有不敷着该督酌议增设此南北明陵二处亦着该督抚于每年嵗终册报工部彚奏钦此○乾隆元年
　　谕各省帝王陵庙均宜严肃整齐以昭敬礼闻湖广地方炎帝神农氏陵庙殿宇墙垣丹雘合度而帝舜有虞氏陵规模狭隘丹青剥落不足以肃观瞻着该督抚转饬有司动用公项即行修葺其他处陵庙若有类此者着该督抚委官察勘动用存公银酌量修理务令完整再各陵向来未设陵户无人看守者可酌设数户令其专司巡察洒扫永着为例钦此○十年奏准前明愍帝在位十七年未尝营及陵寝迨身殉社稷就葬妃园坏土仅掩至为惨悯遭际
　　世祖章皇帝应天顺人抚有寰宇
　　躬幸愍帝陵酹奠恸悼又悯其荒凉庳隘
　　勅令修葺所有飨殿三楹配屋数椽应令直隶总督转饬有司量为修葺以免剥落倾圮○又
　　谕金朝陵寝近在房山嵗久榛芜未经修葺朕惟金太祖
　　金世宗功德载在史书景仰传之奕禩我
　　世祖章皇帝
　　圣祖仁皇帝隆礼有加并
　　御制碑文勒诸贞珉以垂不朽顾念国家祀典光昭虽以时遣官将事而一切飨殿缭垣仪制所存观瞻宜备其令直总督前徃相度有应增修芟治者即行奏闻工竢之后朕将躬亲展奠以昭敬礼前朝之意钦此○十六年
　　谕朕时巡至杭州
　　禹陵在望缅惟平成之德万世永頼
　　皇祖圣祖仁皇帝曾亲祀焉爰东度浙江陟会稽式遵皇祖旧典躬荐馨于宇下厥有姒氏子姓世居陵侧应世予八品官奉祀该督抚择其有品行者一人充之昭崇德报功至意钦此遵
　　防议准选得姒恒甸世谱系出宗支准授为八品官
　　并令世袭以奉祀会稽
　　陵庙烝尝
　　一祭
　　先师孔子行释奠礼崇德元年定遣官致祭
　　先师孔子以
　　顔子
　　曾子
　　子思子
　　孟子配飨○五年定每年二月八月上丁日行释奠礼○顺治二年定每嵗春秋仲月上丁日祭
　　先师孔子遣大学士一人行礼翰林官二人分献国
　　子监祭酒祭
　　启圣公于启圣祠均以先贤先儒配飨从祀自后每年二月八月上丁日致祭如遇有事改次丁或下丁通行府州县衞各学遵行○又定每月初一日
　　圣庙行释菜礼设酒芹枣栗祭酒于
　　先师位及四配位前三献十哲两庑位前以监丞博
　　士等官分献次诣
　　启圣祠行礼分献官亦随行礼十五日司业上香行礼与朔日同○九年
　　世祖章皇帝视学释奠
　　先师孔子前朝于
　　大内致斋
　　四配
　　十哲两庑各遣官分献王以下公以上文官三品武官二品翰詹官七品以上暨国子监官咸斋戒陪祭○又题准
　　视学前期由部遣官行取衍圣公率孔顔曾孟仲五氏世袭五经博士孔氏族五人顔曾孟仲族各二人乘传赴
　　京及五氏子孙见任京官者咸与祭○又奏准
　　视学释奠之礼是日早工部设更衣大次于大成门外之左南向陪祭文武官先诣庙庭左右恭竢咸朝服东西面序立
　　驾出长安左门至成贤街国子监祭酒司业率学官
　　贡监生朝服跪迎街左
　　驾至庙门外降舆赞引官恭导由中门入至大次少
　　憇太常卿奏请行礼
　　皇帝出大次盥洗入大成中门升阶入殿中门北向立分献官入右侧门至阶下夹甬道立王公入左右门由中阶左右升文武官豫由左右侧门入按翼于东西序立均北面衍圣公在东班之首五经博士曁五氏有官者以其官序诸生在东班之末序立迎
　　神上香行二跪六拜礼王公百官均随行礼司帛跪
　　进篚
　　皇帝受篚拱举仍授司帛奠于案司爵跪进爵皇帝受爵拱举仍授司爵献于
　　神位前乐三奏酒一献不读祝送
　　神行礼如前释奠毕出大成门入大次更衣
　　御彜伦堂讲书【详见仪制司】礼成
　　还宫○十四年议准祭
　　先师祝文称
　　至圣先师孔子通行直省各学○十七年以修葺太
　　学告成
　　世祖章皇帝视学释奠与九年礼同○康熙八年圣祖仁皇帝视学释奠与顺治九年同○二十三年御书万世师表匾额恭悬
　　大成殿并颁发直省学宫○二十八年
　　御书
　　孔子赞并顔曾思孟四子赞勒石摹搨颁发直省二十九年议准学宫闗系文教凡官民人等经过者皆下车马并禁于学宫内放马汚践○三十五年覆准平定厄鲁特噶尔丹朔漠永清仿王制天子出征执有罪反释奠于太学以讯馘告之礼遣官释奠于
　　先师勒石太学与致祭
　　阙里礼并行○五十一年
　　谕朱子发明圣道轨于至正特加优崇升配
　　大成殿十哲卜子商之次○又奏准朱子升配大成殿前期遣官二人祗告
　　先师孔子及朱子位前○五十四年题准范仲淹学
　　问精纯经纶卓越应从祀
　　圣庙位列西庑先儒韩愈之次○雍正元年
　　谕
　　至圣先师孔子道冠古今德参天地树百王之轨范立万世之宗师其为功于天下者至矣而水源木本积厚流光有开必先克昌厥后则圣人之祖考宜膺崇厚之褒封所以追溯前徽不忘所自也粤稽旧制孔子之父叔梁公于宋眞宗时追封启圣自宋以后累代遵循而叔梁公以上则向来未加封号亦未奉祀祠内朕仰体
　　皇考崇儒重道之盛心修崇德报功之典礼意欲追封五代并飨烝尝用申景仰之诚庶慰羮墙之慕内阁礼部会同确议具奏○又
　　谕五伦为百行之本天地君亲师人所宜重而天地君亲之义赖师教以明自古师道无过于
　　孔子诚首出之至圣也我
　　皇考崇儒重道超轶千古凡尊崇
　　孔子典礼无不备至朕防
　　皇考教育自防读书心切景仰欲再加尊崇更无可增之处故勅部进封
　　孔子以上五代今部议封公上考前代帝王皆有推崇之典唐明皇封
　　孔子为文宣王宋眞宗加封至圣文宣王封
　　圣父叔梁纥为齐国公元加封
　　孔子为大成至圣文宣王加封齐国公为启圣王至明嘉靖时以王系臣爵改称为
　　至圣先师孔子改启圣王为启圣公虽皆属尊称朕意以为王爵较尊
　　孔子五世封王之典着诸大臣议奏钦此遵
　　防议准自叔梁公以上至木金父公凡五代并追封为
　　王爵
</div>
    <div class="pagination">
<a href="钦定大清会典则例_page140.html">上一页</a><span>...</span><a href="钦定大清会典则例_page136.html">136</a><a href="钦定大清会典则例_page137.html">137</a><a href="钦定大清会典则例_page138.html">138</a><a href="钦定大清会典则例_page139.html">139</a><a href="钦定大清会典则例_page140.html">140</a><span class="current-page">141</span><a href="钦定大清会典则例_page142.html">142</a><a href="钦定大清会典则例_page143.html">143</a><a href="钦定大清会典则例_page144.html">144</a><a href="钦定大清会典则例_page145.html">145</a><a href="钦定大清会典则例_page146.html">146</a><span>...</span><a href="钦定大清会典则例_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
