<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 966 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 966 页/共 1125 页</h1>
    <div class="content">      
制官一员在内守宿，诸班直宿卫亲兵并听节制「并听节制」四字原脱，据《要录》卷一一九补。。
四年以下文字乃《元史》卷八九《百官志》五之文，错简在此。。，以控鹤六百三十人归中宫位下。泰定四年，复立司秩，仍正四品。达鲁花赤二员，佩三珠；虎符都指挥使二员，佩三珠；虎符副指挥使二员，佩双珠；虎符知事一员，提控案牍一员，令史四人，译史通事各一人，奏差二人，其属〔附见〕。

百户所

仪从库
 职官 宋会要辑稿 职官三二 〔马步军殿前司〕 
      
〔马步军殿前司〕


【宋会要】


      
马步军殿前司。淳熙二年正月二十九日，诏三衙管军人依旧堂除。

十一月十五日，殿前司副都指挥使王友直言：「本司使臣张政陈乞磨勘，吏部更不牒会本司，径自追当行人，又牒大理寺追人赴寺。乞令吏部将不圆去处牒会本司，从实回报，免行发遣。日后如有似此事件，亦乞依此施行。」从之。

十二月二十五日，庆寿赦，武臣曾任三衙及都统制、历事太上皇帝之人转一官。内年七十以上人转两官，碍止法人依条回授，令州县长吏致礼存问。

五年九月十日，诏临安府转运司：「自今后殿前司买到军器、军须物料、木弓弩等，照应户部免税公据许买数目，即便放行。」从殿帅王友直请也。

六年正月十七日，殿前副都指挥使郭棣郭棣：「棣」字原缺。按《宋史全文》卷二六下，此时殿前副都指挥使为郭棣，据补。《永乐大典》避明成祖讳，故缺「棣」字。本卷凡「郭」字下作缺字者并同。言：「四川西兵、诸州寄招并额外 用等五千二百余人，可以训练逐色武艺。所有合用衣甲军器什物，欲于殿前司衙后置殿前司都作院一所，追集诸军见用人匠打造。其诸军合造军器，亦乞并入都作院制造。」从之。

十八日，步军司言：「诸军应管衣甲器械军须什物，合补造阙少之数。缘军器人匠系队牌上籍定入队，准备带甲及辎重火头，有碍新降指挥，未敢差拨入作。乞降旨，候年终别换队牌，许重行团结工匠，于步军司创立都作院，令五军工匠

      
日逐趁赴入作。」从之。既而十四年九月，步帅梁师雄言：「桩办军器，别无阙少，所创立都作院，欲将都字除落，仍旧止作本司作院，应副日后续有阙用军器，随宜置造使用。」从之。
九月五日，户部言：「通仕郎刘三杰乞换(贰)[武]资，已与换成忠郎，差殿前司训练官。缘本人系创乞从军人，未有许支请给则例。」诏为系文资换武，特支衙官五人例券钱。

二十三日，马军司言：「本司财赋，岁收一万六十余贯，所有赤历，乞每月解赴行在司驱磨印押，将历尾支使不尽钱措置军器。」从之。

十月三日，诏：「使人到阙伴射官，自今于殿前马步三司通轮，保明选差。」

十二月十七日，诏：「三衙主帅趁赴朝参等，今来雪冻，道路登陟，可权乘轿。」

七年二月二十七日，殿前司言：「乞于诸军额外不管事训练官将佐内，拣有材干人，管干本司诸般差使。廉勤者许额外升差。」从之。

八年三月五日，殿前司言：「本司今年春季升加官兵一万七百六十七人，内游奕军尤多，其统领官赵邦宁训练有方，乞与推赏。」诏转一官。

四月二日，侍卫步军都虞候岳建寿言：「本司差置军马司人吏，从来于诸军队外 用选择。其主行文字动干军政，而名籍各隶逐军将队所管，不敢尽实行移。乞立定三十四人为额，于兵帐内作本司军马人数，别立偏帐。其名籍更不(颖)[隶]军将所管，日后有阙，却于诸军踏逐差填。」从之。

五月二十六日，诏三衙推吏与旧

      
司推案人吏，每岁衮同轮转。以殿帅郭〔棣〕言：「三衙推吏并不移替，有至一二十年者，诸军观望。」故有是诏。
十一月二十六日，殿前副都指挥使郭〔钧〕言：「内外诸军(过)[遇]有兵将官等窠阙，往往计嘱关节，侥求升差，孤寒久次之人，无从寸进，何以激厉 乞自今遇有统制、统领官阙，合从主帅铨量人材，保明升差外，正将有阙，令统制、统领于副将内选择；副将有阙，令统制、统领、正将于准备将内选择；准备将阙，令统制、统领、正、副将于训练官内选择；训练官阙，令统制、统领、正、副准备将于(队)部队将内选择，结罪保明，解赴主帅，审察可否施行。」诏依，其马步军司并江上及四川诸军依此施行。

十二月二十七日，马军司言：「承指挥，于朝廷桩管米内取拨一万石，付殿前司；五千石，步军司。各委官就逐军置场，每斗只作二百七十文省出粜。所有马军旧司，亦有口累重大官兵之家，乞依例支拨米五百石，付本司出粜。」从之。

九年正月二十五日，殿前司言：「乞将中军日后合轮差本司三队官兵免行差拨，(今)[令]诸军轮环差拨施行，庶几本军专以防护皇城，免致 事。」从之。以内西边遗火，本军阙人防护宫门、省部，故有是请。

二月十四日，步军司言：「照得诸军部队将、押拥队悉系一等职事，其马军部队将见于印纸内系带批书，唯步军押拥队止作准备使唤批书。乞将步军司诸军步军押队内有使臣名目之人，照应殿前司体例，并从本司出给队将差帖，批上印纸。」从之。

五

      
月六日，诏下班祗应依旧拨属殿前司。下班祇应旧隶殿前司，干道六年指挥拨隶兵部，至是复拨隶焉。
十一年二月二日，诏殿前、马、步军司：「今后因病身故官兵，具军额、职次、姓名，保明有无家累，报所属，实时于大历内开落(各)[名]粮，随历批勘请给两月，趁次旬宣限支给。」

五月二十二日，诏：「武翼大夫、步军司左军统制张国珍两经差权本司职事，任责非轻，别无旷弛，可特转一官。」

十一月十七日，诏随贺金国正旦国信所马军行司将官军兵二十七人并发遣归司，仍不理为差充奉使次数。内将官一名，特支犒设钱二十贯，军兵特支犒设钱一十贯，并令户部支给。以盱眙军言泗州报来岁正旦生辰人彼此权止一年，故有是诏。

十二年二月二十一日「月」字原脱，据《宋史全文》卷二七下补。，殿中侍御史陈贾言：「国家财计之入，率费于养军，然军之隶卒伍者，所得常不能以赡给，而自将佐等而上之，则有至数十百倍之多。今以一军论之，自主帅而下，曰统制，曰统领，曰正将，曰副将，曰准备将，其员有定序，盖不容增其员而紊其职。今诸军额外员阙冗滥之费，姑取殿、步两司言之：殿司额外自统制而至准备将凡一百二十员，而数内护圣步军至添统制三员；步司额外自统领而至准备将亦一十八员。两司岁支除逐官本身请俸外，供给茶、酒、汤犹不下一十八缗。养军之须，固已不赀，而额外重费，又复如此，无惑乎财计之不裕也。且以增创额外，谓可储养将才耶 然诸军或有阙员，未见取之于此。若

      
谓其人不足以与采择，则高廪厚俸，自不宜轻以畀之。臣尝反复以思，不晓所谓。乞轸念国计，责实军政，将内外诸军额外名色，自今以往，一切(注)[住]差。其见在冗食之人，少赐甄别。如有可备军官之选，则存留，以俟正官有阙日补之。或其人不任使令，亦乞随宜澄汰，勿使浑杂，无补国事。」从之。
十三年十月八日，诏：「殿前司每岁认纳内库坊场钱四分为率，推免一分，仍与放一界。日后毋得再有陈乞。」

十二月九日，诏步军司差使案减贴司一人。以司农少卿吴燠请减冗食，下敕令所裁定，故有是命。

十四年六月七日，诏马军行司今后不得仍前私借人马舟船。如有违戾，重作施行。从添差两(淅)[浙]西路安抚司准(条)[备]将领张师孟请也。

九月十五日，诏三衙、江上诸军都统制司添差属官，并依建康府已得指挥，更不差人。其差下人，从省罢法。先是，四月十二日，建康都统制郭钧等言，本司添差属官，所请供给占破白直官兵等数多，实难应办。诏除见任添差人令终满今任，日后更不差人。至是枢密院检坐诏旨奏闻，故是有命。

十五年正月二日，殿前副都指挥使郭棣言：「马军司及四川、江上诸军都统司属官内，皆有主管机宜文字一员，唯本司未有上件差置员阙，止有书写机宜文字。乞依马军司及四川、江上诸军帅司例，差置主管机宜文字一员。其见任并已差下人，并改作上件称呼系衔。所有书写机宜文字，乞用建康都统司体例辟置亲属

      
一次，庶几可委以心腹，令掌管军机利害文字，委是两便。」从之。
八月十七日，殿前副都指挥使郭钧言：「本司潜火官兵并牙兵等人，昨降指挥，于策选锋军差定官兵八百人，分作两番使唤。照得所差牙兵当时系于步军三将摘拣到强壮人充应，今措置，将见使唤潜火、牙兵存留人一百人，发下七百人归策选锋军将队收管，趁赴教阅。其阙，欲令神勇军旧牙兵队内抽摘二百人，及选锋前军、右军、游奕军、左军、后军差三百人，共六百人，分作三番使唤。及于诸军差不入队二百人应副诸杂役使，庶几各于军将不致妨废教阅。及□新差到牙兵支给船家钱，移就本司廨舍后寨内及钱湖门外寨内居住。」从之。

绍熙元年十月十六日，臣僚言按以下奏文与前淳熙十二年二月陈贾奏全同，未知何故。：「诸军额外员阙冗滥之费甚于州县，姑取殿、步两司言之：殿司额外自统制而(制)[至]准备将凡一百二十员，数内护圣步军至添统制三员；步司额外自统制而至准备将亦十八员。养军之须，固已不赀，而额外重费，又复如此。乞将内外诸军额外名色一切(注)[住]差，其见在冗食之人，如有可备军官之选则存留，以俟正官有阙日差补。或其人不任使令，亦乞随宜澄汰。」从之。

二年六月七日，诏：「访闻殿、步司战马，百司官吏辄行私借乘骑，显属违戾。仰主帅日下禁止，毋得 情应副。如或仍前借差，具名闻奏。」

四年十二月十一日，殿前副都指挥使郭杲言：「诸班直

      
行门长入祗候宫殿打伞击鞭年代上名等居班，祖宗着令为阶级、次序，如有侵犯，当时斟量轻重，照条(继)[断]罪。近有祗应年满，合该出职换官之人，于引见推恩授赐讫，未授告命间，辄敢挟念日前私恨，恃赖已换官，离班在外，寻觅旧管合干人并上名等，雠恨欺陵，甚者至于殴打，委是有坏纪律，使见在班人观望循习，利害非轻。乞今后如有似此之人，许从本司收领，具录情犯，申明朝廷取旨，责降施行。庶几换官之人有以畏惮，不致败坏禁班纪律。」从之。
庆元四年十一月十二日，臣僚言：「递年以来，三衙人吏专以经营差充奉使及接送伴所引接、书表司等职事，盖是军中财赋、兵帐、军器及朝廷施行等事，皆知子细，往往漏泄，以(圆)[图]厚利，至有一年之内，凡遇接送使人，皆在抽差之数者。检照指挥，百司吏人皆可抽差，何独必欲三衙吏人使令 兼闻虏使寻常所带书表之属，例不得过三次，盖亦是关防人情密熟之弊。乞札下三衙帅臣，今后不得发遣吏人往奉使所及接送伴所。虽指名踏逐，仰备坐今来约束指挥回报，不得发遣。」从之。

嘉泰元年十一月三日，宰执进呈：「殿帅郭倪乞拨丰储仓米一万石，冬至前支散口累重大官兵。已得御笔，依谢深甫奏。殿司若欲额外(俯)[抚]存军士，主帅自合措置，不应请于朝廷。兼自来无此例，今若开端，后必为例。」上曰：「极是。如郭倪奏陈欲将雄 及军中

      
子弟招填 用，有坏孝宗法度，诚为难行。」深甫奏：「此一事利害极大，前后帅臣专欲以此市恩，不知坏国家法度。陛下圣明，洞知底蕴，天下事一一留圣意如此，天下亦不难治。孝宗家法，万世当守。今借拨米事，冬节已近，且与权借拨一万石。候来春依数籴还，日后不得为例。」
嘉定二年二月一日，枢密院言：「殿前司、步军司申，都城火政最为急务，大内与太庙、三省尽在府城南隅，每遇忌辰，两司管军悉赴景灵宫行香，设有风烛，救排非便。欲乞自今后忌辰，令殿前步军司管军分轮一员诣景灵宫行香，一员专一祗备不测，庶几缓急不致误事。」从之。

</div>
    <div class="pagination">
<a href="宋会要辑稿_page965.html">上一页</a><span>...</span><a href="宋会要辑稿_page961.html">961</a><a href="宋会要辑稿_page962.html">962</a><a href="宋会要辑稿_page963.html">963</a><a href="宋会要辑稿_page964.html">964</a><a href="宋会要辑稿_page965.html">965</a><span class="current-page">966</span><a href="宋会要辑稿_page967.html">967</a><a href="宋会要辑稿_page968.html">968</a><a href="宋会要辑稿_page969.html">969</a><a href="宋会要辑稿_page970.html">970</a><a href="宋会要辑稿_page971.html">971</a><span>...</span><a href="宋会要辑稿_page967.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
