<!DOCTYPE html>
<html>
<head>
    <meta charset="UTF-8">
    <title>续通志 - 第 1342 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1342 页/共 1359 页</h1>
    <div class="content">　　张彦泽 
　　王峻 
　　王殷 

　　△李振 

　　李振字兴绪其祖抱真 【按嶭史以振为抱真曾孙与此异】 唐潞州节度使振为唐金吾卫将军拜台州刺史盗起浙东不果行乃西 
归过梁以策于太祖太祖留之太祖兼领郓州表振节度副使振奏事长安舍梁邸宦官刘季述谋废昭宗遣其侄希正达意振骇然曰百岁奴 
事三岁主而敢尔邪今梁王百万之师方使大义尊天子君等无为此不祥也 【按五代史考异疑振拒希正为误谓振若已立异岂敢复入 
长安谋反正今考梁纪亦云李振自长安使回是时季述惧汴梁兵力固不能阻振之往来欧嶭二史所书皆同掌不误也谨附识】 振还季述 
卒与岩等废昭宗幽之东宫号太上皇立皇太子裕为天子是时太祖用兵在邢洺间季述诈为太上皇诰告太祖太祖犹豫未知所为振赞其 
因此立功太祖大悟乃囚季述使者遣振诣京师见崔胤谋出昭宗昭宗反正太祖大喜执振手曰卿谋得之矣王师范以青州降梁遣振往代 
师范昭宗迁洛振往来京师朝臣皆侧目振视之若无人有所小怒必加遣谪故振一至京师朝廷必有贬降时人目振为鸱枭太祖之弒昭宗 
也遣振至京师与朱友恭氏叔琮谋之昭示崩太祖问振所以待友恭等宜如何振曰昔晋司马氏杀魏君而诛成济不然何以塞天下口太祖 
乃归罪友恭等而杀之振尝举进士咸通干符中连不中尤愤唐公卿及裴枢等七人赐死白马驿振谓太祖曰此辈尝自言清流可投之河使 
为浊流也太祖笑而从之太祖即位累迁户部尚书友珪时以振代敬翔为崇政院使庄宗灭梁入汴振谒见郭崇韬崇韬曰人言李振一代奇 
才吾今见之乃常人尔已而伏诛

　　△孔循 

　　孔循不知其家世少孤流落汴富人李让阑得之养以为子梁太祖镇宣武以李让为养子循乃冒姓朱氏稍长给事太祖帐下太祖诸儿 
肘母有爱之者养循为子循又冒乳母之夫姓赵氏名殷衡昭宗东迁洛阳太祖尽去天子左右悉以梁人代之以王殷为宣徽使循为副使循 
与蒋元晖张廷范等共与杀昭宗之谋其后循与元晖有隙哀帝即位将有事于南郊循因与王殷谗于太祖曰元晖私侍何太后与廷范等奉 
天子郊天冀延唐祥太祖大怒遣循与王殷弒何太后因杀宰相柳璨及元晖廷范等以循为枢密副使唐亡事梁为汝州防御使左卫大将军 
租庸使始改姓孔名循后唐庄宗时权知汴州明宗自魏兵反而南庄宗东出泛水循持两端遣迎明宗于北门迎庄宗于西门供帐牲饩其礼 
如一而戒其人曰先至者入之明宗先至遂纳之明宗即位以为枢密使明宗幸汴州循留守东都民有犯曲者循族杀其家明宗知其冤因诏 
天下除曲禁许民得造曲循为人柔佞而险猾安重诲尤亲信之凡循所言无不听用明宗尝欲以皇子娶重诲女重诲以问循循曰公为机密 
臣不宜与皇子婚重诲信之乃止而循阴使人白明宗求以女妻皇子明宗即以宋王从厚娶循女重诲始恶其为人出循为忠武军节度使徙 
镇横海卒

　　△蒋殷 

　　蒋殷幼为王重盈养子冒姓王氏梁太祖取河中以王氏旧恩录其子孙尤爱殷表为牙将唐迁洛阳殷为宣徽北院使太祖已下襄阳转 
攻淮南还屯正阳哀帝遣殷劳军是时哀帝方卜郊殷与枢密使蒋元晖等有隙因谮之太祖言元晖等教天子卜郊祈天且待诸侯助祭者以 
谋兴复太祖大怒哀帝为改卜郊是时太祖将有篡弒之谋何太后尝泣涕叩头为元晖等言梁王禅位后愿全唐家子母殷乃诬元晖尝私侍 
太后太祖斩元晖及张廷范柳璨等遣殷弒太后于积善宫哀帝下诏惭愧自言以母后故无以奉天乃卒不郊庶人友珪与殷善友珪弒太祖 
自立拜殷武宁军节度使末帝即位以福王友璋代殷殷不受代王瓒亦王氏子惧为殷所累乃言殷非王氏子其本姓蒋末帝诏削殷官爵还 
其姓遣牛存节讨之殷举族自燔死

　　△王宏贽 

　　王宏贽不知其家世后唐明宗时为合阶二州刺史右千牛卫将军迁卫州刺史潞王从珂反于凤翔拥兵东至陕愍帝夜以百余骑出奔 
卫州遇晋高祖于道恸哭语之故高祖以宏贽宿将且多知时事驰骑就图之宏贽曰天子避狄自古有之然将相大臣从乎曰无也国宝乘舆 
法物从乎曰无也宏贽曰万乘之主以百骑出奔将相大臣无一从者则人心去就可知虽欲兴复得乎即从高祖上谒于驿舍高祖具以宏贽 
语白愍帝弓箭库使沙宏荣奔宏进前谓高祖曰主上明宗爱子公爱壻也公于此时不能报国而反问大臣国宝何在公亦助贼反邪乃抽佩 
刀刺高祖高祖亲将陈晖扞之守荣与晖战死宏进亦自刎高祖因尽杀帝从兵独留帝于驿而去宏贽奉帝居于州廨宏贽有子峦为殿直废 
帝入立遣峦持鸩与宏贽初愍帝在卫州宏贽令市中酒家献酒愍帝见之大惊遽殒于地久而苏宏贽曰此酒家也愿献酒以慰无憀愍帝受 
之由是日献一觞及峦持鸩至因使酒家献之愍帝饮而不疑遂崩宏贽后事晋为凤翔行军司马以光禄卿致仕卒

　　△张彦泽 

　　张彦泽其先突厥部人后徙太原彦泽为人骁悍残忍目精黄而夜有光顾视如猛兽以善射为骑将数从唐庄宗明宗战伐与晋高祖连 
姻高祖时已为护圣后厢都指挥使曹州刺史与讨范延光拜镇国军节度使岁中徙镇彰义为政暴虐常怒其掌书记张式式出奔彦泽遣骑 
追之不得邠州节度使李周留式驰骑以闻诏流式商州彦泽遣司马郑元昭诣阙论请高祖不得已与之彦泽得式剖心决口断手足而斩之 
高祖遣王周代彦泽以为右武卫大将军周奏彦泽所为不法者十六条并述泾人残獘之状式父铎诣阙诉冤谏议大夫郑受益等并论彦泽 
杀式之冤皆不省会言者不已高祖乃召式父铎弟守贞子希范等皆拜以官为蠲泾州民税免其杂役一年下诏罪已彦泽止削阶降爵而已 
出帝时彦泽迁右神武统军自契丹与晋战河北彦泽常在兵闲数立战功拜彰国军节度使与契丹战阳城为所围军中无水凿井辄坏又天 
大风契丹顺风扬尘奋击甚锐彦泽用偏将药元福语拔拒马力战契丹遯去开运三年秋以杜重威为都招讨使李守贞兵马都监彦泽马军 
都排阵使重威守贞攻瀛州不克退及武强闻契丹空国入侵惶惑不知所之彦泽至乃与重威等西趋镇州彦泽为前锋至中渡桥已为契丹 
所据彦泽犹力战争桥烧其半契丹小败却及夹河而寨十二月重威守贞叛降契丹彦泽亦降契丹遣彦泽与傅住儿以二千骑先入京师彦 
泽倍道疾驰至河衔枚夜渡夜五鼓自封邱门斩关入有顷宫中火发出帝以剑拥后宫十余人将赴火为小吏嶭超所持彦泽自宽仁门傅契 
丹主与皇太后书入乃灭火大内都点检康福全宿卫宽仁门登楼觇贼彦泽呼下之诸门皆启彦泽顿兵明德楼前遣傅住儿入传契丹主语 
帝脱黄袍素服再拜受命使人召彦泽不应明日迁帝于开封府帝与太后皇后肩舆宫嫔宦者十余人皆步从彦泽遣控鹤指挥使李筠以兵 
监守内外不通帝与太后所上契丹表章皆先示彦泽乃敢遣帝始乌氏公主私贩守门者得入与帝诀归第自经死彦泽自以有功于契丹昼 
夜酣饮自娱出入骑从常数百人迫迁出帝遂辇内库输之私第因纵军上大掠京师皇子延煦母楚国夫人丁氏有色彦泽使人求于太后太 
后迟疑未与即劫取之彦泽与合门使高勋有隙乘醉入其家杀数人而去契丹主至京师闻彦泽劫掠怒锁之又以高勋诉状示百官及都人 
问彦泽当诛石百官皆请不赦而都人争投状疏其恶乃命高勋监杀之彦泽前所杀士大夫子孙皆缞绖杖哭随而诟詈以杖扑之彦泽俯首 
无一言行至北市断腕出锁然后用刑勋剖其心祭死者市人争破其脑取其髓脔其肉食之

　　△王峻 

　　王峻字秀峰相州安阳人少以善歌事梁节度使张筠唐庄宗下魏博筠弃相州走归京师租庸使赵岩过筠家筠命峻歌佐酒岩见而悦 
之是时岩方用事筠因以峻遣岩梁亡岩族诛峻流落民闲久之事三司使张延朗延朗不甚爱之清泰末延朗诛汉高祖尽得延朗之赀产仆 
从峻在籍中 【据嶭史本传改辑】 因得事高祖高祖镇河东峻为客将及即位拜峻客省使汉遣郭从义讨赵思绾以峻监其军累迁宣徽 
北院使周太祖镇天雄军峻为监军汉隐帝已杀大臣史宏肇等文遣人杀周太祖及峻等峻等遂与太祖兴兵犯京师太祖监国以汉太后命 
拜峻枢密使太祖将兵北出至澶州返军向京师峻与王殷谋遣侍卫马军指挥使郭崇率兵之宋州幽湘阴公赟前申州刺史马铎之许州杀 
蔡王信太祖入立拜峻右仆射门下侍郎同中书门下平章事监修国史刘旻攻晋州峻为行营都部署得以便宜从事别遣陈思让康延沼白 
乌岭出降州与峻会峻至陕州留不进太祖遣使者翟守素驰至陕州论峻欲亲征峻屏左右谓守素曰晋州城坚不可近而刘旼兵锐亦未可 
敌臣所以留此者非怯也葢有待尔且陛下新即位四方藩镇未有威德以加之岂宜轻举而兖州慕容彦超反迹已露若陛下出泛水则彦超 
入京师陛下何以待之守素驰还具道峻言是时太祖已下诏西幸闻峻语遽自提其耳曰几败吾事乃止不行峻军出自绛州前锋报过蒙坑 
峻喜谓其属曰蒙坑晋绛之险也旻不分兵扼之使吾过此可知其必败也峻军去晋州一舍旻闻周兵大至即解去诸将皆欲追之峻犹豫未 
决明日遣骑兵追旻不及而还从讨慕容彦超为随驾都部署率众先登峻与太祖俱起于魏自谓佐命功以天下为己任凡所论请事无大小 
期于必得或小不加志言色辄不逊太祖每优容之峻年长太祖二岁往往呼峻为兄或称其字峻由是益横郑仁诲李重进向训等皆太祖故 
时裨将太祖初即位谦抑未欲进用而峻心忌之自破慕容彦超还即求解枢密以探帝意太祖慰劳之峻多发书诸镇求为保荐居数日诸镇 
皆驰骑上峻书太祖大骇峻连章求解因不视事太祖声言严驾自往候之峻遂驰入谒峻为枢密使兼宰相又求兼领平卢已受命者之镇又 
请借左藏库绫万匹太祖皆勉从之又请用颜衎陈同代李谷范质为相太祖曰进退宰相岂可仓卒当徐思之峻论请不已语渐不逊曰亭午 
太祖耒食峻争不已是时寒食假太祖曰俟假开当为卿行峻乃退太祖遂不能忍明日御便殿召百官皆入即幽峻于于所太祖见冯道泣曰 
峻凌朕不能忍 【按嶭史太祖谓道等曰朕子在外峻专意阻隔暂令倒阙即怀怨望又言世宗自澶州入觐峻惮其英明时方受诏检校河 
堤土功即日自河次归朝欧史未载谨附识】 即贬商州司马卒于贬所峻已被黜太祖以峻监修国史意其所书不实因召史官取日厯读之 
史官以禁中事非外所知惧以漏落得罪峻贬后李谷监修因请命近臣录禁中书付史馆乃命枢密直学士就枢密院录之录送史馆自此始

　　△王殷 

　　王殷大名人 【嶭史作瀛州人与此异】 少为军卒以军功累迁灵武马步军都指挥使唐废帝时从范延光讨张令昭于魏拜祁州刺 
史晋天福中徙原州出帝时为奉国右厢都指挥使后从汉高祖讨杜重威先登力战矢中其脑镞自口出高祖嘉之以为侍卫步军都指挥使 
领宁江军节度使契丹入边汉遣殷以兵屯澶州隐帝已杀杨邠等诏镇宁军节度使李宏义杀殷于澶州又诏郭崇杀周太祖于魏诏书至澶 
州宏义恐事不果反以告殷殷遣人驰至魏告周太祖遂起兵太祖自澶州返军向阙殷预王峻谋遣人幽湘阴公赟杀蔡王信太祖入立拜侍 
卫亲军都指挥使出为天雄军节度使同中书门下平章事仍领亲军自河以北皆受殷节度殷颇务聚敛太祖恶之殷与王峻俱从太祖起自 
魏后峻得罪殷不自安广顺二年太祖有事于南郊是冬殷来朝殷握兵柄职当警卫出入多以兵从又求兵甲以备非常是时太祖卧疾疑殷 
有异志乃力疾御滋德殿殷入起居即命执之削夺在身官爵长流登州已而杀之徙其家属于登州
</div>
    <div class="pagination">
<a href="续通志_page1341.html">上一页</a><span>...</span><a href="续通志_page1337.html">1337</a><a href="续通志_page1338.html">1338</a><a href="续通志_page1339.html">1339</a><a href="续通志_page1340.html">1340</a><a href="续通志_page1341.html">1341</a><span class="current-page">1342</span><a href="续通志_page1343.html">1343</a><a href="续通志_page1344.html">1344</a><a href="续通志_page1345.html">1345</a><a href="续通志_page1346.html">1346</a><a href="续通志_page1347.html">1347</a><span>...</span><a href="续通志_page1343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
