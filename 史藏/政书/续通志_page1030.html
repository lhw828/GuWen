<!DOCTYPE html>
<html>
<head>
    <meta charset="UTF-8">
    <title>续通志 - 第 1030 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1030 页/共 1359 页</h1>
    <div class="content">哈达军于三峯山乃命略地京东招降太康柘县瓦冈睢州追斩金将完颜庆善努于阳邑癸巳金主令完颜博索自黄龙冈 【金史作黄陵 
冈】 来袭新卫天泽率轻骑驰赴之比至围巳合奋戈突至城下呼守者曰汝等勉力援兵且至复跃出众皆披靡遂与大军急击博索等败走 
蒲城天泽尾其后博索等兵尚八万俘斩殆尽金主以单舸东走归德天泽追至归德与诸军会新卫金主迁蔡元帅布展率军图之天泽当其 
北面给栰潜渡汝水甲午正月蔡破天泽还真定时政烦赋重贷钱于西北贾人以代输累倍其息谓之羊羔利民不能给天泽奏请官为偿一 
本息而止继以岁饥假货充贡赋积银至一万三千锭天泽倾家赀率族属官吏代偿之又请以中户为军上下户为民着为定籍乙未移军伐 
宋从皇子库春拔枣阳及攻襄阳宋兵以舟数千陈于峭石滩天泽挟一舟载死士直前捣之覆溺者万计丁酉从宗王昆布哈破光州复州进 
攻寿春适宋兵夜出斫营天泽手击杀数人麾下兵继至悉驱其兵入淮水死乘胜而南所向辄克壬子入觐世祖时在藩邸极知汉地不洽河 
南尤甚请以天泽为经略使至则兴利除害诛郡邑长贰之尤贪横者二人境内大治阿勒达尔钩较诸路财赋锻炼罗织无所不至天泽以勋 
旧独见优容天泽曰我为经略使今不责而罪余人我何安乎由是得释者甚众戊午从宪宗伐宋己未驻合州之钓鱼山宋将吕文德以艨艟 
千余泝嘉陵江而上北军迎战不利帝命天泽御之分军为两翼跨江注射亲率舟师顺流纵击追至重庆而还中统元年世祖召问治安之道 
疏对立省部以纪纲设监司以督诸路霈恩泽以安反侧退贪残以任贤能颁奉秩以养廉禁贿赂以防奸帝俱嘉纳之继命往鄂渚撤江上军 
还授河南等路宣抚使俄兼江淮诸翼军马经略使二年夏拜中书左丞相天泽既秉政定省规十条以正庶务 【按天恽中堂事纪云天泽 
既相事皆议同官曰天泽本武臣何克负荷但庶务未安者老夫通译其间为诸君条达耳相则何敢当众服其谦退史传不载附录于此】 宪 
宗初年括户余百万至是诸邑占役者大半天泽悉奏罢之三年李璮叛同亲王哈必齐讨之闻璮入济南笑曰豕突入苙无能为也因说哈必 
齐曰璮多谲而兵精不宜力角当以岁月毙之乃深沟高垒绝其奔轶四阅月城中食尽军溃出降生擒璮斩于军门初天泽将行帝临轩授诏 
责以专征俾诸将皆听节度天泽未尝以诏示人及还帝慰劳之悉归功于诸将天泽在宪宗时尝奏臣始摄兄天倪军民之职天倪有二子一 
子管民政一子掌兵权臣复入叨奇遇一门之内处三要职分所当辞臣可退休矣帝不许至是言者谓李璮之变由诸路权太重天泽复奏兵 
民之权不可并于一门行之请自臣家始于是史氏子侄即日解兵符者十七人至元三年皇太子燕王领中书省兼判枢密院事以天泽为枢 
密副使四年改中书左丞相六年帝以宋未附议攻襄阳诏天泽与驸马呼喇珠往经画之至则相要害立城堡以绝其声援为必败之计寻以 
疾还燕八年进开府仪同三司平章军国重事十年与平章阿珠等进攻樊城拔之襄阳降十一年诏与丞相巴延总大军水陆并进天泽至郢 
州疾作命北归还至真定卒遗奏愿天兵渡江愼勿杀掠语不及他赠太尉谥忠武进封镇阳王天泽平居未尝自矜其能及临大节论大事毅 
然以天下之重自任年四十始折节读书拜相之日门庭悄然或劝以权自张天泽举唐韦澳告周墀之语曰愿相公无权爵禄行赏天子之柄 
何以权为言者惭服子格

　　史格

　　 史格

　　格字晋明为亳州万户从攻襄阳下之众军渡江平章阿珠将二十五万户居前每五万户择一人为帅统之格居其一格军先渡为宋将 
程鹏飞所却身被三创丧其师二百寻复大战中流矢鹏飞身亦被七创乃败走其后枢密院奏格轻进请罪之帝念其功而薄其罪从平章阿 
尔哈雅攻潭州炮击栅木伤肩矢贯其手裹创先登拔之遂以军民安抚留戍从攻静江众以轒辒自蔽凿城格所当炮礌蔽地车不可至乃伺 
隙率众攀堞而上拔之徇广西十三州广东三州皆下静江受兵之初溪洞诸夷皆降云南格遣使谕之来者五十州云南争之事闻诏听格节 
度升广南西道宣慰使宋亡张世杰据福州立益王传檄岭海诈言夏贵巳复濒江州郡诸戍将以江路既绝不可北归皆托计事还静江格曰 
君等亦为虚声所惧邪待贵踰岭审不可北归吾与诸君取涂云南而还未为不可敢辄弃戍哉行省议弃广东之肇庆德庆封州并兵戍梧州 
格曰弃地撤备示敌以怯不可宜增兵戍之剧贼苏仲集溃卒据镇龙山劫掠于外耕植于内闻大兵至则伪出降官军畏暑不敢深入横象宾 
贵四州皆被其害格策堡于其界守以土兵令官军火其庐栅民践其禾稼仲穷蹙遂降益王余众破浔州斩李辰李福静江北抵泉永皆城守 
罗飞围永凡七日不下判官潘泽民间道来告急格分兵赴之殄其众益王死卫王立趣广州避海中崖山遣曾渊子据雷州谕之降不听进兵 
攻之渊子犇碙州世杰将兵数万欲复取雷州戍将刘仲海击走之后悉众来围城中绝粮士以草为食格漕钦廉高化诸州粮以给之世杰解 
围去诏格戍雷州卫王死岭东西悉平入觐拜湖广行中书省右丞旋进平章政事卒子耀福建行省平章政事荣邓州旧军万户

　　钦定续通志卷四百五十三

　　●钦定续通志卷四百五十四　列传二百五十四

　　列传

　　元 【八】

　　○元八

　　董俊【文蔚　文用　文忠】　汪德臣【良臣惟正】

　　董俊
　　汪德臣

　　△董俊

　　董俊字用章真定槀城人少力田长涉书史善骑射金贞佑间边事方急槀城令哩迪募兵拔俊为将将所募兵迎敌岁乙亥国王穆呼哩 
帅兵南下俊峰己卯以劳擢知中山府事金将武仙据真定定武诸城皆应仙俊率众夜入真定逐仙走之定武诸城复来附庚辰金大发兵益 
仙俊军时屯曲阳仙锐气来战败之黄山下仙降穆呼哩承制授俊龙虎卫上将军行元帅府事驻槀城俊谒穆呼哩曰武仙黠不可测终不为 
我用请备之穆呼哩然其言承制授左副元帅乙酉仙叛旁郡县皆为仙守俊孤军拒守永安仙攻之期年无所利俊出兵掩击之仙败走久之 
俊复夜入真定仙走死乃纳史大倪弟天泽为帅 【按太祖纪武仙杀史天倪以真定叛天倪弟天泽击仙走之复真定天泽传所载亦同与 
此互异】 壬辰会诸军围汴明年金主弃汴奔归德追围之金兵夜出薄诸军于水俊力战死焉俊早丧父事母以孝闻待族亲故人皆有恩意 
里夫家僮亦接之有道克汴时以侍其轴为贤延归教诸子诚诸子曰吾一农夫耳遭天下多故徒以忠义事人仅立门户愿汝曹力田读书勿 
求非望为吾累也每慕马援为人曰马革裹尸援固可壮故战必持矛先士卒先是戊子岁朝于行在诸将献户口各增数要利俊曰民实少而 
欺以数多他日上需求无应必重敛以承命是我独利而民日困也永安节度使刘成叛俊下令曰逆者一人余能去逆即忠义士与其家财仍 
奏官之众果去成降沃州民砦天台为盗既破降之他将利其子女欲掠之俊曰城降而俘其家仁者不为也南征时人多归俊愿为奴既归悉 
纵为民邻境人有被掠卖者亦与直赎还之大小百战无不克捷为政宽明所至民惟恐其去封寿国公谥忠烈改封赵国公子文炳文蔚文用 
文直文忠文炳自有传

　　董文蔚
　　董文用
　　董文忠

　　 董文蔚

　　文蔚字彦华兄文炳为藁城令辛丑起民兵南征文炳命文蔚率十有七人自为一队与众军渡淮甲寅世祖收大理还驻六盘山文炳以 
文蔚孝谨公勤解所佩金符以让帝嘉之授藁城等处行军千户南镇邓州时沿边城壁未筑是年冬修光化乙卯立昆阳丙辰筑枣阳文蔚悉 
总之见执役者常以善言抚恤弗事威猛众咸感之丁巳攻襄樊城兵不得渡文蔚夜领兵士于湖水狭隘处伐木拔根立于水实以薪草为桥 
梁至晓师悉渡围已合城中大惊文蔚复统巴图军以当前行夺其外城论功居最己未宪宗伐宋入川蜀文蔚奉诏将兵西上由褒斜历创阁 
长驱而前至钓鱼山崖壁巉峭惟一径可登恃险阻未即降帝命攻之文蔚激厉将士挟云梯冒飞石履崎岖以登直抵其寨苦战顷之兵士被 
伤乃还中统二年世祖置武卫军文蔚以邓兵入为千户帝北狩留屯上都三年李璮反文蔚以军围济南城破璮诛奏功还至元五年卒子上 
都之炭山弟文忠时为枢密佥院乞护丧南还帝甚悯之泰定中赠陇西郡伯

　　 董文用

　　文用字彦材弱冠试词赋中选时以真定藁城奉庄圣太后汤沐庚戌太后命择邑中子弟来上文用从文炳谒太后子和琳世祖在潜藩 
命文用主文书讲说帐中常见许重癸子世祖征云南大理文用与弟文忠从军督粮械赞军务丁已世祖命授皇子经已未伐宋文用理军需 
将攻鄂州宋贾似道吕文德将兵来拒军容甚盛世祖临江阅战文炳求先进战文用与文忠偕行大破宋师世祖即位建元中统文用招诏宣 
谕边郡且择诸军充侍卫二年以兵部郎中参议都元帅府事三年李璮叛从元帅库库岱统兵诛之山东平阿珠奉诏伐宋召文用为其属文 
用谢病不行至元改元召为西夏中兴等路行省郎中中兴自珲塔哈之乱民间相恐动窜匿山谷文用置书通衢谕之民乃安始开唐来汉延 
秦家等渠垦中兴西凉甘肃瓜沙等州之土为水田民之归者四五万户悉授田种颁农具更造舟置黄河中受诸部落及溃叛之来降者时诸 
王哲伯特穆尔镇西方其下纵横需索省臣不能制文用辄折以法其徒积忿谮文用于王王怒使左右杂问之文用请与王傅辨王即遣其传 
讯文用其傅中朝旧臣不肯顺王意文用谓之曰王以重戚镇远方而其下毒虐百姓凌暴官府于事体不便因厯指其不法数十事其傅惊起 
去白王王召文用谢之自是谮不行而省府事颇立二年入奏经略事宜还以谕旨行之中兴遂定八年授山田东西道巡行劝农使山东自更 
叛乱野多旷土文用巡行劝励无间幽僻入登州境见其垦开有方以郡守为能作诗表异之于是列郡咸劝五年之间政绩为天下劝农使最 
十二年丞相安图奏为工部侍郎代赫舍哩 【赫舍哩名亨见阿哈玛特传】 赫舍哩阿哈玛特私人也其徒既谗间安图罢相即使鹰监奏 
工部侍郎不给鹰食鹰且瘦死帝怒召治之因急捕文用入帝望见曰董文用乃为尔治鹰食者耶置不问十三年出为卫辉路总管郡当冲要 
民为兵者十之九余皆单弱贫病不堪力役会初得江南图籍金玉财帛之运日夜不绝于道惊卫输挽日役数千夫文用虑妨耕作乃从转运 
主者言州县吏卒足以备用不必重烦吾民主者曰万一有不虞罪将谁归文用即手书具官姓名保任之民得以时耕而运事亦不废诸郡运 
</div>
    <div class="pagination">
<a href="续通志_page1029.html">上一页</a><span>...</span><a href="续通志_page1025.html">1025</a><a href="续通志_page1026.html">1026</a><a href="续通志_page1027.html">1027</a><a href="续通志_page1028.html">1028</a><a href="续通志_page1029.html">1029</a><span class="current-page">1030</span><a href="续通志_page1031.html">1031</a><a href="续通志_page1032.html">1032</a><a href="续通志_page1033.html">1033</a><a href="续通志_page1034.html">1034</a><a href="续通志_page1035.html">1035</a><span>...</span><a href="续通志_page1031.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
