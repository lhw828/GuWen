<!DOCTYPE html>
<html>
<head>
    <meta charset="UTF-8">
    <title>续通志 - 第 1234 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1234 页/共 1359 页</h1>
    <div class="content">行雅好琵琶尤臻甚妙父常戒令勿习吉性所好亦不能改道欲辱之因家宴令吉奏琵琶为寿吉了无怍色及为少卿颇不得意以酒自娱每 
朝士宴集虽不召亦常自至酒酣即弹琵琶弹罢赋诗诗成起舞宋初受诏撰明宪皇太后谥议见称于时建隆四年卒

　　钦定续通志卷五百五十七

　　●钦定续通志卷五百五十八　文苑传五

　　文苑传

　　宋 【二】

　　○宋二

　　高頔　　　　李度　　　　韩溥　　鞠常　　　　宋准　　　　柳开　　夏侯嘉正　　罗处约　　　安德裕　　钱熙

　　高頔
　　李度
　　韩溥
　　鞠常
　　宋准
　　柳开
　　夏侯嘉正
　　罗处约
　　安德裕
　　钱熙

　　△高頔

　　高頔字子奇开封雍邱人后唐清泰中登进士乙科四迁魏博观察支使周显德中符彦卿奏署掌书记时太宗亲迎懿德皇后于大名彦 
卿遣頔迎候日夕陪接尤伸欵好后随彦卿镇凤翔会诏留彦卿洛阳彦卿复为天雄军掌书记后以病免居于魏太宗雍熙二年亲试贡士頔 
子南金举学究自陈父年八十四尝佐使幕久罢职家贫无以存养愿赐一第庶获寸禄以及老父帝问左右其父何人宰相宋琪以頔对帝曰 
此高頔子耶頔在大名幕中尝与朕游处晨暮对案饮食尝拱手危坐未曾少懈其恭谨葢天性也即擢南金第拜頔左补阙致仕后卒于家頔 
有清节力学强记手写书千余卷彦卿待之甚厚或过致优给頔计口受费余皆不纳彦卿左右多肆贪虐民不能堪及罢镇其故时将吏宾客 
皆心愧无敢复游魏者惟頔清苦守法魏人受之在魏三十年无一人言其非者次子鼎举进士至殿中丞

　　△李度

　　李度河南洛阳人周显德中举进士度工诗有醉轻浮世事老重故乡人之句时翰林学士申文炳知贡举枢密使王朴移书录其句以荐 
之文炳即擢度为第三人释褐永宁县主簿累迁殿中丞知歙州坐事左迁绛州团练使十年不调度在歙州尝以所著诗刻于石有中黄门得 
其石本传入禁中太宗见之谓宰相曰度今安在即召对擢为虞部员外郎直史馆端拱初藉田毕交州黎桓加恩命度借太常少卿充官告国 
信副使赐诗宠行未至卒度之南使每至州府即借图经观其胜迹皆形篇诗以帝所赐诗有奉使南游多好景之句遂题为奉使南游集弟康 
亦善诗太平兴国二年登进士第官至太子右赞善大夫

　　△韩溥

　　韩溥京兆长安人唐宰相休之后少俊敏善属文周显德初举进士累厯幕府太祖开宝三年自静难军掌书诏召为监察御史三迁至库 
部员外郎知华州同判灵州再转司门郎中卒溥博学善持论详练台阁故事多知唐朝氏族与人谈斖斖可听号为近世肉谱搢绅颇推重之 
尤善笔札弟洎亦进士及第

　　△鞠常

　　鞠常字可久密州高密人父庆孙申州团练判官有诗名常少好学善属文汉干佑二年擢进士第裁二十一释褐秘书省校书郎周广顺 
中宰相范质奏充集贤校理出为郓州观察支使历伊阳令显德四年诣阙进策召试复授猗氏令迁蔡州防御判官复宰介休魏县太祖开宝 
中赵普为相擢为著作佐郎时任此官惟常与杨徽之李若拙赵邻几四人皆有名于时常应举时着四时成岁赋万余言又为春兰赋颇存兴 
托后为清河令七年卒子仲谋字有开雍熙中进士有材干官至兵部员外郎尝集其父所为文成二十卷常弟瑜周广顺中进士与常齐名

　　△宋准

　　宋准字子平开封雍邱人开宝中举进士第一时翰林学士李昉知贡举会贡士诉昉取舍非公太祖召准覆试复冠多士即授秘书省秘 
书郎 【东都事畧作校书郎】 直史馆太平兴国中累迁左拾遗八年同知贡举出为河北转运使岁余以本官知制诰雍熙中加主客员外 
郎复预知贡举俄判大理寺四年被病迁金部郎中端拱二年卒准美风仪善谈论辞采清丽所至皆有治声卢多逊之南流也李穆坐同年生 
黜免左右无敢言者准因奏事盛言穆长者有检操常恶多逊专恣非其党也帝悟尽复穆旧官时论多之天禧三年录其子大年试秘书省校 
书郎

　　△柳开

　　柳开字仲涂大名人父承翰干德初监察御史开幼颖异有胆勇周显德末从父任南乐夜有盗入室众恐不敢动开年裁十三亟取剑逐 
之盗踰垣出开挥刃断其足指既就学喜讨论经义五代文格浅弱慕韩愈柳宗元为文因名肖愈字绍元既而改名字以为能开圣道之涂也  
【按东都事畧云有赵生者得韩文数十篇未达以示开开一见遂知为文之趣自属文必法韩愈宋史不载谨附识】 尚气自任不顾小节 
所交皆一时豪隽范杲好古学甚重开文世称为柳范开宝六年举进士补宋州司寇参军以治狱称职迁录事参军太平兴国中擢右赞善大 
夫会征太原督楚泗八州运粮选知常州迁殿中丞徙润州拜监察御史召还知贝州转殿中侍御史雍熙二年坐与监军忿争贬上蔡令会北 
方用师开部送军粮将至涿州遇契丹将与米信战久不解俄遣使求和开谓信曰兵法云无约而请和谋也急攻之必胜信迟疑不决踰二日 
复引兵来挑战后侦知果以矢尽俟取于幽州也师还诣阙上书愿从边军效死太宗怜之复授殿中侍御史使河北因抗疏曰臣受非常恩未 
有以报愿陛下赐臣步骑数千任以河北用兵之地必能为陛下复幽蓟帝方择文臣有武畧者用之即授开崇仪使知宁边军 【东都事畧 
作宁远军】 徙全州州之西有溪洞粟氏久为边患朝廷设峡口香烟等七砦不能御开选勇辩吏往说之不踰月携老幼至开赋其居业作时 
鉴一篇刻石戒之遣其酋入朝授本州岛上佐淳化初移知桂州初开在全州有卒讼开开即杖背黥面送阙下有司言卒罪不及徒坐削二官黜 
为复州团练副使移滁州上书自陈复旧官知环州三年移邠州时调民辇送趋环庆己再运民皆荡析产业转运使复督后运民数千人入州 
署号诉开贻书转运使罢之又知曹邢二州真宗即位加如京使徙代州上言益州稍静望选贤能以镇之必须望重有威即羣小畏服又西鄙 
今虽归顺他日未可必保望常预备之以良将守其要害以厚赐足其贪婪以抚慰来其情以宽假息其念多使人入甘凉厚结其心为我声援 
如有动静使其掩袭令彼有后顾之忧乃可制其轻动今甲兵虽众不及太祖之时人人练习谋臣猛将则又悬殊是以比年边界屡遭侵扰愿 
训练禁戢使如往日行伍必求于勇敢指顾无纵于先后失律者悉诛获功者必赏偏裨主将不威严者去之又宰相枢密朝廷大臣委之必无 
疑用之必至当今京朝官则别置审官供奉殿直则别立三班刑部不令详断别立审刑宣徽二司全同散地大臣不获亲信小臣乃谓至公至 
如银台一司旧属枢密近年改制职掌其多加倍置人事则依旧欲望停审官三班复委中书枢密宣徽院银台司复归枢密审刑院复归刑部 
去其繁细省其头目又天下州县官吏不均欲望县四千户以上选朝官知三千户以上选京官知省去主簿令县尉兼领其事自余通判监军 
巡检监临使臣并酌量省减免虚费于利禄仍均济于职官又人情贪竞时态轻浮虽骨肉之至亲临势利而多变仁义之风荡然不复欲望明 
颁告谕各使改更庶厚化原永敦政本开至州葺城垒战具诸将多沮议即求换郡徙忻州刺史及契丹侵边开上书请车驾观兵河朔咸平四 
年徙沧州未至卒录其子涉为三班奉职开善射喜奕棊有集十五卷作家戒千余言刻石以训诸子性倜傥重义在大名尝过酒肆饮有土人 
在旁辞貌稍异开询之则至自京师以贫不克葬其亲闻不祜笃义将丐之问所费曰二十万足矣开即罄所有遗之开兄肩吾至御史

　　△夏侯嘉正

　　夏侯嘉正字会之江陵人少有俊才太平兴国中举进士厯官至著作佐郎尝使巴陵作洞庭赋徐铉见奇之端拱初太宗知其名召试辞 
赋擢为右正言直史馆兼直秘阁元夕帝御干元门观灯嘉正献五言十韵诗其末句云两制诚堪羡青云侍玉舆帝依韵和以赐之有狭劣终 
难举通才列上居之句议者以为诫嘉正之好进也未几卒子纾

　　△罗处约

　　罗处约字思纯益州华阳人父济仕蜀为升朝官归朝为开封府司录太宗尹京颇嘉其强干终太常丞处约登进士第为临涣主簿再迁 
大理评事知吴县时王禹偁知长洲与为唱酬人多传诵后并召赴阙太宗自定题以试之以禹偁为右拾遗处约著作郎皆直史馆会下诏求 
谠言处约奏顷闻以三司为邦计所属簿书既广网条实繁欲置十二员判官兼领其职臣以为三司之制非古莫若复尚书都省故事其尚书 
</div>
    <div class="pagination">
<a href="续通志_page1233.html">上一页</a><span>...</span><a href="续通志_page1229.html">1229</a><a href="续通志_page1230.html">1230</a><a href="续通志_page1231.html">1231</a><a href="续通志_page1232.html">1232</a><a href="续通志_page1233.html">1233</a><span class="current-page">1234</span><a href="续通志_page1235.html">1235</a><a href="续通志_page1236.html">1236</a><a href="续通志_page1237.html">1237</a><a href="续通志_page1238.html">1238</a><a href="续通志_page1239.html">1239</a><span>...</span><a href="续通志_page1235.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
