<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 189 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 189 页/共 307 页</h1>
    <div class="content">　　玉陛呼名新被
　　眷
　　銮坡视草世承
　　恩涓埃无可酬
　　丹扆文字宁堪报
　　至尊只有趋跄随父老葵衷还拟献
　　尧樽【其八】



　　万寿诗【七言截句三十首】
　　翰　　林　院　　编　修【臣】徐葆光
　　天长地久万年同三月春光
　　禁苑中灼灼繁花皆献寿声声啼鸟亦呼嵩【其一】天长地久万年逢此日三多祝华封牛酒
　　赐酺天下乐春来尽沐
　　圣恩浓【其二】
　　天长地久万年邦受贺明堂启八牕王防图成重译至声灵远过混同江【其三】
　　天长地久万年枝风动祥光满
　　玉墀高处双栖太平雀朝朝报道太平时【其四】
　　天长地久万年晖
　　帝德光华徧九围扫净欃枪同一照斗南极北尽知归
　　【其五】
　　天长地久万年书爲惜分隂启石渠四库纷罗供
　　圣学万几片暇即三余【其六】
　　天长地久万年符五岳眞灵有瑞图运启中天长
　　御极轩皇振古握干枢【其七】
　　天长地久万年齐五曜文明聚壁奎盛世作人歌
　　寿考春秋两度碧云梯【其八】
　　天长地久万年谐钟律调成六气佳
　　亲定九成歌
　　舜德锵锵百兽舞瑶阶【其九】
　　天长地久万年杯高挹南山万福来十里花棚连
　　御道彻云鼓吹动春雷【其十】
　　天长地久万年春斗柄东囘拱
　　紫宸雨露十行寛大
　　诏普天同日沐
　　皇仁【其十一】
　　天长地久万年
　　君阊阖门五色云日丽轩图囘北陆风随舜瑟转南
　　薰【其十二】
　　天长地久万年恩鼓腹嬉游
　　帝力存四海同登仁寿域厐睂世世见曾孙【其十三】天长地久万年安共庆升平万国欢宝络珠旛迎
　　圣节铃声天半玉珊珊【其十四】
　　天长地久万年间避暑常
　　廵驻跸山
　　禁匾新题三十六蓬莱缥缈出尘寰【其十五】
　　天长地久万年传庆积
　　天潢瓜瓞绵万岁山前称祝后绿车千乗
　　御堤边【其十六】
　　天长地久万年谣击壤衢中共祝尧宣布中和皆
　　圣德采成乐府比咸韶【其十七】
　　天长地久万年爻布策常逢泰运交象数演成符瑞至图书出水凤鸣郊【其十八】
　　天长地久万年膏亘古
　　隆恩一日叨两税全蠲农扈喜声声布谷唤东臯【其十
　　九】
　　天长地久万年和紫塞传来瑞应多九穗珠茎高一丈金城弥望玉山禾【其二十】
　　天长地久万年花元日莲两朶霞律转三阳先告瑞绵绵千叶比年华【其二十一】
　　天长地久万年康化俗煕煕
　　治日昌纪号年年编
　　玉厯环甲子数无疆【其二十二】
　　天长地久万年清竹箭黄流似镜明夜夜荣光烛星斗赤文绿字兆平成【其二十三】
　　天长地久万年宁乍试
　　尧阶三叶蓂斗建苍龙杓转处直南正对老人星【其二
　　十四】
　　天长地久万年增朝夕常如日月升岁岁史官书大有几何巧厯算三登【其二十五】
　　天长地久万年筹海屋添来星几周干策六觚常在握明良一德演箕畴【其二十六】
　　天长地久万年心乌弋黄支献国琛八表葵倾同向日海波已定指南针【其二十七】
　　天长地久万年参防合三才万象含河雒渊源归太极
　　深宫丙夜费幽探【其二十八】
　　天长地久万年占
　　宝厯编成叶叶添玉策探来逢再朔浑天全数合羲
　　炎【其二十九】
　　天长地久万年函伫望登封启玉缄功德休陈七十二巍巍独冠泰山岩【其三十】















　　万寿诗【七言律六首】
　　翰　　林　院　　编　修【臣】缪　沅
　　龙光齐庆天长久
　　凤厯欣看日正中三素云边笼瑞色五弦琴上奏薰风昭囘法象星辰丽鼓铸隂阳造化同熈皥春台逢
　　盛世仰瞻阊阖共呼嵩【其一】
　　三五昌期淑景呈泰符运启泰阶平偶摛玉管云章焕载戢雕戈海宇清四象心融观察尽六韬天授指挥成华封颂祷年年事重译共球祝
　　圣明【其二】
　　喜起堂廉论道时文经武纬迈轩羲金茎雨露山河润玉衮衣裳藻火垂
　　天寿阳和三月节
　　圣心敬愼万年基流沙若木声名远王防车书亘地维
　　【其三】
　　区宇生成荷
</div>
    <div class="pagination">
<a href="万寿盛典初集_page188.html">上一页</a><span>...</span><a href="万寿盛典初集_page184.html">184</a><a href="万寿盛典初集_page185.html">185</a><a href="万寿盛典初集_page186.html">186</a><a href="万寿盛典初集_page187.html">187</a><a href="万寿盛典初集_page188.html">188</a><span class="current-page">189</span><a href="万寿盛典初集_page190.html">190</a><a href="万寿盛典初集_page191.html">191</a><a href="万寿盛典初集_page192.html">192</a><a href="万寿盛典初集_page193.html">193</a><a href="万寿盛典初集_page194.html">194</a><span>...</span><a href="万寿盛典初集_page190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
