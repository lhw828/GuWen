<!DOCTYPE html>
<html>
<head>
    <meta charset="UTF-8">
    <title>大明会典 - 第 634 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 634 页/共 713 页</h1>
    <div class="content">命修筑。东西两岸各分八区、每区约五十丈。凡為石堤九百六十丈

滹沱河

滹沱河、源出山西繁峙县泰戏山。歷代崞等州县、东流、经真定府城南、至武邑县合漳水。又东北至岔河口入运河。天顺成化间、屡决晋州紫城口。束鹿深州、俱受水患。弘治二年、
命真定等府卫发军民相兼筑塞。嘉靖九年、决真定城南。
命大臣相勘、行顺天保定各抚臣修筑大小旧堤

桑乾河

桑乾河、发源马邑之金龙池百斛涌泉、迤邐东下、南至卢沟、会於天津。北达宣府之保安州。本元运道。保安而西、直达大同之古定桥、皆可舟行。中有山石二处、湍险為阻。大约水程七百二十七里。陆止八十八里

胡良河　　琉璃河

胡良河、在涿州。自拒马河分流至通州、东入浑河。琉璃河、在良乡县。自磁家务发源、潜流地中、至良乡、东入浑河。浑河水势汹涌、工力难施。二河下流沙壅处、各不过四五里、疏濬甚易。嘉靖十一年题准、每年四五月间、该州县官督责疏濬

蓟州河

国初用、遮洋船、从直沽出□转餉蓟州、时有漂没。天顺二年、以海口新开沽、与近州之水套沽正相值、中间止隔陆地十里。遂
命凿通。五年淤塞、仍濬之。弘治初、议发军夫万人、凿河四十里以免海运。每三年一挑濬。嘉靖初、定额夫八千名、二年一次、令工部官一员、会同巡按御史、及天津兵备、督工挑督


昌平河

昌平河、在巩华城外安济桥起至通州(汀去丁改庶)口止、长一百四十五里。中有淤浅难行者三十里。隆庆六年题准、量加挑濬、帮筑堤岸、遂成通流

密云河

密云城西有白河故道、自牛栏山而下与潮河交会。水势深广。嘉靖三十四年题准、於杨家庄筑塞新口、疏濬故道。舟楫通行

天津海口新河

天津海口新河、长一十里四十八步。内王家浅至冀家窝、关係运道、每三年两次挑穵。万历六年题准、每年秋开濬一次。其附近宝坻武清香河三县、天津天津左右营州前武清五卫、梁城一所、额夫一千一百五十四名。其餘窵远州府卫所五十处、该夫五千七百二十九名、俱免力役、每名减半徵银五钱或四钱、解送工部寄库。俟八月间、分司差官於附近处所募夫、每日给银六分。每年九月初一日计里分工、二十日毕工。管理河道郎中、会同天津兵备往来提督。其挑穵泥沙、不许堆积河边。工完、造册送部查考

浙西诸水

浙西诸水、太湖為大。纳杭湖宣歙常镇六府溪涧港瀆之水、以成巨浸。注于江湖、以会於海。每天雨浸淫、水道壅塞。长洲吴江常熟崑山诸县、多被渰没。永乐二年、
命官往治。乃凿吴淞江南北岸滩涂、及濬安亭等浦、引湖水、由嘉定县刘家港入海。又濬导阳城昆承诸湖水、由常熟县白茆港入江。又濬淞江府范家滨、至南蹌浦口、上接大黄浦、引湖泖之水入海。弘治七年、復
命发民夫二十万、濬吴江长桥诸茭芦之地、导太湖之水、散入淀山阳城昆承等湖。而开吴淞并大石赵屯等浦、洩淀山湖水、由吴淞江以达於海。开白茆港、并白鱼洪鯰鱼口等处、洩昆承湖水以注于江。开七浦盐铁等塘、洩阳城湖水以达於海。开湖州府漊涇、洩天目诸山之水、自西南入於太湖。开常州府百瀆、洩荆溪之水、自西北入於太湖。开各斗门、洩运河之水、由江阴县以入於江。正德十六年、復
命官发军民夫六十餘万、起常熟东仓至双庙、濬白茆港故道一万三千八百二十餘丈。起双庙至海口、改凿新河三千五百五十餘丈。又濬尚湖昆承阳城等湖支河一十九道。吴淞江下流六千三百三十餘丈。并吴江长桥大石赵屯大盈道褐等四浦。常州府乌涇等瀆六十三。桃花等港市河等河各四。湖州府大钱小梅等河、及漊港七十二。俾上源下委、递相容洩。六年、濬丹阳至京口驛诸处淤浅、令运船避孟瀆风涛之险。二十四年题准、濬臧村以溉金坛、澡港以溉武进、艾祁通波以溉青浦、顾浦吴塘以溉嘉定。又濬大瓦等浦以溉崑山之东、许浦等塘以溉常熟之北。凡冈垄支河湮塞不治者、皆濬之深广、使復其旧。隆庆三年、復
命开白茆港刘家河黄浦港诸海口、及湖浦涇漊、并浙直交界湮塞处所、备濬深阔。五年、又题准通修吴淞江白茆塘丹阳县练湖隄岸、悉令完固。万历三年、又开黄浦白茆吴江诸湮塞口、及修浙江海寧海盐等县衝坏海塘。其海盐石塘、南环澉浦、北接金山上海等界、尤為要害。越三年、工成。四年、丹阳一带运道浅阻。议准、挑復练湖上下、并濬孟瀆河通江
凡水利职官。弘治八年、令浙江按察司管屯田官、带管浙西七府水利。仍设主事或郎中一员专管、三年更代
○正德九年、设郎中一员、专管苏松等府水利
○十二年、遣都御史一员、专管苏松等七府水利
○十六年、遣工部尚书一员、巡抚应天等府地方、兴修苏松等七府水利。浙江管水利僉事、听其节制。寻设郎中二员、於白茆港吴淞江分理开濬
○嘉靖三年、罢苏松等府管水利郎中。仍行浙江管水利僉事带管
○四年奏准、贵州水利、委官屯僉事带管、年终具所修濬陂塘坝堰丈尺造册送部查考
○五年奏准、云贵水利、委管屯副使带管、年终具所修濬圩岸陂塘坝堰闸洞沟渠丈尺、造册送部查考
○六年、令巡抚官督同水利僉事、用心整理苏松水利、毋得虚应故事
○十三年、令各处按察司屯田官兼管水利
○四十五年题准、东南水利、不必专设御史。令两浙巡盐御史兼管
○隆庆元年题准、四川水利茶法屯盐、併归一道
○六年、特降
敕书、以东南水利专责成巡抚
○万历三年、令巡江御史督理江南水利
○四年、添设淮安水利僉事一员、於河南按察司带衔【今革】
凡水利禁令。正统二年、令有司秋成时、修筑圩岸、疏濬陂塘、以便农作。仍具疏缴报、俟考满以凭黜陟
○弘治十八年、令各府州县治农官、不得别项差占年终、具所辖水道通塞濬否缘由、造册奏缴、考覈黜陟
○嘉靖七年、令陕西河南山东抚按等官、严督守令、疏濬河水、设法隄防、以备旱潦。能修举者、照例旌擢
○又令各处抚按守巡官、严督所属、以时修濬圩岸坝堰陂塘沟渠之在境内者
○十年、令决河上紧修筑、疏通粮运。户工二部多方从长计议、责令刻期报完
○二十五年、令南直隶巡抚都御史、督属修濬太仓州常熟崑山等县七浦白茆新涇等河、盐铁许浦等塘。仍令巡按御史验勘
○二十六年题准、琉璃胡良滹沱等河、各下流壅塞、渰没民田。令顺天保定各巡抚官、亲诣查勘、作速开濬
○隆庆三年题准、凡河南等处霸占源头阻绝河道者、各该巡抚衙门、查照故决泉源条律、為首者发附近卫所、係军调发边卫、各充军。著為例

大明会典卷之二百
河渠五
桥道

洪武二十六年定、凡各处河津、合置桥梁者、所在官司起造。若当用渡船去处、须要置造船隻、僉点水手。其通行驛道、或有损坏、须於农隙之时修理。所用桩木灰石等项、於本处丁多户内起夫、附近山场採办。若在京桥梁道路、本部自行随时计工成造修理。果有千係动眾、具奏施行
○永乐七年、令海子桥至西湖一路水道、差办事官十员、给与行粮、往来巡察、不许作践
○正统四年、令各府州县提调官、时常巡视桥梁道路。但有损坏、随时修理坚完、毋阻经行
○成化二年、令京城街道沟渠、锦衣卫官校、并□城兵马、时常巡视。如有怠慢、许巡街御史、参奏拏问。若御史不言、一体治罪
○六年令、
皇城周围、及东西长安街、并京城内外大小街道沟渠、不许官民人等、作践掘坑、及侵占淤塞。如街道低洼、桥梁损坏、即督地方火甲人等、併力填修
○七年奏准、各处渡船、每船设稍夫十名。每州县设老人一名管理。於附近巡司衙门掌之。仍大书老人稍夫姓名於船尾。如有违误摆渡、及勒要渡钱、听过往诸人指名陈告
○十年奏准、京城水关去处、每座盖火铺一、设立通水器具。於该衙门拨军二名看守。遇雨过、即令打捞疏通。其各厂大小沟渠、水塘、河漕、每年二月、令地方兵马、通行疏濬。看厂官员、不许阻当
○十五年奏准、虞衡司添註员外郎一员、专一巡视在京街道沟渠
○二十三年奏准、凡豪强据河津要处、以船摆渡规利者、拏问治罪。渡船入官
○弘治十三年奏准、京城内外街道、若有作践、掘成坑坎、淤塞沟渠、盖房侵占。或傍城行车、纵放牲口、损坏城脚。及
大明门前御道、棋盘街、并护门栅栏、
正阳门外御桥南北、本门月城将军楼、观音堂、关王庙等处、作践损坏者、俱问罪、枷号一箇月发落
○嘉靖十年题准、大通桥至京仓粮运陆路、每年二月内、巡城御史、督併兵马司修筑。该司仍将行过缘由、呈报督理粮运衙门查考
○又题准、京城内外势豪军民之家、侵占官街、填塞沟渠者、听各巡视街道官员、勘实究治。若係各铺面招牌酒旗、及布棚伞幔、不碍经行者、听从其便。不许地方旗校狄甲人等、一概驱逐
○二十四年题准、良乡琉璃河建桥一座、取用各处帑银三十餘万两。内
钦助银九万三千八百餘两
○四十年、修理琉璃河博岸、支用工部银七万六千餘两
○万历二年、令於涿州胡良河、建石桥一座。北关外、修浮桥一座。
慈寧宫发银一万五千两。
钦发银五万两。选差司官、同内监官管理。分毫不扰於民
○八年题准、京师街道沟渠、近朝去处、间用砖石拦砌、以防车碾作践。及各腰墙河墙隄岸门厂修理、用银三十二万二千七十两有奇。凡五城兵马、掌京城内外街道沟渠、各奉札付、分坊管理、每二年、申呈更调

船隻【河泊麻铁课附】

洪武二十六年定、凡在京并沿海去处、海运辽东粮储船隻、每年一次修理。其各卫征战风快船隻等项。若有缺少损坏、及当修理者、务要会计木钉灰油麻藤、及所用工具、依数拨用。如有不敷、亦当豫為规画。或令军民採办、或就客商收买、或外处拨支、审度便利、定拟奏闻。行下龙江提举计料明白、行移各库放支物料。其工程物件、照依料例文册、然后兴工。如或新造海运船隻、须要量度。產木水便地方、差人打造。其风快小船、就京打造者、亦须依例计造。木料等项、就於各场库支拨。若内外有船隻、务要周知其数。设或需索运用、酌量劳逸多寡拨与。其各湖泊所、带办鱼油鰾、每岁催督进纳备用
一千料海船一隻、合用
杉木三百二根
杂木一百四十九根
株木二十根
榆木舵桿二根
</div>
    <div class="pagination">
<a href="大明会典_page633.html">上一页</a><span>...</span><a href="大明会典_page629.html">629</a><a href="大明会典_page630.html">630</a><a href="大明会典_page631.html">631</a><a href="大明会典_page632.html">632</a><a href="大明会典_page633.html">633</a><span class="current-page">634</span><a href="大明会典_page635.html">635</a><a href="大明会典_page636.html">636</a><a href="大明会典_page637.html">637</a><a href="大明会典_page638.html">638</a><a href="大明会典_page639.html">639</a><span>...</span><a href="大明会典_page635.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
