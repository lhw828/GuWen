<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 822 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 822 页/共 1125 页</h1>
    <div class="content">      
少保。 
五月，诏朝议大夫、充宝文阁待制、赠开府仪同三司马默赠少傅。 
六月，诏太尉、知枢密院事、赠开府仪同三司神道赠少保神道：疑为「种师道」之误。「知」上疑脱一「同」字。据《宋史》师道本传，其人尝同知枢密院事，卒赠开府仪同三司。据《建炎要录》卷九○，师道绍兴六年三月加赠少保。。 
六年三月，诏承议郎、殿中侍御史、赠直龙图阁龚(史)[夬]赠右谏议大夫。 
四月，诏同知枢密院事、赠右银青光禄大夫赵瞻赠资政殿大学士、银青光禄大夫。 
五月九日，诏赠少师刘挚赠太师。十一月二日，诏尚书左丞、赠延康殿学士范纯礼赠资政殿学士。 
七年十一月，诏殿中侍御史、赠直龙图阁陈师锡赠谏议大夫。 
九年，赠直龙图阁赵叔近赠集英殿修撰。以建炎初秀州军贼作过被害故也。 
十月，诏左光禄大夫、赠特进陈彦修赠开府仪同三司。 
十年八月，诏左武大夫，吉州刺史、统领泾原路军马、昭化军节度使张达赠开府仪同三司。靖康二年间，与金贼大兵斗尌敌战殁故也。 
十二年五月二十五日，诏武信军承宣使、赠保静军节度使张宗颜，龙神卫四厢都指挥使、泸川军承宣使、赠武宁军节度使刘宝并赠检校少保。 
十月二十七日，诏入内内侍省高班、赠率府副率李继元赠武节郎。入内内侍省东头供奉官、赠修武郎李仅赠武德郎。时以皇太后回銮，继元、李(仅)尝侍宫闱有劳也。 
三十年十一月六日，诏赠左正议大夫曹辅赠左光禄大夫。辅建炎元年五月七日辛未经赠官，因郊恩赠左正议大夫，至是始加赠焉。以上《中兴会要》。 
三十二年孝宗即位，未改元。九月二十三日，诏赠左宣奉大夫、资政殿学士魏良臣赠左光禄大夫。先是，良臣知潭州，因卖官田赏当转一官。至是收使，特与再赠。 
十二月二十四日，诏少师、安武军节度使、(附)[驸]马都尉、康国公、赠太师、追封邓国公钱景臻追封德阳郡王。 
孝宗干道二年十二月十三日，诏太师、宁远昭庆军节度使、追封蕲春郡王杨存中追封和王。 
四年五月十一日，诏扬武翊运功臣、太傅、镇南武安宁国军节度使、通义郡王、赠太师韩世忠追封蕲王。详见《赠官杂录》。 
五年二月十一日，诏少师、保信军节度使、魏国公、赠太保张浚赠太师。 
六年十一月二十一日，赠宜州观察使蒋世忠赠昭化军节度使，赠武义大夫、高州团练使谢宁赠均州观察使。 
八年十二月二十一日，昭和众辅国功臣、太傅、护国镇安保静军节度使、扬国公、赠太师刘光世追封安城郡王。 
九年二月二十四日，诏故礼部尚书、端明殿学士、赠资政殿学士苏轼赠太师。以上《干道会要》。
 仪制 宋会要辑稿 仪制一三 内侍追赠 
     
宋会要辑稿 仪制一三

内侍追赠
内侍赠二官： 
左骁卫上将军、安远军节度观察留后致仕刘承规大中祥符六年七月赠左卫上将军、镇江军节度使。宣庆使、遂州观察使，入内内侍省内侍都知麦允言皇佑二年八月赠司徒、安武军节度使。延福 
     
宫使、武信军节度观察留后、入内内侍省内侍都知王守忠至和元年正月赠太尉、昭德军节度使。左藏库使、梓州观察使、入内内侍省内侍副都知蓝元用二年三月赠司徒、保大军节度使。延福宫使、入内内侍省内侍都都知、武康军节度观察留后邓保吉治平四年十月赠镇宁军节度使、守太尉。延福宫使、武信军节度观察留后石全彬熙宁三年十月赠定武军节度使、守太尉。宣庆使、昭武军节度观察留后石全育四年十二月赠昭德军节度使、守太尉。入内内侍省东头供奉官任源九月以武显大夫致仕，赠右武大夫。内殿崇班李从约十二年十月赠武翼大夫。以皇太后回銮，从约尝侍宫闱有劳也。 
赠使相、特进附：内客省使、奉国军节度观察留后、知入内内侍省事郝随大观三年十月。内客省使、彰化军节度观察留后致仕冯世宁政和七年七月。以上赠开府仪同三司。彰德军承宣使张佑宣和六年四月赠特进。 
赠节度使： 
左骐骥使、英州团练使周怀政明道二年十一月赠安国军。景福殿使、英州观察使蓝继宗景佑三年正月赠安德军。右骐骥使、象州防御使、入内内侍省内侍都知王惟忠庆历元年六月赠武康军。皇城使、眉州防御使、入内内侍省内侍副都 
     
知岑守素五年闰五月赠振武军。皇城使、象州防御使、入内内侍省内侍副都知皇甫继明七年十二月赠保顺军。昭宣使、眉州防御使、内侍省内侍右班副都知刘从愿八年三月赠大同军。初赠崇信军节度观察留后，以旧侍东宫，故特赠之。昭宣使、梓州观察使杨怀敏皇佑二年三月赠昌化军。如京使、果州团练使、入内内侍省内侍都知张惟吉至和元年十二月赠保顺军。延福宫使、武信军节度观察留后石全彬熙宁三年十月赠定武军。宣庆使、昭武军节度观察留后石全育四年十二月赠昭德军。皇城使、海州团练使、入内内侍省副都知苏利涉元丰五年十月赠奉国军。昭宣使、康州防御使、入内内侍省副都知梁从吉元佑五年十一月赠感德军。宣州观察使李宪绍圣元年赠武泰军。宣政使、成州防御使、入内内侍省副都知冯崇道元符元年六月赠安德军。宣庆使、蔡州观察使、入内内侍省副都知宋用臣三年十月赠安化军。通侍大夫、昭庆军节度观察留后，直睿思殿梁和政和六年三月赠安化军。延福宫使、奉国军承宣使董悫绍兴元年五月赠安化军节度使。景福殿使、湖州观察使、内侍省副都知蓝安石九年正月赠节度使。延福宫使、保康军承宣使黄冕二十三年五月赠保宁军节度使。内侍省押班康谞二十六年二月赠保信军节度使。宣政使、保成军承宣使宋唐卿二月赠清远军节度使。宣政使、安庆 
     
军承宣使陈琠二十八年十二月赠建宁军节度使。感德军承宣使梁邦彦三十年十月赠节度使。延福宫使、宁远军承宣使李珂隆兴二年九月赠清远军节度使。武功大夫、保宁军承宣使致仕续珵干道元年六月赠清远军节度使。延福宫使、德庆军承宣使致仕卫茂寔四年九月赠奉国军节度使。延福宫使、保康军承宣使致仕林肇十月赠武宁军节度使。保康军承宣使致仕张见道八年十二月赠庆远军节度使。宁海军承宣使邵谔八年正月赠武宁军节度使。 
赠留后： 
延福宫使、雅州防御使、入内内侍省副都知韩守英明道二年五月赠某军。宣政使、耀州观察使张若水熙宁九年六月赠天平军。宣庆使、内侍省副都知、康州防御使王守规十年三月赠昭武军。皇城使、入内内侍省副都知、忠州防御使蓝元振四月赠镇海军。果州刺史、内侍押班张允诚元丰六年四月赠奉国军。宣庆使、忠州团练使、内侍省押班、副都知赵世长绍圣二年三月赠崇信军。昭宣使、康州刺史、入内内侍省押班刘维简三年三月赠安化军。 
赠承宣使： 
昭宣使、荣州防御使、入内内侍省押班李珪十七年十二月赠正任承宣使。
赠观察使： 
宣庆使、昭州防御使、勾当皇城司李神福大中祥符三年四月赠润州。昭宣使、(诚)[成]州团练使、内侍省左右班都都知张崇贵四年 
     
八月赠丰州。皇城使、入内内侍省内侍都知、恩州团练使邓永迁七年十一月赠宣州。昭宣使、平州团练使、入内内侍省内侍都知秦翰八年闰六月赠贝州贝：原作「具」，据《长编》卷八五改。。左藏库使、果州防御使江德明景佑四年二月赠耀州。昭宣使、嘉州防御使阎文应宝元二年九月赠某州。皇城使、达州团练使、带御器械程昉熙宁九年九月赠耀州。文思使、内侍押班张恭礼元丰三年五月赠邠州。以尝事东宫故也。内侍押班高居简四年正月赠耀州。成州团练使石得一绍圣三年赠随州。 
赠防御使： 
南作坊使、奖州团练使、入内内侍省内侍都知阎承翰大中祥符七年十一月赠怀州。文思使、昭州刺史、入内内侍省内侍副都知邓守恩天禧五年三月赠淄州。六宅使、荣州刺史、入内内侍省内侍副都知夏守恩天圣二年七月赠沂州。 
赠团练使： 
皇城使、峦州刺史窦神宝天禧三年九月赠冀州。内园使张继能五年四月赠汀州。西头供奉官郭世及元丰六年十一月赠皇城副使。 
赠大将军： 
左武卫将军致仕任守忠熙宁元年十月赠左千牛卫。 
赠内侍： 
入内都知、洛苑副使王仁睿雍熙四年六月赠内侍省内侍，非常例也。
 仪制 宋会要辑稿 仪制一三 奉使 
     
奉使
西上合门使符惟忠与富弼使契丹，至深州武强县卒，庆历三年五月赠客省使、眉州防御使。四方馆使、新州刺史王克忠使契丹，感疾于幽州，还第 
     
而卒，皇佑元年四月赠引进使、果州团练使。供备库使兼合门通事(合)[舍]人郭士逊送伴契丹使道卒，四月赠皇城使。司勋郎中、判三司理欠凭由司李永德送伴契丹使道卒，五月赠太常少卿。朝散郎、尚书吏部员外郎傅察靖康元年五月赠徽猷阁待制。以奉使金国不屈节死之故也。刑部尚书王云建炎三年赠观文殿学士，以奉使金国，至磁州为郡人所害。奉议郎、守尚书水部员外郎、借工部侍郎滕茂寔绍兴二年二月赠龙图阁直学士。靖康中遣往军前议和，虏人逼令改易衣冠，不从，被拘留，死于虏中。右朝奉大夫、光禄卿、奉使金国陈通五年六月赠右文殿修撰。右通直郎、试兵部侍郎司马朴十三年九月赠兵部尚书。以靖康间奉使金国而没，忠迹显著故也。右奉议郎、借朝议大夫、礼部侍郎、充河北军前通问使魏行可十四年正月赠朝奉郎、秘阁修撰。左朝散郎、徽猷阁待制、河北河东充和议副使张宇发三十一年五月赠左朝奉大夫。以靖康初奉使(元)[殁]于虏中，其子介有请也。从义郎、合门祗候、充金国贺生辰国信副使赵应熊干道三年四月赠武翼郎。以使事回，病死于中道也。武德大夫刘涤四年十二月赠武功大夫、忠州刺史。涤奉使出疆，道中病死，其家有请，故特赠之。
 仪制 宋会要辑稿 仪制一三 伪国主 
     
伪国主
检校太师、兼中书令、秦国公孟昶干德三年七月赠尚书令、楚王干德：原作「干道」，据《宋史》卷四七九《世家二》改。。右千牛卫上将军李煜太平兴国三年七月赠太师、吴王。左监门卫上将军、卫国公刘鋹五年三月赠太师、南越王。武胜军节度使、太(使)师、尚书令兼中书令邓王钱俶端拱五年八月赠秦国公。保康军节度使刘继元淳化二年十二月赠中书令、彭城郡王。伪蜀前山南节度使韩保正干德四年六月赠右千牛卫上将军。保正自蜀入朝，未及命官而卒。
 仪制 宋会要辑稿 仪制一三 前朝臣 
     
前朝臣
周天平军节度使、同平章事韩通建隆元年正月赠中书令。
 仪制 宋会要辑稿 仪制一三 外臣 
     
外臣
定难军节度使、太尉、兼中书令、西平王李彝兴干德元年八月赠太师、夏王。西凉府六谷大首领六：原作「上」，据《宋史》卷四九二《外国八》改。、朔方军节度使潘罗支景德元年十月赠追封武威郡王。静海军节度使、南平王黎桓四年七月赠中书令、南越王。丰州防御使王承美大中祥符五年十二月赠恩州观察使。静海军节度使海：原作「南」，据《长编》卷一○七改。、同中书门下平章事、安南都护、南平王李公蕴天圣七年四月赠侍中、南越王。定难军节度使、守太尉、尚书令兼中书令、夏王赵德明明道元年十一月赠太师、尚书令兼中书令。宁州团练使折惟忠景佑五年六月赠宁州防御使，再赠耀州观察使。静海军节度使、同中书门下平章事、南平王李德政至和二年十一月赠侍中、南越王。静海军节度使、同中书门下平章事李日尊熙宁六年四月赠侍中、南越王。推诚佐运保节忠亮同德崇仁宣力守正顺化 
     
怀躬赞治安信谨度承命济美建勋率义(郭)[敦]礼扬休翊戴功臣、静海军节度观察处置等使、开府仪同三司、检校太师、守司空、同中书门下平章事、安南都护、上柱国、南平王李干德绍兴二年三月赠侍中、追封南越王。辽国宣徽北院使、崇禄大夫、检校太傅、行左金吾卫大将军、兼御史中丞、护国刘彦升五年九月赠右武大夫、贵州团练使。
 仪制 宋会要辑稿 仪制一三 隐逸 
     
隐逸
陕州处士魏野天禧四年正月，河中府处士李汉三月。以上赠著作郎。 
光禄寺丞致仕孔畋嘉佑五年十一月赠太常丞。(颖)[颖]州团练使推官邵雍熙宁十年九月赠著作郎。魏汉津崇宁五年十二月赠太中大夫。以尝造九鼎，作大乐，故特褒赠。
 仪制 宋会要辑稿 仪制一三 追赠杂录 
     
追赠杂录
太宗淳化三年七月十八日，太师、魏国公赵普薨，赠尚书令，追封真定王。以新罢相，仍用宰相例。是后王旦、冯拯皆如例。 
真宗天禧二年五月三日，成德镇宁军节度使、守太尉、尚书令兼中书令、徐王元墦薨，赠太尉，尚书令、邓王。 
仁宗天圣五年五月二十三日，天策上将军、太尉、尚书令、雍州牧、兼江陵牧、楚王元佐薨，赠凤翔河中牧、齐王。自咸平后，亲王例赠二官，仍追封大国，故徐王生为尚书令，复赠是官。楚王加二府牧，皆以满二官之数。 
庆历八年三月，供备库使李端宪卒，赠泽州刺史。故事：公主之子有特赠者。端宪非魏国大长公主出，有司之失也。 
皇佑元年六月二十七日，太子少 
     
傅致仕李若谷薨。诏以子在近侍，特赠太子太傅，不得为例。 
嘉佑四年四月二十四日，端明殿学士、兼翰林侍读学士、龙图阁学士、户部侍郎、集贤殿修撰李淑卒于河中府，诏特赠官。故事：学士四品官无赠典，唯侍经筵，同列有请，即诏可。至是不缘奏请，特下诏加赠。以上《国朝会要》。 
神宗熙宁八年八月九日，右龙武卫大将军、均州团练使宗制卒，中书拟赠华州观察使、华阴侯。手诏：「宗室名连『宗、从』字者，皆太祖、太宗诸王之后。今于皇家最为行尊属近。比岁沦亡相继，存者无几，送终之典，理宜加厚。可赠彰化军节度观察留后、北海郡公，着为例。」九年六月，右正言、天章阁待制兼侍讲王雱卒，诏特加赠。 
哲宗绍圣元年七月八日，诏宗室换授文官身亡者，通直郎以上于见任寄禄官上加赠二官。 
元符三年三月四日，诏祖宗诸子除存者以进封外，其亡殁已封赠者更与封赠，未及名者追赐名。以上《续国朝会要》。 
高宗绍兴元年正月一日德音：「元佑党籍臣僚未经褒赠人，近降指挥令吏、刑部限一月检举条具，申尚书省。如内有无案牍可照者，仰逐部行下本家取索。今来尚虑无案牍可照，党籍臣僚子孙远在四方，逐部取索，艰于周遍，致有稽滞，未称朝廷褒崇忠良之意。可令诸路州军多方晓谕党籍臣僚之家，录白系籍人出身告敕或干照文字，经所在州军验寔保明，申尚 
      
书省，当议优加褒赠。」 
四年二月二十五日，左金紫光禄大夫、充龙图阁待制、提举华州云台观王革上遗表，有司言：「寄禄官止有特赠，乞更不赠官。」诏依特与合得恩泽。 
十一年五月九日，诏：「应官员遇恩该赠父祖，如系有官出身，与带左字；无出身及白身并带右字。」从臣僚请也。 
二十四年八月二十六日，宰执进呈礼部拟定张俊赠典，欲依韩世忠例。上曰：「俊在明受间有兵八千屯吴江，朱胜非降指挥与秦州差遣，俊不受，进兵破贼，寔为有功。可与赠一国一字王，令礼部拟定。」于是特封循王。以上《中兴会要》。 
诏旨，沈该特赠少师，依条与遗表恩泽。谨按该廉声不闻，污迹素着，既为宰相，贿赂公行。起知明州，复挂白简，遂勒令致仕。今其死也，复以宰相恩数与之，可谓幸矣。岂可又以非常恩典加惠奸贪 乞寝罢赠官恩数，以协四海公议。」从之。 孝宗干道元年七月二十一日，忠训郎不石为言：「父士跂系濮安懿王下，向任右监门卫大将军、吉州团练使，于建炎四年陷虏，居于邢州。自后欲结约归朝，事觉遇害，有归正官范邦彦备见。」既而会到邦彦言：「向在虏中，不记年月，有赵士跂自邢州收捕至京城，继闻已戮死于市。」诏特赠节度使。三年七月二十五日，臣僚言：「伏 
</div>
    <div class="pagination">
<a href="宋会要辑稿_page821.html">上一页</a><span>...</span><a href="宋会要辑稿_page817.html">817</a><a href="宋会要辑稿_page818.html">818</a><a href="宋会要辑稿_page819.html">819</a><a href="宋会要辑稿_page820.html">820</a><a href="宋会要辑稿_page821.html">821</a><span class="current-page">822</span><a href="宋会要辑稿_page823.html">823</a><a href="宋会要辑稿_page824.html">824</a><a href="宋会要辑稿_page825.html">825</a><a href="宋会要辑稿_page826.html">826</a><a href="宋会要辑稿_page827.html">827</a><span>...</span><a href="宋会要辑稿_page823.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
