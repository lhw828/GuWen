<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 161 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 161 页/共 321 页</h1>
    <div class="content">　　天之愿屡随
　　王防于彤庭所有【臣】感激依恋微忱谨具折恭谢天恩伏乞
　　睿鉴谨
　　奏
　　【臣】曹文埴谨
　　奏为恭谢
　　天恩事本月十三日蒙
　　恩赏【臣】母如意一柄又十四日内阁奉
　　上谕曹文埴之母赏给大缎一疋貂皮十张钦此【臣】跪
　　捧恭领感激难名伏念本年恭逢
　　皇上八旬万夀中外臣民胪欢洽庆【臣】得趋诣
　　阙廷瞻
　　天祝
　　嘏偹观
　　庆典屡奉
　　隆施实为千古遭逄之至幸【臣】母年髙不能亲申叩祝
　　以抒欣戴积忱遥望
　　九重方深悚仄乃蒙
　　渥泽优加
　　恩光下贲浮筠焕采琢芝朶以延龄珍木多文锼檀枝而布馥蔚丰貂之氄温毳丰茸展文绮之华吉云灿烂荷
　　熙辰之异数悉
　　内府之竒珍捧归而献南陔欣博慈顔悦豫拜受而依北阙感邀
　　圣徳髙深刻骨铭心顶戴无量谨缮折恭谢
　　天恩伏乞
　　睿鉴谨
　　奏
　　一百十嵗国子监司业衔郭钟岳防祝
　　万夀
　　恩加鸿胪寺少卿衔
　　隆隆五十五年八月初五日内阁奉
　　上谕司业衔郭钟岳现年一百十嵗自福建原籍诣阙祝厘精神矍铄步履康强洵为升平人瑞着加恩赏给鸿胪寺少卿衔用示朕优老引年至意
　　加鸿胪寺少卿衔【臣】郭钟岳谨
　　奏为恭谢
　　天恩事本月初五日奉
　　上谕郭钟岳着加恩赏给鸿胪寺少卿衔钦此窃【臣】八
　　闽下士百嵗期龄生长太平祝
　　圣人愿多夀身逰
　　化防荷
　　天子许近光数庚甲之迎
　　銮瞻
　　五巡与
　　六巡之盛迨乙巳之开
　　宴预千叟中一叟之荣补书淡墨微名非儒生之梦想
　　所及
　　俯念寒氊防志更国子之
　　恩秩特颁凡皆九十九嵗以后之竒逄况际五十五年
　　无疆之
　　大庆扶鸠诣
　　阙擕来仙屋之筹称兕介
　　厘托在
　　皇人之谷乃复
　　宣鳯綍以晋阶俨鸿胪之参佐质惭蒲谢何期拜头
　　衔荫仰
　　椿荣惟兾常抒额祝归话
　　朝廷异数
　　恩复加
　　恩幸延耉老长年夀还増
　　夀所有感激微忱谨具折恭谢
　　天恩谨
　　奏
　　署江西巡抚姚棻入
　　觐祝
　　厘
　　恩赐其母貂縀
　　署江西巡抚【臣】姚棻谨
　　奏为防谢
　　天恩事本月十七日蒙
　　恩赏【臣】母方氏大缎二疋丰貂六张【臣】谨叩头只领伏
　　念【臣】母于乾隆五十年五十四年蒙
　　特赐
　　御书扁额大缎貂皮屡被
　　恩施时深感戴欣逄
　　庆典咸觐
　　天顔随鹓序以嵩呼近
　　龙光而爵喜仰沐
　　圣慈之锡类复颁
　　内府之殊珍彩焕层霄文绮贲鱼轩之色温生爱日丰貂増翟茀之华曩时
　　云汉为章久荷褒荣于
　　鳯庆此日
　　丝纶下贲迭膺
　　宠锡于兰陔拜自
　　彤庭忆绩室鸣机之夜归陈子舍幸慈闱设帨之期胪欢实切于全家衔感愈深于
　　庆节所有【臣】感激下忱理合缮折恭谢
　　天恩伏乞
　　睿鉴谨
　　奏
　　【臣】等谨案朝廷礼遇大臣恩加耆硕或且锡类及于所生此非特一身一家之私庆也盖
　　一人躬备诸福爰敷福于羣工
　　圣鉴俯垂体恤周至有臣下所不敢觊幸万一者仰
　　惟
　　九重殷注预止髙年跋渉之劳曲体人子晨昏之养
　　洵
　　恩优而谊笃焉迨观夫矍铄来朝愈以
　　情聫上下趋跄晋祝兼之
　　宠贲庭闱且使期龄膺加秩之荣疆史拜骈珍之赐遭逄至此朝野同懽何其沾被之溢于分外也乎当斯时也闻
　　命者诧为竒遘旁观者播为羙谈因以知
　　皇上夀祺之贞固皆
　　纯厐之庆泽有以推衍于无穷咸愿受祉悠长阅十
　　年而重逄
　　曼羡益忭颂于无已焉尔
</div>
    <div class="pagination">
<a href="八旬万寿盛典_page160.html">上一页</a><span>...</span><a href="八旬万寿盛典_page156.html">156</a><a href="八旬万寿盛典_page157.html">157</a><a href="八旬万寿盛典_page158.html">158</a><a href="八旬万寿盛典_page159.html">159</a><a href="八旬万寿盛典_page160.html">160</a><span class="current-page">161</span><a href="八旬万寿盛典_page162.html">162</a><a href="八旬万寿盛典_page163.html">163</a><a href="八旬万寿盛典_page164.html">164</a><a href="八旬万寿盛典_page165.html">165</a><a href="八旬万寿盛典_page166.html">166</a><span>...</span><a href="八旬万寿盛典_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
