<!DOCTYPE html>
<html>
<head>
    <meta charset="UTF-8">
    <title>续通志 - 第 1356 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1356 页/共 1359 页</h1>
    <div class="content">　　○昆明蛮 【牂柯蛮等】  

　　衅蛮西有昆明蛮一曰昆弥以西洱河为境土歊湿宜秔稻俗与突厥同唐武德中朝贡求内属岁与牂柯使偕来龙朔三年比楼等七千 
户内附总章三年置禄州汤望州咸亨三年昆明十四姓内附析其地为殷州总州敦州以安辑之其后又置盘麻等四十一州皆以首领为刺 
史昆明东九百里为牂柯国地数千里元和八年上表请尽归牂柯故地开成元年鬼主阿佩内属会昌中封其别帅为罗殿王世袭爵其后又 
封别帅为滇王皆牂柯蛮东距辰州二千四百里南至交州千五百里无城郭土热多雾两稻粟再熟俗与东谢同首领亦姓谢氏武德三年龙 
羽遣使者朝以其地为牂柯拜龙羽刺史封夜郎郡公其北百五十里有别部曰兖州蛮亦来朝贡以地为兖州开元中牂柯酋长元齐死孙嘉 
艺袭官封其后乃以赵氏为酋长二十五年赵君道来朝其裔有赵国珍天宝中有战功授黔中都督屡败南诏护五溪十余年终工部尚书贞 
元中官其酋长至十八年五遣使朝元和初数遣使来或朝正讫开成不绝

　　○东谢蛮 【南谢蛮等】  

　　西衅之南有东谢蛮居黔州西三百里南距守宫獠西连夷子地方千里宜五谷为畬田岁一易之众处山巢居汲流以饮有谢氏世为酋 
长部落尊畏之唐贞观三年其酋元深入朝以地为应州即拜元深刺史隶黔州都督府又有南谢首领谢强亦来朝以其地为庄州授强刺史 
建中三年大酋长检校蛮州长史资阳郡公宋鼎与诸谢朝贺德宗以其国小不许黔中观察使王础奏请许三年一朝诏从之元和中辰涂蛮 
酋张伯靖叛侵播费二州诏荆南节度使严绶压以大兵招之伯靖率家属诣江陵降授右威卫翊府中郎将东谢南有西赵蛮东距夷子西属 
昆明南西洱河山穴阻深莫知道里户万余俗与东谢同赵氏世为酋长夷子渠帅姓李氏与西赵皆南蛮别种贞观中皆遣使入朝西赵首领 
赵酋摩内附以其地为明州授酋摩刺史

　　○西南诸夷 

　　西南诸夷汉牂柯郡地唐末王建据西川遂不通后唐天威二年牂柯清州刺史宋朝化等来朝其后孟知祥据西川复不朝贡宋干德三 
年平孟昶五年知西南夷南宁州蕃落使龙彦瑫等来贡诏授彦瑫归德将军南宁州刺史蕃落使又以顺化王武才为怀化将军武才弟若启 
为归德司阶武龙州东山罗波源训州鸡平战洞罗母殊石人诸部落王子并为归德司戈开元二年武才等又来贡以武才为归德将军四年 
龙彦瑫卒以其子汉瑭袭使八年三十九部顺化王子若发等来贡太平兴国五年夷王龙琼琚遣其子罗若从并诸州蛮贡方物六年保州刺 
史董奇死以其子绍重继之雍熙二年奉化王子以慈等贡方物夷王龙汉璇遣牂柯诸州酋长来献方物授汉璇归德将军南宁州刺史淳化 
元年汉璇遣弟汉兴来朝三年夷王龙汉兴及都统龙汉■〈王尧〉刺史龙光显龙光盈及顺化王雨滞等各来贡至道元年龙汉■〈王尧 
〉使龙光进率西南牂柯诸蛮来贡诏授汉■〈王尧〉宁远大将军封归化王又以罗以植为安远大将军龙光盈龙光显并为安化大将军 
光进等二十四人并授将军郎将司阶司戈咸平元年龙汉■〈王尧〉遣使龙光腆又率牂柯诸蛮来贡三年都部署张文黔来贡五年汉■ 
〈王尧〉又遣牙校率部蛮来贡景德四年西南蛮罗瓮井都指挥使颜士龙等来贡大中祥符元年江安县夷人为乱诏遣合门袛候侍其旭 
招抚旭至蛮人首罪杀牲为誓未几复叛二年诏文思副使孙正辞等为都巡检使入其境示以兵威皆震伏正辞言夷人安集赦其罪五年晏 
州多刚县夷人斗望行牌率众劫掠六年九月诏王怀信为嘉眉戎泸等州水陆都巡检使合门袛候康训符承训为都同巡检使与转运使寇 
瑊合击破之七年正月其酋斗望三路分众来鬬又败乃诣军首服诏抚谕之天圣四年至皇佑二年龙氏凡四来贡献是年以龙光辨为宁远 
军大将军龙光凝龙异岂并为安远大将军龙异鲁为武宁大将军至和中龙以烈龙异静首领等皆入贡命其首领下九十三人为大将军及 
郎将有差嘉佑中以烈复至又有张玉石自品者嘉佑中来贡而鹣州亦遣人来贡命保州董仲元为本州岛刺史鹣州保州皆西南边也

　　○泸州徼外蛮 

　　泸州西南徼外古羌夷之地所部十州曰巩曰定曰高曰奉曰淯曰宋曰纳曰晏曰投附曰长宁皆依山为险善寇掠朝廷置吏领其地之 
淯井监以拊御之宋庆历四年四月夷人攻三江砦诏选官捕击既降复入寇三江砦指使王用等击走之皇佑元年二月夷众复围淯井监诏 
知益州田况发旁郡土卒命梓夔路兵马钤辖宋定往援数月乃平嘉佑二年三里村夷斗还等复谋内寇有黄土坎夷斗盖来告淯并监捕斩 
之明年补斗盖长宁州刺史泸州部有淯水夷者羁縻州五囤蛮也实姚州故地庆历初乌蛮王子得盖居其地请名州以长其部落乃复建姚 
州以得盖为刺史得盖死其子窃号罗氏鬼主鬼主死子仆夜袭其号浸弱不能令诸族乌蛮有二酋领曰晏子曰斧望个恕皆仆夜诸部也浸 
强擅劫晏州山外六姓及纳溪二十四姓生夷熙宁七年六姓夷自淯并谋入寇命熊本经制之山前后长宁等部及武都夷皆内附于是晏子 
斧望个恕及仆夜皆愿入贡受王命晏子未及命死以个恕知归来州仆夜知姚州个恕子乞弟晏子子沙取禄路并为把截将西南夷部巡检 
十年罗苟夷犯纳溪砦诏泾原副总管韩存宝击之存宝召乞弟等犄角讨荡五十六村十三囤蛮乞降愿纳士承赋租元丰元年乞弟率晏州 
夷至江安城下责平罗苟之赏以乞弟袭归来州刺史蛮以为畏已益悖慢遂以众围罗个牟放梓夔都监王宣往救之一军皆没四年诏以环 
庆副总管林广代存宝讨贼乞弟引众遁五年正月次归来州以其地赐罗氏鬼主乞弟寻死于是罗始党斗然斗更等诸酋请依十九姓围结 
新取生界八姓两江夷族请依七姓团结皆为义军从之其后泸夷不复为患沙取禄路死子鳖弊袭政和五年晏州夷卜漏叛砦将高公老遁 
招讨使赵遹讨平之授鳖弊西南夷界都大巡检

　　○黔涪徼外蛮 

　　黔州涪州徼外其西南部蛮有龙蕃方蕃张蕃石蕃罗蕃者号五姓蕃宋初常奉职贡受爵命治平四年十二月知静蛮军蕃落使龙异阁 
等入见诏以异阁为武宁将军熙宁元年有方异■〈王兄〉三年有张汉兴各以方物来献授异■〈王兄〉静蛮军汉兴捍蛮军并节度使 
六年龙蕃罗蕃方蕃石蕃等朝贡其后比岁来元丰七年西南程蕃乞贡方物依五姓例从之元佑二年西南石蕃石以定等赍表入贡五年八 
年绍圣四年龙蕃皆贡方物龙于诸姓最大其贡奉尤数元符二年又有牟韦蕃入贡诸蕃部族数十独五姓最着程氏韦氏皆比附五姓故号 
西南七蕃云

　　○松外蛮 【西洱河蛮】  

　　松外蛮诸部大者五六百户小者二三百凡数十姓赵杨李董为贵族皆擅山川不能相君长有城郭文字颇知阴阳历数自夜郎滇池以 
西皆庄蹻之裔以十二月为岁首唐贞观中太宗以右武候将军梁建方发蜀十二州兵进讨谕降者七十余部署首领蒙和为县令余众感悦 
西洱河蛮亦曰河蛮道繇郎州走三千里亦遣首领纳款军门二十二年西洱河大首领杨同外东洱河大首领杨敛松外首领蒙羽皆入朝授 
官秩显庆元年西洱河蛮及显和蛮酋郎昆黎盘四州大首领并入朝贡方物其后茂州西南筑安戎城绝吐蕃通蛮之道先羌为吐蕃乡导攻 
拔之增兵以守西洱河诸蛮皆臣吐蕃开元中首领始入朝授刺史会南诏蒙归义拔大和城乃北徙更羁制于浪穹诏浪穹诏已破又徙云南 
柘城

　　○雅州蛮 

　　雅州西山野川路蛮者亦西南夷别种有通吐蕃道三曰夏阳曰夔松曰始阳皆诸蛮错居凡部落四十六距州三百余里之外有百坡当 
品严城中川钳矣昌逼钳井七部落四百余里之外有罗岩当马三井束锋名耶钳恭画重罗林笼羊林波林烧龙逢索古敢川惊川祸眉不烛 
十七部落五百余里之外有诺祚三恭布岚欠马论川让川远南卑卢夔龙曜川金川东嘉梁西嘉梁十三部落六百余里之外有椎梅作重祸 
林金林逻蓬五部落唐以来皆羁縻州也以首领袭刺史宋太平兴国三年首领马令膜等来贡悉授官遣之绍圣二年以碉门砦蛮畿王元寿 
怀化司戈

　　○巂州六姓蛮 

　　巂州新安城傍有六姓蛮曰蒙蛮夷蛮讹蛮狼蛮勿邓白蛮戎州管内有驯骋浪三州大鬼主董嘉庆累世内附以忠谨称封归义郡王唐 
贞元中狼蛮亦请内附补首领狼沙为刺史西川节度使韦皋檄嘉庆兼押狼蛮又有鲁望等部落徙居戎州马鞍山其北又有浪稽蛮罗哥谷 
蛮东有婆狄蛮乌皮蛮南有离东蛮锅锉蛮西有磨些蛮与南诏越析相姻娅自浪稽以下古滇王哀牢杂种其地与吐蕃接亦有姐羌古白马 
氏之裔剑山当吐蕃大路属石门柳强二镇置戍守捉以招讨使领五部落曰弥羌曰铄羌曰胡丛其余东钦磨些也又有夷望鼓路西望安乐 
汤谷佛蛮亏野阿酰阿鸮铆蛮林井阿异十二鬼主皆隶巂州又有奉国苴伽十一部落春秋呙赏于巂州然挟吐蕃为轻重又有显养东鲁诸 
蛮永徽三年与胡丛皆叛高宗以右骑卫将军曹继叔为巂州道行军总管攻拔之

　　○叙州三路蛮 

　　叙州三路蛮西北曰董蛮正西曰石门郭东南曰南广蛮董蛮酋董氏宋初有董春惜者贡马自称马湖路三十七部落都王子其地北近 
犍为之沐川赖因砦砦阨蛮除熙宁绍圣中蛮数寇抄尝徙赖因监押驻荣丁砦而以县吏控截政和五年始改差监押充知砦事蛮寇如故南 
广蛮大观三年以地内属诏建滋纯祥三州后皆废石门部与临洮土羌接马湖南广皆畏之盖即浪稽鲁望诸部也

　　○威州蛮 

　　威州保霸蛮者唐保霸二州也天宝中所置后陷没酋董氏世有其地保州有董仲元霸州有董永锡者宋嘉佑及熙宁中皆尝请命于朝 
政和三年开拓置官吏以董舜咨保州地为祺州董彦博霸州地为亨州授舜咨刺史彦博团练使舜咨寻迁观察使彦博留后遂为节度使后 
改为砦

　　○茂州诸部落 

　　茂州诸部落盖涂静当直时飞宕恭等九州岛蛮也蛮推一人为州将而常诣茂州受约束茂州宋初无城隍蛮乘夜入寇熙宁八年筑城蛮 
</div>
    <div class="pagination">
<a href="续通志_page1355.html">上一页</a><span>...</span><a href="续通志_page1351.html">1351</a><a href="续通志_page1352.html">1352</a><a href="续通志_page1353.html">1353</a><a href="续通志_page1354.html">1354</a><a href="续通志_page1355.html">1355</a><span class="current-page">1356</span><a href="续通志_page1357.html">1357</a><a href="续通志_page1358.html">1358</a><a href="续通志_page1359.html">1359</a><a href="续通志_page1357.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
