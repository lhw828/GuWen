<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 548 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 548 页/共 807 页</h1>
    <div class="content">　　定盗首自首免死改遣例刧盗未经伤人之首犯于罪未发而自首者佥发充军闻拏自首者照情有可原例佥遣窝家盗线与盗首同科【详见徒流门】五年申定免死人犯为匪计赃科罪例凡免死人犯除在配所杀人及为强盗并逃后复犯行凶为匪者仍照定例遵行外其在配所窃赃至满贯以上及三次窃盗律应拟绞者俱拟斩立决应拟徒罪以上者拟斩监应拟笞杖者枷号三月鞭一百【详见徒流门】
　　定强夺良家妻女未成奸者例凡强夺良家妻女中途夺回及尚未奸汚者照已被奸占绞监候减一等例杖一百流三千里若因所定之女病亡残废輙将女之姐妹用强抢夺者亦照强夺良家妻女已未成奸律科罪【互见徒流门】
　　定旗差协同缉逃之例刑部议准嗣后该旗果知逃人确实下落即禀明左右司一面密移地方官一靣拨兵勒限赴地方官投騐该地方官即防营添差兵役协拏讯供转解理事收审其窝家仍不许并解听地方官审详倘兵役不实力协拏以致兎脱照疎纵逃人例治罪如旗差不赴地方官騐照径拿者仍照私自拏逃例定拟旗差兵役有索诈者照例科断
　　申定殴死胞兄留养承祀及救父殴死大功兄之例九卿议奏弟殴兄死遇有留养承祀者向例枷责完结嗣奉
　　谕防以伦纪攸闗枷责完结过轻改为斩监正以孝弟本属一理既不弟其兄虽留养亦必不能孝其亲且祖宗亦必不歆其祀徒使凶顽幸免伦纪有乖故改斩监候使拘系在狱渐化其凶残之性然后留以养亲承祀此仁至义尽之道也请嗣后此等罪犯俱改拟斩监候俟三年后该督抚查明于秋审册内声明请
　　防照例枷责留养承祀倘三年内遇有父母病故及有人承祀者仍拟情实再据刑部议救父情切殴死大功服兄照侄殴伯叔之例分别已成伤未成伤及折伤三等科罪查人子当父母被殴死生呼吸之际此时但知有父母不知有大功兄亦但知救父母于急难更不知已之因此而获罪仓惶失手以致殴毙是以谓之情切若分别三等势必救父之时先视其大功兄之殴伊父必致折伤然后救之天下固无此人子且先计大功兄之罪至于流绞然后已之殴死可以末减计较瞻顾又岂所谓情切者乎请嗣后救父情切殴死本宗期功亲属者仍拟斩监援例两请候
　　防定夺但监候之后厯年秋审以此等罪犯本应立决改拟监候不复更寛多有入于缓决而连年监候者臣等伏思人子见父母被殴但知父母生死为急不暇详审非凶狠者比虽改拟监候已邀寛典而长系囹圄情殊堪悯请于秋审时核明情有可矜者减等则情法似均得其平矣从之
　　定两家互殴各毙一命例刑部议准凡两家互殴各毙一命除尊卑服制及两家死者多寡不同或故杀鬬杀情罪不等仍照本律定拟外其两家互殴各毙一命的系各凶手本宗亲属将应拟抵人犯免死减等发边卫充军【互见徒流门】至二十六年又定各毙一命案内除均系同居亲属无庸追埋外或一家被杀之人与减军之犯有不同居共财者各于犯人名下追银二十两给付死者家属定严胥役揑充牙行之禁时外省衙役每有更名揑姓兼充牙行倚势作奸为害商民者
　　上命定例严禁寻议不法奸胥有更名揑姓兼充牙行者应照更名重役例杖徒如有诓骗客货累商等情即照光棍顶冐朋充霸开统行逼勒商人不许别投拖欠客本久估累商例枷号一月发附近充军地方官失于查察及有意徇纵者分别降罚从之【互见徒流门】
　　定佐贰官不许夹讯之例刑部议准御史永夀奏请佐贰微员审理批发奉委事件有应夹讯者系上司批委详明上司改委印官审理系印官批委呈明印官掣回自审其佐贰官不得擅用夹讯
　　颁行
　　大清律例先是元年尚书傅鼐奏
　　大清律集解附例一书所刋原例增例
　　钦定例三项非尽见行之条而自刋刻后至今前例又
　　多酌改应请
　　特简大臣统加检核増删应仍照例行者亦即酌复旧章除律文律注仍旧外其刋入之例必将某条附载某条之处确切不移纂辑成书恭请
　　钦定刋刻颁示得
　　防行又令各省督抚臬司有刑名之责者据实敷陈
　　各抒所见
　　勑交该馆以资采择至是书成凡四十有七卷律文四百三十六条悉仍旧本删律总注其注内有与律义有所发明实可补律之所不逮者别立一条着为成例附例千有四十二条删原例増例各名目凡乾隆四年十二月以前奏准通行之例俱逐条以次附例其五年以后之例依元年奏准五年一次陆续増修附律例之后
　　颁行直省永着为例
　　定老贼案内授学习各犯条例凡老贼除首从照律定拟外其审有授技艺在家分赃者照强盗窝主造意身虽不行但分赃者律拟斩立决跟随学习之人虽未同行俱照强盗情有可原例免死发遣如无学习确证不过与贼往来熟识照知情不首例杖一百防卯充警
　　六年申严贪黩败检之戒时山西巡抚喀尔吉善叅奏学政喀尔钦贿卖生童布政使萨喀谅酷虐贪婪请革职审拟疏入奉
　　谕朕御极以来信任大臣体恤羣吏且増加俸禄厚给养亷恩施优渥以为天下臣工自必感激奋勉砥砺亷隅实心尽职断不至有贪黩败检以干宪典者不意竟有山西布政使萨喀谅学政喀尔钦秽迹昭彰赃私累累皆朕梦想之所不到我
　　皇考整饬风俗澄清吏治十有余年始得丕变今不数年间而即有荡检逾闲之事既不知感激朕恩并不知凛遵国法将使我
　　皇考旋干转坤之苦由此而废弛言念及此朕实为之
　　寒心昔日俞鸿图贿卖文武生童我
　　皇考将伊立时正法自此人知畏惧不敢再犯今喀尔钦贿卖生童之案即当照俞鸿图之例而行萨喀谅喀尔钦二案着吏部侍郎杨嗣璟前往会同巡抚喀尔吉善秉公据实严审定拟寻经审拟喀尔钦即行正法萨喀谅依律处斩并皆借没家产
　　改定贩私盐诬扳例刑部议覆广东按察使潘思榘奏律载凡贩私盐诬指平人者加三等拒捕者斩又雍正三年定例私贩诬扳者即非拒捕亦照拒捕伤人律治罪窃思诬告人死罪未决者照律反坐满流加徒役三年私贩罪止杖徒而诬扳平人即加至斩是反重于诬告人死罪未决者矣查诬告律内诬告人流徒杖罪者加所诬三等请嗣后私贩诬扳平人者仍照律加三等杖一百流三千里应如所请从之【互见徒流门】
　　申严诬告越诉例奉
　　谕从来诬告越诉最为良民之害盖一州一县之内必有一二狡黠之徒以殷实之家为可扰稍不遂意輙寻衅兴讼揑造谎词拖累株连以私忿更或未控州县即控府道未控府道即控院司比比皆是深可痛恨嗣后凡驾词诬控者必按律加等治罪凡未经在下控告者院司道府不得滥准其业经在下控理复行上控者必其情理近实先将原告穷诘然后准理若发审属虚诬告与越诉二罪并坐其如何酌量定例之处着刑部议奏寻议如越诉审理属虗除诬告加等治罪外先将该犯枷号一月示众从之定私铸小钱例大学士等议覆御史杨朝鼎条奏私铸砂殻无字小钱应量行末减查私铸砂殻虽系小钱而搀杂于制钱之内即可行用是以律例内并未开载砂殻无字小钱另有分别定拟之条今如该御史所奏比照伪造印信未成律减等拟流则奸民恃律禁之稍寛幸重罪之可免贪图微利转起犯法之渐但砂殻小钱并无年号字样稍与私铸大钱有间请嗣后将私铸砂殻小钱之犯为首及匠人均拟斩监候其例应绞决者概照免死减等例分别发遣应发遣者改为满流以下依次递减一等按之情法更得其平从之【互见徒流门】申定递回原籍人犯潜逃来京之例刑部议奏查徒罪限满递回原籍管束之犯复潜逃来京者拏获之日俱遵照乾隆二年定例枷责递回原籍约束疏纵之地方官照例查至徒罪以下笞杖枷责递囬原籍之犯复行潜逃来京者例内并未议及地方官亦无处分请嗣后在京问拟笞杖枷责递囬原籍人犯如有复逃来京者除初次二次本犯仍递囬原籍安插免其治罪地方官免其查叅外其复逃来京俱仍递回原籍交与地方官严加管束若有犯案者从重归结其疏纵之地方官照递回人犯出境例分别议处载入例册通行从之定原殴伤轻保辜余限因风致死例凡遇原殴伤轻虽过保辜正限后尚在十日之内【名曰余限】因风致死者照殴人至废疾律杖一百徒三年【互见徒流门】又
　　勑律例毋得轻议纷更奉
　　谕律例一书原系提纲挈领立为章程俾刑名衙门有所遵守至于情伪无穷而律条有限原有不能纎悉必到全然该括之势惟在司刑者体察案情随事详酌不可以一人一事而即欲顿改成法也本朝大清律周详明备近年以来又命大臣等斟酌重修朕详加厘定现在刋刻颁行而条陈律欵者尚属纷纷至奉天府府尹呉应枚竟奏请酌改三条夫以一定之宪章欲以一人之臆见妄思变易究竟不能尽民间之情弊而朝更夕改徒乖政体嗣后毋得轻议纷更如果所言实属有当该部亦止可议存档案不得擅改成书
　　严捕役分地坐缉之禁刑部议准嗣后各州县捕役俱不得令其分地坐缉经年盘踞致有敛费防盗之事倘有仍前设立路快坊快区捕等项名色扰累居民将该捕役治以违例之罪地方官照例查
　　定尊长谋杀卑防为从之例是时云贵总督张广泗题奏民人刘四贵等谋杀小功服侄刘光首犯刘四贵照例绞候从犯刘三贵无例可援听候部议嗣三法司核拟刘四贵绞候刘三贵杖流并请嗣后尊长谋杀本宗及外姻卑防除为首者仍依故杀法定拟外其为从加功之尊长各按服制分别已行已伤已杀三项各依为首之罪减一等定拟若同行不加功及同谋而不同行者又递减一等事下九卿议奏寻议应如三法司所奏从之更定打死赎身家人非死罪而剉骨烧埋者罪刑部审拟原任鸣赞福海打死赎身家人常徳剉骨烧埋依杀奴仆非死罪三人律发遣黑龙江
　　上以常徳系福海已赎身之家人非现在服役者可比本人又无过恶福海怀恨立毙其命又复支解其尸残忍狠毒出于情理之外刑部强引杀奴仆非死罪三人律拟以发边实属不伦将满汉堂官严加议处寻改拟绞立决从之
　　七年申明致死婢女分别红白契买之例刑部议覆侍郎张照等奏请申明致死婢女画一科断之例查例载旗人故杀白契所买之人并典当之人俱照故杀雇工人律拟绞监若殴打死者照律治罪又定例康熙六十一年以前各旗所买白契之人俱不准赎身有逃走者许递逃牌雍正元年以后白契所买单身及带有妻室子女之人俱准赎身若买主配有妻室者不准赎是红契则为家人白契即为雇工而向来问刑衙门科断惟家主致死白契所买家人则照雇工人例于白契所买婢女俱照红契定拟殊未画一请嗣后民人于雍正十三年以前白契所买家人照八旗之例准作家奴倘伊主殴杀故杀俱照红契一例拟断若乾隆元年以后除婢女招配者亦照八旗配有妻室不准赎身之例作为家奴外其余白契所买之人俱以白契定拟至旗民所买婢女已配给红契家奴者准照红契办理从之
　　八年定私铸铅钱之例刑部议覆闽浙总督那苏图奏私铸已有定律私造铅钱作何治罪向无明文应请照
　　国初私铸铜钱原律为首及匠人拟绞监候为从及知情买使者杖一百不知者不坐从之
　　定
　　盛京驿站餽送之禁时
　　盛京兵部侍郎及正副监督多有私受驿丞餽送及规礼者事
　　闻奉
　　谕嗣后有仍蹈前辙者从重治罪
　　九年定妻过失杀夫妾过失杀家长及正妻例刑部议覆苏州巡抚陈大受疏称欧徳润妻丁氏过失搇伤徳润身死查
　　钦颁新例妻妾殴夫条内注有妻过失杀夫当用比律之语但未明言应比何律查妻为夫服斩衰三年应以服制轻重比照科断应比照子过失杀父母律将丁氏杖一百流三千里系妇人决杖一百余罪收赎应如所请再查妻妾殴夫条下注云夫过失杀妻妾及正妻过失杀其妾者各勿论若妾过失杀家长及正妻当用比律自应分晰指明使问刑衙门知所遵循查妻为夫妾为家长俱服斩衰三年妻过失杀其夫妾过失杀家长俱比照子孙过失杀祖父母父母律杖一百流三千里妾为正妻服期年妾过失杀正妻应比照过失杀期亲尊长律杖一百徒三年俱行决杖余罪收赎从之【互见徒流门】至二十七年又定妻过失杀夫妾过失杀家长除照例科罪外均令不许改嫁或有实无内外亲属可依不能自存者该族保人等呈报地方有司查明当官嫁配违者主婚媒人分别治罪申定致死在配发遣为奴人犯例凡强盗免死减等发遣为奴之犯如怙恶不悛不服伊主管束或无故欺凌平人经伊主及平人殴打毙命伊主免罪平人照本罪减等拟徒【详见徒流门】
　　定五城御史审事之例巡视西城御史舒敏奉请五城凡有事件必令满汉二员进署公同审理其私设刑具集人犯独行审断之处应概行停止从之
　　申定阵亡子孙免死一次分别是否因公之例三法司核拟旗人穆延太图财扎死民人龚兴应拟斩决查穆延太祖父出兵阵亡可否将穆延太照例免死减等发落奉
　　谕例内凡祖父出兵阵亡其子孙准免死一次者原系国家酬功之意其因公事获罪至死者自应照例寛免今穆延太图财害命非因公事获罪其祖父军功与被杀之人何干仅以枷责完结既不足蔽辜且将使不肖之子孙有所恃以肆恶矣着改为应斩监候秋后处决
　　定尊长殴卑防至笃疾者断给财产之例刑部议奏例载故杀期亲弟妹照故杀大功弟妹律拟绞监候其殴期亲弟妹致死照本律满徒加一等杖一百流三千里未经议及殴至笃疾照律勿论者断给财产之条请嗣后有期亲尊长欧卑幼外祖父母殴外孙至笃疾者如卑防实系顽梗触犯尊长一时忿激以理责打虽至笃疾仍照律毋庸置议外其卑防并无干犯尊长自恃分尊非理毒殴以致笃疾者应将财产一半断给被伤之卑防资其养赡从之
　　停止每嵗矜减五次缓决人犯之例先是刑部议准自乾隆十年为始将五次缓决人犯于本内声明情罪尚可矜原者另折奏请着为成例至是奏准于乾隆十年办理一次嗣后停止俾人知
　　殊恩不得再邀蹈法不得幸免从之
　　定伙盗自首分别定拟之例是时河南巡抚硕色审题盗犯于黑儿行刼五次俱系随从把风并未下手伤人且事未发而尽行自首应照罪人自首例免罪部议行刼五次本属立决之犯与行刼一二次者不同若止因其尽数首出即行全免情罪未符请嗣后伙盗除行刼一二次者于事未发之前将行刼次数尽行首出仍照例免罪外其行刼三次以上虽系尽行自首仍照未伤人之盗首事未发而自首例佥妻发边卫充军若闻拏投首亦照未伤人之盗首闻拏投首例佥妻发遣于黒儿应佥发边卫充军从之【互见徒流门】
　　又定私铸铅钱不及十千者为首及匠人俱照情有可原例于疏内声明请
　　防发遣为从及知情行使者依次递减【互见徒流门】
　　定流犯脱逃分别原犯流罪及减等为流者按犯逃次数递加治罪例【详见徒流门】
　　十年严挂斗送匾之禁奉
　　谕亲民之官审理词讼秉公剖决乃职分所当然在官无可居之功在民亦不必言感朕闻外省陋习有于词讼审结之后胜者以为得计纠集亲友邻里制斗造匾悬挂公堂无识有司亦恬然受之不以为怪此等阿谀献媚适以启好讼生事之端且流为粉饰沽名之弊浇风断不可长嗣后有仍前挂斗送匾者将徇隐之有司处本人一并治罪
　　申定秋决过期行刑之例奉
　　谕向来冬至既届一应秋决人犯例不行刑若逺省有奉到文书在冬至以后者则留至次年冬至前正法后因此等人犯尽属凶恶罪无可缓若至一年之乆未免别生事端仍于奉到部文时处决但思应决诸犯既无可缓适值冬至亦须稍迟嗣后如有过期接到部文者着于冬至七日以后照例处决
　　定人夫领帑脱逃例工部议准嗣后凡修作工程如有夫头人等已经领帑私行侵蚀不即照数雇夫以及领帑私逃者均照常人盗仓库钱粮律计赃治罪
　　定聚众抗官通行例刑部议覆侍郎秦蕙田奏言例载山陜两省刁恶顽梗之軰假地方公事迫勒平民约防抗粮敛钱搆讼抗官塞署或有寃抑不于上司控告擅聚众至四五十人者地方官与同城武职无论是非曲直拏觧审究为首者照光棍例拟斩立决为从拟绞监又福建地方如有借事聚众罢市罢考打官等事均照山陜题定之例分别治罪定例系耑指山陜等处而言向来此等案件别省犯者甚少但人心之淳漓不同如有所犯相同自当一例惩治其情罪稍轻律有正条者仍各照本律科断应如所请从之
　　定强盗不同居父兄一体处分例刑部议准强盗之父兄果明知子弟为盗纵容贻害者虽不同居亦照同居例杖一百
　　定书吏烧燬册籍之罪御史范宏賔奏各部书吏巧诈营私故于册籍堆积之所暗藏火种因以一炬使营私之案莫可查考本年九月户部贵州司档案房屋全行焚燬其起火縁由应于该书吏根究明确如有心烧燬即治以故烧公之罪从之




　　皇朝文献通考卷一百九十八
<史部,政书类,通制之属,皇朝文献通考>
　　钦定四库全书
　　皇朝文献通考卷一百九十九
　　刑考【五】
　　刑制
　　乾隆十一年定听从殴死大功以下尊长例大学士九卿议覆刑部奏请嗣后凡听从下手殴本宗小功大功兄姊及尊属至死者除实系廹于尊长威吓勉从下手邂逅至死并非助殴伤多情重者仍照律减等外其虽有尊长使令殴打情事而輙行叠殴伤多情重者将本犯拟斩监秋后处决并载入例册从之
　　申定掘验尊长骸骨之例刑部议覆江西按察使张师载奏言愚民惑于风水凡父母后一二年輙将骸骨起出刮洗验其红黒色以定地之吉凶名曰洗筋或曰检筋红则仍行掩埋黒则改别地逾年仍行掘验请嗣后如有将已葬祖父母父母及五服内尊长骸骨发掘洗筋者均照服制以毁弃坐罪帮同检洗之人俱照为从论地保扶同隐匿者杖一百如有故而依礼迁葬者仍照律不坐应如所请从之【互见徒流门】
　　定旗人发掘坟墓之罪先是旗人犯案从未有发掘坟墓之事至是有犯者部议拟绞监
　　上命改为绞决并通行八旗及各省驻防旗人俾共知儆戒
　　十二年定奸夫拒捕刃伤应捉奸之人例照窃盗拒捕殴所捕人至折伤以上者拟绞监
　　定追赃二限已满分别侵贪未完分数之例奉
　　谕侵盗贪婪之犯因例内载有分年减等逾限不完仍照原拟监追之语至秋审时概入缓决外而督抚内而九卿法司习为固然初不计二限已满既入秋审自当处以本罪岂有虚拟罪名必应缓决之理即如立限减等原属法外之仁至限满不完则是明知不死更欲保其身家此等藐法无耻之徒即应照原拟明正其罪嗣后凡二限已满照原拟监追之犯九卿于秋审时核其情罪应入情实者即入于情实案内以彰国法朕于勾到日再为酌夺其如何分别酌核之处着大学士九卿妥议速奏寻议凡侵贪案犯二限已满察其获罪之由如系动用杂项及那移核减一应着赔作为侵欺并收受借贷等欵问拟贪婪迨监追后急图完公者应量拟为缓决若以身试法赃私累累至监追二限已满侵蚀未完尚在一千两以上及贪婪未完尚在八十两以上者秋审时即列入情实请
　　防勾到从之
　　十三年定独子承祀不得滥请之例陜西廵抚陈宏谋奏独子承祀之例不宜滥请嗣后惟弟殴胞兄至死夫殴妻致死并无争夺凶殴谋故别情者父母已故家无次丁照例援请承祀殴死一应有服尊长均不得援请承祀其中果系情有可原者止应照例将情有可原之处声明应否末减从之
　　定聚众抗官之罪奉
　　谕刁民聚众抗官大干法纪虽有严禁重惩之谕并未专设科条是以无所畏惮该部严切定例具奏寻议直省刁民因事閧堂塞署逞凶殴官聚众至四五十人者为首依例斩决仍照强盗杀人例枭示其同谋聚众转相紏约下手殴官者虽属为从其同恶相济审与首犯无异亦照光棍例拟斩立决其余从犯照例拟绞监候被胁同行者照例各杖一百如遇此等案件该督抚先将实在情形奏
　　闻严拿正犯速讯明确如实系首恶该督抚一靣具题一面将首犯于该地方即行枭斩并将犯事縁由及正法人犯姓名刻示遍贴城乡俾愚民咸知儆如承审官不将正犯究出混指他人为首因而坐罪及差役诬拿平人株连无干者严叅治罪该督抚交部严加议处从之
　　定僧尼殴弟子及殴受业师分别徒流之例【详见徒流门】
　　定亲属相盗援律减等例三法司议奏律载本宗外烟尊长亲属相盗虽无服之亲得减一等科罪但三党内无服尊属数不胜纪若不明立界限任意推广于法未免寛纵嗣后亲属相盗除本宗五服以外俱照无服之亲定拟外其余外姻尊长亲属相盗惟律图内载明者方准照律减等此外不得一概援引并请载入例册从之
　　定玩冦老师有心贻误之律奉
　　谕军旅乃国家第一重务军法从事成例綦严今查律内玩冦老师有心贻误竟无正条非所以慎重军务儆戒失律也自应稽查旧案明着刑章着军机大臣防同该部详酌定议防议凡统兵将帅玩视军务茍图安逸故意迁延不将实在情形具奏贻误国事者又凡将帅因私忿娟嫉推诿牵制以致縻饷老师贻误军机者又身为主帅不能克敌转布流言煽惑众心借以倾陷他人致误军机者均属有心贻误应拟斩立决从之
　　十四年更定私铸私销律旧例私铸罪犯拟绞监燬化制钱俱依私铸例治罪嗣于雍正三年酌定私铸钱文例将为首者斩决为从者绞决至乾隆六年刑部议覆御史杨朝鼎条奏因私铸案内有砂殻一种与成字大钱有间将应斩决者改为斩应绞决者改为发遣至是三法司核拟湖南私铸砂殻钱文之罗朝伦照例斩得
　　防依议又据福建廵抚潘思榘审拟私铸铜钱之頼桧
　　斩决刑部等照例题覆奉
　　谕刑部议覆此案与昨所题湖南罗朝伦一案同系私铸而一拟斩决一拟斩虽私铸例内原有铜铅砂殻之分但条例既殊援引反难画一议法者转得髙下其手以出入人之生死若以为斩决之例过重因增出砂殻一条则既同一私铸何不归并斩以从轻比朕意私销之罪应重于私铸嗣后私销照私铸之例一体研鞫查禁其作何另行妥拟之处着九卿详悉定议寻议拿获私铸之犯不论砂殻铜铅为首及匠人俱拟斩为从及知情员使者俱发遣为奴【互见徒流门】私销之犯为首者斩决家产入官为从者绞决知情受贿代为隐匿者照为从律治罪此案赖桧改为斩从之
　　更定满洲互相殴杀之例旧例满洲互相杀伤俱拟斩决至雍正年间乃按律以谋杀鬬杀分别斩绞亦即行正法乾隆二年以旗民条例轻重悬殊酌归画一俱拟监至秋审时茍非谋故重情则概入缓决至是以法轻易犯
　　特命概入情实俾旗人咸知儆
　　更定民人行窃防古牲畜照古治罪律向例凡在防古地方游牧居住仍属内地管束之人行窃古牲畜俱照民人行窃常例枷责完结乾隆七年定察哈尔旗分人等偷窃防古马匹改照扎萨克防古行窃依防古窃犯例为首绞抄没为从鞭一百罚三九牲畜治罪【古窃马贼犯本律至乾隆二十四年复经更定详后偷窃四项牲畜条】嗣乾隆十四年三月定呼伦贝尔旗分巴尔虎人等偷窃厄鲁特人牲畜五月定船厰打生索伦人等刼窃壮丁牛马罪俱改依防古律定拟至是理藩院奏民人行窃防古牲畜亦请照古律治罪奉
　　谕防古偷窃民人牲畜治以重罪而民人偷窃防古牲畜止从轻枷责殊未平允合将汉人之窃汉人仍照汉人例汉人之窃古照防古例着照理藩院所奏将律文更定
　　改定继母故杀前妻之子律奉
　　谕继母如母名分甚尊其于前妻之子究无属毛离里之爱果其视如己出则子自当事若所生然忿戾残刻非理凌虐者比比而是皆由法虽设而不行人心无所儆畏故也律载故杀子孙者杖六十徒一年嫡继慈养母者加一等致令絶嗣者绞律文之以加等治罪正以其与亲生者有间当其戕害躯命则子母之恩已絶况致令絶嗣则得罪于其夫得罪于其夫之先代母子夫妇天伦尽癈执国法以绳之固杀人之凶犯耳揆之天理人情毫无可恕朕意子果不孝经官验明有据则虽继母不必治以加等及拟绞之罪如其无罪致死则但当治以国法而不复追论其名分其絶嗣拟绞亦但当论其现在之有无子息而不必计其后此之续娶另生凡情罪可恶者以情实定拟与谋故人犯一并正法则毒之行有所畏惮庻足以正刑章而厚伦理着大学士九卿定议寻议继母故杀前妻之子审系抚如己出而其子不孝经官讯验有据即照父母故杀子孙律分别拟以杖徒不必援照加等之律如伊子本无违犯教令而继母非理殴杀故杀者除其夫现有子嗣仍依律加等定拟外若现在并无子嗣即照律拟绞监于秋审时将情罪可恶者入情实册内请
</div>
    <div class="pagination">
<a href="皇朝文献通考_page547.html">上一页</a><span>...</span><a href="皇朝文献通考_page543.html">543</a><a href="皇朝文献通考_page544.html">544</a><a href="皇朝文献通考_page545.html">545</a><a href="皇朝文献通考_page546.html">546</a><a href="皇朝文献通考_page547.html">547</a><span class="current-page">548</span><a href="皇朝文献通考_page549.html">549</a><a href="皇朝文献通考_page550.html">550</a><a href="皇朝文献通考_page551.html">551</a><a href="皇朝文献通考_page552.html">552</a><a href="皇朝文献通考_page553.html">553</a><span>...</span><a href="皇朝文献通考_page549.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
