<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 224 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 224 页/共 1125 页
  </h1>
  <div class="content">
   【宋会要】
开宝九年十二月二十二日，太宗已即位。诏曰：「朕猥以眇躬，嗣守洪业，托于人上，奄宅域中。常念王业之艰难，勉副兆民之推戴。神器大宝，既负荷以维艰；薄冰深渊，实临履而增惕。自躬亲庶政，励翼小心，晦朔仅同，中外胥悦。盖(宗祖)[祖宗]之垂贶，非寡昧之克(戡)[堪]。今者方国会朝，无防风之后至；公卿在列，见考文之益恭。及物之泽未孚，戴予之心斯切。改元发号，宜表于自新；肆赦眚灾，聿彰于大赉。可大赦天下，改开宝九年为太平兴国元年。 
太宗太平兴国九年十一月二十一日，诏曰：「惟皇抚运，建洪业于中区；惟辟奉天，表至诚于大报。朕自祗膺眷命，嗣守丕基，夕惕晨兴，宵衣旰食，九年于此，罔敢怠荒。而丰岁屡臻，五兵不试，符瑞昭应，书轨大同。顾惟冲人，何能致此，盖昊穹之所降鉴，宗社之所储休。所以躬事禋燔，告谢天地。文物以之大备，声明于是孔昭，六变升闻，百神降假。纯嘏之锡，岂独在予，思与万邦，同兹大庆。宜改纪元之号，仍均作解之恩。可大赦天下，改太平兴国九年为雍熙元年。」 
雍熙五年正月十七日，诏曰：「王者握图御极，膺骏命于上穹；务穑劝农，庇蒸民于率土。朕嗣临大宝，十有三年，每思勤俭之风，用洽雍熙之化。民惟 
     
邦本，虽无怠于辑宁；食乃民天，宜务敦于教导。是用举累朝之坠典，籍千亩于近郊。载陟青坛，躬展接神之礼；三推黛耜，式隆敦本之风。岂惟备郊庙之粢盛，抑亦励蒸黎之播殖。万国骏奔而述职，千官星拱以在廷。望宫阙城社之尊，睹声明文物之盛。岂惟寡昧独荷于洪休，思与华夷同均于大庆。宜革纪年之号，仍覃作解之恩。可大赦天下，改雍熙五年为端拱元年。」 
端拱三年正月一日，诏曰：「朕司牧黎元，对越穹壤，小心祗栗，明发不遑，思以答上帝之眷怀，跻 生于仁寿。而疆埸甫定，京坻屡登，闾阎臻乎小康，金革至于不用。去秋以骄阳孔炽，膏泽愆期，分命近臣，并走 望。彻县减膳，损抑斯甚；阽原挤壑，祗畏弥深。至诚上通，灵应如响。云始肤寸，已彰救旱之应；雪复盈尺，益表丰年之祥。顾惟眇躬，奉顺天意，宜革纪元之号，用覃肆眚之恩。可大赦天下，改端拱三年为淳化元年。」 
淳化六年正月一日，诏曰：「朕以眇躬，缵承丕构，托于兆民之上，二十载于兹矣。夙兴夜寐，罔敢遑宁，未尝发一念不在于黎元，举一事不先于政教。庶修人纪，用答天工。近岁已来，荐逢灾厉，蜀(士)[土]暴兴于狂孽，齐民颇匮于仓箱。予心浩然，罔知攸济。是用侧身思道，期洽隆平。弥增宵旰之忧，果获昊穹之佑。祅氛渐弭，禾稼咸登。对越上天，载深祗惕。当惟新于大政，庶免保于永图。发号改元，与民更始。宜改淳化六年为 
     
至道元年。」 
至道四年正月一日，真宗已即位。诏曰：「朕诞受皇图，绍承茂烈，深惟抑畏，岂敢遑宁。岁阜民康，迩安远肃。承上穹之眷命，宅大宝以踰年。四序复端，万物资始。式遵古义，俾易初元。可改至道四年为咸平元年。」 
真宗咸平七年正月一日，诏曰：「国家皇天眷命，四海归仁。太祖以神武定寰中，肇基王业；太宗以睿文化天下，光阐洪图。朕以眇躬，嗣承丕构，仰荷余庆，俯临万邦，夙夜忧勤，不遑宁处。五辰迁易，七载于兹，何尝不寤寐贤良，讲求遗逸。亲决庶政，期于小康，永怀克恭，式绍丕训。月正元日，条风发春，方贡在庭，周行备列，聿更元号，用 灵心。宥罪布和，与物更始。宜改咸平七年为景德元年。」 
景德五年正月三日，诏曰：「朕钦承命历，惠绥黎元，抚御万方，忧勤一纪，何尝不顺考古道，惟钦永图。严(纪)[祀]事以奉神祇，洁至诚以享宗庙。刑政是恤，茂育于 生；恩信所加，同跻于寿域。罔敢自逸，期臻太和。荷上帝之眷怀，启灵心而降鉴。烛祥辉于内寝，神告先期；肃清醮于斋坛，天垂宝箓。诞敷粤训，垂谕眇姿。清静为宗，浚发爱民之旨；延洪储祉，远踰卜世之期。嘉应非常，惕然增惧。是用特均庆赐，仰答高明，虔遵锡瑞之文，用易纪年之号。式均大赉，普洽洪休。可大赦天下，改景德五年为大中祥符元年。」 
大中祥符九年十一月十五日，诏曰：「朕奄受元符，克 
     
昭骏命，示以延洪之旨，诲其清静之方。爰建号以纪年以：原脱，据《宋大诏令集》卷二补。，用垂鸿而流庆。登封乔岳，禋瘗隆脽脽：原作「睢」，据《宋大诏令集》卷二改。，荐锡蕃禧，弥思昭报。是用率寰区之臣庶，崇霄极之尊称。属献岁方初，涓日惟吉，诣真居而致洁，奉恭册以陈仪。将刊荐信之辞，式举建元之典。归尊之礼，庶协于惟新；诞告之文，特申于先甲。来年正月一日，宜改为天禧元年。」 
天禧六年正月一日，诏曰：「朕祗荷庆灵，嗣守洪业，惧陟道之多昧，念守文之惟艰。未明求衣，既昃忘食，兢兢业业，靡敢怠荒。而天地储休，宗社垂祉，嘉生屡降，庶政斯和，民俗阜康，边陲清谧。兴言致此，益用愧怀。属岁律之肇新，庆春祺之纷委，式建纪年之号，伫申及物之恩。宜自正月一日改(元)天禧六年为干兴元年。」 
干兴二年正月一日，仁宗已即位。诏曰：「王者奉天子民，握图御宇，率循彝宪，式焕大猷。肆予冲人，获嗣丕构，兢兢业业，罔敢怠荒，曷尝不念长世之善经，思守文之格训，冀隆先烈，以保至宁。而穹昊眷怀，宗社垂佑，九围嘉靖，百谷丰登。而又轩墀将相之臣，告猷而体国；表着簪绅之列，勤职以循公。刑政交修，夷夏胥悦。顾 凉德，飨是洪休。属万汇发春，三微戒序，蕃禧载集，景命惟新，俾建号以纪元，庶与民而更始。宜自正月一日改干兴二年为天圣元年。」 
仁宗天圣十年十一月六日，诏曰：「朕绍膺骏命，钦奉先猷，继累圣之成基，为 元之司牧。内则慈闱申 
     
诲， 助于懿纲；外则多士尽规，亿宁于百度。获保丕构，于兹十年。念守文之至难，思置器之攸重，罔敢自逸，期臻太和。居常虑善纳忠，忧勤于旰日；务农劝穑，敦厚于时风。懋建永图，庶无阙政。昨以仲秋在序，炎燎挻灾，谅儆戒之有繇，顾眇冲之增惧。伊禁闱之胥葺，遂不日以斯成，咸集事功，聿新缔构。载安燕御之所，敢忘修省之怀 是用答二仪并贶之仁，荷九庙发祥之祉。洁齐路寝，致明察之诚；荐鬯太宫，伸僾肃之志。精衷克展，纯嘏来同。因纪号以建元，庶顺时而布惠。爰临端阙，大赉庶邦。可改天圣十年为明道元年。」 
明道二年十二月二十四日，诏曰：「朕钦膺骏命，临御中区，守三后之成基，为 黎之司牧。四隅底定，一纪于兹。乃至图任忠良，博询谠直，罔敢暇逸，务致隆平。自明道之建元，逮作噩之居岁，祲灾荐起，暵潦相仍，人多疠疫之伤，稼有虫螟之害。亦尝去溢美之号，损兼膳之珍。宵旰不遑，但虞于阙政；牲币靡爱， 祷于 神。然而丰泽尚僣，和气犹郁，物价腾涌，编氓阻饥。常赋既蠲，廪粟皆振，岂恤隐之心弗至，致休若之应未臻。侧身内思，其咎安在 且夫阴阳之道叵测，变则能通；天地之戒甚明，顺则成福。消灾之理斯在，影飨之振可期。惟上奉首祚之辰，及万物向荣之始，因举授时之典，载更纪岁之名。祗若灵心，庶迎丕贶。式布惟新之令，先申诞告之文。宜改明道三年为景佑元年。」 
     
景佑五年十一月十八日，诏曰：「升禋陟配，诚孝所以兼申；拥休肆眚，人灵由其交豫。朕奉承丕历，钦率先谟，永惟置器之重，浩若涉川之广，讫在尊极，弗敢遑宁。幸席成规，侵寻至治，而疆陲宾款，岁物顺蕃，民罔时恫，政克用乂。斯皆穹昊开佑之况，宗祊燕贻之谋，幽赞于兹，朕将何力!内循凉寡，期保顾存，是用图讲旧义，毖修大报。严饰坛兆，丰洁粢盛，虔会迎长之辰，躬陈合祭之典。至于前献道祖，历课庙昭，尽礼经必先之文，庶哲王能享之义。指事之日，备物有严，百执骏奔，三圣参侑，获率强功，以底盛容，居歆在上，降鉴如答。迪拜胙之吉，敢曰余勤；霈崇朝之泽，方思众共。再念向循 议，许加徽名，深揆浮实之华，如乖克己之训。宜因冠号，俾易建元，顾无专享之福，更示惟新之命。可改景佑五年为宝元元年。」 
宝元三年二月二十一日，诏曰：「朕绍膺骏命，继御庶邦，祗迪先猷，甫浃章闰，何尝不稽探前载，询纳迩言，克念永图之安，聿求小毖之助，靡敢暇逸，迄臻治康。而近岁以来，眚灾间作，穹躔示象，星舍舛期，灵戒有开，史占攸着。每惟凉薄，茂对鉴观，夙夜疚怀，儆惧兼切。企汤乙在予之诰，慕周王侧身之思，屡省实勤，厥咎非远。虽复彻盛食之品，躬怀旰朝之忧怀：原脱，据《宋大诏令集》卷二补。，务罄焦劳，以伫消伏。是用推筴正本，协纪求中，庶迎嘉气之和，式新瑞历之授瑞：原作「端」，据《宋大诏令集》卷二改。。宜改宝元三年为康定元年。」 
康定二年十一月二十日， 
     
诏曰：「朕继膺宝命，嗣守洪基。荷上灵降鉴之祥，奉列圣绍庭之宪，抚宁兴运，司牧黎元。谨保盈成之难，思隆久大之业，祗勤益畏，垂二十年，何尝不中昃厉精，幽微博听 虑一夫之不获，期百志之惟熙。务汤铭之日新，致禹畴之时若。至于秉慈俭之训，绝游畋之娱，器服屏琱文之功，刑政革烦苛之弊。虽未臻于淳古，庶无怠于始初。幸以诸夏谧清，百嘉汇茂，民涵丰楙之乐，物弭疵疠之伤。玉烛四时，萧勺 慝。斯皆三神之所孚佑，九庙之所拥绥，岂繄眇眇之躬，克召穰穰之福!是用揆天元景至之序，定国阳郊庙之仪。皇穹地祇， 瞻嘉飨之厚；艺祖文考，毖陈升侑之严。交集盛容，克成美报。礼繇众举，庆靡专承。当天地并况之仁，幸均大嘏；法雷雨既解之施，用霈洪恩。仍建号以纪元，美受厘而布庆。宜改康定二年为庆历元年。」 
庆历八年十二月一日，诏曰：「朕执象御民，稽古布度。顾幅员之至广，常临履以自持，莫不顺人之心，奉天之道，虑一物之失所，斯庶政之惟和。稼穑虽登，或未臻于丰稔；兵戈载戢，尚靡格于偃销。惕惕居怀，兢兢在念，惟兹黔庶，仅底乐康。而自春夏之交，霖雨作沴，伤暴禾麦，漂溢堤防漂：原作「坛」，据《宋大诏令集》卷二改。。河北之民，尤罹弊苦，粒食罄阙，庐室荡空，流离乡园，携挈老幼，十室而九，自秋徂冬，嗷嗷道涂，沟壑为虑。愍其失业，弥甚纳隍。当原究其由来，冀销弭于灾变。宜均霈泽，以召嘉祥。仍更纪岁之元更：原作「经」，据《宋大诏令集》卷二改。， 
     
用冀自天之佑。宜改庆历九年为皇佑元年。」 
皇佑六年三月十七日，诏曰：「朕以寡闇，守兹盈成，缅念为君之难，深惟置器之重，罔敢怠忽，思致治平，而王泽未孚，治道多阙。皇天降谴，太史上言，豫陈薄蚀之灾，近在正阳之朔。经典所忌，阴慝是嫌。寻灾异之攸兴，缘政教之所起。永思厥咎，在予一人，德不能绥，理有未烛，赏罚失序，听纳不明，庶政未协于中，众冤或壅于下，有违万物之性，以累三光之明。上穹动威，阳精示变，此皆彰朕过失，警予省修。畏天之威，栗栗危惧，若将陨于渊谷，兹用惕于夙宵。庶几减损之诚，或蒙降鉴之眷。是用改避正寝，却去常珍，俾更元历之名，冀召太和之气。仍敷惠泽，益霈眚恩，庶达眇冲之心，更回亿兆之佑。宜改皇佑六年为至和元年，以四月一日为始。」 
至和三年九月十二日，诏曰：「朕缵承基绪，继御幅员，周视万机，仅成三纪。思守文之尤重，念居上之至难，或未明而衣，或既旰乃食。惟正人是访，惟公论是稽。恬然过勤，举不知困。此春云始，平履或亏。荷高明之博临，膺厚顺之丕拥，宗社降福，士民输忠。眇眇之躬，遄臻于绥乂；便便之政，率遂于讲修。虽属水潦遘灾，河流移道，眷言方国，咸克妥安。邦经所繄，朕力何有!亶兹循省，弥用战兢。秋凛戒期，农收毕务，诞询故事，参绎前文，约郊壝之仪，严路庭之制。工师虔巩，物品晏清。祗罄诚忱，洁伸款见。上以答玄元之开 
      
右，下以蕲生聚之乐康。寖通明灵，交示肸蠁，宜与兆庶，共均休嘉。式覃涣汗之恩，仍易纪年之号，以孚神贶，以顺物宜。可大赦天下，宜改至和三年为嘉佑元年。」 
嘉佑九年正月一日，时英宗已即位。诏曰：「朕以眇躬，获承洪绪，涉道犹浅，烛理弗明，大惧菲冲，罔克负荷，深惟抑畏，曷敢荒宁!然而仰凭社稷之灵，俯赖股肱之助。先帝至德，遗惠结于人心；列圣重光，流泽长于世祚。所以自新庶政，甫陟逾年，中外乂宁，风雨时若。惟《春秋》之正始，盖历代之通规。献岁发春，方临于吉旦；开元易纪，祗率于旧章。宜改嘉佑九年为治平元年。」 
英宗治平五年正月一日，神宗已即位。诏曰：「朕膺凭几之遗音，遵委裘之定业。动则铭于周席，处则见于尧墙。深虞朽驭之难持，大惧菑田之弗获，恭思至道，勉继先猷。采获善谋，不敢忽负薪之谏；敷求吉人，庶几成构厦之功。白云未远于遗弓，駃景俄惊于过隙。属穷阴之毕岁，肇苍德以建正。茂惟《春秋》(五)[正]始之文，载考人君逾年之制，不求其端则不足以承天命，不正其元则不足以法诸侯。表嘉靖之休辰，揭熙宁之美号。欲跻黎庶，永底时雍。王统于此遂尊，法象繇之乃出。混齐六合，敢期尽入于甄陶；鼓舞万民，将以一新其耳目。宜自正月一日改治平五年为熙宁元年。」 
神宗熙宁十年十二月六日，诏曰：「朕奉承圣绪，一纪于兹，兢兢业业，罔敢暇逸。赖天之佑，年谷顺 
      
成。其因来岁之正，以新元统之号。式循旧典，对越神休。宜自明年正月一日改为元丰元年。」 
元丰九年正月一日，哲宗已即位。诏曰：「朕绍承大统，遹骏燕谋，于乎皇王王：原作「上」，据《宋大诏令集》卷二改。，永世克孝。维予小子，未堪多难，业业兢兢，夙夜钦止。尚赖亲慈拥佑，神保况临，年谷顺成，方内安乂。永惟《春秋》正始之义，深见天人相与之符。即位逾年，改元布政，以俟属景命，以作新斯民。顾惟守成，敢忘继序!宜自正月一日改元丰九年为元佑元年。」 
哲宗元佑八年四月十二日，诏曰：「朕荷皇穹之眷命，守列圣之丕基，十年于兹，四海用乂。日听外朝之治，躬勤万务之微，眇若涉渊，未知所济。顾念祗承上帝，诞保受命命：原作「民」，据《宋大诏令集》卷二改。，惟骏惠于先猷，以缵隆于下武。力稽仁祖之成宪，思大文考之烈光。其因盛夏之辰，载新元统之号，庶导迎于景贶，用敷锡于 黎。宜改元佑九年为绍圣元年。」 
绍圣五年五月十九日，诏曰：「朕统承圣绪，绍述先猷，克享天心，屡蒙嘉贶。甘露荐降，灵光属天，申锡无疆，神玺自出。顾德菲薄，荷帝溥临，敕命之几，惟圣时宪。严恭寅畏，惧弗克胜，思答神休，以协瑞应。其易统年之号，用昭受命之符。宜自绍圣五年六月朔改为元符元年。」 
元符三年十一月十三日，徽宗已即位。诏曰：「朕丕承祖宗，奉若天命，思建皇极，嘉靖庶邦。盖尝端好恶以示人，本中和以立政，日谨一日，期月于兹。稽历数在躬之文，念《春 
      
秋》谨始之谊，肇新元统，国有常典。是遵踰岁之期，以易纪年之号。岂惟昭示朕志，永绥斯民；庶几仰协灵心，导迎景福。宜自来年正月一日改为建中靖国元年。」 
徽宗建中靖国元年十一月二十三日，制曰：「朕绍膺宝命，祗遹洪图。躬勤俭以御邦，本宽仁而敷政。维先训是式，维师虞是从。永言继序之，克谨持盈之戒。荷皇天之降佑，蒙列圣之诒谋，方夏乂宁，蛮夷宾服，三时不害，六府孔修。建皇极而王道明，即康功而民志惬，以迪纯熙之运，以形平富之风。岂朕德之能胜，繄帝临之下属。肇称禋祀，祗答闳休。是用恭酌上仪，铺昭旷典，奉神考恭行之志，绎绍圣申讲之文，将蒇事于皇祇，先致飨乎穹昊。乃候景涓日，饬躬绍虔，祼清庙以肃将，款圜坛而拜享，侑我烈祖，秩于百神。礼严钦翼之答，乐备雝和之奏。苍璧既奠，柴烟其升。于时干象粹精，灵心嘉向，和气洋溢，景光陆离。瑞庆大来，俾缉熙于纯嘏；膏泽并下，用敷锡厥庶民。豫建新元，诞扬涣号。可大赦天下，仍自来年正月一日改为崇宁元年。」 
崇宁五年七月十三日，制曰：「朕克谨天戒，顺受民时。若稽前王，遹追先烈，卜降年之有永，导新布之嘉祥。宜因来岁之初，是正纪元之号，思与万国，裒对神休。可自明年正月朔改为大观元年。」 
大观四年十一月三日，制曰：「朕奉承圣绪，遹追先猷，荷穹昊之休，蒙宗庙之佑，昭事翼翼，夙夜惟寅。中外靖绥，年 
      
谷登稔，礼乐明备，百志用成，嘉与多方，布新显号。可以来年正月一日改元政和。 
政和八年十一月一日，制曰：「得天之纪，上帝所以申景命之休；以道为门，圣人所以对高真之睠。朕绍承丕绪，祗遹先猷，荷穹昊以降康，罄寰区而作乂。法完令具，礼备乐成。乃追邃古之淳，乃发内经之隐。顺斗布合宫之政，分方调文鼎之和。修德锡符，维新九宝；迎日推策，载列三雍。兹者气应仲冬，日极南至，当甲子之月朔旦，逢己酉之会复元。遂契臾区之言臾区：原作「史区」，据《宋大诏令集》卷二改。，上同黄帝之世。于时太一，适次干维。基迹潜(官)[宫]，仰宪紫微之象；妥神熉幄，下娭黄秘之庭。丛祥并祚于邦图，冠号肇更于年统。兴四时而合序，以莫不增；参万岁以成纯，终而复始。肆扬大号，溥宥多方。可大赦天下，其今年十一月一日为重和元年。」 
重和二年二月一日，诏曰：「农者天下之本，朕躬执耒耜以劝天下，赖天降康，礼成涓日。用协惟新之政，诞扬率土之休。可于布政之初，用冠纪元之号。宜以重和二年为宣和元年。」 
宣和七年十二月二十九日，钦宗已即位。诏曰：「朕光膺眷佑，夤奉燕诒。载惟菲薄之资，获抚盈成之运，宵衣罔怠，旰食靡遑。发政施仁，怀日靖四方之志；经文纬武，图永康兆民之功。式纪初元，是新美号，庶格神灵之助，遂臻华夏之和。茂谨王春，岂特遵鲁史踰年之义；遹宁国步，盖将绍周人过历之期。自宣和八年正月一日改为靖康 
      
元年。」 
高宗建炎元年五月一日，诏曰：「皇天佑宋，卜世过于汉唐；艺祖承周，受禅同乎舜禹。列圣嗣无疆之历，保邦隆不拔之基。属以朝奸，稔成边衅，恃中都之安富，忘外敌之凭陵，驯致金人，来犯京邑。初登城而不下，终邀驾以偕行。痛念鸾舆，远征沙漠，宗族从而尽徙，宫阙为之一空。仍抑臣僚，俾僭位号。朕以介弟之亲而受指，开元帅之府以总师。方输敌忾之忠，并奉讲和之诏。岂徒变故，终致阽危。盖尝指日以誓诸军，使前迎而后请；不惮沥血而檄率土，冀外抚而内亲。而三事大夫与万邦黎献，共致乐推之恳，靡容牢避之私。谓亹亹万机，难以一日而旷位；矧皇皇四海，讵可三月而无君。勉循 情，嗣登大宝。宵衣旰食，绍祖宗垂创之基。疾首痛心，怀父兄播迁之难。顾号令久隔，众罔系心，军旅荐兴，农多失业。慰民耳目之注，敷朕腹心之言，爰布湛恩，诞绥区夏。可大赦天下。朕惟火德中微，天命未改，考光武纪元之制，绍建隆开国之基，用赫丕图，益光前烈。以靖康二年五月一日改为建炎元年。」 
绍兴元年正月一日，诏曰：「圣人受命以宅中，莫大邦图之继；王者体元而居正，盍新年纪之颁。朕遭时艰难，涉道寡昧，熟视斯民之荼毒，莫当强敌之侵陵。负此百忧，于今五载。曷尝不未明求治，当馈思贤。念两宫之远而菲陋是安，恐九庙之颠而艰危 
      
是蹈。苟祸可弭，虽劳弗辞。然生灵久困于干戈，城郭悉残于煨烬。丁壮絷身于异域，旄倪暴骨于中原。田桑失时，男女隳业，仅存常产者苦斗舂之敛，乍失故乡者无尺土之依，或逼饥寒，散为盗贼。始于莫之加恤，终而无以自还。致汝于斯，皆予之过。幸高穹之未厌，哀否运之已穷，戎马虽来，边防粗备。嘉与照临之内，共图休息之期，绍奕世之闳休，兴百年之丕绪。爰因正岁，肇易嘉名，发涣汗于治朝，霈洪恩于寰海。其建炎五年可改为绍兴元年。 
孝宗绍兴三十二年十一月十六日，即位未改元。诏曰：「朕仰膺太上皇帝付托之重，夙夜图回，务隆绍兴之圣政。其以来年正月一日改元为隆兴。」令学士院降诏曰：「朕猥以眇身，惕膺大宝。问安视膳，敢忘付托之恩；任贤使能，庶尽图回之效。自临宸极，荐阅朔辰。躬亲虽总于万机，利泽未周于四海，而迩遐咸乂，边鄙粗安。岂凉德之克堪，皆慈谋之所致。属当正岁，肇易新名。惟建隆创业之宏规，洎绍兴中天之圣烈。继高光之统，益谨丕承；合正元之称，用循故事。其以明年为隆兴元年。」 
干道元年正月一日，制曰：「朕仰受燕谋，获承洪业。刺六经之王制，监百代之礼文，治坛燎以祭天，惊边氛而迁日。盖昌陵始避于近晦，在太宗尝改而用辛。诚意动而二仪通，孝道专而九庙格，致邻国讲休兵之好，实上穹开悔祸之 
      
期。前事俱损，弗念乎薄物细故；烝民咸乂，靡分乎尔界此疆。五辰循宣夜之躔，三白示丰年之兆。进玉 而介亲寿，爰创缛仪；偕椒屋以庆母慈，有光徽躅。祗荷博临之况，敢忘昭报之虔 启蛰而郊，饬周人槁秸之具；奉牲以告，协汉世竹宫之时。式履孟陬之端，遂逢先甲之吉。灵心可卜，帝武是绳。辄裒四极之驩，用洁一纯之荐。款閟宫而朝献，假太室以祼将。酌沿袭不同之宜，取斋戒自新之旨。瑄璧填 ，权火配黎。高斿滇滇胪所求，美光旁烛；百官济济敬厥事，熙典备成。载惟我宋之肇禋，乃当干德之盛际。法皇祖纪元之义，采羲文行健之辞，诞易嘉名，以宁大器。宜推作解之宥，益广好生之仁。可大赦天下，其隆兴三年改为干道元年。」 
干道九年十一月九日，制曰：「合二仪而蒇事，聿严报本之诚；假九庙以揭虔，式表奉先之孝。朕亲承慈训，寅绍丕图，念创业守文之难，有临深履冰之惧。宵旰将周于一纪，几康夙谨于万微。庶与黎元，共臻嘉靖。荷上穹之孚佑，赖列圣之储休，威械戢而疆埸安，农事邵而田畴辟，气顺消干溢之变，政平亡愁叹之声。顾非凉菲之堪，敢罄齐明之报。阳适亨于明复，物正底于西成。稽肆类于《虞书》，丕讲精禋之礼；考思文于《周颂》，益崇陟配之仪。是用修朝献于郊宫，祼将于太室。乃肃青城之驾，乃亲紫畤之祠。多士骏奔，执豆(边)[笾]吉而嘉 而显相；一纯致恪，奉珪币以思诚。神 
      
虞，乐写和而奋豫。美光旁烛，宵然盻蠁之交；馨德昭升，纷若福祥之下。用覃四海之泽，上接三灵之欢。寿慈极以称觞，御端闱而肆眚。载惟年统，仰体干刚。既用九以宅师，将通贯变；宜改元而发号，茂介纯熙。肇易嘉名，肆攽庆赉。可大赦天下，其干道十年正月一日改为(纯)[淳]熙元年。」 
淳熙十六年十一月十四日，光宗已即位未改元。诏来年正月一日改元为绍熙，令学士院降诏。既而诏曰：「朕懋缵基图，丕膺历数。相受一道，日亲奉于燕谋；继照四方，时适乘于亨会。粤繇临御，莫敢迨遑。幸农穑之初登，属边疆之咸谧，凡修庶政，实踵成功。荐推朔月之更，寖告春朝之届。正岁序事，宜先纪号之新；钦天授时，万重体元之始。肆当谷旦，肇易嘉名。惟绍兴宏远之摹，不忘取法；而淳熙明昌之运，方务祗承。用孚亿载之休，允穆万邦之听。其以明年为绍熙元年。 
      
光宗绍熙五年闰十月二十一日，宁宗已即位未改元。诏来年正月一日改元为庆元。诏曰：「朕以眇身托于兆人之上，惟日兢兢，惧无以绍列圣之庥而对扬上皇之慈训也。永惟当今之务何者为急，岂非欲百官修辅而民力裕欤 夫亲君子，远小人，庆历、元佑之所以尊朝廷也；省刑罚，薄税敛，庆历、元佑之所以惠天下也。是彝是训，历年弥长。肆于中兴，举偏补敝，皆于此乎取法，克至今日，中外乂宁。朕幸蒙遗业，继绳祖武，而敢一日忘乎!掇取美号，于以纪元。《诗》云『不愆不忘，率由旧章』，盖庶几周成焉」。 
宁宗庆元六年十二月二十一日，诏来年正月一日改元为嘉泰。诏曰：「朕祗奉燕谋，懋膺鸿业。寅恭自度，期克享于天心；兢业惟几，陟丕厘于帝命。粤临大宝，幸汔小康。夫何降割于我家，继趣宾空于慈极。痛念重忧之荐集，敢言定数之莫逃。用震于衷，深求其故。谅灾祥之在德，何后责躬；凛夙夜之畏威，力蕲转祸。亶是三阳之协吉，休兹七始之更华。月穷星回，旋记亨嘉之会；岁正事序，诞迎交泰之期。爰辑美称，肇新端朔。迹武皇元光之纪，有赫炎图；仰章圣景德之规，益恢熙运。率践祚六年而后易，顾流辉千载以相望。肆惟冲人，祗若前代。方举偏而弊币，讫用咸和；尚储祉以垂恩，其自今始。匪独觊一人之庆，庶永均四 
      
海之欢。播告多方，明听朕志。」 
嘉泰四年十二月十一日，诏来年正月一日改元为开禧。诏曰：「大《易》论变则通，通则久，莫如故以取新「故」上似脱一字。；《春秋》谓正次王，王次春，尤重表年而首事。朕猥渐凉德，嗣守(不)[丕]基。无怠无荒，每躬亲于庶政；何修何饰，可坐致于隆平。赖宗社之翊扶，荷穹祗之况施，年谷娄书于中熟，边垂觕弭于外虞。汔可小康，未知攸济。宵旰焦劳而治 愈邈，夙夜寅畏而和气未臻。至于众大之区，间有郁攸之变。士鲜公忠经远之操，人怀偷堕自营之私。闻见熟(为谓)[谓为]当然「熟」字上或下当脱一字。，风俗流失恬而不怪。思欲洗凡而破陋，宜先涤秽以荡瑕。矧庚申受命以至今，踰二百载；自甲子循环而复始，又六十年。兹迓续于方来，期增光于既往。爰因嗣岁，载易美名。法开宝肇造之初，洎天禧命盛之日，庶几二祖之烈，永底(丞)[烝]民之生。既大号之涣孚，宜洪恩之解作。」 
开禧三年十二月二十六日，诏来年正月一日改元为嘉定。诏曰：「朕嗣承大统，勤抚庶邦，更星纪之一周，见历元之三易。频年相继，寰宇多虞。边衅遽开，顾生灵之何罪；虫蝗为孽，与旱潦以相仍。皆权臣误国之致斯，在菲质应天之敢慢!今则典刑已正，纲纪益张。乃因正月之和，适际三阳之泰，诞扬大号，亶告多方。取商宗嘉靖之言，暨周王耆定之义，用光嗣岁，式迓休祥。庶几 气之熏，太平可望；行见万民之集，得所为期。衍丕祚于无疆，与斯人而更始天头原批：「阙宝庆、绍定、端平、嘉熙改元诏。」又批：「夹注『更始』下。」。」 

      
理宗嘉熙四年十月癸巳按自理宗以下当非《宋会要》之文。，诏以明年正月初一日为淳佑元年。 ：「门下：春秋内夏外夷，寔重三正之统；王者改元立号，每因万国之心。朕猥以眇躬，嗣膺大历。践祚十有三载，若涉春冰；临朝一日万机，靡遑旰食。蔇更张于鸿化，期开际于多艰。厉精虽勤，计 愈邈。仰而观诸天运，未臻协气之横流；俯而验诸人情，但见浇风之华竞。惟口兴戎而民生匮，藩身以贷而吏道衰。疆埸骚然，戎狄惊甚。必欲庶邦之靖，必图百志之安，若非宪法于前猷，何以作兴于群听!重念仁、孝两朝之盛，蔼如唐虞、成周之和。节用爱人，此嘉佑所以永天命；经文纬武，此淳熙所以恢圣谟。用表新年之名，以达(斯)[期]治之意。(期)[其]以明年正月朔为淳佑元年。」 
淳佑十二年九月壬午，诏以明年改为宝佑元年。十二月丙子朔，诏曰：「 门下：更化则可善治，所以开平之期此句有脱文。；发号而定诰教，所以膺缉熙之庆。朕昭承丕绪，诞保受命，荷上帝之降康，蒙列圣之垂佑。既历三纪，夙夜罔敢遑宁；底绥四方，渊冰未知攸济。每兢兢而行道，期穆穆以迓 
      
衡。然察文审己而庶政靡齐，务本重农而群生寡遂。朝纲隳而积玩，吏习狃于怀私。国势仅定而未强，边机多虞而未靖。思报以图其易，补币而举其偏。惟三百年德泽之深，式克至于今日；而万亿载基图之永，用昭受于天休。欲通变于宜民，乃取斯而凝命。若稽成宪，遹广骏声。法势之宏规势：疑当作「艺祖」。按此联上句言取开宝之「宝」字，下句言取嘉佑之「佑」字。，会车书之一统；踵仁祖之盛际，致朝野之咸和。爰易嘉名，以兴嗣岁。遵迎善庆，振起群心。茂凝常久之功，永底辑宁之福。其以明年正月一日改为宝佑元年天头原批：「阙开庆、景定、咸淳改元诏。」又批：「夹注『宝佑元年』下。」。」 
咸淳十年七月癸未，奉遗诏即皇帝位于柩前。甲子，诏以明年为德佑元年。 
德佑二年五月乙未朔，宜中等立昱于福州，以为宋主，改元景炎元年。四月戊辰，昱殂于碙洲，其臣号之曰端宗。庚午，众又立卫王昺为主，以陆秀夫为左丞相。是月有黄龙现海中，五月癸未朔，改元祥兴。
 礼 宋会要辑稿 礼五五 听政 
     
宋会要辑稿 礼五五

听政
【宋会要】
请听政御殿。太祖建隆二年六月二日，昭宪皇太后崩。五日，宰臣范质等上表请听政，不允。继三上表固请，诏允。九日，始见百官于殿门。 
开宝九年十月二十日，太祖崩，太宗即位。二十三日，宰臣薛居正等上表请听政，诏答不允。二十四日，成服于万岁殿，居正前跪奏固请，可之。即日移御长春殿听政， 臣皆丧服就列。 
太宗至道三年三月二十九日，太宗崩，真宗即位。四月二日，宰臣吕端等上表请听政，不允。继三上表，诏允。四日，御崇政殿之西序，群臣入谒，帝号恸以见，辅臣以次奏事。十四日，端等复请御(政)[正]殿，三上表，始允。五月三日，御崇政殿视朝，还御后殿阅事如常仪。 
真宗景德元年三月十五日，明德皇太后崩。十七日，宰臣李沆等上表请听政，不允。十九日，再上表。二十一日，沆等诣万安宫门请对，帝号泣见之。沆曰：「军国事繁，不可暂旷，愿以天下为念，早俞众恳。」于是继上四表，犹不许。沆等复请对，言西北边屯重兵，机务不可暂滞。帝曰：「梓宫在殡，四方之事各有司存，所请听政，朕情所未忍。」沆等瞻仰圣颜，毁瘠至甚，因退复上言曰：「伏以先后升遐，宸衷哀慕，痛深创(讵)〔〕，擗(拥)[踊]伤摧，殆此弥旬，茕然在疚。虽三日听政，备遗诰以丁宁，四表叫阍，罄群情之恳祷，而诏旨敦谕，(刑)[形]于未忍，朝野惶骇，不知所图。窃以机务至繁，不可暂旷；治命至重，不可辄违。况自先后圣体弗康，载离寒暑，陛下衣不解带，药必先尝，躬祷神祇， 走群望，亲(后)[候]安否，(至日)[日至]清光。则长乐如在之灵，实歆孝德；有司各扬之职，不紊官常。所系非轻，期于得请。」沆等又上奏曰：「伏奉诏谕，誓守哀制。陛下宅忧过礼，中外不遑。窃以历代礼文，三日听政，盖于便座视事，俟易月始御前殿，以示变礼之渐。今候易月，方允听政，便升前殿，即废便座视事之仪；更于便殿视朝，缘服制已终，无此典礼。伏望节哀顺变，俯就礼文，庶安群心，免滞机务。」沆等复诣宫门求见，告以边事军机，深虑有所旷阙。帝泣谓沆曰：「勉依卿等所请，有军国急务，即于便殿商量。」 寝门。或常膳之载加，然乃御食；虽中夕而屡起，靡敢宁居。动静承颜，勤劳不匮，天子之孝，载籍所无。及兹上仙，追怀罔极，无穷永感，谅闇不言。臣等获造倚庐，面陈至恳。愿以宗社为念，少抑哀怀；望遵顾命之文，俯亲庶政。而易月之制，圣情誓守于几筵；宅忧以来，天颜殆至于栾棘。臣等兢惶屏息，不敢仰视。伏望循祖宗之旧典，禀母后之遗言，节哀顺变，式 前经，垂拱响明，躬决庶务，以天下为大计，俾群臣 
二十四日，帝杖绖御万安宫西偏对辅臣。翌日，有司设幄于崇政殿廊，帝去杖绖，服缞裳，近臣扶(节)[即]御座，哀恸左右。 
     
沆等跪奏：「陛下毁瘠过甚，伏望割哀强食，以为宗庙社稷，臣等不胜大愿。」 
四月七日，始御崇政殿听政。九日，(郡)[群]臣复请御正殿。三上表，始允。 
四年四月十六日，庄穆皇后崩，诏崇文院讨寻皇帝视事故事。检讨杜镐言：「 观载籍，历代皇后上仙，无群臣〔请〕听政表，即皇帝无不视事之文明矣。又唐德宗明德皇后以贞元二年十一月丁酉上仙，壬寅成服之日，宣抚军节度使刘元佐、幽州行营节度使曲环、鄂岳观察使卢玄卿来朝，诣延英门谒见。窃详自丁酉至壬寅六日，已接见藩臣，明是服内听政，其延英是便座。欲望皇帝依辍朝例，前殿不座，便殿视事如仪。」诏太常礼院详定以闻。礼院上言：「历代无服内不视事之文，欲请如镐所(义)[议]，视事便殿，俟释服后即复常仪。其攒殡及释服日皆不视事。」从之。 
真宗干兴元年二月十九日，真宗崩，仁宗即位。二十一日，宰臣丁谓等上表请听政，不允。二十二日，诣内东门拜表，请皇太后依遗制处分军国事，不许。二十三日，皇帝表三上，诏允。二十四日，皇太后表三上，批答宜许。二十五日，皇帝听政于崇政殿之西庑下，有司设御座，垂帘，帘幕皆用缟素。中书门下、文武百僚、诸军将校于殿门外立班。帝自宫中缞服，去杖绖，服布襕衫、腰绖、斜巾垂帽，号恸而出。侍臣扶侍升御座，通事舍人引百僚入至殿庭，西向合班。俟帘卷，百僚再拜，宰臣班首奏圣(宫)[躬]万福，随拜三呼万岁。班首出并少前，跪奏称：「臣某等言，请皇帝听政。」复位，宣徽使承旨称制可，百僚再拜，随拜三呼万岁。班退，宰臣等升殿奏事，军头司引呈杂公事，并如旧仪。是日，宫中设祭大行皇帝，而后赴听政。三月四日，谓等复请御正殿。三(日)[上]表，始允。二十一日，御崇政殿。 
明道二年三月二十九日，章献明肃皇太后崩。四月二日，宰臣吕夷简等上表请听政，不允。继五上表固请，诏允。十三日，听政于崇政殿之西厢。十六日，夷简等复请御正殿。表三上，始允。二十日，御紫宸殿。
  </div>
  <div class="pagination">
   <a href="宋会要辑稿_page223.html">
    上一页
   </a>
   <span>
    ...
   </span>
   <a href="宋会要辑稿_page219.html">
    219
   </a>
   <a href="宋会要辑稿_page220.html">
    220
   </a>
   <a href="宋会要辑稿_page221.html">
    221
   </a>
   <a href="宋会要辑稿_page222.html">
    222
   </a>
   <a href="宋会要辑稿_page223.html">
    223
   </a>
   <span class="current-page">
    224
   </span>
   <a href="宋会要辑稿_page225.html">
    225
   </a>
   <a href="宋会要辑稿_page226.html">
    226
   </a>
   <a href="宋会要辑稿_page227.html">
    227
   </a>
   <a href="宋会要辑稿_page228.html">
    228
   </a>
   <a href="宋会要辑稿_page229.html">
    229
   </a>
   <span>
    ...
   </span>
   <a href="宋会要辑稿_page225.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
