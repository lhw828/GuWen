<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 412 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 412 页/共 1125 页</h1>
    <div class="content">七月七日，侵犯江阴军界贼众猖獗。诏光世速差官兵，期在殄灭。措置掩杀，次第闻奏。
九日，邵清贼众武经郎李进统率使臣 用人兵六十八人，于江 
      
阴军投降。诏：擒获邵清，白身与补修武郎，有官人转七官，仍带合职。擒获单德、孙立、魏义、阎在，白身人与补秉义郎，有官人转七官。胁从之人，十日出首放罪；徒中自相擒获，依此推恩。若踰限不首，例行剿杀。李进先转三官，仍令枢密院榜谕，及令光世催促官兵擒捕，无令逋逸。 
九月三日，光世言：「水贼邵清见占通州崇明镇等作过，上岸虏粮，已遣乔仲福等人舡捉杀。」诏令刘光世措置，禁绝贼兵上岸虏粮。招收胁从，严戒诸军乘机取胜，无致更有侵犯。 
五日，刘光世言：「诸头项官兵战舡见分布崇明镇，围绕断绝抄虏，已见邵清穷蹙，虑乘风抛洋侵犯明州。」诏遣徐文等乘驾本部海舡移明州定海县港口，及余饶县醮山分布防托，钱粮令明州应付。 
二十三日，光世言：「官军于崇明镇大木硬寨昼夜攻打，邵清穷蹙，城上放下干辨机宜二人乞降，只乞一放罪黄榜。」诏：「邵清既改过自新，可依所乞。」
 兵 宋会要辑稿 兵一○ 讨叛四 张琪 
      
张琪
绍兴元年五月二十五日，两浙提刑司言张琪贼马侵犯常州宜兴界。诏令两浙西路安抚大使刘光世疾速分遣官兵招捕，无致滋长。张琪贼兵久在淮南，占据县邑，自去年渡江劫虏建康、太平、池州诸县，所至空残。昨受刘洪道招安，寻即反侧。 
六月六日，侵犯湖州安吉、四安，入溧水县。 
九日，侵犯临安府界。诏令韩世忠拣选精锐军兵三千人，差官统帅收捕，限一日起发。仍就榷货务支起发钱。 
十 
      
日，犯宣、徽州。诏令王德统率军马追捕。继犯临安府独松岭、余杭县等处。诏刘光世先差统制官潘逵军马，令取便道，与王德并力剿杀，韩世清策应，无令稍失事机。 
二十五日，诏令吕顺浩、刘洪道就分军马与韩世清掎角相应，务令擒获首恶，扑灭(郡)[群]凶。 
八月九日，江南东路安抚大使司奏：「张琪欲犯饶州，本司差总制阎 等分布精锐，设伏交战，遂大败，追袭三十里。是夜，张琪爱将姚兴、干办官王悦引所部将诣巨师古投降。张琪全军望石门西走，已遣人马追蹑。」诏阎 等会合韩世清，须管杀获尽静。 
十八日，徽州奏张琪贼马复入祈门县，去本州岛百八十里。诏令张俊摘一军会合掩杀。 
九月十二日，侵犯宣州。诏王疾速领人马同韩世清措置剿捕。刘洪道督责小张俊等军马会合，日下并力掩杀。李彦卿措置捍御。 
十三日，诏：「张琪见犯宣州，贼马甚众，令建康守臣张缜就便遣发王冠人马，并力剿杀。」 
二十一日，枢密院奏张琪、李捧犯宣州日久，虽有韩世清堤备，虑无外援。诏令张俊于已到衢州人马内摘那军马，前去宣州，并力剿杀。 
十月二十六日，于楚州活捉到张琪，申解赴行在。时刘光世言：「郦下使臣王真，告首张琪使朱和来结约谋反，琪与李捧同反，被捧并杀，不捷，琪下水逃走，结约诸军谋叛作过。光世专委知承州王林密切捉到将官冷用等称张琪向北去，实时差从义郎合 
      
门祗候总辖张赛带领人马前去，至是于楚州活捉到。」 
十一月十二日，诏令张俊押领张琪赴市曹凌迟处斩。
 兵 宋会要辑稿 兵一○ 讨叛四 曹成 
      
曹成
绍兴元年九月二十四日，诏：「曹成贼马自今春已来，由岳、鄂入分武。宁，南犯新昌、上高，西犯袁州四县，西南寇攸县、醴陵，遣湖东副总管马友与李宏同率官军讨捕。 
二年正月二十一日，犯郴州永兴县、衡州安仁县，劫散湖南安抚使下一行官兵，挟持安抚向子諲留寨。诏遣宣抚司大兵取道筠、袁州，前去潭州。深恐贼徒侵犯二广，仰分擘高举一头项人马，由汀、道州路往广东西界首把截，候宣抚司大兵到日会合。 
二月五日，侵犯道州宁远县。贼万众自东门入，占据本州岛城。其贼军四散剽劫，称要于本州岛屯驻，并缉问柳、桂等州路径。 
八日，诏令宣抚司催督高举星夜应援二广，及令湖东安抚使岳飞统率副总管马友并李宏、吴锡、韩京军马急袭逐掩击，马友等听岳飞节制。如宣抚大使司军未到间，能擒获曹成，特除马友观察使；逐项军马合用钱粮，令湖东漕臣极力应办。内岳飞一军，专委江西运副韩球应副；仍仰广东西帅臣起发洞丁(刀)[弓]弩手疾速统帅前去逐路界首，与岳飞等会合，并力夹击，务要一举万全，无致稍失机会。高举人马权听广东帅臣节制，广东漕臣应副钱粮，仍立定捕获曹成等赏格下。 
三月四日，宰执吕颐浩、秦桧奏：湖南大寇曹成为首，马友、刘超 
      
次之，此数人相与交结，为辅车相倚之势。上曰：「宣抚司兵到，必能平湖南诸寇，续次令转往湖北、襄汉间，以通川陕。譬如汉高祖先遣韩信破赵，复破齐，然后擒项籍。」 
闰四月二十五日，枢密院言：「宣抚司大兵未到湖南之时，曹成已是不伏招安，侵犯二广，势已猖獗。」遂降旨挥，令岳飞统率诸头人马前去掩击。据探报，曹成已占据贺州，侵犯昭、连州界作过。令岳飞取径路前去广南，并力追袭，不致侵扰州县。其合用钱粮，委逐路漕臣多方那融，协力应副。令约程已到，诏令宣抚司酌量贼势，如岳飞孤军难以破贼，即疾速分拨人马前去策应，务要剿除尽静，保全二广，及期约广西帅臣许中起发本路军兵及洞丁等并力会合掩杀。 
五月十一日，神武副军都统制岳飞言：「闰四月六日进兵，离贺州二十余里，逢曹成贼兵三万余人占据山险，迎捍官军。实时 引士卒掩杀，贼兵奔走，追赶至贺州城东江岸，其贼望桂岭逃遁。」诏令岳飞不以远近袭逐掩捕，事毕，当议取赴行在，优与褒擢。如曹成实有自新之意，一面从长措置。 
六月五日，福建江西荆湖南北路宣抚使奏曹成至郴州已受本司招安；其余头项，各已安贴。继诏武功大夫荣州团练使曹成转左武大夫，升本州岛防御使。
 兵 宋会要辑稿 兵一○ 讨叛四 杨么 
      
杨么
绍兴二年十二月，锺相余党杨么、黄诚、夏诚、周伦、刘衡、杨钦等，恃水出没。锺相者，本鼎州百姓，父子挟左道 
      
惑众，于建炎四年间占据荆、岳、鼎、醴四州。朝廷差孔彦舟捕之，事具《捕贼》。诏遣

李纲、刘洪道、知鼎州程昌禹、荆南府镇抚使解潜分遣将士督捕。既而昌禹言：「统率军马攻劫烧毁贼寨，与杨钦接战，杀死五千余人，活擒五十余人，夺器甲四千余件，战舡十九只。」 
三年五月四日，杨么尚有二万余人，侵犯公安、石首。诏令折彦质节制鼎州并荆南镇抚司军马，疾速措置招捕。仰程昌禹、解潜如承彦质勾索军马，不得逗留占吝。 
六月十一日，杨么等贼火于澧、潭、岳之间，占据青草、洞庭湖一带巢穴，遣荆南府潭鼎澧鄂岳等州制置使王统率全军，并将带崔增军马舟舡前去，直捣巢穴，出贼不意，并力讨捕。其崔增并彦质、刘洪道、解潜、程昌禹所遣军马，并听节制。如更合添差军马、战舡，许关报逐路帅司差拨。所有崔增舟舡，尽数将带前去，仍仰韩世忠、江南东路宣抚使刘光世刷那舟舡各五百只，与前去。继而言：「今大军合用钱粮，虽蒙附带三个月，缘泝流四千余里，恐钱粮不继。」诏更支降两月。神武后军统领官高进官兵钱米，亦支五个月。钱于建康榷货务都茶场日取茶盐钱内支，米令都督府应副。 
十四日，又以巨师古下官兵二千人，随前往。时彦质奏有持服人前知岳州范寅具到讨杨么议状，甚有方略，切中事机，乞赐睿览，速降处分。其议战兵云：「寅前知岳州，曾勒么 
      
寨下王大，供贼寨二十，其诸寨事力不等，共有贼舡五百九十只，贼兵八千一百六十人。今首尾五年，其数必倍。然粮食阙乏，器械鲜少，官军之一可以当其十。今约水陆兵各万人可以取胜。一水军万人，探闻鼎州见管正义兵八千，拣点精锐，可得五千；潭州帅府若选五千，立可足备，不必远召荆、鄂之兵足矣。」议战舟云：「贼有车舡，如陆战之阵兵；鳅头舡，如陆战之轻兵。官军亦当分此。令以出水万人，分五军，每军二千人，用车舡二只，容正兵二百五十人，将佐梢工百人；鳅头舡三十只，每只容正兵五十人，并棹夫押队共八十二人，常令附带钱粮，多集矢石。其行常与鳅头舡相附，使鳅舡一进一却，进必有所取，却必有所诱，亦计之上者也。」议兵器云：「贼有锐钩柘叉，竹为之柄。若以快刀芟其头刃，彼无能为矣。其胜贼之具，弓矢为上，钩枪次之，手刀又次之。又择十人为牌炮手，使居前列，牌以卫我师，炮以击贼徒。」议棹夫云：「战兵恃其各善，汩没则缓不及事。当使战士亦谙棹夫之能，则必安而可用。今所责甚重，贼禄行罚「贼禄行罚」：疑有误字。，棹夫必与战士同赏；仍使士卒汰其不能者，使令乘载人兵习其击刺，使战士习熟波涛，若履平地，何贼之不胜乎 」议形势云：「岳州抵接贼寨，比诸州最近。如泽州遣发，及会合荆、鄂舟师，皆合径由于此。但专令潭州攻讨么贼，舟师进发，皆由于岳，而岳属他路，况岳有土人可 
      
募以为前锋者。缘本州岛屈乏不能集事，乞将岳州依旧隶湖北路，其讨杀杨么事干本州岛者，权令使司节制，于上供米内支拨一万石。」议钱粮云：「昨湖南帅司会合鄂州、荆南兵马，令各带钱粮，就行支遣。各缘阙乏，乞专委湖南漕臣一员权兼充湖北路转运使，专(功)[切]应副。」议时月云：「攻讨水贼，须自十月霜降水落之时，港汊分隔，则易为擒。又当分筑角道，安置炮座，多发巨石，攻其附近。」议攻讨云：「武陵、辰阳县界，鼎江南岸，有夏诚、刘二、杨么下水、北上林等寨，各据陆向水，维舟岸侧。其鼎州见与夏诚贼寨对垒，而贼于鼎江南北分布寨栅二十所。岳州去贼武口、阳口等寨甚便，令一日可行。故鼎州为陆兵之地，岳州为水兵之地。如使陆兵萃于鼎州，攻夏诚，杨么以御其前；继使水军进自岳州，以乘其后，而我攻其心，伐其谋，使背腹受敌，进退无据，贼将安往 」诏下其议，今彦质攻讨。 
七月九日，王乞招安盗贼金字牌，上曰：「杨么跳梁江湖，罪恶贯盈，故命讨之，何招安为 可勿予。仍命将来破贼，诛止渠魁三五人，尽贷胁从，许以自新。」 
八月一日，上曰：「杨么贼徒欲侵犯潭州界，蹂践禾稼，秋成之际，深宜关防。令王疾进讨发措置。 
十月十一日，具言：「大将军到鄂州，增壕设堑，摆布战舰，见欲临敌。缘大兵人舡须自岳州泝流，前去贼寨数百里，目今湖水弥漫，未可下手。」诏即令湖水减落，疾速前去 
      
讨捕。 
十二月十四日，诏：「大军讨荡，已累破贼寨，访闻其间有西北无归之人，为贼诱胁，窃虑一例杀戮。有旨降旗榜五副，付王晓谕招收。今来王见在上流鼎江一带，虑逼逐贼徒奔冲岳鄂州界，可令制置使岳飞、刘洪道同共遣兵掩杀，毋令走透。」上因谕辅臣曰：「王令复往鼎州，岳飞继回岳、鄂，两军上下重湖，杨么早得平荡。若归过自新，必令招怀楼舡棹卒，上流之备，不胜用也。」 
四年二月五日，统领官胡勉于麤石溪逢贼血战，杀贼首(擅)[檀]成，其余堕落山崖，及夺到军器五百七十余件。 
五月二十七日，立赏，许么等出首。 
七月二日，王言已招到贼众一万余。荆南等州镇抚使司并鼎州共节次招到贼将，等第赐官。 
九月三日，知岳州程千秋遣准备使唤李宝入贼寨，招安伪周七太尉等。 
五年二月十四日，诏：「黄诚、杨太、周伦等，已前罪犯一切赦免，疾速前来太平州、建康府，以来枢密知院张浚行府并开府刘光世军前公参，当更优异转官，依旧充水军。若内有愿乞外任，或邻近军州钤辖、都监差遣者听，或愿归农人，即于鼎、澧州拨赐田土，支破口食，借贷种子养赡，仍免五年税役。昨自建炎间，孔彦舟领集溃兵于荆南、鼎、澧侵扰，是时土豪锺相为首，结集乡社，与孔彦舟接战，后因彦舟诈作锺相，赚开潭州城门，伤害军民，妄申朝廷，称是锺相、周伦等谋叛，因此朝廷发兵擒捕，彦舟 
      
其所差官兵不知因由，致与忠义民兵交锋，缘此累年疑贰，不敢自新。朝廷察见始末，故给 榜抚谕云。 
三月八日，解潜奏杨太并兵侵犯枝江、公安等县，遣将斩获太首伪太尉夏景、都统李全，活擒伪统领赵暹等，获捷，时王为贼败衄于卞山。未几，都统张浚言：「么等屡行招抚，妄作迁延。今来岳飞亲提大兵，分屯要害，及 日进攻贼寨，致黄诚等畏惧失措，束手请降。除杨么已就杀戮外，招接到杨钦、刘衡、夏诚、杨寿、杨收、黄进等二十余头项徒众二十余万，破荡巢穴，并已了当。湖湘于是底平。」
 兵 宋会要辑稿 兵一一 捕贼 
     
宋会要辑稿 兵一一

捕贼
【宋会要】
讼公事，仍旧却隶县司，委令、尉勾当。其一万户以上县，差弓手五十人；七千户以上，四十人；五千户以上，三十人；三千户以上，二十五人；二千户以上，二十人；一千户以上，一十五人；不满千户，一十人。合要节级，即以旧镇司节级充。其余人并停归县司色役，其弓手亦以旧人充。如有贼盗，仰县尉躬亲部领收捉送本州岛；若是 贼，画时申本隶州府及捉贼使臣，委节度、防 讼，其狱寔繁，逮捕多在于乡闾，听决合行于令佐。顷因兵革，遂委镇员，时渐理平，合还旧制。宜令诸州府，今后应乡村贼盗 太祖建隆三年十二月九日，诏曰：「贼盗(御)[御]、团练使、刺史画时选差清干人员将领厅头小底兵士，管押及使臣根寻捕逐，务要断除贼寇，肃静乡川，不得辄便搔扰。其镇将、虞候只许依旧勾当镇(廓)[郭]下烟火、盗贼、争竞公事。仍委中书门下，每县置尉一员，在主簿之下，俸禄与主簿同。」 
十六日，诏颁捕贼条：「应劫贼、杀人贼，并给三限，限二十日：第一限内捕获不计人数，令、尉各减一选；获及一半以上，各减两选。第二限捕获不计人数，令、尉各超一资；及一半以上，各超两资。第三限获贼不计人数，令尉各加一阶；获一半以上，各加两阶。出三限，并不获贼，尉罚一月俸，令罚半月俸。尉三度罚俸，殿一选；令四度罚俸，亦(尉)[殿]一选。经三更殿选者勒停，仍委本州岛依 
     
不至死伤，及遗漏火烛无指执去处，并仰耆长在村检校定夺，不在经官申理，其县镇不得差人。团保 敌，徒党全获者，令、尉并赐绯，尉除令，仍超两资，令别与迁擢。如获一半，及亲入贼及捉获酋领者，委本处优与酬奖。如令、尉力可捕贼，而公然逗留，致有透漏者，勘罪闻奏。力所不任，画时报邻近巡检使臣及州府，同共捕捉。合报不报，亦仰勘罪。若巡检使臣及州府开报不与借力，许令、尉直申奏，长吏、使臣并当重责。所差弓手、尉长须教习。应令、尉在任，如能肃静乡川，一任内并无贼寇，本州岛闻奏，别行推赏，仍书上考。令、尉无事，不得下乡，或遇捉贼，亦不得烦扰人户。如有受财入己者，并以枉法论。应先行敕命，乡村内争 条批书本官历子。应有劫贼、杀人贼，县委画时捕捉，尉已出捕贼，即令捕逐。如亲自(令)[今]后应前件小事，无(人)[入]词讼，官中不得勘结。应校尉考，并依判司主簿月限；边上县尉，并准前 ，候官满日，更不守遵。所有捉贼期限赏罚条流，并如前 ，减一选者，与超一资、殿一选者，折一资。」 
四年七月一日，以大名府泾城县令段滔为国子博士，张又元为大名府元城县令，赏捕盗之功也。天下县尉久废其任，是岁复置赏罚之令甚明，滔等首该赏典。 
干德六年三月七日「干德」无六年，此条疑有误。，诏曰：「国家务致理之本，设捕盗之官，前降诏书，其存条制。郡县之内，既已奉行；赏罚之间，有所未尽。自今应有 
     
劫贼，如县尉亲自捕逐被捐伤获全火者被捐伤：疑衍「捐」字，下文亦云「被伤」。，便与县令，仍赐章服。如三分获其二者，减三选，加三阶；获一分者，减两选，加两阶；一分以下，减一选，加一阶。若是尉出，(亲令)[令亲]自获捕被伤全火者，与升朝官，仍改服色。其余获贼分数，一准尉例，等第旌酬。如令、尉因伤致死，其亲的子弟，当与录用。如或遇贼逗留，因而漏失者，本官勒停。仍委本州岛郡给三限捕逐，每限二十日。第一限获者减一选，第二(日)[限]获者超一资，第三限获者加一阶。三限满不获，罚一月俸；经两度罚俸者，殿一选；经三度殿者，勒停。仍委本州岛逐度批书本官历，候赴调日，并许将功过除折，依赏罚施行。」 
太宗雍熙四年十二月十三日，诏：「两京及诸道擒获劫贼，狱成遇赦者，隶本城，仍廪给之。」先是，江南转运使许骧上言：「劫盗遇赦得愿还本乡，雠告捕者，多行杀害，请以隶军。」故下是诏。 
淳化五年三月二日，诏曰：「近者凶民啸聚，蜀郡惊骚，聊举偏师，往伸(簿)[薄]伐，已闻虎旅，将覆枭巢。既显戮于鲸鲵，虑俱焚于玉石。宜令招安，使王继恩候前军所下处，其贼党敢抗王师，即须杀戮。其有本非同恶，受制凶徒，先被胁从、(令)[今]能归顺者，并释其罪，倍与安存，庶以明好生恶杀之心，亦以举征恶劝善之典。凡尔民庶，深体至怀。」 
九月五日，引对永兴军贼帅焦八等三人引：原脱，据《长编》卷三六补。，各赐锦袍、银带、衣服、缗钱，并擢为龙猛军使。焦八等皆关右剧贼，常啸聚众数百人 
     
攻劫居民，为三辅之害，久之。帝令悬赏招募，待以不死，至是，请罪自归。秦民处处相聚「至是」至「相聚」十二字原缺，据《长编》卷三六补。，
供佛饭僧，喜免侵暴之患也。 
志，帝忧之。王文寿御下严急，士卒皆怨，一夕，文寿卧帐中，指挥使张嶙遣卒数辈持刀排闼径入，斩文寿首而出。夜昏墨，嶙犹疑其非是，然火照之，曰：「是也。」时贼帅张余众万人劫掠州县，嶙因率部下卒五百人与之合，贼势益盛。奏至，帝欲尽按诛军人妻子，近臣言曰：「可勿杀，令尽索营中书，遣使者招抚之，谕以释罪，而亲属皆全，必自引来归，可因破贼矣。」帝听之，遣内待齐诏，令巡检程道符谕旨，士卒果斩张嶙首，自投来归，因令为乡导击贼。至是，遂破灭贼焉。 至道元年二月二十日，嘉州言获贼帅张余，函首送西川行营，余党皆尽。先是，李顺之乱，群贼所在蜂起，王继恩既平益州，因留镇守，遣部下诸黄门分兵讨击。高品王文寿领虎翼卒二千人赴逐州路。继恩之在成都也颇纵卒剽掠子女、金帛，坐而翫寇，军士亦无 
五月二十五日，西川行营缚送贼帅勾重荣等五人至，召见于崇政殿，帝谓近臣曰：「此本皆平民，官吏失于抚御，遂相诱起为寇盗耳。及用兵讨伐，将帅又恣行杀戮。此辈惧死，故亡命山泽。及朕遣中使赍诏招诱，以诚信待之，皆投(弋)[戈]请命，亦可哀也。以重荣为供奉官，余四人为殿直。 
真宗咸平五年九月四日，遣如京使苗忠、入内高品石廷福提点河北捕贼。如京使栗仁环、入内殿头 
     
高品李怀岊提点京东捕贼，并率兵以往。 
景德二年五月六日，知天雄军府赵昌言上言：「所部寇窃未除，已下令军民，有能告贼者赏以金帛，及补衙校、镇将镇将：原作，「镇远」，据《长编》卷六○改。，迁职。」下其状，枢密王继英曰：「乡闾间小有攘窃，不当擅为赏格，从之非便。」帝曰：「然则昌言所下令乃为虚语，使长吏失信于下，政教何以兴行 」使易其文，止云「当为上言上：原缺，《长编》卷六○补。，请行旌赏」而已。 
八月二十三日，诏：「亡命军人及劫盗，赦限内捕获，罪至死者奏裁；限外劫盗准法。亡卒罪至死者，杖脊黥面流沙门岛，情理重者奏裁；罪不至死者不以赦限内外，并依常法。」 
二十四日，诏自今应贼盗贼物，并知〔州〕、通判亲付本主。虑为下吏欺罔，致断狱失实故也。 
三年八月八日，诏：「沿边州军，自今(疆)[强]窃盗入北界，其赃并据见存者追还，已费用者勿追。」时有司定边民入北界为盗有赃无赃等第刑名，其有赃者虽至死及配流，并追正赃，归还北鄙。帝问旧法如何，对曰：「死及配流并征。」故有是诏。 
四年九月二十七福建巡抚、比部员外郎张令图上言：「福建路诸寨栅巡兵捕得私鬻茶盐人，多分其财物，纵所犯人逃逸。请自今许徒中反告，重寘其罪，仍以所分财之半没官，余给告人。」从之。 
大中祥符元年五月三日，诏曰：「(令)[今]稼穑丰登，乡闾肃静，尚虑凶恶之辈，知有将来恩赦，侵害良民，辄敢为非。宜令两京州府、军监并巡检使臣，如有贼盗，速须追捕 
     
</div>
    <div class="pagination">
<a href="宋会要辑稿_page411.html">上一页</a><span>...</span><a href="宋会要辑稿_page407.html">407</a><a href="宋会要辑稿_page408.html">408</a><a href="宋会要辑稿_page409.html">409</a><a href="宋会要辑稿_page410.html">410</a><a href="宋会要辑稿_page411.html">411</a><span class="current-page">412</span><a href="宋会要辑稿_page413.html">413</a><a href="宋会要辑稿_page414.html">414</a><a href="宋会要辑稿_page415.html">415</a><a href="宋会要辑稿_page416.html">416</a><a href="宋会要辑稿_page417.html">417</a><span>...</span><a href="宋会要辑稿_page413.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
