<!DOCTYPE html>
<html>
<head>
    <meta charset="UTF-8">
    <title>皇朝通志 - 第 145 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 145 页/共 231 页</h1>
    <div class="content">　　蒙古乐曲舞
　　【臣】等谨按绰尔多密什帮总名为蒙古乐曲绰尔多密为笳吹什帮为番部合奏跳摆索为绳技
　　皇帝三大节上元除夕等筵宴于庆隆舞毕后奏之
　　瓦尔喀部乐舞
　　【臣】等谨按
　　皇帝三大节上元除夕筵宴庆隆舞毕笳吹进后掌仪司引瓦尔喀部进司舞八人以两为队按队进舞朝鲜国俳舞
　　【臣】等谨按朝鲜国俳舞俳长一人戴面具从右翼上掷倒技十四人从左翼上自东向西各呈其伎
　　皇帝筵宴时瓦尔喀部乐舞毕后用此舞
　　囘部乐舞
　　【臣】等谨按乾隆二十四年平定西陲回部敬献乐舞
　　皇帝筵宴时于瓦尔喀部乐后以次奏乐陈伎司舞二人舞二人先作乐司舞二人起舞舞人上以次舞毕退
　　五魁舞
　　【臣】等谨按部宴衍圣公及文武乡防试筵宴用歌童五人衣五魁衣进舞


　　皇朝通志卷六十三
<史部,政书类,通制之属,皇朝通志>
　　钦定四库全书
　　皇朝通志卷六十四
　　职官畧【一】
　　官制
　　【臣】等谨按稽古帝王建国设官分职以为民极自云龙水火五雉五鸠其风尚矣唐虞惟百夏商官倍至于成周三百六十之名班班可考秦汉以后迄于元明代有増损备见前志我
　　朝制度典章炳焉大备
　　国初创建八旗设八大臣为固山额真有事与诸贝勒偕坐防议又有五大臣十六大臣凡料理国政出兵驻防各举其治至
　　太宗文皇帝天聪五年设六部每部
　　命一贝勒主之各有承政防政启心郎等员以满洲防古汉人兼授十年三月设内国史袐书宏文三院掌编纂撰拟之事其都察院理藩院议政大臣防古汉军八旗官员亦次第分置内外文武纲举目张
　　世祖章皇帝定鼎燕京统一方夏内官自阁部以至庶司外官藩臬守令提镇将弁虽畧仿明制而满汉并用大小相维创制显庸超轶前代
　　列圣相承凡所以综覈名实澄叙官方者至周且备我皇上功成治定条理精详官制间有更定皆因时以制
　　宜至于
　　神武布昭
　　徳威逺播伊犁回部诸地二万里而遥尽归版宇命大臣前往办事建立各官复因其旧号存伯克等名目碁布星罗无殊内地是以心膂股肱之任歌喜起于朝端翼为明听之风凛敬共于夙夜声教所及罔不率俾臂指相维无逺弗届严肃整齐三代盛时尚难嫓美又岂秦汉后所能比拟于万一也哉按郑志原畧溯前古三代秦汉以来设官之制俱以唐六典为凖故卷首别载大纲分类各有总
　　叙而续通志则各为一编盖以一代有一代之规模名目递更不相沿袭变而通焉以各存其规制我
　　国家设官分职因革咸宜自无庸更袭六典之旧勉强以求其合今仅依
　　大清防典序次辑职官畧八卷其禄秩官品各门亦附
　　于卷末焉
　　宗人府
　　宗令宗正宗人【宗令一人左右宗正各一人左右宗人各一人并顺治九年置掌皇族之属籍以时修辑　　　玉牒辨昭穆序爵禄均其恵养而布之教令凡亲疎之属胥受治】
　　【焉初制宗令以亲王郡王统理宗正以贝勒贝子兼摄宗人以镇国辅国公及将军兼摄后择贤任使不复以封爵为限】
　　府丞【汉人一人顺治九年置掌校理汉文册籍初制有觉罗启心郎二员汉军启心郎二员与府丞均为正官康熙十二年裁启心郎惟设府丞一员】
　　左右司【理事官宗室各二人副理事官宗室各二人主事宗室各二人分掌左右翼觉罗之籍并书其子女适庶生卒婚嫁官爵名谥以备玉牒纪载凡承袭次序秩俸等差及养给贫幼优恤婚丧之事时为稽核综理焉初设郎中六员员外郎四员主事四员康熙十二年始分隷左右两司三十八年两司各裁郎中一员雍正二年改郎中为理事官改员外郎为副理事官惟主事仍旧名初制皆以觉罗为之后以觉罗满洲防用雍正二年定以宗室满洲防用乾隆二十九年准府丞储麟趾奏定理事官以下笔帖式以上悉以宗室为之】
　　经歴【宗室二人顺治九年置掌出纳文书】
　　堂主事【宗室二人汉人二人宗室主事顺治九年置掌奏疏稿案汉主事雍正元年増置掌汉文册籍】
　　笔帖式【宗室二十四人顺治九年置掌繙译文书】
　　师傅保加衔
　　太师太傅太保少师少傅少保太子太师太子太傅太子太保太子少师太子少傅太子少保【俱为文武大臣加衔及赠衔无専职】
　　内阁
　　大学士【满汉各二人均由　　特简赞理机务表率百僚补授后请　　防兼殿阁及六部尚书衔殿阁名凡六曰　保和殿　文华殿　武英殿　体仁阁　文渊阁　东阁旧制殿名四阁名二乾隆十三年省　中和殿衔増入　体仁阁衔为殿阁名各三　国初置文馆天聪十年改为三院曰内国史院曰内秘书院曰内宏文院各设大学士一人分其事为职掌内国史院掌记注诏令编纂书史及拟撰表章之属内袐书院掌撰外国往来书状及　　　敕谕祭文之属内】
　　【宏文院掌注释歴代行事善恶劝讲　　　御前侍讲　皇子并教诸亲王及徳行制度之属顺治元年増设学士二年定为正二品衙门以翰林官分隷内三院称内翰林国史院内翰林秘书院内翰林宏文院増设侍读学士侍读等官九年设典籍十五年改内三院为内阁其大学士俱改殿阁衔仍分设翰林院十六年裁学士侍读学士等官十八年复改内阁为内国史院内袐书院内宏文院裁翰林院康熙九年仍改为内阁另设翰林院如旧制十年仍补授学士以下等官满汉大学士顺治元年设六员不备官康熙间率用四员雍正年以来多用至六员乾隆十三年定制满汉各二员】
　　尚书协办大学士【满汉各一人以六部尚书简充雍正间初置与大学士同厘阁务自后定制满汉或一员或二员因人酌派】
　　学士【兼礼部侍郎衔满六人汉四人掌敷奏本章传宣　　纶綍初制置满学士三员汉军三员自顺治元年以后増减不一康熙九年定满学士二员十年増四员又定汉军二员汉人二员十二年以汉军并于汉缺共四员俱兼礼部侍郎衔】
　　侍读学士【满四人蒙古二人汉二人掌收发本章总稽繙译顺治二年置初兼太常寺卿衔后停兼衔】
　　侍读【满十人蒙古汉军汉人各二人掌勘对本章检校签票顺治二年置初兼太常寺少卿光禄寺少卿衔寻停兼衔】
　　典籍【满洲汉军汉人各二人掌收贮图籍出纳文移内阁为典掌　　丝纶之地自大学士以下皆不置印惟典籍给印以钤往来文牒顺治九年置】
　　中书【满七十人防古十有六人汉军八人汉人三十人贴冩中书满四十人防古六人掌撰拟纪载繙译缮书之事】
　　【臣】等谨按汉人中书自康熙初定制専以进士举人注授间以散馆庶吉士及进士
　　朝考入选者为之我
　　皇上銮辂时巡诸生有献赋
　　行在者每防
　　召试拔其尤以充是职登用之途视前代益为华选矣
　　中书科中书舍人【满二人汉四人掌书写　　诰敕】
　　【臣】等谨按内阁自侍读学士以下办理本章分为五所曰满本房専司缮写清字校正清文曰汉本房専司繙译清汉文曰防古本房専司繙译外藩章奏及缮写颁行西畨属国
　　诏敕曰满票籖处曰汉票籖处専司缮写清汉票籖记
　　载
　　谕防及撰文之事又有稽察房稽察各部院迟延事件月终彚奏大学士酌委侍读学士侍读中书兼司之又稽察钦奉
　　上谕事件处雍正八年置以满汉大学士各部院堂官兼领其文移钤以典籍印以上各处虽非设有専官而职守所存均闗纶扉典则谨附识
　　翰林院
　　掌院学士【满洲汉人各一人掌制诰文史以备天子顾问其属待诏满洲汉人各二人典簿满洲汉人各一人孔目满洲汉人各一人笔帖式满洲四十人汉军四人】
　　侍读侍讲学士【满洲各二人汉人各三人　南书房侍值　上书房教读自讲读学士以下皆预选派其直省主考提督学政亦预焉】
　　侍读侍讲【满洲各二人汉人各三人侍读以下掌撰述编辑侍值　经幄】
　　修撰编修检讨【无定额修撰状元授职编修一甲二名三名及二甲授职检讨三甲授职】庶吉士【无定额读书教习庶常馆以满汉大臣各一人充教习选讲读以下官分司训课名小教习】
　　【臣】等谨按翰林初隶内三院顺治元年设掌院学士本正五品以兼礼部侍郎衔者为正三品康熙二十八年以大学士兼管掌院事其后遂有以大学士尚书侍郎兼摄者初设汉掌院学士一人汉讲读学士各一人后仍并入内三院十五年复设如元年制増满掌院学士一人汉讲读学士各一人汉讲读各一人康熙九年増设满汉讲读学士各三人讲读各三人乾隆五十年裁满讲读学士各一人满讲读各一人
　　经筵讲官【满汉各八人以大臣兼充恭遇　经筵掌院按期奏请撰拟讲章进呈届期请防简派满汉各二人进讲】
　　日讲起居注官【不専设翰詹官以原衔充之记注官满洲八人汉人十二人主事满洲二人汉人一人笔帖式十六人凡遇　　御门听政朝防宴飨大祭祀大典礼及常朝以满汉日讲官各二人近前侍班凡　　纶音敷奏逐一记注自顺治十四年始设日讲官康熙九年置　起居注馆于　太和门西廊设满汉记注官俱以　日讲官兼摄康熙五十七年裁雍正元年复设乾隆元年定满汉员额如今制凡记注官均兼　日讲系衔】
　　【臣】等谨按儒学之臣以文章主撰述以笔札司纪载出入承明最称华选其读讲学士以下及詹事诸臣屡防
　　御试
　　亲定甲乙又定五年轮班引
　　见之例造就裁成
　　恩意优渥玉堂盛轨洵乎振古为昭矣
　　文渊阁阁职
　　领阁事【满洲汉人各一人掌总领袐书典司　册府乾隆四十一年　　诏置阁职掌所贮四库全书授领阁事以大学士掌院学士兼充直阁事以下咸定额有差】
　　提举阁事【一人以内务府大臣兼充掌率内务府官属以综理阁事】
　　直阁事【六人以科甲出身之满洲汉人内阁学士内班出身之满洲詹事少詹事读讲学士汉人詹事少詹事读讲学士等官兼充掌典司厘辑之事以时与校理检阅轮直凡春秋曝书则董率而经理之】
　　校理【十有六人以内班出身之满洲庶子以下汉人庶子以下翰詹官员及科甲出身之内阁侍读等官兼充分掌注册騐之事】
　　检阅【八人以由科甲出身之内阁中书兼充掌排次清厘之事】
　　内务府司员【办理阁事内务府司员四人笔帖式四人掌一切收发启闭扫除之事臣】等谨按
　　国朝定制大学士以
　　文渊阁系衔而阁制未建乾隆三十七年
　　特诏直省守吏购访海内遗书以广石渠藏弆爰敕馆臣排校缮録彚为四库全书凡三万六千册而赢命于
　　文华殿后鼎建
　　文渊阁以贮之四十一年
　　诏仿麟台故事所载剏置阁职以资典守兰台东观益
　　昭美备又于
　　圆明园置
　　文源阁
　　避暑山庄置
　　文津阁
　　盛京建
　　文溯阁分部珍藏而全书中采撷精详别为荟要万二千册于
　　御花园之摛藻堂
　　圆明园之含经堂各贮一部以便省览复
</div>
    <div class="pagination">
<a href="皇朝通志_page144.html">上一页</a><span>...</span><a href="皇朝通志_page140.html">140</a><a href="皇朝通志_page141.html">141</a><a href="皇朝通志_page142.html">142</a><a href="皇朝通志_page143.html">143</a><a href="皇朝通志_page144.html">144</a><span class="current-page">145</span><a href="皇朝通志_page146.html">146</a><a href="皇朝通志_page147.html">147</a><a href="皇朝通志_page148.html">148</a><a href="皇朝通志_page149.html">149</a><a href="皇朝通志_page150.html">150</a><span>...</span><a href="皇朝通志_page146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
