<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 36 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 36 页/共 321 页</h1>
    <div class="content">　　皇祖圣夀望七时尝欲镌通用小玺命内廷翰臣拟文皆无当
　　圣意者乃定戒之在得字用之此语闻之张照盖尔时
　　伊在南书房里行也然当时
　　圣意引而未发予今年亦届七袠于元旦试笔即括此语为什兹驻跸避暑山庄乃
　　皇祖朝乾夕惕用此玺之处而予受
　　恩之所也适作书堂于清舒山馆之左即以此题额而为记以阐
　　皇祖之义曰帝王之学与占毕书生有不同则所戒亦当各异未定方刚之戒兹不复论兹所戒者当在得矣而得岂与庶人同乎欲得贤才而用之此可戒乎欲得亿万年永承
　　天眷此可戒乎欲得寰宇安寜万姓乐业此可戒乎欲得五风十雨屡绥普徧此可戒乎若夫欲得货财为林大盈金花内帑之私则是剜肉补创自速其亡之举古有明戒而戒及此其亦小矣因敬思
　　皇祖所云戒得者其在扩土无逺之为乎扩土兼逺之不已必有穷兵黩武之事我
　　皇祖虽征朔漠复卫蔵非穷兵也不得已也予小子钦承
　　先志亦既平伊犂定回部靖金川扩土不为不遐兼逺不为不备然非敢恃兵之强将之畧而穷黩以逞已之欲亦惟是不得已而用之耳幸防
　　天助诸事顺成今则夀登七旬亦既老矣尚何所不足敢弗以
　　皇祖之戒为戒乎如是则先儒所谓志气血气胥不外一理然此理实非占毕儒生所得同而或有合于我仁祖垂示万禩之义乎
　　【臣】等谨案谦六五象辞曰利用侵伐征不服也程谓谦徳之君岂问威武不得已征之耳伏读
　　御制记文因孔子戒得之言阐
　　圣祖镌寳之意谓兵者不得已而用之且以扩土既遐
　　兼逺既备嗣后所当为戒大哉
　　王言严恭寅畏之心洵非占毕书生之所能窥及矣
　　要之仰
　　天知戴共
　　极咸归迩若安南缅甸等之归诚内面均非利其尺土一民有心于得而向风景附重译偕徕
　　圣夀弥隆
　　圣功日懋奏
　　武成者九次矢
　　文徳于万年
　　天道福谦于斯益信云
　　御制戒得堂后记【辛丑】
　　戒得之义于前记言之宜无不尽兹后记何为而作也曰前记之义盖言其欲得兹后记之义乃言其已得欲得者有形得与失任彼其过小已得者无形得与失任已其过大兹后记之戒所以不可不讲不可不作也夫已得则有形而吾谓之无形且曰任已而其过大者何试以吾之所得者言之平伊犂定回部靖金川不为不遐不为不备是皆有形者然而消息盈虚之理满损谦益之机伏于无形茍有或渝复隍随之故戊寅之嵗作勒铭伊犁之碑于凡栽培倾覆之道屯种万里外非计之得三致意焉至今亦廿余年矣荷
　　天之宠疆宇日以安耕辟日以广方敢言有形之得而吾心之栗栗危惧于无形以戒夫或有所失而不能保其得全之意岂谓此一记遂足以息吾肩而防吾责哉亦惟日慎一日以待吾归政之日而已尔
　　【臣】等恭绎
　　前记所戒在欲得其义至大
　　后记所戒在已得其义至精而以有形无形反覆推阐兢兢于消息盈虚之理满损谦益之机斯实帝王精一危防之学保世兹大之谟合内外而宥宻防间统
　　覆载而
　　悠乆无疆更非占毕书生之所能窥及者矣
　　御制题戒得堂【辛丑】
　　书堂昨夏始经营跸驻宛防此落成攻匪庶民大雅异戒惟老者鲁论精庭余古树全铺防堦绕新花自放荣虽曰殷勤曽着记　　【皇祖圣夀望七时尝镌戒之在得通用小玺庚子驻跸山庄作书堂于清舒山馆之左因额曰戒得堂并为记以阐　　皇祖垂示万禩之义】斯干爰处愧犹生御制题戒得堂【壬寅】
　　泐笔壬寅尚欠诗山庄莅止已多时曽无
　　羲画髙辉宇【是处为新搆故无皇祖御书】宜有藐躬祖述词【见堂记】雨鲜庭莎緑犹浅云生峯树白徒披即今亟望甘霖得此得又安能戒之
　　御制题戒得堂【乙巳】
　　两月频来未着诗今朝心适一题词较晴量雨曽何暇幸北缱南忽阅时【驻跸山庄每因南北较量晴雨时切于懐详见前志事诸作兹幸近畿及口外雨后连日晴霁而河南山东淮徐一带均得透雨惟安徽湖北尚有未霑渥泽之处殊深缱念耳】阳大田防遍获露霑小草许同滋西成指日将登寳于得吾原弗戒斯
　　御制题戒得堂【丙午】
　　皇祖垂明训成堂敬额之　　【皇祖夀望七旬刻戒之在得小玺行用予庚子年届七袠因于山荘敬搆戒得堂用志绍承】防庥百年乆保防一心寅国晏民熙世内安外辟时书云满招损戒得有同斯
　　御制题戒得堂【丁未】
　　搆得书堂乆庆落流隂七载分明【堂筑于庚子今阅七载矣】不逾已迈宣尼嵗戒得原循
　　圣祖情　　【皇祖圣夀望七时曾镌戒之在得通用小玺庚子于山荘清舒山馆之左搆书堂数楹亦以戒得题额葢仰循皇祖垂示之意也】　望道依然惭未见化民肫若竟何成【余即位五十余年以来无日不以化民惠鲜为先务乃近日台湾逆匪林爽文等谋为不廹胁良民抗拒官军半载有余尚未就获虽抚躬循省尚无致此之由然顽梗未化殊深愤懑】每教新什隣旧咏借騐年来已所行
　　御制题戒得堂【戊申】
　　书堂述
　　祖额檐开肯构而今亦乆哉已是居安九年阅曰惟谦益一言该有无形着后记悉【辛丑作戒得堂后记谓前记言其欲得者有形得与失任彼其过小后记言其已得者无形得者而曰无形盖言消息盈虚之理满损谦益之机即潜伏于其中也以此栗栗戒惧日慎一日若今嵗台湾之三月蒇功缅甸之万里入贡当亦仰邀　　上苍鍳予夙昔不得已而用兵之心刀益昭兹宠眷耳】
　　覆载恩叨此日培平得台湾顺得缅莫非笃念戒中来御制题戒得堂【已酉】
　　金风皜日晓秋清徙倚书堂静六情下卷鲁论堪意防上篇孔子重躬行戒之原在耄而耋得也还分实与名近志安南终始事更申知过义尤精【安南用兵之始意在兴防继絶原无欲得其土地之心然得其名与得其实同当孙士毅初复黎城予不能无得名之意迨后阮光平复来予不处孙士毅之乆驻失防而自咎其喜而忘惧为未能体皇祖戒得之训因书安南始末事记以志过而戒得之义为尤精矣】
　　御制戒得堂自箴【庚戌】
　　书堂朴不诩耽耽砚净瓯香性所谙
　　圣祖两言记阐两　　【皇祖圣夀望七时镌用戒之在得四字通用小玺然　　圣意引而未发予七袠时驻跸山荘剏作书堂即以戒得题额因为记以□　　皇祖之义盖　　皇祖所云戒得者在扩土兼逺之为予钦承　　先志平伊犁定回部靖金川幸防　　天助诸事顺成敢不以　　皇祖之戒为戒乎嗣有后记之作谓前记之义言其欲得后记之义言其已得消息盈虚之理满损谦孟之机伏于无形敢不日慎一日以待归政之年详见前后两记】
　　先师三戒戒宜三【兹年登八旬是宜第三之戒得矣】生身鳞集西合北【今嵗西北诸藩如额鲁特霍硕特都尔伯特土尔扈特乌梁海哈萨克及各回城伯克等皆逺来祝嘏念其未出痘生身多俱今至山荘宴赉】虔念骈臻东及南【其东南如安南国王阮光平及朝鲜南掌缅甸各国使臣咸来京称庆亦俱令先至山荘一体与宴似此中外一家可称极盛防　　天佑能不益切虔寅且以盛满为惧矣】极盛何修遇而得
　　天恩深沐惧兼慙
　　【臣】等伏读
　　御诗敬懐
　　天贶恒以时处极盛益深戒满之衷即如五风十雨叶
　　应屡绥而
　　圣念攸勤惟因大顺而増大惕若本年诸藩鳞集祝嘏来同以
　　必得之徳而犹申
　　戒得之箴谦斯受益义与谟典并昭矣














　　八旬万夀盛典卷十六
　　钦定四库全书
　　八旬万夀盛典卷十七
　　圣徳【十三　谦徳二】
　　乾隆四十五年福建抚臣折奏夀民夀妇
　　特谕不得借陈符瑞
　　乾隆四十五年六月二十七日
　　上谕据富纲彚奏夀民郑国玺夀妇郑柯氏等俱年逾百嵗洵属熙朝人瑞盛世嘉祥理合缮折奏闻等语夀民夀妇年过百龄为各省常有之事该抚既经分案具题何必多此一奏其意不过以朕万夀节近以此吉祥之语入告不知督抚身任封疆全在办理民事而朕尤以勤政爱民庶事就理为念如果各省雨水调匀年丰民乐祥瑞孰大于此岂必以景星庆云鳯凰麒麟侈陈符瑞耶将此传谕该抚知之
　　【臣】等伏睹我
　　皇上普育民生胥霑
　　醲化是以太平夀考下逮编氓比户皆是
　　皇上劭谦之度凡臣工陈奏让而弗居且申
　　谕以勉勤政事共保升平为要盖由
　　圣世庥徴百祥恒有本属无竒而一渉侈言转似史
　　家志贞符图瑞应之为非所以仰体
　　巩谦崇实之
　　圣心
　　睿训至为明切矣至各省厐眉益算幸际
　　昌辰仰邀
　　恩例襃荣具循令典谨分载
　　盛事门
　　乾隆五十年正月初六日京城妙应寺塔轮吉帛现
　　命勿宣付史馆
　　御制妙应寺八韵【乙巳】
</div>
    <div class="pagination">
<a href="八旬万寿盛典_page35.html">上一页</a><span>...</span><a href="八旬万寿盛典_page31.html">31</a><a href="八旬万寿盛典_page32.html">32</a><a href="八旬万寿盛典_page33.html">33</a><a href="八旬万寿盛典_page34.html">34</a><a href="八旬万寿盛典_page35.html">35</a><span class="current-page">36</span><a href="八旬万寿盛典_page37.html">37</a><a href="八旬万寿盛典_page38.html">38</a><a href="八旬万寿盛典_page39.html">39</a><a href="八旬万寿盛典_page40.html">40</a><a href="八旬万寿盛典_page41.html">41</a><span>...</span><a href="八旬万寿盛典_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
