<!DOCTYPE html>
<html>
<head>
    <meta charset="UTF-8">
    <title>皇朝通志 - 第 177 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 177 页/共 231 页</h1>
    <div class="content">　　谕运道之患在黄河御河全凭隄岸若南北两隄修筑坚固则河水不致四溃水不四溃则濬涤淤垫沙去河深隄岸益可无虑今隄防虽经整理还宜随时修筑以防未然于是于髙家堰旧口周家桥翟坝及萧家渡九里冈崔家镇七里沟黄家觜新庄一带要近溜之处所筑长坝与逼水坝均每嵗加筑髙厚二十四年靳辅疏言徐州凤阳淮安所属十九州县沿近黄河南北两岸频受水患请共筑束水隄三十万丈随地髙低牵筑顶髙二丈底寛六丈八尺以资保防从之三十一年戸部侍郎博济疏言黄河南岸之杨横庄烟墩马逻及北岸之朱家庄便益门东安门六险工向无月堤且所下之埽亦俱单薄应请筑堤培埽以资巩固从之三十八年
　　上巡幸江浙审视清口髙家堰地方见洪泽湖水较黄河甚低河水逆流入湖以致泛溢于兴化盐城诸州县
　　谕总河于射阳湖淤垫处分委効力人员并力开濬其黄淮交滙之口令于黄河南岸近淮之堤更迤东长二三里筑令坚固淮水近河之隄亦迤东湾曲拓筑使斜行防流毋使黄水倒灌又以河通则流自急流急则沙自刷而河自深令于清口西数湾曲处试行濬直直濬有益渐将上流曲处一律直濬寻经漕运总督桑格河道总督张鹏翮等议定挑濬虾须二沟及鲍家庄滔子河捞鱼港老河口等处三百余里引积水流出归海四十三年疏濬戴村坝淤塞旧河筑和尚林月堤逼水仍归故道以免东平州一带水患四十七年疏濬苏松常镇所属支河港荡并修建新旧闸坝四十九年濬徐邳境内房亭等河
　　雍正四年揠濬濮州之魏河聊城之泄水河并开濬鬲津赵牛等河五年疏濬济南府属之管
　　氏倪伦温聪漯刁强等河又于东省安山湖开濬支河六道并于六堤口建牐以利节宣
　　又定滨河居民架水板房有碍河道者坍圮之后不许再行修造至滨河未报陞科之新涨地亩并越砌石磡实系妨碍河道之处皆令速毁违者罪之该管官失于稽察分别议处六年议准吴淞天妃七浦三牐各设牐官一人白茅徐六泾二牐共设牐官一人又议准刘庄青龙桥改为石牐鲍宗坝运盐河建筑土堤盐城石哒口天妃口廖家口草堰口如臯苴河洋黄河洋各増建石牐董家沟徐家涵等处建设涵洞以资宣泄七年增筑髙家堰堤闸通用石工八年议准串塲河王道港新洋港牛龙港草堰口廖家港五处积沙照吴淞白茅等海口之例用犁船犁松用混江龙按时疏濬又议准泰州兴化县东台地方设立水利同知一人统辖所属串塲河道九年议准戴村新坝拆低与旧坝相等并将髙岸改作漫坡以泄水通沙十年议准如臯之岔河以北至丰利塲二十八里岔河以东至掘港塲五十里各就浅深分段增濬俾蓄水五尺以利运行十二年修补泰州属之栟茶地方旧隄移进三四里别筑新隄如臯县之丰利掘港马塘通州属之石港西亭余西余中余东吕四及泰州属之丁溪草堰兴化县属白驹刘庄盐城县属之伍佑等塲范堤并令镶筑防风
　　乾隆元年
　　谕治河之道必将全河形势熟悉胸中黄河自河南武陟至江南安东入海长隄绵亘二千余里旧设总河一人驻劄清江浦雍正七年复设河东总河诚虑鞭长不及故俾南北分隶各有责成惟是河流日久变迁旧险既去新险复生其间防浚事宜有病在上流而应于下流治之者有病在下流而应于上流治之者若河臣于南北形势未能洞悉遇有开河筑隄等事或至各懐意见则上游下游必有受弊之处所闗匪细徐州府当南北之冲为两河闗键最为要着将副总河移驻徐州凡两河开筑事宜令其就近与南北河臣公同酌议举行其毛城铺等处减水牐坝仍令督率徐属防营按时启闭五年
　　上以清口黄淮交滙系黄运湖河之枢纽定于风神庙前东坝及运口头坝外各接长数十丈以资收束其运口头坝之南接长挑水坝使其逥流入运六年又定黄运两河自宿迁至清河通筑缕隄二万五千余丈格隄九道十字河至九里冈通筑缕隄百余丈格隄五道仍以运河南岸缕隄作黄河北岸遥隄先是洪泽湖滨每遇风浪船多漂溺康熙年间曾设救生桩全活甚众十一年
　　谕夏家桥地方有旧芦坝一座髙堰迤西有顺水坝一座皆有口门为遭风船躱避之所着于髙堰老隄头山旴髙涧坝及徐家湾周桥增防隄救生坝四处又以里河运口为淮扬运河闗键全赖口门收束
　　令头二三坝口门毋许过四丈十六年
　　上南巡周览河工
　　谕洪泽湖上承清淮汝颍诸水滙为巨浸所以保障者惟髙堰一堤天然坝乃其尾闾伏秋盛涨辄开此坝泄之而下流诸县胥被其害冬月清水势弱不能刷黄往往浊流倒灌在下游居民深以开坝为惧朕亲临髙堰循隄而南越三滚坝至蒋家牐周览形势乃知天然坝断不可开近者河臣又请于三滚坝外増建石滚坝以资宣泄不知增三为五即以过水一二尺言之向过三尺者即五尺向过六尺者增而至丈是与天然坝名异实同亦当为之限制上年滚坝过水三尺五寸天然坝仍未开放应即以是为凖于是于天然坝立石永禁开放其五坝以仁义礼智信为次仁义礼三坝一如其旧智信二坝则于石面之上加封浮土如仁义礼三坝已过水三尺五寸不足减盛涨则启智坝之土仍不减乃次及于信坝永着为例至髙堰石隄南滚坝以南旧用土工石隄有首无尾亦令自新建信坝北雁翅以北一律改建石工十八年淮水盛涨泄洪泽五坝泛车逻南闗二闸黄河复决铜山隄南注灵虹诸邑归宿洪泽夺淮而下
　　特命舒赫徳刘统勲徃来董率堵筑均于嵗冬合龙寻又于髙堰武家墩迤北筑砖工隄堰千余丈以资捍御又总督髙恒疏称海州沭阳地方逼近海滨地势洼下为众流之所趋请将下游入海道路再加疏浚于是挑濬髙墟口汤家沟及义泽车轴五图等河于盐河场河大伊山洪河三汊口一带并武障越河南股河尾修牐帮堰以资蓄泄十九年疏山阳县之涧河泾河寳应县之子婴河髙邮州五里车逻三坝下之引河泰州丁溪牐之古河二十年
　　谕上年江省被灾各属虽屡经抚恤犹恐将来青黄不接之时闾阎糊口维艰现在下河及芒稻河等处有应行疏浚修筑者可随宜兴举为以工代赈之防于是濬山阳县之市河寳应县之黄浦河筑安东县之平旺河子堰挑沛县之茶城支河及邳雎属峯山牐下之引河又暂借公帑修筑桃源清河二县六塘河两岸堤堰【按旧例此河堤堰原系民修兹因灾民无力兴工故豫借帑银代修分作三年带征还项】二十一年黄河漫溢疏荆山桥河身以泄滕峄等县积水二十二年
　　上两度南巡亲莅河干
　　指示一切疏泄捍御机宜时微山昭阳诸湖俱已疏通而骆马湖隄堰浅缺不足御运河盛涨于是并筑骆马湖隄又以六塘河以下余潦停积桃源宿迁诸洼地多成巨浸山东之金乡鱼台等属未涸地畆尚有十余庄江南之宿迁灵璧及河南之永城夏邑等处漫衍地界不下数百里经山东巡抚鹤年奏报即
　　命鹤年赴荆山桥偕白钟山及侍郎梦麟筹济宁金乡
　　鱼台滕峄五县水势随
　　遣侍郎裘曰修驰视山东河南上江积水并
　　饬钦差河臣拣熟谙水利之员先其最要者举行余亦次第并修统于嵗内告成于是自濉城以东坚闭毛城铺诸牐使不得泄黄壅濉于亳颍一带及虞城夏邑商邱永城各属支河干河一律疏濬以泄中州诸水去路挑兖州之府河洸河改金口涵洞为减水牐改杨家坝为石牐浚伊家河泄微山湖入运又堵筑沂水不使入运以免沛县旁溢添设昭闗滚坝建髙邮运河东堤石牐酌定水则以时启闭浚芒稻牐越河以辟湖河归江尾闾于荆山桥上一带支河専派道员驻劄随涸随疏以畅下游之势是年筑髙堰添甃石隄嗣又筑髙堰北岸土隄二十四年浚山东曹单二县江南丰沛二县之顺堤河与山东之卫河泉源以济运二十五年又开运河东堤金湾坝下引河改低董家沟寥家沟石羊沟三坝又添筑河南懐庆府城外月隄二十六年督臣髙晋疏言下河州县境内支河汊港及田间积水向俱滙入串场河北流于盐城境内诸牐归海其闸下旧有归海引河不可不加疏治请将丁溪小海二牐引河疏浚并顺势再开一引河滙入王家沟归海又将上冈草堰陈家冲三牐引河疏浚亦再开一引河滙入射阳湖归海以分泄水势从之二十七年
　　上三度南巡
　　驻跸蘓州
　　命刘统勲兆惠会同河臣详勘湖河归江之路寻议定开扩新挑引河下游使有建瓴之势拆金湾中二闸添建石牐三十丈落低西湾坝四尺于河头加挑深寛以资利导又
　　特示宣泄机宜令展拓清口十丈并建立水志以垂永久又于徐州河堤自甎工止处接筑甃石十七层为经久善后之计三十年
　　谕前因微山湖蓄水过多濒湖洼地每致淹浸经崔应阶等奏请宣泄微湖以水志一丈为度于韩庄添建新闸以杀其势并挑荆山桥以畅其流朕今嵗南巡回銮时舟行所经询知洼地近多涸出农田耕作有资但湖水畅消亦恐艰于济运今据杨锡绂奏称湖内之水须存一丈二尺用至五月八牐底水尚可得四尺余寸若止存一丈则五月间八牐底水止存二尺六七寸重运难行请交东省河抚可否量改水志或将湖口以下数十里河底一律挑濬五尺等语所奏于漕渠转输自有裨益但水志改加二尺于低洼地亩有无妨碍及挑深河底是否可行着崔应阶防同李宏详悉确勘具奏期于漕运民田均得利赖寻议定将滚坝内机心每孔安砌石槽设立板片水小之年加板栏束其八牐河亦将新淤沙泥尽力挑占至旧时河底而止三十四年挑东省运河一律深五尺计工五年而后止三十九年黄河老坝口漫溢
　　遣大学士舒赫徳赴江南会同髙晋设法堵筑旬月集事黄河大溜全由故道归海四十一年
　　谕清口为湖河最要闗键而陶庄之水逼河南流清水势弱黄水势强每有倒灌之虞康熙年间
　　圣祖亲莅河干周览形势
　　命于清口迤西隔岸治陶庄引河导黄使北其南岸筑挑水坝横截河流遏入陶庄河口时河臣经理未善随濬随淤乾隆四年命大臣阅视仍谓难行乃以木龙挑溜北趋不过聊为目前补救之计甚属无禆着河臣萨载督臣髙晋测量髙下曲直绘图贴説图上
　　上用硃笔记其处反复
　　指示于是复开陶庄引河不期年告成而新河顺流安轨直抵周家庄始防清东下旋又
　　命于新河头下添石坝一道为重门保障由是清水常胜黄水无倒灌之虞四十三年仪封考城漫口溃决
　　遣大学士阿桂刑部尚书袁守侗前往察勘嗣据阿桂等议定坚闭金门展濶引河接筑挑水坝遏溜北趋合龙后又请修马港河西岸残隄接至北潮河西岸民堰以御倒灌从之四十五年
　　上五度南巡阅视髙家堰隄牐
　　命总督萨载将三堡六堡等砖工一律改建甃石并加髙数尺其徐州旧有石隄九百七十余丈较新筑石隄短少三层亦令一律加髙自韩家庄至奎山一带隄堰四百五十余丈一律改筑石隄直接山脚以垂巩固四十六年邳睢南岸之魏家庄大隄溃随
　　饬河臣裹防漫口预防北岸河隄然后筹计经久良防
　　未几北岸曲家隄亦漫浸逼运河
　　上以黄水经过河湖下游无不淤垫之理
　　谕河臣急赴运河筹办分泄事宜确勘微山湖水浅深尺丈迅速堵筑时大学士阿桂奉
　　命查勘海塘工程即令董理河务寻经阿桂疏奏于东西两坝下埽追压坚实坝台増加髙厚金门断流大溜全归引河引河中流行迅驶直注六塘河归海四十七年南北两处漫口合龙后陡蛰三十余丈随
　　谕阿桂等于上游南岸改筑坝工俾得吸溜归槽井令萨载展寛下游潘家屯六塘等处去路挑微山湖下顾家庄等引渠阿桂等勘定上游自兰阳三堡至商邱七堡南隄外添建大隄一道内开引渠一百六十余里导河水入渠下注商邱归入正河故道入海四十九年河抚李奉翰疏言邳睢防黄河南岸瓦房迤上张家庄地方因黄水盛涨大溜趋逼塌去外滩应赶下大埽签钉长桩加厢追压从之又挑挖荆山桥及苏家山坝引河五十年以天然闸下引河年久淤塞自黄河岸起至韩家庄挑河筑堰又李奉翰疏言里河防头坝外兠水坝乃重门收东兠拦湖水多入运口以济重运应请建筑坝工从之河南巡抚毕沅疏言贾鲁防济诸河久经淤塞应请及时开濬且于水旱不时可资蓄泄从之
　　海塘
　　顺治元年礼科给事中张惟赤疏请嵗修海塘以防潮患于是修钱塘县石塘二十一丈二年增修六十丈【按海塘自前明崇祯二年同知刘元瀚建修海宁捍海塘后不复修】
　　康熙三年海决修海宁县塘筑石堤并筑尖山石堤五千余丈九年设浙江海防同知二人専司塘务三十八年修钱塘江塘四十年修钱塘江岸筑石塘每塘一丈用石一纵一横固以油灰镕铁锭镶嵌石缝深根坚杵加筑子塘以为重障共建石塘六百六十七丈子塘八百九十五丈四十一年江塘圮布政使郎廷极筑之建潮神祠于上五十年重筑江塘布政使殷志熙董筑其法用石一纵一横每层凿孔以巨木贯之每五六石聨为一石又于横直合缝处用铁锭镶嵌成塘二十丈五十七年修筑海宁石塘濬备塘河巡抚朱轼建筑其法每塘丈用木柜二每柜贮石块五十斤为塘基外筑坦水复开备塘河建牐一座五十九年从巡抚朱轼请于老盐仓筑鱼鳞石塘开濬中小亹淤沙令海防同知専督嵗修是年分修海宁塘六十一年改筑草塘
　　雍正元年以赭山海口壅塞逼近塘口
　　谕该督抚即行疏通毋使潮汛留沙漫壅以固海宁塘根
　　二年
　　命吏部尚书朱轼会同江浙督抚议兴海塘事宜寻议浙江海塘自余姚县之浒山镇至临山卫土塘三道内有一道为老塘年久沙淤百姓占耕筑土塘二道形势卑弱应加髙厚自上虞县之乌盆村至防稽县沥海所石塘暨两头土塘渐致坍塌应于塘底填筑乱石上铺大石贴石筑土以资培防自海宁县之陈文港至尖山乱石砌边土塘加筑髙厚其塘如式改修塘外乱石子塘重修完固其原无子塘者如式添建海盐县自秦驻山三涧寨至演武场石塘冲塌百五十余丈应如式修筑议得松江海塘自金山卫城北至华家角漴阙墩至东湾金山墩至西墩兵厰至张家舎倪家路至三岔墩周公墩至华家角各土塘计二百五十余里内有最险工一段次险工二段俱应改土为石其余水势稍缓之处宜坚筑土塘自华家角至上海之头墩塘外淤沙之处与头墩至嘉定县界内外土塘二道俱令迳直加筑塘外宻钉排桩以防冲溃俱从之三年
　　命于塘内一概増建复塘以御海啸五年巡抚李卫请増筑浦儿兠草坝并改建姚家堰草塘从之【姚家堰旧建土堤】是年复修海宁县钱家坂马牧港等处塘工又修江塘六年修海宁县老盐仓西塘县南门外海塘钱塘江塘七年
　　命建海神庙于海宁县东门内又改建海宁县荆煦庙等处石塘【向系草塘后改土塘今建石塘】筑陈文港等处草坝八年筑宁西塘大坝设海防兵弁铸镇海铁牛五座又修仁和县塘九年续修海宁钱塘塘工十年筑仁和沈家埠海宁华家衖草塘十一年
　　命内大臣海望查勘浙江海塘于海宁之尖山塌山中间
　　建石坝一道以堵截江溜又
　　谕于中小亹开濬引河以分水势增设道员一同知一守备二千总三把总七兵八百専司随时修补又修仁和钱塘平湖诸邑塘岸十二年濬南港河筑尖
　　山西浮坝十三年总督程元章疏定海塘事宜四一钱粮宜分案具领一分别保固年限一令承修官会同估造一于要工所豫贮物料从之増筑鱼鳞石塘葺浦儿兠旧塘加筑海宁南门外鱼鳞石塘又定攻沙法大学士嵇曾筠疏言宁邑塘工之患皆由南岸沙滩沙觜挑溜致水势全向北趋请于南岸沙洲用铁具梳挖陡岸俾河岸根脚空虚海潮来往自为冲刷坍卸以泄水势从之乾隆元年建筑仁和海宁鱼鳞石塘六千余丈并海宁南门石塘设运石海船五十只二年编石塘草塘字号【向例各塘坍率以某家东西起止开报易于朦混雍正年间监督汪漋张坦麟等议将各塘编立字号至是大学士嵇曽筠咨部将各塘照千文编号以二十丈为一号建防界碑仁和计编七十二号海宁编六百四十号其余海盐等塘均照此例】改建海宁绕城坦水四年停草塘嵗修改建浦儿兠等处石工续筑尖山未竣坝工【前大学士嵇曾筠因水势险急滩以堵塞疏请暂停兹抚臣卢焯以水势已平合龙甚易疏请补筑】复濬备塘河兴筑仁和钱塘江海塘埭五年续建东塘石工是年尖山水口成【乾隆二年经始】铸镇海铁牛四座六年总督徳沛复请老盐仓迤西至仁和县之章家庵柴塘改建石工从之
　　命左都御史刘统勲查勘浙江海塘【先是五年十一月徳沛曾有是请部议准行以刘统勲言改建不必过急乃缓兴筑至是复请故遣统勲会勘】七年总督那苏图疏言海宁县之华家衖柴塘外沙绵涨数里无须改建石塘惟老盐仓汛至东石塘界地俱顶冲请择其最险之观音堂汛坐字号老盐仓汛伏字葢字等号建筑竹篓石坝是年左都御史刘统勲疏言亲履南北两岸柴塘改建石塘诚经久之图请俟水缓沙停乘机兴筑每年以三百丈为率督臣那苏图复疏言老盐仓汛至东石塘界最险请先间段排筑石篓俟石篓根脚坚实再照原议改建石塘均从之九年
　　命吏部尚书公讷亲勘修浙江塘工寻疏称仁宁二县柴塘外防沙寛广不必改建石塘从之是年海宁鱼鳞大石塘工成【乾隆二年经始】十二年濬中小亹工成十三年增筑防塘土堰又议增滚坝及塘汛弁兵十五年海潮平【谨按海水自乙丑嵗以来大溜直趋中亹至是年海波不扬臣民庆幸冬十二月抚臣永贵以秋汛安澜塘工穏固疏闻】十六年
　　上巡幸江浙莅钱塘江
　　幸六和塔敬念
　　世宗宪皇帝奠安之徳勒石纪事永示无极十八年海潮平十九年督臣喀尔吉善请裁改海塘营官弁【江海塘工向设兵备道一员统率守备二员千总四员把总八员外委十六员马步兵千分守防防至是以尖山石坝告成中小亹引河畅流塘工稳固裁汰道员塘工归杭嘉湖道専管其守备以下等官兵弁均裁改留堡夫四百名三百名守北岸一百名守南岸余兵改归杭乍二营】二十二年
　　上巡阅海塘
　　幸观潮楼
　　命建海神庙于城南明年庙成
　　御制碑文勒石二十四年酌复海塘营弁兵【复千总一把总二外委三马兵二十歩战兵六十守兵三百名海宁分设二汛旧设堡夫悉行裁汰统归兵额】加筑防塘土堰【时抚臣庄有恭言海宁石塘近城一带防沙冲塌故有是筑】增筑层石坦水修海宁条石坦水【时江流海潮复改由北大亹出入】二十五年修东西塘坦水及韩家池柴塘复修筑海宁南门外堵坦水【时海宁南门外及石门绕城塘外二层坦水为五月望汛潮损故复修】二十六年修胡家兠坦水【时潮水逼塘防沙全刷地当顶冲故建之】修鱼鳞石塘坦水【自雍正八年建后已歴年久今外无防沙故改建】修马牧港塘工坦水筑秧田庙坦水修韩家池柴塘【均以潮汛冲塌防沙故修】二十七年
　　上巡幸浙江躬阅海塘咨度经久之计将老盐仓柴塘改建为石因下木桩试之奈沙质浮松所下之桩不能牢固其柴塘向内数十丈虽可下桩又皆田庐沟塍
　　上命仍筑柴塘定嵗修坦水以资拥防又改筑四里桥鱼鳞石塘并华岳庙等处石塘盘头坦水二十八
　　年改建念里亭诸处鱼鳞石塘二十九年置老盐仓防塘竹篓增筑念里亭坦水三十年
　　命于海宁全城环绕石塘普筑三层坦石并随时修整
　　以资防防四十五年
　　上五次南巡
　　亲视海宁塘工以柴塘究不如石塘巩固因
　　命该督抚督率所属自海宁陈文港石塘迤上至老盐
　　仓柴塘四千余丈通建鱼鳞石工旋
　　遣大学士阿桂往来勘视工程四十七年据总督陈辉祖奏西塘头围为江海交接之处涨沙十余里横江截海阻隔水道致范公堤以东渐致搜刷章家庵迤西冲击滩墈因于头围沙滩开引河一道待春夏山水暴注时开放引河借山水奔腾之势顺流攻沙防春雨涨发大溜直趋引河范公堤正溜开向南行渐有南坍北涨之势四十八年原办续办鱼鳞工竣又奉
　　上谕浙江范公塘一带看来竟须一律改建石塘以资捍卫昨已谕知富勒浑等矣明春南巡时朕亲临阅视指示机宜降防后即可兴工办理至富勒浑有老土塘根脚同系淤沙土性浮松之语从前老盐仓一带亦称淤性浮松难以开槽打桩乃自建石工一律穏固坚实可见事在人为该处改建石工所费不过较前三分之一方今府蔵充盈即多费数十万帑金捍卫民生使闾阎永臻乐利亦所不靳也四十九年
　　上亲视海塘工程
　　谕浙海建筑石塘所以保障民生自应于石塘既建后砌筑坦水保防塘根乃督抚惟云柴塘必不可废此受工员怂恿为后日嵗修冒销地步况添建石塘原欲留柴塘为重门保障并未令其拆去若如该督抚言复加嵗修安用费此数百万帑金为耶又石塘之前柴塘之后见有沟槽一道槽内积水并无去路将来日积日甚石塘根脚势必淹浸渗漏该督抚亦并未虑及又石塘上堆积土牛甚属无谓设遇异涨又岂几尺浮土所能抵御所有塘上土牛即着填入积水沟槽之内仍将柴塘后之土顺坡斜做祗露出石塘三四层为度并于其上栽种柳树俾根株蟠结塘工益资巩固如此则石柴连为一势即以柴塘为石塘之坦水至范公塘一带亦需一律接建石工方于省城永资巩防着自新筑石塘工止处之现做柴塘及挑水段落起至硃笔圏记处止再接筑至乌龙庙止一体添筑石塘予限五年分段从东而西陆续修筑以期海疆永庆安澜





　　皇朝通志卷九十六
<史部,政书类,通制之属,皇朝通志>
　　钦定四库全书
　　皇朝通志卷九十七
　　艺文畧【一】
　　【臣】等谨案郑志艺文畧分十二类于每类之中又各自分门搜罗亦云广矣我
　　朝文治光昭载籍明备
　　列圣御纂
　　皇上钦定诸书流播艺林嘉惠来学至海内操觚之家著作成书可资甄録者亦复不少近奉
　　诏发
　　天府之藏并搜访天下经籍勒成四库全书为右文之极盛今纂艺文畧亦就经史子集分为十二总类以符郑志原例至原书所分各子目则随宜酌并无庸复仍其旧又如图谱既别为専门而郑志艺文畧内复多互载今俱归入图谱畧内以省繁复其虽属画图系谱而为附见之书则仍列于本书之下若经类周易一门有辨论图书名为图説而实未尝作图者亦仍列此畧以从其实焉经类第一【易　书　诗　春秋　孝经四书　尔雅　经解】
　　【臣】等谨案郑志艺文畧经类论语自为一门而以大学中庸入礼记孟子入子类今从
　　钦定续通志之例改为四书一门其每门细目如传注集注义疏义训之类皆强为区别防从删并云易
　　御定易经通注四卷【顺治十三年奉敕撰】
　　日讲易经解义十八卷【康熙二十二年奉　　　敕撰】
　　御纂周易折中二十二卷【康熙五十四年奉　　　敕撰】
　　御纂周易述义十卷【乾隆二十年奉　　敕撰】
　　读易大防五卷【孙竒逢撰】周易稗疏四卷附考异一卷【王夫之撰】易酌十四卷【刁包撰】田间易学十二卷【钱澄之撰】易学象数论六卷【黄宗羲撰】周易象辞二十一卷附寻门余论二卷图学辨惑一卷【黄宗炎撰】周易筮述八卷【王宏】
</div>
    <div class="pagination">
<a href="皇朝通志_page176.html">上一页</a><span>...</span><a href="皇朝通志_page172.html">172</a><a href="皇朝通志_page173.html">173</a><a href="皇朝通志_page174.html">174</a><a href="皇朝通志_page175.html">175</a><a href="皇朝通志_page176.html">176</a><span class="current-page">177</span><a href="皇朝通志_page178.html">178</a><a href="皇朝通志_page179.html">179</a><a href="皇朝通志_page180.html">180</a><a href="皇朝通志_page181.html">181</a><a href="皇朝通志_page182.html">182</a><span>...</span><a href="皇朝通志_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
