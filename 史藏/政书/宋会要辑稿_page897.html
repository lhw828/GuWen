<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 897 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 897 页/共 1125 页</h1>
    <div class="content"> 职官 宋会要辑稿 职官一三 祠 部 
      
祠部
【宋会要】
      
祠部掌祠祭画日、休假令、受诸州僧尼、道士、女冠、童行之籍，给剃度受戒文牒。以朝官一员主判。《两朝国史志》：祠部判司事一人，以无职事朝官充。凡祠祀、享祭皆隶太常礼院，而天文、刻漏归于司天监，本司但掌祠祭画日、休假令、受诸州僧尼、道士、女冠、童行之籍，给剃度受戒文牒而已。(今)[令]史四人。元丰改(置)[制]，郎中、员外郎始实行本司事。提领度牒所附礼部郎中。通行四司。分案有二：曰道释。凡臣僚陈乞坟寺，试拨经放，该遇圣节始赐紫衣师号，诸州宫观、寺院、僧尼、道士、童行整会甲乙，十方住持教门事务，僧尼去失度牒改名回礼，僧道正、副迁补，拘收亡殁度牒，归正换给、埋瘗等阵亡恩泽，陈乞比换紫衣师号，给降出卖书填翻改空名度牒等，皆属之。曰详定祠祭、太医帐案。凡医官磨勘八品驻泊差遣，太医局生试补，祠祭奏告、奉安、祈祷，应道释神祠加封赐额，诸色人陈乞庙令养老，侍从等除受奏举医人越试，宰执初除罢政遇大礼及知州带安抚使、学士及管军观察使以上陈乞太医助教等，拘催诸路僧道帐籍，皆属之。又有制造(窠)[案]，掌制造、书写、勘合绫纸度牒、紫衣师号及度牒库官吏替上申请事。又有知杂、开拆司。吏额：主事一人，令史二人，手分九人，贴司七人。度牒库隶焉。 
太宗太平兴〔国〕八年八月，诏曰：「先是，祠部给僧尼牒，并传 
      
送诸州长吏亲给。如闻吏缘为奸，募人以缗钱市取，赍以至外郡卖焉。得善价即付与之。自今所在宜奉行前诏，违者重致其罪。」 
淳化四年八月，诏：「应僧人失坠无祠部，并经策试者，所在召住院僧二人保明无虚伪，具出家来历夹名申奏，令祠部勘会出给，不得发遣僧人上京请领。若因巡礼，乞翻换祠部者听。」 
至道二年六月，诏祠部今后诸处牒到许为僧道者奏裁。 
三年六月，诏祠部正名令史不得拣抽往逐处。 
真宗咸平二年七月，诏：「诸州比试童行，只得将僧帐内见管人数比试经业，具合格人数申奏，不得将已开落人出剩放度。」 
大中祥符元年四月，诏：「(词)[祠]部手分八人，遇文牒并多日限给三十道，稍稀二十道。每降到奏状及申状、僧尼、道士陈状，并上历排日行遣，画时入递。如怠慢过犯，牒开封府科罪。其本行手分，都省不得抽差。」 
二年五月，诏：「僧尼、道士身死者，其紫衣、师号 牒并令知州、通判批书还俗及身死年月纳祠部。」 
三年七月，诏：「祠部给僧尼、道士牒，将本州岛帐勘会注(给)[籍]讫，本州岛判官押书勾凿。应僧尼遇恩泽试经中剃度童行给祠部者，将帐照证，亦勾凿讫，递送逐州。所给戒牒，如本人将到剃度受戒六念，勘会文帐印书给付。」 
八月，诏：「今后开封府界逐年承天节试经及非时度放童行，其剃度牒委祠部一依外州例封送进奏院，发与开封府，勾逐寺主首取 
      
保明状，当官责领给付。」 
十二月，诏祠部给剃度牒并于按检计寺院法名若干人数，入(按)[案]收掌。 
四年四月，诏：「道士、女冠如受伪命公凭，自今许翻换祠部正牒。」 
五年闰十月，诏：「宫观行者每年依例考试，未得退落，具试业等第、有无过犯闻奏。」 
六年正月，诏：「京两街僧录供三年造僧帐之时，其住房僧不得擅立院额入帐度童行。」 
十月，诏：「祠部今后据逐处申纳僧尼祠部六念牒，验无虚诈，即与给戒牒，粘缝印递往逐处给付。」 
天禧二年闰四月，尚书祠部言：「绛州太平县妙果院尼妙喜纳祠部六念，州 作亡尼例抹破，请翻换文牒。检会编敕，止有失坠召保再给之条，今 抹破即未有此例，欲自今应似此类并与翻换。」从之。 
四年八月，河东路劝农使王允明言：「昨降五台山普度童行祠部牒二千九百七十七道，给散外有三百四十道缴纳。缘自华严寺至代州三程，隔腾、润、蒗，若被人夺卖，难便根勘。欲乞今后五台山祠部牒如有事故、还俗、逃亡、身死理合追纳祠部牒者，令勾当寺务使臣书凿毁抹讫，实封赍送代州。」从之。 
五年二月，尚书祠部言：「每年承天节比试童行，并牒都进奏院递送散给。近林特等奏请在京府界并送开封府，今后每年发放祠部〔牒〕，并乞条贯。有诏从之，然只称提举发遣普度牒。所有今年承天节比试童行，欲却依自来条贯施行。」诏三司与祠部同定夺以闻。」 
      
三司看详：「每年披度给牒，自来祠部承例发放，别无拘管提举关防。今请应承天节披度等专委三司(益)[盐]铁判勾官于本司选勾覆官前后行六人专置司，与祠部手分同共发遣。应诸处奏到文状，并批送三司，委开拆司依发放例置历抄上，发与发遣司，委本司将祠部照证帐按及宣 条贯勘会合度数，限半月内印押，通判部官发放。候给讫单状到，勾销元帐。候印押了，具道数实封发与开拆司入递，赴当官点名给付。其发遣祠部司应承受奏状，祠部并置历抄上通押。如违稽卤莽，检举施行。其已受祠部沙弥受戒毕给牒，亦委发遣祠部官管勾印发递付，并依祠部例。并非时内降祠部，本司预印空名纸，旧只本官书押，手分将与中书填写后降 ，下司销破，一依旧例。自来所管帐，今缘照证使用，虑恐损失不全，欲据今日已前帐并从三司差人点检，如有损失，特与放罪。自天禧元年后帐见在者，般赴三司，置库架阁。所有天禧元年已前帐，即据见在道数编排于金耀门文书库架阁，今后并委三司承领。应雕板祠部戒牒，自今须本司官当面印造，置历拘管通转数目，经使、副签押印板，纔印绝，封押于本司官处收掌。沙弥受戒后因巡礼到京，执祠部六念赴祠部送戒牒者，旧来直便给付，今缘已有条贯转递对官给付，自今更不得直给。应祠部自来合行事，并令与三司提举官同共管 
      
勾行遣。如祠部阙官，即提举官一面发遣。」从之。 
四月十九日，判三司盐铁勾院兼发〔遣〕祠部任中行言：「僧尼戒牒，自来祠部不画时给遣。应使出家年深不得牒者甚多，伏缘未降 已前甚有未得戒牒之人，望许经省陈状，将天禧元年已来帐照证出给。其在京僧尼受戒年深未得牒者，据状合召住院主首保明无虚伪，当面给牒。」从之。 
二十七日，任中行又言：「逃亡、还俗僧尼祠部戒牒依例烧毁者，今缘本部在三司火烛不便，今后欲只剪碎毁弃收贮充公用。」从之。 
仁宗天圣元年十月，判三司盐铁勾院兼发遣祠部张及言：「祠部本尚书局，只自林特起请，后来遂令勾院置司发遣。缘勾院是关防钱谷之司，日逐勾帐，收支浩瀚。其祠部管辖僧道帐籍日有生事，不惟烦并，兼碍点勘钱谷。欲乞依旧却复都省，所有主判官乞自朝廷选差，关防程限并依天禧五年二月九日敕施行。」从之，仍命祠部郎中、直史馆杨嵎主判。 
十二月，判祠部杨嵎言：「按天禧五年二月九日 条贯，祠部事十条系更改外，止余六道，又多载在编 。所有诸路奏状乞依旧批送祠部承领，置文历旧例提举关防。」从之。 
三年三月，三司言：「勘会祠部天禧元年后所请朱红表纸逐年数目不等，乞下祠部勒手分勘会，每牒合使表纸若干，每若干牒使朱红一两，委当职官再行比较，今后依此例入帐销破。」从之。 
四年五 
      
月，权判祠部慎镛言：「诸路纳到事故僧道牒，看详伪滥不少。只自任中行起请剪碎公用，深防奸诈，欲却依旧烧毁，若残零不用文字剪碎公用。」从之。 
嘉佑六年正月，诏判祠部自今降 差人理合入资序，仍给添支钱十阡。事见考功门。 
神宗熙宁二年九月五日，诏：「尚书祠部遍牒四京及诸道州、府、军、监，今后应僧尼、道士、女冠身亡、事故，其元受披剃文牒、戒牒等并仰逐处依旧例抹讫，更于行空处批凿身亡、事故年月、因依，本州岛军官押字用印讫，具状缴连入递申纳本部。仍仰本部实时具交收道数、年月，附递回牒本州岛。州司候到，钩销照证。其缴到文牒等，即仰依旧诏施行。」 
元丰二年十一月二十六日，尚书祠部(年)[言]：元丰元年出度僧牒九千三百六，今年出七干九百四十二。先是，上欲知二年之数，诏祠部以闻故也。
五年六月十一日，诏：「自今紫衣、师名止令尚书祠部给牒，牒用绫纸。被受紫衣、师名者纳绫纸钱陆百。」是岁十月复诏，依度僧牒例用纸。 
六年五月十一日，诏尚书祠部具去岁给度僧牒比元丰四年孰为多少以闻。已而祠部以四年数比较共多五千七百余道，于是又诏自今给度僧牒如过每年数目，即未得印给，先具以闻。 
六月三日，礼部言：「祠部给度僧牒准诏及递年数，即止按元丰三年六千三百九十四、四年四千一百九十六、五年九千八百九十七，今取酌中之 
      
数，欲以三年为额。」从之。 
十月三日，尚书礼部言：「祠部出度僧牒，以六千三百六十二为额。今年已溢额千五百五十四，乞岁以一万为率。若踰数，乃以闻。」从之。 
十二月九日，尚书礼部言：「度僧牒已立额岁给万，今年已给九千一百二十七，额外并来年数。」 
七年二月七日，门下省言：「度僧牒已着令，每道为钱百三十千。检会 夔州路转运司每道三百千以次减为一百九十千，欲送中书省价高处别取旨。」从之。 
哲宗元佑元年四月二十六日，三省言：「尚书六曹职事闲剧不等，今欲减定员数。事至简者，祠部减郎官一员。」从之。 
二年三月九日，诏：「僧道身亡及还俗、事故，其度牒、六念、戒牒令所在官司先行毁抹，依旧缴申礼部。本部以籍拘管，置柜盛贮。每季委郎官监送，于省外焚毁之。」 
徽宗建中靖国元年八月二十三日，诏曰：「近诸处颁降空名度牒甚多，其价不一，盖是自来未曾专置收卖关防去处。仰自今后应在京官私出卖空名度牒、紫衣，并赴提举京城所申卖，私下不得交易。内给降往诸路州军，或数内有系在京出卖者准此。其合行事件，令本所条画疾速闻奏。」 
十二月七日，诏：「祠部每年额合给一万道，已降朝旨每道价钱二百二十贯文，候卖到每道拨钱二十贯文送京城所。可自来年(今)[令]尚书祠部于岁给数内支拨九百九道，与京城所充增到钱二十万贯之数，所有前降 
      
每道拨钱二十贯送京城所指挥更不施行。」 
大观二年八月二十一日，礼部尚书郑久中等奏：「勘会祠部所管天下宫观寺院，自来别无都籍拘载名额，遇有行遣，不免旋行根寻。今欲署都籍拘载，先开都下，次畿辅，次诸路，随路开逐州，随州开县镇，一一取见。从初创置因依、时代年月，中间废兴、更改名额及灵显事迹，所在去处开具成书。」小贴子称：「天下神祠庙宇数目不少，自来亦无都籍拘载，欲乞依此施行。」从之。 
二十五日，上批：「法令者政治之大本，官私之所守。(令)[今]法出而奸生，令下而诈起，盖官失守、人玩禁也。度牒之直，禁不得减。兼并权豪之家公然冒法，买不如价，至或高估物直，以相交易，是法不足以禁而令有所不行也。自今度牒除年额所出、御前所用，增不得过常数之半。不如价交易，其钱没官，已度为僧道者皆还俗。由是而推之，应法令之在天下者违犯寡矣。其各遵守，毋或有违，仰御史台觉察弹劾以闻。」 
四年五月四日，臣僚上言：「伏见天下僧尼比之旧额约增十倍，不啻数十万人。尝究其源，乃缘尚书祠部岁出度牒几三万道，以其岁给数多，民间止直九十已下缗，遂致游手慵(随)[惰]之辈或奸恶不逞之徒皆得投迹于其间，故冒法以干有司者曾无虚(实)[时]。欲乞应天下宫观寺院每岁拨放试经与夫尚书祠部所出度牒并权住三年，自大观五年为始，候年满日并依旧。」诏 
      
依奏，并权三年，仍依绍圣元年数，应不依旧格增添拨放者并罢，令礼部限十日开具闻奏。 
宣和二年六月十七日，三省、枢密院言：「奉圣旨，仰礼部遵守下项。如违，令御史台弹奏，以违御笔论，尚书省互察。应天下每岁间年拨放试经特旨等度牒、紫衣、师号并住五年给降，不以名额，并令住。印空准此。印板毁弃，候及五年取旨。虽奉御笔取索，亦称无印造。应臣僚陈乞及特旨等，并不许赐宫观名额。系德士寺院额、塔院黄箓准此。。 应官司库务见管空名度牒、紫衣，并礼部毁抹。应见官司修释氏宫观，不许以龙为饰及安已毕者免改。应天下释氏宫观，不得增置田产、侵夺民利。应恩泽陈乞赐度牒者，并不行。应旧寺院昨以奸人妄有申请，改军作德士宫观「军」字恐误。，可除大相国宫外，却依旧为寺院额。检会第三项应官司库务见管空名度牒、紫衣，并送礼部毁抹。奉圣旨已降指挥内第三项官司库务见管空名度牒、紫衣并送礼部毁抹，止为都下官司申明行下。」 
乃者朝廷患度牒之弊，而诏止五年，在京官司祠部尽行毁抹，可谓长虑以救一时之弊矣。臣巡历至福州，体访得民间初闻有此指挥，深恐例皆毁抹，遂贱价出卖，止于二十余贯。继闻止毁在京官司祠部，州县依旧书填，其价顿增，今已不下百千，往往珍 十二月十二日，中书省送到宣义郎、权发遣福建路转运判官公事柯旸奏：「臣窃 
      
藏以邀厚利。增而不已，必有倍之，纵而不问，则利下为甚，而于国家未闻有补。臣于去年三月二日陛对，亦有札子敷陈利害，蒙陛下收采，若可行于今日，臣再相度，欲乞于书填日补纳官钱一百贯。盖民间元买止于五六十贯，官中轻用，所得亦不过此。今官中毁板住给，遂使民间所收贱价祠部得以倍增其直。又况所有者皆兼并豪右之家，方且待价，必厌其所欲然后售。若不于书填日令补纳官钱一百贯，则是官司元给过民间祠部每道亏一百余贯。诸路州军尚存度牒在民间者不知其几万，在官司者不知其几万。民间度牒当令州县拘收呈验，籍定数目，并从州别给公据，以挨书填日，照对钩销，杜绝奸弊。今价既高，尤资伪冒，安能尽获，可不虑乎 官司度牒亦随处籍见其数，不得减价别给公据，于书填日免纳官钱，庶几民间有以准平，公私咸若，利害灼然。臣愚伏望陛下断而行下，岁入无患百万，岁终起发赴阙，实有补于国用，亦非损于民财。又臣巡历至邵武军，点检得推院勘到伪造度牒，百姓陈枢等伪造过一百九十三道货卖，又见禁一名陈祖孟供过买得襄阳府已获人黄中等伪造度牒一道货卖，其黄中等见在襄阳府推勘。以天下之广，其所不获者未易以数量也，盖为无关防。臣愚以谓将来印行祠部，欲乞朝廷相度，于后苑作织造异样绫帛在民间所无者印造，量其价以补其费，兼加以 
      
字号，如举人试卷然。令州军如遇书填，并腾录字号一本，月终类聚，申部照对钩销。如有伪冒，即行根究，庶几久远，可以杜绝伪造之弊。」奉御笔：「度牒价直比闻增贵，奸人趋利，伪造必多，如邵武军所勘可以 见。宜令礼部详度，将已降度牒在州县未下在民间、未书填者随处籍见其数，量增价直，别给公据，以俟书填照对，杜绝奸弊，疾(连)[速]立法，取旨施行。内伪造度牒印板以违制论，官司不检察徒二年。」尚书省看详：「伪造度牒除造官印外，伪度牒自合依伪印罪赏条法。至于降样造纸，监视印给，各有关防。其伪造度牒印板印伪度牒及书填官司不检察者，理当专立严禁令。拟修下条：诸伪造度牒印板徒二年，已印者加一等，谓印成牒身而无印者，并许人告。诸伪造度牒而书填官司不检察者徒一年。右入政和诈伪 。告获伪造度牒印板钱一百贯，印成牒身而无印者加五十贯。(石)[右]入政和赏格。」从之。 
六年闰三月二十八日，尚书省言：「今措(署)[置]僧道度牒、紫衣、师号下项：一、度牒、紫衣、师号见今权住出给，比沿边事措置籴本，暂许开板印造。虽有指挥印毕毁板，尚虑无以关防，(今)[令]礼部将今来所开新式印板申纳尚书省，置柜封 ，遇有印造，具状请降。印毕，限实时封记送纳。一、应今日以前已给空名未曾书填度牒、紫衣、师号在官者限一季申尚书省换纳，在私者截自指挥到日更不行用。
      
一、伪造〔度〕牒、紫衣、师号从未有专一法禁，(令)[今]后有犯，并依诈伪制书科罪，流罪配五百里，徒罪配邻州。一、见住给试经拨放等度牒、紫衣、师号，限满更不追给。自限满以后，并减半给赐，止系一道者全给。一、依仿将仕郎、校尉绫纸体制，别立度牒、紫衣、师号新式，令礼部依此开板，改用黄纸，如法印造，真楷书填。」奉御笔：「僧道度牒、紫衣、师号，岁久伪冒者众，又昨因改更德士，奸伪益多，无以甄别，及旧式全无体制，非所以示敕命之重。可依前件措置施行。自今除应副新边及籴买并合给若干本外若干：原作「干若」，据文意改。，更不取索。辄陈乞支降者，以违御笔论。虽奉专旨，并令礼部执奏不行。」 
宣和七年六月二十一日，礼部言：「宣和二年六月十七日 ，天下每岁间年拨放试经特旨等度牒、紫衣、师号并住五年给降，印板毁弃，候及五年取旨。契勘今年六月十七日住给五年限满，合行取旨。」诏更展三年。 
高宗建炎二年五月八日，诏：「伪造度牒、紫衣、师号，并许同造及知情引领变卖人陈首，与免罪犯，依告获给赏。其照牒公据如有伪冒，依条施行。」从礼部请也。 
十一月三日，诏：「四字师号每道价二百贯，许犯公、私罪杖各一次听赎，内私罪仍除盗及殴击人外，余(德)[听]赎。」从礼部请也。 
三年四月十三日，诏祠部郎官一员兼膳部，吏人减半。 
八月十三日，诏户部侍郎叶份提领新法度牒，就用见今提〔举〕茶盐印行使。先是，尹东 
      
等言伪造度牒之弊，尚书省措(署)[置]：「一、伪造度牒之人雕成一板，则摹印无穷，兼染成黄纸，便可印造。今欲改用绫纸，背造仿官告，如法书写，本部官系御书押空。留合书填去处，令礼部限一日立式申尚书省。一、乞令礼部依仿茶盐钞法，如遇给降诸州军度牒等，并用簿题写手本料例字号于绫纸后，别用朱印合同，降付逐路转运，同委本司官吏主行。一、应民间空头未书填旧度牒、紫衣、师号，并限今来指挥到日官吏更不得书填，许赴礼部纳换，每道量纳绫纸工费钱度牒一十贯，紫衣、师号五贯。一、检会茶盐法伪造文引者当行处斩，许人捕，赏钱三百贯文。今来依新法给降度牒、紫衣、师号，理当严立法禁。如有诈伪，欲乞依伪造茶盐引法施行。一、契勘今来改用新法度牒等事干财计，欲委侍从官一员专一提领。」并从之。 
同日，诏榷货务见卖度牒等于即今价直上添入绫纸工费钱出卖。先是，提领所言：「度牒每道见卖一百一十贯，今添一十贯；紫衣见卖四十贯，师号每道见卖三十五贯，以上各添五贯文省。」故有是诏。 
十六日，诏：「伪造度牒、紫衣、师号，其知情、货卖、牙引及资给之家并勘验，书填官司知而取受者，并罪加一等。若勘验卤莽，致有透漏，减三等，赃重者自从重。其知情、货卖、牙引及资给之家如能告首，即与免罪赏外据文意「赏」当为误字。，仍依今来指挥给赏。」 
同日，诏新法度牒改用绢，令户部 
      
应副。以提领所申，乞下两浙转运司起发年额绫应副使用，故有是命。 
同日，户部侍郎叶份言：「改用新法度牒，今降半印合同号簿付给，降路分转运司照验书填。契勘其间有州军相去转运司隔一、二千里，深恐地里遥远，却致防阻。今欲更降合同号簿，一面付本路提刑司，许令愿就一处勘验书填。如翻改别路州军者，即令本司于度牒背后分明真谨书写某年月日，勘验得别无虚伪，用印官押字，仍出给公据，并折角实封处，牒付客人赍执前去所指州军照验书填。如敢私拆，并依客人私拆翻改茶引法断罪。仍增立赏钱作三百贯，先以官钱代支。所有逐时给付榷货务出卖度牒等，亦乞令礼部给降合同号簿，就差本务使臣管押。其应副随军度牒等及御前取索，并乞开具所要路分，报礼部给降。」诏依，仍委左、右司度牒背后系(御)[衔]押字，用本司印四印。 
二十一日，诏：「提举措置新法度牒等事所合用押号簿使臣，下吏部于得替待阙已未参部大小使臣内踏逐指差，与免短使，先次赴任，具名申尚书省，给降付身。其请给、理任、券马等，并依榷货务前后已得指挥。」 
同日，诏新法度牒左、右司郎官于礼部侍郎后系衔。左右司言礼部书写度牒，左右司郎官阶衔在年月后，面背用印，致印文昏透不明，故有是命。 
二十五日，诏：「新法度牒号簿付逐路提刑、转运司，逐处公吏敢有邀阻 
      
取受，许人告，从徒二年科罪。若官吏辨验到伪造度牒等，每一火各转一官资。」从叶份请也。 
同日，诏：「民间未书填度牒等，计会州军行用钱物。妄作日前书填者许人捕，依伪造度牒罪赏施行。」 
十月十二日，诏：「今后令诸路转运、提刑司遇有合书填度牒等，专委近上职级实时书填给付。如敢非理阻节乞取去处，并许越诉，者官当窜逐岭南者官：「者」字疑误。，人吏并配海岛。」 
十一月十日，诏：「今后应书填新法度牒，官司候书填讫，当日出给公据付本人，于受戒处照验，方许受戒。其私下辄擅书填人，欲依私拆递牒法断徒二年罪，赏钱三百贯文。」同日，诏：「新法度牒如客人再行翻改往别路州军者，许令经守臣陈状，当官拆实封递牒验实，于公据后批凿某州军、某年月日，验认别无虚伪，系衔用印押字。仍别给折角实封递牒，当官面付，客人赍执前去所指州军货卖。如更愿翻改，亦依此施行。」并从叶份请也。 
四年正月二十六日，诏：「应僧尼、道士、女冠愿将已书填黄白纸度牒等赴礼部纳换者听，内度牒每道贴纳工墨钱一十贯文省，紫衣、师号减半，令礼部一就书填。及有缘贼马毁失度牒，经官自陈，给到公据愿就礼部纳换者，亦令依此。」从叶份之请也。 
二月十八日，户部侍郎兼提领度牒叶份言：「台州通判潘因权州日书填过假伪度牒等近二千道，许先赴坛受戒，每道贴钱四十贯，紫衣、师号减半。 
      
今相度如应僧道等赍到已书填黄白纸度牒，赴礼部纳换。若验得系是伪造，与免根究追改，依前件已降指挥许令纳贴钱书填。」诏从之。 
五月二十一日，祠部员外郎章杰言：「自来(牒)[度]牒以千字文为号。其间字号有犯俗间避忌者，交易之际例多退嫌，至或减损价直，今欲豁除字号共一百字。」从之。荒、吊、罪、羌、赖、毁、伤、短、悲、祸、恶、终、薄、颠、亏、疲、弱、倾、减、弊、刑、点、殆、辱、凋、饥、糟、糠、妄、悚、惧、恐、惶、骇、驴、骡、鸟、兽、驹、犊、诛、斩、盗、贼、叛、亡、孤、陋、愚、化、戎、阙、俗、过、改、难、克、非、阴、兢、尽、业、忧、去、贱、别、切、磨、离、退、移、禽、驱、轻、刻、因、杳、冥、庸、耻、逼、遣、落、独、捕、获、寡、志、惊、特、厥、倍、疏、寥、戚、莽、晦、魄、矫，皆以俗嫌忌故也。 
七月二日，诏：「诸路僧道尼应因盗贼散失度牒，并许召保，限一季内于所在州军自陈，保明申部，出给公据。」从礼部请也。 
八月十五日，诏：「旧法未曾书填度牒，并更不行使用。在官者并令缴申礼部毁抹。」 
同日，诏提领度牒所官吏并罢官，依省罢法。度牒事并拨归礼部。 
二十六日，诏：「今后祠部每料作五百道，据合要路分数目供申本部，备申朝廷降黄牒下部修写制造，仍差人前来请领。」 
</div>
    <div class="pagination">
<a href="宋会要辑稿_page896.html">上一页</a><span>...</span><a href="宋会要辑稿_page892.html">892</a><a href="宋会要辑稿_page893.html">893</a><a href="宋会要辑稿_page894.html">894</a><a href="宋会要辑稿_page895.html">895</a><a href="宋会要辑稿_page896.html">896</a><span class="current-page">897</span><a href="宋会要辑稿_page898.html">898</a><a href="宋会要辑稿_page899.html">899</a><a href="宋会要辑稿_page900.html">900</a><a href="宋会要辑稿_page901.html">901</a><a href="宋会要辑稿_page902.html">902</a><span>...</span><a href="宋会要辑稿_page898.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
