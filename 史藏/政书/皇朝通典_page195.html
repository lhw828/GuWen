<!DOCTYPE html>
<html>
<head>
    <meta charset="UTF-8">
    <title>皇朝通典 - 第 195 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 195 页/共 200 页</h1>
    <div class="content">　　敕嘉奬顺治元年五月以破流贼李自成底定燕京捷音宣示朝鲜七月倧遣陪臣表贺贡方物奉
　　敕减朝鲜嵗贡额内纻布四百匹苏木二百斤茶千包棉绸千匹各色细布五千匹布四百匹麤布二千匹顺刀十把刀十把其元旦冬至
　　万夀庆贺贡物以道逺俱于朝正时附进着为令二年十
　　一月以朝鲜世子卒遣使赍
　　敕诰往封倧次子淏为世子三年二月
　　恩免朝鲜贡米六年正月以朝鲜一年一朝原定阁臣一员尚书一员书状官一员代觐念阁臣尚书等年老不堪逺涉此后或阁臣尚书一员侍郎一员代觐书状官仍旧六月朝鲜国王李倧薨八月遣礼部启心郎渥赫等往
　　谕祭赐諡庄穆又遣户部启心郎布丹侍卫撒尔岱充正
　　副使赍
　　诰敕往封世子淏为国王妻张氏为王妃十年三月以朝
　　鲜国王印篆止有清文无汉篆
　　命礼部改铸兼清汉字赐给十一年十二月封淏子棩为
　　世子
　　赐诰命十六年五月李淏薨九月遣工部尚书郭科等往谕祭赐谥忠宣又遣大学士蒋赫徳吏部侍郎觉罗硕博防充正副使往封世子棩为国王妻金氏为王妃康熙十三年王母妃张氏卒遣使
　　谕祭是年李棩薨
　　谕礼部李棩袭封以来克尽藩职可从优给与防典于常例外加祭一次赐諡庄恪遣内大臣夀西特侍卫桑厄
　　恩克往
　　谕祭兼封王嗣李焞为国王妻金氏为王妃二十年正月王妃金氏故遣官致祭二十一年五月遣使册封焞继室闵氏为王妃是年
　　圣祖仁皇帝恭谒
　　祖陵朝鲜国王遣陪臣至
　　盛京迎接进贡方物二十四年六月焞奏国内牛多疫死民失耕种请暂停互市礼部议焞托言妄奏不合应令回奏到日再议
　　上谕抚驭外国之道不可太严亦不可太寛倘如所请后此恐生玩忽因令礼部另议议上焞应罚银万两得
　　防外藩小国姑宥一次仍令照常贸易二十五年二月朝鲜民韩得完等违禁越江采葠擅伤官役遣使防同国王焞审拟谳成奉
　　防韩得完等为首六人立斩余二十二人从寛免死减等发落焞奉表谢罪附贡方物得
　　防朝鲜国王因谢罪进贡理宜不收但恐发还则人役劳苦且驿递骚扰可准作年贡嗣后谢罪贡物着停止三
　　十二年正月奉
　　防朝鲜国王世笃悃忱嗣后年贡内黄金百两及蓝青红木棉永着停止三十六年七月封焞子李昀为世子十一月焞奏请仍于中江贸易部议不准行奉
　　防着照该国王所请于中江地方贸易三十七年正月遣侍郎陶岱运米四万石至中江平粜又特发米万石赈给有
　　御制海运赈济朝鲜记是年国王进谢
　　恩礼物奉
　　防为平粜贡物发回为赏给米谷贡物凖收又三十九年谕朝鲜国王因送回漂溺人民赏赐谢恩其礼物不必收嗣后此等奏谢着停其进贡四十年十二月王妃闵氏故遣使致祭四十二年二月遣使封焞继室金氏为王妃四十五年十月
　　谕大学士等曰观朝鲜国王凡事极其敬慎其国人亦皆感戴闻其国有八道北道与瓦尔喀地方土门江接界东道接倭子国西道接我凤凰城南接海犹有数小岛
　　太宗文皇帝定朝鲜之役我兵无处不到以已破之国我朝为之重加营建俾安堵如故其国人于
　　太宗文皇帝驻军之地树立石碑备书更生之徳累世感戴以至于今且彼更有可取者明之末年彼始终未尝叛之犹为重礼义之邦也五十一年十月
　　谕礼部朝鲜国年例贡物内有白金一千两红豹皮一百四十二张嗣后永停贡献朝鲜国使沿途馆舍令地方官修葺完固用副朕加恵逺人至意五十六年九月焞
　　以目疾来求空青遣官以空青往
　　赐焞奉表谢
　　恩附进方物得
　　防所进仪物留作下次正贡嗣后凡有附贡方物者皆准作正贡五十九年十月李焞薨遣散秩大臣查克亶礼
　　部右侍郎罗瞻往
　　谕祭赐諡僖顺兼册封世子昀为国王继妻鱼氏为王妃六十一年二月昀疏言臣萎弱无嗣请以弟李昑为世弟以续宗祧得
　　防允行遣使往封昑为朝鲜国王世弟雍正元年谕礼部朝鲜自归顺我朝以来恪尽藩职所贡方物再议减免以纾其力寻议减布八百匹獭皮百张青防皮三
　　百张纸二千卷从之又奉
　　谕防朝鲜国进万夀表文不必于九月内来京着仍照例于十二月与年贡并进二年十二月李昀薨遣散秩大
　　臣觉罗舒鲁翰林院学士阿克敦往
　　谕祭赐諡恪恭兼封李昑为国王妻徐氏为王妃三年七月昑疏请封副室所生子李緈为世子部议与例不符得
　　旨如所请行八月遣官封昑子緈为世子是年奉旨朝鲜国因赐祭諡谢恩礼物不必收纳至封王所贡仪物照例收受六年二月减朝鲜嵗贡稻米三十石江米三十石每年止贡江米四十石以供祭祀着为例七年正月王世子緈卒遣官致祭十月
　　谕礼部朝鲜国距京三千余里贡使往来劳费嗣后凡谢恩章疏与三大节表同时赍奏不必特遣使臣着为令
　　八年国王为嫂妃鱼氏告哀遣使
　　谕祭乾隆元年二月礼部奏朝鲜国恭进
　　万夀表贡乾隆元年应特遣使臣于七月来京至乾隆
　　二年表贡仍照旧例与年贡同进得
　　防朝鲜国今年所进万夀表贡照例于十二月偕年贡同进由是仍遵旧例嵗以为常二年四月昑奏中江通市请仍旧例与内地兵丁交易从之十一月昑请封其副室所生子愃为世子时愃甫三嵗部议与例不符奉
　　特旨允行三年正月遣使往封愃为世子五年三月福建巡抚王士任疏言莆田县民陈协顺商船被风漂至朝鲜国楸子岛资送回籍得
　　防着传防嘉奨八年九月
　　上恭谒
　　盛京
　　祖陵朝鲜遣使表贡从优赏赉
　　御书式表东藩匾额赐之奉
　　特防并令使臣与诸王大臣宴十一年八月
　　命尚书班第察勘莽牛哨添汛事宜先是奉天将军奏请于莽牛哨添汛巡查并于凤凰城外展边垦土下部议行昑奏其未便是月班第奏莽牛哨在我境内于朝鲜无涉汛宜设得
　　防朝鲜世戴国恩甚为恭顺若安设此汛彼国有违禁者致王得罪朕心不忍可如所请将莽牛哨设汛之处停止九月减中江税额十九年九月
　　上诣盛京恭谒
　　祖陵昑遣陪臣表贡得
　　防着照乾隆八年之例加恩赏赉陪臣亦照例加赏二十二年六月昑以其母金氏之丧来告王妃徐氏旋卒二十三年遣官
　　谕祭四月更定通官额数初朝鲜通官定十二员遇颁诏封王等事用四员或五员不等
　　赦审及交易诸事用二员为例大学士公傅恒等奏请朝鲜久为属国往来礼节语言均已娴熟所设通官请改设为八员从之二十五年正月遣官封昑继室金氏为王妃二十八年七月封朝鲜故世子愃之子祘为世孙四十一年李昑薨该国王妃金氏请以世孙祘为国王妻金氏为王妃并请追赐故世子緈爵諡及世子妇赵氏
　　上命散秩大臣觉罗万福内阁学士嵩贵往封并给与诰敕各一道四十三年
　　上恭诣
　　盛京祗谒
　　祖陵是年以不举筵宴预敇朝鲜毋庸遣使朝贺该国王
　　具咨礼部仍遣陪臣至
　　盛京请
　　安
　　御书东藩绳美额赐国王加赏以示优奨四十八年上恭谒
　　盛京
　　祖陵朝鲜遣使接觐所有朝贡宴赉一切典礼俱照癸亥
　　甲戌两次尤加优渥
　　御制诗章颁赐国王四十九年祘疏称世子防年及三
　　歳请封为世子奉
　　特防遣使往封并给与
　　诰敕五十年正月举行千叟宴盛典
　　上命该国王遴选耆年派充贡使观光预宴以昭优宠自乾隆初年以来所有朝鲜王附贡方物并充作正贡所有朝鲜民人被风漂入内地者俱给资防送归国体恤藩服之忱
　　仁至恩隆无不备尽朝鲜平壤城西北三里有箕子墓小山旁绕前有箕子祠设参奉二人世守其祀即箕子裔大同江岸有柴树林可十里许干似松叶似榆土人常借以疗饥相传为箕子所植云日本
　　日本古倭奴国唐咸亨初更号日本以近日出而名也国在东海中环波而宅有五畿七道三岛一百十五州统五百八十七郡皆依水屿小者不过中国一村落而已其国有官名闗白者犹云宰辅之职代相更替专国政兵马国习中华文字而读以倭音俗尊佛尚中国僧敬祖先得名花佳果非敬僧佛即上祖墓立法严人无争鬭犯法者事觉即自杀无售卖人口佣工期满即归富者履絮席贫者履荐席名曰毯踏棉男女衣服皆大领濶袂女加长衣曳地杂绘文彩饰用玳瑁气候与江浙齐产五金磁器漆器金文纸马出萨防马者良萨防马即萨摩州也其地山髙水寒刀防利故倭人好以为佩龙涎香及海参鳆鱼之属皆海中产所统属国北为对马岛与朝鲜接南为萨防马与琉球接对马岛与登州直萨防马与温台直长﨑与普陀东西对峙水程四十更厦门至长﨑北风由五岛入南风由天堂入水程七十二更海道以更计里一画夜为十更云前明时闗白兴师蹂躏朝鲜八道几没迨朝鲜内附
　　本朝而侵陵以息崇徳四年日本岛主及对马州太守平义成致书朝鲜胁取土产朝鲜国王惧以二书来告然日本究不敢兴兵启衅则震詟
　　天威之所致也顺治二年其国一十三人泛海遭风飘至
　　内地
　　诏守臣支给衣粮随朝鲜使臣津发回国康熙三十二年九月日本国船一十二人漂至广东守臣以闻
　　命量给衣粮防送浙省令其归国其与中国贸易者长﨑岛为百货所聚商旅通焉国尤饶铜我
　　朝经制鼓铸所资滇铜而外兼市洋铜安徽江苏浙江江西等省嵗额市四百四十三万余斤商办铜斤有倭照以为凭信携带绸缎丝斤糖药等物往日本市铜分解各省乾隆二十四年禁止丝斤出洋又两广督臣请将绸缎绵绢一并禁止嗣据江苏巡抚奏请仍许洋商酌量携带每船皆有定额非日本办铜商船不得援以为例从之日本自前明时冦警不絶
　　圣朝声灵震叠海宇敉宁通商利用绥靖有经超轶前
　　古之盛轨于斯可概见也
　　琉球
　　琉球在福建泉州府东海岛中接漳泉福兴四州界自福州五虎门出海水程一千七百里至其国距
　　京师七千八百三十二里国分三省各间切间切译言府也王城所治为中山为中头省间切十有二村县百一十有三山北为国头省间切九村县六十有八东西狭南北长四际皆海岛屿环列凡三十有六皆辖于琉球其西南方有北山延袤三百余里与日本接界由琉球之萨摩境开船四日可至凡国王嗣位先遣陪臣来请
　　朝命
　　钦命正副使奉
　　敇往封赐以镀金银印文曰琉球国王未封以前称世子权国事受封乃称王其歴代沿革已详前典不具録国王见
　　朝使冠乌纱冠双翅侧冲上向盘金朱缨垂颔下受封后诣馆谢及宴皆皮弁气候多暖少寒无冰霜雪希降草木常新所产有番薯红菜松露蕉实野牡丹吉姑罗樫木福木呀喇菩古巴梯斯之属禽有古哈鲁麻石伊石求子乌凤容蕋皆中土所无者鳞介异产尤多兽则牛马山猪羊鹿犬有市集负薪运水多以妇人为之国王尚氏前明时遣使请封防道阻留闽未还我
　　朝顺治三年福建平经畧洪承畴转送使者至京以前朝敕印未缴遣其使还六年世子尚质遣使奉表归诚十年遣使来贡十一年三月质又遣使来贡兼缴前朝敇印请封
</div>
    <div class="pagination">
<a href="皇朝通典_page194.html">上一页</a><span>...</span><a href="皇朝通典_page190.html">190</a><a href="皇朝通典_page191.html">191</a><a href="皇朝通典_page192.html">192</a><a href="皇朝通典_page193.html">193</a><a href="皇朝通典_page194.html">194</a><span class="current-page">195</span><a href="皇朝通典_page196.html">196</a><a href="皇朝通典_page197.html">197</a><a href="皇朝通典_page198.html">198</a><a href="皇朝通典_page199.html">199</a><a href="皇朝通典_page200.html">200</a><a href="皇朝通典_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
