<!DOCTYPE html>
<html>
 <head>
  <meta charset="utf-8"/>
  <title>
   文献通考 - 第 91 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   文献通考 - 第 91 页/共 334 页
  </h1>
  <div class="content">
   汉高祖五年即皇帝位，追尊先媪曰昭灵夫人（《汉仪注》：昭灵夫人陵庙在陈留小黄）。
    宣帝元康元年立皇考庙，益奉明园户为奉明县（奉明园即皇考史皇孙葬地）。
    帝初即位，下诏曰：“故皇太子在湖，未有号谥。岁时祠，其议谥，置园邑。”有司奏请：“礼‘为人後者，为之子也’，故降其父母不得祭，尊祖之义也。陛下以孝昭帝後，承祖宗之祀，制礼不逾闲。谨行视孝昭帝所为故皇太子起位在湖，史良娣冢在博望苑北，亲史皇孙位在广明郭北。谥法曰‘谥者，行之迹也’，愚以为亲谥宜曰悼，母曰悼后，比诸侯王园，置奉邑三百家。故皇太子谥曰戾，置奉邑二百家。史良娣曰戾夫人，置守冢三十家。园置长丞，周卫奉守如法。”以湖阌乡邪里聚为戾园（阌，古“”字，从门中{目支}。建安中正作。师古曰：“{目支}，举目使人也。{目支}，许密反”），长安白亭东为戾后园，广明成乡为悼园。故改葬焉。後八岁，有司复言：“《礼》‘父为士，子为天子，祭以天子’。悼园宜称尊号曰皇考，立庙，因园为寝，以时荐享焉。益奉园民满千六百家，以为奉明县。尊戾夫人曰戾后，置奉园邑，及益戾园各满三百家。”
    致堂胡氏曰：“礼曰为人後者，为其父母降，不敢贰尊也。既名其所後为父母，则不得名其所生曰父母矣。而礼有为其父母降，是犹以父母名之，何也？此所谓不以辞害意也。立言者顾不可曰为其伯父伯母。若叔父叔母降，故假曰父母，以明当降之义。降，则不可名之曰父母矣。”宣帝初，有司奏请戾太子及悼后之谥，首言为人後者云云，後言故太子谥曰戾云云，“首尾皆是也，而中有称亲之言则非也。诏书问故太子，未及史皇孙，虽包含意指，有司直对太子、良娣之谥可也。而前据经义，後上戾名，中特称亲为史皇孙以中帝意，岂非奸说乎？夫亲，深言之则非父不可当，若曰文王之为世子，有父之亲是也，泛言之，则所厚者皆可以称。若曰亲者无失其为亲是也。有司之言果何从欤？若避曰考，故以亲言，是疏之也。知其不可称考，而姑曰亲，以包举之，是不正名，亦疏之也。以其不得於言，知其不契於理，既为伯父母、叔父母之後而父母之，则当降所生父母，而伯父母叔父母之，昭昭然矣”。
    先公曰：“愚按胡氏之说辩则辩矣，而施之宣帝之世则不可，愚将徐徐诘之。胡氏曰‘敢问宣帝而欲称其所生之父母也将为伯父乎，为叔父乎’？於所後父为兄则伯父也，於所後父为弟则叔父也，而宣帝则有所後祖，无所後父者也。昭帝崩，亡嗣，宣帝以兄孙为叔祖後者也，不得其所後之父而父之，则何以称其所生之父乎？先是，昌邑王以兄子入继，则考昭帝可也，典丧可也。昭帝葬矣，易月之制终矣；昌邑废矣，宣帝始以兄孙入继。当时惟言嗣孝昭皇帝後而已，则未知其为子乎，为孙乎！必也升一等而考昭帝，则又将降一等而兄史皇孙矣，可不可乎？有司未有所处，姑缘其所生父直称之曰皇考而已。故曰胡氏辩则辩矣，施之宣帝之世则不可，当俟通儒而质之。”
    元帝永光五年，韦元成言：“古者制礼，别尊卑贵贱，国君之母非不得配食，则荐於寝，身没而已。陛下躬至孝，承天心，建祖宗，定迭毁，序昭穆，大礼既定，孝文太后、孝昭太后寝祠园宜如礼勿复修。”奏可（孝文太后薄氏葬南陵，孝昭太后赵氏葬陵，各有园庙）。
    帝寝疾，匡衡告谢毁庙曰：“孝莫大於严父，故父之所尊子不可以不承，父之所异子不敢同。礼，公子不得为母信（读曰申），为後则於子祭，於孙止（李奇曰：“不得信，尊其父也。公子去其所而为大宗後，尚得私祭其母，为孙则止，不得祭公子母也，明继祖不复顾其私祖母也。”），尊祖严父之义也。”
    哀帝建平元年，追尊定陶共王为共皇帝，置寝庙京师，序昭穆仪如孝元帝（言如天子之仪，为庙京师也）。徙定陶王景为信都王（不复为定陶王立後者，哀帝自以己为後故）。
    郎中令泠褒、黄门郎段犹等复奏言：“定陶共皇太后、共皇后皆不宜复引定陶藩国之名以冠大号，车马衣服宜皆称皇之意，置吏二千石以下各供厥职。又宜为共皇立庙京师。”上复下其议，群下多顺指言：“母以子贵，宜立尊号，以厚孝道。”唯丞相光、大司马喜、大司空丹以为不可。丹曰：“圣王制礼取法於天地尊卑者，所以正天地之位不可乱也。今定陶共皇太后、共皇后以“定陶共”为号者，母从子、妻从夫之义也。欲立官置吏，车服与太皇太后并，非所以明尊无二上之义也。定陶共皇号谥巳前定，义不得复改。《礼》：‘父为士，子为天子，祭以天子，其尸服以士服。’子无爵父之义，尊父母也。为人後者为之子，故为所後服斩三年，而降其父母期明尊本祖而重正统也。孝成皇帝圣恩深远，故为共王立後，奉承祭祀，令共皇长为一国太祖，万世不毁，恩义已备。陛下既继体先帝，特重大宗，承宗庙天地社稷之祀，义不可复奉定陶共皇祭入其庙。今欲立庙於京师而使臣下祭之，是无主也。又亲尽当毁，空去一国太祖不堕之祀而就无主，当毁不正之礼，非所以尊厚其皇也。”丹由是浸不合上意。
    平帝元始中，大司马王莽奏：“本始元年丞相义等议（蔡义也），谥孝宣皇帝亲曰悼园，置邑三百家，至元康元年，丞相相等奏（魏相也），父为士，子为天子，祭以天子，悼园宜称尊号曰‘皇考’，立庙，益故奉园民满千六百家，以为县。臣愚以为皇考庙本不当立，累世奉之，非是。又孝文太后南陵、孝昭太后陵园，虽前以礼不复修，陵名未正。谨与大司徒晏等百四十七人议，皆曰孝宣皇帝以兄孙继统为孝昭皇帝後，以数，故孝元世以孝景皇帝及皇考庙亲未尽，不毁。此两统贰父，违於礼制。案义奏亲谥曰‘悼’，裁置奉邑，皆应经义。相奏悼园称‘皇考’，立庙，益民为县，违离祖统，乖缪本义。父为士，子为天子，祭以天子者，乃谓若虞舜、夏禹、殷汤、周文、汉之高祖受命而王者也。非谓继祖统为後者也。臣请皇高祖考庙奉明园毁勿修，罢南陵、陵为县。”奏可。
    光武帝建武三年，立亲庙雒阳。祀父南顿君以上至春陵节侯。
    十九年，五官中郎将张纯与太仆朱浮奏言：“礼，为人後者则为之子，既事大宗（大宗，谓元帝），则降其私亲。今高庙，陈叙昭穆，而春陵四世君臣并列，以卑厕尊，不合礼意。昔高祖以自受命，不由太上，宣帝以孙後祖，不敢私亲，故为父立庙，独群臣侍祠。臣愚谓宜除今亲庙，以则二帝旧典，愿下有司博采其议。”诏下公卿。大司徒戴涉，大司空窦融议：“宜以宣、元、成、哀、平五帝四世代今亲庙，宣、元皇帝尊为祖父，可亲奉祠，成帝以下有司行事，别为南顿君立皇考庙，其祭上至春陵节侯，群臣奉祠。以明尊尊之敬，亲亲之恩。”诏可。其南阳春陵岁时各且因故园庙祭祀。园庙去太守治所远者，在所令长行太守事侍祠。南顿君称皇考庙，钜鹿都尉称皇祖考庙，郁林太守称皇曾祖考庙，节侯称皇高祖考庙，在所郡县侍祠。
    致堂胡氏曰：西汉自“孝成而後，三世无嗣。王莽篡时，汉祚既绝，光武扫平祸乱，奋然崛起，虽祖高祖，而帝四亲，非与哀朝尊崇藩统同事，於义未有大不可者。然一闻纯等建议，断然从之，曾无留难，章陵四祠，蔑有异等，彼何所为而然邪？寡恩之谮，既不闻於当年，失礼之议，又不生於後代，以是较之，宣、哀过举益明，而礼所载为人後者为其父母降而不得祭，岂可违而不守哉”。
    中元元年，帝使司空告祠高庙，以吕氏王诸吕，贼三王几危社稷，不宜配食。上薄太后尊号曰高皇后，配食地。迁吕太后庙於园，四时上祭。
    和帝追尊其母梁贵人曰恭怀皇后，陵以窦后配食章帝，恭怀皇后别就陵寝祭之。
    安帝以清河孝王子即位，建光元年，追尊其祖母宋贵人曰敬隐后，陵曰敬北陵，亦就陵寝祭，太常领如西陵。追尊父清河孝王曰孝德皇，母曰孝德后，清河嗣王奉祭而已。
    顺帝即位，追尊其母曰恭愍后，陵曰恭北陵。就陵寝祭，如敬北陵。
    桓帝以河孝王孙蠡吾侯即位，梁太后诏追尊河孝王为穆皇，夫人曰孝穆后，庙曰清庙，陵曰乐成陵；蠡吾先侯曰孝崇皇，庙曰烈庙，陵曰博陵。皆置令、丞，王因奉祀。
    灵帝以河孝王曾孙解犊侯即位，窦太后诏追尊皇祖淑为孝元皇，夫人夏氏曰孝元后，陵曰敦陵，庙曰靖庙；皇考长为孝仁皇，夫人董氏为真园贵人，陵曰真陵，庙曰奂庙。
    献帝即位，相国董卓奏恭怀、敬隐、恭愍三皇后（和帝生母，安帝祖母，顺帝母）并非正嫡，不合称后，皆奏毁之。
    魏文帝甄后赐死，故不列庙。明帝即位，有司奏请追谥曰文昭皇后，使司空王朗持节奉策告祠於陵。三公又奏曰：“自古周人既祖后稷，又特立庙以祀姜原。今文昭皇后於後嗣，圣德至化，岂有量哉！夫以皇家世妃之尊，神灵迁化，而无寝庙以承享祀，非以报显德，昭孝敬也。稽之古制，宜依周礼，别立寝庙。”奏可。
    太和元年二月，立庙於邺。四月，洛邑初营宗庙，掘地得玉玺，方一寸九分，其文曰“天子羡思慈亲”。明帝为之改容，以太牢告庙。至景初元年十二月己未，有司又奏文昭皇后立庙京师，永传享祀，乐舞与祖庙同，废在邺庙。
    明帝太和三年诏曰：“礼，王后无嗣，择见支子以继大宗，则当纂正统而奉公义，何得复顾私亲哉！汉宣继昭帝後，加悼考以皇号。哀帝以外藩援立，而董宏等称引亡秦，惑误朝议，遂尊恭皇，立庙京师。又宠藩妾，使比长信，僭差无礼，人神弗佑。罪师丹忠正之谏，致丁、傅焚如之祸。自是之後，相踵行之。其令公卿有司深以前世为戒，後嗣万一有由诸侯入奉大统，则当明为人後之义；敢为佞邪导谀君上，妄建非正之号，谓考为皇，称妣为后，则股肱大臣诛之无赦。其书之金策，藏之宗庙。”是後高贵、常道援立，皆不外尊。及愍帝建兴四年，司徒梁芬议追尊之礼，帝既不从，而右仆射索（丑林反）等亦称引魏制以为不可，故追赠吴王为太保而已。
    晋武帝既改创宗庙，追尊景帝夫人夏侯氏为景怀皇后。任茂议以为夏侯初嫔之时未有王业。帝不从（时已尊景王夫人羊氏为景后矣）。
    太康元年，灵寿公主修丽於太庙，周汉未有其准。魏明帝则别立平原主庙，晋文异魏也。
    惠帝世，愍怀太子、二子哀太孙臧、冲太孙尚并庙，元帝时，怀帝殇太子又庙，号为阴室四殇。
    怀帝初，又策武帝後宫杨氏曰武悼皇后，改葬峻阳陵侧，别祠弘训宫，不列於庙。
    成帝咸康时，作武悼后神主於庙，配享世祖。
    元帝太兴二年，有诏琅邪恭王宜称皇考。贺循议云：“礼典之义，子不敢以己爵加其父号。”帝又从之。
    元帝为琅邪王，妃虞氏永嘉时薨，帝为晋王，追尊为王后。有司奏请王后应别立庙。令曰：“今宗庙未成，不宜更兴作，使修饰陵上屋以为庙。”太兴三年，追谥皇后，於太庙。
    明帝生母豫章君荀氏，成帝时薨，赠豫章郡君，别立庙於京师。
    孝武太元十九年，诏追尊郑太后（简文帝母，元帝後宫），尚书令王奏下礼官详正。按太常臣允等议：“以《春秋》之义，母以子贵，故仲子、成风咸称夫人。《经》云‘考仲子之宫明不配食也’，且汉文诏二太后并系子号，宜远准《春秋》考宫之义，近谟二汉不配之典。尊号既正，宜改筑新庙。显崇尊称，则罔极之情伸；别建寝庙，则严祢之道著；系子为称兼明贵之所由，一举而三义，以允固哲，王之高致。”可，如允议，追尊会稽太妃为简文皇太后。
    燕主慕容垂尊母兰氏为文昭皇后，欲迁文明段后，以兰后配享太祖。博士董谧、刘详议，以为尧母为帝喾妃，位第三，不以贵陵姜原，明圣之道以至公为先，文昭后宜别立庙。垂不从，卒迁段后，以兰后代之。又以景昭可足浑后倾覆社稷，追废之，尊烈祖昭仪段氏为景德皇后，配享烈祖。
    崔鸿曰：齐桓公命诸侯毋以妾为妻。夫之於妻，犹不可以妾代之，况子而易其母乎！《春秋》所称“母以子贵”者，君母既没，得以妾母为小君也。至於享祀宗庙，则成风终不得配庄公也。昔文姜得罪於桓公，《春秋》不之废。可足浑氏虽有罪於前朝，然小君之礼成矣。垂以私憾废之，又立兄妾之无子者，皆非礼也。
    宋孝武大明二年，有司奏：皇代殷祭，无事於章太后（博士孙武议：“《祭统》曰‘有事於太庙，则群昭群穆咸在，不失其伦’。殷祀是合太祖而序昭穆。章太后既居於上，不立正庙。若迎主入太庙，既不敢配列於正序，又未闻於昭穆之外别立为位。章太后庙四时享荐，虽不於孙止，若太庙，独祭别宫，与四时尝不异，则非大祭之义，又无取於合食之文。谓不宜与太庙同殷祭之礼也。”）。诏曰：“章皇太后追尊极号，礼同七庙，岂容独阙殷荐，隔兹盛祀。宫遥，既行有周，魏、晋从享，式范无替。宜述附前典，以宣情敬。”（博士王之议：“按小庙，礼无正文，求之情例，如有可准。推寻之为名，虽在合食，而祭典之重，于此为大。夫以孝享亲，尊爱罔极。因殷荐於太祖，亦致盛祀於小庙。譬有事於尊者，可以及卑。故魏高堂隆所谓‘犹以故而祭之’也。是以魏之文思，晋之宣后，虽不并序於太庙，而犹均於姜原，其意如此。又徐邈所引四殇不，就而祭之，以为别享之例，斯其证矣。愚谓章太后庙亦宜殷荐。”从之）。七年立宣贵妃庙（时有司奏：“故宣贵妃既加殊礼，未详应立庙不？”虞议曰：“《婚义》云‘后立六宫’，后之有三妃，犹天子之有三公也。三公既尊於列国诸侯，三妃亦贵於庶邦夫人。据《春秋》，仲子得考彼别宫，今贵妃理应立此新庙。”诏可。，音禾）。其祀礼：王亲执奠爵，有故，三卿行事。
    明帝太始二年，昭太后崩。有司奏：“太后於至尊无亲，上特制义服。庙之礼，下礼官详议。”乃跻新┙於上位，其祭使有司行礼（博士王略等奏：“昭皇太后正位母仪，尊号允著，庙之礼，宜备彝则。愚谓神主应入章后庙。又宜依晋元皇之於愍帝，安帝之於永安后，祭祀之日，不亲执觞爵，使有司行事。”时太宗宣后已章太后庙。虞议以为：“《春秋》之义，庶母虽名同崇号，而实异正嫡。是以犹考别宫，而公子主其祀。今昭皇太后既非所生，益无亲奉之理。《周礼》宗伯职云：‘若王不与祭，则摄位。’然则使有司行其礼。又妇人无常秩，各以夫为定，夫亡以子为次，昭皇太后即正位於前，宣太后追尊在後，以序而言，宜跻┙於上位。”诏可）。六月，有司奏：“七月尝祠二庙，依旧车驾亲奉。孝武皇帝室，至尊亲进觞爵及拜伏。又昭皇太后室应拜，及祝文称皇帝御名。又皇后今月二十五日虔见於祢，拜孝武皇帝、昭皇太后。并无明文，礼官议正。”礼官议曰：“今上既纂嗣文皇，於孝武进拜而已，Ｂ８爵使有司行事。昭皇太后祝文称皇帝御名。孝武、昭皇太后二室，废荐告。”
    後废帝元徽二年十月丙寅，有司奏：至尊亲祠太庙文皇帝太后庙之日，孝武皇帝及昭皇太后虽亲非正统，而常经北面，宜执孝武皇帝觞爵，昭皇太后依旧三公行事（左丞孙缅议：“晋代祖宗孝宗、显宗、烈宗、肃宗并是晋帝之伯，今朝明准，而初无有司行事之文。愚谓主上亲执孝武皇帝Ｂ８爵，有惬情敬。皇太后君母之贵，见尊一时，与章、宣二庙同享宫，非唯不可躬奉，乃宜议其毁替，请且依旧，三公行事。”从之）。
    齐明帝建武二年，有司奏迁景懿后於新庙（车服之仪：乘重翟车，服之衤韦衣，首饰以覆。侍中、散骑常侍、黄门侍郎、散骑侍郎各二人，分从前後部，同於王者。内侍有女尚书、女长御启引）。
    梁武帝立小庙（太祖、太夫人庙也。非嫡，故别立庙）。皇帝每祭太庙讫，乃诣小庙，亦以一太牢，如太庙礼。
    普通七年，皇太子所生丁贵嫔神主於小庙。
    陈文帝入嗣，而皇考始兴烈昭王庙在始兴国，谓之东庙。天嘉四年，徙东庙神主於梁之小庙，改曰国庙，祭用天子仪。
    唐制追赠皇太后、赠皇太子，皆别立庙。
    先天元年，昭成、肃明二皇后於仪坤庙。
    昭成皇后窦氏，睿宗妃，生元宗；肃明皇后刘氏，亦睿宗妃，生宁王，皆为武后所杀。元宗即位，追封立庙。
    开元三年，右拾遗陈贞节以诸太子庙不合守供祀享，上疏：“伏见章怀太子等四庙，远则从祖，近则堂昆，并非有功於人，立事於代，而寝庙相属，献连时，事不师古，以克永代，臣实疑之。今章怀太子等乃为陵庙，分署官寮，八处修营，四时祭享，物须官给，人必公粮，合乐登歌，咸同列帝。谨按《周礼》，始祖以下犹称小庙，未知此庙厥名维何？臣谓八署司存，员寮且省，四时祭祀，供给咸停。臣又闻盘石维城，既开封建之典；别子为祖，非无大小之宗。其四陵庙等，应须祭祀者，并令承後子孙自修其事，崇此正典，冀合礼经。”上令有司集礼官及群官详议奏闻。驾部员外郎裴子馀议曰：“谨按前件四庙等，并前皇嫡允，殒身昭代，圣上哀骨肉之深，锡尝之享，宪章往昔，垂范将来。昔原庙列周，戾园居汉，并位非七代，置在一时，斯并前代宏规，後贤令范。又按《春秋》，狐突下国，遇太子，使登仆，曰：‘子将以晋畀秦，秦将祀予。’此则太子之言，无後明矣。对曰：‘神不歆非类，人不祀非族，君祀无乃殄乎！’此则晋有其祀，立庙必矣。又定公元年，立炀宫，经传更无异说。郑元注云：‘炀公，伯禽之子，季氏祷而立其宫也。’考之汉储晋嫡则如彼，言乎周庙鲁宫则如此，岂可使晋求秦祀，戾匪汉恩，所枉者深，所直者鲜，黩神慢礼，理必不然。且尊以储后，位绝诸侯，谥号既崇，官吏有典。去羊存朔，非理所安，徇利忘礼，何以为国。”太常博士段同泰议曰：“自古帝王，封建子弟，寄以维城之固，咸登列郡之荣，岂必有功於人，立事於代？生者曾无异议，逝者辄此奏停，虽存没之迹不同，而君亲之恩何别。此则轻重非当，情礼不均，神道固是难诬，人情孰云其可？”
    四年十一月十六日，昭成皇后於太庙。至八月九日，敕肃明皇后依前仪坤庙安置。初欲於太庙，太常博士陈正节等，以肃明皇后不合与昭成皇后配於睿宗，遂奏议曰：“臣闻於礼，宗庙父昭子穆，皆有配座，每室一帝一后，礼之正仪。自夏、殷而来，无易兹典。伏惟昭成皇后有太姒之德，已配食於睿宗，则肃明皇后无帝母之尊，自应别立一庙。谨按《周礼》云‘奏夷则歌中吕，以享先妣。先妣者，姜原也’。姜是帝喾之妃，后稷之母，特为立庙，名曰宫。又《礼论》云晋伏系之议云：‘晋简文郑宣后既不配食，乃筑宫於外，岁时就庙享祭而已。’今肃明皇后无配之位，请同姜原、宣后，别庙而处，四时享祀，一如旧仪。”从之。於是迁昭成皇后神主於睿宗之室，唯留肃明皇后神主於仪坤庙。八月二日，敕仪坤庙隶入太庙，不须置官属。至二十一年正月六日，迁肃明皇后神主於太庙，其仪坤庙为肃明观。
    二十二年敕：“赠太子顷年官为立庙，并致享祀虽欲归厚，而亲且幸安。尝之时，子孙不及，若专令官祭，是以疏亲，遂此为常，岂云敬孝？其诸赠太子有後者，但官置庙，各令子孙自主祭，其署及官悉停。若无後者，宜依旧。”
    上元二年，礼仪使太常卿杜鸿渐奏：“让帝、七太庙等，请停四时享献，每至之月，则一祭焉。乐用登歌一部，牲献樽俎之礼，同太庙一室之仪。”
    昭宗大顺元年，将行祭，有司请以三太后神主享於太庙。三后者，孝明太皇太后郑氏（宣宗皇帝母），恭僖皇太后王氏（敬宗皇帝母），正献皇太后萧氏（文宗皇帝母）。三后之崩，皆作神主，有故不当入太庙。当时礼官建议，并置别庙，每年五享，三年一，五年一，皆於本庙行事，无奉神主入太庙之文。至是乱离之後，旧章散失，礼院凭《曲台礼》，欲三太后享太庙。太常博士殷盈孙献议非之，曰：“臣谨按三太后，宪宗、穆宗之后也。二帝已太庙，三后所以立别庙者，不可入太庙故也。与帝在位，皇后别庙不同。今有司误用王彦威《曲台礼》，别庙太后於太庙，乖戾之甚。臣窃究事体，有五不可。《曲台礼》云：‘别庙皇后，於太庙，於祖姑之下。’此乃皇后先崩，已造神主，夫在帝位，如昭成、肃明、元献、昭德之比。昭成、肃明之崩也，睿宗在位。元献之崩也，元宗在位。昭德之崩也，肃宗在位。四后於太庙未有本室，故创别庙，当为太庙合食之主，故乃奉以入飨。又其神主但题云‘某谥皇后’，明其後太庙有本室，即当迁，帝方在位，故皇后暂立别庙耳。本是太庙合食之主，故乃升，太庙未有位，故祖姑之下。今恭僖、正献二太后，皆穆宗之后。恭僖，会昌四年造神主，合穆宗庙室。时穆宗庙已武宗母宣懿皇后神主，故为恭僖别立庙，其神主直题云皇太后，明其终安别庙，不入太庙故也。贞献太后，大中元年作神主，立别庙，其神主亦题为太后，并与恭僖义同。孝明，咸通五年作神主，合宪宗庙室。宪宗庙已穆宗之母懿安皇后，故孝明亦别立庙，是懿宗祖母，故题其主为太皇太后。与恭僖、贞献亦同，帝在位后先作神主之例。今以别庙太后神主，祭升享太庙，一不可也。《曲台礼 别庙皇后於太庙仪注》云：‘内常侍奉别庙皇后神主，入置於庙廷，赤黄褥位。奏云：“某谥皇后享太庙”，然後以神主升。’今即须奏云‘某谥太皇太后’。且太庙中皇后神主二十一室，今忽以皇太后入列於昭穆，二不可也。若但云‘某谥皇后’，即与所题都异，神不可依凭？此三不可也。《古今礼要》云：‘旧典，周立姜原别庙，四时祭荐，及与七庙，皆祭。唯不可入太祖庙为别配。魏文思甄后，明帝母，庙及寝依姜原之庙，四时及皆与诸庙同。’此旧礼明文，得以为证。今以别庙太后於太庙，四不可也。所以置别庙太后，以孝明不可与懿安并宪宗之室，今享乃处懿安於舅姑之上，此五不可也。且，合祭也。合犹不入太祖之庙，而况於乎？窃以为并皆於庙为宜。且恭僖、正献二庙，比在朱阳坊，、赴太庙，皆须备法驾，典礼甚重，仪卫至多。咸通之时，累遇大享，耳目相接，年代未遥，人皆见闻，事可询访，非敢以臆断也。或曰以三庙故於别庙，或可矣，而将来有可疑焉。谨按睿宗亲尽已祧，今昭成、肃明二后同在夹室，如或後代宪宗、穆宗亲尽而祧，三太后神主其得不入夹室乎？若遇，即如之何？对曰：此又大误也。三太后若亲尽合祧，但当而不享，安得处於夹室。、则就别庙行之，历代以来，何尝有别庙神主复入太庙夹室乎？”（时宰相孔纬以大祭日迫，不可遽改。时人非之。）
    後唐明宗天成二年，中书门下奏：两汉以诸侯王入继帝统，则必易名，上谥广孝，称皇，改置园陵，仍增兵卫等事。遂诏下太常礼院集议：“请追尊四庙，并加皇帝之号，兼请於洛京立庙。”敕宜於应州旧宅立庙，馀依所奏。
    按庄宗以沙陀为唐之嗣，明宗又以代北狄裔为庄宗之嗣，故後唐之所谓七庙者，以沙陀之献祖（国昌）、太祖（克用）、庄宗（存勖）而上继唐之高祖、太宗、懿宗、昭宗；而此所谓四庙者，又明宗，代北之高、曾祖父也。
    宋太祖皇帝建隆初，追尊贺氏为孝惠皇后，止就陵所置祠殿，荐以常馔，不设牙盘祭器。乾德初，孝明皇后王氏崩，有司始议置后庙，奉孝惠、孝明二后神主升。诏令详定殿室之制及先後之次。太常博士和岘等奏请同太庙。及太祖山陵，神主庙，乃请以孝明皇后配享，忌日行香废务，其孝惠皇后享於别庙。并从之。
    太宗太平兴国元年，追册越国夫人符氏为懿德皇后，尹氏为淑德皇后，并享於后庙。
    真宗至道三年六月，诏大行皇帝庙，令都省集议定皇后合食之礼。咸请以懿德皇后符氏升配，宗正卿赵安易言淑德皇后尹氏当在懿德之上。今百官议论苟且，隳渎尊卑，若序以後先，当用淑德配食。诏有司详讨以闻。
    礼官议：“按晋时议景帝配，傅元等议：‘夏侯夫人初归景帝，未有王基之道，不及帝统百揆而亡，后妃之化未著远近，追尊无经义可据。’窃以今之所议，正与此同。且淑德配合之初，潜跃之符未兆；懿德辅佐之始，藩邸之位已隆，然未尝正位中宫，母临天下。岂可生无尊极之位，没升配飨之崇，人情不安，典籍无据。唐顺宗庙後十一年，始以庄宪皇后升配；宪宗庙後二十五年，始以懿安皇后升配。今请虚位，允叶旧仪。”再诏集议礼官同详定。上议曰：“请升懿德，其淑德皇后加‘太’字，仍旧别庙。”诏恭依，其淑德皇后不加“太”字，别庙祭享。
    乾兴元年（时仁宗已即位），中书下礼仪院状，庄穆皇后尝母仪天下，礼当升；庄怀皇后本从藩邸追命，当享后庙。集尚书省六品、诸司四品以上议，如礼仪院，真宗庄穆皇后神主於太庙。
    明道二年，庄献明肃太后既上谥，又追尊庄懿太后。方事园陵，判河南府钱惟演建议请二太后并真宗。礼院言：“夏、商以来，父昭子穆，皆有配座，每室一帝一后，礼之正仪。开元昭成、肃明皇后始有并。惟演引唐武宗母韦太后穆宗，孝明、孝章太祖故事。按穆宗惟以韦太后配，更无别后，太祖未尝以孝章配。伏见先帝以懿德配享太宗，及明德园陵礼毕，遂得升。元德自追尊後，凡十七年始克升配。今庄穆著位长秋，食真宗，斯为正礼。庄献母仪天下，与明德例同，若从古礼，止应祀后庙。庄懿帝母之尊，与元德例同，便从升，似非先帝慎重之意。前代无同日并之比，惟上裁之。”都省礼院更议，皆以为“庄穆位崇中壶，与懿德有异，已真庙，自协一帝一后之文。庄献辅政十年，庄懿诞育圣躬，功德莫与为比，退就后庙，未厌众心。按《周礼》大司乐职‘奏夷则，歌中吕，以享先妣’，先妣者，姜原也，帝喾之妃，后稷之母，特立庙而祭，谓之宫。宜太庙外别立新庙，奉安二太后神主，同殿异室，岁时荐享用太庙仪。别立庙名，自为乐曲，以崇世享。忌前一日，不御正殿，百官奉慰，著之甲令。”仍作新庙，名曰奉慈，在两庙之。景三年，诏祠太庙、奉慈后庙，每室各差宫闱令一。
    英宗治平三年，立濮王园庙。
    先是，宰臣韩琦等奏：请下有司议濮安懿王及谯国太夫人王氏、襄国太夫人韩氏、仙游县君任氏合行典礼。诏须大祥後议之。至是进呈，乃有是诏。翰林学士王等相顾不敢先，知谏院司马光独奋笔立议，略曰：“‘为人後者为之子’，不敢复顾其私亲。秦、汉以来，有自旁支入承大统，推尊其父母为帝后，皆见非当时，取讥後世，不敢引以为圣朝法。臣以为濮王宜尊以高官大爵，称皇伯而不名。”贾黯之议亦同。王敕吏以光手稿为案，议上，欧阳修以为自古无以所生父改称伯者，等言非是。中书奏汉宣帝、光武皆称父为皇考。太后闻之，手书诘责辅臣以不当议称皇考。上诏：“如闻集议，议论不一，宜权罢议，当令有司博求典故，务合礼经。”判太常寺范镇率礼官上言：“陛下既考仁宗，又考濮王，其议未当。”具列仪礼及汉儒议论，魏明帝诏为五篇奏之。於是台官自中丞贾黯以下各有奏。知杂吕诲亦言：“陛下入继大统，皆先帝之德，当从王等议为定，封濮安懿王大国，诸夫人典礼称是。”奏皆留中不报。司马光又上言曰：“伏见向者诏群臣议濮安懿王合行典礼，王等二十馀人皆以为宜。准先朝封赠期亲尊属故事，凡两次会议无一人异辞，而政府之意独欲尊濮王为皇考。巧饰词说，误惑圣听。政府言《仪礼》本文《五服年月敕》皆云‘为人後者为其父母之服者，不谓之父母’。不知如何立文？此乃政府欺罔天下之人，谓其皆不识文理也。又言汉宣帝、光武皆称其父为皇考。臣案宣帝承昭帝之後，以孙继祖，故尊其父为皇考，而不敢尊其祖为皇祖者，以与昭帝昭穆同也。光武起布衣，诛王莽，冒矢石以得天下，名为中兴，其实创业。虽自立七庙，犹非太过。况但称皇考，其谦损甚矣。今陛下亲为仁宗之子以承大业，《传》曰‘国无二君，家无二尊’，若复尊濮王为皇考，则置仁宗於何地乎？”至是乃诏立濮王园庙，以宗濮为濮国公，奉濮王祀。先是，太后手书：“濮安懿王、谯国太夫人王氏、襄国太夫人韩氏、仙游县君任氏，可令皇帝称亲，尊王为濮安懿皇，谯国、襄国、仙游并称后。”上手诏曰：“称亲之礼，谨遵慈训；追崇之典，岂易克当。且欲以茔为园，即园立庙。皇太后已赐俞允，仍改封宗朴。”侍讲吕公著上言：“称亲之说，乃汉史皇孙故事。皇孙即宣帝所生父，宣帝为昭帝後，是以兄孙遥嗣祖统，无两考之嫌，故且称亲。其後既立谥，只称悼园。今陛下以旁支继大统，建立园庙，以王子承祀於濮王，无绝父之，义於仁宗无两考之嫌，可谓兼得。其亲字既称谓难立，且义理不安，乞寝罢。”不报。
    神宗熙宁二年九月，废奉慈庙，奉章惠太后神主赴西京，瘗陵园。
    先是，治平初，同判太常寺吕公著言：“章惠皇太后准章圣皇帝遗札褒太妃之号。仁宗皇帝尝以母称，故加保庆之号。盖生有慈保之勤，故没有庙享之报。今於陛下则恩有所止，义难承祀，其奉慈庙请依礼废罢。”诏太常礼院详议。神宗即位，知谏院杨绘言：“章惠太后於仁宗有抚养之恩，故别祭於奉慈庙。今陛下之於仁宗皇帝则孙也，乞下有司详议。”礼官复申治平之议。乃命太常卿奉神主瘗於陵园，帝率群臣诣琼林苑酌献以辞，遂废其庙。
    元丰六年，详定郊庙奉祀礼文所言：“按《礼》，夫妇一体，故昏礼则同牢、合卺，终则同穴，祭则同几、同祝馔，未尝有异庙者也。惟周人以姜原为媒神，而帝喾不庙，又不可下入子孙之庙，乃以别庙而祭之，故《鲁颂》谓之宫，《周礼》谓之先妣是也。自汉以来，凡不不配者，皆援姜原以为比，或以其微，或以其继而已。盖其有天下者，起於侧微，而其后不及正位中宫，或已尝正位矣，有所不幸，则当立继以奉宗庙，故有‘祖姑三人则於亲者’之说。则立继之礼，其来尚矣。始微终显，皆嫡也，前娶改继，皆嫡也。後世乃以始微後继之别庙，不得伸同几之义，则非礼之意。恭惟太祖孝惠皇后、太宗淑德皇后、真宗章怀皇后实皆元妃，而孝章皇后则太祖之继后，而皆祭以别庙，在礼未安，请升太庙，增四┙室，以时配享。”七月，遂自别庙升焉。
    徽宗大观二年，礼部太常寺请建别庙奉安惠恭皇后神主，依章穆皇后享故事。乃奉惠恭皇后於别庙。
    政和四年，礼部太常寺言：“明达皇后祠殿在城外，於典礼无据，请就惠恭皇后别庙增建殿室升。”七月，奉明达皇后於别庙。
    高宗绍兴二十二年，有司言：“懿节皇后上仙，合庙。”权礼部侍郎施等言：“检会大观二年显恭皇后故事，於太庙殿後建别庙奉安神主。今来大行皇后庙，亦各建别庙於太庙殿之後。”诏从之。乃建别庙。
    绍熙五年，太庙祧僖、顺、翼、宣四祖庙。作四祖庙，奉安僖祖以下神主（详见《天子宗庙门》）。
    ●卷九十六 宗庙考六
    ○祭祀时享（荐新）
    有虞氏四时之祭名：春曰礻勺（礻勺，薄也。春物未成，其祭品鲜薄。又云新菜可礻勺），夏曰（者，次第也。夏时物虽未成，宜依时次第而祭之），秋曰尝（新熟而尝之），冬曰（，进也。冬物成，进其品也）。其祭尚气，《郊特牲》云“血、腥、焰祭，用气也”（尚，谓贵，而祭祀之时先荐用气物也。血，谓祭初以血诏神於室。腥，谓朝践荐腥肉於堂。焰，谓沈肉於汤，次腥亦荐於堂。以血、腥、焰三者而祭，是用气也。以其并未熟，故云用气也）。法先迎牲，杀之取血，告於室，以降其神，然後用乐而行祭事。其祭贵首。
    夔曰：戛击鸣球，搏拊琴瑟以咏，祖考来格。虞宾在位，群后德让（戛击，是作用之名，非乐器。故以戛击为。搏拊形如鼓，以韦为之，实之以糠，击之以节乐。球，玉磬。以合堂上之乐。此舜庙内堂上之乐。以下云“下管”，故知此在堂上也。所谓虞宾，丹朱王者後，以故称宾）。下管鼗鼓，合止（堂上下乐，各有。上言戛击，以作用言，此以器言，互相备）。笙镛以，鸟兽跄跄（吹笙击钟，相而作，鸟兽化德，相率而舞）。箫《韶》九成，凤凰来仪（《韶》，舜乐名。言箫见细器之备。成，犹终也。每曲一终，必变更奏，故《经》言九成，《传》言九奏，《周礼》谓之九变，其实一也。备乐九终，而致灵鸟）。
    夏氏时祭之名，因有虞。其祭贵心，用昏。
    殷礻勺尝，亦因虞、夏之制。《王制》云：“春礻勺，夏，秋尝，冬（郑元云“此夏、殷之法。”）。”其祭尚声。《郊特牲》云：“殷人尚声，臭味未成。涤荡其声，乐三阕，然後出迎牲。声音之号，所以诏告於天地之也（疏曰“殷人尚声”者，先奏乐也。“臭味未成”，谓未杀牲也。“涤荡”，犹摇动也。既尚声，故未杀牲，而先摇动乐声，以求神也。“乐三阕，然後出迎牲”者，阕，止也，奏乐三遍止，乃迎牲入杀之。“声音之号，所以诏告於天地之也”者，解以先奏乐之义，言天地之间虚豁亦阳也，言鬼神在天地之，声是阳，故用乐之音声号呼告於天地之间，庶神明闻之而来，是先求阳之义也）。”其祭贵肝，用日出。
    传“乐以迎来，哀以送往，故有乐而尝无乐”。（迎来而乐，乐亲之将来也。送去而哀，哀其享否不可知也。小言之，则为一祭之间，孝子不知鬼神之期。推而广之，放其去来於阴阳。放，方往反。疏曰：一祭比於一年，其事为小，故云“小言之，为一祭之间”，既不知鬼神之来去期节，故祭初似若来，故乐；祭末似去，故哀。据孝子之心，虽春有乐及钟鼓送尸，孝子之心祭末犹哀也。云“推而广之，放其去来於阴阳”者，解经云“故有乐，而尝无乐”二句也，言推此一祭而广论一年，放神之去来似阴阳二气。但阳主生长，春夏阳来似神来，故春夏祭有乐。秋冬阴，象神去，故秋冬祭无乐。然周礼四时之祭皆有乐，殷则尝祭亦有乐。故那诗云“庸鼓有ル，万舞有奕”，下云“顾子尝”，则殷秋冬亦有乐者。熊氏云，殷秋冬但有管弦之乐。又云尝全无乐。故其义已具《郊特牲》）凡祭有四时，春祭曰礻勺，夏祭曰，秋祭曰尝，冬祭曰（谓夏、殷时礼也）。礻勺、，阳义也；尝、，阴义也。者，阳之盛也，尝者，阴之盛也，故曰莫重於、尝（疏曰：“祭在夏，夏为炎暑，故为阳盛。尝祭在秋之时，阴功成就，故为阴盛。”）。古者於也，发爵赐服，顺阳义也；於尝也，出田邑，发秋政，顺阴义也（疏曰：“爵命是生养之事，故属阳。国地是土地之事，故属阴也。”）。故记曰：“尝之日，发公室，示赏也。草艾则墨，未发秋政，则民弗敢草也（艾，音刈。疏曰：以记录之前，先有此记之文，故作记者载此前记之文，所以言“记曰”也。此记云尝祭之日，发出公室货财以示赏也。“草刈则墨”者，谓初秋草堪艾给炊爨之时，则行小刑之墨。人君未发行秋政，则民不敢艾草也）。”
    《陈氏礼书》曰：“商礼春曰礻勺，夏曰，而五年之为大。《诗 颂》‘长发，大’是也。周礼春曰祠，夏曰礻勺，而五年之不称大焉。《诗 颂》‘雍，太祖’是也。”
    周祭，春曰祠（祠之言食），夏祭曰礻勺（新菜可礻勺），秋祭曰尝，冬祭曰。以为殷祭之名，其祭尚臭。《郊特牲》曰：“周人尚臭，灌用鬯臭，郁合鬯，臭阴达於渊泉。灌以圭璋，用玉气也。既灌，然後迎牲，致阴气也。萧合黍稷，臭阳达於墙屋，故既奠，然後芮萧合膻芗（芮，如悦反。膻，音馨。芗，音香。灌，谓以圭瓒酌鬯，始献神也。已，乃逆牲於廷杀之，天子诸侯之礼也。奠，谓荐熟时也。《特牲馈食》所云“祝酌奠於南”是也。萧，芗蒿也。染以脂，合黍稷烧之。《诗》云“取萧祭脂”疏曰：“周人尚臭”者，周礼变於殷，故先求阴尚臭也。臭，谓鬯气也。未杀牲，先酌鬯酒灌地以求神，是尚臭也。郁，郁金草也。鬯，谓鬯酒煮郁金草和之，其气芬芳，调鬯，故云“郁合鬯”也。用郁鬯灌地，是用臭气求阴达於渊泉也。“灌以圭璋，用玉气也”者。王肃云：“以圭璋为瓒之柄也”，瓒所以鬯也，玉气洁润，灌用玉瓒，亦求神之官也。玉气，亦是尚臭也。“既灌，然後迎牲”者，先求神後迎牲也。先灌，是先求阴也。“萧合黍稷”者，周人後求阳也，取萧草及牲脂合黍稷烧之也，此谓馈食时也。“臭阳达於墙屋”者，谓以萧合黍稷之臭气求阳达於墙屋也）。”其祭贵肺，用朝及ウ。
    传：凡祭慎诸此，魂气归於天，形魄归於地，故祭求诸阴阳之义也。殷人先求诸阳，周人先求诸阴。
    《陈氏礼书》曰：“《祭义》曰‘夏后氏祭其暗，商人祭其阳，周人祭日，以朝及暗’。《檀弓》曰‘夏后氏大事用昏，商人大事用日中，周人大事用日出’。然则《春秋》书之大事於太庙。《传》称国之大事在祀与戎，则祭亦大事也。夏尚黑，用昏，故祭其ウ。商尚白，用日中，故祭其阳。周尚赤，用日出，故祭以朝及ウ（郑氏谓阳读为“日雨日”之。以朝及ウ，谓终日有事）。盖三代正朔之所尚：正，则夏以建寅，商以建丑，周以建子；朔，则夏以平旦，商以鸡鸣，周以夜半，是皆夏据其末，商、周探其本，则祭之早晏亦若此也。《少牢》大夫之祭，宗人请期，曰‘旦明行事’。子路祭於季氏质明而始行事，晏朝而退，孔子取之。此周礼也。然礼与其失於晏也，宁早，则周虽未明之时，祭之可也，故曰‘以朝及ウ’。《周官》鸡人凡国事为期，则告之时，宗伯祭之日，告时於王。盖鸡人告於宗伯，宗伯告於王，然後行事。”
    朱子曰：“《仪礼》所存惟《少牢馈食》、《特牲馈食》礼，是大夫、士礼兼，又只是有馈食。若天子祭，便合有初祭腥等事。如所谓建设朝事，燔燎膻芗。若附《仪礼》，此等皆无入头处。意欲将《周礼》中天子祭礼逐项作一总脑，以《礼记》附，如疏中有说天子处，皆编出。因云某已衰老，其合要理会文字，皆起得个头在，及见其成，不见其成，皆未可知。万一不及见此书之成，诸公千万勉力整理得成，此书所系甚大。”
    大宗伯之职：“以吉礼事邦国之鬼神示”，“以肆献享先王，以馈食享先王，以祠春享先王，以礻龠夏享先王，以尝秋享先王，以冬享先王”。（示音。肆，他历反。，古乱反。礻龠，馀若反。宗庙之祭，有此六享。肆献、馈食在四时之上，则是也，也。肆者，进所解牲体，谓荐熟时也。献，献礼，谓荐血腥也。之言灌，灌以郁鬯，谓始献尸求神时也。《郊特牲》曰：“魂气归於天，形魄归於地，故祭所以求诸阴阳之义也。殷人先求诸阳，周人先求诸阴”，灌是也。祭必先灌，雨後荐腥、荐熟，於逆言之者，与下其文，明六享俱然。，言肆献；，言馈食者，著有黍稷，互相备也。疏曰：云“祭必先灌，乃後荐腥、荐熟，於逆言之者，与下共文，明六享俱然”者，如向所说先灌讫，王始迎牲；次腥其俎，腥其俎讫，乃焰；焰祭讫，始迎尸入室，乃有黍稷，是其顺也。今此经先言肆，肆是馈献节；次言献，献是朝践节；後言灌，灌是最在先之事，是於逆言之也。言“与下共文，明六享俱然”者，既从下向上为文，即是於下五享与上祭皆有灌、献、肆三事矣，故云“六享俱然”）
    黄氏曰：先儒以肆为肆解牲体，献为献醴，肆献，谓灌而後荐腥、荐熟，差次荐献之节固如此。然《典瑞》“圭有瓒，以肆先王”，《司尊彝》“郁齐献酌”，则肆献皆用而为名也。若以为而後肆献故以为名，则义犹得通。然《小宗伯》“王崩太肆，以鬯氵弭”；《太祝》“大丧，始崩，以肆鬯，氵弭尸”，不可亦为肆解牲体矣。是则肆献专为，但不知其义为何如也。先儒又以肆献馈食为宗庙四时之祭，其外有，追远，合食宜，为庙祭之首。然天子之礼亡，今诸儒所言祭祀之节，皆杂出经传，意类推次，难遽信也。宗庙之祭，皆有牲体，皆有黍稷，而独以肆献为，馈食为，不知其义何以为据。
    杨氏曰：愚按《典瑞》“圭有瓒，以肆先王”，《司尊彝》“郁齐献酌”，则肆献，即也。祭以，为重，所以降神，《祭统》云“祭之属莫重於”是也。祭以馈熟为正，正祭之时，祝官以祝辞告於主，《郊特牲》云“直祭祝於主”是也。凡四时之祭皆然，举其要，故在四时之上。
    仲春之月，天子乃鲜羔开冰，先荐寝庙（鲜，当作献。献羔，谓祭司寒也，祭司寒而出冰，先荐於宗庙，乃後赋之）。孟夏之月，农乃登麦，天子乃以彘尝麦，先荐寝庙（登，进也。麦新气尤盛，以彘食之，散其热也。彘，水畜也）。仲夏之月，农乃登黍，天子乃以雏尝黍羞，以含桃先荐寝庙（此尝雏也，而云以尝黍，不以牲主也。必以黍者，黍，火，气之主也。雏，鸡也。疏云：“如郑此言黍非新成，直取旧黍，与雏同荐之，故下孟秋云‘农乃登黍’。注云，黍稷於是始熟，明仲夏未熟。蔡氏以为此时黍新熟，今蝉鸣黍是也，非郑义也。按《月令》诸月无荐果之文，此独羞含桃者，以此果先成，异於馀物，故特记之，其实诸果亦时荐。”）。孟秋之月，农乃登，天子尝新，先荐寝庙。仲秋，以犬尝麻，先荐寝庙。季秋，以犬尝稻，先荐寝庙。季冬，命渔师始渔，天子亲往，乃尝鱼，先荐寝庙。
    长乐陈氏曰：“先儒谓庙藏神主，而祭以四时；寝藏衣冠几杖之具，而祭之以新物。然《国语》曰‘大寒取名鱼、登水禽，尝寝庙’。《月令》四时新物皆先荐寝庙。盖有寝者荐於寝，无寝者荐於庙，非谓荐止於寝也。”
    严陵方氏曰：“既曰寝，又曰庙，何也？盖王者之於祖祢，以人道事之则有寝，以神道事之则有庙。天子七庙，而《周官》隶仆止掌五寝者，以二祧将毁，先除其寝，事有渐故也。祭，神道也；荐，人道也。”
    传：始杀而尝（建酉之月，阴气始杀，嘉始熟，故荐尝於宗庙），闭蛰而（建亥之月，昆虫闭户，万物皆成，可荐者众，故祭宗庙。《春秋》桓公五年《左氏传》）。中夏，教茇舍。遂以苗田，如之法，献禽以享礻勺（中，音仲。夏同。茇，蒲末反。茇舍，草止之也。夏田为苗择取不孕任者。礻勺，宗庙之夏祭也。冬夏，田主於祭宗庙，阴阳始起，象神之在内。疏曰：以草释茇，以止释舍，军有草止之法云。冬夏，田主於祭宗庙，阴阳始起，象神之在内者。仲冬一阳生，仲夏一阴生，是阴阳在内，故神象之而行祭也。此祭因田猎献禽为祭，若正祭自在孟月）。中冬，教大阅，遂以狩田，入献禽以享（冬田曰狩，言守取之无所择也。入以禽祭宗庙。《夏官 大司马》）。《易 既济》：“九五，东邻杀牛，不如西邻之礻龠祭（牛，祭之盛者也；礻龠，祭之薄者也。居既济之时而处尊位，物皆济矣，将何为焉？其所务者，祭祀而已，祭祀之盛，莫盛修德，故沼之毛，蘩之菜，可羞於鬼神。故黍稷非馨，明德惟馨。是以东邻杀牛，不如西邻之礻龠祭，实受其福也）。”桓十四年秋八月壬申，御廪灾。乙亥，尝（御廪，藏公所亲耕，以奉粢盛之仓也。天火曰灾。既戒日致齐，御廪虽灾，苟不害嘉，则祭不应废，故书以示法）。仲尼尝，奉荐而进，其亲也悫，其行也趋趋以数（趋，音促。数，色角反。尝，秋祭也。亲，谓身亲执事。数，速也。疏曰：“奉荐而进，其亲也悫”者，悫，谓质悫，谓仲尼奉荐进尸之时，其身执事，其行貌悫质少威仪。其行步促促速疾少威仪，举足而数也。群见《宗庙祭祀总义》）。戊辰，王在新邑，祭岁，文王も牛一，武王も牛一（《洛诰》）。桓公八年正月已卯，。《梁子》曰：“，冬事也。春兴之，志不时也。夏，五月丁丑，。，冬事也，春夏兴之，黩祀也，志不敬也。”《公羊子》曰：“春曰祠，夏曰礻勺，秋曰尝，冬曰。常事不书，此何以书？讥亟也（亟，数也）。亟则黩，黩则不敬。君子之祭也，敬而不黩。疏则怠，怠则忘。士不及兹四者，则冬不裘，夏不葛（裘葛者，御寒暑之美服。士则公事不得及此四时祭者，则不敢美其衣服，盖思念亲之至也）。”襄公十五年冬，十有一月，晋侯周卒。十六年正月，葬晋悼公。平公即位，於曲沃（平公，悼公子彪。曲沃，晋祖庙。，冬祭也。诸侯五月而葬，既葬卒哭，作主，然後尝於庙。今晋逾月葬，作主而祭，《传》言晋将有溴梁之会，故速葬）。
    《陈氏礼书》曰：君子以义处礼，则祭不至於数烦；以仁处礼，则祭不至於疏怠。凄怆发於霜露之既降，怵惕生於雨露之既濡，此所以有四时之享也。然四时之享，皆前期十日而斋戒，前祭一日而省视，祭之日，礼交动乎上，乐交应乎下。自再以至九献，其礼非一举。自致神以至送尸，其乐非一次。以一日而历七庙，则日固不足，而强有力者亦莫善其事矣。若日享一庙，前祭视牲，後祭又绎，则弥月之亦莫既其事矣。考之经传，盖天子之礼，春则特祭，夏秋冬则合享。特祭各於其庙，合享同於太庙。《王制》曰“天子特礻勺，，尝，。诸侯礻勺特，一，特一”。是天子春特而三时皆，诸侯亦春特而冬皆。其异於天子者，一，特一而已。一，特一，而尝皆，是始年再，次年三也。天子言特礻勺，诸侯言礻勺特。天子言、尝、，诸侯言尝、。此特变文而已，非有异也（郑氏曰：“天子先而後时祭，诸侯先时祭而後，凡之岁，春一礻勺而已。”孔颖达云：“皇氏读虞夏祭，每年为之。”又云：“三时者，夏秋冬或一焉。”按《志》云，於秋於冬皆夏，则夏商三时俱商祭，皇氏之说非也，其言皆无所据）。《楚茨》之诗，始言“以往尝”，终言“神具醉止”。《仪礼》“大夫三庙，筮止丁亥之一日而言，荐岁事於皇祖”。《礼记》云“尝之礼，所以仁昭穆”。则会群神於尝而具醉者，也。合三庙於一日而荐於皇祖者，亦也。尝所以仁昭穆，亦也。，有三年之，有时祭之。时祭，小也（《士虞礼》曰：“荐此事，则时祭谓之，宜矣。”）。三年之，大也。时祭有小礼，有大礼。小礼，春也。大礼，夏秋冬也。《公羊传》曰：“大事者何？大也。”则明时祭之为小矣。《礼记》曰“大尝”，《周礼》曰“大”，则春祀为小礼矣。盖小止於未毁庙之主，大已及於毁庙之主。《礼记》曰“周旅酬六尸”。又曰“於太庙，祝迎四庙之主”。夫天子旅酬止於六尸，诸侯迎主止於四庙，非小而何？
    又曰“《周礼 大宗伯》‘以肆献、馈食享先王，以春祠、夏礻龠、秋尝、冬享先王’。《祭法》‘王立七庙，一坛一单。曰考庙，曰王考庙，曰皇考庙，曰显考庙，曰祖考庙，皆月祭之。远庙为祧，有二祧，享尝乃止’。‘诸侯五庙，一坛一单。曰考庙，曰王考庙，曰皇考庙，皆月祭之。显考庙，祖考庙，享尝乃止’。然则《周礼》有时祭无月祭，《祭法》有月祭无时祭。《周语》祭公谋父曰：‘甸服者祭，侯服者祀，宾服者享，要服者贡，荒服者王。日祭，月祀，时享，岁贡。’《楚语》射观父曰：‘先王日祭、月享、时类、岁祀。诸侯舍日，卿、大夫舍月，士、庶人舍时。’韦元成、韦昭之徒则曰：‘天子日祭於祖考，月祭於曾高，时享於二祧，岁贡於坛单。’此与汉法日祭於寝，月祭於庙，时祭於便殿，其事相类。而甸、侯、宾、要、荒五服之制，与《禹贡》相合，盖夏商之礼如此，故左邱明、荀卿、司马迁皆得以传之也。《周礼 小宗伯》‘凡天地之大灾，类社稷宗庙为位’。则类於宗庙者无常时，与所谓王时类者异矣。《王制》‘庶人春荐韭，夏荐麦，秋荐黍，冬荐稻。韭以卵，麦以鱼，黍以豚，稻以雁’。则荐於四时者有常物，与所谓庶人舍时者异矣。然则《玉藻》言‘天子听朔於南门之外，诸侯听朔於太庙’，《春秋》文公六年书‘闰月，不告朔，犹朝於庙’，《论语》曰‘子贡欲去告朔之饩羊’；郑氏释《玉藻》谓天子听朔於明堂，以特牲告其帝神，配以文王、武王。释《论语》谓人君每月告朔有祭，谓之朝享。然周礼朝享非谓告朔，而听朔於明堂，以特牲告其帝及神，配以文王、武王。无所经见，要之，告朔於庙，饩以特牲，谓之月祭，此先王之礼也。鲁文公不行告朔之礼，但身至庙拜谒而已，故《春秋》讥之。《梁》言‘天子告朔於诸侯，诸侯受於祢庙，礼也’，又曰‘闰月不以告朔，然受朔於祢’，则异於《玉藻》。闰月不告朔，则异於《左氏》（《左氏》曰：“闰以正时，时以作事，事以厚生，生民之道，於是乎在。不告闰朔，弃时政也。”）。《祭法》诸侯月祭不及祖考，其说与《梁》同，不知何据然邪。”
    右四时祭义。
    《国语 楚语》曰：“古者先王日祭，月享，时类，岁祀（日祭於祖考，月祭於高曾，时类及二祧，岁祀於坛单也）。卿、大夫舍月（有时祭也）。”《周语》“穆王将征犬戎（犬戎，西戎之别名。征荒服），祭公谋父谏曰：‘先王之制：邦内甸服，邦外侯服，侯、卫宾服，蛮、夷要服，戎、翟荒服。甸服者祭（供日祭也。此采地之君，其见无数），侯服者祀（供月祀也。尧、舜及周，侯服皆岁见），宾服者享（供时享也。享，献也。《周礼》，甸圻二岁而见，男圻三岁而见，卫圻五岁而见。其见也，必以所贡助祭於庙，《孝经》所谓“四海之内，各以其职来祭”），要服者贡（供岁贡也。要服六岁一见），荒服者王（王，王事天子也。《周礼》九州之外谓之蕃国，世一见，各以其所贵宝为贽，《诗》曰“自彼氐、羌，莫敢不来王”）。日祭（祭於祖，考，谓上食也）、月祀（月祀於高、曾）、时享（时享於二祧）、岁贡（岁贡於坛单）、终王（终，谓世终也。惟嗣王及即位而来见），先王之训也。序成而有不至则修刑（序成，谓上五者次序也）。今自大毕、伯仕之终也（大毕、伯仕，犬戎氏之二君。终，卒也），犬戎时以其职来王，天子曰：予必以不享征之，且观之兵。其无乃非先王之训乎！’”
    朱子曰：“《左氏》云特祀於寝，而《国语》有日祭之文（韦昭曰，谓日上食於祖祢。汉事亦然），是主复寝，犹日上食矣。”又曰：“《国语》日祭、月祀、时享，既与《周礼》祀天神地、享人鬼之名不合。韦昭又谓日上食於祖祢，月祀於高、曾，时享於二祧，亦但於《祭法》略相表里，而不见於他经。又主既复寝，则其几筵未知当俟临祭而後设邪，或常设而不除也？”
    ○右日月时岁之祭
    前期十日，小宗伯掌四时祭祀之序事与其礼（序事，谓卜日、省牲视涤濯饔爨之事，次序之时。《春官》）。太宰，祀五帝则掌百官之誓戒，与其具修。前期十日，帅执事而卜日，遂戒。享先王亦如之（自太宰而下及斋冠服等，并见祀昊天上帝礼《前期十日》之条内）。小宗伯，毛六牲，颁於五官，使共奉之（毛择毛也。郑司农云：“司徒主牛，宗伯主鸡，司马主马及羊，司寇主犬，司空主豕。”疏曰：皆有毛色，若宗庙用も之等。毛戚如字，刘莫报反。《王制》“宗庙之牛角握”。注曰：握，谓长不出肤。《国语 楚语》“尝不过把握”。注曰：把握，角长不出把）。辨六，使六宫之人共奉之（，读为粢，谓六，黍、稷、稻、粱、麦、。，音孤）。辨六彝，以待果将（鸡、鸟、、黄、虎、隹。疏曰：将送也，谓以圭瓒酌之，送与尸及宾。果，读为。，音假，又音嫁。隹，音诔）。辨六尊，以待祭祀。（献、象、壶、著、大、山。《春官》）笾人，共其笾荐羞之实。醢人，共荐羞之豆实（醢，呼在反。详见下文《朝践 馈献， 再献》条）。醯人，共五齐七菹，凡醯酱之物（齐，子兮反。《天官》）。盐人，共苦盐散盐（苦，音，工户反。散，悉但反。杜子春读苦为，谓出盐直用不氵柬治。郑司农云散盐氵柬治者。元谓散盐，鬻水为盐。氵柬，音练。鬻，音煮。，音古）。甸师共盛，共萧茅（见《祭物》）。世妇，掌女宫之宿戒（女宫，刑女给宫中事者。宿戒，当给事，豫告之齐戒也。疏曰：此亦祭前十日戒之使齐，祭前三日又宿之）。帅六宫之人共盛（帅世妇、世御。《春官》。天官，世妇掌祭祀之事，帅女宫濯扌既为盛。注曰：扌既，拭也。为，犹差择。疏曰：祭祀黍稷，春人春之，饣喜人炊之，皆不使世妇，故此为非春、非炊，是差择可知也。扌既，古爱反。寺人，若有祭祀之事，则帅女宫而致於有司，佐世妇治礼事。注曰：有司，谓宫卿世妇。世妇，二十七世妇。女御，凡祭祀，赞世妇。注曰：助其帅莅女官）。内小臣，若有祭祀则摈，诏后之礼事，相九嫔之礼事，正内人之礼事（疏曰：祭祀，后有事，九嫔以下从后往，小臣则与后为摈赞也。云“诏后之礼事，相九嫔之礼事，正内人之礼事”者，诏、相、正皆是上摈，但据尊卑不同，故以诏相别之。后尊云“诏”，诏告而已。九嫔稍卑，则言相，相，佐助也。女御卑，直正之而已。《天官》）。亨人，掌共鼎镬，以给水火之齐（齐，才细反。镬，所以煮肉及鱼腊之器，既熟，乃┵於鼎。疏曰：云齐多少之量者，谓实水於镬及爨之以火，皆有多少之齐也）。隶仆，扫除粪洒（扫，素报反。洒，所卖反。注疏见宗庙制度）。
    《传》：及时将祭，君子乃齐。齐之为言齐也，齐不齐，以致齐者也。及其将齐也，防其邪物，讫其嗜欲，耳不听乐，故《记》曰，齐者不乐，言不敢散其志也。心不苟虑，必依於道；手足不苟动，必依於礼（讫，犹止也。乃齐，侧皆反。下“齐也，齐不齐，齐之”皆如字。嗜，市志反。邪，似嗟反。讫，居乙反。疏曰：方将接神，先宜齐整身心，故齐也。齐者，齐也，所以正此不齐之事，谓未齐之时，心虑散荡，心所嗜欲，有不齐正，及其齐也，正此不齐之事，以致极齐戒之道）。是故君子之齐也，专致其精明之德也。故散齐七日以定之，致齐三日以齐之。定之之谓齐，齐者，精明之至也，然後可以交於神明也（定者，定其志意）。是故先期旬有一日，宫宰宿夫人，夫人亦散齐七日，致齐三日（宫宰，守宫官也。宿，读为肃。肃犹戒也，戒犹肃重也）。君致齐於外，夫人致齐於内，然後会於太庙（《祭统》）。致齐於内，散齐於外。齐之日，思其居处，思其笑语，思其志意，思其所乐，思其所嗜。齐三日，乃见其所为齐者（所乐，音岳，又五孝反。疏曰：“思其居处”以下五事，谓孝子思念亲存之五事也。先思其粗，渐思其精，故居处在前，乐嗜居後。“齐三日，乃见其所为齐者”，谓致齐精意纯熟，目想之，若见其所为，齐之亲也。《祭义》。程子曰：凡祭必齐。齐之日，思其居处，思其笑语，此孝子平日思亲之心，非齐也。齐，不容有思，有思则非斋。斋三日，见其所为。齐者，此非圣人语。齐者，湛然纯一，方能与鬼神接，能事鬼神，此是上一等人）。
    祭之前日，太宰及执事视涤濯（疏及大宗伯以下，并见《昊天上帝礼祭之前日》条），大宗伯莅鬯（鬯，郁鬯），小宗伯省牲（察其不如法。《地官 充人》“展牲则告牲”，注曰：“展牲，若今夕牲也。《特牲》宗人视牲告充。”），司ピ氏以夫燧取明火於日，以鉴取明水於月，以共祭祀之明、明烛共明水（ピ，音毁。夫，方符反，司农音符。，音资，注作粢，音同。夫遂，阳遂也。鉴镜属取水者，世谓之方诸。取日之火，月之水，欲得阴阳之洁气也。明烛以照馔，陈明水以为元酒。郑司农云：夫，发声。明，谓以明水涤涤粢盛黍稷。疏曰：云“阳遂也”者，日者太阳之精，取火於日，故名阳遂。《秋官》）。世妇，及祭祀，比其具（比，郑：毗志反；司农：匹氏反。比，次也。具，所濯概及粢盛之爨，郑司农读为庀，庀，具也。《春官》）。掌次，张其旅幕尸次见（《祭物》）。司几筵，设莞筵纷纯，加缫席画纯，加次席黼纯，左右玉几。祀先王昨席，亦如之。诸侯祭祀席，蒲筵缋纯，加莞席纷纯，右雕几。昨席莞筵纷纯，加缫席画纯。凡吉事，变几（斧，谓之黼，其绣白黑采，以绛帛为质。依，其制如屏风然。於依前为王设席，左右有几，优至尊也。纷，读如粉，谓白绣也。纯，缘也。缫，读如藻。次席，虎皮为席。元谓纷如绶，有文而狭者。缫席，削蒲展之，编以五采，若今合欢。画，谓气也。次席，桃枝席，有次列成文。昨，读曰酢，谓祭礼及王受酢之席。尸卒，食王之卒。爵，祝受之，又酌授尸，尸酢王。於是席王於户内，后诸臣致爵，乃设席，亦如上三种席。吉事，王祭宗庙，於室，馈食於堂，译於礻方，每事易几。神事，文示新之。凶事，仍几。凡奠几，朝夕相因。《丧礼》略。疏曰：凡敷席之法，初在地一重即谓之筵重，在上者即谓之席。云次席、桃枝席有次列成文者，郑以汉时以桃枝竹为席，次第行成有成其文章，故以言之也）。铺筵设同几，为依神也（铺，普胡反。疏曰：设之曰筵，坐之曰席，言人生时体异，故夫妇别几，死则魂气同归於此，故夫妇同几也）。典庸器，帅其属而设иね，陈庸器（注疏见《祭物》乐条）。大司乐，以六律、六同、五声、八音、六舞、大合乐，以致鬼神示。乃分乐而序之，以祭，以享，以祀。乃奏夷则，歌小吕，舞《大》，以享先妣（，或故反。夷则，阳声第五，小吕为之合。小吕一名中吕。先妣，姜原也。周立庙自后稷为始祖，姜原无所配，是以特立庙而祭之，谓之宫，神之）。乃奏无射，歌夹锺，舞《大武》，以享先祖（射，音亦。夹，古洽反。无射，阳声之下也，夹锺为之合。夹锺一名圜锺。先祖，谓先王、先公。详见《祭物》）。凡祭事，大祭祀，宿县，遂以声展之（县，音元。疏曰：谓展省听之，知其完否善恶也。详见《祭物》）。王出入则令奏《王夏》，尸出入则令奏《肆夏》，牲出入则令奏《昭夏》（三《夏》，皆乐章名。疏曰：王出入，谓王将祭祀初入庙门，及祭讫出庙门，皆令奏《王夏》也。尸出入，谓尸初入庙门，及祭祀讫出庙门，皆令奏《肆夏》。牲出入者，谓二灌後王出迎牲及焰肉与体，其犬豕是牲，出入皆令奏《昭夏》。先言王，次言尸，後言牲，此亦祭祀之次也）。鼓人，以路鼓鼓鬼享（享，许丈反。路鼓，四面鼓。疏曰：按《大宗伯》宗庙有六享，鼓四时。皆言享先王，则皆是大祭。纵有享先公为次祀，祭殇为小祀皆用此路鼓，以天地神大小同鼓故也。《地官》）。及入舞，君执干戚就舞位，君为东上，冕而总干，率其群臣，以乐皇尸（乐，音洛。君为东上，近主位也。皇，君也，言君尸者，尊之。《祭统》。《通典》云：乃奏无射，歌夹锺，舞《大武》，以享先祖。时堂下之乐亦作。若特祭后稷庙，乐同降神乐章，则歌《思文》。特祭文王庙，歌《清庙》。特祭武王庙，歌《执竞》，乐同先王先公。若特祭姜原庙，则奏夷则歌小吕，舞《大》，以享先妣。《思文》等诗并见祭礼。杨氏曰：大司乐凡乐黄锺为宫九变，则人鬼可得，而礼宜入四时祭祀，但宗庙之礼莫重於祭。《大司乐》疏亦云於宗庙中奏之，谓大也，故见於祭篇）。祭之日，鸡人大祭祀夜旦，以[A14B]百官（，火吴反。[A14B]，古吊反。《春官》）。巾车鸣铃以应鸡人（同上）。阍人大祭祀之事。设门燎，跸宫门庙门（燎，地烛也。跸，止行者。庙在中门之外。疏曰：烛在地曰燎。谓若天子百，公五十，侯、伯、子、男皆三十。所作之状，盖百根苇皆以布缠之，以蜜涂其上，若今蜡烛矣。《天官》。宫正，凡邦之事，跸宫中庙中则执烛。注曰：国有事，王当出，则宫正主禁绝行者，若今时卫士填街跸也。事，祭事也。邦之祭社稷七祀於宫中，祭先公、先王於庙中。隶仆掌跸止行者，宫正则执烛以为明。疏曰：宫中者，《小宗伯》云左宫庙，右社稷，在宫中中门之外也。填，音田。街，音佳。内竖，若有祭祀之事，则为内人跸。注曰：内人从世妇有事於庙者，内竖为六宫跸者，以其掌内小事。疏曰：祭祀在庙，谓四时之祭祀。为，于伪反）。酒正，共五齐三酒，以实八尊（时祭用二齐三酒说，见前图。酒正注疏见《祭物》）。幂人，以画布巾幂六彝（幂，莫历反。宗庙可以文画者，其画气与。与，音馀。又疏，布巾幂八尊。疏曰宗庙八尊，亦用画布互举，以明义也。《天官》）。世妇，及祭之日，莅陈女宫之具，凡内羞之物（莅，临也。疏曰：内羞之物者，谓糗饵粉。按少牢从房中而来，故名为内羞）。肆师，祭之日，表盛，告洁展器，陈告备（疏曰：当祭之日，旦其黍稷等盛於簋，陈於庙堂东，皆为徽识小旌，书其黍稷之名以表之。又告洁净於堂东，陈器实之。既讫，则又展省视之而告备具。《春官》）。大史，祭之日执书以次位常（大，音泰。谓校呼之，教其所当居之处。同上。《文王世子 公族》：其在宗庙之中则如外朝之位，宗人授事，以爵以官。注曰：宗人掌礼及宗庙也。以爵，贵贱异位也；以官，官各有掌也。若司徒奉牛，司马奉羊，司空奉豕与。疏曰：此论同姓公族在宗庙之礼，故云其在宗庙之中，则立位所在如外朝之位也。宗人授事以爵以官者，宗人，掌礼之官，及宗庙授百官之事。以爵者，随爵之尊卑，贵者在前，贱者在後。又以官之职掌，各供其事。按：《周礼》司徒奉牛牲，司马奉羊牲，其司空奉豕无文，此云知奉豕者，《五行传》云豕属水，司空冬官，其位当水，故郑注《周礼》司空奉豕与）。典路，若有大祭祀，则出路，赞驾说（说，书锐反，舍车也。出路，王当乘之。赞驾说，赞仆与趣马也。《春官》。大驭、司常、节服氏等，并见祀天礼车骑条）。司服，享先王则衮冕，享先公则冕（，必灭反。衮，卷龙衣也。，画以雉，谓华虫也。见於《春官》）。君纯冕立於阼，夫人副衤韦立於东房（纯，侧其反。衤韦，音辉。疏曰：君纯冕立於阼者，纯亦缁也；冕，皆上元下，其服并然，故通云缁冕。副及衤韦，后之上服，尸既入之後，转就西房，故《礼器》云夫人在房，虽不云东西房，下云夫人东酌尊，则知夫人在房，谓西房也。《祭统》）。太祝，逆尸，令钟鼓；来瞽，令皋舞（“来”、“皋”者，皆谓呼之入。疏曰：瞽人，拟升堂歌舞，呼之乃入。谓学子、舞人，令呼亦来入。故郑云来、皋，皆谓呼之也）。相尸礼（延其出入，诏其坐作。《春官》）。天府，祖庙之中，沃盥执烛（盥，音管。疏曰：小祝云大祭祀沃尸盥，小臣大祭祀沃王盥。此二官所沃盥在祖庙中，则天府为之执烛。《春官》）。太宰，赞玉几（玉几，所以依神。天子左右玉几。疏曰：享先王之几，亦与王平生同。《天官》）。
    △九献
    　春祠、夏礻龠，用鸡彝、鸟彝，秋尝、冬，用彝、黄彝（，谓以圭瓒酌郁鬯始献尸也。后於是以璋瓒酌亚。鸡彝鸟彝，谓刻画为鸡及凤凰之形。，读如稼，稼画禾稼也。所谓黄彝者，乃黄目尊也。《尔雅》曰：彝，卣器也）。典瑞圭有瓒，以肆先王，以宾客（，古乱反。瓒，才旱反。肆，如字，又他历反。郑司农云：於圭头为器，可以挹鬯，祭谓之瓒。故《诗》云“瑟彼玉瓒，黄流在中”。《国语》谓之鬯圭，以肆先王，灌先王祭也。元谓肆解牲体以祭，因以为名。爵行曰。汉礼瓒大五升，口径八寸，下有，口径一尺。疏曰：言言祭，则据宾客，祭据宗庙也。《诗》曰“瑟彼玉瓒，黄流在中”者，彼《诗》是美王季为西伯，受殷王圭瓒之赐。《国语》谓之鬯圭者，按《国语》云臧文仲“以鬯圭与磬如齐告籴”是也。云爵行亦曰者，皆据祭而言。至於生人饮酒亦曰，故《投壶礼》云奉觞赐灌，是生人饮酒。爵行亦曰灌也。详见祭器。《春官》。《冬官 玉人》：圭尺有二寸，有瓒，以祀庙。注曰：之言灌也，或作，或作果，谓始献酌奠也。瓒如盘，其柄用圭，有流前注。疏曰：始献酌奠也者，《小宰注》云亦谓祭之啐之奠之，以其尸不饮，故云奠之。按《司尊彝注》谓始献尸。《郊特牲注》云始献神也者，以其入献於尸，故云献尸，二灌主为降神，故云献神。三《注》虽曰不同，其义一也。详见《祭器》）。郁人，掌器（器，谓彝及舟与瓒。疏曰：《司尊彝》云春祠、夏礻龠，用鸡彝、鸟彝，皆有舟，故知彝有舟也。《礼记 王制》云诸侯赐圭瓒，然後为鬯，故知器中有瓒，瓒则兼圭瓒、璋瓒也）。凡祭祀之事，和郁鬯以实彝而陈之（疏曰：云“和郁鬯”者，谓和鬯人所造黍之鬯酒也。为宗庙用郁者，则肆师筑郁金草煮之，以和鬯酒，更和以盎齐之，以实彝陈於庙中祭之处也）。凡玉，濯之陈之，以赞事（玉，谓圭瓒、璋瓒）。诏将之仪，与其节（疏曰：云“将之仪”者，即是奉玉送之威仪。云“节”者，即早晚时节。故两言之，云奉玉，谓王与后时奉瓒而酌郁鬯；云送者，谓送之以授尸，尸得祭之，哜之，奠之不饮者）。凡事沃盥（疏曰：“凡”言非一，若宾客则大宗伯，若祭祀王及后，皆郁人沃以水，盥水及洗瓒也。《春官》。肆师及果筑鬻，注曰：郑司农云筑香草煮以为鬯也。疏曰：按《礼记 杂记》筑郁臼以，杵以梧，而筑郁金煮以和鬯之酒，以之而矣。但郁人自掌郁，此肆师察其不如仪者也。果，古乱反。鬻，音煮）。小宰，凡祭祀，赞将之事（将，送也。送、送，谓赞王酌郁鬯以献尸为之。之言灌也，明不为饮主，以祭祀唯人道宗庙有，天地大神至尊不，莫称焉。凡郁鬯受祭之啐之，奠之。《天官》。《春官》：小宗伯，凡祭祀，以时将瓒果。注曰：将，送也，犹奉也，祭祀以时奉而授王也。天子圭瓒，诸侯璋瓒。疏曰：《小宰》云赞王将之事，此小宗伯又奉而授王者，此据授王，彼《小宰》据赞王授尸。《天官 内宰》：大祭祀，后则赞。注曰：谓祭宗庙，王既而出迎牲，后乃从後也。疏曰：时以璋授后，故云赞也）。君执圭赞尸，大宗执璋瓒亚（大宗亚容夫人有故摄焉。《祭统》。明堂灌用玉瓒大圭。注曰：瓒形如，容五升。疏曰：以玉饰瓒，故曰玉瓒。以大圭为瓒柄，故曰大圭）。
    传：祭之属莫重於（《祭统》）。王入太室（《洛诰》见《告祭门》）。有虞氏之祭也，尚用气云云。殷人尚声云云。周人尚臭云云（详见前三代祭条下）。
    杨氏曰：愚按《司尊彝疏》曰，王以圭瓒酌鸡彝郁鬯始献尸，尸以灌地降神。《小宰注》曰，凡郁鬯尸受祭之，啐之，奠之，此为神之一献也，后以璋瓒酌郁鬯亚。《内宰》大祭祀，后献则赞，注云王既而出迎牲，后乃从後也，皆祭、啐、奠同上，此为神之二献。
    朝践（《周礼 司尊彝》谓之朝践，《笾人》、《醢人》谓之朝事），既灌然後迎牲（《郊特牲》）。坐尸於堂（谓朝事时也。朝事，延尸於户西南面，布主席东面。《郊特牲》）。外宗，佐王后荐玉豆，氐豆笾（氐，音视。疏曰：凡王之豆笾，皆玉饰之。馀云豆笾不云玉，文略。云荐豆不云笾者，以豆云玉，略笾。云氐豆笾者，谓在堂东未设之时，氐其实也。《春官》。世妇，诏王后之礼事，相外内宗之礼事。注曰：诏礼事荐彻之节，外内宗，同姓异姓之女有爵佐后者。《天官》，九嫔赞后荐彻豆笾；内宰正后之服位，而诏其礼乐之仪，赞九嫔之礼事。注曰：荐彻之礼，当与乐相应。位，谓房中户内及阼所立处。赞九嫔，助九嫔赞后之事也。疏曰：服，谓若内司服衤韦衣以下六服皆正之。天子之礼，荐时歌《清庙》，及彻歌《雍》，是荐彻皆有乐。但内宰所诏唯诏礼，《经》兼云乐者，礼乐相应也。又曰内宰助九嫔，九嫔赞后）。笾人，朝事之笾，其实、ナ、白、黑形盐、无、鲍、鱼、肃（，芳弓反。ナ，符文反。肃，所求反。疏曰：此言朝事，谓祭宗庙，二灌之後祝延尸於户外后荐。此八笾，，为熬麦；ナ，为麻子；白，为熬稻米；黑，为熬黍米；形盐，盐似虎形；无，以鱼肉为大脔；鲍，以鱼於室糗乾之，肃，为乾鱼。，皮逼反。详见《祭物》篇）。醢人，朝事之豆，其实韭菹，醢，昌本，麋，菁菹，麋，茆菹，麋（韭，音久。菹，庄鱼反。，乃兮反。菁，作宁反，又音精。茆，音卯。麋，京伦反。三，亦醢也。有骨为，无骨为醢。齑菹之类，菜肉通全物，若为菹，细切为齑。，章涉反。详见《祭物》）。夫人荐豆执校，执醴授之执镫（校，户教反，又户交反，又下卯反。镫，音登，又丁邓反。镫，豆下跗也。疏曰：校谓豆之中央直者，夫人荐豆之时，手执此校。执醴授醴之人者，谓夫人献尸以醴齐之时，此人酌醴以授夫人，至夫人荐豆之时，此人又执以授夫人，是献之与荐，皆此人所掌，故云执醴授醴之人。执镫，谓授夫人以豆而执镫也。《祭统》）。纳牲诏於庭（疏曰：牲入在庭，以币告神。《礼器》）。大宗伯，省牲镬（省，悉井反。镬，户郭反。疏曰：省视亨牲之镬。《春官》）。大宰，及纳亨，赞王牲事（大，音泰。亨，普庚反。下同。纳亨，纳牲将告杀，谓乡祭之晨，既杀以授亨人。凡大祭祀，君亲牵牲，大夫赞之。《天官》。内饔，凡宗庙之祭祀，掌割亨之事。疏曰：言“凡”者，谓四时及并月祭等，皆在其中。《小雅 信南山诗》云，执其鸾刀，以启其毛，取其血。朱子注曰：鸾刀，刀有铃也。，脂膏也。启其毛以告纯也，取其血以告杀也，取其以升臭也）。大司徒，奉牛牲，羞其肆（肆，历反。郑司农云：“羞，进也。肆，陈骨体也。元谓进所肆解骨体。疏曰：谓初牵入时，即言羞其肆，明先豚解。《地官》）。取率燔燎，报阳也（率，音律。，力反。燔，音烦。燎，力妙反。率，肠间脂也。《郊特牲》）。血毛诏於室（疏曰：杀牲取血及毛，入以告神於室。《礼器》），腥其俎（谓豚解而腥之，《礼运》），设祭於堂（疏曰：谓荐腥焰之时，设此所荐馔在於堂。《礼器》。《祭义》焰祭，祭腥。注曰：汤肉曰焰。疏曰：焰，谓焰肉而祭；腥，谓以腥肉而祭。言荐率之後，以俎载焰肉、腥肉而祭，并当朝践之节），升首於室（制祭之後，升牲首於北牖下，尊首尚气。《郊将牲》《周礼》羊人割牲登其首。疏云三牲之首俱升），其朝践用两献尊（献，注作牺，素何反。牺尊饰以翡翠，春祠、夏礻龠则用之。朝践，谓荐血腥酌醴，始行祭事，后於是荐朝事之豆笾，既又酌献，其变朝践为朝献者。尊相因也）。大宰，赞玉、爵（宗庙六享皆然。疏曰：按《明堂位》，献用玉盏，谓三朝践馈献尸时。《天官》。《明堂位》曰：爵用玉盏，仍雕。注曰：仍，因也。因爵之形为之饰也。疏曰：爵，君酌酒献尸杯也。盏，夏后氏之爵名也。《天官 内宰》：后献则赞。注曰：献，谓王荐腥荐熟，后亦从后献也。疏曰：献，谓朝践馈献，后以王爵亚王而献尸，内宰赞后。《春官》：外宗赞王后献。注曰：献酒於尸。疏曰：朝践馈献及尸，以食後亦是献，献中可以兼之），大合乐（疏曰：据荐腥之後，合乐之时用之也。《大司乐》）。
    杨氏曰：愚按《礼运疏》云：“郑注《祭统》云‘天子诸侯之祭，朝事，延尸於户外，是以有北面事尸之礼’。”“王亲执鸾刀启其毛，而祝以血、毛告於室，故《礼器》云‘血、毛诏於室’”。“祝乃取牲率燎於炉炭，入以诏神於室，又出以堕於主前，《郊特牲》云‘诏祝於室，坐尸于堂’，是也。王乃洗肝於郁而燔之，以制於主前，所谓制祭。次乃升牲首於室中，置於北牖下。后荐朝事之豆笾，乃荐腥於尸主之前，谓之朝践。即此《礼运》云‘荐其血毛，腥其俎’是也。王乃以玉爵酌醴齐以献尸，三献也。后亦以玉爵酌醴齐以亚献尸，四献也”。又按《周礼 内宰疏》云堂上朝践之节，“王出迎牲时，祝延尸於户外之西南面。后荐八豆八笾，王牵牲入，以血毛告讫，以此腥其俎，荐於神前，王以玉爵酌醴齐以献尸，后亦以玉爵酌醴齐以献尸”。二《疏》大略皆同，但后荐豆笾有先後之异。按：《笾人疏》云“祝延尸於户外，后荐此八笾”。则当以《内宰》及《笾人》疏为正。
  </div>
  <div class="pagination">
   <a href="文献通考_page90.html">
    上一页
   </a>
   <span>
    ...
   </span>
   <a href="文献通考_page86.html">
    86
   </a>
   <a href="文献通考_page87.html">
    87
   </a>
   <a href="文献通考_page88.html">
    88
   </a>
   <a href="文献通考_page89.html">
    89
   </a>
   <a href="文献通考_page90.html">
    90
   </a>
   <span class="current-page">
    91
   </span>
   <a href="文献通考_page92.html">
    92
   </a>
   <a href="文献通考_page93.html">
    93
   </a>
   <a href="文献通考_page94.html">
    94
   </a>
   <a href="文献通考_page95.html">
    95
   </a>
   <a href="文献通考_page96.html">
    96
   </a>
   <span>
    ...
   </span>
   <a href="文献通考_page92.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
