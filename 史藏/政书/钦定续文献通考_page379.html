<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 379 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 379 页/共 455 页</h1>
    <div class="content">　　砀山王充州俊杖庶十二子嘉靖九年封十年薨无子国除
　　永庆王鼐钰廷埼庶三子嘉靖四十年封万厯九年薨传　鼎浼【万厯十二年袭四十一年薨】彞棙【天启元年袭封】
　　肃国传授世次
　　肃王楧太祖庶十四子洪武十一年正月封汉王二十五年三月改封肃王就藩甘州建文元年乞内徙遂移兰州永乐十七年薨
　　传　赡焰【永乐二十二年袭天顺八年薨赡表误作瞻】禄埤【成化四年由洵阳王袭十五年薨】贡錝【成化二十三年由汾州王袭嘉靖十五年薨】真淤【封世子未袭卒以子弼桄袭爵追封】弼桄【嘉靖十八年袭四十一年薨】缙炯【封世子未袭卒以子绅堵袭爵追封】绅堵【嘉靖四十二年袭四十三年薨无子】缙【弼柿子隆庆五年由辅国将军进袭万厯十六年薨】绅尧【万厯十九年袭四十六年薨】识鋐【天启元年袭】
　　【臣】等谨按肃王传言绅堵无子缙以属近宜嗣礼臣言分居从父不宜袭诏以本职理府事上册宝罢诸官属穆宗即位弼桄妃呉氏及延长王真滰又以为请部议以郡王理藩政帝不许至隆庆五年特命嗣肃王设官属之半史料曰时命袭封肃王仍支辅国将军禄礼部请封郡王着为令帝不许竟封肃王盖太监陈洪入其贿力主之故也
　　淳化王真贡錝庶二子治十三年封嘉靖三十一年薨
　　传　弼果【嘉靖三十五年袭万厯十一年薨】缙勲【封长子未袭卒】绅在【万厯二十三年袭】
　　铅山王真瀞贡錝庶三子正徳十三年封
　　传　弼榦【嘉靖四十年袭万厯六年薨】缙□【万厯十一年袭二十六年薨】绅郮【万厯二十七年以继母杨妃守节植孤虽滥妾所生特予袭封】
　　金坛王真洵贡錝庶四子嘉靖四年封隆庆五年薨传　弼楏【封长子嘉靖四十五年罪废国除】
　　会寜王真润贡錝庶五子嘉靖十年封隆庆二年薨传　弼楹【封长子未袭卒以子缙防袭爵追封】缙防【万厯四年袭二十四年薨】绅域【万厯二十七年袭】
　　延长王真滰贡錝庶六子嘉靖十年封万厯十八年薨传　弼栋【封长子未袭卒以子缙□袭爵追封】缙□【万歴二十一年袭薨年缺】绅封【万厯二十三年封长子既而袭封】
　　开化王弼枳真淤庶六子嘉靖中封旋薨
　　传　缙燧【封长子未袭卒】绅【阙万歴四十二年袭薨年阙】识鉴【万厯二十年封长孙改封长子既而袭封】
　　会昌王弼栋真淤庶七子嘉靖四十二年封旋薨传　缙防【万厯十九年封长子既而袭封薨年阙】绅增【万厯二十年封长子既而袭封】
　　延安王缙焮弼桄嫡二子嘉靖二十九年封三十七年薨无子国除
　　辽国传授世次
　　辽王植太祖庶十五子洪武十一年正月封衞王二十五年改封辽【表作二十六年误今从纪】就藩广寜州永乐二年迁荆州府【仍称辽王】二十二年薨
　　【臣】等谨按辽王传言建文中靖难起兵诏植及寜王权还京植渡海还朝改封荆州永乐元年入朝帝以其初贰于己嫌之十年削其防衞留军校厨役三百人备使令则荆州之徙乃在建文时表作永乐二年迁荆州府误矣大约至是年始就藩耳
　　传　贵烚【由长阳王进袭正统四年以罪降为庶人】贵□【正统四年由兴山王进袭成化七年薨□表作燰今从传作□】豪墭【成化九年袭十四年薨】恩鑙【成化十六年袭治八年薨】宠涭【治十年袭正徳十六年薨】致格【嘉靖三年袭十六年薨】宪防【嘉靖十九年由句容王袭隆庆二年以罪降为庶人国除】
　　长阳王贵烚植庶二子初封长阳王洪熈元年进袭辽王以罪降为庶人
　　传　豪防【成化十年比弋阳永和事例以辅国将军袭封正徳五年薨】恩钠【正徳九年袭嘉靖二十年薨】宠游【嘉靖二十三年袭隆庆三年薨】致楹【封长子未袭卒以子宪焕袭爵追封】宪焕【万厯二年袭薨年阙】术雅【万厯三十四年封长子】
　　逺安王贵燮植庶三子建文元年封洪熙元年以不孝降庶人不准袭国除
　　巴东王贵煊植庶五子建文二年封洪熙元年罪降不准袭国除
　　潜江王贵炖植庶六子永乐二年封无子国除
　　宣都王贵燯植庶七子永乐二年封无子国除
　　松滋王贵烆植庶八子永乐二年封正统七年薨传　豪烟【正统十一年袭治十一年薨】恩钶【治十三年袭嘉靖元年薨】宠洌【嘉靖四年袭二十五年薨】致槺【嘉靖二十九年袭万厯六年薨】宪□【万厯十年袭二十四年薨】术防【万厯二十七年袭】
　　益阳王贵烰植庶九子永乐二十二年封正统十三年薨
　　传　豪防【景泰三年袭成化五年薨】恩铜【成化九年袭正徳十六年薨】宠淄【嘉靖三年袭八年薨】致橏【嘉靖十二年袭三十六年薨】宪熽【嘉靖三十九年袭万厯十年薨】
　　湘隂王贵焻植庶十二子永乐二十二年封成化四年薨
　　传　豪壧【成化六年袭治十三年薨】恩鍖【治十六年袭正徳四年薨】宠湳【正徳七年袭嘉靖二十四年薨】致梠【嘉靖二十八年袭隆庆三年薨】宪烟【隆庆六年袭万厯二十八年薨】术获【镇国将军未袭卒】俨釨【万厯三十四年袭】
　　衡阳王贵防植庶十二子永乐二十二年封天顺元年薨
　　传　豪防【天顺四年袭治元年薨】恩鏏【封长子未袭卒以子宠淹袭爵追封】宠淹【治六年袭嘉靖十八年薨无子国除】
　　应山王贵防植庶十三子宣徳七年封正统十一年薨传　豪环【正统十四年袭治二年薨】恩锱【治四年袭八年薨无子国除】
　　宜城王贵防植庶十五子宣徳七年封成化十一年薨传　豪坅【成化十五年袭治十一年薨】恩铣【治十三年袭正徳十三年薨】宠滨【嘉靖元年袭十五年薨】致枨【嘉靖十九年袭二十九年薨无子国除】
　　枝江王贵熠植庶十六子宣徳七年封景泰四年薨传　豪壂【景泰六年袭天顺六年薨】恩钱【成化元年袭治七年薨】宠润【治十年袭正统十六年薨】致樨【嘉靖十三年袭四十四年薨无子国除】
　　沅陵王贵燏植庶十七子宣徳八年封成化八年薨传　豪塶【成化十三年袭治四年薨】恩铈【治六年袭十年薨无子】恩鈼【治十三年以镇国将军进袭十六年薨】宠涞【正徳八年袭嘉靖三十年薨】致枇【嘉靖三十三年以镇国将军袭无子国除】
　　麻阳王贵燠植庶十八子宣徳八年封无子国除衡山王贵煘植庶十九子正统二年封无子国除蕲水王贵熡植庶二十子正统二年封成化四年薨传　豪□【成化七年袭治十二年薨】恩钜【治十四年袭嘉靖九年薨】宠澍【嘉靖十二年袭十五年薨】致□【嘉靖十九年袭万厯七年薨】宪□【万厯十年袭三十一年薨】术□【万厯三十三年袭】
　　肃寜王恩鉹豪墭嫡三子成化十三年封十九年薨传　宠汕【成化二十三年袭嘉靖十四年薨】致栟【嘉靖二十三年袭万厯四年薨】宪□【万厯七年袭薨年阙】术□【崇祯中袭】
　　长垣王恩钾豪墭嫡四子成化十三年封正徳八年薨传　宠泑【正徳十二年袭嘉靖三十九年薨无子国除】
　　光泽王宠瀼恩鑙嫡二子成化二十三年封嘉靖二十五年薨
　　传　致榞【嘉靖二十九年袭三十一年薨】宪□【隆庆五年袭万厯三十一年薨】术堣【万厯三十四年袭】
　　广元王致椹宠涭嫡三子正徳八年封嘉靖三十年薨传　宪爀【嘉靖三十三年袭万厯十年薨】术垌【万厯十三年袭三十七年薨无子国除】
　　庆国传授世次
　　庆王□太祖庶十六子二十四年四月封【王圻续通考云是时封庆阳故国名庆】二十六年就藩韦州建文三年迁寜夏正统三年薨
　　传　秩煃【正统四年袭成化五年薨】防□【成化七年由平原王袭十五年薨无子】防塀【成化十七年由岐阳王进袭治四年薨】寘錖【治七年由落交王袭十一年薨】台浤【治十六年袭后革为庶人以子鼒枋袭爵追封】鼒櫍【封世子未袭卒】鼒枋【嘉靖三十一年由桐乡王进袭万厯二年薨】倪【万厯五年袭十六年薨】伸域【万厯十九年袭本年薨】帅锌【万厯二十三年袭薨年阙】倬防【万厯四十五年封世子既而袭封】
　　靖寜王秩焘防庶二子封后薨无子国除
　　真寜王秩荣防庶三子景泰六年封成化三年薨传　防垿【天顺元年袭成化十二年薨】寘防【治三年袭十五年薨】台涍【正徳元年袭十年薨】鼒防【正徳十六年袭嘉靖三十一年薨】倪□【嘉靖三十三年袭万厯五年薨无子国除】
　　安化王秩炵防庶四子永乐十九年封治十五年薨传　防墁【镇国将军未袭卒以子寘鐇袭爵追封】寘鐇【治五年袭正徳五年四月叛逆伏诛国除】
　　庆王传曰安化王寘鐇以相者言当大贵觊望非分正徳五年大理少卿周东度寜夏屯田希刘瑾意以五十亩为一顷又敛银为瑾贿将卒愤怨巡抚安惟学数杖辱将士妻寘鐇知众怒乃饮诸武臣酒以言激之多愿从寜夏指挥周昂千户何锦丁广衞诸生孙景文孟彬史连辈多往来寘鐇所遂杀总兵姜汉及太监李增邓广又杀安惟学周东焚官府释囚系撒黄河渡船于西岸以絶渡者遣人招杨英仇钺皆佯许之英以众溃奔灵州钺引还伪署何锦等官令孙景文作檄以讨刘瑾为名陜西总兵官曹雄遣指挥黄正驻灵州檄杨英督灵州兵防黄河都指挥韩斌总兵官侯勲防将时源各以兵会英宻约钺为内应令史墉浮渡夺西岸船营河东焚大小二坝寘鐇惧令锦等出御独留昂守城使使召钺称病昂来问病钺刺昂死令亲兵驰寘鐇第系杀景文连等十余人遂擒寘鐇寘鐇反有十八日而擒赐死诸子弟皆论死孙鼒材逃为僧后自归帝免其死安置鳯阳
　　岐山王秩炼防庶五子封后薨无子国除
　　安塞王秩炅防庶六子正统九年封无子国除
　　农王防防秩煃庶三子天顺三年封治三年薨传　寘镧【治五年袭正徳三年薨】台泙【正徳十年袭嘉靖二十八年薨】鼒□【嘉靖三十三年袭隆庆六年薨】倪□【万厯三年袭十七年薨】伸防【万厯二十一年袭薨年阙】帅锽【万厯三十二年封长子既而袭封】
　　丰林王防防秩煃庶六子成化八年封正徳六年薨传　寘□【正徳十年袭嘉靖五年薨】台瀚【嘉靖九年袭二十六年薨】鼒樲【嘉靖三十一年袭万厯六年薨】倪爃【封长子未袭卒无子国除】
　　巩昌王寘銂防塀庶二子治三年封嘉靖十二年革爵发髙墙国除
　　夀阳王台濠寘錖庶二子正徳三年封十二年薨传　鼒防【嘉靖十四年袭二十年薨】倪□【嘉靖三十二年袭万厯四年薨】伸揑【封长子未袭卒】帅□【万厯四十六年袭】
　　延川王鼒槚台浤庶二子嘉靖十八年封四十二年薨传　倪煋【封长子未袭卒】
　　华隂王倪焯鼒枋嫡二子嘉靖四年封万厯十一年薨传　伸堣【万厯二十二年袭薨年阙】帅鋭【万厯四十三年封长子既而袭封】
　　镇原王伸塇倪庶二子万厯元年封天启五年薨传　帅□【天启五年袭】
　　防隂王帅钾伸域嫡三子万厯二十年封旋薨
　　龙祥王倬防帅锌嫡二子天启二年封
　　潭水王倬□帅锌嫡三子天启二年封
　　寜国传授世次
　　寜王权太祖庶十七子洪武二十四年四月封二十六年就藩大寜建文元年八月召寜王归京师不至削防衞永乐元年移封南昌府
　　【臣】等谨按王圻续通考权以封国大寜故称寜王成祖时乞改南王欲得苏州杭州成祖皆不许后因不得已乞封南昌从之洪熙初又言江西非其封国请改封仁宗不从
　　传　盘烒【封世子未袭卒以子奠培袭爵追封】奠培【正统十四年袭治四年薨】觐钧【治五年以上高王袭十年薨】宸濠【治十二年以上高王袭正徳十四年六月反逆伏诛国除】
　　寜王传曰武宗末无子羣臣数请立宗室子南昌王宸濠属疎顾深结左右于帝前称其贤结嬖人钱寜臧贤为内主及复防衞宸濠益恣日谋不轨副使胡世寜请朝廷裁之宸濠连奏世寜罪坐谪戍巡抚孙燧凡七上章言之皆为所阻正徳十四年御史萧淮疏言其罪大学士杨廷和谓宜遣勲戚大臣宣谕令王自新帝令驸马都尉崔元都御史顔颐夀太监赖义持谕往收其防衞宸濠乃定计称奉太后宻防令起兵入朝杀孙燧及副使许逵伪以致仕都御史李士实举人刘养正为左右丞相防政王纶为兵部尚书集兵号十万破九江南康七月宸濠出江西帅舟师蔽江下攻安庆汀赣巡抚佥都御史王守仁与吉安知府伍文定等檄诸郡兵先后至直攻南昌破之宸濠大恐觧安庆围而还守仁逆击之败之黄家渡别遣知府陈魏等复九江南康明日复战大败之宸濠及诸叛人俱就擒自举事至败盖四十有三日时帝将亲征而守仁捷奏至檄止之帝留南京守仁械系宸濠至浙江以付内臣张永十五年十二月帝受所献俘回銮至通州诛之
　　临川王盘煇权庶二子宣徳元年封天顺五年罪降庶人鳯阳居住成化二十一年卒嘉靖三十五年追复王传　奠埨【盘煇嫡一子正徳七年封长子天顺五年罪降庶人嘉靖二十五年追封王子孙不袭国除】
　　【臣】等谨按追复追封宜在一年表中追复则云三十五年追封则云二十五年当有一误
　　宜春王盘烑权庶三子宣徳三年封治五年薨传　奠坫【治八年袭九年薨】觐鐏【封长子未袭卒以子宸浍袭爵追封】宸浍【治十一年袭十三年薨】拱樤【正徳二年袭十五年从宸濠反死国除】
　　新昌王盘炷权庶四子宣徳五年封无子国除
　　信丰王盘防权庶五子宣徳七年封无子国除
　　瑞昌王奠墠盘烒庶二子景泰二年加封成化十三年薨
　　传　觐鐊【成化十四年袭治元年薨】宸防【镇国将军未袭卒追封王】拱栟【治十二年袭正徳十五年坐宸濠反死国除】
　　乐安王奠垒盘烒庶三子景泰二年加封治元年薨传　觐鑉【镇国将军未袭卒以子宸湔袭爵追封】宸湔【治四年袭嘉靖二十一年薨】拱椤【嘉靖二十四年袭三十八年薨】多焿【嘉靖四十年袭万厯间薨】谋□【天启二年袭封】
　　石城王奠堵盘烒庶四子景泰二年加封成化二十二年薨
　　传　觐镐【镇国将军未袭卒以子宸浮袭爵追封】宸浮【治二年袭十二年革爵嘉靖二十四年奏复冠带无子国除】
　　弋阳王奠壏盘烒庶五子景泰二年加封天顺五年薨传　觐鍒【成化二年袭治十年薨】宸【治十七年袭正徳九年薨】拱樻【嘉靖二年袭三十年薨】多焜【嘉靖三十三年袭万厯五年薨无子国除】
　　钟陵王觐锥奠培庶三子成化九年封治十八年罪降庶人送鳯阳国除
　　建安王觐錬奠培庶四子成化十七年封嘉靖十七年薨
　　传　宸防【嘉靖二十一年袭三十三年薨】拱榐【嘉靖三十六年袭隆庆四年薨】多防【万厯元年袭二十九年薨】谋垅【万厯三十一年袭薨年阙】统镮【万厯四十五年封长子既而袭封】
　　岷国传授世次
　　岷王楩太祖庶十八子洪武二十四年四月封二十八年就藩云南建文元年削籍永乐元年复二十一年迁武冈州景泰元年薨
　　【臣】等谨按岷王传二十四年封国岷州二十八年以云南新附宜亲王镇抚改云南建文时废徙漳州洪熙元年徙武冈州以初封之地故称岷王也表中失载封岷州事其徙武冈表作永乐二十一年传作洪熙元年互异王圻续通考作永乐二年则更误矣
　　传　徽煣【景泰三年由镇南王袭天顺七年薨】音埑【成化元年袭十六年薨】膺鉟【治元年袭十三年薨】彦法【治十七年由江陵王袭嘉靖二十三年薨】誉荣【嘉靖二十五年袭三十一年薨】定燿【嘉靖三十四年袭薨年阙】干跬【初封南充王改封世子未袭卒】企鉁【封世孙未袭卒】禋洪【天启二年袭崇祯元年薨无子叔企继立】企□【崇祯四年由郡王进袭】
　　江川王徽煝楩庶三子宣徳四年封成化五年薨传　音垫【成化十六年袭嘉靖元年薨】膺鐩【嘉靖三年袭万厯二十五年薨子孙先卒国除】
　　广通王徽煠楩庶四子宣徳四年封景泰三年罪降庶人国除
　　阳宗王徽焟楩庶五子宣徳四年封景泰五年罪降庶人国除
　　南渭王音□徽煣庶二子景泰四年封治五年薨传　膺鉙【镇国将军未袭卒以子彦濵袭爵追封】彦濵【嘉靖三年袭二十二年薨】誉橎【嘉靖二十六年袭三十九年薨无子国除】
　　安昌王膺铺音埑嫡二子成化二年封十八年薨传　彦滵【治二年袭正徳九年薨】誉楖【嘉靖元年袭四十一年薨】定烷【镇国将军未袭卒】干理【隆庆三年封长孙既而袭封薨年阙】企调【万厯二十七年封曽长孙既而袭封】
　　充城王膺锟音埑嫡三子成化五年封二十二年罪送鳯阳无子国除
　　黎山王膺鉖音埑嫡四子成化六年封治十一年薨传　彦□【治十六年袭嘉靖六年薨】誉枚【嘉靖十一年袭三十七年薨】定防【嘉靖四十一年袭万厯十一年薨】干□【万厯四年封长子既而袭封薨年阙】企锳【万厯二十一年封长孙】
　　沙阳王膺铇音埑嫡五子成化十三年封正徳十二年薨
　　传　彦濎【正徳十四年袭十六年薨无子国除】
　　唐年王膺録音埑庶六子成化十三年封嘉靖十八年薨
　　传　彦淍【嘉靖二十二年袭四十年薨】誉栾【封长子木袭卒无子国除】
　　南安王彦泥膺坯庶二子治十一年封嘉靖五年罪降庶人国除
　　南丰王彦激膺鉟庶三子正徳十二年封嘉靖四十年薨
　　传　誉防【隆庆四年袭万厯十九年薨】定□【封长子未袭卒】干台【封长子未袭卒】企廞【万厯四十五年封曾长孙既而袭封】
</div>
    <div class="pagination">
<a href="钦定续文献通考_page378.html">上一页</a><span>...</span><a href="钦定续文献通考_page374.html">374</a><a href="钦定续文献通考_page375.html">375</a><a href="钦定续文献通考_page376.html">376</a><a href="钦定续文献通考_page377.html">377</a><a href="钦定续文献通考_page378.html">378</a><span class="current-page">379</span><a href="钦定续文献通考_page380.html">380</a><a href="钦定续文献通考_page381.html">381</a><a href="钦定续文献通考_page382.html">382</a><a href="钦定续文献通考_page383.html">383</a><a href="钦定续文献通考_page384.html">384</a><span>...</span><a href="钦定续文献通考_page380.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
