<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 248 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 248 页/共 307 页</h1>
    <div class="content">　　圣徳如天报未央开辟乾坤同太极主持元防迈三皇承平日久人皆夀熙皥风成物共昌不用华胥夸入梦
　　万年端拱见垂裳【其四】
　　保泰持盈宵旰并
　　怡顔有道自长生不湏函谷逢闗尹何用崆峒问广成玉液人间持作酒青云天上列为城试看紫极中环处独有长庚亘古明【其五】
　　九天雨露总无私枯朽重生分外奇弱草仍依
　　三殿树寸心长捧
　　万年枝徧教蝼螘含元气得伴鹓鸾振羽仪剰有微躯
　　无处报盆香防祝太平时【其六】
　　万夀诗【五言排律一百韵】
　　原任江南常州府知府【臣】章文鐄
　　圣祚山河巩
　　鸿禧日月长三才中建极五位正当阳
　　干徳眞施溥天行本自强讴歌同防甸福禄眷穹苍华渚虹流瑞瑶枢电绕光应期开太皥凝箓诞轩黄智勇超神授经纶运斗纲纉图辉
　　列祖奠鼎抚羣方悠久龙编逺和恒鳯厯昌
　　六旬周甲子
　　万夀介春觞式庆逢
　　熙运纯绥仰
　　圣皇贞元绵气化宥宻慎防康神契苞符外心周亭育
　　旁
　　郊丘躬祼献柴望肃萧芗迓福霑黎赤孚诚若雨三朝尊寳训六典播彝章遹骏维增廓丕承祗觐彤帏怡色养防辇恪扶将长信供雕饍
　　慈宁馈玉浆庆霄方霭郁爱日亘煇煌豫顺谐
　　亲志诒谋发后祥
　　皇庥滋莫纪
　　睿学较难量析理综千圣垂文缀七襄出言调玉律修徳琢金相道阐羲文奥儒严邹鲁坊图书搜秘阁典礼振胶庠论史三坟彚陈诗六义张羣言倾液润百氏扫粃糠夙赞文敷懿还征武奋刚运筹深
　　翠幄建策固金汤蚤遏滇黔蘖旋除闽粤疡鸢波宁负险鲸海敢披猖北讨俄平羯西征逺服羗雷风驰虎旅冰雪骤龙骧櫜戢函三畧懐柔靖八荒剑声销玉垒弓影挂扶桑
　　端拱侔眞宰
　　时廵契昔王省方明黜陟谘野騐凶穰
　　神畧勤疏壅洪波立障狂川平侔禹凿坎顺饬冥匡蔓流无垫桃花水不飏投刍异瓠子沉璧陋宣房广堰栽髙柳淤田裕宿粱源澄九曲带澜静一苇航
　　动念闗黎献
　　劳心自庙堂诚求眞若保怙冒总如伤贡篚怜操柚登禾悯插秧十千均罢税亿秭屡蠲粮赈赡开中帑常平设义仓均输通市贸转运驾艅艎物阜滋连穂年丰惬满箱男耕欣比耦女织効携筐解网宏三面寛刑宥一创命官详听棘勅吏徧栽棠春蔼圜扉草宵停贯索芒鸡竿尝耀日狴犴早融霜雅化薪槱盛昌期莪棫芳名科增甲乙儒彦广宫墙
　　紫诏新颁殿丹苞逈翽冈桂丛舒暖律杏宴发秋香选俊收瑚琏呈材备杞樟演畴归正直习礼范康庄巍焕尊无上谦冲凛未遑鸿名辞显铄公听杜愆忘积致祯符萃洪敷
　　郅治彰冈陵弥益算云日夐垂裳彲虎聨班序防龙拱御牀官僚钦济翼耆艾効匡勷糺缦华晖矞零湑甘露瀼共球丰砮锡琛献彻琳琅西旅逾葱雪东鳀泛碧沧岛宁来卉服苖格拜奇装异羽供驯雉名驹进骕骦雕盘珍赤豹春酒馔黄羊镐饮逢嘉乐莱篇嘏夀臧巴童歌隽僰邠叟咏甘凉载徳齐欢忭衔膏更激昻普天瞻象魏率土拜岩廊温树连重翠宫花匝万行岚光明绣籞泉液泛银塘碧缀千年实香生九节菖
　　御酺罗鼒鼐广乐奏笙簧厘祝舆情翕尊年
　　圣泽汪跻陪延耉老宣劝
　　命天潢鲐背分千列厖睂序两厢海仙输巨枣河伯献华鲂法酝黄金醴殊珍白玉肪国耆深醉饮野老得欣尝既饱天厨馔尤霑太府藏朱提溢璆贝锦叚映珩璜
　　大赉敷天浃仁九野滂宠逾分玉杖光渥赐珠囊睿祉占靡极
　　皇图卜未央【微臣】防覆载
　　大徳沐汪洋昔缀羣僚末尝陪列署郎心依
　　双阙下职忝五湖乡谫劣叨矜宥卑跧切感惶承
　　恩惭报称祝
　　圣肃趋跄蝱蚁膺孳育寰瀛荷夀庆愿随仪舞后稽首
　　颂无疆
　　万夀诗【七言律一首有序】
　　原任浙江温州府同知【臣】徐益哲
　　【臣】闻大徳必夀万年歌有道之祥景福如天四海献长生之颂黄流注于玉瓒福禄攸宜白环来自瑶池祯符协应钦惟我
　　皇上
　　中和建极
　　功徳兼隆
　　文武圣神迈古今而首出
　　髙明博厚配覆载以无疆申
　　永命于穹苍重开甲子之厯庆三多于盛世适逢癸巳之年固已喜溢寰区欢腾率土矣【臣】葵藿为心犬马同恋深懐日升月恒之祝不尽天长地久之情伏愿
　　纯禧永享
　　睂夀益绥
　　八千嵗为春秋歴耄期而不倦
　　亿万年奠匕鬯赓保定于靡涯【臣】无任踊跃欢忭之
　　至
　　春台喜气动民情
　　圣夀无疆宇宙清大地风光承道泰中天膏雨对时亨诗书振起千年运礼乐彰为百代程自此霑
　　恩靡有已称觞嵗嵗乐升平
　　万夀诗【七言律四首有序】
　　福建福州府海防同知【臣】沈宗叙
　　钦惟我
　　皇上功髙五帝徳迈三王纳万国以咸宁登兆民于仁
　　夀欣逢
　　圣诞率土欢腾【微臣】宗叙昔充鳯阁清班今厠海疆下
　　吏幸随贡赋得近
　　阙廷跪瞻
　　华渚飞虹快覩
　　尧天介夀
　　巍巍至徳莫罄赞渺微臣奚容称颂惟是【臣】父詹
　　事【臣】荃仰荷
　　圣慈龙章叠锡【臣】弟编修【臣】宗敬更防
　　天眷久附鹓行世受
　　殊荣涓埃莫报一门席
　　宠总在
　　天髙地厚之中薄海呼嵩曷胜抃舞讴歌之愿敬赋近
　　体四章以志万年盛事
　　华渚瑶光照万方时逢清宴庆无疆普天黎庶欢声洽大地山河瑞霭彰城阙春风舒锦绣野田膏雨徧农桑【小臣】此日何多幸拜舞嵩呼逹
　　建章【其一】
　　九重深处
　　沛恩纶解网蠲租更作人细草新花增景色和风湛露被阳春欢呼巷陌歌还舞瞻仰羲皇夀益仁久道化成眞
　　盛治庆云烂熳照芳辰【其二】
　　殿前献夀礼崇隆鸠杖厐睂谒
　　帝宫葵藿微诚依日月图畴嘉瑞胜崆峒千官式序趋跄肃万国朝宗仰望同天保声中看舞鳯细听九奏颂肤功【其三】
　　圣世欣逢喜气偏承
　　恩曾傍五云前螭头日上瞻尧厯雉尾风来鼓舜忝
　　列分符供外吏幸随贡赋近
　　髙天一门戴履真难报愿借南山祝
　　万年【其四】
　　万夀诗【五言律二首】
　　候　　　选　　州　　判【臣】俞忠谟
　　垂裳乘景运
　　御世惕宸衷日正来灵鳯天髙度玉虹晓烟隄柳翠甘澍露桃红嵗嵗韶华好民多击壤风【其一】
　　玉殿垂旒日黄星出现年甘泉涵
　　圣泽温室对虞弦防燕翻珠缀宫花隐瑞烟
　　皇仁原自渥咫尺戴
　　尧天【其二】
　　万夀诗【七言律一首】
　　　　选　　　通　　判【臣】陈世增
　　和风披拂景暄姸万彚争舒
</div>
    <div class="pagination">
<a href="万寿盛典初集_page247.html">上一页</a><span>...</span><a href="万寿盛典初集_page243.html">243</a><a href="万寿盛典初集_page244.html">244</a><a href="万寿盛典初集_page245.html">245</a><a href="万寿盛典初集_page246.html">246</a><a href="万寿盛典初集_page247.html">247</a><span class="current-page">248</span><a href="万寿盛典初集_page249.html">249</a><a href="万寿盛典初集_page250.html">250</a><a href="万寿盛典初集_page251.html">251</a><a href="万寿盛典初集_page252.html">252</a><a href="万寿盛典初集_page253.html">253</a><span>...</span><a href="万寿盛典初集_page249.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
