<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 336 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 336 页/共 1125 页</h1>
    <div class="content"> 方域 宋会要辑稿 方域一八 诸 塞 宁远寨 
     
宁远寨
荆湖路，在道州江华县，庆历初置，熙宁六年废。 
庆历元年十月三日，三司户部副使李宗咏、供备库使带御器械王从善往河东复修宁远寨。知并州杨偕言：「麟、丰二州及宁远寨并在河外，与贼接界，无尺帛斗粟之输以佐官用，而麟州岁费缗钱百万。今丰州宁远寨已为贼所破，惟麟州孤垒，距府州百四十里，远在绝塞。虽宁远介二州之间，可以为策应兵马宿顿之地，又其中无水泉可守，若议修复，徒费国用。今请建新麟州于岚州合河津黄河东岸裴家山岚州：原脱，据《长编》卷一三四补。，其地四面绝险，有水泉，河西对岸又有白塔地，亦可建一寨以屯轻兵。又河西俱是麟州地界，且不失故土，见利则进，否则固守之。盖旧州势危而 
     
兵寡，多屯则粮不继，少则难守，所以迁远而就近，非为蹙国之疆土也。若谓麟州既迁则贼压吾境，是不知夷狄迁徙鸟举，不能以久处。设其来居，必须耕凿其地，我于河西出偏师以挠之，彼安能持自完之策哉 故以谓不迁有五利，不然则有三害。省国用，惜民力，利一也；内御岢河、保德、火山及岚、石、府州沿河一带所出路出路：原脱，据《长编》卷一三四补。，利二也；我据其要则河，冰虽合河：原作「可」，据《长编》卷一三四改。，贼不敢逾河而东，利三也；商旅来往以通财货，利四也；方河冻时河冻：《长编》卷一三四作「河东」。，得所屯兵马五七千人沿河以张军势，利五也。今麟州转输束刍，粟费直千钱，若因循不迁，则河东之民困于调发无有已时，害一也；以孤垒饵敌，害二也；道路阻艰，援兵难继，害三也。且州之四面属羌，遭贼(躯)[驱]胁，荡然一空，止存孤垒，犹四支尽(发)[废]而首面心腹之独存也。今契丹又与西(城)[贼]共谋，待冰合必攻河东，若朝廷不思御捍之计而修宁远寨，是求虚名而忽大患也。况灵、夏二州皆唐汉古郡，一旦弃之，一麟州何足惜哉 」帝(请)[谓]辅臣曰：「麟州古郡也，咸平中尝经寇兵攻围，非不可守。今遂欲弃之，是将退而以黄河为界也。其宁远寨宜谕偕速修复之。」 
又云：在麟州新秦县，旧名寒岭，咸平三年改今名。庆历二年为西贼所破，寻修复。
 方域 宋会要辑稿 方域一八 诸 塞 柔远寨 
     
柔远寨
在播州，宣和三年废。一在祥州，政和四年置。
 方域 宋会要辑稿 方域一八 诸 塞 来远寨 
     
来远寨
     
秦凤路通远军，天禧元年置，熙宁七年废。
 方域 宋会要辑稿 方域一八 诸 塞 安远寨 
     
安远寨
在泸州合江县，元丰三年废。又在秦凤路秦州，天禧三年置。
 方域 宋会要辑稿 方域一八 诸 塞 怀远寨 
     
怀远寨
在祥州，政和四年置。
 方域 宋会要辑稿 方域一八 诸 塞 靖远寨 
     
靖远寨
宣和三年以兑州改天头原批：「『兖』疑『兑』。」又批：「广南西路。」按《宋史》卷九○广南西路兑州下云「宣和三年废兑州及万松县为靖远寨。」此处「兖」为「兑」之误无疑，今改。。
 方域 宋会要辑稿 方域一八 诸 塞 威远寨 
     
威远寨
宣和三年以隆州改。
 方域 宋会要辑稿 方域一八 诸 塞 肃远寨 
     
肃远寨
在秦凤路秦州，旧名袅篦，大中祥符七年改。
 方域 宋会要辑稿 方域一八 诸 塞 定边、平远寨 
     
定边、平远寨
在环州通远县，天禧五年置。
 方域 宋会要辑稿 方域一八 诸 塞 开平寨 
     
开平寨
在原州，咸平元年置。
 方域 宋会要辑稿 方域一八 诸 塞 通边寨 
     
通边寨
在泾原路德顺军，庆历八年置。
 方域 宋会要辑稿 方域一八 诸 塞 安边寨 
     
安边寨
在泾原路镇戎军，熙宁四年废。一在潼州路，淳熙十四年置。
 方域 宋会要辑稿 方域一八 诸 塞 宁边寨 
     
宁边寨
      
旧稽利寨，天圣元年改，在施州。
 方域 宋会要辑稿 方域一八 诸 塞 静边寨 
      
静边寨
在渭州平凉县，天禧二年修筑。
 方域 宋会要辑稿 方域一八 诸 塞 安疆寨 
      
安疆寨
在庆州安化县，元丰五年以礓诈寨改。绍圣四年六月十五日，环庆路经略司言修复安疆寨毕工，诏防托蕃汉官各赐帛有差。二十三日，环庆路经略司言，遣皇城使、端州刺史、权发遣本路钤辖张存统制诸将人马，提举修复安疆寨毕工。诏张存特除西上合门使，依旧端州刺史、权本路都钤辖，余等第转官、减年、支赐，并依安西城例。 
在湟州，崇宁四年以当摽城改。
 方域 宋会要辑稿 方域一八 诸 塞 安福寨 
      
安福寨安：原作「宋」，据《宋史》卷八八《地理志》四改。
在澧州慈利县，天禧二年置。
 方域 宋会要辑稿 方域一八 诸 塞 安丰寨 
      
安丰寨
在府州府谷县府州：原作「抚州」，据《宋史》卷八六《地理志》二改。，庆历年间修复。
 方域 宋会要辑稿 方域一八 诸 塞 安夷寨 
      
安夷寨
在泸州江安县，旧名婆娑，熙宁五年改。
 方域 宋会要辑稿 方域一八 诸 塞 安稳寨 
      
安稳寨
在南平军，熙宁八年置。
 方域 宋会要辑稿 方域一八 诸 塞 遵义寨 
      
遵义寨
在遵义军，宣和三年以遵义军并遵义县改。
 方域 宋会要辑稿 方域一八 诸 塞 思义寨 
      
思义寨
      
在遵义军，宣和三年废。
 方域 宋会要辑稿 方域一八 诸 塞 思忠寨 
      
思忠寨
在隆、兑州，宣和三年废。
 方域 宋会要辑稿 方域一八 诸 塞 思安寨 
      
思安寨
在邛州大邑县，天圣七年置。
</div>
    <div class="pagination">
<a href="宋会要辑稿_page335.html">上一页</a><span>...</span><a href="宋会要辑稿_page331.html">331</a><a href="宋会要辑稿_page332.html">332</a><a href="宋会要辑稿_page333.html">333</a><a href="宋会要辑稿_page334.html">334</a><a href="宋会要辑稿_page335.html">335</a><span class="current-page">336</span><a href="宋会要辑稿_page337.html">337</a><a href="宋会要辑稿_page338.html">338</a><a href="宋会要辑稿_page339.html">339</a><a href="宋会要辑稿_page340.html">340</a><a href="宋会要辑稿_page341.html">341</a><span>...</span><a href="宋会要辑稿_page337.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
