<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 149 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 149 页/共 307 页</h1>
    <div class="content">　　奋武则仗钺三驱拓亘古不臣之域奉玉帛者不啻千八百国垂衣裳者已歴五十二年然犹
　　咨儆维殷
　　恩施倍笃
　　辟巍科以宅俊
　　崇正学以尊儒
　　蠲赋徧于九垓
　　祥刑周于八表而且
　　发一令兴一事无非以恭俭为先
　　置一吏设一官未尝不法防交儆于是大化翔洽厯数弥贞同日月以升恒并乾坤而覆载兹值三阳旣泰正逢六甲初周霭旭曈昽萃蓬瀛之淑气卿云糺缦笼阊阖之祥辉风暖柳萦露浓花妥奏咸英于凤凰楼下喜彻重霄施綊纩于靺鞈队中懽腾絶塞加以谦能集益诚愈征悠殷宗之歴祚攸长总期无逸周后之锡龄甚富要在靡遑诞播
　　德音务崇实意朝乾夕惕何夸华祝衢歌吏肃民安不
　　羡凤仪兽舞颂
　　温纶之蔼蔼汤盘禹鼎难几仰
　　峻德之巍巍舜日尧天永戴【臣】汝霖一介防恩七旬致政感衔旧秣虽伏枥而嘶风依恋荣光每倾心而向日幸遇
　　天开寿域
　　鼎命长凝欣瞻人乐春台
　　泰阶共贺敢效跻堂之祝聊呈击壤之謡韵叶百言如同川至句吟万字窃比山呼谨拜手稽首而献诗曰
　　皇建有极锡万方得一以贞万禩昌万年景运正当阳
　　春融万象启混茫万星北拱
　　帝座旁南极辉聮万曜芒万祚化日舒以长普天齐称万嵗觞觞称万嵗歴显藏万彚重舒天地房资始万物
　　乾道刚资生万物坤道常
　　一人首出振万纲参天两地万纪相化成万姓仰垂裳遐稽万代谁颉颃震雷鼓万解泽滂巽风吹万涣号煌贞宪考度万绩康渐仁摩义万俗匡贤良万选士气昂黜陟万当官方彰文超万古
　　圣谟洋诗含万籁
　　帝歌飏挿架万籖辉缥缃挥毫万纸珍琮璜万防同文迈虞唐万区振武驾禹汤三逆肆靖詟万荒纵横万阵扫欃枪亲驱瀚海万虑详万部稽颡皆来王从兹万众悉安攘乃偃万骑櫜斧斨东西南朔
　　万乗翔共球贽帛万国将河清万象息筑防海晏万艘
　　贡篚筐万里
　　威灵风泱泱万顷
　　恩波露瀼瀼万类咸若庆雨万寳告成屡丰穰秔稌黍稷万斯箱万亿及秭溢千仓女红万杼织七襄濒海万灶煮瀛沧贸迁化居贾万樯考工万匠贮栋梁万亩频减赋与粮逋负逾万蠲勿偿肆赦万民措桁杨恩施万叠泽濊汪飬老表贞旌万乡崇儒重道饬万庠万世师表摛
　　天章髙碣万仞示周行大贤嗣续万宫墙大儒跻祀万烝尝特辟賔兴万夫望并拔干城万旅扬万戸歌杂耕桑万官黼黻赞岩廊万礼旣洽钦颙卭万舞乐奏谐宫商钟鸣万石击鼓镗万声作止何铿锵咸秩万祀无遗忘绥以万福答臐膷嵩呼万丈彻天阊日升月恒纳万祥祥纳万筹阅星霜万卉当春吐芬芳先甲逢癸万揆臧将午建巳万纪张厯宗辰月万人庆律中姑洗万花香万周花甲从兹倡化万育万万未央万枝瑶草贲苍筤万斛丹砂映碧菖万丝烟柳袅康庄万啭宫莺和笙簧凤麟万族効趋跄梯航万里奉珪璋万域羣竪
　　天寿坊万呼万祝万难量万仙拜舞献琼浆万龙奋翼万马骧鱼藻万咏徧清浪柏梁万和丛琳琅
　　诰诫万言示弗遑实意敦行万事强
　　万几时勤宵旰忙仁育万民荅穹苍晨昬万安
　　慈宁傍本枝万叶庆一堂万邦赓拜颂明良万载升平仰
　　荣光万八千岁迈九皇寿维
　　万寿寿无疆



　　万寿诗【七言律四首】
　　都　察　院　左　都　御　史　【臣】赵申乔欣逢
　　龙德正当阳甲子新周庆未央八表和风调玉烛九霄瑞露灿瑶光南谐北燮梯航集海晏河清日月长
　　万嵗嵩声腾率土红云髙捧
　　御炉香【其一】
　　光华复旦泰阶隆久握贞符运化工海宇升平惟
　　帝力
　　宸衷宵旰即田功茅檐到处春风暖蕋榜重开云路通正是艶阳登寿域普天人在庆霄中【其二】厯服无疆跨禹甸干行不息并尧年武功赫濯除三蘖正学渊源滙百川六气均调玉琯定万几清暇墨华妍
　　圣明天纵超皇古心契庖羲一画前【其三】
　　图陈王防已开先彩凤衔书徧九埏晓日早迎仙仗上晴霞遥映
　　御衣鲜扶笻野老瞻
　　丹陛击壤衢氓捧玳筵封祝幸陪鹓鹭列敢随率舞
　　听钧天【其四】










　　万寿诗【七言排律六十韵有序】
　　经筵讲官吏部左侍郎管右侍郎事兼翰林院学士【臣】王顼龄【臣】闻颂祷之作起于华封人之祝尧其后尚书曰欲至万年而形为咏歌被诸金石则自三百篇始天保六章世所称九如之颂也他若江汉之诗虎拜稽首以对王休一则曰天子万年再则曰天子万寿而假乐卷阿诸什保佑天申弥性纯嘏惓惓忠爱之情溢于声韵读者于是知享国之长久而君臣相与泰交之美亦因之具见焉我
　　皇上御极以来励精图治武功文德义问仁风以内圣而该外王以守成而兼创业治登上理运底太平嵗稔时和民安物阜唐虞三代之盛未足比伦真所谓千载一时不易逢之良防也五十二年之春恭遇
　　六旬大庆干行不息阳德方亨
　　圣寿无疆天休滋至朝之百工野之兆姓以曁塞外遐
　　裔海表介鳞罔不拜舞
　　阙庭祝
　　圣人之多寿【臣】顼龄久尘
　　禁近谬厠卿班仍世蒙
　　恩一门荷
　　宠欢呼爵跃倍万恒情窃不自揆逺采雅歌遗意参用唐人近体谨制七言排律六十韵恭呈
　　睿览以附于涂巷之讴吟
　　盖天宏庥
　　无前伟绩非臣愚陋所能颂扬力不宣心曷任惶愧诗
　　曰
　　万年天子享丰亨
　　诞圣昌期属庆成华渚流虹长彩色康衢击壤徧欢声龙飞寳祚初周甲凤厯新编值后庚【后庚三日曰癸本易疏】嵗在昭阳苏品彚律谐姑洗中韶韺升恒日月歌难老开辟乾坤遡
　　笃生旷古神灵真独絶格天勲业底无名承
　　先继志光谟烈事
　　帝斋心凛旦明
　　色养宫闱同孺慕类推臣子被光荣智周万物先柔逺慈覆羣黎亟抚图绘风教夜织园题丰泽省春耕每于成赋寛三壤直使流膏浃八纮
　　恩诏蠲租兼沃土义仓储谷满髙甍闾阎不识官徭扰鸡犬全无簿吏惊懐保岂徒绥集雁乂安早已翦长鲸西南絶徼销氛祲朔漠殊庭洗甲兵渤海提封收版籍流沙小丑就縻缨布昭
　　圣武推神算允塞
　　皇猷播濯征
　　北伐总因柔逺出
　　南廵只为阅河行湖通洪泽防流合堰筑髙家万丈横雪浪卷淤趋巨壑云帆衔尾转香稉海疆悉比
　　中邦奠天庾常侔内帑盈并鬯百嘉滋雨露咸熙庶绩饬公卿
　　万几多暇披千卷
　　乙览忘劳达五更经旨折衷归画一圣言探赜阐崇闳天人统防根源彻厯律微参奥妙呈片语尽堪垂舜典载歌宁许嗣陶赓日华云烂光辉逺地纬天经气局宏捧读
　　宸章缄寳玉颁行
　　御集刻瑶琼墨林游艺三才彚绨几挥毫万象萦抉石奋雷轩笔势跳龙卧虎冠书评锋藏鐡画如山镇迹焕银钩似璧莹秘省缥缃骈册府禁闱风日敞蓬瀛网罗百氏分曹纂鳞次羣编协力并
　　亲授规模防仰奉
　　手加刋定息纷争前贤肯綮无藏蕴后学津梁有法程
　　文治光昭天列象士风振起
　　帝持衡典隆吁俊朝连茹礼重求贤野食苹嵗举两闱
　　彰异数科开
　　万寿集羣英羽仪可用防鸿渐好爵同縻听鹤鸣学统
　　具俾尊孔壁
　　道心长自见尧羮要归正派宗闽雒升配真儒肃庙
　　黉
</div>
    <div class="pagination">
<a href="万寿盛典初集_page148.html">上一页</a><span>...</span><a href="万寿盛典初集_page144.html">144</a><a href="万寿盛典初集_page145.html">145</a><a href="万寿盛典初集_page146.html">146</a><a href="万寿盛典初集_page147.html">147</a><a href="万寿盛典初集_page148.html">148</a><span class="current-page">149</span><a href="万寿盛典初集_page150.html">150</a><a href="万寿盛典初集_page151.html">151</a><a href="万寿盛典初集_page152.html">152</a><a href="万寿盛典初集_page153.html">153</a><a href="万寿盛典初集_page154.html">154</a><span>...</span><a href="万寿盛典初集_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
