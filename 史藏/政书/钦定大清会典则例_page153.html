<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 153 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 153 页/共 354 页</h1>
    <div class="content">　　礼部
　　祠祭清吏同
　　羣祀一
　　一祀
　　北极佑圣真君于
　　地安门外日中坊桥东庙曰
　　灵眀显佑宫○顺治八年定每年防遇
　　万夀圣节遣官祀
　　北极佑圣真君用白色礼神制帛一核桃荔枝龙眼枣栗各一盘【各祠庙果品同】馒首五盘餻五盘饼四盘大寳糚花一茶三琖
　　一祀
　　司火之神
　　庙建于
　　地安门日中坊桥西每年六月二十三二日遣官祀火神○康熙二年定祀用白色礼神制帛一羊一豕一果品五盘尊一爵三○雍正八年奏准每嵗祀
　　火神庙加少牢为太牢○乾隆十八年奏准祀火神改用红色礼神制帛
　　一祀
　　礮神○康熙二十八年定每歳九月初一日陈礮位于卢沟桥沙锅村八旗按翼排列各设
　　神位皆羊一豕一鑪一镫二爵三共尊二设祝案于镶黄旗礮位前賛礼郎引承祭都统于镶黄旗礮位前上香三献读祝文行礼余七旗都统各于本旗礮位前随承祭官上香三献行礼各望燎副都统以下等官皆陪祀咸补服○康熙三十五年
　　圣祖仁皇帝亲征噶尔丹遣官致祭
　　火礮之神行礼如仪○三十六年大军凯旋翼日遣官祭
　　太嵗之神于
　　太嵗殿
　　道路之神于
　　天安门设一
　　坛于安定门外祭随营旗纛于镶黄旗教场设一坛于徳胜门外祭随营礮位于正黄旗教塲各陈牛一羊一豕一果五盘防香烛奠帛献爵读祝文致祭分遣大臣二人主祭凡管纛之大臣官员皆陪祀于
　　旗纛坛火噐营大臣官员皆陪祀于
　　礮位坛○雍正三年定每三年一次遣官祀礮神○乾隆十八年定每三年一次祀
　　礮神遣都统或副都统每旗各一人承祭各用太常賛礼郎二人引礼賛礼郎通賛每旗增设酒琖三十祝文内书
　　皇帝遣某官等致祭【书镶黄旗都统名如镶黄旗都统以事书次旗都统名由太常
　　寺临时开列具奏】
　　火噐营祭八旗
　　礮神乾隆十四年定于卢沟桥沙锅村致祭每年请
　　防举行祭时共设一案以火噐营总统一人承祭火噐营官员咸补服陪祭上香读祝献爵望燎均与汉军祭礮仪同







　　羣祀二
　　一祭
　　都城隍之神
　　庙建于都城西南隅每嵗秋月诹吉遣太常寺卿致祭○顺治三年定祭用白色礼神制帛一羊一豕一铏二簠二簋二十豆十尊一爵三○八年题准每年
　　万夀圣节遣官致祭用帛一牛羊豕各一果品五盘
　　尊一爵三○雍正三年议凖嗣后祭
　　都城隍庙前期太常寺开列部院尚书左都御史题请
　　钦命一人致祭
　　一祭
　　东岳之神
　　庙建于
　　朝阳门外每年
　　万夀圣节遣官致祭○顺治八年定祭用青色礼神制帛一牛一羊一豕一果品五盘尊一爵三一祭
　　昭灵沛泽龙王之神康熙二十年以
　　都城西北三十余里金山之麓旧有黑龙潭祷雨辄应重建祠宇
　　御制碑文勒石○雍正二年以祷雨霑足
　　御制碑文
　　亲洒宸翰勒石
　　庙庭○乾隆三年
　　谕黑龙潭龙神福国佑民灵显素着每遇京师雨泽愆期祈祷必应是眀神功徳实能膏润田畴顺成年谷为万姓之所仰頼昔年
　　皇祖式廓庙貌建立丰碑
　　皇考又复易以黄瓦用昭敬礼今应议加封号以示尊崇着大学士会同该部定议具奏钦此遵
　　防议准
　　勅封为昭灵沛泽龙王之神制造神牌安设供奉遣官致祭一次祭文由翰林院撰拟祭品由太常寺备办每嵗春秋致祭用黑色礼神制帛一羊一豕一簠簋各二豆各十尊一爵三
　　一祭
　　玉泉龙神
　　庙建于
　　静眀园内玉泉山○乾隆九年奉
　　防封京都玉泉山龙王之神为
　　恵济慈佑龙神○十六年奉
　　防玉泉山龙神祠易以緑琉璃瓦○又
　　谕京师玉泉灵源濬发为水徳之枢纽畿甸众流环汇皆从此潆注朕歴品名泉实为天下苐一其泽流润广恵济者博而逺矣上有龙神祠已命所司鸠工崇饰宜列之祀典其品式一视黑龙潭该部具仪以闻钦此遵
　　防议准谨按玉泉出西山东流环注
　　京师距通州合白潞以逹于海灵源濬发流泽布恵利頼于畿辅实多允宜列之祀典竢庙工完竣照例遣礼部堂官一人徃祭并请
　　勅赐鸿文勒石祠左用以昭纪
　　神功春秋二祭祭品仪礼均与祭
　　黑龙潭龙神同
　　一祭
　　后土
　　司工之神顺治初年定遇大兴作随其营造所在各建采棚设
　　后土
　　司工神位遣官致祭各用白色礼神制帛一羊一豕一果品五盘馒首五盘餻五盘饼四盘大寳糚花一尊一爵三
　　一迎吻祭
　　琉璃窰神并经由一路
　　门神陈设礼仪均与祭
　　后土
　　司工之神同
　　一祭
　　司机之神顺治十六年织造局设机祭告
　　司机之神遣礼部堂官行礼一应礼仪与祭司工之神同
　　一祭
　　司仓之神雍正七年覆准通州三仓惟大西仓旧有仓神祠在
　　京城内七仓右翼兴平仓旧有太仓神庙请重加修葺左翼择于海运仓照兴平仓庙式建立庙宇城外五仓统于新建之储济仓建庙设
　　司仓神位每嵗令仓场侍郎春秋致祭各用帛一羊一豕一果品十盘【干鲜各五】尊一爵三京通各仓监督咸朝服陪祭







</div>
    <div class="pagination">
<a href="钦定大清会典则例_page152.html">上一页</a><span>...</span><a href="钦定大清会典则例_page148.html">148</a><a href="钦定大清会典则例_page149.html">149</a><a href="钦定大清会典则例_page150.html">150</a><a href="钦定大清会典则例_page151.html">151</a><a href="钦定大清会典则例_page152.html">152</a><span class="current-page">153</span><a href="钦定大清会典则例_page154.html">154</a><a href="钦定大清会典则例_page155.html">155</a><a href="钦定大清会典则例_page156.html">156</a><a href="钦定大清会典则例_page157.html">157</a><a href="钦定大清会典则例_page158.html">158</a><span>...</span><a href="钦定大清会典则例_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
