<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 783 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 783 页/共 807 页</h1>
    <div class="content">　　定安县【在府南八十里】
　　文昌县【在府东南一百六十里】
　　防同县【在府东南二百九十里】
　　乐防县【在府东南三百三十里】
　　临髙县【在府西南一百八十里】
　　儋州【在府西南三百里】
　　昌化县【在府西南五百五里】
　　万州【在府东南四百五十里】
　　陵水县【在府东南五百七十里】
　　崖州【在府南中隔黎峒由东路至府八百七十里西路至府九百六十五里】
　　感恩县【在府西南六百四十五里】
　　【臣】等谨按琼州府有黎地中为黎母山黎人环居其旁内为生黎外为熟黎其熟黎之外始为州县元时设黎兵万户府管黎峒千百户明时屡加招抚授以土官而终明世黎冦不靖
　　本朝雍正八年各峒生黎输诚向化愿纳丁银自是琼属诸黎悉为良民矣
　　罗定州在省治西南六百五十里东西距三百里南北距三百三十里东至肇庆府髙要县界一百八十里西至广西岑溪县界一百二十里南至髙州府茂名县界一百八十里北至肇庆府封川县界一百五十里东南至肇庆府新兴县界一百六十五里西南至髙州府信宜县界一百八十里东北至肇庆府徳庆州界一百四十里西北至广西梧州府苍梧县界二百里本州境东西距八十五里南北距九十一里东界东安县西南北俱界西宁县自州治至
　　京师七千八百六十里明初为泷水县属徳庆州万厯四年以县改置直罗定州
　　本朝因之领县二
　　东安县【在州东少北一百二十里】
　　西宁县【在州西北一百二十里】
　　连州在省治西北七百六十里东西距三百八十里南北距二百里东至韶州府英徳县界二百三十里西至广西平乐府贺县界一百五十里南至广西梧州府懐集县界一百里北至湖南衡州府临武县界一百里东南至懐集县界三百里西南至贺县界二百二十里东北至湖南郴州宜章县界一百十里西北至湖南永州府江华县界九十里本州境东西距一百九十里南北距一百二十里东南并界阳山县西界连山县北界临武县自州治至
　　京师七千四百二十五里明洪武初并桂阳州入连州寻省十四年复置连州属广州府
　　本朝初因之雍正五年升为直州以阳山连山县来属凡领县二
　　阳山县【在州东南二百里初属广州府雍正五年分属连州】
　　连山县【在州西少南一百十里初属广州府雍正二年分属连州】
　　【臣】等谨按马氏以连州入古荆州域考连州本在骑田岭之外东与韶州府西与广西平乐府准望相直马考以韶州平乐列于南越则连州亦当为越地
　　又按连州有八排徭山周围四百余里向未通声教于康熙四十一年归顺设理猺军民同知驻三江口城専理猺民事务此外如广州韶州恵州潮州肇庆髙州亷州等府及罗定州并有猺山皆恪守官法各安其穴云
　　嘉应州在省治东七百里东西距四百十五里南北距二百七十里东至潮州府大埔县界一百四十五里西至恵州府泷川县界二百七十里南至潮州府海阳县界一百五十里北至福建汀州府武平县界一百二十里东南至潮州府海阳大埔二县界八十里西南至恵州府永安县界二百四十里东北至福建汀州府上杭县界一百二十五里西北至江西赣州府长宁县界一百六十里本州境东西距一百九十五里南北距一百五十五里东界大埔县西界兴宁县南界海阳县北界镇平县自州治至
　　京师八千七百六十三里明洪武初废州为程乡县属潮州府
　　本朝初因之雍正十一年升为直嘉应州以恵州府之兴宁长乐二县潮州府之平逺镇平二县来属凡领县四
　　兴宁县【在州西七十里初属恵州府雍正十一年分属嘉应州】
　　长乐县【在州西一百十里初属恵州府雍正十一年分属嘉应州】
　　平逺县【在州西北七十里初属潮州府雍正十一年分属嘉应州】
　　镇平县【在州西北六十里初属潮州府雍正十一年分属嘉应州】
　　【臣】等谨按两广之域在汉时并为交阯部葢自虞书载宅南交史记载帝舜南抚交阯王制则称南方曰蛮雕题交阯上世南服未辟凡五岭左右有蛮之地皆得以交阯称之逮吴置广州其后交阯之名専指安南一隅遂有疑两广为在九州疆域者其説仿于晋太康地志至晋书隋书于交广二州直书禹贡扬州之域杜氏作通典始别南越于九州之外且云岭南邻接荆州不当舍荆而属扬其説诚当今就形势考之广东自潮州一府嘉应一州之外若广州韶州南雄恵州四府在古扬州徼外自肇庆以西至广西浔州府绵地千余里皆在古荆州徼外南宁以西至安南则又在古梁州徼外矣














　　皇朝文献通考卷二百八十七
　　钦定四库全书
　　皇朝文献通考卷二百八十八
　　舆地考【二十】
　　广西省
　　【臣】等谨按马考以全州入古荆州域余并列为南越葢以五岭为荆扬之南限其萌渚越城二岭与广西接壤故广西自全州灌阳县及兴安县以南实在古荆州之外自秦遣史禄凿灵渠导湘漓二水始开其地逮秦并天下畧取陆梁地为桂林象郡史记索隐谓岭南之人多处山陆其性强梁故曰陆梁则其地之荒僻而难治可知已两汉而降郡县日増编户设官等于内地顾自通都大邑之外谿峒深阻若猺若獞若獠若仡若狑人人狪人山子之属性习犷悍驯服为难唐始置土州县官其酋长使世领之薄其征入寛其文网然犹依崄负固叛服靡常自宋讫明若侬氏之乱大蕂峡田州之役蔓延数世久而后定葢勤师征者屡矣终未能使之服教畏神倾心効顺也自登我
　　朝版籍以来风俗移易民物諴和凡深林宻箐重冈复岭之区向之慿阻而梗声教者今且熙熙皥皥共乐太平蛮烟瘴雨并洗濯于光天化日之下葢
　　圣朝徳化之渐摩其入人也深矣
　　广西明广西等处承宣布政使司治桂林府领桂林平乐梧州浔州栁州庆逺思恩南宁太平镇安思明十一府归顺田州泗城思陵向武都康龙州等七州又置广西都指挥使司领桂林等九卫全州等十守御千户所
　　本朝初因之设巡抚及布政使司按察使司皆驻桂林府与广东共一总督降归顺田州思陵向武都康龙州为属州顺治十五年升泗城州为府雍正三年升郁林州宾州为直州五年升西隆为直州八年仍降为属州九年降思明府为州十二年降宾州为属州凡领府十一直州一各卫所俱以次裁并入州县东西距二千八百十里南北距二千九百六十五里东至广东肇庆府广宁县界一千二百六十里西至云南广南府土富州界一千五百五十里南至广东亷州府灵山县界二千四十五里北至贵州黎平府永从县界九百二十里东南至广东髙州府石城县界一千一百八十里西南至安南国界二千三百十里东北至湖南永州府东安县界三百四十五里西北至贵州南笼府永丰州界一千三十六里在
　　京师西南七千四百六十里
　　桂林府为省治东西距五百五十五里南北距五百里东至湖南永州府零陵县界三百四十五里西至栁州府融县界二百十里南至平乐府荔浦县界一百八十里北至湖南宝庆府城步县界三百二十里东南至永州府永明县界三百七十里西南至栁州府雒容县界二百五十五里东北至宝庆府新宁县界三百六十里西北至栁州府懐逺县界二百十里自府治至
　　京师七千四百六十里明为桂林府
　　本朝因之领州二县七
　　临桂县【附郭】
　　兴安县【在府东北一百三十里】
　　灵川县【在府东北五十里】
　　阳朔县【在府南少东一百五十里】
　　永宁州【在府西一百四十里】
　　永福县【在府西南一百里】
　　义宁县【在府西北八十里】
　　全州【在府东北二百五十里】
　　灌阳县【在府东三百二十里】
　　【臣】等谨按桂林八树在贲隅东桂水出焉始见于山海经厥后秦置桂林郡唐书谓江源多桂不生杂木故立为郡其治在今郁林州境是时统地甚广故今桂林府境亦在所属逮三国吴复置桂林郡治武安为今栁州府象州境晋徙治潭中为今栁州府境宋徙治中溜为今浔州府境齐徙治武熙亦为今象州境梁复徙治潭中至隋而废皆无与于今之府境也梁天监六年置桂州元和志谓在苍梧郁林之境因桂江以为名大同六年始移于今治后遂因之旧唐书地理志以临桂当秦之桂林郡葢未之深考云
　　平乐府在省治南少东一百八十里东西距九百四十里南北距二百七十里东至广东连州连山县界五百六十里西至浔州府平南县界三百八十里南至梧州府苍梧县界二百六十里北至桂林府阳朔县界十里东南至梧州府懐集县界二百里西南至梧州府藤县界四百七十里东北至湖南永州府永明县界一百里西北至阳朔县界六十里自府治至
　　京师七千六百三十里明为平乐府
　　本朝因之领州一县七
　　平乐县【附郭】
　　恭城县【在府东北六十里】
　　富川县【在府东少北二百六十里】
　　贺县【在府东南三百七十里】
　　荔浦县【在府西少南七十五里】
　　修仁县【在府西少南一百二十里】
　　昭平县【在府南一百二十里】
　　永安州【在府西南一百八十里】
　　梧州府在省治东南八百里东西距二百三十里南北距六百三十五里东至广东肇庆府封川县界四十里西至浔州府平南县界一百九十里南至广东髙州府信宜县界四百二十里北至平乐府贺县界二百十五里东南至广东罗定州西宁县界二百六十里西南至郁林州北流县界三百九十八里东北至广东连州阳山县界四百八十里西北至平乐府昭平县界一百五十里自府治至
　　京师八千五百三十二里明为梧州府降藤容二州为县共领州一县九
　　本朝初因之雍正三年改郁林为直州以博白北流陆川兴业四县徃属凡领县五
　　苍梧县【附郭】
　　藤县【在府西六十里】
　　容县【在府西南三百二十里】
　　岑溪县【在府西南一百八十里】
　　懐集县【在府东三百六十里】
　　浔州府在省治西南九百五十里东西距四百十里南北距五百二十里东至梧州府藤县界一百九十里西至南宁府横州界二百二十里南至郁林州界一百九十里北至栁州府象州界三百三十里东南至郁林州北流县界二百八十里西南至郁林州兴业县界二百二十里东北至平乐府永安州界二百六十里西北至栁州府来宾县界二百八十里自府治至
　　京师八千四百十里明为浔州府降贵州为县共领县三
　　本朝初因之雍正八年以武宣县来属凡领县四桂平县【附郭】
　　平南县【在府东一百里】
　　贵县【在府西南一百四十里】
　　武宣县【在府西北二百里初属栁州府雍正三年分属宾州八年改属浔州府】栁州府在省治西南三百七十里东西距四百二十五里南北距八百三十里东至平乐府修仁县界二百六十五里西至庆逺府宜山县界一百六十里南至浔州府贵县界二百七十里北至湖南靖州绥宁县界五百六十里东南至浔州府武宣县界一百八十里西南至思恩府迁江县界一百二十里东北至桂林府永宁州界一百三十里西北至贵州黎平府永从县界五百六十里自府治至
　　京师七千八百六十里明为栁州府共领州二县十本朝初因之雍正三年升宾州为直州以来宾迁江上林武宣四县往属十二年仍为属州与迁江上林改属思恩府以武宣改属浔州府以来宾仍来属凡领州一县七
　　马平县【附郭】
　　雒容县【在府东北六十里】
　　罗城县【在府西北一百九十里】
</div>
    <div class="pagination">
<a href="皇朝文献通考_page782.html">上一页</a><span>...</span><a href="皇朝文献通考_page778.html">778</a><a href="皇朝文献通考_page779.html">779</a><a href="皇朝文献通考_page780.html">780</a><a href="皇朝文献通考_page781.html">781</a><a href="皇朝文献通考_page782.html">782</a><span class="current-page">783</span><a href="皇朝文献通考_page784.html">784</a><a href="皇朝文献通考_page785.html">785</a><a href="皇朝文献通考_page786.html">786</a><a href="皇朝文献通考_page787.html">787</a><a href="皇朝文献通考_page788.html">788</a><span>...</span><a href="皇朝文献通考_page784.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
