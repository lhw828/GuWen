<!DOCTYPE html>
<html>
<head>
    <meta charset="UTF-8">
    <title>大唐开元礼 - 第 37 页/共 52 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大唐开元礼 - 第 37 页/共 52 页</h1>
    <div class="content">　　婚防　　　　　　　妇人礼防
　　飨丈夫送者　　　　飨妇人送者
　　纳采
　　婚礼先使媒氏通书女氏许之乃致纳采之礼前一日主人设賔次于大门外道右南向其后纳吉纳征请期亲迎设次皆如之其日大昕使者至女氏大门外掌次者延入次主人公服受其礼于庙【无庙者于正寝】掌事者布神席于室户外之西右几使者公服出次立于大门外之西东面主人立于东阶下西面傧者立于主人之左北面受命出立于门东西面曰敢请事賔曰吾子有命贶室某也【吾子女父某婿名】某有先人之礼使某也请纳采【上某壻父名下某使者称】傧者入告主人曰某之子蠢愚又弗教吾子命之某不敢辞傧者出告掌畜者以鴈授賔退立于后賔左手执之主人迎于大门外之东西面再拜賔不答拜主人揖賔以入賔从入主人入门而右賔入门而左至于次门主人又揖入至内霤将曲揖当阶主人曰请吾子升賔曰某敢辞主人曰固请吾子升賔曰某敢固辞主人曰终请吾子升賔曰某敢终辞主人升东阶当阿【阿楝也】西面賔升西阶当阿东面賔曰敢纳采主人阼阶上北面再拜进立于楹间南面賔进立于主人之西俱南面賔授鴈降自西阶以出
　　问名
　　纳采礼毕賔既降立于内门外之西东面初賔降主人还阼阶东左右受鴈于序端主人降立于阼阶下西面傧者进受命出请事賔曰某既受命请加诸卜敢请女为谁氏傧者入告主人曰吾子有命且以备数而择之某不敢辞傧者出告掌畜者以鴈授賔退立于后主人迎于内门外之东西面揖賔以入主人入门而右賔入门而左二揖至阶三让如初主人升阼阶当阿西面賔升西阶当阿东面曰敢问名主人于阼阶上北面再拜进立于楹间南面賔进立于主人之西俱南面賔授雁还立西阶上东面主人还阼阶上西面曰某第某女某氏出賔出立于内门外之西东面主人退立于阼阶东左右受雁于序端主人降立于阼阶下西面傧者进受命出请事賔曰礼毕傧者入告主人曰吾子为事故至于某之室某有先人之礼请礼从者傧者出告賔曰某既得将事敢辞傧者入告主人曰先人之礼敢固以请傧者出告賔曰某辞不得命敢不从傧者入告主人升立于序端掌事者彻几改筵【莞筵纷纯加藻席缋纯一品二品雕几三品彤几主人设神席亦准此】设甒醴于东房内西牖下加勺羃坫在樽北实觯一角柶一加羃笾豆在坫北实脯醢设洗于东房近北罍水在洗西篚在洗东北肆设讫主人降迎賔于内门外之东西面主人揖賔报揖主人入賔从入二揖至阶三让如初升主人于阼阶上北面再拜賔于西阶上北面荅拜主人受几于序端掌事者内拂几三奉两端西北向进主人东南向外拂几三振袂内执之进西北向使者迎受于筵前东南向以俟主人还阼阶上北面拜送賔以几避北面坐设于坐左兴退于西阶上北面答拜立于西阶东面賛者盥手洗觯酌醴加柶于觯覆之面叶出房南面立主人受醴面柄进筵前北面立賔西阶上北面一拜进筵前东南面受醴复西阶上位主人还阼阶上北面一拜送賛者荐脯醢于筵前賔进升筵坐左执觯右取脯擩于醢祭于笾豆之间以柶祭醴三始扱一祭又极再祭兴以柶兼诸觯上躐降筵于西阶上北面坐啐醴建柶奠觯遂拜执觯兴主人答拜賔进升筵坐奠觯于笾之东賔退立于西阶上东面掌事者奉篚币升自东阶主人受于序端进西面立賔西阶北面再拜主人进楹间南面立賔进立于主人之西俱南面主人以币篚授賔賔受退立于西阶上东面主人还东阶上北面拜送賔降自西阶从者迓受币賔出大门外之西东面立主人降出门东西面拜送賔退主人入立于东阶下西面傧者告于主人曰賔不顾矣主人乃还于寝于使者归主人【壻之父】公服立于阼阶下西面使者入告立于主人之左北面曰某既得将事敢告主人曰闻命使者退主人入【以下复命准此】
　　纳吉
　　其日大昕使者至女氏大门外掌次者延入次掌事者设几筵如初使者出次立于主人大门外之西东面主人立于阼阶下西面傧者进受命出请事賔曰吾子有贶命某加诸卜占曰吉使某也敢告【某壻父名使某使者名】傧者入告主人曰某之子不教唯恐弗堪吾子有吉某预在焉某不敢辞傧者出告掌畜者以鴈授使者退立于后主人迎拜如常主人揖賔以入賔从入主人入门而右賔入门而左至于次门主人揖入二揖至阶三让如初主人升阼阶上西面賔升西阶上东面曰敢纳吉主人北面再拜进立于楹间南面賔进立于主人之西俱南面賔授鴈降自西阶出立于次门外之西东面初使者降主人还阼阶东左右受鴈于序端主人降立于阼阶下西面傧者进受命出请事使者曰礼毕其礼賔如问名之仪
　　纳征
　　其日大昕賔至女氏大门外掌事者延就次賔之掌事者入布幕于主人次门之外纁束陈于幕上乘马陈于幕南北首西上主人掌事者设几筵如初【其纁束三疋纁二疋合束之】陈设讫使者出次立于主人大门外之西东面主人于阼阶下西面傧者进受命出请事賔曰吾子有嘉命贶室某也某有先人之礼束帛乘马使某也请纳征傧者入告主人曰吾子顺先典贶某以重礼某敢不承命傧者出告主人迎拜如常主人揖賔以入賔从入主人入门而右賔入门而左至次门主人立于门东西面賔立接西塾东面掌事者坐取纁兴以授賔賔执主人揖賔以入执马者从入陈于庭三分庭一在南北首西上主人二揖至阶三让如初主人升阼阶当阿西面賔升西阶当阿东面曰敢纳征主人于阼阶上北面再拜进立于楹间南面賔进立于主人之西南面授束帛受马者自右受之以东賔之执马者自前西而出賔初授束帛降出次门外之西东面主人还阼阶东左右受束帛于序端主人降立于阶下西面傧者进受命出请事賔曰礼毕其礼賔如问名之仪
　　请期
　　其日大昕使者至于女氏大门外掌事者延入次又掌事者设几筵如初使者出次立于主人大门外之西东面主人立于阼阶下西面傧者进受命出请事賔曰吾子有赐某既申受命惟是三族之不虞使某也请吉日傧者入告主人曰既受前命矣惟命是听傧者出告賔曰某聼命于吾子【某壻父名】傧者入告主人曰某固唯命是聼傧者出告賔曰某使某受命于吾子吾子不许某敢不告期日曰某【某吉日之甲乙】傧者入主人曰某敢不敬须傧者出告掌畜者以鴈授使者退立于后主人迎拜如常主人揖賔以入賔从入主人入门而右賔入门而左二揖至阶三让而升主人升阼阶当阿西面賔升西阶当阿东面曰敢告期主人阼阶上北面再拜进立于楹间南面賔进立于主人之西俱南面賔授鴈降出立于次门外之西东面主人还阼阶东左右受鴈于序端主人降立于阼阶下西面傧者进受命出请事賔曰礼毕其礼賔如纳征之仪
　　亲迎
　　其日大昕婿之父女之父各服其服告于祢庙【以酒脯告之一献无庙者告于正寝】将行父醮子于正寝賛者布席于东序西向又设席于户牖之间南向父公服坐于东序西向子服其上服【一品衮冕二品氅冕三品毳冕四品綉冕五品冕六品爵弁庻人綘公服】升自西阶进立于席西南向賛者酌酒进北面以授子子再拜受爵賛者荐脯醢于席前【脯醢出自房】子升席跪左执爵右取脯擩于醢祭于笾豆之间右祭酒执爵兴降席西南面跪卒爵奠爵再拜兴賛者受虚爵还樽所子进立于父席前东面父命之曰徃迎尔相承我宗事朂率以敬先妣之嗣若则有常【庻子但云徃迎尔相朂率以敬】子再拜曰不敢防命又再拜降出初昏设洗于阼阶东南东西当东霤南北以堂深罍水在洗东加勺羃篚在洗西南肆实爵二巾二加羃设妇洗于东房近北罍水在洗西加勺羃篚在洗东北肆实以巾加羃陈馔于东房内西牖下【牲用少牢及腊三俎二簋二簠二豋豆数一品十六二品十四三品十工】壻及妇共牢妇之簋簠及豆豋之数各视其夫【牲体皆节折簋实稷黍簠实稻梁豋实以羮豆实醢酱虀葅之类】簋簠豆豋加盖俎加羃樽于室中北墉下酒在西加羃勺面柄又设樽于房户外之东加勺羃无酒篚在南实四爵二卺加羃【夫妇酌于内樽四爵两巹凡六夫妇各三酳】主人乘革辂备仪仗从者公服乗车以从妇车及从车各准其夫至于妇氏大门外掌次者延入次賛者布席于室户外之西西上右几又布席于户内南向设醴樽于房户内东壁下加勺羃坫在北实觯一角柶一于坫【口力】羃笾一豆一又在坫北女各准其夫服花钗翟衣【一品花钗九树翟九等二品花钗八树翟八等三品花钗七树翟七等】入于房即席南向立姆服礼衣在其右女従者在其后父公服升自东阶立于房外之东西面内賛者以觯酌醴加柶覆之面柄进女席前北面女降席西南面再拜受觯内賛者荐脯醢于席前女升席跪左执觯右取脯擩于醢祭于笾豆之间遂以柶祭醴三始扱一祭又极再祭兴筵末跪啐醴建柶奠觯于豆东降席西再拜讫升席南面立内賛者彻荐觯主人降立于东阶东南西面賔出次立于门西东面【賔壻也】賔者进受命出立于门东西面曰敢请事賔曰吾子有命以兹初婚某父使某将请承命傧者入告主人曰某固敬具以须主人迎賔于大门外之东西面再拜賔答拜主人揖賔賔报揖主人入賔执鴈从入至于寝门主人又揖入至内霤将曲揖当阶揖至阶主人曰请吾子升賔曰某敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶西面立賔升自西阶进当房户北面跪奠鴈兴再拜降出主人不降送于賔入门母出立于房户之西南面于賔拜讫姆导女出于母左父少进西面戒之必有正焉若衣若笲命之曰戒之敬之夙夜无违命母戒于西阶上施衿结帨戒之曰勉之敬之夙夜无违【帨佩巾】庶母及门内施鞶申之以父母之命命之曰敬恭聼宗父母之言夙夜无愆视诸衿鞶【鞶鞶囊妇人鞶丝所以盛帨巾之属也】女出至车壻授绥姆辞曰未教不足与为礼妇乗以几加幜壻驭轮三周驭者代之主人使其属送之壻出乗车先妇车从而行于门外下车以俟妇至降车北面立壻南面揖妇以入及寝门又揖以入賛者彻樽羃酌酒三注于樽女从者布席于奥东向【西南隅谓之奥若室内窄则席于堂上楹间东向设樽于室戸东】主人导妇升自西阶入于室即席东面立妇人立于樽西南面壻盥于南洗女从者沃之妇盥于北洗壻从者沃之賛者以馔入设酱于席前葅醢在其北俎三入设于豆东腊特于俎北賛者设黍于酱东稷稻粱在东设湇于酱南设对酱于东【对酱妇酱也设之当特俎】葅醢在其南北上设黍于腊北其西稷稻粱设湇于酱北賛啓防防于簠簋南对簠簋于北【啓发也】皆加匕箸壻从者布对席于馔东賛者西面告馔具主人揖妇即对席西面皆坐賛者皆授匕箸各以葅擩于醢皆祭于豆间又皆祭黍賛者各取肺絶末以授皆祭賛者以肺加之俎【凡祭与食皆賛者賛之】賛者各移黍置于席上授肺脊食以湇酱三饭卒食賛者二人俱洗爵于房酌于室内之樽诣户西北面以酳主人主人及妇皆兴再拜受爵賛者北面答拜主人及妇皆坐祭酒賛者以肝从皆奠爵取肝振祭哜之賛者皆受实于爼豆各取爵皆饮讫执爵兴賛者受爵主人及妇皆再拜賛者以爵复于坫又以爵酌再酳主人及妇仍立受爵坐饮卒爵皆兴賛者受爵复于坫三酳用巹如再酳主人及妇立于席后賛者皆降东阶洗爵升酌于户外樽入户北面跪奠爵兴再拜皆坐取爵祭遂饮卒爵奠爵遂拜执爵兴夫妇答拜降奠爵于篚主人出脱衣服于房妇退立樽南西面位賛者彻馔设于东房如初妇脱服于室衽于奥北趾【衽卧席】主人入烛出妇从者馂夫之余夫从者馂妇之余賛者酌户外樽酳之女从者待于户外呼则闻
　　见舅姑
　　质明賛者见妇于舅姑立于寝门外賛者布舅席于东序西向布姑席于房户外之西南向舅姑俱即席坐妇执笲枣栗【笲竹噐表纁里】自门外入升自西阶东面再拜进跪奠于舅席前舅抚之賛者进彻以东妇退复东面位又再拜降自西阶受笲腶脩【腶脩妇从者执俟于阶下】升进北面再拜进跪奠于姑席前姑举之内賛者受以东妇退复北面位又再拜賛设妇席于室户西南面【在姑之席西少北】侧樽甒醴于户内东壁下加勺羃笾豆各一实以脯醢在樽北设洗于东房近北罍水在洗西篚在洗东北肆【篚实以觯巾角各一加羃】妇立于席西南面内賛者盥手洗觯酌醴加柶面柄出房诣妇席前北面立妇进东面拜受退复位内賛者西阶上北面拜送内賛者荐脯醢于席前妇升席坐左执觯右取脯擩于醢祭于笾豆之间以柶祭醴三始扱一祭又极再祭加柶于觯面叶兴降席西东面坐啐醴建柶兴拜内賛者答拜妇进升席跪奠觯于豆东取脯降自西阶以出授妇氏从人于寝门外
　　盥馈
　　舅姑入于室妇盥馈賛者布席于室之奥舅姑共席坐俱东面南上賛者设樽于室内北牖下馔于房内西墉下其馔如同牢【牲体皆节折左载之于舅俎右载之于姑俎也】妇入升自西阶入房以酱进设于舅姑席前其他馔从者设之皆加匕箸俱以南为上俎入各设于豆东讫賛者各授箸舅姑各以葅擩于酱祭于笾豆之间又祭饭讫乃食三饭卒食妇入于房盥手洗爵入室酌酒酳舅进奠爵于舅席前少东西面再拜舅取爵祭酒饮之妇受爵出户入房奠于篚又盥手洗爵酌酒酳姑如酳舅之礼设妇席于室内北牖下樽东南面妇彻馔设于席前如初西上【妇亲彻醤设之其他从者设之】妇进西面再拜退升席南向坐将馂舅命易醤内賛者易之妇乃馂姑馔妇祭内賛者助之既祭乃食三饭卒食内賛者洗爵酌醑酳妇妇降席西面再拜受爵升席坐祭饮讫执爵兴降席东南面立内賛者受爵奠于坫妇进西面再拜
　　舅姑先降自西阶妇降自阼阶【凡席子妇舅姑不降而妇降自】
　　【西阶以出】
　　婚防
　　其日主人至于賔大门外之西东面立賔立阼阶下西面傧者进于賔之左北面受命出立于大门外之东西面曰敢请事主人曰某有嘉礼请某子有顾傧者入告遂引賔出大门外之东西面再拜主人答拜主人曰某有嘉礼请吾子有顾賔曰敢辞主人曰敢固请賔曰辞不得命敢不从主人拜賔答拜主人还賔遂与诸亲从之賛者预铺賔席于堂上楹间近北南面设賔之宗室席位于賔席西南賔之异姓席位于宗室之南又于西阶下设异姓席位皆重行东面以北为上设主人席位于阼阶上西面设主人宗室席位于主人东北设异姓席位于宗室之北皆重行西面以南为上又设主人异姓席位于东阶下重行西向以北为上賔至立于主人大门外之西东面賔之宗室立于賔西南异姓立于宗室之南俱重行东面以北为上傧者引主人出立于大门外之东西面主人诸亲立于大门外之东重行西面以南为上立定主人西面再拜賔东面答拜主人揖賔賔报揖傧引主人又傧者引賔以入诸亲以次从入至内门主人诸亲以次从入加常至阶主人揖賔賔报揖賔主及诸亲以次升各立于席后其庭前者亦如之立定賔主及诸亲俱坐执爵者酌酒升自东阶酒升堂賔主及诸亲皆起执爵者以酒授主人傧者引主人进诣賔席前西北面立賔自席西进东南向受爵傧者引主人退复位賔还席后賔主及诸亲俱坐执爵者又以酒授主人及賔主诸亲賔主俱祭而饮诸亲不祭而饮爵行一周食升堂賔主及诸亲皆起掌食者以醢酱豆授主人傧者引主人进设于賔席前賔曰请吾子无辱主人曰不敢防礼傧者引主人复位执馔者以笾豆簋簠俎钘设于賔主席前又加以匕箸执馔者以次设食讫賔主皆祭而食诸亲不祭而食于賔祭主人曰疏食不足祭賔主俱食三饭而止主人曰请吾子食賔更饭防毕遂进庶羞觞行如常食毕賔主及诸亲俱兴傧者各引賔主以下降出賔主及賔之诸亲皆复门外位主人诸亲复门内位主人再拜送賔退傧者引主人入
　　妇人礼防
　　女賔乗车入至下车所内傧者引入主人迎送于阁内相称之辞各准其夫余如丈夫之礼
　　飨丈夫送者
　　其日掌事者铺賔席于堂下楹间近北南向又铺主人席于阼阶上西向又设众賔之席于賔西南设从者席位于西阶下重行东向北上傧者引賔以下立于主人门外之西俱重行东面以北为上立定傧者引主人出立于门东西面主人揖賔賔报揖傧者各引賔主以下入至阶主人揖賔賔报揖賔主以下俱升立于席后立定賔主以下俱坐遂进酒设食如婚防之仪防毕賔主以下俱兴傧者引賔立于西阶上东面主人掌事者奉束帛之篚升以授主人主人执篚西面立賔西阶上北面再拜主人进立于楹间南面賔进立于主人之西俱南面主人以篚币授賔賔受退立于西阶上东面主人还东阶上北面再拜送傧者引賔以下降自西阶从者迓受币在庭者以次出复门外位傧者引主人降自东阶出门东西面拜送賔退主人入
　　飨妇人送者
　　内傧者引賔升主人迎送于阁内相称之辞各准其夫酬以束帛如丈夫之礼













　　大唐开元礼卷一百二十三
　　钦定四库全书
　　大唐开元礼卷一百二十四　唐　萧嵩等　撰嘉礼
　　四品五品婚
　　纳采　　　　　　　问名
　　纳吉　　　　　　　纳征
　　请期　　　　　　　亲迎
　　见舅姑　　　　　　盥馈
　　婚防　　　　　　　妇人礼防
　　飨丈夫送者　　　　飨妇人送者
　　纳采
　　婚礼先使媒氏通书女氏许之乃致纳采之礼前一日主人设賔次于大门外道右南向以后纳吉纳征请期亲迎设次皆如之其日大昕使者至女氏大门外掌次者延入次主人公服受其礼于庙【无庙者于正寝】掌事者布神席于室户外之西右几使者公服出次立于大门外之西东面主人立于东阶下西面傧者立于主人之左北面受命出立于门东西面曰敢请事賔曰吾子有命贶室某也【吾子女父某壻名】某有先人之礼使某也请纳采【上某壻父名下某使者称】傧者入告主人曰某之子蠢愚又弗教吾子命之某不敢辞傧者出告掌畜者以鴈授賔退立于后賔左手执之主人迎于大门外之东西面再拜賔不答拜主人揖賔以入賔从入主人入门而右賔入门而左至于次门主人又揖入至内霤将曲揖当阶揖至阶主人曰请吾子升賔曰某敢辞主人曰固请吾子升賔曰某敢固辞主人曰终请吾子升賔曰某敢终辞主人升东阶当阿【阿栋也】西面賔升西阶当阿东面賔曰敢纳采主人阼阶下北面再拜进立楹间南面賔进立于主人之西俱南面賔授鴈降自西阶以出
　　问名
　　纳采礼毕賔既降立于内门外之西东面初賔降主人还阼阶东左右受鴈于序端主人降立于阼阶下西面傧者进受命出请事賔曰某既受命将加诸卜敢请女为谁氏傧者入告主人曰吾子有命且以备数而择之某不敢辞傧者出告掌畜者以鴈授賔退立于后主人迎于内门外之东西面揖賔以入主人入门而右賔入门而左二揖至阶三让如初主人升阼阶当阿西面賔升西阶当阿东面曰敢问名主人于阼阶上北面再拜进立于楹间南面賔进立于主人之西俱南面賔授鴈还立西阶上东面主人还阼阶上西面曰某第某女某氏出賔出立于内门外之西东面主人退立于阼阶东左右受鴈于序端主人降立于阼阶下西面傧者进受命出请事賔曰礼毕傧者入告主人曰吾子为事故至于某之室某有先人之礼请礼从者傧者出告賔曰某既得将事敢辞傧者入告主人曰先人之礼敢固以请傧者出告賔曰某辞不得命敢不从傧者入告主人升立于序端掌事者彻几改筵东上【蒲筵缁布纯加萑席帛纯漆几主人设神席亦准此】设甒醴于东房内西墉下加勺羃篚在樽北实觯一角柶一加羃笾豆在篚北实脯醢设洗于东房近北罍水在洗西篚在洗东北肆设讫主人降迎賔于内门外之东西面主人揖賔賔报揖主人入賔从入二揖至阶三让如初升主人于阼阶上北面再拜賔于西阶上北面答拜主人受几于序端掌事者内拂几三奉两端西北向进主人东南向外拂几三振袂内执之进西北向使者迎受于筵前东南向以俟主人还阼阶上北面拜送賔以几避北面坐设于坐左兴退于西阶上北面答拜立于西阶东面賛者盥手洗觯酌醴加柶于觯覆之面叶出房南面立主人受醴面柄进筵前北面立賔西阶上北面一拜进筵前东南面受醴复西阶上位主人还阼阶上北面一拜送賛者荐脯醢于筵前賔进升筵坐左执觯右执脯擩于醢祭于笾豆之间以柶祭醴三始扱一祭又极再祭兴以柶兼诸觯上躐降筵于西阶上北面坐啐醴建柶奠觯遂拜执觯兴主人答拜賔进升筵坐奠觯于笾豆之东賔退立于西阶上东面掌事者奉篚币升自东阶主人受于序端进西面立賔西阶上北面再拜主人进楹间南面立賔进立于主人之西俱南面主人以币篚授賔賔受退立于西阶上东面主人还东阶上北面拜送賔降自西阶从者迓受币賔出大门外之西东面立主人降出门东西面拜送賔退主人入立于东阶下西面傧者告于主人曰賔不顾矣主人乃还于寝于使者归主人【壻之父】公服立于阼阶下西面使者入告立于主人之左北面曰某既得将事敢告主人曰闻命使者退主人入【以下复命准此】
　　纳吉
　　其日大昕使者至女氏大门外掌次者延入次掌事者设几筵如初使者出次立于主人大门外之西东面主人立于阼阶下西面傧者进受命出请事賔曰吾子有贶命某加诸卜占曰吉使某也敢告【某壻父名也使某使者名】傧者入告主人曰某之子不教唯恐不堪吾子有吉某预在焉某不敢辞傧者出告掌畜者以鴈授使者退立于后主人迎拜如常主人揖賔以入賔从入主人入门而右賔入门而左至于次门主人揖入二揖至阶三让如初主人升阼阶上西面賔升西阶上东面曰敢纳吉主人北面再拜进立于楹间南面傧者立于主人之西俱南面賔授鴈降自西阶出立于次门外之西东面初使者降主人还阼阶东左右受鴈于序端主人降立于阼阶下西面傧者进受命出请事使者曰礼毕其礼賔如问名之仪
　　纳征
　　其日大昕賔至女氏大门外掌事者延就次賔之掌事者入布羃于主人次门之外纁束陈于羃上两马陈于羃南北首西上主人掌事者设几筵如初【其纁束三疋纁二疋合束之】陈设讫使者出次立于主人大门外之西东面主人立于阼阶下西面傧者进受命出请事賔曰吾子有嘉命贶室某也有先人之礼束帛两马使某也请纳征傧者入告主人曰吾子顺先典贶某以重礼某敢不承命傧者出告主人迎拜如常主人揖賔以入賔从入主人入门而右賔入门而左至次门主人立于门东西面賔立接西塾东面掌事者坐取纁兴以授賔賔执主人揖賔以入执马者从入陈于庭三分庭一在南北首西上主人二揖至阶三让如初主人升阼阶当阿西面賔升西阶当阿东面曰敢纳征主人于阼阶上北面再拜进立于楹间南面賔进立于主人之西南面授束帛受马者自右受之以东賔之执马者自前而出賔初授束帛降出次门外之西东面主人还阼阶东左右受束帛于序端主人降立于阶下西面傧者进受命出请事賔曰礼毕其礼賔如问名之仪
　　请期
　　其日大昕使者至于女氏大门外掌事者延入次又掌事者设几筵如初使者出次立于主人大门外之西东面主人立于阼阶下西面傧者进受命出请事賔曰吾子有赐某既申受命惟是三族之不虞使某也请吉日傧者入告主人曰既前受命矣唯命是聼傧者出告賔曰某聼命于吾子【某壻父名】傧者入告主人曰某固唯命是聼傧者出告賔曰某使某受命于吾子吾子不许某敢不告期曰某【某吉日之甲乙】傧者入告主人曰某敢不敬须傧者出告掌畜者以鴈授使者退立于后主人迎拜如常主人揖賔以入賔从入主人入门而右賔入门而左二揖至阶三让如初主人升阼阶当阿西面賔升西阶当阿东面曰敢告期主人阼阶上北面再拜进立于楹间南面賔进立于主人之西俱南面賔授鴈降出立于次门外之西东面主人还阼阶东左右受鴈于序端主人立于阼阶下西面傧者进受命出请事賔曰礼毕其礼賔如纳征之仪
　　亲迎
　　其日大昕壻之父女之父各服其服告于祢庙【以酒脯告之一献无庙者告于正寝】将行父醮子于正寝賛者布席于东序西向又设席于户牖之间南向父公服坐于东序西向子服其上服【四品綉冕五品冕】升自西阶进立于席西南向賛者酌酒进北面以授子子再拜受爵賛者荐脯醢于席前【脯醢出自房】子升席跪左执爵右取脯擩于醢祭于笾豆之间右祭酒执爵兴降席西南面跪卒爵奠爵再拜执爵兴賛者受虗爵还樽所子进立于父席前东面父命之曰徃迎尔相承我宗事朂率以敬先妣之嗣若则有常【庻子但云徃迎尔相朂率以敬】子再拜曰不敢忘命又再拜降出初昏设洗于阼阶东南东西当东霤南北以堂深罍水在洗东加勺羃篚在洗西南肆实爵二巾二加羃设妇洗于东房近北罍水在洗西加勺羃篚在洗东北肆实以巾加羃陈馔于东房内西墉下【牲用少牢及腊三俎二簠二簋二豋其豆数四品十五品八】壻及妇共牢妇之簋簠豆豋之数各视其夫【牲体皆节折簋实稷黍簠实稻粱豋实以羮二豆实醢酱虀葅之类】簠簋豆豋加盖爼加羃樽于室中北墉下酒在西加勺羃南柄又设樽于房外之东加勺羃无酒篚在南实四爵二巹加羃【天妇酌于内樽四爵两巹几六夫妇各三酳】主人乘木辂备仪仗【主人谓壻五品非京官职事者乘青通幰犊车】从者公服乗车妇车及従车各准其夫至于妇氏大门外掌次者延入次賛者布席于室户外之西西上右几又布席于房户内南向设醴樽于房内东壁下加勺羃篚在北实觯一角柶一于篚加羃笾一豆一又在篚北女各准其夫服花钗翟衣【四品花钗六树翟六等五品花钗五树翟五等】入于房即席南向立姆服礼衣在其右女从者在其后父公服升自东阶立于房内之东西面内賛者以觯酌醴加柶覆之面柄进女席前北面女降席西南面再拜受觯内賛者荐脯醢于席前女升席跪左执觯右取脯擩于醢祭于笾豆之间遂以柶祭醴三始扱一祭又极再祭兴筵末跪啐醴建柶奠觯于豆东降席西再拜讫升席南面立内賛者彻荐觯主人降立于东阶南面賔出次立于门西东面【賔壻也】傧者进受命出立于门东西面曰敢请事賔曰吾子有命以兹初婚某父使某将请承命傧者入告主人曰某固敬具以须主人迎賔于大门外之东西面再拜賔答拜主人揖賔賔报揖主人入賔执鴈从入至于寝门主人又揖入至内霤将曲揖当阶揖至阶主人曰请吾子升賔曰某敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶西面立賔升自西阶进当房户北面跪奠鴈兴再拜降出主人不降送于賔入门母出立于房户之西南面于賔拜讫姆导女于母左父少进西面戒之必有正焉若衣若笲命之曰戒之敬之夙夜无违命母戒于西阶上施衿结帨戒之曰勉之敬之夙夜无违【帨佩巾】庻母及门内施鞶申之以父母之命命之曰敬恭聼宗父母之言夙夜无愆视诸衿鞶【鞶鞶囊妇人鞶丝所以盛帨巾之属】女出至车壻授绥姆辞曰未教不足与为礼妇乘以几加幜壻驭轮三周驭者代之主人使其属送之壻出乘车先妇车从而行至于门外下车以俟妇至降车北面立壻南面揖妇以入及寝门又揖以入賛者彻樽羃酌酒三注于樽女从者布席于奥东向【西南隅谓之奥若室内窄则席于堂上楹间东向设樽于室户东也】主人导妇升自西阶入室即席东面立妇入立于樽西南面壻盥于南洗女从者沃之妇盥于北洗婿从者沷之賛者以馔入设酱于席前葅醢在其北俎三入设于豆东腊特于俎北賛者设黍于酱东稷稻粱在东设湇于酱南设对酱于东【对酱妇酱也设之当特俎】葅醢在其南北上设黍于腊北其西稷稻粱设湇于酱北賛啓防郄于簠簋南对簠簋于北【啓发也】皆加匕箸壻从者布对席于馔东賛者西面告馔具主人揖妇妇即对席西面皆坐賛授匕箸各以葅擩于醢皆祭于豆间又皆祭黍賛者各取肺絶末以授皆祭賛者以肺加于俎【凡祭与食皆賛者賛之】賛者皆移黍置于席上授肺脊皆食以湆酱三饭卒食賛者二人俱洗爵于房酌于内室之樽诣户西北面以酳主人及妇皆兴拜受爵賛者北面答拜主人及妇皆坐祭酒賛者以肝从皆奠爵取肝振祭哜之賛者皆受实于且豆各取爵饮讫执爵兴賛者受爵主人及妇皆再拜賛者以爵复于篚又以爵酌酒再酳主人及妇仍立受爵坐饮卒爵皆兴賛者受爵复于篚三酳用巹如再酳主人及妇立于席后賛者皆降东阶洗爵升酌于户外樽入戸西北面俱奠爵兴再拜皆坐取爵遂饮祭卒爵遂拜执爵兴夫妇答拜降奠爵于篚主人出脱服于房退立樽西南面位賛者彻馔设于东房如初妇脱服于室袵于奥北趾【袵卧席】主人入烛出妇从者馂夫之余夫従者馂妇之余賛者酌户外樽酳之女従者侍于户外呼则闻
　　见舅姑
　　质明賛者见妇于舅姑立于寝门外賛者布舅席于东序西向布姑席于房户外之西南向舅姑俱即席坐妇执笲枣栗【笲竹噐表纁里】自门外入升自西阶东面再拜进跪奠于席前舅抚之賛者彻以东妇退复东面位又再拜降自西阶受笲腶脩【腶脩妇从者执俟于阶下】升进北面再拜进跪奠于姑席前姑举之内賛者受以东妇退复北面位又再拜賛设妇席于室户西南面【在姑席之西少北】侧樽甒醴于房内东壁下加勺羃笾豆各一实以脯醢在樽北设洗于东房近北罍水在洗西篚在洗东北肆【篚实以巾觯角柶各一加羃】妇立于席西南面内賛者盥手洗觯酌醴加柶面柄出房诣妇席前北面立妇进东面拜受退复位内賛者西阶上北面拜送内賛者荐脯醢于席前妇升席坐左执觯右取脯擩于醢祭于笾豆之间以柶祭醴三始扱一祭又极再祭加柶于觯面叶兴降席西面坐啐醴建柶兴拜内賛者答拜妇进升席跪奠觯于豆东取脯降以出授妇氏从人于寝门外
　　盥馈
　　舅姑入于室妇盥馈賛者布席于室之奥舅姑于席坐俱东面南上賛者设樽于室内北墉下馔于房内西墉下其馔如同牢【牲体皆节折左载之于舅俎右载之于姑俎也】妇入升自西阶入房以酱进设于舅姑席前其他馔从者设之皆加匕箸俱以南为上俎入各设于豆东讫賛者各授箸舅姑各以韭葅擩于酱祭于笾豆之间又祭饭讫乃食三饭卒食妇入于房盥手洗爵入室酌酒酳舅进奠爵于舅席前少东西面再拜舅取爵祭酒饮之妇受爵出户入房奠于篚又盥手洗爵酌酒酳姑如酳舅之礼设妇席于室内北墉下樽东南面妇彻馔设于席前如初西上【妇亲彻酱设之其他从者设之】妇进西面再拜退升席南向坐将馂舅命易酱内賛者易之妇乃馂姑馔妇祭内賛者助之既祭乃食三饭卒食内賛者洗爵酌酒酳妇妇降席西面再拜受爵升席坐祭酒饮讫执爵兴降席东南面立内賛者受爵奠于篚妇进西面再拜舅姑先降自西阶妇降自阼阶【凡庶子妇舅姑不降而妇降自西阶以出】
　　婚防
　　其日主人至于賔大门外之西东面立賔立于阼阶下西面傧者进于賔之左北面受命出立于大门外之东西面曰敢请事主人曰某有嘉礼请吾子有顾傧者入告遂引賔出大门外之东西面再拜主人答拜主人曰某有嘉礼请吾子有顾賔曰敢辞主人曰敢固请賔曰辞不得命敢不从主人拜賔答拜主人还賔遂与诸亲从之賛者预铺賔席于堂上楹间近北南向设賔之宗室席位于賔席西南賔之异姓席位于宗室之南又于西阶下设异姓之席位皆重行东向以北为上设主人席位于阼阶上西面设主人宗室席位于主人东北设异姓席位于宗室之北皆重行西面以南为上又设主人异姓席位于东阶下重行西向以北为上賔至立于主人大门外之西东面賔之宗室立于賔西南异姓立于宗室之南俱重行东面以北为上傧者引主人出立于大门外之西东面主人诸亲立于大门内之东重行西面以南为上立定主人西面再拜賔东面答拜主人揖賔賔报揖傧引主人又傧者引賔以入诸亲以次从入至内门主人诸亲以次从入如常至阶主人揖賔賔报揖賔主及诸亲以次升各如常立于席后庭前者亦如之立定賔主及诸亲俱坐执爵者酌酒升自东阶酒升堂賔主及诸亲皆起执爵者以酒授主人賔者引主人进诣賔席前西北面立賔自席西进东南向受爵傧者引主人退复位賔还席后賔主及诸亲俱坐执爵者又以酒授主人及賔主诸亲賔主俱祭而饮诸亲不祭而饮爵行一周食升堂賔主及诸亲皆起掌食者以醢酱豆授主人进席设于賔席前賔曰请吾子无辱主人曰不敢忘礼傧者引主人复位执馔者以笾豆簠簋俎钘设于賔主席前又加以匕箸执馔者以次设食讫賔主皆祭而食诸亲不祭而食于賔祭主人辞曰疏食不足祭賔食三饭而止主人曰请吾子食賔更饭食毕遂进庻羞觞行如常防毕賔主及诸亲俱兴傧者各引賔主以下降出賔主及賔之诸亲皆复门外位主人诸亲复门内位主人再拜送賔退傧者引主人入
　　妇人礼防
　　女賔乘车入至下车所内賛者引入主人迎送于阁内相称之辞各准其夫余如丈夫之礼
　　飨丈夫送者
　　其日掌事者铺賔席于堂上楹间近北南面又铺主人席于阼阶上西向又设众賔之席于賔西南设从者席位于西阶下重行东向北上傧者引賔以下立于主人门外之西俱重行东面以北为上立定傧者引主人立于门东西面主人揖賔賔报揖傧者各引賔主以下入至阶主人揖賔賔报揖賔主以下俱升立于席后立定賔主以下俱坐遂进酒设食如婚防仪防毕賔主以下俱兴傧者引賔立于西阶上东面主人掌事者奉束帛之篚升以授主人主人执篚西面立賔西阶上北面再拜主人进立于楹间南面賔进立于主人之西俱南面主人以篚币授賔賔受退立于西阶上东面主人还东阶上北面再拜送傧者引賔以下降自西阶从者迓受币在庭者以次出复门外位傧者引主人降自东阶出门东西面拜送賔退主人入
　　飨妇人送者
　　内傧者引賔升主人迎送于阁内相称之辞各准其夫酬以束帛如丈夫之礼















　　大唐开元礼卷一百二十四
　　钦定四库全书
　　大唐开元礼卷一百二十五　唐　萧嵩等　撰嘉礼
　　六品以下婚
　　纳采　　　　　　　问名
　　纳吉　　　　　　　纳征
　　请期　　　　　　　亲迎
　　见舅姑　　　　　　盥馈
　　婚防　　　　　　　妇人礼防
　　飨丈夫送者　　　　飨妇人送者
</div>
    <div class="pagination">
<a href="大唐开元礼_page36.html">上一页</a><span>...</span><a href="大唐开元礼_page32.html">32</a><a href="大唐开元礼_page33.html">33</a><a href="大唐开元礼_page34.html">34</a><a href="大唐开元礼_page35.html">35</a><a href="大唐开元礼_page36.html">36</a><span class="current-page">37</span><a href="大唐开元礼_page38.html">38</a><a href="大唐开元礼_page39.html">39</a><a href="大唐开元礼_page40.html">40</a><a href="大唐开元礼_page41.html">41</a><a href="大唐开元礼_page42.html">42</a><span>...</span><a href="大唐开元礼_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
