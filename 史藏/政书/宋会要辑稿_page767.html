<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 767 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 767 页/共 1125 页</h1>
    <div class="content">六年十月二十二日，诏以三司近奏举幕职、州县官监京师新城门，比旧三班使臣仍添食直钱。所举之官，或规避远适，或涉干祷，悉令放罢。却差历外任使臣，凡二年理为一任，食钱仍依新例。熙宁中复差幕职、州县官。 
八月六日，诏近臣举文武官才堪将帅者，以名闻。 
皇佑三年五月，宰臣文彦博等荐工部郎中直史馆张、殿中丞王安石、大理评事韩维，皆以恬退，乞赐甄擢。诏赐张三品服，召王安石、韩维试于学士院。 
六年，诏威、茂、黎、集、壁等知州及戎、泸州通判，自今转运司举本路京朝官知县前任成资今任一年，或前任一年今任二年者为之二年：原作「一年」，据《续资治通鉴长编》卷一七○改。，候满三年，理初任通判。 
十月，诏十路都总管、安抚使举诸司副使、合门祗候材堪将帅者一人。 
四年八月，诏文臣御史知杂已上、武臣观察使已上，举诸司副使至合门祗候堪提点刑狱任使者各一人。 
是月，诏待制、观察使已 
      
上举文武官任边要者各一人，其已在边及历路分都监者，勿举。 
五年七月十三日，诏：「御史台察访中外臣僚奏荐，如有所举非其人者，立须弹奏，必行之罚，宜自近始。其已系提点刑狱已上差遣者，并不得荐举。」嘉佑六年正月，御史台乞申明此诏。有旨，本台每于岁首举行颁布。 
十月七日，诏今后臣僚许令指射差遣者不得乞系举官之处。革侥幸也。 
至和二年二月十五日，侍御史毋湜言：「乞今后新除经略安抚使及沿边总管、知州等，未到任间，不得奏辟武臣及班行充本路差遣。如到任后，果有怯懦昏昧、年老疾病之人，即具以闻。从朝廷审察其实，即许辟人冲替。所冀权臣之门稍息奔竞，边隅差遣，不至豪夺。」从之。 
十一月，诏吏部流内铨、南曹：「自今合举官，文臣知杂御史、少卿监、武臣合门使以上，并江淮发运、诸路转运使、副使、提点刑狱、朝臣、使臣、开封府推判官、府界提点，更不限赃私罪，余犯私罪杖已上，并不理为举主，若私罪笞者听之。」 
嘉佑元年二月，吏部流内铨言：「请入令录选人，举主不犯赃滥及非致仕分司者，听许收用。」从之。 
二年五月，诏：「凡举官已施行者，后虽有改节，不许陈首。及被举之人，毋得纳举主。」至七月，复诏：「近制，举官不许陈首，其在部内守官而改节者，许发摘，同自首法。」 
九月，枢密院言：「自今举使臣，须本路安抚、转运使、提点刑狱、知州、通判方理为举主。其在京文臣非知杂御史、武臣 
      
非观察使已上，所举毋得施行。」从之。 
十二月，诏：「大臣所举馆职，自今令中书籍记姓名，选文行为众所推者与试。其考校毋得假借等第。」 
四年六月十一日，诏：「天下才行之士，虑有遗滞。宜令诸路经略安抚、转运使、提点刑狱各于所部，举见任、前任文资行实素着，官政尤异，可备升擢任使者，同罪保举三人。前两府臣僚许通举内外官，并限一月闻奏。其已带职及见任两府与自己亲戚，毋得举。」 
八月二日，天章阁待制、知谏院唐介言：「近制令诸路监司各举官三员，以备擢任。切观向者进用之人，巧于趍时，靡然成俗，宜稍澄清。乞应举到官，委中书门下先择材行惇朴、忠厚孝友、闻于众者任用，其轻躁干进之士，虽名干集，亦乞稍赐裁抑。」从之。 
五年八月，吏部流内铨言：「诸州幕职官常阙八九十员，无合入资序人。请下知杂御史、三司副使、待制以上，各举令录、判司、主簿、尉二人，有出身四考，无出身五考，无赃私罪，有京官举主三人者为之。」从之。 
六年八月，诏：「自今诸路知州军监、知县、县令有清白不扰而实惠及民者，其令本路安抚、转运使副、判官、提点刑狱官同罪保举再任，委中书门下别加访察。如其政迹尤异，当议更与推恩。」 
八年十月，诏：「自今陕西四路极边城寨主、都监、监押、巡检，令帅臣举官。」
 选举 宋会要辑稿 选举二八 举官 二 
     
宋会要辑稿 选举二八

举官二
英宗治平元年二月，枢密院言：「请自今使臣冲替及降监当者，历任曾经亲民，实有 
     
武勇，堪捕贼者，元犯情轻，许举充权巡检，理监当资序。其入亲民差遣，曾犯赃私罪，实武勇者，亦听举沿边任使。」从之。 
。不如所举，即坐举主之罪外，有他犯，不坐。」 九月二十三日，诏：「文臣自待制已上及三司副使、御史知杂、三院御史、谏官，外任安抚、钤辖、转运使副、提点刑狱，武臣自正任已上及右职横行使副、诸路路分钤辖、沿边安抚，并许奏举诸司使已下至三班使臣堪充将领及行阵任使。内知杂已上及正任横行使并权路分总管，并许奏举二人，余并一名。除已系将领任使并曾犯入己赃、徒已上及亲属不举，所举之人，只是将领及行阵战 
十月四日，诏：「前任两府及三司使已下至知杂御史，外任待制以上，保举文资官二员。诸路经略安抚、转运使、提点刑狱保举辖下见任、前任文资官二员，行实素着，官政尤异，可备升擢任使者以闻。」 
二年三月二十四日，权御史中丞贾黯上言：「近日官冗之弊，数倍往时，盖由举官者众，人有定员，以应所举之格。乞申戒中外举官臣僚，以革其弊。」至四月十二日，乃诏曰：「天下之治，在于得人；人之贤愚，系乎所举。举而失当，猥滥至多。今吏部磨勘选人待次者二百五十余人，须二年方克引对，留滞之弊，乃至于斯。且岁限定员，本防其滥。而举者不问能否，一切取足以闻。徒有塞诏之名，且非荐贤之体。以至奔竞得售，而实才者见遗；请托得行，而恬 
     
守者被弃。盖其毁誉之是徇，殊非淑慝之能明。章交公交车，充数而已。以是济治，其可得乎!宜令中外臣僚合举选人者，务在得人，不必满所限之数。所贵材品辨别，仕路澄清。惟尔辅臣，深体朕意。」 
《文献通考》：英宗时，御史中丞贾黯又言：「今京朝官至卿、监，凡二千八百余员，可谓多矣。而吏部奏举磨勘选人未引见者至二百五十余人。臣不敢远引前载，且以先朝事较之。方天圣中，法尚简，选人以四考改官，而诸路使者荐部吏数未有限，而在京台阁及常参官尝任知州、通判者，虽非部吏皆得荐，时磨勘改官者，岁在数十人。后资考颇增，而知州荐吏，视属邑多少裁定其数，又常参官不许荐士，其条约比天圣渐繁，而改官者固已众矣。然磨勘应格者犹不越旬日即引对，未有待次者也。皇佑中，始限监司奏举之数，其法益密，而磨勘待次者已不减六七十人。皇佑及今纔十年耳，而猥多至于三倍。向也法疏而其数省，今也法密而其数增，此何故哉 正在荐吏者岁限定员，务充数而已。如一郡之守，岁许荐五人，而岁终不满其数，则人人以为遗己，当举者避谤畏讥，欲止不敢。此荐者所以多，而真才实廉未免慁于无能也。谓宜明诏天下，使有人则荐，不必满所限之数。」天子纳其言，下诏申 焉。 
三年四月，诏流内铨：「磨勘选人愿入(赃)[职]官者职：原作「赃」，据《续资治通鉴长编》卷二○八、《职官分纪》卷九改。，与循资注官。今任还，无赃罪及私罪已下情轻，有旧举主三人或新举主三人，与磨勘引见。岁举选人充京官者，自今以三分之一举令、录、判、司、簿、尉充职官。举主满三人，历任无赃罪或私罪杖已下情轻者，判、司、簿、尉有出身三考，无出身四考，皆与注合入职官。应举官充县令，须到任一考乃得举。」 
《文献通考》：治平三年，命宰执举馆职各五人。先是，上谓中书曰：「水潦为灾，言事者云咎在不能进贤，何也 」欧阳修曰：「近年进贤路狭，往时入馆有三路，今塞其二矣。进士高科，一路也；大臣荐举，一路也；因差遣例除，一路也。往年进士五人以上皆得试，第一人及第，有不十年即至辅相者。今第一人两任方得试，而第二人以下不复试，是高科路塞矣。往时大臣荐举即召试，今只令上簿候缺人乃试，是荐举路塞矣。惟有因差遣例除者， 
     
半是年劳老病之人，此臣所谓荐举路狭也。」上纳之，故有是命。韩琦、曾公亮、赵 等举蔡延庆以下凡二十人，皆令召试。宰臣以人多难之，上曰：「既委公等举之，苟贤，岂患多也。」先召试蔡延庆等十人，余须后时。 
石林叶氏曰：「国朝以史馆、昭文馆、集贤院为三馆，皆寓崇文院，其实无别舍，但各以库藏书列于廊庑间尔。直馆、直院谓之馆职，以他官兼者谓之贴职。凡状元制科一任还，即试诗赋各一，而入否则用大臣荐而试，谓之入馆。官制行，废崇文院为秘书监，建秘阁于中。自监、少至正字，列为职事官，罢直阁、直院之名，而书库仍在。独以直秘阁为贴职之首，皆不试而除，盖时以为恩数而已。 
治平四年，陈汝羲试学士院中等，除集贤校理。御史吴(中)[申]言：「比择十人，先试馆职，而汝羲亦预，渐至冗滥。兼诗赋非所以经国治民，请用两制荐举，仍罢试诗赋，代之以策。」诏两制详议。其年试胡宗愈辈，仍用诗赋。熙宁元年罢试诗赋，而更以策论。二年，王介等五人始以策、论试于学士院，皆除馆职。后比年有试者，苏税、陈睦、李清臣、刘挚、王钦臣等皆以试除。四年，太常丞许将以所业献，召试为集贤校理。五年，吕公弼荐王安礼材堪大用，召对称旨，欲峻用之。其兄安石辞，乃以为崇文院校书。曾布常举邓润甫可备经筵馆职，诏取润甫应制科进卷视之，擢为集贤校理。 
旧制，凡设试以待，命士而入之铨注者，自荫补铨试之外，有进士律义、武臣呈试、材武及刑(为)〔法〕等官，而铨试所受为特广。荫补初赴选，皆试律暨诗。已仕而无劳绩、举荐及无免试恩，皆试判。熙宁更制以后， 试律义断案。议后又增试经义，中选者皆得随铨拟注，是铨试之凡也。 
马端临曰：按，是时进士选人之守选者，亦皆试而后放，然特详于荫补云。 
四年十一月，同判吏部流内铨蔡抗言：「奏举人二百五十余人，度二年乃引绝天头原批：「『绝』字疑误。」孙逢吉《职官分纪》卷九亦作「绝」，似不误。。检会每岁举状约千九百员，被举者既多，则磨勘者愈众。欲乞权罢在朝知杂御史、观察使已上岁举京官。」从之。以上《国朝会要》。 
《文献通考》：是年，诏中外臣僚岁得举京官者，视元数以三分率之，一分举职官。有举者三人，任满选如法，所以分减举者数，省京官也。是岁判吏部流内铨蔡抗言：「奏举京官人尚多，度二年引对乃可毕。计每岁所举，无虑千九百员。被举者既多，则磨勘者愈众。且今天下员多阙少，率三人而待一阙。若不稍改，后将除吏愈艰。臣愚以为可罢知杂御史、观察使以上岁得举官法。」从之。自是举官之数弥省矣。 
治平四年十一月三日，神宗即位，未改元。诏御 
     
史台告报翰林承旨以下至知杂御史以上，各于内外文官历一任通判以上人内，同罪保举一员，堪充刑狱、钱谷繁难任使，皆须节行素着、才干有实，仍于举状内明言本官才器所长、堪何任使，限一月内闻奏。内在京者当令引对，在外者候替回引对。即不得举已系带职及两府，或自己亲戚。 
十二日，诏曰：「故事，二府初入，各举所知者三人，盖欲以观大臣之能也。比年以来，请谒干誉之说胜，而荐者或不以公。既已任职之后，多以虚名相尚，而实效蔑然，甚非上臣事君以人之道。其今来中书、枢密院准例各举官三人，各言其人才业所长、堪任何事，以副朕为官择人之意，速以名闻。仍候逐奏上，令中书取旨，当议量才试任。」 
二十一日，手诏：「孔子曰：『修废官，举逸民，则四方之政行焉。』朕以天之灵，获守大器，永惟兴治之本，必待贤而后成。方今中外群才,辐凑并进,不为不多矣。尚虑藏器抱道之士，沉于下僚僚：原作「潦」。天头原批：「『潦』，疑『僚』。」《宋大诏令集》卷一六六作「僚」，据改。， 而未伸，宜令内外两府、两制、文臣三司副使、武臣正任已上，下至台谏官并逐路提刑、转运使，于京朝官、使臣、幕职、州县官、选人内，各举所知者二人，见任两府三人。或耻于自媒，久淹下位，或偶因微累，遂废周行者，咸以名闻，以佐吾显侧陋、振淹滞之意。仍各明言其人临事已彰实状，堪何任使，朕将量才而用之。其所举须实负才业淹废之人，即不得举怀奸养誉、阔于事情、阴趣进用 
     
者，及权要族属，可共昭至公之道焉。」 
神宗熙宁元年二月十一日，诏：「翰林承旨以下、知杂御史以上，各于内外文官历一任通判以上人内，同罪保举一员，堪充刑狱、钱谷繁难任使。」翰林承旨王珪等奏举虞部员外郎张讽等二十员，诏见在京及得替到阙者，并令上殿。
十八日，诏：「近复诸路武臣同提点刑狱。勘会旧制，提点刑狱奏举选人充京朝官，须连状共举，颇闻不便。今后奏举选人充京官、职官，并据逐路元条合举人数，各举一半，更不连状。」 
三月七日，命诸路经略安抚使、转运使副、提点刑狱、朝臣、使臣、路分副都总管，各同罪保举本部内大使臣堪充主兵官二员，堪充知州军二员，疾速具姓名以闻。以选任乏人故也。 
六月十四日，诏：「在京并外任两制及知杂御史以上，各同罪保举大使臣堪充主兵官二员。」 
十九日，诏(请)[诸]道州府军监所有长吏奏举选人更不裁减外，通判奏举选人，并令权罢。
是月，诏今后诸路转运判官奏举选人充京官数，比提刑朝臣并特减二人。 
七月七日，诏：「诸路安抚、转运、提刑、总管及内外两制、知杂御史以上，各保举有武勇谋略三班使臣二人。」 
十一月一日，枢密院言：「河南、河北监牧使，欲令每年各许同罪奏举有牧地县分选人知县、县令、主簿充京官职官共五人，送流内铨，理为举主。」从之。 
二年七月十七日，诏两府臣僚初入准例举官 
     
三员，今后更不施行。先是，知枢密院陈升之荐侯叔献等，上阅其奏，曰：「辅臣荐士，不考材实，即升一任，此何理也 」然而久例行之，至是降诏。 
闰十一月十八日，诏：「应文武官今后因罪犯降差遣经赦合该牵复者，如元犯情理轻，责降后有所辖官一员同罪奏举，元犯情理重者有所辖一员、监司一员同罪奏举，即与依赦牵复。如系在京无监司处，即只用所辖官为举主。内有元系职司及路分差遣，仍更委二府体量理历才行取旨。所有两省内臣并准此。若在京勾当，无所辖管勾，即许本省都知押班依此奏举。」上初令中书议法进呈，且以为责降官在京有无监司处，乃改定降诏。 
《文献通考》：熙宁二年，御史乞罢堂选知州，曾公亮执不可，帝曰：「精择判审官人付之，何为不可 」王安石曰：「中书所总已多，通判亦有该堂选者，徒留滞，不能精择，归之有司宜也。」 
课试儒生，有司之事也，今以礼部考校为未当，而必俟乎亲策；进退百官，宰相之事也，今以中书选择为留滞，而一付之审官，轻重失伦矣。况司牧之任，千里休戚所系，非佗官比。而庙堂一不之问，则所谓中书所总已多者，其事岂有重于进贤退不肖者乎  
三年二月四日，诏：「今后诸路知州军不该举京官、职官处，如通判别无违碍，许依编 人数举官。」 
六月，诏中书门下：薛向等所总东南诸路财利，创事之始，实藉所谙官吏远近应接，方可集办。近虽累曾指挥，如向等奏辟官吏，并与应副，尚恐有合入远官，朝廷引条不行。可今后如有碍条之人，特与差。任满如无劳绩勾当过事件，即复注远官。 
七月二十四日，诏东西审官、三班院、流内铨今后所举主簿，并须举不该入川、广京朝官。先是，权判吏部流内铨陈襄等荐著作佐郎杨完为主簿。完系硬差，特依所举，而降是诏。 
是月，诏今后应在 
     
京及外任举官去处，并许于见任官年满三季内奏举。 
十六日，御史知杂谢景温言：「欲乞应受诏 特举官者，发奏日并具所举官姓名，关报本台。」从之。 
八月，编修中书条例所看详：「应中外官司合举辟官员状到中书，即下诸司，取人吏文状契勘奏差，欲乞取索诸房举辟名件可归有司者，画一颁下审官东西院、流内铨、三班院。今后只批送逐处，令检详前后条贯及本官资序、所入路分远近，令中书点检施行。其不合得，即仰逐司一面回牒本官，别行奏举。若曲有问难，即亦仰本官具因依闻奏。所有前来已送归有司者，亦乞准此。」从之。
十月七日，诏发运司、诸路转运司：本司管勾文字及诸路掌机宜官，今后并许举合入川、广之人。 
十一月八日，诏诸处奏举使臣差遣等并送枢密院勘会施行。
四年二月十二日，诏：「自今在京官司各举官，并先关牒所属，勘会历任于条无碍，方许奏举。」 
十七日，中书编修条例所乞诸路知州军、通判若转运提刑连衔奏举者，许再任知县、县令；有安抚、转运使副、判官、提刑、知州、通判奏举再任，须通及五人，内有职司二人者，亦听再任。从之。 
四月二十七日，诏权发遣江淮等路发运副使皮公弼，如薛向在任例举官。 
八月二十四日，诏发运司：自今犯赃及见冲替合当硬差，若奏举县令、职官知县及起请员阙人，毋得奏举。 
十月一日，诏江淮发 
     
运使每岁举官，毋得过本路转运使、副所举之数。 
十一月七日，诏诸路提举常平仓朝臣，岁中通举京官或职官、县令共三人。 
十二月八日，中书门下言：「提点广东刑狱周之纯言，新制提点刑狱并除『同』字，所有旧条分同、正，举官多少不同。今欲自京东、京西、河东、淮南路京官七人、职官三人、县令五人，两浙路京官六人、职官三人、县令四人，成都府、梓州、江南东西路京官五人、职官三人、县令四人，福建、利州、荆湖南北、广南东西路京官四人、职〔官〕三人、县令二人，夔州路京官三人、职官二人、县令二人。」从之。 
五年闰七月二十八日，枢密院言：「检会先降宣命，委官保举大使臣堪充知州军或主兵任使，本县籍记姓名本县：据文意疑作「本院」。，遇有要人去处，于此更加采择。岁月既久，选用略 ，或已在委寄，或尝试无取，或事故凋丧。乞依故事，差委文武近上臣僚，各举大使臣堪充知州军或主兵任使者，各两人。」从之。 
八月十五日，诏诸路安抚及文臣带路分钤辖举知州军主兵各一员，转运使、提刑只举知州军一员，武臣总管、钤辖、安抚只举主兵一员。 
《文献通考》：五年，诏堂选堂占悉罢。吏部始立定选官格，其法各随所任职事，以入任功状立格，以待拟注。 
权开封府推官苏轼上言：「大抵名器爵禄，人所奔趍，必使积劳而后迁，以明持久而难得。则人各安其分，不敢躁求。今若多开骤进之门，使有意外之得，公卿侍从，跬步可图，其得者既不肯以侥幸自名，则其不得者必皆以沉沦为孍。使天下常调，举生妄心，耻不若人，何所不至，欲望风俗之厚，岂可得哉 选人之改京官，常须十年以上。荐更险阻，计析毫厘。其间一事聱牙，常至终身沦弃。今乃以一人之荐，举而与之，犹恐未称，章服随至，使积劳久次而得者，何以厌服哉 夫常调之人，非守则令，员多阙少，久已患之，不可复开(名)[多]门以待巧者。若巧者侵夺已甚，则拙者迫隘无聊，利害相须，不得不察。故近岁朴拙之人愈少，巧进之士益多。惟陛下重之惜之，哀之救之。如近日三司献言，使天下郡选一人，催驱三司文字，许之先(以)[次]指射以酬其劳先次：原作「先以」，据《文献通考》卷三八改。，则数年之〔后〕，审官吏部，又有三百余人得先占阙，常调待次，不其愈难 此外勾当发运均输，按行农田水利，已振监司之体，各怀进用之心，转对者望以称旨而骤迁，奏课者求为优等而速化，相胜以力，相高以言，而名实乱矣。惟陛下以简易为法，以清净为心，使奸无所缘，而民德归厚。臣之所愿厚风俗者，此之谓也。」 
马端临曰：按，罢诸司之荐举，付铨选于吏部，此熙宁所立之法，盖所以示至公而绝幸门也。今东坡公所言乃如此，岂此法特所以待守常安分之人，而阿谀时指，附会新法，如所谓六七少年、使者四十余辈，则初不在此限乎。 
六年五月三日，诏诸察访官：「河东、京东、两浙路许奏举选人充京官、职官、县令共十二人，余路十人。若举升陟，并不限员数。」 
七年十月四日，都官郎中、新差知夔州郑惟几言：「诸奉特敕奏举边臣者，若任用后不如所举，与同罪，至死者减一等。如致城寨不守，其举主虽会赦不得原减。窃以战守之职，所系甚重，失举者既责同罪，而得功者未闻推恩。晋胥臣举冀缺为军大夫，及箕之役，有功者被其赏，赏罚并行，人用劝沮。乞立新制，应特降宣 举官，被举者如擢用后因战守得功，事迹尤异，转三官以上者，其举主亦乞等第量行旌赏。」诏今后边臣功状显著者，勘会举主取旨。 
十四日，诏都提举市易司岁举京官五员。 
九年正月十三日，诏令新知广州刘瑾不依常制，举将官文臣使臣共十人。以瑾乞于江西及本路散行召募射生猎户及勇力亡命者，军前效用，支与上军请受，量远近与起发盘缠。所经州军内，有强勇可使者，亦许选带 
      
前去。诏送安南招讨司，因有是旨。 
八月十二日，中书门下言：「南平军系新创，别无县分。近将涪州隆化县割属本军，其合奏举选人员数，欲令依信安军例，许知军奏举一员。」从之。 
</div>
    <div class="pagination">
<a href="宋会要辑稿_page766.html">上一页</a><span>...</span><a href="宋会要辑稿_page762.html">762</a><a href="宋会要辑稿_page763.html">763</a><a href="宋会要辑稿_page764.html">764</a><a href="宋会要辑稿_page765.html">765</a><a href="宋会要辑稿_page766.html">766</a><span class="current-page">767</span><a href="宋会要辑稿_page768.html">768</a><a href="宋会要辑稿_page769.html">769</a><a href="宋会要辑稿_page770.html">770</a><a href="宋会要辑稿_page771.html">771</a><a href="宋会要辑稿_page772.html">772</a><span>...</span><a href="宋会要辑稿_page768.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
