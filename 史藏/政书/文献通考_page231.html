<!DOCTYPE html>
<html>
<head>
    <meta charset="UTF-8">
    <title>文献通考 - 第 231 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 231 页/共 334 页</h1>
    <div class="content">    陈氏曰：唐太学博士李商隐义山撰。
    《诗话》：王荆公晚年亦喜称义山诗，以为唐人知学老杜而得其藩篱，惟义山一人而已。每诵其“雪岭未归天外使，松州犹驻殿前军”；“永忆江湖归白，欲回天地入扁舟”；与“池光不受月，暮气欲沈山”；“江海三年客，乾坤百战场”之类，虽老杜亡以过也。义山诗合处信有过人，若其用事深僻，语工而意不及，自是其短，世人反以为奇而效之。故“昆体”之弊，重其失，义山本不至是云。诗到义山，谓之文章一厄，以其用事僻涩，时称“西昆体”。然荆公晚年亦或喜之，而字字有根蒂。如“试问火城将策探，何如屋听窗知”。“未爱京师传谷口，但知乡里胜壶头”。其用事琢句，前辈无相犯者。
    《渔隐丛话》：李义山诗，杨大年诸公皆深喜之，然浅近者亦多。如《华清宫》诗云：“华清恩幸古无伦，犹恐蛾眉不胜人，未免被他α女笑，只教天子暂蒙尘。”用事失体，在当时非所宜言也。岂若崔鲁《华清宫》诗云：“障掩金鸡蓄祸机，翠华西拂蜀飞，珠帘一闭朝元阁，不见人归见燕归。”又云：“草遮回磴绝鸣鸾，树深深碧殿寒；明月自来还自去，更无人倚玉阑干。”语意既精深，用事亦隐而显也。义山又有《马嵬》诗云：“如何四纪为天子，不及卢家有莫愁。”《浑河中》诗云：“咸阳原上英雄骨，半是君家养马来。”如此等诗，庸非浅近乎？
    ◎温庭筠《金筌集》七卷《外集》一卷
    晁氏曰：唐温庭筠，本名岐，字飞卿，宰相彦博之裔。诗赋清丽，与李商隐齐名，时号“温李”。能逐弦吹之音，为侧艳之辞。为行尘杂，由是累年不第，终国子助教。宣宗尝作诗赐宫人，句有“金步摇”，遣场中对之，庭筠对以“玉跳脱”，上喜其敏，欲用之，而尝作诗忤时相令狐，终废斥云。
    ※《张诗》一卷
    晁氏曰：唐张，字承吉，清河人。乐高尚。客淮南杜牧为度支使，善其诗，尝赠之诗曰：“何人得似张公子，千首诗轻万户侯。”尝作《淮南》诗，有“人生只合扬州死，禅智山光好墓田”之句。大中中，果终丹阳隐舍，人以为谶云。
    《陈录》凡十卷。
    ◎许浑《丁卯集》二卷
    晁氏曰：唐许浑字用晦，圉师之後。大和六年进士。为当涂、太平二令，以病免，起润州司马。大中三年，为监察御史，历虞部员外，睦、郢二州刺史。尝分司於朱方丁卯，自编所著，因以为名。贺铸本跋云：“按浑自序，集三卷，五百篇。世传本两卷，三百馀篇。求访二十年，得沈氏、曾氏本，并取《拟元》、《天竺集》校正之，共得五百四十四篇。”予近得浑集完本，五百篇皆在，然止两卷。唐《艺文志》亦言浑集两卷。铸称三卷者，误也。
    陈氏曰：“丁卯”者，其所居之地有丁卯桥。蜀本又有《拾遗》二卷。
    後村刘氏曰：杜牧、许浑同时，然各为体。牧於唐律中，常寓少拗峭以矫时弊，浑则不然。如“荆树有花兄弟乐，橘林无实子孙忙”之类，律切丽密或过牧，而抑扬顿挫不及也。二人诗，不著姓名亦可辨。樊川有《续》、《别集》三卷，十之八九皆浑诗。牧佳句自多，不必又取他人诗益之。若《丁卯集》割去许多杰作，则浑诗无一篇可传矣。
    ※《李远集》一卷
    陈氏曰：唐建州刺史李远求古撰。
    ※《于鹄集》一卷
    陈氏曰：唐于鹄撰。与张籍同时，未详何人。
    ※《薛莹集》一卷
    陈氏曰：唐薛莹撰。号《洞庭集》。文宗时人，集中多蜀诗，其曰“壬寅岁”者，在前则为长庆四年，後则为中和二年，未知定何年也。
    ※《薛逢歌诗》二卷
    晁氏曰：唐薛逢陶臣，河东人。会昌元年进士。终秘书监。持论鲠切，以谋略高自В显，与杨收、王铎同年登第，而逢文艺最优。收作相，逢有诗云：“谁知金印朝天客，同是沙是避路人。”铎作相，逢又有诗云：“昨日鸿毛万钧重，今朝山岳一毫轻。”二人皆怒，故不见齿。
    ※《喻凫集》一卷
    陈氏曰：唐乌程尉喻凫撰。开成五年进士。
    ※《潘咸集》一卷
    陈氏曰：唐潘咸撰。不知何人，与喻凫同时。《艺文志》不载。
    ※《项斯集》一卷
    陈氏曰：唐丹徒尉江东项斯子迁撰。初受知於张籍水部，而扬敬之祭酒亦知之，有“逢人说项斯”之句。会昌四年进士。
    ◎赵嘏《渭南诗》三卷
    晁氏曰：唐赵嘏承也。会昌四年进士。终渭南尉。杜紫微读其《早秋》诗云：“残星几点雁横塞，长笛一声人倚楼”。因谓之“赵倚楼”云。
    ※《马戴集》一卷
    陈氏曰：唐马戴虞臣撰。会昌四年进士。
    ※《顾非熊集》一卷
    陈氏曰：唐盱眙主簿顾非熊，况之子。会昌五年进士。
    ※《薛许昌集》十卷
    晁氏曰：唐薛能字大拙，汾州人。会昌六年登进士第。大中末，书判中选，补尉，尉太原、陕虢、河阳从事。李福镇滑，表署观察判官，历御史，都官、刑部员外郎。福徙西蜀，奏以自副。咸通中，摄嘉州刺史。造朝，迁主客、度支、刑部郎中。俄刺同州，京兆尹温漳贬，命权知尹事。出帅咸化，入授工部尚书，复节度徐州，徙忠武。广明元年，徐军戍氵殷水，经许，能以军怀旧惠，馆之城中，许军惧见袭，大将周岌乘众疑，怒逐能，据城自称留後，因屠其家。能政严察，绝私谒，癖於诗，日赋一章。晚节惑浮屠法，奉之唯谨。然恣骜倨傲，佻轻以忤物，及为藩镇，尤易武吏。尝命其子属，雅拜新进士，或问其故，曰：“与渠销弥灾咎”云。
    容斋洪氏《随笔》曰：能，晚唐人，诗格调不甚高，而妄自尊大。其《海棠》诗、《荔枝》诗、《折杨柳》十诗序可见，而所作皆无过人。又别有《柳枝词》五首，最後一章曰：“刘、白苏台总近时，当初章句是谁推？纤腰舞尽春杨柳，未有侬家一首诗。”自注云：“刘、白二尚书，继为苏州刺史，皆赋《杨柳枝词》，世多传唱，虽有才语，但文字太僻，宫商不高耳。”其大言如此，但稍推杜陵，视刘、白以下蔑如也。今读其诗，正堪一笑。刘之词云：“城外春风吹酒旗，行人挥袂日西时；长安陌上无穷树，唯有垂杨管别离。”白之词云：“红板江桥青酒旗，馆娃宫暖日斜时。可怜雨歇东风定，万树千条各自垂。”其风流气概，岂能所可仿佛哉。
    後村刘氏曰：能自称举太过，五言云：“空馀气长在，天子用平人。”不但自誉其诗，又自誉其材，然位历节镇，不为不用矣，卒以骄恣凌忽，愤军杀身，其材安在？妄庸如此，乃敢妄议诸葛，可谓小人之无忌惮者。
    ※《李群玉诗》一卷
    晁氏曰：唐李群玉文山，澧州人。旷逸不乐仕进，专以吟咏自。诗笔妍丽，才力迈健。好吹笙，美笔翰。亲友强赴举，一上而止。裴休廉察湖南，延郡中。大中八年，来京师，进诗三百篇，休复论荐，授弘文馆校书郎。集後附其进诗表，并除官制。《太平广记》所载黄陵庙事甚异，其绝句在焉。
    陈氏曰：裴休以处士荐，集後有《乞假归别业》及《朝士送行》诗。
    ※《曹邺集》一卷
    陈氏曰：唐洋州刺史曹邺撰。大中四年进士。
    ◎郑《津阳门诗》一卷
    晁氏曰：唐郑字宾先，大中五年进士。津阳即华清宫之外阙。开成中过之，闻逆旅主人道承平故实，明日，马上裁刻，成长句一千四百言，自有序云。
    陈氏曰：或作愚者，非也。愚尝为岭南节度，好著锦半臂，非此郑。
    ※《刘驾集》一卷
    陈氏曰：唐刘驾司南撰。大中六年进士。
    ※《李频集》一卷
    陈氏曰：唐建州刺史新定李频德新撰。大中八年进士。姚合之婿也。
    ※《李郢端公诗》一卷
    晁氏曰：唐李郢楚望也。大中十年进士。诗调清丽。居馀杭，疏於驰竞。为藩镇从事，兼侍御史。
    ※《陈蜕诗》一卷
    晁氏曰：唐陈蜕，未详其行事。集有《长安十五咏》，自序云：“蜕生长江、淮，以诗句从赋，仅十馀年矣。今我后抚运，泽及四海，蜕复得为太平人”云云。盖肃、代人也。
    ※《柳郯诗》一卷
    晁氏曰：唐柳郯。集有与李端、卢纶辈相酬赠诗。大历进士也。
    ※《断金集》一卷
    晁氏曰：唐李逢吉、令狐楚自未第至贵显所唱和诗也。後逢吉卒，楚编次之，得六十馀篇。裴夷直名曰《断金集》，为之序。
    ※《孟逵诗》一卷
    晁氏曰：唐孟逵字叔之，平昌人。会昌五年，陈商下及第。
    ※《储嗣宗集》一卷
    陈氏曰：唐储嗣宗撰。大中十三年进士。
    ※《司马先辈集》一卷
    陈氏曰：唐司马札撰。与储嗣宗同时。
    ※《李廓集》一卷
    陈氏曰：唐武宁节度使李廓撰。程之子也。
    ※《于集》一卷
    陈氏曰：唐于子漪撰。咸通二年进士。
    ※《李昌符集》一卷
    陈氏曰：唐膳部员外郎李昌符撰。咸通四年进士。
    ※《司空表圣集》十卷
    陈氏曰：唐兵部侍郎司空图表圣撰。咸通十年进士。别有全集，此集皆诗也。其子永州刺史荷为後记。
    ※《聂夷中集》一卷
    陈氏曰：唐华阴尉聂夷中撰。咸通十二年进士。
    ※《许棠集》一卷
    陈氏曰：唐宛陵许棠文化撰。亦咸通十二年进士。
    ※《林宽集》一卷
    陈氏曰：唐林宽撰。与李频、许棠皆同时。集有送二人诗。
    ※《周繇集》一卷
    陈氏曰：唐周繇撰。咸通十三年进士。
    ※《无讥集》四卷
    陈氏曰：唐崔鲁撰。僖宗时人。
    ※《章碣集》一卷
    陈氏曰：唐章碣撰。亦僖宗时人。
    ※《高蟾集》一卷
    陈氏曰：唐御史中丞高蟾撰。乾符三年进士。
    ※《崔涂集》一卷
    陈氏曰：唐崔涂礼山撰。光启四年进士。
    ※《台编》三卷《宜阳外编》一卷
    晁氏曰：唐郑谷字守愚，宜阳人。光启三年擢高第。迁右拾遗，历都官郎中。乾宁四年归宜春，卒於别墅。其集号《台编》者，以其扈从华山下观居所编次云。谷诗属思颇切於理，而格韵凡猥，语句浮俚不竞，不为议者所多，然一时传讽，号郑都官而弗名也。
    欧阳氏《诗话》曰：郑谷诗名盛於唐末，号《台编》，而世俗但称其官为郑都官。其诗极有意思，亦多佳句，但其格不甚高。以其易晓，人家多以教小儿，余为儿时犹诵之。今其集不行於世矣。
    ※《周朴诗》二卷
    唐处士周朴撰。欧公《诗话》曰：唐之晚年，诗人无复李、杜豪放之格，然亦务以精意相高，如周朴者，构思尤艰，每有所得，必极其雕琢，故时人称朴诗“月锻季炼，未及成篇，已播人口”，其名重当时如此，而今不复传矣。余少时犹见其集，其句有云：“风暖鸟声碎，日高花影重”。又云：“晓来山雨闹，雨过杏花稀”。诚佳句也。
    ※《韩诗》二卷《香奁集》一卷
    晁氏曰：唐韩致光，京兆人。龙纪元年进士。累迁谏议大夫、翰林学士。昭宗幸凤翔，进兵部侍郎、承旨。朱全忠怒，贬濮州司马、荣懿尉。天初，挈族依王审知而卒。《香奁集》，沈括《笔谈》以为和凝所作，凝既贵，恶其侧艳，故诡称著。或谓括之言妄。
    许彦周《诗话》：高秀实言“元微之诗艳丽而有骨，韩《香奁集》丽而无骨。”李端叔意喜韩诗，诵其序云：“咀五色之灵芝，香生九窍；咽三危之瑞露，美动七情。”秀实云“劝不得也”。
    石林叶氏曰：在闽所为诗，皆手自写成卷。嘉，裔孙奕出其数卷示人，庞颖公为漕，取奏之，因得官。诗文气格不甚高，吾家仅有其诗百馀篇。世传别本有名《香奁集》者，《唐书 艺文志》亦载其辞皆闺房不雅驯。或谓江南韩熙载所为，误以为，若然，何为录於《唐志》乎？熙载固当有之，然吾所藏诗中亦有一二篇绝相类，岂其流落亡聊中姑以为戏，然不可以为训矣。
    又曰：《韩传》：自贬濮州司马後，载其事即不甚详。其再召为学士，在天二年。吾家所藏诗虽不多，然自贬後皆以甲子历历自记其所在，有《乙丑年在袁州得人贺复除戎曹依旧承旨诗》，即天二年也。昭宗前一年已弑，盖哀帝之命也。末句云：“若为将朽质，犹拟杖於朝。”固不往矣。其後又有《丁卯年正月闻再除戎曹依前充职诗》，末句云：“岂独鸱夷解归去，五湖鱼艇且糟。”天四年也。是尝两召皆辞，《唐史》止书其一。是岁四月，全忠篡，其召命自哀帝之世，自後复召，则癸酉年南安县之作，即梁之乾化二年。时全忠亦已被弑，明年梁亡。其两召不行，非特避祸，盖终身不食梁禄，其大节与司空表圣略相等，惜乎《唐史》不能少发明之也。
    ※《唐英集》三卷
    陈氏曰：唐翰林学士吴融子华撰。与皆龙纪元年进士。
    ※《张诗》一卷
    晁氏曰：伪蜀张字象文，清河人。唐乾宁中进士。为校书郎、栎阳尉、犀浦令。建开国，拜膳部员外郎，後为金堂令。王衍与徐后游大慈寺，见壁书：“墙头细雨垂纤草，水面回风聚落花”。爱之，问知句，给札，令以诗进。以二百首献。衍颇重之，将召为知制诰，宋光嗣以其轻傲，止赐白金而已。生而颖秀，幼能为诗，作《登单于台》，有“白日地中出，黄河天外来”之句，为世所称。
</div>
    <div class="pagination">
<a href="文献通考_page230.html">上一页</a><span>...</span><a href="文献通考_page226.html">226</a><a href="文献通考_page227.html">227</a><a href="文献通考_page228.html">228</a><a href="文献通考_page229.html">229</a><a href="文献通考_page230.html">230</a><span class="current-page">231</span><a href="文献通考_page232.html">232</a><a href="文献通考_page233.html">233</a><a href="文献通考_page234.html">234</a><a href="文献通考_page235.html">235</a><a href="文献通考_page236.html">236</a><span>...</span><a href="文献通考_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
