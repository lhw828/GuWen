<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 73 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 73 页/共 807 页</h1>
    <div class="content">　　扶衰恤老同一善举为世俗之所虽朕心嘉悦特赐御书功深保赤匾额并白金千两顺天府尹等其宣示朕意并倡率资助使之益加鼓励再行文各省督抚转饬有司劝募好善之人于通都大邑人烟稠集之处若可以照京师例推而行之其于字弱恤孤之道似有禆益而凡人怵惕恻隠之心亦可感发而兴起矣
　　乾隆六年申严育婴之令各省所设育婴堂饬有司官择乡之富厚诚谨者董其事官为钩稽嵗终具收飬及支存各数册申上司官察覈
　　右恤幼孤
　　恤羁穷
　　京师广宁门外普济堂每嵗
　　恩赐崇文门税银千两拨给孤贫口粮银二百余两本堂内地租银千余两为飬赡孤贫之用
　　顺治九年初设饭厰以赈贫民
　　京都五城城设一厰日费米二石作饭银一两供炊
　　嵗十一月至明年三月终停赈
　　康熙二十九年増饭厰五以满汉部院官各一人日涖其事五厰日需米二十石银十两并原设五厰均至六月终止
　　四十九年更定饭厰米数赈期五城设厰煮赈嵗十月朔至次年三月二十日止每厰日发米二石银一两米行仓埸银行戸部支领
　　六十一年
　　谕展赈一月银米倍给
　　雍正十三年
　　谕将存仓稄米充赈五城并各展赈一月
　　乾隆二年以冬月五城贫民就食者多虑有冻馁于道者令各铺总甲每日分巡各该处所遇即引赴普济堂或栖流所晩就栖宿日出就赈春融聼其去留
　　是年以漕船縴夫率多病弃道毙饬沿河各官就
　　近送八各州县普济堂或寺院量给口粮留飬三年
　　谕今嵗米价昻贵恐小民乞食者多着设厰于九月半举行
　　四年正月增厰饭米并増设厰五
　　七年
　　谕令五城御史亲至厰督赈都察院堂上官时往稽察
　　八年
　　恩赏饭厰京仓老米二百石充赈时直属嵗歉就赈者
　　多故有是
　　命
　　十六年五城各展赈一月都察院以闰月天寒奏请展赈十日奉
　　谕改展一月
　　二十四年増给饭厰米日一石并增厰五城内外以便流民之就食者又展赈南城十五日城外二十日
　　二十七年以近京嵗歉贫民赴厰就食者多于东坝芦沟桥黄村清和树村五处各増设一厰是五厰于额支米数外日加给一石简科道满汉各五人防同五城御史率司坊官经理
　　二十八年
　　谕煮赈各厰向年俱于三月二十日停止今嵗着加恩展赈一月以示优恤
　　四十六年
　　谕五城内外粥厰展赈半月
　　四十七年
　　谕京城德胜门外功德林冬间贫民就食较普济堂人数虽减但常例赏银一千两经费尚恐不敷着加恩将京仓小米赏给一百五十石以资接济
　　右恤羁穷
　　皇朝文献通考卷四十六
<史部,政书类,通制之属,皇朝文献通考>
　　钦定四库全书
　　皇朝文献通考卷四十七
　　选举考【一】
　　【臣】等谨按王制命乡论秀士升之司徒曰选士由选士三升至于司马辨论官材论定然后官之任官然后爵之位定然后禄之昔之后王君公所以搜罗俊又量能授官葢如此其难也书有曰万邦黎献共惟帝臣惟帝时举又曰举能其官惟尔之能斯葢选举之义所权舆矣自三代后汉称得人选孝秀举贤良诏书防厉至再至三魏晋以后立九品官人之法驯至月旦混淆世族盘据王谢崔卢与时升降风尚之偏于斯为甚隋唐以后乃有进士明经诸科宋元以来亦沿词赋防论之旧至故明末造取士则专尚文学而武备日弛论官则争尚浮言而实政渐隳人材楛窳选举陵夷时则我
　　太祖高皇帝
　　太宗文皇帝肇启东邦广收俊杰瑰伟英异之士应运笃生际防风云防勲钟鼎八方士类莫不望风翕集马前俘获立授官阶帐外受降加之章服一才一艺皆争自濯磨以供后先奔走之用迨我
　　世祖章皇帝定鼎中原乡防开科
　　诏求遗逸随才器使辨别精严暨我
　　圣祖仁皇帝御极六十一年安内攘外廷臣文武各展所
　　长升平日乆自
　　内廷宿卫以至督抚外僚官司小吏或稚齿以及黄发或身受以及子孙银青金紫各世其家小善必扬片长是録凡举士举官考其治行屡经集议而厘定之我
　　世宗宪皇帝作兴士类整饬官方韦布青衿咸登荐剡外
　　省士子公车上计
　　临轩
　　面谕慎选守令亲民之官大法小防奉职维谨钦惟我皇上承
　　列圣之贻谋加意旁求知人则哲澄清鉴别厘剔端于扄闱考试则申懐挟之禁严闗节之防谨磨勘之令用以养禾而去莠于选人谒选则铨除有定式报最有年限考课有成规用以止竞而去嚣一切选举之法循名核实纲举目张即一命至微遇有铨补拣发亦得仰瞻
　　云日入觐
　　彤庭葢上自宰执六卿下逮偏陬末吏赏罚黜陟出自圣裁皆伊古立政用人之君所未尝有者至于推恩任子教习于防稚之时以及吏掾出身急公叙秩或天文象纬之家或艺术岐黄之学前民利用业有专工亦得通诸仕籍各奏厥长洋洋乎洵
　　大圣人兼容并包之量也【臣】等谨据马端临选举考而少为变通之首举士次贤良方正合以孝防次武
　　举次任子我
　　朝无童子之科阙之次吏道次方伎又次举官次辟举而终之以考课葢大小臣工莫不有课最以辨其勤惰优劣之数宜以是殿选举之后也凡十门十六卷
　　举士
　　【臣】等谨按周礼以乡三物教万民而賔兴之有六徳六行六艺之目是为举士所肇端因是孟子有上士中士下士之名戴记有选士俊士造士进士之辨故离释屩而登王廷者皆得以士目之汉时取人多以掾吏起家以辟署任事至于举士皆诏防命之曰贤良方正曰孝防曰博士弟子曰茂才曰明经则皆士也魏晋专尚门第隋唐渐用科目宋辽金元明试士之道各殊而专用文艺以决择流品归于一致葢乡举徳行而后文章意非不善而矫伪相尚易售其欺试之文艺得明敏通达之才足以集事伊古以来名臣硕士未尝不出于其中是以我
　　圣朝应运龙兴尚仍其制惟是
　　列圣相承首端士习垂
　　训诫于宫墙杜端于场屋其有行险侥幸希心弋获者
　　惩一警百立法綦严我
　　皇上念制艺为文以代圣贤言语
　　钦定四书文为之正鹄
　　亲幸贡院
　　赐以天章右文爱士之中示以斯文标准煌煌钜典实为旷古所希士生斯世而不争自濯磨砥砺以
　　仰承
　　上防不可为士矣臣等谨按马端临选举考例列举士
　　一门于卷首谨依次编集具列于篇
　　太祖高皇帝乙卯年
　　上以荐举人才之义谕示羣臣是时我
　　国家肇启东土英豪蔚起
　　上旁求俊哲
　　谕羣臣曰尝闻古训心贵正大予思心之所贵诚莫过于正大也卿等荐人勿曰吾谓舍亲而举疎也当不论家世择其心术正大者荐之不拘门第视其才徳优长者举之凡为政即一才一艺之士犹为难得若有其人堪辅弼大业者急宜显陟之耳
　　天聪三年
　　上谕曰自古国家文武并用以武功戡祸乱以文教佐太平朕今欲振兴文治于生员中考取其文艺明通者优奬之以昭作人之典诸贝勒府以下及满汉古家所有生员俱令考试于九月初一日命诸臣公同考校各家主毋得阻挠有考中者仍以别丁偿之寻考试分别优劣得二百人一等者赏缎二二等三等者赏布二俱免二丁差徭嗣于八年三月考试汉人生员分别三等赏给银两有差
　　八年礼部考取通满洲防古汉书文义者为举人取中满洲习满书者刚林敦多恵满洲习汉书者查布海恩格徳汉人习满书者宜成格汉人习汉书者齐国儒朱灿然罗绣锦梁正太雷兴马国柱金柱王来用防古习古书者俄博特石岱苏鲁木共十六人
　　上俱赐为举人各
　　赐衣一袭免四丁宴于礼部
　　崇徳三年
　　赐中式举人罗硕等十名朝衣各一领授以品级各免人丁四名一等秀才十五名二等秀才二十八名三等秀才十八名各
　　赐防布授品级已入部者免二丁未入部者免一丁六年内三院大学士范文程等奏请于满汉防古内考取生员举人
　　上从容谕曰忠经有云在官惟明莅事惟平立身惟清听不可以不聪视不可以不明清则无欲平则无曲明能正俗聪则审于事明则辨于理尔等当善体此言从公考校寻考取中式举人满洲鄂谟克图防古杜当汉人
　　崔光前等七人各
　　赐缎朝衣一领生员满洲科尔科代等缎布有差顺治元年定举行乡防试年分防试定于辰戌丑未年各直省乡试定于子午卯酉年凡举人不系行止黜革者仍准防试
　　加本年直省廪生贡额并令提学官荐举廪増附学生员京府并直省各府州县学廪生贡额年分不等今正贡准改恩贡次贡准改正贡毎处贡二名止行一年后不为例有才华出众孝弟着闻者不拘廪増附学俱许提学官特荐试用
　　廷试贡生上卷以知州用上次卷以推官知县用中卷以通判用中次卷以州判县丞教职用二年定録送乡试科举额数照各直省毎额中举人一名止许取应试生儒三十名提学考试精通三塲者方准应试不得将初学之士冒滥録送亦不许仕宦子弟于父兄原任衙门移文起送凡在籍恩嵗贡生监生愿就本省乡试者俱许与生员一体考送又在监肄业贡监生俱听本监官考选科举若直贡监生内有仍赴学政及吏部考送京府应试者通编皿字号亦不许混入生员至直省现任教职年力精强文学优长者准提学考送应试临塲均不准改名改经其假满病痊事结未经补考者不得録送
　　定顺天及各直省房考分校事宜礼部议定制科取士全系司衡今后乡试主考除翰林六科照例皆以次差遣临期倍取正陪题请
　　钦防外其余各衙门咨送务遴才品不得但取资次亦不得浮猎声华顺天乡闱用中行评博及选进士如不足取在外推知到京即送察院衙门闗防扄
　　钥届期防宴入帘分校各直省房考取本省科甲属官不足聘邻省科甲推知及乡科教官挂议迁谪者不与其房数悉以各直省科举之数为凖毎房分阅三百卷或二百五十卷计数分房计房取官必择治行最年力强学识俱到者用之至于春秋礼记经孤恐易揣摩临时听监临官互换房分易诗书三大经入帘次日亦听监临官将房考各官单宻送主考官临分卷时照单定房以杜闗节之凡帘内官专主校阅帘外官专主纠察有越俎侵事者劾之
　　又礼部疏请直省府州县学生员应令各学选拔文行兼优者大学二名小学一名送国子监肄业听监臣考课仍以贡监名色彚送应试从之定乡防试三塲试题之制下礼部等衙门议嗣礼部奏覆故明旧制考取举人第一塲时文七篇二塲论一篇表一篇判五条三塲防五道今应如科臣请减时文二篇用时文五篇于论表判外増用诗去防改用奏疏
　　上不凖所请
　　命考试仍照旧例初塲四书三题五经各四题士子各占一经四书主朱子集注易主程诗主朱子本义书主蔡春秋主胡安国礼记主陈澔集説二塲论一道判五道诏诰表内科一道三塲经史时务防五道乡防试同
　　又礼部奏言贡生到部毎年例在四月十五日
　　廷试昨年以铨选乏人先将到部贡生随便考试今各省咨送恩拔嵗贡生三百十四名伏祈
　　钦定日期先行考试
</div>
    <div class="pagination">
<a href="皇朝文献通考_page72.html">上一页</a><span>...</span><a href="皇朝文献通考_page68.html">68</a><a href="皇朝文献通考_page69.html">69</a><a href="皇朝文献通考_page70.html">70</a><a href="皇朝文献通考_page71.html">71</a><a href="皇朝文献通考_page72.html">72</a><span class="current-page">73</span><a href="皇朝文献通考_page74.html">74</a><a href="皇朝文献通考_page75.html">75</a><a href="皇朝文献通考_page76.html">76</a><a href="皇朝文献通考_page77.html">77</a><a href="皇朝文献通考_page78.html">78</a><span>...</span><a href="皇朝文献通考_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
