<!DOCTYPE html>
<html>
<head>
    <meta charset="UTF-8">
    <title>续通志 - 第 920 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 920 页/共 1359 页</h1>
    <div class="content">得书图成而力不胜复走长沙刺友羣盗解散若海遂以林五千人归招讨使张俊俊乃班师凯旋军容愈盛时朝廷方出师若海以为为国家 
者当化盗贼为我用不可失英雄为国患因献平寇策朝廷悉用之其后李宏为刘忠所并死长沙刘忠为韩世忠所破走刘豫曹成走广而复 
降湖湘遂安寻复承务郎监潭州南岳庙通判辰州绍兴九年复三京祇谒陵寝事还以前功旬月四迁至承议郎通判顺昌府金人奄至太尉 
刘锜甫至众不满三万遣人丐援于朝无敢往者若海毅然请行具述锜明方略善用兵以偏师济之必有成功朝廷从之金兵果败去辟淮北 
宣抚司主管机宜文字拓皋之役复以劳两转至朝散郎通判洪州未上丁内艰服除添差通判信州秩满迁湖北帅司参议知道州陛辞得对 
帝曰久不见卿卿向安在授直秘阁知江州丁父忧时方经略中原朝廷议起若海而若海死矣若海豁达高亮深沈有度耻为世俗章句学为 
文操纸笔立就蹈厉风发高宗尝以片纸书若海名谕浚曰似此人材卿宜收拾会浚去国不果召

　　△张运

　　张运字南仲信之贵溪人唐宰相文瓘之后父贯右通直郎累赠大中大夫运年二十五以太学生登宣和三年进士第赐同上舍出身调 
桂阳监蓝山县丞县阙令运摄县事县与诸獠接壤因俗为治吏民安之临武寇与诸獠合大剽掠运亲帅兵厉之迁潭州攸县尉高宗南渡剧 
贼王在据岐山潭帅征兵戍岳运将二千人先至岳贼平改临江新淦丞县新被兵令不能支沿江抚谕使张汇劾罢之以运摄县事运拨煨烬 
考版籍正租赋数月之间敝除而民定绍兴五年通判鼎州贼杨么黄诚拥众数万残破城邑跳梁湖北高宗遣张浚以都督董师岳飞以招讨 
举兵击之贼率轻锐径趋武溪南兴以临鼎州城中大震运与太守程昌■〈宀禹〉勒兵登城控扼上下以张其势贼宵溃澧贼雷德进栅险 
称乱帅檄运讨之运将都统梁吉等率兵直捣其巢破四十二栅降其众金人侵庐寿等州大将驻兵淮濡以拒之运给饷未尝乏绝丁母及父 
忧服除起知桂阳监五月而境内称治与部使者奏升监为军大修庠序之教祠汉以来守令有功德于桂阳者卫飒唐羌等七人于学刻续颜 
氏家训四时纂要等书散之民间使之修德而务本召入对除知达州方大旱入境而雨奏除病民五事召为度支郎中临安楼店务钱岁三十 
余万缗请以十万归省额户部所储三佛齐国所贡乳香九万一千五百斤直可百二十余万缗请分送江浙荆湖漕司卖之以籴军饷及陈诸 
路纲运七弊惩革十术远近递输以均劳逸事皆施行兼枢密院检详迁军器监寻改大理少卿请正两浙盐法以宽私鬻之禁尤明于治狱狱 
为之空拜刑部侍郎言诸斥逐累敕未还者宜从湔洗诸申请条制多重复抵牾失于太烦诸编置不以赦原不以荫论之类失于太重外路刑 
狱三经翻异移送大理刀锯数施非所以示远及诸不便皆从之又请广储蓄兴鼓铸修屯田作乡兵亦皆听纳兼权户部侍郎时久雨伤蚕麦 
及边报有警诏侍从台谏陈弭灾御侮之策运言天灾人事有甚可畏而不足畏者视吾政之修不修有甚可忧而不足忧者视吾自治之善不 
善及宜边淮建三大镇以守之会金人渝盟特迁户部侍郎以专馈饷丞相陈康伯议遣李宝自四明控制海道众论纷纭运直入赞决以为上 
策金人果败走因上疏乞降诏抚将士蠲租赋遣信使结豪杰坚城守督汉中将士趋关陕以制其后置四镇三帅于两淮襄汉之问以为内固 
以图进取以御营随军都转运使从帝劳师江上及驾还因入对固请补外乃授集英殿修撰出知太平州当兵饥疾疠之余殚劳徕安辑之方 
严斥堠攻守之备理财赋造战舰缮甲兵申禁令民赖以安孝宗既受禅运亦请老以敷文阁待制提举江州太平兴国宫寻授广东经略不赴 
乃复祠禄干道七年翻大饥运首发粟二千石以赈之自是民争出粟以济连上章致政不许以疾卒赠少师左光禄大夫官其后三人嘉定六 
年赠开府仪同三司

　　△柳约

　　柳约字符礼秀州华亭人大观三年上舍进士试中学官为霸州教授徙睦州入为辟府正迁博士改宣议郎充广亲宅宗子博士约深于 
经学属辞粹微大为学者师慕提举福建盐事召对论内外学正次乞罢内外官到堂日投牒求官以厚风俗授秘书省校书郎进著作佐郎徽 
州司录改通判宿州召拜监察御史靖康初兼权殿中侍御史论三镇不可弃改尚书工部员外进左司员外郎父忧去官服除以直显谟阁充 
御营司参谋官迁太常少卿高宗将幸平江约疏言兵可进毋退以示怯于敌乃以直龙图阁知台州未赴徙严州兼浙西兵马都监节制管内 
军马当是时金人大入杜充拥众北去列郡震恐莫有奔问官守者约于横溃中屹保孤城悉力捍御境内安堵上书请纠合诸郡克复吴会帝 
嘉其忠进右文殿修撰守郡如故诏以军兴费出无艺吏慢弗虔柳约独谨赋输率先程督进秩一等又诏约郡当兵冲而能不辞难不避事益 
严列栅保绥一方朕甚嘉之其以约充集英殿修撰召入对奖劳再三擢权户部侍郎约于是感激尽言凡例外宣索皆执奏不进论吴幵等罪 
未正非所以励臣节诸大将提兵入觐各名其家将有尾大不掉之患皆人不敢言者会高丽请修贡议遣使报聘上顾廷臣无出约右加试户 
部侍郎充其选且将大用当路患之讽言者诬以事罢为提举太平观居七年复秘阁修撰金人归侵疆起知蔡州被命而往一无顾避既而金 
人渝平传檄河南守臣皆举城降约独遣使数辈于武昌得报而后返未几以敷文阁待制食祠禄十有五年卒赠四官约天性至孝母病甚泣 
祷于天愿损寿以益母寿母寻愈约竟先母两月卒

　　△李舜臣

　　李舜臣字子思隆州井研人生四年知读书八岁能属文少长通古今推迹兴废洞见根本慨然有志于天下绍兴末张浚视师江淮舜臣 
应诏上书言乘舆不出无以定大计宜徙幸武昌又谓江东六朝皆尝取胜北方不肯乘机争天下宜为今日监着江东胜后之鉴十篇上之中 
干道二年进士第对策论金人无可和之议宰辅大臣不当以奉行文字为职业考官恶焉绌下第调卬州安仁县主簿岁大祲饥民千百持鉏 
棘大呼响震邑市令惧闭门舜臣曰此非盗也何惧为亟出慰劳遣之教授成都府时虞允文抚师关上辟置幕府用举者改宣教郎知饶州德 
兴县专尚风化民有母子昆弟之讼连年不决为陈慈孝友恭之道遂为母子兄弟如初间诣学讲说邑士皆称蜀先生罢百姓预贷偿前官积 
逋踰三万缗民病差役舜臣劝纠诸乡以税数低昂定役期久近为义役期年役成民大便利迁宗正寺主簿重修裕陵玉牒当曾布吕惠卿初 
用必谨书或谓非执政除免格不应书舜臣曰治忽所关何可拘常法他所笔削类此尤邃于易尝曰易起于画理事象数皆因画以见舍画而 
论非易也画从中起乾坤中画为诚敬坎离中画为诚明朱熹晚岁每为学者称之子心传道传性传以性传官二府赠太师追封崇国公

　　△孙逢吉

　　孙逢吉字从之吉州龙泉人也隆兴元年进士第授郴州司户干道七年太常黄钧荐于丞相虞允文梁克家将处以学官逢吉竟就常德 
教授以归李焘刘珙郑伯熊刘焞相继荐之知萍乡县以治最闻绍熙元年迁秘书郎兼皇子嘉王府直讲二年春二月雷雪之沴交作诏求直 
言疏八事去蔽谀亲讲读伸论驳崇气节省用度惜名器拔材武饬戎备擢为右正言建言都城之民安居惮徙宗戚营缮寖广每建一第撤民 
居数百咨怨者多时亲王方更造楼观未己闻之亟令罢役初工部侍郎兼知临安府潘景珪结贵幸以进司谏邓驿屡数其罪景珪反以计倾 
之除驿匠监逢吉曰优迁其官而罢言职后来者且以言为戒两疏乞收驿新命不报并劾景珪胁持台谏蔑视朝纲景珪遂罢在谏垣七十日 
章二十上词旨剀切皆人所难言者改国子司业求去为湖南提刑以秘书监召兼吏部侍郎未熹在经筵持论切直小人多不便潜激帝怒中 
批与祠刘光祖与逢吉同在讲筵吏请曰今日某侍郎轮讲以疾告孙侍郎居次请代之逢吉问某侍郎讲义安在取观之则讲诗权舆篇刺康 
公与贤者有始而无终与逐朱熹事相类逢吉欣然代之讲因于上前争论甚苦帝曰朱熹言多不可用逢吉曰熹议祧庙与臣不合他所言皆 
正朱见其不可用寖失帝意会彭龟年论韩侂冑专僭出补郡逢吉入疏曰道德崇重陛下所敬礼者无若朱熹志节端亮陛下所委信者无若 
彭龟年熹既以论侂冑去龟年复以论侂冑绌臣恐贤者皆无固志陛下所用皆庸鄙憸薄之徒何以立国侂冑见而恶之丞相赵汝愚既罢侂 
冑专国一日从臣扈从重华宫帝行礼毕驾兴扈从者出宫门上马忽传呼侂冑至扈从者却入敛板甚恭逢吉曰既出复入揖臣子事君父之 
礼当如是耶不揖而去会部中会食吏密报优人王喜除阁职逢吉即言于帝前效朱侍讲进趋以儒为戏者岂可令污阁职即抗疏力争之同 
列密以告侂冑时王喜之命实未出遂以诬诋出知太平州丐祠提举江州太平兴国宫起知赣州已属疾卒谥献简弟逢年逢辰皆有文学行 
义时称孙氏三龙

　　△章颖

　　章颖字茂献临江军人以兼经中乡荐孝宗嗣服下诏求言颖为万言书附驿以闻礼部奏名第一孝宗称其文似陆贽调道州教授会宜 
章寇为乱郡僚相继引去颖独留寇平郡守以功入为郎奏颖有协赞之功可大用乃召对除太学录礼部正奏第一人初任郎召对者自颖始 
久不迁及奏考试官孝宗曰章颖可乃知帝犹记其谠论也顷之迁太学博士丁内艰服阕添差通判赣州除太常博士御史中丞何澹闻继母 
讣引不逮事之文颖定议解官除左司谏时左相留正去右相葛邲当国颖论邲不足任大事凡二十余疏从官议欲超除颖俾去言职庶可两 
留光宗曰是好谏官何以迁之邲始出颖屡疏请帝问安重华宫悉焚其藁寍宗即位除侍御史兼侍讲寻权兵部侍郎韩侂冑用事颖侍经帏 
帝曰谏官有言及赵汝愚者卿等谓何同列谩无可否颖奏言天地变迁人情危疑加以敌人嫚侮国势未安未可容易进退大臣愿降诏宣谕 
汝愚无听其去不报奏请待罪于郡御史劾颖阿党罢太学生周端朝等六人伏阙辨汝愚被诬且谓章颖言发于忠首遭斥逐端朝等皆被罪 
自是党论遂起矣颖家居久之起知衢州侍御史林行可劾罢之寻知赣州御史王益祥复劾寝其命再祠需次知建寍府侂冑诛除集英殿修 
撰累迁刑部侍郎兼侍讲对延和殿帝叹曰卿为权臣沮抑甚久颖乞修改甲寅龙飞事迹诬笔除吏部侍郎寻迁礼部尚书升侍读诏颖以绍 
熙庆元谯令宪玉牒辨诬余端礼赵彦逾甲寅龙飞记及赵汝愚当时所记事考订削诬从实上之丐去奉祠以嘉定十一年卒年七十八颖操 
履端直生平风节不为穷达所移虽仕多偃蹇而清议与之方党论之兴朱熹遗以书略曰世道反复己足流涕而握其事者怒犹未己未知终 
安所至极耶然宗社有灵公论未泯异日必有任是责者非公吾谁望耶赠光禄大夫谥文肃

　　△商飞卿

　　商飞卿字翚仲台州临海人淳熙初由太学登进士第任无为军教授累官至工部郎官时韩侂冑柄国气焰熏灼飞卿既至未尝辄一造 
请踰月即丐去提举福建路常平茶盐事擢监察御史以言事迕侂冑罢为奉常请外以秘阁修撰为荆湖南路转运判官后改司农卿总领江 
东淮西军马钱粮金陵故有帅漕治所合戎骑二帅留钥内侍号六司宴饮馈遗费动万计飞卿以身率俭节缩浮苛粮饟时敛散稍稍以裕闻 
开禧中就擢户部侍郎侂冑将举师尝问饷计丰约飞卿以实告比调遣浩繁不克支属有旨俾飞卿军前传宣抚劳值金兵大至几不免以忧 
卒

　　△刘颖

　　刘颖字公实衢州西安人绍兴二十七年进士调溧阳主簿时张浚留守建康金师初退府索民租未入者颖白浚言师旅之后宜先抚摩 
当尽蠲逋赋浚喜即奏阁免由是知名遣其子栻与游教授全州改官知铅山县以外艰去再知常熟县签判潭州王佐为帅负其能盛气以临 
僚吏及陈峒反所擒贼多颖计策佐上其功曰签判宜居臣上召监进奏院进太常寺主簿迁丞兼兵部郎官提举浙西常平茶盐疏淀水湖以 
</div>
    <div class="pagination">
<a href="续通志_page919.html">上一页</a><span>...</span><a href="续通志_page915.html">915</a><a href="续通志_page916.html">916</a><a href="续通志_page917.html">917</a><a href="续通志_page918.html">918</a><a href="续通志_page919.html">919</a><span class="current-page">920</span><a href="续通志_page921.html">921</a><a href="续通志_page922.html">922</a><a href="续通志_page923.html">923</a><a href="续通志_page924.html">924</a><a href="续通志_page925.html">925</a><span>...</span><a href="续通志_page921.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
