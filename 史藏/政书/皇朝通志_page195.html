<!DOCTYPE html>
<html>
<head>
    <meta charset="UTF-8">
    <title>皇朝通志 - 第 195 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 195 页/共 231 页</h1>
    <div class="content">　　谨按刘天真言易大防本于参天两地而倚数之説
　　王澍禹贡谱
　　谨按是书各着经文于前而附图于后大扺皆本蔡传而参以诸家之説
　　万斯同庙制图考
　　谨按是书统会经史折衷庙制大防宗王黜郑亦得失互陈
　　毛竒龄辨定祭礼通俗谱
　　谨按是编斟酌变通于古礼之必不可行及俗礼之误托于古者剖析考证厘然有当
　　朱建子服制图考
　　谨按是编集歴代丧服礼制凡三十九条所引经传礼书及诸家文集颇称该洽
　　陈厚耀春秋世族谱
　　谨按杜预作春秋释例中有世族谱一书歴久湮没不见永乐大典中仅存数条仍不免于阙畧厚耀当时既未覩杜预释例原本因据孔氏正义旁参他书作此以补之
　　顾栋髙春秋大事表
　　谨按是书以春秋列国诸事比而为表后载舆图附录各一卷引据博洽议论精确多发前人所未发
　　卢轩春秋三传纂凡表
　　谨按卢轩以三传所言书法之例彚而为表其是非同异未及订正
　　顾宗玮春秋左传事类年表
　　谨按是书仅一卷据其凡例尚有数卷未见盖非完书也
　　卢云英重编五经图
　　谨按卢云英以其曾祖卢谦所刻五经图原本体例参差复厘定增补成是编多所改正
　　王皜六经图
　　谨按是编取六经图旧本损益而成
　　杨魁植九经图
　　谨按是书以信州石刻易诗书礼记周礼春秋六经图析春秋三传为三而益以仪礼为九经江永乡党图考
　　谨按是书取经传中制度名物有涉扵乡党者分为九类考核精宻
　　毛竒龄大学知本图説
　　谨按是书由古本大学着为图説与朱子格物之传不无龃龉
　　毛竒龄竟山乐录
　　谨按是书据明寜王权唐乐笛色谱为准以解五音十二律还相为宫俾唐以来旧谱独有考焉李塨李氏学乐录
　　谨按李塨尝学五音七声十二律以器色相配之説于毛竒龄作宫调图七调全图及十二律旋相为宫隔八相生等图而皆为之论説
　　王建常律吕图説
　　谨按是书大抵依蔡氏律吕新书次第为之图説尤力申候气之法歴引隋志及明人韩邦竒诸説为之发明
　　张紫芝律吕图説
　　谨按是书首引朱子钟律篇次列黄钟图自此以下凡三十八图以月建日躔图终焉毎图各为之説
　　顾炎武古音表
　　谨按顾炎武有音学五书此其一也凡分十部考以古法多相脗合足纠吴棫以来之谬
　　耿人龙韵统图説
　　谨按是书于古来字毋多所删并尽改前代旧法顾陈垿八矢注字图説
　　谨按是编乃顾陈垿所定韵书八矢者譬字为的以八矢注之分为八门也
　　钱人麟声韵图谱
　　谨按是书即等韵旧法而变通之其所删并多出己意
　　江永四声切韵表
　　谨按是编论古法七音三十六母不可增易凡更定者皆妄作最为有见其论入声尤详
　　潘遂先声音发源图解
　　谨按是书为潘遂先草创其子命世续成之刘凝韵原表
　　谨按刘凝初作文字韵原一编以限于篇幅乃仿史记诸表之例从各字偏旁序其世系分其支派以济韵原之穷
　　史乗
　　万斯同歴代史表
　　谨按十七史自后汉书以下惟新唐书有表余皆阙如万斯同各为补撰多自创之例
　　王懋竑朱子年谱
　　谨按王懋竑于朱子遗书研思最乆因取李方子朱子年谱婺源洪氏续本互相参考根据语录文集订补舛漏勒成是编
　　杨方晃孔子年谱
　　谨按是书中三卷为年谱以天地人分纪之其前一卷及末一卷于史记世家歴聘纪年阙里旧志诸书颇有纠正
　　徐沁谢臯羽年谱
　　谨按是编搜采谢翺遗事为之
　　张夏杨文靖年谱
　　谱按张夏以杨时年谱详畧失宜乃参稽史册语录文集订为此书
　　黄中别本朱子年谱
　　谨按是编冠以画像世系题名录别录附以庆元党籍吕祖泰书及歴代褒典
　　李绂陆象山年谱
　　谨按李绂取旧本重加补辑大防申王守仁朱子晚年定论之説
　　左宰左忠毅年谱
　　谨按左光斗事迹具载明史本传左宰复罗散失旁及文集所载补成此书较为详备
　　顾炎武顾氏谱系考
　　谨按是书于顾氏世系考据最详
　　张愉曾十六国年表
　　谨按是书以崔鸿所录十六国事仿史记十二诸侯年表之例年经国纬条理分明便于寻览孔尚质十六国年表
　　谨按是编本崔鸿十六国春秋列传改为编年亦仿史记年表之例
　　曹溶金石表
　　谨按是书杂列所蓄碑帖之目仿周谱旁行斜上之式以表为名
　　褚峻金石图
　　谨按褚峻先刻此书上卷名金石经眼录尚未载后汉永和二年炖煌太守裴岑纪功碑后与牛运震重编是图其下卷则自吴天发神防碑迄唐顔真卿家庙碑凡六十图毎碑绘其形制而具説其上
　　天文
　　胡亶中星谱
　　谨按胡亶精天官家言是编所订经星凡四十有五又于二十八舍之外益以大角等十七星议论皆简明详切
　　邵昻霄万青楼图编
　　谨按是书専论天文算数之术援引汉晋以来天官家言而各以己见附之
　　余熈八线测表图説
　　谨按是编钦遵
　　御制数理精蕴由勾股和较割圜八线六宗三要诸法括
　　为图説以便初学研究
　　地理
　　闗中胜迹图志
　　谨按是书陜西巡抚臣毕沅所进以守土之臣行部川原询求旧迹订讹厘舛勒成是编
　　南懐仁坤舆图説
　　谨按是书上卷自坤舆至人物分十五条皆言地之所生下卷载海外诸国道里山川民风物产分为五大州而终以西洋七竒图説
　　僧实行雁山图志
　　谨按僧实行居雁山能仁寺因搜罗名胜编次成书
　　孙光画防图
　　谨按是书约取诸家之论气脉者而附以己説政典
　　刘应棠梭山农谱
　　谨按是书分耕耘获三卷详其器与其事毎条缀以赞词
　　朱栗夷政谱
　　谨按是编摘录杜佑通典马端临文献通考及邱濬大学衍义补诸书以类排纂凡十二门
　　学术
　　毛竒龄太极图説遗议
　　谨按周子太极图説本易有太极一语特以无极二字启朱陆之争毛竒龄又以其图与参同契合并引唐明皇御制上方大洞真元妙经序无极二字为证因及于篇中隂阳动静互根等语谓皆非儒书所有亦足以资参考
　　萧企昭性理谱
　　谨按是书在于伸程朱而辟陆王大端醇正不失儒者之言
　　王嗣槐太极图説
　　谨按是书论圣人言易有太极不应于太极之上复加无极二字疑此图授自陈抟非周濓溪作亦力伸陆九渊之説也
</div>
    <div class="pagination">
<a href="皇朝通志_page194.html">上一页</a><span>...</span><a href="皇朝通志_page190.html">190</a><a href="皇朝通志_page191.html">191</a><a href="皇朝通志_page192.html">192</a><a href="皇朝通志_page193.html">193</a><a href="皇朝通志_page194.html">194</a><span class="current-page">195</span><a href="皇朝通志_page196.html">196</a><a href="皇朝通志_page197.html">197</a><a href="皇朝通志_page198.html">198</a><a href="皇朝通志_page199.html">199</a><a href="皇朝通志_page200.html">200</a><span>...</span><a href="皇朝通志_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
