<!DOCTYPE html>
<html>
<head>
    <meta charset="UTF-8">
    <title>五代会要 - 第 19 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五代会要 - 第 19 页/共 19 页</h1>
    <div class="content">　　府冇髙丽别种大舍利乞乞仲象【大姓舍利官乞乞仲象名也】与靺鞨反人乞四比羽走保辽东分王髙丽故地则天封乞四比羽许国公大舍利乞乞仲象震国公乞四比羽不受命则天命将军李楷固临阵斩之时乞乞仲象已死其子大祚荣继立并有比羽之众胜兵下户四千余保据挹娄故地至圣歴中称臣朝贡中宗命侍御史张行岌就往宣慰号其都为忽汗州以祚荣为忽汗州都督封渤海郡王国自称渤海其俗呼其王为可毒失对面呼圣王牋表呼基下父母老王曰大妃妻曰贵妃长子曰副王诸子曰王子氏以为大酋长唐室朝贡不絶
　　梁开平元年五月其王大諲譔遣王子大昭顺来贡方物至二年又遣殿中少令崔礼光来朝　三年三月遣其相大诚谔来朝兼贡女口
　　干化二年五月又遣王子大光賛来朝贡方物太祖厚有锡赐
　　后唐同光二年正月遣王子大禹谟来朝　五月又遣王子大元让来朝荘宗赐金防以遣之　八月又遣学堂亲卫大元谦试国子监丞　三年二月又遣使裴璆贡方物进细女口　五月以入朝使政堂省守和部少卿赐紫金鱼袋裴璆为右賛善大夫
　　天成元年四月遣使大陈林等一百十六人来朝贡进儿【一作男】口女口各三人并人参昆布白附子等　其年七月遣使大照佐等六人朝贡先是契丹大首领邪律阿保机兵力雄盛东北诸番多臣属之以渤海国土地相接常有并吞之志是嵗率诸番部落攻渤海国扶余城下之改扶余为东丹府命其子突欲留兵镇之未几阿保机死渤海王命其弟率兵攻扶余城不能克保众而退四年五月又遣髙正词入朝贡方物七月以正词为
　　太子洗马
　　长兴二年十二月遣使成文角来朝　三年正月又遣使来朝贡　四年七月以先入朝使成文角为朝散大夫右神武军长史奏事右録事试大理评事髙保乂为朝散郎右骁卫长史并赐金紫
　　清泰二年十二月遣使列周道等入朝贡方物
　　三年二月以入朝使南海府都督列周道为检校工部尚书政堂省工部卿乌济显试光禄卿
　　周显徳元年七月渤海国雀鸟【一作崔乌】斯多等三十人归化
　　新罗
　　新罗弁韩之苗裔其国在汉乐浪郡之地南东俱限大海西接百济南隣髙丽东西千里南北三千里有城邑村落其王所居曰金城周七八里卫兵三千人文武官凡十七等风俗刑法与髙丽同而朝服尚白人多金朴两姓俗重元日相庆贺以是日拜日月之神妇人以发绕头用防及珠为饰发甚鬒美其王金贞唐武徳四年封乐浪郡王龙朔三年又以其国为鸡林州授其王鸡林州都督世以金氏为酋长朝贡不絶
　　后唐同光元年十一月其王金朴英遣仓部侍郎金乐录事参军金防卿来朝贡　二年六月又遣使朝散大夫仓部侍郎赐紫金岳来朝贡授金岳朝议大夫试卫尉卿
　　天成六年二月遣使张芬等来朝其年五【一作三】月以新罗国权知康州事王逢规为懐化大将军新罗国前登州都督府长史张希岩新罗金州知后官本国金州司马李彦谟并检校右散骑常侍其月又以入朝使中散大夫兵部侍郎兼赐紫金鱼袋张芬为检校工部尚书副使兵部郎中朴述宏兼御史中丞判官仓部员外郎李忠式兼御史　其年四月新罗国康州遣使林彦来朝贡召对于中兴殿赐物有差　四年二月青州奏于登州岸获新罗国船一只进其寳货
　　长兴二年四月权知国事金簿遣使金朏来贡方物清泰二年二月以入朝使执事侍郎金朏为检校工部尚书副使司賔大卿李孺【一作儒】试将作少监
　　黑水靺鞨
　　靺鞨盖肃慎之地后魏为勿吉在京师东北六千余里东至于海西接突厥南界高丽北隣室韦其国凡为数十部各有渠帅而黒水靺鞨最处北方尤矜劲健性凶悍无忧戚贵壮而贱老俗无文字兵器有角弓楛矢唐开元十年三月安东郡都督醉泰请于黑水靺鞨内置黑水军以最大部落为黑水府以其首领为都督仍置黑水府长史一员部落兼领之
　　后唐同光二年九月遣使乌噜来朝以乌噜为懐化中郎将遣还番　三年五月黑水部多罗遣使朝贡天成四年八月遣使库济来朝兼贡方物以库济为归德司戈遣还番
　　长兴元年三月其首领乌噜复遣使朝贡　二年五月青州奏黑水乌拉部至登州卖马　三年二月青州奏黑水达喇哈状申父呼圗哩卒所有勅赐朱钤记未敢行使
　　南诏蛮
　　南诏蛮本乌蛮之别种在汉永昌之东姚州之西蛮俗谓王曰诏其先渠帅有六故号六诏各有君长不相统摄在唐时亦时来朝贡
　　后唐同光三年闰十一月魏王继岌奏遣使赍书招谕南诏蛮时初平蜀川乃募曾使南诏者有泰州副使徐蔼请云南苴咩城路且云唐中和年僖宗在蜀命嗣王龟年使云南蔼季父为副使蔼为判官时不到苴咩城私达善阐回约为甥舅许降安化公主云南使来迎公主使次服收复长安黄巢东走乃托以他嵗而止天成元年十月供奉官李彦楷高品李光裕云南使回山后两林百蛮都鬼王右武卫大将军李卑晚差大鬼主传能阿花等来朝贡明宗御文明殿引对百官称贺李卑晚为宁逺将军大渡河南山前卭川六姓都鬼王懐安定王勿定摽莎为定逺将军　二年七月以左金吾卫将军乌昭逺为左卫上将军入蛮国信使　其年九月西川奏据黎州状申云南使赵和于大渡河南起舍一间留信物十五笼并杂诗一卷逓至阙下初郭崇韬平蜀之后得王衍等获俘数千以天子命令使人入其部被止于界上唯国信与蛮俘得往续有转牒称都督爽大和长国宰相布燮等一大人唐皇帝男奏疏一封自鹳拓歴【阙】几【阙】白【阙】爽等又人弄拣演习自鹦鹉郡膳裔爽等又入平蛮新安宁逺标莎差人转送黎州其缄厚硬如皮笔力尤健有诏本后有督爽强着忍爽爽寳督弥勒君爽董德义督爽长垣忍爽纬杨布燮等所署有彩牋一轴转韵诗一章章三韵其一聨有类击筑词颇有思本朝姻亲之意理亦不逊其笼中即返其国信旧封犹存复命左卫上将军乌昭逺往皆不能去
　　防牱蛮
　　防牱蛮其地北至兖州一百五十里东至辰州二千四百里南至交州一千五百里西至昆明九百里无城郭散居村落多霖雨稻皆再熟无徭役唯战征之时乃相屯聚刻木为契其法劫盗者三倍还赋杀人者出牛马三十头乃得赎死首领姓谢氏唐室频遣使朝贡后唐天成二年八月防牱青州八郡刺史守朝化等一百五十人来朝贡进草豆谷二万颗硃砂五百两黄蜡二百斤各赐官诰金帛遣之
　　昆明国
　　昆明部落在黔州西南三千里山路险阻住止高栏亦有羊马其俗椎髻跣足渠长披虎皮下者披毡
　　后唐天成二年八月昆明大鬼主罗殿王普露静王九部落各差使者随防牱来朝贡
　　占城国
　　占城国在中国西南其地东西一百里南北三千里东暨海西暨云南南暨真腊国北暨驩州界东北至两浙海行一月程其衣服制度大畧与大食国同所乗皆象马粒食稻米肉食水兕山羊之类兽之竒者有犀牛鸟之珍者有孔雀前世多不与中国通
　　周显德五年九月其国主因德漫遣其臣甫阿散等来贡方物中有洒衣蔷薇水一十五瓶言出自西域凡水之霑衣者香而不黦又贡猛火油一十四琉璃瓶引对于内殿赐以冠带衣服等其表文以贝多叶检以香木函其年十一月入朝使甫阿散金姿叵罗辞各赐缯帛有差仍命赍金银器一千两缯防一千匹细甲名马银鞍勒等就赐其国王
　　杂录
　　后唐天成元年六月十日御史台奏伏覩今月二日入閤班退后方引对朝贡番客窃观近制颇失常仪且月华门是宰相两省近侍官常朝来往之所外国番国朝见不合出在此门而又殿庭班序先退北者列其百辟示彼四裔俾观多士之羽仪以显九重之严重岂可众官退后番客方来合自正门直趋丹殿此是向来事例今辰忽有更张窃以方属中兴宜循旧典伏乞宣付中书门下重令叅详永为定制奉勅宜令太常礼院捡旧例申奏者右太常礼院奏臣谨按开元礼以賔礼待番客有六一番国王来朝二戒番王见日三番王奉见四受番使表及币五宴番国王六防番国使从开元定礼之后本朝故事对诸番客又并于内殿引对其殿名曰参殿事在礼賔使客省使不下外诸司见今施行不一近制唯回鹘番使则正殿引对况回鹘见居甘州其地尤属河西道凉州所管每遣使进表币待以賔礼皇帝御正殿列百辟陈盛仪酌礼沿情事恐太重伏请今后准诸番客例祗于内殿引对不临正朝兼免乖越又符故事谨具详酌如前奉勅四裔来王歴代故事前后各因强弱抚制互有典仪大番颁示于威容则于正衙引对小番但推其恩信乃于内殿抚懐宪司奏论礼院详酌皆徴故事咸有明文正衙威容未可全废内殿恩泽且宜常行若遇大番入朝即准旧仪于正殿排比铺陈立仗百官排班于正门引入对见　四年二月勅沿边置塲买马不许番部至阙下
　　周广顺三年三月诏禁沿边州城兵仗于诸番部















　　五代防要卷三十
</div>
    <div class="pagination">
<a href="五代会要_page18.html">上一页</a><span>...</span><a href="五代会要_page14.html">14</a><a href="五代会要_page15.html">15</a><a href="五代会要_page16.html">16</a><a href="五代会要_page17.html">17</a><a href="五代会要_page18.html">18</a><span class="current-page">19</span>
    </div>
    <div class="pagination"><a href="index.html">返回目录</a></div>
</body>
</html>
