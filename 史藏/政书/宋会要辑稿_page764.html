<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 764 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 764 页/共 1125 页</h1>
    <div class="content">五年三月十三日，诏：「正奏名进士该赴干道二年殿试，因事故不曾(试)赴殿试人，今还试唱名如在第五甲，与免铨试。」 
四月十五日，新湖州潮阳县主簿傅伯益言：「窃见诸路州军发解 院，皆有定日，而铨试今独不然。名为春铨，以二月二十五日 院，而临期申展，或 
     
以半月，或以旬日。远方之人，滞留伺候，实不易支，多有失职之难。欲望每年定以二月二十五日 院，如遇省试年分，则展至五月，不许再展移。」吏部勘会：「自来春铨试为始，每年定以二月二十五日 院，如遇省试年分，展至五月十五日，更不申展。」从之。 
六年二月二十四日，成都府转运司言：「乞将四川铨试(中)中等第一名与不依名次，余人止许出官。」从之，仍自降旨日为始。 
四月一日，诏令四川铨试人并就宣抚司收试，余依见行条旨施行。 
五月二十五日，臣僚言：「朝廷严铨试之法，近却因缘作八路就广中铨试。臣谓二广铨试，可以并罢。或已试中而愿就外差注者，听就部射阙。」诏吏部将广东西路铨自干道八年为始并罢。 
十一月六日，南郊赦书：「旧法，初官并须铨试，方得参部。其间有年及五十以上之人，并因功赏特旨补文学、已经注权官一员回、年及五十以上人，并令吏部权与放行，就残零阙参部一次。」九年十一月九日南郊赦书，并同此制。 
同日，南效赦书：「二广州军依条合差摄官去处，依旧制施行。若补京官选人，如两经铨试不中，愿就二广州县合入京差遣者，许赴吏部投状，权行注授一次。任满，依条施行。」九年十一月九日并同此制。 
七年九月二十四日，诏：「今后武臣每半年一呈试，呈试不中、年三十，文臣铨试不中、年四十，选出官，仍令 令所参酌旧法修立。」 
十月 
     
二十八日，诏：「诸军拣汰未经添差，或曾经添差未赴任，及虽赴任不曾终满之人，今后到部，并免呈试。」 
八年五月六日，诏未经铨试不许堂除，令三省院常行遵守。 
二十八日，左文林郎陈师正言：「古者敦宗睦族之道，不患于无恩，而患于无教。我宋之兴，恩之教之，可谓两尽。然有未尽者，惟宗室恩任子弟而已。欲宗室恩任子弟于出官日量试铨曹「欲」下原空一格，似当脱「乞」字。，如士大夫子弟铨试之法，但多立其额而优为之制可也。」吏部勘会：「欲将宗室除依旧法曾经应举得解、给到干照之人，依条许行参选外，铨并量行铨试，依见行条法，比之外官，特优其选。别行考试，三人取二人外，余数如文理可采，亦听尽取。其三试终场不中之人，亦许不拘年限参选，即差注在余试中宗室名次之下，庶得宗子有所激劝。」从之。以上《干道会要》。《国朝会要》、《续国朝会要》、《中兴会要》无此门。
     
淳熙元年二月十二日，吏部侍郎赵粹中言铨试弊幸：「今将书铺五人结为一保，如为赴试人寻讨代笔、冒名传义及自外传入文字，犯人每名追赏钱三百贯，徒二年断罪，永不得充书，同保人一例施行。如保内人告首，与免罪支赏。赴铨试人对面亲书结保，如非正身，许人告首，亦依冒名罪赏。试大法人，别廊不得放令与铨试人交互相见。赴试人擅移案(卓)[桌]，并行扶出。其巡捕守分等人失觉察，重行断罪。祗应公人等多是递年作过之人，计嘱承替名字，或有士子承替入院代笔。自今所差封弥、誊录、对读、巡铺、监门所人吏，及应干祗应人，并兵级元差官司去处，先次责状保明委是正身。如有代名人赴门头点名，仰诸色人指出，每名追赏钱二百贯，重行断罢。帘里外祗应兵级等，并不得差曾经入院之人。 
     
从外传入文字，如把门等人捉获，比类支赏钱二百贯，吏人更与本处升名。监门官捉获，取旨推赏。并许人告首。所有立定赏钱，乞令临安府先次官钱代支，后犯人名下追理。」从之。 
三年二月十一日，臣僚言：「文臣初出官，有铨试之科。武臣初出官，有呈试之法。其试中者，始得放行参选。比来指挥，则有铨试不中者、年四十，呈试不中者、年三十，亦许参部注授之法。铨试诗赋各一首，或经义五道，则有与有司所问之题略无一语相关涉者，呈试至有弓不能张、矢不能挟者，虽不中选，而年已及格，何害于参部 乞自今不与理为已试不中，虽已年及，亦不与放行，须候再试。」从之。 
三月二十七日，太学录黄维之言：「铨试无出身人以经义、诗赋、时议者，欲使之知经史而谙世务也；以律义、断案者，欲使之习法律而通文义也。程文两场，而试一场者亦听，律义、断案亦如之。今任子之不学者，悉试断案，引法断罪，要归于同，同则均为合格。场屋间以次传授，不害其为皆得也。律义必欲能文，则不习焉。彼所恃者，断案一场可以传授。甚者身不至场屋，赂买他人，冒名入试，而又门禁不密，有自外传槁而入者。乞明诏有司，铨试无出身人程文以经义、诗赋、时议为去留，刑法以律义为去留，断案次之。断案一场虽有分数，而经义、诗赋、时议、律(议)[义]三场俱不中程度及分数最少，并行黜落。其合格者，参选日召保职 
      
官二员批书印纸，令吏部覆试，依太学帘试诸生法，则可以革去冒名代笔之弊。」从之。 
四年七月十二日，马军司言：「吏部侍郎司马伋奏，第二场呈试人不以斗力多寡，通以本等弓射射，取其中的、中帖、中垛，以箭之分数多寡为应格。本司照得武臣授官，依法呈试，为其有斗力高下名次相压。今乞并令射亲，仍于本等弓斗力内立定分数。昨来呈试，到垛便为应格。今来既中的、中帖、中垛箭分数多者为应格，其射不到垛箭，作不应法黜落一项，合行除去。所有射亲箭数，欲依法以一中的比二中帖、一中帖比二中垛、四中垛比二中帖，材武并第一等呈试人共取二分半，第二等呈试人共取一分半。如分数不及，与材武并第一等呈试人通取四分，第三等呈试人取一分。」从之。 
五年二月六日，侍御史谢廓然言：「小使臣初官呈试，宜与铨试一体。今乃不然，凡曰出(强)[疆]，曰接伴，曰馆伴，曰使相，宰执奏辟使臣，一或占此，不三数月，或旬日间，便可作经任人，暗免呈试参选。孤寒无力，乃始就试，往往试人绝少。乞自今如前四色，许遵依元降指挥，依旧辟差外，内未经呈试人，将来到部，亦候呈试预选，方得注授。」从之。 
八月二十七日，诏：「出官人铨试、呈试，虽已各立定格目，深虑讲明未尽，尚有遗材，合再添场数。内铨试杂文字一场，如宏词六件文字内听习一件，有司明其出处命题；书判一场，同唐 
      
人格；呈试添断案一场，书判一场，各听以所长求是。如有数场并试、文艺优长之人，有司临时具奏，当议升擢，以旌其能。令吏部参酌，考校等第并分场格目，条具以闻。」 
六年正月九日，诏：「近已降指挥，令武臣呈试材武或三等弓力事艺，或七书义三色，依旧法外，内呈试第二等、第三等弓力人，并令添试断案一场，仍止试一道问目，少立条件，比文臣铨试题一半。」 
三月一日，臣僚言：「文官每岁止铨试一次，其使臣出官，却于春秋仲月两次呈试。乞自今依文武铨试例，每岁止于春季收试一次。」从之。 
五月七日，诏：「右选呈试，除武学及军班出身、曾经打试及身(力)[立]战功人，或拣汰年及五十人，并阵亡人亲子孙，许与免试外，其它不以名色出身及何恩例，并须呈试中方得出官。如经试不中，须文臣年及四十已上，方得参选注。」从吏部尚书程大昌请也。 
七年二月十二日，臣僚言：「国家严铨试之法，为主文者固亦不可不重其事。比年断案命题，乃辄加以戏谑之词，取花果药物以为人名。乞自今合用人姓名，一遵旧例，只以姓之偏傍或甲乙丙丁设为问目。」诏自今只用人姓名为题。 
二月二十四日，臣僚言：「武臣呈试出官，系是材武及三等弓力，以十分为率取五分。昨来措置将材武与第一等人共取二分半，第二等取一分半，第三等取一分。缘当时不立定合格箭数，故第一等有数箭中 
      
垛，而本等分数已足，致取不到，其第三等却只一箭中垛取中者，因有词诉。后来更不分等，马军司止从上叫及五分乃为足，余人未尝得试，便当黜落。兼照得近降指挥，第二等、第三等呈试弓力人，添试断案一场。目今陈乞试此二等弓力人数少，今参酌措置三等人所试，如射亲箭数同，以等第为次；若等第同，以元牒字号先后为次。」马军司看详：「除材武人依旧法取放，将三等人不拘等第，以亲射四箭以上人为合格，通材武共取五分之数。如取及五分，余虽合格，并令次年再试。如取不及五分。亦欲以次三箭已下，依等第从箭数多者取之。」吏部看详：「自今呈试第一等、第二等事艺，并令于每岁二月上旬为始，赴部投纳试卷，往类试所收试，就铨试官出题考校，分优平二等，不拘分数取放。内文理全不通者，即行黜落。从本部牒马军司，于牒到本月内选者，依马军司已措置事理，将材武并三等人尽行呈试，以箭数多寡比较，十分取五分合格之数。内第二等、第三等添试断案，文理优通之人，即与升一等比较。其通平者，止依本等。若呈试不中，或箭数少不及之人，理为已试中断案，令次年止呈试本等事艺。」从之。 
八年八月二十五日，诏自今恩泽降等文学出身并须铨试。以潼川府路转运判官虞似良言：「铨试之法，实作成人材之要术，而恩泽降等补授文学，乃独免铨试，赴部注拟。盖 
      
谓恩泽降等文学初任权入，不理为任，所以免试，殊不知当官临民则一也。若权入一任得举主，次又可免试，则终身不试矣。今宰相子弟第五甲出身尚且铨试，何独于降等文学而可侥幸 」故有是命。 
九年正月十九日，诏：「二广土著人，权令就本路呈试，许定差外，其诸路户贯之人，自来年为始，更不许赴二广呈试。如违，从贡举条制施行。」以吏部侍郎萧燧言「顷年因臣僚言，有请乞罢二广铨试，以革侥幸之弊。干道七年三月，诏吏部将广东西路铨试自干道八年为始并行住罢。惟是武臣呈试弓马或七书义，二广仍旧，其试中人定差一次，却移籍参部。亦有本部试中，未经定差，径来参部者，事体未均」故也。 
六月十八日，诏除恩科人外，自今文学铨试中，并许出官。以吉州文学方若水状：「近观指挥，除恩科外，今后应文学并铨试出官。若水近赴铨试中，给到公据，乞参选。准告示，遇赦方许出官。吏部指挥定，文学既令铨试，若试中人，自合依已降指挥出官，难以更令待郊祀」故也。 
八月四日，诏：「右选呈试打硾、弓弩、鉴箭、喝法，令殿前司、马步军司将校等监视，依元差拨外，差识字谙晓弓马大小使臣二员充监视打硾、弓弩官，及掌俵散弓弩一员充监视鉴箭喝法官，及掌试材武射亲，从枢密院于呈试日，临期于三衙将副内差拨。令吏部马军司各置帐籍，遇拣到中箭，呈过马军主帅及 
      
本部监试官，两处当官，各行注籍。」 
十年三月二十八日，诏铨试添试杂文指挥更不施行。以工部尚书王佐言「添试杂文所试一制，纔二百余字。格式有定，傥能默诵一二十篇，便可参错迭用。非若诗赋，拘以声律，限以押韵之难」故也。 
十一年二月二十一日，宰执进呈郭钧奏：「乞今后呈试，四箭已上垛，取不到之人，理作次年合格之数。」上曰：「且已。虽姑息目前，若积聚得人数多，却不可行。不如只依旧法。」 
六月十一日，臣僚言：「仰惟治朝百度振举，尤严铨试之法，奸弊至多，革去殆尽。惟传题代笔之弊，今犹存也。臣尝深究其端，盖缘试院所差兵士等人，多非正身，往往临时顾眷，致令老奸宿猾、熟于试院者得以诡名执役。因而在外先与代笔人私议贿赂，俟引试日，内外通同，巧为假手之地，试题程文，旦出暮入。有司防闲愈备，而小人奸计愈生。虽严为法禁以晓之，然惟利是图，曾不顾也。乞自今试院合差兵士等，并须合干人委保正身，不得以曾被差人充。如有违戾，必寘于法。庶几奸弊尽革，以示取人之公，不为小补。」从之。 
七月二十九日，诏今后四川铨试《刑统》义，添作三道。从臣僚请也。 
十二年六月十八日，诏：「今后小使臣呈试出官，如遇有拟定差遣、合试验弓马人，依旧用春秋仲月两次引试。」从吏部侍郎余端礼请也。 
十一月二十七日，诏：「今后呈试材武，令吏部马军司严行约 
      
束合干军校等人，须管依法打硾、喝放，毋纵仍前作弊。」从臣僚请也。 
十二月二十一日，臣僚言：「窃见铨试之法，近至于权贵，远至于寒畯，其子弟以门荫补官者，非中铨试，不许出官，此近世之至良法。然臣窃惟有以国戚而与宫观差遣者，如张似续；有以勋臣之后而特差帅司干官差遣者，如杨文昌；有特令吏部差充宪司差遣者，如刘球。此三人者，问其尝中铨试乎 则曰未也。臣闻古之行法者，必自贵近始。舍贵近而行于疏远，则天下不服，而法废矣。今有未尝中铨试之人而得出官，是铨试之法为虚器也。乞明诏执事，自今以始，有出于一时之除授而未察其尝中试与否者，令吏部勘当，申中书省及给舍台谏，如系未经中铨试之人，许给舍得以缴驳，台谏得以弹罢，虽岳庙宫观带贴职者，亦在所不与。盖贴职者天子之优恩也，非可假此而免试也；岳庙宫观者虽非临民也，然已经出官临民之渐也。非中铨试，不以贴职而出官，不以岳庙宫观而临民，则幸门塞矣。然后铨试之良法，可以经久而不坏，出官临民可以得人而不滥。」从之。 
十三年二月二日，诏今后呈试材武人并令依格射弓踏弩。从吏部侍郎余端礼请也。 
十五年六月三日，宰执进呈给事中郑侨缴奏王良辅免呈试放令参部。上问：「从军人如何出官，免得呈试 」周必大等奏：「旧法，呈试中方得出官。淳熙十年，放行曾经从军免试一两 
      
人，遂以为例。」上曰：「郑侨缴章说既曾从军，自合习熟武艺，何惮呈试。如赴呈试不得，前此从军，所习何事 此说甚当，可依旧法施行。」于是诏依，已后准此。侨奏：「仰惟陛下创法立制，犁然当于人心，可以万世通行而无弊者。文臣出官铨试，武臣出官呈试是也。历岁以来，有司谨守奉行，不敢加毫末私意于其间，可谓严矣。偶缘淳熙十年有进义副尉何大亨者，以荫补出官，自陈元系充 用人，乞免呈试参部。有司巧为申明，遂蒙特旨与免呈试。此弊一开，后来之人遽于攀缘，遂使一时特旨，直作永远成例。故十一年则有保义郎项致明、承节郎裴守、承信郎杜可大，十三年则有承节郎刘珣、承信郎王简，十四年则有承信郎陈斌、承节郎汤信，皆是用例陈乞，并特降指挥免试参部。今来王良辅又安得不引此而求免呈试乎 此例已行，臣恐数年以后，呈试之法遂为虚设矣。契勘在法诸荫补人应赴选者，依三等格，送马军司呈试，此意甚明白也。其间亦有免呈试者，谓江海船立功补官之人，则法许免呈试；诸军拣汰离军之人，则法许免呈试。即未尝有初投 用，后因荫补出官，与免呈试参部之法也。惟淳熙元年指挥，军中奏补有官子弟不愿从军之人，特免审验，放令参部。夫审验者谓察其身年，呈试者谓校其艺，此法又不相关矣。若曰彼尝从军，何必呈试，此则法之所在，又不容以幸免也。 
      
使彼果精于武艺，则一试之顷，又何畏而求免乎 今若听其展转相承，用例废法，则他日徼幸之徒，必有窜名冒籍于军伍之中，以为免试张本者，弊未已也。臣窃谓淳熙十年以来，至于今日，其免呈试者幸未至泛滥，尚可革而绝之，以防他日之弊。伏望申严此法，自王良辅始，特将今来免试参部指挥更不施行。仍(照)[诏]有司，恪守成法。自今虽曾从军人，后用荫补出官离军，必须呈试中选，方许参部，庶几杜绝冒滥，循法而行，知所劝免矣。」 
淳熙十六年十一月二十三日，诏：「宗子今来见行陈乞覃恩补官人，并候铨试出官。其已参选人，候一任回，铨试中，方许到部。不许用举主免试等恩例。」从吏部所请也。 
绍熙元年六月十一日，吏部侍郎余端礼言：「窃见年来试闱，奸弊百出，因吏部掌行铨试，(察)[密]加考究，见得六曹寺监等处差到人吏，下至翰林帐设司等人，例皆窃带游手入院，以为肘腋，通同作过。万一事败，令代罪名，主谋受贿，略不相及。今铨试 院日逼，深恐未易顿革。乞今后似此等人，并不许私辄带入试院。如果是局分事繁，令本局人吏踏逐保明素有行止人，申乞系籍，或有作过，与同罪，庶几少破奸谋，以戢弊源。」从之。 
八月九日，国子司业(计)[许]衡言：「乞下吏部，今后将铨试中选之人，令长贰郎官遵仿中书覆试太学帘引之法，量试小经义一首，或小赋一韵，或省题诗一首，试中然后参 
      
部出官，注授差遣。否则再候铨试。如此，则膏粱之子皆知向学，而假手、传义、代名之弊可以尽革。虽有高赀者，亦无所施其巧矣。」从之。 
二年四月二日，吏部条具下项：一、帘试去处，合就本部长贰厅前排设座次引试。一、京官选人帘试，各随本选长贰郎官出题引试，如有避亲，请不干碍官出题考校。一、引试日，官员各合冠带入试，令书铺户责状识认正身。一、合令试人投纳试卷前连家状并草纸，仍声说所习名件。一、照得臣僚申请所降指挥内，系令试小经义一道。却缘铨试人只试经义五篇，不试小经义，今合令试本经义冒头一首，或小经义一道，或赋一韵，或省题诗一首。一、候指挥下部日出榜，令铨试中人投纳试卷，不拘日分人数引试。合下国子监关借《韵略》一百本，并合用出题经书及试案一百只。一、所有宗子系是量试中出官，更不帘试。一、所有铨试不中、终场之人，引用年及四十、陈乞出官之人，自有见行条法，更不帘试。一、所有同进士出身并恩科人铨试，止试《刑统》或断案。若试中之人，不须更令帘试。一、四川安抚制置使司铨试，乞候今来本部帘试了日，行下本司照会，一体施行。 
七日，国子监供具太学帘试节次如右：一、引试日，请长贰判，请博士、正、录各一员同共垂帘出题引试。一、士人试毕，亲于帘前纳卷，先呈博士、正、录，考毕，呈长贰定高 
      
下资次，揭榜晓示。所有考校，例不糊名，更不誊录。若文理通，并无黜落。一、照得淳熙十一年颜师鲁任内，有补中学生沈良杰系帘试文理纰缪，寻勒再试，亦纰缪，已行驳放。以后别无文理不通纰缪之人。 
二年二月十四日，诏：「自三年以后，任子不试律义者，无得独试断案。如已试律义，而后欲试断案者听，惟不得以断案辄当律义之数。」从礼部尚书李巘请也。 
四月二十七日，宰执进呈黄由奏：「铨试已添律义，不须更用帘试。」上曰：「帘试正以革代笔之弊，正当加严，岂可废也。」 
十一月二十七日，南郊赦：「初官不曾铨试，其间有年及五十以上，并因功赏特旨补文学、已经注权官一任回、年及五十以上，并令吏部权与放行参部，注残零阙一次。初官依条年四十、铨试不中、注残零阙之人，如一任回，应有恩赏恩例，许收使一次。」 
同日，赦：「应材武格法，年六十以上人，可令吏部长贰铨量人材精力未衰、堪充兵官者，与免呈试，许指射。」 
三年八月二十四日，权工部侍郎兼权吏部侍郎谢深甫言：「铨试不中，年及四十人，许注残零阙。夫既云铨试不中，则其于文义未必通，法理未必晓，岂应遽然授以职任 乞将铨试不中人到部日，令本选郎官就长贰厅写律一条以授之，俾之解释律意，不问文采，止直说数语，如定夺公事之辞。或愿试省题诗、小赋、小经义者，亦听。但义理稍通，使与参注。如或不通， 
      
许再到部。如此，则不致以懵然不通晓之人而使之从仕也。」从之。 
绍熙五年九月十四日，明堂赦：「勘会初官不曾铨试，其间有年及五十以上，并因功赏特补文学、已经注权官一任回、年及五十以上，并令吏部长贰铨量，权与放行参部，注残零阙一次。」自后郊祀、明堂大礼赦亦如之。 
同日，赦：「勘会初官依条年四十、铨试不中、注残零阙之人，如一任回，应有恩赏恩例，许收使一次。」自后郊祀、明堂大礼赦亦如之。 
庆元元年三月二十五日，臣僚言：「臣近者差充类试监试官，因见有关防〔未〕尽他日合行措置事件：一、访闻代名就试之人，自入都门，已代其身，书铺保官皆不知也。既中之后，帘试注拟，亦是代身。及他时之官，始是正身。至罢官到部，别移书铺，则其迹泯矣。今欲乞令书铺具见在铺铨试中人姓名，申部照证。如后来移铺，则令前来书铺识认。如有差异，即与从条坐罪，庶息代身之弊。一、寻常铨试，第一场系在帘前，逐保令书铺识认。至第二场，则不复至帘前，止将试卷缚在试案上。缘就试人多是移案，坐次难寻。乞今后逐场令保头赴帘前请领卷子，分给同保之人，并申严搬移之法，庶息此弊。一、誊录人系于临安府转运司差拨贴司，其人多是避免入院，雇募顽猾曾经作过之人抵替，兼恐损坏试卷，通同里外作弊。乞今后须要正身，仍封臂书其姓名，差手分一名管押入院。如有 
      
改换差误，即将手分并代名人重作行遣。一、誊录官多差在部选人，而监中门则是临安府通判，是致誊录吏辈全无忌惮。乞今后通判专监誊录，却差职官充监中门，庶几轻重得宜，可以无弊。」从之。 
十月五日，臣僚言：「窃谓官冗之弊，莫甚于今日，而初官为尤甚。凡一阙而三四人共之，需次至八九年之久。良由入仕之源不清，伪滥者众，故贤愚有同滞之孍。国家每岁春铨，任子率二人而取一，选至优也。使所取皆得其人，则位无虚授，何患官冗。比年以来，世禄子弟不务力学，但以货取，假手传义，冒名入试，至有全不识字而侥冒中选者。异时使之临政，不能书判，则委之吏手，必为民害。窃见特奏名进士殿试，元系二人取一名。顷因议者谓入仕冗滥，请增为三。孝宗慨然从之，由是所取颇精。欲乞自今任子自来年为始，铨试亦以三人取一。姑以三年为率，俟其艺业稍精，则复旧制。庶几任子皆知勉学，而无货取之私。异时从政，且有得人之 ，官冗之弊，可以少革。」从之。 
二年二月二十七日，吏部言：「每年铨试，于二月二十五日锁院。如遇省试年分，依指挥展至五月二十五日，更不申展。窃见国子监申，混补用四月十五日锁院。照得干道八年大学混补，系于六月内附铨试一处锁院。所有今来铨试出官，缘今年系谅闇牓，恐有合就试之人，委是相妨。乞照逐举省试年分，依绍熙四年用 
      
六月十日锁院。」从之。 
六月十三日，诏：「进士第五甲并恩科人铨试，照旧法两人取放一名，余并照近降指挥施行。」先是 赐同进士出身李大有等陈乞：「窃见臣僚奏请以任子艺业未精，权将铨试三人取一人，于有出身人难以雷例施行雷例：「雷」字疑误。。」都司拟到进士第五甲系曾过省及特奏名老于场屋之人，即与其它宗室推恩并任子不同，故有是命。 
九月二日，宰执进呈京镗等奏：「内批太皇太后侄孙、通直郎吴铨，用其兄钧例，添差转运司属官差遣。以通直郎而得属官，不为过当。但此人未经铨试，昨来吴钧乃在未严铨试之前，今来吴(钧)[铨]乃在指挥之后，恐于铨法有碍。」上曰：「既碍铨法，不若已之。」 
三年十月六日，宰执进呈内批婕妤杨氏亲侄、承节郎杨谷等差充合门看班祗候。京镗等奏：「两人未曾呈试，莫若候来春试中而后与，庶不碍法。」上曰：「未呈试，于法有碍。」遂已。 
四年二月三日，吏部侍郎谢源明言：「乞遵用孝宗隆兴之诏，铨试十八而取五，诚为中制。若代笔、传义、挟书，照累降指挥禁止。所有宗室铨试，亦依此施行。」诏依，自庆元四年为始。 
六年闰二月三日，臣僚言：「吏部每岁一铨，荫补子弟各召保官二员，然后收试。其中选者，实时帘引，再引再中然后参部注授。若使人人务学，下笔能文，铨试之名，是其自取，则学优而仕，驯致通显。今则不然，每遇就试，即拥高赀而来，经营书铺等人 
      
代身代笔，安然中选。前后约束非不严切，犯者或至失官。此风既久，渐不可革。窃见所在士人应乡贡、漕司、进士举及就铺到省人，并是本贯节次勘会保明，申州、申漕、申监、申部，其间亦有召保官者。盖缘就试之人，惟本贯知之最详。今荫补子弟受父祖世赏，居乡亦久，贤否优劣，人所共知。及其就铨，不责以本贯保明，反就此间书铺求保。及其引试，却关(集)[书]铺使之识认正身，是何切切于士子，而阔略于命士 乞今后应赴铨试人，须经本贯州县先次勘会，保明指实，并召本等官两员委保正身，堪赴铨试，结罪保明申部，方许收试。其随侍在京任人，亦仰于随侍去处，如前召保施行。兼虑州县保员不多，拘于五次作保之限，乞特许七次，庶几保员稍宽，免有沮格。」从之。 
嘉泰元年正月二十日，臣僚言：「臣尝具奏，欲将日后就铨试人各经本贯保明，并从本贯就取试人亲书家状连申，以凭将来比对字迹，免有代笔之患。去年明堂，臣僚合该奏补，其诸州保明文字到部，或有先后。兼大礼以后，假故颇多，奏钞亦有迟缓。尚有合该奏补人，亲身在部，伺候至今，未得绫纸者；亦有随侍远方，或居在远郡，伺候绫纸未到，一面起离前来待试者。似此之类，各未有绫纸可照。若听其迂回保明，则其间远郡必有赴试不及之人。今取试期尚有四十余日，乞将庆元六年该遇明堂大礼奏补，合赴今年铨试之人， 
      
续得绫纸，未能经本贯保明者，且许就所在州军陈乞辩验，如委是去本贯稍远，仰实时批书保官印纸，就取亲书家状，保明连申一次。其当年大礼以前应系补官就试，或已经试下再来就试人，并照已降指挥及亲书家状连申一节事理施行。仍令吏部疾速遍牒合属去处，及出文牒晓示。」诏今后如遇大礼年分，合赴次年铨试之人，吏部前期捡举，行下所在州军，照此施行。 
开禧元年正月十九日，臣僚言：「皇朝用人，以进士一科为最重。比年以来，尽公者鲜，挟私者众，科举之弊日滋。或先与试题，或私为暗号，往往得志。如公试、上舍试、铨试之类，皆循旧例，不置别试所。间有合避亲试卷，止是避房，往往并在收取之例。其初不顾嫌疑，继之遂成私曲。臣以谓莫若于公试、铨试、上舍试之类，并仍置主管避亲官，不置别试所，俾之牒试，以示至公。如是省试年分，即分别试所，有孤经者令改经就试。」诏令礼部契勘。既而本部言：「国子监看详累举体例，省试、四川类试、太学诸路解试，并皆置别试院，所以杜绝亲故私取之弊，法意已详。独铨试、公试、上舍试，凡有亲戚，止是避房，不令别试。杂以他卷，谓之裹送，其间岂无私嫌 今令别试避亲，寔可以痛革其弊。其铨试人，多使就别院。」从之。 
二年二月二十五日，臣僚言：「铨试之设，政欲取能文晓法之人出仕。近年以来，弊端百出，至有把头兜揽者，交结 
      
合干吏卒，计会题目，在外撰述，所谓试人，但块坐守待，传入誊写上卷。又有诡名入场者，谓如甲有官，却不就试，止将名字厚价卖与乙，代名入院，为人假手。或有官之人，公然受财代笔。甚者至于(折)[拆]换真卷，移易姓名。洎至揭榜，往往多是懵不晓事之人预选，是致真才硕能枉被黜落。欲令监试多方措置，重立罪赏，严行禁戢，务要尽革宿弊，使孤寒才学之人得遂寸进。」诏令日下措置关防，出榜晓示，具已措置事件申尚书省。仍仰临安府选差有心力总辖使臣，于贡院四围及毗近寺观、邸店、舟船去处，广行缉捕。如失觉察，重作施行。 
九月十八日，臣僚言：「应科场试中卷子，乞与比并笔迹，以革代笔之弊。且如铨试，虽有吏部帘引，亦不过关防文理不通之人。其换卷代笔，元不可革。今乞将试中卷子文理优通之人，更与比并笔迹，则代笔之弊，自不容于不革。及帘试卷前草纸书写文槁，并须存留，不许涂抹。」从之。 
嘉定四年六月二十八日，臣僚言：「臣闻《周官》之训有曰：『学古入官，议事以制，政乃不迷。』盖非断制则不能议事，非学古者不能断制。今铨试之法，有诗赋、经义以考其平昔之所习，有《刑统》大义以验其律令之所长，而又立为时议一场，采取前史施行之迹，俾得详论而熟订之。因古之事而可达于今日之用，揆今之宜而不失于古之意，斯亦《周官》之遗训，观人之要法也。然自立法以 
      
</div>
    <div class="pagination">
<a href="宋会要辑稿_page763.html">上一页</a><span>...</span><a href="宋会要辑稿_page759.html">759</a><a href="宋会要辑稿_page760.html">760</a><a href="宋会要辑稿_page761.html">761</a><a href="宋会要辑稿_page762.html">762</a><a href="宋会要辑稿_page763.html">763</a><span class="current-page">764</span><a href="宋会要辑稿_page765.html">765</a><a href="宋会要辑稿_page766.html">766</a><a href="宋会要辑稿_page767.html">767</a><a href="宋会要辑稿_page768.html">768</a><a href="宋会要辑稿_page769.html">769</a><span>...</span><a href="宋会要辑稿_page765.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
