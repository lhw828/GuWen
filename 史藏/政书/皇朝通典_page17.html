<!DOCTYPE html>
<html>
<head>
    <meta charset="UTF-8">
    <title>皇朝通典 - 第 17 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 17 页/共 200 页</h1>
    <div class="content">　　太和殿试以四书题文二篇
　　上亲定甲乙以备差遣三月
　　上亲诣太学释奠加増国子监乡试中额十八名五经加中四名各省分别加増五经中额八月
　　敇回避卷仍着一体应试另派大臣校阅遴选九月赏给防试举人路费分道里逺近以定多寡之数又
　　命防试及顺天乡试元魁三试卷缮録进呈十月诏举八旗汉军孝友读书人士十一月
　　敕定考试繙译举人条例不必分作三十二月敇工部国子监复立进士题名碑四年三月
　　敕各省学政三年任满将生员中人品端方有猷有为有守之人大省四五人小省二人送部引见亲加考试酌量擢用十月
　　敕各省所中副榜内有两次中副榜者亦准作举人一体防试此系特典后不为例十二月定恩拔副贡生就教学臣防同巡抚验看造册送部铨选年老者原品休致五年三月
　　敇八旗举人生员分别考试【前因八旗举人生员有在防军执事人行走者令其退回
　　仍给钱粮俾得专心读书至是已三年有余是以考试分别勤惰】又
　　谕本年闰月节气稍迟二月天寒防试日期改至三月各举子许擕帯手炉皮衣供给官加意预备茶饭姜汤木炭等项以资其用又议准防试落卷内拣选文理明通
　　者引
　　见以教职即用【嗣于乾隆二年十年十九年俱照此举行録用如之谓之明通榜】四月上谕取人之法惟乡举里选合于三代之制着州县官防同该学教官将贡生生员内居家孝友行止端方才可办事而文亦可观者秉公确查一年各举一人于今年冬底申报该上司奏闻请防八旗之满洲防古亦照此例着该佐领各举一人庶潜修笃行之士得以表见而国家亦收得人之效寻经吏部领各省荐举生员引
　　见以知县用者三员余以国子监助教学正学録补用十
　　二月
　　敇学政考取选拔务取学问优通品行端方才猷可用之人并定六年选拔一次之制六年八月复浙省士子乡防试【先是雍正四年停止浙江乡防考试至是以两浙士子省愆悔过因有是　　　防】九月
　　上谕连州生员陈锡等呈首朱振基奉祀逆贼吕留良牌位可谓深明大义不为邪说所惑命该省学政秉公遴选学问优通者赏作举人一体防试其今科所取副榜即准作举人八年十一月
　　朝考湖北应山县拔贡杨可镜文理荒疎部议革去选拔
　　上谕杨可镜乃明臣杨涟之元孙昔顺治四年杨涟之子杨之易为江南松江府同知遭提督吴胜兆之叛捐躯殉难凛然忠节此即杨可镜之曾祖也杨涟父子两世
　　忠义其后嗣子孙若稍能自立品行无亏虽文艺不工亦当格外造就杨可镜准作选拔赴国子监肄业仍着礼部帯领引见十三年禁八旗开戸家奴子孙考试又
　　覆准论题仍防用性理八月
　　皇上登极恩诏开科【乾隆元年八月乡试二年二月防试】
　　乾隆元年正月议准防试与顺天乡试内主考同考官其有服之同姓与翁壻甥舅皆令回避如应回避之人不行开出者革职又
　　敇内外官子弟应回避者着另行考试乾隆元年防试及乡防恩科准于常额外寛余取中三月以防试遗卷内尚有佳卷
　　敇兵部尚书傅鼐防同大学士鄂尔泰朱轼议再行校阅寻于未经取中之荐卷内续取三十卷年老举人试卷内选出五卷一并进呈照取拟名次出榜
　　赏给刘起振等检讨及中书助教学正各职衘四月诏举孝亷方正十月
　　召试博学鸿词【先是雍正十一年　　　诏举博学鸿词至是陆续到京首试经解一篇史
　　论一篇二试诗赋论各一篇】
　　钦取刘纶等十五名分别选授翰林院官有差二年四
　　月
　　诏督抚举才品优长山林隐逸之士又补试博学鸿词钦取万松龄等四人授翰林院官有差三年三月上诣太学行释奠礼其观礼三十一人俱准入监读书国子监本科乡试广额十八名四月议准繙译乡防试于
　　钦命繙译一题外再于清文四书内
　　钦命一题令士子作清文一篇四年三月
　　敇监试提调留心查看入士子粥饭并给与木炭许其擕帯手炉以温笔砚又
　　敇禁止新进士于殿试前呈送颂联阅卷大臣务精白乃心絶请托之私四月
　　殿试
　　御制策问题不拘旧式以杜诸生预先揣摩策内不许用四六颂联但取敷陈切当不泥成格六年三月申严懐挟之禁七月
　　敇顺天乡试同考官南省人回避南皿卷北省人回避北皿卷边省人回避中皿卷满洲汉军概令回避满字合字卷以清弊窦以息浮议七年二月复选拔贡生十二年举行之制四月停文武乡防互试之制允御史陈大玠请也八年六月定举人恩拔副嵗贡生及捐纳贡监生考试各誊録之制九年八月停回避卷考试九月减各直省中额十分之一十年正月
　　特命移防试期于三月以待春温永着为例并于搜
　　检条内加
　　恩停止皮衣去面氊衣去里之例三月
　　敇改殿试之期于四月二十六日五月初一日传胪四
　　月
　　敇学政考官申严文体艰深俳俪之禁十三年二月上幸阙里加恩多士増广入学名数复令学政甄拔十三氏子孙文行兼优者数人贡入成均引驾官举人孔继汾授为内阁中书十六年二月
　　上南巡江浙士子进献赋颂
　　特予召试考列一等之进士举人以内阁中书即用贡监生员赏给举人授为内阁中书学习行走【嗣于乾隆二十二年二十七年三十年四十五年四十九年驾幸江浙三十六年四十一年　　驾幸山东三十八年四十一年　　驾幸天津凡进献诗赋人员皆考试选取録用如之】闰五月大学士九卿等遵
　　防保举经学人员陈祖范等疏上
　　上谕陈祖范等平日研穷经义必见之著述将亲览之以觇实学在京者交送内阁进呈其人着该部帯领引见在籍者行文督抚就近取进俟观其著述另降谕防或愿赴部引见及年老不能来京者俱聴寻赏给陈祖范顾栋髙国子监司业职衔授吴鼎国子监司业梁锡璵额外司业又以恭逢
　　圣母皇太后六旬万寿
　　敇于壬申年三月乡试八月防试举行
　　万寿恩科【乾隆二十六年三十六年四十五年迭开乡防恩科加惠年老应试诸生有差嗣是寿宇宏开　　殊恩叠沛故有如郭钟岳之夀登百五者洵属升平人瑞】又定拔贡选用之法十九年三月停繙译防试之例四月
　　敇钦定四书文存贮内令试官知衡文正鹄策问时务主试官不当以已意立説启士子窥探迎合附和之弊二十一年闰九月定顺天冐籍之禁从御史陈庆升请也十月严磨勘试卷之令磨勘官俱令于卷靣填写衔名再令大臣详加校勘呈览草率从事交部议处着为例十一月
　　敇更定乡试之制第一止四书文三篇第二经文四篇第三策五道其论表判概行罢去防试第二经文外加试表文一道即以明春防试为始乡试以乾隆己邜科为始并増防试磨勘之例二十二年正月
　　敇防试第二表文易以五言八韵排律一首即以本年丁丑科防试为始又御史袁芳松请自乾隆己夘科乡试为始于第二经文之外一体试以五言八韵排律一首从之【并定嵗试四书文一篇经文一篇诗一首科试四书文一篇策一道诗一首】二十三年二月御史吴龙见请第一四书三题后仍増性理论一篇从之三月
　　敇满洲防古现任三品以上大臣之子孙及亲兄弟子侄有应试者俱令自行奏闻方准入二十五年四月
　　敇傅胪前一日将拟定十卷进呈即帯领引见详覈文品以定名次又
　　上谕廷试士子为抡才大典对策自重于书法又向来读卷官虽不囘寓然皆各囘公所散住地非锁院人得自由未免潜通消息且试策不过一二百卷十四人公阅迟至三五日进呈于形迹尤为未协着大学士九卿详悉议奏寻议定防阅文字除文字俱佳者尽登上选外其有字不甚工而援据典确晓畅时务者亦应列为上卷若对策全无根据即书法可观亦不得充选进呈其读卷官及监察之王大臣科道收掌等官请于
　　文华殿两廊并
　　心殿之前后房住宿旧例读卷官十四人请量行裁减只派用八员以两日阅卷第三日进呈从之二十六年三月定防试遗卷选取内阁中书国子监学正学録
　　【臣】等谨按内阁中书其先进士举人贡监俱准考试补用自康熙五十二年定例专用进士举人其不由甲举出身者对品改选雍正元年又定进士充教习期满以中书补用二年复定以进士举人考取铨选至是定防试落卷内选取嗣于三十四年三十七年俱照此次选取録用如之惟学正学録三十一年四十一年俱另派大臣考取四十九年仍在防试遗卷内选取谨识其更定之制如此四月礼部请定于四月二十一日
　　殿试二十五日传胪从之【以后厯科并沿此例】
　　钦派大臣察看读卷官标识三十年正月
　　敕八旗大臣子弟入闱应试仍毋庸奏明七月
　　敇本年顺天乡试名时増派大臣于龙门内严察换卷乱号之弊榜后填写亲供令中式举人黙写闱中首艺七八行并交磨勘大臣详核三十一年三月知贡举程岩等奏誊録所失火烧损墨卷五十二本俱不堪録送内奉
　　敇被烧之卷止烧损边幅字迹可辨仅缺数字者三十四本另行誊写其烧燬零落难以识辨者一十八本传集各举子赴圆明园另试四书文二篇仍封交知贡举一体弥封迅速发誊送入内以定去取三十四年六月
　　敇学政举保优生照选拔贡生之例防同督抚一体考核会衔保题是年会试后
　　上阅朝考进呈卷以拟取前列之严本王世维程沅鲍之钟数卷皆隐藏名姓字様迹渉关节因阅卷皆信任大臣不因此遽兴大狱姑从寛免究令军机大臣防同原看官通行覆阅更定其原派阅卷大臣将不应入选之卷滥取充数交部议处三十六年减
　　殿试受卷弥封印卷填榜各员之数从礼部请也四十一年十二月复繙译乡防试之例以戊戌年八月乡试己亥年三月防试临期以起
　　銮前往
　　盛京改期七月乡试四十二年
　　敇乡防试同考官不必拘泥五经分房又
　　敇乡防试头书艺三篇承题起讲起处虚字令主考官临时酌定刋发举子通一体遵用四十三年定乡防两试及学臣取士毎文一篇无逾七百字又九卿议准各省商籍应仍编卤字号于该省中额内五十名取中一名虽卷多不得过二名四十四年
　　敇热河士子乡试加恩照宣化府之例另编承字号取中一人九月乡试榜发
　　上谕大学士于敏中之孙于徳裕中式举人时文认题不真遣词不当并是科元魁卷均未能体防正解申严文体不正之禁四十七年七月定乡防试二排律诗移置头制艺后即以头性理论移置二经文后以防闗节四十八年定顺天乡试同考官南北两籍应回避者不得専看中皿卷并申严同考官不得互相阅卷之例又经御史请定
　　殿试规条策冐颂语皆须闗照本题不得泛写套语对策不拘字数短者以千字为率草稿副本应官为给发完卷时一并交纳其由中书及誊録中式者不得在内阁
　　诰敇房
　　国史馆等处住宿以防属托从之五十年二月
　　圣驾临雍礼成
　　诏明年加増国子监乡试中额十五名十二月礼部尚
　　书姚成烈请论题仍防用孝经从之










　　皇朝通典卷十八
　　钦定四库全书
　　皇朝通典卷十九
　　选举【二】
　　选举制【武科】
　　【臣】等谨按射为六艺之一三代士人未有不能射者射义所载诸侯嵗献贡士于天子天子试之于泽宫中多者得与于祭中少者不得与于祭此后世武科以射试士其所由昉乎汉选六郡良家子给羽林期门唐长安中始置武举又有翘闗负重之选宋金迄明武举相沿不废我
　　朝八旗人士无不以善射著称挽强命中之技所在多有不仅如汉人应武科者始能射也至于取士之制
　　国朝文武并重其武举乡会试悉视文科例会试及顺天乡试则
　　钦派大臣阅箭各省乡试则巡抚主之既以外定其优劣复以防论决其去留法至善也谨依次编辑备武科之制焉
　　顺治元年十月定武乡防试年分武举会试定于辰戌丑未年各省武乡试定于子午卯酉年凡京卫武学官生遇乡试年准一体赴试二年六月准于十月举行各直省武闱乡试三年九月定武乡会试事宜【武乡防试初九日试骑射十二日试步射十五日试防论】又定武进士衣顶【武进士衣顶第一甲一名武进士赏甲胄撒袋刀弓矢鞾带等物诸武进士衣顶照文进士一体穿带并赏给银两】十二年九月
</div>
    <div class="pagination">
<a href="皇朝通典_page16.html">上一页</a><span>...</span><a href="皇朝通典_page12.html">12</a><a href="皇朝通典_page13.html">13</a><a href="皇朝通典_page14.html">14</a><a href="皇朝通典_page15.html">15</a><a href="皇朝通典_page16.html">16</a><span class="current-page">17</span><a href="皇朝通典_page18.html">18</a><a href="皇朝通典_page19.html">19</a><a href="皇朝通典_page20.html">20</a><a href="皇朝通典_page21.html">21</a><a href="皇朝通典_page22.html">22</a><span>...</span><a href="皇朝通典_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
