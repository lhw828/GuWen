<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 788 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 788 页/共 807 页</h1>
    <div class="content">　　松桃防【在府西南一百里本化外红苗地本朝雍正八年平之设同知治其地】省溪正副长官司【在府西一百里】
　　提溪正副长官司【在府西一百四十里】
　　乌罗正副长官司【在府西二百里】
　　平头着可正副长官司【在府北一百二十里】
　　镇逺府在省治东三百八十里东西距一百二十五里南北距二百五里东至思州府清溪县界三十里西至平越府黄平州界九十五里南至黎平府界一百二十五里北至石阡府界八十里东南至湖南靖州界二百六十里西南至平越府黄平州界七十里东北至思州府界四十里西北至石阡府界八十里自府治至
　　京师七千二百六十里明洪武五年置镇逺州湖广永乐十一年仍置镇逺府改贵州布政使司正统二年省州入府
　　本朝初因之雍正八年开置清江防十一年开置台拱防又以黎平府之天柱县来属凡领县三防长官司二
　　镇逺县【附郭】
　　施秉县【在府西南六十里】
　　天柱县【在府东南一百八十里旧属湖南靖州雍正五年改属黎平府十一年自黎平府来属】
　　清江防【在府西南一百九十里本化外生苗地本朝雍正八年平之设同知治其地】台拱防【在府南一百三十九里本化外九股苗地本朝雍正十一年平之设同知治其地】卭水长官司【在府东南八十里】
　　偏桥正副长官司【在府西六十里】
　　都匀府在省治东南三百里东西距二百二十里南北距四百五十里东至黎平府古州界一百里西至贵阳府贵定县界一百二十里南至广西南丹州界三百五十里北至平越府平越县界一百里东南至古州界二百五十里西南至贵阳府定番州界一百八十里东北至平越府黄平州界三十里西北至平越县界六十里自府治至
　　京师七千五百六十里明洪武十六年置都云安抚司四川二十三年改置都匀卫军民指挥司永乐十七年改贵州都司治六年置都匀府贵州布政使司
　　本朝初因之康熙十一年改置都匀县雍正八年开置八寨丹江都江三防十一年又以广西庆逺府之荔波县来属凡领州二县三防三长官司七都匀县【附郭明都匀卫　本朝康熙十一年改置都匀县为府治】
　　麻哈州【在府北五十里】
　　独山州【在府西南一百二十里】
　　清平县【在府东北一百十里明治八年置县本朝康熙七年省入麻哈州十一年复置】荔波县【在府西南二百里旧属广西庆逺府雍正十年改属都匀府】
　　八寨防【在府东九十里明为天坝土司地后废为化外地　本朝雍正六年平之设同知治其地】
　　丹江防【在府东一百六十里本化外生苖地本朝雍正六年平之设通判治其地】都江防【在府东二百四十里本化外生苖地本朝雍正六年平之设通判治其地】都匀正副长官司【在府南七里】
　　邦水长官司【在府西二十里】
　　乐平长官司【在麻哈州北四十里】
　　平定长官司【在麻哈州北一百里】
　　丰宁上长官司【在独山州东南一百四十里】
　　丰宁下长官司【在独山州东南一百四十里】
　　烂土长官司【在独山州东一百十里】
　　安顺府在省治西一百八十里东西距三百十里南北距一百六十里东至贵阳府贵筑县界一百四十里西至南笼府安南县界一百七十里南至南笼府永丰州界一百里北至大定府平逺州界六十里东南至贵阳府广顺州界四百里西南至安南县界四百五十里东北至大定府黔西州界四百里西北至平逺州界一百里自府治至
　　京师七千八百二十里明洪武十四年置普定府十六年又析置安顺州属之十八年府废以州属普定卫四川正统三年改贵州布政使司万歴中升安顺州为安顺军民府
　　本朝初因之顺治十八年増置普安县康熙十一年改置普定县二十六年改置清镇安平安南三县并増置南笼防罢军民府之名称为安顺府雍正五年升南笼防为府以普安州及普安安南二县往属八年开置归化防九年开置郎岱防凡领州二县三防二长官司五
　　普定县【附郭明洪武初置普定卫　本朝康熙十一年改置普定县为府治】
　　永宁州【在府西一百四十里】
　　清镇县【在府东一百二十里明置威清镇西二卫　本朝康熙二十六年改置清镇县】安平县【在府东六十里明洪武二十三年置平坝卫　本朝康熙二十六年改置安平县】镇宁州【在府西五十五里】
　　郎岱防【在府西一百六十里本郎岱土司地　本朝康熙五年平之雍正五年设同知治其地】
　　归化防【在府南一百六十里本康佐土司及狆苖地　本朝雍正十二年设通判治其地】顶营长官司【在永宁州南一百五十里】
　　慕役长官司【在永寜州西一百七十里】
　　沙营长官司【在永寜州境】
　　西堡副长官司【在郎岱防境】
　　康佐副长官司【在归化西境】
　　南笼府在省治西北五百八十里东西距七百四十里南北距四百五里东至广西泗城府界五百里西至云南罗平州界二百四十里南至广西西隆州界一百二十五里北至安顺府永宁州界二百八十里东南至西隆州界二百四十里西南至罗平州界二百四十里东北至永宁州界六百十里西北至大定府平逺州界三百六十里自府治至
　　京师八千二百二十里明洪武二十三年置安笼守御所属普安卫贵州都司治十一年分安笼所之阿能等十八寨广西万歴四十二年仍还贵州
　　本朝初因之康熙二十五年改安笼所为南笼防移安顺府通判驻其地雍正五年升为府分广西泗城府西隆州所属红江以北之地设永丰州又以安顺府之普安州及普安安南二县来属凡领州二县二
　　永丰州【在府东北九十里宋泗城州地明为安笼长官司地　本朝雍正五年改置永丰州】普安州【在府西三百五里旧属安顺府雍正五年改属南笼府】
　　普安县【在府东南二百四十里本马乃夷地　本朝顺治十八年平之置普安县属安顺府雍正五年改属南笼府】
　　安南县【在府北一百九十里明洪武二十三年置安南卫　本朝康熙二十六年改置县属安顺府雍正五年改属南笼府】
　　大定府在省治西北三百三十里东西距七百五十五里南北距五百十里东至贵阳府修文县界二百三十里西至云南东川府界五百二十五里南至安顺府镇宁州界二百六十里北至四川叙州府永宁县界二百五十里东南至遵义府遵义县界一百里西南至南笼府普安州界三百八十里东北至遵义府界二百五十里西北至云南昭通府界五百四十里自府治至
　　京师七千九百二十里明洪武四年置宣慰司四川六年复为宣慰司永乐年间改贵州布政使司
　　本朝初仍为水西宣慰司康熙三年讨平之改置大定及平逺黔西三府二十三年改平逺黔西二府为州属于大定府二十六年复改大定府为州属威宁府又改置永宁毕节二县俱于威宁雍正七年移永宁县往属四川复以大定为府改威宁为州以属之十一年增置水城防凡领州三县一防一
　　平逺州【在府南八十里明水西宣慰司地　本朝康熙三年改置平逺府防降为州属大定府后改属威宁府雍正七年还属大定府】
　　黔西州【在府东南一百四十里明水西宣慰司地本朝康熙三年改置黔西府寻降为州属大定府后改属威寜府雍正七年还属大定府】
　　威宁州【在府西二百九十里明洪武十四年置乌撒军民府四川　本朝康熙三年改置威寜府贵州雍正七年降为州属大定府】
　　毕节县【在府北六十里明洪武时置毕节卫　本朝康熙二十六年改为县属威宁府雍正七年改属大定府】
　　水城防【在府西南三百二十里明为水西宣慰司地　本朝平水西于雍正十一年设通判治其地】
　　平越府在省治东一百七十里东西距三百十里南北距四百二十里东至镇逺府施秉县界一百五十里西至贵阳府开州界一百六十里南至都匀府都匀县界六十里北至思南府婺川县界三百六十里东南至都匀府清平县界六十里西南至贵阳府贵定县界五十里东北至遵义府遵义县界二百五十里西北至开州界一百八十里自府治至
　　京师七千五百里明洪武十四年置平越卫四川寻改贵州都司万歴二十八年兼置平越军民府
　　本朝初因之康熙十一年増置平越县二十六年罢军民府之名称为平越府凡领州一县四长官司二
　　平越县【附郭明洪武时置平越卫　本朝康熙十一年改置县为府治】
　　瓮安县【在府北六十里】
　　湄潭县【在府北二百二十里】
　　余庆县【在府东北一百四十里】
　　黄平州【在府东一百二十里旧治今州西北境康熙二十六年移州于兴隆卫故地为今治】
　　杨义长官司【在府东三十里】
　　岩门长官司【在黄平州东北境】
　　遵义府在省治东北二百五十里东西距七百九十里南北距三百六十里东至平越府湄潭县界一百五十里西至四川叙永防界六百四十里南至贵阳府修文县界一百二十里北至四川重庆府綦江县界二百四十里东南至思南府婺川县界一百五十里西南至大定府黔西州界一百五十里东北至重庆府涪州界五百里西北至四川泸州界四百三十里自府治至
　　京师七千九百二十里明洪武四年归附仍曰播州宣抚司六年升宣慰司万歴二十九年始改置遵义军民府四川布政使司
　　本朝初因之康熙二十六年罢军民府之名称为遵义府雍正七年改贵州凡领州一县四
　　遵义县【附郭】
　　桐梓县【在府北一百二十里】
　　绥阳县【在府东一百里】
　　正安州【在府东三百六十里旧治今州东北境康熙中移今治】
　　仁怀县【在府西北一百八十里旧治今县西境康熙中移今治】
　　【臣】等谨按贵州地号黔中考秦之黔中郡治在今湖南辰州府沅陵县西境汉改黔中为武陵郡移治义陵在今辰州府叙浦县境其今之沅州常徳永顺三府及澧靖诸州皆黔中之地在古荆州境内者也自宇文周以故巴郡涪陵县地置黔州与古黔中地犬牙相错隋为黔安郡唐亦为黔中郡治彭水县在今四川酉阳州境乃荆州西界及梁州南界其所领覊縻诸州即今之石阡思南平越遵义等府在荆梁二州徼外者也马考承杜佑之旧以唐黔州都督所领费思夷播珍溱诸州统入古荆州境葢因黔中之名与古相乱遂混而为一其实秦汉之黔中在今之湖南隋唐之黔中在今之贵州其地原各不相同云
　　皇朝文献通考卷二百九十
<史部,政书类,通制之属,皇朝文献通考>
　　钦定四库全书
　　皇朝文献通考卷二百九十一
　　舆地考【二十三】
　　牧厰
　　【臣】等谨按冀北之野良马所自出战国时燕赵擅骑射之利故兵雄于北而自元魏及辽并以马之蕃耗觇国之强弱金立羣牧使皆在昌桓抚三州葢草肥土衍自昔而然我
　　太宗文皇帝既平察哈尔谓此地宜畜牧遂置各牧场于此长林丰草讹寝咸宜游牝别羣孔阜孔硕凡马驼牛羊之孳息者嵗以千万计考牧之盛越于前古其地在彰武台及独石口张家口边外于内务府庆丰司上驷院及太仆寺等衙门故列于各郡县之后
　　牧厰东至科尔沁左翼前旗界西至镶红旗察哈尔界南至边墙北与察哈尔正蓝镶白正白镶黄
　　正黄正红等旗壤地相错汉为辽东郡上谷郡代郡雁门郡之北境辽为东京中京西京道境内地金为东京北京西京路境内地元为上都及兴和等路地其东为辽阳路之北境其西为大同路之北境明皆为边外地
　　本朝置牧厰其最东为杨柽木牧厰西为
　　御马厰又西为太仆寺左翼牧厰又西为镶黄等四旗牧厰又西南为正黄等四旗牧厰最西为太仆寺右翼牧厰设总管副总管等员管辖
　　杨柽木牧厰驻杨柽木河旁杜尔笔山在
　　盛京锦州府广宁县北二百十里东西距一百五十里南北距二百五十里东与北并至科尔沁左翼前旗界西至土黙特左翼南至彰武台边门界至
　　京师一千二百五十里汉辽东郡地辽金元为懿州地明初置广宁后屯卫永乐八年徙卫治义州遂废为边外地
　　本朝置牧厰
　　御马厰亦名上都牧厰驻博罗城在独石口东北一百四十五里东西距一百三十里南北距一百九十七里东至多伦诺尔防界西与北并至镶白旗察哈尔界南至独石口边界至
　　京师六百七十五里汉上谷郡北境唐为奚契丹地金置桓州领清塞县属西京路在今厰地北境元为开平府建置宫室号为上都设留守司在今厰地东北境明初置开平卫并置凉亭等八驿宣徳五年徙卫治独石遂废为边外地
　　本朝置牧厰
　　太仆寺左翼牧厰驻喀喇尼墩井在张家口东北一百四十里东西距一百三十里南北距五十里东至张家口边界西至镶黄旗牧厰界南至镶蓝旗牧厰界北至镶黄旗察哈尔界至
　　京师五百五十里汉上谷郡地辽金为望云县地元为云州地明为宣府边外地
　　本朝置牧厰
　　镶黄等四旗牧厰驻控果罗鄂博冈在张家口北一百里东西距一百四十里南北距一百五十里东至镶蓝旗牧厰界西至正黄旗牧厰界南至张家口边界北至镶黄旗察哈尔界至
　　京师四百一十里汉上谷郡地金置抚州治柔逺县属西京路元中统时陞为隆兴路后改为兴和路在今厰地西南境武宗时置中都在今厰地西北境明置兴和守御千戸所永乐二十年徙所治宣府遂废为边外地
　　本朝置牧厰
　　正黄等四旗牧厰驻诺穆罕博罗山在张家口西北二百里东西距一百三十里南北距二百五十里东至镶黄旗牧厰界西与北并至正黄旗察哈尔界南至丰镇防边界至
　　京师六百十里汉代郡北境金为抚州之集宁县及丰利县地元为集宁路明为天成卫边外地
　　本朝置牧厰
　　太仆寺右翼牧厰驻齐齐尔罕河在张家口西北三百十里东西距一百五十里南北距六十五里东至正黄旗察哈尔界西至镶红旗察哈尔界南至丰镇防边界北至正红旗察哈尔界至
</div>
    <div class="pagination">
<a href="皇朝文献通考_page787.html">上一页</a><span>...</span><a href="皇朝文献通考_page783.html">783</a><a href="皇朝文献通考_page784.html">784</a><a href="皇朝文献通考_page785.html">785</a><a href="皇朝文献通考_page786.html">786</a><a href="皇朝文献通考_page787.html">787</a><span class="current-page">788</span><a href="皇朝文献通考_page789.html">789</a><a href="皇朝文献通考_page790.html">790</a><a href="皇朝文献通考_page791.html">791</a><a href="皇朝文献通考_page792.html">792</a><a href="皇朝文献通考_page793.html">793</a><span>...</span><a href="皇朝文献通考_page789.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
