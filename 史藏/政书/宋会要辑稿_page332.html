<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 332 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 332 页/共 1125 页</h1>
    <div class="content">      
得自蓼堤桥东南创开导水新河一道，于渡口桥决上凿透槽一道，其上系东白沟河新置透槽，专导都城积水，今已毕工。今于二十日开堰通放，深三尺，出泄净尽，委是利便。」诏提举措置官孟昌龄特转一官，仍许转行中散大夫、行将作少监。以上《续国朝会要》。
 方域 宋会要辑稿 方域一六 诸河 月 河 
      
月河
      
淳熙六年三月十九日，诏和州将开挑月河日下住罢，仍令郭刚同淮南转运司填塞。
 方域 宋会要辑稿 方域一六 诸河 运 河 
      
运河
淳熙二年十一月二十二日，浚长安至许村一带运河。两浙运副赵磻老言：「临安府长安闸至许村巡检司一带，漕河浅涩，未曾开浚。除两岸人户自出力开浚外，势须添人并工开浚。约用钱一万五百余贯，本司管认应副外，合支米二千三百六十二石五斗，乞于朝廷桩管米内给降。」从之。 
七年八月十六日，浚沿边一带运河。诏临安府至镇江府浅涸去处，令守臣措置开浚。临安府于见桩管朝廷会子内支拨二万贯，平江府三万贯，秀州、常州各二万贯，仍于见管未起发户部并总领所纲运钱内支拨，却具所支窠名申朝廷拨还。既而两浙转运司同临安、镇江、平江府、常、秀州守臣言：「被旨开浚浙西自临安府至镇江府沿流一带运河，计一百四十里，通计一十一万五千四百四十一丈。内二万二千二百一十丈深浚，可以通行纲运，不须开治外，九万三千二百三十三丈合行开浚，乞于朝廷桩管钱米内拨付逐州使臣。」故有是诏。 
十一年十二月二日，两浙路转运判官钱冲之言：「奉诏，为臣僚奏请乞开浚常、润等县运河浅涩去处，令臣相视闻奏。今相度，自临安至镇江四 
      
郡，向来计料日用共六万余夫，委是大役。乞且令诸州将运河两岸支港地势卑下泄水去处，牢固捺成堰埧，仍申严请闸启闭之法。浅涩去处，令逐州守臣措置，随宜开撩，务要舟楫通行。」从之。 
嘉泰元年六月二十三日，臣僚言：「镇江府运河，其所济甚博，岁月寖久，不加开浚，目今河道淤塞浅淀，为害不小。去岁朝廷尝因淮东帅臣有请，得旨令淮东总领同镇江守臣、淮东安抚并镇江府都统制，先次条具寔用工料数目申尚书省。既而诸司委官检视，条具甚悉，阔狭深浅，皆有丈尺，人工物料，悉有成数。是时偶朝廷多故，且使臣往来频数，异于常时，所以未蒙施行。今乞检照(准)[淮]东帅臣元奏请及诸司条具项目，行下淮东总领所、镇江都统制司，令同心协力，豫期措置合用工料钱米，遇有几会，可以开浚，即行兴工，一面申奏。如此，则免至往反待报，迁延月日，复起噬脐之孍。」从之。 
嘉定六年十一月二十九日，臣僚言：「国家驻跸钱塘，纲运粮饷，仰给诸道，所系不轻。水运之程，自大江而下，至镇江则入闸，经行运河，如履平地，川广巨舰直抵都城，盖甚便也。比年以来，镇江闸口河道浅塞，不复通舟，凡有纲运，悉自江阴(宽)[宛]转由五鸿堰以入运河，不惟地里迂回，程数增多，缘自镇江而下，经由地名谏壁、包港等处，江面渺阔，与海接连，既无梢泊之(之)涛，鲜有不遭损坏者。夫大 
      
江之与运河，馈饷粮道，舟楫相通，其来久矣。今一旦隔绝，傥不早为之计，则土脉日坚，一力愈费一力：似当作「工力」。，其势必至于因循。缘所淤河岸类为居民侵占，一时守臣重于复取，废置不讲。乞令漕臣同淮东总领及本府守臣公共相度，计约日用钱米数目，措置开浚，诚为利便。」从之。
 方域 宋会要辑稿 方域一六 诸河 许浦河 
      
许浦河
      
淳熙元年二月十三日，浚许浦河。诏平江府守臣与许浦驻札戚世明同措置开浚许浦港，限一月讫工。次年十月十六日，知平江府陈岘言：「奉旨宣谕开许浦河道，更切相度，随宜增展深阔，庶可经久(令)[今]措置增展开掘，自地分雉浦至梅里道通桥一带，浦港凡三十八里，面六丈五尺止八丈，底二丈五尺止三丈五尺。复自道通桥至许浦口一十六里，浦面阔二十余丈。将南岸泥土增筑通行大路，面一丈五尺止二丈，已皆平坦坚实。仍植杨柳一万株以固岸(卑虫)。」诏本路提刑司核实以闻。
 方域 宋会要辑稿 方域一六 诸河 吕城河 
      
吕城河
【宋会要】
      
淳熙五年九月二十四日，浚横林、小井、牛、吕城河。两浙运副陈岘言：「常州无锡县以西地名横林、小井及牛、吕城一带，地高水浅，每至夏秋两泽稍愆，河流断绝。今乞于十月末农隙之时，本司自备钱粮，差委官属相度，募工开浚，庶(曹)[漕]运不致阻滞。」从之。
 方域 宋会要辑稿 方域一六 诸河 岗 河 
      
岗河
治平四年七月二十一日，都水监言：「两浙相度到润州至常州界开淘运河，废置堰闸，乞候今年往运修夹岗河道。」从之。
 方域 宋会要辑稿 方域一六 诸河 盐 河 
      
盐河
淳熙五年二月十一日，淮东提举司言：「礼部郎中郑侨奏：『臣前任淮东提举日，当久旱之后，盐河浅涸，纲运不通，商旅(承)[不]行。奉旨开浚河道五百二十余里，并皆深广，比及得雨，客舟通行，下半年间收趁盐课，比之递年全数尚且过之。窥见当时所开之河，水道既深，则土岸甚浚，烈日所暴，淫雨所浸，岁久必复有堙塞之患。与其待堙塞而复开，不若时察其浅涸之处，即为浚治。』帖下本路监司，逐时检照，措置修治施行。」从之。
 方域 宋会要辑稿 方域一六 诸河 马岗河 
      
马岗河
淳熙十一年四月十八日，浚马岗河。臣僚言：「明州象山县濒海瘠卤，后来开东西雨河，建立闸，获丰稔。今尚 
      
有马岗旧河，堙塞日久，乞下浙东(尝)[常]平司，拨本县今年合发身丁钱，委清强官招募饥民开浚。」诏令浙东提举常平司相度闻奏。既而提举勾当昌泰之相度，委是本县水利，合行开尚。从之。
 方域 宋会要辑稿 方域一六 诸河 东南诸水：奉口河 
      
东南诸水：奉口河按上文许浦河等已属东南诸水，不应独于此标「东南诸水」。
淳熙十四年七月一日，浚奉口河至北新桥。臣僚言：「窃见奉口至北新桥三十六里，断港绝横，莫此为甚。临安众大之区，日用之粟不可亿计，舟楫不通则须人力，计其脚乘之费，日应踊贵。照得淳熙七年亦以久旱，守臣 
      
吴渊曾被旨开浚奉河一带河道，七日而役成。自奉口斗门通放客舡六百余只，相继舳舻不绝，谷直遂平。窃谓区区目前之策，莫急于此。」从之。
 方域 宋会要辑稿 方域一六 诸河 五 河 
      
五河
淳熙十年三月二十三日，浙西提举王尚之言：「秀州华亭县有鱼祈塘一道，上有四闸堰，下通华亭县界淀山湖、练湖、吴松江、太湖。亢旱之岁，诸湖并无水，唯鱼祈塘向下深处，得(吾)[吴]松江、太湖相接，一方民田赖以灌溉。其上浅处，须合开通湖泖。今乞令本州岛将鱼祈塘开浚，使松江、太湖之水相接，遇旱即开西闸堰，放水入湖泖，为一县之利。及所开五河，虽已深浚，而民户田亩沿流去处不多，其间有深远一二十里者，全得小港取水灌注。今大河既深，小港仍旧高浅，若遇旱岁，非唯大河水难取，苟或得雨则小港内水注入大河，存留不住。欲令本州岛候令冬农隙，劝谕食利人户，各行开小港，官司量给钱米以助其费，庶几有田之家，相率协力易成。其所筑堰闸合行开通置立斗门之处，仍添筑堰者，乞降指挥，委本州岛更行措置，使上下皆得通济。」从之。
 方域 宋会要辑稿 方域一六 诸河 新 河 
      
新河
【宋会要】
初，神宗长患长淮风涛之险，覆溺相继，欲凿龟山河以避之，前后臣僚议论不一。时同知枢密院事蒋之奇为六路制置发运使，因献议请自龟山左肋开新河，上流 
      
取淮为源，出龟山之下，接洪泽，其长六十里，面阔十五丈，深一丈五尺。起四州十五县夫，日役千人，卒以成，大为舟楫之利。从之。 
又淳熙十五年五月八日，浚新河口按此条之新河与上条之新河并非一河，不应置于同题之下。。户部言：「扬州申，泰兴县港新河下口，近年以来为浑潮涨塞，渐次不通。民户乞自行出备人(未)[夫]钱米，以各户田土顷亩远近均备开浚。乞下淮东提举司更切契勘，如委是有便于民，即从所申施行。」从之。
 方域 宋会要辑稿 方域一七 水 利 
     
宋会要辑稿 方域一七

水利
《方域志》：太祖建隆二年，西京留守向拱言：「重修天津桥，洛水贯西京，多暴瀼，坏桥梁。拱甃巨石为脚，高数丈，锐其前以疏水势，石缝以铁鼓(略)[络]之，其制甚固。」诏书褒美。 
开宝九年四月，郊祀西京，诏发卒五千，自洛城菜市桥凿渠抵漕口二十五里，馈运便之。 
《方域志》：太宗太平兴国三年正月，诏弓箭库使王文宝、六宅使李继隆、作坊副使李神佑、刘承珪往京西，分护南路新河之役。 
白河在唐州，南流入汉。先是，转运使程能建议开是河，自南阳汉下向口置堰南阳：原作「襄汉」，据《长编》卷一九改。，回水入石塘、沙河，合蔡河达京师。堑山堙谷凡千余里，引(自)[白]河水注焉，以通襄潭之漕襄潭：原作「湘潭』，据《长编》卷一九改。然「襄潭」亦不可解，疑是「襄汉」之误。下文「端拱元年」条言「可通襄汉漕路至京」，可证。。诏发唐、邓、汝、(颖)[颍]、许、蔡、陈、郑丁夫数万人赴其役，又以诸州兵万人助之，历博望、罗渠、小柘山，凡百余里。月余，抵方城，而地势高仰，水不能至。复多役人以致水，然终不可通漕。会山水暴涨，石堰坏，河不克就，卒堙废焉。 
九月，遣殿直李守泽浚绛州汾河。 
端拱元年，供奉官、合门祗候阎文逊、苗忠言开荆南城东漕河至师子口，入汉江，可通荆峡漕路至襄州。又开古白河，可通襄汉漕路至京。诏八作使石全振往视之，遂(废)[发]丁夫治荆南漕河至汉江，可胜二百料重载， 
     
行旅颇便，而古白河终不可开。 
至道三年正月，内侍阎承翰上力、瀷二水图，乞辍鄢陵县修汴夫，量事勾畎，并筑堤塘。从之。 
《方域志》：真宗咸平五年三月，河北转运使耿望奉诏开镇州常山镇南河水入洨河至赵州入洨河：原作「汶河」，据《长编》卷五一补改。。 
景德元年正月，北面都钤辖阎承翰言都钤辖：原脱，据《长编》卷五六补。：「定州屯大兵，岁役河朔民辇运，甚为劳苦。窃见定州北唐河水，可自嘉山东引至定州，计三十三里。自定州开渠至蒲阴县东，约六十二里入沙河沙：原作「汴」，原注云「一本作沙」。今从《长编》卷五六定为「沙」。沙河又名泒水，流经今河北安国(宋蒲阴)南。唐河无缘入汴水。，东经边吴泊，入界河，足行舟楫，不惟易致资粮，(无)[兼]可播种其旁，引水灌溉，以助军食，设险以限戎马。」从之。 
四月，保州赵彬请堰徐河水入鸡距泉。鸡距泉在州之南，东流入边吴泊，岁漕粟以给军食。而地峻水浅，役夫挽舟，甚为劳苦。至是，彬经度引水胜重舟， 
     
省人力。诏奖之。 
五月，诏驾部员外郎滑修己与京东转运使按行梁山泺，开渠疏水于淮。修己言徐州界有吕隘，舟行颇艰，自来官置水手三十人，又置二十人为队长，往来挽致舟船。本州岛颇弛慢，不加督责，山石(溢)[隘]舟，行为疏导，水手曾不畏惧，但务扰民，长吏未曾亲临省视。望专委官吏，俟秋深水涸，即遣匠修此二洪。」诏修己迁一官，令知徐州修其事。 
八月，雄州何承矩请令沧州、干宁军常督壕寨主吏专视斗门水口，旦夕俟海潮至，放水入御河东塘堰塘：原作「堂」，据《长编》卷五七改。，以溢塘水。从之。 
二年正月，诏定、祁州委官按视(亲)[新]开漕河及沿河寨栅，勿令壅圮。 
三年八月，侍禁、合门祗候胡守节言：「准宣按视赵守伦所开广济河，通夹黄河，入清河。臣与水平匠缘清河检校，其自徐州至楚州滩峻处，乞守伦未得兴役，先须经度，若是可以久远通行漕运，即于夹黄河兴工，添置斗门埧子，免费工料。」从之。 
大中祥符七年十月，江淮发运使李(传)[溥]言：「准诏与内供奉官卢守懃按视杭州江岸，请依钱氏旧制，立木积石以捍湖波。」从之。仍令守懃专掌其事。初，江湖悍激，止及西兴，至是直抵州城，知州戚纶、转运使陈尧佐请累梢为岸。既成，会纶等徙任，或言其非便，故令溥等视而改之。 
八年九月，令京西转运使与郑州知州相度，开小河导湖河退水入州城壕。时入内殿头李怀宾言：「金水河与湖河合流，多秽浊，乞畎湖，别 
     
常切巡护，逐年检计工料，差夫并逐埧兵士淘取泥土，修贴堤岸，每春率逐埧兵士于牵路外多栽榆柳。如河堤无虞，林木青活，年终令辇运司点检不虚，批上历子，理为劳绩。如怠慢，致岸颓缺，栽种失时，勘逐科罚。」 
五月，两浙转运使言，润州开河毕工，降诏奖之。 
八年正月，虞部郎中、知莱州阎贻庆言开修夹黄河毕，诏迁一官赏之。 
嘉佑二年三月二十八日，诏六塔河水见浸博州，将来河水泛涨，东流转大，令转运使李参等相度分减东流，不得渰浸向下州军。 
三年正月，开京城西葛家冈新河。以有司言「至和中大水入京城，请自祥符县界葛家冈开生河，直城南好草陂，北入惠民河，分入鲁沟河，以纾京城之患」也。命名为永通河。凡役工六十三万，九月而成。 
六年八月，江淮制置发运司言：「淮水坏泗州城，知州王璪、通判张师中能协力保完之，乞降诏奖谕。」从之。 
     
《方域志》：仁宗天圣元年闰九月，淮南制置发运使赵贺、入内供奉官张永和(言)修迭，隔栏太湖风浪，护占民田。」从之。 
三年六月，淮南制置使张纶请开真州长芦口河道，从之。 
五年六月，淮南制置发运副使张纶言：「楚州、高邮军界运河堤岸修筑，其知楚州宝应县张九能、知高邮县李居方管勾河堤，种植榆柳，委寔用心，欲令逐官添管勾运河堤岸，令终三年。」从之。仍自今所差宝应、高邮知县、并带管勾运河堤岸事。九能后坐开运河不切防护，水冲堤岸，浸民田，罚金，降监当差使。 
六年六月，殿中侍御史李纮言：「徐州沛县有古泡河及清河，济州任城、金乡两县有故大义河，并各浅涩淤淀，望开拨修迭堤岸。」诏转运司计度工料以闻。 
七年二月，京东转运司言：缘广济河并夹黄河县分，令佐乞 
</div>
    <div class="pagination">
<a href="宋会要辑稿_page331.html">上一页</a><span>...</span><a href="宋会要辑稿_page327.html">327</a><a href="宋会要辑稿_page328.html">328</a><a href="宋会要辑稿_page329.html">329</a><a href="宋会要辑稿_page330.html">330</a><a href="宋会要辑稿_page331.html">331</a><span class="current-page">332</span><a href="宋会要辑稿_page333.html">333</a><a href="宋会要辑稿_page334.html">334</a><a href="宋会要辑稿_page335.html">335</a><a href="宋会要辑稿_page336.html">336</a><a href="宋会要辑稿_page337.html">337</a><span>...</span><a href="宋会要辑稿_page333.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
