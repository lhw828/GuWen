<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 810 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 810 页/共 1125 页
  </h1>
  <div class="content">
   道二年七月五日，殿中侍御史段少连言：「国家每有体大之事，必集群官议于尚书省。臣近准台牒，充监议官，于尚书省集官同礼官详定庄献明肃、庄懿太后祔庙事。伏见尚书省官内有带两制职或兼三司副使者，多移牒不赴。欲望自今每尚书省议事，其两制以上带尚书省并任三司副使者并不得托以他事不赴集议。如有违犯，乞以违制及不恭定罪。」从之。 
景佑四年三月二十三日，集贤校理兼宗正丞赵良规言：「伏见都省集官议谥，近制应本省官议，学士、知制诰、待制、三司使、副使者并令赴议。其曰带职官入省者，或在本官之次，或在本曹之上，着位舛(元)[互]，有乖旧制。谨按国朝故事及令 仪制，则别有学士、知制诰、待制、三司副使着位，视品即与前朝制度不同，固无在朝叙职、入省叙官之理。今若全不论职，假有工、礼部侍郎兼学士者，使不在带职兵部侍郎之下；又如中行、后行郎官兼学士，在朝立丞郎之上，入省缀驾库之次；知制诰、待制入朝与六行侍郎同行，入省(郎)[却]分在郎官之下；如员外郎任三司副使，郎中充判官者，在三司为参佐，入省却在其上；又如员外郎兼学士，郎中兼舍人，待制在两制自分职次，入省亦却在其上，即各缀本官班，于理未便。所以旧来议事，除别诏三省悉集，则中书舍人、知制诰与常侍、给谏至左右正言皆赴；若内朝官悉集，则学士、待制、三司使、副使 
     
皆赴；若更集他官，则诸司三品、武官二品各在本司长官之次；若止是集尚书省官，其带职者并合不赴。又按《天圣编敕》，学士、知制诰、待制、三司副使正官未至五品，并同五品官例。今若各缀本官班，则是与《编敕》不同。又按《杂坐图》，学士在两省侍郎之下，尚书丞郎之上；中书舍人、知制诰、待制在留后之下，秘书监之上；三司副使(右)[在]少卿监之上。今若复缀本官班，显亦有违令文。又按《合门仪制》：大宴，学士座殿上，与仆射同行；知制诰亦座殿上，与尚书丞郎同行。若曲宴，则三司副使预坐，即在知制诰之后，重行异位。其三司副使又准咸平六年 ，品与诸司少卿监同，而班其上。岂有亲奉至尊于殿庭列座，其礼如此，暂入都省，便却降损 着位舛(元)[互]，于理未顺。又按故事：尚书省官带知制诰者并中书省奏班簿，即于尚书省、御史台并不着籍，故有绝曹之语。今若复缀本官班，亦是有紊典故。又伏见国朝以来，凡定学士、舍人两省以上着位，除先后入外，若有升降，皆是特禀朝旨，方定着位。岂有在朝(之)[在]省，迭为上下 况省中会议，皆左曹在右曹之上。今来升降弗伦，典故无据。又伏见郎中、员外兼侍御史、起居舍人及任里行者皆称台官，不赴都省议事。臣详上件官并是本官兼任台省，即是与带知制诰、待制等事体无异。岂有兼领若一，赴集有异 又按唐朝故事，翰林学士有不知制诰者，并无别占 
     
压着位，只是与今来直馆事体一般。若国朝学士、知制诰、待制，则显有着位，与唐朝不同。其侍读、侍讲、龙图阁、枢密等学士及三司副使，即是国朝新制。唐朝三司者自尚书省之职，自后唐别置使额，今来显是不同。望委中书门下参酌旧规，详加审定，自今除集三省官议事即依旧外，若只是本省议事，其学士、知制诰、待制、三司使、副使并依前项典故，不更赴议。庶使品位有序，典故无违。」诏御史台与太常礼院详定。 
太常礼院言：「臣等窃推礼意，旁按国经，且载有司，咸着成式。由议者之未悉，故疑论之互兴。自非铺陈，奚能折衷。今列唐制及国朝近例如左。按唐李肇《翰林志》：『凡学士无定员，皆兼他官充，下自校书，上至诸曹尚书，皆得为之。既入院，与班行绝迹，亦不拘本司，不系常参，守官三周为满岁，则迁知制诰。』韦执谊《翰林院旧事》：『翰林学士自建置以来，秩序未立，庭觐之际，各趋本列。洎兴元元年，始有别 ，令朝服、班序与诸司官知制诰例同。』《唐会要》：『(太)[大]中初， 翰林学士自今以后至郎中令知制诰，其余并依本官月限及准外制例处分。』《五代史 职官志》：『天成初， 今后翰林学士(八)[入]院并以先后为定。唯承旨一员出自朕意，不计官资先后，在学士之上。』国朝《天圣编 》：『学士、知制诰、龙图阁待制、三司副使官未至五品者，并同五品官例。』附《仪制令 》：『翰林学士、侍读侍讲学士、龙图阁学士、枢密直学 
     
士、龙图阁直学士并在丞郎之上，龙图阁待制在知制诰下，三司三部副使在少卿监之上。』大中祥符五年五月 ：太常礼院奏，准 新授仆射于都省上事，御史台仪制同。其日仆射、尚书、丞郎、郎中、员外、三司使、副使、学士、两省、御史台、文武诸司常参官并集省内幕次以俟。仆射自正衙退，将至都堂，门外下马。(士)[上]事后乘马出入并于都堂府。朝堂差人着公衫前导，诸行尚书、丞郎、郎中、员外并于都堂门内分左右立班迎候。见带内职及知制诰并不迎班。俟仆射判案讫，知班引赞官报班定，礼生赞三司使前贺，又赞学士前贺，次赞两省、待制，次赞三司副使前贺讫，左右仆射降阶，就褥位南向立。引赞官通文武两班，相生言揖讫，班首出行致词。以中丞充。阙，即于班内取官高者充班首。此六事，自唐至国朝翰林学士、知制诰、待制、三司副使与本官绝曹，不在南省官之例。干德三年十二月，以大理寺尹拙等奏称妇人为夫家父母丧纪不定，诏尚书都省集翰林学士、三省官及御史台官等详定丧纪年限闻奏。太平兴国七年，以知开封府李符、法官查陶等状，令尚书都省集翰林学士、三省官、御史台官议定是非闻奏。雍熙三年三月，南雄州司理参军刘鼎等坐违制掠囚，本州岛以 与赦同日到上请，下尚书都省集本省官及翰林学士、两省、御史台官会议。咸平元年三月，太常礼院李宗讷等奏请事件，令尚书省集三省、御史台官、翰林学士 
     
同检讨典故，详议可否闻奏。五年五月，知荥州褚德臻等言盗官银处法不定，下其状尚书都省，集翰林学士、本省四品以上官、两省五品以上官、御史中丞、知杂御史定议以闻。此五事皆三省及翰林学士、御史台同议。若诏语内不特言其官则不赴。干德二年二月敕：『应内外文武职官仪制等，宜令尚书省集台官、翰林学士、秘书监、国子司业、太常博士等详议。』开宝九年十一月敕：『太子太师王(传)[溥]等奏，中书札子，诸道藩侯在京早要迎授恩命早要：疑误。，其百官服式令文武班班首及学士、舍人同共详酌。』淳化三年十二月，许王元僖薨。时将南郊，在王丧戚之内，太宗疑之，命宰臣于中书省〔集〕尚书、丞郎、翰林学士、中书舍人、御史台、礼官、学官等详议可否。咸平元年六月，太常礼院议：每遇大祭之日，太祖与太宗昭穆同位，皇帝自称曰孝子嗣皇帝，敕都省集两制并尚书省四品以上官同参议。大中祥符元年七月，为九宫贵神于封祀坛不合用玉，诏(定)吏部尚书张齐贤、刑部尚书温仲舒集两省给事、舍人以上同议定。此五事，则诏旨临时指定。其官虽多少不同，然常别标翰林学士与知诰官，明知两制、待制不系两省官。至道二年六月 ：太常礼院奏，太宗皇帝祔庙有淑德皇后符氏，未审以何后祔飨配食  尚书都省员外郎以上、诸司四品以上官集议。又其年八月， 尚书都省集翰 
     
林学士、两省、御史台知杂以上、南省员外郎以上、诸司四品以上并判官院官详定。景德元年七月，太常礼院奏请以懿德皇后、明德皇后同祔太宗皇帝室，以先后次之。 尚书省集翰林学士、两省、御史台官、尚书省六品以上、诸司四品以上同议定。此二事，则三省及翰林学士、御史台及诸司四品以上并集，明不因诏旨，则尚书都省止循常例，集本省官议事。建隆元年正月，兵部尚书张昭等奏建立庙恐未合礼例，集文武百官于尚书省定议。此事止言百官，则知两省并学士等亦不赴。建隆三年三月，诏尚书省集议徒流笞杖用常杖制，此事止令本省尚书、丞郎、郎中、员外同议，两制及带职明皆不赴。《唐六典》：凡议谥之法，太常寺拟讫，考功于都堂集省内官议定，然后奏闻。此事自唐以来，凡议谥止集本省尚书至员外郎，不集两省官及翰林学士之明据也。臣等谨详会议之文，由来非一，或出朝廷别旨，或徇官司旧规，故言集本省者，即南省官也；集学士、两省、台官者，容有内制、给舍、中丞之类也；集学士、台省及诸司四品以上者，容有卿监之类也；集文武百官者，容有诸卫之流。故谋事有大小，则集官有等威，率系诏文，乃该余职。昨缘段少连以太常易名，考功复议，误谓群司普当会席，列为具奏，婴以严科，遂使位叙顿差，宪章交戾。而赵良规援求故寔，采获舆言，事悉而可求，理当而 
      
难夺。然前之建白非是，盖或失传；后之辨正可稽，无容惮改。臣等参议，欲乞自今以后每有臣僚拟谥，止令南省官详定。其带两制并待制、省副、杂端职任郎中、员外更不赴会。或事体大，临时敕判，兼召三省、台寺，即并依国朝旧例施行。」 
御史台别奏曰：「(有)[看]详赵良规起请及检会尚书都省自来朝廷降 议事，或集尚书省五品以上及知杂御史者，或两制、两省五品以上、尚书省五品以上、御史台知杂以上者，或翰林学士、丞郎、大两省、御史台知杂以上，或翰林学士、两省官、御史台官、员外郎以上者，或两制、两省及南省四品以上，并御史台官者，或知制诰以上并两省侍郎以上者，或两制并秘阁、三馆官者，或翰林学士本省五品已上、两省官知制诰以上、御史知杂以上者，或尚书省官与太常礼院官者，或百官者。若以翰林冠侍从之先，西垣掌书之命重，待制参内阁之序，计庭领邦赋之繁，班朝则与众绝曹，入省则叙官为次，朝省异位，诚如良规之言。然古人创议，稽于本不稽于末；公朝立法，期于远不期于近。且中台设官，其来尚矣。故《书》称龙作纳言，《诗》载山甫出纳王命，寔《周官》之司会，法文昌之六星。所以倡导政令，总领纪纲，居万事之元，作百官之本。秦汉而下，台阁增峻，首之以令仆，次之以尚书丞辖，又次之以侍郎、郎中、员外，列为六曹，析为二十四司，位有着定，职有统维。历祀寝深，寻原 
      
不紊。皇朝凝命立极，垂八十年，振起前规，正在今日。如曰未暇，则其旧事之体，固可存而勿失。今良规以谓固无在朝叙职、入省叙官之理，复云中行、后行员外郎兼学士在朝立丞郎之上。又今之正言掌诰，立班于待制、谏议大夫之间，则是用在朝叙职之说。若叙职惟允，则都省叙官不诬矣。又云若只是集尚书省官，故带职者不赴。夫惟议事以制，是将建中于民，必在酌典刑之端，参礼法之变。所期清要之器识，以资折衷之讨论。岂可不副朝廷慎重之意，轻易台省咨询之体哉!而又引《杂座图》、《合门仪制》，此并非都堂序本省官仪也。至于称尚书省官任外制者不着台省之籍，故有绝曹之语，而以为重，则今尚书省官任内制者并系台省之籍，宁有座曹之实，而可谓轻乎 然则论职官之言，正为绝曹者设。岂有受禄则系官为俸，议事则绝曹为辞 况列圣累朝，名臣间出，若王旦、王化基、赵安仁、晁迥、杜镐、杨亿，亲尝预议于仓卒，无变古之论。故相李昉为主客郎中掌诰日，屡经都省议事省：原作「督」，据《宋史》卷一二○《礼志》二三改。。与故散骑常侍徐铉言江南议事，与此略同。则其谈评，固可采据。又议大事，仆射、御史大夫入省，唯仆射至厅下马，于今行之。盖所以重名器而守品位也。故都堂会议，书状以品，就座以官，亦已久矣。忽此更张，恐非通理。今与众官详定，都省今后承准 命，令集在省众官会议者，自知杂御史、三司副使以上且 
      
系南(官)[省]官别带兼官及带职者并令依议预议。所有殿中侍御史段少连起请，今后每遇议事，其带职尚书省官不赴集者，以违制及不恭定罪，窃以议事必有大小，致罚须分重轻。欲乞自今合赴集议之官而辄不赴者，如议国家典礼，即从违制施行；若议常程小事，止依律处分。」 
又直集贤院、同知太常礼院吴育奏：「窃以赵良规所请合台阁定议，是非不同，一则曰汰省叙官汰：疑当作「入」，前文云「入省叙官」是也。，一则曰绝班不赴，各持所见，互据所长。若但务引细文，拘牵末制，皆未足以断朝廷之大体，作为彝章。是必稽合人情，讲求通谊，以轻重本未折衷而言之。臣以谓若从本省叙官之谊，有不可者二。大凡国家自朝廷而制台省，自台省而制郡县，上下有次，轻重有伦。至上莫若君父之前，至重莫若朝廷之内。上可以统下，重可以临轻。举重则不可以轻者干，举(止)[上]则不可以下者紊。夫尚书省虽制度雄大，亦天子之有司，官系其中，谓之本省相会，须存朝廷。岂有君父之前，朝廷之内，班列殊隔，一入省司，辄易尊卑，而云在朝叙职，入省叙官 则是以一体为一家，以朝省为彼我，上下异贯，轻重不伦。求之古先，出何经义 此其不可一也。官职之名，本非二体，官正其号，职供其事，名实相系，岂有殊途。只如庖人是官，供庖是职，祝人是官，致祝是职，以何隔绝，分官职为两事 盖自唐室以来，临事杂置，遂有别带职事之名。厥后因循，未归 
      
本务。必欲振复，则当一 更张。若即今而言，须以隶名为轻，供职为重。傥云入朝叙职，入省叙官，则是官职相离，遂有限绝。推之于古，益紊源流，此其不可者二也。若从绝班不赴之议，有不可者三。古者尚书为天下纲辖喉舌之地，万事所本，巨细由之。二十四司各有臭品臭：疑误，或当是「其」。，悉归慎择，未尝轻授，皆用器识详通之士以充其选。盖国有谋议，取决其中。今则不然，(推)[惟]以叙迁而至，其间拔擢英异，又多归(待)[侍]从之列。若议论之际，皆以绝班，可以不赴本省，只如翰林学士亦知制诰，又却不绝班簿。此皆因循之制，参差不伦，未可取为确据。 文中亦有连称两制三卷，似此之相，务要分明。致临时文字重为，即不是待立纲条可为执者也此处注文多有可疑，如「三卷」，如「相」字，如「重为」之类，待考。。从绝班有例，而绝官无闻。谨按《唐六典》：中书舍人以他官兼者谓之兼制诰。故白居易草杨嗣复授库部郎中、知制诰辞云：『前代制诰，中书令、侍郎、舍人通掌之。国朝以来，或以他官兼领。』又授元稹中书舍人辞云：『元稹自祠曹员外试(短)[知]制诰。』谓〔之〕兼则岂绝本官，谓之试则明不正职，在皆章灼不疑之事也。今纵有明文，其官省若遇详定，犹当以体追而正之；况无明文，但引因循参差之事为据，此其不可二也。今两制迁改，其告身命辞必举本省曹之务为之训谕。凡授一 牒，则下至府寺冗局，犹供其职。岂有一人命官，三省连书，而都无所系，尽是空言，止为俸钱，徒加官号 命官之理，其若是乎 惟两府大臣既为宰执，明不可 
      
更亲有司之事，况其俸禄亦不系其官，自余臣僚岂得援此 若二司公事，本自尚书省分出，非别省。或依两制例，不赴本省，又何谓乎 凡搢绅迁次，所主者官名、俸给尽从本省。居常既不复止，会议又不一来，则是自绝其官，带之何谓 仲尼不去饩羊，粗存告朔之礼；若并羊一去，寄礼无地。则台省之制，自此益隳，纵以绝班，皆不可赴，若有诏两制、台省、百司毕会，则座次又如何为定 此其不可三也。此皆举其大端，决有不可。臣伏谓是非之议，至当归一。若又广为采摭，适足为烦。今于国朝典故中取一最切最明之事，足以质定。准大中祥符五年五月 ：新授仆射于都省上事，御史台仪制同。其日仆射、尚书、丞郎、郎中、员外、三司使、副使、学士、两省、御史台、文武诸司常参官并集省内幕次以俟。仆射自正衙退，将至都(省)堂，门外下马；上事后乘马出入并于都堂前。朝堂差人着公衫前导，诸行尚书、丞郎、郎中、员外并于都堂门内分左右立班迎候。见带内职及知制诰并不(近)[迎]班。俟仆射判案讫，知班引赞官报班定，礼生赞三司使前贺，又赞学士前贺，次赞两省、(行)[待]制，次赞三司副使前贺讫，请仆射降阶，就褥位南向立。引赞官通文武两班，礼生言揖，揖讫，班首出行致词。以中丞充。阙，即于文武(武)[班]次内取高官者充班首。此则虽赴本省，自有甄明之例也。臣窃详前来两奏各有未安，须至折衷古今，断以大体，用朝廷为重，取着定为常。臣子之心，虽在本司，如对君父，则所存者大，所处者安。臣愚欲乞今后 
      
凡尚书省会议，如只集本省官，则带职者并赴。唯其坐次则当甄明，须依朝中两制班列，别作一行列座，行缀自异，亦非相压。《春秋》之义，王人虽贱，必叙乎诸侯之上，所以尊王命而广臣恭也。今两制为侍从近密之职，皆是朝廷拔擢宠异，以待殊才。既王命之所旌，亦臣子之当奉，虽在本省，礼合表异，况又自分行，殊不相妨压。亦如仆射上事之仪，凡带绝班之官并赴，而别头赞引不与本省官同在迎班，显合本朝之典章，亦非今日之臆断。若有诏两制、台省、诸司、诸卫官毕会，则各从其类，自作一行。其书议亦各如其座次而列。如此，则班联区别，事体详明，台省之官自分，朝廷之议有定，时宜既合，人情亦安。若遇国家尽复正官，各从本务，则不假复议，自有寻伦寻伦：疑当作「彝伦」。。臣忝备官司，合以愚见所安者上对。可否之断，系之朝廷。」诏曰：「自今后尚书省议事，应带职官、三司副使并不赴；如遇集议大事，临时指挥令赴者，即别设座次。其明道二年七月一日 命更不行用。」以诸议所执不同，故用所宜而降诏。 
庆历三年五月二十三日，诏：「自今两制官详定公事，大事限一月，小事半月，其急速者勿拘。」 
五年十一月二十日，枢密院请自今进退管军臣僚，极边长吏、路分兵马钤辖以上并与宰臣同议。从之。 
七年五月二十七日，诏：「西北边有大事，自今令中书、枢密院召两制以上同议之。」 
皇佑元年正月二十一日，御史中丞张 
      
观言：「诸处起请文字，中书、枢密院批状下两制，令与御史台同共详定；学士院告报议事月日，承例御史台官尽赴学士院连书闻奏。窃缘御史台官务在弹奏，朝廷班序座位不同。盖古者使异其局，专其职。欲乞今后免同两制议事。」从之。 
嘉佑四年六月四日，观文殿学士兼侍读学士、礼部尚书王举正言：「朝廷每有送两制详定事，亦须臣预议。念臣常参重任，乞今后免预。」从之。 
八月二十五日，翰林学士承旨孙朴等言：「准诏送下翰林学士王绛奏，欲望慎择名臣，讨论有唐官制，参考本朝官职品秩事任，量加裁定，正其名体，令两制详定。乞依绛所请，差官三两员置局详定官制，为一代典章，垂之无穷。」诏差翰林学士胡宿、知制诰刘敞同详定闻奏。事具《冠服》篇。 
英宗治平三年正月二十七日，诏罢尚书省集议濮安懿王典。初，中书门下奏请议濮安懿王及三夫人合行典礼，下礼官及待制以上议。皆以为准先朝封赠期亲尊属故事。中书复请下尚书省、御史台官议，而皇太后以手书诏执政，于是罢议。 
神宗元丰六年六月四日，诏集议大典礼，令秘书省长贰(兴)[与]。 
哲宗元佑五年八月二十八日，中书省言：「臣僚上言：奉诏，皇帝尚虚中壸，令太常礼官参考古今典故，着为成式。窃见近岁议太皇太后、皇太后、皇太妃宝册冠服仪卫等事，皆令翰林学士、两省给舍与礼官同议。今皇帝婚礼， 
      
其事甚重，请令翰林学士已下共议。」诏翰林学士、御史中丞、两省〔给〕舍与礼部、太常寺官同共详议。 
六年七月八日，宰臣吕大防等言：「纳后仪注，昨制礼官集议，各具所见，皆有典据。今日恐难尽行，臣等寻已参酌修定进入。」太皇太后曰：「前议已曾省览，其间有可行者，有不可行者。盖取其便于近事，不必泥古昔也。」大防等曰：「诚如圣谕，欲望明示可否。」八月八日，三省、枢密院言：「议到纳后六礼。」详见《册后》门。 
钦宗靖康元年十一月七日，诏：「朕曲意议和，而金人必欲得三镇。与之及不与之反不与「之反不与」四字疑衍。，其利害各如何，朕当从众而行，不敢自任。令百百以明日于尚书省集议以闻，宰执亲戚不预。若割三镇或不割，各如何保无后患；割之而来，不割而来，各如何备御，择众议是者行之。」八日，集百官议三镇于延和殿，各给笔札。文武分列廊庑，凡百余人。惟梅执礼、孙傅、吕好问、洪刍、秦桧、陈材等三十六人言不可与，自范宗尹以下七十人皆欲与之。不与者曰：「朝廷经三世得河东，陵寝在焉。河北天下之四支，四支苟去，吾不知其为人，人民贡赋皆其末也。况天下者太祖之天下，非陛下之天下。石敬塘故事，岂可遵乎 」与者曰：「朝廷尝许三镇，今反不与，是中国失信于夷狄。若姑且与之，纵复猖獗，则人怨神怒，师出无名，可不战而屈也。」宗尹言最切，至伏地流涕，乞予之以纾祸。已而黄门持宗尹章疏示众曰：「朝廷已有定议， 
      
不得异论。」会李若水归自粘罕所，恸哭于庭，必欲从其议。何 谓若水曰：「三镇之地，割之则伤河外之情，不割则太原、真定已失矣。不若任之，但饬守备，以固其势维持。」执礼建清野，寻召孙傅及执礼对，议遂定。 
高宗建炎四年五月二十日，诏侍从、台谏官并赴都堂议事。殿中侍御史沈求言：「(光)[先]为患脚气在假，趁赴不及。臣有本职，欲乞上殿敷奏讫，赴都堂禀议。」从之。 
六月四日，臣僚言：「比年以来，每至防秋，未尝不蒙召集群臣，咨以计划，纷纷讫无定论。况事有几微，难于遍晓，而又积粟聚财，屯兵拒守，事节至繁，皆不可以立谈判。顷刻聚议，未必精详。欲望特下今来所议者，宜许令侍从、台谏等各以所见(降)[条]画，直说利害，限三日寔封投进。」诏依已降指挥赴都堂聚议，如有未尽事件，令条画寔封闻奏。 
绍兴三年四月十五日，御史台言：「考功报：本台除礼官外，监察御史以上官并合赴今月十五日尚书省集议隆佑皇太后改谥。今检准本台令，诸尚书省集议，轮御史一员监告，而不赴及不委议意而书者并弹奏，有异议者听具状论列。今来集议，全台官未委合与不合趁赴。」诏依御史台令施行。 
七年二月九日，新除太常少卿吴表臣等言：「今集议道君太上皇帝、宁德皇后谥号，除礼部太常寺官依礼例合赴外，所有集议日分，并合令甚官以上趁赴，乞指挥施行。」诏监察御史以上趁赴。 
      
八月二十九日，诏：「比令侍从官详议徽宗皇帝祔庙配享功臣，而刑部尚书胡交修等请以故光禄大夫、尚书右仆射兼门下侍郎、赠太师、魏国公、谥文定(傅)[韩]忠彦配享，议状来上。缘有在假、差出及新除到官，未经详议，可令一就详议闻奏。」 
绍兴三十(年)[二]年六月二十日，孝宗即位，未改元。诏有(可)[司]集议太上皇帝、太上皇后合上尊号。续礼部太常寺言：「用今月二十二日宰执、侍从、台谏、两省官、礼官于尚书省集议。」从之。至是，尚书左仆射陈康伯、知枢密院事叶义问、参知政事汪澈汪澈：原作「汪辙」，据《宋史 汪澈传》改。、同知枢密院事黄祖舜、翰林学士洪遵、尚书礼部侍郎黄中、中书舍人史浩、敷文阁待制知临安府赵子潚、敷文阁待制枢密都承旨徐 、权尚书户部侍郎吴芾、权尚书礼部侍郎吕广问、权尚书兵部侍郎陈俊卿、权尚书刑部侍郎路彬、权尚书工部侍郎许尹、宗正少卿张阐宗正少卿：原作「权尚书工部侍郎」，按据《建炎要录》卷二○○，此年六月四日以张阐为宗正少卿，据改。、太常少卿王普、尚书礼部员外郎刘仪凤、太常寺吴龟年「太常寺」下疑脱「丞」字。、太常博士林栗、太常博士杨民望、太常寺主簿严杭奏：「臣等窃惟至德之世，如容成、大庭、赫胥，皆洪荒杳邈，莫得而详。自《诗》《书》所载，其甚盛者，必曰尧舜。迹其所以致之之效，能以天下逊。考之于古，皆以耄期而倦勤。天下后世，犹为美谈。恭惟太上皇帝拨乱反正，身济大业，中兴之功，煌煌乎不可掩已。方时敉宁，国威复振，上之五纬循度，下而百谷登衍。大功崇成，退却不居，以春秋鼎盛之年， 
      
脱屣万乘， 糠唐虞，古今一人而已。夫五帝之寿，唯尧最高；百王之圣，唯尧独冠。今兹高世之举，视尧有光，谓宜以『光尧寿圣』为号，庶几扬鸿烈而章缉熙，仰副太上皇帝巍巍甚盛之德。恭请上太上皇帝尊号曰『光尧寿圣太上皇帝』，太上皇后尊号曰『寿圣太上皇后』。臣等谨议。」二十三日，有旨恭依，令学士院降诏，太上皇帝宜恭上尊号曰光尧寿圣太上皇帝，太上皇后宜恭上尊号曰寿圣太上皇后，仍令礼部太常寺疾速讨论礼仪，条具申尚书省取旨。 
孝宗隆兴二年十一月二十一日，诏：「方今多事，理宜博谋。侍从、两省官每日一到都堂；遇合关台谏者，亦许会议。」 
干道三年七月一日，礼部太常寺言：「勘会国朝园陵故事，尚书省集官拟谥，系令侍从、台谏以上并礼官集谥，六曹郎官以上书谥。所有今来大行皇后集谥，欲依上件故事施行。乞降下集谥日分施行。」诏用七月七日。议文见恭皇后。 
五年四月十三日，诏工部侍郎薛良朋长到集议等指挥「长」字疑误。，多与祖宗旧法相戾，令吏部长贰看详，将上取旨，编入新 。 
九月十一日，太常少卿兼皇子庆王府宣讲林栗、太常丞兼权仓部郎官陈损、太常博士龚滂、太常寺主簿冯仲夷札子：「契勘今岁孟冬夆飨在近，所有钦宗皇帝庙庭配飨臣僚，尚虚其位。欲望特降明诏，令侍从台〔谏〕集议以闻，趁十月三日夆享以前降付有司施行。」诏依。议文见《配享功臣》门。 
六年十一 
      
月十一日，礼部太常寺言：「已降指挥，大礼庆成，光尧寿圣太上皇帝、寿圣太上皇后合加上尊号，可令有司集议以闻。今检照绍兴三十二年奉上光尧寿圣太上皇帝、寿圣太上皇后尊号册宝礼例，朝廷定日札下礼部太常寺，是日宰执、侍从、台谏、两省官、礼官于尚书省集议。今来欲乞依上件礼例施行。」诏依，仍用今月十三日。详见《册尊号》门。 
淳熙三年六月一日，诏：「凡集议，当在尚书省、御史台。比闻侍从、两省并就殿中侍御史家，殊为失礼。可以朕旨谕之。」时因议安南国王李天祚子龙(翰)[]承袭封爵，在侍御史柴谨家，故有是命。 
四年七月十九日，诏：「集议除朝廷合就尚书省外，六曹就吏部尚书厅，侍从、两省官就后省。如台谏预议，即就御史台。」监察御史齐庆胄论繁冗虚伪等事，有旨令侍御、台谏、两省官集议，侍御史谢廓然具请故也。 
八年五月四日，兵部侍郎芮辉言：「集议多惟强有力者是从，不若令各为议状。如论科举则礼部、秘书省、国子监官皆预之类。」上曰：「如此，则废集议矣。」赵雄等曰：「辉所论乃汉所谓杂议也，恐亦可从。」上曰：「今后遇事，旋降指挥。」 
十二年九月十一日，诏：「太上皇帝圣寿无(强)[疆]，来岁八十，邦家大庆，载籍未闻。可令有司论讨典礼来上。」既而礼部太常寺言：「今检照淳熙二年加上尊号及庆寿典礼，朝廷定日札下礼部太常寺。是日，宰执、侍从、台谏、两省官、礼官于尚书省集议。今来欲乞依上件礼例施行。」诏依，仍用今月十三日。详见《册尊号》〔门〕。 
十四年十月十三 
      
日，诏令侍从、台谏、礼官议金国贺会庆节使人入见。既而吏部尚书萧燧、兵部尚书宇文价、翰林学士洪迈、权刑部尚书葛邲、权工部尚书韩彦质、户部侍郎叶翥、刑部侍郎刘国瑞、给事中王信、中书舍人陈居仁、李巘、右谏议大夫谢谔、权吏部侍郎章森、权户部侍郎张杓、权礼部侍郎颜师鲁、太常少卿尤袤、起居舍人胡晋臣、礼部郎中郑侨、殿中侍御史冷世光、监察御史吴博古、太常丞喻良能、太常博士黄黼言：「目今车马见留德寿宫丧次，百官免上寿，恐难以引见人使。如人使必欲朝见，乞用明道故事，小祥两日后，于二十三日只就德寿宫素幄引见，庶合典故。」从之。 
十五年三月十七日，诏令侍从、台谏、礼官详议高宗圣神武文宪孝皇帝祔庙配飨功臣。既而兵部尚书宇文价、翰林学士洪迈、权刑部尚书葛邲、权工部尚书韩彦质、户部侍郎叶翥、刑部侍郎刘国瑞、给事中王信、中书舍人陈居仁、李巘、右谏议大夫谢谔、敷文阁待制提举佑神观吴琚、权吏部侍郎章森、权兵部侍郎林栗、起居舍人郑侨议，以故太师秦国公谥忠穆吕颐浩、特进观文殿大学士谥忠简赵鼎、太师蕲王谥忠武韩世忠、太师循王谥忠烈张俊配飨，从之。 
四月十六日，太常少卿尤袤等言：「窃考祖宗典故，既祔庙，然后议配飨，必先有庙而后有从祀之臣，亦必诏礼官参议，务尽众言。独嘉佑八年议以王曾、 
      
吕夷简配食仁宗，乃在山陵之前。然亦必先降诏旨下两制定议，当用何人，而王珪等始以王曾等姓名上之。元佑元年裕陵复土已七阅月，有司始援典故，乞自两制以上及太常寺、秘书省长贰同议配飨；又两月，而吏部尚书孙永等始以富弼应诏。盖宗庙至重，必严其事也。今来高宗犹未祔庙，所议配飨，少迟旬月，固未为晚；乃忽定于灵驾发引一日之先，事出仓皇，众以为疑。仰惟高宗皇帝受命中兴，一时将相依乘风云，勒功帝籍，不出数人，自有公论。为之子孙，皆以祖考得预为荣。傥不按典故，不集众论，则无以厌服其佗勋臣子孙之心，消弭众多之口，而祖宗集议典礼，将恐遂废。臣等备员礼官，诚见议论纷纷，以定配为速，以不集议为疑。既有前件典故，傥不条陈，是为失职。乞候升祔礼毕，别择日下侍从、两省、台谏、礼官及秘书省集议施行。」小贴子称：「窃惟配食清庙，系大典礼，付之众人，则议论自公，迟以岁月，则名实自定。公则人无异辞，定则万世不变。今宜反复熟议，以尽众言，庶几得预者无愧，不预者无辞。」勘会宇文价、葛邲、叶翥、刘国瑞、王信、陈居仁、李巘、谢谔、吴琚、章森、林栗、郑侨各(以)[已]集议，及韩彦质妨嫌外，诏未集议侍从、两省、台谏及太常寺、秘书省依典礼详议闻奏。 
二十四日，臣僚言：「配飨之议，已有一定之论，见于施行。今忽降指挥，再令详议，则二三之论，又将纷纭而起， 
      
甲可乙否，重惑朝听。」诏更不再集议。
 仪制 宋会要辑稿 仪制八 弹劾 
      
弹劾
【宋会要】
      
国朝仪制：百官起居，文班失仪，右巡使弹奏；武班失仪，左巡使弹奏；左右巡使失仪，即互相弹奏；如两不弹奏，则合门使弹奏；合门使不弹奏，则宣徽使弹奏。见辞谢及通事舍人祗应失仪，并合门使弹奏；合门使不弹奏及自失仪，则宣徽使弹奏。长春殿起居，如有坠笏失仪者，除军校不问，余并赞拜内侍报合门依例施行。若 官交杂品位，不依次序，回班将出却顾，轩墀执笏不端，接武纷乱者，并左右巡使弹奏；出入便门语笑及不端笏，并合门、宣徽使以次弹奏。 
太宗太平兴国五年九月五日，诏曰：「表着之设，盖有等威，阙庭之仪，所务恭肃。方属承平之始，宜申沿革之规。应文武百官自今宜令有司 行布告，凡遇朝会，皆务恭虔。每内殿起居日，即须踧踖入门，雍容就列。稍涉不谨，便同失仪。此外朝堂素有典彝，宪台并须振举。恪居官次，称朕意焉。」 
淳化二年七月十三日，诏：「自今内庭起居日，或班内有官失仪，本巡使于弹奏位先两拜，奏云：『班内有官失仪，臣请出门外勘当闻奏。』如供奉班内有官失仪，即奏请付所司。宣徽使、殿上承旨宣所奏，又两拜，却归本位，对揖退。」 
三年正月，诏有司复举十五条：一、朝堂行私礼；二、跪拜；三、待漏行立失序；四、谈笑諠哗；五、入衙门执笏不端；六、行步迟缓；七、至班列行立不正；八、趋拜失仪；九、语言微喧； 
      
十、穿班；十一、仗出合门不即就班；十二、无故离位；十三、廊下食行坐失仪、语諠；十四、入朝及退朝不从正衙门出入；十五、非公事入中书。犯者罚一月俸，有司振举。拒不伏者录奏，乞行贬降。 
四年六月十二日，御史台言：「文武官在京监管庶务，并免常参外，其内殿起居、横行参假、入合、非时庆吊、侍燕、正冬御殿、御楼、寿宁节、国忌行香、都省朝堂议事、城外立班并赴，违者望许弹以闻。」从之。 
真宗咸平三年七月十二日，诏：「文武常参官入朝、退朝不由正衙门，非公事辄入中书，委御史台弹奏。」 
四年三月二十二日，御史中丞赵昌言、知杂御史范正辞言：「内宴更衣，百官有径归及过从于外者。臣等已于春宴前殿行戒励，望降敕委外弹奏，特行惩戒。」从之。 
闰十二月二十日，御史台言：「旧例：假三日，群官并赴文德殿横行朝参。近日多以内殿起居不赴，望申旧制，以肃朝参仪。」诏自今并许弹奏。 
景德二年九月七日，诏：「自今宴会，宜令御史台预定位次告示，各令端肃，不得喧哗。违者殿上委大夫、中丞，朵殿委知杂御史、侍御史，廊下委左右巡使察视弹奏。内职殿直已上赴起居，入殿庭行私礼者，委合门弹奏。军员令殿前侍卫司各差都校一人提辖，但亏失礼容，即送所属勘断讫奏。仍令合门、宣徽互相察举，敢蔽匿者之。」 
四年九月，诏：「御史台左右巡使二员，自今每遇内殿起居，高者东 
      
边立，弹西面供奉班并武班失仪；官低者西边立，弹东面供奉班并文班失仪。或阙巡使，权差官应奉，亦依此例。」 
大中祥符二年八月十二日，侍御史知杂事赵湘言：「伏见常参文武官每日趋朝，多不整肃，请颁条制以儆之。旧制：每日早赴待漏院，候开内门齐入。伏缘逐日辰时以来放朝，以故后时方入。望许令知班驱使官二人常在正衙殿门管勾，有入晚者，具名申奏。遇风雨寒暑稍甚，即多称疾请假。望自今委御史台酌度闻奏，遣医(轸)[诊]视。如显诳妄，即具弹奏。」从之。 
四年六月八日，诏：「今后常朝并起居，臣僚七人已上不到者，具名位闻奏取裁。如旋称病患请假者，即差医官看验，仍密切觉察。」 
五年十二月七日，诏：「应文武臣僚趋朝立班及崇政殿引见官员使臣，今后更有违慢，仰合门、御史台弹奏。逐处或不弹奏，亦当勘罪，重行朝典。」先是，臣僚上言：「近年趋朝立班，以至后殿引对奏事，并不端笏，行立怠惰。御史台、合门军头司略不振举，望降诏戒约。」故有是命。 
六年十二月二十三日，御史台言：「文武常参官失仪，凡十六条，内十三条缘事有失□，仍旧为公罪外，其语笑喧哗、入正衙门执笏不端，至班行立不正、情涉故违、赴宴言语交错、举动不肃，并请坐私罪。」从之。 
七年八月二十二日，合门言：「崇政殿引对，三班使臣有所祈恩唐突者，宣徽院承例劾其罪，而诸司未有条约。自今唐突者，请令所隶官司举奏；不举奏者，听合门、军头司 
      
弹奏。」从之。
  </div>
  <div class="pagination">
   <a href="宋会要辑稿_page809.html">
    上一页
   </a>
   <span>
    ...
   </span>
   <a href="宋会要辑稿_page805.html">
    805
   </a>
   <a href="宋会要辑稿_page806.html">
    806
   </a>
   <a href="宋会要辑稿_page807.html">
    807
   </a>
   <a href="宋会要辑稿_page808.html">
    808
   </a>
   <a href="宋会要辑稿_page809.html">
    809
   </a>
   <span class="current-page">
    810
   </span>
   <a href="宋会要辑稿_page811.html">
    811
   </a>
   <a href="宋会要辑稿_page812.html">
    812
   </a>
   <a href="宋会要辑稿_page813.html">
    813
   </a>
   <a href="宋会要辑稿_page814.html">
    814
   </a>
   <a href="宋会要辑稿_page815.html">
    815
   </a>
   <span>
    ...
   </span>
   <a href="宋会要辑稿_page811.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
