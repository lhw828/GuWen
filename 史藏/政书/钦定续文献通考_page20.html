<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 20 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 20 页/共 455 页</h1>
    <div class="content">　　成宗大徳三年七月放江南僧寺佃户五十万为编民时江南编民五十余万悉为杨琏真加冒入寺籍为佃户中书省臣言宜加厘正从之后武宗至大元年五月禁白莲社毁其寺宇以其民还民籍仁宗延祐六年十月省臣言白云宗总摄沈明仁诳诱愚俗十万人请汰其徒从之
　　先是世祖至元七年九月僧道伊啰勒昆有室家不持戒律者占籍为民累朝屡申其禁至英宗至治二年十一月括江南僧有妻者为民防定帝防定元年六月平章政事张珪言僧道出家屏絶妻孥盖欲超出世表是以国家优视无所徭役且处之官寺宜清净絶俗诵经祝夀比年僧道往往畜妻子无异常人如蔡道防班讲主之徒伤人逞欲壊教干刑者何可胜数俾奉祠典岂不亵天凟神臣等议僧道之有妻子者宜罪以旧制罢遣为民疏入不能从
　　十一年十一月【时武宗已即位】禁军站鹰坊控鹤等户冒站编氓
　　武宗至大元年三月罢括诸王散失人户
　　中书省言鄃王哲古讷人户散失诏有司括索臣等议昔阿济格括索所失人户成宗虑其为例不许今若括索未免扰民且诸王必多援例乞寝其事从之又荘圣皇后及诸王胡土克图人户散入他郡降玺书括索陜西行省及真定等路言百姓均在国家版籍今所遣使辄夺军驿编民等户非宜省臣以闻帝曰彼奏误也速追以还
　　仁宗皇庆元年三月诸土托克托所招户其未籍者俾有司
　　至延祐二年五月桂齐等招户六千勒还民籍
　　延祐二年二月禁民转鬻养子
　　英宗至治二年五月置营于永平收养蒙古子女遣使谕四方匿者罪之
　　是年三月给宗仁衞蒙古子女衣粮九月给蒙古子女贫乏者钞七百五十万贯又赐百五十万贯至三年正月以宗仁衞防古子女额足万户命罢收之
　　防定帝防定元年七月罢广州福建等处采珠蜑户为民
　　三年八月谕亷州蜑户使复业
　　政和元年五月遣官分防流民还鄊仍禁聚至千人者杖一百
　　文宗时户口数
　　至顺元年户部钱粮户数一千三百四十万六百九十九视前世又增二十万有竒
　　元各路户口数
　　腹里中书省【大都路户一十四万七千五百九十口四十万一千三百五十上都路户四万一千六十二口一十一万八千一百九十一兴和路户八千九百七十三口三万九千四百九十五永平路户一万三千五百一十九口三万五千三百徳宁净州泰宁集宁应昌全寜宁昌砂井总管府以上户口俱缺保定路戸七万五千一百八十二口一十三万九百四十真定路户一十三万四千九百八十六口二十四万六百七十顺徳路户三万五百一口一十二万四千四百六十五广平路户四万一千四百四十六口六万九千八十八彰徳路户三万五千二百四十六口八万八千二百六大名路户六万八千六百三十九口一十六万三百六十九懐庆路户三万四千九百九十三口一十七万九百二十六卫辉路戸二万二千一百一十九口一十二万七千二百四十七河间路戸七万九千二百六十六口一十六万八千五百三十六东平路戸四万四千七百三十一口五万一百四十七东昌路戸三万三千一百二口一十二万五千四百六济宁路戸一万五百四十五口五万九千八百一十八曹州户三万七千一百五十三口一十九万五千三百三十五濮州户一万七千三百一十六口六万四千二百九十三髙唐州口一万九千一百四口二万三千一百二十一泰安州户九千五百四十口一万七百九十五徳州户二万四千四百二十四口一十五万六千九百五十二恩州户一万五百四十五口三万七千四百七十九冦州户五千六百九十七口二万三千四十益都路戸七万七千一百六十四口二十一万二千五百二济南路户六万三千二百八十九口一十六万四千八百八十五般阳府路户二万一千五百三十口一十二万三千一百八十五宁海州户五千七百一十三口一万五千七百四十二大同路户四万五千九百四十五口一十二万八千四百九十六冀寕路户七万五千四百四口一十五万五千三百二十一晋寕路户一十二万六百二十口二十七万一百二十一】
　　岭北行省【户口缺】
　　辽阳行省【辽阳路户三千七百八口万三千二百三十一广宁府路至顺钱粮数户四千五百九十五大宁路户四万六千六口四十四万八千一百九十三东宁路户口缺沈阳路至顺钱粮数户五千一百八十三开元路至顺钱粮数户四千三百六十七咸平府户口缺合兰府户口缺】
　　河南江北行省【汴梁路户三万一十八口一十八万四千三百六十七河南府路户九千五百二口六万五千七百五十一南阳府户六百九十二口四千八百九十三汝寕府至顺钱粮数户七千七十五归徳府至顺钱粮数户二万三千三百一十七襄阳路至顺钱粮数户五千九十蕲州路戸三万九千一百九十口二十四万九千三百二十一黄州路户一万四千八百七十八口三万六千八百七十九庐州路户三万一千七百四十六口二十二万九千四百五十七安丰路戸一万七千九百九十二口九万七千六百一十一安庆路户三万五千一百六口二十一万九千四百九十扬州路户二十四万九千四百六十六口一百四十七万一千一百九十四淮安路户九万一千二十二口五十四万七千三百七十七髙邮府至顺钱粮数户五万九十八中兴路户一十七万六百八十二口五十九万九千二百二十四峡州路户三万七千二百九十一口九万三千九百四十七安陆府户一万四千六百六十五口三万三千五百五十四沔阳府户一万七千七百六十六口三万九百五十五荆门州户二万九千四百七十一口一十六万五千四百三十五徳安府户一万九百二十三口三万六千二百一十八】陜西行省【奉元路户三万三千九百三十五口二十七万一千三百九十九延安路户六千五百三十九口九万四千六百四十一兴元路户二千一百四十九口一万九千三百七十八鳯翔府户二千八十一口一万四千九百八邠州泾州开成州以上户口俱缺巩昌府户四万五千一百三十五口三十六万九千二百七十二平凉府庆阳府秦州陇州寕州定西州镇原州西和州环州金州静寕州兰州会州徽州阶州成州金洋州河州路雅州黎州洮州贵徳州茂州脱思麻路岷州铁州碉门鱼通黎雅长河西宁等处宣抚司以上戸口俱缺】
　　四川行省【成都路户三万二千九百一十二口二十一万五千八百八十八嘉定府路戸口数缺广元路户一万六千四百四十二口九万六千四百六顺庆路户二千八百二十一口九万五千一百五十六潼川府户口缺永宁路户口缺重庆路户二万二千三百九十五口九万三千五百三十五绍庆府户三千九百四十四口一万五千一百八十九防路户二万二十口九万九千五百九十八叙州路戸口缺马湖路戸口缺】
　　甘肃行省【甘州路户一千五百五十口二万三千九百八十七永昌路戸口缺肃州路户一千二百六十二口八千六百七十九沙州路户口缺亦集乃路戸口缺宁夏府路户口缺山丹州户口缺西寕州戸口缺兀剌海路户口缺】
　　云南行省【户口缺】
　　江浙行省【杭州路户三十六万八百五十口一百八十三万四千七百一十湖州路至顺钱粮数户二十五万四千三百四十五嘉兴路戸四十二万六千六百五十六口二百二十四万五千七百四十二平江路户四十六万六千一百五十八口二百四十三万三千七百常州路户二十万九千七百三十二口一百二万一十一镇江路户一十万三千三百一十五口六十二万三千六百四十四建徳路戸一十万三千四百八十一口五十万四千二百六十四松江府至顺钱粮数户一十六万三千九百三十一江隂州户五万三千八百二十一口三十万一百七十七庆元路户二十四万一千四百五十七口五十一万一千一百一十三衢州路户一十万八千五百六十七口五十四万三千六百六十婺州路户二十二万一千一百一十八口一百七万七千五百四十绍兴路户一十五万一千二百三十四口五十二万一千五百八十八温州路户一十八万七千四百三口四十九万七千八百四十八台州路户一十九万六千四百一十五口一百万五千八百三十三处州路户一十三万二千七百五十四口四十九万三千六百九十二寕国路户二十三万二千五百三十八口一百一十六万二千六百九十徽州路户一十五万七千四百七十一口八十二万四千三百四饶州路户六十三万二百三十五口四百三万六千五百七十集庆路户二十一万四千五百三十八口一百七万二千六百九十太平路户七万六千二百二口四十四万六千三百七十一池州路户六万八千五百四十七口三十六万六千五百六十七信州路户一十三万二千二百九十口六十六万二千二百五十八广徳路戸五万六千五百一十三口三十三万九千七百八十铅山州至顺钱粮数户二万六千三十五福州路户七十九万九千六百九十四口三百八十七万五千一百二十七建寕路户一十二万七千二百五十四口五十万六千九百二十六泉州路户八万九千六十口四十五万五千五百四十五兴化路戸六万七千七百三十九口三十五万二千五百三十四邵武路户六万四千一百二十七口二十四万八千七百六十一汀州路戸四万一千四百二十三口二十三万八千一百二十七漳州路户二万一千六百九十五口一十万一千三百六】江西行省【龙兴路戸三十七万一千四百三十六口一百四十八万五千七百四十四吉安路户四十四万四千八十三口二百二十二万四百一十五瑞州路户一十四万四千五百七十二口七十二万二千三百二袁州路戸一十九万八千五百六十三口九十九万二千八百一十五临江路戸一十五万八千三百四十八口七十九万一千七百四十抚州路戸二十一万八千四百五十五口一百九万二千二百七十五江州路户八万三千九百七十七口五十万三千八百五十二南康路戸九万五千六百七十八口四十七万八千三百九十赣州路户七万一千二百八十七口二十八万五千一百四十八建昌路户九万二千二百二十三口五十五万三千三百三十八南安路户五万六百一十一口三十万三千六百六十六南丰州戸二万五千七十八口一十二万八千九百广州路户一十七万二百一十六口一百二万一千二百九十六韶州路户一万九千五百八十四口一十七万六千二百五十六恵州路户一万九千八百三口九万九千一十五南雄路户一万七百九十二口五万三千九百六十潮州路户六万三千六百五十口四十四万五千五百五十徳庆路户一万二千七百五口三万二千九百九十七肇庆路戸三万三千三百三十八口五万五千四百二十九英徳州户口缺梅州户二千四百七十八口一万四千八百六十五南恩州户一万九千三百七十三口九万六千八百六十五封州户二千七十七口一万七百四十二新州户一万一千三百一十六口六万七千八百九十六桂阳州户六千三百五十六口二万五千六百五十五连州户四千一百五十四口七千一百四十一循州户一千六百五十八口八千二百九十】
　　湖广行省【武昌路戸一十一万四千六百三十二口六十一万七千一百一十八岳州路戸一十三万七千五百八口七十八万七千七百四十三常徳路户二十万六千四百二十五口一百二万六千四十二澧州路户一十万九千九百八十九口一百一十一万一千五百四十三辰州路戸八万三千二百二十三口一十一万五千九百四十五沅州路户四万八千六百三十二口七万九千五百四十五兴国路户五万九百五十二口四十万七千六百一十六汉阳路戸一万四千四百八十六口四万八百六十六归州戸七千四百九十二口一万九百六十四靖州路戸二万六千五百九十四口六万五千九百五十五天临路戸六十万三千五百一口一百八万一千一十衡州路户一十三万三千三百七十三口二十万七千五百二十三道州路户七万八千一十八口一千万九百八十九永州路户五万五千六百六十六口一十万五千八百六十四郴州路户六万一千二百五十九口九万五千一百一十九全州路戸四万一千六百四十五口二十四万五百一十九寳庆路戸七万二千三百九口一十二万六千一百五武冈路户七万七千二百七口三十五万六千八百六十三桂阳路户六万五千五十七口一十万二千二百四茶陵州戸三万六千六百四十二口一十七万七千二百二耒阳州户二万五千三百一十一口一十一万一十常寕州户一万八千四百三十一口六万九千四百二静江路户二十一万八百五十二口一百三十五万二千六百七十八南寕路户一万五百四十二口二万四千五百二十梧州路户五千二百口一万九百一十浔州路户九千二百四十八口三万八千九栁州路户一万九千一百四十三口三万六百九十四庆逺南丹溪洞等处军民安抚司户二万六千五百三十七口五万二百五十三平乐府户七千六十七口三万三千八百二十鬰林州户九千五十三口五万一千五百二十八容州户二千九百九十九口七千八百五十四象州户一万九千五百九十八口九万二千一百二十六宾州戸六千一百四十八口三万八千八百七十九横州户四千九十八口三万一千四百七十六融州户二万一千三百九十三口三万九千三百三十四藤州户四千二百九十五口一万一千二百一十八贺州户八千六百七十六口三万九千二百三十五贵州户八千八百九十一口二万八百一十一恩明路户四千二百二十九口一万八千五百一十太平路户五千三百一十九口二万二千一百八十六田州路户二千九百九十一口一万六千九百一来安路户口缺镇安路户口缺雷州路户八万九千五百三十五口一十二万五千三百一十化州路户一万九千七百四十九口五万二千三百一十七髙州路户一万四千六百七十五口四万三千四百九十三钦州路户一万三千五百五十九口六万一千三百九十三亷州路戸五千九百九十八口一万一千六百八十六干寕军民安抚司户七万五千八百三十七口一十二万八千一百八十四南宁军户九千六百二十七口二万三千六百五十二万安军户五千三百四十一口八千六百八十六吉阳军户一千四百三十九口五千七百三十五】
　　征东等处行省【户口俱缺】
　　明制凡行郊祀礼中书省以户籍陈坛下荐之天祭毕而藏之
　　户凡三等曰民曰军曰匠民有儒有医有隂阳军有校尉有力士弓铺兵匠有厨役裁缝马舡之类濒海有盐灶寺有僧观有道士毕以其业着籍人户以籍为断里设老人选高年为众所服者导民善平乡里争讼其人户避径役者曰逃户年饥或避兵他徙者曰流民有故而出侨于外者曰附籍朝廷所移民曰移徙
　　太祖洪武二年令人户以籍为断
　　凡军民医匠隂阳诸色户许各以原报抄籍为定不许妄行变乱违者治罪仍从原籍
　　又令各处漏口脱户许自实
　　三年七月令户部榜谕天下军民凡有未占籍者许自首军发衞所民归有司匠工部
　　三年六月徙苏州松江嘉兴湖州杭州民无业者四十余户于临濠
　　四年三月徙山后民万七千户于北平六月魏国公徐达平沙漠徙北平山后民三万五千八百余户散处诸府衞籍军给衣粮民给田又以沙漠遗民三万三千八百余户屯田北平其后复徙江南民十四万于鳯阳二十一年迁山西泽潞民于河北后屡徙浙西山西民于滁和北平山东河南又徒登莱青民于东昌兖州又徙直浙江民二万户于京师充仓脚夫
　　明史食货志曰太祖时徙民最多其间有以罪徙者建文帝命武康伯徐理往北平度地处之
　　十一月诏户部籍天下户口置户帖
　　谕省臣曰民者国之本也今天下已定而民数未覈实其命户部籍天下户口毎户给以户帖于是户部置户籍户帖各书户之乡贯丁口名嵗以字号编为勘合用平印钤记籍蔵于部帖给于民仍令有司嵗计其户口之登耗以闻着为令
　　八年正月设养济院
　　命有司察穷民无告者给屋舍衣食又设漏泽园葬贫民天下府州县立义冢恵帝建文元年二月诏鳏寡孤独疾废者官为收养
　　十四年正月命天下郡县编赋役黄册
　　其法以一百一十户为里一里之中推丁粮多者十人为之长余百户为十甲甲凡十人嵗役甲长一人甲首十人董其事城中曰坊近城曰厢乡都曰里先后各以丁粮多寡为次毎里编为一册册之首总为一图其里中鳏寡孤独不任役者附十甲后为畸零毎十年有司更定其册以丁粮増减而升降之册凡四一上户部其三则布政司府县各存一焉上户部者册面黄纸故谓之黄册年终进呈送后湖东西二库庋蔵之嵗命户科给事中一人御史二人户部主事四人厘校讹舛其后二十三年八月户部奏重造黄册如丁口有増减者即为收除田地有买卖者即令过割务在不亏原额其上中下三等人户亦依原定编类不许更改分丁析户以避差徭庶几无移易倚托之患命颁行之次年天下黄册成【互见田赋职役考】凡册式内定到田地山塘房屋车船各项欵目所在官司有者依式开冩无者不许虚开若类县总都总收除项下止许开冩人丁事产总数不必备开花户凡僧道给度牒有田者编册如民科无田者亦为畸零凡云贵流官土官附近驯熟通汉语者编造其余夷民不造
　　明史食货志曰其后黄册只具文有司征税编徭则自为一册曰白册云
　　是年天下户一千六十五万四千三百六十二口五千九百八十七万三千三百五
　　二十一年九月编军户图籍
　　时以内外衞所军伍有缺遣人追取户丁往往鬻法且又骚动于民乃诏自今衞所以亡故军士姓名乡贯编成图籍送兵部然后照籍移文取之毋擅遣违者坐罪寻又诏天下郡县以军户类造为册具载其丁口之数如遇取丁补伍有司按籍遣之无丁者止自是无诈冒不实役及亲属同姓者矣二十三年正月谕兵部尚书沈溍曰兵以衞民民以给兵二者相湏也民不可以重劳军不可以重役今天下各衞所多有一户而充二军致令民户耗减自今二军者宜免一人还为民
　　二十三年督令逃民归业
　　令监生同各府州县官拘集里甲审知逃户有他郡流移者即时送县官给行粮押赴原籍复业老弱不能归及不愿归者令在所着籍授田输赋
　　二十四年令选取富民充实京师
　　帝惩元末豪强侮贫弱立法多右贫抑富尝命户部籍浙江等九布政司应天十八府州富民万四千三百余户以次召见徙其家以实京师谓之富户至成祖时复选应天浙江富民三千户附籍北京
　　二十六年令各处户口毎嵗分豁旧管新收开除实在总数
　　仍定毎十年一造黄册至孝宗治四年定先年造册之时有将丁口漏报或税粮诡寄户籍那移者许自首改正州县各计人户填冩帖文各一纸给发各户亲领执照使知本户旧管新收开除实在丁粮各若干州县以为凭据
　　是年天下户一千六十五万二千八百七十口六千五十四万五千八百一十二
　　浙江布政司【户二百一十三万八千二百二十五口一千四十八万七千五百六十七】江西布政司【户一百五十五万三千九百二十三口八百九十八万二千四百八十一】湖广布政司【户七十七万五千八百五十一口四百七十万二千六百六十】福建布政司【户八十一万五千五百二十七口三百九十一万六千八百六】北平布政司【户三十三万四千七百九十二口一百九十二万六千五百九十五】山东布政司【户七十五万三千八百九十四口五百二十五万五千八百七十六】山西布政司【户五十九万五千四百四十四口四百七万二千一百二十七】河南布政司【戸三十一万五千六百一十七口一百九十一万二千五百四十二】陜西布政司【戸二十九万四千五百二十六口二百三十一万六千五百六十九】四川布政司【戸二十一万五千七百一十九口一百四十六万六千七百七十八】广东布政司【户六十七万五千五百九十九口三百万七千九百三十二】广西布政司【户二十一万一千二百六十三口一百四十八万二千六百七十一】云南布政司【户五万九千五百七十六口二十五万九千二百七十】应天府【户一十六万三千九百一十五口一百一十九万三千六百二十】苏州府【户四十九万一千五百一十四口二百三十五万五千三十】松江府【戸二十四万九千九百五十口一百二十一万九千九百三十七】常州府【户一十五万二千一百六十四口七十七万五百一十三】镇江府【戸八万七千三百六十四口五十二万二千三百八十三】庐州府【户四万八千七百二十口三十六万七千二百】鳯阳府【户七万九千一百七口四十二万七千三百三】淮安府【户八万六百八十九口六十三万二千五百四十一】扬州府【户一十二万三千九十七口七十三万六千一百六十五】徽州府【戸一十二万五千五百四十八口五十九万二千三百六十四】宁国府【户九万九千七百三十二口五十三万二千二百五十九】池州府【户三万五千八百二十六口一十九万八千五百七十四】太平府【户三万五千二百九十口二十五万九千九百三十七】安庆府【户五万五千五百七十三口四十二万二千八百四】广徳州【户四万四千二百六十七口二十四万七千九百七十九】徐州【户二万二千六百八十三口一十八万八百二十一】滁州【户三千九百四十四口二万四千七百九十七】和州【户九千五百三十一口六万六千七百一十一】
　　三十一年八月【时恵帝已即位】诏天下衞所军单丁者放为民恵帝建文五年八月【时成祖已即位】诏抚绥直淮安及北平永平河间诸郡避兵流移复业者凡七万一千三百余户
　　成祖永乐元年天下户一千一百四十一万五千八百二十九口六千六百五十九万八千三百三十七三年九月徙山西民万户实北平
　　恵帝建文四年九月既徙山西民无田者实北平至是复覈太原平阳泽潞辽沁汾丁多田少及无田之家分其丁口以实北平十四年十一月徙山东山西湖广流民于保安州自是以后移徙者鲜矣
　　五年五月平安南得府州四十八县一百八十户三百十二万设交阯布政司
　　自唐之亡交阯沦于蛮服者四百余年至是复入版图十一年七月琼州府临商县民黄茂奉命招谕深峒那呆等二十四峒生黎黎民来归者计户四百有竒口千三百有竒葢自初至今招抚诸黎来归者六十七处户三万有竒十二年四月户部言广东琼州府宜伦县民黄凯临髙县吏王荣安招诱大小英豪及曹衙南等村黎人二千三十七户悉愿占籍为民至宪宗成化十一年两广总督朱英招抚猺獞效顺者定为编户给复三年自是归附日众凡为户四万三千有竒口十五万有竒
　　宣宗宣徳三年二月清理逃军户籍
　　谕天下军逃还乡有诈为死者有更名充吏卒贴书倚官害民者有为僧道生员者有投豪势官民为家人佃户行财生理者有隠其丁口寄于别户并于外境立民籍者并许自告改正违者并其隣里及容隠之人俱如前例论罪又谕凡各州县勾解逃军及补役军丁多于所在官司冐给家人文引供送其家人不行随送及到卫所不一二月即将文引照身逃回原籍及影射各处潜住或经商受雇于人者有之若此等者许三月内赴官出首与免本罪仍赴原卫所着役故违不首或事发挨究得出本犯发邉逺充军户下别选壮丁一人补原伍两隣里甲并有司虗出文引官吏一体问罪
　　四月招逃民复业
　　时谕户部限各处逃徙人民三月内复业凡所负税粮悉与蠲免其有乆居于彼产业已成者许令占籍仍命有司善加抚绥五年十一月巡抚河南侍郎许廊招抚开封等府逃民一十一万五千六百余户兵部郎中刘文勇招抚汉中逃民一千九百余人松江府知府赵豫上安辑逃民防曰比户部榜谕凡逃移人户皆限三月复业违者与隠藏之家俱发充军此法至严人知畏惧然亦有未复业者葢以公赋有欠私债无偿故地荒芜旧居毁撤难以措手不能安身乞勅户部偹榜通行晓谕仍令有司从实取勘逃亡民户凡有公私欠负俱停徴三年凡诸差徭亦在三年之后如是而犹不复业人犹容隠者依前例发遣充军庶逃民来归者众矣
　　英宗正统元年造逃户周知册
　　令山西河南山东湖广陜西南北直保定等府州县造逃户周知文册偹开逃民乡里姓名男妇口数军民匠灶等籍及遗下田地税粮若干原籍有无人丁应承粮差若系军籍则开某卫军役及有无缺伍送各廵抚并清军御史处督令复业其已成家业愿入册者给与户由执照仍令照数纳粮若本户原有丁多税粮十石以上今止存一二丁者认种地五十畆原籍有人办粮者每人认种地四十畆俱照轻租民田例起科原系军匠籍者仍作军匠附籍该卫缺人则发遣一丁补役该输班匠则发遣一丁当匠原籍民灶籍者俱作民灶籍灶户免盐课量加税粮如仍不首虽首而所报人口不尽或展转逃移及窝家不举首者俱发甘肃卫所充军八年令逃军逃匠逃囚人等自首免罪各发着役罪重者从实开奏量与寛减其逃民匠不报籍复业团聚非为抗拒官府不服招抚者户长照南北地方发邉卫充军
　　二年令各处有司委官挨勘流民
　　籍男妇大小丁口排门粉壁十家编为一甲互相保识分属当地里长带管若团住山林湖泺或投托官豪势要之家蔵躱抗拒官司不服招抚者正犯处死户下编发邉卫充军里老窝家知而不首及占恡不发者罪同
　　三年禁数姓合户附籍
　　四年添设山东山西河南陜西湖广布政司所属并顺天等府州抚治流民之官
　　时添设佐贰官各一员自是之后复添设大员天顺八年添设湖广布政司参议一员于荆襄汉阳等府抚治流民宪宗成化元年添设陜西按察司副使一员于汉中府抚冶流民十七年添设四川按察司副使一员于重防保顺四府抚治流民孝宗治八年添设河南布政司参政一员于南阳府抚治流民九年令河南分巡汝南道佥事兼理抚民
　　十三年令老疾致仕事故官家属附籍者离本籍千里者许附不及千里者发还
　　景泰中令民籍者收附军匠灶役冒民籍者发还
　　景帝景泰二年申隠丁换户之禁
　　凡攒造黄册如有奸民豪户通同书手或诡寄田地飞走税粮或隠瞒丁口脱免差徭或改换户籍埋没军伍匠役者或将里甲那移前后应当者许自首改正入籍免罪凡各里旧额人户除故絶并全户充军不及一里者许归并余剰人户发附近外里辏图编造不许寄庄各图人户冇兄弟各防及幼子长而赘壻愿归亲子生而所养异姓子愿归宗者俱准另籍如人丁数少及有军匠等役占碍者仍不许分居三年又令各处攅造黄册官吏里书人等揑甲作乙以有为无以无为有者发口外为民
　　英宗天顺元年天下户九百四十六万六千二百八十八口五千四百三十三万八千四百七十六
　　八年令在营官军户丁舍余不许附近寄籍原籍丁尽者许摘丁发回
　　成化二年令在京军职漏报户下舍人者发边方立功三年六年令军户不许将弟男子侄过房与人脱免军伍治十三年奏准军户子孙畏惧军役另开户籍或于别府州县入赘寄籍等项及至原卫发册清勾买嘱原籍官吏里书人等揑作丁尽户絶四申者俱问罪
　　宪宗成化二年天下户九百二十万二千七百一十八口六千六十五万三千七百二十四
　　七年十一月荆襄贼平流民复业者一百四十余万人时江西盗起荆襄流民数十万朝廷以为忧祭酒周洪谟着流民图説谓当增置府县聴附籍为编氓可实襄邓户口俾数百年无患帝善之十二年五月复命副都御史原杰抚治荆襄流民杰徧厯山谿宣朝廷徳意诸流民欣然愿附籍于是大防湖广河南陜西抚按官籍之得户十一万三千有竒口四十三万有竒置郧阳府设行都司卫所以处之其后治十八年四月又命刑部尚书何鉴抚治荆防流民鉴得户二十三万五千有竒口七十三万九千有竒愿附籍者各给戸由收入版籍正徳元年十月抚治郧阳都御史孙需奏续清出荆襄郧阳南阳汉中西安南流民一十一万八千余戸愿附籍者九万二千余户皆给户田
　　礼部尚书周洪谟条议流民疏曰【疏上于冶四年二月】西汉时召信臣守南阳流民自附八万余口东晋时雍州旧在陜西西安府因流民来聚襄阳乃侨置南雍州于襄水之侧松滋县旧在直庐州府因流民来聚荆州乃侨置松滋县于荆江之南其后南雍遂并于襄阳松滋遂于荆州此往事之可法者也成化七年从检讨张寛之奏流民聚此处者械归故里适值溽暑因饥渇而死妻子被掠瘟疫盛行船夫逓觧者惧其相杂故覆舟于江后令都御史原杰招抚计死者九十余万人故当时四川陜西地震五百余次灾伤徧于天下今事之宜鉴者也今宜着令流民与各郡县相隣者仿召信臣故事聴其附籍仍复九年待其安定然后征之逺而不可附籍者仿晋南雍州松滋县故事设州县置官吏编里甲建庠序以治教之今流民在在有之四川湖广尤多凡流民所在宜令附籍量为赈给寛徭省刑承絶户田地者使纳其粮力耕火种者免之则流民即良民矣
　　【臣】等谨按洪谟此疏则成化七年复业之一百四十余万人其械归而道死者已十之七矣而防典乃谓成化六年令流民愿归原籍者有司给文凭沿途口给粮三升原籍无屋者受草房四间大口月粮三斗小口半之给牛种令耕原业田是以转死之民充还定安集之数也不亦诬乎
　　十六年八月申存恤孤老之令
　　先是成祖永乐三年二月廵按福建御史洪湛言存恤孤老王政所先今各府州县飬济院多頽壊有司非奉勘合不敢修葺又或有一县之内素无建置者乞勅有司常加修葺未建置者即建置之如例收养庶无告之民不致失所帝纳之至是复申命焉其后孝宗治十五年七月命各边卫设飬济院漏泽园
　　十八年更定军丁附籍法
　　各卫所附籍军丁无粮草者尽发原卫当差有者戸留一丁顶补其原无籍名有产欲报者亦准一丁附籍
　　孝宗治四年天下户一十一万三千四百四十六口五千三百二十八万一千一百五十八
　　浙江布政司【户一百五十万三千一百二十四口五百三十万五千八百四十三】江西布政司【户一百三十六万三千六百二十九口六百五十四万九千八百】湖广布政司【户五十万四千八百七十口三百七十八万一千七百一十四】福建布政司【户五十万六千三十九口二百一十万六千六十】山东布政司【戸七十七万五百五十五口六百七十五万九千六百七十五】山西布政司【户五十七万五千二百四十九口四百三十六万四百七十六】河南布政司【户四十三万六千八百四十三口二百六十一万四千三百九十八】陜西布政司【户三十万六千六百四十四口三百九十一万二千三百七十】四川布政司【户二十五万三千八百三口二百五十九万八千四百六十】广东布政司【户四十六万七千三百九十口一百八十一万七千三百八十四】广西布政司【户四十五万九千六百四十口一百六十七万六千二百七十四】云南布政司【户一万五千九百五十口一十二万五千九百五十五】贵州布政司【戸四万三千三百六十七口二十五万八千六百九十二】顺天府【户一十万五百一十八口六十六万九千三十三】永平府【户二万三千五百三十九口二十二万八千九百四十四】保定府【户五万六百三十九口五十八万二千四百八十二】河间府【户四万二千五百四十八口三十七万八千六百五十八】真定府【戸五万九千四百三十九口五十九万七千六百七十三】顺徳府【户二万一千六百一十四口一十八万一千八百二十五】广平府【户二万七千七百六十四口二十一万二千八百四十六】大名府【户六万六千二百七口五十七万四千九百七十二】延庆州【户一千七百八十七口二千五百四十四】保安州【戸四百四十五口一千五百六十】应天府【户一十四万四千三百六十八口七十一万一千三】苏州府【户五十三万五千四百九口二百四万八千九十七】松江府【户二十万五百二十口六十二万七千一百一十三】常州府【户五万一百二十一口二十二万八千三百六十三】镇江府【户六万八千三百四十四口一十七万一千五百八】庐州府【戸三万六千五百四十八口四十八万六千五百四十九】鳯阳府【户九万五千一十一口九十三万一千一百八】淮安府【戸二万七千九百七十八口二十三万七千五百二十七】扬州府【户一十万四千一百四口六十五万六千五百四十七】徽州府【户七千二百五十一口六万五千八百六十一】宁国府【户六万三百六十四口三十七万一千五百四十三】池州府【户一万四千九十一口六万九千四百七十八】太平府【户二万九千四百六十六口一十七万三千六百九十九】安庆府【户四万六千五十口六十万六千八十九】广徳州【户四万五千四十三口一十二万七千七百九十五】徐州【户三万四千八百八十六口三十五万四千三百一十一】滁州【戸四千八百四十口四万九千七百十二】和州【戸七千四百五十口六万七千一十六】
　　十七年令抚按官严督所属清查流民
　　流民不愿囬还者就令附籍如只身无产并新近逃来军匠等籍逓囬原籍世宗嘉靖九年令各省乘大造之年查勘各属流民四十一年令辽东饥民流入永平河间海傍住居及航海渡登莱者给文遣归势家占恡不法者以隠匿逃军论
　　武宗正徳元年天下户九百一十五万一千七百七十三口四千六百八十万二千五
　　十五年令今后攅造里甲止据人户丁产见在官第其等则
　　如本里人户不敷十甲之数就于附近里内人户拨补完足若分析户籍不问本里他图本图果有消乏亦许还并
　　世宗嘉靖元年天下户九百七十二万一千六百五十二口六千八十六万一千二百七十三
　　六年诏巡城御史严督各该兵马司官查审京师附住各处军民
　　除浮居客商外其居住年久置立产业房屋铺面者责令附籍宛大二县一体当差仍暂免三年以示存恤若有冐假卫所籍贯者行勘发遣
　　九年令各处州县查审消乏里分不成甲者验其丁产归并务使一十一戸为甲
　　四十四年九月令将流寓人户编入版籍
　　从巡按御史孙丕奏也丕扬言各州县里甲空缺乞将流寓人户编入版籍或补缺户缺丁通融协济应徴银两照旧追纳仍照客户徴入之数以蠲主户之均徭从之
　　穆宗隆庆五年总括顺天府属人丁实数
　　防典原载府属户口六十六万九千三十有竒至是总括实在人丁止十四万七千三百有竒葢因租庸正额之外更多杂派是以土著民多逃移日就凋耗也神宗万厯五年府尹王之垣奏请优恤从之
　　六年天下户一千六十二万一千四百三十六口六千六十九万二千八百五十六
</div>
    <div class="pagination">
<a href="钦定续文献通考_page19.html">上一页</a><span>...</span><a href="钦定续文献通考_page15.html">15</a><a href="钦定续文献通考_page16.html">16</a><a href="钦定续文献通考_page17.html">17</a><a href="钦定续文献通考_page18.html">18</a><a href="钦定续文献通考_page19.html">19</a><span class="current-page">20</span><a href="钦定续文献通考_page21.html">21</a><a href="钦定续文献通考_page22.html">22</a><a href="钦定续文献通考_page23.html">23</a><a href="钦定续文献通考_page24.html">24</a><a href="钦定续文献通考_page25.html">25</a><span>...</span><a href="钦定续文献通考_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
