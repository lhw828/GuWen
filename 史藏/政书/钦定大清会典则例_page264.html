<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 264 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 264 页/共 354 页</h1>
    <div class="content">　　永陵
　　福陵
　　昭陵冬至岁暮大祭苹果梨柿各四百二十枚
　　三陵四大祭每祭各用香三两每忌辰各用香五钱永陵一年常祭用香三斤
　　福陵
　　昭陵一年常祭各用香二十四两差官输送至部贮库
　　逢祭部委官送至
　　陵夫役牲畜之廪给刍豆运送车马筐筥之属移盛京戸兵工三部支取防送兵丁移将军拨遣一供应
　　奉先殿及
　　畿辅
　　陵寝祭祀所用花鳜鱼细鳞鱼山樝葡萄松子榛子由部壮丁采取差官运送所司其官役廪粮及装载车马筐筥移
　　盛京戸兵工各部支取○乾隆八年奉
　　旨
　　三陵祭烛皆用白蜡○十七年定采蜜壮丁由部委官
　　一人率领采取○又定淸明孟秋望
　　三陵大祭及忌辰所供生雉令壮丁及
　　盛京将军兵丁一同捕取冬至岁暮
　　三陵大祭令壮丁自行捕取○十八年定
　　盛京
　　三陵所用果品如干枣干葡萄荔枝龙眼核桃冰糖橘
　　餠柿餠门冬靑梅白糖等皆
　　盛京可以和买之物不必远行运送卽交
　　盛京礼部自行买备惟苹果柿梨茶鹻及大纒八宝糖等系
　　盛京所无之物应照旧自
　　京送往其买备应用价直就近在
　　盛京戸部支领至用过果品斤数按时价详造淸册咨送戸部察覈奏销再
　　三陵所供果品向例太常寺每年春季委官运送大纒八宝糖干枣干葡萄等项以备秋冬之用秋季委官运送苹果柿梨茶鹻等项以备次年春夏之用应于本年秋季为始将干枣等十四种令
　　盛京礼部自行买备至春季应用大纒八宝糖爲数无多嗣后归幷秋季运送苹果柿梨之时一幷送交
　　盛京礼部收贮以备祭祀
　　一祠庙祭祀
　　长白山神每岁春秋二仲以吉林将军或副都统协领一人致祭部遣读祝官赞礼郎前往执事太常寺岁送白色礼神制帛二端降香六柱黄蜡十五斤菱二斤四两芡实二斤每祭部供牛一羊一豕一枣四斤栗三斤榛三斤八两所用器皿移工部支取运送车马并防送兵丁移
　　盛京将军及兵部拨遣
　　盛京城隍庙每岁
　　万寿圣节及孟秋以侍郎或郎中员外郎一人致祭读祝官赞礼郎执事太常寺岁送白色礼神制帛二端降香六柱黄蜡十五斤菱二斤四两芡实二斤每祭部供牛羊豕各一枣四斤栗五斤核桃四斤荔枝龙眼各二斤
　　贤王祠雍正九年
　　特建怡贤亲王祠○乾隆十九年
　　谕朕由吉林至盛京周览山川胜敬稽
　　实录所载仰见
　　列祖缔造艰难维时宗室诸王克奋忠勤功成百战国翊运之勲彪炳册深切景念思盛京爲龙兴重地国初诸王功烈懋着如此并宜建祠以酬旧勲而示来许此地见有怡贤亲王祠应将
　　太庙配飨之通达郡王武功郡王慧哲郡王宣献郡王及礼烈亲王饶余亲王郑亲王颖毅亲王一同崇祀卽命曰贤王祠令所司春秋致祭应行典礼该部详议以闻祠内碑亭可移于正中鑴勒此旨永昭我朝宗功元祀之钜典钦此遵
　　旨议准怡贤亲王祠正室五间请于室内分设三龛中龛中奉通达郡王左武功郡王右慧哲郡王左龛中奉宣献郡王左礼烈亲王右饶余亲王右龛中奉郑亲王左颖毅亲王右怡贤亲王每龛一案每案羊一豕一果实五盘尊一鑪一镫二每位爵三素帛一每岁春秋二季令奉天府尹承祭仪注照
　　京师祭贤良祠之礼由礼部颁给读祝赞礼用盛京礼部人员香帛由太常寺支取祭品由奉天府供备龛案尊爵之类交
　　盛京工部备办○
　　勅建各寺庙永宁寺实胜寺嘛哈噶喇庙四塔寺景佑宫地藏寺等处祭祀所用米豆麪白盐黑盐芝麻蔬菜鹅鸡果品纸张等物均由部移
　　盛京戸部给发
　　兴京显佑宫岁用香三十二束地藏寺用香九十六束
　　盛京敎场
　　关帝庙用香六十束实胜寺香烛银七十九两一钱七分五厘诵经银三百十两茶二百斤嘛哈噶喇庙香烛银四十九两四钱八分五厘诵经银一百二十两茶六十斤四塔寺共香烛银一百九十七两九钱四分茶六百斤移
　　盛京戸部分给元旦
　　关帝庙供祭黄蜡等类移
　　盛京工部分给
　　一赏给僧道
　　兴京显佑宫道士八名岁给衣服地藏寺僧纲一名僧三十二名岁给衣服每月米一斗盐一斤
　　盛京景佑宫道士十有六名岁给衣服每名岁给盐二十斤永宁寺喇嘛及格隆三名班第七名实胜寺大喇嘛一人格隆九名班第三十五名嘛哈噶喇庙大喇嘛二人班第六名东塔永光寺南塔广慈寺西塔慈寿寺各大喇嘛一人格隆三名班第十有六名北塔法轮寺大喇嘛一人格隆二名班第十有七名永宁寺喇嘛班第岁给衣服实胜寺嘛哈噶喇庙四塔寺喇嘛三岁给衣服格隆班第二岁给衣服喇嘛岁给貂皮帽格隆岁给狐皮帽辽阳大安龙泉二寺共僧十有五名二岁给衣服每寺岁给米五石莲花寺僧十名三岁给衣服每名岁给盐十斤永宁寺喇嘛移内务府取给余移
　　盛京戸部动帑市买支给
　　一赏给贡使朝鲜国贡使往来过
　　盛京给与廪饩及马匹刍豆○赫征费雅喀虎尔哈库尔喀等部落进贡貂皮江獭皮每人日给米酒盐豆马每匹日给草豆囘日给行粮如有郡主额驸来朝经过给秔米及柴炭秫稭蓬席移
　　盛京戸工二部支取虎尔哈等所贡貂皮库尔喀等所贡江獭皮移送
　　盛京戸部其额外江獭皮折赏一等每张给靑布二疋由戸部委官送至
　　京师防送兵丁运送车马移
　　盛京将军拨给装皮器具移
　　盛京工部支给○赏给进贡貂皮江獭皮人役袍帽鞾带所需蟒段彭段糚段帽段丝防棉防毛靑布朝鲜贡布木棉绒线线缨镀银牛皮绿斜皮等物由
　　盛京工部移
　　盛京戸部支取分给八旗官军制造由部分给运送车马移
　　盛京将军拨给
　　一补授读祝官赞礼郎雍正元年定嗣后
　　盛京礼部读祝官员阙于八旗通行选赞礼郎员阙于本翼四旗选将本处笔帖式廕监生库使官学生一同令其读赞拟定正陪移咨太常寺引
　　见补用如此内又不得人读祝官行取在京八旗赞
　　礼郎行取在京本翼选拟正陪引
　　见补用
　　一守衞
　　陵寝官天聪八年
　　永陵设烧造甎瓦散秩五品官一人○顺治五年福陵
　　昭陵设烧造甎瓦五品官各一人○康熙二年
　　永陵
　　福陵
　　昭陵设总管各一人翼领各一人防御各十有六人○八年烧造甎瓦官改爲司工匠升其秩爲四品











　　盛京兵部
　　一稽军实本部侍郎三年一次率所属官传齐将军五部内务府文武官及兵丁等甲胄器械察验事毕卽往北路东路察验
　　兴京开原县南路西路察验熊岳锦州府各处文武大小官及兵丁事毕奏
　　闻
　　一监射
　　盛京旗员春秋会射部据将军来文于会射日委属官监收职名春季于正月二十日起至三月二十日止秋季于七月十六日起至九月十六日止
　　一驿递
　　京师差官送
　　三陵祭品等物据兵部火票沿涂供应车两担夫将票
　　存部汇销
　　盛京礼部差官送
　　三陵应用牲鱼果品米豆等物
</div>
    <div class="pagination">
<a href="钦定大清会典则例_page263.html">上一页</a><span>...</span><a href="钦定大清会典则例_page259.html">259</a><a href="钦定大清会典则例_page260.html">260</a><a href="钦定大清会典则例_page261.html">261</a><a href="钦定大清会典则例_page262.html">262</a><a href="钦定大清会典则例_page263.html">263</a><span class="current-page">264</span><a href="钦定大清会典则例_page265.html">265</a><a href="钦定大清会典则例_page266.html">266</a><a href="钦定大清会典则例_page267.html">267</a><a href="钦定大清会典则例_page268.html">268</a><a href="钦定大清会典则例_page269.html">269</a><span>...</span><a href="钦定大清会典则例_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
