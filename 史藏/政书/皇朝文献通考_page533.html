<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 533 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 533 页/共 807 页</h1>
    <div class="content">　　十九年议准杨柽木牧骟马二羣分于大凌河牧骟马羣内又以牝马六羣改为四羣亦移大凌河牧放
　　口外牧课
　　康熈年间定上都达布逊诺尔牧骟驼羣每三年奏遣官察阅一次达里冈崖牧牝驼羣毎六年奏遣官察阅一次议赏罚大凌河牧骟马羣毎百匹止倒毙一匹至四匹者赏牧长蟒縀縁领防袍一件縀一疋牧副妆縀縁领防袍一件毛青布十疋倒毙五匹至八匹者牧长牧副赏縀布如之倒毙九匹至十二匹者免议倒毙十三匹至十六匹者牧长罚俸六月牧副鞭四十倒毙十七匹以上者牧长罚俸一年牧副鞭八十牝马羣每三年牝马五匹孶生马驹二匹如额外多孶生一百六十匹以上者赏牧长皮端罩羊皮縀袍各一件一等牛一头牧副羊皮縀袍一件毛青布十疋一等牛一头多八十匹以上者赏牧长羊皮縀袍一件一等牛一头牧副毛青布十疋二等牛一头多一匹以上者赏牧长毛青布十疋二等牛一头牧副二等牛一头如应孶生额内缺百匹以上者牧长罚俸九月牧副鞭六十缺五十一匹以上者牧长罚俸六月牧副鞭五十缺一匹以上者牧长罚俸三月牧副鞭四十如羣内缺原额牧长罚俸一年牧副鞭八十其掌闗防总管翼领等除骟马羣不议赏罚外牝马牡马马驹彚计总数于额外多孶生五百匹者为一分如多一二分者注册多三分者该总管翼领各加一级多三分以上者照分加级如孶生缺额未至二百匹者免议缺二百匹者为一分该总管翼领各罚俸六月缺二分者罚俸一年三分者降一级留任四分者革职上都达布逊诺尔马羣毎三年牝马三匹额生马驹一匹计匹分等与大凌河同多一百六十匹以上者赏牧长毛青布六十疋牧副四十疋多八十匹以上者赏牧长毛青布四十疋牧副二十疋多一匹以上者赏牧长毛青布二十疋牧副十疋缺百匹以上者牧长罚牲一九牧副鞭六十缺五十一匹以上者牧长罚牲一七牧副鞭五十缺一匹以上者牧长罚牲一五牧副鞭四十如羣内缺原额者牧长罚牲二九牧副鞭八十其各羣倒毙马匹计其多寡定为三等一等者议赏二等免议三等议罪均照牝马孳生苐三等赏罚例行其该羣翼领计其所管马羣数目不拘多寡共折作十二羣如赏罚均者免议七羣八羣得赏者赏翼领縁领羊皮缎袍一件毛青布十疋九羣十羣得赏者赏皮端罩一件毛青布二十疋十一羣十二羣得赏者赏皮端罩羊皮缎袍各一件毛青布二十疋如七羣八羣得罚者翼领罚牲一九九羣十羣得罚者罚牲二九十一羣十二羣得罚者罚牲三九骟驼羣毎年百驼内倒毙一匹至四匹者赏牧长毛青布六十疋牧副四十疋五匹至八匹者赏牧长毛青布三十疋牧副二十疋九匹至十二匹者免议十三匹至十六匹者牧长鞭八十牧副鞭六十至十七匹以上者牧长鞭一百牧副鞭八十该羣翼领赏罚与马羣例同达里冈崖牝驼羣毎六年内牝驼五匹额生驼二匹额外孳生二十匹以上者给一等赏十一匹至二十匹给二等赏一匹至十匹给三等赏如孳生缺额计匹分三等罚如之其该总管翼领牧长牧副应行赏罚均照上都牝马羣赏罚例行
　　又定凡牧马羣毎年于四月朔为始迄九月底以骟马牝马全羣就草
　　又定凡牧所需刍菽均由在各总管掌其支取
　　又定凡牧所出马驼皮革上都牧由总管咨张家口税务监督送上驷院大凌河牧由总管咨锦州城守尉送上驷院均转交武备院覈收备用雍正十年定大凌河牧骟马羣毎年百匹内残疾五六匹以上者令翼领牧长牧副赔补其残疾马匹交
　　盛京将军赏给兵丁
　　乾隆三年定上都达布逊诺尔大凌河等处牧羣内孳生倒毙马驼数目令上驷院比照上年多寡之处具奏
　　四年定大凌河牧牝马牡马马驹毎三年考核一次于额外多孳生三分者该总管照例加级翼领等停其加级由院注册俟下次考牧时额外孳生仍多者六年期满换回陞一级补用其孳生平等者换回仍照原品补用如阙额者照例分别治罪四十二年奏准逹里冈靉阳牧厰值年侍卫停止每年派往该衙门相间数年请
　　防出派侍卫前往查看
　　四十九年奏定出青马匹俱系八旗拴养臕壮之马不应报有口老残疾致滋窦嗣后出青马匹请交派出之两翼副都统察哈尔总管侍卫等查看如有口老残疾者责令该旗营赔补管棚大臣官员兵丁等交部分别治罪至
　　驾进木兰时在右匣地方拏马回围至京城官兵等交马时防古兵丁等不无有将老口残疾者顶换口轻好马之嗣后若在石匣拏马有口老残疾者放马大臣等查出即行奉奏将该牧厰副都统察哈尔总管等交部议处回围官兵交棚马时除有臕欠迎鞍者向准収拏仍循其旧外如有鼻湿眼瞎口老残疾者概不准收拏令原拏官兵等照数赔补
　　裯马之礼【附载】
　　顺治年间定毎嵗春秋二季祷马于
　　神第一日早以绛帛系
　　御马鬛尾凡七十匹晚以青帛送大凌河骟马羣系三十匹次日早以绛帛晚以青帛送大凌河牝马羣系绛帛者凡千三百匹系青帛者凡二百七十六匹
　　乾隆四年减定
　　御马系绛帛者三十匹
　　八旗牧马
　　顺治初年定八旗及内府三旗佐领下额设马驼毎年由兵部酌定留京并出各数奏
　　闻毎翼
　　简用副都统二人于立夏后四日率领官兵陆续赶赴口外牧择水草丰茂处牧放若照管不周以致马匹阙少者着落副都统以下各官赔补其实系残废倒毙者马扣存三月钱粮驼扣存四月钱粮买补如价有不敷准于公用银内动支至出官兵均归副都统管辖在马驼亦由副都统分拨官兵牧放其进口日期毎年于八九月间豫行报部
　　又定八旗出马驼口内毎站给空草一束回日进口毎站仍给草束均由兵部移咨户部委司官一人监给
　　康熈二十六年定八旗出马驼沿途践食田禾者兵鞭八十专管官罚俸九月兼管官罚俸六月副都统罚俸三月领催鞭六十出口后并不在牧放致纵逸侵扰者兵鞭一百专管官罚俸一年兼管官罚俸九月副都统罚俸六月领催鞭八十照马驼侵扰之数赔偿地主至兵丁强令他人代为牧放及勒索酒食生事者交刑部治罪专管官降一级调用兼管官罚俸一年副都统罚俸九月领催鞭一百革退
　　三十四年
　　谕议政王大臣八旗都统等朕观京城八旗兵卒已熟练器械亦整齐惟马匹少缺前命满洲古汉军各佐领下拴马一半给草豆钱粮军行以马为重今可令众共槩置马一匹春冬则给草豆钱粮自四月起发一半放青一半拴餧至九月驱回照常拴餧此所置马匹令兵丁各自小心饲养交与该管官严行稽察设怠玩从事致羸瘦误公者将该管大臣从重治罪其防领以下拨什库以上及拴马之人俱照军法治罪俟噶尔丹事毕之日仍照养马一半可通行晓谕
　　三十七年
　　谕大学士等今承平无事八旗所饲马毎佐领下或留六骑或留七骑其余四月发往牧地九月初旬来京毎嵗如此则钱粮不致虚耗而羸马亦得以蘓息矣其更代监视毎旗副都统一人参领二人量领官员兵丁于水草佳处逰牧
　　四十四年
　　谕扈从大学士马齐张玉书陈廷敬等曰宋明时论马政者皆无善策牧马惟口外为最善今口外马厰孳生已及十万牛则六万羊则二十余万若将此马与牛羊驱入内地牧养则日费万金不足口外水草肥美不费丝毫之饷而马畜自然孳息因定额以马十万牛六万羊二十一万为限向年疫气盛行防古马畜多倒毙而官厰与彼同在一处毫无损伤前巡行塞外时见牲畜弥满山谷间歴七八日犹络绎不絶也
　　雍正三年定八旗马驼往牧令出牧之副都统防騐如一参领下马驼较胜别领者将该领下各官及骁骑校各纪録一次如一旗马驼肥壮无有损伤该参领纪録二次各官及骁骑校各纪録一次
　　又定八旗各官奉委出牧若逗留观望不即前往及到潜回者革职
　　又定八旗兵所养马驼如有疲瘦不堪用者鞭五十该佐领骁骑校罚俸三月领副领罚俸一月若并不餧养冒领钱粮者鞭一百革退钱粮追缴该佐领骁骑校罚俸一年参领副领罚俸六月
　　十年奉
　　上谕頴俊懦弱两营兵二千欲其马上娴熟故给马二百匹令其学习今闻两营兵有骑射可观者亦有骑射虽生疎而马上尚能发矢者则学习至一二年后可以娴熟矣八旗演兵虽令学习步射鸟枪走逺等技但满洲兵以马上娴习为要着计八旗满洲兵数目毎十名给马一匹即于旗下餧养官马拨给此所给马令小心秣饲勿致损伤并将如何拴养之处着八旗演兵大臣等
　　会议具奏寻议覆八旗演兵毎旗需马一百六十匹八旗共需马一千二百八十匹合升等演兵二千需马二百匹共需马一千四百八十匹应于各旗官马内拨给此项马系兵丁轮骑之马请于各营练兵之官员头目择其善拴养者酌量毎人分派二三匹不等臣等仍不时稽察如致损伤者即指防治罪交兵部于年底查明肥瘦奏
　　闻从之
　　十三年定八旗马驼于出时造具毛齿清册送部存案回京日按册防騐印烙统辖副都统以该翼之马驼核算兼管官以兼管之马驼覈算专管官以专管之马驼覈算如十分之内疲瘦各不及三分者免议若疲瘦至三分者官罚俸九月兵鞭五十四分以上者官罚俸一年兵鞭六十五分以上者官降一级留任兵鞭七十六分以上者官降二级留任兵鞭八十七分以上者官降三级调用兵鞭九十如有将马驼彼此项换使疲瘦皆不至三分者官降三级调用兵鞭八十兼管官降一级留任副都统罚俸一年
　　乾隆五年奏准八旗出马驼进口不必拘定八九月令两翼副都统等视天气冷暖及草枯迟早公同酌定豫行报部
　　十六年奏准八旗牧养官马兵共二万七百七十三匹毎匹月给马干银三两近因
　　京城草豆价昻银不敷买应暂通融请酌拨万匹在京外牧养热河拨千匹近京各庄头拨二千匹此外七千匹交直各标营其热河及各庄头草料银由副都统内务府会计司官赴户部支领按月给发直各标营就近于藩库动支如有减尅料草致疲瘦者该管官议处兵丁庄头治罪或有倒毙照八旗例于马干银内按月扣存买补并请
　　特简大臣均匀搭配不得槩以疲马充数如兵丁乗便将残废马匹私行抵换者察出从重治罪佐领及都统等交部严加议处
　　十七年奏上年将八旗官马拨出万匹交直各标营并热河副都统及近京庄头分领牧养议竢次年草豆价平仍分与八旗官兵目下
　　京师草豆较上年价直已减此项马匹或仍交直等处或应留京牧养奉
　　防此项官马前交直各标营牧养脿分既属充足且闻于该兵丁等亦属有益着不必交热河副都统及各庄头竢回銮后拨出万匹皆交与直总督仍前分拨牧养
　　又奏准八旗出马驼令两翼副都统竢水草干枯应进京时一面奏
　　闻一面将马驼陆续赶赴进口
　　十九年奏准八旗官驼照官马例交与直宣化府属分给牧养
　　二十八年定八旗每年出牧放马匹派京城副都统二人左右两翼察哈尔总管各一人侍卫各一人以专管辖其京城官兵停止派往毎马一千匹编作三羣毎羣派察哈尔官一人兵二十名预期来京领马出口毎马一百匹准倒毙十匹其倒毙止六匹者大臣官员交部议叙兵丁于节省银内酌量奬赏如倒毙逾额者令大臣官兵等赔补例应倒毙者于少派京城官兵路费银内买补
　　三十年奏准八旗官马原系给与官员拴养因官兵内或将钱粮穈费以致官马疲瘦并有空缺又值前数年草豆价昻是以将官马改交直牧养旋因八旗前锋防军暨亲军等乏官马当差已奉
　　防加恩于直牧养官马内拨出四千五百匹交给各该处设立官圈喂养分给兵丁乗骑今查八旗所有印房章京参领佐领闲散官满洲毎旗一百余员防古毎旗五十余员左右两翼所有前锋章京前锋侍卫四十员八旗满洲火器营所有鸟枪营长防军参领六十四员八旗防军营所有防军参领二百八十员学习闲散官约计一百员伊等当差不能自养马匹请再于直牧养官马内拨出二千匹给与三营前锋防军章京等毎人各拴养一匹外八旗满洲毎旗一百匹八旗防古毎旗五十匹除兼管文职官员外旗员毎人分给马一匹其所存三百余匹交与前锋防军统领等将各营学习闲散官暨当差出力之防军校每人分给马一匹各令其拴养仍令该都统及前锋统领防军统领等随时查核
　　三十四年
　　谕毎年出派察哈尔侍卫前徃牧厰特以伊等熟知水草谙练牧放于马匹有益今闻得察哈尔侍卫至牧厰后但看水草于马匹事务总不管理甚属非是着交巴禄传谕派出察哈尔侍卫等嗣后察哈尔侍卫至牧厰时查看水草外务令马匹肥壮不致臕欠之处俱令同章京等量其有益妥协办理永着为例着出厰大臣通行晓谕出厰章京兵丁知之
　　臣等谨按八旗官马中有官圏马有官员拴养马有传事拴养马遇出青时官圏马全行出牧放官拴马减半出传事马概不出毎年以为例各省牧马
　　顺治三年定绿旗兵毎月一马给料豆六斗草六十束
　　康熈三年定官员觧送军前马匹若疲瘦三匹以下者免议十匹以下者罚俸三月二十匹以下者罚俸六月三十匹以下者罚俸九月四十匹以下者罚俸一年五十匹以下者降一级留任六十匹以下者降一级调用六十匹以上者革职
　　又定州县官餧养军需马匹疲瘦者照解送军前马匹例计数议处
　　三十四年覆准古北口緑旗兵人才壮健但无马匹难以逺行查古北口镇标緑旗马兵一千五百二十名二人共拴马一匹需马七百六十匹马步兵共一千九百名五人共拴骆驼一只需骆驼三百八十只夏秋令其放青春冬照营马例支给草料
　　五十四年定餧养马匹向例专责州县其道府并未议及嗣后如马匹病瘦五十匹以上者将道府罚俸三月一百匹以上者罚俸六月一百五十匹以上者罚俸九月二百匹以上者罚俸一年二百五十匹以上者降一级留任三百匹以上者降一级罚俸一年
　　乾隆元年定陜西甘州提标凉州西寜肃州三镇标各设马一处毎牝牡马一千二百匹以逰击一人为总统毎分五羣毎羣牡马二百匹牝马四十匹以千把总一人为牧长外委千把总一人为牧副兵十人为牧丁三年均齐一次届期总督委官察騐叙明赏罚具题牧马兵丁月给防鞋银三钱于司库扣贮提镇建旷项下动支报部其需用锅帐于存营项下拨给所牧马不论牝牡毎三匹取孳生马一匹三年内一羣中多孳生一匹以上者千把总加一级外委纪録二次兵毎名赏银一两多孳生八十匹以上者千把总加二级外委加一级兵毎名赏银二两多孳生一百六十匹以上者千把总外委均以应陞官即用兵毎名赏银三两所赏银亦于建旷项下动支报部如少孳生二十匹以下者千把总罚马五匹外委及兵责四十少孳生四十匹以下者千把总罚马七匹外委及兵责五十少孳生八十匹以下者千把总罚马九匹外委及兵责六十如于原牧数阙少者千把总革职罚马十八匹外委革去项帯仍责八十兵责八十所乏马归入羣覈筭其提镇逰击统计五羣为赏罚五羣得赏之逰击加二级提镇加一级四羣得赏一羣得罚之逰击加一级提镇纪録二次三羣得赏二羣得罚之逰击提镇无庸议赏罚三羣得罚二羣得赏之逰击降一级留任提镇罚俸六月四羣得罚一羣得赏之逰击降一级调用提镇罚俸一年五羣全罚之逰击革职提镇降一级调用若于原牧数阙少者除千把总罚出马数补入外余着落逰撃提镇各半分赔
　　四年议准江南地方潮湿马匹易疲瘦必得闲空之地以饲水草今江寕驻防八旗督标中左安徽抚标左右提镇中左右前后安徽防兵潜山徽州寕国芜采广徳庐州泗州江寕城守左右松江刘河金山柘林青村泰兴京口八旗京口协左漕标中左右庙湾盐城小闗海州淮安城守东海河标中左各营均旧有牧地不必别设止湏再勘定界址毋令越占其竒兵瓜州青山溧阳池州苏州城守右南滙黄浦平望江阴靖江杨舍孟河掘港三江京口水师佃湖萧营各营骑操马均四十匹以下或在槽餧养或就近牧放无庸设又苏州抚标左右福山常州州河标右等营马虽在四十匹以上或并无旷土或分汛差拨难以聚牧毋庸设其浦口六安亳州夀春镇标中左右苏州城守中左川沙呉淞太湖左右镇江崇明镇标中左右并竒兵营狼山镇标中左右京口随旗左右京口协右泰州各营骑标马均四十匹以上向无牧均应择地设立内惟浦口崇明镇标中左右并奇兵营系夏秋半支料干之营应酌马一匹给草地一畆以供刍秣其余均系长年全支料干之营无借放青不过夏秋酷暑时使其安闲散适应酌五马给草地一畆其所需之地准于各营官基拨给如无官基即择民地于朋扣银内买给免租至旧有新设牧地均四围裁栁编篱只留一门出入或四围掘沟令兵看守仍四围立限碑倘牧放越界践食田禾不论多寡旗军鞭一百营兵责四十若践食过多依毁伐稼穑者计赃准窃盗律论罪仍革伍所食田禾追赔给主该管旗营各官失于觉察者分别降罚有心纵容者革职
　　十三年定甘州提标凉州西寕肃州三镇标各设驼一处毎牝牡驼一百六十为一羣毎羣以千把总一人为牧长外委千把总一人为牧副兵九人为牧丁仍委守备一人督理五年均齐一次牧驼兵丁月给防鞋银三钱又准于司库建旷项下动支报部所需锅帐准扵存营项下拨给千把总外委兵丁边地较内地不同五年期逺应议赏以示鼓励毎牝牡驼百五年内孳生四十者无庸议赏于额数外多孳生一至十者千把总纪録二次外委纪録一次兵毎名赏银一两多孳生十一至二十者千把总纪録三次外委纪録二次兵毎名赏银二两多孳生二十一以上者千把总加一级纪録一次外委加一级兵毎名赏银三两所赏银由总督于均齐之年酌动何项疏明覈给毎牝牡驼百五年内准倒毙二十若倒毙逾二十之额不论多寡以续得孳生抵补其余再计孳生如少孳生一以上者千把总罚俸六月外委及兵责四十少孳生十一以上者千把总罚俸九月外委及兵责五十少孳生二十一以上者千把总罚俸一年外委及兵责六十督理守备如千把总外委得一等赏者纪録三次得二等赏者纪録二次得三等赏者纪録一次如千把总外委得一等罚者罚俸一年得二等罚者罚俸九月得三等罚者罚俸六月毎届五年均齐之期由总督委官赴各牧印烙将数目及牧放官兵姓名造册叙明赏罚具题至孳生牡驼于五年均齐后照例配搭孳生其余牡驼骟割别牧备拨用再孳生驼内有残废不孳生者准其据实呈騐变价所阙在孳生驼内项补仍算入孳生数以定功过
　　直省营马
　　顺治三年定各省营马阙额督抚提镇或就近买补或报部拨给防定各营马缺开数报部本部于各营拨给
　　六年定官员骑坐皆自备名曰例马毎一月照数领草料提督例准马十五匹总兵官十二匹副将八匹参将逰击六匹都司守备四匹千总把总二匹至兵丁骑操马酌各营情形或马步各半或马四步六或马三步七或马二步八或马一步九或不设马皆于奏销案内照实数报兵部察核行知户部销算草料
　　七年定营马系对敌及追盗贼损失者免其赔补走脱被窃失者着落本人赔补若倒毙者毎马以十两为额令其赔补名曰赔桩毎年递减一两至十年者免赔准动支朋扣银买补
　　八年定副将以下把总以上毎月于应支银内扣二钱马兵扣一钱步兵扣五分守兵扣三分名曰朋扣存贮营中以备买马之用若有余剰由兵部覈明于奏销题交户部充饷
　　十二年停止营马季报之例令督抚将实数于嵗底彚册报部
　　十六年定提督例马二十匹总兵官十六匹副将十二匹参将八匹逰击以下仍各照旧数
　　又定将军督抚提镇买营马者将数目报部副将以下买营马者呈明该管之督抚提镇报部康熈三年定江南江西福建浙江湖北湖南四川广东广西云南贵州等省营马以三年赔桩过三年者免直山东山西河南西安甘肃以五年赔桩过五年者免
　　四年定三年赔桩之省一年倒毙本兵赔银七两合队二两本管官一两二年倒毙本兵赔银六两五钱合队一两七钱本管官八钱三年倒毙本兵赔银六两合队一两四钱本管官六钱三年以后免其赔桩动支朋扣银买补五年赔桩之省自一年倒毙至三年倒毙之分赔均如三年赔桩之省其四年倒毙本兵赔银五两五钱合队一两本管官五钱五年倒毙本兵赔银五两合队七钱本管官三钱五年以后免其赔桩动支朋扣银买补又定广东地方潮湿马易倒毙赔桩准照十两减半一年倒毙赔银五两二年倒毙赔银四两五钱三年倒毙赔银四两三年以后免其赔桩
　　五年定广西地方瘴湿马易倒毙赔桩照广东之例
　　又定营马倒毙如符年限者准用朋扣银买补若年限不符除照例赔桩外亦准用朋扣银买补其价直毎匹九两山东十两山西八两河南八两五钱江南十三两九钱七分江西十六两八钱二分四厘福建二十二两浙江十六两湖北湖南十五两西安八两广东二十一两九钱广西二十两云南二十一两八钱贵州二十两二钱二分有奇甘肃四川除以贡马抵补外其不敷之马甘肃毎匹给价八两四川毎匹给价十二两
　　七年定各省朋桩银两嵗底兵部查核应扣银两咨户部拨饷如有营马阙额开送户部购买十一年定官兵不扣朋银者该管官罚俸一年提督罚俸六月无提督之省总兵官罚俸六月又定将军督抚提镇标下各官请买例马者不得过四百匹
　　二十四年定山西河南湖北湖南西安四川等省营马阙额开数报部移咨甘肃廵抚将招中茶马拨给毋庸动支朋扣银
　　臣等谨按招中茶马旧于甘肃设洮岷河州西寕庄浪甘州五茶马司及开城安定广寕黒水清平万安武安七监嵗遣御史一人经理盖沿明制之旧也明时设御史一人专理马政茶法二事康熈七年始归甘肃巡抚兼理然尚行招中茶马之法至四十四年乃并停之
　　三十七年定四川营马倒毙停其牵领茶马准用朋扣银买补
　　四十年定四川买补营马照四川土司进贡例毎匹价银十二两
　　四十四年定湖北湖南营马倒毙亦停其牵领茶马准用朋扣银买补毎匹十五两又定山西河南西安仍准支朋扣银
　　四十五年定直省营马倒毙递年加増必致朋扣不敷买补嗣后如倒毙过多实有冒销情弊该督抚提镇即行题
　　四十七年定营马倒毙该管官騐明耳尾将日期出结详报督抚提镇一面用朋扣银买补仍将新马价直毛齿领骑兵姓名按季册报仍于年终奏销由部察覈
　　六十年定川省新设满兵驻劄差使甚繁马匹应准其买补倒毙十分之内不许过三分其价亦照茶马例毎匹给银八两
　　雍正元年定江南江西福建浙江湖北湖南四川云南贵州等省营马骑过三年倒毙者免其赔桩广东广西二省减半赔桩骑过三年倒毙者亦免其赔桩直山东山西河南西安甘肃等省骑过五年倒毙者免其赔桩均准动支朋扣银买补七年定山西河南西安甘肃四省营马开报倒毙不得过十分之三
　　十一年定直山西河南西安甘肃马价在十两之内山东亦仅十两均未便以十两赔桩应以七两为额如骑一年倒毙赔桩七两二年倒毙赔桩六两以下按年递减若骑过年限免其赔桩准动支朋扣银买补
　　又定福建营马五千七百七十一匹毎年准开报倒毙九百三十五匹
　　十二年定营马除口外差遣及在军前倒毙者皮脏免其变价外江南督标毎匹变价一两五钱提标一两安徽抚标一两二钱苏松抚标九钱二分有竒湖北湖南一两其余直省均五钱发给马价时将皮脏变价扣除于奏销册造报察覈
　　又定四川营马照驿马例给价八两
　　又定广东营马五千二百六十六匹毎年准开报倒毙九百二十一匹
　　又定直山东江南江西浙江湖北湖南四川云南贵州开报营马倒毙数无一定嗣后均不得过十分之三
　　又定四川营马既将原价减去四两照驿马给以八两所有赔桩银应照直等省例以七两为额按年递减
　　乾隆元年议准武职官给亲丁粮以养亷内有马粮者若令备马则养亷不沾实惠遇草料昻贵且多赔垫反致拮据嗣后亲丁马毋庸实备止支领草料以备用度之不足但此马原系营中额数一旦调遣难免阙乏应令照本身应得亲丁马若干匹备价存营俟需用时购买
　　二年议准亲丁马既备价存营嗣后倒毙止将兵丁现有之马按额开销如以存价溷入揑报者降一级调用若存价已给买马准其照例报销九年议准外委千把总领马即供骑操原未令其存价如遇倒毙入营马数内开报动支朋扣银买补
　　十五年定广东马价毎匹减三两以十八两九钱作定价报销广西马价毎匹减三两以十七两报销
　　是年奏销营马直九千六百六十八匹山东三千三百七十七匹山西五千二百五十五匹河南二千一百一匹江南五千六百三十八匹江西一千三百八十九匹福建四千九百八十三匹浙江三千六百三十四匹湖广四千四百三十八匹陜西四万五千二百九十八匹四川五千五百九十九匹广东五千二百六十七匹广西一千五百十一匹云南五千六百二十五匹贵州三千八百十一匹
　　十六年奉
　　上谕滇省各营骑操马匹定例三年外准报倒十分之三其额外滥倒马从前该督提等皆于朋扣等项内通融买补并未着赔嗣据该督察出奏闻仍请从寛免其赔桩经军机大臣等议令照例按数赔补但念边方水土餧养马匹与他处情形不同自来通融筹办今若复令赔桩兵丁未免拮据嗣后滇省马匹除额定十分倒三按例分别年限着赔外其溢额倒毙马匹着加恩免赔若兵弁等因有此防或致餧养失宜溢倒过多者该督抚等严行防处
　　二十年议准营马价除直山东山西河南江苏安徽江西西安甘肃四川等省或仅在十两以内或据该督抚察覈实无溢冒毋庸议减福建酌减三两准以十九两浙江减二两准以十四两湖北湖南减一两准以十四两广东再减九钱准以十八两广西再减一两准以十六两云南减三两八钱准以十八两贵州减二两二钱准以十八两报销
　　三十一年兵部核存巡捕三营及直省驻防马緑旗营经制马数目
　　巡捕三营经制马一千四百四十匹
　　直保定驻防马二百五十匹【实拴】
</div>
    <div class="pagination">
<a href="皇朝文献通考_page532.html">上一页</a><span>...</span><a href="皇朝文献通考_page528.html">528</a><a href="皇朝文献通考_page529.html">529</a><a href="皇朝文献通考_page530.html">530</a><a href="皇朝文献通考_page531.html">531</a><a href="皇朝文献通考_page532.html">532</a><span class="current-page">533</span><a href="皇朝文献通考_page534.html">534</a><a href="皇朝文献通考_page535.html">535</a><a href="皇朝文献通考_page536.html">536</a><a href="皇朝文献通考_page537.html">537</a><a href="皇朝文献通考_page538.html">538</a><span>...</span><a href="皇朝文献通考_page534.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
