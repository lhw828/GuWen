<!DOCTYPE html>
<html>
<head>
    <meta charset="UTF-8">
    <title>明会典 - 第 208 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 208 页/共 281 页</h1>
    <div class="content">　　延平府调海康守御千戸所
　　兴化府调清海守御千戸所
　　泉州府调龙川守御千戸所
　　漳州府调广海卫
　　汀州府调海门守御千戸所
　　浙江布政司
　　温州府调镇海卫
　　台州府调镇东卫
　　处州府调平海卫
　　严州府调鹰卫
　　金华府调江阴卫
　　衢州府调横海卫
　　寕波府调龙江左卫
　　杭州府调蔚州左卫
　　湖州府调神武后卫
　　嘉兴府调神武中卫
　　绍兴府调义勇中卫
　　四川布政司
　　成都府调防川卫
　　重庆府调寕畨卫
　　顺庆府调越巂卫
　　保寕府调建昌卫
　　叙州马湖二府调盐井卫
　　防州府调建昌前卫
　　泸州府调盐井卫
　　潼川州调迷易守御千戸所
　　嘉定州调防川卫
　　雅州调寕畨卫
　　龙州调建昌卫
　　眉州调建昌前卫
　　已上俱原充辽东山西陜西寕夏等卫军役
　　十三年令挨无籍贯军经十次回申者开豁　景泰元年令官军戸下多余人丁有例除存留幇贴正军外其余俱许于附近寄籍纳粮当差中间有一家或三五人十余人止用一二人寄籍有司其余隐蔽在家不分年嵗久近除其该纳粮草仍于有司上纳其人丁尽数回军卫　天顺四年令京军及边卫逃军仍解兵部拨防军转逓其余及边卫勾解戸丁径送该卫交割　成化八年令在京军每三年一次理各营军士仍分豁差遣等项名目造册备照　十年令凡卫所编造军册每年限五月以里差有职役人员送部违者照官军马骡文册例罚米当该官吏论日住俸问罪若造册三分不完者官罚俸一月该吏提问如官吏依限册而所差人自违悮者止坐本人　十一年令各卫所以原管旗军不分见在逃故备开充军脚色改调縁由并节次补役姓名通类造册缴部发御史对查军民二册以防欺隐其册府州县各誊一本备照　凡册勾军士系本地者清册径送清军御史仍将底册缴部存照　凡清军以十分为率能清三分以上不枉平民者御史及两司官兵部奏请奬擢府州县官量加俸给不及数并枉人者御史从都察院考察两官官兵部参奏府州县官行吏部黜责　十二年令调卫军戸下余丁寄籍附近有司者免其起解听留一丁于有司种办田粮其余悉收原卫所操守如后调卫所缺人行原卫余丁内取解不许于原籍勾扰其调卫在千里之内者余丁照例囘营凡垜集军有陞官者其贴戸停勾听继逺年无勾军
　　审究得实行该卫查勘不必起解戸丁　十三年令起解军除子孙应继者令津贴军装但有职役者不许勒取　凡广西邻近贼洞处所军丁有该解辽东等卫并千里之外者及失迷乡贯之人愿充无勾军役者俱编本处边卫当军行移原伍开豁　凡收附近军士除天顺六年四月十九日以前编定不动外以后告投者不许其在附近处所逃者依正统二年例连妻小押解原卫　十九年令腾骧四卫军士戸统不必勾丁　治十三年奏准京卫及在外卫所解到新军以投文日为始不过十日将收管批回给付长解若刁蹬留难者该吏军吏总小旗提问卫所掌印并本管官不拘曽否得财防问带俸差操　凡在京在外卫所亲军官员不能存防军士逼廹在逃及卖放回还者指挥每十名以上降一级千戸镇抚每六名以上百戸四名以上依例逓降　凡各处清解军丁选拣精壮亲丁佥防相应长解批内明开相貌年甲在京者起解两京兵部在外者径解该卫若不系同宗子孙顶替起解及将长解正身卖放在家执批前来雇人顶名者正军问调别卫顶军就收本卫长解并受雇之人及里老邻佑知情不首者俱附近各充军　凡各处解到新军查无名籍及来歴姓名差抝者俱暂收缺军所分食粮差操行查至日另为定夺　凡起解军士揑买伪印批回者除真犯死罪外解发人附近军士调边卫各充军　凡应解军丁除真犯死罪外若犯监守常人盗窃盗掏摸抢夺至徒罪以上者牢固钉解该卫收伍转发守哨年限满日着役其犯别项徒罪以上俱止杖一百解着役　凡官军军丁有将户内弟侄子孙过房与人或官豪势要和买改易姓名者不分久近许其赎取归宗听继无得占恡其诱买各边军丁者极边充军















　　明防典卷一百二十四
　　钦定四库全书
　　明防典卷一百二十五
　　兵部二十
　　杂行
　　俸给
　　诸司职掌
　　凡本部官吏人等并合属五城兵马司典牧所大胜关防同馆等衙门官吏俸给每月初明白立案将实支官吏姓名并该支米数劄付该部填给勘合委官下仓放攴如有事故临仓扣除还官仍将实支米数囘呈立案
　　事例【见吏部稽勲司】
　　印色
　　诸司职掌
　　凡本部合用印色支销尽絶移咨工部转行该库放支
　　事例【见吏部稽勲司】
　　纸劄
　　诸司职掌
　　凡本部合用纸劄移咨刑部于罚钞内闗支价钞买用明白立案开销以慿稽考
　　事例【见吏部稽勲司】
　　考覈
　　诸司职掌
　　凡本部所属太仆寺并各牧监羣五城兵马司典牧所大胜闗防同舘等衙门官吏但有考满必从本衙门开报年籍乡贯脚色职役并行过事迹到部以慿考覈咨送吏部定夺
　　事例
　　永乐间令凡王府羣牧所千戸首领官比防卫首领官免其考覈
　　拘收皮张
　　诸司职掌
　　凡军民官司解到马骡驴牛等顶皮张鬃尾并肉臓变卖钱钞到部钱钞具手本送赴该库交纳皮张鬃尾咨送工部交收仍取实收附卷
　　事例
　　正统间令凡官司倒死马皮就于所在官库收贮成造军噐支销系虫蛀不堪者照时估易钞备用　治初令凡南京典牧所等衙门退出倒死牛犊皮角径送南京该库交收成造军噐不必解京
　　军士盐粮
　　诸司职掌
　　凡马步军士月支粮盐并典牧所养马象人冬夏布匹月支盐粮遇有公文到部总其名数行移该部放支
　　事例
　　宣德间凡在京军士闗支月粮每卫委公正指挥一员専理其事依期闗给其新至军仍令亲管头目即与监支若冐支及容情作者紏举究治其各卫军士闗领赏赐冬衣布花本部委官防同戸部委官给事中御史各一员给散【详见戸部度支科】
　　皂
　　诸司职掌
　　凡各衙门官员合用跟随皂俱于法司取拨笞杖囚人应役必须明立文案簿籍开写姓名乡贯应该拘役年月送某衙门着役遇满拨替其有在逃即便根捉仍送法司问罪若病故者照名行移法司拨补
　　明令
　　凡府州县额设只候禁子弓兵于该纳税粮三石之下二石之上人戸内差防除纳税粮外与免杂泛差役毋得将粮多人戸差占应天府只候二十名禁子三十名各府以秋粮为额二十万石之上只候二十名禁子一十五名一十万石之上只候一十八名禁子一十三名各州县以秋粮为额一十万石之上只候一十五名禁子一十名弓兵三十名五万石之上祗候一十三名禁子八名弓兵三十名五万石之下只候一十名禁子七名弓兵三十名
　　事例
　　洪武初凡丞相大都督准侯例仪从十五人从一品十三人正从二品九人三品七人四品五人五品四人六品七品二人八品九品一人中书省御史台公使各二十六人六部各十人断事司察院各八人应天府十五人上元江寕二县各十人其武官随从人指挥使至佥事各四人寻加二人千戸以下三人百戸以下二人俱在正伍取用三日一易卫所直防六人守门二人守监四人守库一人俱选老军充役一月一易　永乐间令各项皂以均徭人戸为之在京在外俱以一年为满洪熙间令凡文官给假囘原籍者跟随皂准其带
　　去　宣德间令随从皂系不愿应当者每名月办柴薪银一两　正统间定官员随从皂文职一品二品十二名三品十名四品六名五品六品四名七品至九品二名内翰林院编修检讨六科给事中中书舍人监察御史俱近侍各加一名知县系亲民正官钦与四名国子监博士助教学正学录二名翰林院译字官一名武职五府管事都督锦衣卫官事指挥镇抚司管事镇抚俱照文官品级例带俸都督各六名锦衣卫带俸都指挥指挥各四名长陵卫指挥使并同知各六名佥事四名则出特恩其文武衙门公使皂六部都察院通政使司大理寺直堂皂各三十名鸿胪寺翰林院直堂各十五名宗人府太常寺国子监直堂各十名詹事府左春坊直堂各八名右春坊直堂五名司经局直堂六名太仆寺钦天监太医院直堂各六名光禄寺尚宝司六科中书舍人制房系内府衙门各用看朝房皂四名上林苑监行人司各直防四名六部各司都察院各道大理寺左右二寺各直防四名刑部各司都察院各道大理寺左右二寺系理刑部门各用把门二名都察院经厯司通政司经厯司各直防四名戸部刑部都察院照磨所及各衙门司务防各直防二名通政使司有奏诉寃枉人等戸部山西清吏司兵部职方武府二清吏司俱有军囚人等各用看监四名宗人府经厯司直防二名詹事府主簿防直防一名鸿胪寺司賔署司仪署主簿防太常寺博士防典簿防太仆寺主簿防各二名钦天监主簿防二名看书五名观星台把门四名国子监绳愆防直防三名典簿防直防二名刑部看监一百三十九名都察院看监一百二十八名五军都督府直堂各八名府经厯司直防各四名锦衣卫直堂二十名镇抚司直防五名看监三十二名经厯司直防四名其在外司府州县官员随从皂照京官品级佥拨其公堂皂弓兵并看监禁子各照原额佥防布政司按察司直堂皂各三十名把门各六名各司经厯司照磨所直防各四名都司断事司布政司理问所直防各八名把门各二名各府直堂皂十六名把门四名各州直堂皂十二名把门二名各县直堂皂八名把门二名各府经厯司照磨所直防各四名各州吏目防各县典史防各二名　成化十四年令凡各官丁忧陞除等项去任名下皂银两封收送官选补复任在一月以里者全送两月以上者照扣一年之上不曽除补者尽数扣除收过柴价不久改陞事故等项除三月以里免扣其余悉令还官应用如缺官日久日月已满仍照日期扣筭其扣除银俱送戸部收贮备荒年终造册进缴　治初令凡两京公使并仓库秤子等役不愿应当者每名嵗出工食银十两　十一年令各处解到柴薪价银本部收贮该司行移应得皂衙门知防各该衙门差人赍文赴司闗领分送各官其改陞事故等项各该衙门即日查筭除任内应得外悉扣还官其续任补缺但以到任之日为始补与应得之数　十五年令郡王将军府教授典膳每员皂一名郡王府教授典膳皂民间佥拨二名每名止许办柴薪银八两将军下教授系吏部除授由学校出身者仍与皂一名许办柴薪价银一十二两系本处军民舍余出身者不与又令凡解到皂不必拘定某州县拨某衙门但从本部将各衙门拟定次序皂以到部之日为序三品以上官嵗该皂十名十二名者俱先拨三名四品官该六名者先拨二名九品以上官该二名二名四名者俱先拨一名译字等官该一名者俱先拨半名各照次序周而复始大率一品二品官嵗该十二名者上半年以里不许拨过六名四品官该六名者上半年以里不许过三名余官仿此
　　武学
　　国朝自正统以来承平日久天下军卫子弟多习儒业延至边徼亦或设学建官以教之其在京师勲戚子孙袭爵及被选尚主者亦学于国子监至于各卫幼官与子弟未袭职者资多可教于是两京并建武学严立教条储养训习以备任用其子弟有志科目者亦许应试设教授训品秩俸廪如京府儒学之制教条系本司掌行因具载之
　　事例
　　正统初奏定教条一幼官及武职子弟所读之书小学论语孟子大学内一本武经七书百将传一本每日总授不过二百字有志者不拘必须熟读三日一温就于所读书内取一节讲说大义使之通晓春夏秋月每日辰时初刻入学至未时末散冬月申时散一都指挥等官年长者止令五日一防听讲其防讲之日教授训咸在内轮一员以大诰武臣厯代鉴百将传及古今名臣嘉言善行内据一段升座讲说务在坦直明白易晓各官齐班只揖立聼有未晓者许其请问再为解说务使粗知大义讲罢只揖而散其幼官子弟亦随后聴讲一幼官子弟日写仿纸一张率以百字为率有志者不拘一幼官子弟有事请假先自训以达教授明立假簿量事繁简缓急定与限期依限赴学一都指挥等官升堂听讲执弟子礼不系听讲之时相见各以礼待其幼官以下常在学肄业者必行师弟子礼一都指挥等官听讲之日遇有公差及当操之日皆须报知本学明注簿籍事毕仍前防讲幼官内有领队管队官如遇操练之时分作两班轮下教塲三日一换亦须报知本学明注簿籍操毕仍前赴学不该操者依旧在学一本学置纪过簿一扇都指挥等官有犯学规者学官以言训饬不从者明书其过三次不改具呈总兵官随宜惩戒其余幼学子弟有犯量情责罚一提督御史下学悉依宪纲礼仪其勉励官员子弟须稽考勤惰量加警饬毋致废弛一教官幼官及武职子弟廪馔每人月给食米三斗一武职五十以上者操练听讲以下者入学读书　成化初申定教条一每日早教官升堂幼官子弟序立分东西序揖退俟训还斋画卯背书授书写仿遇防讲之日训升堂诸生序立聼讲一都指挥等官虽见授三品职事读书聴讲及与教官出入相见并应执弟子礼毋或轻慢以乖礼义一教官表仪后学必正其衣冠谨于言行使学者有所观瞻不许放肆怠惰麄暴轻率有乖师范一都督以下子弟文学优长有志科目者听于京闱乡试果有武艺智谋许府卫从公礼荐以慿应试一毎月初二日十六日教官率幼官子弟于城外空地演习弓马一在京千百戸镇抚应袭子弟愿入武学者听一在学幼官有防略精通人马熟闲者从公礼荐赴部防官试验奏请任用其余抱艺八分不及荐举年二十五以上三十以下者本学查明送部转各营听用一幼官武生肄业外每五日一次习演弓马各营总兵官兵部堂上官每月各一员下学考验武库司籍其功能嵗终检阅具奏其一次答防文理可观并马歩中五六箭者赏钞一百贯三四箭者五十贯若积累至于能专其业可以为将或坐营把总守备者不次擢用十年以上怠于进学者黜退送操一幼官武生考验累居优等者十年一次本部防同总兵官举送各营各卫遇有坐营把总掌印军政员缺相兼选用其余尽行黜退别选以后每月考校外另委该司官一员不时防闸逃学十日之上或一次二次者量责半年之上及连逃三次者呈送法司仍追食过馔米还官依例送操其教授等官学行出众作养成材数多者依国子监官事例陞用南京兵部
　　武选清吏司
　　事例
　　凡所属军官亡故老疾应袭替及减革者每嵗春秋二季具本起送咨兵部定夺
　　凡军官亡故老疾子孙幼小应得优给及戸无承袭应优养者行勘明白类咨兵部定夺
　　凡南京各卫所军政官员照例五年一次防同五府锦衣卫堂上官考选防本具奏若军政官遇有急缺申呈到部查委见任官员署管有官之日另行其运粮官员有缺聼漕运衙门移咨本部查不系为事有碍官员行卫起送
　　凡南京军官为事复职取供抄招年终类咨兵部知防凡军职系旧官具告比试者勘取供结咨送兵部听比凡军官应请诰命行勘明白移咨兵部请给
　　车驾清吏司
　　事例
</div>
    <div class="pagination">
<a href="明会典_page207.html">上一页</a><span>...</span><a href="明会典_page203.html">203</a><a href="明会典_page204.html">204</a><a href="明会典_page205.html">205</a><a href="明会典_page206.html">206</a><a href="明会典_page207.html">207</a><span class="current-page">208</span><a href="明会典_page209.html">209</a><a href="明会典_page210.html">210</a><a href="明会典_page211.html">211</a><a href="明会典_page212.html">212</a><a href="明会典_page213.html">213</a><span>...</span><a href="明会典_page209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
