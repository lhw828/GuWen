<!DOCTYPE html>
<html>
<head>
    <meta charset="UTF-8">
    <title>皇朝通志 - 第 109 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 109 页/共 231 页</h1>
    <div class="content">　　敦肃皇贵妃【雍正三年十一月諡】
　　纯懿皇贵妃【乾隆五十年二月諡】
　　【臣】等谨按以上俱
　　世宗宪皇帝皇贵妃
　　慧贤皇贵妃【乾隆十年四月諡】
　　哲悯皇贵妃【乾隆十年四月諡】
　　淑嘉皇贵妃【乾隆二十年十二月諡】
　　纯惠皇贵妃【乾隆二十五年五月諡】
　　令懿皇贵妃【乾隆四十年正月諡】
　　贵妃諡
　　【臣】等谨按会典
　　贵妃以下无諡奉
　　特防者予諡
　　温僖贵妃【康熙三十四年十一月諡】
　　【臣】等谨按以上
　　圣祖仁皇帝贵妃
　　妃諡
　　敏惠恭和元妃【崇徳六年十月諡】
　　【臣】等谨按以上
　　太宗文皇帝妃
　　皇子諡
　　皇长子追封和硕定亲王永璜諡安【乾隆十五年三月諡】皇二子追封
　　皇太子永琏諡端慧【乾隆三年十月諡】
　　皇四子多罗履郡王永珹諡端【乾隆四十二年三月諡】皇五子和硕荣亲王永琪諡纯【乾隆三十一年三月諡】皇七子永琮諡悼敏【乾隆十三年正月諡】
　　公主諡
　　【臣】等谨按会典
　　公主无諡奉
　　特防者予諡
　　端献长公主【康熙二年十月諡】
　　端顺长公主【康熙二年十月諡】
　　和硕亲王諡
　　和硕礼亲王代善諡烈【康熙十年六月追諡】
　　和硕郑亲王济尔噶朗諡献【康熙元年二月諡】
　　和硕睿亲王多尔衮諡忠【乾隆四十三年正月追諡】
　　乾隆四十三年正月奉
　　谕防睦亲彰善王政宜先继絶昭屈圣经所重朕自临御以来间日恭阅
　　列祖
　　列宗实録一册因得备知
　　祖宗创业艰难及尔时懿亲荩臣勤劳佐命底定中原伟伐殊功实为从古所未有而当时防勲锡爵荣号崇封所以酬答者本从优厚迨其后或有及身縁事旋被降削者或有子孙承袭更易封号者迄今平情准理若不为之溯述阐扬追复旧恩于心实有所未惬因念睿亲王多尔衮当开国时首先统众入闗扫荡贼氛肃清宫禁分遣诸王追殱流寇抚定疆陲一切创制规模皆所经画寻即奉迎
　　世祖车驾入都定国开基以成一统之业厥功最着顾以摄政有年威福不无専擅诸王大臣未免畏而忌之遂致殁后为苏克萨哈等所搆授款于其属人首告诬以谋逆经诸王定罪除封其时我
　　世祖章皇帝实尚在冲龄未尝亲政也夫睿王果萌异志则方兵权在握何事不可为且吴三桂之所迎胜国旧臣之所奉止知有摄政王耳其势更无难号召即我满洲大臣心存忠笃者自必不肯顺从然彼诚图为不轨无难潜锄异已以逞逆谋乃不于彼时因利乘便直至身后以敛服僭用明黄龙衮指为觊觎之证有是情理乎况英亲王阿济格其同母兄也于追捕流贼回京时诓报李自成身死且不候
　　防班师睿王即遣员斥责其非并免王公等徃迎之礼又因阿济格出征时胁令巡抚李鉴释免逮问道员及擅至鄂尔多斯土黙特取马令议其罪降为郡王平日办理政务秉公持正若此是果有叛志无叛志乎又
　　实録载睿王集诸王贝勒贝子公大臣等遣人传语曰今观诸王贝勒大臣但知谄媚于予未见有尊崇
　　皇上者予岂能容此昔
　　太宗升遐嗣君未立英王豫王跪请予即尊位予曰尔等
　　若如此予当自刎誓死不从遂奉
　　皇上缵承大统似此危疑之时以予为君予尚不可今乃
　　不敬
　　皇上而媚予予何能容自今以后有尽忠
　　皇上者予用之爱之其不尽忠不敬事
　　皇上者虽媚予予不尔宥也且云
　　太宗恩育予躬所以特异于诸子弟者葢深信诸子之成
　　立惟予能成立之每览
　　实録至此未尝不为之堕泪则王之立心行事实能笃忠
　　荩感
　　厚恩深明君臣大义尤为史册所罕觏使王彼时如宋太宗之处心积虑则岂肯复以死固辞而不为邪説揺惑耶乃令王之身后久抱不白之寃于泉壤心甚悯焉假令当时王之逆迹稍有左验削除之罪果出于我
　　世祖圣裁朕亦宁敢复翻成案乃实由宵小奸谋搆成寃
　　狱而王之政绩载在
　　实録者皆有大功而无叛逆之迹又岂可不为之昭雪乎昨于乾隆三十八年因其茔域久荒特勅量为缮葺并准其近支以时祭扫然以王之生平尽心王室尚不足以慰彼成劳朕以为应加恩复还睿亲王封号追諡曰忠补入
　　玉牒并令补继袭封照亲王园寝制度修其茔墓仍令太常寺春秋致祭其原传尚有未经详叙者并交国史馆恭照
　　实録所载敬谨辑録添补宗室王公功绩传用昭彰阐宗
　　勋至意
　　和硕豫亲王多铎諡通【康熙十年六月追諡】
　　和硕肃亲王豪格諡武【顺治十三年九月追諡】
　　和硕敬谨亲王尼堪諡庄【顺治十年十月諡】
　　追封和硕亲王达尔罕巴图鲁贝勒舒尔哈齐諡庄【顺治十年五月追諡】
　　追封和硕亲王镇国公祜塞諡忠顺【顺治十年五月追諡臣】等谨按亲王諡例用一字
　　国初诸王惟忠顺亲王諡有二字者葢由
　　赐諡在顺治十年时追封为多罗郡王而郡王尚未定用一字諡之例故諡号用二字与慧哲宣献通达诸郡王同康熙二十年始定例郡王亦用一字諡详具下多罗郡王条
　　和硕巽亲王满达海諡简【顺治十二年八月諡】
　　和硕饶余亲王阿巴台諡敏【康熙十年六月追諡】
　　和硕承泽亲王硕色諡裕【康熙十年六月追諡】
　　和硕襄亲王博穆博果尔諡昭【康熙十年六月追諡】和硕頴亲王萨哈亷諡毅【康熙十年六月追諡】
　　和硕简亲王济度諡纯【康熙十年六月追諡】
　　和硕敬谨亲王尼实哈諡悼【康熙六年三月諡】
　　和硕显亲王福夀諡懿【康熙九年二月諡】
　　和硕简亲王徳色諡慧【康熙九年四月諡】
　　和硕纯亲王隆禧諡靖【康熙十八年七月諡】
　　和硕安亲王岳罗諡和【康熙二十八年闰三月諡】
　　和硕康亲王杰书諡良【康熙三十六年闰三月諡】
　　和硕简亲王雅布諡修【康熙四十年十月諡】
　　和硕显亲王丹臻諡密【康熙四十一年六月諡】
　　和硕裕亲王福全諡宪【康熙四十一年八月諡】
　　和硕康亲王椿泰諡悼【康熙四十八年六月諡】
　　追封和硕简亲王巴尔堪諡武襄【雍正元年正月諡臣】等谨按简亲王巴尔堪本系辅国将军其諡武襄时追封为辅国公未封亲王故用两字諡和硕庄亲王博果铎諡靖【雍正元年二月諡】
　　追封和硕理亲王允礽諡密【雍正二年十二月諡】
　　和硕淳亲王允祐諡度【雍正八年四月諡】
　　和硕怡亲王允祥諡贤【雍正八年六月諡】
　　雍正八年五月癸未礼部奏和硕怡亲王薨逝恭候
　　皇上特赐諡号勒石奉
　　防怡亲王之懿徳鸿勲自应锡以上諡但恐一字不足以彰王之美善古者有大功则赐之美号以表扬之朕曾亲书忠敬诚直勤慎亷明八字赐王字字皆王之实迹今应否于諡号之上加此八字取古人申锡美号之义着大学士九卿防议具奏六月壬寅大学士九卿等遵
　　防议奏怡亲王忠孝居心恪勤为国
　　皇上笃念忠勲以一字未足以彰王之美善特欲将从前御书赐王忠敬诚直勤慎亷明八字加于諡号之上洵乎奉天道以彰善合人心之至公于古人申锡美号之义实相符契至其一字之諡照例请
　　防奉
　　谕防怡亲王申锡美号之典与古礼相符庶足表王生平之美善朕心深慰着依议行其一字之諡着宗人府会同大学士定议具奏是月丙辰宗人府奏怡亲王一字
　　之諡奉
　　防仍令【臣】等集议【臣】等公拟諡法内可以包举众美者敬
　　呈六字恭候
　　钦定奉
　　谕防怡亲王諡号着用贤字康熙六十一年十一月廷臣公拟
</div>
    <div class="pagination">
<a href="皇朝通志_page108.html">上一页</a><span>...</span><a href="皇朝通志_page104.html">104</a><a href="皇朝通志_page105.html">105</a><a href="皇朝通志_page106.html">106</a><a href="皇朝通志_page107.html">107</a><a href="皇朝通志_page108.html">108</a><span class="current-page">109</span><a href="皇朝通志_page110.html">110</a><a href="皇朝通志_page111.html">111</a><a href="皇朝通志_page112.html">112</a><a href="皇朝通志_page113.html">113</a><a href="皇朝通志_page114.html">114</a><span>...</span><a href="皇朝通志_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
