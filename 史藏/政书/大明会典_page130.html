<!DOCTYPE html>
<html>
<head>
    <meta charset="UTF-8">
    <title>大明会典 - 第 130 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 130 页/共 713 页</h1>
    <div class="content">○十一年、添设河南布政司右参议一员、管粮
○又添设四川重庆府通判、潼川州同知、内江、仁寿、南溪、岳池、邻水、大竹、夹江、遂寧等县主簿各一员、专管收粮
○又题准、大同粮草缺官收放、添除判官五员、俱隶蔚州等州带俸
○十二年、令户部郎中一员、总理辽东粮储。其山东布按二司官、仍旧监督
○又添设陜西巩昌府阶州判官一员、收放岷州仓粮。徽州判官一员、收放洮州食粮。陇西县县丞一员、收放西固城仓粮
○十三年、令四川福建布政司、於堂上官内、各委一员管粮
○又添设陕西庆阳府通判一员、管粮
○十五年、令山东布政司、於见任参议内、推委一员管粮
○又取回辽东总理粮储郎中、令巡抚都御史督同山东布按二司官、禁革姦弊
○十六年、添设贵州布政司右参政一员、管粮
○又令仍差郎中二员、分理辽东大同粮草
○又添设山西泽州代州同知各一员、管粮
○十八年、添设湖广郴州同知一员、管粮
○二十年、添设陜西平凉府通判一员、专管粮草
○又添设巩昌府通判一员、管理靖虏卫广盈仓、打剌赤堡安定会寧二仓
○又题准、金復海盖等卫、添设监收粮斛州同知各一员、於济南府属州带俸
○二十二年、差给事中查盘边储
○二十三年、添设大同判官一员、收放平虏卫仓场粮草。吏目一员、收放井坪所仓场粮草。俱於大同所属州支俸
○又添设四川布政司参政一员、管粮
○弘治一年题准、陜西布政司参议、移驻凉州、管理西寧、庄浪、广储、常盈、丰盈等五仓。按察司委副使或僉事一员、前去甘州、管理甘肃、永丰、永昌、镇夷、富积、肃州等六仓。请
敕分投监督收放
○五年奏准、陜西都行二司所属四十七卫所地方广阔、一僉事不能周遍。将前设僉事一员、仍照前项分辖地方、整理粮储、提督行都司甘州等一十五卫屯田。一员、专管都司所属三十七卫所屯田粮草
○十四年、添设山西大同府通判三员。一员於东路天城阳和二城、一员於左右威远三城、一员於平虏井坪朔州三城、专管各仓场粮草。仍令巡抚都御史、及管粮郎中提督。各卫原设判官吏目、尽行裁革
○十五年奏准、固原洮岷等卫屯田、仍令固原管粮僉事专一管理、请
敕行事
○十六年、添除通判二员、於巩昌府带俸。一驻札甘州、管西自永昌至肃州仓场。一驻札凉州、管东自红城子堡至镇番仓场。专一往来监督收放
○又添设辽东通判一员、分管锦义、寧远、广寧等前后中右屯七卫。令自在州知州、带管定边左右中、金州、復州、海州、盖州、七卫。安乐州知州、带管定辽前后、瀋阳、铁岭、辽海、三万、东寧、七卫。各仓粮
○正德二年、将原裁革添设山西按察司僉事、照旧另选一员、前去管理
○六年、令山东沿海军粮、查照安东事例、青登莱三府、各专委通判一员、监督收放。依时催徵
○九年议准、四川巡抚每年坐委布政司堂上官一员、亲诣江油龙州等处驻札、督催各该府州委官运纳松潘钱粮
○十年、添设湖广铜鼓、五开、大庸、永定等边卫、管粮通判共二员。裁革澧州管粮判官
○十二年、准给甘肃管粮僉事一员关防
○又题准、令云南管理盐法参政兼管粮储
○十三年、命铸延绥管粮僉事二员关防印记
○又添设寧夏邻近府、分通判一员、管理粮草
○又令於平凉府添注通判一员、管理本镇东西中三路粮草
○嘉靖元年、题设辽东分守道、以山东布政司参政或参议一员、总理粮储
○又议准、松茂二边军粮、除添设通判一员、专在松潘驻札外。其江油灌县粮运可通去处、於各府同知通判员内、每内轮差一员、前往二县驻札管理
○七年、令原驻凉州布政司分守官、移驻庄浪、分管庄浪镇羌一带仓粮。原驻甘州按察司分巡官、移驻凉州、分管凉州永昌镇番古浪千户所仓粮。甘州管粮僉事、照旧管理甘州等五卫、并山丹卫高臺千户所仓粮。肃州兵备副使、就近管理肃州卫镇夷千户所仓粮。西寧兵备副使、就近管理西寧卫仓粮
○八年奏准、差都御史一员、领
敕整理甘肃地方粮草。修举屯政。三边一应钱粮俱听提督
○又题准、甘肃镇仍设郎中一员、专在兰州驻札、验收西凤等府解运甘肃一应钱粮。三年满日、具奏更替
○九年议准、陜西三边、仍设管仓管屯参政僉事二员、遵奉原领
敕书、各照旧管理民屯粮草。不许干预别事
○十年、令湖广添设参议一员、专管钱粮
○十一年题准、陜西抚按官定委布按二司堂上官一员、照依河南山东总部事例、前去延绥等处驻札、专一催儹钱粮、以备接济
○十四年、添设四川成都府通判一员、驻札茂州、监督收放威茂等处南路一带仓场粮料草束
○裁革甘肃管粮僉事一员。止用一员、专管分巡、并西路粮储。其东路粮储、令分守参议管理
○十五年奏准、甘肃照宣大事例、岁差部官一员、往兰州驻札、查验陜西八府民运粮餉
○又添设江西右参政一员、专管钱粮
○又议准、差主事一员、总理山西三关粮储、在寧武关适中处所驻札。三年满日更替
○十六年、令户部委官专管河西十五仓。其河东十五仓、惟兰州一仓、照旧督理。餘者、俱听兵备副使管辖。州县仓场等官、俱听本部委官从宜差委
○又添设平凉府通判一员、於寧夏西路地方、监督收放粮草
○十七年、添设四川叙州府通判一员、驻札瀘州嘉明镇、专督该州钱粮
○十八年议准、添设郎中一员、前去花马池驻札、专一整理各边镇客兵粮草、及催督各镇民屯税粮。三年满日更替
○十九年、令陜西分守陇右道参议、移驻兰州、不妨原务、管理西安等府解运甘肃钱粮
○二十四年、銓除主事一员、收放山西北楼口仓粮
○二十七年题准、铸给宣大二镇五路管粮通判关防
○三十七年、令冀北道参议、於冬春二季、前赴代州驻札、会同该省管粮参政、巡歷府运州县转行催徵本镇军储禄米
○又令分守口北道参议、请
敕於十月前赴山西地方驻札、会同该道守巡等官、徵收新旧钱粮。限次月回镇、料理防秋事宜
○三十八年、题设通判二员。一驻广寧、一驻辽阳、俱山东济南府列衔。听委稽查钱粮
○四十二年、题设通判一员、驻札岫巖堡、列衔济南府。专一追徵钱粮
○四十五年、添设贵州程番府管粮通判一员、於省城驻札
○隆庆元年奏准、颁给延绥所属各县仓印记、令该县典史掌管收放
○四年题准、花马池管粮郎中、移延绥镇驻札、总理该镇钱粮。其寧固二镇主兵钱粮、并寧夏镇客兵盐引、仍听稽查。兼理盐引勘合、送抚臣填给
○五年题准、铸给辽东通判关防三颗。在西路者、分管广寧前锦义高平、在东路者、分管辽阳开原、在岫巖者、分管金海盖、各仓库
○万历元年议准、山西屯田僉事、移驻应州、专管山西三关大同一镇屯务。兼清浑应山场、北楼营伍、各军民田地
○二年、铸给监收肃州仓临洮府带衔通判、固原州仓平凉府带衔通判、靖虏甘州凉州庄浪西寧洮州六仓巩昌府带衔通判、监收永丰仓同知、各关防
○八年、裁革山东河南京粮道参政二员
○又裁山西屯粮参政、山东督粮参政、河南督粮参议、广东管粮参议、贵州督粮参议、广西管粮参政、福建督粮参政、四州督粮参政、云南督粮参政、各一员。其粮务归併右参政管理
○十一年、復设山东陜西督粮左参政、福建山西督粮右参政、各一员凡在仓员役。正德三年、令辽东各卫经歷、听巡抚官差委、监督各卫所仓官攒收受粮斛
○七年议准、沿边关营卫所把总指挥等官、不许擅将仓库原委官员、及看守库斗人役、别项差委。如违参究
○十二年奏准、辽东中固城添设仓官攒典各一员名。带管柴河定远二堡
○嘉靖十二年题准、四川永寧仓官攒考满丁忧等项、务要申请贵州抚按衙门、转行守巡等官、稽查经手钱粮无碍、转报四川守巡道起送
○三十二年、添设山西神池堡、利民堡、平刑关、三仓官各一员。行山西布政司拨攒典各一名
凡仓粮收支。正统三年、令广西云南四川布按二司各委堂上官一员、计议各处仓粮、量存三年支用。附餘之数、先儘调拨附近官军人等关支。再有餘数、照依时价糶卖银两、准作军官俸粮
○成化十四年、令甘肃寧夏等处各该巡抚等官、行令收粮官员、每石一尖一平、不必加耗。其每尖斛内、量加耗粮五升五合。以后查盘、俱平斛盘量。每石准除二升折耗。其餘耗粮、仍照京通二仓事例、俱作附餘作正支销
○弘治十四年奏准开原地方沿边堡分、照辽阳广寧边堡事例、每堡起盖仓廒一所。每年酌量召买粮草。就令三万辽海二卫仓官攒、各照该卫分管堡分。带管收受。守瞭官军、就彼关支
○嘉靖四年议准、浙江沿海卫所仓粮、本折中半兼收、间月支放。折色米每一石收银七钱。五钱给军餘。二钱修船支用。不许扣除军士月粮
○万历元年、令兰州一带主客钱粮、皆属郎中管理。凡出入糴买粮草、先於临巩兵备道掛号定价后、郎中发银收放
凡各仓禁例。景泰六年奏准、陜西各仓场、凡不係原委监临提调人员、擅自下仓收放、侵越职掌、骗要民财者、许布按二司管粮官径自拏问。应奏请者、具奏定夺
○天顺元年、令边储银两、只从户部委官、并布按二司管粮等官管理、不许总兵等官干预

内外各仓通例

洪武十八年、令凡揽纳户揽到人户诸色物料粮米等项、不行赴各该仓库纳足、隐匿入己虚买实收者。追物还官、然后处以重刑、籍没家產
○二十六年定、凡天下设置仓廒其在各该卫所、常存二年粮斛、分為二十四廒、收贮以备支用。其在各司府州县、各有仓廒、收贮粮米、以给岁用。且如在京卫所仓粮、必须查勘见数、分豁某字廒原收某年分秋粮米若干、户部攒造印信文册一本、进赴
内府该科收贮。凡各卫支过月粮、本卫具手本奏进、与同户部委官於原进册内注销、仍呈报本部知数。其在外仓廒、凡有勘合下仓放支、亦必稟请提调正官、眼同支给。比候年终、将支过数目、同实在粮斛、通行开报、以凭稽考
○永乐十五年、令各仓库收纳钱粮、务要纳户亲身上纳。如有兜揽作弊之人、纳户通同、不行首告者、一体治以重罪
○十六年奏准、凡纳户送粮到仓辩验堪中、随即收受。不许刁蹬留难、勒掯财物。及通同盗卖、虚出实收
○宣德三年奏准、凡设内外卫所仓、每仓置一门、榜曰某卫仓。三间為一廒、廒置一门、榜曰某卫某字号廒。凡收支、非纳户及关粮之人、不许入。每季差监察御史、户部属官、锦衣卫千百户各一员、往来巡察。各仓门、以致仕武官各二员、率老幼军丁十名看守、半年更代。仓外置冷铺、以军丁三名巡警。在外仓、都布按三司设法关防。巡按御史点视。凡军民偷盗、官吏斗级通同者、正犯处斩。仍追所盗粮入官。全家发边远充军。给家產一半赏首告者。同盗能首者、免本罪、亦给被首告者家產之半充赏。其揽纳虚收、及虚出通关者、罪同偷盗
○正统元年、令各司府州县无军卫去处、仓廒收粮、不及一千石者、官攒斗级裁革
○又令各处仓收粮不及五千石者、管粮官裁革
○二年令各府仓收粮四十万石以上者、添设管粮同知、或通判一员
○景泰三年、令兜揽钱粮、誆骗纳户财物之人拏问、仍尽本法、将所揽钱粮纳完、再於本犯名下、追罚一半入官。监临官纵容者、一体治罪
○又令禁约各处仓无藉之徒、更改姓名、营充斗级、并牌子、积年在仓、通同官攒作弊。江南者、发广西都司、江北者、发万全都司充军
○七年、令各布政司、并直隶府州仓、每岁印给廒经、各该官攒执掌收放。不许擅委军职
○天顺八年、令考退仓场经歷大使副使等官、仍支俸守支尽绝放回
○弘治三年、令各边仓库有盗粮四百石、草八千束、钱帛值银二百两以上者、不分文武官员吏典斗库人等、斩首示眾。不及前数者、本身并子孙、永远充军
</div>
    <div class="pagination">
<a href="大明会典_page129.html">上一页</a><span>...</span><a href="大明会典_page125.html">125</a><a href="大明会典_page126.html">126</a><a href="大明会典_page127.html">127</a><a href="大明会典_page128.html">128</a><a href="大明会典_page129.html">129</a><span class="current-page">130</span><a href="大明会典_page131.html">131</a><a href="大明会典_page132.html">132</a><a href="大明会典_page133.html">133</a><a href="大明会典_page134.html">134</a><a href="大明会典_page135.html">135</a><span>...</span><a href="大明会典_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
