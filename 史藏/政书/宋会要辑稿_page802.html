<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 802 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 802 页/共 1125 页</h1>
    <div class="content">七年七月二十日，诏：「在京勾当官差出外住程勾当，不得带在京名目出外称呼。」 
九月一日，诏：「自今制置发运使、转运使副更不以官品位次，并在提点刑狱官之上。」先是，诸路提点刑狱朝臣与转运使副正以官序为高下，至是始定条约。 
八年闰六月五 
      
日，诏：「京官充刑部、大理寺、三司法官、御史台主簿，不得便服于市肆下马，委御史台纠察。」 
天禧二年十二月二十六日，诏：「文武官曾使契丹及接伴者，自今戎使到阙，除两省舍人外，并令于左掖门出入。」 
四年九月十七日，诏：「诸州县尉见巡检使臣供奉官以上，并升阶公参，答拜如上佐州县官见幕职之仪。侍禁以下用客礼。」时知利州、(阁)[合]门祗候张利用言：「县尉与巡检皆捕贼官，有公参客礼相见者，请班定制。」故有是命。 
五年六月五日，诏：「自今诸州监当朝官殿直以上在通判、都监之下，判官之上。其通判与都监并依官次。京官奉职、借职、监当者即依知令录(列)[例]，在判官之下。」先是，知荆南府李谘言：「京朝官使臣监当场务，与本州岛通判位次未着定式。」故令礼官详定下诏。 
干兴元年六月七日，时仁宗即位后。诏曰：「国家并建庶官，分领众职，当励能勤之节，且遵靡(监)[盬]之规。如闻罔念夙兴，几将旷阙，爰颁戒告，用儆因循。宜勉罄于恪恭，勿自罹于悔咎。咨尔有位，体朕意焉。宜令合门、御史台遍行告示，应在京诸司勾当京朝官使臣及内有免常朝者，自今后并令早赴本司。仍令宣徽院、御史台、入内内侍省常切觉察闻奏。」时中书门下上言：「先准诏，自三月十五日后每日百官并赴常朝，其内外诸(句)[司]并合早入。迩来多日晏方入本 
      
司，请行条约。」故有是诏。
仁宗天圣四年十月二十一日，上封者言：「诸州有三班差使、殿侍及殿中、外殿直指使者，每与命官共事。望颁定制。」诏法寺详议，法寺言：「殿侍令式，元无品秩。外殿直本系单班，望自今并在命官之下、摄长、马之上。如充权管指挥，自依元敕。」从之。 
五年三月二日，皇城司言：「将来崇政殿放牓，据在内巡检指挥使状，自来状元承例于军器库前东华门外上马，即无条贯。其余举人并于东华门上马。」诏依旧例。 
六年十二月十四日，诏：「应臣僚听下公人及本家亲随僮仆等出为班行者，诸处相遇，并须回避，不得接坐。如或同州郡勾当者，阁门祗候、内殿崇班已上并三班使臣充监押、巡检，许令申奏，于邻近州对换。其三班使臣以下监当物务，并令公参而退，更不接座。」 
七年二月十六日，诏：「中书、枢密院自今午后五刻出，审官、三班院、流内铨并须早入，其出在中书枢密院之后。」 
八年十二月八日，中书门下言：「文武臣僚加恩敕告，检会五年南郊例，尚书(敕)[刺]史以上如有骨肉愿赍去，许令乘递马往，今欲依(列)[例]。」从之。 
明道二年十月四日，诏：「自今节度使知州军兼总管者，即官借人。骨锵各五对此句疑有脱误。。 
景佑元年六月九日，中书门下言：「应文武臣僚并京朝官使臣今后失仪，依条责罚后，欲更不理为过犯。」从之。 
宝元二年闰十二月九日，合门 
      
言：「请自今皇帝御宣德门，宰臣、亲王、枢密使、使相各许带从者三人，参知政事、枢密副使、知院、同知院、签书院事、宣徽使各带二人。并至第三重门止，余皆不许。」诏可。先是，帝每御楼，左右近臣各挟所亲上门阙无定限。时将及孟春观灯之会，知开封府郑戬上言：「天子所在，当严其制。」及是乃施行之。 
四年九月十一日天头原批：「宝元仅二年，此恐误。」此条疑为庆历四年事。，详定(阁)[合]门仪制所言：「紫宸、垂拱殿起居，臣僚石位上欲镌字记，并立班图欲用绢别写四本，一本进内，二本付合门收掌。」从之。 
庆历三年六月十一日，翰林学士承旨丁度等言：「比奉诏详定帅臣见所部仪制，请自今(阁)[合]门祗候及路分都监以上见四路招讨使，厅上公参，供奉官以下并庭参。其走马承受及非统辖者勿拘此制。」从之。 
五年六月二十八日，诏：「彰信军节度兼侍中李用和出入许张伞、击杖子，及上下马如二府仪，余无得援例。」其后左仆射、观文殿大学士、判都省贾昌朝，镇安军节度使、同中书门下平章事程琳，太子太保致仕庞籍，司空致仕宋庠皆用此例。 
七年正月十八日，侍御史知杂事李柬之言：「自来侍从官自起居郎至正言、小两省官并台官、南省正郎出入，重戴，执丝鞭。其给舍、丞郎、待制以上并三司副使更不重戴。出入内庭，台省并执丝鞭。近岁除中书、枢密院依 
      
旧出入执丝鞭，其余每日早辰只自漏舍略执丝鞭入内丝：疑当作「小」。。欲乞下御史台，其大两省、待制以上并三司副使、知杂出入并依旧例执丝鞭，如遇阴晦风雨，方许执小鞭出入中门。仍令台司弹奏违犯。」从之。 
皇佑四年十二月二十二日，诏：「今后常参官故作懈慢及行立失序，不得作常时失仪施行。仰具闻奏，降敕断遣。」 
五年六月一日，御史台、审刑院、大理寺言：「乞自今趋朝臣僚入皇城门，并依次序行马，违者减律条朝会应集，告而不至，罪一等，仍理为过犯。」从之。初，御史台奏：「近日百司官入朝，多不依次序，或于两府臣僚中门行马。法寺止坐失仪之罪为轻。」寻令参详，而降是诏。 
嘉佑三年十二月十五日，翰林学士韩绛言：「中书门下宰相所职，而以他官判省，名不相称，请更定其制。」又曰：「百司常务，多关二府，请详其轻重，移付于下，使大臣不为细故撄虑，得以专讲政事。又服章所以别尊卑，今走吏与公卿不殊。请依唐制，各以品数为等级。其赦恩年考及阶品合服之人，须未尝犯徒流罪者乃听。又台阁、省寺，典章所由出也，今独存 条文案而已，本朝故事、名臣(遣)[遗]范无所传录。请依《周礼》、《唐六典》着为一书。」诏翰林学士胡宿、知制诰刘敞详定以闻。而宿等以为不足行，寻罢之。 
五年六月二十六日，合门编纂条例所言： 
      
「伏见臣僚以疾乞免大起居舞蹈之类，窃以臣下见君，当极恭肃，一有不至，罪罚及之。以疾自言，乞损拜伏，人取其便，非所以致恭肃、尊朝廷也。且有疾与告，着令所容，杀礼见君，古训无有。自今敢干请者，乞令阁门弹奏，重致其罚。惟勋德大臣，朝廷特礼，必藉任使，自从特旨，作崇政殿进呈。大乐依观双竹例，宣群牧判官。检会仪制，游宴宣召之人，皆着定式，而群牧判官不与焉。盖当时有司之失，遂开此例。欲乞今从非次游宴观看，不复更召。其带馆职充者自从馆阁官例。都知、押班如趁班不上，令别作一班起居。臣等以为朝廷之仪，皆有着定，苟不及礼，谓之不恭。不恭有罚，未闻预设别班，以待不及礼者，伏请蠲去。三人内及第正权三司判官者此句疑误。，并赐绯。臣等以为古制有其官者服其服，未闻一官之中，更以入仕之阶为之轻重，恐非圣朝平均奖劝之道，伏请蠲去。大朝会缀中书门下班，座杌子，戴凉伞，中书、枢密院下马处下马之类，皆是特恩异礼，近岁大臣例多得之。看详前件礼数，皆朝廷所以尊异执政大臣也，非其人、无其位者不当有也。若人人得之，则车服轻而不尊；车服轻而不尊，则贤者怠而不肖者有慢上之心矣，其渐不可不慎也。以别具编录，非以为例也。盖备天子发非常之诏，加礼于老成勋德之臣，访故事于有司，则以对也。仍乞令合门今后非诏(者)[旨]询问，不得辄自申举。」并
      
从之。 
六年正月十一日，权御史中丞王畴言：「比岁两制臣僚不得与执政之臣相见及台谏官往还，议出一时，初无典故，当时论者即以为非。今执政与谏官已 其禁，而台官尚设科防。臣愚以谓台官主于议论，以补天子之闻见，岂一二人能周知天下事乎 两制、侍从之臣，皆国之选命，偶或相见，交自为疑，其非所以示朝廷之大体也。请自今两制亦许与台官相见。」从之。 
治平四年六月二十四日，神宗即位，未改元。御史台言：「检会庆历二年权御史中丞贾昌朝奏，臣僚出节呵引，已有条制，右职臣僚，旧无制度。寻诏两制同详定以闻。既而上言，节度使在尚书下，三节；节度观察留后在诸行侍郎下，两节；观察使在中书舍人下，诸卫大将军、防御团练使在大卿监下，内客省使比诸司大卿，景福殿使、客省使比将作监，引进使比庶子，在防御使上，已上各一节。诸州刺史、诸卫将军在少卿监下，宣庆、四方馆使比少卿，宣政、昭宣、合门使比司天少监，诸卫将军上，皇城以下诸司使比郎中，客省、引进、合门副使比员外郎，枢密都承旨在司天少监下、合门使上，副都承旨在合门使下，枢密院副承旨、诸房副承旨在诸司使下，已上并两人呵引。如违，令御史台、左右街司纠察以闻。寻诏施行，而皇佑二年编一司敕删去此条，请复申明举行。」从之。 
神宗熙宁二年二月八日，刑部(官)[言]：「御街上只言许 
      
近上臣僚行马，即不指定品位职名。窃虑更有品位稍高，有犯此者，省司临时无由定夺。欲乞朝廷特降指挥，指定品位职名得于御路行马，以凭遵守。」诏御史台、太常礼院同共详定以闻。既而上言：「勘会自来近上臣僚及北朝人使并三节人到阙，并于御路上行马，难以改更。检会令文，臣寮(道)[导]从呵止，除中书、枢密院执政官、宣徽院、御史中丞、知杂御史、左右金吾摄事官清道者依旧式外，三司副使已上亦许出节。欲自宣德门前至天汉桥北御路上，今后只许应合出节臣僚及正观察使已上行马；如从驾出入，并宗室、内廷、诸宫院车骑并不在此限。」从之。 
三年九月二十三日，诏：「枢密都承旨见枢密使副，并如合门使礼。」时合门使李评为承旨，首用士人，而议与使副接见之礼。手诏令编修院检讨故事，本院言：「止载班着职事，即不见接遇仪范。」乃下是诏。 
十一月三日，御史台言：「台参辞谢，臣僚自来于朝堂先赴三院御史幕次，又赴中丞幕次，得以体接老疾之人。今若只于御史厅一员对拜，不惟有失旧仪，兼恐不能公共参验。乞依旧制，朝堂拜揖，如遇放常朝，即于御史台。」从之。 
四年七月二十一日，诏罢供奉官至殿直日赴垂拱殿起居，惟朔望并人使见辞，缀班于紫宸殿。 
五年七月二十四日，合门言：「龙神卫四厢都指挥使、昭 
      
州防御使张玉泾原路驻泊兵马步军副都总管，暂赴阙奏事。检会仪制，应外任客省使至合门祗候、入内内侍都知、押班并带御器械赴阙奏事，起居讫即退，更不供职。」诏玉赴起居不供职，今后准例后：原作「依」，据《长编》卷三三五改。。」 
六年八月二十七日，诏：「宰臣、亲王、使相、两府、宣徽使遇入枢密院门，许至从南第二重门外上下马。」先是，宣徽使以上凡出入皇城门，上下马处与三班使臣无以异，至是正之。 
八年三月，诏：「今后每遇视朝，起居失仪，坐公罪，杖八十。」 
元丰二年二月十八日，诏：「成都府钤辖寄任颇重，与他路不同。其知府处置钤辖司职事，自今并须参议。于接待仪范，并依蔡延庆未到任以前体例，毋辄裁损。先诏坐次与本路通判叙官其罢之。」初，赵抃、冯京以前执政为安抚使，故见钤辖仪稍杀故也。 
五年四月二十二日，诏：「百官见执政、三省给事中、中书舍人、侍郎以上、省寺监长官及待制横行以上诣厅，余官并诣三省、枢密院聚厅处。即有所请召并属官及亲戚不以服纪，不用此法。」 
五月一日，诏：「自今宰臣上马，枢密院次之，诸司又次之。左右丞上下马处并同两省侍郎。」 
十四日，御史台言：「尚书左丞蒲宗孟、右丞王安礼贺仆射上尚书省，于都堂下马。检会三省执政官上下马仪范，尚书左右仆射许至都堂，左右丞于本厅。今 
      
官府虽寓居，缘各有拟定厅事。按宗孟、安礼身为执政，当朝廷董正名分之初，宜身先百执，遵行宪度，乃率先违法犯分，群工庶尹，何以观仰!请付有司推科。」安礼争论上前，以为今日置左右丞为执政官，不应有厚薄。左右丞于都堂上下马自此始。 
十五日，诏：「枢密院自(合)[今]应入进文字，自来用押字者，并依三省例书臣名。」 
笏。」 十九日，诏：「翰林学士、两省官见执政官议事，并系 ；六曹尚书以下并 
二十三日，〔诏〕应六曹寺监长二以下如有公事己见不同，许独至执政聚厅处具事状申议。 
六月十九日，诏：「尚书侍郎奏事，郎中、员外番次随上殿，不得独留身。侍郎以下仍不得独乞上殿。其左右选奏事，非尚书通领者，听侍郎以下郎官自随秘书、殿中省。诸寺监长官视尚书，二丞以下视侍郎。六曹于都省禀事，亦准此。侍郎以下仍日过尚书厅议事。」 
八月六〔日〕诏：「执政官退朝上马，宰臣于枢密院隔门内，知枢密院以下于隔门外。都堂聚议退，左丞于门下侍郎厅，右丞于中书侍郎厅。」 
六年七月十四日，诏陕西、河东经略司：「闻诸路蕃官虽转大使臣，并在汉官小使臣之下。朝廷赏功转资，以为(缴)[激]劝，如此卑抑，则孰知迁官之荣 可定汉蕃官序位以闻。」后河南、〔河〕东经略司言：「蕃官部堡塞兵出战，常以汉官驱策，恐难与汉官〔序〕位。」尚书兵部言：「乞应汉蕃官非统辖者并序官。」从之。 
九月十一日，诏品 
      
官诣尚书省并六曹上下马依杂压，诣尚书省太中大夫以上就第一贮廊，监察御史以上就过道门。诸六曹尚书诸：原作「诏」，据《宋史》卷一二○《礼二十三》改。、侍郎即太中大夫以上就本厅，监察御史以上就客位，余并过门外。 
七年八月十五日，诏：「闻三省、枢密院出常早，妨六曹诸司结绝日务。自今冬夏并以未初为限，着于令。」 
哲宗元佑五年八月十八日，合门言：「景德、祥符、宝元、熙宁中，朝廷委近臣梁颢、李〔宗〕谔、陈彭年、张知白、李淑、宋敏求同合门官修定仪制，行之已久，颇为详备。至元丰四年，诸司敕令式所厘为仪式令敕，比之旧仪，殊甚阔略。请委官与合门官以旧仪制图策并见行仪式令敕同看详修定，不分仪式令敕，仍旧为合门仪制。」诏枢密都承旨王岩叟、秘书少监王钦臣同合门官修定臣：原作「以」。查《宋史 王钦臣传》，钦臣元佑中为秘书少监，此即其人无疑。据改。。 
绍圣二年十二月十日，诏：「诸官司出入局不以时，委统辖次第觉察举劾。」 
元符元年十月二十九日，御史台言：「按元丰法，诸赴朝宴、庆贺、宣制、拜表、奉慰、行香、集议，若临时有急速公事，或上殿守门趁赴不及，并本处有条免赴者，并报御史台。元佑法，应免者不报，乞依元丰法。」从之。 
文书令内无札子式，本部寻批送大理寺参详。经略、安抚 徽宗建中靖国元年正月十八日，刑部状：「永兴军路安抚都总管司奏，逐司契勘久来行遣文字，除不系统摄及辖下州军去处并行公牒外，有管下县镇将领训练官司之类，并同札子行下。近 
      
或都总管、钤辖等司事体稍重，于管下县镇将(分)[领]训练之类官司虽别无许用札子条式，其逐司自来旧例用札子去处，欲依旧施行。」从之。 
崇宁二年十二月十四日，尚书右司员外郎、充讲议司参详官林摅奏：「检会元符令，诸命官不得容人过称官名。有兼官若检校官者，听从高称。其或有郡王称大王、正任称太尉、少卿称判寺、郎中、员外郎称省判之类，如此呵引，既非检校之官，即是过称官名，自合科罪。再详大王之称，止谓如亲王，太尉即须节度使或系检校官者。郎中、员外郎合以本曹或本司之名，少卿止合以本职称呼。欲乞申明行下。」从之。 
仪制令内有州县官参知州，赞姓名致恭，见通判，阶上受拜，以至一簿尉参县令，亦曰受拜，此于臣下实为僣越。窃以昔日诸州长官礼上申陈，论及官属举书案、奉笔墨之类，陛下悉皆禁之。 政和三年八月十五日，中书省言，新提举淮东路常平应安道奏：「臣伏(今)今独赞姓名致恭、受拜之令未闻讲究，非人情所协。伏望将州县官赞姓名致恭、受拜全文重行详定。」从之。 
十二月十一日，诏曰：「君视臣如手足，则臣视君如腹心。君臣相与，休戚一体，则上下亲而政治举。属者时雪荐降，路滑马蹶，臣僚造请，或至坠伤，朕甚悯焉。可特许暂乘车轿，惟不得入宫门，候路通依常例。」 
六年九月十日，刑部奏：「大理寺修立到诸命官应赴尚书省陈乞或 
      
诉事，而曾任郡守、监司及职事官郎官以上，或见任五品以上官者，并免亲诣，听遣人赍状。」从之。 
七年二月二十一日，尚书省言：「修立到诸朝参臣僚行马次序，俟皇城门开，枢密入，次三省执政官，次一品、二品文臣、六曹侍郎、殿中监、开封尹、大司成、侍从官、两省，次百官。御史台编拦依次入。」从之。 
八年四月十六日，臣僚言：「朝觐之仪，不可不严。今殿陛之下，刻所止名位，如侍从员数至少，至庶官序位不过数处，而班列之员数百，所以群聚无辨，错立不整。乞稽台省寺监，酌寄禄官中数，各布次序，以肃朝仪。」从之。 
闰九月十一日，臣僚言：「拜爵公朝，谢恩私门，非人臣之节也。而比来士夫有私第干谒，不惮寒暑，既得之后，获举者必谢，受谢者不辞。乞立法禁止，以破朋附。」诏省台寺监官以公事见宰执者诣都堂，替赴参辞亦如之。 
宣和二年十一月十五日，尚书省言：「余深除镇西军节度使，依前少傅、知福州。缘本官系少傅，于未朝辞以前，合趁起居。所有张盖、鸣杖子并上下马等事，即未敢从宰臣体例。」诏特依宰臣例。 
内之省台寺监，外之监司群县，文移往来，皆有定体，自下而上则用状，自上而下则用帖，非相统属则用牒。状则书名，牒则押字，所以正尊卑，明分守，各有所当也。乃者官司不切遵奉，忌公家之体式，任私意之重轻，应用状而移牒者有之，应用 六年五月十一日，臣僚上言：「伏 
      
牒而书名者有之，更相视效，习以为常，恐非所以尊朝廷、正名分之意。伏望在京委御史台，在外委监司，常切觉察，敢或侵紊者，弹劾以闻。」诏出牓朝堂，仍令吏部遍牒行下，如违，以违制论。 
高宗建炎元年七月十六日，诏御营使司属官在外序官依寺监丞例。 
十一月一日，诏：「扬州道路砖滑，自来不行车马。今来驻跸，虽合依京城条例，虑臣僚乘骑，或致 虞，可特许乘暖轿，唯不许入皇城。」先是，宰相进呈，上宣谕曰：「君臣一体，所当深念，不忍使群臣奔走危地。」故降是诏。 
三年十二月九日此条当置下条闰八月二十二日后。，两浙提举市舶司言：「切见隆佑太后前来杭州，自来州僚出入，并乘轿张盖，若不少为裁抑，则于礼有所未安。」诏不许乘凉轿。 
三年闰八月二十二日，诏：「御营使司若勾差人马，即合用札付逐处州县；如遇与监司行移，只用文牒往还。」初，刘光世为御营副使，每事涉监司，辄行札付。时臣僚言不当用札，故降是诏。 
四年七月八日，诏：「非见任宰执到都堂，除正一品序坐外，并在见任宰执之下，余依自来条例。」 
八月一日，臣僚言：「刘光世以公事移牒六曹。承平之时，虽宗室戚里之为使相者，莫敢用牒。藩方大臣，所宜尊奖王室。若带仪同三司可牒六曹，则亦可关三省、枢密院矣。光世不 
      
知事体，望申戒遵守法制。」从之。 
绍兴二年闰四月二日，诏：「诸处分遣在州军守戍兵官并余统兵官等，元系朝廷遣使，即依将副序位。若止军中或帅司一面差委，即与州都监序位。其余使臣与当部队将序位。」以军兴，守戍将官与州县官无序位统摄，多在州县欺凌官属，从枢密院之请，故降是诏。 
七月二日，福建、两浙、淮东沿海制置使仇迭言迭：原作「愈」，据《宋史》卷二七《高宗纪四》改。：「已得旨，叙位依发运使例。所有本司属官，亦乞依发运司属官条例施行。」从之。 
九月十五日，诏：「方今尚武之时，访闻方面常日视事，武臣一例庭趋，文臣一例循廊，甚失武臣之心。今后诸州武臣非缘教阅军阵、出师讨贼，若常日见长吏，职任与文臣等者并依文臣，其不应趋庭者勿庭趋，着为令。」 
三年二月二十九日，三省、枢密院言：「御史台牓示行宫南门，令百官朝谒入出。检准政和四年七月十九日指挥，今后皇城门开，先枢密院，次三省、执政官，次侍从官一品、二品文官，次百官，次御史台官，次侍御史，次御史中丞，次大夫。上马、行马失次序之官徒二年，控马人杖一百。缘旧制，三省、枢密院各班奏事，各厅治事。今宰相兼知枢密院，系同班奏事、同堂治事。兼旧来(遇)[过]前殿，即枢密先上马，入右掖门，于隔门外下马，于密院过道门俟三省官同入。过后殿，即同三省官上马，入东华门，系分两门入出。今止系行宫南门一门 
      
入出，虽遇六参等，止是系殿仪制，班次并与旧例不同。」诏三省、枢密院官赴朝且依见行仪制，回銮日依旧。 
七年三月十一日，诏监察御史以上出入并骑马，遇阴雨滑即听乘轿，仍自十五日为始。 
九年四月六日，诏六部长贰今后朝退，许出行宫北门。其后又诏两后省官如上仪。 
五月二十四日，诏赴朝官于北门里廊上待班。 
</div>
    <div class="pagination">
<a href="宋会要辑稿_page801.html">上一页</a><span>...</span><a href="宋会要辑稿_page797.html">797</a><a href="宋会要辑稿_page798.html">798</a><a href="宋会要辑稿_page799.html">799</a><a href="宋会要辑稿_page800.html">800</a><a href="宋会要辑稿_page801.html">801</a><span class="current-page">802</span><a href="宋会要辑稿_page803.html">803</a><a href="宋会要辑稿_page804.html">804</a><a href="宋会要辑稿_page805.html">805</a><a href="宋会要辑稿_page806.html">806</a><a href="宋会要辑稿_page807.html">807</a><span>...</span><a href="宋会要辑稿_page803.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
