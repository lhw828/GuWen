<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 236 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 236 页/共 321 页</h1>
    <div class="content">　　一心司炁开笃祜配京之原也埢垣洁秘登降峛崺
　　郊壝肆秩必亲肸蠁扵以知
　　帝敬
　　天之诚绛宇玊堂肇禋迄用缩茅欝鬯
　　九庙升香于以知
　　帝缵
　　祖之敬问夜求衣闗衷民瘼豊绥屡告时豁租庸暑雨祁寒痌在宥普蠲正赋至三而四于以知
　　帝爱民之仁夕惕朝乾所其无逸悬旌驭朽万几简心批章晷移召问漏永励精体道夜寐夙兴于以知
　　帝勤政之义班朝涖官羣防羣力抚绥保障畺臣是毗曰郡曰县安良戢宄慎简乃司展采错事于以知
　　帝察吏之明经纬万端金声玉振钩贯凿防搜讨符珍壁府富藏奎垣罗纂载籍海河渊源津逮乃复鉴古西清森图礼器和阗琢琯临江采钟礼修乐备铢锱百代于以知
　　帝光宅之文庙算千里神机独断天山月竁拉朽摧枯井络印崃辟丛扫箐鹿耳门通屋鳌社靖茍或不譓罔弗底定贯穿域压垒逾墉风声所震南北西东于以知
　　帝徳威之武舄奕乎弥纶三才笼络万有有滭浡沕潏之量靡矢敦奋麾之容用宏厥化岂不神明防若夫嶞山裒对展义习祥康度河渠畴咨溟屿树舍吴防夹车岱宗露洒旐旗风移筦键此所以
　　大时迈而宣庆恵焉古北塞垣兴安漠岭嵗亲训旅秋举行围诈马草夷教駣霜肃树堋决拾风劲弓鸣所以承
　　家法而重狝典焉武列湜湜锤峯峩峩高启
　　云庄万方和防鹣邦鲽国蛾伏麕至霞开山积瑰异旅
　　呈近
　　天子光祝
　　圣人夀所以
　　广懐柔而洽藩部焉碧汉垂云银潢润水隆凖殊常麟
　　振迈逺
　　五福
　　五代卜世卜年灵祉蝉聨延庥亿万山巩川溶凝
　　祥
　　锡羡所以
　　厚贻燕而绵神防焉家传曼龄世増耆硕千叟秩筵十
　　世同室旌里扬辉
　　赐章阐懿皓齿厐眉三朋乐易簪管而书莫能殚志所
　　以
　　熙春祺而普引翼焉若此景铄茍得二三足以镜区防
　　禔品物煦焘天下昭登于无已而
　　皇帝絣而综之兼而之匪开一匮之迹实运万钧之模蟠上际下鬯溢九鸿云靡风移存神过化日月之华容光必照江河之流有坎毕洊荡荡乎平平乎防归于维
　　皇之极景从于大同之盛富夀康宁普于庻民縡于一人至诚不息日进无疆其畴能亘之哉且夫徳富道宏渊渟海流崇化也为辟雍讲礼以示之考声定律鏄宣磬收集成也为全诗谱乐以风之车攻马同于苗勒碣布绩也为石鼓补文以永之真文满字溯轨传灯设教也为梵经译法以钻之为隆誉髦也则开科广额之制宏为荣稽古也则予秩颁第之泽盛为翘才匠秀也则上塞邉陬之风逺为防尤举萃也则区途分类之用彰外运乎浑元内霑乎毫芒兼综条贯顺性循物本
　　无逸之精神感斟酌而肴覈三五六经载籍之传考斯
　　光烈蔑以加矣至矣且绎
　　几暇之防艺秉
　　天亶之聪明
　　垂文二集
　　垂诗五集如日月星辰之丽天如江淮河海之行地罔
　　非民生
　　国计流示
　　敷言又非典谟所能尽范所能殚者已窥管测蠡引申万一重稼穑五行顺也精思睿五事通也食货养民祀崇
　　天
　　祖賔柔逺人师昭伟畧八政协也嵗月日星时和邦稔五纪效也平康正直人才进退三徳彰也卿士庻民大同徯应
　　身其康健子孙逢吉稽疑定也风雨从星咸蕃庻草康
　　寜好徳茂臻
　　夀富则八徴念用实基五福也福所繇敛所繇敷锡则
　　全本于
　　皇极建中作民父母为天下
　　王以绵景祚于亿万斯年也范不能殚而实挈范之奥
　　蕴祥源福绪玑贯璇循峻极之
　　鸿规口无以名心知其意鳬藻欢忭不能已也金秋之
　　仲旦觜觹中日在夀星之次
　　皇上八旬万万夀恰应珠嚢天地之符五五递衍黄钟之数八八相生防纪积算浩乎无极统六幕以呼嵩裕
　　万祚而祝嘏中外禔福升平有象欤彼金泥玉牒刻石封坛镂迹熏今镌徳丽逺鄗黍江茅纷纶诡谲天门窔辽侈迎嘉贶固
　　熙朝所防斥即山川器图虫鸟之属骈集灵符亦弗侈
　　靡黄河清吉帛垂仙蝶告何预
　　天子道徳之原哉极以
　　锡福范贯典谟兢业业即
　　仁夀无量必单心敬诚斯则博厚髙明悠久贻万万世丕丕基也泰乙成鸠以来卓乎不可尚也已
　　万夀乐府十八章【谨序】
　　内阁学士江苏学政【臣】胡高望
　　【臣】闻行健者自然之运也至诚者不二之道也执大同之制调防鸿之气钧旋毂转悠久无疆物之所以成也夫大徳曰生太和谓道徇齐敦敏而推准循绳延美大光而周徧溥博懿纲醲化规矩乾坤累洽重熙润泽丰美春台夀宇统辑羣黎迩陿游原迥恬泳沬诚闳区之上轨而建极之嘉徴也我
　　国家
　　景贶昭融延洪锡羡庆绵万禩化防日长防运元辰时惟
　　防萃先是嵗纪庚子为
　　皇上七旬万夀之辰
　　纶诏叠宣
　　钜典隆茂缉熙纯嘏敷锡兆民生遂性之伦优游帱载饮和蹈豫莫不思歌九如而颂三多
　　圣徳谦冲抑而弗许万物熙熙怀而慕思愿伸其祝嘏胪欢之志者十年如一日也洪惟五十五年恭逢
　　皇上八旬万夀
　　俯鉴颙忱俞允众请犹复
　　防命重申毋得踵事増华于同乐之时寓持盈之意严
　　恭寅畏孚应
　　天心百昌用丰骈蕃集祉四方来贺
　　天子万年里忭涂欢羣声和防何其盛欤【臣】伏见皇上钦若
　　昊天防其
　　祖武允廸厥徳建中于民引见臣工披览章奏兢兢业业以日以年运而不息也子惠元元勤恤民隐豁丁赋蠲漕庾不一而足偏隅偶歉赈恤必周雨雪之期民谷之数莫不随时奏报上逹
　　宸聪煦妪覆育无一物不得其所也且
　　天纵之圣斋心典学虞歌禹牒朗耀星云
　　御制文二集诗五集周情孔思防六经而为言者也至于兰台金匮册府圗书述古崇文弥纶无外一道徳于辟雍昭至教于
　　阙里观文成化而丽乎正也
　　圣防风行
　　神威电发海隅日出懐徳畏威西域之底定也金川之荡平也澎湖撃楫而安澜日南归诚而奉义煌煌乎九伐行而声灵震也若夫
　　鸾旗寳轪
　　展义观民近自泰嵩逮于吴防舳属舻翘灌输斟酌云梯宣泄竹箭安流巩堰屹塘束淮障海顺动过化无为而成也惟时
　　五代同堂荣镜宇宙庥征翕习逢涌原泉升中展币河岳荐馨告精禋也秋赋春闱蜚英擢秀登俊良也増秩加粻布泽推仁恵寮寀也衢尊赉酺蕊牓升耆优髙年也程军吏简师徒加储胥恤戎士也蠲年也程军吏简师徒加储胥恤戎士也蠲悬逋免户课复废籍广赦宥补不足而予自新也协气嘉生上蟠下际巍乎焕乎盖无得而名也臣闻和以乐宣徳以诗伶箫咏歌象容鸣盛夀人安世自古为然我
　　朝同律协音上侔韶防庆平和平之奏畨部回部之章在太常化动翔泳而扬
　　圣节尤宜依永和声引而伸之以昭极盛之轨臣不揣梼昧谨撰乐府十有八章曷胜踊跃颙忭之至其词曰元防世曼夀祚我
　　圣清
　　皇帝万万嵗久道化成三光昭融兮中外禔福二仪絪
　　緼广运大亨【右第一章】
　　仰夀星兮景弧南
　　建其有极
　　湛恩覃
　　八袠肇开亿算维
　　皇咸五登三【右第二章】
　　勑
　　天之命万几惟日夙兴以求屏书无逸【右第三章】
　　率
　　皇祖之攸行绍庭陟降精诚夙夜宥宻统百度以惟贞【右
</div>
    <div class="pagination">
<a href="八旬万寿盛典_page235.html">上一页</a><span>...</span><a href="八旬万寿盛典_page231.html">231</a><a href="八旬万寿盛典_page232.html">232</a><a href="八旬万寿盛典_page233.html">233</a><a href="八旬万寿盛典_page234.html">234</a><a href="八旬万寿盛典_page235.html">235</a><span class="current-page">236</span><a href="八旬万寿盛典_page237.html">237</a><a href="八旬万寿盛典_page238.html">238</a><a href="八旬万寿盛典_page239.html">239</a><a href="八旬万寿盛典_page240.html">240</a><a href="八旬万寿盛典_page241.html">241</a><span>...</span><a href="八旬万寿盛典_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
