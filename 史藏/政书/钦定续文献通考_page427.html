<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 427 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 427 页/共 455 页</h1>
    <div class="content">

　　钦定续文献通考卷二百三十二
　　钦定四库全书
　　钦定续文献通考卷二百三十三
　　舆地考
　　古荆州
　　荆州北据荆山南及衡山之阳其在天文轸翼为楚之分野兼得韩秦之交宋平荆湖及蜀分为荆湖南北二路及防路之施黔思播等州他若京西之郢州信阳军淮南之黄州江南之兴国军广南之连州皆属荆州境内元以其地隷河南江北湖广二省间有属四川江西者惟溪洞诸蛮别立思播二安抚司以统之明分黔州隷重庆府应归古梁州地余属湖广布政司居多而思播二州改立郡县则又分属四川贵州二布政司至河南之信阳州广东之连州并依马氏叙入此宋元明荆州疆域之大畧也若其南广西之地乃荆扬二州徼外兹据一统志割南越之境连荆州者附载于后
　　宋
　　荆湖北路　荆湖南路　京西南路　京西北路淮南西路　江南西路　广南东路　防州路　广南西路
　　荆湖北路府三州九军三县五十六
　　【臣】等谨按宋地理志序云自崇宁以来益梓防黔广西荆湖南北所建州军闗城砦堡纷然莫可胜纪故前考于元符崇宁间州军多所别择其所领闗城砦堡悉置不载非徒以数不可纪亦由改废不常故也其置自元丰以前者虽间有之马氏亦复从畧以就体例他如废州县为城砦及升砦堡为县则附见注中今并从之
　　江陵府【即荆州唐为荆州江陵郡后升府名同郡宋因之】领县八　江陵【汉县】枝江【汉县】公安【隋县】松滋【晋县】监利【呉县】石首【晋县】建宁【干德三年升白旧巡地置南渡后废】潜江【干德三年升白伏巡地置】
　　荆门军【开寳五年建】领县二　长林【隋县】当阳【汉县　二县俱于开寳五年自江陵来属】
　　峡州【仍唐旧又为夷陵郡】领县四　夷陵【汉县】长阳【隋县】宜都【唐县】逺安【后周县】
　　归州【仍唐旧又为巴东郡】领县三　秭归【汉县】兴山【唐县】巴东【隋县】复州【仍唐旧又为竟陵郡】领县二　景陵【晋县】玉沙【干德三年升白沙院为县】德安府【唐安州安陆郡宣和初更名升府郡如旧】领县五　安陆【汉县】孝感【后唐县】云梦【西魏县】应城【唐县】应山【隋县】
　　【臣】等谨按德安府本隷京西南路庆歴元年来属马氏列于郢州之后未便省覧今类登于此
　　汉阳军【唐析江夏郡地置沔州汉阳郡五代周建为军宋因之】领县二　汉阳【隋县】汉川【唐川县太平兴国初改】
　　鄂州【即武昌亦曰夏口唐改置鄂州江夏郡宋因之】领县七监一　江夏【晋县】武昌【呉县嘉定中升为寿昌军】蒲圻【呉县】嘉鱼【伪唐县】崇阳【唐唐年县开寳八年改】咸宁【伪唐永安县景德四年改】通城【熈宁五年升崇阳之通城镇为县】
　　寿昌军【见前武昌县注】
　　岳州【仍唐旧又为巴陵郡】领县四　巴陵【呉县】华容【汉县唐改容城寻复旧名】平江【唐昌江县后唐改】临湘【汉县淳化五年升王朝塲置县至道二年复古名臣】等谨按马考有沅江县乾道后改常德府马氏两见此删
　　常徳府【唐朗州武陵郡大中祥符五年改为鼎州乾道初更名升府郡仍旧】领县四武陵【隋县】桃源【干徳元年析武陵地置】龙阳【吴县】沅江【隋县乾道后自岳州来属】
　　澧州【仍唐旧又为澧阳郡】领县四　澧阳　安乡　石门　慈利【皆隋县】
　　辰州【仍唐旧又为泸溪郡】领县四城一砦三　沅陵【汉县】溆浦【唐县】辰溪【隋县】卢溪【唐县】
　　沅州【唐初为巫州后改沅州又改叙州宋仍为沅州】领县四砦六　卢阳【唐潭阳县地熙宁七年置】麻阳【唐县】黔阳【元丰三年置】渠阳【元丰五年升渠阳寨置县崇宁二年改靖州】
　　靖州【唐十洞酋长之地宋为诫州后改】领县三砦四堡五　永平【即渠阳县崇宁二年改名来属】会同【本三江县】通道【本罗防县皆崇宁二年改】
　　荆湖南路府一州六军二县四十二
　　潭州【仍唐旧又为长沙郡】领县十二　长沙【隋县】湘潭【唐县】益阳【汉县】湘隂【唐县】醴陵【汉县】浏阳【吴县】攸【汉县】衡山【晋县】安化【熙宁六年置】湘乡【汉县】宁乡【太平兴国二年置】善化【元符元年置】
　　【臣】等谨按潭州属荆湖南路马氏列于兴国信阳二军之后与荆湖北路不相聨属今类登于此
　　衡州【仍唐旧又为衡阳郡】领县五　衡阳【隋县唐初改临蒸防复旧名】茶陵【汉县説见茶陵军】耒阳【汉县】常宁【唐县】安仁【干徳三年升衡山之安仁塲为县】
　　茶陵军【绍兴九年以县升建仍衡州】领县一　酃【嘉定四年析康乐云阳常平三乡置】
　　【臣】等谨按茶陵升为军在南渡后马氏仍列为县而漏失一军并遗一县矣今依宋志増
　　永州【仍唐旧又为零陵郡】领县三　零陵【汉县】祁阳【唐县】东安【雍熙元年升零陵之东安塲置】
　　全州【五代晋天福中置宋因之】领县二　清湘【隋湘源县晋改】灌阳【隋县二县皆五代晋天福中自永州来属】
　　道州【仍唐旧又为江华郡】领县四　营道【唐县】宁逺【唐延唐县干德三年改】永明【唐县】江华【唐县】
　　郴州【仍唐旧又为桂阳郡】领县六　郴【汉县】桂阳【唐义昌县后唐改郴义太平兴国初又改】宜章【唐义章县太平兴国初改】永兴【唐髙亭县熙宁六年改】资兴【唐县后废嘉定二年复置绍定初改兴宁】桂东【嘉定四年析桂阳地置】
　　【臣】等谨按桂东县马氏失载依宋志増
　　桂阳军【唐于郴州境置监景徳元年改建为军】领县三　平阳【天禧三年置】蓝山【景徳元年自郴州来属】临武【绍兴间析平阳县地置】
　　寳庆府【即卲州卲阳郡本仍唐旧质庆元年更名升府】领县三　邵阳【晋县】新化【熙寕五年收复梅山地置】莳竹【元丰四年以溪洞徽州置县崇寕五年改为绥寕属武冈军】
　　【臣】等谨按宋志无莳竹县
　　武冈军【崇寕五年本唐武冈县建为军】领县三　武冈【唐县南渡后废】绥宁【即莳竹县】临冈【崇寕四年以莳竹之临口寨升置绍兴后省入绥寕】新宁【汉夫夷县地绍兴二十五年置】
　　【臣】等谨按马考无新宁县临冈县注云后改新宁考宋志临冈省入绥宁而新宁则本汉夫夷地置马氏误也今依宋志増
　　京西南路州一县二
　　郢州【仍唐旧又为富川郡】领县二　长寿【晋县】京山【隋县】
　　京西北路军一县二
　　信阳军【唐申州义阳郡宋初改郡为军太平兴国元年改为信阳信同申】领县二信阳【魏义阳县太平兴国元年改】罗山【隋县】
　　【臣】等谨按二县皆古豫州地以与孝感黄陂等县相错故马氏叙入荆州今从之
　　淮南西路州一县三
　　黄州【仍唐旧又为齐安郡】领县三　黄冈【隋县】黄陂【后周县】麻城【隋县】
　　江南西路军一县三
　　兴国军【太平兴国二年析鄂州地置】领县三　永兴【隋县】大冶【伪唐县】通山【伪唐县三县俱于太平兴国五年自鄂州来属】
　　广南东路州一县三
　　连州【仍唐旧又为连山郡】领县三　桂阳【汉县】阳山【晋县】连山【隋县臣】等谨按郴州亦有桂阳县前考注本唐义昌县改二县皆属汉桂阳郡地此则汉之旧县也
　　防州路府一州四县九
　　绍庆府【即黔州黔中郡本仍唐旧绍定元年更名升府】领县二　彭水【汉酉阳县隋改宋嘉祐八年以旧有洪杜洋水都濡信孚四县省入】黔江【唐县】
　　【臣】等谨按宋志绍庆府有覊縻州四十九南宁州逺州犍州清州蒋州知州蛮州袭州峩州邦州鹤州劳州义州福州儒州令州郝州普州宁州縁州那州鸾州丝州卭州敷州晃州侯州焚州添州瑶州双成州训州乡州庆州茂龙州整州乐善州抚水州思元州逸州思州南平州勲州姜州棱州鸿州和武州晖州毫州鼓州悬州附録于黔江县之后不入正文今从之又志云南渡后覊縻州五十六所益七州不著名查前所録州四十九实五十一州与提纲不合若核以南渡后之数则又不足意所称知州蛮州训州乡州之属必有州本二名而析为一字之误然固不可以臆断也
　　思州【唐思州寕夷郡宋时废置不常绍兴二年复置】领县三　务川　卭水安夷【三县俱政和八年置宣和四年并废入彭水县黔州绍兴二年复】
　　施州【仍唐旧又为清江郡】领县二　清江【隋县】建始【后周县】
　　珍州【唐珍州后改夜郎国宋复为珍州又为乐源郡】领县二　乐源【本覊縻夷州大观二年置咸淳末改属播州安抚司】绥阳【本覊縻夷州大观三年建为承州治宣和三年废承州以县来属】
　　播州【仍唐旧旧领播川琅川带水三县宣和三年并废为城南平军嘉熙三年复置播州安抚司咸淳末以珍州乐源县来属】
　　夷州【唐析思州地置大观三年改为承州领绥阳都上义全牂川寕夷五县宣和三年废州以绥阳珍州余县并废】
　　溱州【本蛮夷地唐开山洞置大观二年置溱溪夜郎两县为属宣和三年州县并废以溱溪寨为名南平军】
　　锦州【唐以辰州之麻阳县地兼开山洞置领卢阳洛浦招喻常丰渭阳五县宋时并废以其地入辰沅二州】
　　【臣】等谨按马考珍播以下有夷溱锦溪费业六州并在荆梁二州之域宋志不收考夷溱锦北宋末始废自应与珍播类载余三州宋并不有其地故依志删
　　又按以上据马氏按古荆州地详列宋代荆湖京西淮南江南广南防州等九路郡县除夷溱锦三废州及所属十二县并废外合计凡得府四州二十二军七县一百二十
　　荆州南境
　　广南西路府二州十七县五十九
　　贺州【仍唐旧又旧临贺郡】领县三　临贺【汉县】富川【汉县】桂岭【隋县】藤州【仍唐旧又为感义郡】领县二　镡津【唐县】岑溪【熙寕四年废南仪州为县来属】
　　静江府【即唐桂州始安郡又为桂管静江军宋绍兴中升军为府郡仍旧】领县十二临桂【唐县】灵川【唐县】兴安【唐全义县太平兴国元年改】阳朔【梁县宋志】
　　【失载】永福【唐县】修仁【唐县】理定【唐县】慕化【唐县嘉祐六年省入临桂】荔蒲【汉县】义宁【五代晋时马氏伪县宋因之】永寜【唐丰水县梁改熙寕四年省为镇入荔蒲】古【唐县】
　　昭州【仍唐旧又为平乐郡】领县四　平乐【吴县】恭城【唐县】龙平【唐永平县开寳五年废以富川之思勤开江二县并入龙平】立山【唐县初防州熙寕五年以东区防山二县并入立山宋属】
　　【臣】等谨按桂州兴安县北有越城岭即五岭之一岭南在九州之外而昭州又在桂州之南其非古荆州地甚明然一统志谓桂昭二州并禹贡荆州之域盖以古之时岭南未辟故外之而非其地之必不可以入荆州也凡与荆州壌接者自可以分星为断推而言之而论者遂以桂州为荆州昭州为荆南则非矣
　　梧州【仍唐旧又为苍梧郡】领县一　苍梧【隋县宋以孟陵戎城二县省入】浔州【仍唐旧又为浔江郡】领县二　桂平【梁县】平南【唐县初龚州绍兴六年州废以大同武林隔川寕风隋庭五县并入平南来属】
　　鬰林州【仍唐旧】领县二　南流【唐县初牢州开寳五年州废以宕州定州倂入南流来属七年又省党州地入焉】兴业【唐县　唐旧有欝平县开宝中省入兴业又有兴检潭栗二县并废】
　　賔州【仍唐旧又为安城郡】领县三　领方【汉县】上林【唐县初登州开寳五年州废以止戈无虞贺水三县幷入上林来属】迁江【本邕州覊縻州天禧四年置】
　　象州【仍唐旧】领县四　阳寿【隋县】武仙【唐县】武化【唐县南渡后废】来賔【唐县初严州开寳七年州废来属】
　　栁州【仍唐旧又为龙城郡】领县三　马平【隋县】桞城【梁龙城县景徳三年改】洛容【唐县】
　　【臣】等谨按一统志栁州禹贡荆州之域今考其地并在五岭之南故从马氏附载于此
　　融州【仍唐旧又为融水郡】领县四砦一　融水【唐县】武阳【唐县熙宁七年省为镇入融水】罗城【本珠州洞地开寳五年置熙宁七年省为镇入融水】怀逺【初怀逺军后废绍兴十四年复置】
　　【臣】等谨按宋志有怀逺县初怀逺军后并废入本州绍兴十四年复置县马考失载又有乐善一州已见前防州路覊縻州附録
　　邕州【仍唐旧又为永寕郡又号邕管】领县二砦一　宣化【隋县景祐二年废乐昌县入马】武縁【唐县】
　　【臣】等谨按宋志邕州有覊縻州四十四县五洞十一兼于左右两江分设太平迁隆古万永平横山五砦以辖之左江曰忠州冻州江州万丞州思陵州左州思诚州谭州渡州龙州七源州思明州西平州上思州禄州石西州思浪州思同州安平州员州广源州勤州南源州西农州万崕州覆利州温弄州武黎县罗阳县陀陵县永康县武盈洞古甑洞慿祥洞鐏洞卓洞龙英洞龙耸洞徊洞武徳洞古佛洞八□洞右江曰思恩州鹣州思城州勘州归乐州武峩州伦州万徳州蕃州昆明州婪凤州侯唐州归恩州田州功饶州归城州【城似应作诚但覊縻州不可解之名甚多姑仍原文】武笼州龙川县内安平州初名波州皇祐元年改元祐二年又改怀化洞为州以上共四十五州
　　贵州【仍唐旧又为懐泽郡】领县一　欝林【隋县　唐旧有怀泽潮水义山三县并废臣】等谨按马考及宋志并云欝林县即欝平县所改考唐书欝平乃欝林州之县而贵州自有欝林由来已久特以其名相混误指为改耳
　　横州【仍唐旧又为合浦郡】领县二　宁浦【晋县】永定【唐县初峦州开宝中州废以武灵灵竹二县倂入永定来属元祐三年改名水淳】
　　容州【仍唐旧又为普宁郡】领县三　普宁【隋县开寳五年省绣州地入焉】陆川【唐县开宝五年省顺州地入焉】北流【隋县开宝五年省禺州地入焉】
　　白州【唐白州南昌郡宋政和三年废为县欝林州】领县一　博白【唐县南渡后改欝林州】
　　钦州【仍唐旧又为宁越郡】领县二　灵山【唐县】安逺【唐保京县景德二年改】亷州【仍唐旧又为合浦郡】领县二　合浦【汉县】石康【伪南汉常乐州地开宝五年置县太平兴国八年改太平军咸平元年复县】
　　庆逺府【即唐宜州龙水郡又为庆逺军咸淳元年升军为府郡仍旧】领县六　龙水【唐县宣和初改名宜山】洛曹【唐县嘉祐七年省入龙水】天河【唐县】忻城【唐县初芝州庆厯三年州废来属】思恩【唐县初环州熙宁八年州废来属又省镇宁州地入焉】河池【唐县】
　　【臣】等谨按宋志有河池县本唐智州地置大观元年于县置庭州改曰怀德四年州废仍名河池以来属马氏不载今増
　　又按庆逺府有覊縻州十军一县十有五温泉州环州镇宁州领县二蕃州金城州文州兰州领县三安化州领县四迷昆州智州领县五怀逺军领县一县名史不载
　　南仪州【唐初置后改义州宋开宝四年复旧名五年州废入窦州六年复置省永建连城二县入岑溪熙宁四年州废以岑溪藤州】
　　富州【唐贞观间置领三县开宝五年州废余见昭州】
　　防州【陈旧州熙宁五年州废余见昭州】
　　龚州【唐置又为临江郡旧领六县开寳五年省阳川武林随庭大同寕风五县入平南以思明州之武郎县来属嘉祐二年又省武郎入焉绍兴六年州废以平南浔州】
　　绣州【唐初置又为常林郡旧领常林罗绣阿林三县开寳五年州废以其地入容州普宁县】党州【唐置又为宁仁郡旧领善劳抚安善文寕仁四县开寳七年州废以其地入欝林州之南流县】严州【唐置又为修徳郡旧领三县开宝七年州废以修徳归化二县省入来賔象州】峦州【唐置又为永定郡旧领三县开寳中州废以武罗灵竹二县省入永定横州】
　　牢州【唐初置义州复改智州后又改牢州旧领三县开宝五年州废余见欝林州】
　　武峩州【唐置郡名同旧领五县宋为邕州所管右江道覊縻州并见前邕州附録】
　　禺州【唐置又为温水郡旧领峩石扶莱罗辨陵城四县开寳五年州废余见容州】
　　顺州【唐置旧领龙豪龙化温水南河四县开宝五年州废余见容州】
　　芝州【唐置又为忭城郡旧领忭城一县庆厯三年州废余见宜州】
</div>
    <div class="pagination">
<a href="钦定续文献通考_page426.html">上一页</a><span>...</span><a href="钦定续文献通考_page422.html">422</a><a href="钦定续文献通考_page423.html">423</a><a href="钦定续文献通考_page424.html">424</a><a href="钦定续文献通考_page425.html">425</a><a href="钦定续文献通考_page426.html">426</a><span class="current-page">427</span><a href="钦定续文献通考_page428.html">428</a><a href="钦定续文献通考_page429.html">429</a><a href="钦定续文献通考_page430.html">430</a><a href="钦定续文献通考_page431.html">431</a><a href="钦定续文献通考_page432.html">432</a><span>...</span><a href="钦定续文献通考_page428.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
