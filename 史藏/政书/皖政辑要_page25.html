<!DOCTYPE html>
<html>
<head>
    <meta charset="UTF-8">
    <title>皖政辑要 - 第 25 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皖政辑要 - 第 25 页/共 66 页</h1>
    <div class="content">　　铜陵县学田一十五亩七分六厘，学租银一十一两六钱。 
　　石埭县学田八亩四分六厘，学租银八两。 
　　建德县学田五十八亩七分，学租银一十四两五钱三分三厘。 
　　东流县学田七亩六分，学租银五两一钱二分。 
　　太平府属原额学田二顷一十四亩五分二厘，学租银六十二两六钱五分二厘。 
　　太平府学学田八十八亩，学租银二十六两四钱。 
　　当涂县学田五十六亩，学租银一十六两八钱。 
　　芜湖县学田二十八亩二分二厘，学租银七两七钱五分二厘。 
　　繁昌县学田四十二亩三分，学租银一十一两六钱。 
　　庐州府属原额学田三十一顷四十七亩八分一厘，学租银一百五十二两三钱一分。 
　　庐州府学学田一十二顷六十二亩六分四厘，学租银四十三两四钱七厘。 
　　合肥县学田六顷四十七亩八分，学租银一十八两三钱四厘。 
　　舒城县学田一顷八十亩五分四厘，学租银一十九两一钱一分。 
　　庐江县学田四顷一十五亩四分五厘，学租银二十七两三钱四厘。 
　　无为州学田三顷八亩二分，学租银二十九两五钱八分一厘。 
　　巢县学田三顷三十三亩一分八厘，学租银一十四两六钱四厘。 
　　凤阳府属原额学田一百二顷四分六厘，学租银一百八十九两五钱八分六厘。 
　　凤阳府学学田五顷六十六亩九厘，学租银一十两一钱九分。 
　　凤阳县学田六十顷三十亩三分七厘，学租银一百一十八两二钱八厘。 
　　怀远县学田二十五顷五亩七分，小亩。学租银二十两四分六厘。 
　　定远县学田四顷八十三亩，学租银二十一两九钱一分二厘。 
　　寿州学田一顷七十二亩，学租银三两三钱四分四厘。 
　　凤台县学田九十一亩，学租银二两二钱三分。 
　　宿州学田二顷四十七亩三分，学租银八两六钱五分六厘。 
　　灵璧县学田一顷五亩，学租银五两。 
　　颍州府属原额学田二十一顷七十二亩五厘，学租银四十九两九钱五分九厘。 
　　阜阳县学田四顷三十四亩三分六厘，学租银七两八钱八分五厘。 
　　颍上县学田三顷二十一亩五分，学租银二两四厘。 
　　霍邱县学田二十四亩一分二厘，学租银七两二钱。 
　　亳州学田一顷五十亩，学租银八两七钱。 
　　太和县学田三顷八十亩九分五厘，小亩。学租银五两五钱六分。 
　　蒙城县学田八顷六十一亩一分二厘，学租银一十八两六钱一分。 
　　广德州并属原额学田三顷九十一亩四分，学租银四十六两二分一厘。 
　　广德州学田三顷四十八亩七分七厘，学租银三十九两八钱四分一厘。 
　　建平县学田四十二亩六分三厘，学租银六两一钱八分。 
　　滁州并属原额学田二十顷六十三亩二分二厘，学租银一百二十三两四分，地丁存留项下征解银一十六两九钱四分九厘。 
　　滁州学田七顷五十七亩五分六厘，学租银五十四两五钱八分。 
　　全椒县学田一十三顷五亩六分六厘，学租银六十八两四钱六分。 
　　来安县地丁存留项下征解银一十六两九钱四分九厘。 
　　和州并属原额学田二十七亩七分五厘，学租银一十二两三钱五分七厘，地丁存留项下征解银二十五两六分六厘。 
　　和州学租银八钱九分二厘，此系租谷二石四斗二升折价之项。地（下）［丁］存留项下征解银二十五两六分六厘。 
　　含山县学田二十七亩七分五厘，学租银一十一两四钱六分五厘。 
　　六安州并属原额学田六顷五十八亩八分，学租银四十一两四钱八分四厘。 
　　六安州学田五顷五十七亩一分三厘，学租银一十六两七钱一分四厘。 
　　英山县学田六十一亩一分七厘，学租银二十两。 
　　霍山县学田四十亩五分，学租银四两七钱七分。 
　　泗州并属原额学田一十三顷二十亩一分一厘，学租银三十五两六钱六分九厘，地丁存留项下征解银三两二钱六分四厘。 
　　泗州学田一十二顷七十八亩九分六厘，学租银一十四两八钱六分九厘。 
　　盱眙县学田一十四亩七分五厘，学租银四两。 
　　天长县学田二十六亩四分，学租银一十六两八钱。 
　　五河县地丁存留项下征解银三两二钱六分四厘。 
　　皖省学田租银一览表 
　　田单位一亩银单位一两 
　　款目地方学院田 
　　（亩）项下银 
　　（两） 儒学田 
　　（亩）项下银 
　　（两）地丁项 
　　下（两）廉惠仓 
　　项下（两）安庆府属安庆 
　　府学..怀宁..桐城..潜山..太湖..宿松..望江..计..续表 
　　徽府府属徽州 
　　府学..歙县..休宁..婺源....祁门..黟县..绩溪...计.....宁国府属宁国 
　　府学..宣城..宁国..泾县....太平..旌德..南陵..计....池州府属池州 
　　府学..贵池..青阳..铜陵..石埭..建德..东流..计..续表 
　　太平府属太平 
　　府学..当涂..芜湖..繁昌..计..庐州府属庐州 
　　府学..合肥..舒城..庐江..无为..巢县..计..凤阳府属凤阳 
　　府学..凤阳..怀远. 
　　小亩.定远..寿州..凤台..宿州..灵璧..计..续表 
　　颍州府属阜阳..颍上..霍邱..亳州..太和. 
　　小亩.蒙城..计..广德州并属广德 
　　州学..建平..计..滁州并属滁州 
　　学..全椒..来安.计...和 州 并 属和州 
　　学..含山..计...六 安 州 并 属六安 
　　州学..英山..霍山..计..续表 
　　泗州并属泗州 
　　学..盱眙..天长..五河.计...统计...... 
　　
　　一级目录：度支科·卷二十八·田赋七 
　　二级目录： 
　　卷二十八田赋七 
　　芦课皖省芦课每年应征正脚银四万七千八百五两二钱二分一厘，随征耗银四千七百八十两五钱二分一厘。 
　　省志载，怀宁、桐城、宿松、望江、贵池、青阳、铜陵、东流、当涂、芜湖、繁昌、无为、和州等十三州县暨安庆卫，原额计上中下芦田、密稀芦地、上中下草地、荻草荒地、白沙泥滩、埂划水套、塌荡濠影等项，共二万三千九百九十八顷七亩五分一厘有奇。上下基地一千四百六十四丈一尺六寸一分，节年坍减芦地、滩荡等项一千一百八十八顷四十三亩九分一厘有奇，丈坍上下基地四十四丈四尺。又划出归并江西德化县并九江卫管理密稀芦地、上中下草地等项一百一十四顷四十二亩三分八厘有奇，节年升增。并归入江苏布政司，经历横海、江阴、江宁三卫芦地等项六千八百八十二顷九亩一分五厘有奇。又划入江西彭泽、湖口二县并江苏上元、江宁、江浦三县芦地等项二千四百一十九顷七十一亩四分六厘有奇。实在上中下芦田、密稀芦地、上中下草地、荻草荒地、白沙泥滩、埂划水套、塌荡濠影等项共三万一千九百九十七顷一亩七分三厘有奇，上下基地一千四百一十九丈七尺六寸一分。课则各属不同，每亩上地密芦地科银三分五厘及六分六厘不等，中地稀芦地科银二分五厘及五分二厘不等，下地科银一分至三分八厘一毫不等，上中下田科银一分至一钱不等，草地科银五厘至二分不等，麦地、市地科银五分至一钱不等，荻草、荒地、埂划均科银一分，水套科银一分至四分不等。白沙、泥滩、水荡、濠影等项多不起科，其起科者由一厘至六厘不等，水荡或科一分。上中下基地每丈科银四分至六分不等。各则以和州为重，其水面一道科银八两五钱，水沟一道科银八钱八分二厘二毫，他属并无此名目。统计正脚等银五万五百七十五两二钱四分一厘有奇，与藩司现造奏销册银数不甚相符。藩册载有乾隆三十二年、四十四年及道光十二年无为、铜陵二州县挖废豁免。又道光十七年无为州挖废、坍没、沙压豁除。十八、二十三等年丈增、丈减及无为州报升等项银数，而顷亩未详声明递年增减。原案久被粤逆烧毁无存，此项奏销册系照部颁道光二十七年底册变通办理，其"增减原案，请免声叙"等语，是旧卷无存，其实在情形司署亦不能详悉，银数不符之故，宜无从考核也。查册载课则，均称籽粒银若干，水脚银若干，籽粒为正银，故有正脚银之称。省志称为正脚等银较为明晰，水脚本视正银加收十分之一，嗣合正脚之数。另收加一耗银，亦银数不符之一原因，惟册载正脚较之省志少银二千七百七十两有奇，正耗并计多银二千两有奇，必别有丈减之案，但无可考耳。安庆卫裁撤之后，其额征课银二千四百五十五两四钱九分六厘，劈归怀宁、桐城、望江、贵池、东流五县征收，怀宁六百一十八两五钱三分一厘，桐城二百六十四两六钱九分五厘，望江一千一百一十九两，贵池二百八十二两二钱，东流一百七十一两七分，耗银均照收加一。亦未详其亩顷。兹将十三州县额征正耗银数列表如左。据省志及司署卷册。 
　　十三州县额征芦课正耗银数表 
　　单位一厘 
　　正脚银耗银正脚银耗银安庆府属怀宁县．．桐城县．．宿松县．．望江县．．池州府属贵池县．．青阳县．．铜陵县．．东流县．．太平府属当涂县．．芜湖县．．繁昌县．．庐州府属无为州．．和州属本州．．统计正脚银 .耗银 . 
　　按，芦课钱粮十成计考，与正赋并重，其性质本属田土，尤与商牙等项杂税不同，省志列作杂课，似未允协。兹特以类相从，移置田赋门内。附志。 
　　再，查表列各银本诸藩册，为现在应征之数，所列正脚银较之省志少二千七百七十两有奇。省志附载各州县志及宿松县、安庆卫呈册，除芜湖一县照旧，望江增银二钱二分五厘外，怀宁、宿松、贵池、无为、和州五州县及安庆卫均称坍卸，东流、当涂称坍卸、荒废，桐城称沙压、水淹，铜陵称沙压，青阳称荒废，繁昌称荒废、沙压，共应停征银一万一千九百八十六两二钱三分。依此核计，加入望江增银二钱二分五厘，是实征之数只有三万八千五百八十九两二钱三分六厘。较之藩册转少银九千二百一十五两九钱八分五厘，不符尤甚。藩册于安庆卫劈归之怀、桐等县及和州，亦载有停征之数，只称荒废待垦，与原称坍卸者又不相同。至就各州县分别比较，惟芜湖、青阳二县，册载正脚银与省志无异。桐城除去并卫银二百六十四两六钱九分五厘，其原数亦与省志适合。余皆互有多少，非重加丈量不能得其实际也。附志。 
　　
　　一级目录：度支科·卷二十九·关税 
　　二级目录： 
　　卷二十九关税 
　　芜 湖 关关分户、工两部。工部抽分设于明成化七年，户部钞关设于崇祯三年。国朝因之差户部汉司官一员监收。顺治四年，改定差满、汉司官各一员，八年，专差汉司官一员。康熙四年，改归池太道管理，嗣改为徽宁池太广道，现称皖南道。九年，以工关归并户关，仍岁遣部曹一员稽征。雍正元年，定制交与巡抚，令地方官兼理，按照两部颁发税则征收。其沿江河港口岸，有金柱口收户关税；清（戈）［弋］、新庄二口，收工关税；裕溪、泥汊二口，兼收户、工两税。东河、内河、浮桥、下关、澛港、港、大信等处司稽察、巡查。咸丰元年兵燹停止，光绪二年，经巡抚裕禄奏明复设，于六月初一日起征，仍以芜湖大江口为户、工大关。其兼收户、工两税之东河口、坐落芜湖县城东。内河专收宁国府属出口各货，税课以五钱为度，过五钱者押赴大关完纳。裕溪口坐落江北和州境，通庐、凤，外达大江。及防守之下关、南关、北关、内河、均大关附近。澛港、芜湖县境。西江、无为州境，在大关对岸。裕工、和州境。大信当涂县境。等口，以在芜湖五十里以内，于二十七年十月改归新关税务司兼理。此外，分口若金柱，当涂县境内，通徽、宁，外达大江，专收出口货物户税。若清弋，内通徽、宁等处。若新庄，内通宁国府属。二口均在宣城县境，均收竹木货物工税，并抽船单。若泥汊，无为州境内，通庐、亳等处，户、工兼收。若港，在泥汊下二十里，亦无为州境，系防守口岸，例不收税，遇有应征货物，押赴泥汊完纳。仍归关道专办。户关抽税，则例分衣物、用物、食物、杂货四类，开列物名，详载银数。衣物、用物多以件计，食物、杂货多以石计，税银以几钱、几分、几厘者居多。每收税银一两，征铜价银一钱六分。其货不足二百石者，为零单，税银一两，征水脚银三钱；足二百石者，为大单，税银一两，征水脚银五钱四分。金柱口收税银一两，征铜价、水脚银一钱六分。江、广上流之货，应至大关完税，随商之便就近至泥汊口报完者，铜价、水脚并照大关例征收。其泥汊口近地出产之货，税银一两，征铜价、水脚银四钱。庐、凤、河南之货，南行入江可避大关之税者，如转至泥汊口入江，税银一两，征铜价、水脚银一钱六分。工关首重木竹，分别整零簰把，按根抽税。整青柳木每根抽银二钱五分，楠柏木每根二钱一分，杂木每根九分，杉木每根七厘，苗竹每根三厘。又于整簰把内，提分各木，凡湖西杉木把，提五分算青柳，余算杉木；湖东杉木把，提四分算青柳，余算杉木；杂木把，提一分算青柳，四分算杉木，余算杂木；建德杉木把，提一分算杂木，余算杉木；湖广苗竹把，提一分算青柳，五分算杉木，余算苗竹；江西苗竹把，提六分算杉木，余算苗竹；江西吴城、饶州诸处把，向例不提。其零星木竹，论根、论把。如虎木每根抽银二钱，梁木每根三分，架木、桩木均每根一分，皮木每根七厘。竹每把一分，老竹每把三厘，杂竹每把一厘之类。每把计竹五根。零楠柏木，兼论长圆。长以三丈一尺为准，圆二尺者每根抽银一钱九分，二尺以上按寸递加，圆至八尺抽银二两三钱九分。青柳、株杨、杂木，以长圆相乘扣算。青柳材料筒弃长不算。各色板片以厚阔长互乘，每根每块均有详细税则。其暹罗铁梨、紫檀、苏木、乌木、红木及桃丝、湘妃、棕竹之类，均以石计，每石税银一钱五分及一钱不等。紫竹、笔管竹、箭竹均以捆计，每捆税银三分及一分八厘不等。惟斑竹每根五厘。推及竹木棕藤器具，悉载《则例》无遗。船税一项，分别粮船、民船、脚船。粮船系江南省者，每号抽银四钱，江西五钱，湖广七钱。民船长三丈至四丈四尺九寸每丈抽银四钱，四丈五尺至六丈九尺九寸每丈五钱，七丈至十数丈每丈七钱。脚船长二丈内者每丈抽银二钱，二丈一尺至二丈九尺九寸每丈二钱五分，三丈者每丈三钱，三丈一尺至三丈九尺九寸每丈三钱五分，四丈者每丈四钱，四丈五尺外者每丈照大船例算。船桅按照圆围尺寸依则抽税。桅圆一尺五寸至二尺每根抽银六分，二尺一寸至五寸每根八分，二尺六寸至九寸每根一钱，三尺至三尺九寸每寸抽银一分，四尺者每根六钱二分，加一寸加抽三分五厘，五尺者每根九钱七分，加一寸加抽四分五厘。均按二年一抽，但论年分，不扣月数。如甲年抽单，丙年即应再抽。其余各项商货，按篮、篓、箱、桶包、捆。核计，与户税不同。如布匹一项，户税多以匹计，每匹八厘及二三厘不等；工税皆每包三分，每箱五分。皮张一项，户税貂皮、猞猁狲皮皆每张五分，猞猁狲褂，每件三钱；工税皆包三分，箱五分。户税大桶瓷器每件二钱，大篮瓷器每件一钱，中小桶、中小篮每件各八分；工税不论大中小每桶皆二分，每篮一分五厘。散舱装载货物，以一百五十斤为一包篓。除散装免征之黄豆等项外，分别货色，征银一、二、三分不等。米、麦、柴、炭船，惟照船长丈尺征，一船料归入解饭项下造报。米、麦例无正税。凡船长三四丈外者，每丈抽银三钱，五丈外每丈三钱五分，六丈外每丈四钱二分，七丈外每丈六钱六分，八九丈外每丈七钱六分，十丈、十一丈外每丈九钱五分，十二三丈外每丈一两四分，十四五丈外每丈一两一钱四分。自四丈至十五丈，凡零一尺至四尺九寸者只算丈不算尺；凡零五尺至九尺九寸者皆算零五尺。假如船长四丈九尺九寸作四丈五尺算，每丈抽银三钱，共应抽银一两三钱五分，余仿此。如装稻谷、柴薪及装米进口者，照米麦船对折抽收，装板炭者八折。煤炭船长七丈外每号征银六两八钱，十丈外每号十三两六钱，十三丈外每号二十七两二钱，十丈至十三丈外，进口者皆对折。黄、黑各豆及菜子、菜饼、明矾、牛骨等货，按包、篓抽税，每包篓皆五厘，箱、桶同。散舱者免。他如商货正税不及五分，空船零物正税不及一钱，奇零竹木不及五根，食油、鱼虾、鲜果、药材等项不及二十斤，瓷器、铁器及铜、锡等货无包、篓、箱、桶装者，并书籍、农具皆免抽。石膏篓袋装，油、酒、酱、醋并生熟广漆、水银等货坛装，本地桃、杏、李篓装者亦免。又，应行抽单之船，但载茶叶、白麻者，免抽。凡征竹木货税，每正银一两随征铜价银一钱，水脚银一钱六分。铜价有加一、九折之分。详载《则例》。肩挑、背负及零星竹木货税正银不及五钱，整把竹木税不及五十两者，均免征水脚。其上三百两以上者，水脚不复加多。惟江、楚、徽、绍竹木算法不同，各口与大关亦不一致，江宁杂货，铜、水皆免。均详刊本《则例》。自复设起，以三个月为一季，十二个月为一届。每届额定正税及铜价、水脚银，户关十五万六千九百十九两七分五厘，工关七万一百四十六两一钱五分五厘，额定盈余银户关七万三千两，工关四万七千两，共计三十四万七千六十五两二钱三分。系兵燹以前额征之数，至今仍旧。自茶厘另收，已少茶税一项。添设洋关之后，完洋税者，常关概不重征，故税收日绌。近年收数，第三十届光绪三十年八月初一日起，三十一年七月底止。户、工共收正税及铜价、水脚银十六万五千四百六十四两一分，又收工关解饭银二万二千四十六两七钱三分五厘。第三十一届自三十一年八月初一日起，连闰扣至三十二年六月底止。户、工共收银十四万一千二百三十三两八钱七分，又收工关解饭银一万八千九百八十八两九钱七分八厘。其岁出各款，第三十届计解京饷银五万两，内务府经费银六万两，随解平费等银款一千九百八十两。内务府参价银四千两，随解加平银一百三十两。还俄、法、英、德洋款银一万五千两，以上各款，第三十一届同。提交洋关税务司一成经费银一万九千七百十四两五钱四分三厘，此款因五十里以内各口归税务司兼理，按月照收数提交一成经费，第三十一届计提银一万六千七百五十六两四钱七分。户、工正额盈余加平暨内阁部科各衙门饭食等款，共银一万一千六百十九两四钱九分三厘，第三十一届计解银一万四百四十二两五钱六厘。坐支公费银二万四十七两九钱六分二厘。内关道养廉银九百两，各关口委员七员，又大江口添委查船一员，共养廉银八百八十五两六钱，各关口书役二百七十二名，工食并经费共银一万三千四百十四两六钱五分五厘，巡警经费银一千五百两，皖南中学堂经费银九百两，大江口东西梁山各救生局经费银五百三十两，解税课进京川资银一千六十八两有奇，雇用巡船银二百十六两，其余杂用，皆循定章。第三十一届同。据省志及《芜湖关道清折》并《税则》。 
　　芜湖新关即洋关芜湖为长江通商口岸之一。光绪三年设立新关，由总税司派委税务司督率帮办、总巡、供事、文案等员及秤手、巡丁诸人帮办四员，医生一员，为内班洋员。超等总巡兼理船厅一员，三等总巡一员，验货五员，钤字手十名，为外班洋员。英文供事十员，文案二员，书办八名，为内班华人。秤手十名，巡丁十名，水手二十一名，听差门丁等项共十三名，望楼及洋药栈杂役、更夫、木匠等项共十四名，为外班华人。于二月十八日开办，仍由芜湖关道监督，关基原定在陶家沟南，紧接租界，离常关五里。因租界尚未开办，关署亦未建造，暂租江口驿前铺洋房作为关署，距常关半里许。出口税则照常关办理。通商进口货物，由总税务司颁发《税则》，计十七类。一、油蜡矾磺类，二、香料椒茶类，三、药材类，四、杂货类，五、腌腊海味类，六、颜料胶漆纸札类，七、器皿箱盒类，八、竹木藤椰类，九、镜钟表玩类，十、衣帽靴鞋类，十一、布匹花幔类，十二、绸缎丝绒类，十三、毡绒毯席类，十四、糖酒果食类，十五、铜铁铅锡类，十六、珍珠宝石类，十七、缨毛牙角类。按，香料椒茶类并未载有茶税。或按斤重，或按尺寸，或按件数，详载税银数目，大率以值百抽五为准。光绪二十八年《重订通商进口税则善后章程》：第一款凡进口洋货不载在《税则》者，应按每值百两抽税五两之例完纳。惟估价之法亦须订明，以昭平允。一、所估之货应按该处市价为本。至市价银两，则按该处平色为准。照此平色合足关平若干。惟此数系有值百抽五之税银，并洋行经手各色七两之使费在内，自应在估价一百十二两之数。扣除十二两，方为货物起岸之实价。按，每值百两抽税五两。一、该货在尚未报关之先，已售与华商，应视真正合同所载价值之总数即为市价，可以按照抽税。一、该货如按某国出口价值并加盘运、水脚、保险各费，照此价值出售华商，亦可以为市价，按照抽税。一、该货在尚未报关之先，并未售于华商，应由海关查验，以定其价值之多寡，货色之高下。倘海关与该商意见不同，即由海关拣派一员，由该商之本国领事官选派商人一位，并由领袖领事官亦选派商人一位，惟领袖领事官所派之商人不得与该商同国。至三人同认此责，自当细心考察，惟不能耽延过久，定期以半月为限。考察货价、货色之人，所定如不相同，则应从二不从一，自经断后，海关与该商不得再有异说，即照所断办理。再，所派之考察该货之二商人，亦当有酬劳之项，现议各送银十两。此二十两之费，现定。若是查出以海关估价实系公道，此费即由该商认缴；若是查出以海关所估虽有不符，而以该商所报百两已少七两五钱，此费亦由该商认缴；若是查出以该商所报之数每百两不及七两五钱，此费即由海关自给；若是查出以该商所报每百两内少有二十两之多，则海关应将该货暂行扣留，饬令该商遵照所定价值输纳进口正税，并按所少价值应完之正税罚缴四倍，俟此两税均已完清，该货方准放行。一、凡洋货由外国某处运来，如有某国所给价值凭单，海关如令缴出，自应遵照呈缴，不得故为隐匿。第二款一、凡外国运来之米以及各杂色粮面，并金银以及金银各钱、印字书籍、水陆各图、新闻纸等，均准免税放行进口。凡船进口，虽经专载免税之米及各杂色粮面等，亦应输纳船钞。凡油煤等物，报关纳税后，如实为复需自用之故，转运下船，则海关即将已完之税以存单发还。第三款凡食盐，不准贩运进口。如洋枪、枪子、硝磺并一切军械等物，只可由华官自行贩运进口，或由华商奉有特准明文，亦准放行进口。倘无明文，不准起岸，倘若查拿，即行充公。惟洋药一项，每百斤正税银三十两，并征厘金银八十两，熟膏每百斤正税银六十两，并征厘金银一百六十两，系另订专章。轮船经过无税，惟按照吨数完纳钞课。一百五十吨以上，每吨纳钞银四钱，一百五十吨及以下者，每吨纳钞银一钱。以四个月为期，期满之后，无论在何口，均应另纳船钞。按，此款提解出使经费。自开办起，按西历三个月一结。兹计西历一千九百五年，即光绪三十年十一月二十六日起，三十一年十二月初六日止，收各货税银九十六万五千三百八十九两六钱九分，又收洋药税厘银十七万八千八百二十七两，是年支银六十九万八千八百六十二两七钱七分四厘。西历一千九百六年，即光绪三十一年十二月初七日起，三十二年十一月十六日止，收税银五十六万六千六百三十四两八钱三分六厘，又洋药银十七万九千五百七十五两，是年支银一百二十万七千九百八十八两八分六厘。西历一千九百七年，即光绪三十二年十一月十七日起，三十三年十一月二十七日止，收税银四十万一千六十六两二分三厘，又洋药银二十六万七千三十六两，是年支银九十一万二百六十八两九钱九分三厘。每年支款内，计英德洋款原拨银四万两、续拨二十四万两、加拨一万两，俄法洋款原拨银二万两、续拨十六万两、加拨五千两，瑞记洋款四万两，京饷五万两，监督办公经费每月一千三百五十八两，税务司办公经费及转解总税务司加给龙州、蒙自等关经费每月七千一百六十六两六钱六分，三十二年添拨开浚黄浦工程银五万两，三十四年添拨吉林边务经费六万两，又滇省军饷六万两。据《芜湖关道清折》及《通商进口税则》。 
　　附：土货三联报单试办章程十条 
　　一、光绪五年正月初一日以前洋商所领三联报单，至五年五月二十九日之前尚未持往买货，在该子口未曾倒换运照者，即由监督查销，并将运照札饬缴回。如持已销之单仍往内地买货，运口即将该货全行入官。其光绪五年正月初一日以后所领未用各单，凡逾半年者，亦即随时查销。 
　　一、各洋商请领三联报单时，必须出具切结，声明遵照规定章程办理。如有不遵此章之处，即照所请报单内载货数，该完正税若干，情愿缴完六倍归中国入官，并在切结内附载。如遇有事故，该商不及照章全办者，听监督将该货扣留，按照应完各税及加缴银数，提货变价补足清楚，方将余货余银发给领回。倘各税完缴未清，该货不能过于别商，各等语领事官据以函请监督发单，一面将所具切结盖印，送交税务司存查。 
　　一、嗣后各洋商所请三联报单，由监督发给之日起以半年为限，应赴内地各该处照单买货，倒换运照。凡逾限未经持用倒换运照之报单，即由监督查销；如持已销之单买货，运口即将该货全行入官。所请报单如被人私行窃去，或有遗失，原请之人须立即报明芜湖关，以便查销报单，撤回运照；报失以后，如有人复用已销之单办货、违章，所有罚办，与原领之商无涉。 
　　一、请三联报单所买土货，自倒换执照之日起，限六个月到芜关最近之子口，即照切结所开银数呈缴入官。惟凡有该货沿途为关卡及地方各项员弁扣留，或遇有不测之事类，如各灾、贼、匪，商人自己不能为力各等情，以致限内不能将货运送到口，该商人须将耽误情形立即就近报明地方官，并报芜湖关查照，由监督酌量情节，改宽限期。若再逾所展之限，货不到口，方令该商照结罚缴，并照第十条办理。 
</div>
    <div class="pagination">
<a href="皖政辑要_page24.html">上一页</a><span>...</span><a href="皖政辑要_page20.html">20</a><a href="皖政辑要_page21.html">21</a><a href="皖政辑要_page22.html">22</a><a href="皖政辑要_page23.html">23</a><a href="皖政辑要_page24.html">24</a><span class="current-page">25</span><a href="皖政辑要_page26.html">26</a><a href="皖政辑要_page27.html">27</a><a href="皖政辑要_page28.html">28</a><a href="皖政辑要_page29.html">29</a><a href="皖政辑要_page30.html">30</a><span>...</span><a href="皖政辑要_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
