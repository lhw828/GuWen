<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1036 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1036 页/共 1125 页</h1>
    <div class="content">《哲宗正史 职官志》：通判掌倅贰郡政，凡兵民、钱谷、户口、赋役、狱讼听断之事，可否裁决，与守臣通签书施行。所部官有善否及职事修废，得刺举以闻。 
神宗熙宁元年正月二十三日，诏诸州通判遍点捡本部，巡检器甲，具堪任披带行使以闻。仰本路(提)[转]运、提点刑狱、兵甲司每岁举行。仍自今器甲损坏，只送本辖州军纳换。 
四年十一月十七日，诏：「自今近臣因老疾得知州军者，其通判并择。」时天章阁待制待制：原倒，据《长编》卷二二八乙。、知单州孙思恭以疾乞任，许之，因有是诏。 
五年十月，诏编定镇戎、保安、通远军通判、吉乡军使，并令中书选差。 
十一月十九日，诏熙州置通判二员、曹官三员。 
七年四月二十一日，诏诸州军器物料并置库，选职事或曹官一员兼监，仍委通判点检。 
元丰元年五月七日，提举茶场司言：「彭、汉通判许本司权奏辟，如能协力，保明留任。」从之。 
三年十一月三十日，诏诸路监 
      
司具到部下通判治状最优，有未经朝廷任使者，令中书籍其姓名。 
六年二月二十五日，诏陕西路帅臣所在通判，不许监司差出，从知庆州赵请也。 
四月二十六日，陕西转运司乞就差通直郎、通判解州吴安宪通判延州。诏：「沿边军民事之大者，虽多属经略司处置，然干涉州务事亦不少，须得明敏之人剸遣，乃无败事。兼即今本州岛内外兴役修治城垒，方赖以次官分头干办，可依所奏速差。」 
哲宗元佑元年十月四日，诏内地及川、广通判除堂除人外，并以三十月为任。 
十一月五日，权发遣秦州、兼管勾秦凤经略安抚都总管司范育言：「知州系帅臣，将下公事乞不许通判同管。」从之。 
十二月二十二日，诏堂除通判成资为任。 
二年十月八日，诏宾、横州通判听举京朝官知县资序已上人充。 
三年六月一日，吏部言：「请川、广通判除有专法指定及酬奖外，不以见任、新差官，并二年为任。其使阙满替悉依本法满：原无，据《长编》卷四一二补。。」从之。 
九月十六日，诏吏部拟注通判，依知州例赴门下省引验。 
绍圣三年三月十六日，京西路转运副使郭茂恂言恂：原作「询」，本书及《宋史》记此人事迹多作「恂」，因改。：「西京系祖宗陵寝(在所)[所在]，通判职任至重，请自朝廷除授。」从之。 
三年十二月十五日，发运使吕温卿言：乞真、楚、泗州通判，请自朝廷选授。从之。 
四年正月二十五日，杭州路转运司言，乞今后通判并许差(州)[川]、峡人，从之。 
元符元年，诏通判、幕官令日赴长官 
      
厅议事，及都厅签书文(缴)[檄]。 
徽宗崇宁三年二月二十一日，诏河北国信道(通)路经由州军通判，令吏部依格选差，申三省审察。 
政和元年六月二十日，诏：「河北沿边、次边州军，全藉强干材敏通判籴买军储，营办职事，自今差注，并令三省审察，不得容罢癃绵弱年高之人。」 
三年闰四月十一日，诏武臣知州处勿差宗室通判。 
十九日，诏自今三省吏人出职，不得同任一州守、倅。 
六月九日，湖南路安抚、钤辖司言：「武冈知军见系武臣，若缓急出入，须藉通判治理，兼学事亦须常得有出身通判管干，伏望复置通判一(月)[员]。」从之。 
九月二十六日，钦州言：「远小州军系初任或第二任知县人权入通判，兼无司录去处系通判纠察六曹，即未审合与不合理作实历亲民。」诏应无司录处通判，并许理实亲民。 
四年十月四日，诏诸州通判有两员处，以一员堂除。 
雄州每年北虏并本朝国信使、副往还到州，至白沟驿及次白沟界首交割绢，并是通判亲临，职事实比他郡不同。自来本州岛通判亦有差出，虽差官权代，临事不无灭裂。臣欲乞今后雄州通判虽不拘常制，亦不许差出。」从之。 五年四月十九日，臣僚上言：「伏 
十月二十八日，吏部言：「武臣知州军并皆边远，其通判专差有出身官，致有阙官日久去处，少有应格之人，自合依元丰法，不限有无出身差注。」从之。 
六年七月二十九日，诏：「边倅 
      
多副贰，武臣倚以文法，访闻或老疾轻易，或全无风力，坐糜厚俸，无补郡事。今后并具名取旨差，仍着为令。」 
七年六月三日，诏淮阳军、广济军、信阳军、高邮军、荆门军、汉阳军、怀安军、邵武军、复州、荣州、雅州、普州通判堂除，余令吏部差人。 
宣和三年闰五月十九日，(访)[诏]：「访闻诸州军通判员阙，多是寄居待阙或他州官奔竞请求权摄，窥图利(人)[入]，漫不省事，虚费禄廪。今后通判阙，差本处以次官权，仍止许收受本职供给等。违者以违制论。」 
六月八日，诏诸州监香茶矾事，并委通判处委录此句文字似有脱误。。 
四年六月二十六日，荆南府申明：「本府通判二员，即未审合与不合依旧制通签六曹文字。」都省勘会：「昨因京东路转运司申请，应天府少尹二员，乞分治六曹事。准政和七年四月四日敕，依本司所乞，诸路两员处依此。」诏令通管府事，诸路两员处依此。 
七年正月十八日，中书省、尚书省言：诸州添差通判处，遇知州替移及时暂在假，于条牌印与以次官，而添差入官在正任通判之上，窃虑合将州事令正任人掌署。缘未有明文。」诏令尚书省立法。 
高宗建炎元年六月十四日，诏诸州军有通判两员去处减一员。嘉佑以前员额依旧例。 
二年三月十二日，诏承务郎蔡声通判任。以麟州市户居民僧道樊恭等言，声靖康间为本州岛司录，抚恤军民，乞留(元)[充]见阙通判，故有是命。 
三年九月十七日，诏：「应广 
      
南东路监事，并委通判专行，务要客贩通快。仍常切钤束官司，协力奉行，如敢违戾，并令按劾。」从户部侍郎叶份请也份：原作「纷」，据《建炎要录》卷二八改。。 
四年六月十一日，臣寮言：「近日州县自通判、职官以至监当，各有添差官，或以恩例授请，私计陈乞，宗室特差，其实本非为民。欲乞罢除添差通判、职官，其监当官如繁剧去处，添差无过一员。」诏今后更不添差通判、职官。 
二十五日，诏镇江府特添置通判一员，从知府刘光世请也。 
十二月十五日，诏监司、郡守遵依累降御笔指挥，并三年为任，今后通判准此。 
绍兴元年十月十九日，知荆南军府解巘言：「峡州地据川口，最为要冲，自罢通判后来，大段废事。欲乞复置本州岛通判。」从之。 
二年三月十七日，诏将淮南通判到任赏比附建炎元年九月二十四日京畿已降指挥，到任与转一官。及一年别无事故替移，保明申吏部给告者，若一年内替罢，更不收使。任满无遗阙，更转一官。 
七月五日，诏高丽人使经由州军，通判依旧堂除。 
三年正月十八日，诏今后淮南通判并令朝廷选差。以中书门下省言，前降指挥令诸镇奏辟，朝廷审量除授，以致阙官故也。 
四月二十三日，〔诏〕今后应遣发大兵，所至州县并专责通判充钱粮官，于界首伺候应副支遣。俟人马出州界，方得归州。 
五月十一日，诏令吏部契勘有无知州所辟通判以闻。以监察御史郑作肃言：「近日帅臣稍奏 
      
辟通判，切恐循习不已，欲乞降诏检会，应诸州通判系见在知州所辟者，并令罢任，今后毋得奏辟。」故有是诏。 
十一月十九日，诏：「今后诸路州军遇遣发军马，并仰本州岛将不系军马经由县分钱粮通融移用应副。仍依已降指挥，专责通判充钱粮官，于界首伺候应副支遣。及令所委通判常切点检觉察。」 
四年十月十二日，诏右(军)[宣]教郎、濠州通判国凤卿依旧还任，主管职事。先是，臣僚言淮南州军通判可并，有旨舒、濠州通判并罢，其国凤卿已罢，宣抚使刘光世契勘濠州系濒淮南，与伪界接境，正南控扼去处，故有是命。 
五年三月九日，三省言：帅府通判今置两员，或有一员去处，致帅司逐旋申请添置，除潭、广、洪州、镇江、建康、成都府系见两员外，诏帅府通判今后并以两员为额。 
六年三月二十三日，诏舒州许复置通判一员，从提点淮南两路公事张成宪请也。 
九月十二日，知平江府章谊言：「本府系车驾驻驆去处，事务繁剧，虽有添差通判史愿一员，缘系从军。今来不敢陈乞创添官吏，乞于邻近州府添差通判内更那拨一员前来本府添差官，庶几可以分干事务。」诏添差常州通判孙邦就移添差通判平江府，仍通理前任月日，任满更不差人。 
十八日，知成都府席益言：「州郡置倅，所以佐郡守之治，入则贰政，出则按县，方今军兴之际，尤不可阙。夔路所管州郡、军、监共一十三 
      
处，军、监之小固无所用置倅，除夔州系帅臣及恭、涪大郡外，施、钤、达州、南平军系武臣知州，皆合置通判。又见今通判职事专管催促米运，前件州府系沿流，所有通判合行存留。」从之。 
七年三月六日，诏随州通判鲁平之特令再任。以平之协赞郡事，谙晓民情，兼管干营田备见宣力故也。 
二十一日，诏今后除授通判，不得差初改官人。 
八年九月十四日，三省言：「福建六州二军，内六州及兴化军皆有通判，独邵武一军倅贰事付之幕职官，职任不专。乞依仿诸州军置通判一员，所有本军见任签判，乞令成资罢，今后更不差人。」从之。 
十五日，诏濠州复置通判一员。先是，知濠州杨桂言「本州岛通判昨缘朝旨减罢，今来本州岛系极边冲要去处，全藉通判协力」故也。 
九年六月十日，诏将新复州军同知州并合改作通判称呼，从同知顺州陈楚请也。 
十一年八月十八日，诏临安府通判刘将、吕斌各特与转一官。以守臣俞俟言各有才力，究心职事，欲望恩赏，以为官吏之劝，故有是命。 
十二年五月十九日，诏安丰军许置通判一员，今后堂除使阙差人。 
八月八日，淮西安抚、转运司言：欲令(卢)[庐]州存留正任通判一员外，其添差通判乞行省并。从之。 
二十年三月二十日，诏循州置通判一员，从本路提刑司请也。 
二十六年四月三日，诏：「应自今知州、通判互论不法事件，须拘留在任，选委监 
      
司之清正有风力者依公究治，取见诣实曲直情状，具奏施行。」以左正言凌哲言，比来守倅间有互相诋讦者，臣僚论列，乃欲先次并罢故也。 
二十七年六月十四日，诏州郡令通判季点之外，不得辄遣官下县 刷，肆行刻剥。若二税之出违省限，经总制钱之欠于季终，月桩券食钱之欠不依月分，则许州郡按劾以闻。 
七月五日，诏：「诸路州郡无通判处，遇守臣有阙，其以次官如系选人系：原作「保」，据《建炎要录》卷一七七改。，即具申本路监司，选差邻郡通判或见任京朝官时暂权摄。」 
二十八年十一月十六日，诏泸州、夔州添置通判一员，峡州通判一员并减罢。 
二十九年正月二十五日，诏襄阳府、利州通判各减罢一员。以臣僚言(倅)[独]员为是故也。 
三十年五月十七日，中书门下省言：「平江府系人使经由路分，事务繁重，见今通判止系一员，难以应办。」诏平江府更差通判一员。继而殿中侍御史汪澈言澈：原作「彻」，据《宋史》卷三八四《汪澈传》改。：「人使经由，自盱眙至临安府，何独平江为繁，若六郡援例，何辞拒之 乞赐寝罢。」从之。 
孝宗干道元年二月十四日，诏买马州军通判，令茶马司依旧法奏辟，从四川都大提举陈弥作乞依祖宗旧法之请也陈：原缺，据本书职官四三之一一○补。。 
四年七月二十日，诏均州复置通判。先是，京西南路安抚运司言：「本州岛通判昨缘省并，却置签判一员。今本州岛系极边控扼重地，乞行复置。」故有是命。 
八月十四日，诏均州通判堂除差，从吏部请也。 
六年六月二十 
      
六日，诏德庆府通判、教授并堂除。以本府旧系康州，太上皇帝登宝位。升为德庆军额，故有是命。 
七年二月十九日，诏隆州依旧置通判一员。隆州旧系陵州，管仁寿、井研、贵平、籍四县，元差通判一员。自熙宁年改为监日，将井研、贵平、籍县废为镇，将通判改差选人判官。今复还州额，改名隆州，未复还两县间，将判官改差京官签判。今井研、贵平、籍镇复还县额，本州岛仍有四县。今依旧差通判，改签判为职官，从吏部勘当也。 
九月二十一日，诏隆州通判堂除差人，职官依条格定差。从吏部请也。
 职官 宋会要辑稿 职官四七 通判 
      
通判
【宋会要】
      
淳熙元年十一月七日，诏宁国府通判以二员为额，改差明州通判毛幵、徐行简填阙，各通理前任月日，已差下人依旧承替。以中书门下省言，本郡通判旧有正任、添差各一员，今立新额，故降是命。 
二年六月九日，浙西提刑徐本中言：「诸路州军应差邻州通判审问公事，而正任通判实有事故者，许差以次官权通判前去，仍不得以监当、曹官、主簿充代。」从之。 
十一月二十三日，诏应赴半年前奏事别与差遣人，通判以下资序并添差通判，其初授讫朝辞人亦依资格与正阙通判差遣。 
三年正月三十日，前任武冈军签判陈公琦言：「本军昨因臣僚申请减罢通判，其职事并隶签判，合得酬赏乞赐施行。」诏依元置通判推赏指挥，其任满，抚遏蛮傜，各安生业，别无侵扰引惹生事，与减二年磨勘。 
六年四月九日，诏：「自今宗室戚里归正官等应合用恩例添差通判，每州共不得过一员，已差下人听依旧。签判以下及诸司参议官等准此。 
</div>
    <div class="pagination">
<a href="宋会要辑稿_page1035.html">上一页</a><span>...</span><a href="宋会要辑稿_page1031.html">1031</a><a href="宋会要辑稿_page1032.html">1032</a><a href="宋会要辑稿_page1033.html">1033</a><a href="宋会要辑稿_page1034.html">1034</a><a href="宋会要辑稿_page1035.html">1035</a><span class="current-page">1036</span><a href="宋会要辑稿_page1037.html">1037</a><a href="宋会要辑稿_page1038.html">1038</a><a href="宋会要辑稿_page1039.html">1039</a><a href="宋会要辑稿_page1040.html">1040</a><a href="宋会要辑稿_page1041.html">1041</a><span>...</span><a href="宋会要辑稿_page1037.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
