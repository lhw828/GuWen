<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 85 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 85 页/共 1125 页</h1>
    <div class="content">祔庙仪
斋戒。前飨十日受誓戒于尚书省，并如常飨受誓之仪。祔飨前一日，其日祔飨并别庙行事、执事官并服吉服赴太庙斋坊幕次。行事、执事官诣初献厅下，对揖讫，升厅，收笏就坐。点茶毕，请执笏立，俟太祝习读祝文讫，收笏就坐。点汤毕，礼直官、赞者分引行事、执事官(谒)[诣〕东〔神]门外省(申)[牲]位立定。礼直官赞「揖」，讫，次引押乐太常卿入行乐架。次引监察御史升殿，诣诸室前，北向视涤濯，执事者皆举幂曰「洁」，降，复位。礼直官曰「告洁毕，请省牲」，次引太祝、光禄丞巡牲，告「充」、(脂)「〔绖〕」如常仪。讫，退，复位。礼直官曰「省牲毕，请诣省馔位」，揖讫，礼直官、赞者分引行事、执事官诣省馔位立定。礼直官赞「揖」，讫，所司省馔。俱毕，礼直官赞「揖」，讫，退。次引监察御史诣厨省鼎镬、视涤溉，讫，退。协律郎展视乐器。俱还斋所。晡后，太官令率宰人以鸾刀割牲，祝史以盘取毛血，各置于馔所，遂烹牲。宫闱令帅其属扫除庙之内外讫，还斋所。初，点馔毕，太庙奉安所捧神主腰舆诣庙南神门外幄次，并设浴斛、案、巾、香、笔、墨、砚等于幄内。 
晨祼。祔庙飨日，行事官内合赴迎奉者(守)[自]太庙门出，赴和宁门外，俟再拜讫，前导虞主诣太庙棂星门外下马，步导礼仪使、都大主管官后从。虞主至南神门外幄次权安奉讫，礼仪使、都大主管官、前导官退归幕次。僧、道先退，禁卫更互排立。祠祭官引宫闱令(诸)[诣]殿下再拜讫，开室，整拂神幄。次引荐香灯官入诣殿下，北向再拜讫，升殿，诣诸室立定。有司前期设祭器，实之，皆如春飨之仪。太官令监视，讫，退。次引光禄卿诣殿下褥位，再拜讫，升殿点阅，讫。次引监察御史升殿按视。讫，俱退还斋所，并服祭服。祔飨时将至，礼直官引礼仪(时)[使]诣神主幄前，稍南，北向立。次礼直官引都大主管官诣礼仪使之后，稍东，北向立。次引内常侍入幄，搢笏，捧钦宗恭文顺德仁孝皇帝神主诣浴斛、跪浴，拭讫，置于案，执笏，兴，退。次引题神主官诣幄前盥洗位，西向，搢笏，盥手，帨手讫，执笏，入幄，诣钦宗恭文顺德仁孝皇帝神主案前，搢笏，跪题神主，讫，执笏，兴，退，有司漆之。次引内常侍诣神主案前，搢笏，捧神主置于腰舆，以白罗巾覆之，执笏，退。次引扶侍、夹侍官、捧腰舆官捧神主腰舆次于虞主腰舆， 
     
讫。次引礼仪使诣虞主前，俛伏，跪奏称：「礼仪使具官臣某言，请钦宗恭文顺德仁孝皇帝神灵上神主。」奏讫，俛伏，兴，退，复位立。次太庙奉安所捧迁虞主诣本庙册宝殿权安奉。次御史台、合门、太常寺分引宰执、使相、文武百僚入诣殿庭，分东西相向立，北上。礼直官、赞者分引祔飨行事官诣东神门外揖位立，礼直官赞「揖」。次引太常卿、丞、协律郎，次引监察御史、奉礼郎、太祝、太官令入就殿下席位，北向立。次引初献、兵部、工部尚书、亚、终献入就殿下席位，西向立。祠祭官于殿上赞「奉神主」，次引荐香灯官入室，搢笏，奉帝主 于后，以白罗巾覆之。执笏，退，复执事位。次引(官)[宫]闱令搢笏，奉后主如上仪，以青罗巾覆之，执笏，退，复执事位。祠祭官于殿上赞「奉神主讫」。俟太史局报时及，礼直官引内谒者诣神神幄前，西向，俛伏，跪奏称：「内谒者臣某言，请钦宗恭文顺德仁孝皇帝神主进行。」奏讫，俛伏，兴。次诣神主腰舆前，彻巾，奉神主入 ，讫。次赞引扶侍、夹侍、捧腰舆内侍诣幄，捧腰舆进行。内(诣)[谒]者前导，礼直官引礼仪使、都大主管官后从。入南神正门，诣泰阶下，北向。禁卫退，御史台、合门、太常寺分引宰执、使相、文武百僚合班北向立定。次内谒者诣殿下褥位，南向，俛伏，跪奏称：「内谒者臣某言，请钦宗恭文顺德仁孝皇帝神主少驻。」俛伏，兴，少退立。礼直官引都大主管官先退。次礼直官引礼仪使升自泰阶，诣殿上当中褥位，北向，俛伏，跪奏称：「礼仪使具官臣某言，钦宗恭文顺德仁孝皇帝神主祔谒。」奏讫，俛伏，兴，退复本班位。次引宫闱令诣殿下神主腰舆前，搢笏，捧神主升自泰阶，诣殿上当中褥位，北向，于 权奉神主于座，以白罗巾覆之。其 设于座后。捧腰舆内侍并扶侍、夹侍官并退。宫闱令执笏，兴，少立。俟祔谒讫，宫闱令搢笏，跪奉钦宗恭文顺德仁孝皇(后)[帝]神主入 ，兴，诣钦宗室，〔于〕 奉神主于座，以白罗巾覆之。其 设于座后。宫闱令执笏退，复执事位。礼直官赞「有司谨具，请行事」，赞者曰「再拜」，在位官皆再拜讫。次引押乐太常卿、丞、协律郎诣乐架立定。次引监察御史、奉礼郎、太祝、太官令各升殿，就位立定。次礼直官引初献诣盥洗位，北向立，搢笏，盥手，帨手，执笏，诣爵洗位，北向立，搢笏，洗瓒、拭瓒讫，以瓒(受)[授]执事者，执笏，升殿，诣僖祖室尊彝所，西向立。执事者以瓒授初献，初献搢笏，跪，执瓒。执彝者举幂，太官令搢笏，跪，酌鸡彝之郁鬯。讫，执笏，兴，先诣宣祖室尊彝所，北向立。初献以瓒授执事者，执笏，兴，入诣僖祖室，北向立，搢笏，跪。次奉礼郎搢笏，西向跪，执事者以瓒授奉礼郎，奉礼郎奉瓒授初献。执瓒，以鬯祼地，奠瓒。次执事者以币授奉礼郎，奉礼郎奉币以授初献，讫，执笏，兴，先诣宣祖室前，西向立。初献受币，奠讫，执 
     
笏，俛伏，兴，出户外，再拜讫。次诣宣祖室，次诣太祖室，次诣太宗室，次诣真宗室，次诣仁宗室，次诣英宗室，次诣神宗室，次诣哲宗室，次诣徽宗室，次诣钦宗室，次降阶诣别庙懿节皇后室，祼鬯、奠币并如上仪。讫，俱复位，宫架作《兴安之乐》、《孝熙昭德之舞》，九成，止。既晨祼，荐香灯官取毛血奠于神座前，太官令取肝，以鸾刀制之，洗于郁鬯，贯之以膋，燎于炉炭。荐香灯官以肝膋诏于神座，又以堕祭、三祭于茅苴，退，复位。 
馈食。飨日，有司设俎二十有四于神厨，各在(护)[镬]右。进馔者诣厨，升羊于镬，载于一俎。肩、臂、臑、肫、胳、正脊一，直脊、横脊一，长胁一，短胁一，代胁一，皆二骨以并。其载于俎，肩、臂、臑在上端，肫、胳在下端，脊、胁在中。升豕如羊，载于一俎。豕熟十一体如羊。执事者入，设于馔(馒)[幔]内。俟初献既升晨祼，捧俎官及执事捧俎入，诣西阶下，于左右。次引兵部尚书、工部尚书诣西阶下，各搢笏，奉俎升殿，宫架作《丰安之乐》。奉俎诣僖祖室，北向跪奠讫，先荐羊，次荐豕，执笏，俛伏，兴。有司设于豆右肠胃肤之前，羊在左，豕在右。次诣诸室及别庙，奉俎并如上仪。别庙登歌作《肃安之乐》。俱降，复位，乐止。初奠俎讫，引次荐香灯官取萧合黍、稷擩于脂，燎于炉炭。当馈熟之时，荐香灯官取(俎)[菹]擩于醢，祭于豆间三。又取黍、稷、肺祭如初，俱藉以茅。退，复位。次引初献再诣盥洗位，(官)[宫]架《正安之乐》作。初献升降行止皆作《正安之乐》。北向立，搢笏，盥手，帨手，执笏，升殿，乐止，登歌乐作。诣僖祖室酌尊所，西向立，乐止，登歌《基命之乐》作。宣祖室《天元之乐》，太祖室《皇武之乐》，太宗室《大定之乐》，真宗室《熙文之乐》，仁宗室《美成之乐》，英宗室《治隆之乐》，神宗室《大明之乐》，哲宗室《重光之乐》，徽宗室《承元之乐》，钦宗室《端庆之乐》，别庙懿节皇后《歆安之乐》。执事者以爵授初献，初献搢笏，跪，执爵。执尊者举幂，太官令搢笏，跪酌牺尊之醴齐，讫，先诣宣祖室酌尊所，北向立。初献以爵授执事者，执笏，兴，入诣僖祖室，北向立，搢笏，跪。〔执事者以爵授初献，初献〕执爵，三祭酒于茅(俎尊)[苴，奠]爵，执笏，俛伏，兴，出户外，少立。次太祝东向搢笏，跪读祝文讫，执笏，兴，先诣宣祖室，东向立。初献再拜，次诣诸室行礼，并如上仪。太官令复诣僖祖室酌尊所，引太祝复位。初献将降阶，登歌乐作；降阶，乐止，宫架乐作；复位，乐止。次引亚献诣盥洗位，北向立，搢笏，盥手，帨手，执笏。诣爵洗位，北向立，搢笏，洗爵，拭爵，干，以爵授执事者，执笏升殿，诣僖祖室酌尊所，西向立。宫架作《文安之乐》、《孝熙昭德之舞》。执事者以爵(受)[授]亚献，亚献搢笏，跪，执爵。执尊者举幂，太官令搢笏，跪，酌象尊之盎齐。讫，执笏，兴，先诣(亚)[宣]祖室酌尊所，北向立。亚献以爵授执事者，执笏，兴，入(尊爵执笏俛伏兴)〔诣宣祖室，北向立〕，搢笏，跪。执事者以爵授亚献，亚献执爵，三祭酒于茅苴， 
      
(尊)[奠]爵，执笏，俛伏，兴，出户外，再拜讫。次诣诸室行礼，并如上仪。讫，乐止，降，复位。文舞退，武舞进，宫架《正安之乐》作。舞者立定，乐止。次引终献诣洗及升殿、行礼，并如亚献之仪。唯宫架作《武安之乐》、《礼洽储祥之舞》。降，复位。次引太祝彻笾豆，笾豆各一，俱少移故处。登歌《恭安之乐》作。卒彻，乐止。次引宫闱令束茅讫，俱复位。〔礼〕直官曰「赐胙」，赞者承传曰「赐胙」，再拜，在位官皆再拜。讫，送神，宫架《兴安之乐》作，一成，止。祠祭官于殿上赞「奉神主入鹢室」，次引荐香灯官搢笏，奉帝主入鹢室，执笏，退，复位。次引宫闱令奉后主入鹢室，并如上仪。讫，退，复位。祠祭官于殿上赞「奉神主入鹢室讫」。次引初献、兵部、工部尚书、亚献、终献诣殿下望瘗位立定。有司取币帛、束茅，置于坎。次引监察御史、太常卿、丞、奉礼郎、协律郎、太祝就望瘗位。礼直官曰「可瘗」，寘土半坎，本庙宫闱令监视。次引初献已下诣东神门外揖位立定，礼直官赞「礼毕」，揖讫，退。御史台、合门、太常寺分引文武百僚以次退。太官令(师)[帅]其属彻礼馔，次引监察御史诣殿上监视收彻，讫，还斋所。宫闱令阖户讫，以降。太常藏祝版于 。次光禄卿以胙奉进，监察御史就位展视，光禄卿望阙再拜，乃退。
 礼 宋会要辑稿 礼七 禘 祭 帝后祔庙 显仁皇后祔庙 皇帝行宁神礼并奉辞仪 
      
显仁皇后祔庙
【中兴礼书】
绍兴二十九年十月七日，礼部、太常寺言：「今参酌讨论到，将来大行皇太后掩攒宫毕，神主祔庙，依故事，合用虞主一、神主一、大 二、小 二、腰舆二、汲水铁络桶二、索全。矮香案二、紫罗衣子全。白罗拭巾一、长八尺。笔砚墨二副、青罗巾二、各长八尺。行障二、紫罗衣全。衬藉神主虞主紫罗褥子二、浴斛二、(跌)[趺]座二、褥子全。直几二、衣子全。油绢帕二条、各三幅。罩 红罗夹帕二。乞令工部下文思院修制。」诏依。 
十九日，礼部、太常寺言：「将来大行皇太后灵驾发引，至掩攒宫毕，虞主回，迎神主祔庙，先行祔谒之礼。今参酌下项：一、依礼经，大行皇太后今升祔于徽宗皇帝室、显肃皇后之次。一、依礼例，祔庙日，先行祔谒太庙之礼。至日，俟题神主毕，合诣英宗室东壁，西向，祔祖姑之下。缘即今太庙殿室比之在京不同，难以于英宗室前设位，今参酌比附，欲权宜趱那于室外之东，依仪西向设幄，诣大行皇太后神主前行礼。」诏依。 
十一月十一日，礼部、太常寺言：「将来掩攒宫毕，虞主回，俟虞祭毕，所有奉迎虞主并神主祔庙，欲乞令太史局于十二月上旬择日。如系十二月初四日掩攒，即于中旬择日。」诏依(二)[十]二、三日。太史局：选到祔庙日宜用十二月十四日甲子，时宜用其日丁时吉。 
十三日，礼部、太常寺言：「将来迎奉神主祔庙，依故事，参酌下项：一、奉迎虞主并(礼)[神]主祔庙，依礼例，合差礼仪使一员，系差宰臣。一、 
      
奉迎虞主并神主祔庙，依礼例，合差都大主管官一员，系差内侍省官充。」诏依。 
十八日，礼部、太常(侍)[寺]言：「将来迎奉神主祔庙，合行事件下项：一、依礼例，祔庙前二日，合奏告天地、宗庙、社稷、宫观，所有合差奏告官奉礼郎等官，并合排办事件，乞依自来奏告礼例申请，及关所属差官排办。一、祔庙日，依故事，前一日皇帝斋于内殿，有司不奏刑杀文书。是日，宰执斋于本厅，陪位百官斋于本司，其无本司官斋于贡院，员僚斋于本营厅事。及致斋日治事如故，唯不判书刑杀文书。一、神主祔庙日，乞依礼例，皇帝不视事。祔庙行礼毕，文武百僚诣文德殿进名奉慰，次进名慰皇后。仍乞祔庙日并次日，百司作休务假。一、乞依礼例，行事、执事官前十日受誓戒于尚书省，前三日致斋。其合用礼(科)[料]、酒齐等，乞令太常寺依例牒临安府排办。一、祔庙合行飨太庙、别庙礼，合差荐香灯、捧(祖)[俎]官，系太常寺申吏部差官。一、奉迎虞主并神主祔庙，合差宫闱令及合差内常侍、内谒者，并扶侍、夹侍、捧腰舆内侍。乞令入内内侍省差官。一、祔庙欲乞依国朝故事，今行在应南班宗室趁赴骑导，俟皇帝行奉辞虞主礼毕还内，自丽正门外骑导至太庙(枢)[棂]星门外下马，步导至权安奉幄次讫，权退，以俟陪位立班。一、依故事，文武百僚服吉服陪位立班。乞下御史台、合门申请。一、乞依礼例设登歌、宫架、乐舞。所有合用乐舞乐章，令太常寺条具申请排办。一、迎奉虞主诣太庙及神主祔庙，依礼例，合用本殿仪卫及执打从物等导引赴太庙。乞令都大主管所关借见今慈宁殿从物等，至日导引赴太庙，事毕送还本殿。一、依礼例，其谥册宝于虞主前陈列至太庙。乞令礼部量人数差拨职掌、援卫照管诣太庙，俟祔庙毕，交割付太庙奉安所收管。一、合用祝文一十三首，诸室一十一首，并述以显仁皇太后神主祔庙，先行祔谒之礼毕，升祔庙于徽宗皇帝室，诣显肃皇后之次安奉之意。显仁皇太后祝文一首，述以显仁皇太后神主祔谒毕，升祔徽宗皇帝室，诣显肃皇后之次安奉之意。懿节皇后祝文一首，述以显仁皇太后神主祔(诣)[谒]，升祔徽宗皇帝室之意。御封降真香，乞令太常寺具合用数请降。白币一十三段。一、祔庙，其太庙南神门外稍西，东向，合设权安奉虞主、神主幄次。乞下仪鸾司同临安府钉设排办。一、题神主讫，合用漆匠一名，并所用漆，乞下文思院差拨。一、祔庙，依礼例合差(卫)[威]仪僧、道各一百人，并合差仪卫辇官、亲从官及合用执打从物、伞扇等，并乞令都大主管所指挥，行下临安府并所属量人差拨排办。一、合用羊、豕各一十三口，并副羊、豕各四口。一依国朝故事，用太常 吹、左右金吾 
      
衙仗，自大内振作，导引至太庙。所有今来显仁皇太后神主祔庙，欲(依仡)[乞依]故事并近奉安礼例，用细仗二百人，令兵部依例差拨。其 吹，乞令太常寺比附仪仗人数条具差拨。一、祔庙日，其别庙如常仪行礼外，所有祔谒并祔飨修立仪注，乞从太常寺修定，关报所属。」诏依。 
二十二日，礼部、太常寺言：「将来行虞祭毕，奉迎神主祔庙，行宁神礼讫，皇帝前导虞主，行奉辞之礼。今参酌条具到合行事件：一、行宁神礼并奉辞合用香案、香炉、匙合、上香炭火。乞令祔庙都大主管诸司排办合设御幄施帘，并黄罗拜褥、奏请紫褥。一、奉迎、奉辞虞主，合用御封降真香，并行礼日合差卷帘、侍香内侍。一、行宁神礼并奉辞虞主，合差前导太常卿一员、赞引太(言)[常]卿、太常博士一员，乞依例轮差本寺官。」诏依。 
二十七日，礼部、太常寺言：「将来神主祔庙，行飨太庙、别庙礼，合差初献、亚献、终献、 誓刑部尚书、监察御史、兵部尚书、工部尚书、押乐太常卿、光禄卿、押乐太常丞、光禄丞、奉礼郎、登歌协礼郎、宫架协律郎、太祝、太官令各一员。内刑部尚书止赴受誓戒，即不合致斋行事。并乞朝庭降 差官施行。」诏依。 
二十八日，礼部、太常寺言：「将来神主祔庙，依故事用 吹、仪仗并登歌、宫架、乐舞，今条具下项：一、 吹词章合用道宫导引一曲，欲乞令太常寺具腔谱申学士院修撰，降下本寺教习。一、今来现差发引祗应令丞职掌、府典史、引乐官、歌色、箫色、筚篥、笛色、大 、小 、金钲等，欲乞就用上件人数教习祗应。一、合用乐舞、乐曲，用时飨乐舞、乐曲外，所有添撰显仁皇太后神主祔庙乐章一曲，乞令学士院修撰，降下本寺运谱教习。一、合用节奏乐正、登歌、宫架、舞师，欲依时飨例。内乐正并登歌乐工并合前十日赴尚书省受誓戒。所有合用登歌、宫架大乐，就本寺见管数内拣选使用，欲于怀远驿前期教习十日。」诏依。 
十二月二日，礼部、太常寺言：「十二月十四日神主祔庙，合前二日奏告天地、宗庙、社稷、宫观，合差奏告官，并合于十二月十一日绝早赴逐处致斋，至十二日行礼毕退。乞于侍从官内差官，内太庙于南班宗室内差官。」诏依。 
四日，礼部、太常寺言：「十二月十四日神主祔庙，十二月十三日皇帝斋于内殿。欲乞是日皇帝不视事。」诏依。 
八日，御史台、合门言：「迎奉神主祔庙日，文臣乞用应厘务不厘务通直郎已上，及行在见任寺监主簿承务郎已上职事官。武臣乞用保义郎已上并三衙员僚已上趁赴陪位立班。」诏依。 
神主祔庙导引词道宫：「返虞长乐，犹是忆宾天，何事驾龙骈!箫笳仪卫辞宫阙，移仗入云烟。于皇清庙敞华筵，昭穆谨承先。千秋长奉蒸尝孝，未飨中兴年。」
皇帝行宁神礼并奉辞仪
      
其日，仪仗、 吹、威仪僧道、仪卫等于丽正门外(推)[排]立定，礼直官、太常博士引太常卿于幄前立定。皇帝自内服履袍，至慈宁殿归御幄，帘降。礼直官、太常博士引太常卿当幄前俛伏，跪奏称：「太常卿臣某言，请皇帝行宁神奉辞之礼。」奏讫，俛伏，兴，退，复位，帘卷。前导官前导皇帝出幄，诣慈宁殿下褥位，西向立。俟内侍启 于后，以巾覆虞主讫，奏「请拜」，皇帝再拜。讫，前导官前导皇帝升殿，诣显仁皇太后虞主香案前。奏「请上香，再上香，三上香」，又奏「请拜」，皇帝再拜讫，前导官前导皇帝诣南宫门外御幄，帘降。礼直官、太常博士引太常卿于幄前立定。次辇官擎腰舆诣慈宁殿下置定。礼直官引内谒者诣虞主前俛伏，跪奏称：「内谒者臣某言，请显仁皇太后虞主降座，升舆进行。」奏讫，俛伏，兴，退。内侍启巾，以 覆虞主讫，捧升腰舆，扶(持)[侍]、夹侍、捧腰舆诣殿下，内侍捧虞主升腰舆安奉讫，辇官擎腰舆进行。俟虞主将至南宫门，帘卷，前导官前导皇帝导虞主进行。至丽正门外，前导官前导皇帝诣褥位，西向立。内谒者诣虞主前俛伏，跪奏：「内谒者臣某言，请虞主少驻。」奏讫，俛伏，兴，退。辇官置虞主腰舆定，扶侍、夹侍、辇官已下权退。俟有司陈香案等毕，前导官前导皇帝诣虞主香案前，北向，奏「请拜」，皇帝再拜讫，又奏「请皇帝上香，再上香，三上香」，又奏「请拜」，皇帝再拜。讫，前导官前导皇帝归御幄，帘降。礼直官、太常博士引太常卿当幄前俛伏，跪奏称：「太常卿臣某言，礼毕。」奏讫，俛伏，兴。前导官退，辇官擎虞主腰舆进行，礼仪使、都大主管官后从。皇帝乘辇还内，如常仪。
 礼 宋会要辑稿 礼七 禘 祭 帝后祔庙 显仁皇后祔庙 神主祔庙仪 
      
神主祔庙仪
斋戒。前飨十日，受誓戒于尚书省，并如常飨受誓戒之仪。祔飨前一日，其日省牲、点馔并与常飨仪同。点馔毕，太庙奉安所捧神主腰舆诣庙南神门外幄次，并设浴斛、案巾、香、笔、墨等于幄内。 
晨祼。飨日，其日有司奉迎虞主诣太庙南神门外，礼仪使、都大主管官后从，至幄次权安奉讫，礼仪使、都大主管官权退归幕次。僧道先退，仪仗、禁卫更互排立。祠祭官引宫闱令诣殿下再拜讫，开室，整拂神幄。次引荐香灯官入诣殿下，北向再拜讫，升殿诣诸室立定。有司实设礼料，太官令监视讫，退。次引光禄卿诣殿下褥位，再拜讫，升殿点阅，毕。次引监察御史升殿按视，讫，俱还斋所，并服祭服。祔庙时将至，礼直官引礼仪使诣神主幄前，稍南，北向立。次礼直官引都大主管官诣礼仪使之东，北向立，少却。次引内谒者入幄，搢笏，捧显仁皇后神主诣浴斛，跪，浴，拭讫，置于案，执笏，兴，退。次引题神主官诣幄前，西向盥洗位，搢笏，盥手，帨手。讫，执笏，入幄，诣显仁皇后神主案前，搢笏，跪，题神主讫，执笏，兴，退，有司漆之。次引内谒者诣神主 
      
案前，搢笏，捧神主置于腰舆，以青罗巾覆之，执笏，退。次引扶侍、夹侍官、捧腰舆官捧神主腰舆次于虞主腰舆，讫。次引礼仪使诣虞主前，俛伏，跪奏称：「礼仪使具官臣某言，请显仁皇后神灵上神主。」奏讫，俛伏，兴，退，复位。次太庙奉安所捧迁虞主诣本庙册宝殿权安奉。次御史台、合门、太常寺分引宰执、使相、文武百僚入诣殿庭，分东西相向立，北上。礼直官、赞者分引祔飨行事官诣东神门外揖位立定，礼直官赞「揖」，讫，俱入就位立定。祠祭官于殿上赞「奉神主」。次引荐香灯官入室，搢笏，奉帝主，启 于后，以白罗巾覆之。执笏，退归执事位。次引宫闱令搢笏，奉后主如上仪，以青罗巾覆之。执笏，退归执事位。祠祭官于殿上赞「奉神主讫」。俟太史局报时及，礼直官引内常侍诣显仁皇后神主幄前，西向，跪奏称：「摄内常侍臣某言，请显仁皇后神主进行。」奏讫，俛伏，兴。次诣神主腰舆前，取巾，以 覆讫。次赞者引扶侍、夹侍、捧腰舆内侍诣幄，捧腰舆进行，内常侍前导，礼直(郎)[官]引礼仪使、都大主管官后从。入南神正门，诣泰阶下，北向，禁卫退。御史台、合门、太常寺分引宰执、使相、(引)[文]武百僚合班北向立定。次引内常侍诣殿下褥位，南向，俛伏，跪奏称：「摄内常侍臣某言，请显仁皇后神主少驻。」〔俛〕伏，兴，少退立。礼直官引都大主管官先退。次(引)礼直官引礼仪使升自泰阶，诣殿上当中褥位，北向俛伏，跪奏称：「礼仪使具官臣某言，显仁皇后神主附谒。」奏讫，俛伏，兴，退归本班。次引宫闱令诣殿下神主腰舆前，搢笏，捧神主升自泰阶，诣殿上当中褥位，北向跪，权设于座讫，捧腰舆内侍捧腰舆，并扶侍、夹侍官退。宫闱令启显仁皇后神 于后，以青罗巾覆之。宫闱令执笏，兴，少立。俟祔谒讫，宫闱令再搢笏，跪，捧显仁皇后神主，兴，诣祔飨位，置于座。执事者捧神 设于座后，宫闱令执笏，退归执事位。礼直官赞：「有司谨具，请行事。」赞者曰「拜」，在位官皆再拜，讫。次引监察御史、奉礼郎、太祝、太官令升殿，各就位立定。次引押乐太常卿、丞、协律郎诣乐架立定。次引初献诣盥洗位，北向立，搢笏，盥手，帨手，执笏；诣爵洗位，北向立，搢笏，洗瓒，拭瓒，讫，以瓒授执事者，执笏，升殿，诣僖祖室尊彝所，西向立。执事者以瓒授初献，初献搢笏，跪，执瓒。执彝者举幂，太官令搢笏，跪，酌郁鬯，讫，执笏，兴，先诣翼祖室尊彝所，北向立。初献以瓒授执事者。初献执笏，兴，入诣僖祖室，北向立，搢笏，跪。次奉礼郎搢笏，西向跪。执事者以瓒授奉礼郎，〔奉礼郎〕捧瓒授初献，初献执瓒，以鬯祼地，奠瓒。次执事者以币授奉礼郎，奉礼郎奉币以授初献，讫，执笏，兴，先诣翼祖室前，西向立。初献受币，奠讫，执笏，俛伏，兴，出户外，再拜讫。次诣翼祖室、宣祖室、太祖室、〔太宗室〕、(直)[真]宗室、仁宗室(仁宗室)、英宗室、显仁皇 
      
后祔谒神主位、神宗室、哲宗室、徽宗室。次降阶，诣别庙懿节皇后神主前，祼鬯、奠币，并如上仪。讫，俱复位。宫(驾)[架]《兴安之乐》作，《孝熙昭德之舞》，九成，止。既晨祼，荐香灯官取毛血奠于神座前，太官令取肝，以鸾刀制之，洗于郁鬯，贯之以膋，燎于炉炭。荐香灯官以肝膋诏于神座，又以堕祭、三祭于茅苴，退，复位。显仁皇后神主前太祝行事。 
馈食。飨日，有司设俎二十六于神厨，各在镬右。进馔者诣厨，于镬实羊载于俎，肩、臂、臑、肫、胳、正脊一，直脊一，横脊一，长胁一，短胁一，代胁一，皆二骨以并。豕载于俎。豕熟十一体，其载如羊。执事者入，设于馔幔内。俟初献既升晨祼，捧俎官及执事者捧俎入，诣西阶下，于左右。次引兵部尚书、工部尚书诣西阶下，各搢笏，奉俎升殿，诣僖祖室前。宫架作《丰安之乐》。北向跪奠讫，先荐羊，次荐豕，执笏，俛伏，兴，有司设置于位前。次诣诸室及别庙，奉俎并如上仪。乐止，俱降，复位。初(尊)[奠]俎讫，次引荐香灯官取萧合黍稷，擩于脂，燎于炉炭。当馈熟之时，荐香灯官取菹擩于醢，祭于豆间三。又取黍、稷、肺祭如初，俱籍以茅。退，复位。次引初献再诣盥洗位，《正安之乐》作。初献升降(之)[行]止皆作《正安之乐》。北向立，搢笏，盥手，帨手，执笏。诣爵洗位，北向立，搢笏，洗爵，拭爵，以爵授执事者，执笏，升殿，诣僖祖室酌奠所，西向，《基命之乐》作，翼祖室《大顺之乐》，宣祖室《天元之乐》，太祖室《皇武之乐》，太宗室《大定之乐》，真宗室《熙文之乐》，仁宗室《美成之乐》，英宗室《治隆之乐》，显仁皇后神主《承元之乐》，神宗室《大明之乐》，哲宗室《重光之乐》，徽宗室《承元之乐》，懿节皇后《歆安之乐》。搢笏，跪。执事者以〔爵〕授初献，〔初〕献搢笏，跪，执爵。执尊者举幂，太官令搢笏，跪，酌酒讫，执笏，兴，先诣翼祖室酌尊所，北向立。初献以爵授执事者，执笏，兴，入诣僖祖室，北向立，搢笏，跪，执爵，三祭酒于茅苴，奠爵，执笏，俛伏，兴，出户外少立。次太祝东向执笏，跪读祝文，讫，执笏，兴，先诣翼祖室，东向立。初献再拜讫，次诣诸室行礼，并如上仪。讫，俱复位立，乐止。次引亚献诣盥洗位，北向立，搢笏，盥手，帨手，执笏；诣爵洗位，北向立，搢笏，洗爵，拭爵，讫，以爵授执事者，执笏，升殿，诣僖祖室酌尊所，西向立，《文安之乐》作。执事者以爵授亚献，亚献搢笏，跪，执爵。执尊者举幂，太官令搢笏，跪，酌酒讫，执笏，兴，先诣翼祖室酌尊所，北向立。亚献以爵授执事者，执笏，兴，入诣僖祖室，北向立，搢笏，跪。执事者以爵授亚献，亚献执爵，三祭酒于茅苴，(尊)[奠]爵，执笏，俛伏，兴。出户外，再拜讫，次诣诸室行礼，并如上仪。讫，乐止，降，复位。文舞退，武舞进，宫架《正安之乐》作。舞者立定，乐止。次引终献诣洗，及升殿、作乐、行礼，并如亚献之仪。降，复位。次引太祝彻笾豆，笾豆各一，俱少移故处。《恭安之乐》作。卒彻，乐止。次引宫 
      
闱令束茅讫，俱复位。礼直官曰「赐胙」，赞者曰「赐胙」，再拜，在位官皆再拜讫，送神，《兴安之乐》作，一成，止。祠祭官于殿上赞「奉神主入鹢室」。次引荐香灯官搢笏，奉帝主入鹢室，执笏，退复位。次引宫闱令奉后主入鹢室，并如上仪。讫，退，复位。初，赞奉神主入室，引内常侍诣显仁皇后神主前，俛伏，跪奏称：「摄内常侍臣某言，请显仁皇后神主升祔于徽宗皇帝室，诣显肃皇后之次安奉。」奏讫，俛伏，兴。次宫闱令捧显仁皇后神主诣徽宗皇帝室，入鹢室，讫，退。次引都大主管官往来照管。祠祭官于殿上赞「奉神主入鹢室讫」。次引初献以下诣殿下望瘗位立定。有司取币束茅置坎。礼直官曰「可瘗」，寘土半坎，本庙宫闱令监视。次引初献已下诣东神门外揖位立定，礼直官赞「礼毕」，揖讫，退。御史台、合门、太常寺分引文武百僚以次退。太官令帅其属彻礼馔。次引监察御史诣殿上复位，监视收彻讫，还斋所。宫闱令阖户以降，乃退。太常藏祝版于夹室。次光禄卿以胙奉进，监察御史就位展视，光禄卿望阙再拜，乃退。
 礼 宋会要辑稿 礼七 禘 祭 帝后祔庙 懿节皇后祔庙 神主祔庙仪 
      
懿节皇后祔庙
【中兴礼书】
绍兴十二年五月六日，权礼部侍郎施垧言：「勘会近讨论大行皇后，依故事，释服后至祔庙前，遇朔望不视事，百僚进名奉慰，至祔庙毕仍旧。契勘国朝园陵故事，发引、掩皇堂、埋重毕，立虞，行九虞祭毕，择日神主祔庙。并检照(考)[孝]明皇后故事，干德元年十二月七日崩，次年三月二十八日发引，四月九日掩皇堂。(彰)[章]穆皇后故事，景德四年四月十五日崩，六月八日发引，二十一日掩皇堂。各系两月余日。所有今来大行皇后祔庙，欲参酌二后之丧，于今年七月以后择日埋重，立虞，行九虞祭毕，迎神主祔庙。庶几有合礼经卒哭祔庙之意，非惟神灵早获妥安，以飨祠奉，亦不至久妨朔望视事。兼比之孝明、(彰)[章]穆祔庙月日，适为得中，窃谓允当。」诏依。 
六月十八日，权礼部侍郎施垧等言：「已降指挥，今来大行皇后祔庙合用日辰，寻关太史局选定，宜用七月六日丁酉，时宜用当日乙时，并吉。」诏依。 
十九日，礼部、太常寺言：「今参酌条具到合行事件：一、契勘几(延)[筵]殿收奉大行皇后谥册宝，俟将来神主祔庙，依礼例合于虞主前陈列至太庙。今欲乞令几筵殿官于祔庙前一日管押赴权安奉虞主处，至日，随从至太庙交割收管。所有合差职掌、援卫，下礼部量人数差。一、祔庙日，于虞主前奏请神灵上神主讫，其虞主依故事合于本室后瘗埋。今来别庙系行在权行奉安，兼昨显肃皇后虞主见在本庙权行收奉，今欲乞于本庙册宝殿权收奉，俟将来迎太庙、别庙回京日，依故事施行。一、今来祔庙太庙并别庙，行飨礼，依故事，行事官服祭服，陪臣服常服(服)。所 
      
有合用幕次、什物等，乞下(鸾仪)[仪鸾]司同临安府排办。若至日雨降湿润，其太庙行事官于东神门上，宰执、使相于南神门上立办。所有别庙行事官于过廊上立办。及乞令御史台、合门相度申请。一、行事、执事官合前十日受誓戒于尚书省。内除三献官依礼例申请降 差官外，其余行事、(报)[执]事官乞依礼例申关所属差官。一、祔庙前二日，依礼例奏告天地、宗庙、社稷、宫观。今欲乞依自来奏告礼例，关报所属排办施行。一、合用御封降真香，乞开具合用数报入内内侍省取降。一、合用祝文一十二首，并述以大行皇后神主祔庙之意。合用白币一十二段。一、合用礼料并行事官等致斋幕次、什物，应合排办事件，并乞依常飨礼例，牒报所属排办。」诏依。 
二十一日，礼部、太常寺言：「今参酌条具到合行事件：一、今来神主祔庙日，依礼例，皇帝不视事。俟祔庙礼毕，文武百僚诣常御(史)殿门外进名奉慰，百司各作休务假一日。一、埋重、立虞主并神主祔庙，合差礼仪使一员，依礼例差宰臣；都大主管官一员，系差入内内侍省官；题神主官一员，系差翰林学士。并乞降 差官。一、合修制虞主、神主，并(跌)[趺]座青罗巾并浴斛、题神主笔、墨、砚，及行障、沿室法物等，并行祔飨礼藉神主紫绢褥一个，并乞下工部指挥文思院修制。内虞主，计会太常(侍)[寺]权行收奉，神主于太庙奉安所权行收奉，以俟祔庙书题。」诏依。 
二十三日，礼部、太常寺言：「将来大行皇后神主祔庙日，先行祔谒太庙之礼。至日，俟题大行皇后神主毕，依礼合于神宗室东壁西向，祔祖姑之下。缘即今太庙殿室比之在京窄狭，委实难以于神宗室前设位，今参酌，欲权宜趱那于室之东夹室，稍南，西向，设大行皇后神主。所贵铺设祭器，行礼并无妨碍。」诏依。 
二十四日，礼部、太常寺言：「今参酌条具到合行事件：一、今来虞主回日，并神主祔庙日，依礼例，迎奉虞主升厌翟车，用仪仗导引。缘今来仪仗未备，依礼例，止用常日仪卫、执打从物等导引。所有厌翟车乞令都大主管官报所属，关借昨已造大行皇后檐子充代，用辇官擎捧。一、合差威仪僧道各一百人，下临安府差。其仪卫、辇官、亲从官，并合用执打从物、伞扇等，并令都大主管官指挥所属，量人数差。内伞扇、从物等，关借今几(几)筵殿伞扇、从物等供使。一、今来立虞主并神主、祔庙，合差扶侍、夹侍内谒者、内常侍等官，具合差员数报入内内侍省差。」诏依。 
二十七日，礼部、太常寺言：「已降指挥，用七月六日大行皇后神主祔庙，依礼例，合前二日奏告天地，合差奏告官一员，乞降 差宰执；宗庙合差奏告官一员，并乞降 差侍从〔宗〕室；太社、太稷、天庆观、报恩光孝观各合差奏告官一员，并乞降 
      
 差侍从。」诏依。 
七月一日，祔庙都大主管官所言：「契勘今来懿节皇后埋重、立虞及神主祔庙，窠差仪卫下项：迎重日合服本色服，系用皂或黄带子；〔立〕虞并神主祔庙日，并合服吉服衣带。其合用衣带、骨朵等，令所属排办。仪卫六百一十八人，前引四十八人，殿前指挥使三十二人，快行亲从一十六人，中道编排禁卫行子一十人。禁卫围子三重：第一重崇政殿亲从一百三十人，第二重御龙直长行人员一百四十人，第三重亲兵使臣人员一百五十人。内殿直散员、散指挥、散都头、散祗候、金枪、银枪、散直、辇官一百六十四人，僧、道各一百人」。诏依。 
五日，合门言：「契勘今月六日懿节皇后虞主祔庙毕，所有七日(作)[依]例合作歇泊假。」诏依。
神主祔庙仪
祔飨前一日，其(祔)日祔飨并别庙行事、执事官并服常服，赴太庙奉安所斋坊幕次。俟行事、执事官齐足，诣初献厅下对揖讫，升阶，收笏就坐，点茶毕，请执笏立。俟太祝习读祝文讫，收笏就坐，点汤毕，礼直官、赞者分引行事、执事官诣东神门外省牲位立定，礼直官赞揖讫。次引监察御史升殿，诣诸室前，北向视涤濯。执事者皆举幂曰「洁」，降，复位。礼直官曰「告洁毕，请省牲」，次引太祝、光禄丞巡牲，讫，退，复位。礼直官曰「省牲毕，请诣省馔位」，揖讫，礼直官、赞者分引行事、执事官诣省馔位立定。礼直官赞揖讫，所司省馔(俱)[具]。毕，礼直官赞「省馔毕」，揖讫，退。光禄(臣)[丞]、太祝以次牵牲诣厨授太官令。次引监察御史诣厨省鼎镬、视濯(既)[溉]，讫，退还斋所。晡后，太官令帅宰人以鸾刀割牲，祝史以盘取毛血，各置于馔所，遂烹牲。晡后，宫闱令帅其属扫除庙之内外讫，还斋所。 
晨祼。飨日，有司奉迎虞主诣太庙南神门外，礼仪使、都大主管官后从，至幄次，权安奉讫，礼仪使、都大主管官权退归幕次。僧道先退，禁卫更互排立。宫闱令诣殿下再拜讫，开室整拂神幄。有司实设礼料，太官令监视讫，退。次引光禄卿诣殿下褥位，再拜讫，升殿点阅毕，次引监察御史升殿按视，讫，俱还斋所，并服祭服。祔飨时将至，礼直官引礼仪使诣神主幄前稍南，北向立。次礼直官引都大主管官诣礼仪使之东，北向立，少却。次引内谒者入幄，搢笏，捧懿节皇后神主诣浴斛，跪浴，拭讫，置于案，执笏，兴，退。次引题神主官诣幄前盥洗位，西向，搢笏，盥手，帨手讫，执笏入幄，诣懿节皇后神主案前，搢笏，跪，题神主讫，执笏，兴，退，有司漆之。次引内谒者诣神主案前，搢笏，捧神主置于腰舆，以青罗巾覆之，执笏，退。次引扶侍、夹侍官、捧腰舆官捧(腰舆)[神主]腰舆，次于虞主腰舆，讫。次引礼仪使诣虞主前，俛伏，跪奏称：「礼仪使具官臣某言，请懿节皇后神灵上神主。」奏讫，俛伏，兴，退，复位立。俟题神主将毕，先引荐香灯 
      
官入诣殿下，北向再拜讫，升殿。次御史(阁)[台]、合门、太常寺分引宰执、使相、百僚入诣殿庭，分东西相向立，北上。礼直官、赞者分引祔飨行事官诣东神门外揖位立定，礼直官赞揖讫，俱入就位立定。祠祭官于殿上赞「奉神主」。次引荐香灯官入室，搢笏，奉帝主 于后，以白罗巾覆之。执笏，退归执事位。次引宫闱令奉后主如上仪。以青罗布覆之。执笏，退归执事位。祠祭官于殿上赞「奉神主讫」。太史局报时及，礼直官引内常侍诣懿节皇后神主幄前，西向俛伏，跪奏称：「摄内常侍臣某言，请懿节皇后神主进行。」奏讫，俛伏，兴。次诣神主腰舆前，取巾，以 覆讫。次赞者引扶侍、夹侍、捧腰舆内侍诣幄，捧腰舆进行，内常侍前导，礼直官引礼仪使、都大主管官后从。入南神正门，诣泰阶下，北向，禁卫退。御史台、合门、太常寺分引宰执、使相、文武百僚合班，北向立定。次引内常(寺)[侍]诣殿下褥位，东向俛伏，跪奏称：「摄内常侍臣某言，请懿节皇后神主少驻。」〔俛〕伏，兴，少退立。礼直官引都大主管官先退。次礼直官引礼仪使升自泰阶，诣殿上当中褥位，北向俛伏，跪奏称：「礼仪使具官臣某言，(诣)[请懿]节皇后神主祔谒。」奏讫，〔俛〕伏，兴，退归本位。次引宫闱令诣殿下神主腰舆前，搢笏，捧神主(申)[升]自泰阶，〔诣〕殿上当中褥位，北向权设于座，讫，捧腰舆内侍捧腰舆，并扶侍、夹侍官权退。宫闱令奉懿节皇后神 设于后。以青罗巾覆之。宫闱令执笏，兴，少立。俟祔谒讫，宫闱令再执笏，跪，捧懿节皇后神主兴，诣祔飨褥位，置于座。执事者捧神 设于座后，宫闱令执笏，退归执事位。礼直官赞「有司谨具，请行事」，赞者曰「拜」，在位官皆再拜讫。次引监察御史、奉礼郎、太祝、太官令各升殿就位立定。次礼直官引初献诣盥洗位，北向立，搢笏，盥手，帨手，执笏，诣爵洗位，北向立，搢笏，洗瓒，拭瓒讫，以瓒授执事者，执笏升殿，诣僖祖室尊彝所，西向北〔上〕。执事者以瓒授初献，初献搢笏，跪，执瓒。执彝者举幂，太官令搢笏，跪，酌郁鬯讫，执笏，兴，先诣翼祖室尊彝所，北向立，搢笏，跪。次奉礼郎搢笏，西向跪，执事者以瓒授奉礼郎，奉礼郎奉瓒授初献。初献执瓒，以鬯祼地，奠瓒。次执事者以币授奉礼郎，奉礼郎奉币以授初献讫，执笏，兴，先诣翼祖室前，西向立。初献受币，奠讫，执笏，俛伏，兴，再拜讫。次诣翼祖室，次诣宣祖室，次诣太祖室，次诣太宗室，次谊真宗室，次诣仁宗室，次诣英宗室，次诣神宗室，次诣哲宗室，次诣徽宗室，次诣懿节皇后神主前，祼鬯、奠币，并如上仪。讫，俱复位。《兴安之乐》〔作〕，九成，止。既晨祼，荐香灯官〔取〕毛血奠于神座前，太官令取肝，以鸾刀制之，洗于郁鬯，贯之以膋，燎于炉炭。荐香灯官以肝膋诏(依)[于]神座，又以堕祭、三祭于茅苴，退，复位。懿节皇后神主前太祝行事。 
馈食。飨日， 
      
有司设俎二十四于神厨，各在镬右，进馔者诣厨，于镬实羊载于俎，肩、臂、臑、肫、胳、正脊一，直脊一，横脊一，长胁一，短胁一，代胁一，皆二骨以并。豕载于俎。豕熟十一体，其载如羊。执事者入，设于馔幔内。俟初献既晨祼，捧(祖)[俎]官及执事者捧(主)[俎]入，诣西阶下。次引兵部尚书、工部尚书诣西阶下，各搢笏，奉(祖)[俎]升殿，诣僖祖室前，北向跪奠讫，先荐羊，次荐豕，执笏，俛伏，兴，有司设置于位前。次诣诸室奉(祖)[俎]，并如上仪，(但)[俱]降阶复位。初奠俎讫，次引荐香灯官取萧合黍稷擩于脂，燎于炉炭。当馈(热)[熟]之时，荐香灯官取菹擩于醢，祭于豆间三，又取黍、稷、肺祭如初，俱藉以茅。退，复位。次引初献再诣盥洗位，《正安之乐》作。初献升降行止皆作《正安之乐》。北向立，搢笏，盥手，帨手，执笏。诣爵洗位，北向立，搢笏，洗爵，拭爵讫，以爵授执事者，执笏，升殿，诣僖祖室酌尊所，西向，《基命之乐》作。翼祖室《大顺之乐》，宣祖室《天元之乐》，太祖室《皇武之乐》，太宗室《大定(乐)[之]乐》，真宗室《熙文之乐》，仁宗室《美成之乐》，英宗室《治隆之乐》，神宗室《大明之乐》，哲宗室《重光之乐》，徽宗室《承元之乐》，懿节皇后《歆安之乐》。搢笏，跪。执事者以爵授初献，初献执爵。执尊者举幂，太官令(执笏兴)，〔搢笏〕，酌酒讫，执笏，兴，先诣翼祖室酌尊所，北向立。初献以爵授执事者，执笏，兴，诣僖祖室，北向立，搢笏，跪，执爵，三祭酒于茅苴，奠爵，执笏，俛伏，兴，少立。次太祝东向搢笏，跪读祝文讫，执笏，兴，先诣翼祖室，东向立。初献再拜。次诣诸室行礼，并如上仪。讫，俱复位立，乐止。次引亚献诣盥洗〔位〕，北向(向)立，搢笏，盥手，帨手，执笏。诣爵洗位，北向立，搢笏，洗爵、拭爵讫，以爵授执事者，执笏，升殿，诣僖祖室酌奠所，西向立。《文安之乐》作。执事者以爵授亚献，亚献搢笏，跪，执爵。执尊者举幂，太官令搢笏，跪，酌酒讫，执笏，兴，先诸翼祖室酌尊所，北向立。亚献以爵授执事者，执笏，兴，诣僖祖室前，北向立，搢笏，跪。执事者以爵授亚献，亚献执爵，三祭酒于茅苴，奠爵，执笏，(兴)[俛]伏，兴，再拜讫。次诸室行礼(礼)，并如上仪，讫，乐止，降，复位。次引终献诣洗(俛)[及]升殿、作乐、行礼，并如亚献之仪。降，复位。次引太祝彻笾豆，笾豆各一，俱少移故处。《恭安之乐》作。卒彻，乐止。次引宫闱令束茅讫，俱复位。礼直官曰「赐胙」，赞者曰「(肠)[赐]胙」，再拜，在位官皆再拜(拜)讫，送神，乐作，一成，止。祠祭官于殿上赞「奉神主入室」。次引荐香灯官搢笏，奉帝主入室，执笏，退，复位。次引宫闱令奉后主入室，并如上仪，讫，退，复位。初，赞奉神主入室，引内常侍诣懿节皇后神主前，俛伏，跪奏称：「摄内常侍臣〔某〕言：请懿节皇后(后)神主降殿，乘舆赴别庙。」奏讫，俛伏，兴。宫闱令捧懿节皇后神主降自泰阶，内常侍前导，置于〔腰〕舆。内常侍以下分左右前导，捧腰舆由庙西阶诣别庙殿下，北向，少驻。内常侍(读)[诣] 
      
腰舆前，俛伏，兴，奏称：「摄内常侍臣某言，请懿节皇后神主降舆升殿。」奏讫，俛伏，兴，退。次引宫闱令捧懿节皇后神主升殿安奉讫，内常侍以下再拜讫，退归幕次。次引都大主管官往来照管。祠祭官于殿上赞「奉神主讫」。次引初献以下诣殿下望瘗位立定。有司取币束茅，置于(次)[坎]，礼直官曰「可瘗」，寘土半坎，本庙宫闱令监视。次引初献以下诣东神门外揖位立定，礼直官赞「礼毕」，揖讫，退。御史台、太常寺、合门分引百僚以次退。太官令帅其属彻礼馔。次引监察御史诣殿上复位，监视收彻，讫，还斋所。宫闱令(合)[阖]户以降。太常藏祝版于 。次别庙行飨礼如常飨之仪，讫，退。
 礼 ~ 禘 祭 〔加上徽宗谥号册宝〕 加上徽宗皇帝谥号册宝奏告太庙奏请徽号仪 
      
〔加上徽宗谥号册宝〕
【中兴礼书】
绍兴十二年〔十一月〕二十一日十一月：据宝彝堂抄本《中兴礼书》卷一一二补。，礼部、太常寺言：「将来奉上徽宗星帝徽号，参酌典礼凡七事：其一，礼例，奉上(祖)[徽]宗徽号册宝前一日，皇帝服通天冠，御文德殿，奉册宝拜讫，次授奉册宝使，诣本室奉上。礼毕，群臣拜表称贺。其二，礼例，奉(奉)上册宝毕，次日，车驾诣太庙，行朝飨之礼。今〔缘〕来年正月十一日孟春荐太庙，乞至日(请)[诣]太庙行朝飨，乞于十日奉上徽号册宝，九日，皇帝服通天冠，御殿奉册宝拜授。其三、礼例，发册宝并奉上册宝日，应册宝下官并服朝服；车驾诣太庙行朝飨礼，行事、执事官并服祭服。所有逐处陪位官，乞依大礼例，令侍从、台谏、武臣正任以上服朝服，余官权止常服陪位。其四，来年正月十一日，就孟春飨日，车驾诣太庙行朝飨礼，依仪，乘玉辂，备黄麾、仪仗。缘今来玉辂仪仗已备，欲乞令有司预先排备。其五，太庙行朝飨礼，合用竹册，并述以为奉上徽宗皇帝徽号毕， 
      
就孟春荐飨日躬行朝飨之礼。乞下学士院预先修撰书写，进书讫，降付尚书礼部。竹册一十一副，乞令文思院修置。其六，车驾诣太庙行朝飨礼，依仪合用登歌、宫架、乐舞，乞令太常寺申请。其七，将来太庙行飨礼，依仪合用牛、羊、豕，内牛犊下两浙转运司，羊、豕下临安府收买。」并依。
加上徽宗皇帝谥号册宝奏告太庙奏请徽号仪
【中兴礼书】
      
其日早，陪位文武百僚赴太庙门外下马诣幕次，各服常服。俟有司设权置徽号议文匣案褥位于殿西阶下，次实设礼料毕，次引光禄卿点阅毕，御史台、太常寺、合门分引文武百僚入就位。次引奉礼郎、太祝、太官令诣陪位班前褥位。次引读徽号议文官诣议文案之后褥位立。次礼直官引奉上册宝使诣殿下西向褥位立定。祠祭官于殿上赞「奉神主」。次宫闱令搢笏，奉祖宗帝后神主于几后，启 设于座，以巾覆之，执笏，退，复位。祠祭官又赞「奉神主讫」。礼直官赞(奉上册宝使)「躬拜」，赞者曰「拜」，在位官皆再拜，讫，先引奉礼郎、太祝、太官令升殿，各就位立。次礼直官引奉上册宝使诣盥洗位，北向，搢笏，盥手，帨手，执笏，诣爵洗位，搢笏，洗爵，拭爵，执笏，升殿，诣僖祖室酒尊所，搢笏，跪，执爵。太官令搢笏，跪，酌酒讫，以爵授执事者，执笏，兴，(指)[诣]僖祖室香案前，搢笏，上香，再上香，三上香，跪。奉礼郎搢笏，跪奉币，奉上册宝使(授)[受]币，奠币，执爵，三祭酒于茅苴，奠爵，执笏，俛伏，兴，少立。太祝搢笏，跪读祝文讫，执笏，兴，先诣翼祖室，东向立。奉上册宝使再拜讫，次诣翼祖室、宣祖室、太祖室、太宗室、真宗室、仁宗室、英宗室、神宗室、哲宗室、徽宗室行礼，并如上仪。(诣)[讫]，降西阶，诣徽号议文案权置位。执事者举议文匣，兴。执事者先捧案诣徽宗皇帝室前，置于褥位讫，奉上册宝使搢笏，捧议文升殿，诣徽宗皇帝室前，跪奠，置于案上。奉上册宝使执笏，兴，稍南，北向褥位立。次引读议文官诣案后，北向立。读议文官搢笏，跪读议文讫，执笏，兴，降阶，复位。执事者举议文匣兴，执事者捧案，降阶，置于褥位，奉上册宝使后从。至权置位置定，奉上册宝使复位立定。祠祭官于殿上赞「奉神主入室」，宫闱令搢笏，捧祖宗帝后神主入室，讫，执笏，复位。祠祭官又赞「奉神主入室讫」。次引奉上册宝使、奉礼郎、太祝、太官令诣望瘗位，北向立定。礼直官曰「可瘗」，俟有司瘗币讫，次引奉上册宝使班退，余官以次退。
 礼 宋会要辑稿 礼七 禘 祭 〔加上徽宗谥号册宝〕 命使发册宝奉上仪 
      
命使发册宝奉上仪
陈设。前二日，仪鸾司帅其属张设发册宝殿，及于殿上当中，南向设册宝幄。有司设香案于幄前，设御幄于发册宝殿后。又设皇帝褥位三：一于殿上册宝幄前，北向；一于册宝幄之东，西向；一于殿下当中，南向。设奏中严外办、解严褥位四：二于殿下东阶之东，二于殿上稍东。设文武百僚及奉册宝使、侍中、中书令已下行事官幕次于殿门外。设奉册宝使(授)[受]册宝褥位于殿下、皇帝褥位之南，北向。设权置册宝位二于奉册宝使褥位之南，册(策)宝西。设奉册宝使位于殿下西阶之西，设侍中、中书令位于其后，设举册、举宝 
      
官又在其后，并东向，北上。设文武百僚位于册宝权置褥位之南，东西相向。又设册宝幄于太庙南神门外道西，东向。 
发册宝。其日，文武百僚集于发册宝殿门幕次，各服其服。内行礼及前导应奉官、都大主管官、陪位宰执、使相、侍从、台谏、武臣正任以上并服朝服，余官并服常服。次礼仪使、合门官、太常博士、礼直官分立于御幄前。次御史台、太常寺、合门分引文武百僚入就殿下，东西相向立定。礼直官引奉册宝使、侍中、中书令、举册、举宝官诣殿下西阶之西，东向立。俟斋室帘降，皇帝服通天(官)[冠]、绛纱袍。礼直官引礼部侍郎奏「请中严」，少顷又奏「外办」。次礼直官、太常博士引礼仪使当幄前俛伏，跪奏：「礼仪使臣某言，请皇帝行奉上徽宗皇帝徽号发册宝之礼。」奏讫，俛伏，兴。帘卷，前导官前导皇帝出幄，殿中监跪进大圭，礼仪使奏「请执大圭」，皇帝执大圭。殿中监进大圭讫，诣殿阶东下，西向，以俟礼毕受大圭。前导官前导皇帝诣册宝幄东褥位，西向立。礼仪使奏「请再拜」，皇帝再拜。赞者曰「拜」，在位官皆再拜。讫，前导官前导皇帝诣册宝幄褥位，北向。礼仪使奏：「请皇帝搢大圭，上香，再上香，三上香。」讫，又奏「请执大圭」、「请再拜」，皇帝再拜。赞者曰「拜」，在位官皆再拜。讫，前导官前导皇帝还褥位，西向立。礼直官引侍中、中书令，赞者引举册、举宝官升殿，入册、宝幄。举册宝官俱搢笏，跪，举册、宝，兴。侍中、中书令奉册宝进行。册宝并案皆礼部职掌助举。前导官前导皇帝后从册宝，降自西阶，至殿下褥位，南向立。俟册宝置定，侍中、中书令、举册、举宝官各诣西阶下，东向立。礼仪使奏「请再拜」，皇帝再拜。赞者曰「拜」，在位官皆再拜讫。次赞者引举册官诣册案之左右，搢笏，举册。礼直官引中书令诣册案，搢笏，奉册诣皇帝褥位前，北向。中书令、举册官皆跪奉册。礼仪使奏「请皇帝搢大圭，跪受册」，讫，又奏「请执(圭)[大]圭」，兴。中书令执笏，俛伏，兴，退，复位。举册官执笏，兴，少立。礼直官、太常博士引奉册宝使诣受册宝褥位，北向俛伏，跪。举册官搢笏，跪，举册。礼仪使奏：「请皇帝搢大圭，跪，奉册授奉册宝使。」奉册宝使搢笏受册。又奏「请执大圭，兴」。奉册宝使执笏，俛伏，兴，少退，稍东，西向立。举册官举册兴，诣册权置位(定)[置]定，执笏，兴，立于册褥位之左右，东西相向立。次赞者引举宝官诣宝案之左右，搢笏，举宝。礼直官引侍中诣宝案，搢笏，奉宝诣皇帝褥。奏「请执大圭，兴」。侍中执笏，俛伏，兴，退，复位。举宝官执笏兴，少立。礼直官、太常博士引奉册宝使诣受册宝褥位，北向俛伏，跪。举宝官搢笏，跪，举宝。礼仪使奏：「请皇帝搢大圭，跪，奉宝授(册)[奉]册宝使。」奉册宝使搢笏受宝。又奏「请执大圭，兴」。奉册宝使执笏，俛伏，兴，少退，稍东，西向立。举宝官举宝，诣宝权置位置定，执 
      
笏，兴，立于宝褥位之左右，东西相向立。次引侍中、中书令诣册宝位奉册宝。举册宝官搢笏，举册宝，兴，奉册宝使后从册宝。持节者持节导册宝进行。俟出殿正门，引礼仪使置皇帝褥位前，北向俛伏，跪(奉)[奏]：「礼仪使臣某言，礼毕」。奏讫，俛伏，兴，退，还位立。前导官前导皇帝将至东阶，奏「请释大圭」，殿中监跪受大圭。前导官前导皇帝升自东阶，入斋室，帘降。礼部郎中奏「解严」，讫，文武百僚、前导官以次退。次册宝出北宫门，奉册宝使已上骑从，至太庙棂星门外下马，步从至太庙南神门外册宝幄安奉。讫，退。应册宝下官退宿于册宝幄之侧。 
奉上册宝。其日，文武百僚集于太庙幕次，各服其服。内行礼官服祭服，都大主管官并陪位宰执、使相、侍从、台谏、武臣正任以上并服朝服，余官并服常服。俟有司排办讫，御史台、太常寺、合门分引文武百僚入诣殿下，并北向立。礼直官引侍中、中书令，赞者引举册、举宝官，诣册宝幄立定。赞者引奉礼郎、太祝、太官令(诸)[诣]殿下当中，北向立，以西为上。次礼直官、太常博士引奉册宝使诣殿下褥位东阶之东，西向立。祠祭官于殿上赞「奉神主」，俟宫闱令奉祖宗帝后神主于坐，启 于后讫，次祠祭官赞「奉神主讫」。礼直官赞：「有司谨具，请行事。」赞者曰「拜」，在位官皆再拜讫。赞者先引奉礼郎、太祝、太官令各升殿就位立。次礼直官引奉册宝使诣盥洗位，北向立，搢笏，盥手，帨手，执笏，诣爵洗位，北向立，搢笏，洗爵，拭爵，以爵授执事者。执笏，升殿西阶，诣僖祖室酒尊所，西向立，搢笏，跪，执爵。俟太官令搢笏，跪，酌酒讫，以爵授执事者，执笏，兴。太官令先诣翼祖室酌尊所，北向立。引奉册宝使诣僖祖室香案前，搢笏，上香，再上香，三上香，跪。奉礼郎西向，搢笏，跪，奉币，奉册宝使受币，奠币。奉礼郎先诣翼祖室香案东，西向立。奉册宝使执爵，三祭酒于茅苴，奠爵，执笏，俛伏，兴，少立。俟太祝东向搢笏，跪读祝文讫，执笏，兴。太祝先诣翼祖室香案之西，东向立。奉册宝使再拜讫，次诣翼祖室，次诣宣祖室，次诣太祖室，次诣太宗室，次诣真宗室，次诣仁宗室，次诣英宗室，次诣神宗室，次诣哲宗室，次诣徽宗室，行礼并如上仪。讫，奉册宝使降阶复位，西向立。次赞者引举册官举册、举宝官举宝进行。礼部执掌助举。礼直官引侍中、中书令前导册宝，入自南神正门，登歌《显安之乐》作。至殿西阶下东向权置位置定，册北宝南。乐止。次引侍中于宝权置位之后，东向立；中书令于册权置位之后，东向立；举册、宝官又在其后立定。礼直官赞「躬拜」，赞者曰「拜」，在位官皆再拜讫。次礼直官引(奏)[奉]册宝使诣册权置位，赞者引举册官搢笏举册。奉册宝使搢笏奉册，升自西阶，登(显歌)[歌《显]安之乐》作。至徽宗室前褥位，跪，奠册，乐止。俱执笏， 
      
兴，举册官分东西相向少立。次引奉册宝使俛伏，跪奏称：「奉册宝使臣某言，嗣皇帝臣御名谨遣臣等奉上徽号册宝。」奏讫，俛伏，兴，少退，北向立。举册官再搢笏，跪，举册。次引中书令诣册案之南，北向，搢笏，跪〔读册文〕，读讫，执笏，兴，降阶，复位。举册官举册，兴，降自西阶，奉册宝使后从。至权置位置定，举册官执笏，退，复位。次礼直官引奉册宝使诣宝权置位，赞者引举宝官搢笏，举宝。奉册宝使搢笏奉宝，升自西阶，登歌《显安之乐》作。至徽宗室前褥位，跪，奠宝，乐止。俱执笏，兴，举宝官分东西相向少立。次引奉册宝使少退，北向立。举宝官再搢笏，跪，举宝。次引侍中诣宝案之南，北向，搢笏，跪读宝文。读讫，执笏，兴，降阶，复位。举宝官举宝，兴，降自西阶，奉册宝使后从。至权置位置定，举宝官执笏，退复位。次引奉册宝使复位，西向立。祠祭官于殿上赞「奉神主入室」，俟宫闱令奉祖宗帝后神主入室讫，祠祭官于殿上赞「奉神主讫」。举册宝官举册宝兴，进行，侍中、中书令导册宝出南神正门，归册宝幄权安奉讫。次引奉册宝使以下诣望瘗位，北向立定。俟有司瘗币讫，奉册宝使以下退，文武百僚以次退。次赴拜表称贺讫，退。
 礼 宋会要辑稿 礼七 禘 祭 〔加上徽宗谥号册宝〕 加上徽宗皇帝谥号册宝毕亲飨太庙 
      
加上徽宗皇帝谥号册宝毕亲飨太庙
【中兴礼书】
绍兴十二年十一月二十一日，礼部、太常寺言：「奉上徽宗皇帝谥号册宝礼毕，次日车驾诣太庙行朝飨之礼。今具到典礼：一、依仪，乘玉辂，备黄麾、仪仗，欲乞令有司相度计置，前一日于皇城北门外排列至太庙。一、合用祝册一十一副，并述以为奉上徽宗皇帝徽号毕，就孟春荐飨日躬行朝飨之礼。乞下学士院修撰，进书讫，降付礼部。其祝册乞令(思文)[文思]院修制。一、来年正月十一日，就孟春荐飨日行朝飨之礼，依礼例，合罢有司行事。所有同日荐飨别庙，乞令有司依条例差官排办，依时行事。一、合用登歌、宫架、乐舞，缘见今阙少乐工，欲乞令太常寺条具(中)[申]请」。诏依。 
</div>
    <div class="pagination">
<a href="宋会要辑稿_page84.html">上一页</a><span>...</span><a href="宋会要辑稿_page80.html">80</a><a href="宋会要辑稿_page81.html">81</a><a href="宋会要辑稿_page82.html">82</a><a href="宋会要辑稿_page83.html">83</a><a href="宋会要辑稿_page84.html">84</a><span class="current-page">85</span><a href="宋会要辑稿_page86.html">86</a><a href="宋会要辑稿_page87.html">87</a><a href="宋会要辑稿_page88.html">88</a><a href="宋会要辑稿_page89.html">89</a><a href="宋会要辑稿_page90.html">90</a><span>...</span><a href="宋会要辑稿_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
