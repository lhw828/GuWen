<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 45 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 45 页/共 354 页
  </h1>
  <div class="content">
   陵糈之四万七千余石仍运通仓备用○九年奏准京通各仓每季支领俸米兵饷均有气头厫底向例随报随发各城按成减价发粜嗣后每年分作两次京仓夏秋二季并通仓春季留于十月以后发粜京仓冬春二季通仓秋季留在三四月间发粜○十年题准豫省祥符等九县采买黑豆四万石运至通仓连运价杂费每石合银九钱一分二厘三毫由通运京脚费计程四十里每石加车价银五分二厘统计价费在一两以内应统限十一月内办起务于来春三月全数抵通自通运京兑交仓场侍郎代收转运需用布袋等项就近借拨
　　一京通官役公费仓场满汉侍郎每年各给银二千四百两【旧例千四百两雍正六年加给千两】坐粮防满汉二人每年各给银二千二百两【旧例千二百两雍正六年加给千两又通济库余平分给银多寡不等】均于茶果银内动支大通桥满汉监督每年各给银五百两仓场衙门笔帖式四人每年共给银千八百两○雍正元年议准坐粮防茶果银漕白二粮每船纳银十两小米每船纳银七两除各帮头及有事故船不纳外按到通船实数交纳多寡无定如全漕抵通约收银六万余两以为各官公费吏役饭食苫盖
　　黄船疏濬坞河修理牐坝及催漕快船收买各帮交剰余米豆价等项之用○四年奏准各仓茶果银每米一厫纳银六十两七分作放米修厫之用三分给吏役以备造册刷卷等费仍令坐粮防征收其不足一厫者按米递减封贮通济库竢验明各仓放米数目开报仓场照数批给永为定例○七年奏准白粮进仓向例每船各项需银三十五六两嗣后将各船陋规银裁减十分之六存四分为雇募仓役之用其漕船抵通每起米一石运军贴经纪车户制钱二十二文每大米一石经纪贴大通桥各役制钱一文小米二石亦贴制钱一文至漕粮运进京仓每大米一石小米二石大通桥车戸贴仓役亦如之其仓场并坐粮防衙门各书役旧有饭银酌量存留余悉裁革○八年奏准将应存应革各款均勒石昭示以杜额外需索之弊○十三年定通济库大使一人每年给银二百两库吏一名给工食银百二十两库役四名共给工食银六十两均于茶果银内动支○又奏准各仓脚价每领银百两向给仓场书吏纸笔饭食银八两应行裁革别于茶果银内按各仓应领脚价数目酌量拨给○乾隆三年奏准京通十五仓满汉监督每年各给银三百两于坐粮防茶果项下动支○又奏准内仓向收白粮茶果银一千六百余两以为监督笔帖式吏役饭食一应杂费之用今白粮议减改进漕粮所收茶果等银仅六百余两不敷支给每年拨给运米口袋万条听该仓变价应用○九年奏准各省粮船到通应交茶果银向系运军自行交纳往往交不足数除山东河南二省粮船不过淮仍照旧交纳外其各省皆令粮道于各军应领耗赠项内每船扣茶果银十两封交押运防官到通覈算批解坐粮防衙门交纳如遇中涂截留仍行散给运军以为起米囘空之费○十三年奏准向因内仓应得脚价茶果等银不敷办公将每年残袋准给万条令其变价以资公用今官袋既停制造应于坐粮防茶果银内照残袋变银八百两之数给发以为办公之用
　　一直省州县衞所各设常平仓凡米麦谷豆髙粱咸贮该管官司其出纳嵗歉振借平粜年丰出陈易新计一嵗之出入造具奏销册籍申府司达督抚彚造送部察覈○直隶江南福建各设仓大使二人山东五人山西三人江西浙江各一人西安四人广东八人其余直省府州县衞所均有仓无额设大使○顺治十三年议准积谷振济务令修葺仓厫印烙仓斛择仓书籴粜平价不许别项动支仓谷○康熙二十五年题准黑龙江黙尔根地方起造仓厫收贮米谷○雍正四年覆准凡地方仓厫有渗漏及墙垣木植不坚全者所需工费无多该地方官即为修补若年久倾圮甎瓦木植破碎朽壊者该地方官即详明上司委官估计工费报部即动支正项修盖其有地方厫座无多将仓粮寄贮僧寺道院者或并无寄贮之处将米谷露囤者该地方官即详请督抚察勘确实将作何建仓之处酌量具题倘州县官漫不经心因循怠玩不修补仓厫不详请修盖以致米谷霉烂者照溺职例革职限一年内照动帑买补之数赔完如限内不完即照侵蚀钱粮例以未完米谷之数依律治罪仓厫既经修造犹有托名霉烂亏空者察出即照侵蚀例治罪○六年
　　谕积贮米谷所以备旱涝缓急之需民命攸闗若仓厫不足必有霉烂亏折等弊嗣后着将各府州县仓厫入于交盘项内新旧交代若有倾圮渗漏及木植朽坏之处着接任官即行揭报不准接受倘有徇情滥受者即系接任官之责除照例处分外仍令赔修钦
　　此遵
　　防议准各府州县仓厫入于交盘项内交代如有倾圮渗漏着接任官揭报将前任官照例议处赔修如接任官徇情滥受即将接任官议处责令赔修其霉烂亏空米谷着接任官限年赔完若接任官借端勒索亦即题叅○十一年议准喜峯口仓就近归于迁安县经管每间贮谷五百四十石计算应建仓厫二十六闲○乾隆四年议准兴建仓厫准于存公银内动给照例每间给银二十两贮米五百石
　　一直省义仓社仓春则支借秋成还仓设正副社长司其出纳每嵗报该管地方官察覈一直省地方水陆通衢设仓以备缓急其所贮米谷或供兵糈或佐常平计出纳之数嵗终彚入仓粮奏销册内申报督抚送部察覈
　　一直省营仓提镇协驻劄之地及凡属沿边沿海及离省遥逺者皆设仓贮谷以备军士借粜委营弁经理【以上均详见积贮则例】






　　钦定大清会典则例卷三十九
&lt;史部,政书类,通制之属,钦定大清会典则例&gt;
　　钦定四库全书
　　钦定大清会典则例卷四十
　　戸部
　　积贮
　　一常平谷本顺治十二年题准各州县自理赎锾春夏积银秋冬积谷悉入常平仓备振置簿登报布政使司汇报督抚嵗终造报戸部其乡绅富民乐输者地方官多方鼓励毋勒以定数○康熙十八年题准地方官整理常平仓每嵗秋収劝谕官绅士民捐输米谷○三十一年议准山东每亩捐谷四合除原有可贮仓厫外其无仓厫之州县交与地方官酌量建造○三十二年覆准浙江产麦无多所収不敷民食乡绅士民捐输夏秋幷作一次每亩捐谷四合○三十四年议准令直省督抚饬各州县衞官劝谕乡绅士民每岁収获时量力捐输积贮遇谷贵之时将米麦贷于乏谷之人竢収获照原领米麦之数交还如不肖有司有抑勒多収情弊照私派钱粮例处分○三十六年覆准湖广三十五年分各官捐输之谷贮各属常平仓以备振济○四十三年题准陜西人口众多之州县增贮米三千石其次州县二千石又次州县千石交与地方官采买存贮动西安司库兵饷银十有四万两以十万两照时价买米增贮以四万两于各州县盖造仓厫其甘肃地方旣无仓厫应于常平仓粮内十分之中动用一分盖造将用过粮米阙数照原定数目补还再西安甘肃二处照依应徴地丁银一钱米一斗输纳者令其捐输粮三合以为备灾之用如遇歉年停其捐输○又议准福建见在捐输谷二十七万余石常平仓谷约五十六万余石其内地积谷仍按原存州县之额数存畱常平谷照时价尽数发粜至台湾一府三县远在海外见存捐输谷八千六百余石常平仓谷十有一万石有竒除每县应存之数加谨収贮以备每嵗出陈易新之用外其余尽行发粜贮银遇荒年振济○五十四年题准浙江平粜漕米十万石存贮仁和钱塘等九县仓厫开徴新粮之日难以并贮应于省城广丰仓之旧址建厫二百四十间収贮○又覆准湖北抚司道府州县等官共捐输谷三万五千七百石分拨大中小州县卫所収贮备用○五十九年覆准河南截留漕米内拨十万石运至西安存贮○雍正元年覆准动浙江库帑买米三万石运厦门収贮万石泉漳二府各贮六千石余八千石运赴福州省城设遇米价稍贵一面奏请一面平粜○又覆准豫省河北三府麦苗稀少秋禾未种小民艰于粒食将康熙六十一年漕粮六万二千五百九十石截畱卫辉府存贮将陜州収捐米内酌拨二万石运送怀庆府仓存贮以备需用○四年议准江南地广人稠需用米谷倍于他省动帑买运以济民食恐稽时日暂照河工议叙贡监之例将银改为本色米谷每银一两収米一石或谷二石邻省之人亦准捐输不论稄籼红白兼収行文督抚一面动支正项钱粮委官于产米地方照依时价采买运送其采买若干运送何地该督抚公同商酌妥议具奏一面行文邻省并出示晓谕本省生俊令其急公赴输且分别府州县之大小酌量应输米谷之多寡竢各该处应贮米谷捐足之日卽行停止其所収米谷加谨存贮按季造册报部如有私自収取折银及勒索包揽情弊卽指名题叅从重治罪此所贮米谷有应用平粜散振出借者该督抚卽具题动支将动用数目报部察覈○又覆准江南苏松常三府买谷八万石収贮○又覆准浙江寜波金华等府买谷五万五千余石分贮○又覆准浙江杭嘉湖等府动司库银十万两买谷分贮○又议准福建台湾于常运平粜米五万石之外动正项钱粮运米十万石存边海地方若遇台湾丰収之年再酌量加增运贮仍令台湾商贩得至福泉等府贸易○五年议准湖广盐商捐谷银十万两分发湖北六万两湖南四万两交各府饬令就近采买存贮○乾隆五年
　　谕地方积谷备用乃惠济穷民第一要务而州县有司惟恐贮谷过多平时难于照料离任难于交盘瞻顾迁延实为通病朕知之甚悉巳屡降谕旨矣今年直隶山东河南江西等省皆获丰収而各省奏报年谷顺成者颇多况江西湖广原系产米之地皆当乘时料理积贮之政如捐监一事宜竭力劝导多方鼓舞将抑勒阻挠胥吏苛索等弊悉行革除其他凡可以积之于官藏之于民者皆当于此时悉心筹画并切谕小民撙节爱惜毋糜费于无益之地如造酒造麴之事尤宜禁约庶不有虚
　　上天之赐夫丰年不知积贮一至歉年束手无防咎将谁归各督抚有司均有父母斯民之责应视民事如巳事毋得徒奉具文仍蹈茍且偷安之习钦此○十年
　　谕今年直隶宣化府所属被旱歉収恐附近州县所贮米谷未必处处充裕可以分拨济用来嵗青黄不接之时或致米粮不敷此时应当计及着拨通仓米五万石听该督酌量分发阙米州县存贮备用钦此○十一年
　　谕上年宣府所属被旱歉収今春雨泽又复稀少着将通仓粟米拨运十万石分发所属州县以备拨给倘今嵗秋成丰稔卽将此项补实仓储其如何陆续挽运着仓埸侍郎会同该督妥议办理钦此○十三年议准収捐监谷原以实仓庾而备荒歉各省见在俊秀报捐除山东江南福建四川停其在内収捐山东振防用繁兼准在外收捐折色外其余各省悉照在外収捐本色在内収捐折色之例办理今各省常平积贮旣经定额则収捐监谷自无容于额外增贮除不敷定额之省仍以收捐补足外其额外有余各省所収本色应令别案存贮遇有振防卽于此内拨用或平粜仓谷不能买补卽将此项仓谷拨抵所存粜价造册报部酌拨
　　一常平谷数康熙三十年覆准直隶所捐米谷大县存五千石中县四千石小县三千石倘遇荒歉卽以此项散给其留仓余剩者均于每年三四月照市价平粜五月初旬将平粜价银尽数解贮道库九月初旬各州县领出籴新谷还仓○四十三年议准各省府州县积贮米谷大州县存万石中州县八千石小州县六千石其余按时价易银解存藩库其存仓米谷每年以三分之一出陈易新○又覆准直隶各属见存米谷惟南宫南乐长垣三县过二万石其余州县存贮不多仍令照旧存贮毎年出陈易新倘遇歉嵗详明题请发粜○又议准东省仓额大州县贮谷二万石中州县万六千石小州县万二千石○又覆准山西之民别无他业惟资田亩恐积贮谷少一时需用购买维艰毎大州县令存谷二万石中州县万六千石小州县万二千石○又覆准江西州县大者止存谷万二千石暂停粜三○又覆准江苏所属大州县存贮米五千石中州县四千石小州县三千石○又覆准四川大州县贮谷六千石中州县四千石小州县二千石无庸粜三○又覆准
　　盛京地方与各省不同无庸分别州县大小定数其九州县积贮米粮有多寡不同锦县见积贮六万石寜远州见积贮五万余石为数颇多承德等七州县止各存万六七千石不等自四十三年起将锦寜二州县应徴米豆改为徴银解交承德等七州县买粮建仓积贮○又覆准贵州各府州县常平仓见贮米千二百余石稻及荞麦共十有八万余石内惟贵安等地方均系冲要且官兵驻劄自宜多贮贵阳府存贮稻万有一千余石贵筑县存贮稻万有四千余石安顺府存贮稻八千石其余各府属有六千石及三四五千石不等皆不足大中小州县应存之数竢捐贮赢余之日再请粜买○五十一年覆准山东将捐谷分贮大县万石小县八千石仍于沿河等处酌留数十万石以备邻省拨运○雍正三年议准广东于通省府州县存仓谷数多者开仓平粜卽将价银付谷少之州县籴谷存贮其有亏阙者严追完补再广西桂林等府捐谷粜三价直不必籴谷还仓仍买谷运交广东分贮○七年议准山东各府并附郭首县贮谷二万石大州万八千石中州大县万六千石中县万四千石小县万二千石大衞万石中衞五千石小衞二千五百石大所三千石以此定额其地要民稠或积洼易潦者酌加二三千石如有阙额动帑买补○九年覆准江苏所属地广需用米谷甚多应照雍正五年所定数目大县存米万五千石中县万石小县八千石谷则倍之○十一年议准喜峯口乃蒙古徃来之路所需口粮不可不备酌议于永平府属粜卖原贮喜峯口成色米所易之谷及见存谷内量拨八千石令各州县运送交仓○十三年议准福建福州府仓贮谷二十一万石为数繁多分拨福粮防万石闽侯二县各二万四千石○乾隆九年覆准陜西西安所属常平谷二百七十三万三千有十石按州县大小分贮咸寜长乐二县各贮谷七万五千石葭州神木等七州县各贮谷五万石绥德肤施等十二州县各贮谷四万石富平临潼等七州县各贮谷五万石干州三原等八州县各贮谷四万五千石华州蓝田等十一州县各贮谷四万石邠耀等七州县各贮谷三万石商鄜等十七州县各贮谷万七千二百余石同官麟游等七州县各贮谷八千石兴安洵阳等七州县地气潮湿多贮恐致红朽仍以见存旧谷四万四千五百四十石作为定额○十三年
　　谕迩年以来各省米价日见加增反覆推防莫知致此之由常平积贮所以备不虞而众论颇以为采买过多致米价益贵因思生谷止有此数聚之官者太多则留之民者必少固亦理势之自然考之康熙雍正年间各省常平已有定额直省常平积谷之数应悉准康熙雍正年闲旧额其加贮者以次出粜至原额而止或邻省原额不足卽就近拨运补足所需运价照例报销其如何彼此拨运并酌定原额及原额存粜之法着大学士会同该部悉心妥议具奏钦此遵
　　防议准直省常平仓所贮米谷康熙年间或未经定额或定额无多难以稽考应照雍正年间旧额惟云南地处极边不近水次陜西所属沿边积贮兼备军糈雍正年间仓贮多寡亦属无定应以乾隆年间所定之额为准云南积谷七十万千五百石西安积谷二百七十三万三千有十石甘肃积谷三百二十八万石又福建环山带海商贩不通广东岭海交错产谷无防贵州跬歩皆山不通舟楫仓贮均宜充裕见在米谷以乾隆年间定额计之或尚有不敷或仅可足额较之雍正年间已觉有余酌量三省情形卽以见存之谷作为定额福建积谷二百五十六万六千四百四十九石有竒广东积谷二百九十五万三千六百六十一石有竒贵州积谷五十万七千十石有竒其余直隶
　　盛京山东山西河南江苏安徽江西浙江湖北湖南四川广西均以雍正年间旧额为准直隶积谷二百十有五万四千五百二十四石
　　盛京百二十万石山东二百九十五万九千三百八十六石有竒山西百三十一万五千八百三十七石有竒河南二百三十一万九百九十九石江苏百五十二万八千石安徽百八十八万四千石江西一百三十七万七百十三石浙江二百八十万石湖北五十二万九百三十五石有竒湖南七十万二千一百三十三石有竒四川百有二万九千八百石广西二十七万四千三百七十八石通计直省共积谷三千三百七十九万二千三百三十石有竒较之乾隆十三年以前定额四千八百十有一万六百八十石有竒计减积谷千四百三十一万八千三百五十石令各该督抚视所属府州县之大小均匀存贮其间有转运难出产少地方冲要以及提镇驻劄各省犬牙相错之处彼此可以协济均应分别加贮○十五年题准安徽各属常平仓定额通省九十四万二千石为准每大州县额贮米万二千七百石至万八千石中州县额贮米万四千石至万七千石小州县额贮米万一千石至万四千石府仓自八千石至万五千石不等除地土髙燥不准销厫底气头外其安庆等八府州及怀寜等三十八州县存贮一年者每石开气头三合二勺廒底八勺存贮二年者每石开气头六合四勺厫底一合六勺未及一年及三年之后米谷质已干均不准开销以乾隆十四年为始于该年奏销册分晰造报一常平积贮米谷随宜康熙三十年覆准直属捐米内秫黍一种春气一动卽易发红着卽粜卖易粟还仓○三十一年覆准福建沿海之地民间多种稻谷不比北省多种麦粟嗣后止令劝输稻谷○雍正三年
　　谕积贮仓粮特为备荒之用但南省地方潮湿米在仓一二年便致红朽改贮稻谷似可长久着详议具奏
　　钦此遵
　　防议准江苏安徽江西福建浙江湖广四川广东广西云南贵州各省内惟安徽但有稻谷原无贮米及福建浙江仓米有限无容改易其江西湖北湖南四川存贮米皆五万石内外令于一年内改易稻谷江淮截漕米广东存仓米皆八万余石广西存仓米十万余石分作二年改易稻谷云南米五十七万余石贵州米四十万余石一二年内不能尽易每年云南应给兵饷十有四万九千六百余石贵州兵饷九万五千六百余石卽将二省存仓之米支给至秋成时徴収稻谷补仓云南存仓米限以四年贵州限以三年尽可改易令各地方官增建仓厫以备积贮○又覆准江苏安徽江西福建浙江湖广四川两广云贵各省所存之米竢易谷旣完之后每年额徴兵饷仍収米给兵余悉改徴稻谷各省均照此例其有亏空仓米者亦令悉以稻谷追补还仓凡有需用挨年先碾旧谷支给倘需用米多一时砻碾不及应给米一石者折给谷二石○又覆准山西存贮仓米悉照奏销兵马钱粮成例每谷一石抵米六斗易谷入仓其民欠及亏空米粮亦令照例改折交仓存贮至子荞麦等项各处出产不同令该抚严饬各属确访时价易谷入仓不得故为低昻至偏僻小县暂令米谷兼买陆续易谷入仓○又覆准河南存仓米麦粜卖后秋収卽将米价籴谷分贮谷少之州县至民欠未完亏空买补各项亦以一米二谷徴収追补还仓○又覆准四川富顺等县仓米改易稻谷茂州素不产米向贮米二百石今易荞麦六百石其建昌府之左所米令搭放兵米征稻谷还仓松潘衞存贮军需米匀作两年平粜仍买新米贮仓五年更换一次○十一年覆准安徽凤阳亳州等处地产粟谷稻非本地所出嗣后凡产粟谷之处每逢粜三卽准其买粟补仓挨年易换其多余价银增买粟谷竢买足之时分别报部察覈一直省常平积谷每嵗存粜之数康熙三十四年题凖江南积谷以七分存仓备振以三分发粜竢秋収买谷还仓○三十五年覆准江南于各属粜三银内酌提四万石价银解省竢秋成时収买新谷贮省以为下年存七粜三之用○四十三年覆准河南见存仓谷每年将一半存仓备振一半借给穷民○四十九年题准陜西甘肃存贮之米日久恐有浥烂行令该管官于粮贵之年存半粜半粮贱之年存七粜三○雍正三年议准州县仓粮凡遇出陈易新之时令佐贰官公同収放如州县私自粜卖佐贰官不据实通报扶同隐匿一并叅处○四年覆凖陜西仓粮久未粜卖令于每年二三月内存七粜三至八九月买补还仓○六年题准陜西存贮仓粮准其一米二谷易谷积贮每年于二三月间存七粜三秋后买补还仓○九年议准江苏所属仓谷凡遇青黄不接出陈易新酌量粜卖不必拘定存七粜三○乾隆元年覆准湖南各属地有高下燥湿之不同常平仓谷存粜之数因地制宜列减粜为三等长沙等四十五府州县地势干燥者仍存七粜三永州等三十一府防县衞地势稍湿者存半粜半龙阳等四县地势尤湿者粜七存三倘民间有不须籴买或不能粜半粜七听该管官随时斟酌○又覆准四川龙安寜逺二府并茂州所属及雷波衞黄螂所等处地居边荒风土较异兼之积贮杂粮性不耐久应每年粜半存半余循例存七粜三偶遇歉収不拘成例酌量借粜○又议准广东平粜仓谷将沿海卑湿之广州等七府南海等三十九州县新安等二县丞所管准其存半粜半其粜三之谷全支兵米无可减粜之嘉应清远等十四州县亦令存半粜半南雄等三府罗定三水等三十六州县旣非沿海卑湿之区照例存七粜三○二年题准安徽地土高燥之滁州等七州县及凤阳颍州二府石埭等十二州县常平贮谷照例存七粜三其临近江湖地形卑下湿气最重之安庆等十府州怀寜等三十八州县减价粜半存半
　　一买补之法雍正十一年议准广东每年粜三仓谷自九月以后数在四千石以下者定限两月内买补足数四千石以上者三月内买补足数九月以前有能先买者听其便宜买补○十三年议准直省各州县秋成买补仓谷如遇谷价腾贵卽将所粜价银解交府库竢次年秋収价贱照数买补又本地买补恐有短价买抑勒富戸里民等弊务令于隣近州县购买以杜弊端○乾隆元年议准秋収买补仓谷务择好谷照原粜之数买足还仓其买补价直照各地方时价有余不足通融拨补足数给发不得稍有短少致有官赔并累里民等弊○二年议准被灾州县如有仓粮散给无存者务于秋収丰稔之时卽题明拨银买补以实仓储○又议准各州县平粜仓谷务于本年秋収及时照数买补如逢水旱本地邻境价直皆昻贵难买令该管官察覈确实将存价縁由咨部竢次年秋収无论价直贵贱卽行采买如次年仍延缓不买以玩视仓储照例题叅又凡遇水旱灾伤次年买补价昻察其实在不敷之数统计该省粜价有余不足通融拨补买足如该省并无盈余准动支藩库存公银买补仍造册题报察覈○三年议准买补仓谷严禁累小民及发短价低银抑勒交粮或斗秤以大易小以重易轻有蹈此者或被告发或被访闻卽详揭叅究督抚徇隐一并叅处○又议准直省仓谷春粜秋籴若秋成谷价仍昻则就邻近价平之处于春月购买补足如邻近价亦未平卽察其积贮之多寡酌量缓急暂停买补或竢次年麦収丰稔买麦収贮秋成易谷还仓或竟竢次年秋成买谷随时酌量办理至仓谷无多地方不便虚悬令州县确访邻省价平之处详明该管上司委官采买其原粜价直不敷采买卽于通省粜价内通融拨补倘再不足准其将粮价运费脚费在于藩库存公银内酌量拨给造册题报○又议准州县赴邻封及产谷地方采买时卽将应买数目报眀督抚行知受买地方如系隔省卽知会彼省督抚转行知照竢买足运囘之日卽取具地方官印结将米谷数目价直书明结内于申报采买収仓时一并送府验报察覈如有情弊卽行叅处○七年议准江西湖广素产米谷于有収之嵗自七八月以至十二月将本地附近水次各属米谷价直每月据实咨报各省以便采买若各省已赴采买而江广等处适值价贵准于存仓谷内酌量拨运将邻省价银留贮竢秋成照数买补还仓○八年议准买补仓谷如果一时买难足数本地有谷之家情愿出售于官者议定价直必见谷交银官为经理挽运无得豫发价银强行买亦不得勒令卖戸上仓交纳以致愆期揑报扰累民生○九年
　　谕积贮乃民食所关从前各省仓储务令足额原爲地方偶有水旱得资接济是以常平之外复许捐贮多方储蓄无非为百姓计后因籴买太多市价日昻诚恐有妨民食因降防暂停采买俾民间米谷自在流通价直平减亦无非为百姓计也乃近闻各省大吏竟以停止采买为省事不思常平之设不特以备荒歉卽丰稔之年当青黄不接之时亦得借以平粜于民食甚有关系从前所降谕防总在督抚大吏奉行之时将实在情筹酌妥协其间因时制宜原不可执一定之见今因停止采买之令遂任仓厫阙少置而不理将来必致粜借无资固非设立常平本旨又岂朕停止采买之本意乎各省督抚务须斟酌地方情形留心办理应买则买应停则停总在相机筹画不可胶执定见希图省事钦此○十一年
　　谕各省积贮原以备地方荒歉之用今嵗丰収之处尚多正宜趁此时留心筹画豫为积贮民食之计俾不致谷贱伤农但必以本地之谷补本地之仓恐収成分数不齐产米多寡不一或因一时采买米价又致昻贵有妨民食着各该督抚酌量所属地方情有二麦旣丰而秋成又稔者动拨屡年所存谷价分路采买亦不必迫期足额务须妥协办理使仓储可以渐充而米价不致增长钦此一丰年籴粜豫备仓储康熙二十四年
　　谕山海关古北口张家口等处积贮米谷以备蒙古饥荒令戸部官监视运送盖造仓厫钦此○三十年
　　谕山西平阳等处麦田大熟着遣堂官一人前徃照时价采买积贮钦此○四十三年
　　谕山东昨嵗歉収江南乃产米之地又水陆易于挽运着总河等从江南买谷运至东省交仓钦此○雍正
　　三年
　　谕湖广为产谷之乡运徃别省皆为近便今嵗収成丰稔着该省督抚动支库银十万两买谷于省仓及府州县应贮之处加谨収贮但须陆续采买不可致谷价腾贵设民间谷价稍昻卽行停止以待来嵗秋収江南浙江今嵗均获丰収着各该抚就近商酌若买谷有益卽动项采买定数奏闻钦此○四年
　　谕闻山东登莱青三府连年丰稔商贩自东而西者络绎不絶着该抚酌量动帑采买分贮于济南等属米少之州县着劝谕各商贩多运至济南等三府俾民间得以収买存贮则明嵗青黄不接之时米价不致腾贵钦此○九年议准东省被水州县振济所用之谷于通省见存新収粟米拨十五万石再简科道官二人动支帑银徃天津等处率地方官买粟五万石共二十万石发与囘空粮船带至山东令于德州常丰临清等仓収贮再于奉天拨粟二十万石由海运至天津再雇民船运至德州交与山东地方官运送其东昌以下之近水州县将江西湖广漕运截留三十万石令该抚分拨存贮○十三年题准直二麦丰収以奏准司库存公银内给清河道二万天津道万两大名道三万霸昌道万两河间府二万分发各属麦多价平之州县尽数采买収贮本处仓内每年易谷积贮于年终造册报部察覈○乾隆元年题准江西早谷丰収酌动存公银买谷十万余石分贮各府州县以裕本省之盖藏兼备邻封之缓急○三年
　　谕今嵗山东河南二省麦秋大稔但恐小民于有余之时不知撙节耗费于无用之地如躧麴耗麦地方更当严禁于斯时勿以二麦丰収遂可稍弛其禁至于邻省需麦之处甚多以本地之有余济他省之不足而贸易之利亦在其中务使商贩流通彼此均受其益如果再有余粮卽着地方官动支库帑照时价籴买存贮公所以为余蓄不使有谷贱伤农之虑但不可绳以官法勒令交易致滋扰累着该抚善为经理钦此○四年
　　谕湖北今嵗麦秋丰稔又豫省河以南麦已大熟当此有余之时必需酌盈剂虚始于民生有益直隶江南上年歉収今嵗麦秋雨又愆期可行文直隶总督会同河南巡抚酌量市价民情委官采买存贮竢直隶需麦之时以便拨运湖北与江南邻近其应否采买接济有便民食之处亦行文江南督抚会同湖北巡抚商酌办理钦此○又议准川省秋収丰稔米价平减应动藩库乾隆八年分杂税银三万两地赋银十二万两委官于成都等六府州县附近水次出产米谷最多处分行采买交该地方官于沿江州县空出仓厫内加谨収贮其采买不拘额数限期但遇价増卽行停止
　　一运费雍正十三年覆准春粜秋还其折耗并脚价等费是所不免如遇秋籴价贱除诸费外果有盈余应听该州县自行据实详明以备地方平粜振济之用该管上司不得借端要挟勒令多报○乾隆三年覆准平粜粮米旣令运米至乡粜卖又令四乡分路采买还仓应酌量道里逺近给与脚价覈明应需银数在于藩库存公项内先行借给仍于粜粮盈余价内照数还项○又覆准买补之时时价或有不敷及赴邻邑并江广产米处购买其盘费运脚如州县自有盈余卽于盈余内动用报销若本郡邑并无盈余则申请于别属盈余内通融拨用倘别属亦无盈余则于藩库存公银内给发○又覆准运谷到乡平粜脚价卽于米价内支销○又覆准动拨湖南仓谷十万石运徃闽省备用委总运官二人协运官四人在岳城赁船编列字号分运抵苏其运谷水脚湖南至江南每石给水脚银一钱五分贵时加增每石外加耗谷五合每石酒钱三厘神福三厘舵工一厘自湖南至汉口沿涂駮浅官给半费余出船戸由汉口以东直至镇江进牐至苏州凡有駮浅官为给费经过关牐船料谷税咨明该监督槩免収税各船由雇定之日起以开帆之日止中间放水守空船戸水手日给米一升各府州县由小河运至湘潭及长沙岳州除贴近水次大船不给运费外其余每百里每石给银一分由府州县仓运至水次上船需用脚费酌量逺近给发至会齐处盘上大船每石给银一厘总运官每人日支饭银五钱协运官每人日支三钱跟随仆役及所雇照防人夫每名日支五分均自収谷上船之日起赴江囘楚之日止至官役囘时别雇船费每人酌给银十两仆役每名酌给银三两○七年议准江苏仓粮运费凡系官塘大河及内河寛深舟运易行者每米谷一石每百里给水脚银八厘内河小港浅窄之处给水脚银一分陆路担运每里给脚价银一厘五毫○又覆准本邑运乡平粜所用脚价照例在于存公银内给发倘存公银不敷临时酌量于正项内报部拨给○八年覆准广西大河舟楫相通之府州县每站百里不分米谷每石给水脚银一分五厘小港支河之府州县每站给银二分再般运上仓下船每石每里给脚价银二厘不通水路之府州县遇山路险峻每石每里给脚价银二厘平坦之路给银一厘○又议准四川所贮水次米谷若遇邻省需粮接济凡碾运各费令该省交给委官赍带赴川自行领运应还粮价亦令该省照数解川归款○又覆准四川拨运米谷大江运价三四九十等月水势停缓每石每百里顺水给银七厘逆水给银一分四厘正二及十一十二等月水稍干涸顺水给银九厘逆水给银一分六厘小港每石每百里顺水给银一分六厘逆水给银三分二厘陆路平坦处每里给银一厘五毫半坦处给银二厘二毫﨑岖处给银三厘自五月至八月大江水势泛滥止可随时办理难以酌定章程○又议准直隶拨运米谷水运每石每里给银一毫五丝陆运每石每里一厘运送
　　陵糈米豆因无囘头载运每石每里给银一厘四毫○又覆准山东运粜米谷陆路每石每百里给银一钱水路二分○又议准奉天运粮每石每里给银一厘二毫○又覆准浙江拨运仓粮陆路每石每里七毫险路一厘五毫水运官塘大河每石每十里一厘小港浅窄处每石每十里一厘五毫○又议准山西拨运米谷不分平险每米一石每百里给银一钱谷一石每百里给银六分○又议准江西拨运粮米凡内河水窄下水每石每站给银一分上水一分二厘大江寛路每石每站下水五厘八毫上水六厘九毫六丝○又覆准河南水运米麦每石每百里给银一分陆路一钱四分水运谷稻每石每百里给银八毫陆路八分○又覆准湖北拨运米谷如水路易者每石每百里给银七厘难者一分二厘陆路易者每石每里给银一厘难者一厘五毫○又覆准湖南拨运米谷大河每石每百里顺水给银五厘逆水七厘小河顺水每石每六十里给银七厘逆水一分险滩顺水给银一分逆水一分二厘其陆路平坦每夫担谷六斗米四斗每六十里给银五分山路给银六分山路难行给银七分○又覆准安徽拨粜米谷凡系濵江大河每石每站给银六厘五毫一丝内河小港水浅狭小之区每石每百里给银一分溪河水浅每石每站给银一分八厘溪江沙滩每石每站给银二分其陆运平坦大路每石每里给银一厘路稍﨑岖每石每里给银一厘五毫山路﨑岖每石每里二厘山岭纡折之区每石每里给银三厘○九年覆准西安拨运米谷水路每石每百里给银四分陆路平坦大道每石每百里一钱山路﨑岖邉方荒僻每石每百里一钱六分○又覆准甘肃拨运仓粮无论河东河西每石每百里槩给银一钱三分○又覆准云南运送米谷平坦大路每石每站给银一钱二分道路﨑岖者每石每站给银二钱○又覆准贵州挽运米谷陆路平坦程途每夫每里给银一厘险峻道路每夫每里给银一厘八毫○又覆准广东拨运米谷平坦陆路每石每里给银三厘﨑岖之路每石每里给银四厘车载每石给银一厘水程下水每石每百里给银七厘上水一分海运七分○又议准福建水路运送溪滩浅窄顺流之处每谷一石每十里给银八毫米一厘深通寛畅之处每谷一石每百里给银六厘米八厘上滩逆流每谷一石每十里给银一厘米一厘五毫其陆路每石每里银七毫平坦道路每石每里担夫银一厘山峻险路一厘五毫
　　一禁囤积及造麴蘖康熙五十五年覆准山东河南两年大熟
　　京城麦价未见平减皆由商贾豫行収买久贮不得均粜所致行文山东河南巡抚察明由水路北来卖给商贾米谷数目每月奏
　　闻仍知会直抚凡本处商贾有多买久贮者严行禁止其已至直隶麦谷数目亦令直抚察明每月奏
　　闻除沿途照常买卖外富商人等有多买久贮亦令严行禁止沿涂地方不肖官役或有借名稽察留难勒索者该抚题叅治罪○六十年
　　谕京师禁止买米居积系府尹专职并交与八旗都统歩军统领等一同严行禁止钦此○雍正四年覆准平粜之时如有奸商势豪居积射利者卽时访拏按律治罪该州县官不严行察禁该督抚题叅交部议处○乾隆二年议准烧锅一事各省情形不同应令各该督抚就本省情形因时制宜以观成效躧麴一项系烧锅盛行之源躧麴多则私烧广有捐盖藏嗣后违禁私烧者照违制律杖一百广収新麦躧麴开烧锅者杖一百枷两月失察地方官每一案降一级留任失察至三案降三级调用如官吏有贿纵等弊照枉法律计赃论罪○三年
　　谕直隶山东河南等省上年秋成歉薄谷价昻贵今春山东河南得应时雨泽二麦可望有収则本省邻省皆可资其接济无如小民愚昧徃徃不知撙节而耗费麦之最甚者莫如躧麴一事朕闻毎年麦秋之际地方有富商大贾挟持重赀赴各区大镇水陆通衢贩卖新麦专卖与造麴之家以图厚利而造麴之家盖成邱房广収新麦惟恐其不多小民无知但顾目前得价售卖不思储蓄为终嵗之计而此辈奸商惟以垄断为务不念民食之艰难此实闾阎之大蠹不可不严禁重惩者如山东之临清江南之镇江此弊尤甚中外共知朕思商民贩麦则粮食疏通于百姓有济不必稽察致有阻滞惟察明躧麴之家严行禁止违者从重治罪则有用之麦不致耗费于无用之地于本省邻省均有裨益着该督抚等转饬各地方官实心奉行毋得视为具文茍且塞责倘稽察不力仍有违禁私躧者经朕访闻必将地方官从重处分不稍寛贷卽督抚亦不得辞其咎钦此
　　一常平额外积贮康熙四十三年覆准江寜仓捐米八万七千余石久贮必致浥烂照常平仓每年存七粜三秋成买补○四十四年议准豫省河南府居数省之中积谷以备振济山陜之需今将四十三年漕米每米一石易谷二石共谷四十六万五千六百八十二石于河南府収贮谷二十三万五千六百八十二石造仓厫二百九十三间其余二十三万石于近汴近洛之祥符县贮三万石中牟县贮二万五千石汜水县贮二万石巩县贮二万五千石渑池县贮二万石偃师县贮二万八千石陜州贮二万七千石灵寳县贮二万八千石阌乡县贮二万七千石共造仓厫三百六十四间严饬加谨収贮每年于青黄不接之时出陈易新照依三分之一借给农民秋后还仓○雍正九年覆准江苏所属十二府州备贮仓粮动支藩库银委官赴产米地方分头陆续采买大县贮米万五千石中县万石小县八千石谷则倍之凡遇缓急于存七粜三之外准其酌量平粜卽将原银解存府库秋収后报明竢米价平时卽行领买或有盈余银多购米谷存贮○十年覆准江南崇明县孤悬海外卽于前项买米案内买拨万石収贮崇明县仓遇米价昻贵该县平价出粜竢米价平减随卽买补足数○乾隆十一年议准福建福兴漳泉四府民食仓储不能不仰借台湾运济令台属各防县于本年三月内买足四十万石之谷永为定额遇有内地拨用卽于实贮四十万石内动拨将藩库见存银随时发交台湾买补足额仍将买补谷数价直分晰造报至运谷搭运商船已至内港因驾驶不慎船被阁损漂失米谷及虽在外洋遭风其船无实在击碎迹舵工水手皆存牌照无失者槩不准豁免仍着落行保船戸照时价赔补其有在外洋遭风舵水漂失无迹及在外洋横礁击碎有实在迹可验者卽具切实供情印甘各结先将商船遭风失水情米谷数目逐案咨部察覈仍竢嵗终将应豁各船米谷汇案报题豁免着为定例遵行○十三年覆准常平仓谷之外别有贮谷如河南之漕谷仓贮谷七十七万五千一百四十三石有奇江寜省仓见贮谷万二千石乾隆七年奏明请动银五万两采买补仓因价昻未买福建之新设台湾仓奏请备贮四十万石见存三十九万六千七百十有六石有竒浙江永济仓贮米八万七千四百三石有竒玉环同知仓贮谷六十石广东广粮通判仓存谷九万二千七百八十五石平粜谷六千三百四十五石存价银三千三百八十四两有奇均因地制宜以资接济皆不在常平额内令各省督抚照旧存贮又江南崇明县仓贮米抵谷二万石因孤悬海外特加贮备亦照旧存留
　　一积贮耗折乾隆四年议准浙江永济仓建设省会地方潮湿所贮米粮嗣后除春粜本年买补新米及已经易谷者不议耗折外其余米粮存贮一年之后准其每石销耗一升至次年每石销耗五合递年照此开销陜西甘肃各州县収捐之粮及常平仓収贮之粮除本年所収者不准耗外至収贮次年以后三年之内每石每年准其开耗一升作正报销三年之后不准再减其延安府徴収本色粮米准其每石収耗三升留充折耗之用云南税秋粮米有耗之府防州县每石収耗三升正耗之外复収防耗三升于民有累应将正耗三升减出作为防耗其外収之防耗三升槩行豁免无耗之州县仍准徴収防耗三升以备折耗其余直隶各省地势有燥湿不同积贮米粮亦有多寡不一因地制宜毋庸开耗○七年覆准陜西西安延安凤翔同州榆林五府邠干绥鄜四州风土高燥所属州县仓粮从无霉变毋庸开报气头厫底其汉中府属之寜羌南郑等九州县兴安州及平利石泉等六县商州所属之雒南等四县地旣卑湿所产又多稻谷性不耐久递年挨次出易地僻民稀不能照数易新自应仿照京仓开报气头厫底之例酌定成规以免赔累其贮仓已过五年者照京仓例酌减十分之三若贮仓未过五年及已报气头厫底一次者均不准报○八年题准浙江各仓除临安于潜嵊泰顺等县毋庸置议外其余各属仓谷如甲年买贮之谷于乙年粜三粜四尚有存七存六于年终盘察时照存贮一年例每石开报气头谷三合厫底谷一合其存七存六谷于丙年又经粜三粜四尚有存四存二于年终盘察时照存贮二年例每石开报气头六合厫底二合其存四存二谷于丁年全数出粜毋庸开报气头厫底粜半之县将甲年存贮谷于乙年嵗终盘察将存半之数每石开报气头三合厫底一合总计谷一石第一年开报四合第二年开报八合共开报谷一升二合年终报部察覈○九年覆准广西平乐府属恭城等十五州县尚属高燥所存仓谷自可毋庸开报气头厫底桂林等府所辖之防及州县六十有四属除三年之内能将存仓谷按数出易其未易谷为数无多并碾运古州兵饷以及有别案拨用等项不准开报气头厫底外如三年之内全未出易存仓之谷准其自乾隆八年为始将十分之三开报每千石内准以三百石开报气头厫底每百石开报气头谷一石厫底谷四斗如存贮未及三年者不凖开报○十一年覆准江南地势最湿之常熟等二十州县每石每年准开报气头厫底一升地势潮湿之长洲等二十四州县每石每年准开报气头厫底五合其存贮未及一年者毋庸置议米麦粟谷杂粮等项照数开报三年之后不准再请开销统以乾隆十一年为始扣数开报至上元等二十三县毋庸开销气头厫底再气头厫底谷照浙省之例九成八成者每石减价银七分七成六成者每石减一钱五成者减一钱四分委官勘明照减价发卖造册报部察覈一盘察仓粮康熙三十九年覆准凡州县収贮米谷遇飓风大雨等灾挽运江海飘流并霉烂者该督抚题叅革职离任限一年内赔完免罪复职别补如逾一年之限赔完者止免罪不准复职二年之内如不赔完仍照例治罪着落家产追赔○四十一年覆准凡官员将存仓米谷亏空霉烂者该督抚题叅照例革职留任限一年赔补赔完仍凖复职如逾限不完解任再限一年赔完仍准复职如二年外不赔完者照定例拟罪着落家产追赔○四十三年覆准各省州县亏空霉烂仓粮实在赔补完日令该府道卽出实在补完印结报明督抚藩司存案倘再有亏空之事发觉将该道府一并议处○四十七年议准州县官于额贮积谷之外买谷贮仓照盘察盈余之例准其议叙或州县官捐谷本管仓内捐少报多或将见贮之米揑作捐输以邀议叙后本官任内复有亏空事发除知府照例分赔外原报之督抚一并议处○五十二年
　　谕霉烂仓谷官员限内赔完仍以原官补用不得别补钦此○雍正二年议准直省督抚将各州县积贮仓谷孰系本色孰系折色并实存本折数目稽察明白分晰题报如果无亏阙及以折色作本色等弊照元年议准之例嵗终出具印结送部倘有此等情弊卽行题叅一面买补还仓一面着落本人追赔至于道府州县有当谷贵之时私将仓谷发卖或贩徃谷贵之所粜卖希得重价肥已者以及地方大员有将捐谷不収本色擅自折银或以所収银每石短价散给州县抑里民买补迁移者或被旁人首告或被科道纠叅将督抚等官交与该部从重议处○三年议准凡州县亏空仓谷卽令接任各官于秋成谷贱之时申详督抚藩司酌动何项钱粮照时价先行买补该州县出具仓収该管道府加具印结一面报部一面于亏空官名下勒限一年将动用帑银照数追补还项如逾限不完卽照侵那仓谷定例治罪仍着落本人家产变易还项○四年
　　谕凡亏空钱粮犹可勒限追还无损国帑若亏空仓粮则一时旱潦无备事关民瘼是亏空仓谷之罪较亏空钱粮为甚自宜严加处分着大学士九卿确议定例具奏钦此遵
　　防议准仓谷亏空处分以谷一石比照钱粮五钱定罪嗣后亏空仓谷系侵盗入已者千石以下照监守自盗律拟斩准徒五年千石以上拟斩监候秋后处决不准赦免将侵盗谷数动支正项买补着落本犯妻子名下严追系那移者除数止千百石照律准徒五千石至万石照律拟流外万石至二万石发边卫充军二万石以上者照侵盗例拟斩其亏空之谷动正项银买补于各犯名下勒限一年追赔
　　一积贮交代雍正元年议准州县存仓米谷令各该督抚严饬该管各官覈实详察于年终造册保题至督抚升转离任将案卷交代新任督抚限三月察覈疏奏如有亏空卽行题叅倘新任督抚狥隐不叅后经发觉一并照例议处仍令分赔○五年
　　谕直隶各省仓谷若有前任官折价存库者不许新任官接受交代仍令前任官如数买谷交仓其该管上司亦不得徇情寛纵如有故违者将本官及该管上司分别从重治罪钦此○八年议准仓谷五万石以上照例多展限一月如二万五千石以上者亦许多展十五日或一人而有两县交代者则许多展限一月○乾隆二年题准新旧交代见存米谷接任官于一月内先行盘収其采买续交米谷以报明运到之日起五日内盘収统于正限满日截算如未足数别无开销又无存价赴产米地方采买则系亏空覈实叅追如有盈余亦据实册报如限内必不能运到者应就采买地方远近所买各数多寡随时随地酌量定限竢运到交仓再行报部若前官虚立文案揑报采买者察出叅追议处○又题准出借仓项如前官各役有私借揑冐扣克不实等弊应行详叅若察明借放无弊欠戸的实后官勒限认追完报○又议准交代仓谷旣经碾试或果有泥沙搀杂止须飏净或实系潮湿不堪止须晒干监盘官公同验看毋得抑勒其盘量夫工铺垫等项令新任官料理
　　一社仓积贮康熙四十二年
　　谕直隶各省州县虽设有常平仓収贮米谷遇饥荒之年不敷振济亦未可定应于各村庄设立社仓収贮米谷直隶有旗下庄头可合数村立一社仓其管理社仓事宜令庄头内有情愿经管者交与収贮百姓村庄公设社仓百姓有情愿经管者交与収贮以备饥荒传谕直隶廵抚如设立社仓果有益于民生着各省亦照例于各村庄设立社仓収贮米谷大学士会同九卿详议具奏钦此遵
　　防议准设立社仓于本乡捐出卽贮本乡令本乡诚实之人经管上嵗加谨収贮中歳粜借易新下歳量口振济○四十五年覆准直属社仓四十一二三等年劝捐米谷共七万四千九百七十石有竒出借穷民得息米千有五十一石又四十四年永保二府陆续捐谷四百三十五石有竒皆贮各属社仓系本乡捐出者卽贮本乡令本乡诚实之人经理○五十四年议准直省社仓劝输之例富民能捐谷五石者免本身一年杂项差徭有多捐一倍二倍者照数按年递免至绅衿捐谷四十石令州县给匾捐谷六十石令知府给匾捐谷八十石令本管道给匾捐谷二百石督抚给匾其富民好义比绅衿多捐二十石者亦照绅衿例次第给匾捐至二百五十石者咨吏部给与义民顶带照未入流冠带荣身凡给匾民家永免差役○雍正二年
　　谕社仓之设原以备荒歉不时之需用意良厚然往往行之不善致滋烦扰官民皆受其累朕以为奉行之道宜缓不宜急劝谕百姓聴民便自为之而不当以官法绳之也近时各省渐行社仓之法贮蓄于丰年取之于俭嵗俾民食有赖而荒歉无忧朕心深为嘉悦但因地制宜须从民便是在有司善为倡导于前留心照应于后使地方有社仓之益而无社仓之扰督抚当加意体察钦此○又覆准社仓之法原以劝善兴仁该地方官务须开诚劝谕不得苛敛以滋烦扰至収贮米谷先于公所寺院収存竢息米已多成造仓厫収贮设立簿籍逐一登明其所捐之数不拘升斗积少成多若有奉公乐善捐至十石以上给以花红三十石以上奬以匾额五十石以上递加奬劝其有好善不倦年久数多捐至三四百石者该督抚奏
　　闻给以八品顶带其每社设正副社长择端方立品家道殷实者二人果能出纳有法乡里推服令按年给奬如果十年无过该督抚题请给以八品顶带徇私者卽行革惩侵蚀者按律治罪其収息之多寡每石収息二斗小歉减息之半大歉全免其息止収本谷至十年后息已二倍于本止以加一行息其出入之斗斛均照部颁斗斛公平较量社长豫于四月上旬申报地方官依例给贷定日支散十月上旬申报依例収纳两平较量不得抑勒多収临时愿借者先报社长州县计口给发交纳时社长先行示期依限完纳其簿籍之登记每社设立用印官簿一様二本一本社长収执一本缴州县存察登记数目毋得互异其存数一本夏则五月申缴至秋领出冬则十月申缴至来春领出不许迟延以滋弊窦每次事毕后社长州县各将总数申报上司如有地方官抑勒那借强行粜卖侵蚀等事社长呈告上司据实题叅○三年题准河南社仓豫造排门细册将姓名年貌住址以及官绅士庶商贾逐一注明送官用印存案日后借贷悉以此为准其游手好闲者不许借贷于正副社长外再公举身家殷实者一人总司其事令其不时稽察如有欺隐令其赔偿果能使仓储充牣题请加
　　恩以示激劝此项积贮无论官员不得拨用卽同邑之社亦不得以此应彼如有官员抑勒那借许社长呈告上司据实题叅其所需张笔墨以及人工饭食或行劝谕或拨罚项以充其用不得滥行科敛致滋扰累至积米旣多于夏秋之交平粜秋成照时价采买还仓○七年议准社仓米谷如有贫民偶遇荒歉借领仓谷者每石止収息谷十升还仓小歉借动者免取其息仍如本数还仓通行直隶各省遵行○十三年题准云南设立社仓通计一省所捐谷麦七万余石其中千石以上者仅二十余处此外皆数百石数十石亦有全无社谷者民间缓急之需终不能免按各属皆有常平仓及官庄等谷存贮尚多可以酌量暂拨以作社本将社仓存贮未及千石者按地方之大小计存贮之多寡在于该处常平官庄等谷内动拨五百石或八百石作为社本令社长一并经管出借穷民秋成加一还仓小歉免取其息归于社仓项下积贮竢积有千石社本仍将原动常平等谷归还原欵○乾隆三年覆准社仓积谷将息谷十升以七升归仓以三升给社长作修仓折耗如有逃亡故絶之戸无可着追者准令社长报明地方官察明确实取结通详于七升息谷项下开销○又题准四川粜卖仓粮除买补正项外所剩余价均买作社粮以为民倡而士民等随各相率乐捐自乾隆二年秋后买贮谷二千九百七十余石捐贮谷二万五千六百余石又逹州内江等三十余处旧存贮谷二万一千石以上川省新旧社谷共五万四百三十石有竒令加谨収贮按年题报社谷旣多必需仓厫照前建常平仓例每谷四百石建厫一间其工料银咨部于存公银内动支○四年题准江西社仓谷每石収息一斗仍循旧例○五年覆准陜西甘肃所属社谷有二项一系百姓公捐自行议定仓正仓副经理出入报官存案不入官之交代仍听民料理一系加二耗粮内留五分为社粮责成地方官经理○六年题准山西社仓奬劝之法捐十石以上至三十石者照例听地方官给与花红三十石以上至五十石者地方官给匾捐至百石者府州给匾二百石者本管道给匾三百石者布政使给匾四百石者巡抚给匾捐至五百石以上者具题给以八品顶带荣身其连年捐输者仍许积算捐数照见定等次分别奬劝地方官劝输有方大州县每年劝输至千五百石以上中州县至千石以上小州县五百石以上者均于计典内据实开明分别考覈○又覆准地方官劝输社仓每乡设立印簿一本听愿捐之戸不拘米麦杂粮及数之多寡自登姓名捐数于簿缴官以备稽察并将一人连年报捐先后积算至十五石以上亦凖递加奬劝○又题准社仓捐至三百石者给以八品顶带四百石以上者给以七品顶带○七年题准江南安徽社仓能捐谷五石者免本身一年杂项差徭十石以上者照例给奬捐小麦粟米大米算作二谷诸杂粮均作谷数计算○十年议准各省社长三年更换一次选择殷实良民充补令经手社谷同乡保互相交代取结报官存案如有亏阙责令赔补经管三年毫无弊窦同社公保再留三年○又议准社谷行令彻底清厘如有实属逃亡故絶取具里邻甲保结状地方官加具印结题请豁免实有着落者催还至丰年不能全行借出者转饬各属卽以实借实还按谷収息勿得虚揑以致开报不实其息谷充赢者有贫无依倚之人准其量借升斗以资接济○七年题准山东行销票盐地方共十有三万七千五百有七票分别上中下三等使各商照票输谷章邱济阳莱芜淄川新泰德平邹平商河临邑惠民十县列为上等每票输谷二石共谷八万九千八百五十八石陵齐东阳信长山博山乐陵青城临淄防隂临朐益都高苑沂水费十四县列为中等每票输谷一石五斗共谷七万六百二十六石莒新城博兴滨兰山海丰乐安蒲台日照霑化利津寿光昌乐潍郯城十五州县列为下等每票输谷一石共谷四万五千四百九十四石通计输谷二十万五千九百七十八石分限二年买完交仓倘遇本处歉収仍准呈详展限于下年买足分发章邱等三十九州县每年照社仓例于春夏之交察明实在乏食穷民借给照例加一収息应建仓厫令该商出赀在于城内及钜乡大镇搆造每处立社长社副各一名二千石以上设斗级一名四千石以下斗级二名六千石以下三名八千石以下四名万石以下五名万二千石以下六名万四千石以下七名社长社副每年各拨给息谷二十四石斗级每年各十二石以资养赡每年出借収领责成地方官稽察
　　一义仓积贮康熙十八年题准地方官劝谕官绅士民捐输米谷乡村立社仓市镇立义仓照例议叙○雍正四年题准两淮众商公捐银二十四万两盐院缴公务银八万两奉
　　防以二万两赏给两淮巡盐御史以三十万两为江南买贮米谷盖造仓厫之用所盖仓厫赐名盐义仓卽着两淮巡盐御史交与商人经理钦此遵
　　防于州府治建仓积贮每年于青黄不接之时照存七粜三之例出陈易新或于米贵之时开仓平粜总至秋成籴补倘地方有振济之用该抚一面具题一面动支管理之商人每年将出易籴补动支之用呈报巡盐御史覈实奏报其出陈易新平籴平粜之内或有赢余增买米谷○乾隆十二年覆准山西义仓士民捐谷分别奬励照直省社仓之例其所収杂粮按照米谷时价折算奬赏其州县能捐俸急公首先倡率捐五十石者记功一次百石者记功二次百五十石者记功三次二百石以上者别行注册每逢奏报案内并别有政绩卓越遴选升调别作一条事实汇册送部察覈先予记功三次三百石以上者于见任内纪録二次至义谷照直省之例分乡収贮春借秋还照社仓例每石加息一斗所需仓费亦照直省于息谷内动用倘士民情愿捐赀建仓或捐仓屋地基木料等物准其计价合算谷数汇入捐谷内分别奬赏再愼选仓正仓副分别劝惩游惰民人禁其滥借均照社仓例办理所有义谷每遇州县官交代时照例盘察如有私借那移分别叅处至贮谷之乡附近村庄如猝遇冰雹例不成灾农民有阙乏口粮籽种者准其将谷借给每年春借秋还先尽杂粮出易竢本息充裕之日再照存七粜三办理其义仓出谷每百石収息谷十石内一石为仓正仓副纸张饭食之需一石为仓谷折耗一石为赁房之费如遇歉収免息之年所需费用于上年余剩息谷内借给竢下年収有息谷照数拨还原项○十八年覆准直隶士民捐输义仓积谷及数应予奬赏者照例具题其捐谷数目每年一次专折具奏凡上年报捐及出借动用之数于次年二月内奏明存案以备稽察一营仓积贮康熙三十年
　　谕江寜京口等处官兵驻防之地着将漕米各截留十万石建置仓厫以备积贮钦此○四十年题准楚省漕粮二十万九千余石尽数截留存于江南江寜省仓以六万四千石充给兵饷将采买兵米价直照数扣留以四万五千石分发淮安等处平粜以济民食竢秋成时将粜卖米价并兵米扣留价直照数买补还仓其余存剩之米如不动用仍竢下年循例给兵发粜○四十九年议准湖南镇筸地方僻处苗边改协为鎭移驻道防兵民日增若遇嵗歉恐食有不敷拨司库银三千两买谷备贮○雍正四年题准广东边海之南澳鎭右营澄海海门达濠等营贮谷五千二百石潮州镇标三营黄冈协潮阳营共贮谷五千三百石碣石鎭标三营惠来平海大鹏等营贮谷六千二百石提标五营贮谷五千石督标并水师六营肇庆城守营共贮谷七千石计每兵一名存谷一石以备借贷秋収免息徴还其买谷动支羡余银造仓运贮盘察交代均取结报部侵那亏阙指名题叅○七年题准广东潮州城守饶平平镇三营捐赀买谷三千石分给三营于青黄不接之时借给竢散饷时照数扣除槩免加息令各营将备经管倘有侵那阙少照正项钱粮例追赔治罪○九年题凖广东琼州鎭琼协龙门协虎门协香山协广海寨共谷万石分贮各协营其买谷价银并建仓银在于盐政节省银内动支○十一年奏准四川潘州达建寺二处新设官兵应支米折银照普安营之例将次年应支四季运折米价于本年秋成后卽全数领出买贮散给并于潘州协标贮米二千石达建寺营贮米五百石每于青黄不接酌量平粜借支秋成买补还仓○又题准四川新设苗疆河西七儿堡建造仓厫贮米二千石交与该同知会同营员収贮○又题准四川潘州达建寺二处修建仓厫潘州协贮米二千石达建寺营贮米五百石交营员収贮○乾隆二年奏准湖南辰州府属永绥协营兵粮不敷眷属之资请于司库三分公项内动银二千两令同城驻防永绥同知赴产米州县采买运贮高岩仓交营员収贮遇有阙食兵丁酌量接济所需米直脚价在于该兵应领季饷内扣存汇交同知买运循环供给○四年题准四川成都驻防兵米均系折色每遇价昻艰于采买将司库见存生息余剩银饬发附近州县及时采买遇青黄不接支给各兵在饷银内分三月扣还如有浮冒扣克者题叅其应需仓厫卽在协领佐领空房二所存贮如有渗漏交地方官估修○又题准浙江温州鎭所辖乐清等九营请于公粮银内动支买谷分贮以济兵食通计各营兵丁六千五百十有九名每兵一名备谷二石应买谷万三千三十八石令都司各官盘収监管遇青黄不接每兵按月借谷六斗分作六月扣存仓厫每间贮谷六百石共应建仓二十三间所需工料亦在公粮银内动支○又题准福建海坛金门澎湖闽安烽火铜山等六鎭协营共买谷二万石分贮各鎭协营遇青黄不接酌借兵丁免其加息秋収散饷扣除买补共建仓四十三间所需工料在于正项银内动支○又题准浙江温州鎭标中左右三营及城守营共计贮谷五千九百二十八石其建盖工费应照见在成例合计仓厫每间贮谷六百石应建仓厫十间每间工费银二十两共需银二百两乐清营贮谷千六百十有六石应建仓厫三间共需银六十两瑞安营贮谷千六百六十二石应建仓厫三间共需银六十两平阳营贮谷二千八十八石应建仓厫四间共需银八十两大荆营贮谷千二百有八石应建仓厫二间共需银四十两磐石营贮谷五百三十六石应建仓厫一间需银二十两均于公粮银内动支○五年奏准四川提标五营各兵食米维艰请将存剩公费银动支买谷存仓自乾隆六年为始遇青黄不接卽按名借给照原买谷价于夏秋季饷银内扣除买谷还仓营中见有仓厫毋庸别建○九年奏凖河南驻防营所需粮饷草豆向系折色粮价昻贵未免拮据请于两翼各设常平仓一座将驻防营息银于麦熟秋収价平之际无论米豆二麦均行买贮遇青黄不接照依原价粜给兵丁仍竢麦熟秋収再行买补其仓厫令城守尉酌定间数建造○十二年咨准湖南永绥协营兵米因眷属无资借动库项买米接济在南路高岩增建仓厫四间以备存贮今议将仓厫稍为开扩置买苗田八亩四围高筑墙垣改增房屋其工料银在于公项内动给○又题准四川成都驻防兵丁口粮与其全行折银不如按月酌给米粮计兵丁每年应领银四万五千六百五十五两内将二万石米价银豫先扣存藩库竢秋収后令各州县分买存贮驻防仓厫令副都统酌给兵丁其各州县用过米价脚价据实报部○又覆准山东河标兵丁食米拮据请将标营生息银买谷四千石设仓存贮令城守营都司经管河标副将盘察春间借给兵丁秋収免息徴还倘有侵那等弊卽将经管各弁究叅其仓厫旧有四门城楼空闲高燥足敷収贮毋庸别建











　　钦定大清会典则例卷四十
&lt;史部,政书类,通制之属,钦定大清会典则例&gt;
　　钦定四库全书
　　钦定大清防典则例卷四十一
　　戸部
　　漕运一
　　一正兑漕粮【运京仓】各省原额三百三十万石【山东二十八万石河南二十七万石江苏一百十有一万三千石安徽三十八万七千石江西四十万石浙江六十万石湖北十有二万二千九百四十二石七斗一升有奇湖南十有二万七千五十七石二斗八升有奇】内除永折米改徴黒豆米并节年荒阙开垦报升不足原额外以乾隆十八年计之共米二百七十五万一千二百八十三石五斗六升有竒内山东十有五万七千九百九十四石八斗三升有竒○河南八万一千六百二十八石六斗五升有竒○江苏百有七万六千三百九十三石七斗有竒○安徽三十万七千十有六石一斗一升有竒○江西三十五万千五百有三石七斗九升有竒○浙江五十八万六千六百六十石有竒○湖北九万四千五百七十四石一斗八升有竒○湖南九万五千五百十有二石三斗有竒
　　一改兑漕粮【运通州仓】各省原额七十万石【山东九万五千六百石河南十有一万石江苏九万三千九百五十石安徽二十万四百五十石江西十有七万石浙江三万石湖北湖南均无改兑米】内除永折米改徴黒豆米并节年荒阙开垦报升不足原额外以乾隆十八年共米五十万一千四百九十石五斗一升有竒内计之○山东六万九千四百七十三石八升有竒○河南三万九千九百十有一石一斗七升有竒○江苏九万二千四十四石三斗八升有竒○安徽十有一万八千八百四十五石五斗三升有竒○江西十有五万千八百五十石八斗五升有竒○浙江二万九千三百六十五石五斗有竒○以上共实徴正兑改兑米三百二十五万二千七百七十四石六升有竒一白粮【分运京通各仓】江苏苏松常三府太仓一州原额十有五万四百三十八石四斗七升除改徴漕粮外实徴六万九千四百四十七石【白秔米六万五千六百五十一石白糯米三千七百九十六石】○浙江嘉兴湖州二府原额六万六千二百石除改徴漕粮外实徴三万五百五十三石【白秔米二万五千三百四十九石白糯米五千二百四石】共实徴白粮十万石
　　一小麦【运京仓】河南正兑麦五千八十六石四斗改兑麦三千三十三石以上共实徴正兑改兑麦八千一百十有九石四斗
　　一黒豆【运京仓】○山东正兑豆四万五百有四石二斗五升改兑豆万六千五百五十五石二斗七升各有竒○河南正兑豆三万二千六百七十四石八斗四升改兑豆万五千五百八十八石九斗九升各有竒以上共实徴正兑改兑豆十万五千三百二十三石三斗五升有竒一永折漕粮山东七万石○河南七万石【均每石折银六钱八钱不等】○江苏十万六千四百九十二石六斗九升【每石折银六钱七钱不等】○安徽七万五千九百六十一石三斗一升【每石折银五钱六分七钱不等】○湖北三万二千五百二十石六斗○湖南五千二百十有二石五升各有竒【均每石折银七钱】以上共永折米三十六万一百八十六石六斗六升有竒
　　一灰石改折江苏二万一千一百十有六石三斗○浙江万三千三百二十三石七斗以上共改折米三万四千四百四十石遇闰加折二千八百七十石每石连耗折银一两六钱八分一随漕正耗【随正起运以为京通各仓耗米并沿涂折耗等项之用】山东每正兑米一石加耗二斗五升每改兑米一石加耗一斗七升随正起交黒豆如之○河南每正兑米一石加耗二斗五升二斗八升不等每改兑米一石加耗一斗七升随正起交小麦黒豆如之○苏松粮道所属之苏州松江常州镇江四府并太仓州属每正兑米一石加耗四斗内二斗五升随正起交一斗五升随船作耗每改兑米一石加耗三斗内一斗七升随正起交一斗三升随船作耗【常州府无改兑米】○江安粮道所属之江宁安庆宁国池州太平庐州六府并六安州属每正兑米一石加耗四斗凤阳淮安扬州颍州四府通海泗三州属并徐州府属之邳州宿迁睢宁二县每正兑米一石加耗三斗内二斗五升随正起交一斗五升及五升不等随船作耗又徐州府属之铜山丰沛萧砀山五县每正兑米一石加耗二斗五升皆随正起交江宁庐州二府广徳州属每改兑米一石加耗三斗凤阳淮安扬州颍州四府通海泗三州属并徐州府属之邳州宿迁县每改兑米一石加耗二斗五升又徐州府属之铜山丰沛萧砀山五县每改兑米一石加耗二斗二升内一斗七升随正起交一斗三升及八升五升不等随船作耗【徽州府并滁和二州属无正兑改兑米广徳州无正兑米安庆池州太平宁国四府并六安州及徐州府属之睢宁县均无改兑米】○江西每正兑改兑米一石加耗四斗内二斗五升一斗七升随正起交一斗五升二斗三升随船作耗○浙江每正兑改兑米一石加耗四斗内二斗五升一斗七升随正起交一斗五升二斗三升随船作耗○湖北每正兑米一石加耗四斗内二斗五升随正起交一斗五升随船作耗○湖南每正兑米一石加耗四斗内二斗五升随正起交一斗五升随船作耗【湖北湖南均无改兑米】○正兑米麦豆每石交仓耗米二斗五升内除运通运京共耗二斗一升二合【详见仓庾】余给运军回空食米三升八合改兑米麦豆每石交仓耗米一斗七升内除运通运京共耗一斗三升二合【详见仓庾】余给运军回空食米三升八合○雍正元年奏准各帮运弁运军有在仓交剩三升八合余米本军如有旧欠照数全扣本帮有欠三七扣留节年皆有旧欠将扣留之米按年分交销如愿卖与别帮抵欠即于册内开晰米数如抵卖之外再有余剩秔米每石作价七钱稄米每石六钱粟米每石五钱动用茶果银给与运军颗粒不许出仓如茶果银不敷即于通济库银内动用给发所有余米通行留仓作正支放○四年题准运军应得余米或本帮有欠抵补本帮或别帮有欠卖补别帮卖抵之外仍有余米准令经纪车戸买抵掣欠至尾帮有愿赴坐粮领价者仍照例给发○乾隆三年题准各省粮船抵通起卸如有不足不准买余米抵补即照例叅处着赔其失风失火等船一时沉失事出意外准其照例买抵○七年奏准漕船抵通起卸完日验明饭米阙乏之帮将应得每石三升八合余米三分交仓给银七分给米以济回空之用
　　一随漕轻赍易银每正兑米一石山东河南又徴耗米一斗六升谓之一六轻赍江苏安徽二斗六升谓之二六轻赍江西浙江湖北湖南三斗六升谓之三六轻赍每斗折徴银五分又江苏安徽江西浙江每改兑米一石又徴耗米二升谓之二升易米折银每升折徴银五厘均解仓场通济库【山东河南并江苏徐州府属之铜山丰沛萧砀山五县改兑米均无易米折银之项】各省漕船到通除山东河南路近不给防夫银外其江苏安徽江西浙江湖北湖南六省漕粮按实过坝正米覈算每石给防夫银一分又按到通漕船实数山东河南每船给羡余银一两江苏安徽每船二两江西浙江湖北湖南每船四两凡有挂欠漕粮者按所欠米数以通帮防羡银均派扣除其中涂失风漂没损坏不到通者按船扣除○顺治十七年题准应给防夫羡余银务令运官亲到坐粮唱名给发如有买照代领情弊即行究○康熈五年议准轻赍等银例应先漕解通以济运务令各省巡抚就近督催粮道依期完解如有迟误聼仓场侍郎题○四十七年题准嗣后各省额解轻赍银山东河南湖广江西浙江五省及江南江安粮道所属解贮通济库应用苏松粮道所属轻赍银解交部库如仓场不敷应用咨部支发○六十年题准苏松粮道所属额解部库之轻赍银十有三万两仍分拨五万两解通济库备用其余均解部库○乾隆二年奏准江西漕船每船例给羡余银四两惟九江前后两帮从前运送京口粮船并不到通向照江苏之例每船止给羡余银二两今既运通交卸照依该省定例每船给银四两○三年议准江浙二省白粮改徴漕粮每年到通之时防羡脚抗等项悉照漕粮例办理○又咨准山东自备船应领防羡等银于具领之日坐粮设一印票塡明银数连银封固给发回卫时将银票并呈各卫所验明按名匀给仍取具领状与原发印票一同申缴送部察覈如有侵扣隐蚀详革究追○又咨准买补及雇募船停给防羡等银其山东运军自备雇募船与各省风火失事买补雇募不同仍准照旧给与羡余等银○五年覆准湖南起解轻赍银需用盘费等项向于该省公捐备用银内给发今公捐停止应将起解轻赍需用盘费等项于地丁额编解费银内动给○九年奏准欠米漕船例将副军回空食米起作正项回空未免拮据嗣后将运军应得防羡等银全给副军以资回空之费如运军不能交纳茶果行南比追于次年附解交通○十年咨准防羡余米等银例系按照到通船数米数覈给其中涂截留漕船槩不准支至抵坝之后派拨转运各船应交茶果银又经照数交纳通济库其防羡余米等银准照到通之例办理
　　一随漕席木板竹每正改兑漕粮二石山东河南徴长席一领纵六尺四寸广三尺六寸江苏安徽江西浙江湖北湖南徴方蓆一领纵广皆四尺八寸其应改折色者每领徴银一分应解本色者山东河南及江安粮道所属各府州属均徴本色席片给运军解交苏松粮道所属各府州并江西浙江湖北湖南均徴银给运军办买赴通交纳○江安粮道所属之安宁池太各府苏松粮道所属之苏松常镇太仓州江西浙江湖北湖南每正兑正米二千石徴楞木一根长一丈四尺九寸围圆二尺五分松板九片濶一尺三寸五分厚五寸五分其改徴折色者每楞木一根徴银五钱至五钱五分松板一片徴银四钱至四钱五分各不等【山东河南及江安粮道所属之庐凤淮徐颍各府六安泗海通各州正兑改兑米均不徴楞木松板】○江苏安徽江西浙江湖北湖南粮艘到通每船带大竹一根中竹三根苏松粮道所属各府州大竹长二丈一二尺围圆一尺一二寸每根价银二钱四分中竹长一丈一二尺围圆六七寸每根价银一钱二分江安粮道所属安宁池太淮五府广泗二州大竹长三丈五尺围圆一尺八寸至长一丈二尺围圆八寸每根价银一钱五六分至五六分不等中竹长一丈六七尺围圆一尺二寸至长一丈围圆四寸每根价银一钱二分至八厘不等江宁府及海通二州毛竹向无定价悉照时价造报江西大竹长二丈中径五寸每根价银六分中竹长一丈二尺中径二寸每根价银五分湖北湖南大竹长二丈中径五寸每根价银湖北一钱湖南九分中竹长一丈二尺中径二寸每根价银湖北八分湖南六分○顺治十三年题准各省随漕带运本色席片板木仓场侍郎覈明随粮完欠造册按年奏销○又题准席片板木各有长短濶狭尺寸随粮解交务照定式不许短少充数亦不得滥收滥罚致滋弊窦○十五年题准楞木松板向解交京粮收纳今京粮既裁改归大通桥监督交纳○又题准正兑米例进京仓应解楞木松板改拨通仓即照改通米数扣留板木以供铺垫或有河兑其板木仍于大通桥交纳○十七年题准席片板木以供仓厫铺垫如运弁挂欠不完总漕仓场侍郎限年追补虽漕粮全完不准议叙○康熈二十五年题准各省应徴随粮席片旧例系三分本色七分折色嗣后将三分本色内再改折五厘○雍正四年题准各省应徴楞本松板旧例系三分本色七分折色江安宁池太各府属将应徴本色徴给运军苏松常镇四府太仓一州浙江江西湖北湖南各府州属将应徴本色徴银给运军办交嗣后将松板全解本色楞木改徴松板亦全解本色○八年
　　谕向因铺垫仓厫需用松板令各省粮船随带到仓交纳续经该部议定产木之省如江西湖广及江安粮道所属地方则全解十分本色其不产木之浙江苏松等属则解三分本色七分折色此便民利用之意也乃朕闻该地方所交三分本色亦于抵通之时始行采办以至通州木商与胥役勾通包揽每板一片用银至二两余或一两七八钱不等较折色之数多至四五倍运军不免苦累今京通各仓一年支放俸米兵米空出厫座应铺垫百五十余座其湖广江西安徽三省所解松板已足备用即有应需采办者谅亦无多所有不产木之浙江及苏松等属应解三分本色松板二千五百四十片着改徴折色令各该粮道彚解通济库以备采办之用其湖广江西安徽等处全解十分本色者着仓场侍郎严加稽察不许收板官吏勒索使费竢各仓厫铺垫完日将应徴本色若干具奏请防钦此○又奏准山东河南二省派徴长席江南江西浙江湖广派徴方席每米二石徴席一领以二分五厘徴本色付运军交仓以七分五厘徴折色起解其应交本色席片均以茶席二领作为长席方席一领见今遵行但各仓所用席每年多有余剩自当酌量裁减以一分七厘扣算徴收本色起运其所减八厘归入折色之内总以八分三厘计算徴收折色附解○十二年奏准江南江西浙江湖广各省粮船运通旧例每船运军自备大竹二根中竹十根解交各仓编造气筩嗣后每船大竹仍带二根中竹减去四根止带六根○乾隆二年奏准每船再减中竹二根止带大竹二根中竹四根给以价直于各道库先期给发以便采办○三年奏准粮船随带席板毛竹向例于抵通交米后雇车运送到仓经由大通桥察验各军雇费艰难应令各帮于起米之后将板木席竹在东岳庙堆卸坐粮督令经纪雇车改从陆路运送由石道至朝阳门不由大通桥经过监督于朝阳门随到随验进仓中涂遗失短少责令经纪赔补仍严禁经纪不得借端勒索其应投桥仓文册各弁军竢经纪知照起车之日自赴投递掣获仓收○五年奏准江南江安各属随漕席片例系州县备办本色交军因各州县从前私自折交以致运军借端勒索嗣后办交本色毋许折银运军毋得勒索倘有前弊严行究○六年奏准见存木板足敷四五年之用似当酌量停减江西湖广产木之乡每年应徴之数改徴折色一半其江安所属每年应解松板全数改徴折色彚解通济库竢将来别有需用随时酌办○又奏准毛竹逐岁陈积不无朽裂应再减二根每船各带大竹一根中竹三根○十二年议准河南省随漕应办一分七厘本色席片向无徴款系运军自办交仓今酌定席交本色席银于节省耗羡银内动支随漕交军赴通交纳
　　一官军行月山东河南领运千总于俸廪外兼支行粮二石四斗运军每名行粮二石四斗月粮九石六斗江南苏松粮道所属之苏州太仓鎭海金山松江五卫千总不支行粮运军每名行粮三石月粮九石六斗鎭江卫千总不支行粮运军每名行粮二石九斗七升五合月粮九石五斗四合江安粮道所属之江淮兴武泗州等卫并庐州卫二帮三帮大河卫二帮三帮扬州卫头帮仪徴帮领运千总于俸廪外并支行粮三石运军每名行粮三石月粮十有二石安庆新安宣州建阳宿州凤阳长淮淮安滁州徐州并庐州卫头帮大河卫前帮扬州卫二帮三帮四帮领运千总于俸廪外各照本卫兼支行粮运军每名行粮二石四斗二石六斗二石八斗三石不等月粮八石九石九石九斗十有二石不等浙江各卫千总于俸廪外兼支行粮三石运军每名行粮三石月粮九石六斗以上均本折各半江西各卫千总于俸廪外兼支行粮三石运军每名行粮三石月粮九石六斗湖北湖南各卫千总于俸廪外兼支行粮三石运军每名行粮三石月粮九石六斗以上均折银徴给○顺治初年定直隶通津等卫今改通津所协运豫省漕粮通州所月粮向系部拨本色今半本在中南仓支给半折每石折价八钱赴坐粮防支领天津所月粮向在天津仓全支本色今改在河南粮道本折均平支给○三年议准行月二粮载入全单务同漕粮并兑如正粮已完而行月不给者官以误漕叅处吏以侵克究罪○九年题准额徴南屯二米原编给运军安家月粮顺治二年因兵马云集漕运未定将南粮改充兵饷今漕运复旧月粮失额应将漕项归漕南米先尽支给运军余剩米留充该省兵米○十年题准官军行粮务派见兑水次不足方派贴邻州县运船一到如数给发如有违误过期及远派隔府隔县者总漕题叅重处○十一年
　　恩诏运粮官军月粮各地方本折不等多有偏枯之弊着漕督通行筹酌具奏务令本折均平以防运军钦此○十二年题准运军行月粮向例扣除三月折银解京以防挂欠嗣后将全数给军毋得扣留短发致累弁军○又题准浙江行粮旧例全支本色派于杭嘉湖三府属月粮本折不等派于通省十一府今本折均平除半本照支外折色行粮每石定价一两二钱折色月粮每石定价一两○十三年题准山东卫所行月旧例原系全支本色今本折均平兖济二属仍于旧编州县本折均派各半东昌三卫原编本色仍归漕用折色银内每石定价八钱河南领运官军例系直隶山东江北帮船协运月粮向于本处地方支领行粮于临徳诸仓支领惟临清后帮平山前后二帮行粮在于河南全支本色今改给本折每石定价八钱不敷之银于清理人丁银内拨补江南苏州太仓镇海三卫及金山松江二卫所旧例行粮全支本色月粮全支折色今行月二粮改为本折各半苏镇太三卫每石原折银五钱今半折行粮每石一两二钱半折月粮每石一两于屯粮充饷及军储扣充兵局二粮内凑支金松二卫所每石原折银一两今半折行粮每石一两一钱减米徴银半折月粮照依原折每石一两编徴支给镇江卫旧例行粮全支本色月粮全支麦折每石原折银三钱五分今行月二粮改为本折各半半折行粮每石八钱减米徴银半折月粮每石酌改五钱编徴支给安徽宁太四府所属安庆新安宣州建阳四卫旧例行月本折不等今本折均平行粮每石折银一两二钱月粮每石折银一两安庆卫行月本色除将万亿安粮二项尽数支给不敷之米于怀宁桐城等县南粮米内找支行月折色除拨给屯粮操饷新垦等银尚不敷银于皖属县卫成熟田地编徴新安宣州建阳三卫一半本色在原派徽宁太三府属南米内支给不敷折色亦于民屯田亩内扣徴淮安大河邳州泗州等卫旧例行粮坐派淮仓月粮在于济漕四税及屯粮内支给均系全支折色今行粮于解仓折色内分出半本半折月粮原在屯粮支给者照例改为半本其在四税项下应支半本每石给银八钱于各卫所减存银内通融支给半折仍照旧额支给寿州卫改并长淮卫武平卫改并宿州卫行粮坐派徐州仓徳州仓支领月粮坐派凤常二府属并江安道库及所属凤仓项下支领旧例全系折色今改徴一半本色其一半折色原系三四五钱者仍旧支领江宁卫行粮旧例全支本色月粮本折各半折色每石五钱今本折均平除一半本色照支其一半折色行粮每石折银一两二钱月粮每石折银一两江西行月向例全支折色行粮每石折银五钱月粮每石折银四钱今不分本折每石增银一钱行粮改给六钱月粮改给五钱于过湖屯粮仓米等项银内裒增○又题准江南上江各府所派本色月粮照依时价徴银赴省买米给军○十五年题准江西加增不敷行月无款可动每船原设一军九散十散十一散者槩作一军九散即以扣除军散行月抵补加增尚不敷加增银于屯田耔粒内每石加增银一钱以敷支给○又题准江南扬州府属各卫帮行粮坐派淮仓向系全支折色每石折银四钱月粮系在扬属并苏松常镇协济米折银内动支每石徴银六钱三钱给运军三钱给操军今行粮于淮仓项下改徴半本月粮于原给运军三钱之内分出半本半折本色月粮额派苏松镇三属并扬通二属支领折色月粮额派苏松者聼苏松粮道派给其派镇扬通三属者解江安粮道支给○又题准浙江行月二粮本折各半除行粮每石一两二钱已足支用外月粮每石原议一两之内扣补兵饷三钱仍给运军七钱○又题准山东卫所本折行月酌量地方逺近派徴所有原编本色麦米之歴城等二十五处并原编折色麦米之济阳等二十六处均系临河州县一例派徴本色给军其原编折色之邹平等十一处又原无额编漕项之新泰等十三处皆离水次窎逺照例派徴折色每石折价八钱○又题准运军月粮遇闰之年按月本折均平支给○十八年题准江宁卫月粮每石扣银三钱给银七钱其加增折色银于嘉定等县漕折加徴并草场苜宿裁省工食银内支给○康熙五年题准江西漕船阙额一时不能补足势必雇船装运每石给银四钱今军船于原派一钱之外加载粮米照给行月每石止给银一钱六分五厘较雇船水脚节省甚多实属经乆可行○七年咨准徐州卫河南帮今分徐州卫河南前后二帮协运河南漕粮行月二粮向在徐仓支给行粮折色每石四钱月粮折色每石三钱今行月折色每石应改折银八钱○九年议准河南应解临清徳州二仓运军行月改解粮道衙门随粮支放所有徳左任城平山天津等帮行月二粮及通州帮行粮均改赴河南粮道照依本折兼支其临清卫一半行月粮仍在临清仓支给江北各帮行月二粮仍在淮徐凤三仓支给○十年题准浙江宁绍等八府一半月粮本色照灰石折漕定价一两二钱徴给运军杭嘉湖三府属州县仍徴本色支给○十五年议准江南寿州武平二卫改并长淮宿州二卫月粮原派河南省属者改归凤阳仓支给○又题准江南江宁卫行月粮本折统归江安粮道管理○十六年咨准各省运军月粮遇闰一例停止○十八年题准山东河南浙江及江南江宁凤阳等卫运军月粮遇闰照例支给○二十一年题准行月粮务当堂按名支给若不照数给发粮道揭报漕运总督指名题○二十四年题准临清仓额徴米麦除将临清济宁二处仍徴本色其余米麦折徴解仓运军月粮将麦折银支给○二十五年咨准苏松等卫闰月钱粮乃计口授食全书额编之款各军春出冬回多此一月难以枵腹此项闰月月粮应仍准支给○又题准各省运军名数参差不齐江浙二省每船十一二军不等应画一裁扣每船槩以十军配运按名支给行月○二十六年议准山东徳州等卫自雇民船装运漕粮应领行月粮均照军船支给○又题准山东济兖二属额解徳州常丰二仓本色米就近兑支各营兵米卫所行月在额解徳州仓麦内动支○二十七年题准江南行月减存等项钱粮旧例解贮淮库嗣后照山东江西浙江湖广之例径解苏松江安粮道支用余者解部○二十八年题准江南江宁卫应支一半本色月粮内有徽宁池滁广和等府州县不通水道每石折徴银八钱解交道库支给○又题准行月等项钱粮设立易知小单列明应给各数每军各给一张如有官役扣克需索许本军于单内开明情由于过淮时陈控审实题叅治罪○三十年题准徐凤淮三仓米麦豆照漕折例折徴米每石折银九钱麦每石折银五钱各卫帮有于三仓应支全色米麦者均照折徴定价于江安粮道库支给○三十一年咨准江南江兴二卫各帮运军应支行月银米原系计口授食遇有闰月于减存银米内给发与他省他卫不同所有三十年闰七月银米准于减存银米内动给○三十三年题准行月二粮均系冬兑时给发各军料理运务势难分赴支领令将一帮行月就近归于一处给发○三十四年题准安庆卫运军旧例系按漕用军按名派给行月原与别卫不同二十五年画一裁减每船只用十军则倍载漕粮理应按粮计船补造足额与其徒费帑金以充漕造莫若循照旧章实为节省嗣后应仍准其按粮支给○又议准江西阙额漕船原拨江南减船协运仍支江南行月钱粮嗣将江南协船停运原运米于江西军船加增载运亦应按米计算每石给银一钱六分五厘永为定例○四十一年题准江南江淮兴武二卫无赡运屯田原减驾军二名准其照旧复设○雍正元年覆准各省运船到次本色行月定限三日内照额给发折色银解道验明一半给军开船一半封固粮道随带到淮总漕监发各军收领如本色给发愆期折色解送迟延照误漕例题议处○二年题准随漕行月银由卫守备出具印领交与领运千总加具戳记赴道投递照额给发仍取该卫并无豫借印结申送总漕察覈○又题准各省漕船停运旧例月粮全给运军嗣后减半给发○四年议准江南徐州帮协运河南百有六船分为前后两帮派定前帮在江南支行粮二十船在河南支行粮三十三船后帮在江南支行粮二十一船在河南支行粮三十二船○五年题准运军月粮山东浙江苏松所属之苏太等卫遇闰各有额编加徴银江安所属江兴等卫无额编加徴银遇闰之年于道库减存银内动支江西湖北湖南系按出运船米数目支给并无加增河南亦无额编加徴银遇闰之年向来均照山东等省一例支给康熙五十四年以后经部駮追嗣后仍准其照例支销○六年题准运船减歇给与一半月粮民船减歇减半之中再减半支给○十年议准上下两江每年应徴行月粮定限十月内完觧十分之六解不足数州县官罚俸六月勒限三月催完如仍徴解不全再行咨叅罚俸一年○十二年议准宿州二帮每船加增本折行粮二石月粮二十四石行粮在徳州请支月粮在江安粮道库凤仓项下支给○十三年咨准江南徐州帮协运河南粮船因该帮运军有正卫并卫之别每年两帮找算分给不清应将徐州前帮内派四十一船在江安支领行粮其余十二船并后帮五十三船均在豫省支领行粮○又题准江南淮扬海邳各府州属应徴月粮例于次年徴解各帮例应本年支领向在道库减存银内通融给发其太平庐州等府州属豫徴行月粮应照淮属于起运之年开徴先于道库减存银内动给按年徴解还项○乾隆元年题准各省停运漕船应给减半月粮均应酌定款项支本支折庶免办理参差湖北湖南本折各半折色照该省定价每石折银四钱于漕项内支给本色于减存贴赠二耗米内动支倘无本色米可支即照该省定价四钱折给○四年奏准湖北湖南行月本折每石向折价四钱因该省为产米之乡当年米价平贱是以定价较少近年该省米价逈非昔比一槩折给四钱实属偏枯嗣后将一半折色仍照旧例折给其一半本色照兵粮例湖北每石七钱湖南每石六钱于解道随漕银内支给○又题准浙江本色行粮照出运船数每船给食米十有五石外其余支剩之米每石折银一两二钱解部向均随漕十月开徴嗣后将应支本色行粮照常年出运船数随漕开徴其余支剩折色银并入地漕二月统徴设遇出运增船一只于折色银内支银十有八两买米给军减船一只于本色米内支米十有五石易银彚解○五年题准各省漕船每至回空资斧阙乏不能及时抵次有误新漕应令江浙江广等省于解淮验给一半行月粮内多者扣留三分之一少者扣银八两令各粮道另封于过淮时送总漕验发运弁及随弁收受竢抵通交粮后给发各军以资回空之用山东扣银三十两封交运官沿涂遇有支用之处禀明支用河南扣银十两以作回空之资○六年题准江南扬州卫头帮仪徴卫帮向在苏属实徴扬仓项下找支月粮银米为数不敷支给大河卫二三帮淮安卫头二帮泗洲卫长淮卫各帮向在常镇二属实徴扬镇等仓项下找支行月银米除支给外每年存剩数目尽数支给前项本折应将各帮统归苏松粮道一处支给至大河卫前帮及轮兑淮粮一帮扬州卫二三四帮既兑淮扬二属漕粮应支行月本折应统归江安粮道于额编减存银淮属山盐阜三县实徴月粮米夏麦改米扬通二属实徴月粮米并淮属余存米内通融拨给其余各帮本折行月均照旧例遵行江安粮道协运苏松道白粮负重银例系苏松粮道支给至协运漕粮负重银转赴江安粮道支领例未画一应将协运苏松漕船负重银统归苏松粮道于减存项下照数给发江安粮道毋庸按数解交径造入季报册内送部酌拨○又议准江南江宁卫各帮分运江宁及苏松等属漕米行粮月粮向系江安苏松两粮道互相派给应将兑运江属漕粮行月安家加给折色等项归江安粮道派给其兑运苏松常镇漕粮每船安家月粮四十八石豫支月粮银三十六两原在上江州县屯卫屯粮及租银裁扣内动支亦应归江安粮道派给惟行粮并水手米共四十二石加给行月折色银共三十六两既在苏松常镇四府南粮及嘉定等县加漕内动支应归苏松粮道派给总以兑粮州县水次就近派支不敷方于邻邑协发○又题准江南江安宿凤长徐等卫月粮例在徐凤淮三仓全支折色外其江淮兴武安庆新安宣州建阳等卫帮庐州卫头二三帮长淮卫三四两帮宿州卫头帮扬州卫头二三四帮仪徴卫帮滁州卫苏州帮凡遇截留停运船应支减半月粮照例本折均平分别支给倘再将给军本色动款折银应徴本色易银解道照例题叅如因灾缓停运所需减船半本月粮不敷支给将上年额徴行月余剩米通融拨补竢下年照数徴收还项江苏各卫帮截留停运船应给减半月粮本折均支浙江停运漕船应支减半月粮宁绍等八府帮船并无本色仍照旧例支给折色杭嘉湖三府本折各半均平支发江西并无本色遇有截留停运漕船按装载一浅计算于月粮内减半给银二十四两山东遇有停运减歇之年浅船减半月粮自备丁船四分之一月粮本折均平覈给如本年随漕米遇灾减缓照江安余剩米内动支之款一例办理○七年题准各省停运漕船应给减半月粮定例由总漕覈明应给之数具题戸部覈明覆准然后给发乃各省相沿有请先给后题者嗣后仍照旧例办理○又题准各省带运缓漕负重银例与行月等项一同支给惟山东向来先题后给嗣后照行月之例及时支给造入奏销具题○九年奏准淮放银除重运二分发交运弁散给各军外其回空一分即交督运之同知通判等官收带到通于各帮起米后靣同随帮散给各军仍将给过日期在仓场等衙门报覈○又奏准淮放扣留回空银交督运同知通判收带到通散给各帮事属难行嗣后令总漕交与领运随帮二弁收带竢漕船抵通之日报明坐粮于验米时按船照数给发仍将给银日期报部察覈倘有先行给军及沿涂私自那移者仓场侍郎察明题○十一年议准江西淮放银交押运丞倅带至淮安验放江安苏松浙江淮放银令粮道兑准封给领运千总赍解赴淮呈报总漕验给○十三年议准江南江兴二卫裁减漕船应得行月银米分给存运各船每船加给行月米七石二斗七升九合银十有一两三分三厘九毫○又议准滁州卫苏州帮行月米旧在六安州属支领米七百二十三石五斗有竒因水陆绕道难支将江兴三八两帮裁船行月米六百五十二石三斗二升拨抵该帮行月不敷米七十余石于附近州县额徴减存米内拨补
　　一赠贴银米各省漕粮旧系军民交兑运军需索多为民累后改为官收官兑因酌定赠贴随漕徴给各省名目不同多寡不一山东河南谓之润耗江苏安徽谓之漕赠浙江谓之漕截江西湖北湖南谓之贴运山东河南及江安粮道所属每米百石徴给银五两米五石苏松粮道所属每米百石徴银十两米五石浙江每石徴银三钱四分七厘江西每石徴银三分徴米三升又徴给副耗米一斗三升湖北湖南无加赠银米于四耗之外加耗二升随粮徴给○康熙九年题准漕粮赠耗银米刋刻易知由单随漕徴给催徴各官不得私派那移违者纠○二十九年题准河南漕粮向以山东等省漕船协运自康熙二十二年改折之后各船有彻回本省者亦有年乆沉溺底板变价解部者见在阙少漕船令各军暂行雇募装运给以脚价行月钱粮并润耗银米扣除解部○四十六年题准仍将润耗银五分米五升照数给军○乾隆元年咨准江苏溧阳县漕粮派兑江淮卫三六两帮每石民贴湖米三升以为漕船赴次駮浅修船之用原系旧例勒石遵循○三年题准浙江杭嘉湖三府漕粮有贴赠一项每石徴八九色银三钱四分七厘名曰漕截按数给军济运又每两加耗二分雍正八年奏明抵给运弁养廉例于每年十月开徴勒限两月全完为期甚迫今酌定正耗通扣摊算总计正耗一两以九钱八分给军以二分解司为运弁养廉每年于二月徴收秋后先尽漕截九八折净之数以纹银给发倘有额外加耗及阙误扣克情弊即行揭○又题准浙省漕粮项下有灰石一项白粮项下有食米折银一项向系解道同漕截并徴今漕截正耗统徴分解并改期开徴嗣后亦同漕截一同派徴将灰石及食米折银徴收足色解部其耗羡并入地漕项下解司○四年题准江南上下两江额徴漕粮漕项外有漕费银米一项乃里民愿输以为州县修仓及运军募雇担夫駮船之用今酌定上江漕米每石收耗米一斗以五升给军以五升留给州县下江漕米每石收银六分折钱五十二文以二十七文给军二十五文留给州县外收水脚钱五文水次离仓逺者每十里加钱二文其余陋规尽行革除责令监兑各官严察如运军额外需索即计赃以枉法论州县额外多收照因公科敛律治罪○又题准江南江苏所属钱价增长漕费钱每石减去六文止收钱四十六文以二十四文给军二十二文留县槩令州县随时出易毋得堆积至兑漕时将银给军以三分为率有余不足统于留县银内通融酌补钱价消长无常督抚随时损益办理○七年
　　谕前据漕运总督奏江南漕米耗赠请免停支一案朕交大学士会同该部议奏前据议称停支之例相沿有年应仍照浙省之例办理今该督折奏浙江与江南情事不同江省此项始以军兴而议裁继以欠粮而议复自复之后三十余年见在全支尚多拮据若行裁减则军力既绌转运维难等语运军挽运办公朕所轸念此漕耗一项既有积年支领之成规着照旧支领永免停支俾军力寛纾转漕无误他省亦不得援以为例钦此○又题准江南上江潜山等二十州县离次遥远漕米挽运维艰需费浩繁向于酌定漕费米外每石加收水脚银二三分至五六分钱十余文至四十余文不等定逺县收钱百文准其照旧徴收○又题准浙省漕粮改兑米应支漕截银例应按照抵坝起交一七米数给发因该省误照正兑之例按照二五之数支给今改正照一七之数支给○又题准漕截银每两止应徴大耗二分白粮项下每完糙米一斗应徴耗米三升向系摊算应徴数内徴收嗣因各项银米归于地丁统徴分解内有将耗银耗米照依地丁一例徴耗者应令有漕各属于隔岁年终刋刻易知由单地丁加耗若干白粮加耗若干漕截加耗若干其有均摊匀扣于单内逐一注明该戸照单完纳如有多派私折等弊立即严叅从重治罪○八年题准各省收漕州县除徴给随正耗米并运军行粮月粮本折漕赠等项银米之外别收漕耗银米一项河南每正粮一石收漕耗米一斗五升内津贴运军运费银三分米二升其余留为州县兑漕杂费山东每正粮一石收漕耗米一斗五升内津贴运军运费银三分米二升又别给领运随帮官盘费银六厘其余留为州县帮补运米不敷脚价之用苏松粮道所属每正粮一石收漕费钱五十二文以二十七文给军二十五文留为州县修仓铺垫饭食又外收水脚钱五文以为自仓担駮上船之用江安粮道所属每正粮一石收漕耗米一斗内以五升给军五升留为修仓铺垫饭食之用江西每正粮一石津贴州县脚耗银三分九厘六毫米七勺六抄协济运军银一分三厘七毫浙江起运漕粮正耗之外杭嘉湖三府有铺仓駮运等费每正粮一石收漕费钱八文至二十一文不等白粮每石收取置备米袋钱五十文湖北每正粮一石收漕耗米七升漕费银七分湖南每正粮一石收漕耗米六升漕费银自五分至一钱三四分不等皆给发官军为一应办公之用此项若遽议裁革非但运军无以济运势必更启勒索之端即州县修仓铺垫无项可动亦必借办公名色暗派浮收转滋弊窦应令因时调剂无滥无苛照旧遵循办理○十年题准州县遇有蠲免地丁之年将蠲免地丁钱粮内应徴漕项每亩若干逐细覈明列款开入易知单内照数徴收○又题准各省漕耗银米如遇截留之年随正徴收分别支解如遇折徴之年该督抚因时调剂徴收以资办公○十六年奏准浙省杭嘉湖三府徴收漕粮原定漕费每石收钱自八文至二十一文不等不敷办公之用应仿照江省之例酌量加增嗣后仁和钱塘海宁富阳余杭安吉归安乌程长兴徳清武康等十一州县加收钱二十文嘉兴秀水嘉善海盐平湖石门桐乡等七县加收钱三十文均于原定脚费钱之外分别加增以上随漕轻赍蓆木板片行月漕赠等项山东徴银九万五百三十三两四钱六分九厘米四万六千三百七十二石三斗三升六合各有竒○河南徴银四万五千八百三十九两四钱五分八厘米二万三千六十九石四斗三升二合各有竒○江苏徴银四十三万九千六百六十八两五钱二分五厘米十有六万五千一百六十一石七斗五合各有竒○安徽徴银二十六万一千三百三十八两二钱一分七厘米十有九万二千六百七十二石二斗五合麦万九千六百八十二石八斗五升九合豆五百三十二石八斗五升三合各有竒○江西徴银二十一万千二百八十五两七钱四分二厘米十万九千百五十九石三斗八升六合各有竒○浙江徴银六十九万五千七百六十三两八钱三分一厘米四万三千四百二十石九斗九升各有竒○湖北徴银四万八千八百五十八两八钱六分三厘米万八千九百二十一石二斗三升六合各有竒○湖南徴银三万五千八百二十一两六分一厘米万九千九十九石四斗七升六合各有竒○以上各省实徴随漕银一百八十二万九千一百九两一钱六分六厘米六十一万七千八百七十六石七斗六升六合麦万九千六百八十二石八斗五升九合豆五百三十二石八斗五升三合各有竒除给运弁运军并解通济库为运送京通各仓脚价之用余均造入拨册送部酌拨一水次六仓徴收银米山东徳州仓徴银六万六千九两七钱五分米二万五千七百二十二石七斗五合各有竒○临清仓徴银八万三千七百二十五两九钱二分二厘米三千十有六石七斗三升八合各有竒○江南淮安仓徴银万三千一百八十六两五钱一分米二千五百七十一石五升九合麦二万五千一百石八斗二升四合各有奇○徐州仓徴银二万一千五百十有六两五钱六分七厘麦万五千六百三十九石九斗五升九合豆四千三十七石四斗一升六合各有竒○凤阳仓徴银七万九千一百八十七两九钱八分七厘米万一千七百七十石四升三合麦万三千六百四十二石八斗三升四合各有竒○江宁仓徴米二万九千一百六十六石四升七合有奇以上六仓实徴银二十六万三千六百二十六两七钱三分六厘米七万二千二百四十六石五斗九升二合麦五万四千三百八十三石六斗一升七合豆四千三十七石四斗一升六合各有奇除补给运弁运军沿涂行月等项之用余均造入拨册送部酌拨
  </div>
  <div class="pagination">
   <a href="钦定大清会典则例_page44.html">
    上一页
   </a>
   <span>
    ...
   </span>
   <a href="钦定大清会典则例_page40.html">
    40
   </a>
   <a href="钦定大清会典则例_page41.html">
    41
   </a>
   <a href="钦定大清会典则例_page42.html">
    42
   </a>
   <a href="钦定大清会典则例_page43.html">
    43
   </a>
   <a href="钦定大清会典则例_page44.html">
    44
   </a>
   <span class="current-page">
    45
   </span>
   <a href="钦定大清会典则例_page46.html">
    46
   </a>
   <a href="钦定大清会典则例_page47.html">
    47
   </a>
   <a href="钦定大清会典则例_page48.html">
    48
   </a>
   <a href="钦定大清会典则例_page49.html">
    49
   </a>
   <a href="钦定大清会典则例_page50.html">
    50
   </a>
   <span>
    ...
   </span>
   <a href="钦定大清会典则例_page46.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
