<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 351 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 351 页/共 1125 页</h1>
    <div class="content"> 方域 宋会要辑稿 方域二○ 诸 堡 开远堡 
      
开远堡
陕西环庆路镇戎军开远堡，咸平元年置。
 方域 宋会要辑稿 方域二○ 诸 堡 宁远堡 
      
宁远堡
陕西环庆路镇戎军宁远堡，大中祥符三年置。
 方域 宋会要辑稿 方域二○ 诸 堡 太和堡 
      
太和堡
元符二年八月二十五日，端明殿学士、中大夫、河东路经略安抚使、知太原府林希为太中大夫、资政殿学士，以进筑太和等八堡寨毕工也。朝奉大夫，提举江宁府崇禧观孙览为宝文阁待制、知光州，以前知太原进筑乌龙、 
      
神泉寨毕工也。
 方域 宋会要辑稿 方域二○ 诸 堡 大同堡 
      
大同堡
陕西熙河路湟州大同堡，政和六年以接应堡改接应堡：《宋史》卷八七《地理志》三震武军条作「应接堡」。。
 方域 宋会要辑稿 方域二○ 诸 堡 会同堡 
      
会同堡
(荆湖路北路)[成都府路]石泉军会同堡，宣和八年以两会堡改。
 方域 宋会要辑稿 方域二○ 诸 堡 三交堡 
      
三交堡
(陕西东路)[河东路]火山军三交堡，旧三交川，元符元年置。
 方域 宋会要辑稿 方域二○ 诸 堡 冶坊堡 
      
冶坊堡
陕西秦凤路秦州冶坊堡，太平兴国二年置，管小寨六，曰桥子、古道、永安、四顾四顾：《宋史》卷八七《地理志》三作「博望」。、威(寨)[塞]、李子。熙宁四年废罢，五年复(见)[建]为堡。
 方域 宋会要辑稿 方域二○ 诸 堡 堡寨城垒杂录 
      
堡寨城垒杂录原无此题，据天头原批移此。

 方域 宋会要辑稿 方域二○ 诸 堡 堡寨堡名 
      
堡寨堡名
天禧五年七月七日，泾原路驻泊都监王怀信言，镇戎军浚壕筑堡寨工毕，诏赐将士缗钱有差。 
皇佑二年六月十七日，判延州李昭亮请陕西沿边小堡寨无使臣管勾者，并更为铺。从之。 
嘉佑四年二月十日，河东经略安抚使孙沔请废府州西安、靖化、宣威、清塞、百胜、中候及(邻)[麟]州横戎、神林、惠宁、肃定、镇川、临塞等十二堡寨使臣及兵马，粮草令旁近大寨番遣人守护之。复创麟州西裴家垣寨积〔粮〕草，以应接麟州。诏存府州中候、百胜、清塞清塞：原作「寨」，据《长编》卷一八九改(《长编》「塞」原误「寨」)。、麟州镇川寨，余从之。 
治平四年闰三月三日，神宗即位未改元。陕西四路沿边宣抚使郭逵言：「秦州青鸡川蕃官 
      
首(级)〔领〕药厮哥等献青鸡川地土，多展城寨，招置弓箭手。本司体量，若于青鸡川南牟谷口修置城寨，则秦州与德顺军沿边堡寨相接，足以断贼来路。已发兵夫修筑去讫。」诏逵具所修青鸡川一带大小堡寨四至、役人工(科)[料]、向去合用戍兵几何，件析以闻。 
治平四年四月十八日，诏秦州、德顺军、庆州近(辖)[创]置鸡川、治平、荔原等堡寨，本为防托边界属户，通行兵马，令逐路不得多招汉户居止，常切约束，无令过一百户。 
元丰四年四月九日，枢密院言：「兰州近修复金城关，系就浮桥，泾原进筑古高平、没烟峡城寨，下瞰天都不远，尚未与熙河边面通彻。如将来泾原举动进筑天都、锹镢川、萧磨移隘等处，又须两路声势相接，乃可为肘臂。宜更自熙河安西城东北青石峡口、青南讷心、东冷牟至会州以来，相度远近修建城寨。仍自会州入打绳川建置堡寨，(置)[直]与南牟会相接，即与泾原互相照应。」诏令章楶、锺传究心体访山川地理远近与控扼要害合(条)[修]筑处，如何举动可保全胜，具状以闻。 
元丰七年六月十三日，赐广西路经略司度牒二百道，应副融州新招纳溪洞置堡寨。 
元丰七年八月一日，荆湖路相度公事所言：「王江一带自大湴口以上接连檀溪诸蛮，与今道路相接，朝旨专委主管广西经略司机宜文字程节招纳措置。本处地里阔远，蛮已归附，须筑一堡寨以为守备。」诏节相度节相度：原无，据《长编》卷三四八补。。节言：「王江上流地 
      
名安口，控扼诸峒，其地宽平，可建城寨。然由王口而上，经大湴口、老江口，皆生蛮猺团族，唯以略峒民板木为生。今虽 顺，各有俸给，若建城寨，亦须兵威弹压。今欲沿江及中心岭各治道路渐进，先置堡铺于吉老江，量留兵丁以防钞截粮道，然后安口可以积功。」又言：「王江一带团峒，东由王口、三甲，西连三都、乐土，南接宜州安化，北与诚州新招檀溪地密相邻比。熙宁中，尝遣承制刘初领兵丁置寨于安口，诸蛮并力杀伤官军，自此蛮情愈更生梗。今遍招纳，例皆 顺，既当开道路，置堡寨、驿铺，分兵丁防守，乃为久安之计。又缘事干两路，与诚州同时措置，庶使诸蛮力有所分，易为办集。」从之。 
哲宗元佑三年十月十四日， 荆湖南北、广南西路：「朝廷疆理四海，务在柔远。顷荆湖诸蛮近汉者无所统一，因其请吏，量置城邑以抚治之。后来边臣希功，献议创通融州道路，侵逼洞穴，致生疑惧。朝廷知其无用，旋已裁减，而边吏失于抚遏，遂尔扇摇作过。然按其地，止是道路蛮人因使臣刘宗闵非理焚毁舍屋，致引若生事，伤杀兵丁，缘此自疑，不敢出首；其相近渠阳、莳竹旧管溪洞则了不相干，安堵如故。除使臣刘宗闵已追官勒停外自「非理焚毁」至「刘宗闵」四十九字原脱，据《长编》卷四一五补。，其湖北、广西见作过杨晟台等特免追讨，除存留守把兵丁外，并罢添屯兵马。其湖北所开道路，创置多星、收溪、天封、罗蒙、大由等堡寨并废，广西、湖南创置堡寨，令经略、钤辖司量度，准此。」 
政和六年十二月十四日，御笔：「熙河造邦，三十余岁，而居圉未全。比命偏师，扼其襟喉，乘胜板筑，以 
      
及诸路，凡二十余堡寨，拓地二百余里。宰执可转一官，刘正夫、郑居中、蔡京并回授有服亲，兼依转官例施行。」 
政和七年六月二十四日，泾原路经略使席贡奏：「应副修筑密多台、飞井坞两新寨，照管堡子七座，烽台十八座了当。契勘密多台已赐名威多寨，飞井坞赐名飞井寨。」诏席贡与转一官。
 方域 宋会要辑稿 方域二○ 诸 堡 堡障 
      
堡障
元丰七年四月十三日，鄜延路经略司言：「准朝旨，吕惠卿言新复四寨深在生界，未有保障应接，若遣人牛耕种，或见侵略，势不万全，乞候地毕了日施行。」从之。 
(诏)[绍]圣二年四月三日，熙河兰岷路经略司言：「已与西人约日定疆界，其通远军、兰州皆控边要，合保障十二处，乞乘时修筑。」诏候画界毕，先筑珠龙川、纳迷川两堡，其余以次鸠工，毋失御侮。
 方域 宋会要辑稿 方域二○ 诸 堡 堡铺 
      
堡铺
元佑五年十月四日，鄜延路经略司言：「宥州移牒，称为画疆界，有诏汉界留出草地十里，蕃界依数对留。欲于蕃界令存留五里为草地，夏国于所在五里内修立堡铺。今拟到回牒，(去)[云]朝廷务敦恩信，特从所乞，应见分画界至处，许于蕃界内存留五里空为草地，汉界草地亦依此对留五里，为两不耕地，各不得于草地内修建堡铺。」从之。
 方域 宋会要辑稿 方域二○ 诸 堡 堡垒 
      
堡垒
      
绍兴七年正月十八日，吏部侍郎、充都督府参议军事吕祉言：「委官相度太平州采石渡、建康府宣化渡、靖安镇，措置修筑堡垒防托，已相视到逐处地形，见委官措置修筑。契勘靖安镇堡垒周围长一千二百九十六步，内七百三十步依山修筑，比之创筑，极省工力。其采石渡周围长六百五十四步，有古城基址，因仍接筑地步，工力比靖安镇减一半。」诏令吕祉催促疾速修筑。
 方域 宋会要辑稿 方域二○ 诸 堡 城堡 
      
城堡
元丰四年八月六日，荆湖北路转运司言：「已招怀辰州上溪蛮，当渐筑城堡。缘本属生蛮地，全藉兵威弹压，辰州雄略指挥今戍桂州，乞追回应副防托。」上批：「荆湖北路昨应副沅州谢麟于归州蛮界置堡寨，民力已困远输，岂堪更有兴作 转运司更上承准朝命招安，遂乃妄意谋立城栅，若不严与诫约，则希功小人浸淫越职，为国生事。已令高镈分析。」后镈上言：「昨与转运使孙颀、权知荆南王临同乞招谕上溪诸蛮，量益戍兵，所贵诸蛮即降，遂谋筑塞。缘前奏已开陈，故有此请。」诏释之。 
绍圣二年正月十八日，枢密院言：「请沿边城堡镇寨应有公使钱处，并依例策供馈本处有职事官及犒设汉蕃使臣、兵员，如敢于例策外辄有馈送，并知而受者，并坐违制，委逐路经略安抚、钤辖司逐季点检。」从之。
绍兴二 
      
十六年十二月十三日，臣僚言：「成都府、夔州、泸州路嘉、叙、黎、雅等州有阙城堡等寨屯戍人兵，控制诸蛮，其知城寨(言)[官]多是制置安抚司因私谒更互差权，类皆营私苟且，不恤边事。欲乞严差辟之法，定资任之制。」上谕辅臣曰：「蛮夷桀点，从古而然，唐以前屡被侵优入川。属自太祖兵威抚定，以大渡河为界，由是不敢猖獗。然沿边控御兵官，岂可非人 」汤思退奏曰：「欲下吏部措置，令本路安抚司选择差官，申制置司体量，庶革前弊。」上曰：「甚善。」
 方域 宋会要辑稿 方域二○ 诸 堡 筑立小堡 
      
筑立小堡
元丰四年十一月九日，泾原路转运判官张大宁言：「自兜领以北山险，可就岭南相地利建一城寨，使大军自镇戎军截粮草至彼，更于中路筑立小堡，以相应接。如此，则可省民力之半。」又言：「臣观葫泸河一川，南北平坦，地皆沃壤，若有堡寨可依，则其田尽可募弓箭手，广令垦辟。止以遣回空夫并力修筑，若堡寨既成，则地基酒税并可经画，资助军费。」上批付卢秉曰：「张太宁奏乞城萧关故城以为根蔕，成 已见于熙河。自城兰州及展置戍垒之后，羌人相继降附者已数万帐，迨今效顺接迹不绝，卿其早图为之。」 
衡家堡，陕西环庆路环州通远县衡家堡，旧麦泾堡。 
威宁堡，陕西环庆路环州通远县威宁堡，旧青川堡此后原批云：「按此二堡，原稿无年月。」按此二堡本卷前文已有。。
 方域 宋会要辑稿 方域二一 边 州 府 州 
     
宋会要辑稿 方域二一

边州原无此题，据天头原批移入。
府州
折氏世为云中大族。唐有折宗本者，补振武缘河五镇都知兵马使。宗本子嗣伦，麟州刺史。嗣伦子从阮，自晋、汉以来独据府州，控扼西北，中朝赖之。仕周至静难军节度兼侍中。从阮子德扆，嗣知州事。世宗建府州为永安军永安军：原作「永平军」，据《旧五代史》卷一一四、《通鉴》卷二九二及《宋史》卷二五三《折德扆传》改。，以德扆为节度，亦尝入朝，后遣赴镇。其地险绝，实捍西戎。后朝廷疑其强盛，别置军马一司以视其举动，而后力弱，非初置折氏居河西之本意也。 
太祖建隆元年正月，加德扆检校太师。 
六月，德扆破河东沙谷寨，斩首五百级。 
二年，德扆来朝，复遣赴镇。 
干德元年冬，德扆败太原军数千于城下，生擒伪将杨璘，诏褒之。 
二年八月，德扆赴行在，假诏差弟礼宾副使德源押赐茶药，仍遣医官一人往彼。 
九月，德扆卒，诏赠侍中，以其子衙内都指挥使御勋为起复云麾将军、汾州团练使，权知府州事。 
三年，加御勋府州防御使。 
开宝三年二月，太祖亲征太原，御勋不候诏朝行在，帝嘉其意，即以御勋为永安军节度观察留后。及还，厚赐遣之。 
四年十月，以郊祀来朝毕，遣还镇。 
九年，郊祀西洛，复来朝。未几，改镇花海。是年，以府州马步军都指挥使折御卿为闲副使、知府州。御卿即御勋之弟。 
太宗太平兴国四年三月，太宗征河东，诏御卿与监军尹宪领屯兵同攻岚州。又破苛岚军，杀戮甚众，并擒伪军使 
</div>
    <div class="pagination">
<a href="宋会要辑稿_page350.html">上一页</a><span>...</span><a href="宋会要辑稿_page346.html">346</a><a href="宋会要辑稿_page347.html">347</a><a href="宋会要辑稿_page348.html">348</a><a href="宋会要辑稿_page349.html">349</a><a href="宋会要辑稿_page350.html">350</a><span class="current-page">351</span><a href="宋会要辑稿_page352.html">352</a><a href="宋会要辑稿_page353.html">353</a><a href="宋会要辑稿_page354.html">354</a><a href="宋会要辑稿_page355.html">355</a><a href="宋会要辑稿_page356.html">356</a><span>...</span><a href="宋会要辑稿_page352.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
