<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 538 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 538 页/共 1125 页</h1>
    <div class="content">神宗熙宁二年八月十八日，龙图阁直学士陈荐言：「访闻河朔今岁丰稔倍常，将来物价必贱，甚易收籴。望令河北便籴官吏将所抛斛斗万数，约逐处在市寔价量估定米，须籴及七分以上。乞自今后米与粟中半收籴，仍乞候每岁住籴之后，选差官遍诣便籴州军点检，如不及分数及有糠 夹杂，应干系官吏乞重置于法。」从之。 
九月，陕西转运司言：「本路秋谷丰稔，别无见钱收籴。永兴军封桩银二十余万两，乞借支本司广谋收籴斛斗，以寔边廪。」从之。 
三日，诏借榷货务封桩折斛钱与在京、开封府界诸县市籴，据所籴数为来年发运司上供年额，令本司偿以金帛。 
十一月十六日，诏以今岁丰稔，权立河东、河北、陕西路监籴官优厚酬奖之制。 
闰十一月，降空名祠部二千道付鄜延安抚司，召童行及客人进纳见钱，收籴斛斗，充安抚司封桩。如情愿入纳折充钱数者，亦听。其合进纳价钱数目，并令安抚司相度，仍限至三年夏季终纳足。 
十二月十八日，河北都转运便籴司言：「熙宁二年分，缘斛斗准朝旨只籴三百三十三万硕、秆草四百万束，约度未至有备，乞续抛秆草二万束，及乞许将近里籴五十万硕斛斗，于缘边抛定斛斗三百三十万硕数外籴入。」从之。 
三年正月二十二日，制置三司条例司言：「检会编敕：军人食不尽月 
      
粮口食，并许坐仓籴入官。自来河北、河东、陕西州军少阙省钱，多不施行。欲乞三路如阙见钱，许提举常平仓司坐仓收籴，以备俵散。如合留充军粮支遣，即却令拨充和籴，或入中仓。」从之。 
四月二十四日，权三司户部判官皮公厩言：「乞河北便籴司于大名府等处差官置场，寄籴斛斗。」从之，仍今后令便籴司相度，如合寄籴，即一面施行。 
七月一日，诏：「昨罢诸路卖度僧牒，本以令商人并趋鄜延入钱，以助边计。今鄜延所卖之余，存者无几，环庆地险土狭，豹赋数号不充。方边事未息，防秋是时，可赐度牒千道付经略司，令依鄜延法召商人入钱封桩，以半籴边储备支费。」是月，赐河东经略司、安抚司紬绢十万匹，令于转运司年计外，变籴麟府路粮草麟：原字不清，据《长编》卷二一三补。。 
八月十三日，权三司使吴充言：「三路屯聚士马费用不赀，河北沿边岁于榷货务给缗钱二三百万，以供便籴，非泛应付不在其数。陕西近年出左藏库及内帑银钱、紬绢数百万计，河东岁支上京交钞不少。当无事之时，常若不足。乞自明年岁减江淮漕米二百万石，委发运司于东南六路变易轻货二百万缗，五年外，漕米如旧所得，无虑缗钱千万，转致三路封桩，宽为期限，与民变转见钱。兼令商人入粟，优给物货，委提点刑狱司主管。仍以三司封桩平籴备边钱斛为目，三司岁遣官三两员点检催促。」诏三司度可否。三司请如充议。从之，仍诏止拨 
      
往河东、陕西要便州军桩管，依常平新法，量谷贵贱粜籴。先是，充奏至，王安石以为此钱当付之常平，常平新法本所以权边籴、待缓急么。曾公亮以为不然。上令付常平，如安石议。公亮曰：「三百万硕恐太多，不如止百万硕可么。」安石曰：「今必欲变二百万硕米，则米斛必贱；欲置二百万贯轻货，则货必贵矣。」上曰：「如何 如今止令客舟运米抵京，即京师粜钱为便」。安石曰：「臣本意亦及此，然京师一岁欲粜二百万硕，即恐米复贱。兼数太多难粜，恐亦须令发运司度诸路有米贵处，折钱成变为轻货乃便么。」 
九月二十九日，赐陕西转运司内藏库绢百万疋，以其半分四路封桩，余易沿边军储。 
四年正月十三日，诏出榷货务五十万贯助籴陕西军粮，复以京东支与河北封桩紬绢三十万疋、钱十万还榷货务榷：原作「权」，据《长编》卷二一九改。。 
二月四日，诏：「河东发民夫运粮输边，可听民从便就边州籴粮送纳，河外粮草如稍有备，即停运；及有可以宽民力者，令转运司从宜施行。」 
五月，令河北转运司于河东邻近州军杂支封桩钱内支钱十万贯，津置往太原，以备军费。 
十五日，诏给榷货务封桩银十二万七千两、绢一万七千匹赴陕西转运司籴军储。 
十月十六日，赐绢七十万匹为陕西常平籴本，仍许自京召人供抵当赊买，于本路送纳见钱。
五年四月三日，诏三司出紬绢百万，付陕西四路经略司变易，以备边用。 
六年十一月二十六日， 
      
诏三司于永兴、秦凤等两路每年封桩解盐钱内，借钞计百万缗，付秦凤等路转运司，市计置熙河粮草市：《长编》卷二四八无。，仍许详酌边储，随缓急处增损三司所定钞价钱。 
二十七日，诏泾原路年例外，益以盐钞钱二十万缗，付经略司市粮草封桩。 
十一月二十四日，诏借大名府提点刑狱司封桩茶税钱八万七千缗，付河北东路都转运司籴边储。 
七年十二月一日，三司乞以京东路上供粮，自明年后不折变钱，依旧计置折变米，并于河北近水路州军封桩，以备边用。从之。 
八年八月二十八日，诏司农寺于河东沿边近边州军丰熟处，以三十万缗计置粮草封桩。 
九月三日，诏大名府、定定：原脱，据《长编》卷二六八补。、澶州各具马二万匹一年刍豆封桩年：《长编》卷二六八作「等」。，大名府令司农寺、澶、定州令都提举市易司计置，并限二年足。 
十一月，令三司支银二十万两，赴熙河路收籴粮草。 
九年正月九日，试将作监主簿欧阳济言：「乞于京西沿江州县辍斛斗二十万硕，应付广西支用；如不足，即于民间收籴。」从之，仍令济往计置。
二十一日，诏赐秦凤等路常平、坊场、免役剩钱一十万贯，令转运司津(制)[置]赴熙河路，应付籴买刍粟。 
二十八日，诏：「先定熙河每年籴买人粮二十二万硕、马料一十万石、草八十万束，以本路市易并茶盐坊场息钱并熙河州酒税课利充籴本。仰具自后籴买次第闻奏。」 
二月二日，诏司农寺于秦凤等路本寺银绢或见钱内，更赐钱一十万贯赴转 
      
运司，令熙河路籴买刍粮。 
六日，赐陕西永兴、秦凤路转运司折二大钱各十万贯，籴买刍粟。 
十二日，诏荆湖广南东西路转运司：「如诸路运粮未到，或支遣未足，即依市价量添钱，许于有蓄积之家收籴，不过五分；其情愿入五分者听。」 
三月十七日，诏：三司将陕西交子本务除约度留支还交子钱外，将已支买钞钱五万贯均赐永兴、秦凤路转运司籴买粮草，仍具已分定钱数以闻。 
二十四日，诏：「如闻今岁畿内夏田茂盛，令司农寺 刷诸色见钱，于府界屯兵县分广行收籴，拨与三司，却令以东南诸路折纳到钱帛旋还。」 
四月九日，中书门下言：「熙河路走马承受长娉良臣乞支降见钱或银紬绢赴本路，趁时(籴博)[博籴]蕃、(漠)[汉]人户夏麦等。户房检会近已令都提举市易司计置物货十五万贯，赴熙州市易司变转见钱充本。今欲更令市易司添钱五万贯，内十万贯充熙州市易司本钱，十万贯令在京市易司入中本路粮草。」从之。 
五月十八日，中书门下言：「乞令三司支银绢，依市价折筭钱十五万贯赴熙河路，趁时计买粮草。」又言：「陕西诸州军未般交子本钱二十六万二千余贯，乞就近便处分与永兴、秦凤两路转运司应付收籴军粮，仍今日以后铸到新钱，逐旋支充纳换交子钱等。」从之。 
二十六日，河东路体量程之才言：「和籴之法，惟河东异于诸路，民间所输一硕，纔及私市一斗之价。乞以逐年和籴 
      
之数减一分外，以九分均入两税额，内和籴价钱更不支给。近已奉诏检前后言和籴文字立法看详。河东和籴，患有数多及贫户所出不均，若欲减数，即须本路年计别有所出。若欲均，即须先体量见今不均次第合如何均定。今欲令本路安抚、提辖仓司同体量相度闻奏，然后选官复行相度，立法取旨。」从之。
七月二十四日，诏永兴军等路转运司封桩末盐等钱，并拨付鄜延路籴买粮草。 
二十五日，诏诸路转运、提举府界提点司：「应折纳斛斗，并令逐旋取在市实价出暝，许人户情愿折纳。仍临时许量添价钱，内五路如愿以草折者听，不得亏损官私，及受纳住滞。仰分定州县每月一次具市直添钱折纳数目以闻。」先是，手诏：「陕西两路折纳欠负欠：原作「次」，据《长编》卷二七七改。，官司所估斛斗价直太低小，致人户盘筭不足，难于送纳。缘三边累年荐饥，赈发不少，若不乘此丰稔多方收籴，深恐向去或值灾伤，迤逦展移期限，咤循却致陷失。可速议进呈。」故有是诏。 
九月七日，中书省言：「欲令市易司发钱三十万缗，于鄜延、环庆两路同经略司籴谷封桩，其钱今本司指射拨还。」从之，仍令市易司止于今次息钱内除破所支钱。 
二十五日，熙河走马承受长娉良臣言：「本路岁丰，乞支见钱以广籴。」于是中书言：「市易司见入中四十万缗，今欲更令市易，就支本路钱十万缗与秦凤等路转运司计置熙河粮草，仍于息钱除破。」从之。 
十 
      
年二月二十三日，三司言：「知定州薛向乞用见钱籴买草料。欲乞下河北籴便司勘会市易司所买粮草，比之钞法如有利润，即乞合分定州军籴买，仍具利害闻奏。」从之。 
八月二日，河北西路转运司言：「怀、卫、相、磁、邢、洺洺：原作「洛」，据《元丰九域志》卷二改。、深、赵州例皆丰稔，缘本司常阙籴本，乞令本路提举司于近裹八州郡常平收籴斛斗桩管，候本司挪到见钱，拨与提举司，依元籴价充军粮支遣。」诏司农寺，令本路提举司于常平仓存留一半钱内特借拨收籴斛斗，仍细色不得过十万硕。 
九月七日，知延州吕惠卿言：「今岁本路诸城寨秋谷收成，转运司籴本不多，今欲将经略司见管封桩钱二十一万余贯，辄借委官分头趁时收籴斛斗，且在本司管系。若转运司(劈)[擘]划到钱，却乞依至时市价兑与斛斗支用，却将拨到钱依旧封桩。」从之。 
二十一日，诏诸路转运司：「今后于常平仓存留一半钱内借支收籴斛斗，至拨还日，计元籴价出息一分；不及一年，计月理息。其提举官、诸司管勾官任内能以存留一半钱斛乘时粜籴，亦计息分数等第推赏。」 
十一月十五日，三司言：「陕西今岁秋田倍丰，物斛至贱，今欲乞更支借钱六十万贯，分给两路乘时籴买，仍令监司就近印抄给付。」从之。以上《续国朝会要》。
元丰元年正月二十五日，诏：「河北东路沿边粮留三年、余州留二年支遣外，其余听依市直量减价粜，毋损元价。其钱封桩，候岁丰，籴及元 
      
数。」 
闰正月九日，诏：「河东路十三州岁给和籴钱八万缗，自今罢之，以其钱付转运司市籴粮草籴：原无，据《长编》卷二八七补。。」初，知太原府韩绛乞精选才臣与臣及监司置局于府，讲求和籴利害。乃诏三司户部副使陈安石(兴)[与]韩绛同转运司讲求边储利害。绛乞改和籴之法，减放元数三分，罢官支钱、布，但宽其支移之苦，寔惠及于民，遇灾伤十七，则又除之。而安石言：「十三州二税三十九万二千余硕，和籴八十二万四千余石，所以灾伤旧不除免。盖十三州税轻，又本路恃为边储，理不可阙。其和籴旧支钱、布相半，数既畸零，民病入州县之费，以钞贸钱于市人，略不收半。公家寔费，民间乃得虚名。欲自今罢支籴钱，岁支与沿边州郡市籴粮草封桩。遇灾伤，据民不能输数补填；如无灾伤，三年一免输，以封桩粮草充数，即不须如韩绛议减数三分及灾伤十七除之三：原作「二」，据《长编》卷二八七改。。」乃以安石为河东都转运使使：原作「司」，据《长编》卷二八七改。，悉推行之，故有是诏。 
二十七日，广南西路转运司言：「桂州增屯兵马，乞于全、永等州拨粮二十万硕，及于衡州铸钱监给十万缗应付支遣。」诏：「粮于荆湖南路转运司拨，钱以本路去年未起发年额等钱五万三千余缗充，具军兴所余、后来已支见在数以闻。」 
二月四日，淮南东路提举司言：「收籴并折纳到斛斗，除准备外，所管约八十余万石约：原作「纳」，据《长编》卷二八八改。。虑将来陈积，难以转移，况本路甚阙见钱，闻京东水灾，乞预令收聚本钱，移于淮东近便州县；或自 
      
清河运致，据数拨还粮谷，却于折籴本钱上听量出息，其步乘亦令管认。」诏京东、淮南东路提举官于界首会议以闻。 
二十五日，河东都转运司陈安石言：「年谷屡登，合广计置，乞于河北权住籴见钱京钞内支三十万缗市粮草，以备朝廷缓急移用。如积么，令转运司依常平兑换。」诏给钞十五万缗，余从之。 
三月五日，广南西路转运司乞下荆湖南路转运司兑支全、永二州粮，为桂州军储。诏经略安抚司同转运司相度，减戍兵于全、永就食。以上批「渐迩盛夏，北兵不耐暑，可移桂州戍兵过岭就食。全、永不惟宽转饷之力，又得滞粟以时变易，不致积么陈腐」故么。 
七月十三日，诏：「诸路转运及开封府界提点司桩管阙额禁军请受，据元额月给钱粮，委提点刑狱及府界提举司拘收，于所在别封桩。」 
十八日，诏三司勘当江南路转运司，如去年粮纲起发已办，宜免折变见钱外，仍下发运司具析于六路敷钱不均及并差官在江南西路 刷咤依以闻。」初，有旨听发运司据逐路未运粮百万硕折变见钱，至是，江南转运司诉以年额转漕已足，兼令于六路均出，今发运司独令本路折变六十万硕，又别遣官起本路见钱，靡有孑遗，违编敕量留准备籴置三年刍粮之法违：原作「遣」，据《长编》卷二九○改，故有是诏。 
二十四日，诏：「诸路封桩阙额禁军请受，可令枢密承旨司注籍。辄支用者，如擅支封桩钱帛法。」 
八月四日，诏拨提举河北籴便司钱钞十万缗，应付河北路转运司 
      
秋籴。 
五日，诏三司借明年解盐钞五十万缗，付陕西路都转运司市粮草。 
二十六日，诏赐钱二十万缗，付鄜延路经略司市粮草封桩。 
九月十一日，三司言：「河东都转运司乞续支京钞见钱三十万缗计置军储。今欲依籴买封桩粮草例，于末盐钱内支钱一十万缗，换作本路交引，收附与转运司计置极边粮草，却以末盐钱拨归省司。」从之。 
十五日，环庆等路计议措置边防徐禧言：陕西路至并边丰稔，乞钱百万缗分借逐路经略司计置，令转运司续还。诏提举成都府等路茶场司拨钱五十万缗，付经略司市粮草封桩，仍令三司支解盐钞五十万缗，付陕西路转运司市粮草。 
十九日，诏三司续支末盐钱二十万缗，付河东转运司市粮草。 
十一月二十四日，提点仓场司沈希颜岁请拨籴本钱二十万缗，付广济河辇运司籴粮赴阙，如及四十万硕，特与酬赏。诏三司相度。 
十二月十七日，诏陕西提举铸钱司支大铜钱十万缗，付转运司市粮草。 
二年正月三日，诏北京、澶、定州封桩粮草，粮六百七十余万硕，草千七百余万束，委安抚司专领。 
二十二日，诏三司出银紬绢及末盐钱总二十万缗，赐河北转运司以籴军储。 
二月六日，诏河北东路提举司借常平钱四万缗，分给大名府、澶州籴军粮。 
二十九日，经制熙河路边防豹用司言：「本路州军岁遣官置场和籴，遇谷价贵，即出粜收息。乞视所收息钱万 
      
缗以上赏之，与减磨勘一年。内选人免试，与优便差遣，每二万缗循一资。」从之。 
六月十八日，鄜延路经略司吕惠卿乞立定缘边逐路岁计籴买粮草数，诏遣检正中书礼房公事王震往陕西转运司，依惠卿请并泾原、环庆、秦凤、熙河路取索会计寔数，同经略转运司连书以闻。 
七月二十二日，会定陕西五路年计王震言：「异时陕西粮草，取具于转运、解盐司，时调中都以佐缓急。送受待用，宜有定法。今兹遣使考计，使上其寔，此要事么。愿得以五路应屯之兵，以率岁费；通一岁丰凶之中，约以物价；量三司、转运司常办之数，以赋五路而功足焉，以立再岁之定法。」从之。 
八月十三日，都提举市易司言：「本司岁出本钱计置畿县第四等户体量草，关开封府界提点司，而提点司自熙宁八年至去年尚逋草价十三万缗，乞限岁终，仍自今委三司随秋税催促提举司勾收封桩，听从本司支用，如敢借兑支遣，乞论如封桩钱法。又乞选本司干当公事官一员，专管簿籍。」并从之。 
九月二十四日，诏以永兴军路常平仓谷十九万硕，给鄜延路九将守御之用，余令转运司以渐计置。以鄜延路言「岁计军食二十七万余硕，而常平无余」故么。 
二十六日，赐发运司籴本钱百万缗令籴谷，如逐路岁计未足，以所籴充数上供，报转运司，令依和籴最高价并计辇运之费，限一季偿钱。 
三年六月十二日三年：原作「二年」，按前书二年，又考此条所载事，《长编》卷三○五系三年六月，据改。，三司言：「河北籴 
      
便粮草钞价，本以见钱法一等给还，后别立草料钱，以银紬绢及茶本钱折，商人无利，遂增草料虚钱。虽以银紬绢估直，又令筭请香茶，权罢给银，亦入纳，未至通行，致于人粮交引品搭分数致：原作「至」，据《长编》卷三○五改。，抑勒入纳。昨薛向乞用见钱法籴买，当时三司以钱不给，又即如旧。今勘会紬绢本非河北、京东商人所须，交引铺以贱价取之，坐获厚利，若不申明，恐牵制人粮，例增虚钱，寖害边计。乞并依人粮例入纳出钞，更不许抬价钱。市易务下界亦依人粮钞法给还。若关见钱，三司应付，其已前钞自依旧法。」从之。 
十三日，诏司农寺于永兴军等路给常平仓谷十八万硕，充环庆路将下守御及缓急汉蕃弓箭手阙乏借贷。 
九月五日，诏赐茶场司钱三十万缗，付泾原路安抚司籴买粮草封桩。 
闰九月二十二日，泾原路都总管司走马承受梁安礼言本路粟、麻、乔麦、大豆等丰熟。诏经略司变运川峡路司农钱物李元辅略司：原作「制」，据《长编》卷三○九改补。，于已运到凤翔府等处见在内支绢十万匹、银五万两，与泾原路经略安抚司收籴粮斛封桩。 
四年正月十三日，泾原路经略安抚使司言：「被旨逐次籴买粮草，令转运司交割与经略司计置外，其籴买钱，每年夏秋各分为三分，转运司预封桩，夏自四月至六月，秋自七月至九月，每月应付一分，从经略司关报合桩管处，即籴买拥并，未及次限，许权借转运司封桩钱。其籴买钞，令三司依限发付经略司，从 
      
本司支赴逐州军折博务书填，并税数合行支移，亦从本司计会转运司同相度，依例移搬支折。若遇灾伤减放分数，即契勘所减粮草硕束钱数，于合纳州县镇寨会勘别司见在钱物，奏乞搬拨。仍乞选差监籴官一员，添置勾当公事一员。」从之，仍令鄜延、环庆、秦凤路依此。 
三月二日，诏经制熙河边防豹用司于岁额钱内支三十万缗赴熙河，二十万缗赴河州，置场籴粮斛斗封桩。 
</div>
    <div class="pagination">
<a href="宋会要辑稿_page537.html">上一页</a><span>...</span><a href="宋会要辑稿_page533.html">533</a><a href="宋会要辑稿_page534.html">534</a><a href="宋会要辑稿_page535.html">535</a><a href="宋会要辑稿_page536.html">536</a><a href="宋会要辑稿_page537.html">537</a><span class="current-page">538</span><a href="宋会要辑稿_page539.html">539</a><a href="宋会要辑稿_page540.html">540</a><a href="宋会要辑稿_page541.html">541</a><a href="宋会要辑稿_page542.html">542</a><a href="宋会要辑稿_page543.html">543</a><span>...</span><a href="宋会要辑稿_page539.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
