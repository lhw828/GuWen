<!DOCTYPE html>
<html>
<head>
    <meta charset="UTF-8">
    <title>大明会典 - 第 220 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 220 页/共 713 页</h1>
    <div class="content">旗军併鎗陞用
首告收藏军器
月报官军马骡
给配家小
凡不合奏啟止呈该衙门施行
军官替职
勾补逃亡事故等项军士
病故军职官员
老疾不堪应役无丁旗军
还官赏赐盐粮
倒死马骡驴肉臟
军官缺员
贴黄给
誥、出姓更名
缺首领官吏
幼军收充正军
老军代役
收受仓粮草料、放支等项钱粮文卷差错遗漏送法司
奸盗诈偽人命殴相争、一切词讼、连状送断事官理问。如有干碍军职断事官、具奏提问
凡奏事仪节。洪武三年定、凡百官奏事皆跪。有
旨令起即起。进退皆以次、毋得搀越
○凡诸儒臣于
御前奏事、或进呈文字。恐有口气体气、须退立二三步。毋輒近
御案。立须于东西隅。不得直前
○凡
上位行立去处。诸人不得輒便奏事跪拜。必候坐定、方许奏事。行礼俱要取便北向
○二十六年令、
凡百官
御前奏对、务必从实。知则為知。不许妄对
凡奏啟限制。洪武二十五年令、凡差使人员、除
王府并军前差到、及紧要军务奏闻外。其各衙门催办公事勾军提人等项、復
命人员、如有事务不完等项、该科批写缘由、送各该衙门整理。及各衙门一应编号手本、送该科。皆不必烦奏
○二十九年令、朝班奏啟事务、除五府、六部、都察院、通政司、断事官、十二卫、照依定例具本奏啟。其餘官员军民人等、若有事奏、仪礼司打点。六科给事中各一员、每日于
午门外、照依该管事务、总收奏状入奏。监察御史一员公同看视。其有不经由各该官员、将自已琐碎事务、径自奏啟紊烦者、罪之
○三十年令、通政司许早晚朝奏事、及有军情重事、不时入奏。其各衙门、凡有一应事务、止于早朝大班内奏啟。不许朝退又将琐碎事务于
右顺门题奏

○永乐八年令、各衙门行过事件、误违旧制者、许其改正、具本送该科。不必
面奏
凡题本覆奏。永乐二十二年令、诸司有急切机务、不得即
面陈者、许具题本封进。其餘大小公私之事、并于公朝陈奏
○成化元年令、一应奏题本有
旨意者、六部都察院等衙门抄出。即明白覆奏发落。不许稽缓。若过五日不覆奏者、该科以闻
凡在京文武衙门奏题本、谨封完备。俱差属官捧入
左顺门进呈

诸司朝覲仪

凡天下诸司朝覲官、自十二月十六日為始、鸿臚寺官陆续引见。二十五日以后、每日常朝。方面官入至
奉天门前、随班行礼毕。于文班内序立。视常朝官品级各降一等。知府知州知县、及诸司首领官吏、土官衙门把事土吏人等、俱于
午门外行礼毕、东西分班序立。正月初一日大朝会以后、方面官于
奉天殿前随班序立。知府以下
奉天门金水桥南、仍分东西序立。其行礼俱如常朝仪
○万历五年定、凡朝覲两京府尹、行太僕寺、苑马寺卿、布按二司、俱于十二月十六日朝见、外班行礼毕。由
右掖门至
御前。鸿臚寺官以次引见。其盐运使及府州县有司官吏、浙江江西十七日。山东山西十八日。河南陜西十九日。湖广南直隶二十日。福建四川二十一日。广东广西二十二日。云南贵州二十三日。北直隶二十四日。各朝见。外班行礼毕。仍至
御前。鸿臚寺官引见。如遇是日免朝、各官止于外班行礼、候
御朝之日、仍补行引见礼。二十五日以后、例该常朝。除两京府尹、照京官品级一体行礼序立外、其行太僕寺、苑马寺卿、布按二司、入至
皇极门前、随班行礼毕。于文班内、序立于京官之下。各以次递降一等。知府知州知县、及诸司首领官吏、土官衙门把事土吏人等、
午门外行礼毕。东西分班序立。正旦朝贺、各官俱入殿前行礼。其餘陞殿日期、行太僕寺苑马寺卿布按二司、仍于殿前随班、各降一等序立。盐运司知府以下、于金水桥北东西序立。其行礼俱如常仪
○凡朝覲官见辞谢
恩、不论已未入流、各具公服行礼。正旦朝贺、各具朝服。但不许僣著朱履。凡遇常朝、俱穿本等锦绣服色
○凡奖赏廉能。先期、内官设
御座于会极门之北。设赏案稍东。文武执事奏事等项官员、各具吉服、并序班引廉能官员、各具青锦绣服。至期、俱于
左掖门内斜廊面北序立。管将军官、侍卫官、俱于会极门礓(石察)下立。候
驾出。
上陞御座。听传呼。
内阁并执事奏事等项官员、由大礓(石察)下、序班引廉能官、由斜廊行至东廊小礓(石察)下、面东立。候管将军官并侍卫官鸿臚寺掌印官、以次立于
御座东、西向。鸣赞一员立于
御座东、西向。将军四员、分立于
御座南、北向。各立定。
内阁并执事奏事等项官员至大礓(石察)上。鸿臚寺掌印官赞入班。各官照班次序立。鸣赞赞鞠躬。行一拜三叩头礼毕。
内阁并吏部都察院堂上官、礼部锦衣卫掌印官、吏科都给事中、掌河南道御史、礼部郎中、俱于
御座西、面东序立。侍班御史二员、序班二员、俱于
御座南、面北立。执事序班四员、于赏案稍南、面西立。鸿臚寺掌印官赞奏事。赞起案。序班举赏案置于
御前稍南。赞引廉能官。序班引廉能官立于案南。照班次序立。鸣赞赞跪。廉能官跪。鸿臚寺掌印官赞吏部等衙门过。吏部都察院吏科都给事中掌河南道御史过中跪。吏部堂上官奏、后面跪的、是廉能官、见在应朝、某省某等官某等若干员、奉
旨引来听候奖赏。奏知。奏毕。起身一躬。入班鸣赞赞叩头。廉能官叩头。候
天语奖諭。承
旨叩头。
上与他每赏赐。还与酒饭喫。鸿臚寺掌印官、并礼部郎中承
旨毕。鸣赞赞叩头。廉能官叩头毕。起身一揖一躬。序班引下。鸿臚寺掌印官赞起案。序班举案置于原所。吏部都察院堂上官、吏科都给事中、掌河南道御史过中跪致词。仰惟
皇上留心吏治。泽被生民。臣等不胜庆忭。叩头称贺。鸣赞赞叩头。吏部等官叩头毕。起身一揖一躬、入班。鸿臚寺掌印官过中跪奏奏事毕。候
驾兴。各官退
○凡大班纠劾朝覲官考察存留者。鸿臚寺官引上
御路跪。法司及科道官、各露章纠劾怠职之罪。朝覲官俱俯伏免冠待罪候
旨。如奉
旨免宥、随即加冠叩头。连呼万岁。次日谢恩。仍前朝参
○凡朝覲官事完辞朝。两京府尹行太僕寺苑马寺卿布按二司外班行礼毕。仍照前引见
面辞。盐运司知府以下等官、止于外班行礼
○七年諭、张真人方外之流、无民社寄。其朝覲免行

入朝门禁

洪武十一年
詔、朝参文武官给领牙牌、悬带出入。无牌者依律论罪。借者、及借与者、罪同。在外来朝官、于各门附名出入
○又令、守门指挥千百户、日一更代、士卒三日一更代、凡内官内使出入、皆用号牌。若有以兵器杂药进者论如律。守门军士失于觉察者、罪如之。若奉
驾出入、则以御史一员临门察视
○二十一年、令朝参官员门籍、各衙门自置
○景泰三年令、官员人等至
皇城四门下马牌边横过、俱下马。其顺行、不係横过。不在禁例
</div>
    <div class="pagination">
<a href="大明会典_page219.html">上一页</a><span>...</span><a href="大明会典_page215.html">215</a><a href="大明会典_page216.html">216</a><a href="大明会典_page217.html">217</a><a href="大明会典_page218.html">218</a><a href="大明会典_page219.html">219</a><span class="current-page">220</span><a href="大明会典_page221.html">221</a><a href="大明会典_page222.html">222</a><a href="大明会典_page223.html">223</a><a href="大明会典_page224.html">224</a><a href="大明会典_page225.html">225</a><span>...</span><a href="大明会典_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
