<!DOCTYPE html>
<html>
<head>
    <meta charset="UTF-8">
    <title>续通志 - 第 186 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 186 页/共 1359 页</h1>
    <div class="content">说是也
　　又曰事者指其事也结绳之变中古之作以墨代绳易辨难穷其文简其字寡法之初也
　　（臣）等谨按有形者谓之形无形者谓之事故郑志以指事居象形之下郑志谓指事类乎象形指事事也象形形也指事类乎会意指 
事文也会意字也其所列指事有事兼声事兼形事兼意之分颇为周匝然其中如背厶 【古私字】 为公 【上从八字八象分别相背之 
形故有背义】 卜中为用 【古文作□篆文作□古中字本作□故加卜为用】 反予为幻 【篆文作□】 止舟为前 【篆文作□人 
在舟上不行而进为之前故上从止】 之类各有意义存焉似皆当为会意中字也至于说文以指事上下之类而郑志入之象形然上下皆有 
位而无形以例推之则称指事者为合所谓丨在上为上丨在下为下口在丨间为中者皆是也其它如卄卅卌等别为一类为会意字又不得 
以指事例之矣

　　钦定续通志卷八十九

　　●钦定续通志卷九十　六书略二

　　六书略 【二】

　　会意三
　　转注四

　　○会意三

　　（臣）等谨按宋元以来诸书言会意者大略不甚相远然形声皆有实证而会意多涉虚摹故凡诸家引义连类比例相求辄有委曲牵 
引近于傅会者今概不收又有近于指事邻于假借而强为会意者今亦不载
　　元 【从一兀徐锴曰元者善之长故一兀高也与尧同义】 中 【和也从口丨上下通也徐锴曰口以出令也丨所以记其中也】  
命 【使也从口令】 走 【趋也本作■〈足，夭代口〉从天止夭者屈也走则足屈隶省作走】 弄 【玩也从□玉】 戒 【篆作 
□警也从□持戈以戒不虞】 兵 【篆作□械也从□持斤并力之貌本作□隶省作兵】 卑 【□贱也执事者从左甲徐锴曰右重而 
左卑左在甲之下卑也】 史 【篆作□记事者也从□持中中正也徐楷曰记事当主于中正也】 眇 【一目小也从目少】 美 【甘 
也从羊大徐锴曰羊取大者羊美物也】 瞿 【鹰隼之视也从隹■〈目目〉亦声徐锴曰惊视貌】 靃 【飞声也雨而双飞者其声靃 
然徐锴曰其飞忽靃疾也】 双 【从隹二枚从又又即手字手持二佳也】 残 【从歺戋声戋从二戈徐锴曰兵多则残也】 猒 【饱 
也足也从甘然徐锴曰肰音然犬肉也甘口含一也】 舍 【篆作□市居曰舍从亼□象屋也口象筑也徐锴曰亼众集也□立柱栭梲之形 
口音围○按舍字徐云会意然亼□口皆由象形而得是会意亦从象形出也即此一字可以征六书相通之大凡矣】 内 【入也从冂入自 
外而入也徐锴曰冂音垧】 市 【篆作□贾卖所之也市有垣从□□象物相及也□古文及字□之省声】 杲 【明也从日在木上徐 
锴按淮南子曰拂于扶桑是谓晨明故东字日在木中登于扶桑是谓朏明故杲字日在木上日晡则反景上照于桑榆故杳字日在木下】 枭  
【不孝鸟日至捕磔枭之从鸟首在木上】 闲 【止也从木门徐锴曰闲犹阑也从木距门】 负 【恃也从人守贝有所恃也】 外 【 
卜尚平旦夕卜于事外矣】 兼 【□并也从□手也□二禾也兼持二禾也徐锴曰秉持一禾兼持二禾可兼持者莫若禾也】 香 【本 
作□从黍从甘徐锴按尚书稼穑作甘黍甘为香隶省作香】 察 【覆审也从宀从祭徐锴曰宀覆也徐铉曰祭祀必质明明察也故从祭】  
窜 【匿也从鼠在穴】 疢 【热病从火从疒】 两 【再也从冂从从徐锴曰从二入也积双两而成一故从一】 表 【篆作□上衣 
也从衣毛徐锴曰古者以皮为裘毛皆在外故衣毛为□隶作表】 令 【从亼卩徐锴曰亼集也可号亼者也亼而为之节制】 色 【颜 
气也从人从□徐锴曰颜色人之仪节也】 廛 【一亩半一家之居也从广里八土徐锴曰古者百步为亩三亩为里一亩半半里也故从里 
八土八半也分也】 仄 【侧倾也从厂人在厂下徐锴曰人在厓石之下不得安处也】 猋 【犬走貌从三犬】 赤 【篆作■〈大上 
火下〉南方色也从大从火隶作赤徐锴曰南方之星其中一者最赤名大火】 赫 【火赤貌从二赤】 乔 【高而曲也从夭从高省徐 
铉按尔雅木上句曰乔上曲也】 渊 【回水也■〈渊，去氵〉左右岸也中象水也】 泮 【诸侯飨射之宫也水周其半故从水半】  
戍 【守边也从人持戈】 域 【邦也或字从口戈以守其一一地也徐锴曰口音围或从土作域】 劣 【弱也从力少】 衔 【马勒 
口中从金行衔者行马者也徐锴曰马衔所以制马之行也】 轰 【羣车声从三车】 成 【就也从戊丁徐锴曰戊中宫成于中也丁成 
也】 辛 【秋时金刚味辛辛痛泣出从一■〈立上丨下〉■〈立上丨下〉辠也辛承庚象人股徐锴曰言万物方盛初见断制故辛痛也 
辛亦惭揫敛故象人股渐焦杀也】 辩 【治也从言在辨之闲辡音辨徐锴曰察言以治之也】 孕 【篆作□裹子也从子□徐锴曰□ 
音殊草木之实垂亦取象于□朵字是也人裹姙似之】 ■〈孑免〉 【生子免身也从子免】
　　汉许慎曰会意者比类合谊以见指撝武信是也
　　晋卫恒曰会意武信是也止戈为武人言为信
　　唐贾公彦曰会意者武信之类是也人言为信止戈为武会合人意故云会意也
　　南唐徐锴曰会意第三会意者人事也无形无势取义垂训故作会意载戢干戈杀以止杀故止戈为武君子先行其言而后从之去食存 
信故人言为信
　　宋张有曰会意者或合其体而兼乎义或反其文而取乎意拟之而后言议之而后动者也如休信鬻朙之类
　　（臣）等谨按张有所举休信鬻朙四字信字即说文会意之本义如人依木为休羔在■〈弓鬲弓〉为鬻月在冏为朙 【说文谓古 
文明字从月从目】 皆从说文推广之此类尚多今不悉载
　　元载侗曰何谓会意合文以见意两人为从三人为乑 【古众字】 两火为炎三火为焱之类是也
　　（臣）等谨按戴侗之说但以同体之字为会意葢从说文武信之说而小变之亦会意之一端而非其全体以下刘泰之说与戴氏同
　　杨桓曰会意者何形者体也常也而其用也其动也其变也各有意主焉故必假其形之用之动之变以示其意使人观之而自悟故谓之 
会意
　　又曰会意者写天地万物变动之意使人观之而自晓自会也然意因形而生故意不能独见必假其形之变而意见焉葢形体也意用也 
形意相从体用一致先明其形则意无不了然而自会矣其体十有六一曰天运之意二曰地体之意三曰人体之意四曰人伦之意五曰人伦 
事意六曰人品之意七曰人品事意八曰数目之意九曰彩色之意十曰宫室之意十一曰衣服之意十二曰饮食之意十三曰器用之意十四 
曰飞走之意十曰虫鱼之意十六曰生植之意
　　（臣）等谨按杨桓之说以会意居象形之后指事之前故其所论会意即承象形而言以下刘泰王应电之说皆与杨氏同至杨氏所分 
会意十六体中又多与指事相混未可尽泥
　　刘泰曰会意者天地万物之形既异其文又不一而足故摹庶物变动之意以成文如从比之类聚义两人相从为从两人相比为比也
　　周伯琦曰事不可该则会诸意信义是也
　　（臣）等谨按周伯琦所举信字即说文会意之本义至于义字古音俄从我羊徐铉谓与善同意故从羊周氏据断以为会意然义既从 
我得声又当为谐声字则又未可尽以会意概之矣
　　张位曰会意谓合文以成其义也如止戈为武力田为男女帚为妇人言为信人为为伪吏于人为使之类是也
　　吴元满曰事不能该则属诸意会合象形指事之文以成字拟议以成其变化故曰会意或会本文以成字或合向背以成字或会二文三 
文以成字或省繁文以凑字其正生者四种一曰本体会意二曰合体会意三曰二体会意四曰三体会意其变生者一种曰省体会意其兼生 
者一种曰意兼谐声以是六类求之而会意之义得矣
　　赵宦光曰会意者事形不足合文为之二合以至多合有同体合如从乑林森之类有异体合如休相意义之类有省体合如儿 【古人 
字】 □ 【古大字】 之类有让体合如詹父 【古父字本作□】 之类有破体合如爰杂之类有变体合如忧盱之类其变而侧倒反化 
者如尸匕 【篆文作□古化字】 比勺诸文后人杂入形事远矣
　　（臣）等谨按赵宦光所谓异体合即许慎卫恒贾公彦徐锴张有周伯琦诸家之说是也所谓同体合即戴侗刘泰诸家之说是也所谓 
省体合让体合破体合变体合又因而广之尔
　　又曰意者会意义也即义去声渐斥其本本斥易淆得亚声教
　　（臣）等谨按郑志谓象形指事文也会意字也又谓一子一母为谐声二母合为会意谐声者一体主义一体主声会意者二体俱主义 
合而成字其论最为明确葢谐声字多会意字少谐声而兼会意会意不兼谐声也郑志所列有同母会意异母会意又有三体会意巳为详备 
然其所收诸字中有以相并取意者如并木为林并生为甡之类郑志入之会意者也然并玉为珏并山为屾 【音莘】 之类则又入之象形 
矣有以相重取意者如重夕为多重戈为戋之类郑志入之会意者也然重火为炎重田为畕 【音疆】 之类又入之象形矣有以三合取意 
者如三耳为聂三马为骉 【音彪】 之类郑志入之会意者也然三车为轰三隹为雥 【音杂】 之类又入之象形矣有以四合取意者 
如四鱼为■〈〈鱼鱼〉上〈鱼鱼〉下〉 【音业】 四工为■〈〈工工〉上〈工工〉下〉 【音展】 之类郑志入之会意者也然 
四屮为茻 【音莽】 四口为■〈吕吕〉 【音给】 之类又入之象形矣有以相向取意者如邑向为■〈邑邑〉 【音巷】 郑志入 
之会意者也然□向为□ 【音遂】 又入之象形矣有以相背取意者如臣背为臦 【音诳】 郑志入之会意者也然人背为北 【篆 
文作□故人背为北】 又入之象形矣有以相反取意者如印反为□ 【古抑字】 郑志入之会意者也然止反为□ 【音挞】 又入之 
象形矣凡此皆郑志未能画一者而亦可以见象形与会意本有相通之义矣至于郑志之论会意但及于三体之合若兼吴元满赵宦光辈之 
说观之又有省体让体破体变体诸类例皆从武信之义推广之皆可与郑志相发明者也

　　○转注四

　　（臣）等谨按转注之义诸家之说不同惟许慎说文为足据南唐徐锴作说文系传引而申之其义晰矣即毛晃亦误沿老下从匕考下 
从丂之说正为锴之所纠其余他家之说偏执一端益难以衷一是至明杨慎作转注古音略一书专就异音之字分属之叶韵而证以经史诸 
书以为此即古之所谓转注者葢误执毛晃之说而不知研究说文之本指是以有明诸家言转注者益纠纷而无所适从今惟以许慎徐锴之 
说为主而略采戴侗周伯琦诸书以补郑志之所未及而余说概不敢载是以所列之字视诸类为尤少云
　　止之转注□ 【他达切蹈也从反止】 正之转注□ 【符法切】 丐 【弥沇切戴侗曰反正为乏乏藏矢之具也从反正正受矢 
而乏藏之或曰反正为丏丏蔽矢短墙也正受矢而丏蔽之说文丏不见也象壅蔽之形但反正当为丏讹为乏尔○按侗说非也春秋传曰故 
文反正为乏周伯琦曰□藏矢之具正之转注借为匮乏字耳包希鲁六书补义曰正之转为丏凡物之正者人见之必当审也使其偏斜反侧 
则观视者又安能得其实哉故反正则为乏转正则为丏惟其不见是以不正尔此条足该转注之义】 □之转注□ 【□篆作□竦手也居 
</div>
    <div class="pagination">
<a href="续通志_page185.html">上一页</a><span>...</span><a href="续通志_page181.html">181</a><a href="续通志_page182.html">182</a><a href="续通志_page183.html">183</a><a href="续通志_page184.html">184</a><a href="续通志_page185.html">185</a><span class="current-page">186</span><a href="续通志_page187.html">187</a><a href="续通志_page188.html">188</a><a href="续通志_page189.html">189</a><a href="续通志_page190.html">190</a><a href="续通志_page191.html">191</a><span>...</span><a href="续通志_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
