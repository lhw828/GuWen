<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 355 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 355 页/共 1125 页
  </h1>
  <div class="content">
   十一月，定州郭守文、李继隆言：「北虏入寇，与战唐河，败之，斩首万五千级，获马万匹。」宰臣率百寮诣崇德殿称贺。先是，大发兵戍镇、定、高阳关，郭守文入辞，帝谕之以用兵圣略云：「夫用兵者，先须料敌，知其强弱，明于动静，赏罚必当，但戢兵清野，此大意也。镇、定、高阳关三处，控扼来往咽喉道路，若是蕃贼不顾前后，容易矜骄，则用兵掩杀，万不失一。假如马一指挥，选取骁勇者，弓箭、鎗剑间杂分作十队；若十指挥，即为百队；乃至三四百队，亦准此例。今于诸班内募愿〔为〕指挥者，分充押队。若虏敢踰镇、定而来，不要便杀，但为诈怯，(连)[速]驰以闻，朕当立发驾下精锐向北逐去。度彼事势，偷取蕃号，必然稳便，则分布队伍，纵兵乱杀。若是得胜，尽杀取；若是未捷，各归城寨。此百战百胜之谋也。苟随机所见， 
      
别有控便，亦不拘此。」至是，契丹来寇中山，守文与继隆出精兵，背城而阵，蕃贼尽锐来薄我师，继隆号令将士，一鼓而破之，杀获甚众。 
二年正月，诏问文武 臣，询平虏之策。吏部尚书宋琪上疏献十策曰：「一、契丹种族，二、料贼众寡众：原作「甚」，据《宋史》卷二六四《宋琪传》改。，三、贼来布置，四、备边，五、命将，六、排阵讨伐，七、和蕃，八、馈运，九、收幽州，十、灭契丹。一、契丹，匈奴之别种，代居辽泽中代：原作「伐」，据《宋史》卷二六四《宋琪传》改。，南界汉水，西距邢山，疆土幅员千里而近。其王自阿保机始强盛，因攻渤海，死于辽阳。妻述律氏生三男，长曰东丹，次曰德光。德光犯阙而还，死于杀胡林。季曰自在太子。东丹生永康，代德光为主，谋起军南侵，被杀于火神淀。德光之子述律代立，号为"睡王"，为永康之子明记所篡。明纪妻曰萧氏，蕃将守兴之女，今幼主，萧所生也。晋末，虏主头下兵谓之大帐头：原作「投」，据《长编》卷二七改。，有皮室，约三万人骑，皆精甲也，为其爪牙。国母述律氏头下谓之属栅，有众二万，是先戎主阿保机之牙将，当是时，半已老矣半：原作「年」，据《长编》卷二七改。。每南来时，量分借得三五千骑，述律常留余兵为部族根本。其诸大首领有太子、伟王、永康、南北王、(子)[于]越、谓国舅。麻荅、五押等，大者千余骑，次者数百人，皆私甲也。别有奚、霫、胜兵亦万余人，少马多步。奚，其王名阿保得，昔年犯阙时，令刘琋、崔廷勋屯河洛者也。又有渤海首领大舍利高模翰，步骑万余人，并并发左衽，好为契丹之饰。复有近界达靼、尉厥里、室韦、女真、党项，亦被胁 
      
属，每部不过千余骑。其三部落吐浑、沙，洎幽州管内雁门已北十余军州，部落、汉兵合二万余众，此是石晋割以赂戎之地也。蕃汉诸族，其数可见矣。每虏主南侵，其众不啻十万。虏主入界之时，步、骑、车帐不从阡陌，东西一 而行西：原作「北」，据《长编》卷二七改。。大帐前及东、西面，差大首领三人各率万骑，支散游奕，百十里外，交相伺逻，谓之栏子马。戎主吹角为号，众即顿合，环绕穹庐，以近及远，只折木稍屈之，为弓子铺，不设枪营堑栅之备枪：原作「检」，据《长编》卷二七改。。或闻声言斫寨之者，皆不实也。每军行，听 三伐，不问昏昼，一匝便行匝：原作「布」，据《长编》卷二七改。。未逢大敌，不乘战马，俟近王师，即兢乘之，所以新羁战马蹄有余力马：原脱，据《长编》卷二七补。。其用军之术，成列而不战，俟退而乘之，多伏兵，断粮道，冒夜举火，上风曳柴，馈饷自赍，退败无耻耻：原作「取」，据《长编》卷二七改。，散而复聚，寒而益坚，盖并毡裘骑士之故，此戎之所长也。中原所长，秋夏霖霪，天时也；山林河津，地利也；枪突剑弩，兵胜也；财丰士众士：原作「山」，据《长编》卷二七改。，力强也。乘时互用，较然可知。王师备边破虏之计：每秋冬时，河朔军州缘边栅寨，但专守境，勿辄侵渔，令彼生词，寻戈有谓。或戎马既肥，长驱入寇，胡 (萃)[猝]至，黑云翳日，朔雪迷空，鞍马相持，毡褐之利。所宜守陴坐甲，以逸待劳，其骑士并屯于天雄军、贝、磁、
相州以来贝磁相州：原作「贝州磁相」，据《长编》卷二七乙。，若分在边城，缓急难于会合。近边州府，只用步兵，多屯弩手，大者万卒，小者千人，坚壁固守，勿令出战。彼以合国戎羯，此以一郡貔貅，虽勇懦之有殊，虑众寡之不 
      
敌也。国家别命大将，总领前军，以遏侵轶遏：原作「通」，据《长编》卷二七改。，只于天雄军、邢、洺、贝州以来，设掎戎之备。俟其阳春启候，虏计既穷，新草未生，陈荄已朽，蕃马无力，疲寇思归，逼而逐之，必自奔北。前军行阵之法，马步精卒不过十万，自招讨已降，更除三五人蕃候，充都监、副戎、排阵、先锋等，临事分布，所贵有权。追戎之阵，须列前后。其前阵万五千骑，阵身万人，是四十指挥。左右梢各十指挥，是二十将，(母)[每]指挥作一队，自军主、都虞候、指挥使、押当，每队用马突或刃子枪百条，余并弓剑、骨金朵。其阵身解镫排之，俟与戎相搏之时，无问厚薄，十分作气，枪突交冲，驰逐往来，后阵交进。虏若乘我深入，阵身之后更以有马步人五千，分为十头，以撞竿、铠弩俱进铠：原作「镫」，据《长编》卷二七改。，为回避之舍也。阵梢不可轻动，盖防横骑奔冲。此阵以都监主之此：原作「北」，据《长编》卷二七改。，进退赏罚，便可裁决。后阵以马步军八万，招讨董之，与前阵不过三五里，展梢实心，布常山之势，左右排阵分押之。或前阵击破虏寇，后阵亦禁其驰骤轻进，盖师(正)[贞]之律也。《牧誓》云："四伐五伐，乃止齐焉。"慎重之诫也。是以开运中晋军掎戎，不曾支散。三四年间，虽德光为戎首，多计桀黠，而无胜晋军之处，盖并力御之。厥后以任人不当，为彦泽所误。如将来杀获驱攘之后，圣人务好生之德德：原作「后」，据《长编》卷二七改。，设息兵之谋，虽降志以难甘，亦和戎而为便。魏绛尝陈于五利陈：原脱，据《长编》卷二七补。，奉春仅得其中策。历观载籍，前王皆然。《易》称高宗用伐鬼方， 
      
《诗》美宣王薄伐猃狁，是知戎狄侵轶，其来尚矣。然则兵为凶器，圣人不得已而用之。若精选使臣，不辱君命，通盟继好，弭战息民，此亦策之得也。臣每见国朝发兵，未至屯戍之所，已于两河诸郡调民运粮已：原作「也」，据《长编》卷二七改。，远近骚然，烦费十倍。臣生居边土，习知其事。况幽州为国北门，押蕃重(慎)[镇]，养兵数万，讨虏乃其常矣讨：原作「计」，据《长编》卷二七改。。每逢调发，惟作粮糗之备，入蕃浃旬浃旬：原作「旬浃」，据《长编》卷二七乙。，(节)[即]军食自赍自：原作「月」，据《长编》卷二七改。，每人给面斗余，盛之于囊以自随。征马匹给生谷二斗，作口袋，饲秣日以二升为限，旬日之间，人马俱无饥色。更以衙官子弟，戮力精勤之谓也戮力精勤之谓也：文意不通，当有脱误，《长编》卷二七作「戮力携擎送之」。。一月之粮，不烦馈运。俟大军既至，定议取舍，然后图转饟后：原脱，据《长编》卷二七补。，亦未为晚。伏以国朝大举精甲据《长编》卷二七及《宋史 宋琪传》记载，「伏以」以下为另一奏，且先上。《会要》合而为一，且时间失序，因不便分割，姑仍其旧。，讨除戎寇，灵旗所指，燕城必降。而虏所趋径，或落其便。必若取雄、霸路直进，未免更有阳城之围更：原无，据《长编》卷二七补。。盖界河之北，陂淀坦平，北路行师，投戈散地。况军行不离于辎重，贼来不测其深浅，必冀回辕，西适山路。望令大军会于易州，循孤山之北，漆水以西，挟山而行，援粮而进，涉涿水，
并大房，抵桑干河，出安祖寨，则东瞰燕城东：原无，据《长编》卷二七补。，纔及一舍。此是周德威收燕之路。自易水距此二百余里，并是沿山，村舍连延，溪涧相接，采薪汲水，我占上游。东则林麓平冈，非戎马奔冲之地。内排枪弩步队，寔王师备御之方。然于山上列白帜以望之，胡马之来，二十里外可悉数之也。从安祖寨西北，有卢师神祠，是桑干出山之口山：原作「水」，据《长编》卷二七改。，东及幽州四十余里。赵德钧 
      
作镇之时，欲遏西冲，曾堑此水。况河次半有崖岸，不可径度，河壖平处，筑城护之，守以偏师，断戎之右臂也。仍虑步奚为寇，可分雄勇兵士三五千人，至青白军已来山中把截，此是新州、妫川之间「妫川」上原有「大路」二字，据《长编》卷二七删。，南出易州大路，其桑河属燕城北隅，绕西壁而转。大军如至城下，于燕丹陵东北横堰此水灌入高梁河，高梁岸狭，桑水必溢，可于驻跸寺东畎入郊亭淀，三五日，弥漫百余里，即幽州隔在水南。王师可于州北系浮梁系：原作「击」，据《长编》卷二七改。，以通北路，戎骑来援，已隔水矣。视此孤垒，浃旬必克。幽州管内洎山后八军，闻蓟门不守，必尽归降，盖势使然也。然后国家命重臣以镇之，敷庆泽以怀之。奚、霫部落，当刘仁恭及男守光之时，皆(剌)[刺]面为义儿，伏燕军指使，人马疆土少劣于契丹。自彼胁从役属以来，常怀骨髓之恨。渤海兵马土地盛于奚帐，虽僶俛事虏，俱怀杀主破国之怨。其蓟门洎山后云、朔等州，沙、吐浑元是割属，咸非叛党。此蕃汉诸部之众，如将来王师讨伐，虽临阵擒获，必贷其死，命补置存抚，使之怀恩，但以罪契丹为名。如此，则杂虏之心，愿报私憾，契丹小丑， 日殄平。其奚、霫、渤海之国，各选重望亲嫡，封册为王，仍赐分器、鼓旗、车服、戈甲，优而遣之，必竭赤心，永服皇化。候克平之后，宣布守臣，令于燕境及山后云、朔诸州，厚给衣粮料钱，别作禁军名额，召募三五万人，教以骑射，隶于本州岛。此人生长塞垣，谙 
      
练戎事，乘机战'，一以当十，兼得奚、霫霫：原作「虏」，据《长编》卷二七改。、渤海以为外臣，乃守在四夷也。然自阿保机时至于近日，河朔户口虏掠极多，并在锦帐。平卢亦迩柳城辽海卢：原作「虏」，据《长编》卷二七改。，编户数十万，耕垦千余里，既殄丑虏，悉为王民，释左衽以服衣冠，去惺而慕声教惺：疑当作「腥膻」。。愿归者俾复旧贯，怀安者因而抚之。申画郊圻，列为州县，则前代所建松漠、饶乐等郡松漠饶乐：原作「松莫饶落」，据《旧唐书》卷一九九下《契丹奚国传》改。，未为开拓之盛也。」 
户部郎中张洎上疏曰据《长编》卷三一所记，此奏乃淳化元年六月上，时张洎为太仆少卿。本年所上乃另一奏，见《长编》卷三○。：「夫御戎之道有三策焉，前代圣贤论之详矣。缮修城垒，依凭险阻，训戎聚谷，分屯塞下，来则备御，去则勿追，策之上也。偃革橐弓，卑辞厚礼，降王姬而通其好，输国货以结其心，虽屈万乘之尊，暂息三边之戍戍：原作「伐」，据《长编》卷三一改。，策之次也。练兵选将，长驱深入，拥戈鋋而四战，决胜负于一时，策之下也。国家自戎马生郊，边防受敌，兵连祸结，累载于兹载：原作「战」，据《长编》卷三一改。。邯郸被蹂践之虞，上谷失藩篱之固。飞刍挽粟，千里骚然，丁壮毙于转输，膏血涂于原野。尚赖圣君宵旰，广运宸谟，自今夏已来，方隅稍定，糗粮以济，城邑粗安。然而胡虏之情，变诈难测。虑朔风渐劲，塞草具腓，乘大漠之苦寒，率穹庐之丑类，南下燕、赵，复恣凭凌，胜败存亡未可量也。况河朔之地，杼柚其空，邑里丘墟，黎元荡析，傥后日之战，复有杀将覆军之祸，赵、魏、镇、定，畴能守之 人心一摇，天下之事去矣。国家失蓟北关塞之险，亡控守之处，是上策不能举也。顿兵平野，与匈奴转战战：原无，据《长编》卷三一补。，劳弊已甚，胜负未分，是下策不足恃 
      
也。审观天下形势，忧患未已，唯与之通好，或可解纷。今山东诸侯，近不交战，访闻匈奴休兵息马，已还其庭，宜因此时举通和之策。夫屈伸变化，与道污隆，转危就安，圣人之务也。昔汉高祖奋布衣，起丰、沛，诛暴楚，灭强秦，不五七年平定天下，而雄图大略，自轩、昊已降，未见其伦。以天子之尊，唯有鲁元一女，及出师朔野，困于白登，爰从说士之词，遂举和亲之策。迨及文、景，承先代之业，开太平之基，至道兴行，兆民胥悦，海内田赋三十而税一，太仓之粟红腐而不可食，内府之钱贯朽而不可校，亚夫、贾谊为谋议将帅之臣，二十年间，天下刑(指)[措]，巍巍功业，与三代比崇。及其火照甘泉，军屯细柳，则饰宗室之女出聘单于。夫以高帝之雄才，文、景之淳化，岂力之不足而德之不至也，而与之通好者，盖视夷狄犹禽兽耳，安肯耗竭中国，事无用之虏，伤害仁义，与蛇豕争锋乎 前代论夷狄之侵，譬犹蚊虻之螫，驱之而已，岂求功业于其间哉 观典册之遗文典：原作「与」，据《长编》卷三一改。，审安危之大计，惟圣人能之。结好息民，正在今日。傥或上天悔祸，丑类怀仁，奉大国之欢盟，息边城之烽燧，诚宗社之福也。夫盛衰之理，有数存焉，圣贤因之，以定其业。昔者隋季版荡，唐室勃兴，高祖、太宗肇升天位，英、卫、房、杜为佐命之雄杜：原作「社」，据《长编》卷三一改。，而颉利可汗遽犯京邑，太宗躬枉车驾以敦其夙好，广输财货以厌其贪心贪心：原倒，据《长编》卷三一乙。。岁月荐更，犬羊寖弱，李靖以数万之众擒 
      
而灭之。此王者蒙垢俟时、歼强敌之明效也。今契丹嬖臣擅轴，牝鸡司晨，单于闭幽，权移于母后，于越强大，地处于嫌疑，犬羊之众虽繁，攻夺之形已兆，况滔天滑夏，极恶穷凶。以人事言之，岁纪未周，冒顿之谋必兴于庐帐矣。国家暂时降屈，以济艰屯，而取乱侮亡，其则何远 若契丹恃凭种落，张皇侵暴，逆天悖理，不奉绥怀，然圣人屈己济物之诚，已彰灼于天下矣。」疏奏，颇采用之。 
七月，大将李继隆送刍粟入威虏军，虏将于越率众万骑来邀我师，为都巡检使尹继伦袭破于唐、徐二河间，杀其大将一人号皮室者，虏相也。众大惊挠，于越乘善马遁，其下相蹂践死者无数。 
十一月，以契丹伪命南大王兄子耶律昌时领涿州刺史。 
淳化元年十月，遣寄班殿直张明至定州，谕旨都总管李继隆曰：「若将来北虏入寇，朕当亲讨，勿以为虑。」继隆上奏曰：「建帅行师，乃国家之旧制；临阵忘死，盖臣子之常规。岂有身握中权，坐食丰禄，不念扞城而御侮，更烦清跸以省方 夙夕自思，启处无措。如臣者，顽疏有素，材智蔑闻，获执干戈以备将帅，臣之幸也。而自犬戎肆孽，边邑多虞，陛下不以臣乏治兵之谋，任以疆事任：原作「枉」，据《长编》卷三一改。，臣敢不讲求军志，震耀戎容，奉扬天声，以遏外侮。然臣奉辞之日，曾沥愚衷，诚以蜂蚁之妖，必就鲸鲵之戮。臣子之分，死生以之。望不议于亲巡，庶靡劳于天步。今者遽聆圣诲，将决龙行
龙：原作「龚」，据《长编》卷三一改。，长驱 
      
组练之师，徐按和銮之驭，宣威朔野，问罪穹庐。然则睿略纵横，宸严震迭，克平多垒，将在匪朝。然而一人既行，百司景从，千乘万骑，雷动风趋，郡县供馈以斯勤，次舍驱驰而甚远。况乃穷荒残孽，丑类微妖，责在帅臣，决期殄戮。臣虽驽弱驽：原作「弩」，据《长编》卷三一改。，誓死为期。仰望鸿慈，特寝兹议。」是岁，虏亦不敢大为边患。 
十二日四日，契丹伪官室种来奔，授顺州刺史。种自言虏相室昉之子也。 
二年，虏遣人至雄州求通好，总管刘福以闻。帝遣中使麦守恩谓之曰：「朕以康民息战为念，固无辞于屈己。后有来使，当厚待之，勿拒其意。」既而使不复至。 
至道元年正月，首领韩德威率数万骑诱近蕃勒波、马尾族自振武入寇，大败之。先是，虏与贼迁相结，以窥边境。帝密授神筭于府州折御卿为之备。至是，御卿率轻骑邀击之，大败其众于子河汊。勒波等族乘虏之乱，诈为府州折御卿之兵，众大惊扰，死者十六七，悉委其辎重，涉河而遁。虏将号突厥(大)[太]尉、司徒、舍利死者二十余人，生擒吐浑首领一人死者二十余人生擒吐浑首领：原脱，据本书方域二一之二、《长编》卷三七补。，德威仅以身免。勒波等族既与虏有隙，悉款塞内附，令御卿将兵迎之，分处于河南，自(抚)[府]州抵平夏，帐幕连属数百里，凡得精甲万余骑。帝谓左右曰：「此戎轻进易退，常诫边将不得与争锋，待其深入，则分奇兵以断彼归路，因而击之，必无遗类。今果如吾策。」左右呼万岁。 

三月，新罗人二人自契丹来归，入见崇政殿，各手持大螺如五升器，称在契丹十一 
      
年，教令学此，有五十人同技，常令吹之。其声重浊奋厉，大率如调角。问其曲，云是《单于复小弄》，契丹每军行，则吹此。诏各赐衣服、缗钱，使隶军籍。 
四月，虏数千骑寇雄州，为何承矩所败，枭其铁林大将一人。 
二年六月，仡党族首领迎罗佶及长嗟、黄屯三人诣府州内附，云春初契丹将韩五押领兵来剽略，遂与战，杀获多，又擒大将妲连。旧居山后，今乞渡河居于勒马尾族地。诏安抚之，各赐锦袍、银带、器币等。 
真宗咸平元年正月，定州部送投来契丹骨初等三人，诏赐锦袍、银带、(缅)[缗]钱，给田处之。 
二月，以契丹国太妃回国，军将刘恕补外州镇将，赐缗彩。恕挈其属三十余人归顺故也。 
七月，契丹于越王下五寨监使马守玉，与其弟租子寨使守琛、雕翎寨使王知遇等百七十五人，挈族来归。帝召见，因问守玉事于越月廪几何。对：「岁给粟百斛，亦虚名耳，暴(剑)[敛]重役，不任其苦。」诏赐衣服、银带，给田处之。 
二年四月，北大王帐下左教练使杨赟挈其族归顺。赐缗帛，补外州镇将，给田处之。 
九月，契丹数万骑来寇，三路先锋田绍斌、石普与知保州杨嗣逆击，败之于廉良路，杀二千余人，斩五百级，获马五百匹。 
十二月二日，下诏幸河北，督诸将进战。事具亲征门。 
十日，知冀州张旻败契丹于城南，杀千余入，夺马百余匹。 
十四日，威虏军言：戎人来寇，官军击败之，杀其首帅，部下溃散。 
十 
      
八日，左侍禁、合门祗候卫居寔自府州驰骑入奏：「东州驻(洎)[泊]宋思恭与知州折惟昌折：原作「推」，据本书方域二一之四、《长编》卷四五改。、钤辖刘文质等，入契丹五合川，破拔黄太尉寨，尽杀虏众，焚其车帐千五百余所，获战马牛羊万计，铠甲、弓剑千事。」赐居寔锦袍、银带、束帛，迁供奉官，就赐思恭等锦袍、金带，立功将士并升擢之。蕃部首领有功者，赐物有差。 
三年正月六日，戎人寇河间，王师不利。高阳关都总管康保裔力战数十合，援兵不至，保裔没于阵。三路都总管傅潜、都(铃)[钤]辖张昭允坐逗挠不出师，贷死，流房、通二州。虏兵纵掠遁去。 
十二日，高阳关贝冀路总管范廷召遣寄班侍禁郭筠驰骑入奏范廷召：原阙「范廷」二字，据《长编》卷四六补。：「今月九日九日：原作「十九日」，据《长编》卷四六李焘夹注考证删改。，领兵追契丹至莫州东三十里丹：原脱，据《长编》卷四六补。，大破之，斩首万余级，获所虏老幼数万，鞍马、器仗不可胜纪，余寇遁逃出境。」宰臣率百官称贺。 

六月，诏曰：「天宇所临宇：原作「寓」，据本书兵二七之五改。，是惟王土，虽或伦于异俗异：原作「益」，据本书兵二七之五改。，久隔皇化，顾念赤子顾：原作「愿」，据本书兵二七之五改。，孰非吾民 如闻边隅颇纵惊扰，殊爽绥怀之义，宁忘轸恻之心 自今缘边百姓，不得辄入北界劫略，违者仰所在捕系仰：原无，据本书兵二七之五补。，具狱以闻。」 
九月，契丹伪应州节度使萧辖剌肯头、侄招鹘、虫哥、判官吴拾得归顺。以肯头为右领军卫将军、严州刺史，赐名怀忠；招鹘为右监门卫〔将〕军，赐名从化；虫哥为右千牛卫将军，赐名从顺；吴拾得为右班殿直，赐名忠谅。仍各赐冠带、银帛、缗钱、鞍马。 
十二月，契丹税木监使黄颙、茶酒监使张文秀、关城使刘继隆关：原作「闻」，据《长编》卷四七改。、张显 
      
各挈其属归顺，赐冠带、袍笏，舍于归明班院。颙等皆于越之族也。 
四年七月二十五日，契丹王子耶律隆庆下内四支班首兼北宫都博田凤容及其弟从寿来归，补凤容三班奉职。 
十月，北面前阵钤辖张斌言：破契丹于长城口，杀获甚众，渐近戎首，伏骑大起，三路统帅未及进，前阵兵少，退保威虏军。 
十一月，北面王显言：「前军与契丹遇，大破之，戮二万余人，获其伪命大王、统军、铁林、相公等十五人首级，得伪印二钮，以"羽林军"为文，收甲马甚众，首领遁去，余众号恸于野。」先是，诏增高阳关三路骑兵二万为前锋，又命将五人，各领骑兵三千，阵于先锋之前，别命桑赞领万人居莫州、(颁)[顺]安军为奇兵，以备邀(激)[击]。荆嗣领万人断西山之路，绘图以示行营诸将。会斥候者言戎人首领尚在炭山，乃急徙定州。未几，数万已塞，故大兵不得进击，议者惜之。 
闰十二月，北虏伪合门使寇卿子用和、继忠归顺，以用和补三班奉职，继忠补外州镇将。又有李绍隆者同时来归，补三班奉职。 
五年正月，契丹贵将萧继远亲吏刘澄、张密挈族归顺，并补三班借职。 

四月，以契丹入寇，令边臣日具事宜飞驿以闻，三日一遣指使入奏。是岁，虏骑稍侵掠边界，皆所在击走之。 
七月，契丹大林寨使王昭敏等归顺寨：原作「塞」，据《长编》卷五二改。，赐衣服、缗帛，补昭敏镇将，余于许州给田居之。 
六年正月，知雄州何承矩言：「北界贼马伤杀候 
      
望兵士，夺马二匹。又伪新城都监种文煦谕新壕九村民，恐有虏掠。臣已谕令少出入，其榷场商旅如常。」诏曰：「卿从疆境，再议榷场，许其往来，通乎货易。守臣之意，盖在绥边，犬戎之心，屡闻背惠。往事非远，明验可知。汝等亦宜熟察前后端由，深详胡虏情志。但虑终难驯致，尤须过作堤防。至于远达言词，未可便为诚寔。但与领其来意，常须辩彼奸谋。动顾机宜，即副毗倚。」初，承矩首议兴榷场，将以渐通欢好，而戎狄无厌，或肆凶丑，帝虑承矩轻信，颇弛边备，故有是诏。 
二月，契丹平州牙校韩守荣、北宰相亲吏刘廷凤、张希正来归，并补三班借职。 
四月，三路都总管王超言：「契丹南寇，发步兵千五百赴定州望都县南，遇贼逆战，杀戮其众。贼并攻南偏，出阵后，焚绝粮道。人马渴乏，将士被重创，贼围不解，众寡非敌。二十诘旦，副总管王继忠陷没，臣等即引兵还州。」诏发河东广锐兵三指挥，由土门趋镇、定邀击之，虏众遁去。 
七月，契丹伪供奉官李信来归，补供奉官，赐器币、冠带。信具道国中事以闻国中：原倒，据《长编》卷五五乙。，信云：「明(纪)[记]四子，长即隆绪也，今年三十三；次隆庆，今年三十一；次隆裕，小名高七七：原作「二」，据《长编》卷五五、《辽史》卷六四《皇子表》改。，伪吴王，今年二十五；幼曰郑哥，早夭。三女，长曰燕哥，今年三十四，适萧氏弟北宰臣留住哥住：原作「往」，按《辽史》卷六五《公主表》，景宗长女齐国公主适萧继先，又据《萧继先传》，继先字留只哥，故《长编》卷五五作「住」，是，据改。，伪驸马都尉；次曰长寿奴，今年二十九，适萧氏侄东京留守悖野萧：原脱，据《长编》卷五五补。；次曰延寿奴，今年二十七，适野母弟肯头。延寿奴出猎，为鹿触死， 
      
萧氏即缢肯头以 葬。明记妻萧氏今年五十。萧氏二妹，长适齐王，伪称太后，未曾封册，王死，自称齐妃，领兵三万，屯西鄙驴驹儿河，西捍达靼，尽降之，因谋率其众奔骨历札国，结兵以篡萧氏。萧氏觉之，遂易其兵，以领幽州。次适赵王，王死，赵妃因会饮，寘毒萧氏，为婢所发，(配)[酖]杀之酖：原作「配」，据《长编》卷五五改。。国中所管幽州汉兵，谓之神武、控鹤、羽林、骁武等，约万八千余骑。其伪命将帅，契丹、九女奚、南北皮室当直舍利及八部落舍利、山后四镇诸军，约十万八千余骑，内五千六百余常卫戎主常：原作「尝」，据《长编》卷五五改。，九万三千九百余即入寇兵也。其国，自幽州东行五百五十里至平州，又五百五十里至古辽阳城，即号为东京者也。又东北六百里至乌惹国，其国用汉文法「东京」至「用汉」十八字原脱，据《长编》卷五五补。，使印八角而圆。又东南，接高丽。又北，至女真。东踰鸭江，即新罗也。」 
景德元年正月，北面上言：契丹奚王及伪南宰相、皇太妃、令公各率兵四万余骑，自鉴城川抵涿州，声言修平塞军及故城、容城。」帝曰：「胡人利于野战。缮完城堡，或非其意。」第诏将帅谨斥候，治方田，又谕王超等以便宜从事，押阵使臣悉禀超节度。 
是秋，契丹板给军都监耶律吴欲来降契丹：原脱，据《长编》卷五七补。板给军：《长编》作「班济库」。，补三班奉职。又林牙使摄推官刘守益及其兄恕相继来降。 
九(九)[月]二十四日，北面言：「契丹与其母举国入寇，统军顺国王挞览引兵掠威虏、顺安军、保州三路。总管等帅兵御之，败其前锋，斩偏将，获印及旗鼓、辎重。翌日攻北平，总管田敏击走之。又东侵保州，振武小校孙 
      
密领十卒探虏事，中路遇虏前锋，密等依林木彀弓弩以待弓弩：原无，据《长编》卷五七补。。戎人下马，以短兵格'，密射杀十数人，又杀其军校，获所佩右羽林军使印。虏进攻州城，又不利而北。自是虏主与母并统军之兵合势以攻定州。王师阵于唐河，厉兵蓐食以待之。其轻骑为我 将所击，遂率众东驻阳城淀。」 

二十八日，岢岚军言：「虏骑数万来寇，率兵击败之，俘获甚众。翌日再至，又击走之。」 
十月四日，府州折惟昌言：「准诏率所部兵自火山军入契丹朔州界，前锋大狼水寨杀戮甚众，生擒四百余人，获马牛羊、铠甲数万计。」 
六日，北面上言：「戎主与母率众至唐河，三路都总管王超按兵以待。既而不接战，缘胡虏河而东，虏遂南(炽)[帜]，攻瀛州。」诏威虏、岢岚军、保州、莫州、北平寨领兵深入北境，腹背纵击，以分其势。 

二十五日，威虏、岢岚军、保州、莫州、北平寨并上言击破契丹， 臣奉贺。 
二十六日，契丹遣人以前殿前都虞候王继忠奏乞许通和，诏以殿直曹利用为合门祗候、假崇仪副使，往答其意。先是，虏自唐河败后，即遣小校李兴等四人持信箭，以王继忠书诣莫州石普书：原无；普：原作「祖」，据《长编》卷五七补、改。，且致密奏，愿通和。帝召宰臣议，因曰：「朕每念往昔全盛之世，无不以和戎为利。朕即位之初，吕端等建议，欲因太宗上僊，命使告讣。次则何承矩请因转战之后，达意边臣。朕以为诚未交通，不可(疆)[强]致。尝念自古獯鬻为中原强敌，非怀之以至德，威之以 
      
大兵，则犷悍之性，讵能柔伏 今语德则比屋之俗尚媿可封，言威则戎捷边功未复燕土，此奏虽至，亦恐未诚。」毕士安等曰：「陛下以至仁抚天下，况近岁契丹归款之人，皆言其国聚谋，常以圣德兼备，精于求理，军国雄富，常虑一旦举兵远复燕境。今既来寇封略，锐气屡挫，虽欲罢去，且恐无名。今兹勤请，谅必非妄。」帝曰：「卿等所言，但知其一，未知其二。彼以无成请盟成：原作「诚」，据《长编》卷五七改。，固其宜也。然得请之后，必有邀求。至于利众从人，安民屈己，时遣使命，遗之货财，斯可也斯可也：原脱，据《长编》卷五七补。。所可虑者，关南之地曾属彼方，以是为求，必须绝议。朕当治兵誓众，躬行讨击。」遂以手诏谕继忠曰：「朕君临大宝，子育 氓，常思息战以安人，岂欲穷兵而黩武。边防之事，汝素备知。向因何承矩上言乞差使往，其时亦允所奏。今览封疏，深嘉恳诚。朕富有寰区，为人父母，若谐偃革，亦协素怀。傥有审实之言，即附边臣闻奏。」至是继忠有奏至，乞早遣一使，来赐商议。又以手诏募神勇军士李斌赍赴虏寨。时议择使持书，帝曰：「既须忠义之人，亦须粗有识略，然不必拘其位秩。」枢密王继英等曰：「曹利用常承受延州奏事，可与兹选。」遂有是命。 

十一月一日，北面上言：「虏众急攻瀛州，昼夜鼓噪，大设攻具，负(拔)[板]秉烛，驱虏人乘城。城上发矢石巨木击之，皆坠。戎主与母复鼓众四面急击，矢发如雨，虏为城兵所杀者三万余人，伤者倍之，围遂解，获铠甲、兵矢数百万。 
      
既而游兵又逼冀州，知州王舆击走之。戎人攻瀛州城，攻城战具皆制度精妙，锋锷铦利，梯冲竿牌悉被以铁，城上挂版方数寸集矢二百余。」 
十八日，以车驾北巡，命李继隆、石保吉等为驾前东西排阵使驾：原作「马」，据《长编》卷五八改。。事具《亲征门》。 
二十日，驾前排阵使言：「契丹遣门人孙崇等赍王继忠奏状至。」诏督利用往彼。时利用已充使至天雄，知府王钦若、(铃)[钤]辖孙全照留不遣，虏又败衄，遂令继忠为奏曰：「昨十月六日，石普差人送到手诏。北朝曰：候朝廷使者。今尚未至，乞早差人至此商量。见今顿兵，不敢虏劫。必望圣慈早(隆)[降]宣示，免臣失信。」遂有是诏。 
二十一日，车驾次长垣，契丹又遣使李兴以王继忠奏至，乞只自澶州别遣使至，免成稽缓。诏以前意答之。 
二十二日，诏滑州张秉、齐州马应昌、濮州张晟部率丁夫凿河冰冰：原作「水」，据本书兵七之一二及《长编》卷五八改。。 
二十四日，散直张皓自贝州赍王继忠奏状至行在。皓道出契丹寨，为胡骑所引，至虏主及母车帐之前，面谕者久之，且令赴天雄召曹利用曹利用：原作「曹用利」，据本卷上下文所引乙。。既而利用未至，张皓独还。其国主及母赐皓袍带，馆设加等，命继忠以状来奏，具言契丹不敢劫掠，以待王人。帝曰：「戎人虽有善意，国家以安民息众为念，固已许之。然彼尚率腥膻深入吾土腥：原作「醒」，据本书兵七之一二改。，又河冰已合，戎马可度，亦宜过为之备。朕已决成筭，亲励全师。况狄人贪惏，不顾德义，若盟约之际，别有邀求，当决于一战，殄兹丑虏。可再督诸路将帅速会驾前， 
      
仍命枢密陈尧叟乘传赴澶州北寨，密谕将帅整饰戎容，以便宜从事。」 
二十五日，李继隆等言：「戎寇过天雄，犯德清军，抵澶州北，直犯大阵，围合三面，轻骑由西北隅突进西：原作「面」，据本书兵七之一三及《长编》卷五八改。。大军既成列，戎骑止而不进。臣等分伏劲弩，控其要害。有戎帅异其旗帜，出行军，伏弩齐发，殒之，见其数十百辈竞前舆曳而去，戎师悉遁去。所害者，即顺国王挞揽也，有机勇，所领皆锐兵。及是，戎人丧气，胡骑渐北，至夕，但时命轻骑来窥大军「军」上原有一「将」字，据本书兵七之一三删。。」 
二十八日，曹利用至自契丹，与其使左飞龙使韩杞同至。 
十二月一日，对韩杞于行宫之前殿。杞入，跪授书函于合门使，捧以升殿，内侍副都知阎承翰受而启封。宰臣等读讫，乃命杞升殿，跪奏云：「国母上问圣体。」是日，杞入辞，赐鞍马、袭衣、金带、器币，复命利用同往。初，利用至虏中，待之甚勤，戎母见于行车中，亲与饮食，设横板于轭上，布食器，戎主与其臣重行而坐，屡慰劳利用。及与杞偕至，果以求关南地为言以：原作「州」，据《长编》卷五八改。，帝以事在前朝，不许，因谓宰臣曰：「朕初览继忠密奏，即与卿等共议，为民屈己，诚所不辞，但虑以关南地为求，今果有此，卿等以为如何 」宰臣等曰：「臣等欲望礼(遗)[遣]信使，答其来书，且言关南久属朝廷，不可拟议。或岁与金帛，助其军费，以固欢盟。」帝曰：「朕守祖宗之基，不敢失坠。所言关南之地，事极无名，必若固求求：原作「守」，据《长编》卷五八改。，朕当决于一战。所念河北居人重有劳扰，或岁以金帛济其
  </div>
  <div class="pagination">
   <a href="宋会要辑稿_page354.html">
    上一页
   </a>
   <span>
    ...
   </span>
   <a href="宋会要辑稿_page350.html">
    350
   </a>
   <a href="宋会要辑稿_page351.html">
    351
   </a>
   <a href="宋会要辑稿_page352.html">
    352
   </a>
   <a href="宋会要辑稿_page353.html">
    353
   </a>
   <a href="宋会要辑稿_page354.html">
    354
   </a>
   <span class="current-page">
    355
   </span>
   <a href="宋会要辑稿_page356.html">
    356
   </a>
   <a href="宋会要辑稿_page357.html">
    357
   </a>
   <a href="宋会要辑稿_page358.html">
    358
   </a>
   <a href="宋会要辑稿_page359.html">
    359
   </a>
   <a href="宋会要辑稿_page360.html">
    360
   </a>
   <span>
    ...
   </span>
   <a href="宋会要辑稿_page356.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
