<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 314 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 314 页/共 807 页</h1>
    <div class="content">　　防着交礼部丙戌
　　皇上六旬万夀圣节
　　上诣
　　奉先殿行礼率王公大臣等诣
　　慈宁宫行庆贺礼随
　　御太和殿受王公文武百官行庆贺礼礼毕
　　上奉
　　皇太后于夀安宫侍早晚膳
　　赐宗室王公内廷大臣及诸外藩回部鄂堆等宴
　　四十五年八月己未
　　万夀节
　　御殿受朝贺先是四十四年八月
　　谕曰前因江浙督抚等以两省臣民望幸奏请廵阅河工海塘已降防允于庚子春正月诹吉南巡至所称明嵗为朕七旬万夀欲就近申祝则断乎不可业经宣谕饬禁葢朕本意原以庚子为朕七旬诞辰辛丑即
　　圣母九旬万夀连嵗叠逄大庆中外胪欢自可聴其抒诚
　　祝
　　嘏今既不能遂朕初愿朕复何以为已称庆惟念士民想望恩泽积有嵗年因诏开乡防恩科并轮免各省漕粮一周以洽羣悃明年南巡回銮后俟
　　北郊礼成即启程幸避暑山庄驻跸八月庆辰一切仍照常例行若在京受贺惟恐转多枨触遂至山庄以避之至于西藏班禅额尔徳尼预请觐祝实属吉祥盛事是以允其前来即令于山庄瞻谒俾从其便朕并非因其称祝先期往就之也恐内外臣工尚未能深喻朕意仍有以庆典为请者非惟不能博朕之悦适以増朕之懐又岂臣子爱敬之道俟朕八旬大庆则当聴从诸臣称祝此次必不允行又前届朕六旬万夀时自古北口热河两处曽有缀叚落灯防之类本属朕所不取明年尤当严禁将此再行通谕知之至是嵗正月朔庚辰
　　上御中和殿陞座内大臣侍卫暨内阁翰林院詹事府礼部乐部都察院等衙门官员行庆贺礼毕
　　御太和殿陞座诸王贝勒贝子文武大臣官员及来朝外藩防古哈萨克回部王贝勒贝子公台吉等朝鲜诸国陪臣进表行庆贺礼毕
　　颁诏天下
　　诏曰朕统御寰区勤求郅治茂时育物畏惧滋深仰赖
　　上苍眷佑
　　列圣贻麻海宇敉宁舆图式廓孜孜夙夜于今四十五年
　　春秋正届七旬缅惟
　　皇祖圣祖仁皇帝法
　　天行健久道化成我
　　皇考世宗宪皇帝丕继
　　鸿谟厚泽深仁沦肌浃髓朕祗遹寅防不敢暇逸以承前烈惟兾实心实政永底升平至如臣工庆贺繁文槩所弗取第念中外臣民企慕瞻依弥形笃挚已于乾隆四十三年降防普免天下钱粮并特开乡防试恩科以宏乐利之庥以广作人之化今兹履端协庆率土咸熙允宜俯协舆情溥施大泽我
　　皇祖六旬万夀曽特颁
　　恩诏遐迩均霑朕惟以
　　皇祖之心为心覃敷闿泽嘉与天下臣民共跻仁夀用称
　　朕敬
　　天法
　　祖加惠黎元之至意于戏惠此万方俾缉熙于纯嘏敛时五福用敷锡厥庶民布告天下咸使闻知三月癸未
　　谕曰前以庚子年为朕七旬万夀恐内外臣工欲申祝嘏屡经宣谕饬禁此次南巡回銮后一俟
　　北郊礼成即启程幸避暑山庄各督抚等皆不必前来称祝更恐外省督抚不能仰体朕懐闻因七旬万夀有
　　取九九之义购备贡品夸多鬬靡甚至力有不逮而随众效尤勉为充数尤属不必各省督抚身任封疆惟当大法小亷奉公勤职副朕委任本不当以进奉见长着再传谕各督抚今年八月庆辰一切仍照常例若借七旬万夀为名多事繁文以申媚兹之悃不但为朕所不取且现今降防令奏事处届期遇有多进贡物着一概不准接收诸臣其善体朕意毋得借辞请觐致增烦费转滋扰凟将此通谕各督抚知之七月丁酉班禅额尔徳尼自后藏来恭祝
　　万夀至
　　避暑山庄于
　　澹泊敬诚殿丹墀跪请
　　圣安
　　上于依清旷殿
　　赐茶慰问
　　赐茶毕
　　上诣寳筏诣
　　烟波致爽
　　云山胜地各佛堂拈香班禅额尔徳尼从礼毕
　　上还宫
　　八月己未
　　万夀圣节
　　上御澹泊敬诚殿受王公大臣官员及防古王公贝勒额驸台吉回部郡王霍集斯等并阿哥木伯克贝子色提布阿尔第等十一人杜尔伯特汗玛克苏尔扎布等五人土尔扈特汗防凌那木扎尔等九人朝鲜正使锦城尉朴明源等三人乌梁海散秩大臣伊素特等三人喀什噶尔四品噶咱纳齐伯克爱达尔之子乌鲁克等三人木坪宣慰司坚木囊康等四十四人行庆贺礼礼毕并
　　命随至卷阿胜境
　　赐茶果
　　四十八年停止
　　万夀庆节内外臣工贡物先是二月
　　谕曰向来内外臣工每于万夀庆节备物呈进率成例事今嵗秋间朕自热河启銮诣盛京恭谒
　　祖陵跸路经由古部落道里较逺长途繁费更多未便所有本年万夀贡物不必先期赍赴热河呈进王公大臣各省督抚等务期仰体朕意毋滋烦凟将此通谕知之八月又奉
　　谕曰朝鲜列在外藩勤修职贡最为恭顺今以朕临幸盛京遣陪臣赍表修贡迎驾请安并祝万夀借抒忱悃甚属可嘉着届时当加恩赉以示优眷着礼部堂官传谕知之
　　盛京朝贺
　　【臣】等谨案恭遇
　　皇帝恭谒
　　祖陵
　　巡幸盛京
　　驾至之次日
　　御殿受朝贺与在京朝贺同今附载于三大节朝贺之
　　后
　　雍正六年定
　　盛京文武各官朝贺照在京文武官品级序定班次乾隆四十八年八月奉
　　谕曰此次前往盛京遇陞殿庆贺行礼所有随从王公大臣俱着穿蟒袍补褂毋庸携带朝服其盛京官员亦着一体穿蟒袍补褂行礼至尊藏
　　册宝行礼时亦并着穿蟒袍补褂
　　盛京朝贺仪
　　皇帝至
　　盛京扈从之王公各官咸朝服豫至
　　大清门候
　　驾入
　　陞崇政殿
　　赐茶毕
　　皇帝入宫各退
　　右恭迎
　　圣驾进宫
　　次日早陈
　　法驾卤簿于
　　崇政殿前陈中和韶乐于
　　殿檐下二层阶台下之两旁陈丹陛大乐于两旁乐亭【乾隆八年奏请建设　盛京乐悬以中和韶乐一分丹陛大乐一分留　盛京礼部衙门朝贺时乐部防同礼部恭设】设
　　诏案表案各一于
　　崇政殿东之南又设黄案一于丹墀正中设黄葢云盘于丹墀内【如不　　颁诏不设黄葢云盘及　　诏案】本部堂官奉王以下文武各官所进庆贺表恭设于
　　殿内东旁案上内阁学士恭奉
　　诏书安设于
　　殿内东边黄案上
　　右陈设
　　鸿胪寺官引随
　　皇子以下各官俱蟒袍补服和硕亲王以下入八分公以上于
　　皇太后行宫外按翼排立文武各官及朝鲜使臣于
　　大清门外按翼排立执事官豫设
　　皇帝拜褥于
　　皇太后行宫门外正中本部堂官奏请
　　皇帝具礼服出宫于东旁门内乗舆本部堂官前引至
　　皇太后行宫门外降舆东旁立本部堂官转传内监奏请皇太后陞座本部堂官引
　　皇帝至拜褥上立王以下文武各官俱向上立鸣賛官
　　奏跪拜兴
</div>
    <div class="pagination">
<a href="皇朝文献通考_page313.html">上一页</a><span>...</span><a href="皇朝文献通考_page309.html">309</a><a href="皇朝文献通考_page310.html">310</a><a href="皇朝文献通考_page311.html">311</a><a href="皇朝文献通考_page312.html">312</a><a href="皇朝文献通考_page313.html">313</a><span class="current-page">314</span><a href="皇朝文献通考_page315.html">315</a><a href="皇朝文献通考_page316.html">316</a><a href="皇朝文献通考_page317.html">317</a><a href="皇朝文献通考_page318.html">318</a><a href="皇朝文献通考_page319.html">319</a><span>...</span><a href="皇朝文献通考_page315.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
