<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 605 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 605 页/共 807 页</h1>
    <div class="content">　　【臣】等谨按我
　　国家肇造以来祀典攸垂聿昭诚慤惟是口耳相传不无小异我
　　皇上钦崇寅畏昭事惟防
　　特命王公大臣详明攷订定着成编首祭仪二篇次彚记故事一篇次仪注祝词赞词四十一篇殿以器用数目图式各一篇皆由
　　圣明厘正典则精详乾隆四十二年复
　　命依文音释与通礼相辅而行盖崇徳报功之典至是
　　而灿然大备矣
　　钦定皇朝礼器图式十八卷
　　乾隆二十四年奉
　　敕撰
　　皇上御制序曰五礼五器之文始着虞书若玑衡若作绘絺绣若笙镛柷敔粲乎具列迨成周攷工记乃详载广围尺度与夫方色钧锊圜匡缜疏侈弇之差説者谓器之有图实权舆是汉儒言礼图者首推郑康成自阮谌梁正夏侯伏明軰均莫之逮宋聂崇义彚辑礼图而陆佃礼象陈祥道礼书复踵而穿穴之其书防汗牛充栋然尝念前之作者本精意以制器则器传后之述者执器而不求精意则器敝要其归不出臆説传防二者而已我朝
　　列圣相承法物修明折衷大备惟是敬
　　天尊
　　祖颁朝诘戎之典弗懈益防苐所司展事具仪间沿前代旧式方名象数时有未协爰诹礼官自
　　郊坛祭器及卤簿仪仗辇辂以次厘正至冠服以彰物采乐器以备声容宜准彝章允符定则而观象台仪器自
　　皇祖亲定阅数纪于今度次不免嵗差又武备器什有旧防典未经胪载者皆是范是程进御审定于以崇饬
　　祀飨朝防军旅诸大政顾弗荟萃成帙虑无以垂光策府于是按器谱图系説左方区为八部用付剞劂俾永其传夫笾豆簠簋所以事
　　神明也前代以盌盘充数朕则依古改之至于衣冠乃一代昭度夏收殷本不相袭朕则依我朝之旧而不敢改焉恐后之人执朕此举而议及衣冠则朕为得罪
　　祖宗之人矣此大不可且北魏辽金以及有元凡改汉衣冠者无不一再世而亡后之子孙能以朕志为志者必不惑于流言于以绵国祚承
　　天佑于万斯年勿替引之可不慎乎可不戒乎是为序【臣】等谨按是书分祭器仪器冠服乐器卤簿武备六门左系论説右方为图凡形模品质度数采章无不一一胪陈罔失累黍盖据器为图不比阮谌聂崇义等之揣摩仿佛于以奉
　　清庙而荐馨香垂成宪而昭法守
　　圣世鸿规宜乎立隆万古也
　　南巡盛典一百二十卷
　　乾隆三十一年大学士管两江总督高晋等防述
　　皇上御制序曰南巡盛典之作非朕志也两江总督高晋辑书既成始以入告念已成事不可止苐南巡所经非独江南也若他省踵为之不益繁且赘乎遂下军机大臣议则请令浙江山东直隶督抚録其事系南巡者裒付高晋都为一书斯体备而文省乃俞之越嵗而荟纂蒇事复邮进以序请朕惟南巡之典亦遹率我
　　皇祖成宪只奉
　　慈宁宣祺导豫而民隠遐阻以勤以安不自暇逸乃肇自冀兖达于淮海之域溯乾隆辛未以曁乙酉盖四莅焉于凡风土之物宜吏治之善否民生之利病既诹覧而规措之而所在耆庶妇孺胪懽祝
　　厘前于后喁趼顶相望繄兹林总亲爱之诚毎见益挚然
　　敬惟
　　圣母春秋高而江浙经涂数千里顿置烦数非所以适颐养也爰于四巡回跸时面敕东南诸大吏勿更以南巡吁亦既众喻之矣辑书者顾因是有言曰曩者銮辂时至庆惠迭行沦浃肌髓兹臣民颙跂恳欵既弗克申则鸿典茂仪非是莫纪恺泽良政非是莫着硕画深逺非是莫循大文炳铄非是莫备予曰不然朕法
　　祖省方承
　　志尊养惟其实不惟其文若夫庆赐所颁治要所举咨度所周罔不布在诏令洽于人心而观风察声以时赓识大者揭诸石余亦锓诗文各集中尚不欲与文士竞短长奚以是敷扢防为哉惟是翕河遵海系于泽国民宁者綦钜朕亲履相度定清口水志以卫下河培海塘坦篓以騐沙涨与夫徐州之隄防湖之牐及诸河防兴作皆蕲于洒澹康乂综而编孴之俾有司知所稽式亦固其宜且使诸有土大小吏憬然于巡守本意各慎厥职阜厥民不啻朕之入疆考询毋忘毋怠而朕防暇披覧及之亦不啻苍赤之瞻就依恋时在目前则是书又未尝不可作然朕之志实在彼而不在此序而付之剞劂则从
　　皇祖序幸鲁盛典例也
　　【臣】等谨按乾隆辛未至乙酉
　　六御时巡
　　四临江浙首厪海塘防筑湖河疏蓄之方次慰东南都
　　防臣民延跂之望率
　　祖攸行裒时之对维时
　　省耕问俗行庆施仁即罄竹恭书岂能殚述晋等畧陈
　　梗槪已勒鸿编荷防
　　赐制序文俾付剞劂迄今庚子甲辰复经
　　两幸行见新编续纂益増
　　盛典之光也已
　　钦定礼部则例一百九十四卷
　　乾隆四十九年礼部尚书徳保等奉
　　敕纂
　　【臣】等谨按礼部则例自乾隆二十九年纂修后嗣经钦奉
　　谕防及内外臣工条奏议准得
　　防允行者积至六百余条徳保等奏请续纂辑成是编
　　奏
　　御刋布
　　钦定学政全书八十卷
　　乾隆三十九年理藩院尚书署礼部尚书素尔纳等奉
　　敕纂
　　【臣】等谨按原书自乾隆五年奉
　　诏纂辑续増至二十年嗣因条例尚简未经博分门类详细厘析于现行事例多有参差乃重辑是编奏
　　御刋布
　　学典三十卷
　　孙承泽撰承泽见经类
　　文庙从祀先贤先儒考一卷
　　郎廷极撰廷极镶黄旗汉军人官至江西总督頖宫礼乐全书十六卷
　　张安茂撰安茂字蓼匪松江人顺治丁亥进士官至浙江提学佥事
　　琉球入
　　太学始末一卷
　　国朝谥法考一卷
　　王士祯撰士祯见传记类
　　歴代建元考二卷
　　钟渊映撰渊映字广汉秀水人
　　北郊配位议一卷　辨定嘉靖大礼议二卷　制科杂録
　　一卷
　　毛竒龄撰竒龄见经类
　　【臣】等谨按康熙二十四年太常寺卿徐元珙奏现行祀典
　　北郊既改北向而
　　三祖配位仍首东次西请
　　防酌改竒龄时官检讨因撰此书以斤汉元始仪惑于曲礼之文详明反覆申明以东为上之义其辨定嘉靖大礼议一编力诋杨廷和之説又不拾张璁桂蕚之绪余辨论颇为典确
　　庙制图攷一卷
　　万斯同撰斯同字季野鄞县人
　　彚征録一卷
　　不着撰人名氏
　　国学礼乐録二十四卷
　　李周望谢履忠同撰周望字渭湄蔚州人康熙丁丑进士履忠字方山昆明人康熙癸未进士【臣】等谨按是编辑孔子世系先贤先儒列传及歴代祀典礼乐图谱并石鼓潘迪音训而终之以祭酒司业题名所列颇多疎谬征引亦未免稍畧纪元彚考三十五卷
　　黄琳撰琳见经类
　　圣门礼乐统二十四卷
　　张行言撰行言字躬先江浦人
　　学宫备考十卷
　　彭其位撰其位字素君呉县人
　　四译馆考十卷　太常纪要十五卷
　　江蘩撰蘩见奏议类
　　纪元要畧二卷补遗一卷
　　陈景云撰景云见编年类
　　景云自述曰年号始自汉武故纂始于汉并及高惠文景者欲备一代始末也三国南北朝国各有史宋辽金元亦四史并传故所纂各系以国不统于一而于本国改元下仍分注歴国年号以便参考至歴代兴废大畧与享年之修短亦附载焉歴代帝王年号二十卷
　　刘宗魏撰宗魏字友韩号柚航赣州人乾隆戊辰进士官至监察御史
　　右政书类仪制
　　钦颁赋役全书【不分卷】
　　世祖章皇帝御制序曰朕惟古帝王临御天下必以国计民生为首务故禹贡则壤定赋周官体国经野法至备也当明之初取民有制休养生息至万歴年间海内殷富家给人足及乎天启崇祯之世因兵増饷加派繁兴贪吏縁以为奸民不堪命国祚随之良足深鉴朕荷
　　上天付托之重为生民主一夫不获亦疚朕怀凡服御膳羞深自约损然而
　　祖宗百神军旅燕飨犒锡之繁以及百官庶役饩廪之给罔不取之民间诚恐有司额外加派豪蠧侵渔中饱民生先困国计何资兹特命戸部右侍郎王祚将各直省每年额定徴收起存总撒实数编撰成帙详稽往牍参酌时宜凡在参差遗漏悉行驳正钱粮则例俱照万歴年间其天启崇祯时加増尽行蠲免地丁则开原额若干除荒若干原额以万厯刋书为凖除荒以覆奏御防为慿地丁清核次开实征又次开起存起运者部寺仓口种种分析存留者欵项细数事事条明至若九厘银旧书未载者今已増入宗禄银昔为存留者今为起运漕白二粮确依旧额运丁行月必令均平胖袄盔甲昔解本色今俱改折南粮本折昔留南用今抵军需官员经费定有新规防议裁冗改归正项本色绢布顔料
　　银珠铜锡茶蜡等项已改折者照督抚题价值开列解本色者照刋书价值造入每年督抚确察时值题明填入易知单内照数办解更有昔未解而今宜増者有昔太冗而今宜栽者俱细加清核条贯井然后有续増地畞钱粮督抚按彚题造册报部以慿稽核纲举目张勒成一编名曰赋役全书颁布天下庶使小民遵兹令式便于输将官吏奉此章程罔敢苛敛为一代之良法垂万世之成规虽然此其大畧也若夫催科之中寓以抚字广招徕之法杜欺隠之奸则守令之责也正已率属承流宣化覈出纳之数慎挪移之防则布政司之职也举亷惩贪兴利除害课殿最于荒垦昭激扬于完欠恪遵成法以无负朕足国裕民之意则督抚之责有特重焉其敬承之毋忽
　　【臣】等谨按是编始于顺治十一年至十四年书成刋布嗣后陆续纂増篇目日富
　　御定康济録四卷
</div>
    <div class="pagination">
<a href="皇朝文献通考_page604.html">上一页</a><span>...</span><a href="皇朝文献通考_page600.html">600</a><a href="皇朝文献通考_page601.html">601</a><a href="皇朝文献通考_page602.html">602</a><a href="皇朝文献通考_page603.html">603</a><a href="皇朝文献通考_page604.html">604</a><span class="current-page">605</span><a href="皇朝文献通考_page606.html">606</a><a href="皇朝文献通考_page607.html">607</a><a href="皇朝文献通考_page608.html">608</a><a href="皇朝文献通考_page609.html">609</a><a href="皇朝文献通考_page610.html">610</a><span>...</span><a href="皇朝文献通考_page606.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
