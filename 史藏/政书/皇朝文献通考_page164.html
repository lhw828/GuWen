<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 164 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 164 页/共 807 页</h1>
    <div class="content">　　圣祖仁皇帝亲诣行礼恭奉
　　神位奉安于
　　上帝神位之左
　　太祖高皇帝之次第二青幄内前期祭告一应礼仪俱与
　　顺治十四年同
　　九年正月辛丑祈谷于
　　上帝奉
　　世祖章皇帝配享
　　十二年八月定祭祀时辰及别殿斋戒之例礼部奉
　　谕防议奏歴代祭祀坛庙时辰俱未画一详定请照太宗文皇帝时
　　坛
　　庙用黎明
　　夕月坛用酉时又言歴代致斋俱于别殿今凡遇祭祀
　　皇上应于别殿斋戒从之
　　二十五年十二月定陪祀官员例向例大祀陪祀官员俱照加级四品以上人员众多以致失仪不敬至是礼臣议请不照加级止论职掌有失仪者监察御史及礼部官指名题防其他中祀亦如此例行疏上从之
　　二十九年正月辛丑祈谷于
　　上帝
　　御制祝文
　　亲诣行礼先是二十八年十二月
　　谕内阁朕意于祭祈谷坛文欲更制焉祈谷坛或有一代祀之亦有不祀之者辅臣时辍其祀矣朕以为民祈谷之故肇举祀事毎嵗祭文皆因旧词比年谷未大登民艰于食夫特为民生致祭祈谷宜悉陈其情愫更制新词此事内阁九卿等官会同详议奏闻至是
　　亲诣行礼
　　御制祝文曰臣纉承鸿业抚育烝黎惟贵粟重农先务是亟荷
　　天之眷歴纪顺成率土元元久沾乐利顷者嵗行在已旱暵为忧畿甸之间阻饥尤甚臣覩灾馑闵此穷檐宵旰省惟中情惶殚心赈救罔敢暇宁顾时阅三冬同云鲜应侧席减膳倍笃焦劳兹者候届上辛田功肇始伏念
　　天心仁爱必轸民力艰难苟非
　　锡以丰穰何由共登康乂敢因祈嵗展竭悃诚冀昭事之精防荷
　　穹苍之鉴格谨率臣僚以玉帛牲醴粢盛庶品恭祀上帝仰祈
　　右兹将享时若雨旸用观百谷之登溥洽三农之庆尚飨御制祈谷坛颂【有序】
　　尝观古之明王必严于敬天隆于尊祖诚于养人惟其敬天故飨帝尊祖故崇配养人故重农而上辛祈谷厥义备焉葢隂阳顺风雨调灾沴不生五谷咸熟斯比户可封然后寛刑简赋导以礼乐跻之仁寿茍隂阳失序风雨不时则五谷伤矣五谷伤而民饥至矣修粢盛而奏馨闻将何借焉予肃将禋祀每遇荐享大典备极诚敬期于孚格苍穹为羣黎禔福幸海内穑事浃嵗顺成即间遘微祲而补助旋施有秋洊至岂非
　　上天粒我烝民而黙佑予一人以无疆之休哉仰戴帝慈莫可名喻聊摅感忱作为颂曰
　　皇矣
　　上帝仁覆万国靡物弗怀鉴于有德古圣聿修昭事建极元日殷荐爰祈粒食藐躬受命精意以禋泰圻体方郊丘象圜屋而大享典礼均防外至必主本祖本天巍巍
　　三圣陟降攸格尽志对越百神其怿曰洁笾豆曰崇珪璧匪祝一身为民请泽惟
　　天监观爱我兆人宜夏而夏宜春而春和风应节甘雨司辰灾螟罔作瑞穗含醇岂止郊畿式暨五服畇畇疆理何土不淑薿薿黍稷何产不熟造化靳施伊谁能育启蛰而耕纳稼而场于耜于趾我仓我箱讵曰农夫实予之庆上下交裕借此丰穣民则不知予敢忘赐湛恩汪濊颂思奚匮岁岁吉蠲竭诚肆类庶其眷之永锡乐利
　　四十四年正月辛丑祈谷于
　　上帝
　　亲诣行礼
　　御制唯
　　天为大颂【并序】
　　康熙乙酉正月六日初辛有事于
　　南郊是夜瑞雪清尘光风拂面瞻拜之际不觉防宻精诚
　　筋力彊健所以不揣无文敬赋唯
　　天为大颂一篇聊记其事云尔
　　唯
　　天溥泽唯大涵无微不照亿兆攸同至诚感
　　神岂曰高崇玉帛钟鼓礼云表衷为民请命祈谷神功潜施黙化宻运罔穷惟予小子洁防斋戒对越
　　昊苍匪敢少懈食乃民命时若是快念兹邦本无逺弗届履薄临氷敬勤作诫宵旰萦萦夙夜何解东风拂淑庚日布云玉花徧野万姓欣欣占年自庆望泽先殷愆多德寡恐塞上闻一日二日万几纷纭休戚相闗乃寐夜分猗猗娭娭须臻风化熙熙皥皥所赖春夏惟德动天编氓趋下燠寒以时蕃庑禾稼三季苦辛至冬少暇谷黍登子女敬迓
　　紫坛绀席殷荐成田钦若昭事四十四年求端可畏鉴之在天慎终如始寸隂斡旋作民父母正直无偏前后念兹庶几保全
　　四十六年十一月丁丑冬至大祀
　　天于
　　圜丘羣臣请遣官恭代弗许
　　谕内大臣大学士九卿等
　　郊祀大典诸臣以天时严寒请朕勿亲诣行礼朕身体彊健歩履安和毫不知倦若果稍有患苦即遣皇太子或大臣代行典礼何不可之有今身既无恙可欺妄乎况年齿渐增正欲乘未老之时躬亲行礼耳
　　四十八年正月辛巳祈谷于
　　上帝遣官行礼
　　御制祝文曰臣仰承
　　眷命抚育万方念切民生亟图康乂两年以来江浙地方遭罹水旱民失生业去嵗山东河南亦因被旱田禾歉收又去冬至今干暵无雪臣虽抱病心切靡宁遡自顺治二年以迄今日垂七十载承平日久生齿既繁野无旷土纵当大获之嵗犹虑民食不充倘或一遇旱潦则臣虽竭力殚思蠲租散赈而穷乡僻壤岂能保无转于沟壑之人在臣忧国忧民之念即始终不渝而雨泽应期实惟
　　上天仁爱愚氓是赖兹者时届上辛春耕将举臣理应躬诣斋次祗修祀事但今幸荷
　　天佑疾渐痊愈而肃将大礼尚未克胜身虽未能致斋而为万民恳切祷祈之诚敢用摅布仰吁
　　洪庥特命臣僚洁蠲敬戒防备玉帛牲醴粢盛庶品恭祀上帝伏冀昭鉴俾雨旸时若百谷用成三农济尚飨
　　五十年十一月戊戌冬至大祀
　　天于
　　圜丘
　　亲诣行礼初臣僚以
　　圣躬违和请遣官恭代报可寻奉
　　谕防朕躬安好如常必亲祭方展诚心朕今年已六十行礼时两旁人少为扶掖亦可正祭日遂
　　亲诣行礼
　　五十四年正月祈谷于
　　上帝用立春后辛酉日祈谷例用上辛是年正月十日上
　　辛尚未立春
　　谕诸臣详议之乃以正月三十日下辛行礼
　　十一月己未冬至大祀
　　天于
　　圜丘用
　　御定雅乐【详见乐考】
　　五十七年十一月乙亥朔冬至大祀
　　天于
　　圜丘遣官恭代仍照常斋戒定制大祀之前致斋三日是
　　月
　　谕大学士等曰十一月冬至祀
　　天明日即应斋戒朕因足乏力来至汤泉身虽在此瞻望郊坛不能释怀尔等传谕太常寺令将斋戒铜人照常送至乾清门朕在此照常斋戒其祭祀人员斋戒务令恭敬
　　五十六年十一月庚辰冬至大祀
　　天于
　　圜丘
　　命亲王恭代仍
　　亲往瞻拜行礼先是冬至将届
　　谕大学士等敬
　　天尊
　　祖所闗重大年来因多病足痛不能亲往遣大臣恭代今冬至斋戒之时朕足虽不得力洁诚之念有余拟于祭祀之前升
　　坛瞻仰省视俎豆量力跪拜退处幄次俟恭代亲王行礼毕然后回宫此系创行之礼如汉大臣以从无此典引据书史为言朕年已老在位六十年矣岂易得此例乎
　　诸臣覆奏以
　　圣体初愈天气严寒请停
　　亲祭又奉
　　谕防朕必亲往前者偶未亲祭王以下公以上俱不斋戒此次着照常斋戒随朕前往不必随朕行礼朕行礼不必賛礼作乐俟拜毕至更衣幄次派出亲王偕众行礼礼毕朕乃回宫将朕亲诣之处着祝文内正祭前一日
　　御太和殿视祝版香帛如仪正祭日升
　　坛先拜拜毕
　　命皇子和硕諴亲王允祉行礼
　　六十一年十一月丙申冬至大祀
　　天于
　　圜丘是月十五日冬至前期五日
　　圣祖仁皇帝命
</div>
    <div class="pagination">
<a href="皇朝文献通考_page163.html">上一页</a><span>...</span><a href="皇朝文献通考_page159.html">159</a><a href="皇朝文献通考_page160.html">160</a><a href="皇朝文献通考_page161.html">161</a><a href="皇朝文献通考_page162.html">162</a><a href="皇朝文献通考_page163.html">163</a><span class="current-page">164</span><a href="皇朝文献通考_page165.html">165</a><a href="皇朝文献通考_page166.html">166</a><a href="皇朝文献通考_page167.html">167</a><a href="皇朝文献通考_page168.html">168</a><a href="皇朝文献通考_page169.html">169</a><span>...</span><a href="皇朝文献通考_page165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
