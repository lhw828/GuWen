<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 10 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 10 页/共 1125 页</h1>
    <div class="content">七年十一月六日，士輵言：「濮安懿王神主神貌见在绍兴府光孝寺奉安，每年四季仲享合差三献官行礼，其亚、终献依格合差子侄充。已前系绍兴府行司差南班官权充，今来行司已并归行在宗正司，其绍兴府并无南班官可差。兼士輵系袭封初献官，蒙先降指挥，如遇士輵忽患，亦令差官权摄行事。欲特降指挥，遇四仲享月，就差嗣濮王位子侄，或绍兴府见任寄居(侍)[待]阙宗室，依长次序，许士 
      
輵牒绍兴府逐时权差行事，庶得崇奉祖宗仲享，不致阙误。」诏依。 
二年七月十二日此「二年」不着年号。士輵袭封嗣王在绍兴二十八年八月(见前文)，则此或是隆兴二年，误缀于此。，士輵言：「叨冒袭封，每月请给止比宗室正任防御使。今先乞依禄格全支本色，仍免折支，及每岁生日，令入内内侍省依旧全支取赐。」诏依。
 帝系 宋会要辑稿 帝系二 濮秀二王杂录 杂录 
      
杂录
淳熙元年六月九日此条之前原原标目「杂录」，二字，今删。，诏大宗正司于濮王诸位下见存「不」字一十七位，每位各选一人能循守规矩，无疾病过犯，人材可为仪表者，令本司选择取旨，与比换环卫官，趁赴朝参，并不作升等恩数。每人月特支米十石，候官至合请米日住支。以日参南班人数稀少，故有是命。 
十二月二十日吏、礼部言：「首详判大宗正事、嗣濮王士輵奏，请选择列濮王下十七位「不」字比换南班，乞于旧格稍加升擢。今若依元换出格法，复令换入，恐请给微薄。」诏依宣和六年正月八日指挥，与对换南班官。其所换人内，诸卫大将军每月特添给钱一十贯，将军、正副率各添二十贯。仍依已降指挥月给米十石，候转至合请米日住支。非今来十七位下选择到人，不得援例。 
二年四月二十二日，嗣濮王士輵言：「将濮王位近属不谔等已比换南班。今见趁赴朝参，各人依官序于步军司止差破兵士一人，乞各人特与雇募五人。」从之。 
八月二十九日，诏：濮王位宗子、宗妇每月食料依旧全与放行。以前曾住支，今从嗣濮王士輵请也。 
十一月二 
      
十一日，诏：嗣濮王士輵第七男不屈所生母李氏，特封宜春郡夫人。既而是年十二月十三日，参知政事龚茂良等进呈，李氏依第三等缌麻宗妇支破请给，上曰：「此可行否 」茂良等奏：「李氏系士輵妾，恐不可依宗妇。」上曰：「极是，请给不足较，名分岂可乱也 可留下文字，当以此喻之。」 
四年八月九日，嗣濮王士輵言：「省部将臣少傅合得给使、减年等恩数，比之少保并行减半。乞依昨除少保体例全与放行。」诏依枢密使见行条法放行。既而刑部言：「士輵昨除少保，已依初除枢密使例全行出给、减年，再除少傅亦已作转厅例减半，出给公据。今再乞全给，从来枢密使即无两次升迁并作初除全给之例。」诏依转厅条格减半出给。 
九月二十七日，嗣濮王士輵言：「昨该遇大礼恩数，缘臣别无儿男承受，遂奏补亲从侄不 兔文资内安排，降等补登仕郎。赴春铨试中第一名出官。缘侄不 兔元系忠训郎亲民资序忠训郎：原作「中训郎」，据《宋史》卷一六九《职官》改。，差御前军器所监造官。其不 兔父知西外宗正事士程殁于任所，已降指挥依例得遗表恩泽四名，与男不 氏、不 兔特添差不厘务一次，未曾收使。今乞依士珸男不执、不流例，与侄不 兔初官上特换承务郎。仍乞将前项二男差遣恩数并与不 兔收使，依前差御前军器所监造官。」诏特依所乞。 
十月九日，诏士歆第七男赐名不擅。时善切。 
六年七月五日，诏：皇叔祖、保康军节度使、提举佑神观士歆妻硕人梁氏 
      
封齐安郡夫人。 
八年四月二十九日，诏：嗣濮王士歆男忠翊郎不阋特授太子右监门率府率。从士歆请也。 
九月二十一日，大宗正司言：「太子右监门率府率不阋元系忠翊郎，用父士歆袭封嗣濮王恩例，特换授前件官。其本身请给、生日支赐、人从等，及添支钱米、人从敕号，乞依不谔等前后已得指挥体例支破。」诏依所乞。初，户部勘当，以未有承降指挥，兼(口)〔日〕前有不许援例之人，故降特旨。 
十年二月二十九日，诏：右千牛卫将军不舍为伯士輵持服，今已服阕，其义可嘉，特与转右监门卫大将军，令赴朝参。先是，大宗正司言：「不舍为伯少师、嗣濮王薨，并无男儿，不舍自幼父母早亡，蒙伯父鞠养，乞解官持服。依所乞，候服阕日取旨旌异。」故有是命。 
十一年十月十四日，诏：保康军节度使、开府仪同三司、充醴泉观使、嗣濮王士歆男右监门率府率不阋换授南班已逾三载，依前嗣王士輵侄不舍例，特与转行一官。从士歆请也。 
十一月二十四日，大宗正司言：「奉诏于濮王下怀王位选择『不』字宗室一员比换南班官，日赴朝参及诸般行事，填不谔身故阙。本司今选择到修武郎、新添差东南第五副将、饶州驻札不庾，持身廉谨，无疾病过犯，见年五十岁，欲填不谔阙。其请给、人从并乞依不谔等已得指挥。」诏依，与换率府率。 
十四年二月二十四日，诏：秉义郎、前监福州都作院不慢与换率府副率。以昭庆军承宣使、知大宗正事不 言：「本司昨得旨于濮王下十七位各选择『不』字号袒免亲宗室一员，比换南班，日奉朝请。有濮王下信王位未曾选择，今选择到不慢堪充南班。」故有是命。 
十五年正月四日，少保、保康军节度使、充醴泉观使、嗣濮王士歆言：「伏念前嗣王士輵历事四朝，最蒙眷遇，念其耄耋，宠异无所不至。但其身后并无儿 
      
女，每遇享祀，止是姨李氏奉其香火， 之人情，深可怜悯。乞令大宗正司于濮邸宗室中选择资性明粹，昭穆相当，年及十五或二十以上者一人，与士輵为其后嗣。使士輵衔恩瞑目于地下，而臣阖族亦均被无穷之惠。」大宗正司奏：「选择到忠翊郎、添差平江府排岸兼船场公事不熄，资性明粹，举族称贤，委是昭穆相当，堪充继嗣。」从之。 
十二月三日，诏：少保、嗣濮王士歆特与依士輵例除上寿、六参、郊礼外，其余并免趁赴。
淳熙十六年四月一日，诏：嗣濮王士歆已除少傅，除见今差破干办使臣、抱笏祗应外，有应干恩数请给、人从等，并特依昨除少保前后已得指挥。 
见降指挥，十月二十八日车驾幸候潮门外大阅。臣猥联近属，忝出肺 十月三日，少傅、保康军节度使、充醴泉观使、嗣濮王士歆言：「昨蒙圣恩怜臣衰老，令臣除上寿、六参、郊礼外，其余并免趁赴。今来恭(附)[腑]，愿乞扈从随班。以后每遇车驾出城，令臣准此。」从之。指挥，进呈至尊寿皇圣帝玉牒、日历。臣幸联属籍，景追桑榆，获观盛事，乞随班趁赴。」从之。 绍熙元年八月又言：「恭
十一月二十日，大宗正司言：「武翼郎不廷进状，乞比换南班。照得不廷系舒王位下『不』字宗室，依昨降指挥，合比换南班，诸般请给、支赐、人从等并乞依不谔等已得指挥施行。」吏部奏：「不廷已降指挥，于武翼郎上比换南班。今来虽无武翼郎换官条格，自合就以次修武郎格比换。兼照得昨不 兔、不讟并系从义郎，亦无从 
      
义郎条格，并用次等秉义郎格换官了当。今来不廷换授南班，合就修武郎格比换正率。」从之。 
绍熙元年五月十八日，诏：士岘男不可特与除右监门率府率，并依士歆男不阋昨来已得指挥施行。 
二十二日，华州观察使、知大宗正事不黯言：「右监门卫大将军、抚州刺史不黩身故，委是班列萧 。照得本位修武郎不 性资孝友，仪矩舒详，乞填不黩阙，比换南班，趁赴朝参及应干行事。所有诸般请给、生日支赐、人从等，并乞从一般南班不谔等前后已得指挥施行。」从之。 
二年四月二十二日，诏：嗣濮王士歆第七男不擅，依元降指挥改正官封，换授正率，免趁赴朝参。其请给、人从等并依见今一般趋朝南班宗室支破。 
四年七月十一日，诏：皇叔祖、故少保、昭庆军节度使、充醴泉观使、赠少师士岘，特追封平乐郡王。 
庆元三年四月四日，诏：武功郎、添差淮东兵马钤辖赵不除观察使，袭封嗣濮王。以大宗正司言：「奉诏，嗣濮王士歆薨，令其合袭封人闻奏。今除无士歆一般字行外，照得以次『不』字行宗室年甲次第，挨排岁数最长宗室不，年七十六岁，合该袭封。」故有是命。翌日，宰执进呈侍从、两省、台谏集议：「今后嗣濮王乞取属近行尊、年齿最长、无过犯疾病者为之。」已得旨依。京镗等奏曰：「此议固是，但属近行尊而昏耄者，则阅时不久，又烦朝廷推择。如近日安定子恭可曾识面 及其薨背，便 
      
要许多恩数。臣等欲于集议内添『不昏耄』三字。」上曰：「年既昏耄，必无长久之理。」何澹奏：「如此则有可决择，不专取一人。」上曰可。 
五月二十一日，福州观察使、嗣濮王不言：「叨冒袭封，合得诸般请给、岁赐、公使钱、春冬衣折洗、生日大礼等，乞依士歆未袭封任观察使体例支破施行。」从之。 
四年二月二十五日，诏：嗣濮王不长男善辐、次男善軿与授太子右监门率府率，其请给、生日支赐、人从等依不谔体例支破。从不请也。 
六年四月二十四日，诏：武经大夫赵不璺除观察使，袭封嗣濮王。以大宗正司言：「已降指挥，袭封嗣濮王，臣僚集议：参照濮安懿王之后属近行尊，年齿最长，无过犯疾病，不昏耄者为之，不拘中外选择。奉诏令具合袭封一名闻奏，余照应已降指挥施行。既而商王宫濮王位状：今挨排选择到不璺年七十九岁，合该袭封。」故有是命。 
二十六日，宰执进呈程松札子，乞以嗣濮王所居为公廨，不可占留。上曰：「得者多是年高不能长久，便认以为己有，安得许多宅子与之 」先是右谏议大夫、兼侍讲程松言：「窃惟承袭封爵，所以崇德继世，昭示不忘，此国朝甚盛典礼。粤自濮邸衍庆，圣圣相承，遹求亲贤，必重必敬。推原本意，盖俾之奉承祭祀，以仰慰祖宗在天之灵，岂惟宠以高爵，华以居第，富贵而宴安之，专为一己私利哉!从来推择，非属近行尊、德齿俱备，不在此选，是固无可言者。 
      
至于王之为爵，品秩尊崇，虽则承袭而封，抑亦起躐为甚。夷考国朝典故，自宗晖而下至于士歆，嗣濮王者凡十有六员，咸以观察使、节度使、或使相、或郡王次第除授，而后得之。自庶官径授观察使而遂袭封者，庆元三年不一人而已。夤缘相承，今为定比，傥议更革，则咈人情。惟是所居屋宅，用为私第，永远拘占，理有未安。绍兴二十八年嗣濮王士輵奏，乞令临安府应副廨宇。既称廨宇，则非私家第宅明矣。因而居止，奄为己有，独不思国家尊亲体貌，至隆极备，乃不能自营室庐，为身后子孙之计。贪得无厌，是诚可愧。夫一人袭封，得宅一区，又一人继之，则又得之。嗣王之袭封不已，则有司之治宅亦无已。臣非为县官靳费毫末，人言籍籍，以为不可尔。而况合该袭封之人率是年高，且如不之来，年已七十有六，甫踰二载，旋即薨背。所居廨宇不复以与后人，数年之后，嗣王公廨将何地经营 所谓袭封，秪为己私，其于奉祠，本意安在 欲乞自今嗣濮王第宅，今见该袭封人居之。前后相承，以为公廨，不许拘占，将作私第。庶于事体合宜，揆之公论亦为允当。」至是进呈，从之。 
十二月二日，诏：利州观察使、嗣濮王不璺长男善輶、次男善澬并与换授太子右监门率府率，其请给、人从等依不谔已得指挥施行。从不璺请也。 
同日，诏嗣濮王不璺特与依士歆例，除上寿、六参、郊礼外，其余并免 
      
趁赴。 
嘉泰元年三月二十二日，利州观察使、嗣濮王不璺言：「窃见武德郎赵不嚚，老成谙练，荐历亲民，乞差充濮安懿王园令，替赵善玭阙。」从之。 
开禧三年七月，诏：袭封嗣濮王不俦男善与特换皇叔祖、右千牛卫将军、主管佑神观。长女特封永康县主，次女特封仁和县主。 
嘉定十二年八月三日，臣僚言：「国家袭封王爵，主奉祠事，从献郊庙，所以崇德广恩，羽仪盘石，非特示一时之恩宠而已。嗣秀王属族既近，班位自高，以序受封，固无可议。独嗣濮安定郡王，近年以来，率自下僚，例行承袭；且多癃老疾病，不能起跪，至有赐履在列，竟未尝一觌清光而趁朝谒者。照得(光)[先]降虽有择年高行尊之文，然高宗皇帝朝，仪王仲湜以德望俱隆仲：原作「冲」，据《宋史》卷二四五《宗室传》改。，越仲综而选拜。武德郎士鼓渊次当袭爵，以其官卑，乃命士权奉祠事，越十六载，始正士俴之封。则斟酌剂量，又在宸意，初不拘一定常行之例也。今若专以德望为选，则又恐启争夺之风，创经营之路。谓当参稽中制，自后凡有合该封袭之人，先行下寄居州军审验，委堪拜跪，即与保明申上，津遣至宗司铨量，继赴都堂审察，合门引见奏事讫，然后取旨除授。或序当承袭，本州岛、宗司见其不能拜跪，与特转一官，及一子恩泽，文武随资，以华其老；却于以次人内更行选袭。庶几尚年、尊德之典并行，奉先睦族之意增重。」从之。
 帝系 宋会要辑稿 帝系二 濮秀二王杂录 秀王 
      
秀王
      
〔绍兴〕二十年二月十六日绍兴：原无，因原书此上一条有此二字(见《宋会要辑稿补编》页一八)，故此条省。今据《宋史》卷三六《光宗纪》补。又「二十」右侧旁批一「二」字，按据《宋史 光宗纪》，赵惇(即光宗)赐名在绍兴二十年，今删。，诏普安郡王第三男赐名惇，依长男、次男例补官，并第四女与比附施行。 
四月十五日，吏部言：「普安郡王第四女，欲比附宗室曾孙缌麻亲任节度使女封硕人条格施行。」从之。 
【宋会要】
淳熙十六年十月二十五日，诏：皇伯伯圭已除少师，所有合得应干恩数、请给、人从、生日取赐等，并依昨除少保、少傅日前后已得指挥施行。 
绍熙元年七月一日，臣僚言：「近者陛下仰体慈皇孝爱之意，特建秀邸，置园立庙，袭爵承祀，合彝章。惟是南班一事未见举行，似为阙典。窃见治平三年春追崇濮邸，是秋，王之子孙几二十人皆自环卫而序迁其官，以示优宠。朝廷方崇秀邸，以衍庆源，一时恩礼，要当加隆，而居南班者止师夔一人，非所以强本支而固盘石也。前此未建秀邸，欲赋以禄，则不免责以吏事；今秀邸已建，而犹责以吏事，他日或不免于吏议，治之则伤恩，不治则废法，揆之人情，(赤)[亦]有所不安者。莫若悉令换授，归之南班，俾其身无吏责，而享富贵之荣，日奉朝谒，而承两宫之春。庶几上合典故，下当人心，益阐慈皇孝爱之意。」诏令吏部开具申尚书省取旨。十日，诏秀王诸孙换班宜加优异。师揆、师垂与 
      
换正任观察使，师、师禹、师皋与换正任团练使。 
二十一日，诏：「伯圭赐第久弊，兼合就建秀王祠堂，令两浙转运司同临安府应办修盖，听从本府措画。」 
九月二十四日，诏：「秉义郎、合门祗候张卓为系秀王夫人侄，久在殿升，应奉详熟。昨丁忧，今已服阕，可令依旧赴合门供职，特不作员阙。请给、人从并依游恭等已得指挥，余人不得引例。」 
二年十三日此脱月份。太保、安德军节度使、充万寿观使、嗣秀王伯圭言：「臣窃自念，猥叨嗣封，见奉朝请。所有本位南班宗室，欲望令臣就行主管，庶几事体归一。」从之。 
二十三日，大宗正司言：「荐献祖宗及诸处行事，本司见只将濮王位及吴益王府南班宗室轮差，所有秀王位换授南班，乞朝廷指挥。」诏嗣秀王位南班宗室轮差荐献。 
五月二十一日，诏：「秀王孙女县主二人并与加封郡主，请给依禄格支破本色，于所在州军经总制钱内帮支。其出嫁女夫张以续、史弥廓恩例各特与转两官。」既而臣僚论以续、弥廓恩数太过，乞各转一官，从之。 
庆元元年正月五日庆元：原脱，按据《宋史》卷二四四《宗室传》：师夔「宁宗即位，加检校少保」，则此「元年」仍指庆元元年。，诏皇伯、检校少保、兴宁军节度使、提举佑神观师夔除开府仪同三司，依前兴宁军节度使、充万寿观使。 
三年五月十六日，吏、礼部言：「大宗正司裁决嗣秀王乞秀安僖王袭封子孙合得恩数。照得濮王位『士』字依正统系是袒免亲，该遇大观二年所降宝赦，升依『仲』字系作缌麻亲恩数。其『不』字系非袒免亲，『善』字系袒免外世，并升依『士』字，各系袒免亲 
      
恩数。秀安僖王位下『伯』字，论正统袒免外一世，『师』字二世，『希』字三世，『与』字四世，『孟』字并系袒免外五世。今来伯圭所乞秀安僖王下子孙与濮安懿王下子孙与：疑当作「比」。，论正服，其『伯』字系期亲，『师』字系大功亲，『希』字系小功亲，『与』字系(总亲麻)[缌麻亲]，『孟』字系袒免服纪。若比濮安懿王下子孙，其『孟』字、『善』字并系袒免亲，事体一同。其余所乞，各依服属合得恩数升等，定日各照应条制施行。」从之。 
(泰嘉)[嘉泰]元年五月二十七日，诏：秀安僖王祠堂，近日居民遗火延烧，令礼部太常寺讨论典故，(议详)[详议]以闻。 
开禧元年二月，诏袭封嗣秀王师揆奉朝请。 
七月二十一日，诏：「崇王元赐第，以居民遗火，沿烧不存，师揆未有居止。支降度牒一百道、会子二万贯，依显仁皇后等宅体例自行盖造。」 
三年四月六日，诏：师揆长女特封咸宁郡主，次女特封和义郡主。 
嘉定三年五月十三日，诏：师揆男希德、希福系孝宗皇帝近属，并除直秘合。 

二十九年五月五日按此条孤立于此，乃绍兴二十九年事，应移作「秀王」目下第三条。，诏：普安郡王长男 纳妇，已选定直龙图阁钱端礼长女。应合行事件，令主管所取旨施行。
 帝系 宋会要辑稿 帝系三 封 建 
     
宋会要辑稿 帝系三

封建
廷美十子： 
高密郡王德恭，太平兴国四年二月，以王子授贵州防御使。七年五月，秦王得罪削籍。九年四月，复以皇侄授峰州刺史。雍熙元年四月，封安定侯。端拱元年二月，进公，累迁左神武军大将军。真宗即位，转左龙武军，改乐平公。咸平二年，出判虢州，表留奉朝请，奏可。三年十月，进胜州团练使。景德二年十一月，进衡州防御(史)[使]。三年五月卒，赠保信军节度使、申国公。天圣二年六月，赠护国军节度使兼侍中。明道二年六月，追封郡王，谥曰慈惠。英宗即位，赠兼中书令。 
广平郡王德隆，太平兴国九年四月，授瀼州刺史。雍熙二年四月，加左武卫大将军，封长宁侯，判沂州。三年正月卒，赠宁远军节度使、临沂郡公。天禧二年六月，赠崇信军节度使、同中书门下平章事。明道二年九月，追封郡王，谥曰恭肃。英宗即位，赠兼侍中。 
颍川郡王德彝，雍熙三年正月授右千牛卫大将军，封长宁侯，判沂州。端拱元年二月，进公。累迁右领军卫大将军。真宗即位，转左武卫大将军，封广平公，召还。咸平二年八月，迁左神武军大将军、判滁州。三年十月，进儒州刺史。景德二年十一月，进永州团练使。大中祥符二年正月，进邵州防御使。四年二月，进桂州观察使。七年十二月，进保信军节度观察留后。八年四月卒，赠昭德军节度使，追封信都郡王，谥曰安简。仁宗即位，改今封。英宗即位，赠太师。同上。 
广陵郡王德雍，淳化元年四月，授右骁卫将军。三迁右龙武军。真宗即位，进左千牛卫大将军。大中祥符二年正月，进高州刺史。七年十二月，进嘉州团练使。天禧二年八月，进颍州防御使。仁宗即位，进曹州观察使，封咸宁郡公。天圣七年九月，进天平军节度观察留后。九年八月卒，赠宣德军节度使、同中书门下平章事。明道二年八月，进封郡王，谥曰康简。英宗即位，赠兼侍中。 
郧国公德钧，淳化元年四月授左武卫将军。三迁右神武军。真宗即位，进右龙武军。景德二年十一月，进左监门卫大将军。四年正月卒，赠河州观察使、安乡侯。明道二年九月，赠保平军节度使，追封国公。英宗即位，赠中正军节度使。 
江国公德钦，淳化元年四月授左屯卫将军。三迁右骁卫。真宗即位，加右神武军。景德元年六月卒，赠云州观察使、云中侯。明道二年九月，赠中正军节度使，追封国公。英宗即位，赠同中书门下平章事。 
金城侯德润，淳化元年四月，赐名德宗，授右领军卫将军。三迁右武卫。真宗即位，进右神武军，改今名。五年二月卒，赠应州观察使，追封侯。英宗即位，赠保康军节度观察留后。
申王 
     
德文，淳化元年三月，授右监门卫将军。三迁右屯卫。真宗即位，进右骁卫。大中祥符七年十二月，加右神武军大将军。八年十月，进兴州团练使。天禧二年八月，进濮州防御使。仁宗即位，进滑州观察使，封冯翊郡公。天圣七年九月，进横海军观察留后。十年五月，进昭武军节度使。明道元年十一月，改感德军感：原作「咸」，据《宋史》卷二四四《宗室传》改。。二年十月，改武胜军。景佑二年十一月，加同中书门下平章事。庆历四年七月，封东平郡王。八月，改忠武军，兼侍中。六年五月卒，赠太尉、中书令，追封申王，谥曰恭裕裕：原作「佑」，据《宋史》卷二四四《宗室传》改。。英宗即位，加赠太师。 
姑臧侯德愿，淳化元年四月，授右千牛卫将军。三迁右领军卫。真宗即位，进左武卫。咸平二年闰三月卒，赠凉州观察使，追封侯。英宗即位，赠昭化军节度观察留后。同上。 
纪国公德存，淳化元年四月，授右千牛卫将军。三迁右领军卫。真宗即位，进右武卫。大中祥符三年五月，领奖州刺史。四年六月卒，赠洮州观察使、洮阳侯。明道二年九月，赠武昌军节度使，追封国公。英宗即位，赠同中书门下平章事。 
</div>
    <div class="pagination">
<a href="宋会要辑稿_page9.html">上一页</a><span>...</span><a href="宋会要辑稿_page5.html">5</a><a href="宋会要辑稿_page6.html">6</a><a href="宋会要辑稿_page7.html">7</a><a href="宋会要辑稿_page8.html">8</a><a href="宋会要辑稿_page9.html">9</a><span class="current-page">10</span><a href="宋会要辑稿_page11.html">11</a><a href="宋会要辑稿_page12.html">12</a><a href="宋会要辑稿_page13.html">13</a><a href="宋会要辑稿_page14.html">14</a><a href="宋会要辑稿_page15.html">15</a><span>...</span><a href="宋会要辑稿_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
