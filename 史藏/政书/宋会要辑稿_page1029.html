<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1029 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1029 页/共 1125 页</h1>
    <div class="content">六月五日，工部侍郎李擢言：「愿择知州资序以上人充转运使、副与提点刑狱，第二任通判资序以上充转运判官、坑冶提点官，初任通判资序以上充茶盐、市舶提举官。若资序未及，则择尝历郎官、监司、郡守行治有称者充其选。」诏令三省常切遵守。 
五年闰二月十九日，诏：「诸路监司属官，除转运司主管帐司、提刑检法官外，余并堂除。内两浙转运司催促籴买官减一员，往来催促 刷起发行在米斛官二员并罢，仍并差令录以上资序曾经任人。」 
三月八日，诏：「应诸路监司取会州县，三经究治不报，住滞人吏杖一百 
      
勒停，当职官申尚书省取旨。」 
六(月)[年]二月四日，神武副军都统制岳飞言：将复襄阳府路，未曾差置监司，许置监司一员兼领诸司事务。 
九月十四日，勘会诸路监司举本路安抚大使司、宣抚司行移并用申状，(令)[今]四川转运使李迨系龙图阁直学士，其与四川安抚制置大使司及川陕宣抚司行移，未有指挥。诏并用申状，书检不系衔。 
十二月十八日，诏：「监司、守贰，委寄非轻，除授非人，百姓受弊。比年员多阙少，致有除代数政去处。尚虑选择失当，其间不无望实未副之人，可令中书省开具已除监司、守贰职位、姓名，送中书后省、御史台照会。仍令今后遇阙到前半年，取索以次待阙官出身、历任脚色，并加铨量。如有不可任用之人，具诣实闻奏，与改作自陈宫观。」 
七年五月二十六日，中书门下省言：「诸路监司系通治一路，祖宗法即不避本贯。」诏监司除授依祖宗法施行，内本贯系置司州军者，即行回避。 
闰十月二十九日，右正言李谊言：「今后除授监司不以本贯人，其见任并已差下人，乞与邻路两易其任，庶几公道稍开，私门稍塞。」从之。继而中书门下省勘会，福建转运叶宗谔、提举两浙市舶章蔺、提举浙西茶盐章茇并碍本贯。诏叶宗谔改为江西漕运使替徐林，章蔺改为提举广南市舶替黄大名，并成资阙，提举浙西茶盐章茇与提举江东茶盐徐康两易其任。 
八年正月二十一日，诏： 
      
「今后诸路监司、知、通，提举坑冶、茶盐、市舶、(当)[常]平主管官，除代不得过一员。监司属官、诸州教授除代不得过二员。」 
九年五月十六日，枢密院检详诸房文字晁谦之言：「窃见外路监司、郡守按发之际，初不体究其实，但知便文自营，改易月日，悉作前期奏劾，习以成风，至有一郡之内凡起数狱者，或流入为深刻，或滥及于无辜。乞赐戒敕，凡案发之际，先委清强忠厚之士体究得实，方闻于朝，庶几人自无冤。」从之。 
十一年九月十二日，臣僚奏：「乞凡监司容纵赃吏，并不按勘，而为台谏弹奏，勘鞠有实者，其监司亦坐之，轻从降秩，重或免所居官。俟奏断日，令大理寺贴说取旨。」从之。闰四月十一日，又诏申严行下。二十六年九月一日，又诏如台谏弹奏外，人户论诉得实，其失按察监司，令刑部具名申尚书省取旨。 
十三年二月三日，诏诸路常平司职事令茶盐官兼领。 
八月三日，诏每路委有出身监司一员兼提举学事，如本路监司并无有出身人，即从上一员兼管。 
二十六年二月二日，诏诸路监司仰依法分上下半年出巡，修举职事。除坑冶司外，其诸司官属并不许差出。 
五月十四日，诏：「近民之官，莫如郡守，其间职事修举、治状显著者，可令监司连衔保明闻奏，当议甄擢。」 
六月四日，诏诸路监司躬亲遍历所部州县，询访廉察官吏，条具奏闻，当议黜陟。 
八月十三日，上谓辅臣曰：「新除两浙二 
      
漕臣，卿等可召至都堂，面谕近屡降宽恤事件。到任后，令遍诣所部，税赋之足否，财用之多寡，民情之休戚，官吏之勤惰，悉加访问。如有奉行弗虔，职事不举者，并按劾以闻。庶几可以警动诸路，使皆知所(亲)[视]效。」 
九月十四日，诏曰：「朕宵旰图治，讲求民瘼，诏旨屡颁，务行宽大，革去烦苛。监司之职，临按一路，寄耳目之任，专刺举之权，命令之下，是宜悉心布宣，庶使郡县得以视效。乃奉行不虔，徒为文具，致事有壅滞，奸弊弗除，欲实德及民，其可得乎!至如官吏废弛，不闻有所惩治，乃或上下相蒙，习为偷惰，甚无谓也。继自今，其究乃心，率乃职，以祗承朕命。其或不恪，委台谏按劾以闻，当寘重宪。」 
十月五日，中书门下省检正诸房公事陈正同言：「监司按治之牍相踵而上，奸赃者惩戒既严，而不旌异循良，恐或未尽。乞更令诸路监司采访部内有恺悌之政，宜于百姓，洁己奉公，不邀虚誉者，拔擢一二人，不次用之，庶几威惠兼行，人知劝沮。」上曰：「卿此论甚合朕意。今日方有一郡守为监司所荐，已令除职再任，任满与升擢差遣矣。」 
二十七年六月四日，诏诸州军上下半年(多)[各]开具监司出巡将带人数，并批支过口券数目，及有无应副过须索物件，供申户部点检。 
八月八日，左司谏凌哲言：「比来州县官吏每遇监司巡按、帅守移替，例皆倾城远出，为监司、帅守者亦辄受而不辞。乞严饬于诸路监司、帅守， 
      
互相觉察，应所属见任州县官，不应迎送而辄出迎送，与不应受而辄受之者，并须依公按举，寘之典宪。其或徇情容庇，委御史台弹奏。」从之。 
十一日，诏：「诸路监司可将所借管下州军兵士尽数发归元差去处。今后监司接送，据依条合破人数，分下诸州差拨，候接送毕即发回。仍专委帅臣觉察。」以知邵州赵不茹言：「监司赴上、替移，例于管下州军差拨厢禁军，既而更不发回，别给口券，所费不赀，乞行禁止。」故有是命。 
二十八年七月十七日，诏：「监司按发属吏，仰依条不得送置司州军。如所犯稍重，即申取朝廷指挥，委邻路监司选清强官就本处置狱推究。其州军按发官吏，即申监司于邻州差官，所委官不得避免及接见宾客，仍限三日起发。如有违戾，重作施行。」 
十月十二日，左正言何溥言：「乞诏大臣，应监司、郡守除命既下，即日起发。或以疾故丐祠禄，俟终满方许陈乞。如或违戾，令御史台纠察。」从之。 
十一月四日，诏：「诸路州军合(依)[供]钱物粮斛，仰所隶监司将违限拖欠最多去处当职官吏依(然)[条]按治。监司如在置司州军，或因出巡到州县，方许时暂勾追都吏、典押整会供报。」以左正言何溥言：「财赋积欠，所在而有，监司帖州则追都吏，州帖县则追典押。一岁之间，殆无虚月，徒有劳费，无益于事。」故有是诏。 
二十九年八月十八日，诏两浙东路提刑徐度、两浙西路提刑吕广问，候满日召赴行 
      
在，除在内升等差遣。初，度等有召命，司谏何溥言：「监司择人，每患其难，今既知其可用，复不使少安厥职，恐来者未必如旧，送迎纷纷，重为劳扰。乞令二人依旧供职，或有显效，宠畀职名，俟其终更，乃加召擢。」故有是命。 
三十年十一月十二日，京西路转运判官兼提刑、提举常平茶盐等公事蒋汝功言：「契勘淮南东、西路监司依诸路属官已得指挥，随置司州军推赏。今京西路转运、提刑、提举在襄阳府置司，正系极边，乞依淮南路监司一体推赏。」从之。 
三十一年二月二日，军器监主簿杨民望言监司三弊，曰：「按吏所以除民之蟊贼，而忤己者搜索其过，奉己者容庇其罪，以示威福，一也。巡按所以察郡县，而卒伍菲屦之资，胥吏囊橐之贿，一县或踰千缗，二也。居处多藉狨绵，以公使奉其奢华，不足以示俭；案会迭送钱，计其月收过于供给，不足以训廉，三也。此三者，监司之弊。他道未必皆然，蜀去朝廷最远，吏尤自肆，乞命四川帅臣、监司互察察：原作「从」，据《建炎要录》卷一八八改。。」从之。 
孝宗绍兴三十二年八月二十三日，未改元。中书门下省付下内降宽恤事件：「勘会监司巡历，不得过数将带人吏，于州县乞觅，计赃坐罪。其以白状借请州县钱者，准盗论。所取索文案置历，委守贰、令佐发遣。其诸司属官过往及通判、职官季点行县依。〔如〕有违戾，监司仰御史台弹奏，州官令提刑司按勘以闻。」 
十二月三日，诏曰：「朕祇膺慈训，诞保 
      
斯民，永惟戚休，系于牧守。昔我祖宗，每思共理，乃分道遣使，以寄耳目，守之臧否，靡不周知，故累朝之民安于田里。法令犹存，而人莫克举，是以循良不劝而贪暴未革，将何以助朕为治!咨尔使者，其悉乃心，察列城之政，举循良、劾贪暴，及疏怠旷职者，以听升黜。至于任非其所长，无他大过者，亦条列以闻，朕当命以他官。刺举以公，朕则有赏；阿私失实，罚亦随之。其令诸路帅臣、监司，限两月悉具部内知州治行臧否，连衔闻奏。苟违朕言，令御史台弹劾。」 
隆兴(三)[二]年三月七日，诏：「朕自即位以来，累降诏旨，优恤军民。其令尚书省下诸路帅守、监司，开具见已如何施行，务使实惠及人，无或失信。敢有不虔，必罚无赦。」 
五月十一日，诏：「自今后应除监司，于阙期前具名取旨。仍令先次上殿，不得在外又以资序差除。可立为定式。」 
九月十五日，臣僚言：「乞专降指挥，应监司并不许将亲随、仆使在任所。如遇出巡，除依条合带吏人二名，客司书表一名，当直兵级十五名，不得以承局茶酒等为名别差人数，及不得令随行人吏、兵级于合任日数外借支食钱等乞取钱物。如违，许人越诉。监司不互觉察，与同坐。」从之。 
十月五日，侍御史尹穑言：「本台每日受诸路州县民户讼诉，多是官吏擅行科扰，肆为贪欺，虽有监司，不为受理，以远在数千里外，不惮劳费，前来陈状。欲望特降指挥，自今后许本台取每月台谏 
      
官所论州县官吏贪污罪犯，及因本处民户陈论得实施行事项，监司不曾按发究治，择一二多者具名奏劾，将本路监司重行贬黜，庶使远方之民得以安业。」从之。 
干道元年正月一日大礼赦文：「勘会监司巡历州县，依条不得过三日，(诏)[访]闻近来多是过数收受馈送。并随行公吏，已降指挥，借请岁不得过两月，却有直判白状，重迭过数借请，乞取搔扰。若州县过数供送，并仰监司互察。如违，令御史台弹劾。」 
十八日，臣僚上言：「臣闻台谏之与监司，虽内外不同，其为耳目之官均也。台谏之察郡邑，孰若监司之详且审。今监司不刺举，而必俟台谏按劾，是辜陛下之委寄也。欲望特降睿旨，戒敕诸路监司，察郡县之吏不职不法者，按劾究治，罚一惩百。如隐庇不举，致台谏论列，必议失察之罪。庶几内外协心，官吏知畏。」从之。 
五月十四日，诏令逐路监司、帅守讲究实有革弊事闻奏，毋事文具。 
六月四日，潼川府路转运判官窦敷奏：「郡守多自外除用，或在任选易，其有老病者，朝廷莫得而知之。县令皆外台拟注，而铨量之法益为文具，老病者以资格得之。守令如此，斯民何赖焉!乞下诸路监司，将见任守、令公共铨量，将郡守老病者具名闻奏，县令老病者径从罢免。若监司容隐，亦必寘之严科。」有旨：「窦敷所奏虽当，今监司例为文具，从来未见公劾。可札喻本人，到官当践其言，勿为循习取容，称朕临 
      
遣之意。」 
七月七日，诏诸路监司将见任老病守臣限一月公共铨量闻奏，知县委守臣体访，申取朝廷指挥。如监司、守臣互为容隐，御史台觉察以闻。 
十二月十四日，诏应已授监司、郡守人候阙到，半年前赴行在奏事讫，方得之任。如本贯川、广，见在本乡居住之人，即仰逐州知县结罪保明(议)[诣]实，申取指挥。 
三年闰七月十五日，诏：「今后监司郡守除授讫已上殿，应赴在二年内者，与免将来奏事，候阙到前去之任；其赴在二年之外及除授未经上殿人，依已降指挥，阙到半年前赴行在奏事讫之任。」 
四年六月十四日，臣僚言：「绍兴二十八年指挥：『监司、郡守按发官吏，往往只送本州岛或置司去处，不无观望，致有冤滥。今后监司按发官吏，不得送置司州军，事理重者委邻路监司选官；郡守按发官吏，申监司于邻州差官推勘。』其法虽已详备，而尚有可议者。如监司、郡守按发所部官，据凭一时访闻赃私罪犯，便具申奏，致获降指挥，先次放罢。后来勘得止系公罪，于法不至差替、冲替、追官、勒停，其被按发之官情实可怜。乞降旨，应监司、郡守按发所部官，致获降指挥先次放罢，后来勘得止系公罪，于法不至差替、冲替、追官、勒停，如元是堂除，与本等近阙差遣，或系吏部差注，与先次注授差遣。庶几枉被按发者不至失所。」从之。 
六月二十六日，诏：「今后守臣有罪状显著，或职事不举，而监司不即按 
      
劾，却因他事发觉，三省具姓名取旨。守臣不按知县，亦如之。」以尚书省勘会累降指挥，戒敕诸路监司按发所部官赃污狼藉、职事昏谬、为民害者，非不严切，近来往往坐视守令治政乖谬，全不按劾，未欲即加典宪，理合申严约束。故有是命。 
其私，公肆论讼，以偿愤怒之气。俾其讼得行而以罪加于治劾之官，则天下之为守、令、监司稍不自强者，则必畏首畏尾，有所忌避，是民之凶顽、吏之赃私者，殆将缩手而不敢问矣。守、令、监司真有过差，他人讼之可也，岂应有嫌之人所得而告!此而不惩，则告讦之风日长，奸恶之俗日滋，实伤害风化之大者。欲望特降指挥，戒敕中外，如有曾经守、令、监司之所治劾者，辄敢以私讼元治劾之官，不问事之虚实，即以告讦之罪罪之。庶几此风衰息，助成忠厚之化。」诏依。 七月十三日，臣僚言：「郡守、县令治所部之凶顽犯法者，监司、郡守劾所隶之赃私不法者，皆所以奉行天子之法也。比来多有所部之民、所隶之吏曾被治劾者，怀怨挟恨，随即媒 
五年四月十三日，臣僚申请将广西转运使副、提刑合得到任恩泽乞罢去，候任满与转一官。诏从之。 
九月四日，诏：「诸路监司今后分上下半年依条巡按，询访民间疾苦，纠察贪堕不职官吏，仍具诣实以闻。如依前容纵公吏等乞觅搔扰，当重寘典宪。」以中书门下省勘会诸路监司近来多不诣所部州县巡按，官吏 
      
贪堕，无所畏惮，间有出巡去处，又多容纵随行公吏乞觅搔扰，理宜约束。故有是命。 
九月六日，新差权发遣江南东路计度转运副使程大昌朝辞进对，上宣谕曰：「近来监司多不巡历，卿为朕 行诸州，察守、令臧否，民情冤抑，悉以闻奏。」 
六年五月七日，诏：「今后监司郡守阙到合奏事之人，如到国门日，径札合门引见上殿，更不逐时画降指挥。」 
闰五月二十六日，臣僚言：「国家建官以察所部，虽所掌之职不同，欲共济王事则一也。然而监司徇私党局，凡有施行，不相照应，从漕司则违宪司，从宪司则违提举司，遂使州县难于遵承。甚者或务姑息，或为矫激，专欲沽百姓之誉，不恤州县之难行。推原其故多由清要持节，不谙州县事体，故所行若是。乞自今清要官补外，不曾历州县者，且令治郡，俟有善状，擢为监司未晚。」诏依。 
六月三日，诏：「诸路监司责任非轻，近来多有阙官去处，可检照累降卿、监、郎官更送补外指挥施行。」 
七月八日，诏：「川、广监司、郡守未经上殿许先赴任之人，今后任满，须赴行在奏事讫，方得再有除授。」 
八月二十五日，中书门下省检会绍兴七年五月二十六日敕：勘会诸路监司系通治一路，祖宗法即不避本贯，内本贯系置司州军者，即行回避。有旨：今后除授监司，可依前降指挥施行。 
二十八日，吏部勘会：「淮南、京西、利州路监司属官到任、任满，依条法许依置司州军推赏。今 
      
来极边州县官承指挥增赏，到任、任满共转一官，其监司属官亦合一体。今欲将淮南监司属官应得酬赏，各随置司所在州县官格法，合依干道五年十一月指挥推赏。」从之。 
十二月十一日，诏淮南东、西等路监司、帅守察本部沿边县令，职事修举者保明闻奏。从淮南东路安抚使晁公武之请也。 
七年二月八日，诏：「方今州县积弊，百姓疾苦，朝廷无由尽知。令诸路监司、帅守限一月各行讲究，条具一路、一州、一县便国利民事件以闻。」 
十月十二日，诏：「诸路监司将白直人兵照条于置司州差破外，将诸州抽差人兵尽行发遣。如违，令御史台按劾。」以三省、枢密院勘会，诸路监司合破白直人兵皆有定数，访闻比来别立名色，多行占破，却于所部州军差拨军兵赴司，就置司去处添破口食，以致郡计阙乏，甚为大害。故有是命。 
十二月二十五日，诏：「诸路监司昨裁减准备差遣、差使窠阙可复置，并差选人。其诸司属官干办公事并差京官以上，已差干办公事非京官人，候回日依绍兴二十八年五月二日指挥，归吏部依格差注。」 
九年六月八日，诏：「令诸路监司、郡守不得非法聚敛，并缘申请，妄进羡余。违者重寘典宪，令御史台觉察弹奏。」 
八月二十日，中书门下省奏：「勘会已降诏书，劝课农桑，并遍牒考课条法。」诏令诸路监司、郡守恪意遵行，限次年正月终，各保奏以闻，毋致违戾。 
十月七日，诏逐 
      
路漕司行下本路州军，各差通判或签判一员，专一主管归正官，按月帮支请给，并安泊去处应干事件，务要存恤。月具支过人数钱米数目，申枢密院。 
二十三日，宰执进呈敕令所修立监司互察等条。上曰：「监司委寄甚重，此条使互相按举，恐于事体未是。虽如此修改，大意亦是互按。卿等更宜详悉理会，不然，除去此条亦可。」 
十二月十五日，详定一司敕令所状：「已颁干道海行条法，其间有得旨删改条件，合遍牒内外通知。一、诸监司准指挥分诣本路州干办者，各具本年已分巡历处。有方碍处听互牒前去。一、诸监司每岁被旨分诣所部点检催促结绝见禁罪人，限五月下旬起发，虽未被旨亦行。遇本司阙官或专奉指挥躬亲干办及鞠狱、捕盗、捉获河防不可亲诣者，委幕职官。仍具事因申尚书省。至七月十五日以前巡 ，仍具所到去处月日申尚书省。」诏依。 
二十三日，权户部侍郎蔡洸言：「诸路州军起发上供并经总制等钱，各有期限赏罚。比年监司不体法意，其起发如期者皆与保明被赏，而违限者未见其举劾也。有赏无罚，人无惩劝，乞严饬诸路监司依限催发。其守贰尚敢违例，许臣择其弛慢尤甚者按劾奏闻；监司不行纠察，亦俾坐罪。」从之。 
淳熙元年三月七日，尚书省言：「诸路帅臣、监司下文武臣准备差使并改作准备差遣，见任并已差下人，并令依旧满任。武臣自今悉从堂除，与文臣例为属官。」从之。 
二年十二月十二(月)[日]七典赦：「应年七十，依 
      
法不除监司、郡守，如历任有治绩而精力尚强之人，令三省取旨。」详见知府州军监。 
三年二月八日，诏除授四川监司、帅守，如已被受信札，令不候授告敕，先次赴上。自今准此。 
九月六日，诏诸路监司互相馈遗，及因行部辄受折送者，以赃论。以臣僚言：「近岁监司临按，多受馈饷，行部例有折送钱物，数目至多。又有无忌惮者，诸司互以钱物馈送，皆以折酒为名，赇饷相通，专济私欲，乞严寘刑章，必罚无赦，计其所受，悉以赃论。在内令御史台弹劾，在外许诸司互察。」故有是诏。 
十月十四日，诏：「自今监司被受三省六曹委送民讼，并仰躬亲依公予决，疾速回报。若事干人众，或涉远路，须合委官定夺，亦仰立限催促。候所委官申到，从本司再加详审，别无不当，方得具申。仍令所属曹部置籍稽考。如有违戾，取旨施行。」 
五年十二月十六日，右谏议大夫谢廓然言廓：原作「廊」，据《宋史》卷一七四《食货志》上二改。：「乞自今除授监司，并须先契勘年甲。或已年及，即乞只与祠禄，庶得持节之人，类皆强明振职。」从之。 
六年九月二十五日，臣僚言：「乞下诸路州县，应监司使命经从，祇令于门外相见，诸司属官及应沿檄被差过往之人，并不许迎送，免使官吏隳废职守，军兵妨夺教阅。」从之。 
七年正月十三日，起居郎木待问言：「监司巡按州县，乞如台制，不报谒宾客。」上曰：「监司巡按州县，留不过三日，若更报谒饮宴，则何戢吏奸、去民瘼耶 自今后许接见宾客，不许 
      
报谒，仍不得赴州郡宴集。」 
三月九日，诏监司、郡守条具民间利病，悉以上闻，无或有隐。既而中书舍人郑丙言：「昨诏监司、郡守到任，必以民间利病条奏，而所在乃以细故塞责，民之疾苦不以上闻。如广西因草窃之变，陛下令诸司讲求利害，始有打算岁计之请；如南剑州道士邀驾诉本县科敷，陛下行下本处核实；如近日臣僚进对，言诸路敷酒捉酒之弊，陛下始行约束。皆非本路监司守臣之所自言，乞行申敕。」故有是命。 
</div>
    <div class="pagination">
<a href="宋会要辑稿_page1028.html">上一页</a><span>...</span><a href="宋会要辑稿_page1024.html">1024</a><a href="宋会要辑稿_page1025.html">1025</a><a href="宋会要辑稿_page1026.html">1026</a><a href="宋会要辑稿_page1027.html">1027</a><a href="宋会要辑稿_page1028.html">1028</a><span class="current-page">1029</span><a href="宋会要辑稿_page1030.html">1030</a><a href="宋会要辑稿_page1031.html">1031</a><a href="宋会要辑稿_page1032.html">1032</a><a href="宋会要辑稿_page1033.html">1033</a><a href="宋会要辑稿_page1034.html">1034</a><span>...</span><a href="宋会要辑稿_page1030.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
