<!DOCTYPE html>
<html>
 <head>
  <meta charset="utf-8"/>
  <title>
   钦定续文献通考 - 第 79 页/共 455 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续文献通考 - 第 79 页/共 455 页
  </h1>
  <div class="content">
   诏曰朕临朝愿治毎念乏材有意作成既亲书扁题分赐诸学并赐诸生束帛以示激励其令二三学官于前廊长输及斋生中公举经明行修气节之士别议旌赏京学如之
　　寳祐元年复命待补生分路取放补试员数以免逺方士子道路徃来之费及都城壅并之患
　　至三年复试于京师
　　度宗咸淳七年正月以寿和圣福皇太后两上尊号推恩三学在斋生员并特与免解赴省一次
　　自二年正月幸学礼成推恩三学生升甲免省试有差至是复有是恩
　　八年诏加太学餐钱寛科恩例
　　从丞相贾似道请也
　　周宻癸辛杂识曰三学之横盛于淳祐景定之际凡其所欲出者虽宰相台諌亦直攻之使必去权乃与人主抗衡或少见施行则必借秦为谕动以坑儒恶声加之时君时相略不过而问焉其所以招权受赂豪夺庇奸动摇国法作为无名之谤扣阍上书经台投卷人畏之如狼虎若市井商贾无不被害而无所赴愬非京尹不敢过问虽一时权相如史嵩之丁大全亦末如之何也大全时极力与之为敌重修丙辰监令榜之三学时则方大猷实有力焉其后诸生竭力合党以攻大全大全终于得罪而去至于大猷实有题名之石磨去以为败羣之罚自此之后恣横益甚至贾似道作相度其不可以力胜遂以术笼络每重其恩数丰其餽给増拨学田种种加厚于是诸生啖其利而畏其威虽目击似道之罪而噤不敢发一语及贾要君去国则上书赞美极意挽留今日曰师相明日曰元老今日曰周分明日曰魏公无一人敢少指其非直至鲁港溃师之后始声其罪无乃晩乎盖大全之治三学乃惩嵩之之不敢为似道之不敢轻治乃监大全之无能为至彭成大之为前廊竟摭为平日之贜决配南恩州学舍寂不敢发一语此其术亦有过人者
　　九年命申严积分法
　　庆元嘉定中増外舍生至千四百员内舍校定不繋上舍试年分以八分为优等至是外舍生晏泰亨以七分三厘乞理为三优朝命不许遂申严学法今后及八分者方许岁校三名如八分者止有一人而援次优三优之例者亦须止少二三厘方可陈乞特放庶不尽废学法亦不过一人而止
　　癸辛杂识曰成均旧规后来不可复见矣漫言所知者数则于此亦可想见当时学校文物之盛太学私试以孟仲季分为三或司成无暇则并在岁晚有公试则无私试私试司成命题就差学官充考校封録之职不复经由朝廷至第三日即揭晓毎十人取一孤经则二三人亦取二名第一等常缺第二等谓之放等魁当三分第二名二分半第三等魁二分率从第二三取起第二第三一分半第四第五一分三厘余并一分太学公试遇省试年则在省试后二月下旬引试凡二日【经赋一日论策一日】非省试年分则随铨试后引试系朝廷差官士子襴幞入试大约七人取一第一等缺第二等约二十人取一余约七人取一第四第五并一分公试魁纵不该升补他日登第亦是部注教官若三名前例是教官有外校而次年公试中第二等谓之入等升又谓之正升或外舍成校人前一年已中第三等本年再中第三等谓之本等升或外舍成校定人前一年中第四等本年中第三等谓之进等升若先在三而今在四谓之退舍不能成事此外又有追补法前一年或不成校本年忽中公试第二等名为入等却用本年私试如二塲并得中魁亦当一谓之追升可以陈乞追升内舍或止中两塲则无用又前一年外校八分以上或优本年公试不问得失得以升榜若就试者非内舍校定以升补作内舍校定者一年止有两试一试中则又试两试若一年两试俱失谓之折脚不复试第三试以三试不中则当退舍也毎年二十一人或于内有未升上舍而过省者或有事故者许二十一人之后分数少者依资次来豁较如正升内外舍人亦用状射某人已成事缺新升内舍一年无两升纵当年上舍试入优止理为内舍校定不可升上舍内舍一年无三色试已试公试者不许赴私试已试私试者不许赴公试上舍试毎三人取一人优等十人【赋三书二余经各一】通榜魁十分亚鼎各九分余七名并八分平六分内舍未有校定本年中舍平等者理为内校升补上舍有三等内舍平校试上舍平等或内舍优校不中上舍试或有季无校入上舍试优等亦与随榜升补下等上舍谓之赤脚升其升补名字依上舍试榜资次盖舍试压公试内舍新升及无季人虽中舍试只作内校分数然舍试一中优等八分平等六分五名以前又有加分尽可赶优或前一年已有平校本年两中舍试平等已上谓之俱平或一优一否皆为下等上舍如内舍平校人试入上舍优等当举免省到殿元有求免人理作升甲用已升甲者升名谓之一优一平为中等上舍如内舍优校人又中上舍试优等以优中优皆是释褐不拘名数先赐进士出身谓之上等上舍法注教官续有附黄甲第三人恩例注推官者自方熈孙始当年间有内舍优校【内优三人当年积八分已上者可成舍试次年八分已上者不可成】偶舍试当年分人多亦止以三人为限等四名纵积十分亦不理若以优中优则谓之两优状元其试两年一次率在季秋圣旨差官命极难之题重于省试优校赴舍试如不中守三年后径到殿中平即免省到平校人赴舍试中优即赴殿自甲子年后上舍人多陈乞解褐出身不到殿应当举免解次举免省赴殿谓之待年若本自免解谓之两免相充此学法也或本未免解当年实请免谓之请免相衡并免省赴殿国子生寄理法国子生补入者升补内舍谓之寄理内舍升补上舍谓之寄理上舍未许行正食止借一日食而已升中等下等上舍合后到殿者未许到殿直待元牒主补外方理为正行食及许到殿以此牒官有请一月或半月暇者盖欲其早成事故耳解褐舍法下等上舍先免解后免省待三年后到殿中等上舍径到殿或特旨径行解褐太学解试与舍试无相干太学十人取三人若参未满年七人取一人系不满年太学生升补一请求免已经特恩正免又一请者亦免曾于方州请举不改名者谓之带胎入学异时于学中请者亦免在学三十年公私试曾一中者永免在学曾一请后二十年永免太学解试都魁虽不升舍将来在第亦许升甲注部教官
　　又曰学规五等轻者闗暇几月不许出入此前廊所判也重则前廊闗暇监中所行也又重则迁斋或其人果不肖则所迁之斋亦不受又迁别斋必须委曲人情方可直须本斋同舍力告公堂方许放还本斋此则比之徒罪又重则下自讼斋比之黥罪自宿自处同舍亦不敢过而问焉又重则夏楚屛斥比之死罪自此不与士齿矣
　　【臣】等谨按宋时又有律学筭学书学画学医学等类马端临概列之学校宋后诸学多不尽设兹别详选举考方伎门
　　辽太祖时上京置国子监设祭酒司业监丞主簿等官太宗时置南京太学
　　圣宗统和九年八月以南京太学生员寖广特赐水硙庄一区
　　道宗清宁六年六月中京置国子监
　　金海陵天德三年始置国子监
　　后定制词赋经义生百人小学生百人以宗室及外戚皇后大功以上亲诸公臣及三品以上官兄弟子孙年十五以上者入学不及十五者入小学
　　世宗大定六年置太学
　　初养士百六十人后定五品以上官兄弟子孙百五十人曾得府荐及终人二百五十人通四百人凡试补太学生礼部主之曾得府荐及终场举人俱免试凡经易用王弼韩康伯注书用孔安国注诗用毛苌注郑康成笺春秋左氏传用杜预注礼记用孔頴逹疏周礼用郑康成注贾公彦疏论语用何晏注邢昺疏孟子用赵岐注孙奭疏孝经用唐明皇注史记用裴骃注前汉书用顔师古注后汉书用李贤注三国志用裴松之注及唐太宗晋书沈约宋书萧子显齐书姚思防梁书陈书魏收后魏书李百药北齐书令狐德棻周书魏徴隋书新旧唐书新旧五代史【太和七年十一月新定学令削去薛居正五代史止用欧阳修所撰】老子用唐明皇注疏荀子用杨倞注杨子用李轨宋咸柳宗元吴秘注皆自国子监印之授诸学校凡学生防课三日作防论一道又三日作赋及诗各一篇三月一私试以季月初先试赋间一日试防论中选者以上五名申部遇旬休节辰皆有假病则给假省亲逺行则给程犯学规者罚不率者黜遭防百日后求入学者不得与释奠礼凡国子学生三年不能充贡欲就诸局承应者学官试能粗通大小各一经者听
　　十三年置女真国子学
　　自大定四年以女真大小字译尚书颁行诸路择明安穆昆内良家子弟为学生至三千人九年取其尤俊秀者百人至京师以编修官温特赫吉逹教之至是始设国子学定防论生百人小学生百人凡取国子学生之制皆与词赋经义生同又定制毎穆昆取二人若宗室每二十户内无愿学者则取有物力家子弟年十三以上二十以下者充凡防课三日作防论一道季月私试如汉生制
　　【臣】等谨按金史完顔宗宪传言太宗时颁行女直字书宗宪年十六选入学则金之有女直学其来已乆至世宗乃复广之诸路耳
　　二十九年【时章宗已即位】言者乞兴学校推行三舍法诏下尚书省集议
　　户部尚书邓俨等谓三舍之法起于宋熈宁间王安石罢诗赋专尚经术太学生初补外舍无定员由外升内舍限二百人由内升上舍限百人各治一经每月考试或特免解或保举补官其法虽行而多席势力尚趋走之弊故苏轼有三舍既兴货赂公行之语是以元祐间罢之后虽复而宣和三年竟废臣等谓立法贵乎可久彼三舍之法委之学官选试啓侥幸之门不可为法议遂寝
　　章宗明昌二年四月增太学博士助教员
　　承安四年二月诏建太学于京城之南
　　总为屋七十五区西序置古今文籍秘省新所赐书东序置三代鼎俎豆敦盘尊罍及春秋释奠合用祭器
　　泰和元年九月更定赡学养士法
　　生员给民佃官田人六十畆岁支粟三十石国子生人百八畆岁给以所入官为掌其数后或岁祲不时给宣宗兴定二年三月廷试进士帝怪学者益少谓左丞高汝砺曰养士学粮岁稍丰熟即以本色给之不然此科且废矣
　　元太宗六年设国子学总教及提举官命侍臣子弟入学受业
　　世祖至元六年七月立国子学
　　次年命侍臣子弟十有一人入学以长者四人从许衡童子七人从王恂又命生员八十人入学为定式八年三月增国子学司业博士助教各一员选随朝百官近侍防古人子孙及俊秀者充生徒九月选胄子托克托穆尔等十人肄业国学十年九月太保刘秉忠等请增置生员从之
　　国子生博果宻等疏曰国家近已奄有江岭之地而学校之政尚未全举臣窃惜之为今之计如欲人才众多通习汉法必如古昔徧立学校然后可若曰未暇宜且于大都阐国学择防古人年十五以下十岁以上质美者百人百官子弟与凡民俊秀者百人俾廪给各有定制选德业允傋足为师者充司业博士助教而教育之使其教必本于人伦明于物理为之讲解经传授以修身齐家治国平天下之道其下复立数科如小学律书算之类毎科设置教授各令以本业训导小学科则令诵读经书教以应对进退事长之节律科则专令通晓吏书书科则专令晓习字画筭科则专令熟娴筭数或一艺通然后改授或一日之间更次为之俾国子学官总领其事常加防勘务要俱通仍以义理为主有余力者听令学作文字日月岁时随其利钝各责所就功课程其勤惰而赏罚之勤则升之上舍惰则降之下舍待其改过复升之假日则听令学射自非假日无故不令出学数年以后上舍生学业有成就者仍听学官保举防古人若何品级诸色人若何仕进其未成就者且令依旧习学俟其可以从政然后岁听学官举其贤者能者使之依例入仕其中不可教者三年听令出学凡学政因革生员增减并得不时奏闻则学无政而天下之材亦皆观感而兴起矣然后续立县郡之学求以化民成俗无不可者
　　翰林集贤学士程钜夫奏曰臣闻国家天下必需才以为用而人材之盛全在国家教育之勤其衰也反是参之歴代可考也国家自中统建元以来中外臣僚亦时闻表表伟杰者皆自徃时故老宿儒薫陶浸灌而然歴时既乆以次沦谢臣不知更十余年后人物当何如其琐琐也而主国论者恬不知怪视学校为不急谓诗书为无用不知人才盛衰张本于此臣愚欲望陛下明诏有司重学校之事慎师儒之选京师首善之地尤当兴建国学选一时名流为国人矜式优以饩廪隆以礼貌四方观感有所兴起外而名都大邑教官有缺不但循常例取庸人而已必使廷臣推择可以为人表仪者条具奏闻令有禄可养而不匮职比亲民而加优视教化之兴废为考第之殿最其诸生有经明行修者特与蠲免赋役依此降诏旨施行庶国家教育有方多士鼓舞不倦他日随取随足无临事乏才之叹天下幸甚
　　八年正月立京师防古国子学
　　命于随朝防古汉人百官及集赛台官员选子弟俊秀者入学并令好学者兼习筭学以通鉴节要用防古语言译冩教之俟生员习学成效出题试问观其所对精通者量授官职十四年又立防古国子监至成宗大德十年二月增生员廪膳为六十员武宗至大二年定伴读员四十人以在籍上名生员学问优长者补之仁宗延祐二年以所设生员百人防古五十人色目二十人汉人三十人而百官子弟之就学者常不下二三百人宜増其廪饩乃减去庶民子弟一百一十四员听陪堂学业于见供生员一百名外量増五十名防古二十人汉人三十人其生员纸劄笔墨止给三十人岁凡二次给之顺帝至正十五年六月中书参知政事实勒们言旧立防古国子监耑教四集赛并爱满官员子弟今宜谕之依先例入学俾严为训诲从之
　　二十四年闰二月设国子监立国学
　　尚书左丞叶李奏言善政不可以徒行人材不可以骤进必训以德义摩以诗书使知古圣贤行事方略然后贤良辈出唐虞三代咸有胄学汉唐明主数幸辟雍非为观美也乃荐周砥等十人为祭酒等官凡庙学规制条具以闻帝皆从之于是置监官祭酒一员司业二员监丞一员学官博士二员助教四员生员百二十人防古汉人各半官给纸劄饮食仍集贤院时迁都北城更立国子学于国城东而定其制博士通掌学事分教三斋生员讲授经防究正音训上严教导之术下考肄习之业助教掌学事而专守一斋正録申明规矩督习课业凡读书必先孝经小学论语孟子大学中庸次及诗书礼记周礼春秋易博士助教亲授句读音训正録伴读以其次传习之讲説则依所读之序正録伴读亦以此而传习之次日抽籖令诸生复説其功课对属诗章经解史评则博士出题生员具藁先呈助教俟博士既定始録附课簿以慿考校二十七年正月敕从臣子弟入国子学至成宗大德七年十月增防古国子生百员八年二月增置国子生二百员选宿卫大臣子孙充之四月分教国子生于上都武宗至大二年十一月择卫士子弟充国子学生四年二月仁宗即位命中书平章李孟领国子监学谕以课试诸生勉其德业闰七月定国子生额为三百人仍增陪堂生二十人通一经者以次补伴读着为式皇庆二年六月命监察御史检察监学官考其殿最英宗至治元年五月命世家子弟成童者入国学文宗至顺二年六月监察御史韩元善言歴代国学皆盛独本朝国学生仅四百员又复分防古色目汉人之额请凡防古色目汉人不限员数皆得入学不报
　　二十六年八月置回回国子学
　　尚书省臣言亦思替非文字宜施于用今翰林院伊普迪哈鲁鼎能通其字学乞授以学士之职凡公卿大夫与夫富民之子皆依汉人入学之制日肄习之帝可其奏遂置回回学至仁宗延祐元年四月复置囘囘国子监设监官以其文字便于闗防取防数目令依旧制笃意训教英宗初罢囘囘国子监泰定帝泰定二年闰正月以入学者众其学官及生员五十余人已给饮膳者二十七人外助教一人生员二十四人廪膳并令给之学之建置在于国都凡百司庶府所设译史皆从本学取以充焉
　　成宗大德十年正月营国子学于文宣王庙西偏自至元二十五年十一月修国子监以居胄子至是始营于文宣王庙西至武宗至大元年五月御史台臣言成宗朝建国子监学迄今未成请毕其功制可仁宗皇庆元年二月徙大都路学所寘周宣王石鼓于国子监二年六月建崇文阁
　　程钜夫国学先圣庙碑记曰中统二年以儒臣许衡为国子祭酒选朝臣子弟充弟子员至元四年作都城画地宫城之东为庙学基二十四年备置监学宫元贞元年诏立先圣庙久未集大德三年春丞相臣哈喇哈斯逹尔罕大惧无以祗德意乃身任之饬五材鸠众工责成工部郎中臣贾驯晨夕匪懈十年秋庙成谋树国子学御史台复以为请制可至大元年冬学成
　　吴澄贾侯修庙学颂序曰世祖皇帝至元二十四年设国子学命立孔子庙暨顺德忠献王哈喇哈孙相成宗始克继先志成其事而工部郎中贾侯董其役庙在东北纬涂之南北东经涂之东殿四阿崇十有七仞南北五寻东西十筵者三左右翼之广亦如之衡逹于两庑两庑自北而南七十歩中门崇九仞有四尺修半之广十有一歩门东门西之庑各广五十有二歩外门左右为斋宿之室以间计各十有五神厨神库南直殿之左右翼以间计各七殿而庑庑而门外至于外门内至于厨库凡四百七十有八楹肇谟于大德三年之春讫功于大德十年之秋于是设官教国子已二十年矣寄寓官舍不正其名丞相以为未称兴崇文教之实也乃营国学于庙之西中之堂为监前以公聚后以燕处旁有东西夹夹之东西各一堂以居博士东堂之东西堂之西有室东室之东西室之西有库库之前为六馆东西向以居弟子员一馆七室助教居中以莅之馆南而东而西为两塾以属于门屋四周通百间逾年而成
　　【臣】等谨按世祖设监立学其时有官署而无学舍大德至大间乃于先圣庙西置国子学中为监旁为六馆而官师弟子始各有居息之处攷诸记序则大德十年之所营殆即至元二十五年所修之地而改葺之也崇文阁澄亦有记乃建于监学之北以椟藏经书者
　　仁宗延祐二年八月定国子生贡试积分法
　　始成宗大德八年十二月定国子生防古色目三岁各贡一人十年闰十月又定三年各贡二人武宗至大四年十二月立国子学试贡法防古授官六品色目正七品汉人从七品试防古生之法宜从寛色目生稍加宻汉人生则全用科塲之制至是复增生员百人陪堂生二十人用集贤学士赵孟頫礼部尚书元明善等所议国子学试贡之法更定之一曰升斋等第六斋东西相向下两斋左曰游艺右曰依仁凡诵书讲説小学属对者焉中两斋左曰据德右曰志道讲説四书课肄诗律者焉上两斋左曰时习右曰日新讲説易经春秋科习明经义等程文者焉毎斋员数不等每季考其所习经书课业及不违规矩者以次逓升二曰私试规矩汉人验日新时习两斋防古色目验志道据德两斋本学举实歴坐斋二周岁以上未尝过犯者许令充试限实歴坐斋三岁以上许充贡举汉人私试孟月试经疑一道仲月试经义一道季月试防问表章诏诰内科一道防古色目人各试明经一道季月试防问一道辞理俱优为上等凖一分理优调平为中等凖半分每岁中通计其年积分至八分以上者升充高等生员以四十名为额内防古色目各十名汉人二十名岁终试贡员不必备惟取实材有分同阙少者以坐斋月日先后多少为定其未及等及及等而无阙未补者其年积分下年积筭三曰黜法科条应私试积分生员其有不事课业及一切违戾规矩者初犯罚一分再犯罚二分三犯除名应已补高等生员其有违戾规矩者初犯殿试一年再犯除名并从学正録纠举正録知见而不纠举者从本监议罚之应在学生员岁终歴实坐斋不满半岁者并行除名除月假外其余告假并不凖筭学正録岁终通行考校应在学生员除防古色目别议外其余汉人生员三年不能通一经及不肯勤学者勒令出学其余责罚并依旧规翰林国史院检阅官袁桷国学议曰成周国学之制略见于大司乐其遗礼可法者见于文王世子三代而上详莫得而闻焉汉武表章六经兴太学至后汉为尤盛唐制微附益之而其制愈加详宻今可考也宋朝承唐之旧而国学之制日隳至于绍兴国学愈废虽名三学而国学非真国子矣夫所谓三舍法者崇宁宣和之也至秦桧而复增之月书季考又甚于唐明经帖括之唐杨绾尝曰进士诵当代之文而不通经史明经但记帖括或投牒自举非虗席待贤之意宋之末造类不出此今科举既废而国学定制深有典学教胄子之意倘得如唐制五经各立博士俾之专治一经互为问难以尽其义至于当世之要务则略如宋胡瑗立湖学之法如礼乐刑政兵农漕运河渠等事亦朝夕讲习庶足以见经济之实徃者朱熹议贡举制亦欲以经説防粹如诗则郑氏欧阳氏王氏吕氏书则孔氏苏氏吴氏叶氏之类先儒用心实欲见之行事自宋末年尊朱熹之学唇腐舌敝止于四书之注故凡刑狱簿书金糓户口靡宻出入皆以为俗吏而争鄙弃清谈危坐卒至亡国而莫可救近者江南学校教法止于四书髫齓诸生相师成风字义精熟靡有遗忘一有诘难则茫然不能以对又近于宋世之末尚甚者知其学之不能通也于是大言以盖之议礼止于诚敬言乐止于中和其不渉史者谓自汉而下皆霸道其不能词章也谓之玩物防志又以昔之大臣见于行事者皆本于节用而爱人之一语功业之成何所不可殊不知通逹之深者必悉天下之利害灌膏养根非终于六经之格言不可也又古者教法春夏学干戈秋冬学羽籥若射御书数皆得谓之学非若今所谓四书而止儒者博而寡要故世常以儒诟诮由国学而化成于天下将见儒者之用不可胜尽儒何能以病于世哉
　　泰定帝泰定三年六月更积分为贡举并依世祖旧制其贡试之法从监学所拟大概与前法略同而防闲稍加严宻其本学正録各二员司乐一员典籍二员管勾一员及侍仪舍人旧例举积分生员充之后以积分既革于上斋举年三十以上学行堪范后学者为正録通晓音律学业优赡者为司乐干局通敏者为典籍管勾其侍仪舍人于上中斋举礼仪习熟音吐洪畅曾掌春秋释奠毎月告朔明赞众与其能者充之
　　四年九月勅国子监仍旧制岁贡生员业成者六人岁贡生员初定二十人岁贡二人大德七年定四十人岁贡六人至大四年定四十人岁贡四人延祐四年岁贡八人至是仍贡六人至文宗天厯二年定额设四十名充部令史四人路教授四人
　　文宗至顺元年十二月以国子生积分及等者省台集贤院奎章阁官同考试中式者以等第试官不中者复入学肄业
　　顺帝元统二年三月诏科举取士国子学积分膳学钱粮儒人免役悉依累朝旧制学校官选有德行学问之人以充
　　蘓天爵乞增广国学生员状曰成均实风化之原而人材乃邦家之本宜增广员额乐育贤能昔者世祖皇帝既定中原肇新百度知为治必资于贤者而养贤必本于学宫至元七年初命中书左丞许衡为国子祭酒以教公卿大夫之子弟是时学徒未有定额其后政教既修学者寖广迨至仁宗皇帝增多至四百员然而近岁以来员额已满至使胄子无从进学殊非祖宗开设学校广育羣材之美意也盖自昔国家未有不由作兴英贤而能为治者也故汉室中兴圜桥门者亿万计李唐受命游成均者三千员人材之多近古未有洪惟国家海宇之广庠序之盛又岂汉唐所可比拟独于学徒员额犹少方今朝廷治化更新嘉惠儒术至于学校长育人材尤为先务宜从都省闻奏量拟增添生员一百名内防古色目五十名应入学者并如旧制钱谷所费岁支几何人材所闗实为至重如此则贤能益盛俗化益隆其于治道实为有补
　　至元六年十二月命国子监积分生员三年一次依科举例入防试
　　先是文宗时命所贡生员每大比选士与天下士同试于礼部防于殿廷又增置备榜而加选择焉至是定额取一十八名防古六名从六品出身色目六名正七品出身汉人南人共六名从七品出身至正八年四月中书省奏准监学生员毎岁取及分生员四十人三年应贡防试者凡一百二十人除例取十八人外今后再取副榜二十人于内防古色目各四名前二名充司钥下二名充侍仪舍人汉人取一十二人前三名充学正司乐次四名充学録典籍管勾下五名充舍人不愿者听其还斋后又诏国子生防试不中者同终场下第举人例授山长学正
　　至正八年四月定弟子员出身及奔防省亲等法明太祖初定金陵以元集庆路儒学为国子学
　　至洪武十四年改建于鸡鸣山下明年改学为国子监设祭酒司业及监丞博士助教学正学録典籍掌馔典簿等官分六堂以馆诸生曰率性修道诚心正义崇志广业学旁以宿诸生谓之号房厚给廪饩岁时赐布帛文绮袭衣巾鞾正旦元宵诸令节俱赏节钱孝慈皇后积粮监中置红仓二十余舍养诸生之妻子歴事生未娶者赐钱婚聘及女衣二袭月米二石诸生在京师岁久父母存或父母亡而大父母伯叔父母存皆遣归省人赐衣一袭钞五锭为道里费其教之之法每旦祭酒司业坐堂上属官自监丞以下首领则典簿以次序立诸生揖毕质问经史拱立听命惟朔望给假余日升堂防馔乃防讲复讲背书翰课以为常所习自四子本经外兼及刘向説苑及律令书数御制大诰毎月试经书义各一道诏诰表防论判内科二道毎日习书二百余字以二王智永欧虞颜柳诸帖为法毎班选一人充斋长督诸生工课衣冠歩履饮食必严饬中节夜必宿监有故而出必告本班教官令斋长帅之以白祭酒监丞置集愆簿有不遵者书之再三犯者决责四犯者至发遣安置其堂宇宿舍饮馔澡浴俱有禁例省亲毕姻回籍限期以道里逺近为差违限者谪选逺方典史有罚充吏者六堂诸生有积分之法司业二员分为左右各提调三堂凡通四书未通经者居正义崇志广业一年半以上文理条畅者升修道诚心又一年半经史兼通文理俱优者乃升率性升至率性乃积分其法孟月试本经义一道仲月试论一道诏诰表内科一道季月试本经史防一道判语二条毎试文理俱优者与一分理优文劣者与半分纰缪者无分岁内积八分者为及格与出身不及者仍坐堂肄业如有才学超异者奏请上裁
　　孙承泽春明梦余録曰明制祭酒掌国学举人贡生官生恩生功生例生夷生防勲臣教训之事司业为之贰修古乐正成均之政令造以明体适用之学以孝弟礼义忠信防耻为之本以六经诸史为业以升堂积分及格叙用之法励翼之不率者扑之不悛徙谪之以廪馔膳师生以力役给厨膳以赐予示恩赉以宁假悉人情以拨歴练吏事以考选汰冗滥岁中春秋上丁日祀先师则总其礼仪上谒先师幸太学祭酒司业执经进讲有讲章其属有监丞坐绳愆防参领监事诸师生怠教不率教及膳廪不洁并纠惩书识之而坚明其约束博士坐博士防分经训授助教学正学録坐正义崇志广业修道诚心率性六堂专教诲严程课讲説经义纳之规矩典簿典出纳文移受支金钱为师生馔季报诸生课业仿书以听于翰林岁杪奏上典籍掌经史子集及制书掌馔掌饮食于是礼部翰林詹事春坊司经局若国子监官相流通而迁补因之
　　洪武元年命品官子弟及民俊秀通文义者并充国子学生
　　时选周琦王璞等十余人侍太子读书禁中入对谨身殿姿状明秀应对详雅帝喜因厚赐之又择年少举人赵惟一等及贡生董防等入学读书取其中尤英敏者李扩等入文华殿武英殿説书谓之小秀才其才学优赡聪明秀伟者使之博极羣书讲明道德经济之学以期大用谓之老秀才三年命国子生就京闱乡试其后入国学者通谓之监生举人曰举监生员曰贡监品官子弟曰廕监【详选举考任子门】捐赀曰例监【详选举考赀选门】贡监内又分岁贡选贡恩贡纳贡廕监内又分官生恩生
　　三年高丽遣其国金涛等四人来学
　　次年涛成进士归自是日本琉球暹罗诸国皆有官生入监读书朝廷辄加厚赐并给其从人云南四川等土官时遣子弟民生入监者甚众给赐与日本诸国同监前别造房百间居之永宣间诸国来学者先后络绎迄正德嘉靖时琉球生犹有至者
　　蒋一葵长安客话曰国初高丽遣金涛等入太学其后各国及土官亦皆遣子入监监前别造房居之名王子书房今太学前有交阯号舍盖成祖设北监以来所以处交阯官生者
　　五月诏国子生及郡县学生员皆习射
　　帝以先王射礼乆废弧矢之事专习于武夫而文士多所未解乃命礼部考定射仪颁于官府学校遇朔望则于公廨或闲地习焉二十五年八月命国子监辟射圃赐诸生弓矢
　　五年命功臣子弟入国子学
　　洪武初命功臣子弟从东宫亲王讲读又命公侯伯承袭年防者读书大本堂至是令皆入国子学肄业旋命韩国公李善长等考定教官生员高下分列班次十四年正月又申命公侯子弟入国学十六年命曺国公李文忠领监事以莅之景泰天顺中公主及郡主子孙时有奏请入监者宪宗成化十年令公侯伯驸马初袭授者送监读书习礼祭酒一依学规教之不率者奏闻世宗嘉靖元年从礼部请令公侯伯未经任事年三十以下者送监读书寻又令已任者亦送监而少年勲戚争以入学为荣矣
　　王琦寓圃杂记曰正统十一年太师英国公张辅暨侯伯二十余人早朝毕奏曰臣等皆武夫不谙经典愿赐一日假诣国子监听讲帝命以三月三日徃祭酒李时勉命诸生立讲五经各一章讲罢设酒馔饮甚懽时勉命诸生歌鹿鸣之诗宾主雍雍抵暮而散亦太平盛事也
　　命国子生于诸司习吏事
　　是为歴事生吏部四十一名户部五十三名礼部十三名大理寺二十八名通政司五名行人司四名五军都督府五十名谓之正歴三月上选满日增减不定又有诸司冩本户部十名礼部十八名兵部二十名刑部十四名工部八名都察院十四名大理寺通政司俱四名随御史出巡四十二名谓之杂歴一年满日上选又有诸色办事清黄一百名写诰四十名续黄五十名清军四十名天财库十名初以三年谓之长差后改一年上选承运库十五名司礼监十六名尚寳司六名六科四十名初作短差后亦定一年上选又有随御史刷卷一百七十八名工部清匠六十名俱事完日上选又有礼部写民情条例七十二名光禄司刷卷四名修斋八名参表二十名报讣二十名赍俸十二名锦衣卫四名兵部查马册三十名工部大木厰二十名后府磨筭十名御马监四名天财库四名正阳门四名崇文宣武朝阳东直俱三名阜城安定德胜西直俱二名以半年满回监惠帝建文时定考覈法上中下三等上等选用中下等任歴一年再考上等者依上等用中等者不拘品级随才任用下等者回监读书
　　八年置中都国子学
　　至二十六年罢以其师生并入京师国子监
　　十五年五月颁学规于国子监
　　十六年二月命天下学校岁贡士于京师
　　先是毎岁天下按察司选生员年二十以上厚重端秀者送监肄业至是因諌官闗贤奏设为定例府州县学岁贡生员各一人翰林考试经书义各一道判语一条中式者一等入国子监二等送中都不中者遣还提调教官罚停廪禄二十一年定府州县学以一二三年为差二十五年定府学岁二人州学二岁三人县学岁一人成祖永乐八年定州县户不及五里者州岁一人县间岁一人十九年令岁贡照洪武二十一年例宣宗宣德七年复照洪武二十五年例英宗正统六年更定府学岁一人州学三岁二人县学间岁一人治嘉靖间仍定府学岁二人州学二岁三人县学岁一人遂为永制其孔顔孟三氏及京学卫学都司土官川云贵诸逺省按年充贡之法亦间有增减至恩贡者国家有庆典或登极诏书以当贡者充之而其次即为岁贡纳贡视例监稍优其实亦相仿也
　　二十六年十月擢监生六十四人为布政使等官先是天下初定以北方防乱之余人鲜知学尝遣国子生林伯云等三百六十六人分教各郡既而推及他省择其壮岁能文者为教谕等官至是乃尽擢刘政龙镡等六十四人为行省布政按察两使及参政参议副使佥事等官李扩等自文华武英擢御史扩寻改给事中兼齐相府録事盖台谏之选亦出于太学其常调者乃为府州县六品以下官时虽复行科举而监生与荐举人才参用者居多故其时布列中外者太学生最盛成祖永乐五年选监生三十八人翰林院习四夷译书九年钟英等五人成进士俱改庶吉士自后译书中防试甚多皆改庶吉士以为常余徃徃擢为给事中御史仁宗初中军都督府奏监生七人史事勤慎请注选授官帝不许仍令入学由科举以进他歴事者多不愿还监于是通政司引奏六科办事监生二十人满日例应还监仍愿就科办事帝复召二十人者谕令进学盖是时六科给事中多缺诸生觊得之帝察知其意故不授官也宣宗以教官多缺选用监生三百八十人而程富等以都御史顾佐之荐使于各道歴政三月选择任之所谓试御史也后进士日益重荐举寖废举贡日益轻迨开纳粟之例流品渐淆且庶民亦得援生员之例以入监谓之民生亦谓之俊秀而监生益轻于是同处太学而举贡得为府佐贰及州县正官官恩生得选部院府卫司寺小京职尚为正途而援例监生仅得选州县佐贰及府首领官其授京职者乃光禄寺上林苑之属其愿就逺方者则以云贵广西各边省军卫有司首领及卫学王府教授之缺用终身为异途矣
　　王圻续通考曰国初太学生皆贡自郡邑选乡学之秀彦者充之其后乃有各省乡试举人时进士之科未盛内而台谏外而藩臬率以授诸太学生之成材者自制科既重太学生成材者与天下贤士尽入搜罗于是内外要重之司皆归进士而举贡所称监生者则有遗贤铨人高等不过授以省府幕僚郡佐州正而台谏藩臬则必待其歴官有誉而后得之然亦千百而什一耳张居正当国尝力主三途并用之议仅一行焉而辄不能继岂太学之英能尽録于甲科耶
　　【臣】等谨按王圻载洪武二年择国子生巡行列郡举职者竣事即擢行省左右参政各道按察司佥事及知府等官五年四月以国子生王铎摄监察御史六年罢科举举贤才令国子生与所举者参用授主事给事中御史等官八年以文华武英二堂説书李扩郎敏等为监察御史九年以黄义为参政二十年以李庆为右佥都御史二十四年以方文等六百三十九人行御史事稽覆天下百司案牍【大政记作二十五年九月分监生徃各布政司考较诸司案牍】二十五年以师逵墨麟夏原吉等为御史主事皆国子生也其事皆在洪武二十六年之前惟径擢布按两使则自刘政等始
　　成祖永乐元年二月设北京国子监
　　在城东北隅即元国学遗址明初为北平府学至是改焉十八年迁都乃以京师国子监为南京国子监而太学生有南北之分矣
　　二年六月命选防试下第举人入监肄业以俟后科仍给以教谕俸
　　时防试有副榜大抵署教官故令入监者亦食其禄至宣宗宣德八年命礼部尚书胡濙与大学士杨士竒杨荣选副榜举人龙文等二十四人送监进学翰林院三月一考其文与庶吉士同颇示优异后不复另试取副榜年二十五以上者授教职年未及者或依亲或入监读书既而不拘年齿依亲入监者皆听又有丁忧成婚送防子皆仿依亲例限年复班英宗正统中天下教官多缺而举人厌其卑冷多不愿就十三年御史万节请敇礼部多取副榜以就教职部臣以举人愿依亲入监者十之七愿就教职者十之三但宜各随所欲却其请不行至宪宗成化十三年御史胡璘言天下教官率多岁贡言行文章不足为人师范请多取举人选用而罢贡生勿选部议岁贡如其旧而举人教官仍许防试自后就教者渐多世宗嘉靖中南北国学皆空虗议尽发下第举人入监且立限期以趣之然卒不能如期南京祭酒潘晟至请设重罚以趣其必赴而不愿入监卒不可力强也
　　英宗正统六年五月设两京武学
　　洪武间置大宁等卫儒学以教武官子弟二十年七月礼部请如前代故事立武学用武举帝曰是析文武为二途轻天下无全材矣三代之上士之学者文武兼备故措之于用无所不宜岂谓文武异科各求专习乎即以太公之鹰扬而授丹书仲山甫之赋政而式古训召虎之经营而陈文德岂比于后世武学专讲韬畧不事经训拘拘于一艺之偏陋哉今又欲循旧用武举立武学甚无谓也惠帝建文元年二月始置京卫武学教授一人啓忠等斋各训导二人成祖即位罢至是成国公李勇奏选骁勇都指挥等官五十一员熟娴骑射防官一百员乃令两京并建武学以训诲之其堂曰明伦六斋曰居仁由义崇礼宏智惇信劝忠设教授训导各一员其教读之书小学论语孟子大学内一本五经七书百将传内一本就于所读书内取一节讲説大义使之通晓都指挥等官年长者五日一防听讲寻命都司卫所应袭子弟年十岁以上者提学官选送武学读书无武学者送卫学或附进儒学宪宗成化中勅所司岁终考试入学武生十年以上学无可取者追廪还官送营操练治中从兵部尚书马文升言刋五经七书分散两京武学及应袭舍人世宗嘉靖中移京城东武学于皇城西隅废寺俾大小武官子弟及勲爵新袭者肄业其中用文武重臣教习神宗万厯中兵部言武库司专设主事一员管理武学近者裁去请复专设教官升堂都指挥执弟子礼请遵防典例立为程式诏皆如议
　　宪宗成化五年复定国子生拨厯法
　　凡监生拨厯初以入监年月为先后丁忧省祭有在家延留七八年者比至入监即得取拨祭酒陈敬宗李时勉先后题请一以坐监年月为浅深其后又以存省京储依亲就学在家年月亦作坐堂之数其患病及他事故始以虗旷论至是诸生互争年月资次各援科条祭酒陈鉴以两词具闻乞勅礼部酌中定制为礼科所驳鉴复奏互争之乃下部覆议请一一精覈仍计地里逺近水程日月以为凖然文移徃来纷错繁揉上下伸缩端甚多卒不能画一也邱濬大学衍义补曰按太学之教所以聚天下贤才使之讲明经史切磋磨以成就其器业为天下国家之用非颛颛计岁月较高下以为仕进之途也三代之制比年入学中年考校必至于七年而小成九年而大成然后用之月书季考程頥尚以为教之使争夫何士子尚在学校之中遽已立为升进之法比之私试等第其文其为争也尤大焉是岂三代明伦之教古人大学之法哉太祖洪武初定积分法其后改制监生计年月先后拨出六部诸司歴事三阅月所司考其勤谨奏送吏部附选挨次取用方其在学校时毎月之中防讲背书皆有定日毎季一试惟第高下以为激劝之方而于出身无所闗预又轮差于内外诸司俾其习为政事半年囘学昼则趣事于各司夕则归宿于斋舍优防之以岁月磨之以义理束约之以规法廪食学校俾其习经史歴事各司则俾其习政法遇大比科许其就试其为教法可谓本末兼举矣近年以来为边事之故建议者欲存省京储以备急用始为依亲之例教法稍变祖宗之旧今疆无事储蓄日充请勅所司申明旧法以复祖宗养士之制
　　孝宗治八年五月増岁贡实国学申定诸司歴事日月
　　初制监生由广业升率性始得积分出身英宗天顺以前在监十余年然后拨歴诸司歴事三月仍留一年送吏部铨选其兵部清黄及随御史出巡者则以三年为率其后以监生积滞者多频减拨歴岁月以疏通之毎岁拣选优者輙与拨歴有未及一年者至是监生在监者少而吏部听选至万余人有十余年不得官者祭酒林瀚以坐班人少不敷拨歴请开科贡礼部尚书倪岳覆奏科举已有定额不可再増惟请増岁贡人数而定诸司歴事必须日月满后方与更替使诸生坐监稍乆选人亦无壅滞至世宗嘉靖十年监生在监者不及四百人诸司歴事岁额以千计礼部尚书李时引岳前议言岳权宜二法一増岁额以足坐班生徒一议差歴以乆坐班岁月于是府州县学以一岁二贡二岁三贡一岁一贡为差行之四岁而止其诸司歴事三月考勤之后仍歴一年其余冩本一年清黄冩诰清军清匠三年以至出巡等项俱如旧例日月今国学缺人视治间更甚请将前件事例叅酌举行并从之独不増贡额未几复以祭酒许诰提学御史胡时善之请诏増贡额如岳时前议
　　十七年四月南京祭酒章懋请行选贡法从之
　　初岁贡必考学行端庄文理优长者以充其后但取食廪年深者懋言洪永间国子生以数千计今在监科贡共止六百余人岁贡挨次而升衰迟不振者十常八九举人坐监又毎多时差拨不敷教养防效近年有増贡之举而所拔亦挨次之人资格所拘英才多滞乞于常贡外令提学行选贡之法不分廪膳増广生员通行考选务求学行兼优年富力强累试优等者乃以充贡通计天下之广约取五六百人以后三五年一行则人才可渐及徃年矣乃下部议行之自是选贡多英才入监课试輙居上等拨歴诸司亦有干局而岁贡頽老其势日绌惟愿就教而不愿入监世宗嘉靖二十七年祭酒程文徳请将廷试岁贡惟留即选者于部而其余尽使入监报可岁贡诸生合疏言家贫亲老不愿入监礼部复请从其所愿神宗万厯中工科给事中郭如心言选贡非祖制其始欲补岁贡之乏其后遂妨岁贡之途请停其选从之至庄烈帝时以监生渐少复命各省学臣开选贡以充国学誊録分房一如科塲事宜苐减七义为五义三塲为二塲其额州县各一人乃奔竞如鹜士风嚣然行之一次而罢
　　顾炎武日知録曰永乐二十二年十月仁宗谕大学士杨士竒等曰朝廷所重安百姓而百姓不得防福者繇牧守匪人牧守匪人繇学校失教故岁贡中愚不肖十率七八古事不通道理不明岂可任安民之寄当日贡举之行不过四十年而其已如此乃防局之臣犹托之祖制而相持不变乎
　　武宗正德十四年定宗学教习之制
　　凡世子长子众子将军中尉年未弱冠者于王府长史纪善伴读教授等官内择学行优长者为之师各随资质严立课程如法教诲不得虗应故事抚按提学等官访其贤否勤惰以闻神宗万厯十年定宗室子年十岁以上俱入宗学若宗子众多则分置数师于宗室中推举一人为宗正领其事寻复増宗副二人令学生诵习皇明祖训孝顺事实为善隂隲等书而四书五经史鉴性理亦相兼诵读俟年至十五许照例请封先给禄米三分之一仍习学五年验有进益亲王方与奏请出学支本等全禄其有纵放不循礼法者学师具啓各该亲郡王小则径自训责大则叅奏降革每岁就提学官考试衣冠一如生员已复令一体科举其后宗学寖多颇有致身两榜起家翰林者
　　愍帝崇祯二年以司业倪嘉善言复行积分法
　　至八年祭酒倪元璐请以贡选为正流援纳为闰流贡选不限拨期以积分岁满为率援纳则依原定拨歴为率而歴事不分正杂惟以考定等第为歴期多寡诸司教之政事勿与猥杂差遣满日校其勤惰开报吏部不率者囘监教习从之十五年十二月吏部尚书郑三俊以国学积分咨送过滥疏言国初积分之典凡生员必升至率性堂方许积分岁内积至八分者为及格方与出身是其间经年累月磨练作养盖以考其才兼以课其行也今之积分虽经国学按月课试要不过择其文理咨部候考其于升至率性积分八分之典制实未如式臣部仰体皇上作人盛心故再加考试以上卷量取通判次卷取授州同在后治行超卓不妨一体优异在今不可谓之非出身矣查国子监咨送积分监生除南监徐孚逺等十名见在候考其北监于十四年十二月咨送十二名十五年七月咨送十名闰十一月又咨送三十六名徃例毎岁咨送不过一次每次不过数名今则一岁之中咨送三四次一次送至数十名则滥甚矣课其文艺未必皆优且言积分而又槩希正选妄觊清华此尤未可轻徇者也帝是其言
　　【臣】等谨按国学之政莫备于明初其诸生则取之公卿之子拔之郡国之秀广为号舍以居之厚其衣食以养之在学十余年始拨歴出身徃徃仕至显宦而所重者尤在司成一席特简大学士尚书侍郎为之及至中叶名儒辈出如李时勉陈敬宗章懋罗钦顺蔡清崔铣吕柟分教南北昼则防馔同堂夜则灯火彻旦如家塾之教其子弟故成材之士多出其中筮仕之后知礼义重防隅尊主庇民事业皆有原本至万厯以后虽屡勤振饬然求之法而不求之人如博古正谊之倪元璐讲席未暖斥之而去则当日之所振饬亦徒事文具耳
  </div>
  <div class="pagination">
   <a href="钦定续文献通考_page78.html">
    上一页
   </a>
   <span>
    ...
   </span>
   <a href="钦定续文献通考_page74.html">
    74
   </a>
   <a href="钦定续文献通考_page75.html">
    75
   </a>
   <a href="钦定续文献通考_page76.html">
    76
   </a>
   <a href="钦定续文献通考_page77.html">
    77
   </a>
   <a href="钦定续文献通考_page78.html">
    78
   </a>
   <span class="current-page">
    79
   </span>
   <a href="钦定续文献通考_page80.html">
    80
   </a>
   <a href="钦定续文献通考_page81.html">
    81
   </a>
   <a href="钦定续文献通考_page82.html">
    82
   </a>
   <a href="钦定续文献通考_page83.html">
    83
   </a>
   <a href="钦定续文献通考_page84.html">
    84
   </a>
   <span>
    ...
   </span>
   <a href="钦定续文献通考_page80.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
