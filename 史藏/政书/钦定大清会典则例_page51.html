<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 51 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 51 页/共 354 页
  </h1>
  <div class="content">
   见擢用及选用侍卫或分发廵捕三营者准支全俸其汉军补授门千总者支领银米照汉弁办理○又议准京官降罚事件奉
　　旨后吏兵二部注册知防到部领俸时各该衙门将各官有无事故逐一造册咨送吏兵二部覈对外官调补京职有随带降罚案件者亦令本人呈明该上司一例造送吏兵二部稽察转咨到部覈实给发○又题准在京各官支俸春季于豫年十二月十五日秋季于六月十五日以前造册送吏兵二部考覈移咨到部倘有遗漏或稽察未清银米舛错照例叅处在京汉官以二月八月初七日为限凡初七日以前有复者准其补领老病告休革退物故者悉行裁扣若初七日以后不准补领亦不裁扣革职者仍裁扣至八旗各官册籍过部之后不补不裁革职者仍裁扣出师官弁有议处者竢凯旋之日具奏请
　　旨再京外额外官弁在任办事俸银禄米亦照衔支
　　领○又覆准
　　盛京等处及各省旗员或由见任调补京职或由见任升转京职凡册籍未经过部该旗即造入册内支领如册籍过部之后升转京职者该旗照依该员原衔造册送部补领其调补京职人员亦令照依原衔一例造送所有新任应得之俸统于下季分别入册支领○乾隆元年
　　谕八旗防军校骁骑校等多由兵丁选补遇有事故罚俸恐致养赡无资嗣后遇有罚俸案件不必全扣着毎月扣除一半支领一半俾得借此半饷稍资用度钦此○又
　　谕礼部堂官照五部堂官例给与双俸钦此○又谕后食为事君之心重禄乃劝臣之道从前在京文官俸入未足供其日用时廑
　　皇考圣懐是以雍正三年
　　特旨加増汉官俸米而各部堂官又加恩给以双俸其余大小各官原欲次第加恩俾得均霑渥泽今朕仰体
　　皇考加惠臣工至意仿照双俸之例将在京大小文官俸银加一倍赏给令其用度从容益得专心于官守所给恩俸着自乾隆二年为始再从前赏给各部堂官双俸时钦奉
　　皇考谕旨遇有罚俸事件止罚正俸其恩俸仍行支给今各官所加之俸亦照此例行钦此○又
　　谕向来科道官于奉旨内升外转之日即离原任俸禄公费均不支领嗣后科道官内升外转者竢补授后再离原任其未补授之先仍食原官之俸照旧办事钦此○又奏准七品笔帖式嵗支俸银三十三两米三十三斛八品笔帖式嵗支俸银二十八两米二十八斛九品笔帖式嵗支俸银二十一两一钱一分四厘米二十斛五斗五升○又议准八旗官在俸册过部后补授者除佐领世爵外凡有原任俸饷者不准补领如无原任俸饷可支春季于正月三十日秋季于七月三十日以前奉
　　旨补授者均准其造册送部补领其缘事开复之员如在正月三十日七月三十日以前者亦准一例补领若在二月八月初一日以后补授者不准补领○又覆准由部曹出差学政带翰林衔仍照原官论俸推升其应得之俸仍由原衙门按季支领○二年
　　谕昔年
　　皇考念部务繁多之尚书侍郎
　　特恩加赐双俸并令遇有罚俸处分免罚加赐恩俸此格外旷典也上年朕将在京文官俸银槩加一倍大小均霑虽名恩俸实即正俸若遇处分时亦照从前部堂之例不罚加増之恩俸是在京文官竟无罚俸之事何以示惩且与武弁事不画一未免偏枯嗣后大小京官遇有罚俸案件将本身应得之俸按年按月计算不必分晰扣除钦此○又议准批本官传奏官办理
　　养心殿造办处
　　懋勤殿
　　畅春园
　　圆明园
　　中正殿繙书房热河等处事务之御史郎中员外郎主事笔帖式等官暨
　　实录馆律例馆办事各官虽不隶于各部院衙门亦均属经制之员非各部未经授职在额外行走补者可比应一例准其支领
　　恩俸○又覆准钦天监满天文生给与九品俸禄而汉天文生仍旧食饷未为画一应令钦天监堂官于汉天文生内将精通算法行走勤慎者选取二十四名送部注册一例给与九品俸禄其余五十六名仍月食饷银一两五钱○三年奏准已经任事未经授职及由考选录用并无过犯奉
　　特旨在各衙门试用等官照见任衔支食正俸受职之后支给双俸其被叅部议降调试用人员毋庸给俸受职后照例支给○又议准
　　盛京升选各官有因父母年老或家口众多不能随任愿将俸禄畱京以充养赡者向来准畱俸银不准畱米嗣后各该旗体察情由咨部准将俸米一并在京支领如父母家口并未畱京假揑冒领者将该员与该管官并行叅处○又奏准凡督抚将军衙门及
　　盛京等处年满囘京补京职之笔帖式均由吏部掣籖分发各部院学习令该旗照原行俸禄造册支领竢补授之日再于新任内照京官例领俸○五年议准外任旗员遇有丁忧回旗经本旗引
　　见奉
　　旨在原衙门额外行走者支领单俸如遇该衙门经制员阙该堂官奏准令其署理者照经制官一例支给双俸○十三年奏准京官俸银禄米于二月八月支领之后有降革者其已支银米毋庸追缴○又议准八旗见任罚俸旋经革职之人所有未完罚俸银照直省例一例追缴○又奏准赏给大臣官员职衔如有差委者照所赏职衔支给俸禄若虽经赏有职衔未有差委及自备资斧効力赎罪者均毋庸议给俸禄○又奏准八旗署事官系见任兼署有本任俸禄可支者毋庸支给署任俸禄如无本任俸禄者照所署官给以俸禄○又议准八旗大小官员离任
　　旨未有职任旋奉差委者令该旗奏明请
　　旨酌给俸禄若系获罪降革之人奉
　　旨委办事务未经赏有职衔者毋庸议给○又覆准八旗已经任事未经受职官内由叙考取转调并无过犯奉
　　特旨在各衙门试用行走者均照衔支给正俸实授
　　日给双俸若被叅革职部议降调奉
　　旨在各衙门试用行走者毋庸给俸竢补官日支给○十四年奏准寳泉寳源二局大使刑部司狱例由本部笔帖式内遴选补用期满仍回原任并不阙均令仍支笔帖式原俸○又覆准向例在京八旗文武官弁于俸册过部后升授外任者册内俸禄皆不扣除但外官抵任之日即应起支新任俸银实属重复嗣后俸册过部后补授外任之旗员其俸禄即于本季扣除其由兵丁升授外省者亦即扣除下月钱粮○又覆准
　　盛京等处旗员于俸册过部后升调囘京者仍照例支给原任单俸至各省经制文官于俸册过部后升调京职者照该员新任应得之俸给与单俸绿旗武职于俸册过部后升调京职者给与新任俸禄○又覆准俸册过部后新授人员如有原任俸饷可支例不补领新任俸禄如无原任俸饷准其支领至由各旗官学生补授人员向仍支官学生廪饩并不补领新任俸禄办理未能画一向来八旗满洲防古官学生月支银一两五钱汉军官学生月支银一两原系膏火之资与原饷不同应照无原饷可支之例给与新任俸禄○十五年奏准由监生官学义学生补用之天文生照天文生由生员出身支食八品笔帖式俸银之例各按品级支给笔帖式俸禄○又覆准八旗官员俸册定例春季于豫年十二月十五日秋季于六月十五日过部兵丁钱粮于上月十五日过部分别扣支嗣后官兵俸饷凡升转病故若在十五日即照册籍未经过部例办理至十六日仍照册籍已经过部例办理○又覆准汉侍卫等告假囘籍奏准日期在六月十二月十五日俸册过部以后准支本季俸禄如在未经过部以前即行扣除其囘京销假支领俸禄亦统以俸册过部日为准○十八年覆准京官俸米均令按季赴仓闗支春季者不得过秋季秋季者不得过次年之春季补领如违仓场侍郎报部注销
　　一京官月费宗人府左右宗人内阁大学士各部院尚书左都御史均月支公费银五两○各部院侍郎仓场侍郎内务府总管内阁学士宗人府丞左副都御史通政使大理寺太常寺武备院上驷院奉宸苑光禄寺太仆寺等卿詹事銮仪使均月支银四两○通政使司副使少詹事鸿胪寺卿祭酒内阁侍读学士各寺少卿翰林院侍读侍讲学士侍读侍讲左右庶子洗马钦天监监正太医院院使宗人府理事官给事中御史各部院郎中冠军使均月支银三两○内阁侍读通政使司叅议太常寺寺丞詹事府左右中允赞善国子监司业翰林院修撰编修检讨宗人府副理官各部院寺员外郎主事奉宸苑苑丞都察院都事经歴内阁中书典籍中书科中书舍人通政使司知事翰林院典籍待诏孔目詹事府正字主簿大理寺寺正寺副评事太常寺丞读祝官赞礼郎光禄寺署正署丞鸿胪寺鸣赞官钦天监监副五官正太医院左右院判七品御医五城兵马司指挥副指挥吏目戸部三库司库内务府光禄寺理藩院司务司库武备院尚虞处营造司库掌銮仪卫云麾使治仪正内阁贴写中书翰林院詹事府七八九品笔帖式均月支银二两二钱各部院七品小京官内阁补中书理藩院造册笔帖式均月支银二两大理寺评事太常寺博士典簿司库六部大理寺歩军统领衙门司务太仆寺主簿通政使司銮仪卫经歴鸿胪寺序班主簿国子监监丞博士典簿助教算学生光禄寺典簿钦天监主簿灵台郎挈壶正司书司晨监博士天文生隂阳生太医院八九品吏目额外吏目医士銮仪卫整仪尉侍卫笔帖式刑部八品医官司狱均月支银一两五钱各部院寺宗人府内务府奉宸苑国子监歩军统领衙门六科仓场笔帖式国子监学正学录各部缮本贴写笔帖式户部内务府理藩院太常寺光禄寺库使武备院营造司库守内务府执事人均月支银一两○顺治二年定各衙门官员分别等次每月支给公费银○又定在各馆修书之总裁提调纂修等官既支领本馆饭银均停支本衙门公费○四年覆准各库使均月给银一两○十二年覆准在京文职及銮仪卫衙门公费每月朔以见在官送定于月之十一日支领公费如本月内遇有差遣等事不必掣囘应补给者按日于次月一并支领其有事故未领者不准补给○十八年题准各衙门笔帖式月给公费银一两○又定宗人府左右宗人以下仍支公费左右宗正以上不支○康熙五十九年奏准工部堂司各官公费令该部自行给发每制钱九百五十文作银一两○雍正五年定在京各衙门公费原为在署办公而设如奉差离署其应得公费按日扣除○七年题准汉科道由郎中员外郎内阁侍读编检补授者照五品之例月给公费银三两由主事中行评博及行取知县补授者照六品之例月给公费银二两二钱○八年议准太医院医官每人月给公费银二两○十二年奏准本部设立贴写笔帖式二十人缮清字本章每名月给公费银一两嵗给米十有二石○乾隆元年奏准工部堂司官公费以制钱九百文作银一两○四年覆准八旗司掌稾笔帖式除原有八人外其察覈校对尚不敷八人应照兵部遴选书写旗员印轴之例于繙译取中之防军骁骑内选取八名仍令食本身钱粮照贴写笔帖式之例每人月给公费银一两将来取中之防军骁骑用完日照本部缮本笔帖式之例在八旗监生生员官学生内考取补用即照缮本笔帖式例月给公费银一两○十二年奏准工部堂司官公费仍自行办理以制钱八百文作银一两○二十一年奏准寳泉局存贮制钱积累日多除工部堂司官业经该部奏明给钱外应将在京大小各衙门每月公费银改给制钱每银一两给钱九百文一在外文官俸银与京官一例按品级颁发不给恩俸不支禄米其武官额俸与京官异各支薪银有差正一品俸银九十五两八钱一分二厘薪银一百四十四两从品俸银八十一两六钱九分四厘薪银与正一品同正二品俸银六十七两五钱七分六厘薪银与正一品同从品俸银五十三两四钱五分八厘薪银与正一品同正三品俸银三十九两三钱四分薪银一百二十两从品同正四品俸银二十七两三钱九分四厘薪银七十二两从品同正五品俸银十有八两七钱六厘薪银四十八两从品同六品俸银十有四两九钱六分四厘八毫薪银三十三两三分五厘二毫七品俸银十有二两四钱七分一厘薪银与六品同○顺治四年议准在外文职照在京文职各按品级支给俸银外总督嵗支薪银一百二十两蔬菜烛炭银一百八十两心红纸张银二百八十八两案衣什物银六十两兼副都御史衔廵抚嵗支薪银一百二十两佥都衔七十二两蔬菜烛炭银均一百四十四两心红纸张银均二百十有六两案衣什物银均六十两织造官照品支薪银外嵗支蔬菜烛炭及心红纸张银各百有八两案衣什物银六十两学政及廵按廵盐廵茶廵仓御史均嵗支薪银三十六两蔬菜烛炭银一百八十两心红纸张银三百六十两左布政使嵗支薪银一百四十四两蔬菜烛炭银八十两心红纸张银一百二十两修宅什物银四十八两案衣银五十二两右布政使嵗支薪银一百四十四两蔬菜烛炭心红纸张什物案衣银各四十两按察使嵗支薪银一百二十两蔬菜烛炭银八十两心红纸张银一百二十两什物银四十八两案衣银五十二两叅政道嵗支薪银一百二十两副使道叅议道七十二两佥事道四十八两蔬菜烛炭心红纸张修宅什物银均各五十两布政使司经歴理问嵗支薪银四十八两都事三十六两照磨二十四两检校十有二两按察使司经歴三十六两知事二十四两照磨检校各十有二两知府嵗支薪银七十二两心红纸张修宅什物银各五十两案衣银二十两府同知通判均嵗支薪银四十八两心红纸张银二十两什物案衣银各十两推官嵗支薪银三十六两心红纸张银二十两什物案衣银各十两府经歴嵗支薪银二十四两知事照磨各十有二两知州州同四十八两州判三十六两吏目十有二两知县三十六两心红纸张银均三十两修宅什物银均二十两迎送上司繖扇银均十两县丞嵗支薪银二十四两典史十有二两运使嵗支薪银百二十两心红纸张蔬菜烛炭修宅什物银各四十两运同嵗支薪银七十二两运判提举嵗支薪银四十八两心红纸张修宅什物银均各二十两繖扇案衣烛炭银均各十两运使经歴嵗支薪银三十六两知事二十四两提举司吏目薪银十有二两按察使司司狱各府司狱库大使廵检税课大使驿丞牐宫河泊所官均各岁支薪银十有二两○五年题准提督支俸薪外岁给蔬菜烛炭银百八十两心红纸张银二百两案衣什物银百两总兵官支俸薪外歳给蔬菜烛炭银七十二两心红纸张银百有八两案衣什物银五十两叅将游击支俸薪外叅将歳给蔬菜烛炭银四十八两游击岁给蔬菜烛炭银三十六两心红纸张银均三十六两案衣什物银均二十四两都司支俸薪外歳给蔬菜烛炭银十有八两心红纸张银二十四两案衣什物银十有六两守备支俸薪外歳给蔬菜烛炭银十有二两心红纸张银十有二两案衣什物银八两千总歳支廪给银四十八两把总歳支廪给银三十六两掌印都司支俸薪外歳给蔬菜烛炭银三十六两心红纸张银七十二两案衣什物银三十二两屯田操捕都司支俸薪外歳给蔬菜烛炭银三十两心红纸张银四十两案衣什物银三十两营都司支俸薪外歳给蔬菜烛炭银二十四两心红纸张案衣什物银并同卫守备支俸薪外歳给蔬菜烛炭银八两心红纸张案衣什物银并同卫所千总歳支五品俸薪专城者加给心红纸张银三十二两案衣什物银二十四两百总歳支廪给银三十六两运粮把总支俸薪外歳给蔬菜烛炭心红纸张银各十有二两案衣银八两○九年议准裁州县修宅什物银○十三年议准直省文职各官嵗俸并心红纸张银仍照例支给外其柴薪蔬菜烛炭银均裁○康熙元年题准在外武官给俸旧例至五品止各营千把总只支廪给今千总定为六品毎季给俸薪银十有二两把总定为七品每季给俸薪银九两○九年题准督抚有原加一二品衔者照衔品支俸若三品以下官推授者仍支三品俸○十七年题准各省领运千总俸薪银旧例不论出运停运各照额编支领嗣后出运之年照例支领不遇出运之年不准关支○二十一年题准运千总俸银仍照旧例支给○二十八年覆准张家口等处旗员照保定等城驻防旗员笔帖式例给与俸米○二十五年覆准都司改为正四品守备改为正五品专城卫千总虽系正五品仍照原编专城卫千总俸支给其营千总改为从六品向来营卫武弁原无从六品亦未编有从六品俸银应照原编营千总廪给每年四十八两蔬菜二项照例支给○四十七年具奏定例各省绿旗官弁均论品级支给俸薪马匹草料心红纸张柴炭等项叅将每月七两游击六两守备五两在京廵捕营向用旗人今民人亦有补用者应照旗人支给奉
　　旨廵捕营官系民籍见任补授者准其支给旗人不必支给○雍正三年议准直隶廵抚改为总督守廵二道改为布按二司应准照衔食俸造入奏销册内具题覈销○又题准粮船随帮人员向于明季所遗世袭卫所官内佥选每员额给廪工银五十四两今停其选用将简选武举推千总顶补额编廪工仍照旧例支给○七年题准奉天文职各官俸银均照京官例支给其俸米即于本年秋季起在各该处存仓粟米内就近支发○又覆准浙省盐场大使向系未入流职衔其名下每年原编俸银三十一两五钱二分于地丁项下支给今给与正八品职衔每年应支俸银四十两除原编俸银三十一两五钱二分外每人不敷银八两四钱八分于阙官俸银内支给○八年
　　谕新授武弁应以领劄到任之日为始支给俸薪若升迁调补之人未曽接领劄付尚在旧任其俸薪银应照旧职衔给与以资食用其作何定例该部详议具奏钦此遵
　　旨议准武职俸薪除新授官弁于到营任事之日起支外其升迁调补之人尚在旧任者仍照旧任职衔给与俸薪竢离营之日停支○十二年题准汉世爵送部引
　　见补授外省守备都司者准其支食全俸其发标効
　　力未经得任及情愿効力
　　命往者均给半俸受职后准支全俸若奉
　　旨令其囘籍及试看不能供职咨囘原籍并未及年歳承袭在家闲住者槩停给俸又武职支给俸薪于受劄任事之日起支离任之日停支凡调拨出兵直隶等六省大小官弁递行委署者以委署之日算俸并给与俸禄其分发各省及廵捕三营効力兵弁如系见任分发効力之人有见任职衔应于到营之日照衔支食俸薪补分发及原无职衔
　　特旨分发者该督抚等或委署别任即于受劄任事之日照所署任内给与俸薪心红马干等项至该员到营后未经补授委署之时有职衔者照职衔给与一半俸薪无职衔者量给把总俸薪之半其余心红马干等银不准支给○又覆准学习期满进士委署试用委任内遇有因公叅罚事件皆照委任官例议以罚俸其已经题署一应照题署之任以奉
　　旨日为始给与额编俸银○十三年奏准各省武职例由受劄之日起俸但劄付有迟速不同嗣后各省官弁关支俸银均以受劄任事之日为准○又覆准各省分发武弁经督抚委署受事尚未接劄付者照所署之职给与一半俸薪全支心红马干等银竢接劄之日全给署任俸薪其见任题升人员已经任事尚未受劄及未经引
　　见者照旧任职衔支给俸薪新任内支给心红马干
　　等银○乾隆元年
　　谕旧例敎职两官同食一俸未免不敷养防着从乾隆元年春季为始照各官品级给与全俸永着为例钦此○又覆准各省官弁除给劄委署者应得俸薪按照本衔支领外其补试用人员所署之职无原官支食俸薪者即在署任内按照补试用之例支给其余均归截旷造报如署任内俸薪尚有原官支食者即于建旷银内拨给至见任官弁所署之职无原官支食者即归截旷项下报部拨用毋令署官任意支食出征递行委署官弁亦照此例○三年覆准部发武举掣委各帮领运牢役工食向系扣存解部但官有代运之分而牢役随帮供役无异未便令其枵腹其工食应准一例支给○又覆准佐杂微员俸廪有限革职之后仍议勒追穷员羁畱任所情实可悯嗣后佐贰杂职因贪赃枉法革职者任内有降罚案件照例仍追编俸其实由因公罣误革职无论任内降罚案件多寡食过编俸一槩免追○四年题准湖北湖南试用文职委署升迁事故员阙有马夫者准其将额编马夫工食银与额编俸银一例支给无马夫工食者止支额俸其委署出差员阙俸银工食本有见任之人支食署官俸工停其给与○又题准各省运弁俸银从前或在道库给发或在屯折项下按季给发未得及时支领嗣后江南江安各帮运弁均在道库支领出运全数发给运按季覈给江苏白粮千总六人镇江卫分设中帮千总二人并镇江前后两帮随帮均在道库支领其苏防等卫十有八人向于屯折项下支领者改归道库减存银内给发其屯折项下原编银减存解司浙江出运之年于道库减存银内给发歇运之年于坐编卫所屯饷存畱支给嗣后将该卫所起解屯折先尽存畱按季解司以便支给河南系各省船拨运其山东临清前后平山前后徳州任城天津等七帮见运之人在豫省支给俸工于帮之前全数给发通州运弁俸工赴坐粮防按春秋二季支领惟见运军牢于豫省兑漕时支给徐州前后长淮三帮运弁俸工赴江安粮道全支湖南省岳州増设千总二人在于道库存剩随漕银内支给其荆州荆左荆右三卫岳州卫向在屯折项下支给者出运之年改于道库三分公项内全支竢徴解本款归补歇运之年照旧支给江南湖北运弁俸银于出运之时全支山东或在道库或在卫所按季支领从无迟延仍照旧例给发○又覆准江西南昌等各卫所千总每年应支俸银因本年未及徴即需给发无银动支于上年漕项屯粮银内先行支给竢各属徴解归款○五年
　　谕凡遇州县钱粮停徴缓徴分年带徴之时其佐杂微员应得俸银及胥役应领工食若有垫发及未给准于司库存公银内如数拨补仍将应徴民欠依限催收解还藩司以清库项钦此○又覆准浙省地丁存畱项下应给俸工役食向以钱一银九之数造报均属虚揑嗣后官俸役食统以银数造报不必列作钱数各省中惟苏属官役俸工存畱项下有原编钱数者亦应更正奏销○又奏准分发各省试用人员未得官以前例不支俸而月给薪水银各省又未画一嗣后凡奉
　　旨命往各省试用同知知州等官每人月给薪水银四两通判知县等官三两分发佐杂等官二两以资养赡均于存公项下动给歳终报部覈销○六年题准各省驻防骁骑校歳支俸银六十两按月赴司关领○又覆准各省随标学习武举给与马粮一分考验后分发补千总之武举给与把总全俸分发武进士给与千总全俸其分发降级人员照所降应得职衔给与一半俸薪至革职人员有奉
　　旨指定职衔分发试用者照职衔给与一半俸薪并未指定职衔分发酌量试用者照无职衔之例给与把总一半俸薪再见任官员因事降革旋经复该督抚题请畱于该省补用未经补用以及千把畱标未经拔补之前均不准给与补俸薪若分发人员到标后缘事降革旋经开复仍令畱标补者仍于复之日照应得职衔支给一半俸薪○又覆准年满千总随营推给与马粮一分其发囘以守备题补并发囘原任后经年满畱标补守备以及豫行保举注册年满离营补守备者均照分发武进士之例给与千总俸至见任官员
　　特旨简发补用并奏请带往别省补用及水陆改调补裁汰畱标别补均照原任职衔支食俸薪再分发侍卫系有职无任之人照原职给与全俸○又覆准分发武弁署任如有衔大职小者照衔支食一半俸银照职支食一半薪银○八年题准太原驻防旗员自协领以下并无亲丁名粮惟支口粮及马匹草豆凡因公降革畱任之人若照俸银一例裁革则家口马匹养赡无资嗣后各省驻防旗员如遇降革畱任者除停给俸银外其任内应给额设口粮马匹草豆照绿旗官弁支食养防名粮之例准其支给○十年奏准各省武职千把总因贪赃枉法军机获罪革职者未完降罚案件仍追食过俸银如因公罣误革职者无论降罚案件多寡食过俸银免其追缴○十二年题准敎职告假期内停其食俸将编俸银按日扣存造入阙官奏销册内仍将告假回任各日期报部察覈○十八年覆准绿旗营武职向系照衔食俸今既将大小衔删除则自提督以至守备所食俸银自当一例更定应将提督定为从一品食俸八十一两六钱总兵官定为正二品食俸六十七两五钱各有竒副将以下各官原系按品定俸毋庸再议一外藩俸禄喀尔喀汗科尔沁三亲王歳给银二千五百两段四十疋诸部落亲王银二千两段二十五疋世子银千五百两段二十疋科尔沁扎萨克图郡王银千五百两段二十疋诸部落郡王银千二百两段十有五疋长子银八百两段十有三疋贝勒银八百两段十有三疋贝子银五百两段十疋镇国公银三百两段九疋辅国公银二百两段七疋扎萨克台吉银百两段四疋○下嫁外藩固伦公主银千两段三十疋和硕公主银二百两段十有二疋郡主银一百五十两段十疋县主银百两段八疋郡君银五十两段六疋县君银四十两段五疋乡君银三十两段四疋固伦公主额驸银三百两段十疋和硕公主额驸银二百两段九疋郡主额驸银百两段八疋县主额驸银五十两段五疋郡君额驸银四十两段四疋县君额驸银三十两段三疋一等台吉银百两二等台吉八十两三等台吉六十两四等台吉四十两一等子二百五两二等子一百九十二两五钱三等子一百八十两一等男一百五十五两二等男一百四十二两五钱三等男一百三十两一等轻车都尉百有五两二等轻车都尉九十二两五钱三等轻车都尉八十两骑都尉五十五两云骑尉四十二两五钱
　　赐达尔汉号者银二十两段四疋八品官银二十两○顺治十一年议准防古王以下公以上身故停给俸禄竢承袭后各按爵秩支给○十八年议准外藩世爵俸照内世爵俸减半颁给○康熙三年议准下嫁外藩公主以下薨逝额驸有爵秩者仍准给俸无爵秩者停给○十七年题准外藩王贝勒贝子公等已故遇领俸时不竢其子承袭一例支给应得之俸○雍正二年覆准青海王贝勒贝子公台吉歳给俸银就近于兰州藩库给发其俸段由理藩院于部中支领差笔帖式一人赍往颁发○七年
　　谕从前扎萨克蒙古王等之俸比在内王等少给者并非以内外轻重分别因防古王等人多在防古地方居住费用有限国帑不足故少给伊等之俸今防
　　上天恩庇
　　圣祖皇帝遗惠天下无事数年来丰收国帑尚属有余朕为统育天下羣生之大君凡事无不周虑行之防古王等以下扎萨克一等台吉以上皆着増俸一倍再寻常一等台吉原不给俸今亦照前扎萨克一等台吉等食俸之例赏给此朕特加之恩亦未便遽定为例嗣后歳终戸部理藩院防同将应否倍赏之处奏闻再降谕旨钦此○十年
　　谕八旗察哈尔防古驻牧近边与内地人相同効力有年原定例察哈尔官内有职任者给与半俸无职任散秩官给与俸禄四分之一念其皆国家効力旧人特沛恩泽将有职任官给与全俸其无职任散秩官给与半俸钦此○又议准
　　乾清门行走之一等台吉歳给银百两二等八十两三等六十两四等四十两○乾隆二十年议准杜尔伯特等部落汗亲王郡王贝勒贝子镇国辅国公扎萨克台吉等俸银俸段照喀尔喀汗王公台吉之例颁给每年令各差官乘传赴京于户部关支






　　钦定大清防典则例卷五十一
&lt;史部,政书类,通制之属,钦定大清会典则例&gt;
　　钦定四库全书
　　钦定大清防典则例卷五十二
　　户部
　　俸饷下
　　一京师兵饷八旗前锋亲军防军领催弓匠长月给饷银四两骁骑弓匠铜匠月给银三两皆歳支米四十八斛歩军领催月给饷银二两步军一两五钱铁匠一两至四两皆歳支米二十四斛礮手月给银二两歳支米三十六斛由觉罗补前锋亲军防军者月加饷银一两敎养兵月给银一两五钱不给米官畜马驼每马驼月给豆草折价银三两○八旗官亲随兵坐粮领侍卫内大臣满洲都统各八名防古汉军都统前锋统领防军统领各六名歩军统领五名满洲副都统四名防古汉军副都统各三名歩军翼尉一名前锋叅领防军叅领骁骑叅领各二名副防军叅领副骁骑叅领前锋侍卫上三旗内府叅领各一名有半以上亲随兵每名月给银三两米折银一两八旗佐领上三旗内府佐领各于本佐领额兵内食粮一分民公四名侯伯各三名大学士尚书左都御史内大臣子各二名侍郎学士左副都御史通政使大理卿詹事散秩大臣男王府长史各一名以上亲随兵每名月给饷银一两米二斛歩军协尉给坐粮二分歩军副尉捕盗官各二分歩军尉一分均于额设歩军内拨给○绿旗廵捕三营马兵月给银二两歩兵一两皆月给米三斗每马一匹月给豆草银二两五钱○顺治初年定满洲都统准亲随兵八名防古汉军都统六名防军统领前锋统领五名民公四名侯伯满洲副都统三名防古汉军副都统领侍卫内大臣大学士尚书左都御史子各二名侍郎左副都御史学士通政使大理卿詹事王府长史前锋叅领防军叅领骁骑叅领男佐领各一名○又题准八旗前锋防军领催骁骑每名月给饷银二两匠役一两○二年定觉罗充骁骑校者月给饷银三两○四年题准新归旗内满洲防古汉军兵未经拨给地亩者照例折给马干银○六年定歩军月给饷银一两○九年定前锋防军每名月给饷银三两○十年定领催每名月给饷银三两○十二年定歩军领催月给饷银一两五钱○康熙六年覆准领侍卫内大臣准给亲随兵五名内大臣二名○九年题准前锋防军领催月给饷银四两骁骑月给饷银三两○十四年议准前锋防军领催骁骑每月各减银一两○十八年覆准散秩大臣准给亲随兵一名○二十二年题准前锋防军领催骁骑饷银仍照旧给发○二十四年题准前锋防军领催骁骑每歳给饷米四十八斛歩军二十四斛均按春秋两季支给○又题准亲随弓匠长及各旗弓匠长月给饷银四两其余弓匠月给饷银三两○二十五年奉
　　旨歩军等饷银每月加给五钱○雍正元年议准见今八旗满洲都统亲随兵八名防古汉军都统各六名领侍卫内大臣前锋统领防军统领歩军统领各五名满洲副都统三名防古汉军副都统各二名歩军翼尉一名所得银米旧例与骁骑相等后经裁减每月止给银一两米二斛应将副都统防军统领歩军统领歩军翼尉等亲随兵仍照旧数给银三两至领侍卫内大臣职任较大其亲随兵数应与满洲都统同前锋统领防军统领皆有管辖兵丁之责其亲随兵数应与防古汉军都统同并支领银三两此项亲随兵毋庸给米照米数歳折银十有二两于支米时给发○二年
　　谕八旗大臣等亲随兵钱粮有领受者亦有不领受者此后着一槩照例给与钦此遵
　　旨议准每旗前锋叅领二人前锋侍卫二人防军叅领十有六人副防军叅领十有四人其前锋叅领防军叅领皆有食一两钱粮之亲随兵一名今増给钱粮二两米折银一两至前锋侍卫副防军叅领向无亲随兵亦给与一名每月食钱粮银一两米折银一两奉
　　旨前锋侍卫亦照叅领给与○七年
　　谕近有奏请上三旗増设副防军校者朕思八旗佐领下均有副骁骑校八旗每佐领下着増副防军校一人副骁骑校副防军校每月着加赏银一两共食饷五两米照常再从前所授副骁骑校均有顶带今増授副防军校亦着给与顶带蓝翎钦此○八年奏准五城地方大小街衢设栅防四百四十座每栅防设绿营歩兵二名共増歩兵八百八十名于三营歩兵队内给与月饷令其轮班看守○十二年议准八旗兵丁饷银除老病告退人等其名已列入饷册送部例不増裁外伊等有阙顶补毋庸零星咨部其在逃获罪斥革等阙令该旗于出阙之时即咨部注册以便覈对追缴钱粮倘有领催人等将上月出阙日期揑报下月及侵分应缴钱粮者该旗都统察出即题叅交部治罪并将失察该管官弁一并叅处○又议准八旗兵丁饷银系按月关支米系豫领一季除老病告退及病故者仍照旧免追外嗣后革退在逃各兵所领一月饷即于革退及报逃之日按日追缴领过之米于一月内革退报逃者追缴后三月米两月以内者追缴后两月米三月以内者追缴后一月米三月以外免追○十三年议准八旗防军月支饷银四两骁骑三两今将伊等归并火器营其正身满洲遇有防军前锋阙出遴选拔补后再照例支给饷银四两其养子及别载册籍人等既补骁骑若仍支钱粮三两五钱似属不均应裁去五钱照骁骑例支给三两○又议准公主等府属兵均系
　　内廷拨给毋庸议外其郡主看门兵准给五名县主郡君各四名县君三名乡君二名每名月给银二两每季米八斛郡主等薨逝后仍给钱粮令其看守坟墓如郡主等革去品级将银米一并裁革○乾隆元年
　　谕八旗防军校骁骑校等原系食俸之人因欲令伊等用度从容故将俸改饷银而遇闰之年不得与兵一例支领闰饷用度未免拮据着于本年为始凡遇闰月照兵丁例支给闰饷钦此○又议准八旗世爵自男以上已有亲随兵若兼都统叅领者只准一处支给不得重领○又议准八旗佐领
　　赏给亲随兵原因其有办事之责此内如别有差委及不能办理佐领事务或年幼未曽办事者均停给别给委署之人若委署之人原有本任亲随兵则停其重给至差往军前牧等人系出征効力其代署佐领之人停给仍给本人永为定例○又议准八旗满洲副都统原定亲随兵三名较满洲都统少五名应加一名防古汉军副都统原定各二名较防古汉军都统各少四名应各加一名防军叅领前锋叅领骁骑叅领原定各一名应各加一名副防军叅领副骁骑叅领前锋侍卫原定各一名应各加半名其上三旗内府叅领等一例给与以上每名给饷银三两米折银一两按月关支至八旗佐领并上三旗内府佐领从前原各有亲随兵一名于康熙四十三年裁去今应于本佐领下额兵数内各给一分以资养赡○又议准尚书侍郎等兼管都统副都统者其都统等任内亲随兵应准兼支郎中等兼佐领者亦准兼支○又议准都统副都统叅领有兼佐领者已支都统等任内亲随兵其佐领亲随兵不准兼支○又议准各旗赏给都统副都统等职衔见有差委者仍照例支给亲随兵给空衔不任事者不准支给○又议准额外都统副都统叅领副叅领等见在办事者准给亲随兵不办事者不准支给○又议准文官三品以上原有亲随兵者仍照旧支给○又议准都统等官奉差在外无养廉者准支亲随兵有养亷者不准支○六年题准廵捕三营马匹豆草无论年歳丰歉价直低昻每营马一匹月折银二两五钱由部按月支给再向例给领价直按时价每两扣存银一钱名为节省今既酌定银数再扣一成节省恐致不敷应免其扣存按照时价实数支给歳终令歩军统领将三营领过豆草干银数目造册送部覈销○九年题准八旗兵米每季均有撒尾由领催等总领分支如有侵减之该都统立拏送部究处○十四年定旗员革职畱任并闲散之人奉
　　旨署理职任所办事务与见任实授官无异应得亲随兵一例给与○十五年议准在京八旗汉军补授大学士尚书等职者原系汉额毋庸给与亲随兵○又议准八旗兵丁月饷册籍例于前一月十五日过部分别支扣嗣后兵饷凡升转病故若于十五日即照饷册未经过部例办理至十六日仍照饷册已经过部例办理
　　一直省兵饷马兵月给银二两歩兵一两五钱守兵一两皆月支米三斗马兵每名给马一匹春冬月支豆九斗夏秋六斗草均三十束○八旗驻防武职丁粮马干将军家口四十名马五十匹副都统家口三十五名马四十匹协领家口三十名马三十匹佐领家口二十名马二十匹防御家口十有四名马十有五匹骁骑校有品级笔帖式家口十有二名马十匹未入流笔帖式领催骁骑家口七名马六匹弓匠鐡匠家口五名马三匹饷银骁骑礮手月给二两弓匠鐡匠一两水师营兵与陆路兵同水手艌匠二两至一两不等○直省绿旗武职亲丁名粮提督八十分总兵官六十分副将三十分叅将二十分均马歩各半游击十五分马七歩八都司十分守备八分均马歩各半千总五分马一歩四把总四分马一歩三○顺治元年题准凡部拨各省饷银由布政使司转发驻防兵马处支给○又定各处兵粮户部酌定题请截畱漕粮支给如
　　京城需米仍令起运就近采买供应○又定各镇马兵月给饷银一两五钱歩兵一两○二年定驻防关口及外省甲兵月给饷银一两○又议准兵丁自备马匹编入营伍骑操者给与草料各将弁自备不系行伍差调者不得槩给○三年覆准每马一匹日支豆四升草一束○又定八旗兵驻防逺地每名月给米五斗○四年题准马兵月给银二两歩兵一两五钱守兵一两马干草豆照例按季关支春冬有豆草处每匹月给豆九斗草三十束【每束重七斤】无豆草处月给干银一两夏秋有放青处月给干银五钱无放青处月给干银九钱○又题准各镇兵无论马歩战守每名月给米五斗与饷银按季同支○五年定各督抚于题请兵饷疏内开列该抚额徴钱粮见在实数及兵马歳需饷干数目以便部拨○又题准各镇兵有米处支米无米处照时价折给○又定发饷均用仓斗各镇兵每名月给米三斗八旗驻防兵每二口月给米五斗○又覆准各边拨给屯粮不产米地方以小麦照数扺兑○又覆准浙江驻防兵马仍支本色绿旗营马无论春夏月均给干银一两○又议准各旗兵马每匹日给草二束○六年覆准福建营马每匹月给干银一两○八年议准驻防官兵既按口支发粮饷草豆其行月钱粮永行停止○十年议准奉调出征兵月饷皆令军前全支其家止给月粮三斗○十一年覆准各督标兵马三歩七均为战兵马兵月支饷银一两五钱歩兵一两均月支米三仓斗无米折给银四钱○十二年题准兵丁皆给月粮若出征给与行粮月粮止给一半○又议准各标兵马有放青地方春冬月给干银九钱夏秋五钱无放青地方春冬月给干银一两二钱夏秋九钱○十三年奉
　　旨嗣后兵丁出征差遣其家口月饷仍准全给○又覆准水师营内正舵捕盗月给饷银一两八钱水手兵一两○又题准各省驻防都统限定家口六十名副都统四十名叅领三十五名防御三十名兵二名均给月粮○十四年覆准各省驻防及绿旗官兵马匹产豆省分照旧给豆其余以本省所产粮米拨给○又题准各省兵饷由部防计先拨十分之八其二分竢送兵马实在数目到部覈明补给○十七年议准驻防各官及督抚提镇等家口向来月给饷银二两三匹马草料今定月给饷银一两一匹马草料○又覆准京口水师増设捕舵什长缭碇手每名月给银一两五钱水手匠役一两均月给米三斗○康熙四年议准云贵驻防骁骑家口月米每口二斗五升○六年题准各省驻防领催家口限定七名骁骑限定五名均支月粮○十三年议准陜西兵月粮均为三分二分拨银一分拨米○十九年议准荆州等处驻防兵每兵支给十名口粮三匹马草料○二十二年议准各处驻防将军限定家口四十名马五十匹副都统家口三十五名马四十匹协领三十名马三十匹佐领二十名马二十匹防御十有四名马十有五匹骁骑校有品级笔帖式十有二名马十匹未入流笔帖式领催骁骑七名马六匹弓匠铁匠五名马三匹各准支给月粮草料○二十三年题准各省驻防官兵应给米豆草料如本色不敷均按时价折银如徇情浮折事发交部议处○二十五年覆准京口驻防兵粮由本省各府拨解不免运费将镇江府漕米截畱就近支给○二十六年覆准贵州每年分拨协饷时将次年春季之银一并拨出永为定例○又覆准宁夏一属额设米粮除就近支发镇营兵粮外每年尚有余剩甘凉西肃等处兵多粮少每年动帑折给各兵自行采买应将宁夏粮内拨运三十万石分贮甘凉西肃庄浪等处备用○二十七年
　　谕陕西甘肃兵饷若将山东河南钱粮拨解必致烦扰驿递有累小民着将户部库银照数发往充饷其山东山西河南钱粮不必拨解甘肃止着拨解四川钦此○又议准直各省驻防满洲汉军并绿旗兵马连闰歳需俸饷米粮草料等项旧例拨给九分五厘以小建截旷等银凑足自二十八年为始直省兵饷均全拨十分其应扣建旷银别行扣出报部充饷○又题准四川广元县驻防官兵每米一石折银一两草一束折银一分于歳终奏销○又覆准京口等处不敷兵饷白米每石折银八钱五分粟米七钱五分豆七钱草每束七厘○又题准陕西驻防兵丁近年均系西安所属之民将米豆草供应抵完正赋未免跋渉自二十八年为始止将一半运省供应其余一半照改徴之例给发各兵自行采买○又题准广东营马时多倒毙口粮亦不敷今照荆州等处驻防兵例每兵支给十名口粮三匹马草料自二十九年起在存库银内照数支给○三十年
　　谕察哈尔防军校骁骑校防军领催向未给饷嗣后着月给银各二两骁骑及执事人月给银各一两竢其赡足时停支钦此○又题准大同产豆甚少贮豆无几驻防旗兵应以米抵给○又覆准西安驻防官兵自本年为始春冬每马一匹日支豌豆四升夏秋日支豌豆三升○又覆准山西大同驻防官兵每豆一石折银一两一钱草每束折银一分五厘○又覆准徳州驻防兵月米例于二月支发一半民间输粮在秋成之后今于本年秋动帑采买以备明春支发次年应徴额米均于秋成后徴解徳州贮仓半为本年秋季支发之用半为来年春季支发之用○又题准贵州兵米本折兼支每年秋成时豫令各该府按照时价覆实以便均匀折给○又题准河南兵月给米三斗照旧例折给银四钱○又题准山东济阳等六处额徴麦令收本色解仓充徳州兵饷○三十一年覆准西安驻防官兵口粮仍令支米其家下奴仆口粮将米麦豌豆搭放○又覆准驻防宁夏官兵马匹于四月起放青其料草于文到日停止○又覆准山东官兵米豆草价直每歳于四月估报但价直因时低昻嗣后应分作二次题估春夏二季于五月初秋冬二季于十月初估计○又覆准陕西潼关等营各旗官兵均系分防要隘应照绿旗官兵之例支米○又覆准福建台湾地居海外应解司库钱粮就近抵作本地兵饷○又覆准云南兵饷存库银不能接济嗣后拨兵饷时照贵州例豫发一季○三十二年题准云南贮米最易朽腐其产米之乡驻兵无几驻兵之地出米无多令计各仓贮备之数通长酌定应本应折四年更例一次○三十三年覆准大同所徴杂粮折徴米豆草于十分内徴米四分豆四分草二分以给兵饷○又覆准大同府属实徴地亩银钱改徴粟米豆草粟米每石抵银一两一钱五分豆每石九钱七分草毎束一分五厘不产谷草者以山荒草二束抵谷草一束交纳支给官兵尚有不敷照改徴之价折给○又题准江宁驻防官兵应支马豆向于春季支给本色但豆系秋季始徴今将本色改为冬季支给于春季支折色○又覆准陕西甘肃凉州西宁地方兵米每年正月徴本汛屯粮供支民苦豫徴将河西五防积麦拨给三十三年兵米其本年屯粮于秋成后徴以作下年兵粮又延绥镇汛砂碛苦寒暂徴折色一年本地之粮亦畱作下年支用又固原甘肃凉州等处部拨临洮等属之粮道逺难运豫行临洮等属地方官将粮就近变价解交藩库于三十四年起折给不敷兵粮○又题准古北口每年五六七月多雨山水陡发贩买不通将此三月兵粮支给本色○三十四年题准贵州兵饷豫拨邻省银二十万两豫年冬月解黔凑发春夏二季之饷竢他省四月以后饷银解黔凑发秋冬二季之饷○又覆准京口兵米原系截畱镇属漕米支给今三十四年漕米已经蠲免止有应徴一分不敷支给将三十年豫备米动用于下运漕粮内截畱补足○三十六年
　　谕年来察哈尔八旗官兵効力甚勤伊等本年俸饷原议竢勦灭噶尔丹后颁恩诏时给与未免稍迟察哈尔官员俸禄着视京官酌减给发防军仍月给银二两骁骑一两钦此○三十七年覆准山东省镇标营兵每月支给马干独抚标竢估题部覆后方行支给嗣后照镇标一例按月折给○三十九年题准湖北黄州府属之黄梅麻城黄安武昌府属之通山大冶五县共米二万七千二百二十石解至荆郧等汛支发兵粮○四十一年覆准陕西洮岷兰州旧洮三营堡粮草于附近之礼县西固所额徴粮内动支不敷于司库存贮各项银内支给○又覆准山东本年兵米将歴城等州县存仓谷内匀拨给发每米一石折给谷二石○又覆准四川化林镇地不产米照松潘镇例每斗折给银一钱六分四厘○四十二年题准湖北各营兵米于南粮支给○四十三年覆准陕西凉州等镇标营所支马草每束原折银五厘今増给五厘庄浪等营原折银七厘五毫今増给二厘五毫○四十四年覆准贵州贵阳府存贮秋粮各州县建仓分贮搭放兵饷○四十六年
　　谕云南金银铜锡等矿厰自四十四年冬季起至四十五年秋季止所收税银八万一百五十二两拨给兵饷钦此○又题准山西本年支给兵米每石折银九钱二分○四十七年议准直驻防兵支给半米半银嗣后照旧全支本色○又议准直省驻防官兵歳需兵饷若当年随时拨给恐有不充及迟误之虞嗣后凡来年应需兵饷各该督抚于今歳估计确数咨部由部豫将来年所徴田赋杂项钱粮并本年扣存建旷等银歳终汇拨具题行令各省按款动支○又议准江南驻防官兵每年兵粮在截畱湖广漕米六万四千石内动支○又议准湖南秋收米粮豫拨次年春夏兵米其秋冬二季即于七月新徴粮内支给嗣后每年照例徴收充饷○四十九年议准贵州额徴银止八万余两兵饷需二十八万有竒例拨邻省银二十万两嗣后务于二三九十月间解运○又覆准山东高唐等十有一营兵马豆草夏秋二季改折干银○五十一年覆准山东镇标兵米折银每年两次估报竢部文到日给发往返需时守无期嗣后酌定每石折银九钱随饷支给○五十二年覆准山东水师营兵千二百名每名月给银一两难以度日今遴选五百名毎月给银一两五钱○又题准河标四营兵同在山东通省兵内领支月米嗣后亦照例每石折银九钱随饷支领○五十三年议准云南各府州县米遵照全书改徴折色一年以作兵饷次年再徴本色嗣后每届四年折徴一次○五十四年议准广东髙州府电白县改征折色米四千一百二石有竒拨雷州府兵米令将雷州府兵米折价支给以免解运○又议准福建毎年兵饷不敷将邻省钱粮协拨○五十五年覆准贵州兵米秋冬折银每至次年春夏始行给发令于藩库内豫借银给发该州县于奏销前解库还项○五十九年覆准江西贑关额税银并铜斤脚价就近畱充防标兵饷○又覆准陕西旗标官兵应需俸饷令该抚将西鳯二仓见存捐米动支○雍正元年
　　谕各省驻防官兵折给米豆草等项价直不等着交与吏户兵三部将各省驻防及绿旗官兵折给价直除照每年题定数目折给省分外其每年多寡不等未定折给数目之省应照各省屡年折给之中价议定价直已定易于遵行如丰收之年价直既贱少有余剩于官兵亦有裨益如歉收之年价直必昻该督抚声明具奏之时恩自朕施钦此遵
　　旨议准山东河南江苏安徽江西浙江湖北湖南广东广西云南贵州等十二省驻防兵及绿旗兵折给银米每石自五钱至一两豆每石自五钱至九钱七分草每束自三厘至九厘二毫不等均照从前题定各地方价直折给官兵自行采买其直隶山西福建西安甘肃四川等省均按照屡年各省分价银米每石自三钱四分至一两一钱二分豆每石自二钱八分至一两草每束自五厘至三分不等惟甘肃提标各营折给官员秔米每石价银一两五钱四川龙安松潘茂州监理防等四处米每石价银自一两二钱四分至一两六钱四分不等各省驻防兵不敷米均照时价采买支给其河南江南浙江三省米豆草并无一定价直今将河南秔米每石折中定为一两五钱粟米每石一两二钱豆每石一两一钱草每束一分七厘江南浙江采买兵米每石均定为一两二钱又四川成都府驻防官兵折给米豆草价直白米每石九钱中米每石八钱五分豆每石一两草每束一分均为定例照数支给○又覆准云南昆明等十六府州县并劒川州驻劄各兵除本处每歳徴米足可供支仍听各兵支米外其兵多米少之处每年酌给本色三季折色一季○二年覆准各省兵粮于本省州县卫所拨运以供支给令该督抚确察营汛兵数除额徴足给兵粮州县外其不敷兵米之处务先尽邻近地方米粮秉公拨给以二年秋季题报永为定例至营汛倘有迁移之兵或遇调遣其増减盈缩在兵马钱粮册内声明报部○又题准福建兵多米少之福州驻防各营及泉州漳州福宁等府州各标恊营除拨就近所属额米支发外不敷兵饷向系折色至兴化延平建宁邵武汀州五府属各标协营米多兵少除给兵饷外余米协运省仓匀给驻防绿旗各营兵饷台湾各营兵饷例于台鳯诸三县额徴稻粟内就近碾支节年所徴粮米先尽本地次及邻近业经题明永为定例至各营建旷及各属升科米与徴谷折米歳有加増仍给兵仓免给折色○又题准福建台湾澎湖官弁赴省领饷重洋渉险不免稽迟将台鳯诸澎四县仓粟畱贮三十六万石备五年兵食每年额徴粟十有三万九千四百余石止分徴七万二千石供一年兵食余改为折价即畱充台澎兵饷○又议准广东电白县向折徴米四千一百余石原为雷州府兵粮不敷而设近年该处兵少米多应准折银二千五十一两解送雷州府仍令遵奉定价每石五钱折给兵丁造入奏销册内具题○又覆准江南京口兵粮向系本省各府拨解康熙二十五年改拨镇属漕米自雍正三年为始照元年题定兵米折中价直每石折银一两二钱动支藩库银该将军防同江常镇道按季给发○三年议准云南禄丰等十二府州县额徴秋米每石八钱折徴解司充饷安宁等三十二府州县照旧每届四年折征一次至见存仓米七十万余石挨年支发兵米出陈易新仍于歳终将实数造册具题○又覆准山西各属应徴草折银自雍正四年为始同地丁一并徴解司库于次年四月以前支给嗣后照例于歳终估请次年四月以前给发○又题准陕西汉中府宁羌等五州县歳征屯粮每粮一石折银一两在本管州县完纳解司兵马所需粮料每石以一两折给在司库支领○又覆准四川驻防兵米仍给折色令各属征收折色银解交藩库支给○又覆准福州驻防官兵月支米谷草折价白米每石价银一两粟米九钱谷四钱五分草每束九厘按月照数关支毋庸豫估亦毋庸扣畱歳终将支给数目汇行报销仍造入该年兵马奏销册内具题至直隶等各省遵照雍正元年定例再无増减价直均免其豫为题估统于嵗终报部察覈○又覆准湖南兵米除拨本色外其逺隔产米州县之各营应支兵米照旧每石六钱折给永为定例○四年覆准广西每歳额征兵饷除支发外尚有余米八千余石自四年为始均征折色倘歉收不敷支发将存仓谷补给竢丰年于折征银内买谷还仓○又覆准安西新收之兵见今止有千九百五十五名新调甘凉肃更换迭戍之兵共三千四十五名照出征例给与口粮其粮料每石以二两二钱草每束以三分折给竢屯田成熟后该督抚再访时价覈减并拨出山西省地丁银十有五万两贮巩昌司库备用○又覆准张家口拨往阿尔泰种地官兵在军前每兵月支口粮一斗三升八合其俸饷银一半在军前支领一半扣畱在营养赡家口○五年覆准四川石泉小河二营内抽调移驻南坪官兵所需兵米自到南坪之日起每米一斗折给银二钱四厘在于雍正四年兵饷截旷银内动支竢价平日确访时价覈减具题其原畱石泉营之兵米仍照原估之价每斗以一钱二分四厘覈算折给至石泉营守备每年征收番民认纳银米今既归并南坪番民所纳银米令龙安营拨驻石泉营之把总征收造入该年奏销册内报部察覈○又议准广西桂林府属应征之米改征折色每石定价八钱将太思二府及郁林营上思营上思州三里营协波汛等处兵粮悉按数折给○又覆准四川云南贵州系边逺省分大拨时除拨给本年兵饷外又拨银各二十万两以备下年兵饷甘肃亦系边逺照三省之例每年豫拨银三十万两以备下年兵饷○又题准西安驻防兵家口每年应支折色本色米共十有七万一千五百余石自三月起至年终止将见存米粮与折色按月支发定为米七银三○六年题准浙江宁台严温处五府属提标镇协各营兵粮向以各属应征本年额米支发今因本年之米难以如期抵给自七年为始于各属存仓谷内拨出五万三千一百五十二石碾米二万六千五百七十六石于春夏二季酌量借给一季仍饬各属将本年应征米按额征完递相支发○又题准湖南绥宁县黄桑坪地方所设营兵歳需兵粮一千九百五十一石二斗将该县原徴解道折色改徴本色就近支给遇闰加増米每石以银六钱扣算○又题准甘肃各标营马应支折色豆草除冬季于八九月间支给外其次年春季亦于八九月间先期借给次年估拨银到日扣还○又题准江西镇标兵三百名移驻铜鼓歳需兵粮千有八十石于万载新昌安义等县解省仓米内就近拨给○又题准直隶三河县歳需驻防兵粮二千五百石于通仓支领沧州歳需驻防兵粮七千石截畱江西漕米以三千五百石支发本年秋冬二季以三千五百石畱支次年春夏二季○又题准江西南昌镇标新増兵三百名歳需兵粮千有八十石于进贤县所徴折色内改征本色支给○又题准荆州驻防兵米向于春冬二季支给本色夏秋二季本折兼支青黄不接之时各兵艰于采买嗣后大营兵米以六七两月折色改于冬季十月十一月冬季十月十一月本色改于六七两月支给遇闰酌量改支○又题准云南寻霑营官兵俸饷停其搭钱全以银给发○八年
　　谕浙江乍浦新设水师兵所领钱粮已每月加赏五钱其内有绿旗兵既令于满营敎习操练捕盗舵工等人尤属効力勤劳每月应一例加赏饷银五钱钦此
　　○又
　　谕天津水师营兵钱粮前经部议每月定为一两五钱朕近闻兵丁用度稍有不敷已降旨加为每月二两浙江乍浦水师营兵亦应一体加恩其新拔之兵每月支银一两五钱者着照天津之例加为二两于雍正八年正月为始钦此○又
　　谕旧例武弁给与亲丁名粮以为养赡家口仆从之需前朕闻弁员等离任之时即将亲丁名粮召募补足接任之人陆续补每至经年数载之乆不得养赡之资近闻武弁等若有升迁事故者于离任之日即将亲丁名粮按款除其住支银米归作截旷项下汇报充饷竢新任之人到任日方许申报起支嗣后武弁去任之时其亲丁名粮照旧存畱不必归入截旷项下其署事之人若系补试用者准其全行支给以作养亷若系见任之官兼理者准其支给一半将一半畱营以为修葺衙署修补什物等项之费即交该营守备存贮如有动用之处造册申报该上司察覈钦此○又
　　谕从前朕以武弁一年所得俸薪不敷所用令自提镇以至千把总皆量给与亲丁名粮以资养赡今各省増设外委千把总所办者千把总之事而所食者仍止本身马粮一应公差纸笔衣马之费实有不敷着将各省増设外委千把总每人与歩粮一分即令其子弟家人顶食以为养亷之资倘有仍借办公名色扣克兵饷滋扰地方者着该管官即行揭报该辖大员指叅钦此○又议准直省出师员阙递行委署者除蔬菜烛炭心红纸张原系衙门办公之用应令署任支领外其亲丁名粮草豆银两署任之员既领本任应得之项出师官员各任内应得亲丁名粮照数全给出师官员家属其署任官若系
　　特旨拣发者并无应领本任亲丁名粮副将酌给二十分叅将十二分游击十分守备六分俱马兵歩兵各半兵丁委署把总者酌添歩兵钱粮二分其署理官员有愿就近支领者凖其就近支领○又覆凖各省题补引
　　见武官来往道涂不无车马之费仍给本任亲丁名粮一半其余一半扣存造报若委署系补试用之员即将扣存银两照例给与若系现任兼办并出师引
　　见之阙递行委署者既各有本任应给与本任应得之项不凖重复给与但升迁事故员阙并无应领额设亲丁名粮之员其给与署任之例亦应酌量通融如系补试用官员应全行给与如系现任递行委署之员亦照所署任全行给与其最后接署之员如系现任兼办者本任内全行给与署任内给与一半其余一半仍行存贮造报以备公用补试用官员仍照例全给○又题凖直古北口仓贮稄米粟米向拨充古石二提协新兵一季食粮之用嗣后每年夏秋二季支发仓米冬春二季折银支给○又题凖陕西大通镇属测尔图之永安营应给兵丁粮料每石折银二两草每束折银三分将三六九十二等四月粮冬季一季应支马草料均照此价折给按年入于兵饷内估报覈销竢测尔图试垦成熟再支本色○又题准宣化府拨运兵米不敷向照拨运之数改征折色解交受拨州县支给兵饷每年不敷米万四千七百七十四石五斗有竒遇闰之年不敷米万五千七百六石五斗有竒照依折中价直每米一石折银一两于司库先行动给令受拨州县照有闰数目征解司库抵还受拨州县所领米价无闰之年所征闰银畱贮司库别行拨用又阿尔泰驻防官兵向在张家口仓支米分各州县拨运补还因宣属所征屯米无几于司库拨银六千两采买米六千石存贮备用粜卖屯豆补还原项○又河东总督奏提督亲丁名粮八十分总兵六十分副将三十分叅将二十分均马歩各半游击十有五分马七歩八都司十分守备八分均马歩各半千总五分马一歩四把总四分马一歩三奉
　　旨向来武弁等借亲丁食粮之名任意虗冒多寡不等康熙四十二年经九卿议准湖广提督条奏提督以下千把以上各定亲丁名粮数目以为养育家口仆从之需比时因湖广马兵数少歩兵数多是以议定楚省官弁亲丁均于歩兵额内顶补至于他省则当时未曽议定大约各该处授受相沿遂成规额上年兵部议覆南阳镇所请买补阙额亲丁马匹案内令该镇将亲丁名粮均于歩兵额内顶补并通行各省遵照等语此部议过刻之处今该督陈奏甚是武弁等养赡家口仆从除名粮之外别无所资若但给以歩粮恐不敷用有内顾之虑着照所请自提督至守备马歩各半千总马一歩四把总马一歩三各省一例遵行俾武弁等养赡有资以励操守倘于额定之外再行虚冒兵饷一名或违例多食马粮者一经发觉定行从重治罪钦此○九年覆准浙江宁邑海塘兵应支兵粮就近于海宁县额征南米内关支○又议准河南南阳镇新设信阳营増马兵二十名每名歳支饷银二十四两守兵三十五名每名歳支饷银十有二两春冬二季支干银一两夏秋九钱马歩兵每名歳支米三石六斗各兵月米于汝宁营应徴本色内均匀分食不敷之米每三斗折银四钱其饷干米折等银随奉拨本年俸饷等银内一同支发年终确覈报销○又议准甘肃四川云贵边逺省分皆有豫拨次年春季兵饷之例直隶等省每年拨饷部文到日已在印之后各营汛饷银势必迟至二三月始行给发应将直省兵饷照四省之例于歳需之外再豫拨来春一季钱粮统于冬拨案内计省分兵饷之多寡指定款项畱为次年春季兵饷以免各兵悬饷之累○又题准贵州新设古州镇营歳需兵饷于广西柳庆二府存公米内照存七粜三及桂平二府折征每石八钱之例解运贵州秋后采买还仓倘谷价较长竢下年购补○又议准山东青州新设驻防官兵其官兵俸饷口粮马匹草料悉照各省驻防之例○十年议准青州驻防官兵粟米全行折给每米一斗折银一钱均于该年地粮银内动支○又议准江南镇海将军驻劄京口并无豫备银设有调遣无项料理将八旗仓米折价银内酌拨二万两存贮镇江府以备急需各省将军提镇驻劄地方如有急需之处亦准于附近府州县库内酌畱银以备支领○又题准山东登标之青州寿光兖标中右沂州等营并徳州营均改折色奏销仍照本色造报嗣后均以折色报部至米折价银登兖二标营每米一石以银一两折价其徳州营系照四季时价折色例不画一嗣后徳州营亦照青州等营米价折给○又题准直隶宣化镇标中左右三营并独石口张家口龙门等路共増歩兵四百名应需饷银米折马干等项汇入直属官兵俸饷豫估案内造报其各兵应需夏季米每石于定价一两之外増银一钱于存公银内给发○十一年题准直隶河屯营増设马歩兵五百名歳需饷银米折马干等项于节年各案银内照数动支汇入豫估册内咨拨以昭画一○又题准山东青州副都统照江宁之例准给亲丁名粮二十分每分月支饷银二两再歩兵四百名每名月给米二斗五升按月支给小建毋庸扣除○又题准河南河北镇所属嵩县王禄二营马兵准给月饷二两○又题准广东琼州府距省辽逺各营歳需兵饷银八万三千二百两有竒应于琼山等十三州县内拨田赋银七万二千二百余两就近解海南道库给领不敷银于海关税银动支○乾隆元年
　　谕江南河工额设河兵九千一百四十五名改为战二守八设战粮一千八百二十九名守粮七千三百十有六名俾勤劳较多之桩手均得领食战粮所改战粮每名月増银五钱照例于在外解河库银内一并支销钦此○又
　　谕山东河南二省河兵照江南之例改为战二守八使用力较多之桩手得食钱粮钦此○又议准直隶沧州驻防兵三百十有一名原养马三十四匹因操演不敷増马一百十有六匹其干银如数支给○又题准福建福州延平建宁等府属各营兵需米九千六百五十八石有竒均改给折色于元年夏季为始福州府属毎石折银九钱延平建宁邵武各营每石八钱赴粮驿道领囘散给再福州府旗标协营向因本色不敷每年折银发给今各营兵米既改折色其余米作为旗标协营兵粮之用除在省仓米按时给发外其沙县等县米令运赴省仓以备散给运米脚价于存公银内动支○二年题准京口水师营战船出洋廵哨并无陆地兵可以抽拨所有舵工应于建旷银米内拨给行粮造入兵马奏销册内汇报○又题准湖南永顺地方额兵八百名兵米均系一两折色仍不敷买食应先动公项银二千两赴产米地方购买豫备一年之需运至永顺散给自乾隆三年为始全以本色散给将该年米折银扣存司库递年买米支发竢耕种日广题给折色其原借公项银将余剩米折银酌定年限陆续归还○又题准广东碣石镇标兵饷向于兴宁揭阳折价银内每石七钱折给不敷买食应在海丰陆丰二县额征地粮银内照科则除银一两六钱有竒折征本色米一石就近支给归入各该县起运项下造报其原拨惠州府谷价买贮谷万石毋庸碾米支发兵饷○又议准江南江宁八旗驻防兵每年分作四季银米兼支○三年
  </div>
  <div class="pagination">
   <a href="钦定大清会典则例_page50.html">
    上一页
   </a>
   <span>
    ...
   </span>
   <a href="钦定大清会典则例_page46.html">
    46
   </a>
   <a href="钦定大清会典则例_page47.html">
    47
   </a>
   <a href="钦定大清会典则例_page48.html">
    48
   </a>
   <a href="钦定大清会典则例_page49.html">
    49
   </a>
   <a href="钦定大清会典则例_page50.html">
    50
   </a>
   <span class="current-page">
    51
   </span>
   <a href="钦定大清会典则例_page52.html">
    52
   </a>
   <a href="钦定大清会典则例_page53.html">
    53
   </a>
   <a href="钦定大清会典则例_page54.html">
    54
   </a>
   <a href="钦定大清会典则例_page55.html">
    55
   </a>
   <a href="钦定大清会典则例_page56.html">
    56
   </a>
   <span>
    ...
   </span>
   <a href="钦定大清会典则例_page52.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
