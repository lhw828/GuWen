<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 232 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 232 页/共 1125 页
  </h1>
  <div class="content">
   臣守御临难不屈，死节昭著，不以官爵上下，取旨特赐谥。」 
七年五月十一日，太常博士黄积厚言：「窃见今太常寺、礼部定谥，据请谥之家所纳行状、墓志，遂以名之。夫行状、墓志皆其亲旧之厚善者所作，虚美隐恶，人情不免。纵不虚美，尚书隐恶，有司信此以定谥，果能得其实乎 又古者将葬请谥，今或徼幸之徒偶饕身宠，自顾生无片善，死有百责，则诫其子孙不复请谥，故恶谥遂不行于今。恶谥不用则美谥人人得之，亦不足贵矣。昔李虞仲有言，茅土爵禄，僇辱流放，皆缘一时，非以明示百代。然而后之所以知其行者，唯谥是观，可不兼而用之 欲今后臣寮合得谥者，俟陈乞恩数于朝廷，即以姓名下礼部、太常寺定谥，仍许令关会史馆，以采其终始。如此，则名随实得，善恶俱张，不惟可以垂信于无穷，庶亦使士大夫平日知所畏慕焉。」诏依，令吏部、太常寺遵守。 
二十四日，太常寺言：「国朝礼例，诸后谥宝，垂帘听政用玉，不曾垂帘听政用金。」诏宁德皇后谥宝用金。 
二十六年六月二十二日，宰执进呈次，上曰：「陈瓘昔为谏官，甚有谠议，近览所著《尊尧录》，无非明君臣之大分，深有足嘉。《易》首乾坤，孔子作《系辞》亦首言天尊地卑，《春秋》之法亦无非尊王。王安石号通经术，而其言乃谓道隆德俊者，天子当北面而问焉，其背经悖礼甚矣。瓘宜特令赐谥以旌表之。」 
三十年正月十九日，礼部、太常 
     
寺言：「大行皇太后谥曰显仁皇后，依礼例合行回避。兼诸路州、军、县、镇、寺观、庙额、封号，如有上件称呼，亦合行改正。祖宗朝回避谥号称呼，如文明殿、武定军、广孝寺，各专为一处改正，所以当时止换易一字。今来显仁皇后谥号如并行改正，缘名项稍多，若止改易一字，又恐该括不尽。欲乞诸路州、军、县、镇等有同称者改为显政，宫观有同称者改为显真，寺院有同称显者改为显慈，庙额、封号有同称者改为显烈外，有天下人名同者，任令从便改易。」从之。 
干道四年五月二十三日，宰执进呈礼官拟故相赵鼎谥忠简，上曰：「此谥甚称。」陈俊卿奏曰：「真所谓正直无邪曰简。」上曰：「近降赐谥指挥，甚合众论。」俊卿奏曰：「中外无不称朝廷此举得宜，皆陛下圣明，奖励忠嘉，为天下后世劝。」蒋芾奏曰：「前日韩世忠封王，赵鼎赐谥，一将一相，皆合公议。」 
干道五年七月二十三日，礼部、太常寺言：「故礼部侍郎、赠延康殿学士谭世绩孙昭祖乞与祖世绩请谥。世绩在靖康时，虏立伪楚，坚不称臣。及令直学士院，力拒不受，痛愤至死。然所赠官序不该定谥，又不应守臣守御赐谥指挥，若朝廷特旨赐谥，旌褒守节，即无定法。」诏特依所请。 
六年十月十一日，吏部员外郎张(拭)[栻]言：「太常寺拟故兵部尚书司马朴谥，按法，危身奉上曰忠，执心决断曰肃。窃惟朴当国步倾危之际，奉使雠虏，陈义激切，遂遭拘縻，又以传 
     
建炎赦书致械系。既而虏亦义之，逼授伪行台左丞，坚拒不受，竟以徙死。守节终始，不为虏污，可谓(之)[知]为臣之义，明诏赐谥，实慰人心。然太常所定美则美矣，而危身奉上，执心决断，恐未足以暴白公之事。按《谥法》临患不忘国曰忠，不污不义曰洁，请改曰忠洁。」从之。 
八年八月十二日，太常博士杨万里等言：「故右监门卫大将军、吉州团练使、赠保宁军节度使士跂，当靖康间，愤金虏之猘，痛宗国之屯，结豪杰三千人以赴京师。在建炎中，复结义士数千，为朝廷取河北，竟以谋泄，虏人执之，断腰于市。生富贵安佚之中而能杀身成仁，其孤忠耿耿，使异方遐域知吾天族之有人，亦足以挫其锐而夺之气。请谥曰忠果。」从之。 
八年十一月十四日，臣寮言：「请谥一事，有法令相戾、制度可疑者。在法，光禄大夫、节度使以上定谥，议于太常，覆于考功。绍兴间，以守臣捍御，临难不屈，死节昭著，而其官品或未该定谥，于是有特赐谥指挥，故以定谥者给敕而以赐谥者给诰。窃惟法意盖以定谥者，惟其官品之应得，故必太常议之，考功覆之，或过其实，则许驳正，必协于众论，然后降敕。既不专于褒美，宜无事于书赞，其公(具)[且]严如是。乃若官品虽未应得谥，而节义在所旌表，既出君上之特恩，斯有纶言之加宠。是定谥、赐谥，给 、给诰，各有攸当，不得相乱。近请谥之家，有官品合该定谥而辄经朝廷陈乞赐谥，不 
      
议于太常，不覆于考功，独舍人命词行下，是太常、考功二职皆废，而美谥乃可以幸得。大凡命词给诰，皆三省官奉制宣行，列名于其后。今特恩赐谥，礼命优重，冠王言于其首，而宰相、参政、给舍并不入衔，独吏部长贰、考功郎官于后押字，殊不类告体，甚非所以尊王命、严国制。况舍人掌词命之官，独不入衔，而赐谥初不议于考功，乃亦押字，理有未安。乞自今定谥，一遵前后条制指挥，所有诰命，乞令礼官、词臣考寻旧章，详议当否。」从之。明年三月，中书舍人李彦颖检照典故，告命之制，别无该载。有旨给诰从旧式，余依。
 礼 宋会要辑稿 礼五八 历代帝谥 
      
历代帝谥
【宋会要】
      
太祖建隆元年二月五日，有司言追尊四庙，合撰帝后谥号、陵名。诏翰林学士、判太常寺窦俨撰进。 
三月二十四日，窦俨请上皇高祖文安府君谥曰文献皇帝，庙号僖祖，陵曰钦陵；皇曾祖中宪府君谥曰惠元皇帝，庙号顺祖，陵曰康陵；皇祖骁卫府君谥曰简恭皇帝，庙号翼祖，陵曰定陵；皇考太尉府君谥曰昭武皇帝，庙号宣祖，陵曰安陵。诏恭依礼。议曰：「臣闻后王受命，祖宗发祥，尚礼以尊之，奉先之道也，靡不致诚清庙，追谥鸿名，鸰空其墙垣，仿像其宫室，奉诚莅止，思孝斋如。爰稽考于前朝，咸遵行于盛礼。伏惟皇帝陛下应机御极，惟德同元。休气荣光，祚长于天；赤文丹宇，德兆于灵图。乘运郁兴，变家为国。乾坤不能顿为寒暑，寒暑渐于阳秋；君后不能骤作基扃，基扃在乎祖考。恭惟皇高祖文安府君履行高洁，蕴德粹深，宏阐英风，遐锺圣世。惟克成之鸿烈，自开始之长源。谨按《谥法》：『道德博闻曰文，聪明叡哲曰献。』请上尊谥曰文献皇帝，庙号僖祖，陵号钦陵。恭惟皇曾祖中宪府君英秀虚元，温明惠哲，胎谋锡羡，奕世重光。传积圣以无穷，寔先几而有兆。谨按《谥法》：『柔质慈明曰惠，主义行德曰元。』请上尊谥曰惠元皇帝，庙号顺祖，陵号康陵。恭惟皇祖骁卫府君冲素无渝，光谦是尚，建基立本，纬义经仁。今赤诏之君尊，自黄裳之袭吉。
      
谨按《谥法》：『平易不烦曰简，正德美容曰恭。』请上尊谥曰简恭皇帝，庙号翼祖，陵号定陵。恭惟圣考太尉府君明允笃诚，肃恭纯懿。武全七德，排大敌而立丰功；善降百祥，保太和而御禔福。美谈同于万口，休咏播于八音。熀耀耿光，权舆丕命。谨按《谥法》：『明德有功曰昭，折冲御侮曰武。』请上尊谥曰昭武皇帝，庙号宣祖，陵号安陵。又按《谥法》：『行见中外曰懿，容仪恭美曰明，布德执义曰穆。』皇高祖妣崔氏请上尊谥曰文懿皇后，皇曾祖妣桑氏请上尊谥曰惠明皇后，皇祖妣京兆郡太夫人刘氏请上尊谥曰简穆皇后。伏以谥也者行之丹青，号也者言之表着，非谥无以辨其名。是以开创之君，追崇其礼，增敷前烈，恢阐令猷，俾徽称永流，异世弥振，以对天地，以虔宗祧。师师在位之庶官，颙颙式瞻于盛典云尔。」僖祖立道肇基积德起功懿文献武睿和至孝皇帝初谥文献，大中祥符五年闰十月十八日加上睿和，国书不载谥法。大观元年八月十四日，再加上(京)[今]号。 
建隆元年九月九日，太常礼院言：「将来皇帝御崇元殿备礼册四亲庙，按礼文，天地、宗庙之飨及出征、巡狩、大射、养老，皆博士引卿，卿引皇帝，惟追崇祖宗不载太常博士赞引之事。唐大中初，追尊顺宗、宪宗谥号，皇帝于宣政殿授玉册，遣宰臣以下持节奉册赴太庙。授册日，帝既御殿，百僚拜讫，乃降阶跪授册于太尉。拜授讫，礼官俟太尉 
      
奉册出宣政门，然后升殿。伏请自今凡皇帝亲行礼，皆太常卿赞导礼奉引。」奏可。 
二十七日，帝御崇政殿，备礼遣使奉册，上四庙谥号。僖祖册文曰：「孝曾孙嗣皇帝臣御名于遐源。敢遵历代之规，式荐配天之号。伏惟皇高祖府君昊穹沦粹，翕辟资华，慕龙蛰以存神，乐鸿冥之遂性。藏名晦用，不从四岳之明扬；履素含贞，自体两仪之欣合。积仁斯久，与道而隆。始浚发于天潢，果诞敷于帝业。亦犹重华纳麓，庆寔自于穷蝉；周发受图，功始因于后稷。今鸿基既启，清庙斯崇，将严禘喾之仪，上报勤商之绩。爰询典礼，上正宗祧。谨遣使司空、兼门下侍郎、同中书门下平章事王溥，副使兵部尚书李涛，奉宝、册上尊谥曰『文献皇帝』，庙号僖祖。天保初定，祖德惟馨。登歌合奏于陶匏，毖祀毕陈其彝鳵。孝诚惟洁，休烈载扬。亿万斯年，永隆休祉。谨言。」 再拜稽首上言：恭以昊天有命，皇宋勃兴，括厚载以开阶，宅中区而抚运。夷夏蛮貊，罔不献诚；山川鬼神，罔不受职。非臣否德，肇此丕图，寔赖先正储休，上元降鉴。既虔膺于大宝，乃眇 
真宗大中祥符五年闰十月十一日闰十月：原作「闰十一月」，据《长编》卷七九、《宋史 真宗纪》三删「一」字。，诏曰：「猥以眇质，获绍宝图，缅念聿修，居怀若厉。比者躬延真驭，启迪帝先。孚佑黎元，积丰功于上古；保绥宗社，垂鸿庆于后昆。锡羡聿昭，感慰交集。是敢扬祖祢之丕烈，增典册之徽称，茂展孝思，用光燕翼。太庙六室各奉上尊谥二字各：愿作「六」，据《宋大诏令集》卷一四○改。，择日 
      
备礼奉册。」初，宰臣以太祖谥号有同圣祖名上字，将议易之。帝曰：「真祖临降，皇家大庆也，六室并当增谥号。」乃下诏。 
十八日，中书门下与礼官等参议，请加上僖祖曰文献睿和，顺祖曰惠元睿明，翼祖曰简恭睿德，宣祖曰昭武睿圣，太祖曰启运立极英武睿文神德圣功至明大孝，太宗曰至仁应道神功圣德文武睿烈大明广孝。诏恭依，仍俟上圣祖册礼毕奉上。命枢密使王钦若撰僖祖册文，陈尧叟撰顺祖册文，参知政事丁谓撰翼祖册文，宰臣王旦撰宣祖册文，向敏中撰太祖册文，王钦若撰太宗册文，并书。 
天禧元年正月九日，帝诣文德殿，备礼奉宝、册拜授摄太尉向敏中，持节奉册升辂以赴太庙。翌日，敏中奉上六室僖祖册文曰：「孝孙嗣皇帝臣御名谨再拜稽首上言曰：臣闻肇基王迹，寔自于上仁；贻厥孙谋，仰繄于至德。矧茂克昌之烈，诞彰锡羡之灵，佑宝绪之重熙，感先游之来格。用展遹追之礼，式昭骏惠之风。伏惟熙祖文献皇帝潜隐韬明，广渊藏用。禀元精而毓粹，积纯嘏以流辉。陟降上天，始恢于成命；仪形后裔，大集于繁禧。臣猥以眇冲，获膺嗣服。奉宗祧之重，惟怀永图；恤宇县之劳，敢忘丕则 祇受贻训，驯致治平。属禋瘗之交修，荷穹昊之报降，真期允协，飙驭载临。谕长发之遐源，申聿怀之多福。监观攸接，允谓于凝祥；舄奕有开，寔资于累洽。谨奉玉册玉宝，增上尊谥 
      
曰僖祖文献睿和皇帝。道隆观德，孝极因心，方期对越之灵，适播庞鸿之佑。时万时亿，永矣无疆。谨言。」 
徽宗大观元年六月七日，内出手诏曰：「尊祖奉先，孝飨为大。僖祖皇帝积功累行，肇基王迹，覃及后嗣，抚有四海，尊隆庙佑，万世不祧。其徽号未足以显功垂后，可集官议定，于宗祀前备礼加上，以称严恭之意。」 
十二日，有旨加上僖祖文献睿和皇帝谥号共为一十六字，令三省、枢密院官、御史中丞、杂学士、太中大夫以上，与太常寺同共集议合增徽号。仍令礼部详具典礼以闻。 
二十四日，命宰臣蔡京撰册文并书，知枢密院事张康国书册宝，翰林学士薛(昴)[昂]撰议文。又诏于宗祀大礼初致斋日行(行)发册宝及上徽号之礼如故事。 
八月四日，宰臣察京等奏请上僖祖皇帝徽号曰立道肇基积德起功懿文献武睿和至孝皇帝。议曰：「臣等闻商受天命，缵禹旧服，寔在成汤，而推原所自，乃肇于契。故《诗》曰『浚哲维商，长发其祥』，言有天下之祥自契而发也。周受天命，卒其伐功，寔其武王，而推原所自，乃肇于稷。故《诗》曰『厥初生民，时惟姜嫄』，言天下之民自后稷生也。契、稷未尝有天下，而曰天下之祥自契时发，天下之民自后稷生，岂不以汪洋之流发于洪源，挺特之干权于大本欤 我宋宠受天命，奄有九有。太祖皇帝、太宗皇帝削除祸乱，混一海宇，建立纲矩，为万世法；真宗皇帝、仁宗皇帝含养 
      
休息，不务咎罚，海内乂安，衣食滋殖；英宗皇帝嗣承历服，欲大有为，贻厥孙谋，以燕翼子；神宗皇帝饬千载之蛊，追三代之隆，大纲小纪，本数末度，截然齐一，焕然可述；哲宗皇帝继志述事，罔敢失坠，昭哉嗣服，大业用成。以至于今，治极盈成，民跻晏粲，礼乐教化，臻于太平，九夷八蛮，罔不率俾，光明盛大，其有所自乎!恭惟僖祖皇帝禀浚哲之姿，韬利用之器，积善以跻盛德，种德以基王功。精微之蕴泯于不言者，上必有以合乎天；惠泽之施不责其报者，下必有以合乎人。天眷诚笃则福禄既大而弥长，人怀允孚则爱戴既久而愈固。荡荡难名，理可 见，发扬称述，言或未殚。是宜明诏以谓可集议加上，以称严恭之意也。臣等谨验于所已见，推其所可知。盖天下之所由以治者道，以圣德体其妙，此道之所以立；邦宪之所因以兴者基，以王德开其迹，此基之所以肇。顺其可欲而不违，修其可为而不怠，所以为积德；志之所存可因以图宁，事之所兆可述以趣成，所以为起功；以经为体，以纬为用，因时乘理，为之不暴而寖以光大，此之谓懿文；以义为体，以威为用，匪棘其欲，不自布昭而贻谋方来，此之谓献武；本于修为，而其明至于无所不通之谓睿；参于可否，而其利至于与物无乖之谓和；上以顺承天而得天意，下以顺化民而得民心，宗庙飨之，子孙保之，天下万世莫不尊亲焉，此之谓至孝。合 
      
是众美，因寔生名；拟诸形容，言以昭实。伏请增上徽号曰僖祖立道肇基积德起功懿文献武睿和至孝皇帝。」诏恭依，宜以所上议诣太庙本室奏请。 
九月二十五日，上诣文德殿备礼奉徽号册、宝授蔡京，上于太庙室。册文曰：「孝曾孙嗣皇帝臣徽宗御名谨再拜稽首言：臣闻在昔先王，奄宅天下，敷遗后人，嗣有令绪，推而上之，逮厥本初。惟我有宋，艺祖文考，顾諟明命，抚绥万邦，道洽政治，垂百五十年于兹，社稷、宗庙罔不祇肃，远迩内外罔不率俾。原其所自，本乎上世，权舆万事，贻燕所及。盖惟我僖祖皇帝巘德训行，遵养时晦，迈迹自身。上帝顾歆，克昌厥后，贻厥子孙，诞受多方，率乃祖之攸行格于皇天，以迄于今。施及寡昧，祇受休烈，迪惟前人，光施于后，罔敢遏佚，丕厘九庙之制。若稽于古，万世不祧，惟厥名称，率由故常，未克丕显，风夜祇栗，惧弗克称。用请命于上帝，诞扬典册。夫以真治身，以绪应世，由之以行，因之以着之谓立道；王之所成，业之所兴，以有家邦，以造区夏，之谓肇基；不显乎世，不成乎名，始于笃寔，终以光辉，此德之所积；居而有之，作邦作对，佑我后裔，无竞维烈，此功之所起；经纬其道，饰设其用，隐而不辉，以懿其文；沉巘刚克，载用有嗣，式遏乱略，以宪其武；致虑以明，允执其中，是谓睿和；以假有庙，保世滋大，是谓至孝。合是众美以形容盛德，肆冒闻于上下神祇。谨遣册 
      
宝使、司空、尚书左仆射、门下侍郎、上柱国、魏国公、食邑八千二百户、食寔封二千六百户蔡京，奉玉册玉宝，加上徽号曰立道肇基积德起功懿文宪武睿和至孝皇帝，以迪我祖考追孝奉先之心，慰在天之神，严庙鹢之奉，昭示万世，承天之休无斁。谨言。」 
顺祖惠元睿明皇帝初谥惠元。柔质慈(民)[明]曰惠，主善行德曰元。后加上睿明，国书不载谥法。太祖建隆元年，上册文曰：「伏以天命匪忱，惟归于有德；人文设教，必始于贻谋。乘时既肇于兴王，报本敢稽于尊祖 非隆徽称，则大飨何以配神；匪镂良 ，则洪烈何由垂世。方作猗那之颂，永严昭穆之容。伏惟皇曾祖府君濯庆遐源，积仁上世。金非宝，立言常贵于中庸；虹玉韬光，不琢盖全于大朴。加以既明且哲，审理通权。安庄、老之灵和，惟思后己；持曾、颜之德行，克继前修。达其变则指掌寰瀛，洁其身则锱铢轩冕。如圭如璧，但藏器于当年；为龙为光，竟垂休于后裔。今则繇符鼎革，响变笙镛。六位乘时，眇质勉思于肯构；七世观德，洪名敢迨于追尊。今遣使王溥、(使副)[副使]李涛奉宝、册，上尊谥曰惠元皇帝，庙号顺祖。惟天之命，从民慕膻。神器大宝，冕服纮綖。祝嘏告福，金石在悬。观德宗庙，储英上元。以燕以翼，亿万斯年。」 
真宗天禧元年正月九日，帝诣文德殿备礼奉册、宝拜授摄太尉向敏中，持节奉册、宝升辂以赴太庙。翌日，敏中奉上册文曰：「伏以 
      
无疆之序，自积累以承基；祇遹之心，仰开先而尊祖。孝之大者，礼其舍诸 故列辟之所先「先」下原衍「大」字，据《宋大诏令集》卷一四○删。，曩籍之攸尚。恭惟顺祖惠文皇帝储精刚健，禀气中和，守素居真，含辉隐耀，冲襟默而自运，盛德晦而弥彰。笙镛之音，将从于丕变；龙蛇之蛰，固蕴于多奇。惠流千乘之邦，道冠六艺之圃。创业垂裕，仰藉于庆灵；资始守成，缅钦于燕翼。宜乎隆会昌之帝祉，受丕显之尊名显：原作「变」，据《宋大诏令集》卷一四○改。。粤以眇姿，绍膺元历绍：原作「昭」，据《宋大诏令集》卷一四○改。，荷贻谋于接统，成至治于洽平。礼交修，真游狎降。邦家袭吉，允载于发祥；典礼考言，敢忘于追远 稽合古训，浚发皇猷，昭遗烈而益徽称，顺元展而奉恭册。谨奉玉册玉宝，加上尊谥曰顺祖惠元睿明皇帝。伏惟威神下济，福禄荐臻，克敷鸿鉴，永庇后昆。」 
翼祖简恭睿德皇帝初谥简恭。平易不訾曰简，正德美容曰恭。后加上睿德，国书不载谥法。太祖建隆间，奉上册文曰：「伏以人瞻乌止，运 龙飞。非发源之长，(折)[析]派不能通上汉；非积基之厚，嗣孙不能有中区。今人纪肇修，孝思罔极，酌百王之损益，荐四庙之烝尝。伏惟皇祖骁卫府君上善难名，大成若缺。内韫动天之德，不可阶升；阴施及物之功，广侔河润。加以服信行义，奉神畏人，修其家则慈俭为先，于其位则爵禄相让。善行无迹，至颐莫能造其微；与物同尘，众智莫能知乎隐。接舆叹凤，来靡为于司农；尼父伤麟，生不伸于作圣。保宁五福，昭感百灵。繄我祖之立 
      
兴门，昌裔孙而成大业。今则风行王化，乐作颂声，将修对越之仪，恭荐易名之典。谨遣使王溥、副使李涛奉宝册，上尊谥曰简恭皇帝，庙号翼祖。礼备三代，歌终九成。群后助祭，三恪趋庭。皇极肇建，祖德惟明。享此孝诚，是福苍生。」 
真宗天禧元年正月九日，帝诣文德殿，备礼奉册宝拜授摄太尉向敏中，持节奉册宝升辂以赴太庙。翌日，敏中奉上册文曰：「恭以肇基皇统，寔本于累仁；祇遹孙谋，克昌于来裔。属交修于礼，复逖(悟)[晤]于仙宗。稽灵命以致虔，方伸昭事；述鸿徽而追孝，敢竭精衷。伏惟翼祖简恭皇帝宅粹洪源，澄神妙键，茂岐豳之至德，启姚姒之丕图。道协维几，功归不宰。发(祚)[祥]飙御之格思，荷璇穹之眷佑。绍灵长之业，获对真期；奉尊极之称，式隆美报。永惟观德，斯用荐诚。仰止太宫，备兹缛典。外尽物而内尽志，翼达明馨；由大行而受大名，益扬显懿。谨奉玉册玉宝，加上尊谥曰翼祖简恭睿德皇帝。群后在列，六乐是陈。祗若严祀，刻以温 。令闻不已，禔福惟新。」 垂世，飞玉箓〔之〕名；屈己济人，践朱幡之位。开阶列圣，锡祚眇躬。削五代之荒屯，契三神之幽赞。武臻销偃，文洽化成。蛮貊承风，混同而无外；昆蚑浸泽，衍溢而咸怀。 
宣祖昭武睿圣皇帝初谥昭武。明德有功曰昭，折冲御侮曰武。后加上睿圣，国书不载谥法。太祖建隆元年，奉上册文曰：「昔者流火开祥，周发荐文王之号；黄星应 
      
运，曹丕扬魏祖之功。咸因教孝之诚，式展尊亲之义。顾臣寡昧，仰荷庆灵，迫于人心，奄有天下。祀明堂而配上帝，方拥鸿庥；假清庙以走诸侯，俟丰纯嘏。爰遵大典，亟上尊称。伏惟圣考太尉府君五纬锺灵，千年挺秀。晦钦明文思之德，虑逼于帝期；负弥纶经纬之才，止修于臣道。达霸王之大略，懋将帅之英风。奋武以佐时，策勋以就位。夷凶剪暴，力济于黎元；立极定倾，功横于函夏。人寰以之受赐，帝业于是有开。遂俾眇躬，虔膺大宝。金销火盛，当受命以惟寅；霜降露濡，仰在天而罔极。永怀懿铄，愿正鸿名，以觐耿光，以扬大烈。谨遣使王溥、副使李涛奉宝册，上尊谥曰昭武皇帝，庙号宣祖。《礼》崇严配，《诗》美肇禋。七世可观，万邦其训。天长地久，子孙保之。」 
真宗天禧元年正月九日，帝诣文德殿备礼奉册宝拜授摄太尉向敏中，持节奉玉册升辂以赴太庙。翌日，敏中奉上册文曰：「臣闻天序丕承，运膺于缵服；祖功锡羡，礼重于归尊。纯嘏铺昭，灵期以之协应；徽名升荐，庆典以之宣明。伏惟宣祖昭武皇帝醇粹在躬，几神周物，总戎师以致用师：原作「昭」，据《宋大诏令集》卷一四○改。，殖德基而冯厚。勤王懋绩，右武申威右武申威：原作「石武由威」，据《宋大诏令集》卷一四○改。。道济于三才，庆垂于千亿。赤符启祚，黄图宅中。万 来同，二圣继善。赓咏绵瓞，增茂于本枝；浚发深源，诞流于重润。肆臣凉薄，获绍宗鹢，边鄙不耸，神人以和。勒崇仙闾，奉祗汾曲曲：原作「典」，据《宋大诏令集》卷一四○改。。旷绝交举，声文寖盛。伟兆彰戒，飞軿降臻。悟开圣 
      
系，翕受禔福。景命怀属，率由燕翼之谋；荣号讲求，丕昭积累之业。惟睿通乎奥赜，齐圣兼乎哲明。懿铄诞敷，休烈惟大。谨奉玉册玉宝，加谥尊谥曰宣祖昭武睿圣皇帝。冀纡冲鉴，膺受丕称。(罄)[謦]欬如闻，敷佑无极。」 
太祖启运立极英武圣文神德元功大孝皇帝初谥英武圣文神德。道德应物曰英，除奸静难曰武，穷神知化曰圣，经纬天地曰文，阴阳不测曰神，功成民用曰德。后加上启运立极英武圣文神德元功大孝，谥议不载。(法)[后]再加上启运立极英武睿文神德圣功至明大孝，国书不载谥法。 
太宗至仁应道神功圣德文武睿烈大明广孝皇帝初谥神功圣德文武。应变无方、不疾而速曰神，施为于民、裁成万物曰圣，万邦为宪、帝德广运曰文，保大定功、奄有九域曰武。后加上至仁应道神功圣德文武大明广孝，谥议不载。(法)[后]再加上至仁应道神功圣德文武睿烈大明广孝，国书不载谥法。 
真宗大中祥符元年六月五日，诏曰：「朕以寡昧，获奉宗祧奉：原作「夫」，据《太常因革礼》卷九○改。，恭膺累洽之祥，汔致小康之理。干文昭锡，瑞命荐臻。仰承孚佑之仁，上赖贻谋之庆。迫于舆颂，将议升中。盖以答三灵之眷怀，奉二圣之登配。戒期有素，讲礼惟夤。且念建号施名，盖率遵于典故；奉先尊祖，宜罄尽于追崇。考于旧史之文，仍存加谥之制。即当讲求茂寔，蹈咏鸿徽。备物典章，祇荐于寝庙；侑神宗祀，对越于高明。庶尽冲人之心，以 
      
报昊天之德。太祖英武圣文神德皇帝、太宗神功圣德文武皇帝，宜令所司定加尊谥，俟封禅礼毕，择日恭上宝、册。」 
七月八日，诏宰臣王(孑)[旦]撰谥议，参知政事冯拯撰太祖谥册文并书，赵安仁撰太宗谥册文并书，拯又书谥宝文。初议加尊谥，(尽)[而]有司检讨撰文故事，且言唐自睿宗已前谥议皆命丞郎撰，顺宗、宪宗所加尊谥太常卿撰。帝曰：「尊奉祖宗，岂拘常例，特命辅臣撰书，以称朕孝思之志也。」 
八月一日，王旦上议，请加谥太祖曰启运立极英武圣文神功元德大孝皇帝，太宗曰至仁应道神功圣德文武大明广孝皇帝。诏恭依，遣官告天地、庙社，仍命配座玉册并告庙文并载新号。议曰：「恭以追远之诚，爰伸大孝；尊亲之道，斯谓鸿猷。昭升属于建封，丕显期于归美。节其一惠，惟懿号而是崇；法乎二仪，取强名而斯在。用昭茂寔，以导永怀。伏惟太祖英武圣文神德皇帝受瑞圣之符，蕴神武之略。兆民欣戴，群后骏奔。显龙颜日角之奇，无黄钺白旄之罚。大勋克集，神器有归。列郡承风，苛政斯革。四方窃号，污俗尚存，于是征节制之兵，遣折冲之将。吊民伐罪，势若风霆；代虐以宽，惠如时雨。与民休息，务穑于先畴；异类怀来，委质于重译。诞敷圣教，震迭皇灵。得猛士以守方，式清牧圉；择循良而共治，俾抚烝黎。威震殊邻，化孚品汇，增修人纪，丕变时风。圣谟汪洋，动探于理本；帝德广运，高出于古 
      
先。复万邦之贞淳，荡累朝之浇季。省官而修众职，法令着明；节用而养群生，黎元滋殖。忧劳勤于庶政，恭俭过于百王。振经国之宏纲，启卜年之鸿绪。王猷焕于方册，德泽浸于齐民。焦思劳身，同文命之底绩；雄材大度，启天汉之美名。浚哲绍兴，丕图累洽，元化溥博，庶工缉熙。大贻厥之谋，布惟新之命。民跻仁寿之域，史载符瑞之书。丕应昭格，详议佥同。顾颂美之诚，献登封之奏。屡形谦拒，难夺于臣诚；乃示帝俞，式咨于典故。仍从谕旨，固避告成。上报洪休，奉扬先烈。象功昭德，庶礼乐以交修；纪禅勒封，咏祖考之来格。严配之仪具举，孝思之念滋深。发自宸衷，诞垂诏旨。慰霜露之感，无大易名；委廊庙之臣，式重其事。表尧舜之行，顺天地之功，寅奉靡皇，发明何极!博询清议，载考前闻，且启运膺图且：原作「具」，据《宋大诏令集》卷一三九改。，造邦立极，火德滋盛，干纲以正。庞鸿锡祚，立丕丕之功；纯至因心至：原作「王」，据《宋大诏令集》卷一三九改。，有烝烝之孝。合是具美，益其大名。伏请加上尊谥曰启运立极英武圣文神德元功大孝皇帝。」又议曰：「恭以锡羡储祉，启无疆之休；孺慕增怀，申罔极之报。矧从舆诵，方属庆成。封禅盛仪，式扬于景铄；典章备物，恭上于尊名。表让德之至诚，慰因心之永感。伏惟太宗神功圣德文武皇帝抚同文之运，锺上圣之姿。初创宝图，肇膺骏命。佑我烈祖，登大宝之尊；首进昌言，下先庚之令。京邑以之安(谥)[谧]，寰海由是底宁。久符徯后之心，已着动天之德。 
      
为宗社之镇，早洽于讴歌；以天日之表，自当于历数。躬承嘉命嘉：原作「末」，据《宋大诏令集》卷一四○改。，式恢大业。羁縻之国献地，负固之邦泥首。霜露所坠，文轨攸同。黎庶有覆盂之安，蛮貊走占风之贡占风：原作「风占」，据《宋大诏令集》卷一四○乙。。俗用丕变，时臻大和。轩后治兵，神武之功定矣；帝尧稽古，文思之化行焉。由是广典校之司，增庠塾之制，待贤良以不次，班宪度以惟明。咸秩无文，允厘庶政。革犹贪之弊，布在宽之教。霈勤恤之惠，式洽民和；尽(衷)[哀]矜之情，几致刑措。长杨罢猎，灵台偃武，示慈而好生也；卑宫菲食，黄收纯衣，节用而昭俭也。中昃听理而忘倦，乙夜读书而为乐。穷神知化，将圣多能。合渊宗渊：原作「真」，据《宋大诏令集》卷一四○改。，高视治古视：原作「宗」，据《宋大诏令集》卷一四○改。。尽哲王之能事，焕王者之大猷。咏孍声诗，汪洋汗简。威神辉赫，瞻云驭以在天；福祉灵长，延龟图于卜世。早留成范，爰抑升中。条制具存，讲求斯备；遗功有待，垂裕无穷。属在钦明，深惟纂服，广鸿猷而善继，敦至道以丕承。修德锡符，荐膺纯嘏之贶；展痴错事痴：原作「采」，据《宋大诏令集》卷一四○改。，咸上登封之书。瑞命下临，物情上迫，勉思从欲，仍示好谦，匪自告于丰功，止奉成于先志。茂对穹昊，答孚佑之仁；肃奉神宗，展昭配之典。尚形至性性：原作「任」，据《宋大诏令集》卷一四○改。，垂诏宰司。极归美之诚，追崇斯至；副显亲之重，拟议何阶。祖述唐虞，范围覆载，循节惠之法，存至公之议节：原脱，据《宋大诏令集》卷一四○补。又以上二句，《宋大诏令集》卷一四○作「载循节惠之文，爰采至公之论」。。惠绥仁育，道洽化成，则太极之二仪，奉混元之三宝混元：原作「元元」，据《宋大诏令集》卷一四○改。。皇明被于八表，烛幽无私；孝德迈于百王，化民归厚。荐兹显号，以永英声。伏请加上尊谥曰至仁应道神 
      
功圣德文武大明广孝皇帝。」 
十一月二十七日，帝于朝元殿备礼奉祖宗尊谥册、宝，再拜授摄太尉王旦，奉之以出，安太祖册、宝于玉辂，诣太庙奉上。太祖册文曰：「孝子嗣皇帝臣御名谨再拜稽首上言：「臣闻长发其祥，流芳于《商颂》；克昌厥后，播美于周《诗》。庆以积善而绵长，祖以有功而丕显。纯熙之祉，舄奕无疆，由资始于景灵，爰锡羡于来裔〔二〕。追崇盛典，仰属洪猷属：原作「厉」，据《宋大诏令集》卷一四○改。。伏惟太祖英武圣文神德皇帝奋武开阶，膺图构象，神机天纵，睿断飙驰。爰自五代荒屯，四方剖裂。号令竞出，文告靡宾；兴运有开，王涂斯廓。灵旗直指，革辂亲征，多垒荡平，中区俾乂。削去侥季，蠲除苛虐，敦劭农业，钦慎刑书，宪度章明，礼乐修举。偃五兵而不用，谨百职以咸宜，建皇极以叙伦，振长策以驭远。民用丕变，时臻大同。遗(列)[烈]具存，信书攸纪。臣猥以冲眇，逮兹纂承，履大宝之尊，奉神器之重。寤寐思治，旰昃忘劳。动循燕翼之谋，克致治平之化。兵锋载戢，年谷顺成，琛赆来庭，边防罢警。仰昊穹之敷佑，繄宗社之储休。景贶荐臻，宝符申锡。将伸昭报，祇事禋燔。而臣庶相趍，表章狎至，愿遵时迈，固请升中。勉徇舆情，用成先志。上封乔岳，既毕于增高；归格太宫，敢忘于尊祖 粤若应期之康济，创业之艰难，底绩之基图，归厚之风化，垂于不朽，可得而言。钦奉威灵，重扬徽懿。谨遣摄太尉、工部尚书、平章事王旦奉册、宝，谨加上尊谥曰 
      
太祖启运立极英武圣文神德元功大孝皇帝。在天降鉴，锡祚有孚，眷佑后昆，永永无极。谨言。」 
太宗册文曰：「臣闻应期受命，圣人所以致太平；卜世其昌，上帝所以祚明德。然则升中昭事，既报本于圆方；顺美归功，当尊崇于简册。伏惟烈考太宗神功圣德文武皇帝，丕功不宰，妙用无方。若唐尧之圣神，有周公之才艺。在朱邸也，悬象集联珠之庆；绍宝历也，长江出瑞石之文。闽越砥宁，汾阳遂定。若乃得人而致治，用文以立教，经武以定功，信赏而慎罚。讲三王之礼，备六代之乐，躬肆类以享帝，尊二祖以配天。百灵 祥，重译来贡，和气充塞，德泽涵濡。然犹旰食励精，寔行慈俭，除宫室之藻饰，绝弋猎之嬉游，省除名称，抑罢封禅。积德深厚，垂庆绵长，俾臣薄躬俾臣薄躬：原作「但薄言躬」，据《宋大诏令集》卷一四○改。，诞膺丕锡。守位一纪，率土咸怀，迭委祥符，屡为稔岁。徇黎庶之虔请，循虞夏之旧章，告成介丘，昭纪大号，奉扬前烈，传之无穷。而陟配方严，鸿名未称，敢不昭援古道，侔揣大猷，上以协灵祇之心，下以伸臣子之志。再章节惠，永播英声。谨遣摄太尉、工部尚书、平章事王旦奉册、宝，谨加上尊谥曰太宗至仁应道神功圣德文武大明广孝皇帝。恭惟至神，俯歆令典，延休万叶，介福兆人。」 
真宗天禧元年正月九日，帝诣文德殿备礼奉册、宝拜授摄太尉向敏中，持节奉玉册升辂以赴太庙。翌日，敏中奉上太祖册文曰：「臣闻辟大统者功侔于苍昊， 
      
建皇极者德被于黎元。膺历数以在躬，固天人之合契。若乃廓九围而底定，恢亿载以熙隆。长发其祥，贻谋于永世；有秩斯佑，储庆于后昆。礼莫大于易名，孝莫大于追远。率循令范，丕显鸿休。伏惟太祖启运立极英武圣文神德元功大孝皇帝圣：原作「神」，据《宋大诏令集》卷一四○改。，凝命有孚，惟睿作圣，奋成汤烈烈之武，布周文赫赫之明。天授宝图，运兴淳耀。登闳大业，震迭皇棱。总八极以居尊，乘六龙以行健。平夷多垒，康靖群生，混一车书，敉宁区夏。复三古之宪度，革五代之荒屯。至化淳元，英声载路。垂无疆之茂烈，固累盛之鸿基。臣猥以眇躬，钦丞圣绪。获锺亨会，允洽和平；祇受元符，诞昭灵贶。繇是升中乔岳，报本汾脽脽：原作「睢」，据《宋大诏令集》卷一四○改。。既盛哲之章明，仰仙游之临塈。侍睟容于咫尺，闻景命于希微。斯盖穹厚之降祥，宗鹢之垂裕。惟真祖之德，爰奉尊称；而列圣之灵，载崇丕号。于以述宣景铄，对越威神。稽节惠之文，导永怀之感。谨奉玉册玉宝，加上尊谥曰太祖启运立极英武睿文神德圣功至明大孝皇帝。恭惟昭升盛礼，允鉴至诚，诞庆徽章，永惟纯嘏。」 
太宗册文曰：「臣闻有秩之佑佑：原作「鹢」，据《宋大诏令集》卷一四○改。，申锡无疆；允文之功，克昌厥后。矧惟丕烈，诞降景灵。对越皇天，茂昭于道荫；肆于累叶，克集于神休。仰膺妙用之仁，敢怠显承之志 伏惟太宗至仁应道神功圣德文武大明广孝皇帝，二仪宅粹，五纬储精，德宇渊明，威霆震迭。黎民于变，播陶唐惟大之功；五典克从， 
      
秉虞舜慎徽之道。惠和宣洽宣：原作「虽」，据《宋大诏令集》卷一四○改。，英武涣扬。拯汾晋之民，方隅底定；纳吴越之款，天下同文。爰偃节以建櫜，每临轩而旰食。缀学立制学：原作「觉」，据《宋大诏令集》卷一四○改。，昭式于典章；类帝禋宗，发辉于礼乐。登庸亮直，体象清明。报降有融，尚抑封崇之事；仪形是式，诞彰遹骏之声。宣哲贻谋，积仁垂庆，俾臣冲眇，获奉宗祧。仰承燕翼之私，日励躬勤之志。绍承景贶，保集大和。四气凝祥，嘉生茂育；百工献颂，毖祀交修。荷上帝之鉴观，感高真之昭格。睟容钦觌，谆诲亲闻。谕宝胄之庞鸿，悟洪基之邃远。广敷纯锡，遐被群生。载惟永世之祥，寔赖在天之庆。方严陟配，合荐鸿名，茂宣锡羡之祥，用极寅威之至。谨奉玉册玉宝，增上尊谥曰太宗至仁应道
神功圣德文武睿烈大明广孝皇帝。恭惟神超紫表，化炳几先，混六合而一统，恢大宝于亿年。踰绳越契，际地浃天。仰妙道之行矣，寔无象以名焉。增宗圣绪，永祚仙源。」 
十一日，帝行朝享之礼。初，中书门下上言：「准御札，以来年正月十日亲享太庙，奉上宝、册。臣等已曾面奏，如太庙躬上宝、册，复行荐享，虑成烦缛，有爽寅威。望准旧制，先遣有司上奉宝、册，后亲行享礼。」三请，乃许之。 
真宗膺符稽古成功让德文明武定章圣元孝皇帝初谥文明章圣元孝。经纬天地曰文，无幽不察曰明，法度明大曰章，通达先知曰圣，主善行德曰元，慈惠爱亲 
      
曰孝。后加谥武定。克定祸乱、威强睿德曰武，大虑慈民、安民法故曰定。再加上膺符稽古成功让德文明武定章圣元孝，国书不载谥法。 
仁宗天圣二年八月十五日，诏曰：「先皇帝临御八纮，忧劳万务，两巡河朔，亲统戎师，以栉风沐雨之勤，成展义省方之事。繇是殊邻修好修：原作「绝」，据《太常因革礼》卷九一改。，中夏偃戈，西裔称藩，三边绝警。牛马休于林麓，疆亩遂其耕耘。路罕拾遗，家无转饷。烝民老幼，得全其生。二十年间，最为隆盛。而谥号之内，略其威武之称；中外之人，咸有郁嗟之论。斯岂朕奉扬先烈、褒显世功之意也!始于前岁，尝议增加，属奉山陵，因而稽缓。今者类禋俯及，孝享方伸，瞻二圣之旧规，有追崇之茂典，用昭美称，式播无穷。宜于先帝谥号内用此意重详定，加二字为八字。仍令两制与太常礼院详定以闻。」 
二十七日，翰林学士承旨利瓦伊等请加上真宗谥号曰文明武定章圣元孝皇帝，诏恭依。议曰：「恭以真宗皇帝君临万 ，道冠百王。经文以守成，神武而不杀。两河巡狩，大信感于殊邻；西土怀柔，醲化浃于遐俗。繇是四鄙不耸，黎民厚生，偃师节于灵台，固邦基于亿载。功超敻古，莫得而名。谨按《谥法》曰：『克定祸乱曰武，威强叡德曰武。』又云：『大虑慈民曰定，安民法故曰定。』王者统天育民，表德建谥，传于册府，贻厥来世，所以奉彝制而扬徽烈也。伏请加上谥号曰文明武定章圣元孝皇帝。」 
十一月十日，帝备礼 
      
大庆殿庭，奉册、宝，命宰臣王钦若持节上于庙室。册文曰：「孝子嗣皇帝臣御名谨再拜稽(言)[首]言：伏以古之王者侔天地之焘载，并日月以照临，功业臻乎盛隆，谥号以之尊显，盖所以昭播景铄、贻于来世者也。伏惟真宗文明章圣元孝皇帝徽柔迪德，英睿在躬。昔自上嗣，宅于丕后，事母仪以孝爱，协宗戚以敦睦。登贤擢 ，去邪远佞。却璧马以进道，丽云汉以为章。慎狱恤刑，蠲徭削赋。禹卑宫而敦俭，尧捐金而复朴。政罔不举，泽无不洽。疆陲尚梗，亲御戎轩；河朔再巡，大扬武节。风行电照，陆慑水栗，殊邻款塞而修好，西鄙称藩而面内。至于遐方叛寇，俶扰编民，绝徼群蛮，猖狂异域，莫不特授成算，指斯扫定。繇是要荒之众，连袂入朝，尽纳兵器，誓遵王化，边城晏钥，戎部虚候。遐琛远赆，月至风扬。民富庶而知礼节，世鸿均而跻仁寿。上灵降鉴，万祥毕臻。锡珍符，格飙驭，彰宝命，悟仙阶，登封降禅，讲礼兴乐，太平之治洽，盛德之事备。方且居穆清而静拱，体渊妙以无为，遽遗末命，奄弃万国。顾兹冲昧，获绍基图，旋考六籍，博求群议。稽兹文德，虔易于尊名；尚以武烈，未昭于徽称。夙夜思省，惕然靡宁。今禋享方伸，孝感增极，敢遵旧典，载扬茂寔。谨遣摄太尉、司徒、兼门下侍郎、昭文馆大学士、监修国史臣王钦若，奉玉册玉宝，上尊谥曰文明武定章圣元孝皇帝。伏惟皇灵昭格，睿圣幽赞，膺是典礼，介福无 
      
疆。谨言。」 
仁宗庆历七年七月八日，诏曰：「先皇帝继圣御图，右文敷化，睦邻讲好，封岱告成，二纪之间，三代可复。载惟谥号之册，未殚善美之文，夙夜靡遑，人神觖望。属肇修于元祀，宜加上于徽名，传之无穷，庶申永慕。将来南郊，宜增真宗皇帝尊谥，如先朝再上祖宗谥号之仪。其令两制、太常礼院详定以闻。」 
八月十一日，命宰臣陈执中撰加谥册文，枢密使夏竦书。 
二十五日，翰林学士张方平请加上真宗谥号曰膺符稽古成功让德文明武定章圣元孝皇帝，诏恭依。议曰：「恭以先皇帝奄宅八区，逮将三纪。经文纬乎天地，武震曜乎戎夷。西土怀德以称藩，朔汉辅威而讲好。于是包干戈于武库，息烽爟于边庭。含气之类，运乎休养；戴白之老，不见夭瘥。乃登岱宗而荐成，禅云亭而纪号。汾(睢)[脽]修美报之典，涡曲举仁风之行。协气旁流，象物昭格。礼交乐举，咸秩于无文；干符坤珍，荐蒙于上瑞。高拱而覃清净之教，渊嘿而臻治定之风。可谓昭受珍图而顺考古道，元功克成而盛德能让者矣。臣等伏思，陛下以先帝之丕铄未极美称，上配祖考，犹有阙然，乃降明诏，发扬德音，追崇烈光，排于丽亿，臣等得以奉承之。伏请加上谥号曰膺符稽古成功让德文明武定章圣元孝皇帝。」
  </div>
  <div class="pagination">
   <a href="宋会要辑稿_page231.html">
    上一页
   </a>
   <span>
    ...
   </span>
   <a href="宋会要辑稿_page227.html">
    227
   </a>
   <a href="宋会要辑稿_page228.html">
    228
   </a>
   <a href="宋会要辑稿_page229.html">
    229
   </a>
   <a href="宋会要辑稿_page230.html">
    230
   </a>
   <a href="宋会要辑稿_page231.html">
    231
   </a>
   <span class="current-page">
    232
   </span>
   <a href="宋会要辑稿_page233.html">
    233
   </a>
   <a href="宋会要辑稿_page234.html">
    234
   </a>
   <a href="宋会要辑稿_page235.html">
    235
   </a>
   <a href="宋会要辑稿_page236.html">
    236
   </a>
   <a href="宋会要辑稿_page237.html">
    237
   </a>
   <span>
    ...
   </span>
   <a href="宋会要辑稿_page233.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
