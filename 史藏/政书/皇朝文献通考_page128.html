<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 128 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 128 页/共 807 页</h1>
    <div class="content">　　先师圣诞应致斋一日不理刑名禁止屠宰永着为例
　　六年二月仲丁
　　上诣太学释奠
　　先师孔子
　　御制诗一章勒碑国学并
　　颁发直省府州县学宫
　　扶植纲常百代陈天将
　　夫子觉斯民帝王师法咸隆治兆庶遵由臻至淳道统常垂今与古文明共仰圣而神功能溯自生民后地辟天开第一人
　　授先贤冉雍六十七代孙冉天琳五经博士世职定简补
　　文庙乐舞童生之例于衍圣公所属户人子弟简补如不足额仍于曲阜县童生内简补
　　七年
　　赐衍圣公
　　御纂书籍
　　谕礼部昔年
　　圣祖仁皇帝御纂各种书籍及朕年来陆续刻成之书虽未通行颁赐而内外臣工亦多有受赐者因衍圣公不在廷臣及封疆大臣之列是以未曾颁赐着大学士等将应行颁发之书奏闻颁赐衍圣公藏之阙里明示来兹
　　命建立阙里
　　圣庙碑亭
　　阙里文庙上梁以庆云现告
　　上亲诣太学致祭
　　先师孔子
　　八年衍圣公孔传铎请以兖州府属屯荘集税银两解部充饷奉
　　上谕目今他省有清查税务之事盖因税课一项向无定额地方官吏每多侵蚀欺隠高下其手刻薄小民是以令寔数查出凡旧额之外所有赢余即留为本地官民之用并未丝毫归入公项也兖州屯庄集税银両向充书院林墓嵗修之费正是阙里之公用而孔传铎忽请解部充饷是将此项税银视为私槖也朕于文庙工程敬谨办理一切动用帑金所费不下数十万孔传铎岂不知之而为此卑鄙之陈奏甚属不合嗣后着将此项集税银两核实支给为书院林墓之用
　　遣皇五子及淳郡王前往
　　阙里告祭
　　先师孔子
　　增设
　　圣庙执事官员
　　上以
　　圣庙执事之员向来未加爵秩所当广置官僚以光祀典
　　特谕设圣庙执事官三品者二员四品者四员五品者六员七品者八员八品九品者各十员各按品级给与章服每逢圣庙祭祀之时防肃冠裳骏奔趋事凡此人员着衍圣公于孔氏子孙内选择人品端方威仪娴雅者报部充补每年各给俸禄银二十两其孔氏子孙内有愿充补之人或曽经出仕而退休在籍者或身有职衔而未曽出仕者以及贡监生童等皆可入选若届乡试之期有情愿入场者准以监生入塲应试
　　命修阙里
　　孔林享堂墙垣
　　九年
　　命孔广棨袭衍圣公爵时衍圣公孔传铎以沉疴难起上
　　疏乞休
　　特恩予告以长子孔广棨袭封衍圣公世爵
　　十年五月以
　　御制重修阙里
　　圣庙碑文
　　御笔
　　赐衍圣公孔广棨收藏
　　御制文曰朕维
　　上天垂佑蒸民笃生至圣先师孔子以仁义道徳唘迪万世之人心而三纲以正五伦以明后之继天御宇兼君师之任者有所则效以敷政立教企及乎唐虞三代之隆大矣哉圣人之道其为福于羣黎也甚溥而为益于帝王也更宏宜乎尊崇之典与天地同其悠久也曲阜庙庭为孔子里宅毓圣钟灵之地神爽式凭庙貌甚伟由周而来久且加盛我
　　皇考圣祖仁皇帝徳符元化悟彻性天自羲农尧舜禹汤文武周公之道集成于孔子者一一体于身心宣为政治道统在上应运而承康熙甲子东巡狩临幸阙里谒奠庙林殷礼隆仪汉唐莫及朕恭膺丕绪志切羮墙即位之初加封先师五代王爵诣雍释菜题额歌诗佩徳报功之愿夙夜罔释于懐雍正二年阙里圣庙不戒于火有司奏告朕悚惕靡寜诣庙致祭旋发帑兴修命大臣専董厥役殿庑规模悉准宫阙制器偹物亦令绘图呈式裁酌协宜数年来谆谕执事臣寮经营周至纎毫无憾始惬朕衷七年冬有司具奏大成殿上梁前二日庆云见于曲阜合词称瑞朕以天人感应理固不爽而诚敬微忱讵能邀
　　上帝先师之垂鉴用是祗祀事倍増试额俾普天率土被圣人之徳化者同心感庆庶足以广教泽而答嘉休而抚躬警勉恒朝夕凛凛焉朕尝谓帝王之尊圣尊其道也尊其道贵行其道居行道之位而能扩充光大达之政令修齐平治得其要纪纲法度合其宜礼乐文章偹其盛举凡圣道之未行于当时者悉行于后世虽去圣久逺而心源相接不啻亲授于一堂之上黙证于千载之前如是钦崇褒显悉由于中心之诚服而治化日盛圣道斯尊且夫圣人之道一天道也天以牖民之责属之圣人删定賛修代天宣教彛伦惇叙礼法彰明后之帝王奉其道以治世师承罔斁资益良多然则尊天尊圣理原合一兹之崇礼至圣正所以钦若
　　昊天而于脩建庙庭之重典有不至诚至敬者哉朕勤求上理宵旰孜孜冀以仰述
　　皇考之鸿模丕扬先师之厚泽爰敬推
　　上天笃生圣人与圣人承天立教垂宪奕世之意勒文碑石以昭示臣民于无极而繋以辞曰天心觉世圣治承天治法道法圣圣相传三五之隆以道致治峻徳宏昭丰功逺被闻知续统至圣挺生中天复旦文教昌明经纬三才陶融万象体具中和功侔参両表扬六籍程式五常如防沧海若掲秋阳惟我
　　皇考聪明睿知包蕴图书滙宗洙泗徳与圣合礼为道崇升堂容肃过里思隆纉绪朕躬勤圗绍述至圣煌煌箴铭宥宻惟皇建极惟圣时中古今虽邈心理攸同作帝王师与天地配开辟一人神灵如在奕奕新庙辉映尼防金在御车服盈堂焕乎天文五云示庆锡祜者天承庥者圣敢云瑞应鉴厥微忱普祈洪贶永福编氓文治光华日星晶丽木铎扬声垂亿万世
　　定直省
　　文庙崇圣祠神位式顺天府学政吴应棻疏言崇圣祠追封五世王爵而新置之牌位各处舛错未能画一请照国子监所书肇圣王木金父公之位裕圣王祈父公之位诒圣王防叔公之位昌圣王伯夏公之位启圣王叔梁公之位字様通行直省遵照成式改制安奉从之
　　颁
　　文庙祭器法琅铜香鼎一烛台二花瓶二内安松竹梅花二树香盒一金龙朱漆几五帛篚七铜爵二十六登一铏六簠二十一簋二十一笾八十六豆八十六皆有盖
　　衍圣公孔广棨以
　　孔林工程告竣率其族人来京谢
　　恩赏赉有差
　　上谕孔广棨曰尔为至圣先师后裔当存圣贤之心行圣贤之事一切秉礼守义以骄奢为戒且尔年齿尚少尤宜勤学读书敦品励行凡尔同族之人亦当共相劝诫共相砥砺为端人正士尔等果能遵朕训谕学问日进品行谆谨不堕家声即所以报国恩也旋
　　赐孔广棨松花石砚一方蟒锦縀七匹其族人縀各一匹
　　十一年二月仲丁
　　上亲释奠行三上香礼
　　命直省肃修
　　文庙祀典时外省州县中有因荒裁减
　　文庙公费者事
　　闻
　　上以公费既减必至祭品简畧或转累民间
　　特谕各省督抚查明所属若有因荒减费之州县即于存公银内拨补以足原额务令粢盛丰洁以展肃将禋祀之诚
　　十三年予故衍圣公孔传铎祭如例
　　又授先贤冉雍六十五代孙冉士朴世袭五经博士













　　皇朝文献通考卷七十四
　　钦定四库全书
　　皇朝文献通考卷七十五
　　学校考【十三】
　　祠祭褒赠録后【三】
　　雍正十三年
　　训勉圣裔
　　皇上御极之初衍圣公孔广棨入
　　觐奉
　　上谕至圣先师功在万世我
　　皇考尊师重道备极敬诚典礼之隆超越往古尔为后裔尚躬行实践勤学读书勉为圣贤以仰承先泽凡尔子孙兄弟虽亲疏不一姿禀或殊然逺溯尼山要皆圣人之后不可自待菲薄务期交相砥砺立志端方使天下儒风有所宗仰遵家训即所以报国恩也朕实有厚望焉
　　遣官告祭
　　阙里
　　乾隆元年
　　命修周公顔子曽子子思孟子庙
　　増定
　　文庙祭品礼部议准祭祀脯醢宜丰鹿脯鹿醢加増鹿二
　　正位及
　　四配
</div>
    <div class="pagination">
<a href="皇朝文献通考_page127.html">上一页</a><span>...</span><a href="皇朝文献通考_page123.html">123</a><a href="皇朝文献通考_page124.html">124</a><a href="皇朝文献通考_page125.html">125</a><a href="皇朝文献通考_page126.html">126</a><a href="皇朝文献通考_page127.html">127</a><span class="current-page">128</span><a href="皇朝文献通考_page129.html">129</a><a href="皇朝文献通考_page130.html">130</a><a href="皇朝文献通考_page131.html">131</a><a href="皇朝文献通考_page132.html">132</a><a href="皇朝文献通考_page133.html">133</a><span>...</span><a href="皇朝文献通考_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
