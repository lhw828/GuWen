<!DOCTYPE html>
<html>
<head>
    <meta charset="UTF-8">
    <title>大金集礼 - 第 9 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大金集礼 - 第 9 页/共 17 页</h1>
    <div class="content">　　十年正月二日勅防绣凤袄子更改别様二十二日袄子改作绣芙蓉幞头改作间金花
　　十三年九月二十五日奏定依三师三公宰执赴朝丝鞭鞍辔等
　　七年九月十三日奏沈王俸奉勅防依隋王分例支亦候出宫支全俸
　　二十三年十二月十三日勅防诸王特迁开府仪同三司【二年封皇子许王自后以次并封王】每遇朝防并依王爵序班
　　二年十一月二十五日奏定见客仪式非泛见客三师三公尚书令宰执枢宻使副判宗东宫三师栏子内少前东向北上亲王西向相揖二品职事官栏子内北向以东为上躬揖亲王离位正南立答揖三品扣栏子躬揖亲王位前立答揖四品栏子外稍近南躬揖五品露阶上又近南躬揖亲王坐揖六品七品庭下躬揖内省台寺监东宫官宣徽学士国史记注谏院之类虽不至五品亦展状上阶八品九品庭下通名唱喏亲王坐受邂逅相见二品以上职事官先揖亲王答揖三品以下并回避在路相逢三师三公尚书令宰执枢宻使副判宗东宫三师道遇亲王即于马上相揖依尊卑分路行如同途并行即俱出入从唯呵喝止従职事髙者散官一品职事官二品及爵一品者道遇亲王道侧却伞敛马候过方行以下并回避【今仪式无此欵】
　　二十年宣徽院奏定赐生日仪使者至所往处第一驿先遣人报知即于仪门东间陈设使者幕次于防事庭中望阙设香案置物案又设拜褥并使者褥位亲王率僚属吏従音乐于客亭具公服迎接使者将至先遣人覆知未敢防见使者过借仪卫音乐前导亲王以下后従至仪门幕次亲王先赴庭中香案之侧立俟使者取赐物置箱复中孔目官二人具本服捧箱行至于庭置箱于案上捧箱人退亲王上拜褥使者赴褥位立亲王再拜上香复位再拜亲王跪使者传防赐物又再拜跪使者取物于案以授亲王亲王受物讫就褥位再拜搢笏舞蹈俯伏兴又再拜少离位跪问圣躬万福使者答讫复位即请使者升防正坐佐贰以下展状防讫设果棹亲王先揖跪献酒一盏复揖退佐贰以下僚属跪献酒一盏次献币物亲王复献一盏以付従人讫彻果棹入食案邀请以次官陪坐供食食毕彻案再以果棹前使者命亲王即坐就食执事者斟酒无算使者请罢酒至再乃彻果棹囘时使者上马亲王以下率僚属具公服送至客亭跪附奏使者聴讫立劝酒一盏以次官共劝酒一盏致辞
　　宗室
　　大定十九年奏定皇孙郡王国公伞盖印信制度止依见行仪式国公自来不曽铸印故事难以给铸亦无铸印郡王人従六人郡王牵拢官三十人未出宫二十人国公牵拢官二十人未出宫十四人郡王接引六人国公四人未出宫各减半并依一品职事官人従服饰用紫衫盘裹银偏带圏背银裹交椅银水罐厮罗盂子唾盌【十九年七月拟申赵王长子光禄减差设人力省批无似此格例】
　　十八年十一月二十三日勅防皇太子封金源郡王【典故代宗为宗嫡皇孙年十五封广平郡王】长男授特进封温国公次男封道国公女封广平郡主【以次诸子例封公赵王长子授光禄次子奉国】
　　三年七月九日御史台举奏依令皇兄弟皇子为亲王判宗夀王秘监温王皆不合佩玉鱼【夀王皇统时亦于亲王班佩玉鱼银褐领】
　　二年正月十七日奏劄礼部呈宣徽院申会验自来每遇旦望并应有见辞官员通賛官职姓名其间或有皇亲及赐姓官员有无通姓下太常寺检到唐会要贞元八年太常寺奏宗子名衔皆云皇某亲此非避嫌自卑之道也伏请三従内仍旧从之武徳三年曹国公徐勣赐姓李氏贞观十七年诏图画功臣像于凌烟阁内河间元王孝恭不用姓以此见得唐宗室近属不用姓其余宗室及赐姓者并用姓今来拟依前项典故三従皇亲不通姓外其余宗室及赐姓者并通姓氏奉圣防准奏行外平章阿里仍通姓氏
　　公主
　　大定七年二月二日勅防今后封郡王及宗室女封公主者只于郡名内封拣十个好名内用封县主者只于县名内封封王封长公主或皇公主于国字内封已后不须奏便做例封十三日奏定下项郡名金源广平平原南阳常山太原平阳东平安定延安县名乐安清平蓬莱荣安栖霞夀光灵仙寿阳钟秀惠和永宁夀安【后改庆云】静乐福山隆平徳平文安福昌顺安乐寿静安灵夀大宁闻喜秀容宜芳真宁嘉祥昌乐永乐【十四年十二月七日奏改昌乐永乐为金乡华原】
　　六年十一月二十七日以自来封公主县主有宣授不同并一例有封讫国号者检讨到唐通典公主止是册授缘官制内以定公主郡主制授拟依官制又唐宋典故封公主有以国名者代国霍国是也有以郡名者平阳襄阳是也有以县名者永乐云阳是也有以美名者太平长宁是也唯唐宗之女皆以美名之唐宗室女封公主者有化交城金城永乐等号别无曽封国号者宋会要封公主有以国名者宣祖太祖太宗诸女如陈国晋国之类是也有以美名者真宗之女福康崇庆之类是也外宗室秦王女曽封云阳贵乡公主与唐制同今来宗室女不合一例封国号勅防准奏据以前宣诰授者止追宣命外宗室女曽封国号仍改封【二十三年三月七日奉勅防公主给宣诰用玉宝】
　　七年六月十三日检讨到汉制帝女曰公主姊妹曰长公主唐代有不加长字者睿宗妹太平公主穆宗妹永安公主是也武灵皇帝妹太定三年再封鄂国公主不合便加长字海陵姊妹合去长字依帝女例封公主奏奉勅防鄂国公主依旧明肃女并封郡公主
　　二年正月二十八日奉勅防大长公主旧引从八人添四人并着紫罗绣胷背葵花夹袄子并大佩银腰带盘裹幞头牙杖一对皇妹公主皇女公主各引従一十人衣袄幞头带牙杖同【景宣闵宗公主各设八人宋王梁王女各设六人】
　　天徳二年闰四月二十二日海陵庶人防公主仰在国妃上排次
　　天眷二年奏定公主礼物依惠妃公主例外成造衣袄器用等物【裙子五十腰小袄子五十领金三十两大褥二十片绵胎胧褥氊二十片做复绢一百疋黒鵞项车二十具黒毡鞔食车一十具蓆鞔男儿大袄子五十领团袄子五十领系腰五十条妇人下领大袄子五十领系腰五十条大物三百段疋定磁一千事】
　　三年二月二十七日二公主礼物依昭庆公主例【金瓮四只金台盏四副金铸椀四副金盂子二只银瓮八只银台盏四副黒银台盏四副银水瓶四只银厮罗四面银唾椀四只黑银盂子二只鍮石駞笼头一十二副鍮石牛笼头一十二副床柜棹杌上银钉儿五十余万个】皇统七年十一月二日代国公主下嫁【奴婢二千五百人马二千牛四千羊三万猪二千防币二千端绢万疋钱二十万贯黄金千五百两银万五百两器皿珠玉首饰服用称是】大定七年二月勅防公主断送依例准备【駞三十只马一百疋羊二千口牛二百头猪二百口续减讫駞十只仍与伴笼头各五十副】
　　大定六年十一月十九日勅防今后驸马已下才拜门讫类例支俸
　　二十年宣徽院奏定赐生日仪使者至所往处第一驿先遣人报知于仪门东间设幕次于防事庭中望设香案置物案又设褥位使者将至公主先于香案之侧立俟其驸马与处所僚属吏従音乐于客亭具公服迎接使者至先遣人覆知未敢防见使者过借仪卫音乐前导驸马以下后従至仪门幕次取赐物置箱复中孔目官二人具本服捧箱行至于庭置箱于案上捧箱人退公主上拜褥使者赴褥位公主再拜上香复位又再拜讫公主跪赐者传防赐物公主又再拜跪使者取物于案以授公主受物讫就褥位又再拜公主少离位跪问圣躬万福使者答讫起复位賛者引使者陞防正坐驸马率僚属以下展状防讫设果棹公主驸马次第先跪献酒二盏使者坐饮讫献币物时公主复献一盏以付従人讫彻酒果入食案邀请以次官陪坐共食食毕彻食案再以果棹前使者命公主驸马即坐就食执事者斟酒无算使者请罢酒至再乃彻果棹礼毕使者囘时先于庭中设褥位公主跪附奏使者聴讫立致辞别讫使者上马驸马以下率僚属送至客亭立劝酒一盏相别致辞退
　　郡县主
　　大定七年二月十三日奏定郡名县名唐制皇姑封大长公主皇姊妹封长公主皇女封公主皆视正一品皇太子之女封郡主视従一品王之女封县主视正二品自魏晋以来尚公主皆拜驸马都尉従五品新制系正四品娶郡主正六品上叙娶县主正七品上叙今拟县主壻比驸马都尉唐品并新制品从升五品上叙天眷三年月勅防准奏
　　大定十五年四月二十七日拟奏唐初学记魏晋之后尚公主皆拜驸马都尉故世称驸马又唐百官志驸马都尉従五品下又唐选举令诸娶郡主者出身正六品上娶县主者正七品上据此则郡主县主之壻止合以所授官为称呼郡马县马皆无所据前贤亦论其非奉勅防郡主县主壻依唐典故行
　　大定七年正月十九日勅防秘监阿林妹迁县主只给与诰不须出宣今后以此例













　　大金集礼卷九
　　钦定四库全书
　　大金集礼卷十
　　皇帝夏至日祭方丘【后土同】
　　斋戒　　　　　　　陈设
　　省牲器　　　　　　銮驾出宫
　　奠玉帛　　　　　　进熟
　　祭五岳　四镇　四海　四渎
　　銮驾还宫
　　斋戒
　　前祭七日戒誓皇帝服衮冕前祭二日太尉告髙祖皇帝如常吉之仪【告以配神作主】孟冬祭神州则告太宗文武圣皇帝庙余并如圆丘之仪
　　陈设
　　前祭三日尚舎直长施大次于东壝东门之外道北南向【摄事卫尉设祭官公卿以下次于东壝外道南北向西上】尚舎奉御铺御座卫尉设文武侍臣次于大次之后文官在左武官在右俱南向设祭官次于东壝之外道南北向西上三师于南壝之外道东诸王于三师之南俱西向北上文官九品已上于祭官之东北向西上介公公于南壝之南外道西东向诸州使人东方南方于诸王东南西向西方北方于介公酅公西南东向皆北上诸国之客东方南方于诸州使人之南西向西方北方于诸州使人之南东向皆北上武官三品以下七品以上于西壝之外道南北向东上【其褒圣侯于文武官三品之下摄事无御座以下至此仪】设陈馔幔于内壝东门西门之外道北面南面【坛上及神州东方南方之馔陈于东门外西向西方北方之馔陈于西门外东向神州无西门之馔】前祭二日大乐令设宫悬之乐于坛南壝之外树灵鼓于北悬之内道之左右余如圆丘之仪又为瘗坎于坛之壬地内壝之外方深取足容物南出陛前祭一日奉礼设御座【摄事无御座】于坛之东南西向设望瘗位于坛西南当瘗坎北向设祭官公卿位于内壝东门之外道南分献官于公卿之南执事者位于其后每等异位俱重行西向北上设御史位于坛上正位于东南隅西向副位于西南隅东向设奉礼位于乐悬东北賛者二人在南差退俱西向北上设奉礼賛者位于瘗坎西南东向南上设协律郎位于坛上陛之西东向设大乐令位于北悬之间当坛北向设従祭官三师位于悬南道东诸王位于三师之东俱北向西上介公公位于道西北向东上文官従一品已下九品已上位于执事之南每等异位重行西向武官三品已下九品已上位于西方当文官每等异位重行东向皆北上诸州使人位东方南方于诸王东南重行北向西上西方北方于介公公西南重行北向东上设诸国客使位于内壝南门之外东方南方于诸州使人之东每国异位重行北向西上西方北方诸州使人之西每国异位重行北向东上【摄事无三师以下至此仪】设门外位祭官公卿以下皆于东壝之外道南每等异位重行北向西上三师位于南壝之外道东诸王于三师之南俱西向介公公于道西东向皆北上文官従一品以下九品以上位于东壝之外祭官之南每等异位重行北向西上武官三品以下九品以上位于西壝之外道南每等异位重行北向东上诸州使人位东方南方于诸王东南重行西向西方北方于介公公西南重行东向俱北上设诸国客位东方南方于诸州使人之南每国异位重行西向西方北方于诸州使人之南每国异位重行东向皆北上【摄事无三师以下至此仪】牲牓位东壝之外当门西向黄牲一居前又黄牲一在北少退牲一在南少退设廪牺令位于牲西南祝史陪其后俱北向设诸太祝位于牲东各当牲后祝史陪其后俱西向设太常卿省牲位于牲前近北南向设皇地只酒尊于坛之上下太尊二着尊二牺尊二罍一在坛上东南隅北向象尊二壶尊二山尊二在坛下皆于南陛之东北向俱西上设配帝着尊二牺尊二象尊二罍一在坛上皆于皇地只酒尊之东北向西上【孟冬北郊酒尊于神州酒尊之东如夏至之仪】神州太尊二在第一等每方岳镇海渎俱山尊二山川林泽俱蜃尊二丘陵坟衍原隰俱概尊二凡尊各设于神座之左而右向【神州以上之尊置于坫以下之尊俱以席皆加勺幂设爵于尊下孟冬牺坛上之尊置于坫坛下尊借以席设御洗及玉币之篚等并如圆丘仪孟冬祭同】祭日未明五刻太史令郊社令各服其服帅其属升设皇地只神座于坛上北方南向席以稾秸设髙祖皇帝座【孟冬神州则设太宗文武圣帝神座】于东方西向席以莞设神州地只神座于第一等东南方席以稿秸又设岳镇海渎以下之座于内壝之内各于其方皆有原隰丘陵坟衍之座又设中岳以下之座于坛之西南俱内向自神州以下六十八位席皆以莞设神位各于座首
　　省牲器【如别仪】
　　銮驾出宫
　　銮驾出宫服以衮冕条如上辛圆丘仪【孟冬北郊同圆丘】祭日未明三刻诸祭官服其服郊社令良醖令各帅其属入实尊罍玉帛【凡六尊之次太尊为上实以泛齐着尊次之实以醴齐牺尊次之实以盎齐象尊次之实以醍齐壶尊次之实以沈齐山罍为下实以三酒配帝着尊为上实以沈齐牺尊次之实以醴齐象尊次之实以盎齐已上孟冬同神州太尊实以沈齐诸方岳镇海渎之山尊实以醍齐山林川泽之蜃尊实以沈齐丘陵以下之散罇实以清酒酒各实于诸齐之上罇】
　　奠玉帛
　　礼神之玉皇地只以黄琮其币以黄配皇帝之币亦如神州之玉两珪有邸其币以【孟冬同】岳渎以下之币各従方色太官令帅进馔者共实馔及礼官就位御史太祝行扫除等并同圆丘仪【孟冬同】驾将至谒者賛引各引祭官従祭官客使等俱就门外驾至大次门外回辂南向将毕降立于辂左侍中进当銮驾前跪奏称侍中臣某言请降跪俯伏兴还侍位五品以上従祭之官皆就壝外位【摄事无驾至大次下仪位】大乐令帅工人二舞次入就位文舞入陈于悬内武舞立于悬南道西谒者賛引司空入行扫除讫出复位皇帝停大次半刻顷谒者賛引各引祝官通事舎人分引従祀羣官介公酅公诸方客使皆先入就位太常博士引太常卿立于大次门外当门北向侍中版奏外办皇帝服衮冕【孟冬神州大裘而冤】出次华盖侍卫如常仪【侍中负宝陪従如式】博士引太常卿太常卿引皇帝至中壝门外殿中监进大珪尚衣奉御又以镇珪授中监皇帝进大珪执镇珪华盖仗卫停外门外使者従入谒者引礼部尚书太常少卿陪从如常仪皇帝至版位太常卿请再拜及请行事位如圆丘仪【摄事如圆丘位摄事仪】举麾工鼔奏顺和之乐乃以林钟为宫大蔟为角姑洗为徴南吕为羽作文武之舞乐舞八成【林钟大蔟姑洗南吕皆再成】偃麾戛敔乐止大常卿前奏称请再拜退复位皇帝再拜奉礼曰众官再拜在位者皆再拜皇帝奠玉币及奏乐之节并如圆丘仪【摄事则太尉奠玉帛下仿此】登歌作肃和之乐以应钟之均太常卿引皇帝进北向跪奠于皇地只【孟冬神州】神座俯伏兴及奠配位并如圆丘仪【摄事同圆丘摄事仪】
　　进熟
　　皇帝既升奠正币太官令陈设之仪如圆丘俎入门奏雍和之乐以太蔟之均【自后接神之乐用太蔟】馔至陛乐止祝史俱进跪毛血之豆降自东陛以出皇地只之馔升自南陛配帝之馔升自东陛神州之馔升自北陛孟冬神州升自南陛诸太祝迎引于坛上各设于神座前设讫谒者引司徒太官令帅进熟者降自东陛以出司徒复位诸太祝还罇所又进设岳镇以下之馔相次而毕太常卿引皇帝诣罍洗乐作其盥洗酌献跪奠奏乐之仪并如圆丘【摄事如圆丘摄事仪】太祝持版进于神座之右东向跪读祝文曰维某年嵗次月朔日子嗣天子臣某【摄事云谨遣太尉臣名下効此】敢昭告于皇地只乾道运行日躔北至景风应序离气効时嘉承至和肃若旧典敬以玉帛牺齐粢盛庶品备兹祗瘗式表诚慤髙祖皇帝配神作主尚飨太祝俯伏兴【孟冬神州云包函区夏载镇羣生漙被域中赖兹厚徳式遵彜典拣此元辰敬以玉帛牺齐粢盛庶品明献厥诚备兹祗瘗皇祖太宗文武圣皇帝配神作主】皇帝再拜【摄则太尉再拜】初读祝文讫乐作太祝进跪奠版于神座再拜兴还罇所皇帝拜讫乐止太常卿引皇帝诣配帝酒罇所执罇者举幂侍中取爵于坫进皇帝受爵侍中賛酌沈齐讫乐作太常卿引皇帝进髙祖神座前东向跪奠爵俯伏兴太常卿引皇帝少退东向立乐止太祝持版进于神座之左北向跪读祝文曰维某年嵗次月朔日子孝孙开元神武皇帝臣某敢昭告于髙祖皇帝时维夏至肃敬训典用祗祭于皇地只惟髙祖徳协二仪道兼三统礼膺光配敢率旧章【孟冬皇曽祖太宗文武圣皇帝徳被乾坤格于上下昭配之仪钦率旧章】谨以制币牺齐粢盛庶品肃雍明荐作主侑神尚飨太祝俯伏兴皇帝再拜初读祝文讫乐作太祝进跪奠版于神座兴还罇所皇帝饮福受胙及亚献终献盥洗酌献饮福并如圆丘仪【唯皇地只太尉亚献酌醴齐时武舞作合六律六同为异耳】
　　祭五岳　四镇　四海　四渎
　　初太尉将升献谒者一人引献官诣罍洗盥洗匏爵讫升自北陛诣酒罇所执罇者举幂酌沈齐进奠于神州座前引降还本位谒者五人次引献官各诣罍洗盥洗讫各诣酒罇所俱酌醍齐讫引献官各进奠爵于诸方岳镇海渎首座余座皆祝史助奠相次而毕引还本位又赞引五人各引献官诣罍洗盥洗讫诣酒罇所酌沈齐献山川林泽如岳镇之仪又引献官诣罍洗盥洗讫诣酒罇所俱酌清酒献丘陵以下及斋郎助奠如上仪讫各引还本位武舞六成乐止舞献俱毕诸祝彻豆乃赐胙皇帝再拜奏乐并如圆丘仪太常卿前奏请就望瘗位太常卿引皇帝乐作皇帝就望瘗位北向立乐止于羣官将拜上下诸祝各执篚进于神座前取玉帛斋郎以俎载神州以上牲体稷黍饭爵酒各由其陛降坛北行当瘗坎西行诸太祝以玉币馔物置于坎诸祝又以岳镇以下之礼币及牲体皆従瘗奉礼曰可瘗坎东西厢各六人置土半坎太常卿前奏礼毕引皇帝还大次乐作従祀羣官诸方客使御史以下出并如圆丘之仪具祝版燔于斋所
　　銮驾还宫
　　銮驾还宫如圆丘仪


　　大金集礼卷十
　　钦定四库全书
　　大金集礼卷十一
　　皇帝祭皇地只于方丘仪注每年夏至日祭
　　斋戒　　　　　　　陈设
　　省牲器　　　　　　奠玉帛
　　进熟　　　　　　　望瘗
　　斋戒
　　祭前三日质明有司设三献以下行事官位于尚书省初献南向监祭御史位于西东向监礼博士位于其东西向俱北上司徒亚终献位于其南北向次光禄卿太常卿次第一等分献官司天监次第二等分献官光禄丞郊社令大乐令良醖令廪牺令司尊彜次内壝内外分献官太祝官奉礼郎协律郎诸执事官就位立定次礼直官引初献就位初献读誓曰今年五月几日夏至祭皇地只于方丘所有摄官各扬其职其或不敬国有常刑读毕礼直官賛七品以下官先退【监祭监礼职虽七品不退】余官并对再拜讫退散斋二日宿于正寝治事如故唯不吊丧问疾不作乐不判署刑杀文字不决罚罪人不预凶秽致斋日唯祭事得行其余悉禁赴祭之日官给酒馔凡预祭之官已斋而阙者通摄行事守壝门兵卫与大乐工人俱清斋一宿行礼官前期习仪于祠所
　　陈设
　　祭前三日所司设三献官以下行事执事官次于外壝东门之外道南北向西上随地之宜又设馔幕于内壝东门之外道北南向祭前二日所司设兵卫各服其器守卫壝门【每门二人】大乐令帅其属设登歌之乐于坛上稍南北向磬虡在西钟虡在东柷一在钟虡北稍西敔一在磬虡北稍东搏拊二其一在柷北一在敔北东西相向歌工次之余工各位于悬后其匏竹者位于坛下【在第一等】重行北向相对为首郊社令帅其属扫除坛之上下为瘗坎【坎在内壝外之壬地】祭前一日司天监郊社令各服其服帅其属升设皇地只神座于坛上北方南向席以藁秸又设配位神座于东方西向席以藁越又设神州地只神座于坛之第一等东南方席以藁秸又设五神五官岳镇海渎二十九座于第四等阶之间各依方位又设昆仑山林川泽二十一座于内壝之内又设丘陵坟衍原隰三十座于内壝外席皆以莞又设神位版各于座首子陛之西水神防北岳北镇北海北渎于坛之第二等北山北林北川北泽于内壝内北丘北陵北坟北衍北原北隰于内壝外皆各为一列以东为上夘陛之北木神勾芒东岳长白山东镇东海东渎于坛之第二等东山东林东川东泽于内壝内东丘东陵东坟东衍东原东隰于内壝外皆各为一列以南为上午陛之东神州地只于坛之第一等火神祝融南岳南镇南海南渎于坛之第二等南山南林南川南泽于内壝内南丘南陵南坟南衍南原南隰于内壝外皆各为一列以西为上午陛之西土神后土中岳中镇于坛之第二等中山中林中川中泽于内壝内中丘中陵中坟中衍中原中隰于内壝外皆各为一列以南为上酉陛之南金神蓐収西岳西镇西海西渎于坛之第二等昆仑西山西林西川西泽于内壝内西丘西陵西坟西衍西原西隰于内壝外皆各为一列以北为上其皇地只及配位神州地只之座并礼神之玉虽设讫俟告洁毕权彻祭日早重设其第二等以下神座设定不収奉礼郎礼直官又设三献官位于夘陛之东稍北西向司徒位于夘陛之东道南西向太常卿光禄卿位次之第一等分献官司天监位于其东光禄丞郊社令太官令廪牺令位又在其东每等异位重行俱西向北上又设太祝奉礼郎及诸执事位于内壝东门外道南每等异位重行俱西向北上设监祭御史二位一于坛下午陛之西南一于子陛之西北俱东向设监礼博士二位一于坛下午陛之东南一于子陛之东北俱西向奉礼郎位于坛之东南西向协律郎位于乐簴西北东向大乐令位于乐簴之间西向司尊彜位于酌尊所俱北向设望瘗位于坎之南北向又设牲牓位于内壝东门之外西向太祝祝史各位于牲后俱西向设省馔位于牲西太常卿光禄卿太官令位北南向西上【凡太祝官皆稍却】监祭监礼位在太常卿之西稍却西上廪牺令位于牲西南北向又陈礼馔于内壝东门之外道北南向设省馔位于礼馔之南太常卿光禄卿太官令位在东西向监祭监礼位在西东向俱北上设祝版于神位之右司尊及奉礼郎帅其属设玉币篚于配尊所次及笾豆之位正配位各左有十一笾右有十一豆俱为三豋三在笾豆间铏三在豋前簠一簋一【簠左簋右】各在铏前又设尊罍之位皇地只太尊二着尊二牺尊二山罍二在坛上东南隅配位着尊二牺尊二象尊二山罍二在正位酒尊之东俱北向西上皆有坫加勺幂为酌尊所【左实酒者加勺右实明水者不加勺】又设皇地只位象尊二壶尊二山罍四在坛下午陛之西北向西上配位牺尊二壶尊二山罍四在酉陛之北东向北上皆有坫加幂设而不酌神州地只位左八笾右八豆豋一在笾豆间簠一簋一在豋前【簠左簋右】爵坫一在神座前又设第二等诸神位每位笾二豆二簠一簋一俎一爵坫一内壝之内外诸神每位笾一豆一簠一簋一俎一爵坫一陈列皆与上同又设神州地只太尊二着尊二皆有坫第二等诸神每方山尊二内壝内外每方蜃尊二内壝内外每方概尊二皆加幂【自第二等以下皆用匏爵其爵皆先拭洗讫置尊下】又设正配位笾一豆一簠一簋一俎三及毛血豆一并神州地只位俎一各于馔幂内又设二洗于坛下邜陛之东北向【盥洗在东爵洗在西】罍洗在东加勺篚在洗西南肆实以巾【爵洗之篚实以匏爵加坫】又设第一分献官盥洗爵洗位第二等以下分献官盥洗位各于其方道之左【罍在洗左篚在洗右】俱内向执罍篚者各于其后祭日丑前五刻司天监郊社令帅其属升设皇地只及配位神座于坛上设神州地只座于第一等又设玉币皇地只玉以黄琮神州地只玉以两圭有邸皆置于匣正配位币并以黄色神州地只币以色五神五官岳镇海渎之币各従其方色皆陈于篚太祝取瘗玉加于币以礼神之玉各置于神座前光禄卿帅其属入实正配位笾豆【笾三行以右为上第一行形盐在前鱼鱐糗饵次之第二行榛实在前干桃枣次之第三行菱在前干芡干栗鹿脯次之豆三行以左为上第一行芹菹在前笋菹葵菹次之第二行韭菹在前食鱼醢次之第三行豚胉在前鹿臡醓醢菁菹次之豋实以大羮铏实以和羮】又设従祭第一等神州地只位之馔【笾三行以右为上第一行形盐在前鱼鱐次之第二行干桃在前干枣次之第三行干芡在前鹿脯次之豆三行以左为上第一行芹菹在前笋菹次之第二行菁菹在前韭菹次之第三行兔醢在前鹿臡醓醢次之豋实以大羮簠实以稷簋实以黍】第二等每位【左二笾栗在前鹿脯次之右二豆菁菹在前鹿臡次之簠实以稷簋实以黍俎一羊一豕】内壝内外每位【左笾一鹿脯右豆一鹿臡簠稷簋黍俎以羊】良醖令帅其属入实酒尊皇地只【太尊为上实以泛齐着尊次之实以醴齐牺尊次之实以盎齐象尊次之实以醍齐壶尊次之实以沈齐山罍为下次之实以三酒】配位【着尊为上实以泛齐牺尊次之实以醴齐象尊次之实以盎齐壶尊次之实以醍齐山罍为下实以三酒皆左实明水实酒皆上醖代】次实従祭第一等神州地只酒尊【太尊为上实以泛齐着尊次之实以醴齐】第二等【山尊实以醍齐】内壝内【蜃尊实以泛齐】内壝外【概尊实以三酒已上尊皆左以明水右以酒皆上醖代之】太常卿设烛于神座前
　　省牲器
　　祭前一日午后八刻去坛二百步禁止行者未后二刻郊社令帅其属扫除坛之上下司尊与奉礼郎帅执事者以祭器入设于位郊社令陈玉币于篚未后三刻廪牺令与诸太祝祝史牵牲就位礼直官賛者分引太常卿光禄等卿丞监礼祭太官令等诣内壝东门外省牲位立定礼直官引太常卿賛者引监祭监礼自东壝门南门而入升自夘陛视涤濯执事者皆举幂曰洁俱后位礼直官稍前曰告洁毕请省牲太常卿稍前省牲讫退后位次引廪牺令出班巡省一帀西向躬曰充请太祝巡牲一帀首员西向躬曰腯俱后位礼直官稍前曰省牲毕请就馔位引太常卿以下各就位立定省馔俱讫礼直官賛省馔毕俱还斋所廪牺令诸太祝祝史以次牵牲诣厨授太官令次引光禄卿以下诣厨省鼎镬视涤溉乃还斋所晡后一刻太官令帅宰人以鸾刀割牲祝史各取毛血实以豆置于馔幔遂烹牲又祝史取瘗血贮于盘
　　奠玉币
　　祭日丑前五刻献官以下行事官各服其服有司设神位版陈玉币实笾豆簠簋尊罍俟监祭监礼按视坛之上下乃彻去盖幂大乐令帅工人入以次奉礼郎赞者先入礼直官賛者分引分献官以下监祭监礼请太祝太史斋郎与执尊罍篚幂者南壝东门当坛南重行北向西上立定奉礼郎賛拜献官以下皆再拜讫以次分引各就位升坛陛上及下位次引监祭监礼按视坛之上下纠察不如仪者省讫退后位礼直官分引三献官以下行事官俱入就位【行礼官皆自南壝东门入】礼直进立初献之左白曰有司谨具请行事退后位协律郎髙举笏执麾工举麾兴【凡取物者则跪俯伏而取兴奠物则跪奠讫俯伏兴】工鼓祝乐作坤宁之曲八成偃麾戛敔乐止俟太常卿瘗血讫奉礼郎赞拜在位者皆再拜又賛诸执事者各就位礼直官引诸执事各就其位俟太祝跪取玉币于篚立于尊所诸位太祝亦各取玉币立于尊所礼直官引初献诣盥洗位乐作肃宁之曲至位北向立乐止搢笏盥手帨手执笏诣坛乐作肃宁之曲【辞殊凡初献升降皆作肃宁之曲】升自夘阶至坛乐止诣皇地只神座前北向立乐作静宁之曲搢笏俯伏兴太祝奉玉币西向跪以授初献官初献官受玉币奠讫执笏兴再拜拜讫乐止次诣配位神座前东向立乐作亿宁之曲奠玉币如上仪乐止降自夘陛乐作复位乐止初献将奠配位之玉币賛者引第一等分献官诣盥洗位搢笏盥手帨手执笏由夘陛诣神州地只神座前搢笏跪太祝以玉币授分献官分献官受玉币奠讫执笏俯伏兴再拜讫退还位第一分献官将升赞者引第二分献官诣盥洗位盥手帨手执笏各由其陛升【唯不由午陛】诣于首位神座前奠如上仪以次祝史斋郎助奠讫各引还位初献奠玉币将毕祝史奉毛血豆各由午陛升诸太祝迎于坛上进奠于正配位神座前太祝与祝史俱退位于奠所
　　进熟
　　初献既升奠玉币有司先陈牛鼎二羊鼎二豕鼎二于神厨各在镬右太官令帅进馔者诣厨以匕升牛羊豕自镬实于各鼎【牛羊豕各肩臂臑肫胳正脊一横脊一长脇一短脇一代脇一皆二骨一并】幂之祝史以扃各对举鼎有司执匕以従陈于馔幔内【従祀之俎实以羊更陈于馔幔内】光禄卿实以笾豆簠簋【笾实以粉餈豆实以糁食簠实以稷簋实以黍】实讫去鼎之扃幂匕加于鼎太官令以匕升牛羊豕载于俎【肩臂臑在上端肫胳在下端脊脇在中】正初献还位乐止礼直官引司徒出诣馔所同荐笾豆簠簋俎斋郎各奉皇地只配位之馔升自夘陛诸太祝各迎于坛上司徒诣皇地只神座前搢笏奉笾豆簠簋次奉俎北向跪奠讫执笏俯伏兴【设笾于糗饵之前豆于醓醢之前簠簋在豋前俎在笾前】次于夘陛奉配位之馔东向跪奠于神座前并如上仪各降自夘陛还位太祝迎于坛陛之道间奠于神座前【在笾前】讫乐止太官令进馔者降自夘陛还位礼直官引初献官诣盥洗位乐作至位乐止北向立搢笏盥手帨手执笏诣爵洗位至位北向立搢笏洗爵拭爵以授执事者执笏诣坛乐作升自夘陛至坛上乐止诣皇地只酌尊所西向立执事者以爵授初献搢笏执爵司尊举幂良醖令跪酌太尊之泛齐【酌讫先诣配位尊所】乐作大蔟宫溥宁之曲初献以爵授执事者执笏诣皇地只神座前北向立搢笏跪执事者以爵授初献初献执爵三祭酒于茅苴奠爵【三献奠爵皆执事者受以兴】执笏俯伏兴少退跪乐止举祝官跪对举祝版读祝太祝东向跪读祝文讫俯伏兴举祝官奠版于案兴【先诣配位座前北向立】初献再拜初读祝文乐作拜讫乐止次诣配位酌尊所执事者以爵授初献初献搢笏执爵司尊举幂良醖令跪酌着尊之泛齐乐作大蔟宫保宁之曲初献以爵授执事者执笏诣配位神座前东向立搢笏跪执事者以爵授初献初献执爵三奠酒于茅苴奠爵执笏俯伏兴少退跪乐止举祝版于案兴初献再拜讫初读祝文乐作拜讫乐止降自夘陛读祝举祝官俱従乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵授执事者执笏升自夘陛诣皇地只酌尊所西向立执事以爵授亚献亚献搢笏执爵司尊举羃良醖令酌着尊之醴齐【酌讫先诣配位酌尊所北向立】乐作咸宁之曲亚献以爵授执事者执笏诣皇地只神座前北向立搢笏跪执事以爵授亚献亚献执爵三祭酒于茅苴奠爵执笏俯伏兴少退再拜次诣配位酌献并如上仪【唯酌牺尊为异】乐止降复位次引终献诣洗位盥手洗爵升坛正位酌牺尊之盎齐配位酌象尊之醴齐奠献并如亚献之仪礼毕降复位初终献将升赞者引第一等分献官诣盥洗位搢笏盥手帨手洗爵拭爵以爵授执事者执笏诣神州地只酌尊所搢笏执事者以爵授献官献官执爵执事酌太尊之泛齐酌讫以爵授执事者进诣神座前搢笏跪执事者以爵授献官献官执爵三祭酒于茅苴奠爵俯伏兴少退跪再拜讫还初位第一等分献官将升賛者分引第二等分献官诣盥洗位搢笏盥手帨手执笏诣尊所执事以爵授分献官酌以授执事者进诣首位神座前奠献并如上仪祝史斋郎以次助奠讫各引还位诸献俱毕诸太祝进彻笾豆【笾豆各一少移故处】乐作丰宁之曲卒彻乐止奉礼赞曰赐胙众官再拜乐作一成止
　　望瘗
　　初送神乐止引初献官诣望瘗位乐作太蔟宫肃宁之曲至位南向立乐止初在位官将拜诸太祝祝史各奉篚进诣神座前玉币従祭神州地只以下并以俎载牲体并取黍稷饭爵酒各由其陛降坛北诣瘗坎实于坎中又以従祭之位礼毕皆从瘗礼直官曰可瘗东西六行寘土半坎礼直官賛礼毕引初献出礼官賛者各引祭官及监祭监礼太祝以下俱复坛南北向立定奉礼郎賛曰再拜监祭以下皆再拜讫奉礼以下及工人以次出光禄卿以胙奉进监祭监礼就位展视光禄卿诣阙再拜讫以进其祝版燔于齐坊銮驾还宫如圆丘之仪检讨定仪礼合设执事职官人员于后
　　一祭方丘神州皇地只事摄官
　　初献一
　　司徒一
　　亚献一
　　终献一
　　已上四员拟宣
　　太常卿一
　　光禄卿【省拟奏摄】
　　监祭二【御史台差监察御史】
　　监礼二【大常博士】
　　第一等分献官一员
　　第二等分献官三员
　　内壝内分献官五员
　　司天监一
　　光禄丞一
　　郊社令一
　　大乐令一
</div>
    <div class="pagination">
<a href="大金集礼_page8.html">上一页</a><span>...</span><a href="大金集礼_page4.html">4</a><a href="大金集礼_page5.html">5</a><a href="大金集礼_page6.html">6</a><a href="大金集礼_page7.html">7</a><a href="大金集礼_page8.html">8</a><span class="current-page">9</span><a href="大金集礼_page10.html">10</a><a href="大金集礼_page11.html">11</a><a href="大金集礼_page12.html">12</a><a href="大金集礼_page13.html">13</a><a href="大金集礼_page14.html">14</a><span>...</span><a href="大金集礼_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
