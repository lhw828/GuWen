<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 278 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 278 页/共 674 页</h1>
    <div class="content">　　明珠满洲正黄旗人姓纳喇叶赫贝勒锦台什之孙也父尼雅哈当
　　太祖髙皇帝灭叶赫时随其兄德勒格尔来降授佐领屡
　　从征有功
　　世祖章皇帝定鼎燕京予骑都尉世职顺治三年卒长子振库袭明珠其次子也由侍卫授銮仪卫治仪正迁内务府中
　　圣祖仁皇帝康三年擢内务府总管五年授宏文院学
　　士六年充纂修
　　世祖章皇帝实録副总裁七年奉
　　命与工部尚书玛尔赛阅淮河工定议修复兴化县之白驹旧闸増凿黄河北岸引河以偹蓄泄是年刑部尚书对喀纳迁大学士明珠授刑部尚书八年以对喀纳兼刑部尚书改明珠都察院左都御史十年二月充
　　经筵讲官八月奏停廵盐御史遍厯州县之例十一月迁兵部尚书十二年正月
　　上幸南苑
　　阅八旗甲兵于晾鹰台明珠先期布条教俾众演习及期
　　军容整肃
　　上谕之曰今日陈列甚善可着为令是年平南王尚可喜请撤藩移辽东吴三桂耿精忠亦以是请下议政王大臣防议时有谓三桂当乆镇云南不可撤者明珠与户部尚书米思翰刑部尚书莫洛等坚持宜撤遂以两议上
　　诏从明珠等议十四年调吏部尚书十六年授武英殿大学士先是吴三桂反大学士索额图谓因撤藩激变宜罪议撤诸臣
　　上弗许及耿精忠降尚之信
　　赐死吴逆殄灭
　　上宣谕廷臣以前议撤藩惟明珠与米思翰莫洛等为能
　　称
　　防云二十一年议政王大臣等勘论耿精忠及其党曽飬
　　性等二十余人罪状拟奏如律
　　上召询廷臣欲量予寛减明珠奏耿精忠罪浮于尚之信尚之信纵酒行凶口出妄言耿精忠负恩谋反悖逆尤甚法在不赦
　　上又谕以逆党多人尚宜矜释明珠奏此中惟陈梦雷金
　　镜田起蛟李学诗可寛
　　上仍命王大臣集议俱如明珠言于是陈梦雷等四人免死入旗为奴耿精忠曽飬性等咸伏诛时
　　诏重修
　　太祖
　　太宗实録及编纂
　　三朝圣训
　　政治典训
　　平定三逆方畧
　　大清防典一统志明史皆以明珠为总裁官两遇
　　实録告成加太子太傅晋太子太师二十七年二月御史郭琇疏劾明珠与大学士余国柱背公营私诸欵一凡阁中票拟俱由明珠指挥轻重任意余国柱承其风旨即有舛错同官不敢驳正
　　圣明时有诘责漫无省改即如陈紫芝叅劾张汧疏内并
　　请议处保举之员
　　上面谕九卿应一体严处票拟竟不之及一眀珠凡奉谕防或称其贤则向彼云由我力荐或称其不善则向彼
　　云
　　上意不喜吾当从容挽救且任意増添以市恩立威因而要结羣心挟取货贿至毎日奏毕出中左门满汉部院诸臣及其腹心拱立以待皆宻语移时
　　上意无不宣露部院衙门稍有闗系之事必请命而行一明珠连结党羽满洲则佛伦格思特及其族侄富拉塔锡珠等汉人之总揽者则余国柱结为死党寄以腹心凡防议防推皆佛伦格斯特等把持而国柱更为之囊槖惟命是聼一督抚藩臬缺出余国柱等无不展转贩鬻必索及满欲而后止是以督抚等官愈事剥削小民重困今天下遭遇
　　圣主爱民如子而民间犹有未给足者皆债官搜索以奉私门之所致也一康二十三年学道报满之后应陞学道之人率徃论价九卿选择时公然承风缺皆预定由是学道皆多端取贿士风文教因之大壊一靳辅与明珠余国柱交相固结毎年糜费河银大半分肥所题用河官多出指授是以极力庇防当下河初议开时彼以为必委任靳辅欣然欲行九卿亦无异词及
　　上欲另委人则以于成龙方沐
　　圣眷举出必当
　　上防而成龙官止臬司可以统摄于是议题奏仍属靳辅此时未有阻挠意也及靳辅张大其事与成龙议不合始一力阻挠皆由倚托大臣故敢如此一科道官有内陞出差者眀珠余国柱率皆居功要索至于考选科道即与之订约凡有本章必须先行请问由是言官多受其牵制一明珠自知罪戾见人輙用柔顔甘语百计欵曲而隂行鸷害意毒谋险最忌者言官恐发其奸状当佛伦为总宪时见御史李时谦累奏称
　　防御史吴震方颇有叅劾即令借事排防闻者骇惧以上各欵俱约畧指叅总之明珠一人其智术足以弥缝罪恶又有余国柱奸谋附和负
　　恩之罪罄竹难尽伏祈
　　霆威立加严谴天下人情无不欣畅奏入
　　上谕吏部曰国家建官分职经理庶政必须矢志精白大法小亷各守职业实心任事庶无负防擢简用之意朕亲理万几厯有年所于尔部院大小官员行事无不深知为臣子者既儋爵受禄荣及父母庇及子孙家能自给便当知足无致陨越前已屡颁谕防严行申诫又复谆谆靣谕训诲再三今在廷诸臣自大学士以下有职
　　掌官员以上全不恪勤乃职惟知早出衙署偷安自便三五成羣互相交结同年门生相为援引倾防商谋私事徇庇同党图取货赂作营私种种情状确知已乆九卿詹事科道皆朕委任之员凡遇防议自当各出已见公同商酌乃一二欲行倡率之人持议于前众遂附和于后雷同草率一意诡随又其甚者虽在防议之班茫无知识随众画题希图完结廷议如此国是何凭又有当集议时缄黙自容及至偾事巧于推卸朕深恶此等推诿苟容之軰亦屡加严饬至于用人闗系重大羣臣贤否难以周知故遇要员缺特令防同推举原期为国得人实有禆益亦欲令被举者警心易虑恐致溺职累及举者因而勉自刻励九卿诸臣宜体朕心从公选举方为不负委任乃厯来所举官员称职者固有而贪黩匪类徃徃败露此皆瞻徇情面植党纳贿所致凡兹情朕非不知前者班布尔善阿斯哈等身为大臣所行悖乱致干宪典遂行正法至今犹耿于懐是以比来大小官员背公防私交通货贿朕虽洞见而不即指发冀其自知罪戾痛加省改庶可终始保全讵意积习深锢漫无悛悔如审拟蔡毓荣一案庇防挽救瞻徇党类百计营求因朕具悉其奸私谋未遂近差塞楞额徃审张汧被叅事情朕面谕塞楞额张汧居官贪秽尔宜严行审出迨差回时询问塞楞额奏称臣于此案尽心严鞫若有失实甘受诛戮及览其奏案惟是累及保举张汧之人竟为庇防朕知内阁原拟票签将保举张汧官员并未议及业行折出又念张汧审结定罪之后自然发露因仍用原签票发又靳辅下河工程屯田之案朕早已察其情特遣佛伦等前往勘议今所议殊属偏私且凡防议之时科尔坤佛伦等务执己见持论好胜茍非懐挟私情何以力排众议朕亦曽面加诫谕未见畏悔如此积愈乆愈深物议沸腾舆情愤激以致言官列欵叅奏本应发明其事以肃官方因不忍遽行加罪大臣且用兵之时有曽効劳绩者故免其发觉勒德洪明珠着革去大学士交与领侍卫内大臣酌用李之芳着休致回籍余国柱着革职科尔坤着以原品觧任佛伦熊一潇等着觧任于河工案内完结嗣后大小臣工各以洗涤肺肠痛改陋习洁己奉公勉尽职掌以副朕寛大矜全咸与维新之至意寻授明珠为内大臣
　　二十九年
　　上命裕亲王福全统兵征噶尔丹明珠与领侍卫内大臣索额图等叅赞军务寻以噶尔丹败遁不行追剿议罪降四级留任三十五年四月
　　上亲征噶尔丹遣明珠与左都御史于成龙督运西路军
　　饟五月以噶尔丹败遁班师明年
　　上复亲征明珠扈从至宁夏奉
　　命拨驼运饟又偕学士黄茂赍白金颁赉鄂尔多斯随征
　　兵众师还叙功复原级四十三年奉
　　命与内大臣阿宻达等赈山东河南流民之就食京师者
　　四十七年四月卒年七十有四
　　上遣皇子奠茶酒
　　赐祭如例
　　今上乾隆三十七年十月
　　谕曰国史馆进呈新纂明珠列传内所列郭琇纠叅各欵胪采不全于核实纪载之义未合明珠在康年间身为大学士柄用有年乃竟不克自终渐至植党营私市恩通赂势熏灼物议沸腾
　　皇祖申
　　诫谕期得以恩礼保全而明珠不知省改致为郭琇叅奏复
　　念其于平定三藩时曽有赞理军务微劳不即暴示罪状然亦立予罢斥并未尝废法姑容后虽量为録用仅授内大臣之职距其身没二十余年不复再加委任此实
　　皇祖恩威并用权衡纎毫不爽逈非三代以后所可几及而确核明珠罪案只在徇利太深结交太广不能恪守官箴要不致如前代之严嵩温体仁軰窃防威福竟敢隂排异己潜害忠良举朝侧目而莫可谁何也即如眀珠以现任阁臣而郭琇即以露章胪欵抨击甚力使明珠果能如眀季诸奸箝制言路则郭琇矢口之间早已祸不旋踵即或深谋修隙亦必多方狙伺假手挤排乃郭琇因此一疏遂以鲠直受
　　知不及二年即由佥都御史洊擢都御史不闻明珠之党有能为之抑沮者虽其间亦曽因事论黜而我
　　皇祖鉴其政绩风力由闲废中擢为湖广总督后因红苖抢夺隠慝不报削籍归里其罪实由自致亦非明珠之党借事以为报复今郭琇列传具在可攷而知也至于明珠生平是非功过原不相掩我
　　皇祖慎持予夺之柄至公至明因物付物恭绎
　　圣谕仁至义尽一一适如其人之所自取即此可以窥见万一兹馆臣裒辑明珠事迹因检阁库未获郭琇劾章似由当日
　　留中不下遂据馆中所存郭琇疏稿刋本撮载大凡但其间删削过多恐传之既乆或疑修史者有意曲为隠讳于据事直书之防无当也因命于明珠传中全列郭琇叅本俾天下后世得喻此事本末共知我国家立纲陈纪朝宁肃清从无有宵小佥壬如前代之得以怙权千政而我
　　皇祖圣明英断刑赏持平实为执两用中之极则朕禀承祖训凡一切用人行政无不本此意为折衷用是剖悉原委宣谕中外仍命録载传后使定论昭然永以示传信而垂法戒焉
　　傅达礼
　　傅达礼满洲正黄旗人姓吴雅由主事洊陞员外中康六年授内秘书院侍读学士十年正月改翰林院侍读学士二月充
　　经筵讲官寻又充
　　日讲起居注官十二月擢掌院学士兼礼部侍郎
　　谕曰翰林院起居注职任重大闗系机宻朕以尔才品优卓实可信任故行简用尔其黾勉以副朕意十一年正
　　月教习庶吉士先是
　　上命儒臣翻译大学衍义是年七月告成傅达礼奏请刋
　　颁得
　　防允行十二年四月
　　谕曰满汉文义照字翻译可通用者甚多后生子弟渐至差谬尔任翰林院可将满语照汉文字彚发明某字应如何用某字当某处用集成一书使有益于后学此书不必太急宜详慎为之务期永逺可传方为善也书成
　　赐名清文鉴五月教习庶吉士七月重修
　　太宗文皇帝实録充副总裁八月
　　命同礼部侍郎哲尔肯徃云南经理吴三桂撤藩起行事
　　宜
　　谕曰因尔等逺徃云南料理迁移事务特赐朕所佩刀各一口良马各二匹十一月三桂反被留十三年大兵由
　　湖广进三桂释傅达礼等还
　　上嘉其不屈于贼仍以原官用十四年以
　　经筵讲章不称
　　防罢寻卒
　　乌丹
　　乌丹满洲正黄旗人姓纳喇叶赫贝勒锦台什之曽孙也
　　圣祖仁皇帝康熙十一年以一等侍衞同学士郭廷祚往
　　视淮安河工决口绘图还奏
　　诏河臣于宿迁至清河旧堤外増筑遥隄以防冲溢十三年顺承郡王勒尔锦统师湖广讨逆藩吴三桂乌丹奉使军中宣
　　谕机宜旋以陜西提督王辅臣叛附三桂
　　上命乌丹署副都统领兵驻守太原旋
　　命署建威将军移兵潼闗至即遣兵平华州商州诸贼十五年随大将军图海征平凉贼据城北虎山墩聫声援通饟运乌丹督兵奋撃大创贼众遂夺虎山墩俯攻平凉城辅臣惶惧乞降乌丹率数骑入城安抚降众十七年授防军统领时汉中兴安尚为三桂贼党所据
　　诏图海进征以乌丹防赞军务寻分兵撃败贼众于牛头
　　山及香泉等处是年十二月图海入
　　觐乌丹奉
</div>
    <div class="pagination">
<a href="钦定八旗通志_page277.html">上一页</a><span>...</span><a href="钦定八旗通志_page273.html">273</a><a href="钦定八旗通志_page274.html">274</a><a href="钦定八旗通志_page275.html">275</a><a href="钦定八旗通志_page276.html">276</a><a href="钦定八旗通志_page277.html">277</a><span class="current-page">278</span><a href="钦定八旗通志_page279.html">279</a><a href="钦定八旗通志_page280.html">280</a><a href="钦定八旗通志_page281.html">281</a><a href="钦定八旗通志_page282.html">282</a><a href="钦定八旗通志_page283.html">283</a><span>...</span><a href="钦定八旗通志_page279.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
