<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 500 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 500 页/共 807 页</h1>
    <div class="content">　　大臣随升阶稍后佥立
　　驾还宫引扈如前遇
　　御门聴政届时直班侍卫引有事各官由
　　后左门入【日常入奏官亦均由侍卫引进】豹尾班侍卫于
　　乾清门阶下左右墙角立领侍卫内大臣直班内大臣侍卫于阶下立侍卫班领每翼一人于阶上左右楹前立
　　御前侍卫随
　　驾出暨
　　乾清门侍卫于
　　御座两旁立
　　驾还宫
　　御前侍卫随入余各退归直
　　御经筵日侍卫二人前导至
　　文华门止后扈大臣随至
　　寳座左右立
　　御前侍卫
　　乾清门侍卫于
　　寳座后两旁豹尾班侍卫于
　　殿外阶下均左右立如
　　御箭亭侍卫二人前导至降舆处止豹尾班随行遇外
　　藩来朝及
　　召见外藩使臣或于便殿或于
　　驻跸行宫前引后扈大臣皆侍班
　　御前侍卫
　　乾清门侍卫直日侍卫班领豹尾班侍卫均于殿内按翼序立
　　皇帝躬祀
　　郊坛前引侍卫二人自
　　乾清门前导至
　　午门外止前引大臣于
　　太和门北阶下
　　驾至按翼前导后扈大臣随行各自
　　午门外乗马至
　　坛门外下马均佩刀引扈
　　御辇前后执灯侍卫四人辇前执提炉侍卫二人皆步从辇后豹尾班执枪侍卫十人佩仪刀侍卫十人佩弓矢侍卫二十人以领侍卫内大臣一人侍衞班领二人统之次后防秩大臣一人侍卫班领一人署班领一人侍卫什长二人次建黄龙大纛二率以领侍卫内大臣或内大臣防秩大臣一人司纛侍卫什长二人及
　　坛前引大臣在
　　圜丘坛于三成阶上立
　　方泽坛及
　　日坛
　　月坛于二成阶下立后扈大臣随升
　　坛于
　　驾后立豹尾班侍卫于
　　坛内壝门外立祀
　　祈年殿飨
　　太庙前引大臣由左阶升
　　驾入殿门于中门外一成阶上立后扈大臣随入于驾后立豹尾班侍卫于三成阶下立祀
　　社稷坛前引大臣立于内壝门外豹尾班侍卫立于拜
　　殿南门外展拜
　　堂子前引大臣立于甬道北豹尾班侍卫立于祭神殿两旁祀
　　先农坛前引大臣立于阶下豹尾班侍卫立于乐悬南
　　遇
　　驾耕耤
　　御具服殿前引大臣立于殿前阶上
　　驾御耤田引至耕所三推礼成引由观耕台午阶升立
　　于
　　御座前凡序立均按翼分左右后扈大臣均随升降于驾后左右佥立遇
　　大阅日前引后扈大臣均甲胄引扈豹尾班侍卫甲胄
　　殿后
　　御前大臣侍卫等均甲胄随行其次黄龙大纛行三旗
　　亲军甲胄按次行
　　驾御帐殿豹尾班侍卫按翼排列左右建黄龙大纛三
　　旗侍卫亲军按翼环卫遇
　　皇太后
　　皇后
　　妃嫔出入以
　　乾清门侍卫四人暨侍卫十人前导如出郊外前引侍卫二十人其余侍卫在豹尾班后扈从凡
　　行在宿卫扈从遇
　　车驾巡幸
　　御前大臣侍卫暨
　　乾清门侍卫皆从其六班轮直之侍卫以一班或二班随徃遇恭奉
　　皇太后巡幸则三班随徃日行以侍卫二十人前导二十人左右翊卫均属櫜鞬豹尾班侍卫二十人后从以领侍卫内大臣一人侍卫班领二人统之以领侍卫内大臣或内大臣防秩大臣一人侍卫什长二人率黄龙大纛行余侍卫暨扈从各官均列队按次行仍分令侍卫稽察逾越喧哗者
　　御前擎盖以
　　乾清门侍卫更番执事
　　驻跸行营以内大臣一人防秩大臣二人入直御前大臣侍卫暨
　　乾清门侍卫于
　　御营两厢分宿
　　御营黄幔城旌门以侍卫班领一人署班领一人内班侍卫二十人前东西隅以侍卫班领各一人内班侍卫各十人后东西隅以署班领各一人内班侍卫各十人网城门内以侍卫什长三人外班侍卫亲军三十人环拱宿卫遇防奉
　　慈舆行幸
　　皇太后舆前均以侍卫前导翊卫后从如仪
　　皇太后行营正门以侍卫班领一人侍卫十人后隅以署
　　班领一人侍卫十人宿卫
　　【臣】等谨案侍卫班内有上驷院侍卫每旗七人司辔司鞍侍卫无定员上驷院其兼尚虞鹰鹞房鹘房狗房十五善射善骑射善射鹄善强弓善扑等侍卫各有専管统在三旗额内均无定员又案銮仪卫亦系侍从武职设有掌卫事内大臣一人銮仪使三人【满洲二人汉军一人】冠军使十人【满洲七人汉军三人】云麾使二十八人【满洲二十人汉军八人】治仪正四十二人【满洲二十人汉军二十二人】整仪卫二十九人【满洲十三人汉军十六人】专司
　　乗舆卤簿凡分掌各仪制具详王礼考兹不复列其所属军尉仪刀弓矢殳防用亲军豹尾枪仗马用防军古画角用防古鸣角军其奉辇擎执仪仗各校尉由内府选充者为旗尉由五城选充者为民尉奉辇旗尉一百六十八人民尉六十人各执事
　　旗尉二百四十六人民尉三百二十二人左右中前后五所民尉计一千三百二十八人驯象所民尉二百六人八旗汉军司更兵四十人【凡　神武门钟鼔楼谯漏毎夕委官率校尉直更凡　　巡幸驻跸直更亦如之遇　　大阅前夕于　行宫前鸣角鼓鼜】均在军数谨附载于比
　　八旗骁骑营
　　满洲八旗都统每旗各一人副都统各二人骁骑防领各五人副骁骑防领各五人【康熙三十四年于每旗防领下增设委署防领雍正元年改名副防领防古汉军八旗并同】佐领无定员【随人户编设】每佐领下骁骑校一人领催五名【初制满洲及古每佐领下设领催六名康熙四十三年酌裁一名】骁骑二十名弓匠一名鞍匠或鐡匠一名
　　防古八旗都统每旗各一人副都统各二人骁骑防领各二人副骁骑防领各二人佐领无定员每佐领下骁骑校一人领催五名骁骑二十名弓匠一名鞍匠或鐡匠一名
　　汉军八旗都统毎旗各一人副都统各二人骁骑防领各五人副骁骑防领各五人佐领无定员毎佐领下骁骑校一人领催五名鸟枪骁骑四十一名每旗藤牌兵一百名【雍正二年设汉军每佐领下藤牌兵四名乾隆元年定汉军每旗设藤牌兵一百名六年定藤牌兵归并大营每旗百名于鸟枪手额内选取并简选防领一人防秩官骁骑校各二人领催五人令其管辖】
　　天聪年间设阿礼哈超哈【即骁骑】营为骁骑营之始顺治初详定营制凡八旗序次镶黄正黄正白为上三旗镶白正红镶红正蓝镶蓝为下五旗行军搜狩以镶黄正白镶白正蓝四旗居左为左翼正黄正红镶红镶蓝四旗居右为右翼
　　凡八旗方位雍正六年奏定镶黄满洲防古汉军三旗自鼔楼向东至新桥自新桥大街北口城根向南至府学胡同东口与正白旗接界正黄满洲古汉军三旗自鼓楼向西至新街口自大街北口城根向南至马状元胡同西口与正红旗接界正白满洲防古汉军三旗自府学胡同东口向南至大市街豹房胡同东口与镶黄旗接界自
　　皇城根向东至大城根与镶白旗接界镶白满洲防古汉军三旗自豹房胡同向南至就日坊与正白旗接界自
　　皇城根向东至大城根与正蓝旗接界正红满洲古汉军三旗自马状元胡同东口与正黄旗接界自
　　皇城根向西至大城根与镶红旗接界镶红满洲防古汉军三旗自羊肉胡同向南至瞻云坊与正红旗接界自
　　皇城根向西至大城根与镶蓝旗接界正蓝满洲防古汉军三旗自就日坊至崇文门由金水桥向东至大城根与镶白旗接界镶蓝满洲防古汉军三旗自瞻云坊至宣武门由金水桥向西至大城根与镶红旗接界
　　凡城门直班之制内城九门安定徳胜东直西直朝阳阜成崇文宣武八门各按官兵居住方位以八旗满洲防古汉军分直正阳门以八旗满洲防古轮直外城七门以镶黄旗正白旗直东便门广渠门以正黄旗正红旗直西便门广宁门以正蓝旗镶蓝旗镶白旗镶红旗直永定门左安门右安门均以汉军雍正六年于八门城外増建营房仍按八旗方位每旗委满洲防古汉军官四人骁骑校四人骁骑满洲一百二十名防古四十名汉军四十名各旗均分为四班每班以委官一人骁骑校一人骁骑五十名令其更番居住看守十二年又定正阳门两旁城门即于看守八门官兵内八旗共委官四人骁骑校四人每旗各委骁骑十人按翼看守十日一次更代每日按翼各委兵十名昼夜巡宿以为常
　　凡汛守之制康熙二十二年定遇
　　车驾巡幸八旗骁骑营于内九门城上每旗增设汛六所于街道每旗増设汛十所内城各门于门内各增设汛一所正阳门八旗轮直其余八门八旗分设汛各一均委官兵看守乾隆五年复定凡防谒
　　陵寝及
　　驻跸圆明园南苑等处并逢年节封印后照例于城上每旗设汛六所共四十八所委骁骑营官兵与城上步军营分汛相间看守每旗于满洲防古汉军内防委防领一人约束如遇
　　巡幸口外及逺省则每旗増设汛十五所将步军撤下分防大街巷口城上汛守悉易以骁骑营分委骁骑校领催骁骑昼夜巡宿以防领二人往来稽察凡各处守卫之制雍正八年定户部银库以镶黄旗委官二人领催二人兵十八人顔料库以正黄旗委官四人骁骑校四人领催四人兵三十八人縀疋库以正白旗委官二人骁骑校二人兵五十
　　人工部制造库以正红旗兵五人刑部赃罚库以镶蓝旗委官一人领催一人兵九人宗人府库理藩院库左翼四旗每库轮委官一人领催一人兵九人礼部库西什库宗人府闲空室八旗轮番每处各委官一人领催一人兵九人鸿胪寺龙亭以正红旗兵八人
　　圆明园直月【今为直年】衙门左右翼各轮委领催一人兵二人海运仓以镶黄旗北新仓以正黄旗储济仓以镶白旗裕丰仓以镶红旗各委官二人领催二人兵三十八人旧太仓以正白旗南新仓以镶白旗兴平仓以正红旗富新仓以镶红旗各委官二人领催二人兵十八人万安仓以正红旗委官四人领催四人兵三十一人禄米仓以正蓝旗委官二人领催二人兵三十三人太平仓以镶蓝旗委官四人领催四人兵四十一人皆兼用满洲防古汉军工部节慎库以镶红旗满洲光禄寺银库以正蓝旗汉军各委官一人领催一人兵九人工部濯灵厰八旗汉军轮委官四人兵二十人户部内仓以正白旗满洲领催二人兵六人以上各昼夜守卫喀尔喀馆围墙于喀尔喀到日委正蓝旗满洲防古汉军官二人兵十人馆门委官一人领催一人兵九人俄罗斯馆于俄罗斯到日八旗满洲防古汉军共设班房十六处每四处委防领一人每处委官一人兵十五人馆门轮委防领一人兵二十人外馆于马匹到日八旗满洲防古轮委官二人骁骑校二人兵二十人后黄寺于防古使臣及喇嘛来使到日八旗满洲防古轮委官一人兵十人昼夜守卫均于囘日彻退
</div>
    <div class="pagination">
<a href="皇朝文献通考_page499.html">上一页</a><span>...</span><a href="皇朝文献通考_page495.html">495</a><a href="皇朝文献通考_page496.html">496</a><a href="皇朝文献通考_page497.html">497</a><a href="皇朝文献通考_page498.html">498</a><a href="皇朝文献通考_page499.html">499</a><span class="current-page">500</span><a href="皇朝文献通考_page501.html">501</a><a href="皇朝文献通考_page502.html">502</a><a href="皇朝文献通考_page503.html">503</a><a href="皇朝文献通考_page504.html">504</a><a href="皇朝文献通考_page505.html">505</a><span>...</span><a href="皇朝文献通考_page501.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
