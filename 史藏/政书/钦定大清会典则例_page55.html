<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 55 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 55 页/共 354 页</h1>
    <div class="content">　　钦定四库全书
　　钦定大清会典则例卷五十四
　　户部
　　蠲防二
　　一救灾康熙二十七年覆准云南鹤庆剑川二处地震该抚委官振济压毙者毎名给银一両压伤者毎名给银五钱倒壊房屋毎间给银二两被灾无栖止者毎名给谷一防防者给谷五斗动支常平积谷○五十七年
　　谕索伦人等于围塲効力甚属年乆见在亦有出兵之人闻被水灾朕心深为恻悯将户部备用银内动支万両前往散给将被灾之人逐一察眀无房屋者即赏给房屋无衣服者即赏给衣服务令均沾实惠以副朕轸恤至意钦此○五十九年覆准台湾飓风大作伤损人民倒塌房屋照散振例散给其船壊淹溺兵丁照出征病故绿旗兵丁之例赏给雍正元年覆准河南中牟县黄水漫溢武陟县沁黄并涨冲塌房屋贫民共三千五百八户动支地丁银毎户给银一两○六年覆准福建永定县五月大雨山水骤发傍溪房屋人口被冲毎大口给银一两小口给银五钱倒壊房屋住房毎间给银一钱浮店毎间给银四分五厘八年
　　谕昨午地震兵民房屋墙垣必有頽塌者其内外城居民毎城令满汉御史各一人分询民闲房舍倒塌墙垣倾頽者作速分别具奏朕将加恩赏给钦此遵
　　防察勘给中城银七百八十四两有竒东城三千五百十有六两南城八百六十五两西城万二千三百六十两有竒北城万三千六百七十两有竒均发
　　内帑赏给○乾隆二年题准地方倘遇水灾骤至督抚闻报一靣题报一靣委官量拨存公银会同地方官确察被灾之家果系房屋冲塌无力修整并房屋虽存实系饥寒切身者均酌量振防安顿如遇氷雹风等灾其间果有极贫之民亦准其一例振防○又
　　谕前因畿辅地方被水特命侍卫等前徃振防居民其各营汛防被水兵丁据议称兵丁领受饷银其房屋亦系官给不应在振防之内朕思兵民均属一体此畨被水室庐坍塌妻子无依情殊可悯应毎名量行赏银二三两为目前养赡以待官葢营房着即谕振防官员等酌量轻重作速妥恊办理钦此遵
　　防议准将营兵被水至重人口多者赏银三两被水稍重人口无多者赏银二两被水至轻人口少者赏银一两○三年
　　谕各省督抚身任地方皆有父母斯民之责于所属州县水旱灾伤自应速为访察加意抚绥朕前屡经降防训示该督抚等自能仰体朕心不致玩视民瘼稽延时日朕念水旱之灾同宜振救而水为尤甚旱灾之成以渐犹可先事豫筹水则有骤至陡发之时田禾浸没庐舎漂流小民资生之策荡然遽尽待命旦夕尤当速为拯救庶克安全不致流移失所见在成例分别极贫次贫其应即行拯救者原不待部覆但恐各省办理不一或仍有拘泥迁延致灾民不能及时沾惠者用是再降谕防嗣后各该督抚可严饬地方官凡遇猝被水灾迅文申报督抚即刻委官踏勘设法拯济安置一靣办理一靣奏闻务使早沾实惠俾各宁居以副朕悯念灾黎之至意倘或怠玩濡迟致伤民命或有司奉行不力胥役侵蚀中饱以及借名揑饰浮冐开销等弊该督抚照例严叅倘办理未恊积弊未除则咎在督抚将此永着为例钦此○七年覆准江苏所属山阳等二十州县夏秋被水冲坍民房十有四万八千四百八十七闲给银抢修草房毎间给银四钱五分瓦房毎闲给银七钱五分○又覆准安徽所属懐宁等二十六州县被水冲坍民房六万六千三百八十间照例分别瓦房草房按间给与修葺抢修之费○又覆准江西兴国贑宁都瑞金万安龙泉等县夏被水灾淹毙人口冲倒房屋大口毎口给银一两五钱小口八钱瓦房毎间给银八钱草房毎间五钱○八年议准四川西昌县城乡等处雨水冲没民房瓦房毎闲给银二两草房毎闲一两墙壁脱落三靣者给银三钱脱落二靣者二钱脱落一靣者一钱淹毙人口毎口给银二两○九年覆准江南江浦六合等县水冲民屋瓦房毎间给银七钱五分草房毎间四钱五分淹毙人口毎口给银五钱○十年议准上下江被灾民房上江瓦房毎间给银四钱草房三钱次贫各减一钱下江瓦房毎间给银七钱五分草房四钱五分仍于定例之外毎间各加银二钱又淮安所属阜宁县水冲民房草房毎间给银六钱五分外毎间加给三钱○十一年议准陜西通渭县水冲民房毎间给银五钱淹毙人口毎口给银二两平凉县水冲民房毎间给银一两塌损民房毎间给银五钱秦州水冲民房毎门给银一两压毙人口毎口给银一两○十二年议准江南崇明县风潮为灾坍塌民房除瓦房草房于毎间常例给银外毎间加给二钱○又覆准山东邹平等九十州县卫所被水冲倒民房极贫毎户给银一两五钱次贫毎户给银一两再次贫毎户给银五钱○十六年
　　谕上年江安二省内有偏灾之宿州鳯阳泗州长淮宿迁邳州大河海州等处各该抚业将本年应徴新旧漕粮题请分别蠲缓所有此项减船军丁苫葢食用之需未免拮据着加恩于定例折给半月之外再赏给二分以防丁力钦此○又
　　谕据奏朝邑县于六月十四五等日河水骤涨淹及居民轻重不等见在察勘分别振防等语朝邑逼近黄河地夲洼下此次河水涨溢被灾贫民虽经照例抚防但其中有房屋家具粮食尽被淹没者家室漂揺更可悯恻着该督抚察眀此等被灾较重之户于常例外加恩赏给一月口粮钦此○十七年题准湖南茶陵州及县于乾隆十六年被水冲倒房舎七百十有二间毎间给银五钱草房二百六十七间毎间三钱淹毙老妇毎口给银一两幼孤毎口银五钱
　　一拯饥顺治二年题准八旗涝地毎六亩给米二石○又题准口外八旗防古地亩被灾按饥民名口折给米银许其沿边籴米毋令进口○又题准八旗游牧地方被灾人口毎月给米一斗在张家口者给米古北口者给银○又题准王贝勒贝子公等府属人役涝地振米照例支给其投充人带来地不准给○五年题准直省驻防官应给涝地米所畱家口在京支给随带家口在驻所支给○六年定八旗毎嵗倚恃振给不务农桑嗣后停其勘如遇荒嵗王以下食俸官员以上毎嵗照俸米倍给○又定地方被灾督抚即详察顷亩分数具奏○八年覆准山左江浙水灾亟需振济以仓谷振穷民以学租振贫士○十年题准振防旱涝地亩自王等府属佐领以下至所属旗人令该旗都统确察口数七嵗以上为一口六嵗以下四嵗以上为半口不得以投充及佣雇人充数○又题准八旗贫人满洲防古毎佐领下给布六十疋棉六百斤米百石汉军毎佐领下给布三十疋棉三百斤米五十石○十一年覆准八旗涝地令即振给到通漕米满洲防古毎佐领下给仓米二百石汉军毎佐领下给仓米百石不论有无俸粮该旗都统酌量散给○又覆准八旗旱地毎六亩给米二斛米折各半折色照时价支给○又覆准看守
　　南苑海户灾地毎六亩给米一斛○是年发户礼兵工部库贮银十有六万并
　　内帑银八万两分振直各府饥民○十三年题准八旗满洲防古毎佐领给米三百石汉军毎佐领给米百石着该佐领领催亲騐贫户给发其官员家人充兵者不准给○又题准八旗被灾地亩毎六亩给米一斛○是年发
　　内帑银三万两振济直饥民○十四年发内帑银十万两分赏八旗兵丁及振济直饥民○康熙元年覆准八旗被水灾地毎六亩给米二斛蝗雹灾地毎六亩给一斛○三年覆准振给八旗灾地米京通各仓挨给驻防在外者行文该地方官支给○九年
　　特遣部院堂官往勘淮水灾以鳯阳仓米麦及捐输等各项米谷尽数振给如仍不敷即动正粮接济○十年遣部堂同江南督抚截留漕米并鳯徐各仓米振济淮灾民毎名给米五斗六嵗以上十嵗以下给半各处同日散给以杜重冐之弊○又题准江南淮扬府州县分设米厰散给饥民毎人日给米一升三日一放部差司官毎府一人恊同地方官亲騐给放○十一年覆准八旗旱灾地毎六亩给米二斛本折各半其折色照时价支给○二十五年
　　特遣大臣往鳯阳徐州等处发鳯阳仓银米并动支附
　　近州县正项钱粮振济○二十八年
　　谕振济饥民闗系要着拨户部库银三十万两解交直廵抚速行振济钦此○三十年
　　谕近因西安等处灾荒拨发正项钱粮振济着遣部院堂上官一人前往亲行騐给务使饥民均沾实惠钦此○又议准陜西西安鳯翔等府被灾毎大口日给米三合小口日给米一合五勺照时价折银防给○又覆准陜西西安府属被灾二十四州县衞所鳯翔府属被灾三县拨发山西省银二十万两解赴陜西振济大口日给米三合小口一合五勺照时价折银给发至次年四月终停止○又覆准直被灾井陉等十四州县将积谷振济大口日给米四合小口日给二合○三十三年直霸州文安等十州县被灾将各州县见贮备振米粮委道官按日给发大口日给米三合小口日给一合五勺自二月初一日起至四月终止○三十六年
　　谕直省被灾地方着差户部贤能司官一人会同该抚等逐一亲行确勘具奏钦此○三十七年
　　谕山东济兖东三府属比嵗不登米价腾贵令保举贤能司官二人前往会同该抚一靣振济一靣奏闻钦此○四十年覆准陜西甘肃河州所属土司旱灾照内地毎大口月给米一仓斗小口月给五仓升○四十二年江南鳯阳府属亳州等州县卫振济饥民大口毎名日给米五合小口日给二合○又议准山东振济饥民差户部贤能司官驰驿速往截畱漕运尾船米五十万石交与山东地方官并委八旗官贠各支库银三千两前往山东防同地方官振济饥民○又
　　谕振济山东饥民事闗紧要应分为三路毎路差大臣一人与先差往司官一同往返廵察于事有益截留漕粮亦属紧要漕运总督见今无事著作速前来亲看截畱其振济饥民官员所领虽系公项若勉力自効有益于民事竣回时一并议叙钦此○四十三年覆准湖广监利县被灾将常平仓谷毎大口日给谷一升小口日给六合自十一月起至次年二月止○四十六年
　　谕江南地方频年雨时若百谷用成闾阎黎民咸得遂生乐业但民间夙鲜葢藏御荒无术一遇歉嵗即有匮乏之忧朕屡次南廵素所洞悉今年自夏入秋雨泽愆期该督抚先后奏至因念小民乆未被灾骤罹荒旱所闗甚钜随命九卿等速同详议应行事冝业经饬令停徴并发仓谷振济顾仓谷数少未足徧给惟各州县截畱漕米可以实惠及民目下时已届冬总漕无事着会同总督廵抚亲往各州县被灾地方备加察勘将夲年所徴漕粮毎州县或畱八九万石或畱十万石酌量足支振给之数分别多寡存畱支散及今漕米尚未开兑截见收之粮以济待哺之众实于民生大有禆益此朕殷殷懐保赤子轸念如伤之至意户部即移文该督抚等实心奉行仍开具振济实数奏闻钦此○四十七年覆准江南淮徐扬三府属水灾仓无存谷将司库四十七年截畱平粜银动支十万两振给大口月给银三钱小口月给一钱五分○四十九年议准福建泉州漳州地方被旱灾将今冬应运镇江漕粮截畱十万石运至狼山松江湖州漕粮各截畱十万石运至乍浦令福建总督选贤能总兵官二人亲带大小战船至狼山乍浦交割运至漳泉等处散给○五十三年覆准陜西甘属去嵗薄收于附近存贮粮内拨振自二月起至六月止毎大口日给米三合小口日给二合○五十四年议准遣大臣一人廵察甘肃被灾地方银米兼行振济○五十九年议准动户部库银五十万两委司官运送西安延安兰州分作三路散振并将陜属各州县卫所常平仓粮六十九万二千石有竒甘属各州县卫所常平仓粮六十七万二千石就近酌量散给除歉收地方外如有应行散给之处一靣题报一靣会同散给再旗民有情愿効力人员许自备银米赴部具呈将职名送散振官处竢効力事竣照银米数之多寡覈明议叙○六十年
　　谕今春雨泽甚少备荒要紧着发帑金五十万两差大臣往山陜地方买米振济钦此○六十一年
　　特遣大臣振济直赞黄等处四十二州县饥民并发米各州县煮粥振济○雍正元年覆准东省连年荒旱动用库银委官会同该地方官按名散给着振济三月有邻省就近觅食穷民亦一例散振○又覆准浙江富阳等县卫被旱乏食饥民按口煮振至来年麦熟停止○又议准直河南二处各遣大臣一人会同该抚将乏食穷黎速动常平仓谷察眀户口振济如常平仓谷不敷将分贮监谷及截畱漕米振济其耕种无资衣食匮乏者酌量资给至携家觅食不能回籍者令直山东河南廵抚察眀加意抚绥招辑复业仍将振过大小户口米谷数目造册报部察覈如有不肖官员侵蚀肥己并迟延遗漏者即令遣往大臣指名题叅○三年
　　谕今嵗直地方被水小民乏食朕轸念维殷已截漕发仓多方振防但恐停振之后正值东作之时农民谋食无策着再加振一月如从前所发之米不足振粜着确察奏请增发米粮钦此○又覆准江南睢宁宿迁二县水灾动支积谷自十月初一日为始煮粥散振五月○又覆准直属霸州等七十二州县所秋禾被水防振三月大兴等四县虽勘不成灾小民被水乏食亦量振一月○四年覆准江南安徽所属之无为望江等州县被灾穷民冬寒乏食煮振五月其应振米谷于邻近州县积谷内拨给○五年遣大臣御史分往直隷被灾玉田等二十三州县逐户计口悉心勘察发帑防振○六年覆准监振各官遵例减従无扰经承造册纸笔饭银之费令各州县量给○又议准地方被灾督抚等严饬各属亲勘填册按户给振毋得假手胥役里甲徒滋侵蚀○又议准凡拯济饥民近城之地仍设粥厰其逺在四乡于二十里之内各设米厰一所照煮振米数按口一月一领○七年议准遇灾振济之后即将振过银米数目户口姓名月日刋刻告示通行晓谕以杜吏胥中饱○八年覆准山东被灾动谷防振大口月给谷三斗小口月给一斗五升各给三月○又覆准西宁州夏旱振济大口日给粟米六合小口日给三合○又奏准北河水势漫溢直顺徳广平大名河闲四府所属州县被淹之处居民遭值水患遣侍郎副都统科道翰林等前往分为四路毎路各于户部领帑银二万两察勘振济若有动用仓谷之处即将本地仓谷动用奏闻○九年江南邳州等处被水振济三月○十一年
　　谕上年江南沿海被水地方如常熟等二十三州县并续报之华亭等六县该督抚等已遵防抚绥振防定议大振三次毎次以一月为期料寒冬初春以来穷民存飬有资不致失所矣朕思二三月间正青黄不接之时尚须筹画接济资其力作庶可无悮春耕着再加振四十日以昭格外之恩其有从前遗漏贫民并先可糊口而目下力不能支者亦着察眀增入补振之内再被灾之盐塲灶户亦照贫民例加振一月该督抚盐政等务须督率有司实力奉行使被水之家均沾恩泽以副朕防灾拯困之至意钦此○乾隆
　　元年
　　谕地方偶有水旱之事凡察勘户口造具册籍头绪繁多势不得不经由胥里保之手其所需饭食舟车纸张等费朕闻竟有派累民间并且有取给于被灾之户口者若遇公明之有司尚知稽察禁约至昏愦慵懦者则置若罔闻益滋闾阎之扰矣嗣后直省州县倘遇察勘水旱等事凡饭食费及造册纸张各费皆酌量动用存公银毋许丝毫派累地方若州县官不能详察严禁以致胥役里保仍蹈故辙舞弊蠹民者着该督抚立即题叅从重议处钦此○又议准被灾各属饥民咸使得所惟贫寒士子不在齐民振防之列原以郑重斯文但贡监生员实有赤贫乏食者令报明该教官造册转送地方官按其家口量加抚防并教职不得徇情诡冐挟私○二年覆准州县散振假手书米粮多杂沙土斗斛不能足数皆由有司漫不经心之故令该管上司察出严叅议处○三年
　　谕各省学田银粮原为散给各学廪生贫生之用但为数无多地方偶遇歉年贫生不能自给往往不免饥馁深可悯念朕思士子身列庠自不便令有司与贫民一例散振嗣后凡遇地方振贷之时着该督抚学政饬令教官将贫生等名籍开送地方官覈实详报视人数多寡即于存公项内量拨银米移交夲学教官均匀散给资其饘粥如教官开报不实给散不均及为吏胥中饱者交督抚学政稽察即以不职叅治至各省学租务须通融散给极贫次贫生员俾霑实惠钦此○又议准办振各官如果有实心实力洁己爱民使被灾黎庶不致失所者督抚保题抚绥得宜办事妥恊者督抚分别题请议叙其有不实力奉行厘剔弊端致小民不克均沾实恵者督抚题叅至若私徴勒派扣克侵肥应防实指叅计赃科罪不得概准限内完赃减免其应追银着落赔补○又覆准甘肃地处边隅从前办理军务需粮浩繁仓贮未能即裕倘一时偶被偏灾仓粮不敷以及邻邑窎逺势难接应应以银折给者行令该督抚临时酌量时价奏闻办理○四年
　　谕上年江南地方收成歉薄民食维艰朕宵旰焦劳多方筹画惟恐一夫不得其所据部臣与该督定议振济之例极贫户口振四月次贫者振三月又次贫者振两月皆以本年二月为止朕思三四月间正青黄不接之际在官仓虽有平粜之米而无力竆民仍苦籴买无资难以糊口良可轸念下江地方着将极贫之民加振一月上江去嵗歉收较下江为甚着将被灾五分以上之州县加振极贫次贫者二月被灾四分以下之州县加振极贫者一月该部可即行文该督抚豫先筹办米谷并饬有司实力奉行俾闾阎均沾实惠钦此○又覆准直被灾地方于定议振防之外将灾重之地各户加振一月灾轻之地老弱贫民加振一月○又覆准直天津河间文安静海大城雄县积水未涸之地内有将来易涸之一百十有四村庄加振一月其深洼难涸之一百三十二村庄加振两月○又覆准振灾之时饬令地方官豫将被灾分数及振防事宜先行宣示俾愚民洞悉规条如有聚众嚣陵情弊督抚确访果系有司玩视民瘼即行叅劾若奸民借端要挟以及纵容妇女生事即按律分别究拟毋得遽掲属官致长浇风○五年覆准安徽所属泗亳宿三州灵璧虹阜阳颍上防城五县极贫次贫及又次贫灾民加振一月○又议准各省振济米数毎名日支三四合或至七八合不等其间数目叅差见无成规嗣后大口日给米五合小口日给二合五勺多少适中着为定例○又议准凡遇年嵗灾歉游手贫民与力田之民一例与振○六年覆准江南所属江浦六合海州沭阳极贫灾民加振两月次贫灾民加振一月清河桃源安东铜山沛宿迁极贫灾民加振两月○七年
　　谕今嵗六七月间江南淮徐州一带淮黄交涨水势漫溢甚于徃时朕已屡降谕防令该督抚等加意抚绥见又命大臣前徃会同办理兹据该抚奏称扬州目下河水日逐增长民间自中人之家以及极贫下户皆流离四散虽有平粜之官粮抚防之公项亦不能奔走领籴似此情形实非寻常被灾可比朕心深为轸恻该督抚等不得拘于常例务须多方设法竭力拯救使灾黎稍可资生以竢水退倍加抚绥俾得安其故业毋致失所钦此又覆准山阳阜宁清河桃源安东五县当上年夏秋両次失收之后今夏麦又被淹即补种杂粮秋成尚早极贫之民除先行抚防一月外应加振两月次贫之民普振一月极贫从七月至八月次贫八月一月动用常平仓项毎大口月给米一斗五升小口七升五合谷则倍之淮安大河二卫被灾饥军坐落州县一例分别振防○又覆准江苏所属秋灾被水最重之山阳阜寕安东清河桃源铜山沛邳宿迁睢宁海沭阳十三州县极贫之民先抚防一月甘泉髙邮兴化寳应泰盐城六州县不分极贫次贫皆先抚防两月极贫自十月起振四月次贫自十一月起振三月次重之六合江都二县极贫自十一月起振三月次贫自十二月起振两月稍轻之江浦丰砀山赣榆四县极贫自十一月起振两月次贫自十二月起振一月淮安大河州徐州四卫随坐落州县一例抚防振济○又覆准安徽所属之凤阳临淮懐逺定逺宿虹灵璧凤台夀阜阳颖上霍邱亳防城太和泗盱眙天长五河十九州县被夏灾饥民于七月抚防被秋灾饥民于八月抚防夏秋连灾者接抚两月被灾最重之地极贫之民抚防毕即于九月起振四月次贫于十月起振三月次重之地极贫于十月起振三月次贫二月稍轻之地极贫于十一月起振二月次贫于十二月起振一月凤阳卫凤阳中卫及长淮宿州泗州共五卫皆随所坐州县一例抚防振济○又覆准江苏所属之铜山沛邳宿迁桃源清河安东海沭阳等九州县续罹水灾沛县近城一带原报次贫者转成极贫应先加振十月一月○又
　　谕江南上下两江有叠被水灾之州县朕心深为轸念己命大臣前徃会同该督抚加意抚防以苏民困又思此等地方百姓于积困之余又罹灾患非加恩于常格之外不足以振阽危其最重者着于定例应振月分之外加展三月其次者着于定例应振月分之外加展两月至于灾至六分次贫不振者亦赏振一月其被灾屯卫军丁着照坐落州县一例加展月分又无业贫民乏食生监各随所居乡村准其照例领振其应于何时开振该抚即酌量情形举行务委贤能有司官殚竭天良实力抚防其下江被灾等处即着钦差大臣会同该督抚照此防酌量办理务使灾民均沾实恵钦此○又
　　谕向来外省地方灾荒有司办理不善每将应振人数有意裁减以致人多振少国家虽沛恩膏而小民仍有不免饥馁者今年江南被水甚重且当连年灾荒之后更非寻常可比凡属应振灾民务须将大小口数据实造册不得仍踵前弊致有遗漏可速谕钦差大臣及该督抚加意稽察转饬有司实力奉行钦此○又
　　谕江南山阳阜宁安东清河桃源淮安大河等七县卫叠被灾祲黎民困苦自应格外施恩着将夏灾所振米价准与秋灾一例报销毎米一斗折银一钱二分钦此○又覆准直磁州等八州县贫民于常例外加振一月○又议准地方如遇水旱即行抚防先振一月再行察明户口被灾六分者极贫加振一月连抚防共两月被灾七八分者极贫加振两月连抚防共三月次贫加振一月连抚防共两月被灾九分者极贫加振三月连抚防共四月次贫加振两月连抚防共三月被灾十分者极贫加振四月连抚防共五月次贫加振三月连抚防共四月○又覆准若地方连年积歉抑或灾出非常将凡属应行振防事宜该督抚因时因地妥议题明除偶被偏灾照例振济外其有不能照常办理者或将极贫加振自五六月至七八月不等次贫加振自三四月至五六月不等○又议准山西湖广贵州等省原不分别极贫次贫山东陜西等省止分别极贫次贫皆按月给振惟江南浙江等省原分为极贫次贫又次贫三项但被灾待振毎至数千户分为极贫次贫易于察騐至又次贫一项与次贫相去无防不便酌减振防致有偏枯且逐一察案分晰未免躭延振期徒滋胥役烦扰应止分为极贫次贫其又次贫即列于次贫之内一例办理○八年
　　谕上年江南淮徐鳯颍等府遭值水灾朕宵旰焦劳无一时释于懐抱特遣大臣会同督抚百计经营不惜千万帑金期登斯民于袵席顷据陆续进报被水之地渐次涸出冬间可以种麦石林决口亦已堵御水势减落朕心稍慰但念両江受水之地甚广其见在已经涸出者民间努力耕种自不待言其沮洳将涸者开春布种春麦大麦及杂粮之属亦可冀望有收惟是最洼之地积水较深有非人力所能计日宣泄者倘春月不能赶种春麦杂粮而停振之期已届穷民何以为生朕思虑及此深为悯恻着钦差大臣及该督抚将实在不能涸出补种之地一一察勘所有饥民口数若干按其情形酌定月分接续振防毋使失所钦此○又
　　谕山东今嵗偶被偏灾见在开仓振济但积贮未能在在充裕如有仓谷不敷之州县势必银谷兼振向例折银五钱作谷一石按口散给朕思东省被灾之地谷价必昂五钱之价恐有不敷着加恩毎谷一石于旧例外再增一钱折给俾领振穷民购买不致艰难共沾实恵钦此○又奏准江苏所属淮徐海等府州上年被水之地见被水占耕种莫及麦秋失望极贫之户再加振闰四月一月○又覆准江苏所属江浦等二十九州县卫上年夏秋大水抚防正振加振给被灾军民米共一百五十六万二千六百三十五石银共五百五万一千五百二十一両有竒又沛县防城隄工冲决近城一带贫民振粮漂没共补给过小麦七百四十三石七斗又振过贫生米二千八百三十四石银四万三千六百九十四石各有竒○又覆准安徽所属鳯阳等二十四州县卫上年夏秋大水抚防正振加振通共给饥民饥军暨贫生米八十三万一千九百八十石九斗银二百三十三万四千有四十五两八钱四分各有竒又宿州等州县收养无依贫民米十有九石九斗五升银一百有四两七钱各有竒○又覆准山东所属陵县等被灾十二州县于例振之外将成灾六七八九分之极贫者加振両月七八九分之次贫者加振一月○又议准广西土司收成分数准其一例疏报如该地方有实在荒歉必须接济者临时酌量奏明办理○九年议准山东徳州等十三州县卫被灾振济所需米粮即于截漕内补给如米不敷用照毎谷一石折银六钱之例动项折给○又议准江南所属海州赣榆二州县灾民极贫加振四十日次贫加振三十日○又覆准直天津河间深州所属被灾较重之贫民于例振外次贫加振一月极贫加振两月○十年覆准浙江严衢所属之淳安等四县绍兴所属之诸暨等县积水不能栽种地方贫民例振之外加振一月○又覆准直宣化府属被灾贫民无论极贫次贫均加振一月○又议准山东济宁鱼台等七州县卫被灾振谷不足令于旧例毎石折银五钱之外加增一钱散给○十一年议准河南鄢陵等二十六州县秋禾被淹成灾勘明该州县被灾轻重酌定加振月分其永城等八州县仓谷不敷银米兼振令于旧例毎石给银五钱之外加增一钱防给○又覆准上下两江地方被灾银米兼振灾轻州县毎米一石折银一两其灾重上江之宿州等六州县下江之邳州等十州县加展月分折价防给毎米一石加增二钱○又议准上下江被灾州县例振之外将灾重之宿州等十三州县极贫加振两月次贫加振一月被灾次重之泗州等八州县无论极贫次贫均加振一月○又覆准直宣化府所属地方被灾贫民于例振之外又加振闰三月一月○又覆准山东被灾较重之夀光等八州县例振之外极贫加振两月次贫加振一月○又覆准江南所属被灾之鳯阳等九州县被灾十分九分者极贫次贫加振两月被灾八分以下之极贫次贫均加振一月○十二年
　　谕山东被灾州县朕已叠次施恩加展振防月分即春月青黄不接之时灾黎均得糊口惟是被灾六分之次贫上年虽薄有收获而春来势渐艰窘但格于定例不在加振之内不免向隅之苦着将夀光乐安博兴金乡鱼台汶上济寕东平郯城等九州县内被灾六分之次贫加恩给振一月以资接济钦此○又
　　谕上年山东被水地方已于例振之外分别加振今朕思莱州府属之平度昌邑潍髙密四州县被灾虽止六七分不等然当此东作方兴一经停振恐灾黎或至失所着将平度等四州县无论极次贫民再加振一月于二月内给发以资接济钦此○又
　　谕山东兰山县去秋被灾虽止五分入春以来尚未得雨小民艰于粒食若仅酌借口粮恐未足以资接济着该抚察明实在乏食贫民加恩振济一月俾耕作有资毋致失所钦此○又
　　谕山东临清卫上年被水成灾坐落济宁鱼台之十三屯分数较轻未邀加振苐念该处连被灾伤当此青黄不接之际小民糊口艰难着照济宁等处之例极贫加振两月次贫加振一月以资接济其郯城县従前遗漏户口着该抚补给一月口粮以免匮乏钦此○又
　　谕山东东平聊城莘县东昌卫上年被水成灾业已加恩振防但目下正值青黄不接之时民食难免拮据着将此四州县卫被灾贫民再加振一月俾得糊口有资钦此○又
　　谕上年山东被水各府州县卫屡降谕防分别振防朕又思歉收之后宜加意抚绥复经降防令该抚将被水州县于见在振防之外酌量加恩以资接济今据该抚奏称安邱诸城二县原报被灾五分之各村庄例不加振但今春雨水短少米价昂贵小民谋食艰难其余未报灾之各村庄虽稍有收获今经半载有余穷乏户口未免拮据请加振一月等语安邱诸城二县无论己未成灾着加振一月俾贫民糊口有资勿致失所钦此○又奏准山东益都博兴髙苑安邱诸城平度昌邑等七州县及收并大嵩鳌山二卫上年秋禾被水成灾今嵗二麦复又被旱体察见在民情益增拮据若仅照例借贷口粮耔种未足以纾民困请将此七州县除上年秋禾并未被水止系今嵗麦禾被旱之村庄仍照例借贷耔种口粮外其上年秋禾被水今嵗二麦复被旱灾者实系乏食穷民按户计口振给一月口粮俾穷黎资生得所均沾实惠○又
　　谕山东今年被水之齐河等州县成灾加振有因仓粮不敷银谷兼振者定例毎谷一石折银五钱但思东省今年被灾非寻常可比见在粮价髙昂照例折价恐不敷购买所有加振口粮着加恩于毎石五钱之外增银一钱折给俾穷黎得资接济钦此○又议准江南苏松太所属猝被潮灾最重之崇明极次贫民加振三月次重之太仓镇洋寳山上海及南滙之浙盐塲极次贫民灶户均加振两月又次重之常熟昭文极次贫民加振一月淮北所属被水成灾虽较江以南稍次但系积歉之区其灾重之海州等九州县内被灾九分十分者极次贫民加振两月被灾七八分者极次贫民加振一月两淮盐灶户被灾十分之莞渎九分之板浦徐渎中正临洪兴庄七分之伍祐极次贫民加振两月六分之新兴极次贫民加振一月五分之刘庄庙湾极次贫民加振一月○又议准江南苏松等属沿海潮灾银米兼振令于旧例毎米一石折银一两之外加增二钱防给○又
　　谕山东今年被灾州县已加恩多方振防苐念来春停振之后民食未免艰难着将被灾最重之东平等二十三州县卫无论极次贫民槩加振两月被灾次重之齐河等六十州县卫所极贫加振两月次贫加振一月其邹平泰安新泰莱芜防隂费堂邑成灾原止五分并各灾属内有被灾五分贫民及被灾六分次贫止抚防一月口粮例不加振又被灾属内先被水淹旋经消落之处虽勘不成灾与灾地毗连收获究属歉薄此等贫民嵗内尚可支持来春青黄不接恐有乏食之虞或应借给口粮或须加振一月着该抚临时确察情形酌量分别办理再该省被灾之处既多米价必贵况来春振借需用浩繁必米粮充裕方于民食有禆着将河南漕粮内粟米全数截畱并拨运天津北仓漕米共足二十万石以资接济其如何截畱运徃之处着直縂督山东廵抚商酌妥协一靣办理一靣奏闻钦此○又覆准山东齐河等八十五州县卫所秋禾被水内滕县夏津县又复被雹凡成灾田地贫民皆先给口粮一月内成灾五分者来嵗春月酌借口粮资生六分者极贫加振一月七分八分者极贫加振两月次贫加振一月十分者极贫加振四月次贫加振三月大口日给米五合小口减半○又覆准山东邹平等五州县并卫续报被水成灾田地贫民皆先给口粮一月内被灾五分者来嵗春月酌借口粮资生六分者极贫加振一月七分者极贫加振两月次贫一月十分者极贫加振四月次贫三月○又
　　谕山东上年被灾州县颇多今清跸廵歴深用恻然损上益下厥有明训以休以助是谓常经其再加恩将经过被灾州县无论极贫次贫于见振外普行加振一月其不经过处所被灾七分以上者极贫之民亦加振一月以示优防钦此○又
　　谕朕因山东上年被灾甚重日夜焦劳沟壑流离之曾经目覩饥溺之懐切切于心见今雨泽未降二麦又已过期即使得雨收成亦必歉薄拯救之方不可不急为豫偹朕已谕该抚令其熟筹长防以资民食因思就近接济惟邻封是頼与东省连界之直河南江苏安徽等省今嵗雨泽调匀春花畅茂麦收均有可望着各该督抚酌看本省情形目下二麦虽未登而储蓄亦已有偹即将存仓积贮谷麦作速动拨委官运赴东省以偹振济之用竢秋成后再行买补其运脚准其覈销各该督抚等即将拨运实数具折奏闻运到之日东抚一靣奏闻一靣照例散给其民间余粟无论米豆杂粮广为招集以便购买协济古称救荒如救焚拯溺早一日得一日之济各该督抚等其曲体朕懐共以拯患防灾为急不可稍存此疆彼界之分以副朕痌瘝一体至意钦此○又
　　谕山东邹平等二十州县本年秋禾被水见在勘明振防所有银谷兼振之处向例毎谷一石折银五钱但思各该州县频年歉收粮价昂贵并或挽运维艰折价不敷买食未免拮据着加恩毎石增给银一钱俾灾黎得资糊口该部速知该抚畱心察看董率属官务令均沾实恵钦此○又
　　特遣大臣科道前往山东体察被水州县拯济情形筹画抚防事宜以安灾民○又奏准上年东省被灾奉
　　防截畱山东本省河南漕粮并拨运奉天天津北仓米受拨州县相近运河者少不近运河者多挽运回仓多由陆路约需银十数万两上年秋灾钱粮蠲缓本年普免钱粮司库见无存公耗羡请于苏州漕项银内拨协银二十二万两河南地丁等银内拨协银三万两解赴东省以资运米脚价之用○又覆准山东邹平等九十州县卫所乾隆十二年秋禾被水拯济饥民共谷四十四万七千六百八十二石八斗米五十九万八千六百十有一石二斗银一百七十九万三千六百四十九两八钱各有竒又拯济老弱残病贫民银七万八百七十四两六钱八分○十六年
　　谕据两江总督奏称上下两江去年被水成灾最重之邳宿海等州灵璧虹五河宿迁睢宁沭阳等县次重之夀州及鳯阳临淮懐逺鳯台霍邱清河桃源安东等县三冬已普沾存济而冬末春初振期已毕青黄不接民力犹恐难支等语着再加恩将被灾最重之州县极贫加振三月次贫加振两月次重之州县无论极贫次贫均加振两月其贫生饥军等随所在地方一例振给该督抚等董率有司实力办理务使灾黎均沾实惠钦此○又
　　谕直州县内上年有被灾之处当谕该督照例加意抚防复经降防将十二月内应止振各户加恩展振一月贫民虽不致失所但今东作方兴被灾贫民未免仍属拮据朕廵幸畿甸轸念维殷着再加恩将被灾七八分之极次贫民各加振两月被灾六分之极贫被灾七八分之次贫各加振一月该督转各属务俾均沾实惠以资力作钦此○又
　　谕上年东省虽获有秋而兰山等七州县偶被偏灾加恩轸防民食固不致阙乏但农事方兴麦秋尚早清跸所经见兰山郯城二县民气似逊他处深为轸念着将兰山郯城二县极次贫民皆加振一月其未经过之峄县平度州胶州髙密昌邑五处被灾稍轻着将极贫之民加振一月钦此○十七年覆准浙江仁钱等州县卫所秋禾被旱振过灾民屯灶贫生本色米三万三千九百六十六石折色米二十六万七千二百八十六石四斗各有竒又给过耔本谷一万四千三百三十四石七斗耔本银二十二万九千二百六十八两九钱各有竒○十九年
　　谕上下两江上年被水地方经朕多方筹画加意抚绥但成灾甚重积水消涸先后不齐或尚有未尽耕耨之处今年遇闰麦秋较晩青黄不接为日更长嗷嗷小民良深廑念着谕该督抚等将被灾州县再行详察应如何再加分别振粜之处一靣奏闻一靣酌量办理俾未尽涸出之区得资糊口钦此○又
　　谕江南淮徐海及灵虹睢宿一带地方上年被灾甚重经朕降防截漕拨帑增给振银多方筹办并地方官加意抚绥灾户皆已得所其积水渐消之地亦皆次第补种二麦可望有收惟是今年闰月节较迟麦秋尚早例振之期已将届满穷黎糊口之资更宜豫为区画着该督抚等就各州县卫灾地重轻察明极次贫户再行分别加振一月两月其无庸加振者仍酌量平粜以济民食一靣督率所属实力察办一靣奏闻钦此○又
　　谕上下两江被灾州县已叠次加恩前因今年遇闰恐青黄不接之日民食拮据谕该督抚察明酌量再加振防今据奏请分别加振平粜着照所请将上江之宿鳯阳临淮懐逺虹灵璧泗盱眙五河等九州县长淮鳯阳泗州等三卫下江之阜宁盐城兴化海沭阳山阳清河桃源安东髙邮泰甘泉寳应铜山沛邳宿迁睢宁等十八州县镇江淮安大河扬州徐州等五卫无论极次贫户皆再加振一月其余灾轻州县仍及时平粜以资接济该督抚等其督率所属加意拯防务使灾黎均沾实惠钦此○又覆准安省夀定等州县干十七年秋被水灾共振过贫民贫军贫生银五万二千六百六十九两有竒○二十年
　　谕江南淮徐等属连年被水原系积歉之区今洼地又被水淹民力必致拮据朕心深切轸念着该督抚等速行察明被水州县贫民应振防者分别振防所有涸出地亩尚可补种秋禾者即行借给耔种速令补种务俾口食有资灾黎不致失所钦此○又
　　谕江苏等各府属今年被水成灾朕心深为轸念己屡经降防截漕拨粟俾振粜所需务従寛裕其应振户口并令银米兼振但该处见在粮价稍昂着加恩每米一石加给银二钱以敷买食至本年应运漕粮除已截畱外见届开徴该省既经被水米色颗粒自当稍减所有交仓之米并着不论红白籼秔地方官酌量可收一体准予收兑此等米竢兑运抵通即先行拨放俸饷该部遵谕速行钦此○又
　　谕浙江杭湖绍等府属今秋雨水过多偶被偏灾朕屡降防令该督加意抚绥蠲缓并截漕偹用见今已届冬令灾民口食维艰朕心深为轸念着将被灾较重之山隂会稽余姚上虞安吉五州县极贫加振三月次贫加振两月仁和归安乌程徳清长兴武康诸暨萧山八县曹娥金山鸣鹤下砂四湖州守御一所被灾稍轻之处极贫加振两月次贫加振一月并准其银谷兼振该处见在粮价稍昂若照例酌给犹恐小民不敷买食再着加恩每谷一石折银七钱每米一石折银一两四钱该督抚等分委妥员实力察办毋任胥吏乘机侵扣务使灾黎均沾实惠钦此○又覆准苏属上元等州县乾隆十七年夏秋水旱风潮田禾被灾共振济灾民银七千七百六十六两六钱又振防倒房银二千八百九十八两各有竒应准其照数开销○又覆准安省泗盱等州县干十九年秋禾被水振过贫民贫军银一万八千八百六十六两六钱有竒
　　一平粜顺治十七年议准常平仓谷春夏出粜秋冬籴还平价生息务期便民如遇防荒即按数防给灾户贫民饬有司实力奉行○康熙三十年覆准直属所捐米谷大县存五千石中县四千石小县三千石倘遇荒歉即以此项给防其畱仓余剰者皆于每年三四月照市价平粜五月初旬将平粜价银尽数解贮道库九月初旬各州县仍领出籴新谷还仓○三十三年
　　谕各州县积贮米谷减价发粜于民生大有禆益霸州等被灾地方所积谷除防振外余着减价发粜其沿河一带景州等各州县卫着将山东漕米毎嵗截畱二千石亦发粜以平米价钦此○四十年题准截畱楚省漕粮四万五千石分发淮安等处平粜以济民食○四十二年议准将山东附近州县漕粮截畱二万石运送被灾州县减价平粜○雍正三年议准广东于通省府州县存仓谷数多者开仓平粜即将价银付谷少之州县籴谷存贮其有亏阙者严追完补再广西桂林等府捐谷粜三价直不必籴谷还仓仍买谷运交广东分贮○四年议准平粜之时如有奸商势豪居积射利者即时访挐按律治罪该州县官不严行察禁该督抚题叅交部议处○又议准凡有平粜州县多立厰所各豫定日期令附近村庄居民赴厰籴买该州县官亲行监粜毋使穷民有逺渉守之苦○又议准州县官有将平粜米谷杂以灰沙者一经察出或百姓首告该督抚即指名题叅徔重治罪其所粜仓谷或积贮年乆及零星量粜稍有亏折各州县据实详报每石准销三升该督抚覈实稽察倘有揑报者亦即指叅交部治罪○十一年
　　谕前据直奏请顺天天津等七府五州酌量运米以备平粜并将所存仓谷存七粜三以济民食朕已允行今思此时正当青黄不接粮价渐昂各处皆有常平仓谷其存贮仓谷万石以外者准其存七粜三万石以内者准其于粜三之外酌量加增若存贮甚少者或增运北仓漕米或拨领邻近仓储务令各处米价得平小民易于籴买钦此○十二年议准地方偶遇歉收即动本地方积贮仓谷减价平粜或存七粜三尚有不足则酌量详报不必拘定粜三之数○十三年议准平粜常平仓谷凡遇价直偶贵各该州县酌定卖价一靣开粜一靣详报○乾隆元年
　　谕积贮平粜之法原以便民乃闻各省州县于仓谷出入竟有派累百姓者当出粜之时则派单令其纳银领谷若干及买补之时则派单令其纳谷领银若干纳银则收书重取其赢余纳谷则仓胥大肆其勒抑每至以霉烂之谷充为干洁小民畏势不敢不领惟有隠忍赔累而已更有山多田少之地产谷无多而该地方官不能向他处采买但按田亩册籍覈算发价派令百姓将田亩嵗收之谷交仓絶不为民间计及葢藏至有十余亩之田而亦责其承买米谷者在附郭居民去仓不逺尚可就近转输至于逺乡僻壌离城百里或七八十里之遥亦一概令其领银纳谷小民负戴越岭登山穷日之力始至交纳之所而奸胥蠹吏又复任意畱难及平粜之日窎逺乡村更不能均沾实惠是不防积贮之益而徒有转运之苦良法羙意行之不善以致流弊种种其作何变通使闾阎实受其惠而无有扰累各该督抚大吏当悉心筹画令有司实力奉行以副朕爱飬斯民之至意钦此○又议准地方年嵗丰歉不常时价低昂不一如该州县连年丰收平粜之时时价较前常价畧有增长即照常价减粜以为出陈易新之计如遇歉嵗时价髙昂民食维艰若粜卖之时先恐不敷买补而稍为减价虚应平粜之名于民食仍无禆益应令歉收时大加酌减以济民食○三年议准出粜仓粮如遇歉嵗平粜酌量于乡镇村庄增厰粜卖丰年仍在城中发粜并令贫户赍甲牌赴籴分图轮买○又覆准陜省甘肃平粜仓粮除在城在乡见在仓厰分贮地方临时平粜外其余村庄镇堡酌量道路逺近于适中之地设厰运粜不必增建仓厰致滋糜费○又议准冲要之所东西南北分设各厰老幼男妇令其分路出入不使拥挤守豫期先将时价减价实卖若干之处榜示晓谕至于乡村市镇离城窎逺将仓谷运徃酌量乡户多少以定粜谷之数其监粜之人一邑佐杂无防既须在城监粜势难兼须应饬地方官即于本地衿耆内择其笃实谨饬有身家者申报上司委其办理有成效者给奬不肖者斥之○又议准平粜除近城二十里以内仍听赴城就籴其二十里以外按地方广狭于适中之大乡镇分设粜厰将米谷运徃遴委教职佐贰监看不得専任衙役○又议淮平粜之时应令贫户各赍门牌赴厰騐粜保甲稽察粜给之数毎户以二斗为率不许过多○六年
　　谕国家设立平粜之法乃惠济贫民第一要务但恐发卖官谷之处与乡村相隔遥逺则小民赴籴为艰是以乾隆二年因直隷山东平粜济民曾降谕防如离府县城郭路逺乡村有司当设法运粜倘脚价无出或动存公银或动正项钱粮今年江浙地方有被灾之州县明年麦秋以前非平粜不能接济民食该督抚务饬有司审度道路之逺近将仓米四路分粜以就民便着各该督抚妥协办理钦此○七年
　　谕徔前苏抚奏请减价粜谷于成熟之年毎石照市价覈减五分米贵之年毎石照市价减一钱此葢欲杜奸民贱籴贵粜之弊也但思寻常出陈易新之际自应遵此例行假令荒歉之嵗谷价甚昂止照例减价一钱则穷民得米仍属艰难不沾恩泽嗣后着该督抚临时酌量情形应减若干豫行奏闻请防如有奸民贱籴贵粜之弊严挐究治钦此○又
　　谕各省凡遇嵗歉米贵之年着该督抚即饬地方官多出仓贮减价平粜务期有济民食毋得拘成例钦此○又
　　谕各省地方毎遇歉收米价昂贵国家动发仓储减价平粜乃飬民之切务然有司经理不善即滋弊端是以乾隆四年有奏请减价粜谷于成熟之年毎石照市价减五分米贵之年毎石照市价减一钱者本年二月间特降谕防令该督抚等于地方歉收平粜之时酌量情形应减若干豫行奏闻请防今朕再四思维地方当饥馑之时黎民乏食朝廷百计区画方且开仓发粟急图拯济一振再振以安全之岂有于平粜一节豫防奸民之贱籴贵粜不为多减价直而使嗷嗷待哺之穷民仍复艰于糊口乎况赴仓籴买官米与赴店籴买市米其难易判然又可歴数银色有髙低之不等等头有轻重之不同道里有逺近之各殊守有乆暂之莫定此在平时且然何况年荒乏米之日若官价照时价畧为少减则所差防何是国家徒有平粜之恩而闾阎未受平粜之益也朕痌瘝在抱言念及此再明白晓谕嗣后务将该地方实在情形必须减价若干方与百姓有益之处确实奏闻请防至于奸民当歉收之年图利囤积将官谷贱籴贵粜则惟在州县官严行察挐倘或疎漏隠匿该督抚即刻严叅徔重治罪钦此○又议准各省荒歉之嵗穷民待哺孔殷向奉
　　恩纶准其大加酌减闾阎已沾惠泽惟是各省道里逺近不等情形缓急不同若必竢奏请之后始行减粜恐小民不免守之苦应通行各省如遇荒歉之嵗督抚审其实在情形将必须减价若干始于生民有益之处一靣奏闻一靣办理○十五年
　　谕朕明春廵幸江浙曾经降防毎省各截畱漕粮十万石以资平粜之用今据浙抚奏称温台各属今嵗秋收稍薄米价未免增长等语着将浙省乾隆十五年漕粮再截留五万石俾粜用充裕民食有资所有截留拨运事冝仍着该抚详悉酌筹妥恊办理钦此○十六年
　　谕京师米价较徃年渐觉昂贵向来八旗米厰原为平减市价而设但照旧发粜恐尚不足以资调剂徔前曾因米贵增设厰遣乾清门侍卫等分监粜今虽不至如甚贵之年但米价既昂应酌量增设米自于民食有益着在京总理事务王大臣速行定议一靣办理一靣奏闻钦此遵
　　防议准八旗内务府二十七米并五城各厰应令该管官实力奉行如米不敷陆续赴仓支领倘有奸户囤积旗民争籴以及各厰重等称收等令各旗都统歩军统领都察院五城御史顺天府尹严行察拏究治见在
　　京师米价老米毎石一两六钱五分稄米仓米皆毎石一两五钱五分若仅照从前奏准毎石减时价一钱平粜似不足以资调剂请照乾隆十三年之例老米毎石定价一两四钱稄米仓米毎石定价一两二钱粜卖之米银钱兼收再京外各米价亦未平减农民买食维艰请于四路同知驻劄之处分设四厰各发米二千石即令各该同知就近经管平粜并令通永霸昌二道督率办理酌委科道官四人各部贤能司官八人前徃督察其米悉照京厰定价零星粜卖多不过一石并酌量分设米厰毋致拥挤务须严密稽察勿使奸民囤积如该地方官稽察不周致滋窦该科道察出叅处至八旗五城米并各乡增设米厰应需之米令仓塲侍郎毎米千石发老米二百石稄米仓米各四百石以便民食其四乡需用米即速分仓照例拨车运送四路同知所有一应稽察平粜各事冝均照乾隆九年之例办理○又
　　谕前因京师米价腾贵朕经降防于京城及四乡分设米厰减价平粜今回銮至京闻市价仍复稍昂目前麦收虽近尚未登塲正资米接济着再拨米十万石照前所办平粜章程办理以裕民食钦此○又
　　谕前因京师米价稍昂经朕屡降谕防特拨仓米于城乡分平粜以济民食但念京师内外既有八旗及五城平粜米又经赏给兵丁季米米粮充裕易于购买惟四乡地方所设米厰仅各一处其村庄僻逺者未免徃返艰难当此青黄不接之需米孔殷应照乾隆二年之例俾四乡增设米厰得以就近籴买更为有益并遣御前侍卫前徃督察如有奸徒市侩乘机射利私贩囤积者着顺天府歩军统领衙门多差廵役严行察拏从重治罪其如何分拨米增设米厰之处着军机大臣速议具奏钦此遵
　　防议准见防
　　圣恩赏给八旗兵米一季即于闰五月开放将来京城内外米粮自必充裕八旗五城毋庸更行拨粜此次酌拨米十万石悉运徃四乡平粜以便民食○又
　　谕浙省温台等处米价昂贵本地存仓米谷不敷平粜着江浙二省督抚于浙省及江省稍近州县常平仓谷内酌量应需数目作速拨动碾米运徃温台等属接济平粜其平常阙额即于浙省冬兑漕粮内照数截畱拨补还仓钦此○又
　　谕据浙抚奏称浙省见资粜振请于湖广两省拨谷碾米协济若系额外溢谷即补浙省未足之额若系额谷则将浙省见存粜价解楚归欵等语着照所请令楚省督抚酌量拨谷碾米二十万石即着浙省委官前至汉口接运赴浙以备振粜之用钦此○十七年
　　谕江西南康九江广信饶州四府属上年收成歉薄经冬及春雨雪严寒粮价益贵朕心深为轸念着该抚速行妥协筹办或就近动拨仓粮大为减价平粜或即赐以一月振防总不必拘定勘不成灾常例务俾穷黎得续饔飱不致失所钦此○二十年
　　谕地方被灾米贵所頼商贩流通接济是以向来严禁遏籴前复谆切训谕封疆大吏宜以救患防灾为心岂可妄分畛域总河于修防事宜是其専责民间灾振本非所职乃竟出谕禁止贩运虽邀淮属一隅感颂而罔顾他郡之嗷嗷殊属糊涂不知政体着交部严察议奏钦此
　　一贷粟康熙三十年
　　谕山西平阳府岳阳等八州县被灾人民将五台崞县储米借给钦此○又覆准山西平阳府属夏闻等十五县再将太原大同二府属买贮米借给○三十一年覆准山东存贮谷二十八万九千余石酌量借给穷民接济春耕○又覆准山西夏闻等县项将竣饥民日増各州县有分贮米价令借给穷民○又覆准陜西西鳯二府属叠遭荒旱动州县捐银借给以为种耔之用○三十五年
　　谕直隷寳坻等州县被水今年钱粮业已免徴无可蠲防该抚责成贤能地方官确察实系穷民借支仓米务令均沾实惠不致流离失所钦此○三十八年覆准直属赞皇县向因土贼为害居民悉多逃避今渐归乡里失业已乆资生无术暂动仓粮借给牛种耔粒○四十一年覆准将西宁运送西安粮米借给本地穷民○又覆准山东海丰等州县被水于积贮粜三存七米谷借粜并行以济穷民○四十二年覆准将
　　盛京所贮米谷酌量借给捕牲乌喇虞人○四十三年覆准河南见存仓谷毎年将一半存仓备振一半借给穷民○四十五年题准
　　畿辅米价渐昂已将常平仓米谷动十分之三减粜其有实在穷民无力买米者亦于三分之中酌量借给○四十七年题准河南各州县常平仓存贮米谷毎年三分之一出陈易新令将新贮仓谷亦照常平仓之例不必限定借数随民便借给○六十年覆准直隷大名府长垣等四州县因黄沁水溢秋禾被淹贫民乏食该州县将存仓米谷借给如有不敷于截畱漕米内动支○又覆准黒龙江兵丁水手人等所种地亩被灾借给口粮○又覆准陜西甘肃五十九年夏秋被灾今值春耕拨解库银二十万两借给耔种○雍正三年覆准东省曺县鱼台县黄水漫溢被淹穷黎难于度日暂动常平仓谷酌量借给○又覆准直省州县遇借给民粮之时有贫乏兵丁需借米谷者该管官详报督抚一靣报部一靣批行该州县察騐得实取具该管官弁印领借给○又议准出借米谷务令各州县官按名靣给秋熟之后按户缴还若吏胥防溷揑名虚领追欠无着将揑领之胥吏从重治罪其所欠米谷即于该州县官名下追还并照失察例治罪○七年题准广东潮州城守饶平平镇三营照例于青黄不接时将买贮仓谷借给穷兵○八年题准陜西西安县蔚州蔚县被旱被雹居民乏食动用存仓社谷蔚州并动用存贮晋省兵米酌量借给○乾隆二年
　　谕各省出借仓谷于秋后还仓时有毎石加息谷一斗之例如地方本非歉嵗循例出陈易新则应照例加息若值歉收之年国家方振防之不遑非平时贷谷者可比至还仓时止应完纳正谷不应令其加息将此永着为例钦此○三年题准粤东各属民借社仓米谷槩行停止加息丰收之年毎石加耗三升如遇收成稍歉即将应加耗谷一并免其交仓○又议准各省出借仓谷仍照旧例分别年嵗丰歉收息免息至广东福建等省向不收息者令照旧办理○四年议准出借米谷除被灾州县毋庸收息外如收成九分十分及收成八分者仍照旧毎石收息谷一斗其收成五分六分七分者免其加息○又议准出借米谷如本年收成五分者缓至来年秋后徴还收成六分者本年先还一半次年徴还一半收成七分者本年秋后免息徴还收成八分九分十分者本年秋后加息还仓○六年
　　谕自上冬及新正以来直隷山东山西河南陜西五省陆续奏报均得瑞雪春日载阳土膏滋润播种不可后时着五省督抚转饬有司劝导小民努力东作其有贫乏之家耔种不足者量为借助钦此○七年
　　谕上江鳯颍泗三属连年被潦民困为甚着将三属已振贫民再借与口粮一月其正月止振之处去麦秋尚逺最贫之民借与口粮两月至五分灾不振者定例于春月酌借口粮统于秋成还仓若近处米谷不敷由逺处拨运恐缓不济急即照例用银折借钦此○又覆准江苏所属之江浦六合山阳阜寜清河桃源安东淮安大河兴化铜山沛萧邳宿迁睢寜海沭阳共十八州县卫雨雹水溢伤损二麦秧田各州县卫除兴化一县外其余皆系上年被水之后贫民补种秋禾皆属艰难应于常平仓项下或动米谷或动粜价借给耔种口粮所借仓粮秋成免息还仓○又题准鳯阳临淮等二十四州县卫被淹地亩将来涸出贫民不能自偹麦种于附近豫省购买二麦借给百姓竢丰收之后分两年交还○又
　　谕江南被灾之后着有司劝谕灾民爱防耕牛官借给草价以资牧飬钦此○八年
　　谕江南淮扬徐鳯頴泗等五府一州上年水灾甚重兵丁食用艰难准在司库借支一季饷银于今年分作四季扣还今朕闻各省粮价渐増若再扣还借项则食用更苦着将前借一季饷银缓至本年秋成后防给冬饷时扣起作四季扣还钦此○九年题准四川冕寜县被水不及十分之四实不成灾无庸议振于来嵗青黄不接之时酌借仓谷以纾民力○又奏准四川西昌县被水各户借给仓谷又泸寜被雹各户借给仓谷均于秋后免息还仓至南江县属被雹各户所借仓谷竢来嵗秋后免息还仓○十年题准江南鳯台颍上防城三县被雹贫民在常平仓内借给口粮耔种如仓谷不敷即动银折借○又奏准直隷天津府属之庆云县地瘠民贫被灾之后耕牛甚少应给银三千两令天津府知府委官前赴张家口采买耕牛送交庆云县防给无力贫民田多者毎户给与一牛田少者两三户给与一牛俾得尽力南亩广行播种○十一年议准陜西西安榆林葭州等七州县毎嵗粜三谷内除出借给外其余粮米尽数出粜交价府库以为次年借给出口种地穷民牛具之需○又
　　谕直隷盐山庆云寜津三县原属上年灾重之地先经借给耔种口粮此时想已告匮着照大小户口再借口粮一月以资接济按亩借给耔种粟米四升以资耕作钦此○十三年
　　谕山东莱州府属之髙密平度胶昌邑即墨五州县当积歉之后本年复被水灾民间耕牛不敷犂种若不豫为筹画更恐坐误春耕着照乾隆十年直隷庆云等县之例于东省库贮本年振济用剰银内动拨购买耕牛赏给俾小民力作有资以示惠济穷黎之意钦此○十六年
　　谕今嵗浙省被旱成灾米粮昂贵着加恩将浙省被灾各标恊营绿旗兵丁毎名借给米二石竢各省恊济米运到及截有漕米之日该督抚分次借给于十七十八两年内扣饷归款钦此○又
　　谕朕因浙省寜绍等属歉收米贵曾降防将被灾各标恊营兵令借给米粮以资接济念该省今年旱灾稍重各属米粮一例昂贵着再加恩将浙江通省兵丁毎名借给一季饷银于司库内动项借给竢明年夏季后分作四季扣还钦此○又题准安省乾隆二四六七八九等年夀宿等州县卫原借耔种口粮牛草计未完米谷等项共三万六千二百五十三石五斗五升银九万六千六百四十七两九钱五分各有竒内应催还米麦等项共千五百九十八石三斗八升银千一百八十七两一分各有竒实欠米谷等项共三万四千六百五十五石一斗五升银九万五千四百六十两九钱三分各有竒实在无力完缴应准豁免○十七年奏准各省被灾贫民借给耔种口粮夏灾借给者于秋后免息还仓秋灾借给者于次年麦熟后免息还仓均扣限一年自十七年为始扣限造报以昭画一


</div>
    <div class="pagination">
<a href="钦定大清会典则例_page54.html">上一页</a><span>...</span><a href="钦定大清会典则例_page50.html">50</a><a href="钦定大清会典则例_page51.html">51</a><a href="钦定大清会典则例_page52.html">52</a><a href="钦定大清会典则例_page53.html">53</a><a href="钦定大清会典则例_page54.html">54</a><span class="current-page">55</span><a href="钦定大清会典则例_page56.html">56</a><a href="钦定大清会典则例_page57.html">57</a><a href="钦定大清会典则例_page58.html">58</a><a href="钦定大清会典则例_page59.html">59</a><a href="钦定大清会典则例_page60.html">60</a><span>...</span><a href="钦定大清会典则例_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
