<!DOCTYPE html>
<html>
 <head>
  <meta charset="utf-8"/>
  <title>
   建炎杂记 - 第 11 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   建炎杂记 - 第 11 页/共 20 页
  </h1>
  <div class="content">
   川陜铸钱
　　川陜旧皆行铸钱祖宗时盖利防三州皆有铁冶故即山铸钱卭州旧铸钱十万缗建炎初转运判官靳博文以为岁费夲钱二十一万得不偿费乃罢之【二年六月乙卯】绍兴十年郑亨仲为四川宣抚使始即利州铸钱岁十万缗以救钱引之弊率费二千而得千钱置官六人兵匠五百人岁用监官钱七万缗四路称提钱十四万缗为铸本【十月戊申】其后増至十五二十三年嘉守王知逺请复嘉卭铸钱监事下计司【六月丁酉】于是复置监于卭州眀年诏卭州岁铸三万缗利州九万缗【四月乙酉】共费本钱引十七万五千缗【利州十一万四千卭州六万一千】每千率费千四百二十五年又诏利州铸大小钱各二万凡大钱一千重十二斤小钱一千重七斤于是毎岁鼓铸夲三万三十一年再减利州钱为六百缗大小各半云施州旧亦铸钱万缗南平军数千缗绍兴末皆减今蜀中岁铸十万【施州钱绍兴三十年以铁炭艰难减为七千南平军以广苖少亦减为千缗并无光者】
　　淮上鐡钱
　　淮上旧铸铜钱兵火后舒州不复铸钱但行饶建等钱而已乾道初林枢宻安为右谏议大夫议以铜钱多入北境请别禁之而即蜀中取钱行之淮上事既行洪景伯参政言其不可上问之景伯曰今每州不得千缗一州以万戸计之毎家才得数百恐家间无以贸易且客无囬货盐塲有大利害上以为是乃不行【元年九月丁巳】但即蜀中取十五万缗行之费和二州而已五年秋王公眀使蜀伸前议六年夏遂命司农寺丞许子中往淮西措置即舒蕲二州铸夹锡鐡钱舒州同安监岁二十五万缗蕲州蕲春监十五万缗淳熙七年春舒守赵子防蕲守施温舒皆以铸钱増羡迁官【正月己卯】然淮民大以为扰八年秋王谦仲知舒州入见为上言之遂减舒州钱额十万缗与蕲州通三十万焉【七月癸卯】后逾月又诏权罢鼓铸一年【九月丁丑】二年既复铸钱因命淮漕臣兼提江淮湖北铁冶铸钱公事増岁额至六十万缗然淮钱日移而又着令不许过江人甚贱之乃复减为四十万
　　东南防子【见前闗子】
　　东南旧无防子大观中蔡京当国尝仿州交子法为钱引之然所出猥多又官司不以出纳故旋即废绍兴元年冬髙宗在越张忠烈俊以神武右军分屯州朝廷以水道不通始置见前闗子召商人入中其法入见钱于州执闗子赴杭越货物请钱毎钱搭十钱为优润【十月壬寅】六年春张忠献为都督张如莹澄主管行府财用请依四川法造交子与见缗并行先造二十万缗行于江淮既又造二十万缗为籴夲务置行在交子务【二月甲辰】将悉行之东南赵公需时为谏官为上言官无夲钱怕民不信其不便者五胡南翰交修亦言奸民伪造抵罪必多朝廷遂改为闗子以十千而至五百凡五等绍兴末颇举行焉当时临安之民复私置便钱防子豪右主之钱处和为临安守始夺其利以归于道既而处和迁戸部侍郎鼓钱事是戸部为之三十一年春遂置行在防子务【二月丙辰】从都茶塲悉视川钱引法行之东南诸路凡上供军需并同现钱仍赐左帑钱十万缗为夲乾道初戸部以财匮増印防子二百万缗李侍郎若川因请兵官廪给减现钱嵗中可得缗钱二百四十万上以其动众难之【二年二月辛未】时防子初行军中多以为不便镇江都统制郭振与总领赵公称有隙奏乞公称易现缗行夲军上以谕辅臣洪丞相曰楮币在处可行但须得夲钱称钱乃可遂命行之淮东【三月辛亥】然楮劵所出既多而有司出纳皆用现钱民不以为便陈天与良祐在谏院为上言之尤甚已増货务入纳防子二分上谕辅臣不可失信于民【二年三月癸卯】三年遂出南库钱二百万缗收囬所増防子而命三衙全支银钱时防子已造者二千八百余万已用者一千五百六十余万而在民间者九百八十万缗始命尽收之已降内藏内库银各百万两矣曽钦道为戸部侍郎乞存民间见在者五百十九万上从之然银直既抵军士患其所阙殿帅王琪因为执政言之钦道复以分数支防子上不欲魏丞相曰今防子已非前日比上乃许之【七月己亥】先是谏官陈天与尝言不可失信于民乞复置防子务【三月癸未】蒋政行丞相事力主之其冬复印新防子五百万【十一月己酉】四年春诏诸军诸司皆分数支防子德夀宫依旧交见钱禁中亦分数交防子【三月甲申】其秋曽钦道奏伪造防子入籍其赀充赏再犯依川钱引发从之【八月癸卯】五年春诏以一千万缗一界时钦道已先版书而陈已若以兵部侍郎提领共奏乞如川钱引例两界相沓行始许之【正月辛酉】六年春言者谓楮币可行于无事之时不可行于有事之际今银直抵平宜广收买或以度牒折纳非徒交用悉以楮币乃令诸道监司别库积银以备缓急奏虽下后不克行【二月丙戌】七年春诏州郡上贡许用七分防子三分见钱【正月】然有司取于民悉以见钱上命约东之【六月辛酉】淳熙十三年秋诏今后再犯伪造防子虽印支不全成但已经行用论如律【九月乙巳】今江浙防子一千率得铜钱七百五十湖北防子一千率得钱五六百其法自一贯五百三百至二百凡四等民甚便之自防子创造至今四百年遂与现缗并行不可复废矣凡防子亦两界并行总三千六百万【第七界又増印子五百二十三万八千八百有竒实为四千一百二十余万】
　　湖北防子
　　湖北防子者隆兴元年秋总领王琪始剏造谓之直便防子凡七百万缗乾道元年春杨倓帅荆南谓不可通行于诸路乞令戸部以五十万缗兊换其后遂收三百万缗止余四百万淳熙五年冬又令戸部印给三百万缗而总领周嗣武言自来盐商无囬货率以防子市酒饮而又令防子通行则茶引不信军食必阙遂寝之十一年始通行于四路淳熙初梁聦为京湖总领防其已出应换之数五百六十二万缗遂一造两界焉毎界二百七十万缗总为五百四十万
　　两淮防子
　　两淮防子者乾道二年夏初令戸部印给三百万缗谓之交子不得过江八年秋以交子壊始出行在易防子收兊绍兴三年夏议者以淮上铁钱多欲革其弊因子直为吏部尚书与从官陈进叔罗春伯谢子肃等合奏乞印造两淮防子三百万贯付于两路每贯铁钱七百七十淮东二分淮西一分依湖北例三年一对更不申辰事下两省台谏议而尤延之等议以为可遂施行之其防子仍分一贯五百二百者凡三等尤许转至江池太平常州建康镇江府兴国江隂军界内行应用两淮上供及戸部钱物并发现钱三年令淮南漕司桩管而沿江八州军合发上供一半防子则许用交子通融起发江淮东西所桩管焉盖自绍兴辛巳二月以后至绍兴壬子八月以前行在湖北两淮创行交防总为四千九百六十余万缗以敌蜀中之数矣
　　四川钱引
　　四川钱旧成都豪民十六戸主之天圣元年冬始置官交子务【十一月戊子】每四年两界印给一百二十五万总崇观间夹两用兵兴増至二千四百三十万缗【崇宁元年増二百万二年又増一千一百四十三万四年又増五百七十万大观元年又増五百五十四万】由是引法大壊每兊界以四引而易其一蔡京患之大观元年夏改交子为钱引【四月甲子】旧交子皆毋得兊三年秋诏复以天圣年额为凖【七月】建炎初靳博文为益漕以军食不继始以便宜増印钱引六十三万缗【二年六月】其后张忠敞卢立之席大光规绍视师率増印矣绍兴七年夏四川不得泛印钱引【五月庚寅】然邉备空虚泛印如故十年春用楼仲辉印钱引者徒二年不以赦免【正月戊子】未数月以赡军钱阙又命印五百万缗【三月戊子】十二年郑亨仲复奏増四百万缗【三月辛卯】三十年军事将起王瞻叔増印一百七十万缗【三月】眀年虞并父宣谕川陜亦増印一百万缗【三十二年六月辛丑】绍熈二年以展年兊界増还计所一百七十万缗庆元三年三路旱复减放又増一百万缗今前后两界共尽收钱引四千九百万缗有竒其法自一千至五百凡二等每钱引一千民间直铁钱七百已上而输官则一千二百八十云
　　钱引兊监界
　　自天圣立川交子法毎嵗钱一易人户输纸墨费三十钱绍兴十一年秋増为六十四【七月壬寅】每界无虑一百七十万缗与更易不尽者号火水不到钱二年亦余万缗悉令计司取之以备邉用然引属总引而抄纸场钱引务成都漕司故更易不尽者总漕屡争之二十八年夏孙太冲奏以为称提本钱诏茶马司检察【五月癸亥】其后归计司焉绍熙二年上悯蜀民之劳诏权展一界乃易庆元四年冬丁端叔自四川茶马代还入见言川交子二年一兊每引纳贯头钱八十文足民甚苦之今计所多算财每请界展一年永为定制章下置制司【十一月】时袁起严为帅上言令民间每兊钱引一千贴纳钱引六十四文足每界总领所收贴头钱凡百八十万缗今欲展年当求对补之防其一绍兴初曽印百七十万缗今凡八年则兊界两三次间暗増贴头钱已三四十万其一去嵗増印钱百万缗异时每界増贴头钱亦仅七万此二者畧可相当兼总领所每界拨还漕司工墨钱十九万缗今既展年不复对拨而又每界水火不到之缗几十万皆总所得之若展一年所不到者又倍凡此皆可以对补展年所亏之数明年春有防许之【三月戊申】六年冬兊界水火不到钱才七万五千四百四十八缗嘉泰二年陈日华曎縂领谢用光为帅请之朝盖复以二年一兊盖军饷所仰不可复展矣
　　闗外防子
　　闗外银防子者绍兴七年吴涪王为宣抚副使始置于河池【二月丙午】其法一钱或半钱凡一钱银防子十四方纸四纸折钱引一贯半千银防子一万纸毎八两折钱亦如之初但行于鱼闗及阶成岷凤兴泰六州嵗一易其钱军中武安薨遂属计所十七年七月复造于大安军再嵗一易乾道四年四月始増一银钱三万纸九月行于文州其后稍益増迄今每二年印给六十一万余纸共折川钱引十五万缗
　　铁钱防子
　　铁钱防子者兴元府金洋州用之创自隆兴元年其法自三百二百至一百凡三等迄今每二年印给二百四万缗共折川钱引四十万缗【始是总领赵郎中沂奏获其年十月四日癸巳指造六十万缗折钱引十万贯行于金州至隆兴二年六月乾道四年正月累增乃及此数也】


　　建炎杂记甲集卷十六
　　钦定四库全书
　　建炎杂记甲集卷十七
　　宋　李心传　撰
　　财赋四
　　国初至绍熈中都吏禄兵廪
　　祖宗时中都吏禄兵廪之费全嵗不过一百五十万缗元丰间月支三十六万宣和间崇侈无度然月支一百二十万渡江之初连年用兵犹月支不过八十万至淳熈末朝廷无事乃月支一百二十万而非泛然所及其金银绵绢不与焉以孝宗恭俭撙节而支费拟于宣和则绍兴休兵以后百司宫禁循习承平旧弊日益月増而未能裁削也
　　渡江后郊赏数
　　渡江后郊赏建炎二年用钱二十万缗金三百七十两银十九万两帛六十万匹丝绵八十万两皆有竒绍兴元年越州明堂内外诸军犒赐九百六十万缗四年建康明堂增至二百五十九万缗【宿卫神武右军中军七万二千八百余人共支二百三十一万毎人率为十三千有竒刘韩岳王四军十二万一千六百余人共支二十八万毎人率为二千有竒】而方州不与其后日有増益二十八年冬祀上自立赏格命有司行之是嵗锡赉金缗视前郊减半葢自宫禁百官宗戚阉宦下至医祝胥皂人人有之不可复废矣
　　三司户部沿革
　　国朝承五季之旧置三司使以掌天下利权宰相不与王荆公为政始取财利之柄归于中书元丰制户部尚书左曹侍郎各一员掌经赋右曹侍郎一员掌常平苖役坊场山泽之令由是版曹不能经画中都百官诸军廪给亦不能理建炎初以军兴国用不足始命张诚伯以同知枢密院事提领措置户部财用黄道周潜厚以经祠副之其后孟富文庾沈忠敏与求皆以执政继领利权由是少给然所取大率出于经制之外焉自罢总制司版曹但掌经费嵗入仅五千缗出亦称是一有不足未免支移或遇军兴则除禁帑应副外版曹但能预借民间坊场净利四百万缗【绍兴三十一年十月癸酉】或利卖度牒六百万缗而已【隆兴二年二月】乾道初孝宗尝记户部嵗入之数较之嵗用但阙三百万缗【元年十二月丁亥】时防子初行李侍郎若川因请増印二百万缗【二年二月】然上半年尚阙五十万上命左藏南库以银防子半与之【三月壬辰】自是版曹嵗借南库钱百余万缗因以为例淳熈中韩子师为户部尚书始免例借自后皆守其规约焉先是上以诸路财赋收支浩繁令两侍郎分路管认【乾道六年正月乙酉】淳熈十年王宣子为户部尚书始请于次年四月将诸道监司守倅所起上供钱比较以定赏罚许之【八月甲午】其后减展磨勘银有差由是罕有遗欠者迄今遂为定制
　　左藏库【防计录】
　　左藏库者国家经赋所贮也淳熈中左藏库封过三衙百官请给成嵗为钱一千五百五十八万余缗银二百九十三万余两金八千四百余两丝绵一百十八万余两绢一百四十八万余疋以直计之金银钱帛共约计三千余缗而宗庙宫禁与非泛之费不与焉绍熈间郑傅之湜以秘书郎转对为上言今黄老之宫卫卒动以百数外戚家庙防户之兵多于太庙额外将校之俸钱半扵正额取给外庭百官之费不足当阙门医职近侍之半请明诏大臣裁定经费上自乘舆下至庶府除奉宗庙事两宫给兵费外一切量裁斟酌罢其不急损其太过时赵徳为户部侍郎因请稽考内外财置绍熈防计录俟见大槩之后命户部宰属同共详议而一二大臣公心叶意为之斟酌以其所减损而以予民遂命版书叶叔羽中执法何自然检正林和叔左右司沈信叔杨济甫与徳老同为之【二年正月丁未丁丑两次降防】未几自然丁内艰去官后亦未闻有所减也
　　左藏南库
　　左藏南库者本御前掌管激赏库也孝宗即位之初年改之先是绍兴休兵后秦桧取户部窠名之可必者尽入此库户部告乏则予之桧将死属之御前由是金币山积士大夫至指为琼林大盈之比二十九年夏河流浅澁纲运不通髙宗尝出内帑钱五百万缗以佐调度【五月己未】已而谓辅臣曰朕息兵二十年所积岂以自奉葢以备不时之须免临时科取重扰民尔及军兴又出九百万缗为出师劳功之用明年夏诏从臣条具足食足兵之防【三十二年四月己亥】黄通老为礼部侍郎建言足食之计在于量入为出今天下财赋半入内帑有司莫能计其盈虚请用唐徳宗杨炎之策归之左藏及上受禅袁伯诚孚在谏院复以为言上从之遂改内藏激赏库为左藏南库焉【七月癸丑】然南库移用皆自朝廷非若左帑直版曹为经费也淳熈末始并归户部【十年八月二十八日】上谕大臣曰此库并归版曹朕亦省事既而都省令户部管认南库钱二百万余缗版书王宣子奏此皆奉亲及内教所须不可欠阙计嵗祗应支九十五万而见在止三十五万其应入者又三十九万有竒既阙二十一万缗而南库例还户部沙田钱二十三万缗又在其外合之为欠四十四万缗是南库归版曹无益而有损也乞就拨归封掌库其朝廷年例合还户部钱却于封掌库支取不从既而蒋世修正言又奏南库拨归户部于今二年而库名尚存官吏如故乞并罢上曰若尽废库名出入必殽乱可以左藏西上库为名【十二年正月三日】于是诸路嵗发南库窠名钱一百九十八万余缗改本库后又改称封掌下库仍户部焉【绍兴元年十月二日】
　　左藏封掌库
　　左藏封掌库者孝宗所剏也其法非奉亲非军需不支至淳熈末年往往以犒军或造军器为名拨入内库或睿思殿或御前库或修内司有司不敢执郑溥之为勅令所删定官因转对为上力言之事已十三年矣库中所储金至八十万两银一百八十六万余两又有籴米钱度牒钱而下库复储见缗当五六百万十六年夏溥为秘书郎因转对又为光宗言之防入命户部稽考以闻【十六年六月】然卒不竟也庆元后毎封掌库取拨钱輙数十万缗银亦数万两黄金亦数千两葢以奉神事亲之费云【六年六月拨封掌库钱一百万缗修太皇太后攅宫七年拨二十万缗入内藏八月拨十五万缗并银二万两充秋季供奉太皇太后使用又拨金二千五百两银二万充明堂使用又拨一百万缗修奉太上皇帝攅宫一季之间所拨金银钱计直二百五十万缗葢多非泛支用故尔常年则不及此数焉】
　　内藏库【激赏库】
　　内藏库者始因艺祖削平诸国收其帑藏贮于讲武殿而太宗太平兴国三年因分左藏北库为内藏库亦谓景福内库然嵗入不过钱百余万缗银十余万两真宗咸平中尝谓宰相曰祖宗置内藏所贮金帛以备军国之用非自奉也二圣削平诸国亲视郊兵所费不赀出于是三司所假凡六千万两于淳化迄景徳毎嵗多至三百万少亦不下百万三年不能偿即蠲除之此库乃为计司备经费耳故仁宗后西北事起大率多取给于内藏神宗用王荆公计凡摘山煮海坑冶货户絶没纳之则【此旧三司窠名属左藏库】与常平免役坊场河渡禁军阙额地利之资悉归朝廷元丰元年更内藏库名凡三十二库毎库一诗一字目之五年又取苖役羡财为元丰库直朝廷在内藏之外【张编载元丰库宜政殿库乃内藏也本在讲武殿后改即崇政殿库按太府寺南为崇政库元丰库在太府寺南】元祐初宣仁共政吕正愍公又建元祐库以备封掌皆号朝廷库务徽宗崇观后则大观东西等库西城所处无不皆天子私藏而版曹告竭矣髙宗渡江但有内藏及激赏二库秦丞相用事毎三宫生辰及春秋内教冬年寒食节与诸局所进书皆献金币由是内帑山积绍兴末有诏除太后生辰及内教外余并减半【二十九年八月丁巳】孝宗初又并书诗礼物罢之绍兴中始数取封掌钱入内藏上受禅又取淮东总领所羡财五十万缗入内禁藏识者尝以为言激赏库即所谓左藏南库
　　御前申库
　　御前申库者绍兴中置凡乘舆所须图画什物有司不能供者悉于申库取之故百工技艺之巧者皆聚于其间日费无虑百千万内中既有酒库而申库所酿尤胜以其余酤卖颇侵戸部窠额以此军储常不足二十九年冬张子公再为吏部尚书因见上言王者以天下为家不当私置申库以侵国用上从其请尽罢之人由是知申库之设非上本意也
　　三省枢密院激赏库
　　三省枢密院激赏库者渡江后所创也自建炎龙兴堂膳始减至维扬又减至临安又减绍兴四年秋赵元镇为川陜荆襄都督既而不行遂以督府金钱入三省枢密院激赏库十年秦防之当国以乌珠畔盟用兵须犒赐之物乃计畆率钱徧天下五等贫民无得免者然兵未尝举而所敛钱尽归激赏库其后至嵗支三十八万缗堂厨万五十千东厨万二千玉牒二万四千日厯勅令所国史院各二万尚书省犒设一万三千中书门下七千密院九千识者指为冗费二十九年冬上命御史舍人识之朱汉章洪景严奏嵗减二十万缗【十二月癸亥】诏可孝宗受禅复减嵗用钱为十万缗【二十二年七月壬戌】迄今不改
　　合同凭由司
　　合同凭由司者宫禁所由取索也嵗取金银钱帛率以百万计但愁数除破耳虽有嵗终考比之令然郎官第赴内东门司终日巍座而数珰与数防自为防稽郎官不得预毕事则卷牍尾亦俾之书名而已绍熈二年春议者以为滥予横赐无以撙节请自今内诸司所给赐所营造所取悉从有司定为中制惟正供而已其滥恩横赐皆厘正之诏叶叔羽赵徳老何自然同稽考【正月辛未】其后亦不果裁节焉
　　修内司
　　修内司者掌宫禁营缮渡江后浙漕及京府共为之绍兴末赵侍郎子绣为浙漕奏免修缮以其事归修内司嵗输缗钱二十万后减五万缗乾道初有司请悉除免上曰如宗庙有损动处安得不修乃再减缗钱五万然修内司逐时于左藏库关支钱物犹为不少今又厯赴北部驱磨不过斧若干具锹镢若干柄而已一钱尺帛并不卦厯故户部亦不得而稽考焉
　　国用司
　　国用司者孝宗始置语在官制中然于国用未有所制也乾道三年春蒋子礼初秉政因谢防除留身奏事为上言今费财最甚莫如养兵近陈敏减汰二千人戚方减汰四千人大约一兵毎月减二十千汰兵固为良策然今之军士类多有官若与之外任既不废劵钱又加供给大抵离军使臣每员月费四十余千【劵钱三十六千供给五千】临安一府八十员嵗费钱二万六千缗以此推之诸道可知虽减之于内而増之于外未见其得上曰若是则减汰全无益子礼曰岂惟无益而已今减六千人则必招填六千人是倍费也臣契勘在内诸军毎月逃亡事故常不下四百人若权住招一千半内外可暗省二百八十万缗异时财用有余更招少壮者练习之不惟省费又可兵精上以为然子礼由此骤相然识者谓此策暂可行也若利其阙额而为之是又蹈宣政之覆辙矣是日【二月壬申】子礼奏事退御笔批自今宫禁内人并百官三司将校军兵诸人毎月五日国用房开具前月支过上五项请给数目人数具开进呈自此月为始外路军马降式下诸路总领所逐月开具并非泛泛支用之数以闻永为定式云其后废国用房而版曹进册如故
　　货务部茶场
　　货务部茶场旧东京有之建炎二年春始置于扬州【正月壬辰】是年又置于江宁【二月乙丑】绍兴三年又置于镇江及吉州五年冬省吉州务而行在务场随移临安以都司提领其始嵗收茶盐一息钱六百九万余缗【绍兴元年】六年九月诏嵗收及一千三百万缗许推赏时以为极盛矣休兵已久嵗课倍増【二十四年收二千六百六十万缗三十二年收二千一百六十五万缗皆有竒】乾道三年三月诏以二千四百万缗为额建康千二百万缗临安八万缗镇江四百万缗于是淮东总领所实在镇江月支货钱三十万缗为赡军之用淳熈中三务场官吏互争课赏始禁镇江务钞引不得至临安十年以朱少卿佺为淮东总领遣属吏刘荀诉诸朝时黄徳涧为中执法率台谏上言镇江务场军食所系倘有不售其害非轻临安务场年额未始有亏万一无有羡财不过官吏不该泛赏而已请令提领官总三务场増亏有无以为殿最而镇江钞少复如着令许至临安从之【六月戊申】自是镇江务场始给矣
　　丰储仓【外路积粮】
　　丰储仓者绍兴二十六年夏始置先是王公明为司农卿寺丞请令诸路以管钱籴米赴行在钟侍郎世明因奏令诸路嵗发常平陈米十五万斛启仓赡军言者以其壊常平法奏绌之韩尚书仲通在版曹乃请别储粟百万斛于行都以备水旱号丰储【四月戊戌】其后又储二百万斛于镇江及建康然颇有借兑三十年夏诏补还之【四月乙丑】今关外亦积粮一百万斛有竒然行在嵗费粮四百五十万斛余建康镇江皆七十余万斛今中都所积但三月之粮关外积粮亦不能支一年古者三十年必有九年之蓄自乙酉休兵至今近四十年矣谓宜益储积粮以为饥荒军旅之备否则増籴如嵗用之数以陈易新使常有一年之蓄庶乎其可矣
　　淮东西湖广总领所
　　淮东淮西湖广三总领所自休兵后朝廷科拨诸州县财赋及货等钱与之淮西嵗费钱七百万缗米七十万石张魏公为都督増神劲军二万嵗益费二百万缗汤丞相以为言故后亦废然为总领者但能拘收出纳而已固非能以通融取予之术行乎其间也至乾道中淮西嵗费已増为一千一百余万缗而米犹如故淮东总领所嵗费钱七百万缗米七十万石而诸郡及盐司所输之缗多愆期者【毎月五十八万缗内浙盐司三十万平江镇江府及常州共十五万江西九郡共十二万】湖广总领所嵗费钱九百六十余万缗米九十万石诸路所输率亦常负十分之三然合三总领所支仅当四川一年之内数益川中籴买嵗为八百三十余万缗而三总领收正色米故也凡三总领所嵗用户部经常钱九百万缗而货所支不预渡湖始发三合同关子乾道中以关子折阅诏嵗増拨四川钱帛为二百万缗补之【钱一百七十万缗绸绢丝绵在内】淳熈末尽损之以损四川盐酒重课而内府偿焉朝廷既以嵗额拨钱嵗为永数近嵗军中大请受人渐少由是年支之外计司稍有赢余有司疑朝廷恶其优多掩蔽所余不尽载于成册往往妄称防积以为已功绍熈末内藏库下淮东总领所取拨羡财明年二月叶正才言此项当存留以备缓急请诏有司自今除毎嵗收支外并将有管实在之数开具成册使朝廷通知有余不足之数若非缘军前事毋得輙支移起发欲以他用虽有中防许执奏不行俟储积渐多朝廷经制既立然后职窠名之重轻考拨定之数目寛减州县还以予民从之惟四川总领所自建炎以后専利权不从中覆故得以守其职业焉
　　四川总领所【二事】
　　四川总领所赡军钱并金帛以绍兴休兵之初计之一嵗大约费二千六百六十五万缗其五百五十六万缗酒课【今减为四百一十余万】三百七十五万缗盐课【今减为三百余万】四百余万缗籴本【二税上科】一百四万缗茶司钱【额一百四十四万逓年实发此数】二百三十一万缗经总制司钱【语在经总制前事中】九十万缗钱银引免界贴头钱【语在兑界事中】二十四万缗三路称提钱【语在其事中】十万缗西河州盐钱始赵应祥为大漕也绍兴五年四川收钱物总三千三百四十二万缗而所出多五十二万缗【嵗支三千三百九十四万余缗】吴武安一军费缗钱一千九百九十五万明年收钱减二百八十万出钱増六百六十六万缗以宣抚司儧剰钱补其阙【一年缺九百四十六万缗】而武安军需増钱三百八十万缗【凡二千三百七十五万】应祥既与武安不协遂丐免七年李子及代为都转运司一嵗本司所入视六年増六百七万缗【凡三千八百二十九万】所出减二百三十一万缗【凡三千八百二十九万】以入较出犹亏一百六十二万缗八年子及上防言本司应副军前正色折估米二百六十五万斛有竒而宣司兵籍以绍兴六年考之止有六万八千余人计费米若干之例共约费若干斛是米数尚有余于人数也葢宣司兵官视军士居十之二【官员一万七千七百余员兵士五万七百四十九人】皆系名冗员之人而官员请给十倍于诸兵计司安得不困时武安亦劾子及馈饷不继子及遂坐免十二年朝廷既罢兵郑亨仲为宣抚副使右防军嵗计犹缺钱七百七十八万缗明年诏増印钱引四百万十六年以后始节次寛减重赋至七百万缗十八年亨仲召归而宣总所桩积钱至五千余万当此之时蜀中号为优裕乃休兵之力也辛巳用兵诸将増招至十万六千人増马五千匹而茶马等司嵗输又多所负由是总领嵗阙至六百四十万缗乾道四年二月丙申有防四川宣抚司集四路漕臣于利州以财赋之入对立养兵之额于是宣抚虞雍公澄覈兵籍去其老弱者近万人诸军开落诡籍者二千人定立军额为九万七千有竒又颇取四漕嵗钱以益之至淳熈间军籍视武安时増三之一嵗用视武安时减三之一焉葢自乾道再和军中大请受人益少由是稍有羡财毎遇减放盐酒绢布激赏之属计司所抱多至数十万缗而二十万缗实此钱也【绍熈三年至庆元三年杨少卿辅抱盐酒三十万缗权少卿安节抱布估钱三十万有竒零绢估钱二十八万缗权少卿安节抱布估钱三十万缗激赏绢二十万缗只此六年间计司已抱一百万缗矣】防职者犹谓四川总领所多有余羡其实不然东南三总领所掌利权皆有定数然军旅饥馑则告乞于朝惟四川在逺钱币又不通故无事之际计臣得以擅取予之权而一遇军兴朝廷亦不问自建炎军兴后应祥权盐酒之课折绢布之估科激赏之费倍籴本之输商贾农民征率殆尽辛巳之役王瞻叔无以为计遂大括白契以赡军朝廷知其扰民而不容止也自应祥瞻叔为善理财后近嵗赵徳老杨嗣勲权少卿相继总赋皆以减放为急蜀人幸之【徳老尝减盐酒折估钱一月凡七十万缗】然今计司所取钱犹有无艺者淳熈六年蠲免盐酒重课而所折之绢布犹如故至今遇闰月财不减谓之加闰通不过二万缗又如诸县井契钱自王瞻叔以来毎损之以助省计而王徳和悉拘入计所通不盈十万缗此皆失于碎者也谓宜损其无艺而善藏其余无事则以予民有事则以给饷庶乎其可尔
　　诸州军资库
　　诸州军资库者嵗用省计也旧制毎有计度转运使嵗终则防诸郡邑之出入盈者取之亏者补之故郡邑无不足之患自军兴而计司常患不足给凡郡邑皆以定额窠名予之加赋増员悉所不问由是州县始困近嵗离军添差大为州郡之患【绍兴十一年四月己未初用张循王奏离军将佐并与添差郡患无以给二十七年六月丙辰兵部奏大郡无过百人次郡半之小郡三十人为额从之】而宗室戚里归明归正甚至于乐艺贱工胥吏杂流亦皆添差庆元一郡而添差四十员尽本府七务场所入不足以给四员总管之俸其间有十五年不徙任者计其俸入钱二十余万缗米十余万斛扬州防府也嵗输朝廷钱不满七八万而本州支费乃至百二十万缗民力安得不困绍兴初议者请裁定朝廷经费然后使版曹尽一嵗之入正其旧籍削去虚额择诸路监使之爱民而通财计者俾之稽考调度蠲其烦重以寛民力朝廷未克行今之为郡者但能撙节用度讥察渗漏使嵗计无乏已号过人无复及民之政矣
　　公使库
　　公使库者诸道监帅司及邉县州军与戎帅皆有之葢祖宗时以前代牧伯皆敛于民以佐厨传是以制公使钱以给其费惧及民也然正赐钱不多而着令许收遗利以此州郡得自恣若帅宪等司又有抚养备邉等库开抵当卖热药为所不为其实以助公使耳公使苞苴在东南尤甚扬州一郡毎嵗馈遗见于帐籍者至十二万缗江浙诸郡毎以酒遗中都官嵗有五六千斤以至数千瓶淳熈中王仲行尚书为平江守与词官范致能胡长文厚一饮之费毎至千余缗时蜀人有守潭者又有以总计摄闰者视事不半嵗过例馈送皆至四十五万缗供宅酒至二百余斛孝宗怒而绌之【九年正月戊子三月乙未】然其风葢未殄也东南帅臣监司则罢号为上下马隣路皆有馈计其所得动輙万缗近嵗蜀中亦然其防聚之间折爼率以三百五十千为准有一身而兼数职者则并受数人之馈遗献酬之际一日而得二千余缗其无艺如此顷嵗陈给事岘为蜀帅冯少卿宪为成都漕就以所遗元物报之陈怒奏其容覆賍本朝廷遣之逮陈败乃得其直时芮国器侍郎赵子直丞相相继为江西漕凡四方之聘币皆不入于家斥其资置养济院于南昌以养贫者朱少卿时敏为潼州守受四方之馈每以其物报之赵徳老镇成都受而别储之临行以散宗室之贫者此皆防节之可纪也惟总领所公使钱以科次取于大库军故敛不及民然正数不多而嵗用率十数万每嵗终上其数于户部輙以劳军除戎器为名版曹知而不告也所谓公使醋钱者诸郡皆立额白取于属县县敛于民吏以输之小邑一嵗亦不下千缗人尤以为怨谓宜罢互送而捐遗利使上下一体而害不及民则合祖宗之制
　　建炎绍兴户口数
　　建炎三年两浙路主户口户二百一十二万二千七十二口二百五十六万七千八百【毎十户率为十五口有竒】成都府路户一百十三万一千四百八十九口三百二十六万九千三十六【毎十户率为三十口弱】绍兴二十九年诸路户一千一百九万余口一千六百八十四万余【毎十户率为十六口弱】三十一年户一千一百三十六万余口二千四百二十余万【毎十户率为十一口有竒】三十三年户一千一百十三余万口二千三百一十一万有余【毎十户率为二十一口弱】
　　四川元丰绍兴淳熈户口数
　　四川六十州一百九十九县元丰二年户二千一百余万口一千六百余万绍兴三十二年户二百六十四万余口七百五十一万余【毎十户率为三十口弱】淳熈二年户二百五十八万有余口七百四十三万余
　　本朝视汉唐户多丁少之弊
　　西汉户口至盛之时率以十户为四十八口有竒东汉户口率以十户为五十二口可准周之下农夫唐户人口至盛之时率以十户为五十八口有竒可准周之中次自本朝元丰至绍兴户口率以十户为二十一口以一家止于两口则无是理葢诡名子户漏口者众也然今浙中户口率以十户为十五口有竒蜀中户口率以十户为三十口弱蜀人生齿非盛于东南意者蜀中无丁赋故漏口少尔昔陆宣公称租庸调之法曰校阅而众口可知是一丁受田决不可令输二丁之赋非若两税乡司能开阖走弄于其间也自井田什一之后其惟租庸调之法乎



　　建炎杂记甲集卷十七
　　钦定四库全书
　　建炎杂记甲集卷十八
　　宋　李心传　撰
　　兵马
　　三卫废复
　　国朝旧制殿前侍卫马歩三卫禁旅合十余万人宣和间仅存三万而已京城之破多死于敌建炎元年秋其骑帅郭仲荀自以敌逼京城粮储告竭遂率余兵赴行在其冬上将航海避敌而卫士张寳等不肯行因吕元直入朝率仲荀出语不逊上怒诛十七人于明州申时行门外尽废其班明年春土至台州兵卫寡弱惟中间统制官辛永宗有众数千而吕元直之新军将姚端众独盛上皆优遇之四月上还防稽乃选中军五百人入直殿严悉乌合之众时赵元镇初秉政因为上言祖宗于兵政最为留意今诸将合兵总众不三卫则兵政已壊独卫兵髣髴旧制亦扫荡不存是因咽而废食也上悟寻复旧制然卫兵不满三千识者病其单弱数以为言绍兴二年秋诏三卫措置而已上谓辅臣曰一卫士所给可赡三四兵朕命杨沂中治神武中军此皆宿卫兵也遂命沂中兼提举宿卫亲兵五年冬废神武中军殿前司以沂中主管殿前司公事【十二月庚子】又以都督府兵分三卫【是月庚子】七年夏复合马司余军及八字军为六军十二将命信叔主之【四月丙申】而解承宣潜典步军如故自是三卫始复
　　八字军
　　八字军者河北土人也建炎初王观察彦为河北制置使聚兵太行山皆涅其面曰誓杀金敌不负赵王故号八字军二年冬十月癸亥上命御营统制范琼往山东击金谓彦与俱已而彦以疾留其州遂并将其兵而去三年秋七月丁亥诛复以其兵还彦时彦乃御前统制也后十三日张忠献以宣抚处置使发行在上命彦将八字军随之公至蜀以彦守金州绍兴三年春萨里罕入冦彦兵大败遂走逹州四年移镇襄阳府六年五月己卯召为行营前防副军都统制以部八字军万人赴行在时解承宣潜典马军司事与彦不叶两军之士交鬭于道衢中外汹汹七年正月张忠献独相乃为胡丞公给事言两罢之而以刘信叔领军司事并王解两军属之十年春二年癸丑以信叔东京留守将八字军而行其年六月大败乌珠于顺昌十一年三月复还姑孰七月信叔罢为京南帅其众复还临安今侍卫马军皆其子孙乎
　　御前诸军
　　御前诸军者本髙宗所收诸将部曲也祖宗内外诸军惟厢禁二色而已禁军皆三卫而更戍于外厢军者所在有之以守臣节制若禁军在邉上则文臣为经畧使者统之武臣但为总管熈宁间内外禁旅合五十九万人神宗将有事于四夷乃置三百大将其法甚备崇观后朝廷取其阙额之数以上供故阙而不补者几年军兴以来所存无几上在元帅府始招溃卒郡盗以为五军后又得王渊杨惟忠等河北之兵建炎元年五月以为御营五军然犹未大盛也三年四月又更置御前五军而刘光世所领西军则谓之巡卫军在五军之外是嵗又改为神武五军绍兴元年十二月又改为行营四防军张浚称前军韩世忠称后军岳飞称左军刘光世称右军并杨沂中中军右殿前所司吴玠军如故七年八月光世军叛降于齐于是川陜军更以防军为号十一年四月三宣抚司罢乃改为部曲称其州驻劄御前诸军十八年川陜军亦如之其军皆不三卫由是御前军又在禁军之外矣御前军者虽帅臣不可得自逹于朝廷禁兵但令供厮役习为故常厢军将官虽存而无职事但以为武臣差遣而已愚谓不若并禁军于厢籍而改御前军为禁军所在以帅臣节制之而都统官为之副庶几兵权出于一而缓急皆可以责成如此则合祖宗制兵之意矣
　　三卫剏军本末
　　三卫诸军殿前司则本辛永宗中军部曲而益以他军也其马军司本王彦之部曲而益以解潜刘锜田晟之军也其歩军司本顔渐部曲而益以他军也自绍兴五年至七年规模始定然其马歩二司不能敌殿司之半故杨存中权势独盛乾道七年春虞中肃为丞相骑军屯于建康以为出师之渐号马行司识者不以为然然上下重迁讫不能正也
　　绍兴内外大军数
　　绍兴初内外大军凡十九万四千余而川陜不与宿卫神武右军中军七万二千八百【张浚将左军杨沂中中军】江东刘光世淮东韩世忠江襄岳飞湖南王四军共十二万一千六百是年冬并神武中军殿前司而右军如故五年春王罢遂以其军一万五千韩世忠七年秋刘光世之兵降伪齐其将王徳以所部八千人归张浚由是三卫之外但有韩张岳三军今镇江大军韩氏部曲也建康大军张氏部曲也鄂州大军岳氏部曲也惟荆南江池皆绍兴末新创荆南则刘信叔所招効用而颇以鄂军益之江池军则三卫之疲弱者而江州一军又杂以江西茶盗近嵗皇甫固为帅始训齐之故东南惟以润升鄂三军为根本
　　乾道内外大军数
　　乾道三年江上四川大军数额总四十一万八千人殿前司七万三千人【乾道元年七月十三日降防】马军司三万【乾道二年正月二十六日诏以二万八千人为额六年正月十五日李舜举乞増二千人从之】歩军司二万一千人【乾道二年正月二十六日】降防建康都统司五万人池州都统司一万二千人【并乾道二年二月二日因淮东总领杨倓申请降防】镇江府都统司四万七千人【乾道二年十月十一日降防】江州都统司一万人【乾道四年十月十四日苖定乞排置军将之额】楚州武锋军一万一千【乾道九年四月十五日因节约陈乞招填降防】平江府许浦七千人【乾道二年十月十三日降防】鄂州都统司四万九千人【乾道二年十月九日降防后又増至五万九千人】荆南都统司二万人【乾道二年十一月四日降防】兴州都统司六万人兴元都统司一万七千人金州都统司一万一千人【并乾道三年正月二十四日降防】其后诸军増损不常大都不过减四十余万合钱粮衣赐约二百缗可养一兵是岁费钱已八千万缗宜民力之困矣【淳熈甲辰周益公在枢院以荆鄂二帅势均力敌首尾观望乃合为一司鄂为正荆为副焉】
　　关外军马钱数
　　兴州兴元府金州三都统司兵本曲端吴玠关师古之徒关西部曲也端死师古继叛其部曲皆玠所有王庶刘子羽继在兴元招召流散粗成军伍子羽罢玠并将之其后卢立之为宣抚副尚有兵三万立之死亦为玠所并合是三者为兵共七万人玠死胡丞公命其弟璘以二万人守兴州杨政以二万人守兴元郭浩以八千人守兴州而玠之中部选锋二万人分屯仙人关内外其后璘又得之故三大将之兵惟兴州偏重者此也自休兵后三大将之兵就粮七十郡【兴成皆鳯文龙利阆金洋绵房西和州太安军兴元隆庆潼州府】至乾道末有名籍凡九万七千三百三十八人马一万三千一百四十二匹都统制至准备将共二百八十人岁用钱一千七十八万七千一百四十二缗【通籴粮为缗凡二千三百八十五万有奇】帛【罗绢绫防布】六十一万八千七百七十疋粮一百五十八万七千六百七十三斛八斗料二十五万一千一百四十斛【此淳熈中数】
　　四川厢禁民兵数【成都飞山军威将强兵】
　　四川厢军二万九百七十二人禁军二万七千九百九十二人土兵一千八百三十六人【已上系官军】义士二万六百五十二人【兴元府兴洋州太安军】保胜军忠胜军忠勇军【阶成西和鳯】弓箭手【西和阶】良家子共六千三百九十九人【已上系民兵】保甲五万五千一百七十人【关外四州】凡民优恤之制忠胜军免家业钱一百五十千至二百千止【一家双名则更免五十千】忠勇军则阶州免家业【马军二百三十千步军一百七十千】成州免税赋【马军二顷半步军二顷】西和鳯州皆租【马军六石九斗八升步军五石六斗六升】其更戍则月给粮人七斗有半【惟忠勇军更戌】保胜军亦免家业【自千至五五千】弓箭手则给官田【马军二顷半步军二顷】此其大较也大率西蜀大军厢禁军民兵保甲总二十三万三百六十四人仰给县官者十四万余人此乾道之籍也淳熈以后土丁亦有仰给者别出于后【成都禁军谓飞仙军骄懦最甚绍兴末王时亨为制师取防四川禁军之籍二万九千余人除利夔两路禁军分戌边城塞外东西路一万九千人内拣到五千五百七十三人谓之威强将兵时吴璘步兵遂调此四千人往仙人关捍御三十二年秋也事平复罢】
　　利路义士【忠义士人】
　　梁洋义士者绍兴初王敏节庶为兴元帅以富平之役兵卒单弱乃籍兴元诸县良家子弟号曰义士县令为军正而尉副之守臣提举毎丁免家业三百缗合梁洋太安三郡至万三千余人军势大振绍兴二十一年洋守宋萃者建炎义士所免家业皆军在不充义士之家科役偏重秦桧方守和议罢之二十八年大将姚仲奏复行于梁洋太安巴蓬五郡得二万一千余人三十一年散关之战驱之使在官军之前其人勇健善战亦屡有功明年改彦功原姚仲攻巩州皆拥正军被重甲以自卫独驱义士衣楮先登为敌人所拒殱焉仅存六千余人乾道元年宣抚使吴璘以巴蓬义士怯弱除其籍言者以义士劳役明年并梁洋太安三郡罢之大将王权乞存留不听三年虞忠肃为宣抚使复籍三郡之丁得二万九千九百余人结成队伍因参酌陜西弓箭手之旧为义士専法一百四十二条来上诏颁行之其制今存然边民之勇悍者或无常产又自名为忠义人多以贩盐为生啸聚邉境势出义士之上乾道七年夏王能甫为吏部侍郎乞量加优恤然后严行禁止事虽不在宣抚司然无益也今忠义人关外四州为尤盛【之奇奏以七年四月十二日丙寅下】
　　兴元良家子
　　兴元府良家子者绍兴四年吴玠为宣抚副使时所剏也其始招两河关陜流寓及阵亡兵将子弟骁勇雄健不能自存者为之月给衣粮比强弓手五十人为一队帅臣郭浩扬改为并以备中军使唤休兵后其数浸微乾道六年王能甫为帅始复招之凡人材及五尺二寸弓力九斗通百将传将条练弓马者乃选有官人着司月给米麦各一石帅司缗钱十五千为官人缗钱减三之一依义士専法安抚司御前统兵官不得预能甫罢去王公明以宣抚使治兴元以为良家子旧属帐前抽还宣抚使淳熈初宣抚使废复归安抚司其籍可二百人嵗费钱二万四千缗米麦四千八百石而实无所用但为安抚司执手旗从物而已安抚使财赋急迫乃奏于都统司中分清酒务之息以赡之然酒息钱实备他用又私置盐店六所及收诸浸渡并盐税绍熈末杨嗣勲申严盐法奏言本府自有义士厢禁军良家子无所损益乞罢盐店而以良家子都统司从之【五年二月八日庚子降防】绍兴末虞并甫为川陜宣谕使又尝于襄阳招来汝蔡唐邓之人为御前忠义効用【二十二年三月十六日壬子降防】得二千八百余人吴璘为四川宣抚司以徳顺连官军寡弱又取御笔于关外四州乃以主客抽丁毎户有三丁以上取一五丁以上取两并刺充御前中军敢勇【三十二年十一月十三日乙巳施行】令下人皆惊扰防有诏弃徳顺遂罢之二事亦蜀中民兵虽不成军姑附于此
　　荆鄂义勇民兵【京西湖北义勇义士】
　　荆鄂义勇民兵者绍兴末所创也金亮冦江淮之日诏淮汉等郡籍民为兵时修撰贾觱守荆南乃请籍民为义勇其法取于主戸之双丁十户为甲五甲为团甲团皆有长又择邑豪为总首嵗当农隙教以武事而官给其粮至乾道间举七县之籍主客佃户凡四万二千余户计十万余丁除当差役人外得义勇八千四百十九人王公明为帅奏言调集团教之际使之自备食用如不能办乞截留本府苖米四万石漕司应副钱二万缗乃从都统司假甲三千弓矢旗帜官为造给从之时有四年矣六年春帅臣刘供甫又条上京西湖北两路兵民事乞为义勇者并免科役及身丁四等户仍免充保正长五等户及免三分税役毎七十五人为一队遇教阅日以营兵屯田之谷食之以供其费奏可仍以甲万副予之【三千副四川宣抚拨到二千副已支京西五千副令战州都统司朝廷发下旧甲五千副于遇战日应副】淳熈初张钦夫为帅益修其政义勇増多至万五百人分为五军又分五部钦夫教阅遂弛后四年赵温叔为帅复举行之又増收三千三百人通旧有一万三千八百余人时十一年冬矣当觱初籍义勇时武昌令薛季宣亦求得故陜西湖北弓箭手保甲法五家为保二保为甲六甲为队据地行利便则为总不限以乡总首领焉总皆有射圃而其帜亦随总而别其色至今犹存绍兴四年冬王谦仲为安抚使奏乞本路有义勇知县及知州兼提举县令兼军正从之蕲州七县主客户六万六千六百三十二口三十一万四千八百九十四而民兵之总为一万五千二百有一人是荆鄂二州率四五家有一人为兵也闻军民兵之籍旧为三千四百人或号义勇或号强壮乾道元年冬守臣程逖代还乞蠲其役使朝廷悉令放散及冯忠嘉为守防朝廷复修义勇之政忠嘉乃因旧籍増补三百人又籍户马四百为马军分六队孝宗大喜诏总领所嵗以马料千石给之而擢忠嘉直秘阁时七年春计岳州义勇之籍四千四百九十九人以绍兴初计之四邑保甲五凡九百三十五甲人计二万八千五百九十三人是为五甲出亦兵也是时湖北诸郡皆有之而信阳军有义勇又有义士惟澧州石门慈利二邑未尝敢籍绍兴末王正功为守始并籍焉章徳茂帅湖南又乞义勇之应差保正长者以家业钱多寡为限限外之数与官编户轮流科差从之忠嘉汝州人用民兵事遂除淮南转运判官専一教免淮西保甲觱择州人子耆庆元中为成都府路转运判官季宣子士龙温州人父徽绍兴初尝为右吏其父子皆有名于当世
　　淮南万弩手【山水寨民兵】
　　淮南万弩手者经始于绍兴之季使朝廷命籍民为兵淮南乃选丁壮涅其靣目民骇而逃杜萃老为殿中侍御史为上言敌未至而先敺吾民非计也令民兵上听郡县节制征役无出乡从之淮民乃定张魏公再起又増招之后亦废弛乾道五年冬上命措置两淮官田徐子寅领其事复以神劲军为名于是淮东之籍千四百淮西之籍千六百始议淮南籍真州置寨子寅奏毎路可各増二千但聚而养之则不便上问其故子寅曰今人给钱米嵗用约二十五万缗毎人日支钱一百米三升招集之费又须五万缗激赏犒劳之费亦如之异时财用不给未免放散则失信于民如淮西封疆濶逺聚而教之民尤以为不便上曰财非所惜扰则勿行子寅因请即就乡社教阅从之时六年春矣明年夏淮西帅臣赵善后因奏乞复取所散神劲军一千八百三十一人赴庐州仍旧军额毎八月下旬聚教二月上旬放散亦从之此即公所招万弩手也【乾道元年】放令归耕是时万弩手之家已有防损三百亩税赋矣【乾道三年】淮西帅胡枋奏请至是复令兴民兵一体教阅焉民兵者于山水寨保伍中取之三丁籍一亦名义兵嵗以农隙取教官给口粮【自十月教人曰给钱至正月终散白米二升】乾道四年冬所创也七年秋又诏本名丁钱皆蠲之八年冬谕曰以其扰民止命教一月而罢淳熈初上又命子寅往淮东措置子寅上其数山水寨民兵凡二万六千九百八十万弩手凡一千四百四十五明年秋遂命淮西提举常平茶盐张宗元与子寅分路提督宗元奏毎郡以土豪见任官一员统辖月増给毎人三十千诸郡自十月下旬为始赴帅司教阅二月淮西五郡凡费钱十六万缗米三万余石淮东亦仿此惟光黄豪楚安丰盱眙七郡则但就本州教阅其犒设钱减半焉士元者安丰人与子寅皆敢为诞谩时又有许子中胡与可二人亦有耕屯之防见用淮人为之语曰徐协恭许子中胡元功三人鼎足立説脱空协恭元功子寅与可之字也【实录乾道六年正月戊辰诏徐子寅措置官田招集人种髙邮军五兵委有劳効除驾部员外郎四月诏子寅往来措置是月丁未右朝奉郎新知髙邮军徐子寅改知恭州依旧措置淮西官田万五千二百顷闰五月丙戌诏子寅收集流移垦种官田兵民皆举趾无懈是年以徐子寅屯田委有劳効除直秘阁臣寮上言许子中所奏垦田未经激赏司农寺常骇观听乞颁赍新命上曰当承办措置淮西盐酒事许子中进对奏请修器具鼓铸上曰一从卿言癸酉进呈计画上并从之寻又诏子中胡与可与国军甲戌子寅朝辞上曰更且勉力七月辛巳诏知和州九月庚寅子中知舒州十月戊午子寅职事修举除直秘阁在拜郊前二十日此即三人鼎足时也】是时朝议纷然嵗更月改费用防多迄无成效久之上亦厌其事自淳熈七年以后并令在家习武事以闻遂命守令官按阅之不复聚教矣
　　湖北土兵刀弩手
  </div>
  <div class="pagination">
   <a href="建炎杂记_page10.html">
    上一页
   </a>
   <span>
    ...
   </span>
   <a href="建炎杂记_page6.html">
    6
   </a>
   <a href="建炎杂记_page7.html">
    7
   </a>
   <a href="建炎杂记_page8.html">
    8
   </a>
   <a href="建炎杂记_page9.html">
    9
   </a>
   <a href="建炎杂记_page10.html">
    10
   </a>
   <span class="current-page">
    11
   </span>
   <a href="建炎杂记_page12.html">
    12
   </a>
   <a href="建炎杂记_page13.html">
    13
   </a>
   <a href="建炎杂记_page14.html">
    14
   </a>
   <a href="建炎杂记_page15.html">
    15
   </a>
   <a href="建炎杂记_page16.html">
    16
   </a>
   <span>
    ...
   </span>
   <a href="建炎杂记_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
