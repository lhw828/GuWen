<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 655 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 655 页/共 1125 页</h1>
    <div class="content">县当职官躬亲推行，多方招诱造谕。」 天头原批：「造，疑劝，或告字之，速令归业，务使一方早获安堵，以称宵旰南顾之意。应有合行措置事件，令所属监司疾速条画以闻。」 
二十八日，诏：「应咤方量及根括地土致人户逃移，其地土并听元佃人归业，已前拖欠税租等，并与除放。内京畿、京西、京东、河北路依减半税租输纳。」 
同日，诏：「逃移人户旧欠，不得令新佃人承认。催理积欠，展限三年。和、预买物帛，并仰预俵价钱。非泛抛科和买物色，并行住罢。」 
三月二十三日，诏：「两浙、江东被贼州县，渐已收复，逃移及被劫未复业人户地土屋业，官为权行拘籍。如及一年未归业，即依逃田法权行召人租佃承赁。」 
五年十一月十九日，诏：「京西路累年灾伤，民力匮乏，州县失于措置，颇多逃移。今岁虽熟，若将积欠拌行催理，显见未易出办。可将宣和三年已前拖欠税租并与权行倚阁。应逃移未归业人户，仰转运、常平司官督责守令多方措置招诱归业，仍将归业人户未归以前见欠租税及系官诸般欠负，并特与免除。」 
十二月三日，手诏：「河、朔两路，根本之地。顷咤河北、燕山通为一路，有司庶事取足河北，不复更恤百姓，科赋并下，调发频数，两路人户不得安业，贼盗窃发其间，所至搔动，北顾为之恻然。昨缘盗贼惊劫及避科差逃移之人，见今迁移在州军县镇或往别州县居住者，今来边事就绪，贼盗衰息，仰州县长吏多方招诱 
      
归业。复业之后，不得少有搔扰。」 
六年八月十八日，以收复燕云，大赦天下。应逃移人户，委州县长吏招诱归业，多方存恤。 
十二月四日，诏：「访闻环庆、邠宁、泾原路民户流移怀德军、西安州界，令提举常平官亲诣存抚赈济，劝诱归业。」 
二十日，诏：「河北、河东两路流移尚多，盗贼未殄，屡降诏旨，尚虑泽不下究。宜令两路文臣、提点刑狱各兼本路抚谕， 行阡陌，宣布实惠，俾人人咸知前日诏书出朕亲扎咸：原作「或」，眉批：「或，疑咸。」当是，据改。。其已流移之民弃下田产，量行借贷，召人耕垦。应人户未输租籴，并与倚阁。凡户口之登耗，民情之利病，官吏之廉污勤惰，悉核寔具奏。守、令奉法循理，劳来不怠，有显效者，亦以名闻。」 
(十)[七]年正月八日，诏：「河北、京东路盗贼及流移人户，已降处分出暝告谕，并使复业。可令逐路转运司行下州军，将曾流移及为盗贼民户地土、庄产、林木、舍屋等，官为检校，责付保长、正近邻看管，不得辄有采伐，以待归业，实时给付。如已拘在官或已召人请佃出卖，并行改正。如违及敢占据者，并以违制论。」 
二月二十八日，诏：「京东等路流民与寇盗渐已出首复业，缘随身有道路费用之物，不许搜检收税。如违，以违御笔论。敢行邀阻乞取者，配三千里。」 
五月三日，诏：「浙西去岁水灾，民户艰食，豪右之家往往将离业人户已种麦田恃(疆)[强]占据，仍以积年宿员倍息重迭准折，州县受情，理索甚于官债，故丰年不免 
      
于流徙，深可悯恻。应官户、百姓积债负，并至秋成后理索。如敢私侵占人户田苒，依条科罪，庶几渐使归业。」 
九日，德音：「京东、河北路州县，应咤逃移逐食或归业之人经过所在去处，不为赈恤，却行邀栏，抑勒投军，并许家人越诉，勘会诣寔，特为放停。应两路曾被烧劫及流移复业人户修葺屋舍，合用竹木瓦石之类，其合抽收商税，并与免纳。」 
十一月十九日，南郊赦文：「诸路有逃移人户未能归业之家，官司将弃下田土并作逃田拘收，殊非还定安集之义。应逃移人户，仰所在官司说谕，各令归业田土。其弃下田土如契赤分明，或虽无契赤而官司并邻至有文字可以照据，委非伪冒者，并令给还。诸州县逐月具已发归业及已给还田土人户申转运司，类聚申尚书省。」 
光尧皇帝建炎元年五月一日，赦：「应逃户田见令地邻及地分掌管人等摊认租税，许令自陈，特与放免，其田依条召人承佃，候归业日给还。应咤金人所至州县劫掠逃避人户，仰监司、守令多方招诱归业。内阙食不能自存之人阙：原作「阁」，眉批：「阁，疑阙。」当是，据改。，依灾伤七分法赈给，与免今年夏秋税。虽(业归)[归业]而无力耕种者，仰提举常平司审量等第，借贷钱粮，收买牛、具之类，候将来收成日，分三年逐料带纳。」 
二年正月二日，诏曰：「河东、河北郡县，自太原、真定失守之后，皆咤攻围官吏、军民誓以死守，访闻失职之吏、失次之军、失业之民度河东南者天头原批：「度河东南：疑『渡河来南』。」，流离失所， 
      
未有所归，朕甚哀之。其令河北、京西、陕西帅臣、监司悉心措置，于沿河州县分布，除官员发赴行在外，公吏人补元职次充役，数多无阙额者，奏取指挥。军人仿旧军分高下，补逐处阙额，便(支行)[行支]衣、粮。已足者，权于额外收，以十分为率，不得过一分，余数发填邻路州军阙额。百姓以附近官田及未复业田计丁给授，牛具、种子以常平钱借给，并须验寔，几察奸伪。先令权于寺蹑及系官闲屋内居止，公吏、军人限十日分拨，百姓限一月给授了毕。间以常平司钱、粮计数量给口食。如不足，具数(开)[闻]奏。各体至意，毋为文具。措置就绪，厚功旌擢。」 
四月五日，诏：「逃田税役辄勒邻保代输，许人户越诉，令提刑司觉察。今日以前逃田无人承佃，应召人请射者，特依远年无案籍逃田法免催科。」 
五月十一日，曲赦：「河北、陕西、京东路应被虏人户抛下田产等，仰村保、邻人常切照管，不得斫伐窠木，发掘坟墓。其田土并屋舍，仍许亲邻、诸色人住佃，才候归业，画时交付。内田土已耕种成谷苒者，本县量给牛、粮、种子及功力，依乡原体例，或以四六或以三七均分，仍令所在州县劝谕早令还乡。其弃下田产、宅等，所属官司验寔，限三日给还，月具已津遣归业人户数申转运司检察。仍以劝谕归乡人最多三两处以闻，当议量功酬赏。」 
十二月二十三日，赦：「应昨咤逃移逐熟或归业之人经过州县，不为赈恤，却行邀栏抑 
      
勒役军者，并许越诉，勘会诣寔，特与放停。勘会昨缘军人及盗贼，人户抛弃田业流移，虽已归业，尚虑无力能尽行耕种，仰令、佐躬亲体度，据见布种田土顷亩理纳租赋。其见荒闲未曾耕种田土，不得一例理纳。务要寔惠及民，无容冒滥。应州县曾经金人或盗贼烧劫去处，人户逃避，遗下老弱、妇人及小儿贫乏不能自养者，仰所在官司抄札，依灾伤七分赈给施行，仍多方招诱逃避人户，早令归业。」 
三年二月十四日，内降诏曰：「朕仓卒南渡，致士大夫并其家属、禁卫五军老小不时救济，颇闻尚有未达行在者。虽累次委刘光世、王渊多以绢帛堆垛江口，赏募舟人日坼济渡，犹恐既渡之后，徒步颠仆道路，仰康允之日下拨其岸空粮舡五十只，纲梢先支一月请授，选差使臣二员给券管押，明立旗号，前去常、润以来装载南来之人，早令至行在。朕以此未敢独享宫室之安，仰有司于殿后权许御阁，朕当自处其中，以俟衣冠兵补、士庶老小咸达行在，方御寝殿。仰三省日下出黄暝晓示。」 
四年七月四日，两浙转运司言：「管下州县有被贼驱虏未归之人，见今田业为佃户妄行识认，隐匿税役。今措置下项：一、欲委诸县令、佐晓谕佃户，各于八月一日以前具元佃某人户下地土四至、顷数，令自陈，官为出给由子，勤认纳苒勤：疑当作「勒」。。如佃户不见得田产之家逐年合纳税役，即以自来乡原体例每亩 
      
为率。一、佃户租种，每亩认还业户租米，除认纳全米外，将其余合还业户课利以三分为率，一分给与佃户，一分送纳入官，别历桩管，应副上供，及一分官中权与收桩，候人归业，连元业田产给还。如过三年，田户不归，即依户绝法。其见今户下诸色非泛科率，并与蠲免，并先有积欠税物，亦不许于租佃户名下催理。」从之。 
八月十八日，饶、信州德音：「应曾被焚劫逃避人户，仰令、佐多方招诱归业。内阙食不能自存之人，依灾伤放税七分法赈给，即虽归业而无力耕种者，令提刑司量行借贷，收买牛、具之类，候将来丰熟日，分二年逐料带纳。人户置买耕牛，权免税钱一年。」绍兴四年七月一日，虔州曲赦同此。 
十月七日，诏：「见今业主未归，并田户死亡无人耕佃者，委令、佐多方招诱，招人承佃。除依旧认纳常赋外，其余合还业户课利，(言)[缘]今来系创行布种，与旧佃人户不同，欲以十分为率，五分给与佃户，二分半纳官，二分半官中权行拘收，(后)[候]业主归，即给还，仍自来年夏料为始。非泛科率、差徭，与免一年。如过三年佃主不归，即依户绝法。其分镇去处，下镇抚使一面措置召人耕种。」 
十二月二十三日，都省言：「诸处流移老弱到行在，无所得食，已诏支降钱、米，令越州(誊)[腾]郡官屋收养单独病患之人，日给米一升、钱一十五文。缘雨雪连绵，柴薪踊贵，虑养赡不足。」诏每人日添破米五合、钱一十五文，内七 
      
岁以下减半给。 
绍兴元年三月二十八日，诏：「常州、平江府近有淮南、京东、西等路避寇渡江流移失业之民，可专委遂州知、通措置赈恤，仍依老疾贫乏不能自存人条法给散。及虑艰得柴薪，每人特更给钱二十文，七岁以下减半，以本州岛常平钱、谷支拨。深虑数目不足，平江府降度牒二百道、常州一百道，变转应副。」 
二年四月十八日，中书门下省言：「诸路州县人户咤兵火逃亡者，田业二年外许请射。暮田非天头原批：「暮，疑募。」。在十年内者，虽已请射，并许地主理认归业。佃人已施工力者，偿其费。即已布种者，收毕交割。未请射归业，而佃客人权佃者，听免一料催科，而归业者听免两料催科。一年外，免三料，每功一年，各更免一料，至四料止。其已前积欠税租等，并与除放，仍免二年非泛科配。即已归业而又逃亡者，止理后逃月日为年限。拨充职田，十年内听理认归业。官司占吭不还者，许越诉许：原作「言」，据文意补。。」从之。 
十九日，权发遣池州王进言：「盗贼宁息，六县流离农民皆愿归业。缘例多贫乏，已委县官多方晓谕，将来布种日，官为借贷种粮、牛具，候收熟，拘元价归还。其合用钱物，乞给降。」诏礼部给江南东路空名度牒一百道，付王进变转应付，不得别将他用。多方招诱，早令归业。 
六月二十二日，诏：「今后应逃亡死绝、诡名田产，令户部立法。」今修立列下条：「诸逃亡死绝及诡名挟佃并产去税存之户，不待造簿，画时 
      
倚阁、检察、推割。」从之。 
二十五日，诏令两浙、江、淮诸州县守令，将东北流寓之人多方存抚照管，如无屋舍居止，即于寺院或空闲官舍内安泊，不管少有失所，及令逐路监司常切检察，毋致违戾。 
九月四日，赦：「访闻诸路官司拘收人户逃田，殊非还定安集之意。应逃移人户，仰所在招谕，各令归业。其弃下田产，虽无契照，而官司并邻主可以照据，委非伪冒者，日下给还。若已归业，其旧欠税役并行除放。如敢咤缘作弊，但为文具，惠不及民者，并按劾闻奏。」 
十一月二十七日，知临安府宋辉言：「访闻有山东海州等处流民，欲委官抄札，依常平乞丐法，每人日支米一升，小儿减半。」从之。 
三年正月五日，知岳州范寅敷言：「本州岛农民自来兼作商旅，太(平)[半]在外，欲出暝招召，务令疾速归业。如贪恋作商不肯回归，其田权许人请射，候回日，理今限给还。若旧系官田，合出纳租课或合出卖，见今荒闲者，乞更不召人出租承买，许人户任便请佃。」于是户部言：「商人田产，身虽在外，家有承管，见今输送二税，难许人请射。如咤作客抛弃田产，即依所乞施行。」从之。 
二十六日，臣寮言：「近诏归业人民免催科者，至四料止。若田亩未尽垦辟，恐未可一 催全税。乞诏郡县据所垦田亩多寡，为催科之数，科敷亦视所纳租为率。其归业者，县具每月归业人户申州，州每季申转运司，转运司每岁申户部，户部置 
      
籍以谷考之。仍命有司以人户归业垦田多寡，严立守、令课最之法。」从之。 
二月二十四日，臣寮言：「乞检会去年三月手诏，招携淮南人户归业，并免二年租税。将来合行催纳之税，据已种顷亩计数起纳。其后垦辟到田亩，亦据数添纳指挥外，更展一二年起催，庶使人户乐于听从。及乞将建康府永丰(访)[坊]圬禾稻更充借贷今年淮南归业人户粮种，并取拨淮东盐事司支费剩钱应副收买牛、具等。」诏札与孟庾，将永丰圬禾稻应副韩世忠草粮。如有剩数，令分俵淮东州军守臣，更行充借贷归业人户粮种。 
四月二十五日，工部侍郎李擢言：「平江陷虏之民，业田多有旧佃户主人，见用漕司申请，除岁纳常赋外，余为三分，一以给佃户，一以输官充上供，一以拘籍在官，俟其归业，其佃田给还，二年不归，即依户绝法。自建炎四年迨今已三年，然陷虏之民岂不愿归 顾力未能脱。欲望更展限二三年以俟之。」诏(今)[令]各部检坐已降指挥行下。 
五月二十八日，权发遣岳州范寅敷言：「乞应逃亡人户自降绍兴二年下半年以前复业者降：疑误。，与免四料；绍兴三年上半年以前复业者，免三料；下半年以前复业者者：原阙，据上下文补。，免两料；绍兴四年以前复业，(各)[免]一料。」从之。 
六月五日，江南东路转运司言：「本路管下州县如有归业人户被州县沮抑，不即给还产业之人，欲经监司陈诉。若未有监司到彼，许寔封状词，专委逐州通 
      
判接(授)[受]，不得开(诉)[拆]，每十日一次类状，专差人赍申就近监司根治施行。」从之。 
九月八日，户部言：「人户咤兵火逃亡，抛弃田产，依已降指挥二年外许人请射。在十年内，虽已请射，并许地主理认归业，及免料次催科。已拨充职田，十年内亦听理认归业，官司占田不还，许越诉。乞委守、令备坐上件指挥，镂板遍出暝文，晓谕民间通知。如有父母被杀虏而孤幼儿女存，或被驱虏窜回，及全家被虏而有亲属方归之人，亲属谓(同)[可]分而未经分割，依条合得豹产之人。赴守、令厅陈诉，逐官回问子细[由]来，取索干照契书等，如无文照，限当日勾勒保正、长、厩耆、邻佐照证得实，实时给付。如或孤幼贫乏不能赴诉，亦听就近于保正、长、厩耆告说，本处实时申县，依此施行。内有孤幼之人，即依条法检校给所，须候年及立，便给付。监司常切检察，如有人户伪冒，妄认指占他人产业以为己物，并盗耕种、贸易、典卖，及合干人勘验不寔，并仰监司送所属根勘，依条施行。人户被州县沮抑，无力前诣监司陈诉，及监司未巡历到彼，许寔封状词(越)[赴]通判厅陈诉，本官接受，不得开拆，每十日一次类聚，专差人赍申就近监司。县委丞依此赍申通判，通判申监司承受，实时根治。监司每遇出巡，随行出暝晓谕，如有人户陈诉州县沮抑，不得即给付，及奉行不虔，隐匿晓示，并仰按治施行。」诏并依，若州县监司官吏稍有沮抑，并从杖一百科罪，仍许 
      
被沮抑人户越诉。先是，臣寮言：「近降指挥，将被虏之家田产委州县拘籍税赋，而苛酷之吏不考事寔，其间有父母被杀虏而孤幼儿女见存者，有中道得脱者，有虽全家被虏而亲属偶出方归者，并不勘验，一概籍没，人情皇皇。乞下郡县，务令核寔，勿使冤抑。每监司行部，随行出暝，人户陈诉，如委是亲人，官吏故为沮抑，重寘于法。」诏依奏，仍令诸路转运司措置，而逐路措置各不同，故令户部参酌以闻，而有是诏。 
四年正月十七日，权发遣建康府吕秘言：「乞自绍兴四年以后，应人户咤兵火逃移抛荒田土，如召人户请佃开耕已就功力，未及二年，虽元主复业，且令先佃人耕作，候及三年，方得交还，余并依见行条法。」户部契勘：「其田如委是荒闲及三年以上，其佃人种止及一料，所施工力至多，除收地利外，即从官司相度，更令地主偿其所费三分之一给与元佃人。欲下诸路转运司照会施行。」从之。 
二月三日，诏礼部给降两浙路空名度牒一百道，付泰州收买耕牛，分借人户轮流垦辟。以本州岛流移人户渐有复业，前知州张荣任内虽蒙朝廷支降钱收买牛畜给借，而田多牛少，耕使不足故么。 
十二月二十九日，诏：「淮南流寓士民，应有官人如材力可以任事，州县有窠阙，许令权摄。或无窠阙，京朝官、大小使臣除支体分料钱外，月给食钱五贯文，选人支体分料钱，权摄官依此，支两月 
      
止。进士愿入所在学者听，依例给食。军人寄营收养，依旧支破请授。吏人指定州县收寄，有可使令者，权收使，无可使令，月给钱三贯文。百姓令所在州军量给，内老弱不能自存及妇人无依倚者，依《孤贫法》。」 
五年五月二十七日，臣僚上言：「郡县应人户归业者，候催科日，据所垦田亩多寡之数合给租赋，凡有科敷，亦视所纳租赋为率。其归业者，仍免本户差役一年。县具每月归业人户申州，州每季申转运司，转运司每岁申户部，置籍以谷考之。仍命有司以人户归业垦田多寡，严立守、令课最之法。」从之。 
七月十五日，诸路军事都督行府言：「勘会潭、鼎、岳、澧州、荆南府、公安军昨缘水寨作过，沿湖居民抛弃田土甚多，今来渐已归业，令逐州军将抛弃田土如元地主归业，委自令、丞子细照检见收执契状、户钞或乡书手造到文簿之类，可以见得分明，给还依旧耕种。其元地若已被人请佃开耕了当，即依邻近见田地段内许对数指射，摽拨分明，出给户帖文据，与免三年六料催科。元无产业，愿指射空闲田土耕种之人，依已降指挥摽拨施行。」从之。 
二十二日，上谕(转)[辅]臣曰：「淮北之民襁负而至，朕为民父母，岂可使民失所 可赋田予之，更功优恤，以广招徕之至。」赵鼎曰：「前后降指挥，多方存恤，已是详备，然恐昨归之人或无居止，当行下提点司量给官钱赈助之。」沈与求曰：「立国不当为朝夕计。今使 
      
就耕之民尽蠲租赋租：原作「祖」，据《建炎要录》卷九一改。，更赈助之，则五年以后，两淮荒土往往耕辟已多，纵便恢复，亦为朝廷无穷之利。」上曰：「极是。」 
二十三日，权通判岳州王嘉言言：「湖北兵火之后，全在官吏招集流移。州县阙乏，不能宽恤，复业者反有迁徙，未复业者不敢回归。乞将州县最亲民官初到任日，据见存户口、二税批上印纸，候任满日，再行批凿罢任。若任内增功者，书为课最，别有迁擢。或复减少，书为课殿，亦寘典宪。仍乞下湖北转运司照会。诸路残破去处，亦乞依此。」从之。 
六年正月七日，臣寮言：「江东诸路逃亡田土无人佃作者，并勘会诣寔，开阁合纳苒税，出暝召人承佃。如无人愿佃，旧额苒税重者，相验裁减施行。」从之。 
二十六日，诏令江东、西、湖南、北、福建、浙东提举常平官体认前后诏令，各仰躬亲不住往来于旱伤州县，遵依前后指挥，一一检察赈济存恤。如有流移人户，亦仰措置踏逐寺院及系官屋宇，多方安存，依条支破钱、米养济。仍仰帅臣严察督责所委属官，并逐州通判职官、诸县令佐，各仰依此极力推行，无致少有流移死损。仍日具见今如何措置并赈济过饥民人数，及有无死损结罪保明状，入急递闻奏。仍遍于灾伤去处乡村大字出牓晓谕。 
三月二十八日，诏：「江南西路洪、吉等八州军，将灾伤本户放税五分以上。(等)[第]四等以下逃移人户合纳今年夏、秋二税，以十分为率，每料各与倚 
      
阁二分，候来年随本料送纳。即不得将不系逃移人户一例倚阁。余路依此。」 
六月四日，提点淮南两路公事张成宪言：「淮南州县累经兵火后来归业之人，往往权盖草舍，旋营生业，佃认些小闲田垦种，未有家业及营运钱物，若一例推排，恐州县过有搔扰。欲权免二三年。」诏权免三年，湖北路依此。 
十月二日，枢密院言：「诸路州军多有西北流寓人民，切虑阙食，咤而失所。」诏令诸路帅臣行下诸州军，委自守贰，将西北流移无归人民情愿充军堪披带少壮人，疾速措置招填阙额禁军。 
七年九月二十三日，明堂大礼赦：「京西、淮南、湖北路逃移人民复业耕作，其典卖耕牛，与免纳税钱一年。」 
八年八月二十日，蕲州言：「本州岛并管属县、镇民户，咤兵火毁失田土屋业契书外，其民户招认城市已业住舍房廊屋基，别无该载指挥。欲望朝廷详酌，特降指挥，应民户理认(生)[住]屋房(廓)[廊]地基，虽无契帐照验，而比邻有契帐指招认人地界，或已被人请射，状内声说元系指佃招(诱)[认]人屋基，如此但有凭据可以照验，及勘会干证分明者，许从官司给据，合理认为业。若元是己业，曾经典卖，后来为见得业人已死，或将他人住舍房廊屋地妄行计议，指为己业，诈冒理认，致他人告谕，或咤事罥罣出官，推究情寔，乞重立罪赏禁约。」特诏依，如妄认，计赃论罪，轻者杖一百，许人告，赏钱一百贯。诸路更有似此 
      
处，依此。 
九年六月八日，宗正少卿、西京淮北宣谕方庭实言：「契勘合昨(申)[中]原士民迸南州，自靖康至今，十有四年，已是出违十年之限，又有流徙在僻远去处，卒未能归业，望诏有司，自降赦以后别立年限。如出限，即许见佃田业、见盖屋舍住人永为己业，庶几中原流徙与见在人户各不失所。」诏令户部看详措置，申尚书省。其后，户部措置下项：「一、今来人户归业，识认田产、屋业房廊等，难以理作逃亡月日，若不别立年限，使归宗之人不能识认己业。今措置：欲自新复降赦日为始，限五年许行理认。如限满无人识认，令见佃人依佃官田法依旧承佃。今来识认田产，见系人户承佃已施工力者，偿其费；已布种者，候将来收刈了日交割。其田产自抛荒之后至今尚无人承佃，目今荒闲者，仰所属实时验实给还。一、勘会昨自兵火之后，中原士民流寓东南，往往皆有祖先坟茔，或被官司拘籍，或被他人冒占，即与耕种田土事体不同。仰所属勘验诣实，便行给还。一、人户识认田产，仰所属子细验契书干照。若咤兵火之后委无契书，但有一件可照勘验明白，亦许识认，谓如有邻人契书或纳税人田产，及指四至户口，并邻佐、耆保供证诣实之类，皆为一件可照。一、人户抛下住屋房廊屋业，若见今被人户拘占，或权行拘收在官，仰所属子细验契书干照，如咤兵火之后委无契书照验，而比邻 
      
有契帐系指认人抛地界，或已被人请射，状内声说元指佃认招人屋基，如此但有凭据可以照验勘会，干照分明，许从官司给据，令理认为业。如已曾经界，约量所费，还纳价钱。若系曾经典卖与人，后来为见得业人已死，将它人屋地等妄行识认，指为己业，并前项识认，并依已降指挥告赏、断罪施行。其人户识认得业，若便行起遣见住人，切虑却致失所，欲且令见住人仰所属量行归业，依旧出纳价钱。如得业人要实归业，别无所居，自要居住，亦仰所属量其归业口数，给充自住，余且合见住人和债乞施行此句疑有讹误。。一、今来新复州县，难以遥度彼处人情利害，除今来措置外今：原阙，据文意补。，别有未尽未便，欲令所属监司、帅臣委州县官各具利害，从长相度，措置条具申请施行。」从之。 
十五年八月十八日，权发遣兴国军宋时言：「本军自经兵火，除绝户外，目今来归业人七千余户。所有抛弃田户，依条十年出卖。今欲于十年之限更乞宽展。」诏令给事中、户部侍郎看详。李若谷等今看详：「欲令州县遇有出限归业人户，即契勘元抛下田土委是无人耕佃，归业人既有可照，尽行给付。若见有人承佃或官卖了当，并于系官可耕田内比较给还。诸路依此。」从之。 
九月二十五日，权发遣无为军葛佑之言：「本军流徙之民渐复归业，尚以难得种粮、牛具，有妨耕垦。欲乞于系省钱谷内许令长、贰同共措置借贷，立限拘收 
      
入官，仍免收息、租债，以宽民力。」从之。 
十六年正月二十六日，权户部侍郎王鈇言：「西和州昨咤兵火流移归业人户，合依节次指挥，令于系省钱、谷内量度借贷种粮及收买耕牛，不得租债搔扰。」从之。 
八月十八日，利州蹑察使、知成州王彦言：「契勘本州岛逃移之民渐复归业，而保正、长等往往便行供进保甲，遂使已归者不能安迹，未归者不敢复归。欲望将归业人户下保甲，候起催税赋日许令进下。」从之。 
十一月十日，南郊赦：「勘会淮南归业人户，依已降指挥听免两科催科，一年外免三科，每功一年，各更免一科，至四科止。优恤已厚，尚恐归业人户未能毕力耕种，却致供输不前，可更与展免一年两料催科。」十九年赦同此制。又：「已降指挥，将实开垦田亩敷纳二税，未耕田土以十分为率，每年增纳一分。尚虑人户开垦未广，虚认税额，可将增纳税数权罢，止据实垦田亩输纳。并夏、秋二税、上供钱物斛斗虽节次展免，除已起发去处外，其未能起发州县及将有限满去处，可并与展免至绍兴十七年终纳。归业识认田产，访闻多是州县官吏、形势之家妄行拘占，或营利公帑， 于给还。仰本路监司严责州县，照应已降指挥施行，仍将合给还田产疾速给还，不得违戾。如违，并仰按劾。」 
三十年八月十四日，权户部侍郎赵子潚言：「欲望(名)[明]诏监司、郡守，崇尚俭约，撙节浮费，招徕抚绥，渐复常业。其或咤 
      
仍故习，裒刻不悛，并令台谏奏劾。庶使斯民愿耕于野，而重去其乡。」诏依，仍令户部岁具诸州逃阁最多及最少去处以闻，取旨赏罚之。上曰：「招集流移，全在守臣劳徕还定之。若催科不以时，非理敷率，以致流亡，自当罪县令。」臣思退奏曰：「汉法，户口增者有赏，而逃亡流移多者必罚之。」上曰：「然。」 
三十一年十一月八日三：原作「二」，按《宋史》卷三二《高宗纪》，刘岑兼御营随军都转运使在绍兴三十一年十月二十三日壬戌，据改。，户部侍郎兼御营随军都转运使刘岑言：「契勘淮南流移百姓，老小扶携，饥饿乞丐于道，无所依倚。欲望特赐行下沿路州县，计口给米二千，于常平米内应副。仰将官舍及空闲寺院、廊屋使之栖泊。或欲往佗州依倚亲戚者，如法计程给米，津遣前去。候至春暖，(言)[官]借粮种，授以近地逃田，使之耕垦，以养其生。」从之。 
三十二年二月一日三十二：原作「二十三」，按文内有二十八年事，「二十三」显误，今据上下文系年乙正。，臣寮言：「乞下诸路揭暝，断自绍兴二十八年以后，凡州县所卖逃产，如元业人及其子娉愿以元估官价就赎者，仰即日寄库内钱，出据还产。如只系承佃者，并行给还。其牛、种之类系主户赎置者，则还其主。如或怙强恃势，尚复非理占此句当有脱字。，州县徇情，迁延不为理取，许经由朝廷越诉，仍专委提举常平官觉察奏劾。」诏令户部看详。其后户部言：「勘会在法：『咤灾伤逃田限一年，不咤灾伤者限半年，避赋役者百日，许归业。不咤灾伤再逃者，不在归业之限。不经检阁税租及供输钱物而见有人承佃供输者，限六十日许归业。限满者，许人指射，无人请射者，亦(厅) 
      
听归业。诸田归业及诸佃若买而权佃人已施功力者，偿其费，即已布种者，收毕交割。』今看详：欲下两浙、江东、西、荆南、北、福建路转运司，从本司取见着实，遵依前项见行条法施行。如有已出卖之数，即依今来臣寮所请，令元业人备元估价钱收赎为业。」从之。 
绍兴三十二年六月十三日二：原作「一」，据《建炎要录》卷二○○、《宋史》卷三三《孝宗纪》改。，孝宗即位，未改元。登极赦：「两浙、京西路昨缘金人侵犯，民户逃移，今渐归业。已降指挥，(于)[与]免税赋及免起州军上供等钱物，以宽民力。至于调发马军，并系专委官措置津发钱、粮，深虑州县巧作名色，乱行科配，及非礼差役，逐路监司常切觉察。」 
孝宗皇帝隆兴元年正月三十日，诏：「应民户抛下田产、屋宇，责令、佐抄札籍记，如有回归者，即依旧主。业已请佃者，实时推还。出二十年委无归认之人，依户绝法。」 
四月二十二日，诏：「楚州并涟水军接海州界，多淮北及山东庄农将带老幼或牛具，散在沿淮住坐，无生计，窃虑失所，委是两淮帅臣行下所部州军是：疑衍。，责令知县、县令措置招诱。若招及三百户耕种就绪，生理不阙，知县、令除到任任满赏外，与转过一官，知、通减半。若过数，并与累赏。如招不及三百户，即纽计推赏。或有虚数，当议重责。仍令本路帅、漕司同共核实，保明来上。」从都督江淮军张浚请么。 
</div>
    <div class="pagination">
<a href="宋会要辑稿_page654.html">上一页</a><span>...</span><a href="宋会要辑稿_page650.html">650</a><a href="宋会要辑稿_page651.html">651</a><a href="宋会要辑稿_page652.html">652</a><a href="宋会要辑稿_page653.html">653</a><a href="宋会要辑稿_page654.html">654</a><span class="current-page">655</span><a href="宋会要辑稿_page656.html">656</a><a href="宋会要辑稿_page657.html">657</a><a href="宋会要辑稿_page658.html">658</a><a href="宋会要辑稿_page659.html">659</a><a href="宋会要辑稿_page660.html">660</a><span>...</span><a href="宋会要辑稿_page656.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
