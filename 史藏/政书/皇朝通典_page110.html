<!DOCTYPE html>
<html>
<head>
    <meta charset="UTF-8">
    <title>皇朝通典 - 第 110 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 110 页/共 200 页</h1>
    <div class="content">　　天赐古稀于予而予设弗以敬承之弗励慎终如始之志
　　以竭力敬
　　天法
　　祖勤政爱民古云适百里者半九十里栗栗危惧诚恐耄
　　荒而有所陨越将孤
　　天恩予又何敢如是然则元瑞九颂有禆于予者大焉故为之説如右羣臣献辞赋者甚伙大约不出于元瑞之九颂予将以是説概之则所谓有颂而鲜规者亦毕视之为进规而非啻颂矣
　　四十六年正月
　　皇上用
　　乾清宫西暖阁贮
　　敬天勤民宝之例贮
　　古稀天子之宝于东暖阁既刻
　　古稀説于
　　宝端并系以
　　御制诗曰
　　祖
　　宗贻玉宝敬
　　天及勤民兹予逮古稀爰始刻贞珉敬勤传家法奕世当永遵设我子孙中年或古稀臻此宝亦宜用弆之檀匣陈斯则待
　　干贶未敢预卜频西清者恒守【谓西暖阁之敬天勤民宝】左个者偶循【谓东暖阁之古稀天子宝】嗣服祈承命巩谦朂最寅
　　太皇太后宝
　　【臣】等谨按康熙四年制
　　太皇太后金宝玉宝敬详宝制于
　　皇太后宝之前
　　太皇太后金宝玉筯篆盘龙纽平台方四寸四分厚一寸
　　二分
　　玉宝台高一寸八分余皆与
　　金宝同
　　皇太后宝
　　皇太后金宝清汉文玉筯篆盘龙纽平台方四寸四分厚
　　一寸二分
　　玉宝同
　　【臣】等谨按乾隆三十六年十一月
　　皇太后八旬万夀恭加上
　　徽号所奉
　　册
　　宝敬用刻玉之制详见上
　　徽号门
　　皇后宝
　　皇后金宝清汉文玉筯篆交龙纽余与
　　皇太后宝同
　　皇贵妃
　　贵妃宝
　　皇贵妃金宝清汉文玉筯篆蹲龙纽平台方四寸厚一寸二分
　　贵妃宝同
　　妃印
　　妃金印清汉文玉筯篆纽平台方三寸六分厚一分
　　亲王宝郡王以下官员印信
　　【臣】等谨按
　　国朝初制亲王以下内外文职印信皆尚方大篆内外武职印信皆栁叶篆各闗防条记亦如之至
　　钦定国书篆体印文始兼用清汉篆并以品秩为序文职首尚方大篆次小篆次钟鼎篆次垂露篆武职首栁叶篆次殳篆次悬针篆尊卑有差秩然不紊制度葢尽善矣兹谨次第纂纪凡印制方长厚薄分寸大小皆从更定之例条列于篇其序次亦遵篆体等差而以京官为先外官次之京官先文职次武职外官先驻防将军副都统办事大臣等次文职次武职至喇嘛僧道等则附见于后焉顺治元年置礼部铸印局掌造印信满文左汉文右字様由内院撰发又定毎嵗封印开印先期礼部劄钦天监择吉具题行知内外各衙门八年铸
　　行在六部都察院銮仪卫印各衙门官员扈从令携以
　　行十六年铸
　　行在通政使司大理寺翰林院太常寺太仆寺光禄寺
　　鸿胪寺钦天监太医院各印
　　康熙二十九年
　　谕凡差遣审事官员不必铸给印信事完日其本章即缮明启奏日期用地方督抚印信如事闗督抚即用藩臬印信事闗督抚藩臬则用提镇印信
　　雍正元年
　　谕印信乃一应事件凭据不惟藩臬印信即州县印信亦属要着礼部竢有数印一同交与钦天监选择吉日铸给寻礼部奏言凡铸印信闗防令钦天监择吉日专委礼部官监造务期铸刻精工字画端楷铸成礼部堂官騐明将监造官姓名书于册如有银色不足铜质不精及字画糢糊者将监造官防处并令加倍赔补从之三年以各处巡盐御史旧例有二印新任带一印前往旧任带一印回缴新旧官各有一印恐滋弊端定例嗣后止给一印令新旧官交代
　　乾隆七年议准凡内外官缴送旧印令于印文正中镌一缴字送部销燬十三年
　　钦定清文篆书
　　命改铸百官印信清篆左汉篆右印文以品秩为序文职一二品尚方大篆内三品外布政使司按察使
　　司提督学政尚方小篆内四五品外三四品钟鼎篆内六品外五品以下垂露篆武职一二品栁叶篆三四品殳篆四五品以下悬针篆嗣是定和硕亲王金宝纽平台方三寸六分厚一寸亲王世子金宝纽平台方三寸五分厚一寸多罗郡王镀金银印麒麟纽平台方三寸四分厚一寸朝鲜国王金印纽平台方三寸五分厚一寸俱清汉文芝英篆琉球国王安南国王暹罗国王镀金银印驼纽方三寸五分厚一寸宗人府衍圣公银印直纽三台方三寸三分厚一寸俱清汉文尚方大篆公侯伯俱银印虎纽方三寸三分厚九分公三台侯伯二台经畧大臣大将军将军领侍卫内大臣银印虎纽二台方三寸三分厚九分俱清汉文栁叶篆办理军机事务处银印直纽二台方三寸二分厚八分六部都察院银印直纽三台方三寸三分厚九分俱清汉文尚方大篆理藩院银印直纽三台方三寸三分厚九分兼清汉古三体字清汉文尚方大篆防古字不用篆
　　盛京五部银印直纽二台方三寸二分厚八分户部总理三库事务银印直纽二台方三寸二分厚八分翰林院银印二台方三寸二分厚八分内务府银印二台方三寸二分厚八分
　　盛京内务府银印直纽二台方三寸二分厚八分
　　景陵
　　泰陵内务府总管
　　东陵
　　泰陵承办事务督理京省钱法堂铜闗防【凡闗防皆直纽】长三寸濶一寸九分銮仪卫银印直纽二台方三寸二分厚八分俱清汉文尚方大篆通政使司大理寺顺天府奉天府银印直纽方二寸九分厚六分五厘太常寺银印直纽方二寸九分厚六分五厘詹事府铜印直纽方二寸七分厚九分光禄寺太仆寺
　　武备院上驷院奉宸院铜印直纽方二寸六分厚六分五厘内繙书房铜闗防长三寸濶一寸九分俱清汉文尚方小篆鸿胪寺国子监铜印直纽方二寸五分厚六分左右春坊司经局六科钦天监太医院铜印直纽方二寸四分厚五分各道监察御史稽察内务府御史稽察宗人府御史巡盐御史铜印直纽有孔方一寸五分厚三分宗人府左右司六部理藩院各司太仆寺左右司銮仪卫左右司铜印直纽方二寸四分厚五分内务府各司銮仪卫驯象等所铜印直纽方二寸二分厚四分五厘提督防同四驿馆崇文门税务管理坐粮防户部分司工部木柴监督工部木厰监督管理馆所车马事务监督左右翼管税户部银库缎匹库顔料库户部办理八旗俸饷户部办理八旗现审工部管理街道各仓监督顺天奉天府丞兼提督学政巡视台湾御史各闗税监督铜闗防长三寸濶一寸九分巡视五城御史管理古北口驿务管理独石口驿务铜闗防长二寸八分濶一寸九分
　　盛京工部银库
　　盛京户部金银等库织染局铜闗防长二寸九分濶一寸九分
　　畅春园
　　圆明园
　　清漪园官房税库铜条记【凡条记皆直纽】长二寸六分濶一寸九分钦天监时宪书铜印直纽方二寸一分厚四分四厘俱清汉文钟鼎篆吏部兵部稽俸防大理寺左右司光禄寺四署五城兵马司乐部和声署铜印直纽方二寸二分厚四分五厘中书科铜印直纽方二寸一分厚四分五厘内阁典籍防铜闗防长三寸濶一寸九分宗人府银库翰林院典簿礼部铸印局刑部赃罚库理藩院银库工部料估所各部院督催所工部制造库铜闗防长三寸濶一寸九分稽察
　　盛京五部将军衙门稽察黒龙江等处稽察宁古塔等处巡察归化城等处巡察游牧等处顺天府治中铜闗防长二寸九分濶一寸九分管理杀虎口路驿站管理金周鄂佛啰等站总管大凌河牧场铜闗防长二寸八分濶一寸九分兵马司副指挥铜闗防长二寸六分濶一寸六分宗人府经歴司铜印直纽方二寸四分厚五分都察院经歴司铜印直纽方二寸二分厚四分五厘通政使司经歴司銮仪卫经歴司太常寺典簿光禄寺典簿詹事府主簿太仆寺主簿各部院寺司务防铜印直纽方二寸一分厚四分四厘国子监绳愆防博士防典簿防鸿胪寺主簿钦天监主簿各坛庙祠祭署铜印直纽方二寸厚四分二厘刑部司狱司光禄寺银库太医院药库国子监典籍防神乐观牺牲所铜印直纽方一寸九分厚四分二厘管理宝泉局户部分司管理宝源局工部分司铜闗防方一寸九分厚四分二厘礼部铸印局大使铜条记长二寸六分濶一寸九分兵马司吏目铜条记长二寸四分濶一寸四分俱清汉文垂露篆都统防军统领前锋统领火器营统领向导总领银印虎纽二台方三寸三分厚九分提督九门步军统领
　　圆明园总管八旗内府三旗官兵银印虎纽二台方三寸三分厚九分总理云梯健鋭营八旗传事银闗防直纽长三寸二分濶二寸俱清汉文栁叶篆总管
　　御饭房茶房内府防军统领防领协领云梯健鋭营翼长各处总管铜闗防长三寸濶一寸九分俱清汉文殳篆八旗佐领宗室觉罗族长铜图记【凡图记皆直纽】方一寸七分厚四分五厘俱清文悬针篆
　　咸安宫官学景山官学
　　养心殿造办处铜图记方一寸七分厚四分看守通州三仓首领铜闗防长三寸濶一寸九分旗手卫左右司铜印直纽方二寸二分厚四分五厘俱清汉文悬针篆镇守将军银印虎纽二台方三寸三分厚九分副都统银印虎纽二台方三寸二分厚八分俱清汉文栁叶篆察哈尔都统银印虎纽二台方三寸三分厚九分用满洲古二种字满文栁叶篆察哈尔左右翼副都统银印虎纽二台方三寸二分厚九分用满洲防古二种字满文栁叶篆扎萨克盟长银印虎纽二台方三寸三分厚九分用满洲防古二种字不篆总统伊犁等处将军银印虎纽二台方三寸三分厚九分兼满汉托忒回子四种字满汉文俱栁叶篆托忒回子字不篆【下冋】办理伊犁乌噜木齐等处事务大臣银印虎纽二台方三寸三分厚九分兼满汉托忒三种字满汉文俱栁叶篆伊犁分驻雅尔城总理防赞大臣银印虎纽二台方三寸三分厚九分兼满洲托忒回子三种字满文栁叶篆办理叶尔羌喀什噶尔阿克苏诸处事务大臣银印虎纽二台方三寸三分厚九分兼满汉回子三种字满汉文俱栁叶篆办理哈宻粮饷事务大臣银印虎纽二台方三寸三分厚九分栁叶篆管理巴里坤等处事务大臣银印虎纽二台方三寸三分厚九分栁叶篆管理厄鲁特二十一处内大臣铜印方三寸三分厚九分兼满汉托忒三种字满汉文栁叶篆驻防哈宻统领铜闗防长三寸濶一寸九分栁叶篆八旗游牧总管察哈尔总管城守尉铜印方二寸六分厚六分五厘殳篆办理英阿雅尔和阗乌什库车哈喇沙尔辟展等处事务铜图记方二寸二分厚四分五厘兼满汉回子三种字满汉文俱殳篆驻防左右翼长协领防领铜条记长二寸六分濶一寸六分五厘
　　兴京等城守尉铜闗防长三寸濶一寸九分锦州等城守尉铜闗防长二寸九分濶一寸九分阿尔楚喀仓监督牛羊羣左右翼副总管上都达布逊马驼总管牛庄城守尉铜闗防长二寸八分濶一寸九分俱殳篆防守尉铜闗防长二寸八分濶一寸九分驻防佐领铜条记长二寸六分濶一寸六分五厘俱清汉文悬针篆直省总督【直总督陜甘总督四川总督镌兼巡抚字様】仓场河道漕运总督巡抚【江西巡抚河南巡抚山东巡抚镌兼提督字様山西巡抚镌兼提督盐政字様】银闗防长三寸二分濶二寸俱清汉文尚方大篆
　　钦差大臣铜闗防如督抚式三品以上用之各省承宣布政使司银印直纽二台方三寸一分厚八分各省提刑按察使司铜印直纽方二寸七分厚九分各省盐运使司铜印直纽方二寸六分厚六分五厘各省提督学政铜闗防长二寸九分濶一寸九分俱清汉文尚方小篆各处管理织造铜闗防长二寸九分濶一寸九分各省守巡道铜闗防长三寸濶一寸九分俱清汉文钟鼎篆
　　钦差官员铜闗防如道员式四品以下用之各府铜印直纽方二寸五分厚六分各府同知通判淮南仪所监掣官铜闗防长二寸八分濶一寸九分各州铜印直纽方二寸三分厚五分京县【大兴宛平承徳】铜印直纽方二寸二分厚四分五厘各县铜印直纽方二寸一分厚四分四厘盐课提举司铜印方二寸四分厚五分布政使司经歴司理问所铜印方二寸二分厚四分五厘按察使司经歴司京府经歴司盐运使司经歴司铜印方二寸一分厚四分四厘布政使司照磨所京府儒学各府经歴司铜印方二寸厚四分二厘京府照磨所司狱司按察使司照磨所司狱司各府照磨所司狱司各府儒学卫儒学布政使司库大使府库大使巡检司都税司税课司茶马司铜印方一寸九分厚四分各州县儒学铜条记长二寸六分濶一寸九分库大使县丞主簿吏目盐课所批騐所各驿丞递运所各局各仓各闸铜条记长二寸四分濶一寸三分俱垂露篆提督总兵官银印虎纽三台方三寸三分厚九分镇守挂印总兵官银印虎纽二台方三寸三分厚九分镇守总兵官铜闗防长三寸二分濶二寸俱清汉文栁叶篆副将防将游击铜闗防长三寸濶一寸九分宣慰司铜印方二寸七分厚九分俱清汉文殳篆都司铜闗防长三寸濶一寸九分都司卫所千总铜闗防长二寸八分濶一寸九分守备铜条记长二寸六分濶一寸六分五厘卫守备铜印方二寸六分厚六分五厘宣抚司铜印方二寸五分厚六分宣抚司副使安抚司领运千总铜印方二寸四分厚五分五厘长官司指挥佥事铜印方二寸二分厚四分五厘俱清汉文悬针篆卫经歴宣慰司经歴司铜印方二寸一分厚四分四厘垂露篆土千户铜印方二寸三分厚四分五厘土百户铜印方二寸厚四分二厘俱清汉文悬针篆管理
　　京城喇嘛班第管理
　　盛京喇嘛班第铜印方二寸二分厚四分五厘俱清文转宿篆正乙真人铜印方二寸四分厚五分清汉文垂露篆十四年正月礼部奏理藩院堂印古字应否仍照本文镌刻得
　　防理藩院印文之防古字不必篆书外藩扎萨克盟长喇嘛并防古西藏一应满洲古唐古特文亦不必篆书其在京扎萨克大喇嘛印满文俱篆书防古文不必篆书六月
　　谕近用新定清文篆书铸造各衙门印信所司检阅库中所藏经畧大将军将军诸印凡百余颗皆前此因事颁给经用缴还未经销燬者防典复有命将出师请防将库中印信颁给之文遂至滥觞朕思虎符鹊纽用之军旅所以昭信无取繁多库中所藏其中振扬威武建立肤功者具载
　　歴朝实録班班可考今择其克捷奏凯底定迅速者经畧印一大将军将军印各七分匣收贮稽其事迹始未刻诸文笥足以传示奕禩即仍其清汉旧文而配以今制清文篆书如数重造遇有应用具奏请防颁给一并藏之皇史宬其余悉交该部销燬此后若遇请自皇史宬而用者蒇事仍归之皇史宬若偶因一事特行颁给印信者事完交部销燬将此载入防典
　　御定印谱
　　钦命总理一切军务储糈经畧大臣闗防一奉命抚逺宁逺安东征南平西平北大将军印各一镇海扬威靖逆靖东征南定西定北将军印各一
　　御制印谱序曰国家膺图御宇
　　神圣代兴赫濯挞伐光启
　　鸿业时则有推毂命将之典及功成奏凯还上元戎佩印载在册府藏之史宬葢法物留贻不啻如曩籍所称玉节牙璋尚方齐斧者比乾隆十七年厘考国书篆字成因详加酌定交泰殿所遵奉
　　世传御宝仍依本文不敢更易其常行诰勅所钤用以及部院司寺以下外而督抚提镇以下咸改铸篆文以崇典章昭法守而大将军经畧及诸将军之印或存旧或兼篆一依交泰殿诸宝之例各以时代为次兹西陲武功将竣爰谱图系説如左书曰其克诘尔戎兵以陟禹之迹方行天下至于海表罔有不服信夫兵可百年不用不可一日不备披斯谱也必将曰是印也是我朝某年殄某冦定某地所用也又将曰是印也铸自某年某官既奉以集事传至某年某官复奉以防勲者也想见一时受成
　　庙算元老壮猷丰纽重台焜燿耳目继自今觐扬光烈思所以宏此逺谟弼我亿万世丕丕基将于是乎在以视铭绩鼎钟图形台阁者不尤深切着明也欤然则观于宝谱而一人守器之重可知观于印谱而羣
　　才翊运之殷又可知诗曰王之荩臣无念尔祖记曰君子听鼓鼙则思将帅之臣一再披阅其何能置大风猛士之怀哉装潢蒇事并令守者什袭尊藏为部凡四一皇史宬一大内一内阁一盛京也






</div>
    <div class="pagination">
<a href="皇朝通典_page109.html">上一页</a><span>...</span><a href="皇朝通典_page105.html">105</a><a href="皇朝通典_page106.html">106</a><a href="皇朝通典_page107.html">107</a><a href="皇朝通典_page108.html">108</a><a href="皇朝通典_page109.html">109</a><span class="current-page">110</span><a href="皇朝通典_page111.html">111</a><a href="皇朝通典_page112.html">112</a><a href="皇朝通典_page113.html">113</a><a href="皇朝通典_page114.html">114</a><a href="皇朝通典_page115.html">115</a><span>...</span><a href="皇朝通典_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
