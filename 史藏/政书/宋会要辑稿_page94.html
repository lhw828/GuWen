<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 94 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 94 页/共 1125 页</h1>
    <div class="content">仁宗天圣元年十一月，以真宗圣容不易，琢玉为像，奉安于集灵殿旁，诏以安圣殿为名。三年十二月，诏朝拜仪式并依二圣殿例。 
庆历七 
     
年四月，诏在京寺观及有神御殿处，宝元中尝减房钱，今给还如故。 
至和二年八月十二日，诏有神御殿寺观内行禁约，不得采捕、弹射禽鸟，仍检会条约施行。 
嘉佑三年四月，罢修睦亲宅祖宗神御殿。初，翰林学士欧阳修言：「神御非人臣私家之礼，若援广亲宅例，当详定兴置，则是沿袭非礼之事。」诏送两制、台谏〔详〕定，而言：「汉韦元成奏议，《春秋》之义，王不祭于下土诸侯，其后遂罢郡国庙。今睦亲宅、广亲宅所建神御殿不合典礼，悉宜罢。」时帝以广亲宅置已久，不欲毁之。 
治平四年十月十一日，神宗即位，未改元。李柬之、王守规等言：「再相度应天禅院迁升太宗神御过太祖兴先殿，其后七间欲迁升真宗、仁宗，奉安英宗神御。其兴先殿盖造年深，乞检计修葺。」诏三司度支副使苏痴与王守规相度修整，及会圣宫添展英宗神御殿。 
神宗熙宁元年六月一日，命西京左藏库副使、带御器械苏利涉同提举增修会圣宫、应天禅院神御殿。利涉陈乞随行使臣欲用王守规例。诏令(例)[利]涉与知河南府李师中协意干集，就选本府使臣一二人，凡事裁省，速令毕工，不得援例干乞。 
九月八日，诏名西京应天禅院神御前殿曰继明，后殿曰会真。以知河南府李师中言：五圣御幄别榜以金书庙号，今两殿欲各置一榜，故有是诏。 
二年九月二日，诏：仁宗皇帝、英宗皇帝御容奉安西京景灵、应天两院毕，令每年赐紫衣各二道。 
四年四月二十四日，诏：应诸宗室宫院祖宗神御，令入内内侍省差官迎奉入内，藏天章阁。以知大宗正丞事李德刍言：「切详礼法，诸侯不得祖天子，公庙不设于私家。今宗室邸弟并有帝后神御，非所以明尊卑、崇正统也。望一切废罢，以合礼意。」诏送〔礼〕院详定，礼院请如所奏，故有是诏。自是臣庶之家凡有御容，悉取藏禁中。 
五年十二月四日，诏：崇奉圣祖及祖宗陵寝神御寺院宫观免纳役钱。 
元丰五年，作景灵宫十一殿，而在京〔宫〕观寺院神御，悉皆迎奉入内，所存者惟万寿观延圣、广爱、宁华三殿云。 
七年九月二十三日，成都府言：「新繁县重光寺壁有图写太祖御容，乞修殿奉安。」诏令设板屋遮护扃 。 
哲宗元佑元年十一月二十四日，工部言：「已差官管干，塑制会圣宫、应天禅院神宗皇帝御容。」其修建神御官，提举诏差知河南府孙固，监修应天禅院就差水北巡检，监修会圣宫即于本宫差使臣一员。兵匠材植并京西转运司应副。 
二年九月五日，礼部言：「熙宁八年故事，奉安仁宗、英宗御容前一日，各曾奏告会圣宫、应天禅院。今奉安神宗神御，亦当如例。」从之，仍以本处官摄太祝。 
十月十三日，以会圣宫、应天禅院奉安神宗皇帝神御礼毕，降德音：原西京系囚杂犯死罪以 
     
下，第降至杖，释之。应官(例)[吏]兵匠赐予有差，城郭耆老给酒食茶绢。 
六年四月二十二日，三省言：「顷因池州奏巡检戴昭逸首纳太宗御容，令前广州催纲内侍高班林文忠因便供奉至京进纳，而文忠移文州县，令官吏等朝拜迎送，仍结彩为殿，所须索多乘舆之物，有违条式。」诏：「文忠所须索，州县不得依从，仍劾罪以闻。御容所到州军，权于天庆观圣祖殿奉安，候别有因便内臣，供奉进纳。」 
七年七月二十一日，知太原府韩缜言：「资圣禅院统平殿太宗皇帝神御，欲专令管干本殿内臣日进香酒。其应奉器物，望重行制造，务令严洁，以称寅奉祖宗神灵之意。」从之。 
十一月六日，滁州天庆观修完太祖皇帝御容端命殿，其告迁、奉安等并如常仪。 
绍圣元年八月二十七日，南(宫)[京]鸿庆宫翻修毕工，奉安圣祖并三圣神御，以本处长吏行事。 
袍，出就景辉门外迎拜宣祖神御，内侍执 二年正月二十二日，自太平兴国寺广严院告迁宣祖御容一、太祖御容四十、太宗御容一，自宣德门赴天章阁。帝服伞以从，帝却之。前导神御入景辉门，俟有司奏请降彩殿讫，复出门外迎拜太祖神御。次迎拜太(祖)[宗]神御。权奉安于凝华殿。帝诣殿焚香毕，遍视神御，还坐 珠殿，召宰臣、执政官焚香，仍许升殿遍观。 
四月二十一日，吏部尚书许将等言：「定力院迎奉太祖皇帝御容赴天章阁，欲望令臣等前一日诣本院朝拜。」从之，仍许权侍郎以上并赴。 
三年七月二十二日，礼部、太常寺言：「龙图、天章、宝文阁准朝旨翻修崇孝殿，制造诸圣头冠衣物，太史选定七月二十八日乙卯造迁奉安。」以权礼部侍郎黄裳为礼仪使，入内内侍省副都知冯宗道都大管干。其令用黄麾细仗、僧道威仪、教坊、钧容，扶持引从内臣，应干供办彩殿、腰舆、伞帕、茶 、酒馔等，并依常仪。 
元符元年六月十一日，扬州言：「建隆寺章武殿应奉神御仪物阙少，望令有司增修。」诏后苑造作所增制，仍内侍省差使臣赍送。 
二年五月十六日，有司言：「万寿观延圣、广爱、宁华神御殿缮修毕工。」诏吏部侍郎徐铎充奉安礼仪使，以五月二十一日奉安真宗皇帝、章惠、温成皇后神御。 
徽宗建中靖国元年七月三日，礼部尚书丰稷言：「奉诏差诣会圣宫、应天禅院相度奉安哲宗神御，其应天院前殿三位奉安太祖、太宗、真宗神御合依旧外，其后殿三位奉安仁宗、英宗、神宗神御，元各置帐座，今欲通作一座，分为四位，以次升迁，奉安哲宗神御。依旧以西为上。其会圣宫降真殿六位奉安六圣神御，中间阁道今欲彻去，增为七位。殿后御阁旧东西各一，与中四位为六，今欲东西各二，中置三位，为七阁。后山亭亦合增修，如阁之数。」从之。 
崇宁元年二月，诏以中 
     
书侍郎温益为奉安使，入内内侍省都知刘瑶都大管干，奉安哲宗皇帝神御于会圣宫。 
十一月十三日，太常寺言：「明年二月十二日，迎奉哲宗皇帝神御赴会圣宫、应天禅院，望依故事，御容出内，及至西京日，褰(惟)[帷]令士庶瞻仰；在道即否。」从之。 
二年三月八日，尚书左丞赵挺之言：「河南府洛河浸淫为害，渐迫应天禅院神御所在。乞修埽岸，差官一员提举。」从之。 
三年二月二十七日，太常少卿席旦言：「顷迎奉哲宗皇帝御容进发文德殿，陛下特诏移陛下褥位于庭，步导出宣德门外拜辞，面西拱立，及彩舆进发，乘舆乃还。臣职当前导，亲 盛事，望颁付史馆，以训万世。」从之。 
五月十五日，知南京外宗正事赵令佥言：「南京鸿庆宫先奉安太祖皇帝、太宗皇帝、真宗皇帝三圣御容，今敦宗院成，欲乞候宗子到日，及诸命妇有邑号、冠帔者，诣殿朝拜。」从之。 
十六日，前京西路提点刑狱孙鼛言：「伏见南京鸿庆宫有祖宗三圣御容，今屋宇例皆损漏，乞支降祠部度牒增修。」诏委京东转运司，仍降度牒二百道。 
十九日，户部侍郎王汉之言：「伏 会圣宫降真殿之后，直北，东西相向增建列圣暖殿共七座，虽自来以西为上，即无神御牌额；及每殿设御座外，亦无供具、服玩、帘帷、陈设等。及增修真宗暖殿，以为哲宗殿，然殿壁所绘内人，皆真宗时服饰，尤非先王所以事亡如事存之义。乞下增修令式所照会景灵宫制度，详定以闻。」诏殿名令学士院撰，余依奏。 
五年五月十五日，诏：「诸路祖宗神御殿，委监司以时检察，若器用、仪物、荐献之具陈暗故弊，即行改造雅饰。有非州郡可以缮修者，开具奏闻。」 
大观元年五月三十日，内出手诏：「宗庙荐献、陵寝供应，极天下之奉。比闻开德府信武殿帏帐帘幕岁久不易，河南府会圣宫器皿供张悉皆故弊，至信武殿荐新，限以百钱。有司怠废，失严奉之礼。可令监司躬诣祠下检视以闻。比缘陵寝给钱十万缗以给岁用，而菲薄若此，怵惕靡宁。三省可具荐献之数、新旧之更易、费用之多寡，立为成法条上。」于是三省言：「会圣宫、诸陵旦望节日荐献，并依景灵宫令式。及会圣宫户牖质朴，饰色故暗，当重行制造。应陈设器皿之类，并三年一易。其所给钱十万缗，已令京西路提点刑狱及提举常平司每岁封桩，以应〔副〕诸陵、会圣宫支用。今逐司乃有不足之数，当限以年终，必令足备，否即劾以违制之罪。」并从之。 
十一月十二日，手诏：「应天禅院严奉祖宗，礼当隆备，而殽核荐献之礼，与帷幄皿器之具，率皆菲薄故弊，殊失尊事之意，闻之惕然。可并依信武殿已得指挥，仍差内侍省官一员管干。所有崇福宫神御，亦依信武殿指挥，令隶陵台使司提按。」 
四年二月十日，陵台使司言：「诸 
     
陵、会圣宫已分四季检视，逐时所换止是渍污及涂金浅淡。缘供张器皿陈设，计数浩大，若三年尽数一易，不惟难以办集，缘已换创新之物亦复虚弃，益费功力。望依旧条，止令逐时检视换造，更不三年一易。」从之。 
三月十七日，知渭州薛嗣昌言：「长武县太宗皇帝神御衣服故弊，乞加修饰。仍差本路内臣走马承受同本州岛长吏祭告奉安。」诏恭依。 
政和元年十一月二十七日，诏修完凤翔府天庆观圣祖殿圣容及太祖皇帝、太宗皇帝神御。 
三年七月二十日，朝散郎辛正言：「丹州宜川县界虎谷山山寺有太祖皇帝、太宗皇帝、真宗皇帝御容。缘其地沿边，及士庶任意瞻 ，有失寅奉之意。」诏本路转运司严加遮护扃 ，仍令本路帅臣、监司常切修饰崇奉。 
四年三月二十三日，知开德府俞 言：「本府信武殿东壁损裂，乞行修筑。」从之。 
七月十一日，诏淮南漕臣徐闳中修完滁州端命殿。 
五年四月二十三日，永兴军路安抚司奏：清平军上清太平宫二圣神御殿乞修缮。从之。 
十二月八日，诏：「闻河北除大名府圣祖殿曾经修饰崇奉外，其余州郡有艺祖、太宗、真宗神御处，例无帐幄、荐献、仪物之具，未称严奉之意。可委逐州守臣相视，计置合用物料，依数办具，监司检察以闻。」 
六年二月十五日，诏雅饰修完西京会圣宫降真殿七位。 
五月九日，内出手诏：「访闻大名府天庆观圣祖殿，艺祖、太宗御容皆东向侍立，荐献之具缺然不备，甚非所以严奉祖宗益广孝思之实。可委安抚使梁子美修建殿宇，漕臣应副；仍令后苑作制造什物，太史局选定吉日奉安。」 
重和元年十一月二十四日，诏委发运副使赵霆重修扬州建隆寺太祖皇帝章武殿。先是，知扬州唐恪言：「建隆寺有太祖皇帝神御章武殿，年深损敝，规模未至雄壮。」故有是诏，仍令淮南漕司管干应副。 
宣和元年六月二十二日，礼部奏：「太常寺参酌修立到诸州府有祖宗御容所在每遇朔日诸节序降到御封香表及不降香表逐次行礼仪注下项：一、遇朔日、诸节序奉香表行礼仪注香表：原脱，据《宋史》卷一○九《礼志》补。。斋戒：朝拜前一日，朝拜官、以长吏，如阙以次官充。读表文官以次官充。自早俱赴斋所，俟香、表、茶、酒、 、礼料等(斋)[齐]备，礼生引读表文官、赍香表官并集朝拜官厅，执事者以有色服者充。以香表呈视。礼生请读表文官稍前习读表文，如系密词，即读封题。讫，礼生赞复位。次执事者以有色服者充。以御封香、礼料等呈视，讫，退，各还斋所。朝拜行事官已斋而阙者，通摄行事。朝拜未行礼前，有司设香案并时果、牙盘食于殿上，当神御前，又(该)[设]钞锣盆台、奠茶酒盂子、盏托等于神御前香案前之左，香炉匙并御封香表于案上。设朝拜官位于殿下，西向；读表文官位于殿之 
     
南，北向；陪位官位于其后。设焚表文位于殿庭东，南向。朝拜日，其日质明前，香火官先诣殿下，北向拜讫，升殿，东向侍立。有司陈设讫，礼生先引陪位官入就位，北向；次引读表文官入就位；又次引朝拜官就位，西向立定。礼生赞：「有司谨具，请行事。」礼生赞再拜，朝拜官以下俱再拜。讫，礼生引读表文官先升殿，于香案之右东向立；次礼生引朝拜官升殿，诣神御香案前。礼生赞搢笏，上香，再上香，三上香，侧跪奠茶，三奠酒讫，执笏，俛伏，兴，少立。礼生赞读表文官搢笏，跪读表文，如系密词，即读封题。讫，执笏，兴，降阶复位。朝拜官再拜讫，降阶复位。礼生赞再拜讫，引朝拜官、读表文官诣焚表文位南向立，(读表文官立)有司焚讫，退，以(位)[次]陪位官并退。一、遇旦望诸节序不降香表荐献行礼仪注。斋戒：荐献前一日，荐献官以长吏，如阙以次官充。自早赴斋所，俟荐献之物、香烛等(斋)[齐]备，执事者以有服色者充。捧所荐之物呈视，讫，退。未行礼前，有司陈香案于殿上，香案设所荐之物于神御前。又设荐献官位于殿阶之东，西向；陪位官位于殿下，北向。荐献日：其日质明前，香火官先诣殿下，北向拜讫，升殿，东向侍立。有司陈设所荐之物讫，礼生先引陪位官入就位，北向立；次引荐献官入就位，西向立。礼生赞：「有司谨具，请行事。」礼生赞再拜，在位官皆再拜。讫，礼生引荐献官升殿，诣神御香案前。礼生赞搢笏，上香，再上香，三上香，讫，跪。执事者以所荐之物(受)[授]荐献官，荐献官受以献，讫，复授执事者，置于神御前。荐献官执笏，俛伏，兴，再拜讫，降阶复位。礼生赞再拜，在位官皆再拜，讫，退。一、契勘神御前除节序并(朝)[朔]望陈设牙盘食、茶、酒、果供养外，其每日欲乞止令逐殿香火使臣，殿下再拜焚香毕，又再拜讫，躬亲开殿照管。」从之。 
高宗皇帝建炎元年五月一日赦：「应永安军祖宗陵寝、西京应天禅院、会圣宫影殿西坟委汝州守臣依此此条文字疑有脱误。。」 
四年正月二十五日，诏内侍省差官一员主管迎奉扬州章武殿、永安军会圣宫、西京启运宫神御御容。 
二月二日，诏启运宫神御令福(川)[州]奉安，委守臣提举。 
十四日，诏：「万寿观、会圣宫、章武殿神御可于温州天庆观稳便殿宇内先次奉安，其陈设、帘幕、衣帏等日后排(辨)[办]。」 
二十八日，诏：「温州天庆宫近奉安万寿观圣祖神御，可每岁拨放道童二名，仍依祥符二年指挥拨赐田一十顷。」同日，(诏)万寿观主管官吴铎言：「神御已就温州天庆宫奉安，遇旦望、国忌、节序，合用酌献食味、酒、果、香、茶、纸、烛、油、炭之类，并应干崇奉物色，乞令本州岛应副。」从之。 
四月十四日，诏：御容、御书权于越州天庆观奉安。 
六月三日，太常少卿郑士彦言：「恭以国家深虑虏寇，遂于去年秋命有司迎奉帝后神主预迁江表。昨 
     
自洪州再迁虔州，钦先孝思殿神御且不能保，况神主体重，稍失机会，缓急岂能遽迁 望更择湖南、广南深稳处先次迎奉前去，俾无意外之患。其香火祭祀、供应物料及官吏军兵请受，并乞下从卫太常寺，务从省约，立定则例。」诏并依，令卢益、李回相度可以奉安州军，差官迎奉前去。 
七月一日，三省言：温州神御殿主管内侍乞添支兵级钱米。上曰：「国家财用固不可削也。」 
九月，诏：「启运宫神御已于福州奉安，头冠衣纹令福州守臣同主管香火李(  )山躬诣瞻视雅饰。」 
十一月十日，三省言：薛公度恭护太祖皇帝御容、圣祖青玉珪已到越州。诏都堂辨验讫，令内东门司进入，于天章阁奉安。 
绍兴元年正月六日，礼部、太常寺言：「拟定景灵宫诸殿神御，每遇旦望节序、生辰忌辰，自合排办酌献。其万寿观神御止令主管(言)[官]烧香。」从之。 
二十七日，尚书省言：「温州奉安景灵宫诸殿神御，每遇忌辰，合前三日令本宫官启建道场，至日本州岛官赴行香。」从之。 
八月一日，诏：「天章阁祖宗神御见在舡中安顿，于崇奉之礼未便。可将行在粮料院见占法济院权行奉安。」 
十六日，知温州林之平言：「景灵宫、万寿观、会圣宫、章武殿祖宗神御分寓四处，欲望就择一爽垲雄丽可为宫殿所，并就一处奉安。」从之。既而就本州岛开元寺移万寿观、会圣宫、章武殿神御并就景灵宫于佛殿奉安。本宫前殿景命殿奉安〔景灵宫神御〕，本宫后殿千佛阁下奉安万寿观、会圣宫、章武殿神御。内万寿观昊天玉皇上帝一尊于千佛阁之东擗截安奉。章惠皇后一尊、温成皇后三尊元不系入景灵宫神御，于千佛阁之西擗截安奉。宫观名额依旧称呼。」 
十一月一日，诏向宗厚为祠部(部)郎官、太常少卿、知温州，充景灵宫太庙神御提点官。先差祠部郎官郑士彦，以主管内侍不与之协和，非理搔扰，至是内侍放罢，士彦别与差遣，令选有风力郎官，故有是命。 
十九日，诏令临安府贴占严洁寺院或宽展宅舍，充奉天章阁祖宗神御二十四位，仍先画图本闻奏。其后权于本府府院修饰奉安。 
二年闰四月七日，诏取温州神御赴阙。先是以万寿观章宪太后黄金铸章圣皇帝与后像权奉安温州开元寺，上曰：「置金像外方，人所侧目，若不取入，是诲盗也。」因愀然谓宰辅曰：「朕播迁至此，不能以时荐飨宗庙，奉衣冠出游，令祖宗神御越在海隅，念之坐不安席。」故有是命。 
三年二月十三日，诏：「春秋祭祀内神御二十五位，昨经节减，共飨一分，于礼未安，常慊于心。可别议定料例。今后天章阁神御旦望、节序酌献食，依旧排设二十五位，每位食七味，依御厨供到料例施行。」节序圣祖天尊大帝、元天大圣后，旦望、帝后忌辰，并用素食。节序、帝后生 
      
辰并用荤食，软羊羹胡饼、对装羊天花饼、双下角子簇五莲花饼、玉筭子 四色下饭。 
十五日，上览禁中神御荐飨礼料，谓宰臣曰：「朕亲自省阅，有一事可议：神御二十五位食味中，各用一羊肚，每次须杀二十五羊。恭惟祖宗以仁覆天下，岂欲多杀物命 谨以别味代之，在天之灵亦必歆飨。」吕颐浩曰：「陛下寅奉宗庙，罔不尽礼，而又仁爱之恩，下及微物，天下幸甚!」 
五月十四日，礼部言：「见塑制昭慈献烈皇后神御，俟毕，亦合赴温州景灵宫奉安。其册宝，候迎奉日一就前去。仍乞令温州长吏率见任温州宗室南班前导立班。」从之。 
七月三日，太常寺言：「塑制昭慈献烈皇后神御，迎奉赴温州景灵宫奉安，参酌修撰内中告迁、权安奉、奏告、迎奉行礼仪注。」从之。 
其日，俟发改谥册宝讫，礼仪使诣塑制神御所神御前北向立，请再拜讫，都大主管官往来照管。礼直官引礼仪使诣香案前褥位，搢笏，三上香，降阶复位立，又请再拜讫。次引礼〔仪〕使诣神御前褥位，俛伏，跪奏称：「礼仪使臣某言：请昭慈献烈皇后神御降座，升彩殿，诣权安奉殿权安奉。」奏讫，伏，兴，少退立。次辇官擎彩殿升诣神御前，辇官权退。扶侍、夹侍捧迁神御升彩殿讫，(辇官权退)[权退。辇官]升殿，擎彩殿以次进行，扶侍、夹侍分左右扶侍，礼仪使后从，都大主管官往来照管，凡神御进行准此。禁卫、班直、亲从官等扈卫，僧道、钧容直振作。至权安奉殿上置定彩殿，辇官退。礼仪〔使〕诣彩殿前俛伏，跪奏称：「礼仪使臣某言：请神御降彩殿，升座，权安奉。」奏讫，伏，兴，少退立。扶侍、夹侍捧迁神御入幄，辇官擎彩殿退。礼仪使以下归次。俟有司排办供养牙盘食、茶、酒、果、香火等毕，禁卫、班直、亲从官等排置，僧道、钧容直更互振作，次礼仪使早烧香毕，归次以俟。晚烧香如仪。 
奏告迎奉：其日早，俟有司排办供养牙盘食、茶、酒、果、香火等毕，礼直官、赞者分引礼仪使诣殿下西向立，太祝北向立。都大主管官往来照管。礼直官赞：「有司谨具，请行事。」赞者曰「拜」，在位官皆再拜讫。次引太祝升殿，诣神御之西，东向立。次礼仪使升诣神御香案前，搢笏，三上香，跪，一奠茶，三奠酒，执笏，俛伏，兴，少立。太祝搢笏，跪读祝文讫，降阶复位立。礼仪使再拜讫，降阶复位，少立。次诣望燎位，南向立，太祝重行，有司焚祝版讫，权退归次。俟迎奉前有司排办供养牙盘食、茶、酒、果、香火等毕，礼直官引侍臣诣神御之东，西向立。次前导官诣幄前位。俟皇帝自内服履袍，诣御幄，帘降。少顷，太常卿当幄前，俛伏，跪奏称：「太常卿臣某言：请皇帝行酌献之礼。」奏讫，伏，兴，复位立。帘卷，前导官导皇帝出幄，诣神御前，北向立。礼直官奏请拜，皇帝再拜讫，又奏请皇帝三上香，又奏请皇帝跪。侍臣以茶酒跪进。奏请皇帝一奠 
      
茶、三奠酒，讫，奏请皇帝俛伏，兴，又奏请拜，皇帝再拜。讫，前导皇帝归御幄。俟时将至，辇官擎腰舆升殿讫，权退。礼直官引礼仪使诣神御前，俛伏，跪奏：「礼仪司臣某言：请昭慈献烈皇后神御降座，升舆，赴景灵宫奉安。」奏讫，伏，(舆)[兴]，少退立。持侍、夹侍捧(还)[迁]神御入腰舆，都大主管官以名封锁讫，辇官升殿，于腰舆前立。次太常卿当幄前俛伏，跪奏称：「太常卿臣某言：请皇帝前导神御进发。」奏讫，伏，兴，复位立。帘卷，前导官导皇帝诣神御前，西向立。次辇官擎腰舆以次进行，前导官导皇帝前导神御以进行，禁卫、班直、亲从官等扈卫，僧道、钧容直振作前引。扶侍、夹侍分左右扶侍，礼仪使后从，都大主管官往来照管。前导官导皇帝前导神御出行宫南门外，少立。俟置定腰舆，前导官导皇帝入御幄，帘降。有司排办香案、香火等毕，太常卿当幄前俛伏，跪奏称：「太常卿臣某言：请皇帝行奉辞之礼。」奏讫，伏，兴，复位立。帘卷，前导官导皇帝出(握)[幄]诣神御香案前。礼直官奏请拜，皇帝再拜讫，又奏〔请〕皇帝三上香，(托)[讫]，又奏请拜，皇帝再拜。讫，前导官导皇帝归御幄，帘降。太常卿当幄前俛伏，跪奏：「太常卿臣某言：礼毕。」奏讫，伏，兴，复位少立，以次退。次宰执、开府仪同三司、宗室正任以上于行宫南门外奉迎神御，再拜讫，班首诣香案前搢笏，三上香，讫，复位立。班首以下再拜讫，分左右骑导辇官擎神御进行。次随驾禁卫、班直、亲从官等于御幄前起居如常仪。讫，有司进辇，皇帝服常服，乘辇还内。神御至城外，宰执、开府仪同三司、宗室正任及文武百僚奉辞，如奉迎仪，毕，退。 
九月二日，诏奉迎福州启运宫神御所改称启运宫奉迎所，其监官以奉迎所干办官为称。从度友郎中侯懋请也。详见《缘庙裁制》。 
十一月九日，知温州程迈言：「本州岛奉安神御、神主，逐时供奉酌献，并一行官属请给等，一年费用钱粮共五万七千余贯。窃缘逐时酌献及官员衣粮不敢违阙，兼近迎奉昭慈圣献皇后神御、册宝又有支费不少，望赐支降。」诏令礼部给降两浙路空名度牒、紫衣共二万贯，以三分为率，二分度牒，一分紫衣，付本州岛专充前项支使。 
十二月十三日，诏：「昭慈圣献皇后改谥册宝命使发册告迁礼，安奉礼御及迎奉至温州太庙、奉上册宝、景灵宫奉安神御礼，〔礼〕仪〔使〕已下并官吏等各有礼毕(又)[支]赐银绢，令户部支给本色，两该人从一多给。」 
二十二日，诏：「河南府孟、汝、郑州镇抚使翟琮收护到太祖皇帝御容、诸陵帝后位牌，令江西安抚大使司差官迎奉前来赴行在。」 
四年二月十四日，诏：「温州万寿观、会圣宫、章武殿见奉安神御三处，共添置干办官一员，令入内内侍省差。」以太常少卿言阙官奉香火故也。 
七年二月十四日，龙图、天章、宝文、 
      
显谟、徽猷阁言：「已得旨，内中祖宗神御殿每遇旦望节序、帝后生忌辰，酌献权停，候过徽宗皇帝、显肃皇后大祥，依旧。会到太常寺称：若以日易月，即大祥系二月十九日，实数系绍兴九年正月二十五日。」诏自二月十九日已后依旧酌献。 
十九日，中书门下省言：「建康府法宝寺及天庆观见修殿宇，祗备奉安神御。欲法宝寺奉安天章阁神御，天庆观奉安太庙神御。」诏恭依。 
五月二十八日，诏：徽宗皇帝神御殿以承元殿为名。时明堂大礼亲飨，依仪以原庙殿名为酌献乐章，学士院撰到，至是从之。 
九年四月五日，诏：湖州、福州景灵宫、万寿观、章武殿、会圣宫、启运宫神御，令湖州相度踏逐可以奉安去处。 
五月七日，学士院拟到显恭皇后、显肃皇后神御殿名「顺成」、「顺承」、「嗣徽」，诏以「顺承」为名。 
八月二十五日，签书(签书)枢密院事楼照言：「泾州长武县福德禅寺旧有安奉太祖皇帝御容，并华州云台观真宗皇帝御容，比缘兵火，寺观各能保护，并无损动。欲望少加旌赏。」诏各赐钱二千贯，令本路转运司支给。 
十月二十二日，礼部、太常寺言：「塑制徽宗皇帝、显恭皇后、显肃皇后神御毕，欲权于天章阁奉安。」从之。时以景灵宫未建故也。 
</div>
    <div class="pagination">
<a href="宋会要辑稿_page93.html">上一页</a><span>...</span><a href="宋会要辑稿_page89.html">89</a><a href="宋会要辑稿_page90.html">90</a><a href="宋会要辑稿_page91.html">91</a><a href="宋会要辑稿_page92.html">92</a><a href="宋会要辑稿_page93.html">93</a><span class="current-page">94</span><a href="宋会要辑稿_page95.html">95</a><a href="宋会要辑稿_page96.html">96</a><a href="宋会要辑稿_page97.html">97</a><a href="宋会要辑稿_page98.html">98</a><a href="宋会要辑稿_page99.html">99</a><span>...</span><a href="宋会要辑稿_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
