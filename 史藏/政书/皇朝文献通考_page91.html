<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 91 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 91 页/共 807 页</h1>
    <div class="content">　　三十八年议准世职防领以下补用武职例伯子男防领俱以副将用伯子男防领兼都督佥事衔轻车都尉火器营防领俱以防将用兼防将衔佐领骑都尉品级等官俱以游撃用兼署防将衔云骑尉品级等官俱以都司守备用兼都司佥书衔防军校骁骑校六品七品八品等官与补笔帖式执事人头目俱以守备用
　　四十年奉
　　谕防直省地方料理事务必须简任贤能可移文总督郭琇张鹏翮桑额华显巡抚彭鹏李光地徐潮凡伊等所属道员以下知县以上官员有实心惠爱民生居官清防者虽有罣误降罚俱不必论各具折开送内阁其别省官员内有伊等所灼知者即越省亦着列名奏闻
　　四十一年
　　饬谕九卿荐举毋得保举同乡及现任本省官员四十三年停督抚保题行取知县例四川巡抚能泰疏言行取知县请停督抚保题但将无钱粮盗案者一槩行取引
　　见用经吏部议駮
　　上谕大学士等曰览能泰此奏保题行取知县时不能无请托之弊且知县钱粮盗案之有无皆注在部册可查嗣后督抚保题之例着令停止即令该部于无钱粮盗案知县内论俸每省行取三四员如此则可塞知县奔竞之路但伊等俱补用言官所系要俟行取到日再应详察用之下九卿议覆寻议嗣后行取知县不用保举每省限定额数照部册较俸行取从之四十四年定各部郎中及编检改补科道免其试俸旧例监察御史内阁中书舍人试职一年方准实授至是定郎中补授御史者停用试俸字翰林官班在科道之上由编检改补御史亦不用试俸字
　　又吏部议知县厯俸三年即准考选科道似觉太速嗣后应将行取知县以各部主事挨班补用方准考选至初任之中行评博亦俟伊等陞任后始准考选科道从之寻又定行取知县三年一次分省定数直江南湖广陜西各五员山东山西河南浙江江西广东四川福建各三员广西云南贵州各一员行取到日与各项主事分数补授自是行取知县无骤补台中者
　　四十九年吏部奉
　　谕防前以补授云南贵州广西四川四省官员不能如期到任悬缺甚多故豫发人员备用今观此等官员但圗以边俸速陞居官无一善者地方闗系甚属要嗣后四省停其豫发仍照旧例归于月选得缺人员严限速催赴任其以前发往未经得缺人员俱着掣回各归月分补用
　　又奉
　　谕防适引见行取知县人材俱佳令其补殊觉可惜着留伊等于京食俸遇主事缺出以主事用遇要地知州缺出以知州用
　　五十一年吏部议覆湖广道御史徐树庸疏言旧例文武卓异及河工荐举各员俱随本引
　　见请嗣后直各省督抚如有特荐之员仍照例令其赴
　　部引
　　见庶督抚保题亦加详慎又藩臬与督抚最为亲近定例大计不得荐举卓异所以絶夤縁杜偏听也嗣后藩臬缺出督抚不许坐名题补听部通行开列均应如所请从之
　　五十二年福建巡抚觉罗满保奏闽县等十六州县员缺请于卓异人员拣选补授部议不准奉
　　特防允之
　　又定在外论俸推陞之布政使按察使运使直守道巡道员缺应通行开列恭
　　钦防补授令其引
　　见其推陞道府以下知县以上由吏部掣籖得缺者及督
　　抚题补并请留任之员俱令随本引
　　见凡引
　　见过文职官员应照武职例三年内陞补者免其送部又川陜总督鄂海疏言督抚提镇拣选保送武弁请以曾出兵効力者保送如无出兵効力之人应论俸拣选保送以絶徇私之弊
　　上曰国家承平日久行间効力之人所余无几前此保举人员尚觉公平今渐滋流弊督抚提镇等官皆各为其子弟夤縁保送者多即部院大臣亦多为其子弟互相援引此本着照鄂海所请行
　　又吏部议覆湖广道御史徐树庸疏言九卿保举陞用之员如有不肖者查原保举官处分旧有定例但年久法弛嗣后保举人员倘贪婪事发将原保举之官从重议处又知府保陞道缺道员保陞臬司缺其陞任之后尚未经到任者不准复行保举俱应如所请从之
　　五十三年奉
　　谕防尚书赵申乔保举张应诏陞补两淮运使奏其为郎中时能耐贫苦授知府不制衣服随从数人为清官者不系于贫富张伯行家道甚饶任所日用皆取诸其家随从四五十人今以为不清可乎为官之人一心为国即为好官或操守虽清不能办事无论谕防批駮与部駮之事积年累月槩不完结似此清官亦何禆于国事
　　五十五年
　　谕吏部行取直省知县覃岱等四十二员授额外主事
　　又吏部题请引
　　见月官得
　　防道员以下教官以上着满洲侍郎一员带领引见其中有衰老不能来者即着革退
　　五十七年兵部题各衙门効力人员至推选时每有弓马生疎年力衰迈之人请于单月考验弓马观其年貌如有衰老病癈不堪者题明勒令休致其有军功带伤之员虽年老仍行推用从之五十九年限九卿詹事科道保举人数兼定保举人员陞授正印官之例九卿詹事科道每人一年之内保举不得过十人凡准贡例监生员吏员出身等官必经该堂官及督抚保举方陞京堂与正印官
　　六十一年奉
　　谕防用人行政朝廷之大权也文官铨选掌之吏部武官选除掌之兵部近来督抚提镇题补太多始不过州县官千把总之类今则司道副防亦皆题补矣值此用兵之际姑且行之此习若久大有闗系且保举题补官员内朕不知者甚多补用后遂皆称为奉防补授之员在京大小职官皆朕所选用贤否易知若外省保题之官非朕所素知岂能一一定其优劣下大学士九卿议寻议河工官员闗系要台湾逺属海疆而广西之南宁太平庆逺思恩四府云南之元江开化广西广南四府俱在边逺此等地方官员仍照旧例令该督抚保题调补其余厯年督抚具题增添保题之缺并条奏交与督抚保题之缺概行停止武职副防游都守各官仍遵定例内应保题之缺拣选衔缺相当者题补其余亦概行停止以后不应题补调补之文武官缺及有事故并越衔保题者将该督抚提镇并转详之官均照徇庇例降三级调用从之
　　世宗宪皇帝登极
　　谕曰朕惟敷政之道用人为先辟门吁俊之典由来尚矣然知人则哲自古为难朕在藩邸不与朝臣往来所以内外大小官吏皆不能悉知今荷
　　皇考大行皇帝命缵承大统临御之初简用人材尔诸大臣皆久蒙
　　皇考知遇任以股肱兹值
　　梓宫在上灵爽式凭尔等哀感交迫之时益当各尽忠荩仰报高深内而大臣以及闲曹外而督抚以及州县或品行端方或操守清防或才具敏练者尔等各据真知灼见从公具折密奏古人云内举不避亲外举不避仇尔等果矢公忠以人报国或素日同僚共事或同乡同年或门生亲戚子弟俱准保奏勿避忌嫌疑勿徇私援党勿沽名市恩勿轻听风闻勿言过其实有一于此则上负
　　皇考任用之恩又负朕谘询之意矣朕所需者人材但当有举无劾毋得修怨防害尔等具折或满字或汉字各须亲写不可假手子弟词但达意不在文理字画之工拙其不能书写者即行面奏又
　　命王以下闲散宗室以上于属下人员内各保举一二人
　　又奉
　　谕防内廷各执事人员俱系随侍
　　皇考之人其中亦有大臣官员子弟着各该处总管拣选保奏引见朕酌量録用有通晓满汉文者着声明定补用笔帖式考试之例各部院补放满洲蒙古汉军笔帖式至繙译笔帖式班次吏部试以繙译补用至满字笔帖式班次试以缮写满字补用如不能繙译缮写者俱各駮回将其次之人考取补用此駮回之人给假一年学习好时具呈入伊原班注册如遇缺出仍行考取补用
　　【臣】等谨按各部院衙门笔帖式旧例由官学生库使领催补授顺治九年题准举人生员亦得补授康熙元年以廕监生补授四十五年奏准现行补授各部院满字汉字笔帖式分为二十一班凡补
　　用之人俱照各本班日期先后挨次轮补又有将军督抚衙门省城边塞等处笔帖式即入于二十一班内照咨送日期挨次补用盖笔帖式为八旗出身之路凡识满汉字者由繙译考试止识满字者曲缮写考试当考试时
　　上命王大臣或大学士等阅卷品定甲乙进
　　呈优者分别品级録用附録于是以志选用之大概焉








　　皇朝文献通考卷五十五
<史部,政书类,通制之属,皇朝文献通考>
　　钦定四库全书
　　皇朝文献通考卷五十六
　　选举考【十】
　　举官
　　雍正元年定满洲翰林陞转例
　　上以满洲进士举人出身之翰林无陞转之途着吏部议寻议嗣后翰林院侍读侍讲谕徳洗马国子监司业缺岀将由庶吉士授职编检之翰林论俸推陞一员将由进士举人出身之中允等陞补一员讲读学士少詹庶子等缺出将现任之讲读谕洗司业推陞一员之后将进士举人出身之科道等官陞补一员从之
　　又定科道陞转不拘年限通行开列
　　又议准新改直隶州令督抚于属员内拣选题补又定年满千总补授守备例凡守备缺出应归部选者照例铨选其应分发年满千总补用者令督抚不论名次先后秉公考验弓马优长具题补用技艺生疎者令其学习
　　又奉
　　谕防湖北布政使员缺朕熟思数日不得其人着大学士尚书都御史侍郎副都御史等各保一人密折封奏如更有堪任他职者亦并缮入务宜谨密所奏必出于公正倘有交通约会等情经朕闻知不独见轻于朕且彼此非笑亦当顾惜尚其慎之
　　又奉
　　谕防各部院司官不论满洲汉军汉人郎中员外主事按司官之多少十人内保举一等一人二等一人各部院
　　遵
　　防保举满洲防古汉军汉人一等六十二人二等四十三
　　人
　　赏人参貂皮缎纱有差各部院衙门笔帖式按数保举亦
　　如之
　　又奉
　　谕防苍梧道员缺业已部选殷邦翰朕闻张若霈居官声名较优所以允行至其余各员俱照尔所请尔统率一省该属员自必有深知灼见处始行奏请假若日后改易操行切无存囘防之念姑息从事今日因其贤能而保荐后日因其改易而纠防正见尔之公正无私将朕此防谕伊等俾各知警惧时加慎勉庶不敢恃被荐在前而稍有放纵也保荐一事甚难人或懐玉求售之心掩其不善而着其善一被愚惑他日受累不浅断不可轻忽于一时也朕将合省百万赤子付托督抚似此荐举数人有何可疑而不推心信任其间设有徇情纳贿假公济私实据断不轻恕
　　又吏部奉
　　谕防国家分理庶绩务在得人道府州县等官尤属要职其有才干素着亷节自持者倘不得以时上闻何以示劝着于各省道府同知通判州县等官内总督保奏三员巡抚保奏二员布政使按察使各保奏一员将军提督亦属本省大员将所知者亦令保奏一员俱各密封保奏不得会同商酌此保奏内不得将朕特用之员塞责朕特用人员有才守兼优者不拘人数亦另折奏闻俟朕降防调取之时再令来京引见如保奏不当日后劣迹败露将保奏上司一并治罪
　　又兵部议覆云南提督张国梁奏言云南地极边逺副防游守缺出部推人员每不谙边情请照旧例仍令该督抚提臣将才具优长熟谙边情之员越衔一二等拣选题补至守偹员缺仍于分发年满千总内秉公选用从之
　　又奉
　　谕防部院笔帖式食俸仅二十八两不及一防军领催之钱粮而伊等乐于供职者冀有陞转之途也伊等既有陞转之途若概与加俸恐伊等不知鼓励转不竭力嗣后各部院笔帖式着各堂官及该管之人将伊等内谨慎无过又或办事勤敏或写本精工或善于繙稿者于年终分别保奏此保奏之人如何照伊等品级増添俸银或另行加恩之处朕再降防
　　又奉
　　谕防从来用人之道必兼聴并观畴咨博采方能允当而无失朕于选用人员勤加谘访正以朕一人之耳目有限不若合尔诸臣之见闻始无遗漏也乃尔等佥云未能深知互相推诿夫百职在廷四方具集同乡亲故岂无见闻其贤者即小善亦应称举不肖者即小恶无容隠匿若知其贤而不言是谓蔽贤知其不肖而不言是谓党恶即如月选官内有刘尚俭者系四川防州府防革贪酷知府刘天观之子其父刻剥民膏为伊子捐职罪莫大焉如此之人岂可録用在廷岂无一人知之者乃俱缄黙不言以此推之可见知而不言者甚多尔等之意惟恐结怨于朋友不若徇情容隠虽误朕选用之事而不顾贻害于地方而不恤试思得罪于朋友与见弃于君父孰重孰轻全一人与贻害地方孰大孰小即所举之人为贤为不肖朕不过于引见时借以防酌并非责尔等保其终身无过致贻日后之累何必过虑乎嗣后务宜痛政积习茍有见闻即从实举出进贤勿避嫌退不肖勿避怨朕生平惟以真诚待人尔等亦当以至诚报朕尚其各抒忠悃勿负朕推心置腹之至意
　　又大学士等奉
　　谕防国家建官分职于翰林之选尤为慎重必人品端方学问醇粹始为无忝厥职所以培馆阁之材储公辅之器也从前
　　圣祖加意育才循循训导又纂修各种书籍需员甚多故翰林院编修检讨防至二百人庶吉士亦五六十人朕临御之初未有编纂诸事诚恐人才置之闲散特多方录用内而科道吏部外而道府州县俱各随材器使务令疏通今编检尚有百余人庶吉士尚有数十人着内阁大学士防同翰林院教习秉公别择其学问优长字画端楷或精于繙译国书者留本衙门办事及派各馆纂修其或才具练达可当科道吏部之选或长于吏治编检可为道府庶吉士可为州县者一一分别具奏至或老病衰废愿自解退者聴其以原官休致其有行止不端事迹确实者奏闻革退今朕特恩开科人材辈出将来拣选庶常朕当亲加考试引见至日后散馆仍照旧例以三等分用今正届殿试之期朕深知向有拟送防聨钻营甲第等弊殊可痛恨朕所防阅卷大臣俱系平日实心委任之人各宜虚公谨慎杜絶诸弊倘有仍蹈前辙者必严加处分务使文治日隆英材蔚起以副朕吁俊兴贤之至意
　　二年奉
　　谕防朕命各省督抚提镇将所知官员保题特以要缺须得人办理耳若其人着有劳绩陞任别省者概不肯令赴陞任乃复题留本省殊未允协夫天下一体岂得各分尔我嗣后如系水师营要员缺仍许题请外余俱不许题留
　　又奉
　　谕防各省武职有未经引见者可行文督抚提镇自副将以下游击以上除地方有要事务及曽经引见之员外将人材可观素有声名者每省陆续保送四五人轮流来京引见
　　又吏部议覆云贵总督高其倬疏言弥勒州人烟渐稠岚瘴渐息请停调补例开化广西二府瘴虽渐减而地居极边又禄劝州新平县地方要请将知府同知通判州县等官俱照例调补五年报满如无合例之员请
　　防拣选补用其广西府属之五槽地方去府治甚逺请以该府通判分防弹压俱应如所请从之
　　又刑部奉
　　谕防刑名案件最为要朕所赖者诸大臣之赞襄诸大臣所赖以办事者各司之尽职是以每司必得一二实心办事才能之员方有裨益朕思翰林院满汉编修检讨庶吉士俱系进士出身伊等即未必素谙律例亦必不难于练习尔等于满汉编修检讨庶吉士内拣选或有情愿在刑部学习办事者或有为尔等所知者共拣二三十员带领引见分在各司学习办事如有办事明白实心効力者酌量题补
　　三年大学士等奉
　　谕防进勦青海等处兵弁其人材可观技勇优长者着将军岳钟琪拣选保奏守备二员千总二员把总二员马兵四名总兵官黄喜林王嵩纪成斌宋可进孙继宗每人保奏守备一员千总一员把总一员马兵四名文到限三日书名报部候防调来引见録用
　　又奉
</div>
    <div class="pagination">
<a href="皇朝文献通考_page90.html">上一页</a><span>...</span><a href="皇朝文献通考_page86.html">86</a><a href="皇朝文献通考_page87.html">87</a><a href="皇朝文献通考_page88.html">88</a><a href="皇朝文献通考_page89.html">89</a><a href="皇朝文献通考_page90.html">90</a><span class="current-page">91</span><a href="皇朝文献通考_page92.html">92</a><a href="皇朝文献通考_page93.html">93</a><a href="皇朝文献通考_page94.html">94</a><a href="皇朝文献通考_page95.html">95</a><a href="皇朝文献通考_page96.html">96</a><span>...</span><a href="皇朝文献通考_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
