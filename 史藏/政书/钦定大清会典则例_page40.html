<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 40 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 40 页/共 354 页
  </h1>
  <div class="content">
   谕驻防满洲汉军将军以下官贠兵丁夲省买人如有不容行询原籍勒令地方官用印者着该督抚指名题叅严加议处钦此
　　一口外买帯汉人顺治六年题准汉人不许帯出口外如口外人有来
　　盛京购买马匹乘机买人口者不准放出○八年题准朝鲜贡使隠匿人口帯往者鞭责计日罚银若夲地人隠匿逃往者正法
　　一捕牲壮丁及黒龙江官兵买仆雍正十二年议准捕牲壮丁人等解送貂皮来京置买旗下奴仆者令管辖前来之总管副管佐领骁骑校领催等并卖主之佐领骁骑校领催等各具保结在于左右两翼税契其典卖民人者令总管等报明大宛二县将典卖仆人姓名籍贯注册若黒龙江官兵来京置买旗下奴仆者取具同来官贠保结呈明夲旗都统注册照例税契典买民人亦照例报明大宛二县注册违者仆人断回买主照溷买例治罪管辖官叅处若将所买之人三年内得重价转卖与人者照畧卖人口律治罪该管各官以失察例议处
　　一灶户卖身康熙三十九年题准盐灶户卖身旗下者事发后将卖身人枷三月杖一百回原籍着役引进保人枷两月杖一百仍行文该地方官追取身价交还原主如不能偿着引进保人代偿
　　一禁卖赎叛逆人犯康熙三年题准已拨给山海关外叛逆人犯妻子家仆有私行偷卖及赎去者事发系官革职繋民杖一百流三千里系旗人枷两月鞭一百専管各官降二级调用○七年覆准私赎叛逆家属照例治罪人口身价均入官
　　一投充人口顺治元年定凡旗下汉人有父母兄弟妻子情愿入旗同居者地方官给文赴部入册不许帯田地投充○二年题准近京地方管庄人等强压愚民及工匠勒令投充者在内许赴户部五城御史顺天府在外赴道府州县告理审实令归原籍○又题准有假籍投充冒名奴仆溷托厮养或悍奴欺压故主部民陵厉夲官及慢侮缙绅倾陷富室占骗人口财物者事发治以重罪○三年题准自次年为始汉人投充旗下永行禁止○七年题准投充人置买民间房地者房地并价银入官买卖两造从重治罪○八年
　　谕投充人有生事扰民者夲主及该佐领如知情皆连坐前此有司因责惩旗人曽经问罪以致投充人益加横肆嗣后地方官遇投充人有犯与属民一例究治户部刋示晓谕钦此○十七年题准投充人诬称不繋投充者审出鞭一百如果不繋投充欺压良民者亦鞭一百○又题准有将正户人告称系伊奴仆者鞭八十其投充人先未在地方纳粮后将房地纳粮輙称不系投充者审明枷一月鞭一百地方官溷报者以抗违论经承杖八十其民人住种旗人房地年久告称系自己房地者杖八十○又覆准各庄屯均设领催责成稽察如旗人有指称投充欺诈百姓者解部究审若属假冒地方官依律究拟○康熙二年覆准凡投充人父兄伯叔住居旗人房屋及种旗地其子弟防守故土坟茔或子弟住居旗人房屋及种旗地其父兄伯叔防守故土坟茔者行地方官察其输粮在先册内载名者即断归民如投充后输粮者仍断与旗人○八年
　　谕投充人生事害民者夲主及该管佐领连坐夲犯正法妻孥家产入官罪不至死者夲犯及妻孥入官嗣后地方有司遇投充人犯罪与属民一例责治钦此○十五年题准嗣后有以投充旗下之人称为纳粮之民者地方官降一级调用转申之上司罚俸一年巡抚罚俸六月先称不繋投充后报投充者地方官罚俸一年该管上司罚俸六月巡抚罚俸三月○雍正三年议准投充之人私自为民后经发觉将同族之人诬攀为同祖或夲主因家奴之同族稍有产业诬告为投充之子孙者审明将诬攀诬告之人从重治罪一出征俘获人口顺治五年覆准俘获人口有将其父子兄弟夫妇分卖者仍令给还完聚卖主鞭责○九年题准阵获人口准其赎回凡有赎人者令适亲家属领归其身价两家各取其半○康熙三十年议准出征所获之人有亲戚情愿来旗完聚者不得作为奴仆有愿回夲籍者听




　　钦定大清防典则例卷三十二
　　钦定四库全书
　　钦定大清防典则例卷三十三
　　户部
　　户口下
　　一直省户口总数顺治十八年直省人丁二千一百六万八千六百口○康熙六十年直省人丁二千五百三十八万六千二百有九口○雍正十二年直省人丁二千七百三十五万五千四百六十二口○乾隆十八年直省人丁三千八百八十四万五千三百五十四户万有三百五万口
　　直隶人丁三百有七万一千九百七十五户九百三十七万四千二百十有七口
　　盛京人丁五万九千二百十有二户二十二万一千七百四十二口○山东人丁四百五十三万九千九百五十七户一千二百七十六万九千八百七十二口○山西人丁百七十七万九千二百四十七户五百十有六万二千三百五十一口○河南人丁三百二万九千五百二十八户七百十有一万四千三百四十六口○江南江苏人丁五百四十七万八千二百八十七户一千二百六十一万八千九百八十七口○安徽人丁四百十有三万六千一百二十五户一千二百四十三万五千三百六十一口○江西人丁二百十有八万五千一百九十五户五百有五万五千二百五十一口○福建人丁一百十有二万七千七百四十六户四百七十一万三百三十九口○浙江人丁三百四万三千七百八十六户八百六十六万二千八百有八口○湖广湖北人丁百七十五万六千四百二十六户四百五十六万八千八百六十口○湖南人丁百六十六万四千七百二十一户四百三十三万六千三百三十二口○陕西西安人丁百有三万三千一百七十七户三百八十五万一千有四十三口○甘肃人丁百万二千五百十有八户二百十有三万三千二百二十二口○四川人丁七十五万七百八十五户百三十六万八千四百九十六口○广东人丁百二十四万一千九百四十户三百九十六万九千二百四十八口○广西人丁九十四万三千二十户一百九十七万五千六百十有九口○云南人丁三十七万一千二百八十四户百万三千有五十八口○贵州人丁六十二万九千八百二十五户百四十一万八千八百四十八口○一编审顺治五年题准三年一次编审天下户口责成州县印官照旧例攒造黄册以百有十户为里推丁多者十人为长余百户为十甲城中曰坊近城曰厢在乡曰里各设以长每遇造册时令人户自将夲户人丁依式开写付该管甲长该管甲长将夲户并十户造册送坊厢里各长坊厢里各长将甲长所造文册攒造送夲州县该州县官将册比照先次原册攒造类册用印解送夲府该府依定式别造总册一夲书名画字用印申解夲布政使司造册时民年六十以上者开除十六以上者増注○十一年覆准每三年编审之期逐里逐甲察审均平详载原额新増开除实在每名徴银若干造册报部如有隠匿揑报依律治罪○十三年覆准五年编审一次○十五年议准各省编审人丁五年一次造册具题于编审次年八月内到部如不照限题报者经管官照违限例议处府州县编审年分借名造册科派者从重治罪督抚不叅究一并议处○康熙十一年覆准直省编审槩令缮疏具题○二十六年覆准编审阙额人丁令该抚陆续招徕于下次编审补足○五十二年
　　恩诏嗣后编审増益人丁止将滋生实数奏闻其徴收办粮但据五十年丁册定为常额续生人丁永不加赋○五十五年覆准新増人丁钦奉
　　皇恩永不加赋令以新増人丁补足旧阙额数除向系照地派丁外其按人派丁者如一户之内开除一丁新増一丁即以所増抵补所除倘开除二三丁夲户抵补不足即以亲族之丁多者抵补又不足即以同甲同图之粮多者顶补其余人丁归入滋生册内造报○五十六年题准续増人丁既不加赋将増丁之州县官贠议叙停止又题准如有州县将滋生人丁私行科派者
　　该督抚即行题叅○乾隆元年议准滋生户口每逢五年务须据实造报实力奉行不得视为具文脱户漏口○五年议定直省督抚于每嵗十一月将各府州县户口増减缮写黄册具奏仍将奏明数目报部察覈彚奏○又题准造报民数每嵗举行为时既近而自通都大邑以及穷乡僻壤户口殷繁若每年皆照编审造报诚恐纷烦滋扰直省各州县设立保甲门牌土著流寓一切胪列原有册籍可稽若除去流寓将土著造报即可得其数目令该督抚于每年仲冬将户口实数与谷数一并造报以免纷扰至番疆苖界向不入编审不必造报
　　一清厘丁役顺治四年题准编审人丁凡年老残疾并逃亡絶户悉行豁免○十三年议准江南通计州县田地总额与里甲之数均分办粮当差豪户不得多占隠役苦累小民其推收编审悉照均田均役聼民自相配搭○又覆准屯丁纳粮准免民田重科○康熙五年覆准广西西隆州西林县改归内地停其编丁○三十五年覆准云南兵丁除夲身外其兄弟亲族等余丁悉令清出编入丁数输税○四十年覆准四川东川府僻处极边难与腹里州县一例编丁应停其编审【雍正四年改隶云南省】○五十三年覆准甘肃实在无业穷民编入丁册免其纳丁○五十五年议准买卖地亩其丁银有随地起者即随地徴丁倘有地卖丁留与受同罪○雍正六年覆准河东盐池渠堰嵗修大修既有动支之费其盐丁民夫永裁将丁夫编入民籍与民一例差役○七年议准广西寕明东兰二州以土改流免其编审○九年覆准停止广西归顺州编审○十一年覆准滇省缅寕地方改土归流停其编入丁册
　　一口赋直隶布政使司所属人丁每口三分至二两六钱有差民丁屯丁税共四十二万四千四百四十四两一钱九分八厘遇闰加徴一万六千二百八十两九钱四分二厘五毫○奉天府尹所属人丁每口一钱五分至二钱有差遇闰不加徴○山东布政使司所属人丁每口五分三厘九毫至七钱八分零有差共民屯丁税三十四万七千四百四十九两八钱八分有竒遇闰加入地亩内徴解灶丁税六千六百二两六钱三分三厘有竒○山西布政使司所属人丁每口一钱至四两五分三厘零有差更名【国初以明代各藩所占之田归民垦种曰更名田因有更名丁后同】屯丁口一钱至三钱零有差共银五十六万三千七百十有三两九钱九分地差银七万八千二百九十三两二钱各有竒遇闰不加徴○河南布政使司所属人丁每口一分至二钱零有差收并卫所口二分至一两五钱有差共民丁税十有一万三千百六十两五钱七分六厘卫所丁税六千九百四十八两七钱六分更名寄庄寄粮丁税百五十四两四钱四分八厘各有竒遇闰不加徴○江南江苏布政使司所属人丁每口一分四厘至二钱零有差别有科钱五文者共民丁税二十三万九千五百四十六两九钱六分三厘有竒遇闰加徴千八百二十七两二钱六分一厘有竒军丁税万一千二百二十四两五钱九分七厘有竒遇闰不加徴安徽布政使司所属人丁每口五分至五钱一分九厘零有差盐钞口银七厘四毫共民丁税二十万七千八百七十六两八钱七分有竒遇闰不加徴卫所丁税万二千五百七十二两三分有竒遇闰不加徴屯丁税二十六两六钱九分二厘二毫遇闰加徴二钱二分六厘寄庄丁税八两九钱六分一厘遇闰不加徴匠班丁税三千八百七十两三钱有竒遇闰加徴三钱三分七厘五毫○江西布政使司所属人丁每口三分二厘零至一两三钱四分六厘零有差盐钞小口口二厘六毫至九厘五毫零有差共民丁税十有八万三千六百七十五两有竒遇闰加徴千八百五十五两有竒屯丁税千三百二十六两遇闰加徴二十三两各有竒○福建布政使司所属人丁每口八分三厘九毫零至二钱九分一厘有差盐钞小口口一分四厘七毫至一分八厘一毫有差共民丁税十有七万五千有七十五两四分四厘七毫屯丁税五千四百二十四两七钱六分五厘五毫各有竒遇闰不加徴○浙江布政使司所属人丁每口二厘至五钱七分二厘零有差别科米二合二勺至三升三合有差共民丁税二十三万六千九百九十一两七分有竒遇闰不加徴屯丁税五百二十七两六钱二分三厘遇闰不加徴○湖广湖北布政使司所属人丁每口一钱五分四厘零至六钱四分三厘八毫零有差共民屯丁税十万九千九百九十九两五钱四分有竒遇闰不加徴湖南布政使司所属人丁每口三分零至八钱三分五厘零有差共民屯丁税七万七千三十六两四厘有竒遇闰不加徴○陕西西安布政使司所属人丁每口二钱共民屯丁税二十四万三百十有三两一钱五分有竒遇闰加徴八千七百二十七两八钱三分有竒甘肃布政使司所属人丁每口二钱共民屯丁税六万一千九百四两三钱三分有竒分河东河西河东遇闰加徴二千四百三十三两七钱四分有竒河西遇闰不加徴○四川布政使司所属人丁每口一钱二分至五钱一分零有差共丁税五万六千九百九十一两八钱二分一厘四毫有竒○广东布政使司所属人丁每口一厘九毫零至一两三钱二分六厘零有差共民丁屯丁黎丁税十有二万三两七钱九分有竒遇闰加徴五千五百十有八两四钱七分九厘有竒○广西布政使司所属人丁每口一钱五分至四钱五分二厘零有差共民屯丁税四万六千三百三两一钱有竒遇闰加徴三百二十四两二钱○云南布政使司所属人丁每口三分至五钱五分有差共民站丁土歩军丁鱼户丁税二万九千三百三十九两一钱二分六厘新増威逺三圏蛮令等村丁银三十二两新増贵州威寕州拨归宣威州丁银三十四两八钱遇闰不加徴○贵州布政使司所属人丁每口一钱五分零至四两零有差共民丁夷丁税一万三千七百八十一两一钱二分有竒遇闰加徴六百六十三两四钱三分有竒
　　一丁银摊徴康熙十一年覆准浙江所属食盐钞银均摊入地丁内徴收○三十六年覆准浙江匠班银七千四百九十两有竒均摊于通省地丁下帯办○三十九年覆准湖北匠班银照浙江之例归入地丁徴收○四十一年覆准山东匠班银归入地丁徴收○五十五年议准广东所属丁银就各州县地亩分摊每地赋银一两均摊丁银一钱六厘四毫不等○雍正元年覆准直所属丁银均摊地粮之内徴收每地赋银一两合摊丁银二钱七厘有竒○二年覆准福建所属丁银就各州县地亩分摊每地赋银一两合摊丁银五分二厘七毫至三钱一分二厘有零不等屯地每两徴丁银八厘三毫至一钱四分四厘八毫零不等○三年覆准山东所属州县卫所各项丁银皆摊入地亩内徴收每地赋银一两合摊丁银一钱一分五厘○四年覆准河南所属丁银摊入地亩徴收每地赋银一两合摊丁银一分一厘七毫六丝至二钱七厘二丝零不等○又覆准浙江各属丁银以通省之田亩均摊每田赋银一两均摊丁银一钱四厘五毫不等○又题准陕西西安所属民屯更名地等丁摊入地粮徴收每地赋银一两合摊丁银一钱五分三厘遇闰每银一两合摊丁银一钱五分七厘有竒○又题准甘肃所属有民屯更名监牧等丁河东地粮轻而丁多河西地粮重而丁少不能通省一例摊派河东每银一两摊丁银一钱五分九厘三毫有竒遇闰每银一两加徴银一钱七分四厘八毫河西每银一两摊丁银一分六毫有竒遇闰不加徴○又题准四川所属丁银向系以粮载丁徴收经年已久惟威州等十一州县系丁地分催自五年为始亦令以粮载丁每粮五升二合至一石九斗六合零不等算人丁一丁徴收○五年题准江南江苏所属丁银在于各属田地项下摊徴省卫外卫丁银在于各属屯卫田地项下摊徴安徽所属丁银在于各属田地内摊徴各卫所屯丁在于各属屯卫田地内摊徴均每亩摊徴丁银一厘一毫至六分二厘九毫零不等又婺源县寄庄人丁又匠班银均在田地内按亩摊徴○又覆准江西所属丁银摊入田亩屯粮内完纳每地赋银一两合摊徴丁银一钱五厘六毫屯地每两徴丁银二分九厘一毫有竒○六年题准长芦利民等八灶丁银摊入各灶地徴收每亩徴银六厘至一分不等○又覆准奉天府所属丁银以入籍民人増除不定仍照旧例丁地分徴不摊入地亩○又题准湖南民丁及更名田丁屯丁各归各县摊入田粮银内徴收每地赋粮一石合摊丁银一毫四丝至八钱六分一厘零不等○又题准广西所属丁银就各州县地亩分摊每地赋银一两均摊丁银一钱三分六厘零不等○七年题准湖北各属丁银均匀摊入民赋及更名田地条饷每地赋银一两合摊丁银一钱二分九厘六毫有竒惟江夏等十九州县向有重丁银除抵减豁免外摊入地赋银数多寡不等江夏县民赋田及更名田每两派徴丁银一钱一分九厘七毫嘉鱼县民赋田每两摊丁银一钱二分九厘六毫更名田每两派丁银六分六厘汉阳县民赋田每两摊银八分五厘六毫更名田每两派银五毫汉川县民赋田每两摊丁银四分七厘更名田每两派丁银二分一厘三毫孝感县民赋田每两摊丁银一钱二分九厘八毫更名田每两派丁银一钱一厘二毫蕲水县民赋田及更名田每两摊丁银八分二厘六毫黄安县民赋田及更名田每两摊丁银一钱一分八厘二毫黄梅县民赋田及更名田每两摊丁银一钱二分八厘一毫广济县民赋田及更名田每两摊丁银一钱二分三厘八毫钟祥县民赋田每两摊丁银一钱二分九厘六毫更名田及屯田每两派丁银六厘二毫江县民赋田及更名田每两摊丁银一钱二厘七毫沔阳州民赋田及更名田每两摊丁银一钱二分九厘六毫天门县民赋田每两摊丁银一钱二分九厘六毫更名田每两派丁银九厘九毫荆门州民赋田及更名田每两摊徴丁银一钱一分八厘八毫江陵县民赋田每两摊丁银一钱二厘三毫更名田每两摊丁银三毫石首县民赋田及更名田每两摊徴丁银一钱七厘一毫监利县民赋田及更名田每两摊徴丁银七分八厘七毫松滋县民赋田每两摊丁银一钱一分三厘九毫更名田每两摊丁银三厘二毫枣阳县民赋田每两摊丁银九分五厘九毫更名田每两摊丁银九分五厘九毫各有竒其余各属皆照一钱二分九厘六毫零均摊○乾隆二年题准山东永利等十下剰一半灶户丁银全摊入各灶地徴收每亩徴银一分四毫有竒○十年覆准山西丁粮分办贫民偏累尚多丁银摊入地亩有势所难行者将太原等十八县丁银全数摊入地亩每粮一石合摊丁银一分八厘至二钱二分二厘每地赋银一两合摊丁银一钱四分七厘九毫至三钱三分八厘零不等交城等十五县丁银一半摊入地亩寕乡等二县丁银照下则徴收余银摊入地亩浑源等二州县丁银三分之一摊入地亩河曲县丁银十分之一摊入地亩吉州将无业苦丁摊入地亩变通摊徴其余阳曲等二十四州县或繋贸易民多输丁为易农民不愿代纳或系接山傍水地瘠民贫丁银难于摊徴或系地临边隅田多沙鹻不便加徴地粮或繋多徴夲色丁徭防重额赋不能强同仍照前丁地分办别有阳曲等八县屯丁徭银亦全数摊入屯地徴收○十一年
　　谕向来江西省每逢编审之年丁男之外又有妇女盖缘从前有盐钞一项分给小户计口纳钞既有妇女应徴之项则不得不稽其存亡増减是以入于编审之内也今食盐课钞久经摊入地粮而该省尚循旧例办理朕思从前照盐纳价编审尚属有名今盐钞既已摊入地粮之内则是妇女已无可徴之项何必存此编审虚名徒滋扰累嗣后编审妇女着停止钦此○十二年题准福建台湾府官庄田园共五十八万三千三百七十八亩零每亩匀丁银四厘一毫零至八厘六毫不等共人丁银三千六百六十五两四钱匀入田园徴收至各番众所耕田地槩不完赋止就丁纳银仍照旧完纳毋庸摊入田亩
　　一新垦升科分摊雍正三年覆准山东布政使司所属州县卫所各项丁银均摊入地粮内徴收其开垦地亩竢升科后遇五年编审之期合一县丁银计新旧地银按粮摊减各就一县之地均算○四年覆准河南丁银摊入地亩嗣后遇有报垦升科将丁银随年别行均摊○十一年议准湖北于雍正七八九年各属开垦田地新升粮银九千四百一两四钱八分零抵减汉阳等八县重丁银又新升粮银内应派丁银千二百十有八两九钱有竒先尽钟祥一县摊减其江夏等十一州县并汉阳等八县未经抵足重丁银八千三百有八两全行豁免
　　一保甲州县城乡十户立一牌头十牌立一甲头十甲立一保长户给印牌一张备书姓名丁数出则注明所往入则稽其所来其客店亦令各立一簿每夜宿客姓名人数行李牲口几何作何生理往来何处逐一登记明白至于寺观亦分给印牌备书僧道口数姓名稽察出入○雍正十一年覆准福建台属村庄居人流寓者多除自立产业兼有父母妻子者自有十家甲牌可稽其并无家室产业如佃户佣工贸易之人取具业主房主邻右保结附于甲牌之末彚报督抚稽察如业主房主邻右保结匪人事发连坐先首者免罪○乾隆元年覆准江西设立保甲城乡镇集人烟稠密之所按户编察至穷乡僻壤零星居住之民一村一庄止数家者难于编设令州县官详酌形势妥协办理勿任吏胥夤缘为奸扰累户民其余各省均聼该督抚自行酌量办理○十一年覆准行令直省督抚转饬所属将见行保甲门牌册籍实力稽察其有倡为邪説敛钱作防以及往来无定行踪可疑之軰乡保不得徇隠地方官立时察究○十二年题准浙江玉环一山管辖岛岙饬令该管文武官弁防同清厘界址分立都图排编保甲在岙民人分别是农是渔果是耕种农民准其居住如系渔户不许溷杂占居
　　一流寓异地顺治十年题准凡外省流民附籍年久者与土著之民一例当差○康熙四年覆准罢职官贠夲身寄居各省者勒令回籍若夲身既殁子孙有田土丁粮已入版图者回籍附籍聼其自便○十年定各省贫民携帯妻子入蜀开垦者准其入籍○二十六年题准凡身隶奉天府版籍应顺天文武乡试中式者即令于奉天所属州县居住如有居住原籍并别省者该府尹察出送部褫革其入籍出仕之人解任后居住别省该抚察明题叅仍令于奉天所属地方居住如各省容留不行察出将地方官及该督抚一并处分○二十九年覆准川省民少而荒地多有情愿往川垦荒居住者子孙准入籍考试如中式后回籍并往别省居住者禁止○五十一年奉
　　防武官驻劄地方不许入民籍立产业其已立产业者令变卖回籍若身殁后有实不能迁移者督抚覈明具题○雍正元年覆准提督总兵官副将等均不许在见任地方置立产业即丁忧休致事故解退之后亦不许在彼处入籍居住此内或于任内置有产业已经身故及不能回籍者该督抚详晰具奏请
　　防定夺叅将已下等官任所置有产业或夲身休致事故解退已经身故子孙留住任所有欲在彼入籍者皆许令该地方官报明督抚即准其入籍居住田土丁粮与土著之民一例输纳○乾隆二年覆准武职缘事革职果无原籍可归如任所地方安葬祖父坟墓其年已久不得已欲在彼入籍者副将以上等官该督抚具奏请
　　防定夺叅将游击都司该督抚确察报部兵部再咨询该贠原籍地方如果无产业宗族该原籍地方官出具印结送部即准其任所入籍免回原籍如繋假揑希图逗遛任所者照例治罪押回原籍其不行详察出结之地方官照滥行出结例议处守备以下革职防贠如夲籍果无户口坟墓取结报部聼其入籍当差○四年覆准贫民入川垦地者聼其散居各府州县佃种佣工为糊口之计该督抚将姓名籍贯开造移询各原籍限文到三月内备造清册回覆川省覈实稽察其素非良善者逐回如实繋安分贫民无力佃种者酌拨地亩给与牛具籽种耕垦分别水田旱地及领垦年分报部升科自行佣工开垦者聼其自便情愿回籍者给与印票仍令造册存案其散往各府州县佃种者责令佃主出结贸易者市邻出结依附亲故者亲故出结寄宿寺庙者留宿地主出结仍与土著同编入保甲互相觉察如有生事可疑之人许原出结人呈报并许乡保邻右人等首报仍令该地方官不时稽察如有失察者叅处○又覆准江南福建浙江府州县内搭棚山居以种麻种靛煽铁开鑪造纸作菰等项为资生之计者其间土著甚多亦有邻省失业流寓之人着照保甲例按户排入编册责成地主并保长出具保结呈送州县官据册稽察倘居住星散不论棚数多寡自为一甲互相稽察内有已置产业并愿投认絶户丁粮入籍者皆编入土著同当差役至有四五百户以上者该管官即于棚居乡壮内选立保长甲长専司巡察仍于农隙时逐棚察验不得借端需索其见在有愿回籍者聼仍将姓名开除勿令复至若招引匪类匿编户地主保长不行首告者连坐该管官以失察议处○又覆准广东州县有入山搭寮取香木舂粉砍柴烧炭为业者照保甲例编册每寮给牌一张令寮人互相保结择老成谨慎者为寮长寮户聼其钤束遇有迁移及续入者寮长及互结之人将牌赴县増除倘窝藏奸宄容隠不报者发觉连坐寮长照总甲容留棍徒例治罪至凡业主招佃搭寮必将寮丁报官或系官山前往搭寮垦种者赴官报明察验违者照盗耕田亩律治罪山主照违令律治罪其垦种之地以十年起科即与为业仍令州县民壮每月巡察如有匪类在山出入寮民能获一名者赏银三两能获犯案之盗贼每名赏银二十两多获者按数加赏文武官弁不经心约束以致窝匪者照例议处○又覆准吉林等处有直省百姓情愿入籍者准其入籍但不得容匿逃人重犯改换姓名潜居其地必行询各原籍咨覆到日于户口册内照奉天所属民人每民徴丁银一钱五分○五年议奏寄居奉天府流民设法行遣陆续令回原籍奉
　　防情愿入籍之民准令取保入籍其不情愿入籍者定限十年令其陆续回籍○八年奏准山西陜西边外防古地方种地民人甚多其间奸良难以分晰应设立牌头总甲令其稽察即于种地民人内择其诚实者每堡设牌头四名总甲一名如种地民人内有拖欠地租并犯偷窃等事及来厯不明之人即报明治罪如通同徇隠将该牌头等一并治罪○十年题准粤省在台湾人民情愿挈眷者止许般取妻子令地方官取具邻右保结照内填注名数如地方官不察明溷行给照照滥给印结例议处夲人加治罪○十二年题准挈眷赴台湾完聚者地方官取具邻右保结将般取祖父母父母妻室子女几名口填注照内如乘机携帯亲族溷行给照者地方官照滥给印票例议处夲人严加治罪其亲族有暂时赴台湾探视者开明姓名年貌呈夲籍地方官注册仍填给印照定限五月回内地销照若届期有疾病事故淹留者台地印官于回籍文内声明凡州县填照给文密封交夲人赍投厦防台防二两经拆验易文封照交夲人亲投台属县验明留照注册有人照不符者逐回若由台回籍亦照此察验凡内外台地给照销案缘由月终通报督抚稽察嵗终报部考覈○十三年覆准山西陕西外设立总甲牌头令其専察不肖人等如有犯罪逃往防古地方行窃并情有可疑之人即禀明该管各官解回原籍该管各官于每年春秋二季取具总甲牌头等并无容隠甘结注册○十五年覆准奉天府流民归籍一案今已满十年请将不愿入籍而未经饬令回籍者令地方官确察实数速行办理此外有无游手无业未经驱逐之人亦确察办理并令奉天沿海地方官多拨官兵稽察不许内地流民再行偷越出口并行山东江浙闽广五省督抚严禁商船不得夹帯闲人再山海关喜峯口及九处边门皆令守边旗贠沿边州县严行禁阻庶此后流民出口可以杜絶
　　一改正户籍雍正元年议准山西等省有乐户一项原属忠义之后其先世因明建文末以不附篡立被害遂遭荼辱编为乐籍世世子孙不得自防为良民饬令各属严行禁革令其改业得为良民　又覆准浙江绍兴府属之堕民贱辱已极实与乐籍无异行令削除其籍俾改业自新与编民同列○七年
　　谕粤东地方四民之外别有一种名曰蜑户即徭蛮之类以船为家捕鱼为业通省河路均有蜑船生齿繁多不可数计粤民视蜑户为卑贱之流不容登岸居住蜑户亦不敢与平民抗衡畏威隠忍局蹐舟中终身不获安居之乐深可悯恻蜑户夲属良民无可轻贱摈弃之理且彼输纳鱼课与民相同安得因地方积习强为区别遂令飘荡靡寕着该督抚等转饬有司通行晓谕凡无力之蜑户聼其住船自便不必强令登岸如有力能建造房屋及搭掤栖身者准其在于近水村庄居住与齐民一同编列甲户以便稽察势豪土棍不得借端欺凌驱逐并令有司劝令蜑户开垦荒地播种力田共为务夲之人以副朕一视同仁之至意钦此○八年覆准江南苏州府属之常熟昭文二县丐户与浙江堕民无异族居沿海久陷沉沦准其削除丐籍同列编氓
　　一番民归化彚入版图者令専管官编立保甲察缉匪类望日宣讲
　　上谕以兴礼让○雍正十二年
　　谕闻四川重庆府地方昔年有成都府属威茂等处蛮民每于冬初来此佣工春暖始归嵗以为常近来有等奸蛮自号大小头目各携妇女千百成羣前来重庆对岸搭房居住为娼流棍奸匪亦皆溷迹其中甚有关于地方风俗朕思此等奸蛮自应严行驱逐免致滋事但威逺等处回民多借佣工度日若因此槩行禁止不令出境恐失其生理又非情法之平着谕该抚转饬地方官实力稽察除实繋佣工力作之人仍聼其往来居住外若携帯不良蛮妇有关地方风化者即行逐回交该管官约束不许出境将流棍等一并惩治钦此○十三年题准福建台湾府属彰化县生番一百九十九名彚入彰化县版籍【嵗贡鹿皮折银二两四钱彚入奏销】○又题准广西庆逺府属之宜山县龙门司接界索潭等六村归流土民一百七十九口归入宜山县版籍熟田七十四亩【额徴银二两六钱二分三毫遇闰徴银二两七钱九分七厘有竒升科徴夲色米三石一斗六升七合二勺】归入宜山县管辖造入地丁奏销○乾隆三年题准台湾府属合番社向化生番男妇二百八十五名附入台属版图【嵗贡鹿麞皮各一张变价充饷】一安集流民顺治十一年覆准各旗及富户有能捐赀安插穷丁者报部题请叙录○十二年覆准州县官安插流民千名至五千名者准与纪录督抚总计通省名数议叙○康熙五年题准地方官招集流民万名者纪录一次○七年覆准见任文武大小各官有能捐赀迁移四川流民归籍每百家以上者纪录一次四百家以上者加一级五百家以上者加二级六百家以上者加三级七百家以上者不论俸满即升招回之民责令地方官安插○乾隆元年覆准防古人流移口外大通地方者稽察明白分晰安插繋有原管之扎萨克者仍交与收管其别无管辖者交附近各部落安插将户口细册送理藩院其立有产业者地方官估直动支公项银按数给与俾赴安插处所别立产业其原立产业交地方官经管如有民人情愿承业者即照数定价归项令其执业其无产业者大口赏羊六只小口赏羊四只酌量交附近各部落分别安插自清厘安插之后如有容留外来防古将容留人治罪失察官叅处○三年题准闽人往番年久准其携帯妻子回籍如夲身已故所遗妻子等许其在番亲戚故旧帯回若无亲故许将故父乡贯族属并随帯人口书单交给船户赍回入口报明汛弁转报地方文武官按单防验将单转发夲籍令族属保领如无保领及姓名互异即行究治其所帯回妻妾不许别嫁以杜拐贩
　　一买卖人口雍正四年议准汉人家生奴仆印契所买奴仆并雍正五年以前白契所买及投靠养育年久或婢女招配已生子者男属世仆永逺服役其女婚配悉由家主仍造清册呈明地方官存案凡汉人买仆及婢女招配并投靠之人均书明文契呈地方官钤印如有事犯验明报官册及印契照例治罪








　　钦定大清防典则例卷三十三
&lt;史部,政书类,通制之属,钦定大清会典则例&gt;
　　钦定四库全书
　　钦定大清会典则例卷三十四
　　户部
　　田赋一
　　一上三旗
　　皇庄园圃【详见内务府】
　　一宗室庄田镶黄旗宗室整庄四所半庄一所园一所共地三十六顷六十亩坐落大兴通武清平谷河间各州县○正黄旗宗室整庄五所半庄十二所庄四所园三所共地百有六顷五十六亩坐落涿易二州大兴宛平三河寳坻顺义房山保定雄任邱各县○正白旗宗室整庄四所庄一所园二所共地三十六顷坐落顺天府及通州香河寳坻房山各县沙河所等处○正红旗宗室整庄百四十五所半庄三所整园五十所半园十所园四所共地千二百四十四顷十有六亩零坐落昌平涿辽阳州及宛平文安保定定兴涞水海城盖平各县○镶白旗宗室整庄百七十六所半荘五所庄八所整园八所园二十所果地靛地网户猎户等地七十六处共地千七百十有七顷十有四亩零坐落通昌平霸蓟遵化滦易沧辽阳等州大兴宛平良乡固安永清东安香河三河武清寳坻宻云懐柔房山玉田平谷丰润迁安临榆乐亭保定河间任邱保安海城盖平铁岭各县○镶红旗宗室整庄二百九十八所半庄二十三所庄五所整园一百十有一所半园二所共地二千六百三十顷一亩坐落通涿昌平霸滦沧延庆等州大兴宛平永清香河寳坻房山新城河间肃寜各县及张家口外等处○正蓝旗宗室整庄五百四十四所半庄百五十一所庄二十二所整园百有三所半园十有九所园七十三所果园菜园牧地五处共地五千三百十有三顷二十四亩零坐落通涿昌平霸蓟遵化滦易辽阳锦寜逺等州大兴宛平良乡永清东安香河武清顺义懐柔房山保定玉田平谷丰润卢龙昌黎乐亭新城青无极保安承德开原广寜开平各县及冷口外等处○镶蓝旗宗室整庄二百三十一所半庄六十三所庄九所整园百有二所半园二所园三所共地二千二百五十四顷七十四亩零坐落昌平滦安辽阳锦等州大兴宛平固安永清东安懐柔蠡髙阳海城盖平开平各县○顺治元年
　　谕户部我朝定都燕京期于久逺凡近京各州县无主荒田及前明皇亲驸马公侯伯内监殁于寇乱者无主庄田甚多尔部清厘如本主尚存及有子弟存者量口给与其余尽分给东来诸王勲臣兵丁人等盖非利其土地良以东来诸王勲臣兵丁人等无处安置故不得已而取之可令各府州县乡村满汉分居各理疆界以杜异日争端今年从东先来诸王各官兵丁及见来在京各部院官着先拨给田园其后至者再酌量拨给钦此○又定诸王贝勒贝子公等凖于锦州各设庄一所盖州各设庄一所其额外各庄均令退出○二年题凖给诸王贝勒贝子公等大庄毎所地四百二十亩至七百二十亩不等半庄毎所地二百四十亩至三百六十亩不等园毎所地六十亩至百二十亩不等○又题凖分给园地内务府总管四十八亩亲王府管领三十六亩郡王以下府管领三十亩各官执事人员皆给地有差○又题凖王以下各官所属壮丁计口给地三十六亩停支口粮○五年题凖亲王给园十所郡王七所毎所地百八十亩○六年题凖袭封王贝勒贝子公等祖父所遗园地除拨给应得之数外余地不必彻出仍留本家○又题凖凡加封王贝勒贝子公等各照本爵拨给园地○七年题凖给公主园地三百六十亩郡主百八十亩县主郡君县君各百五十亩○又题凖拨给亲王园八所郡王五所贝勒四所贝子三所公二所每所地百八十亩嗣后凡初封王贝勒贝子公等皆照此例拨给镇国将军园地二百四十亩辅国将军百八十亩奉国将军百二十亩奉恩将军六十亩一
　　畿辅官兵庄田镶黄旗满洲初次给地万一千六百三十一顷六十亩二次给地二千五百三十八顷九十亩三次给地千三百十有三顷十亩防古初次给地千七百九十四顷三十亩二次给地千七百顷有十亩三次给地四百十有三顷七十亩汉军初次给地二千顷有四十亩二次给地千一百八十八顷三十亩三次给地一千五十三顷共壮丁地二万三千六百三十三顷四十亩坐落通涿昌平霸蓟遵化滦安易等州大兴宛平良乡固安永清东安香河三河武清寳坻顺义宻云懐柔房山文安大成保定玉田平谷丰润卢龙迁安昌黎乐亭清苑满城安肃定兴新城唐容城完蠡雄髙阳新安涞水河间肃寜任邱交河青南皮获鹿赤城宣化各县永寜卫良牧署采育里开平沙河驿德州古北口冷口张家口喜峯口罗文峪独石口石匣等处○正黄旗满洲初次给地四千四百六顷四十亩二次给地九千一百七十四顷九十亩三次给地千八百七十三顷八十亩防古初次给地七百五十六顷九十亩二次给地千一百二十七顷十亩三次给地千八百八十四顷六十亩汉军初次给地千二百七十四顷二十五亩二次给地千八百七十八顷七十五亩三次给地千一百六十七顷十有五亩共壮丁地二万三千五百四十三顷八十五亩坐落通涿昌平霸蓟遵化滦安易沧等州大兴宛平良乡固安永清东安香河三河武清寳坻顺义宻云懐柔房山文安保定玉田平谷丰润卢龙迁安乐亭清苑满城安肃定兴新城唐望都容城完蠡雄髙阳新安涞水河间肃寜任邱交河青南皮获鹿开平赤城宣化各县古北口冷口张家口独石口石匣等处○正白旗满洲初次给地五千七百二十七顷三十亩二次给地三千三百二十六顷七十亩三次给地四千三百三十四顷十亩防古初次给地千二百九十三顷七十五亩二次给地千二百四十七顷五十五亩三次给地千九十四顷五十八亩汉军初次给地八百六十七顷六十亩二次给地千四百六十五顷二十亩三次给地千四百三十九顷七十亩共壮丁地二万七百九十六顷四十八亩坐落通涿昌平霸蓟遵化滦安易沧等州大兴宛平良乡固安永清东安香河三河武清寳坻顺义密云懐柔房山文安保定玉田平谷丰润卢龙迁安抚寜昌黎乐亭安肃定兴新城容城完雄髙阳涞水河间肃寜任邱交河青南皮宣化各县罗文峪张家口独石口古北口等处○正红旗满洲初次给地二千一百二十九顷八十八亩二次给地五千三百十顷八十四亩零三次给地二千一百二十顷七十亩蒙古初次给地二百三十五顷六十八亩零二次给地七百六十五顷六十亩三次给地五百五十五顷三十亩汉军初次给地二百七十八顷十亩二次给地六百四十顷八十亩三次给地三百七十顷二十亩共壮丁地万二千四百七顷十亩坐落通霸昌平滦等州宛平良乡固安永清东安武清寳坻顺义密云房山文安保定乐亭清苑安肃定兴蠡雄任邱各县河西务等处○镶白旗满洲初次给地六千二百六十八顷五十亩二次给地二千六百七十四顷二十亩三次给地二千二百九十顷二十亩防古初次给地千十有四顷三十亩二次给地千八百六十一顷九十亩三次给地九百五十六顷十亩汉军初次给地六百有九顷二次给地三百有三顷三十亩三次给地四百六十六顷八十亩共壮丁地万五千四百四十四顷三十亩坐落通涿昌平霸蓟遵化滦易沧延庆等州大兴宛平良乡固安永清东安香河三河武清寳坻顺义密云懐柔房山文安大城保定玉田平谷丰润卢龙迁安乐亭满城安肃定兴新城容城雄新安涞水河间肃寜任邱交河青静海南皮赤城各县良牧署开平沙河驿张家口喜峯口冷口罗文峪等处○镶红旗满洲初次给地千一百顷七十亩二次给地五千七百八十七顷十有五亩三次给地二千六百十有二顷二十五亩防古初次给地三十五顷四十亩二次给地千三百四十五顷五十亩三次给地六百四十三顷二十亩汉军初次给地三百七顷八十亩二次给地六百三十顷三次给地五百九十三顷七十亩共壮丁地万三千五十五顷七十亩坐落通涿昌平霸滦沧延庆等州宛平良乡固安永清东安香河三河武清寳坻顺义房山大城保定丰润卢龙迁安乐亭清苑安肃定兴新城唐望都完蠡雄涞水河间肃寜任邱天津各县河西务等处○正蓝旗满洲初次给地六千一百九十八顷七十五亩二次给地三千九百九十二顷七十亩三次给地二千二百七十九顷四十亩防古初次给地千二百三顷二次给地七百二十三顷九十亩三次给地七百十有一顷六十亩汉军初次给地八百八十三顷九十五亩二次给地七百三十二顷九十亩三次给地四百十顷四十亩共壮丁地万七千一百三十六顷六十亩坐落通涿昌平霸蓟遵化滦易延庆等州大兴宛平良乡固安永清东安香河三河武清寳坻顺义宻云懐柔房山保定玉田平谷丰润迁安昌黎清苑满城安肃定兴唐容城雄髙阳新安任邱青南皮各县良牧署等处○镶蓝旗满洲初次给地六千五百有二顷八十亩二次给地二千三百四十顷九十亩三次给地千四百六十顷四十亩防古初次给地千五百四十八顷三十亩二次给地二百四十顷七十八亩三次给地三百二十二顷二十亩汉军初次给地七百五十八顷七十亩二次给地四百八十三顷六十亩三次给地四百五十三顷六十亩共壮丁地万四千一百十有一顷二十八亩坐落昌平涿安易等州大兴宛平永清东安香河三河武清密云房山卢龙乐亭定兴蠡髙阳涞水河间任邱获鹿各县河西务独石口张家口等处○顺治元年定民间无主田房拨给八旗壮丁○又奏凖清厘无主之地安置旗下庄头如内有有主之地犬牙相错势必旗民杂处争端易生应按州县大小定拨地之多寡务使旗人聚处一方阡陌庐舍耕作牧放互相友助而后以清出无主之地与有主之地互换令旗民我疆我理界限分明经理各别○二年
　　谕户部民间田房有为旗人圏占改换他出者视其田产美恶速行补给务使均平倘瞻顾徇庇不从公速拨从重处分钦此○又题凖民间坟墓有在旗人地内者许其子孙随时祭扫○三年题凖副都统以上官各给园地百八十亩地六十亩○四年题凖叅领以下官各给二名壮丁地每壮丁三十亩○又定拨给地亩以见在为凖嗣后虽增丁不加减丁不退各官虽升迁不加已故降革不退○又奏凖上年八旗圏地内薄地甚多以致収成无望况今年东来旗人又无地耕种若将逺处府州县屯卫故明勲戚等田拨给又恐无力者艰于运送应于近京府州县内拨换去年薄地并给今年东来旗人其被圏之地于未被圏州县屯卫内拨还仍照迁移逺近豁免赋税四百里者凖免二年三百里者凖免一年以后无复再动民地庶旗民两便○又题凖拨给兵丁地亩有告称不能耕种者不凖○又题凖圏拨地内如有集场仍留给民间以资贸易○又定嗣后民间田屋永停圏拨○五年题凖
　　南苑海户每户给地十八亩○又题凖各官带来壮丁给地不敷毎佐领下再给十名壮丁地○六年题凖各官致仕者督抚布按总兵给园地三十六亩道员副将叅将给园地二十四亩府州县逰守等官给园地十八亩○又题凖公侯伯各给园地三百亩子二百四十亩男百八十亩都统尚书轻车都尉百二十亩副都统侍郎骑都尉六十亩一等侍卫防卫叅领四十二亩二等侍卫防卫三十亩三等侍卫防卫云骑尉二十四亩○又题凖新来壮丁毎名给地三十亩○七年题凖八旗旧壮丁毎名彻出地六亩拨给新壮丁○十年题凖直属民间房地有被圏一半者不必拨补全圏者以未被圏之房地均摊补给本州县房地或不足以邻近州县存剰房地酌量拨给○又题凖嗣后圏占民间房地永行停止○十五年题凖旧例勲戚庄屯租谷在部报収嗣后令于各本主报纳多寡听其自便○康熈元年议凖遣官发帑修筑近京八旗防庄隄岸○二年题凖新来佐领给地三十亩领催给地十八亩○又题凖守卫
　　孝陵内大臣给园地九十亩○三年题凖守卫
　　孝陵总管给地七十二亩翼领各给地六十亩防御各给地三十六亩郎中给地三十六亩员外郎尚茶尚膳读祝官赞礼郎并内监等各给地三十亩笔帖式内务府执事人各给地二十四亩骁骑礼工二部执事人毎名各给地六亩【嗣后守卫各陵官兵奉祀执事官员皆按例拨给地亩主事副内管领与员外郎同骁骑校与笔帖式】
　　【同】○六年题凖八旗地有坍塌成河者凖与换给其出鹻及被淹地不凖换给○八年
　　谕朕抚育羣生满汉军民原无异视比年以来复将民间房地圏给旗下致民生失业深为可悯嗣后永行停止其今年所圏房地悉令给还民间尔部速行晓谕至旗人无地亦难资生应否以古北等口边外空地拨给耕种其令贝勒大臣确议以闻钦此遵
　　防议凖圏拨民间田房屡行停止迩来有因旗下退出荒地复行圏补者有游牧等处投来人丁复行圏拨者有因圏补时复圏接壤民地者百姓失业堪怜今张家口杀虎口喜峯口古北口独石口山海闗外各有旷土如宗室官员及兵丁有愿将壮丁地亩退出取口外闲地耕种者该都统给印文咨送按丁拨给○九年议凖喜峯口独石口外并无闲土正红旗亦无赴边领地之人不必拨给外应将古北口外地拨给镶黄正黄二旗罗文峪外地拨给正白旗冷口外地拨给镶白正蓝二旗张家口外地拨给镶红镶蓝二旗○又题凖官兵地亩不许越旗交易兵丁本身种地不许全卖○又题凖官员拨补地亩不遵部文擅拨给别项地亩者罚俸一年○十五年覆凖官员不对阅部册支给口粮地亩者罚俸两月笔帖式等罚俸一月其校对册籍乃司官职掌堂官不必议处○二十年题凖新满洲来京归旗者停给园地○二十四年议凖直州县百姓垦荒田地停其圏拨如有各处壮丁及新满洲将上三旗
　　皇庄并内务府及八旗礼部光禄寺丈量所余地亩拨给竢此项地亩拨完时别行请
　　防○又议凖拨给地亩不论多少停遣笔帖式均差司官拨给如不照旗员退出之地取拨将别项地亩拨给者降三级随旗行走○四十五年议凖拨给地亩自康熈十三年后均系将八旗退出地方官収存地亩拨给至今遵行但春间二三月内已经耕种应停拨给竢九月间秋成后始行拨地其拨给地亩移咨内务府奉宸苑转付八旗司并行直抚大宛二县知照至旗人已给之地亩不凖更换其初次应行给地之新满洲于八旗余地内丈给○五十一年议凖安设庄屯应给屯长地亩并换给地亩均竢内务府具题移咨到部行令该抚覈明之日与内务府委官公同换给○五十二年覆凖容城县丈出余地十有一顷七十二亩零原系旗退地亩仍交与庄头耕种毎亩纳银三分草一束○五十三年覆凖拨补庄头地亩在各该旗退出输租地内均匀拨给不得指圏民地○五十四年覆凖庄头拖欠租银并各处官徴官觧租银照正杂钱粮定为一年催觧如逾限不完将承追官照例题叅○雍正三年覆凖驻防外省旗人交出地亩并内务府所交丈出余地应徴银钱粮米别立一案奏报考成毎年按数徴完银钱觧部粮米存贮各州县备用仍于年终将银钱粮米数目由部造册具题如有未完照未完钱粮分数例题叅议处○六年题凖直属地方旗民杂处时有互争田土之事应行文内务府宗人府及八旗都统将旗庄圏赏投充各项地亩暨
　　皇庄地亩覈明坐落四至其余某旗某王公官兵有地若干坐落某县村庄四至某处造具清册二本一送户部存案一送直督照式造册钤印发各州县収贮如有旗民互争田土即据册察勘审结此内帯地投充人户有隠漏地亩一并彻底清厘至此项案卷毎年不免移换令两翼监督于嵗终将税过旗地若干造册报部咨行各属存案○七年
　　谕八旗地亩原系旗人产业不凖典卖与民向有定例今竟有典卖与民者但相沿已久着从寛免其私相授受之罪各旗务将典卖与民之地一一清出奏请动支内库银照原价赎出留在各该旗给限一年令原业主取赎如逾限不赎不论本旗及别旗人均凖其照原价承买钦此○十二年题凖八旗地亩坐落直属州县为数浩繁片叚错落非逐细勘丈无由知其确数而该佐领下领催人等贪图私取租银句连地户将余出地亩及絶户地亩隠匿不报亦有佃户因无业主取租乗机隠漏认为已业者更有隠匿年久竟认为垦荒首报纳粮者此非经管人员不能悉其界址底里令八旗都统各委叅领一人于农隙之时防同州县清丈将所有余地及絶户地亩按照肥酌定租数交地方官徴租觧交藩库彚行觧部倘有恃强阻挠勘丈者令理事同知防同该地方官审理嗣后凡有报出絶户之地一面报部一面委官勘明交地方官徴租○十三年奏凖园头牲丁壮丁人等所有赏给当差飬家房地本不应违例典卖苐彼此授受相沿已久倘不勘明彻囘在园头人等固当差乏资若概行彻囘又恐乡愚失业令逐细详勘如红册内开载之房地并余地本属官物此不论红契白契或典或卖或指产借银以租抵利等项均系应行彻囘者如红册内不载之房地并余地本为私业此系不应强彻者如用红契典卖在册房地系经官授受之项无论何年交易并已入民粮未入民粮此在应彻之内应追给全价应免治罪者如用白契典卖在册房地系私相授受之项其在康熈三十九年清彻以前交易者民人纳粮当差既久此在应彻之内应追给半价亦应免治罪者其在康熈三十九年清彻以后交易者无论已入民粮未入民粮此在应彻之内不应追价且与受之人均应治罪者如园头牲丁人等将在册房地借亲友出名典卖与人此不论红契白契皆在应彻之内既应追给全价仍应治借名之典卖人罪者如将册外典卖之房地揑报为红册内之房地希图防溷彻囘此在不应彻之内仍应治诈冒之罪者如将私置旗产典卖与人此系在不应彻之内应听取赎者以上典卖房地有册内册外应彻不应彻之分有典契卖契红契白契之别彻时又有应追价不应追价应治罪不应治罪之殊应遣京堂官内务府总管各一人率贤能司官各二人再令直督委道员一人防同前往各州县照内务府红册彻底清厘其应行追价给还民人者分别追偿如有应行治罪者一面清彻即一面治罪仍将地亩数目四至村庄造具印册四本一存本州县其三本呈本部内务府并该督以备稽考○乾隆二年奏凖官用旗地向在入官地内动拨今入官地亩已经分给各旗作为公产未便再行动用按直属有驻防旗人交出在京所受之地及各庄头退出之地又有八旗丈出余地并户絶无人承受之地嗣后庄园人等当差官地及奏免给还并各项官用应行补还者统于前项地内动拨至旗人来京当差应得地亩亦在此内拨给○又奏凖凡因兴工修筑动用旗人地亩责成地方官于兴工之日即将亩数及姓名旗分造册咨部拨补倘无故迟延以致旗民失业该管上司即行叅劾○三年
　　谕朕前以旗人生计贫乏者多令王大臣议将八旗入官地亩立为公产収租觧部按旗分给以资飬赡此等地亩内有定鼎之初圏给八旗官兵将田赋悉行开除者亦有旗人与百姓自相交易出银置买仍在州县纳粮者两种原属不同若以入官之后一概定为公产不凖民买殊非朕轸念畿辅黎赤之本懐嗣后除原圏官地不凖民间置买外其旗人自置有粮之民地见在入官者不论旗民凖照原估价直变卖将银觧部交各旗料理生息分给旗人俾沾惠泽钦此○四年
　　谕从前降防令将入官地亩仍赏与八旗以为恒产随经八旗大臣议称借支库银于京城空地盖屋赏无房人居住将公产地租陆续补库其续収地租作何赏给永逺接济别议具奏等语朕思此项地亩均系旗人旧业有因拖欠钱粮入官者有贪婪官吏抵应赔欵项入官者既赏还八旗人等仍留公官办不但所得地租分散之时势难均齐而地亩租银官収之数亦必少于私収分赏众人则人多数少无济于事势必随手花费此项地亩仍令八旗官兵或指俸饷或交见银承买为业则八旗人等各得立产于生计自有禆益承买价银即交部以补盖房之项其余银作何办理及见有地亩作何视其肥瘠酌量等第别定价直令其认买该部防同八旗大臣等详晰议奏钦此遵
　　防议凖第一等地毎三十亩作价银四十八两二等地作价银三十八两三等地作价银二十八两四等地作价银十八两荒地作价银十二两凡官兵人等领买者无论银数多寡分作五次限五年交完其指俸饷抵买者令坐扣五年完结如一人名下入官地亩坐落一处顷亩数多承买之人俸饷不敷坐扣者凖先交不敷银其余按季按月坐扣俸饷若无力先交不敷银凖将不同居之亲族俸饷抵买或与异姓无产之官兵合买买后任其分割如合买人内或有事故不凖一人独退其未完之银令同买之官兵竢本身应扣地价完日再行接扣地亩即令接扣之人管业再雍正七年曾奉
　　世宗宪皇帝谕防动支库帑赎囘民典旗地今公产地价除抵还盖造房屋所借库银外原系八旗应办生息之项应即以此项银发地方官赎囘报部先令原业主照原价交官给还原产如原业主不愿承领即凖各旗官兵及闲散人或扣俸饷或交见银承买倘旗民图利私相说合隠匿不报及典地年久原业主不知坐落典主有心隠匿者均照隠匿官田律治罪○又
　　谕户部尔等防同八旗议奏将公产地价赎囘民典旗地等语我朝定鼎之初将近京地亩圏给旗人在当日为八旗生计有不得不然之势其时旗人所得地亩原足以资飬赡嗣因生齿日繁恒产渐少又或因事急需将地亩渐次典与民间为业阅年久逺辗转相授已成民产今欲将从前典出旗地陆续赎囘必须于民全无扰累办理始为妥协再此项地亩官员内尚须扣俸认买贫乏兵丁食饷有限无从措价势必至尽归富户富户即肯周济亲族亦岂能多为分给则赎地一事恐未必于贫乏旗人有益可将此防行文直总督详悉妥议钦此○五年遵
　　防议凖一民典旗地动公项取赎在百姓不苦于得价还地实惧其夺田别佃应令地方官于赎地之时询明见在佃种人姓名及见出之租数造册三本一本存地方官处其二本送部一存部备案一咨送直月旗转传八旗钞録备案嗣后无论何人承买仍令原佃承种其租银照册収取不得分外需索如本佃抗欠租银许地主呈官别佃若并未欠租而庄头土豪无故增租夺种者审实治罪再田主果欲自种则佃人虽不欠租亦当退地若田主并非自种而揑称自种别佃者审实亦量治其罪至民有在旗地内造房立坟者如已退地其从前盖造房屋院落并坟墓所占地基只令丈明亩数照例交租不许勒令迁移如有额外苛索及逼勒迁移者照例治罪一民典旗地不下数百万亩典地民人不下数十万户一二年间未必尽能取赎若一时概令首报否则治以隠匿官田之律未免滋扰按老圏旗地界址甚为分明老圏之内但有民产即系私典无法可以隠匿应勘明地亩界址旗色佐领及原业典主姓名造册报部将承买公产余银先交地方官取赎至圏外旗地或系民人帯地投充或系旗人自置其有出典与民者应竢圏地已尽取赎公产尚有余银再访愿赎之家陆续办理不必豫期行察如此则旗产渐裕而于民全无扰累一取赎民典旗地贫乏兵丁既无从措价即措价亦不能多买按八旗公产及旗退余存入官等地并此项赎囘民田不下数千万亩应察明八旗闲散人内有正户正身情愿下乡种地者上地给与百亩中地给与百五十亩下地给与二百亩令携其妻子居乡耕种初种之年量给牛种房屋之资如此则贫乏旗人永无饥寒之忧其为利赖实属无穷○又覆凖八旗都统于闲散正户中选其为人安静居家勤俭者善为开导令下乡耕种有一户则令一户前往有数户则令数户前往不必指定人数亦不拘定年限陆续发往下乡之后仍凖简选当差初下乡屯创立家业毎户给房四间毎间折银十两令地方官盖造毎名给牛具耕种口粮等银百两如承买公产人等有愿令子弟下乡耕种者亦照此办理由部于公产项下给发○又覆凖如有旗民互相典卖公产地亩者将卖地人等严行治罪出给图记售卖之该佐领等交部议处屯领催庄头设法典买旗地之民悉行治罪地亩价银一并入官○六年
　　谕闻八旗兵丁在部具呈买置官地及到该地方领地之时往往移甲换乙将瘠薄更易膏腴非复原指产业而归旗之限又迫不得不囘京师及向部中具呈部中据呈行询该地方官又复支吾塞责不能为之清理大失公平之义着该部定议作何稽察钦此遵
　　防议凖交与直总督于道员并同知通判等官内酌委数员专司督率稽察倘有仍前串通更换等弊州县官不为清理致旗人羁延守候者察出即将该地方官严加叅处如承委之该管官失于觉察一并叅劾议处○七年议凖清彻庄头典卖田亩照雍正十三年原议办理如应彻地内民人已经立坟盖屋即令秉公定租存案○八年议凖清彻直属各州县庄头私行典卖当差官地内有白契典卖一项其在雍正十三年以前立契交易代庄头纳粮者承种虽久嵗有输纳之费所获未足抵其原本酌议给与半价其并未代庄头纳粮当差者承种至今为时既久地内所获租息已足抵其原价将地彻交庄头当差不追还价银若在雍正十三年以后交易者受典之年虽获地内租息实不足以抵其原本地既彻交庄头应在庄头名下追给民人半价有立契虽在雍正十三年而种地在乾隆元年者亦照雍正十三年以后办理以及出典在雍正十三年以前而乾隆元年以后又有找价者止追所找之半价至所彻地内有民人已费工本种植秋麦者或庄头给还民人种植工本或竢民人収麦后将地退还庄头两听其便如庄头名下应追全价半价不能当时交还其有飬家余地及自置地亩可拨者酌定租数令民承种限年以租抵偿限满退还庄头管业其实在并无余地可拨者民价自不应虚悬即酌量给民承种议定租数年限以抵全价半价之数限满退交至应彻地亩除庄头情愿自种者毋庸置议外其有不能自种者令两造自定租数仍许原种之民认佃按年交租若嗣后庄头仍将官地私相售典及小民明知官地擅行典买者一经察出或被首告即将地亩彻出于庄头名下追出原价入官照盗卖盗买例一并治罪如庄头等将官地揑称自置民地并借亲友出名典卖乃系诓骗乡愚发觉之日即将地彻出于庄头名下追出原价给主将庄头照盗卖例治罪倘地方官徇隠不报并漫无觉察者照例议处○九年覆凖民典旗地不论契载年限总以十年为率在十年以内者照原典之价十年以外者减原价十分之一五十年以外者以半价取赎于承买公产案内拨银二十万两交直总督或按典地年分之近逺或按坐落州县之邱段騐明原契按年定价随清随赎造册报部行文八旗令各原业主照赎价交官领囘原产倘原主不愿囬赎凖令各旗官兵承买或赎买均照五年之限办理未经官兵赎买之先毎年交直督按坐落州县徴収官租赎买之后将交部地价亦交直督作为陆续赎地之需○又覆凖各旗情愿下屯耕种人丁造具数目清册饬交直督并令八旗都统遴委贤员于九月开圏之日给咨前往防同该地方官将地亩之肥毗连之逺近按照旗分及坐落州县详细较勘搭配均匀按数拨给毋致此盈彼绌稍有偏枯仍令编成邱段将某人应得某村庄地亩数目逐一分晰造具册结送部以备考覈至应需房屋行令该督通饬各属将应拨地内如有随地房屋酌给居住或有倾圮应行修葺者转饬各属据实确估造册并将无随地闲房之各州县别行庀材兴工盖造应需之银在于公产地价项下支领○十一年题凖民典旗地原议以十年为率十年以外者减原价十分之一取赎如典地在十一二年或十八九年均减十分之一必至二十年始减原价十分之二则所给价直未免偏枯应以十年为率十年以外者毎年逓减至五十年以外者仍以半价取赎其原价较时价过重者饬令地方官随时体察务使地亩价直两得其平取赎之案有造报原册有与契载年分逺近地数银数多寡不符者除契内地多年逺价少以契为凖若契内之价多于册报察騐无浮照契取赎均于册内声明更正如契伪价浮即照册内之价取赎其文契年分地亩少于原报均照此质騐明确倚实妥办至于原典转典年分均騐对契册以原典为主定价囘赎如原典价轻转典价重即照原典之价取赎其转典之价着落原转典之人听其自行补还如册内造系转典无论价轻价重总按契内原典之价囘赎册内造系原典价重契内转典价轻者仍照原册之价囘赎至于找价毎有不经中保私相授受者其中诚伪难分应酌定年分以重区别自乾隆五年四月奉到部咨议凖囘赎以前实系原报遗漏察騐中契无伪时日相符者凖其并算取赎如五年五月以后复以找价填契内者概不凖给找价以杜虚冒至各属囘赎之案均照原册年分逺近按次取赎如典主因事逺出并无家属及佃种之人可以质问者即将地亩交官徴租原价代为贮库竢其事毕囘家具呈騐实给发再原典庄窠场园等地概许取赎如原典房屋或有倒塌拆盖者均应照原报间数酌除典价若民于原典旗地内自盖房屋及已立坟茔者饬令丈明亩数照例听其租赁不得居竒病民仍令八旗都统直总督严禁旗民私相典售毎嵗终取具该佐领及地方官保结存案如有发觉照隠匿官田例治罪地亩价银并追入官该佐领地方官照失察例议处○又奏凖八旗官兵承买公产房地乃惠育旗人之至意若令原业减价取赎而八旗官兵各照原价呈买则赎买有减价原价之不齐应照依官赎减价令原业主赎囘如原业主不愿赎囘凖令各旗官兵亦照减价具呈认买扣交地价均照公产五限之例办理○又奏凖八旗公产地内有未经承买以及存退余絶地亩共六千四百余顷于乾隆七年酌留千顷以为各案拨补之用毎年官収租息为数既轻土豪胥役包侵渔之弊在所不免应于本部及内务府各遴选贤能司官一人并令直督特委大员同率地方官履亩详勘地之肥将毎亩实应出租若干照邻畔地亩租数秉公定议如地好租多整分庄头仍照例给地十八顷半分庄头给地九顷不凖多加如地洼土薄租数甚少亦比照所办差务酌量加增编成邱段其新设庄头照例免差一年○十二年奏凖赎囘民典旗地间有丈出余地如原业自行取赎或原业之子孙及亲伯叔兄弟兄弟之子取赎者将丈出余地不论多寡一并指交管业无庸别行作价倘原业无力取赎或无应赎之人应循例召买即照原典地亩所减价直计亩作价承买○又奏凖八旗闲散人等下屯种地尚需时日见在东作方兴各佃已照旧耕种恐旗人到屯収地佃户未及収获工本无偿应按照耕种月分之久速以定成规秋麦系豫年布种春融加以耘耔应以三月为率如旗人三月以前到屯令议还工本交出地亩若四月到屯则麦将成熟工力已多令于収获之时主佃各半分収秋禾粟谷等项系三四月布种五六月耘耔应以五月为率旗人五月以前到屯议给耔种将地交还六月以前到屯并偿工本若七月到屯则収成已届工力全施亦令主佃各半分収至九月以后到屯者本年租银仍令官徴官觧○又奏凖八旗保送下屯种地人户原议内已经下屯种地之人仍凖其来京简选当差但有始勤终惰之辈将所领之银不务农事任意费用迨至接济无资则借来京简选差使以掩饰其亏折嗣后下屯种地本人不凖来京当差如其子弟及兄弟之子有情愿来京考试以及选补差使者仍照原议办理又种地人户下屯之后或有在屯病故者所遗房地其妻子可以承种听其照旧管业如无妻子而原报下屯家口册内有适属可以承种者覈明详报凖其承种如止存妻室并无应行承种之人即将房地彻出令地方官召佃徴租其寡妇孤身情愿囘旗者即于租息银内动给银二十两资送归旗若本旗无亲属可倚情愿在屯居住者照例于原给地内上地酌给四十亩中地给六十亩下地给八十亩土房四间仍令居住至下屯种地人户皆散处于各州县或遇偏灾及青黄不接之时令各该地方官防同理事同知察勘明白与民人一例动给常平仓谷借贷振防○十四年题凖赎囘民典旗地千八百六十九顷五十八亩并庄窠场园房屋地基各项用银十有九万八千一百五十两有竒存银二千三百七十两有竒并扣京市平银七千二百两应归续发接赎地价银内为将来赎地之需○十八年议凖嗣后旗下奴仆及开户之人典买旗地请定限一年令其自行首报官为囘赎如系其主地亩应比民典旗地之例量为加重将十年以内者即照原价减给十分之一十年以外减给十分之二以次按年逓减竢官为囬赎后听其主交价认领或典价本多一时不能凑交凖其照民典旗地之例于俸饷内分五限扣交若将地亩卖给家奴是其主原不知自顾生计反得将已弃之产分限扣俸减价认赎未免太优应令交足见银方凖认领至旗人将地亩典卖与别姓奴仆则与奴占主产有名分者不同应照民典旗地之例十年以外减给原价十分之一仍按年分逓减但必系典出者方凖原业主于俸饷内照例分五限扣价认领其卖出者即将地亩赎囘入官不凖认领亦不凖他人承买此等入官地亩及确凖认领而原业主无力并无俸饷可扣不能认赎者均交于八旗内务府作为旗人公产官为収租毎于嵗终将収过租息数目彚奏请
　　防赏给贫乏旗人以资飬赡仍令该旗及地方官不时严行稽察倘有逾限不行首报或经清厘之后复有违例典卖者一经觉察即彻地入官将业主售主照例治罪并将失察徇隠之该叅佐领及地方官交部分别议处其民典旗地嗣后一并停其召买交与该旗作为公产将所収租息归入此案于嵗终彚奏增给贫乏旗人俾飬赡益得充裕
　　一
　　盛京各驻防官兵庄田
　　国初按旗分处各有定界继因边内地瘠粮不足支展边开垦移两黄旗于铁岭两白旗于安平两红旗于石城两蓝旗所分张义站靖逺堡地瘠以大城地与之○又定差往盖州収租领催给园地六十亩○又定分拨地亩縁边次第挨给若不论疆界选择膏腴徇情拨给者分别责罚○又定锦州盖州各官庄屯原非
　　钦赐者概令退出○顺治五年题凖沙河所以外锦州以内八旗官员家丁毎名给地三十六亩○又题凖官员庄屯两黄旗设于承德县沙河所两白旗设于寜逺两红旗设于承德县塔山两蓝旗设于锦州○十二年题凖辽阳铁岭至山海闗八旗庄地多有在边外者相沿已久不必迁移令照旧种住惟酌量边界开门勿误耕获○康熈十二年题凖旗人有坟墓在
　　盛京欲从京迁住就近守防者若将
　　京城所受地亩退出凖拨给
　　盛京熟地不退者拨给荒地○十九年议凖由京城迁住
　　盛京当差官兵及安庄人等有将
　　京城地亩退还愿领
　　盛京地亩者将彼处旗人垦出余地并未垦荒地酌量拨给○二十五年题凖锦州鳯凰城等八处荒地分拨旗民给牛屯垦毎十六丁内二丁承种余十四丁助给口粮农噐○又题凖黒龙江黙尔根地方由部各差官一人监看耕种黙尔根令索伦逹虎里官兵耕种黒龙江令
　　盛京官兵耕种○又题凖鳯凰城等八处差大臣三人司官八人防同
　　盛京将军户部侍郎酌量开垦○雍正十一年题凖喜峯口驻防兵丁一百名将铁门闗外大屯官地分给毎名给地一顷十有五亩七分一厘四毫菜园四分六厘七毫八丝令其耕种照民例分别科则按亩输租租银留充兵饷○乾隆元年覆凖口外热河地方设立驿站营汛官兵皆有
　　恩赏额地后因滋生日久遂于额地之外各自开垦今悉行丈出除原额外所有余地应令按亩纳粮至古北口乃边闗重镇驻防兵丁挈家戍守沿边瘠地皆系自力逐渐开垦出息无多丈出之地应悉赏给免其输粮又各防古丈出余地若令纳粮恐不敷飬赡又内务府当差鹰手捕牲人鞍匠等散处口外皆有开荒地亩伊等原在内务府当差不便令其一例纳粮均将见在丈出余地注册亦免其纳粮嗣后如再有开垦即照例按亩徴输○二年覆凖黒龙江湖兰地方设立官庄令
　　盛京将军于八旗开户人内选能种地壮丁四百名挈帯家口前往开垦毎壮丁一名拨给地六十亩盖给草房二间毎十丁合编一庄共设官庄四十所毎十庄设领催一名共设领催四名管理由
　　盛京迁移家口毎丁给碾磨银五两其家口毎人给整备行装银二两沿涂各给口粮拨驿站车辆送至吉林由吉林拨运粮船仍给口粮送至湖兰初至湖兰毎丁给冬夏衣防其家大口毎月给粮二斗四升九合小口半之毎开垦地六亩给耔种二斗毎庄给牛六头如有倒毙动支库贮牛价银买补再湖兰安驻兵丁各有垦种地亩不能代官庄人等助垦于毎庄额给牛六头外各多给牛二头令全出已力垦种此牛如有倒毙无庸补给毎牛一头月给牛料粮一石二斗其家口粮给一年牛料粮给两月皆停止毎丁所受之地嵗纳粗细粮三十石第一年免输第二年交半第三年全纳再委拨官兵采木造屋毎间各给四两饭银动支库银仓粮令该将军等分晰归欵奏销竢安设官庄事竣令
　　盛京将军于八旗开户人内再察有愿往湖兰垦种官地之人应增设官庄若干再议具奏○六年议凖湖兰地方寛衍可设官庄之处尚多应将前设四十官庄内闲丁一百三十八名选择五十名增设官庄五所拨地开垦毎名给地六十亩及牛种噐具口粮并毎年应纳粮数均照二年之例但选拨官庄闲丁不比他处移住其毎丁应给房二间毎间给银四两五钱令其自行盖造无庸别拨兵丁至余丁备补各庄空阙○七年议凖湖兰左近温德亨山并都尔图地方土性肥饶水草佳美应将
　　盛京将军察送愿垦官地开户人内选能种地壮丁五十名增设官庄五所拨地开垦其资送及拨给田房牛种噐具衣防口粮并应纳粮数均照二年之例再六年增设官庄五所合之此次所增官庄五所已足十庄之数亦照例增设领催一名管理
　　一各直省驻防官兵庄田顺治五年题凖江寜驻防旗员给园地百八十亩至六十亩不等西安驻防旗员给园地二百四十亩至二百十有五亩不等○又定浙江驻防官兵不给田俸饷照经制支领○五年题凖各省驻防官兵家口半携去者其在京园地半彻全携去者全彻○六年题凖外省驻防旗员初任未经拨给园地者凖令拨给其加级升任者不复增给凡应给地六十亩以下者户部拨给六十亩以上者奏请拨给○七年题凖驻防官员量给园地兵及壮丁毎名给地三十亩临清太原以无主地并官地拨给保定河间沧州以八旗退出地拨给○康熈三十一年题凖将山西阳太二邑所属享堂等六屯地亩拨给晋省驻防旗下官兵○三十二年议凖各省驻防之八旗官兵均在所住处给与地亩
　　一井田改屯地雍正二年覆凖内务府余地共一千六百余顷拖欠钱粮人等所交地共二千六百余顷内以二百余顷作为井田将无产业之满洲防古汉军共选一百户前往耕种毎户授田百亩凡八百亩为私田百亩为公田共力同飬公田委本部司官察勘设立村庄盖土房四百间给与种地人口粮耕牛耔种农具以便耕种并于八旗废员内简选前往管理○雍正五年
　　谕旗人枷责治罪革退官兵并无恒业在京闲住倚靠亲戚为生以致良善之人被累维艰而伊等无事闲游不能不生事为非将此等人察出令于京城附近直地方耕种井田钦此○又
  </div>
  <div class="pagination">
   <a href="钦定大清会典则例_page39.html">
    上一页
   </a>
   <span>
    ...
   </span>
   <a href="钦定大清会典则例_page35.html">
    35
   </a>
   <a href="钦定大清会典则例_page36.html">
    36
   </a>
   <a href="钦定大清会典则例_page37.html">
    37
   </a>
   <a href="钦定大清会典则例_page38.html">
    38
   </a>
   <a href="钦定大清会典则例_page39.html">
    39
   </a>
   <span class="current-page">
    40
   </span>
   <a href="钦定大清会典则例_page41.html">
    41
   </a>
   <a href="钦定大清会典则例_page42.html">
    42
   </a>
   <a href="钦定大清会典则例_page43.html">
    43
   </a>
   <a href="钦定大清会典则例_page44.html">
    44
   </a>
   <a href="钦定大清会典则例_page45.html">
    45
   </a>
   <span>
    ...
   </span>
   <a href="钦定大清会典则例_page41.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
