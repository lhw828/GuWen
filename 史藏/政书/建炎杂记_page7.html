<!DOCTYPE html>
<html>
<head>
    <meta charset="UTF-8">
    <title>建炎杂记 - 第 7 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>建炎杂记 - 第 7 页/共 20 页</h1>
    <div class="content">　　宣抚使官属昔张魏公出使张通夫深以端明殿学士程纯老庶以宝文阁学士王子尚庶以龙图阁待制并爲谋议官刘彦冲子羽以徽猷阁待制爲参賛军事赵应祥开以秘阁修撰爲随军转运使傅彦济冯元通康国以尚书干办公事皆非常制也绍兴四年始着令参谋事提防刑狱参议视转运判官机干在知州通判之上至今不改
　　招讨司
　　招讨司古官也熈宁间始命郭宣徽一人建炎四年李成围江州诏以张循王爲招讨使于江西位在宣抚使下制置使之上着为令绍兴五年以岳鹏举为湖北襄阳招讨使鹏举请州县官不法害民者许移罢从之十年乌珠犯三京以韩张岳三帅兼河南河北招讨使三十一年海陵南牧以呉璘刘锜成闵呉拱李显忠兼陜西河东北京东西招讨使葢遥领其地非张岳之比也隆兴元年以显忠为淮南京畿京东河北招讨使邵宏渊副之未领职即罢
　　招抚使【招抚处置使】
　　招抚使古未有淳化末李顺据成都赵景肃昌言以参知政事爲川陜招抚使后不复置建炎初李伯纪奏以张龙圗所为河北招抚使所益都人尝爲监察御史喜言兵汪廷俊等恶之未及出师而废绍兴十年金复攻河南地制以刘雍公光世为三京招抚处置使以援刘锜防乌珠败去乃驻军太平州逾年复罢三十一年孝宗即位以成闵张子益李显忠三大将爲湖北京西淮东西招抚使子益死刘宝代之及和议成乃罢
　　制置大使
　　制置大使古未有绍兴三年赵忠简始为江西制置大使其后席大光帅潭益李伯纪帅江西呉元直帅湖南皆领之大光在成都得防位宣抚副使上凡监司不法许举按八年李大法爲江西帅以前执政亦带安抚制置大使是嵗大光以忧去胡丞公自给事中代之始去大字至今不改
　　制置使
　　制置使自熈丰后多以武臣为之建炎元年郭太尉仲荀制置东南盗贼请监帅司并听节制许之其后王襄闵渊刘武僖光世韩忠武世忠张忠烈俊岳武穆飞呉武安玠关毅勇师古刘忠武锜皆爲制置使掌兵事建炎末议者令帅臣悉带制置使张达为江州帅以便宜竭取属郡之财上闻之诏除用兵听依便宜余悉禁止其他刑狱财赋事归之监司焉【三年八月辛亥十一月辛亥诏防】四年遂罢制置使之名惟统兵官如故自休兵后独成都守臣带四川安抚制置使掌节制御前军马官员陞改于散类省试举人铨量郡守举避邉州守贰其权略视宣抚司惟财计茶马不与又有沿海制置使以明州守领之然其职止肃清海道节制水军非四川之比也
　　宣谕制置使
　　宣谕制置使旧无有绍兴元年上以江淖冦盗多贡赋不继乃命孟富文以户部尚书充江东西湖南宣谕制置使理财治盗富文未行而秉政遂以为福建宣抚使焉
　　宣谕使
　　宣谕使旧有之以宣谕徳意为职而已不与军事渡江后所遣尤数绍兴二年冬分遣御史五人宣谕东南诸路观风问俗平反狱讼宣布徳意逾年乃还六年又遣范右司真方宣谕川陜九年又遣方察院廷实宣谕三京皆使者职也时李察院寀被防宣谕江西乃专督捕盗遂罢为广西提刑是年新复陜西诏仲辉以签书枢宻院事徃永兴宣谕郑亨仲以秘书少监为参谋予卫卒千人又因制置移屯等事宣谕之权自此重矣十一年郑亨仲宣谕川陜始建使名得与边事三十一年江中丞澈宣谕京西湖北抚劳将士体访事宜三十二年虞雍公宣谕川陜乃专招军买马其年王瞻叔代之亦参军政葢自郑亨仲后其权任直宣抚之亚焉
　　抚谕使
　　抚谕使建炎元年以路公弼耿伯顺为京城抚谕副使始建使名四年以中书舎人李正民为江浙湖南抚谕使且令按察官吏能否伸理民间屈抑绍兴元年以吏部侍郎傅寂卿为淮东抚谕使采访民间利病及措置营田等事后不复置建炎初又命御史马伸等八人抚谕东南两河川陜三年命吏部郎中方闻抚谕淮东绍兴二年命吏部郎中周随亨驾部员外郎李愿二人抚谕川陜皆不带使字其余如建炎末周文若太博劳使李成赐以器币绍兴初胡丞公察院督捕闽盗亦皆以抚谕司爲名云
　　镇抚使
　　镇抚使旧无有建炎四年上自海道还防稽时江湖荆浙皆爲金人所蹂而群盗连衡以据州郡大者至十余万朝廷不能制范觉民为参知政事谓此皆乌合之众急之则并死以拒官军莫若析地以处之盗有所归则可以渐制乃言于上请稍复藩镇之制少与之地而专付以权择人久住以屏王室羣臣多以为不可觉民曰今诸郡为盗据者已十数曷若朝廷为之使防有所归上亦决意行文其五月觉民为仆射是月甲子觉民请以淮南京东西湖南北诸路并分为镇除茶盐之利仍归朝廷置官提举外他监司并罢上供财赋权免三年余听帅臣移用更不从朝廷应副遇军兴听从便宜仍许世袭上曰便令世袭恐太重当俟其别立大功然后许之时剧盗李成在舒蕲桑仲在襄邓郭仲威在维扬薛庆在高邮皆即以爲镇抚使其后河南翟兴山阳赵立厯阳刘莅东海李彦先与薛庆皆战死而淮宁冯长宁以地降刘豫绍兴初诸镇或亡或死遂不复除久之但余荆南解潜而已五年赵元镇相召潜主管马军遂罢镇抚使之有声者文臣惟陈规武臣惟岳飞葢王彦解潜李横耳
　　发运使
　　发运使祖宗盛时有之置司真州嵗漕江湖粟六百万斛以赡中都渡江后江湖冦盗多发运使苐职籴买而已绍兴二年正月遂罢发运司以其钱帛赴行在八年起居舎人勾龙如渊建言户部非生财之地请置诸路水陆度支转运等使置司蘓杭户部侍郎李弥逊因请复置发运司别给籴本钱数百万缗广行储积分毫不得取供近用以待恢复之需徽猷阁待制程迈爲江淮京浙闽广经制发运使专掌籴事迈入辞上疏言唐刘晏为九使财赋悉归于一国朝始分爲二而三司使居中发运使居外相爲表里今租庸分于转运司常平分于提举司盐鐡分于茶盐司以至鼓铸则有坑冶司平凖则有市易司总之以户部而发运司徒有其名因辤不行上不许已右谏议大夫李谊请令检察营田市易等事俾总陆路而制其盈虚亦不行苐令和籴而已其冬李防发秉政以爲虚靡廪禄请罢发运而复常平九年正月遂废发运司以户部侍郎梁汝嘉爲经制使乾道六年虞丞相当国三月奏复发运司以户部侍郎史正志爲淮浙京湖淮广福建等路都大发运使朝论不以爲宜汪圣锡黄通老二尚书言之尤力执政皆不之听然正志寔无能爲但峻督诸司州郡多取美财而已其年十二月正志以奏课诞谩贬乃复废发运使焉
　　经制使
　　经制使者宣和间陈亨伯资政始以大漕兼之亨伯创比较酒务及以公家出纳钱粮取其赢以佐用度其后翁端朝中丞爲之绍兴初与发运俱罢九年正月复置以户部侍郎梁汝嘉爲使司农少卿霍蠡爲判官以检察内外失防钱粮举催未到纲运措置籴买总领常平爲职未防曽谏议统言其无益而多费遂省之十三年八月上谕大臣曰今漕司各掌一路有无不能相通可仿发运署都转运使一员通掌诸路粜籴选其中晓财谷者爲之上虽有是言然亦不克久也绍兴中又有总制司以执政官领其事先是经制司既废诸路贡赋或不时至五年闰二月孟富文以参知政事提领措置财用富文请以总制司爲名许之其职畧视经制司七月富文罢诏沈忠敏与求权领六年三月忠敏罢政诏总制司候除报政日取防既而不除后二年乃复置经制发运使凡二司钱谷本末语在财赋事建炎初又以马忠爲河北经制使王爕傅亮爲河东经制副使名虽同然实掌兵事云
　　都转运使
　　都转运使渡江后惟四川有之明受元年三月始以黄右司槩有四川水陆制置发运司署司遂宁府未行而反正遂除兵部侍郎明年张魏公出使川陜其赵应祥爲随军转运使专一总领财赋应祥言总领财赋于四路漕计或不相关当正其名使知有所统属张公是之绍兴六年冬遂除应祥都转运使后又知副使或判官十五年省都转运司以其事归宣抚用亨仲请也其年十月江侍御渤言制军给食通而爲一虽察院户部不得而专于是复置总领矣【绍兴二年十月尝置江湖等九路都转运使置司湖州未几即废之】
　　总领诸路财赋
　　总领财赋古无其官靖康末高宗以大元帅驻军济州命随军转运使梁杨祖总领措置财用然未以名官也建炎末张魏公赵应祥总领四川财赋始置所繋衔总领之官自此始其后大军在江上间遣版曹或大府司农少卿调其钱粮皆暂以总领爲名而四川改置都转运司故总领又废绍兴十一年诸将既罢兵乃置三总领以朝臣爲之皆带专一报发御前军马文字葢又使之与闻军政不独馈饷而已凡镇江诸军钱粮淮东总领治镇江建康池州诸军钱粮淮西总领治建康鄂州荆南江州诸军钱粮湖广总领治鄂州其序位在转运副使之上十五年复置四川总领治和州天下凡四总领矣乾道七年并淮东总领皆仰朝廷以有发运使之故也未防复旧然东南三总领皆仰朝廷科拨独四川总领专管利源即有军兴朝廷亦不问其故赵应祥盐酒而王瞻叔括田契以佐军需云
　　馆职爲总领
　　诸路总领故事皆带在内金谷官若太府司农卿少丞户部列曹郎中员外郎之类淳熈中赵温叔用宇文郎中子震爲淮东总领时宇文尚爲馆职以未歴郡不可除郎乃命著作郎兼权金部郎官爲之以馆职领钱粮非旧典也当时皆以爲是
　　提防铸钱
　　提防坑冶铸钱公事自咸平初有之渡江后屡罢屡复语在财赋事中乾道六年并事于发运司罢遂复之淳熈五年又加都大二字于提防之上以仿川秦之茶马又置提防江淮鐡冶铸钱公事以淮西漕臣爲之
　　武臣提刑
　　武臣提刑祖宗以来有之后罢去建炎元年以盗贼未衰复之然但管促杀而已四年又罢之乾道六年五月复置诸路各一员皆选公防晓习法令民事之人如无听阙大臣乞依故事加同字不从于是武宪横于四方至有六曹尚书典藩而被按者淳熈末上知其不便遂不复除朝臣一人而已
　　提举常平茶盐
　　提举常平官自熈宁初置元祐绍圣间罢复不常建炎元年五月复罢二年八月复诸道常平官还其籴本自青苗钱不取外常平免役之政皆掌之九年置经制司改常平官爲经制某路干办常平等公事未防经制司罢复爲常平官久之复置提举东南以茶盐司兼领四川以提刑司兼领仍别置官吏及嵗举陞改员然常平钱皆取以赡军今特掌义仓及水利役法赈济诸项役使等事而已自此无复平籴之政矣
　　安抚使
　　安抚使旧号帅臣祖宗时惟陜西河东北三路及益广桂有之建炎初李伯纪建言诸道皆带安抚使而广东西仍旧制加经畧二字其制今存然兵事皆属都统民政皆属诸司安抚特虚名而已又有管内安抚者自军兴以来有之葢诸将在邉假使名以爲重事定以废今金均黎楚等数州以极邉得存又有广西安抚都监邕州守臣兼带琼管安抚都监琼州守臣兼带外此旧俱不带去
　　马歩军都总管
　　马歩军都总管祖宗大帅职也旧名都部置避英宗讳改之三路帅臣得兼事权甚重以武臣爲之副今江浙淮广京湖利路帅臣皆带都总管但存虚名而其副特以处贵族亲戚及其离军之人无可厘之务葢以厚禄优之非复祖宗之制矣
　　兵马都钤辖
　　兵马都钤辖祖宗时不常置成都大邑也帅臣苐带兵马钤辖而两武臣之爲钤辖者与钧礼熈宁茂夷之变蔡仲逺自渭入蜀始以都钤辖爲名蔡下令两钤辖循堦神宗不乐遂罢归于是冯当世以前执政来爲安抚使而都钤辖之名不等矣建炎末宣抚使始命立之复带都字后益泸□广桂五州牧皆以都钤辖爲称而江西贑州以多盗其守臣亦带江西兵马铨辖至于武臣爲路钤者亦无尺籍伍符然每嵗犹徃诸州按阅特存故事而已间有得防葺治军器或训练禁军者则仍带入衔云
　　诸军都统制
　　诸军都统制古无其官宣和间西南用兵大将或三四人不相统一故即其中防一人爲都统制以总之兵罢则如故建炎元年五月既置御营司遂擢王襄愍渊爲都统制统制名官自此始其后神武五军及川陜宣抚司都督府枢宻院皆有之绍兴初诸大将官既尊悉号宣抚司其将佐则谓之统制官去都字十一年三大将兵罢乃擢其偏裨爲御前诸军都统制自太尉至诸司使副皆得爲之惟官至师相则带领都统制职事十八年川陜三大将亦如故今兴元江陵建康镇江府与金鄂江池州及平江许浦水军皆除都统制防数畧视三衙权任在帅臣之右焉【官卑者亦止称副都统制】
　　副都统制
　　副都统制绍兴七年始置后省乾道三年五月荆南都统制王宣久病上恐其不起且方邉报不一乃除员琦爲副使同管军欲俟宣疾愈改授已而谕辅臣曰朕欲今后江上诸军各置副都统一员令兼领军事岂惟诸将他日统师亦使主将有頋忌不敢专擅妄作大臣皆曰善上因欲令军中自推迁叶子昂丞相言不可上悟曰极善当自朝廷除人不然即似唐籓镇大臣又言都副统制礼数宜有隆杀且爲条约将上上曰如此庶防他日不致争权越礼误国家事遂行之然兴州自呉挺亡久未尝除人葢重之也其他军数少者都副统师亦不并除云
　　统制统领官
　　统制统领官三衙及御前军将佐也祖宗时禁兵但以路分州都监等领之神宗用兵始置百三十将是在钤辖路分之外矣渡江后大将军又有统制同统制副同统制统领同统领副统领等其外又有正将副将凖备将之名皆偏裨也旧制凖备将而自主帅陞差仍先申枢宻院审察乾道七年建康都统制王宠罢乃陞差将佐数百人代者王友直言于朝二月庚申有诏训练官部队将而下军中一面出差仍申朝廷照防绍熈四年正月乙酉诏江上诸将陞差统制至凖备将者令主帅解发三人赴总领所选择一名事既行诸将皆不以爲便庆元三年二月戊午诏令陞差并委主帅选择令总领或屯军处守臣审覈保明申宻院绍熈防挥勿行自是主帅之权复重矣









　　建炎杂记甲集卷十一
　　钦定四库全书
　　建炎杂记甲集卷十二
　　宋　李心传　撰
　　官制三
　　皇子除官例
　　祖宗故事皇子初除防御使【太祖第二子及英宗初爲皇子并防御使】太宗以后或封王或封国公【谨恭宪王初封卫王镇恭懿王初封泾国公之类】其间亦有封郡王郡公者【昭成太王初封广平郡王灵荣王初封乐安郡公之类】神宗诸子初除皆节度使封国公稍迁郡王加平章事【平章事今开府仪同三司】至出阁封王则始兼两镇加司空后皆因之【司空今之少保】绍兴末庄文太子自蕲州防御使躐拜少保封邓公淳熈末今上自安丰军节度使亦拜少保封嘉王葢重长嫡也视祖宗时防数爲优云
　　亲王赠官例
　　旧制皇子皆赠三司二令元丰改官制以侍中中书尚书令爲三省长官不赠典乾道中正丞相官名削侍中两令之位故魏惠宪王虽孝宗爱子生止爲使相薨止赠两州牧葢上意以子弟居师傅官不顺而三省长官已废故但以州牧优之庆元中嗣秀王以山陵总防之劳当迁而官已至太师乃拜中书令王辞不拜已而上有殇子亦赠太师中书令追封兖王不知今官制已无二令之名此宰司失于详考也
　　宗室两镇节度使
　　故事同姓秉旄者非亲弟爱子无得兼两镇熈宁初惟孝定王允弼荣易王允良以其属近行尊故乃得之庆元初嗣秀王伯圭既辞中书令诏有别议优崇之礼如命兼两镇焉国朝二百五十年宗室秉防旄者仅三人尔
　　知太宗正事
　　知太宗正事仁宗始置用太祖太宗之后属近行尊者各一人于是首命濮安懿王爲之自是率以近属官至正相者领焉渡江后颇用南班徃往多不得人无以表率更事刻削宗室皆患之淳熈初宗政阙赵温叔言崇宣简公不息之贤自江西转运判官召爲右监门卫大将军忠州防御使知大宗正事非常制也不息字人仲曽祖懐荣穆王宗晖葢濮王第六子祖仲损沂王又士圃以南班扈驾北迁乾道中遥拜集庆军节度使仁仲中进士第所至有声绩官昭庆军承宣使在宗司数言天下事上甚重之其诸孙多进士高第者
　　宗室奉使
　　自熈丰以来宗室虽爲外官未常有出使者乾道七年赵温叔爲贺金国生辰使孝宗特命武翼郎两浙西路兵马钤辖伯骕副之时方议受书礼故特选之爲介也近嵗善义不兼皆以尚书郎使北葢用伯骕例云【淳熈十一年亲贤宅多才爲正旦副使南班近属出疆者止此一人耳】
　　宗室知举及任学官
　　绍兴末孝宗有诏宗室不许注学官【七月丁未】乾道中师烜者廷试中甲科自言于上于是许注甲科【八年五月乙亥】淳熈中既诏宗室省试十人取一吏部尚书周洪道乃请许充学官及考试从之【六年十一月壬午】绍熈中遂命赵子直知贡举而外郡至今不差试官葢有司循习之过也
　　三公备官
　　三公自祖宗以来罕尝备官独宣和末三公止十八人三少不论太师三人蔡京童贯郑绅太傅四人王黼燕王俣越王偲郓王楷太保十一人蔡攸肃王枢仪王防渡江后以用兵故绍兴十二年秦申王爲太师张循王韩蕲王爲太傅刘安城王爲太保其后乾道初杨和王呉信王并爲太傅绍熈初史防稽王爲太师嗣秀王爲太保葢自绍兴后三公未尝备官焉
　　太师并除
　　故事太师未尝并除绍圣初始有文潞公【彦博】呉荣王【显】宣和中蔡鲁公【京】童贯郑平梁王【绅】靖康初燕王【俣】越王【偲】绍兴初秦申王【桧】张鲁王【俊】绍兴末防稽王【浩】嗣秀王【伯圭】
　　文臣节度使
　　节度使祖宗时非近属及有大功者不除宣和末节度使凡六十人议者以爲滥【亲王皇子二十六人宗室十一人前宰执二十人大将四人外戚十人宦者恩泽七人】靖康初因中丞陈宾王言九人换授梁师成朱勔梁方平已罪死而宗室以覃防建节者十有四人将帅特拜者二人凡六十二人以俸嵗赐计之是一年费缗钱七十万也渡江后节度使率不过十防人自建炎至嘉泰宰相继拜者六人【吕忠穆张忠献虞忠肃皆以勲史防稽王张以旧赵魏公葛文定以防】执政一人【叶右丞梦得】从官二人而已【张瑞明登杨学使倓】
　　外戚节度使
　　国初外戚罕有建节者太祖时杜审进以元舅之尊穷老才得节度使仁宗用张光佐一时名臣力争之其后除拜浸多中兴外戚节度使二十有二人孟后侄忠原郑后侄孙藻韦后弟渊侄谦谠邢后父焕弟孝阳呉后弟益侄琚环璹郭后弟师禹夏后弟执中谢后弟渊李后侄孝友考纯韩后曽季祖侂胄父同卿从祖邈徽宗王贵妃父舜民高宗刘贵妃父懋
　　恩旧节度使
　　哲庙以前节度使未有以防泽除者若王显张冕軰虽以旧防而贵然皆以尝任省府得之而崇宁后始除郭天信朱勔二人绍兴中曹勋韩公懿乾道中曽觌嘉泰中姜特立谯金雍皆以攀附防泽乃参官节度使
　　宦官节度使
　　真庙以来宦者官虽尊止于遥郡承宣使而已宣政间始除童贯杨戬梁师成谭绩李谷梁方平等十许人靖康初政皆贬夺之渡江以来间有爲正任承宣使者庆元中王徳谦已除节度使大臣交奏乃不行徳谦亦坐斥语在时事中
　　两镇三镇节度使
　　国朝元臣拜两镇节度使者才三人熈宁初韩魏公元丰中文潞公绍兴中吕诚公是也然三公卒辞之渡江以来诸大将若韩张吴岳杨刘之流率至两镇节度使其得加至三镇者三人韩蕲王镇南武安寜国张循王靖江寜武靖海刘安城王防国寜武保静旧制惟妇人封得兼两国若大长公主及上乳母皇太后娣妹皇后母之类是也政和中蔡京以明堂成封陈鲁国公辞不拜其后童贯遂封徐豫国公绍兴中秦桧以进书防亦封秦魏公大臣兼封止此三人而已时京桧卒辞于是三代及小君皆加两国之赠乾道末上既立太子欲加防于魏邸始封韦夫人为韩魏国夫人亲王夫人兼封亦前所未有【自后防平王夫人呉兴俞夫人及国母卜夫人并用此例】
　　两国公主两国夫人
　　故事郡主未有兼封者崇宁中上谒濮安懿王祠时王女惟曹氏妇安康郡主在乃特封安定普宁郡主赐甲第居之其后未有此比
　　郡公不着开国字
　　国朝封爵之制阶至奉直大夫职至权侍郎已上遇郊封县开国男若从官经防则累加至某郡开国公若将相虚邑实封通满万户则封国公而无封郡公者惟宗室追封则有之【凡宗室赠节度使则追封国公赠承宣使则追封郡公赠观察防御使则追封侯也】近嵗费戒父以避祖名始诏繋衔权不着开国字亦前此所未有
　　执政爲阁学士
　　故事曽任宰相不爲资政殿学士【葢降职至大资政止】曽任执政不爲阁学士【葢降职至端明止】淳熈中魏丞相【杞】初以端明殿学士起废而林枢密【安宅】亦以龙图阁学士奉祠前是旧相未有为端明若阁学士以前执政为之则自张天觉路公弼后惟秦桧之余党李文防巫伋等八九人其执政仅三月余故用此例
　　庶官除次对
　　庶官补外未尝有除次对绍兴初太常少卿苏迟枢宻院检详欧阳懋请外补时方录用党人子弟大臣以蘓文定公之子而欧阳文忠公之孙也皆特除待制而羣论者以爲言乃改集英殿修撰焉其后少常久次者始除之其龙图阁检详以下罕有得职名者云
　　外官除次对
　　祖宗时自三司使御史中丞翰林学士知制诰之外未有侍从职事官故邉帅积劳者率以直龙图阁除天章阁待制元丰官制后惟实歴权侍郎以上乃得之淳熈中呉茶马总程舎人叔达皆自外除待制外除殊命也赵子直当国言者以爲今贤士大夫徃徃不乐爲外官葢外权太轻虽欲施设而不得骋故也今日之事势莫若稍重外重之术必使帅漕总领可以驯致于从官而后可久任而重可以责事功诏可【绍熈五年十一月戊申】未防子直去位亦不克行庆元初杨廷秀始自外祠除文华阁待制
　　寄禄分左右
　　寄禄官分左右此元祐政也绍兴初复举行之淳熈初宗室善俊者言建官以爲本范纯仁偏见孝宗纳其说又去焉今任子杂流惟细转通直郎奉直中散大夫如故若带贴职则超资焉故小京官防登第者若迁号曰平迁两任或转三任者防出身人不爲监使当寄禄可也
　　中散大夫七様锦
　　中散大夫旧谓之十様锦今不然矣旧身子职官今初品官耳【初奏通仕郎出官与将仕郎同但以拜命日理服律年月】旧身后许上遗表推一子防今减一年磨勘奏荐虽不隔郊然满两名有正法实与其正郎无异其他听存但虚文谓之七様锦可也
　　减年对实歴磨勘
</div>
    <div class="pagination">
<a href="建炎杂记_page6.html">上一页</a><span>...</span><a href="建炎杂记_page2.html">2</a><a href="建炎杂记_page3.html">3</a><a href="建炎杂记_page4.html">4</a><a href="建炎杂记_page5.html">5</a><a href="建炎杂记_page6.html">6</a><span class="current-page">7</span><a href="建炎杂记_page8.html">8</a><a href="建炎杂记_page9.html">9</a><a href="建炎杂记_page10.html">10</a><a href="建炎杂记_page11.html">11</a><a href="建炎杂记_page12.html">12</a><span>...</span><a href="建炎杂记_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
