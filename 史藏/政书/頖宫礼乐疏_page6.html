<!DOCTYPE html>
<html>
<head>
    <meta charset="UTF-8">
    <title>頖宫礼乐疏 - 第 6 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>頖宫礼乐疏 - 第 6 页/共 34 页</h1>
    <div class="content">　　先贤公西子【二十六位】
　　【公西舆字子上鲁人家语及子由古史皆同史记作公西舆如唐追封重丘伯宋大观加封临朐侯　宋范睢赞钟美齐疆从师鲁国展矣斯人道臻圣域礼墨金防庆敷文徳荐享侯封永光庙食】
　　先贤陈子【二十七位】
　　【亢字子亢一字子禽陈人唐追封颍伯宋大中祥符加封南顿侯　宋髙宗御制赞惟禽之问从容其鲤求以异闻诗礼云尔请一得三诚退而喜且知将圣不私其子　赵昌言赞于美子禽伏膺尼父问一得三垂训千古名由实賔徳以位序运属封峦爵封介土】
　　先贤琴子【二十八位】
　　【牢家语字子开一字张文翁图一字子张卫人唐追封南陵伯宋大中祥符进封顿丘侯政和改封阳平侯　宋髙宗御制赞多能鄙事圣人曲意惟其知之是以不试宗鲁虽友吊必以义尚师嘉言祀亦罔替宋绶赞反鲁之始从师去里不仕故蓺善言攸纪非义罢吊崇仁为美铭岳益封用旌君子】
　　先贤歩叔子【二十九位】
　　【乘字子车齐人唐追封淳于伯宋大中祥符加封博昌侯　宋髙宗御制赞勉勉子车封邑淳于亲炙避席唯诺趋隅防既博雅道是扶抑可尚也不亦美乎　张象中赞圣人之门子车服勤学以时习道宜日新数仞爰处函文是亲追封遗烈旌羙儒臣】
　　先儒左丘子【三十位】
　　【明鲁人传春秋杜预以为受经于仲尼唐贞观从祀宋大中祥符赠瑕丘伯政和改中都伯嘉靖中厘改称先儒后同　宋理宗御制赞猗欤左氏闻道素王依经作防用彰词有余韵人希末光庆封锡壤广鲁之疆】
　　先儒公羊子【三十一位】
　　【髙齐人春秋或云子夏门人唐贞观从祀宋大中祥符追封临淄伯　宋迥赞髙也觧经辨惑咸服学宫所齐名左谷追奬肇封众心允属阙典弥缝斯文载郁】
　　先儒伏子【三十二位】
　　【胜字子贱邹平人正义云即子贱之后为秦博士壁蔵尚书至汉初传鼂错后有大小夏侯之学唐贞观从祀宋大中祥符追封乗氏伯　宋杨亿赞伏生明经为泰博士祖习防言流离耊齿壁蔵其文口授厥防建号旌儒锡爵仁里】
　　先儒子国子【三十三位】
　　【安国字子国孔子十一世孙汉临淮太守传尚书古文授都尉朝又训古文论语作孝经传及集孔子家语唐贞观从祀宋大中祥符追封曲阜伯　宋钱惟演赞显显临淮圣人之系训传遗文克示永世绘像庙庭聿章善继东廵受封是为褒异】
　　先儒董子【三十四位】
　　【仲舒广川人汉江都胶西王相其学推明孔氏抑黜百家所着有春秋繁露数十篇天人三防及上防条教百二十三篇元至顺元年从祀后废洪武二十九年封江都伯从祀成化二年改封广川伯　圣门志赞嬴秦灰烬炎精始然奋业下帷志不窥园天人方对江都遂迁一代醇儒世济其贤】
　　先儒王子【三十五位】
　　【通字仲淹龙门人隋文帝仁夀中逰长安奏太平防不用隠居河汾累征不就着礼论乐论各十巻续书二十五巻续诗赞易各十巻元经十五巻中说十卷门人私谥曰文中子嘉靖九年从祀　圣门志赞禀灵博逹濳心典坟防上太平教洽河汾忧厪皇纲羽翼斯文房魏防之有光龙门】
　　先儒周子【三十六位】
　　【惇頥字茂叔道州营道人宋虞部郎中广南东路提防刑狱着太极图通书二程受其学学者称濂溪先生嘉定谥元淳祐封汝南伯从祀元至顺加封道国公　宋朱熹赞道防千载圣逺言湮不有先觉孰开我人书不尽言图不尽意风月无邉庭草交翠】
　　先儒欧阳子【三十七位】
　　【修字永叔庐陵人宋叅知政事太子少师赠兖国公谥文忠所着有易童子问二巻诗本义十二巻唐本纪表志七十五巻五代史七十四巻及文集杂著行世嘉靖九年从祀　圣门志赞画荻受学黜浮崇雅道契孟韩文追班马朋党有辨史笔岂假龙图元老命世长者】
　　先儒张子【三十八位】
　　【载字子厚郿人宋同知太常礼院着东西铭正防学者称横渠先生嘉定谥明淳祐封郿伯从祀　宋朱熹赞蚤脱孙吴晩迯佛老勇撤臯比一变至道精思力践妙契疾书订顽之训示我广居】
　　先儒程子【三十九位】
　　【頥字正叔颢弟宋崇政殿说书着易传春秋传学者称伊川先生其门人著者有谢良佐防酢吕大临大钧尹焞杨时嘉定谥正淳祐追封伊阳伯从祀元至顺二年加封洛国公　宋朱熹赞规圆矩方防直准平允矣君子展也大成布帛之文菽粟之味知徳者希孰识其贵】
　　先儒胡子【四十位】
　　【瑗字翼之泰州海陵人宋太常博士天章阁侍读谥文昭苏湖学规为世所称其遗书有胡氏口义学者称安定先生嘉靖九年从祀　宋范仲淹赞天地储精山川毓秀孔孟衣鉢苏湖领袖道学正传体用善诱雅饬化风泽流于后】
　　先儒朱子【四十一位】
　　【熹字元晦婺源人学于李侗习诸儒大成所着有易本义啓蒙蓍卦考误诗集传论孟集注学庸章句或问太极图通书西铭解楚辞集注辨证韩文考异所编次有论孟集议孟子指要中庸辑畧孝经刋误通鉴纲目名臣言行录家礼小学近思录程氏遗书伊洛渊源仪礼通解其门人著者黄榦李燔刘爚张洽陈淳李方子黄颢辅广蔡沈仕宋焕章阁待制嘉定谥文赠寳文直学寳庆赠太师信国公绍定改徽国淳祐从祀元至正改封齐国公　元吴澄赞义理微茧牛毛心胸开豁海濶天髙豪杰之才圣贤之学景星庆云泰山乔岳】
　　先儒吕子【四十二位】
　　【祖谦字伯恭婺州人宋南渡倡道东南所着有春秋博议读诗纪易说书说闽范官箴辨志录大事记宋朝文鉴世称东莱先生仕终著作郎嘉泰谥成嘉熈改谥忠亮景定二年追封开封伯从祀　圣门志赞敏才叡质博学宏词秘猎千古龢鬯四时朱张则友闗洛我师中原文献东浙蔡□】
　　先儒蔡子【四十三位】
　　【沈字仲黙建阳人元定次子学于晦痷隠居不仕所着有书传及洪范皇极内篇世称九峰先生正统元年从祀成化三年追封崇安伯谥文正　圣门志赞近述父师逺崇圣贤洪范衍数洛诰着篇探赜索隠发微钩帝典王谟匪公谁诠】
　　先儒罗子【四十四位　依部文置此别有考定】
　　【从彦字仲素南劒州人受学于杨时仕博罗主簿所着有遵尧录春秋解及指明毛诗解中庸语孟说学者称豫章先生淳熈七年谥文质万厯四十二年从祀　李之藻赞闻道汗浃不虚此生任重诣极濳思力行罗浮髙隠山斗并钦遵尧有录周孔之心】
　　先儒真子【四十五位】
　　【徳秀字景元更字希元浦城人宋叅知政事谥文忠其学宗朱子所着有大学衍义读书记文章正宗唐书考疑心政二经西山甲乙稿对越甲乙集经筵讲义端平庙议献忠集江东救荒录清源杂志星沙集志学者称西山先生正统元年从祀成化三年追封浦城伯　圣门志赞玉立长身钟吕大器肮脏词翰沉濳仁义党锢既开善彚复炽斯文正宗千秋赤帜】
　　先儒薛子【四十六位】
　　【瑄字徳温河津人国朝礼部侍郎兼阁学谥文清所着有读书录河汾集学者称敬轩先生隆庆五年从祀　杨防赞本朝理学实始于公求之于宋若濂溪翁谁得其欲考无从复性之教最为有功孔孟程朱平生所宗读书有录无理不穷大露天机豁我颛蒙】
　　先儒王子【四十七位】
　　【守仁字伯安余姚人兵部尚书新建伯赠侯谥文成学以致良知为宗所着有传习录及文成全集学者称阳明先生万厯十二年从祀　圣门志赞蠖屈龙塲狱究性术一脉良知千载先觉武戡濞戊学帜防吉习有训斯文彀率】
　　先儒陈子【四十八位】
　　【献章字公甫新防人聘授翰林检讨不就学者称白沙先生所着有白沙集万厯十二年从祀　杨防赞有评象山吾尝窃识儒以为禅佛谓无是公学所期自得为至笺经著书非其所事平生议论诗以见意此即语录无所隠秘尧夫法门懐卷遁世】
　　右西庑前朝之祀凡五十三位共十三坛今四十八位分十六坛旧有公伯寮秦冉戴圣贾逵马融何休王弼今俱黜而蘧瑗林放郑范甯及宣徳间增祀之吴澄俱改祀于乡顔无繇改入啓圣祠配享又去申党共损十四人益董仲舒欧阳修胡瑗罗从彦吕祖谦真徳秀薛瑄王守仁陈献章九人
　　家语卫将军文子问于子贡曰吾闻孔子之施教也先之以诗书导之以孝弟说之以仁义观之以礼乐然后成之以文徳升堂入室者七十余人其孰为贤子贡曰夫能夙兴夜寐讽诵崇礼行不贰过称言不苟是顔回之行也在贫如客使其臣如借不迁怒不深怨不录旧罪是冉雍之行也不畏强御不侮矜寡其言循性材任治戎是仲由之行也恭老防幼不忘賔旅好学博艺省物而勤是冉求之行也齐庄而能肃志通而好礼摈相两君之事笃而有节是公西赤之行也满而不盈实而若虚过之如不及其徳敦其于人无所不信其骄人也常以浩浩是曾参之行也美功不伐贵位不喜不侮不佚不傲无告是颛孙师之行也送迎必敬上交下接若截焉是卜商之行也贵之不喜贱之不怒苟利于民矣防于行已是澹防灭明之行也先成其虑及事而用之故动则不忘是言偃之行也独居思仁公言仁义其于诗也一日三复白圭是南宫縚之行也自见孔子出入于户未尝越履往来过之足不履影啓蛰不杀方长不折执亲之防泣血三年未尝见齿是髙柴之行也又史记令尹子西谓楚昭王曰王之使使诸侯有如子贡者乎辅相有如顔回者乎将率有如子路者乎官尹有如宰予者乎其他评隲大氐载在论语而其显有年名事迹者自迁史所纪三十五人而外亦不多见缘夫尼山诞圣英哲飚从化雨春风鼓铸自异诸皆出为国华潜为士楷宫墙俎豆有其举之庸可得而废乎又考孔丛子载孔子四友顔回胥附端木赐奔走颛孙师先后仲由御侮尸子云仲尼志意不立子路侍仪服不修公西华侍礼不习子贡侍辞不辨宰我侍忘忽古今顔回侍节小物冉伯牛侍则皆功资圣学所谓七十子铸孔子者殆非虚语而诸贤其尤为表表者所以十哲之祀视之两庑稍存差别然而宰我冉有与夫补入子张之祀世犹得而议焉南宋咸淳升跻顔子议者欲晋有若以补十哲祭酒某独持异议遂跻子张夫孔子殁子夏子防子张欲事有若兹令张也升堂而廻视所欲北面之有若乃在庑下于义或不安乎蔡氏清亦云然且谓晋子张抑有若崇冉求未服万世士人之心而郑氏晓王氏世贞亦不满于求我堂上之祀郑谓宜晋有若及公西赤王谓宜晋有若及南宫适其言各有所据虽然十哲亦何为者是乃陈蔡共难一时之目非圣门定评也圣门定评则家语子贡之论殆庶防焉而开元君臣初不深考第祀所谓十哲旋附曾子位于十哲之次以与二十一贤并祀其余弟子有绘无祀五代因之迨宋通祀诸贤于两庑而十哲名目似可母设乃复因仍旧贯堂庑区分晋哲于配晋庑于哲欲取盈于十人之数夫唐增曾子既已溢为十一宋跻顔子何妨额俭九人要之据礼参详哲庑不须强别并是千古师儒钦崇秩祀而后学更评优劣荣辱施之神其歆此否乎惟是弟子阙遗有可议者左传昭公七年孟僖子属说与何忌于夫子而学礼焉故孟懿子与南宫敬叔师事仲尼则何忌固弟子也论语注孺悲尝学士防礼于孔子是悲亦弟子无疑而家语悬亶张氏朝瑞谓即史记之鄡单一字子家一字子象字亦相类宜从家语祀亶而去单理或宜然秦冉顔何以不见于家语故裁然顔裔之推真卿俱称孔门顔氏有八若去顔何则繇回刻辛哙仆柤仅得七人不满八人之数又史记载顔何字冉索隠注引家语字称此则家语原有顔何不当黜祀明也其秦冉顔何疑为字画相讹亦属臆度不可为据至于公孙尼子作乐记缁衣篇业已吐辞为经而庑祀未暨是可不谓阙典乎哉又乡饮礼又序防公罔之裘与子路比肩扬觯或亦弟子之列并论语所载孟武伯林放孟子所述牧皮似皆及门之士而歴代封祀率未详及其近世儒先屡议未决者在唐有孔頴达宋有范仲淹防酢谢良佐吕大临胡宏魏了翁杨简元有刘因金履祥国朝有陈真晟章懋罗伦曹端吴与弼罗洪先邹守益湛若水王艮大都尚需论定兹不具述又有谓诸葛亮文天祥亦堪从祀者夫文山成仁取义不愧孔孟武侯澹泊宁静学术无疵但于承先啓后之功未知何若而武侯辅蜀戎马劻勷其于儒术表章曾不若黄初一诏犹知毖祀以此而观侑祀孔庭恐其心尚有所未安也
　　考定两庑位次疏
　　藻按四配十哲两庑其祀分为三则似以道徳为之甲乙夫十哲之必贤于两庑也非末学所敢深论矣至于同在两庑考其次序固宜徳同论世世同论齿然而亦不尽然史记所载有子少孔子十三嵗盖自顔路而下年似最长乃在东第七位居其上者尚有十二人公孙子石少孔子五十三嵗年似最少乃在东第十一位居其下者尚有四十人此犹云史有年嵗者仅三十五人其余不可得而考也澹防子羽东第一位少孔子三十九嵗宓子贱西第一位少孔子四十九嵗其年皆少次东二位原思西二位公冶长东三位南宫子縚西三位公晳哀史不载年姑置弗论至东四位商子木则少孔子二十九嵗西四位髙子羔则少孔子三十嵗其年固皆长于第一人也而倒置乃尔此类甚多是又未尽论齿不审位次终奚据也如以为据家语七十二子之序则家语首子羽次子羔子贱樊迟有子子华原思如以为遵阙里志则其志首子羽次子贱南宫公冶原思公晳如以为循史记则自子羽至子开同者不过九人此后亦复更置且史记所载自子石以右三十五人显有年名闻见于书传者为一列自冉子产以后不见书传者四十二人又为一列固未可据其先后即以定诸贤之位次如谓稍以徳业差序则尚论二千年以上载籍湮灭嘉言懿行大率无徴意自开元从祀之初原未加意考定亦不依据何书漫入祠令遂尔歴代相沿今则载之令典又经嘉靖重颁为下不倍闻贵阙疑惟有肃遵祼将谁敢意为更正但以两庑防同校其朝代先后之防则其序置舛错终亦有不安于心者如公羊乃周末齐人而居西三十一则躐东三十二之申枨伏胜秦人而居西三十二则躐东三十三之顔哙孔安国仕于汉武而在周末糓梁之前董仲舒亦仕武帝而在汉初髙堂生之上文中子隋人也而躐毛苌周茂叔欧阳永叔皆宋儒也而周躐后苍欧躐杜子春是西汉降于隋宋矣横渠又躐韩昌黎是唐降于宋矣永叔为安定作墓表称为先生而越居其上者六位康侯生于熈宁距安定之卒十五年而礼乐志改定位次安定之主反下康侯七位又永叔乃濂溪前辈而濂溪之位防典先欧二位礼乐志先欧十一位君实亦二程前辈而防典乃反逊程四位又伊川之越明道则以弟先兄元晦之越司马则以南宋先汴宋薛敬轩生于洪武而越宋宁时之陆子静阳明生当嘉靖而越胜国之许平仲近年跻祀罗仲素李愿中部议位次亦不深考漫云列杨时下顿使朱元晦吕伯恭蔡仲黙皆以后学躐踞其上而朱则亲受业于李者也其他稍稍倒置尚不具论令诸先生在庙之灵幸或陟降而生则服膺其训殁乃僭躐其祀能晏然于此否耶大都议祀典者初既鲜所考订后皆习于因循凡有移祀改祀革祀增祀苐以原列东西两庑为定东则跻东西则跻西曽不考世论年东西递互升祔故东庑二十八位之顔何防即以其次狄黒居之不复移西二十八位之叔仲防以补其位西庑第六位之公伯寮黜即以其次樊迟居之不复移东七位之司马牛以补其位东庑之移祀改祀革祀者仅曾晢顔何荀况刘向郑众卢植服防王肃杜预九人而西庑则顔路蘧伯玉林放秦冉申党公伯寮戴圣贾逵马融郑何休王弼范吴澄凡十四人多寡之数既悬东西之列一定循次鱼贯即古今世代之凌躐亦不复计葢泥于殷周宗庙之制昭常为昭穆常为穆不以南北递迁以为礼烦则乱遵古为简不知诸儒从祀率皆隔世寥逺初无祖孙父子之亲宁拘昭穆即以昭穆论明道伊川兄弟亦何不同昭同穆而东西相望又复长幼易序吾不知于古礼有合否也古礼先圣东向先师一位配之南向三献官皆西向开元王祀孔子始改其位南向而以顔子西向献官序立东庑前行礼至宋渐増孟子及曽子子思为四配然而四配亦皆东坐西向也朱子沧洲精舍释奠仪亦然盖西为先圣旧位避不敢居今四配东西对列非其旧矣礼时为大则两庑亦以对列为叙而尊卑从此定焉东西递互迁跻复又何疑今既不可较量爵秩以伤尚徳之雅又不敢轩轾徳行以恣月旦之评独有论世论齿于义为允秦汉隋唐其世可考宋元以来谱传更详不揣稍为校正以待将来谊存齿学或亦可行惟七十二子之齿载籍旧多遗脱即载在家语史记者彼此亦有互异如子游子羽子羔樊迟各差十年有子差二十年叔鱼差七年大抵难据自施子以上应姑仍旧但改祀黜祀者东西通融移补其东三十一位之秦非冝晋二十九位而以申顔次之以列秦汉诸儒之前其余序列如左
　　两庑对列考定位图
　　东一位澹台子【灭明】　　　西一位宓子【不齐】
　　东二位原子【宪】　　　　　西二位公冶子【长】
　　东三位南宫子【适　此下改祀一位曽防】西三位公析子【哀此下改祀一位顔无繇】
　　东四位商子【瞿】　　　　　西四位髙子【柴　此下黜一位公伯寮】
　　东五位漆雕子【开】　　　　西五位司马子【耕】
　　东六位樊子【须】　　　　　西六位有子【若】
　　东七位公西子【赤】　　　西七位巫马子【施】
　　东八位梁子【鳣】　　　　西八位顔子【卒】
　　东九位冉子【孺】　　　　西九位曹子【防】
　　东十位伯子【防】　　　　西十位公孙子【宠】
　　东十一位冉子【季】　　　西十一位秦子【商】
　　东十二位漆雕子【哆】　　西十二位顔子【髙】
　　东十三位漆雕子【徒父】　西十三位穰驷子【赤】
　　东十四位商子【泽】　　　西十四位石作子【蜀】
　　东十五位任子【不齐】　　西十五位公夏子【首】
　　东十六位公良子【孺】　　西十六位后子【处】
　　东十七位奚容子【蒧】　　西十七位公肩子【定】
　　东十八位顔子【柤】　　　西十八位鄡子【单】
　　东十九位勾井子【彊】　　西十九位罕父子【黒此下黜一位申党】东二十位秦子【祖】　　　西二十位公祖子【句兹】东二十一位荣子【旂】　　西二十一位县子【成】
　　东二十二位左人子【郢】　西二十二位燕子【伋】
　　东二十三位薛子【邦】　　　　　　西二十三位顔子【之仆】
　　东二十四位原子【亢】　　　　　　西二十四位乐子【欬此下黜一位顔何】
　　东二十五位防子【絜】　　　　　　西二十五位叔仲子【防】
　　东二十六位狄子【黒】　　　　　　西二十六位邦子【选】
　　东二十七位子蔑子【忠】　　　　　　西二十七位公西子【舆如此下改　　祀二位蘧瑗林放】
　　东二十八位公西子【蒧】　　　　　　西二十八位施子【之常】
　　东二十九位秦子【非】　　　　　　　西二十九位陈子【亢】
　　东三十位申子【枨】　　　　　　　　西三十位琴子【张】东三十一位顔子【哙此下改杞一位孔鲤黜一位荀况】西三十一位步叔子【乘以上先贤但仍旧东西递进不敢更】东三十二位左丘子【明此下位次更　定故改黜不悉注】西三十二位公羊子【髙】东三十三位谷梁子【赤　　　以上周末】西三十三位伏子【胜】
　　东三十四位髙堂子【生　　　　　以上秦汉间人】西三十四位董子【仲舒汉景帝博士】
　　东三十五位子国子【安国】　　　　　西三十五位毛子【苌以上武帝时人】东三十六位后子【苍　　　宣帝时人】西三十六位杜子【子春哀平至明帝时人】
　　东三十七位王子【通　隋人】　　　　　　西三十七位韩子【愈唐人】
　　东三十八位胡子【瑗　　　　　　　生宋太宗淳化癸巳】西三十八位欧阳子【修　　　　　　生真宗景徳丁未】
　　东三十九位邵子【雍　　　　　　生大中祥符辛亥】西三十九位周子【惇頥生天禧丁巳】
　　东四十位司马子【光　　　　生天禧己未】西四十位张子【载生天禧庚申】
　　东四十一位程子【颢　　　　　　生仁宗明道壬申】西四十一位程子【顺生明道癸酉】
　　东四十二位杨子【时　　　　生皇祐癸巳】　西四十二位胡子【安国　　　　　生神宗熈宁甲寅】东四十三位罗子【从彦　生元丰】　西四十三位李子【侗生哲宗元祐癸巳】
　　东四十四位朱子【熹　　　　　　生髙宗建炎庚戌】西四十四位张子【栻生绍兴乙夘】东四十五位吕子【祖谦　　　生绍兴丁巳】西四十五位陆子【九渊生绍兴己未】
　　东四十六位蔡子【沈　　　　　　生孝宗乾道丁亥】西四十六位真子【徳秀】
　　东四十七位许子【衡　　　　　生宋宁宗嘉定】西四十七位薛子【瑄　　　　　　生皇明洪武己巳】东四十八位陈子【献章　　　生宣徳戊申】西四十八位胡子【居仁生宣徳甲寅】东四十九位王子【守仁生成化壬辰】
　　从祀先贤辩
　　仲尼弟子子贡拟于辩士贻乱齐霸越之讥宰我溷于阚止蒙作乱见诛之谤以彼谊存宗国忠卫其君乃受厚诬若此抑或者赐不受命予訿何诛圣人固豫卜其后而教敕之若所拟于行行之由者乎然才辩所使义激之过固当异于中行观过知仁不足深辩前人亦曽辩之其姓名承误者以薛邦为郑国以邦选为邽巽考之家语薛邦字徒邦选字子敛纪载甚明而司马贞史记索隠亦为之辩曰汉人讳邦为国也又曰文翁图作国选亦避讳也以字绎之讹薛为郑缘以左作右邑文之误今两庑未改尚称郑邽业有知其误者亦不足辩独是公孙子石家语称公孙宠卫人史记则称公孙龙俱不详其事实然俱载少孔子五十三嵗史记孟轲传附及赵有公孙龙为坚白同异之辩而继之云或曰并孔子时或云在其后则坚白同异之公孙龙亦未敢信谓受业孔氏之公孙龙也至索隐则直以为仲尼弟子矣而又曰此云赵人弟子传作卫人郑云楚人各不能知其真似犹有传疑之意焉乃宋人不复置疑大加排诋近儒尊宋遂谓当黜其祀以理论之坚白同异俶诡不伦盗名惑世允为吾道之贼但子石躬事圣人身通六艺不应任诞乃尔循循善诱亦岂其无所取裁而置不屑教以至于是即流弊不同如吴起初事曾子荀卿出子夏诚不可知然亦圣逺言湮壊于再传数传之后未有身亲受业而末路诙衺诐淫畔道如白马非马之谈者又孔子孙穿与公孙龙论臧三耳龙不能屈既与孙同时其去孔子必逺何缘得及门墙而与游夏之徒并称弟子乎于稽其年龙少孔子五十三嵗孔子生于周灵王二十一年庚戌则龙生敬王二十二年癸夘距周赧王之立已一百八十四年而龙为赵公子平原君之客平原君以赧王五十七年合楚魏之师以存邯郸而龙于是时沮虞卿之请封夫使其为仲尼弟子子石也者夀殆二百四十余嵗恐无是理家语弟子籍出孔子古文当可信所纪公孙宠卫人者良是宠与龙其名既异卫楚又异春秋战国又异明系先后两人而以迁史一字之谬索隠因合为一人以误后学事之可哂莫过于此即云子石少事孔子晩年及与穿游然孔子殁于敬王四十年壬戌距是时亦二百余年子思孔子问答儒者尚疑未信而况穿又七世之孙哉抑或彼子石者延龄乆视有出常理之外亦安得龙钟垂暮之年而尚曳裾侯门与后生辈竞其齿吻若谓子石实龙非宠家语误载然古今人同名者亦自不乏漫焉讹以传讹正如诡簒夏之羿于陶唐诧杀人之参于曾母疑叩马之伯夷复典礼于虞廷称尧命之羲和经迎防于黄帝流言止于智者此之谓矣犹幸嵗月不磨史册可据如法言之扬雄毕竟非剧秦美新之扬雄士人忽考究轻诋訿又易随声附防遂使吾孔氏之徒与衍奭尸恔慎到淳于髠之流同类而蒙诟者一千六百余年岂不悲哉张守节正义公孙龙子十四篇顔师古云即为坚白之辩者盖亦未敢执为仲尼弟子也盖其诬自小司马始
　　啓圣祠原始
　　宋真宗大中祥符元年十一月封泰山幸曲阜谒文宣王庙幸叔梁纥堂命官分奠追封齐国公顔氏鲁国太夫人伯鱼母幵官氏郓国夫人
　　【封文宣王父母诏曰朕以只陟岱宗亲廵鲁甸永懐宣圣之徳躬造阙里之庭奠献周旋钦崇至惟降灵之所自亦锡羡之有初像设具存名称斯阙宜加追命以焕典章叔梁纥宜追封齐国公顔氏宜追封鲁国太夫人遣都官员外郎王励精防祭告封郓国夫人诏曰朕时廵鲁躬诣孔堂顾风教之所尊举典章而既渥眷惟令淑作合圣灵载籍简册之文尚阙封崇之数属兹咸秩特示追崇垂厥方来式昭遗范幵官氏宜追封郓国夫人仍令兖州遣官诣曲阜庙祭告】
　　元仁宗延祐三年七月追封孟子父为邾国公母为邾国宣献夫人
　　文宗至顺二年九月加封叔梁纥启圣王顔氏启圣王太夫人幵官氏为大成至圣文宣王夫人
　　【诏曰阙里有家系出神明之胄尼山请祷天启圣人之生聿观人文敷求往哲维孔氏之有作集羣圣之大成原道统则尧授舜传至周文王论世家则契至汤下逮正考父其明徳也逺矣故生知者出焉有开必先克昌厥后如太极之生天地如巨海之有夲源云仍既袭于上公之封考妣宜眎夫素王之爵于戯君子之道考而不谬建而不悖于以敦典而叙伦宗庙之礼爱其所亲敬其所尊于以报功而崇徳尚笃其庆以相斯文齐国公叔梁纥加封为启圣王鲁国太夫人顔氏加封启圣王太夫人加封大成至圣文宣王夫人诏曰我国家惇典礼以弥文本闺门而成教乃睠素王之庙尚虚元嫓之封有其举之斯为盛矣大成至圣文宣王妻幵官氏来嫔圣室垂裕世家笾豆出房自流风于殷礼琴瑟在御存燕乐于鲁堂工言邈若于遗闻仪范俨乎其合徳作尔袆衣之像称其命鼎之名窻秩秩彜伦吾欲广闗雎鹊巢之化皇皇文治天其兴河圗凤鸟之祥可特封大成至圣文宣王夫人】
　　顺帝元统三年五月赠顔子父无繇为杞国文裕公母齐姜氏为齐国端献夫人妻宋戴氏为兖国贞素夫人改塑杞国公像冕九旒服九章杞兖二夫人各建殿祀于曲阜
　　国朝世宗肃皇帝嘉靖九年令两京国子监及天下学校通建启圣祠祀孔子父叔梁纥以先贤顔无繇曾防孔鲤及孟子父激公宜配享堂上宋儒程珦朱松蔡元定俱从祀两庑
</div>
    <div class="pagination">
<a href="頖宫礼乐疏_page5.html">上一页</a><a href="頖宫礼乐疏.html">1</a><a href="頖宫礼乐疏_page2.html">2</a><a href="頖宫礼乐疏_page3.html">3</a><a href="頖宫礼乐疏_page4.html">4</a><a href="頖宫礼乐疏_page5.html">5</a><span class="current-page">6</span><a href="頖宫礼乐疏_page7.html">7</a><a href="頖宫礼乐疏_page8.html">8</a><a href="頖宫礼乐疏_page9.html">9</a><a href="頖宫礼乐疏_page10.html">10</a><a href="頖宫礼乐疏_page11.html">11</a><span>...</span><a href="頖宫礼乐疏_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
