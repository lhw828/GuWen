<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 721 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 721 页/共 1125 页</h1>
    <div class="content">格有官人不与理举，冲改前项指挥。乞照祖宗条制及绍兴二十九年体例，纳补授文书，免解赴省。」又乡贡进士苏彦直、莫浃状：「虽承干道五年指挥当来，系是臣僚一时申请，有失祖宗法意，乞依祖宗立定旧法，理年免解，缴纳补授文书赴省。」故有是诏。 
十三日，礼部贡院言：「进士陈乞避亲，若有别试所发回孤经人，欲依前举已降指挥，止避所避之官，就贡院收试，互送别位考校。其续到应有陈乞合避亲，若与别试所发回孤经之人同经，即依本院一面却行牒送别院收试。」从之。 
二十八日，诏：「今来省试每一十六人取一名，零分更取一名。」 
三月二日，诏：「进士贡士，应绍兴十八年已前到省一举，见年五十五以上者，令本贯州县勘会诣实及别无违碍，结除名罪保明申礼部。内开封府、国子监即各令召见任承务郎以上二员，亦依前项结除名罪保明，礼部勘验，逐旋闻奏，当议得与推恩。将来特奏名人，令礼部子细勘验诣实，疾速施行。如合(劾)[该]取会并合下所属保明之人，且令就殿试，不给唱名号，其 牒等并令礼部收掌，候申到如别无违碍，召保官当官给付。」 
四年正月十一日，诏：「自今科举策试，必以时务发为问目。」从臣僚请也。 
二月五日，诏：「阶、成、西和、凤四州今次科举，令四川制置司取见举人的实乡贯，别无诈冒，方许收试。其发解自依逐州解额取放。将来省试别作一项考校，以十四人取一名。如合格人数少，听阙。」 
十一月二日，诏：「自今省试，帘外官同姓、异姓亲若门客，亦令依帘内官条法回避，牒送别 
     
院试。」 
五年正月十四日，应博学宏词科张谔称，同知贡举萧燧之子(孙)[系]谔亲妹之夫，法当回避。贡院契勘，淳熙二年亦有词科陈乞避亲之人，止就贡院差不应避亲官出题考校。诏依前举指挥。 
十九日，诏敕令所将贡院帘外誊录、对读、封弥、监门等官避亲，修入省试条法。既而 令所依淳熙四年十一月二日敕，并照应《崇宁通用贡举敕》内余官避亲之文，参酌拟修下条：「诸试院官谓主司及应预考校之官。亲戚谓本宗袒免以上，或同居无服亲，或缌麻以上亲及其夫子，或母妻缌麻以上亲及大功以上亲之夫子或女婿子，妇期以上亲。及试院余官谓监门、巡铺、封弥、誊录、对读之类。亲戚谓本宗大功以上亲，或母妻期以上亲，并亲女及亲姊妹之夫子。并两相避。若见在门客，每员止一名。亦避。右入《绍兴重修省试令》。」从之。 
二月二十一日，知贡举范成大等言：「照对举人程文赋内押『惚怳』字，或书作『怳』，或书作『恍』，除『怳』字《礼部韵》已收入外，其『恍』字按《老子》云『无物之象』，是惚恍系从心从光，《礼部韵》却不曾收载。近年虽曾增广，亦失附入。按《集韵》怳、恍并虎晃切，皆以昏为义，即『恍』、『怳』二字并通。恐碍后来举人引用，乞下国子监详定修入。」从之。 
二十五日，知贡举范成大等言：「比年试院多有计嘱拆换卷子之弊，谓如甲知乙之程文优长，即拆离乙文，换缀甲家状之后。其卷首虽有礼部压缝墨印，缘其印狭长，往往可以裁去重粘。臣等今措置，于卷首背缝添造长条朱印，以淳熙五年省试卷头皆缝印为文，仍斜印之， 
     
使其印角横亘家状、程文两纸，易于觉察。乞自后应干试院，依此施行。」从之。 
六月十一日，礼部侍郎郑丙言：「恭惟陛下恢崇儒术，深烛文弊，延策多士，率取直言，寘之前列。今岁秋举，窃虑远方之士未悉圣意，尚循旧习，或事谀佞。望申敕中外，场屋取士，务求实学纯正之文，无取迎合谀佞之说。」从之。 
八年正月二十六日，诏贡院别试所：引试避亲举人分数，依淳熙五年取放施行，零分更取一名。以本所奏请，故有是命。 
二月十一日，礼部贡院言：「逐举省试开院后，合造上十人进册及副本。所有今举，合从例修写。」诏候开院日，将上二十人员卷，先次进入。十一年同。 
十年三月二十三日，礼部侍郎郑丙言：「绍兴以来，礼部贡院与四川类试并以十四人取一名。隆兴元年，礼部免解人多，率一十七人取一名。自后遂为定例，惟四川类试仍旧。以数校之，礼部为窄，四川差优，二者要当均一。」诏四川类试自今以一十六人取一名。 
十月十二日，秘书省著作佐郎兼权礼部郎官范仲艺言：「近日科举之弊，如假借户贯，迁就服纪，增减年甲，诡冒姓名，怀挟文书，计属题目，喧兢场屋，诋诃主司，拆换家状，改易试卷，如此等弊，不可胜数。而代笔一事，其弊尤甚。间有败露，而官司不复穷治，此奉行法令者之不力也。望申敕有司，自今有戾于贡举条制者，并寘于法，务在必行，庶几取士可得实才。」从之。 
十二月十二日，著作 
     
郎兼权中书舍人李巘言：「国家设科举之制，以文取士，而人才之进，多由其中。然场屋之文，为经义者或取其驾说之支离，为辞赋者或贵其下语之轻靡，为论为策者或尚其浮辞之胜，而实学有所不问，故浑厚典雅之文为难得，而记问该博之士为难致。此科举之大弊也。望诏有司，将来取士之际，先采其体制浑厚，辞章典雅，答问详尽之人。浮靡轻弱，空 浮滥者，置而勿取。」从之。 
二十一日，监察御史谢谔言：「近来诸州举场所取，寖多浮冗。义与论策，易成泛滥；小经义一篇，或多于论。有司所出策题，如策之长，殊非体要。今来省试，合行戒饬，俾待取者科节浮冗，而考校者以体要为先。」从之。 
十一年正月十四日，臣僚言：「科举成法，如怀挟、传义、代笔之禁，不可不严者，所以来实学而抑奸弊也。每见科场士人之谨畏者，不以遵法为难，但以疑似为忧。盖巡逻等人，未必究知事体，例多轻率，见士人适然相逢，便谓传义代笔，或因傍近有他人所弃掷纸札之属及于座侧，便执座上之人，以为怀挟。士人必苍皇失措，莫能便说，致使场屋众情不安，适所以挠其文思。又试官在于帘内，无由得知。及其收来，彼此猜忌，难于不从。臣备员太学，见有前举因疑似被收者，后来契勘并无实迹，乃得改正。且疑似之处在于一时，入人之罪为甚易，而人之以疑似被收者，或至穷年累岁而不能以自明。待士 
     
之本意，正不如此。今来省试，乞晓谕应怀挟、传义、代笔，并合照法严行外，如有犯禁被收者，亦要据见的实，不许于疑似之间，泛有尤执。如此则法严而信有，合待士之体。」从之。 
三月十一日，臣僚言：「奉旨差贡院拆号，至进士章仲衡姓名，见朝士皆言章谦有子与选。盖谦本贯处州，尝官于朝。其子随侍，人多识之。及观仲衡家状，则用鄂州户贯。三代则父名谈，而云未仕。自祖以上，与谦之父祖名讳不殊，于是人始疑之。近者访问得仲衡随父谦为江西参议官，于法合归本贯应举。乃宛转经营牒试，故冒章谈户籍牒，赴江西漕试，夤缘得发解。然不知鄂州果有章谈户籍否 或云仲衡伪作过房为谈之子，却欲他日改正归宗。又不知谈果仲衡亲叔否 既作过房，曾经官司陈乞除附否 臣恐未必尽然也。仲衡方应举觅官，乃辄冒户贯，不有其父。他日移此心(亦)[以]事君，其可乎 乞将仲衡特与究实，依贡举条制施行，是(以)[亦]厚风俗之一端也。」从之。 
十二年十月二日，太学博士倪思言：「窃见近日学校科举之弊，患在士子视史学为轻。夫所谓史者，岂独汉、唐而已哉。而今之论史，独有取于汉、唐，至若三国、六朝、五代，则以为非盛世事，鄙之而耻谈。然其进取之得失，守御之当否，筹策之 密，计虑之工拙，与夫兵民区处之方，形势成败之迹，前事之失，后事之戒，不为无补，皆学者所宜讲究者也。近者有司 
     
稍知其弊，命题之际，颇出史传。然犹有所拘忌，而又场屋考校，专以经义、诗赋定得失，而以论策为缓。乞申 考官，课试命题，杂出诸史，无所拘忌，而于去取之际，稍以论策为重。庶几士子博古通今，皆为有用之学。」从之。 
十三年三月五日，礼部国子监言：「照得在法，应举者三人以上为保。今欲从臣僚所请，依条许以三人以上结为一保。窃详上条，自二十人之下，皆为三人以上，于内选曾发解人为保头。如无得解人，即将曾预秋试终场人、年齿稍高、才行为众所推之人，听为保头。若保内有 噪场屋、冗滥假伪之人，即将同保人依贡举条制施行。」从之。 
七月九日，臣僚言：「乞自今后应干试院，如有应避亲人试卷，每避亲一卷，将所避一经中，取他卷九卷凑作十卷，混杂封弥，从省试发解。及应干试院体例，于真卷上用纸贴说所避之官，送誊录所。其誊录所不得实打避亲印子，止于誊录草卷上用纸虚贴，至分发处，即揭去所避官贴子，照应互送考校。」从之。 
十六日，臣僚言：「国家设科举以取士，异时公卿大夫皆由此涂出。然而诸郡间有浮薄举子，违戾冒犯，朝廷欲示小惩，遂免发解。且三年大比，利害非轻，阖郡罢试，事体亦重。事固有出于士子者，诚不足恤。然事之所起，亦或有以致之者，若止罪士子，岂不甚可悯哉!或措置乖方，或约束非理，或挟私泄漏，或出题差 ，或委保违碍，或乡贯伪冒，起争之 
     
端，不一而足。议者以谓事或因于知、通，则当罪知、通；事或因于监试，则当罪监试；事或因于考官，则当罪考官；事或因于人吏，则当罪人吏；事若因于所独，则当止罪所独；事若因于所同，则当并罪所同。并行责罚，人亦无辞。今科举在近，事当预防，望训饬诸郡，如士子违犯喧闹，自合罢试外，其事有因起，委监司依公体究，诣实闻奏，重寘典宪。」从之。 
十一月三日，臣僚言：「窃见四川科举，于习诗赋之人，令先纳买《韵略》钱二千，至有无赀而改习经义者。近于科敛，乞明诏有司，应诸路州郡及漕司科举，不得以科买《韵略》为名科敛钱物。四川类试所费，并以系省钱充。」从之。 
十二月二十二日，臣僚言：「窃闻积雪之后，道路多阻，远方士子，奔趋省试，极为狼狈。兼以引试之日，春令尚浅，天寒晷短，笔砚胶冻，不能尽其所长。向来立定八月十五日引试发解，盖以关防诸州举人重迭冒试。至若省试，则因而立定正月十五日，非若解试有所关防。乞将今来锁院引试日分，稍展旬日，以惠四方寒士，不胜大幸。」从之。 
十四年正月十九日，礼部言：「今来省试，比之前举人数增多，兼锁院在即，见有数百人未有申发，并取会小节未圆之人，投纳试卷未得。乞从前举已降指挥，将执到公据申发未到之人，先次许令纳卷收试。」从之。 
二十二日，诏礼部将干道八年至淳熙十一年已令赴省试人，并令再赴今
      
来省试一次。其庆典免解，候过省特作升甲收使。 
二十八日，臣僚言：「窃惟近年以来场屋之文，经义犹有可观，而诗赋类多空 不工。至于论策，徒有泛滥之辞，而不切于理。以文求士，失实已多。苟无其文，又将奚取 乞宣谕今来省试知举官，将士人三场程试精加考校，取其语显而意深，辞简而理到，有渊源之学，而无空浮之病者，使居前列。」从之。 
二月三十日，翰林学士知制诰洪迈、权刑部尚书葛邲、右谏议大夫陈贾言：「窃见近年举子程文，流弊日甚，固尝深轸宸虑，以臣僚建请下之礼闱，盖将训齐士类，革去旧习。然渐渍以久，未能遽然化成。仰惟祖宗事实，载在国史，稽诸法令，不许私自传习。而举子左掠右取，不过采诸传记杂说，以为场屋之备，牵强引用，类多讹舛，不择重轻，虽非所当言，亦无忌避。其所自称者，又悉变『愚』为『吾』。或于叙述时事，继以『吾尝闻之』、『吾以谓』等语。其间得占前列，皆尘睿览。臣子之谊，尤非所宜。至其程文，则或失之支离，或堕于怪僻。考之今式，赋限三百六十字，论限五百字。今经义、策论一道，有至三十言；赋散句之长者至十五六字，一篇计五六百言。寸晷之下，唯务贪多，累牍连篇，无由精好。所谓怪僻者，如曰定见，曰力量，曰料想，曰分量，曰自某中来，曰定向，曰意见，曰形见，曰气象，曰体统，曰锢心，及心心有主、喙喙争鸣，一蹴可到、盥手可致之类，皆异端鄙俗文
      
辞。止缘迂儒曲学，偶以中选，故递相蹈袭，恬不知悟。臣等虽择其甚者斥去不收，而满场多然，拘于取人定数，不可胜黜。间有文理优长，寘在高选者，亦未免有此疵病。乞以此章下国子监并诸州学官，揭示士人，使之自今以往，一洗前弊，专读经书史子，三场之文，各遵体格。其妄论祖宗与夫支离怪僻者，严加黜落。庶几士气一新，皆务实学，文理既正，(博)[传]示四方，足以为将来矜式，上副明时长育成就之意。」从之。 
五月九日，右谏议大夫陈(价)[贾]言：「近者充员典举，备阅诸路赋题。其间有一时发策，莫非边防急切之务，流传所至，为害甚大。乞自今内外场屋，凡事涉边防利害机密，不许发为问目。严立法禁止，〔令〕遵(令)依旧式，泛问古今，诚非小补。伏见今来约束，除经义、诗赋许印行外，其余策、论并令禁止。所有论卷，自来不涉时事，乞许赐颁行。」从之。 
十五年七月十四日，权知广德军沈枢言：「乞自今后，令省试别试所照大院省解试体例，下封弥所，止取六经、诗赋终场各的确人数，据凭纽筭取放，不得取讨姓名、乡贯、治经细数。乞下诸路州军，遵守施行。」从之。 
十一月十八日，国子祭酒何澹言：「去岁春闱，有司申请今后程文不许用祖宗故事。臣窃以为未然。祖宗盛德大业，见于二百年之间，制度典章，上追三代，下陋汉唐，设使士子平日不能究讲，则异时从政，沿革废置有所不知，动必乖谬。乞今 
      
后士子答策，许用祖宗故事。其余或引证谬误者，不许收使。」既而又臣僚奏：「去岁省试之后，臣僚奏请举子程文引用祖宗事实，类多讹舛，不择轻重，乞下国子监并诸州学官，揭示士人，一洗前弊。窃缘有司之所请，不过欲令士子考究其实无至讹舛而已，即非禁其程试之文悉不得用祖宗故事也。而中外士人转相传播，且谓自今场屋之文，凡用本朝典故者必加黜落，往往士气为之少沮，文体为之少弱。若考官命题，问及时务，使士子不得用本朝故事，则将何辞以对乎 臣尝记绍兴二十七年廷试，御题专问遵守祖宗法度。若不用本朝故事者，若引证不当，剽窃不实，悉皆黜落。其有切当而精确者自应收取，庶几士气稍长，文体自振矣。」奉诏令礼部一就条具闻奏。本部据国子博士孙逢吉等申，今条具前项事理：「今后命题，杂以政治所关；士子对策，许用祖宗故事显然而有据者。若引证讹舛，或辄用野史杂说，即行黜落。窃恐科举在即，诸路士子未知上件因依，乞下诸路州军，遵守施行。」从之。以上《孝宗会要》。 
绍熙五年七月七日，登极赦：「应举人除犯徒罪以上(极)及真决(员)外，其余因事殿举及不得入科场之人，虽有不以赦降原免指挥，可并许应举。」 
九月十四日，明堂赦：「应举人因事殿举及不得入科场，除犯徒罪以上及真决未曾改正、编管未放逐便人外，可并许应举。」庆元三年南郊赦、六年明堂赦、嘉泰三年郊祀赦、开禧二年嘉定贰年明堂赦、五年郊祀赦、八年十一年十四年明堂赦并同。
十月二日八日二日八日：疑为「二十八日」之误。，诏令成都、潼川两路转运司解额各与存留二十名，余额令四川制置司下成都、潼川转运司取会诸州解额及终场人数，参酌多寡，拨取均平。既而以成都运判王溉言：「诸路运司避亲门客、有官碍格人解额内，成都路八十三人，潼川路八十人，视所部州军为宽。以此举人利于移牒，冒承户贯，诡托服属，不胜其繁。乞各与存留十名，以待诸州守贰门客，及碍格有官
      
人，及东南游宦于蜀、实及二千里、同姓缌麻亲，所余以补诸州不足，用革奔兢之风。」故有是命 
庆元元年五月四日，权礼部侍郎许及之言：「自乡举里选之法不复行于后世，糊名考校，虽未足以尽得天下之英才，其间老师宿儒，穷年皓首，见摈有司而不怨者，服场屋之公也。近年私心胜者，设为得好文字不若得好士人之语。不知既糊名矣，好士人何从而知之 阴通默授，欺天罔人。臣窃以为阴通默授者，固无从禁格。至于形格势禁，可以大为之防者，乃不能守已行之令，而反开弊幸之门，如试官得差待阙人是也。彼不过谓见任有出身员数不足，势不免取待阙寄居官。又不过谓见任有出身员数虽多，而习经义词赋之不同，势难 差。审尔则员数之足与不足，皆须取待阙人。不思立法本以防奸，乃至以人废法。甚者谓见任未必皆佳士，待阙往往多名流。殊不知见任之员，即前日待阙之数，见任之员不足，惟当展日考校。今岁大比，乞检照淳熙六年臣僚之请，勿开寄居考校之门。除知县、县令不差外，虽总所属官，许本路运司同州县见任人差。随其多寡，量分诸郡，宽其考校之程，续其供给之数。仍将差不足员数，合破供需，亦行均给。如是则有司奉令承命，精择公选，场屋之士，得者不以为私，而失者不以为怨矣。」 
六月十三日，臣僚言：「国家三岁大比，经义、诗赋分为两科，使各占其 
      
艺，以便多士，德之至渥也。惟差试官，有失立法之意。或全差治经而不差习诗赋者，或全差习诗赋而不差治经者，是以考校去取，间有枉被黜落，或滥中科名。今试期已迫，乞下礼部符诸路漕司，凡差试官，必经义、诗赋相半，虽远方小郡解额少处，亦不可使偏于一。收拾千人一律之腐语，识认同门共习之故文，怙势凭愚，故黜正论，连交合党，共取凶徒。甚者秋闱敢举浮诞之说，发为策问，诳诱后学，遂使真贤实能见弃有司者大半。乞宣谕大臣，今后试官，须精加选择，委有文行，该通博洽，可以服众，方严公正，可以厉俗，始许以名闻。否则科目前列，不在兹选。庶几学校科举自此少变，而朝廷收得人之实效矣。」从之。 
十月九日，礼部言：「依条，省试系用正月九日锁院。淳熙十六年臣僚奏陈，省试乞用二月一日引试。绍熙元年、四年正月并小尽，用二十四日锁院。来年正月系大尽，欲乞用二十五日锁院。」从之。以后省试锁院，准此。 
十一月一日，臣僚言：「建康通判王万枢以其二子王逢、王遂嘱试官刘大临，皆预荐书。虽未行根究，而众论决知其(是)事。臣今考遂家状，则万枢为见任建康通判；考王逢家状，则万枢为前任建康通判。若以为见任，则从来见任守倅子弟，例不敢于隶官处就试，盖避计嘱观望之嫌。若以为前任，则万枢实以今年八月七日受代，必未离建康，则( )[计]嘱观望之嫌犹在焉。同官监试，何 
      
所不可行其私 合驳放者一也。今逢、遂均为万枢之子，而户实异同，逢作江州，遂作真州，而万枢家状则江州。况遂方年十二，决未能文，代笔私取，其理甚明。合驳放者二也。乞下所属追逢、遂到部，取旨覆试。若其能文，与真卷不异，亦合照臣所言二事而与驳放。如见得委是代笔及有私嘱伪冒等事，乞送有司追人照勘，依法施行。」从之。 
十五日，礼部言：「国子监检举四川类省试，乞依画一事件施行：一、牒试得解人，依指挥除见任帅臣、监司子弟赴南省试外，余牒试类试，并依类试旧法。所有在任差遣去本贯户籍二千里者，照绍熙二年五月指挥，止许牒随行本宗缌麻以上亲。一、陕西州军举人，许赴类试。昨绍兴三十二年四月指挥，本路系是新复，合该免解人，若有干照，难得保官，令不拘路分，召文官二员结罪委保本人曾经应举年甲诣实，经所属陈乞验实，批保官印纸，许行赴试。如有伪冒，申取指挥。一、绍兴二十七年五月指挥，监司、帅臣、守倅亲属门客依法牒试，及属官干官以上、去户籍二千里、随行本宗异姓缌麻以上亲赴漕司试得解人，并令赴南省试。其余得解人，愿赴南省者听。仍给口券，并依绍兴二十九年八月指挥，合该免解进士，如愿赴南省，无州军保明公据，不在收试之限。其人得免解进士，合赴省试，令制司置院，依累举例类试，以十六人取一名，仍具合格等第 
      
推恩。内愿赴御试者，令给券于三月以前到行在，祗备御试。若后到人，依本司已考等第推恩。一、该特奏名进士，依累举例，系本司置院差官，试时务策一道，将中人分立五等推恩。一、将来类省试下，合该特奏名人，乞照绍熙四年行在定例指挥，递趱施行。一、淳熙六年指挥，特奏名二人取一名，人数冗滥，欲三人取一名，寘在第四等以前，谓如三百人赴试，则取一百人出官。其余并入第五等，听纳 再试。后止纳 一次，淳熙十一年三月增而为三，至今遵用。及每举免解进士，丁忧疾病并门引不到、赴试不及人，并理为一举。今欲将实请到省终场人，方许理为举数，逐举准此。」并从之。 
二年正月五日，臣僚言：「天下之治乱，由于人材之盛衰，人(林)[材]之盛衰，由乎科举之当否。明岁春闱，乞诏有司，所试之士，必经术醇深，文章典丽，问学该博，论议中正者，然后充选。其有诡怪迂僻，肤浅芜陋，狂讪狡讦，阿谀侧媚者，并行黜落。如所取不当，有辙听闻辙：疑误。，考官降罢，士人驳放。庶几积弊一空，人才辈出，以副设科取人之意。」从之。 
同日，臣僚言：「科举之弊，无甚于今日。近者臣僚论列，可以 见。来岁既无廷对，省试尤当关防。大抵试院帘内帘外之弊略等，帘内知举必差台谏官，可以紏察。若内外则自淳熙八年以来，差卿监郎官一员封弥。虽比向前差局务及在部官事乃稍重，然而职非弹劾，其权尚轻。小人觊利，无所畏 
      
惮，奸弊自若。检照景佑五年贡举，封弥官则殿中侍御史方偕，庆历六年贡举，封弥官则侍御史仲(间)[简]。今欲帘外改差监察御史一员，专一监督封弥等事。如有奸弊，申举弹劾。庶几涂抹试卷，漏泄字号，拆换印缝等弊，可以顿革。」诏令于卿监郎官内选差。 
二月十二日，宰执进呈，内出御笔付知贡举叶翥等：「朕既群天下之秀彦试于春官，期得器识伟厚、议论正平之士，副异时公卿大夫选。属婴哀疚，不能亲策于廷，唯赖卿辈协意悉心，精加衡鉴，网罗实才，毋使浮夸轻躁者冒吾名器。朕则汝嘉。」余端礼奏乞宣付史馆，上曰：「今年无殿试，省试事体不轻，欲得试官，留意考校。他日大用人材，皆由此出。」 
三月十一日，吏部尚书叶翥等言：「二十年来，士子狃于伪学，沮丧良心，以六经子史为不足观，以刑名度数为不足考，专习语录诡诞之说，以盖其空疏不学之陋，杂以禅语，遂可欺人。三岁大比，上庠校定，为其徒者专用怪语暗号，私相识认，辄寘前列。遂使真才实能，反摈不取。臣等孰识其弊，比知贡举，试取经史之疑以质之，多不能对。观其文理，亦有可采，而怪诞尤甚，深可怜悯。盖由溺习之久，不自知其为非。欲望因今之弊，特诏有司，风谕士子，专以孔孟为师，以六经子史为习，毋得复传语录，以滋其盗名欺世之伪。更乞内自太学，外自州军学，各以月试取到前三名程文，申御史台考察。太学 
      
以月，诸路以季。太学则学官径申，诸路则提学司类申。如仍前不改，则坐学官、提学司之罪。如此何忧文风之不变，士习之不革哉 」从之。 
《文献通考》：宁宗庆元二年，以亮阴不亲策。省试进士，得正奏名邹应龙等。自韩侂胄袭秦桧故习，指道学为伪，台臣附之，上章论列，诏榜朝堂。而刘德秀在省闱奏疏，至云：「伪学之魁，以匹夫窃人主之柄，鼓动天下，故文风未能丕变。请将语录之类，并行除毁。」既而叶翥上言：「士狃于伪学，专习语录诡诞之说，《中庸》、《大学》之书，以文其非。有叶适《进卷》、陈傅良《待遇集》，士人传诵其文，每用辄效。请内自太学，外自州军学，各以月试合格前三名程文，上御史台考察。太学以月，诸路以季。其有旧习不改，则坐学官、提学司之罪。」是举也，语涉道学者，皆不预选。 
同日，都省言：「正免解并国学该遇覃恩免解，临安府府学职事及临安、庆元、安庆、英德府曾该赦文免解，国学诸州还赴庆寿恩覃恩等免解人，依绍兴四年取放分数，十七人取一名，零分更取一名。其庆元、安庆、英德府连三举不改名人，庆元府取四人，安庆府取二人，英德府取一人。内英德府如无应取合格卷子，即听阙。」从之。 
四月二十九日，礼部言：「检会干德、咸平典故，省试开院，合格举人内有任两省、台谏、侍从以上有服亲属权要亲族者，从本部取索，具名奏闻覆试。」从之。以后准此。 
三年五月六日，监察御史沈继祖言：「昨备数省闱较艺，恭拜御札，有曰：『期得器识伟厚、议论正平之士，副异时公卿大夫选，毋使浮夸轻躁者冒吾名器。』臣窃谓教养有素，则所取皆有用之材；训迪不先，则旧习无骤变之理。昨者宸翰虽遄颁于礼闱，而纶音未播于郡国。况今去科举，止有 
      
年余，训迪磨励，今正其时。乞诏郡国，俾四方士子精勤隶习，博通古今，种学绩文，以应明时之需。主司出题，必指事寔，毋事虚泛，庶几寔材辈出。」从之。 
十二月十八日，臣僚言：「嘉定府系是潜藩，该遇登极赦，应乡贡进士曾经连三次终场不改名之人，免文解一次。本府有赦前一举终场四千五百八十九人，缘去失前两举号簿，无因见得连三举终场不曾改名之人，难以取放。」礼部勘当：欲于庆元四年科举除取本府解额外，于内就取五百名，以补上项人数，特与赴省试一次，令项考校，乞量立省额。或有事故赴省不及之人，不许后举还试。其试下人，亦不理为到省举数。」都司拟定以三人为额，余并从之。 
四年正月十一日，右谏议大夫姚愈言：「乞诏天下，将来秋试春闱，司文柄者，惟取文辞根本理义，鲠直明白，无所阿佞，擢寘高等。或文辞可采，而议论涉于柔佞谄曲，则黜之。庶几皆有挺特刚方之操，以备器使。仍乞戒 太学儒官、州郡教官，于训诱考校之际，严加激厉，俾之涵养气质，习为忠鲠。如此则人材辈出，仰副教养作成之意。」从之。 
四月二十九日，右正言刘三杰言：「曩者以科举之文虚浮迂僻，典贡举者摘其辞而显黜之，一洗异时之弊矣。然而四方士子传闻不审，但见主司命题，欲求寔学，率皆采取传注，编摭故实，或搜求陈腐之类书，以备场屋之用。至于词采议论，殊不留意。 
      
今岁大比，窃恐外方出题发策搜及隐僻，致使耄士晚生专务记录，幸中程度，而敢言之气，有用之学，或抱遗才之孍。乞将来试闱校文，必取学问典寔，文采华赡，气识明达，议论渊源，兼是数长，乃可中选，仰副设科取士之意。」从之。 
六月十六日，臣僚言：「科举所以收天下之英俊，且为孤寒之地。比年百计 私，内而省闱廷试，则有暗记牢笼之弊，如黄度、罗点辈私取陈亮以魁多士是也。外而诸路，如福建考官黄广被差之后，受金入院，寻即事发，为言者论列是也。属当大比，来岁春闱，万一考官私相结约，阴取党类，接受贿赂，欲与计偕者，并令监试留意举觉，不得容令复蹈前辙。春闱委在院台谏官觉察。否则事发，并坐其罪。」从之。 
十九日，臣僚言：「近者臣僚有请，自今试场出六经合题，深中场屋之弊。但本意正恐题目有限，士子得以准拟，返使寔学不能见一日之长。臣谓若出合题，则合题亦自有限，士子仍旧准拟。乞下礼部，令遍牒诸路，自今出题，或尽出全题，或三篇中欲合一题，听从有司，庶几不致拘泥，不为举人所测。」从之。先是，礼部侍郎胡纮言：「国家三岁大比，以经义、诗赋笼天下之士，群试于有司者，必精通所习之业，可以中选。今之诗赋，虽未近古，然亦贯穿六艺，驰聘百家，有骈四俪六之巧。惟经义一科，全用套类，积日穷年，搜括殆尽，溢箧盈箱，无非本领。主司题目，鲜有出其揣拟之外。欲令有司，今岁秋试所出六经，各于本经内摘出两段文意相类，不致牵强者，合为一题，庶使举子有寔学者得尽己见，足以收一日之长，而挟策雠伪者或可退听矣。」从之。至是臣僚复有请焉。 
七月二十一日，臣僚言：「仰惟陛
      
下临御以来，开明公道，训饬士类，天下皆知以孔孟为师，一洗伪学之陋，甚大惠也。然今日伪习既除，天下虽知趋向之方。圣经未明，学者犹有疑似之惑。乞诏有司，自今于六经、《论语》、《孟子》中，有发明正心诚意、道德性命处，仍旧出题，以审观程文引用趋向之邪正，庶使圣经复明于天下，学者无疑似之惑。仍令有司考校之际，惟不背经旨，议论正平者取之。如有窃假圣经，语涉虚浮，包藏奇僻矫诞之意，(或)[惑]乱众听者，痛行屏黜。」从之。 
五年正月十七日，礼部郎官陈谠言：「祖宗以来，以三场取人，盖有深意。今日以经义取士，观其异时之经筵讲席也；今日以词赋取士，观其异时之词林翰苑也；今日以论策取士，观其异时之崇论竑议也。夫他所期甚大，则今日所取不可轻。臣早游庠序，犹及见先生长者，尝言举子词赋，固不敢望如《三都》，得如《三元元佑赋》足矣。论不敢望如《(遇)[过]秦》，得如《绍兴前后论粹》足矣。策不敢望如晁、董，得如顷时《擢犀拔象策》足矣。义不敢望如张庭坚，得如周葵陈宋霖《礼记义》、徐履《书义》足矣。此皆明儒正论，非臣臆说。乞今后士子须以前辈文字为法，务为质寔义理之文，不可复肆不根泛滥之说。仍令有司精加考校，期取寔学。其有浮靡邪说诡论，皆在黜落。庶几文弊可革，所取人材亦得醇正，以备他日之用。」从之。既而礼部尚书黄由等言：「窃见向来臣僚奏请，凡书坊雕印时文，必须经监学官看详。比年所刊，醇疵相半，未足尽为楷则。策 
      
复拘于近制，不许刊行。乞将今来省试前二十名三场程文，并送国子监校定，如词采议论委皆纯正，可为矜式，即付板行。仍乞检会陈谠所奏，将《三元元佑衡鉴赋》、《绍兴前后论粹》、《擢犀拔象策》同加参订，拔其尤者并付刊行，使四方学者知所适从。由是追还古风，咸资时用。」从之。
二十七日，诏赐黄由等曰：「朕永惟治要，作新人才。今罗天下士试之礼闱，又将拔其尤异，亲策于庭，待遇顾弗至欤。而习尚未淑，论议多渝，安固陋者莫追于古风，事浮靡者宁资于时用。岂朕求才之意 卿辈典司文衡，其既乃心，公乃听，审于搜采，俾得为文尔雅、持论从厚之士，极一时选，厥功茂矣。故兹札示，咸体至怀。」 
六月四日，诏：「四川类省试上三名，与依省试上十名例，并授教官差遣。」 
八日，臣僚言：「国家设科以取士，士由科目以进身，一得一失，所系不轻。至若封弥撰号，例以三不全字凑成一号，盖防漏泄也。殊不知点画之间，便有同异。夫字号皆用千字文，且如方之与文，阙其一画，不知其为方耶 为文耶 以至目之与且，才之与寸亦然。若不全成，何以分别 前后差误，率皆由此。乞应封弥撰号，并用全字，以绝差误之失。」礼部勘当，除母、头、十、千等仍用不成字外，余依所乞，从之。 
七月十七日，知兴化军叶端衡言：「今日贡举之制，最为严密。独于漕司牒试，未免有启伪之端。夫守倅有门客，有本治所异姓亲之牒试，一命而上，去乡二千里，有随侍同宗亲之牒试，二弊不可 举。以守倅牒一门客，人情法意，无可言者。至于异姓亲，如所谓女夫儿妇之兄 
      
弟姊妹之亲家，强连牵合，皆平生素昧之人。苟有亲党多处，于注拟之际，自当回避。今以举人家状与其父祖告命观之，乡贯异同，又有亲兄弟各自异其乡贯者。玩侮朝廷，一至于是。去乡二千里，有随侍牒试者，本为子孙设，况皆监当兵将之类，职卑而俸薄，决无随侍之多。使果有族类，濒期涉远，犹之可也。今皆以同姓冒牒，不过应亲要嘱托，甚则货赂请求而已。乞除守倅合牒门客一人外，其异姓避亲牒试，乞行罢免。如有异姓服属亲，为倅者则不许监试，合差以次官。其随侍之人，照指挥许牒子孙弟侄，仍召升朝保官二员，并牒官重甘罪罚，批书印纸。苟有败露，必寘宪典。」从之。 
</div>
    <div class="pagination">
<a href="宋会要辑稿_page720.html">上一页</a><span>...</span><a href="宋会要辑稿_page716.html">716</a><a href="宋会要辑稿_page717.html">717</a><a href="宋会要辑稿_page718.html">718</a><a href="宋会要辑稿_page719.html">719</a><a href="宋会要辑稿_page720.html">720</a><span class="current-page">721</span><a href="宋会要辑稿_page722.html">722</a><a href="宋会要辑稿_page723.html">723</a><a href="宋会要辑稿_page724.html">724</a><a href="宋会要辑稿_page725.html">725</a><a href="宋会要辑稿_page726.html">726</a><span>...</span><a href="宋会要辑稿_page722.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
