<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 672 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 672 页/共 1125 页
  </h1>
  <div class="content">
   十月二十一日，刑部员外郎王纲等言：「律称日者以百刻，称年者以三百六十日。窃详上条既言称年以三百六十日，即是一月系三十日为限。诸条及指挥内有以月为限者，(为)[谓]如军人 
      
许首身之类适当在三十日，而遇小尽者，有司往往便以二十九日为月引用，却作违限。盖缘未有明文，遂致疑惑。」诏尚书省行下。 
赦书：应仁宗法度理合举行，可自今并遵用嘉佑条法，将《嘉佑 》与《政和 》对修。本所今将《政和 》并《嘉佑 》先次参修，书成，乞先次进呈，镂版施行。」诏依。于五月二十八日进呈毕，详定官韩肖胄续请编修官吏除详定官乞不推恩外，望依政和进 例施行。诏：「重修 令所费用浩大，仰本所官疾速刊修，候成书日，一并优与推恩。」 绍兴元年五月二十三日，详定重修 令所言：「伏 
八月四日，参知政事(司)[同]提举重修 令张守等上《绍兴新 》一十二卷，《令》五十卷，《格》三十卷，《式》三十卷，《目录》一十六卷，《申明刑统》及《随 申明》三卷，《政和二年以后赦书德音》一十五卷，及《看详》六百四卷。诏自绍兴二年正月一日颁行，仍以《绍兴重修 令格式》为名。先是建炎三年四月八日指挥，可自今并遵用嘉佑条法。于是下 令所，将嘉佑与政和条法对修。至绍兴元年五月二十八日先修 一十二卷进呈讫，至是续修成今格式并申明等上之。诏详定官权工部侍郎韩肖胄落权字，同详定大理卿王衣除权刑部侍郎。见在所并已离所删定官宣教郎鲍延祖、刘一止、曾恬、宣义郎李迒、文林郎何许、胡如埙、修职郎王洋、迪功郎李蔼、陈戣、虞澐、陈康伯、张域、大理寺官兼删定官大理正孔仲京、大理丞孙光庭、张柄、路彬、大理评事赵公爟、许大英、检阅文字使臣、两经进书人各转一官，内选人改合入官，并更减二年磨勘。一经进书人各转一官，选人改合入官；不经进书人减二年磨勘，选人循一资，无资可循人与改次等合入官。知杂司、法司、编修手分、开拆司以下等第推恩。后诏温州都孔目官陈邦材，令本州岛支赐绢一十疋，以本州岛供报抄录政和以来续降详备故也。 
二年八月二十九日，臣僚言：「自颁降《绍兴新书》之后，恐官司申请创立条禁或增重刑名，寖失祖宗立法之意。乞令有司如遇臣僚续有申请，并检会昨用嘉佑法参酌修书元降指挥，参照修立施行。」从之。 
三年九月五日，权刑部侍郎兼详定一司 令章谊言：「朝廷比修《绍兴 令格式》，简编浩博，众议纷纭，书务速成，论靡专决，去取之间，不无舛错。厥今颁在有司州县权行，渐见抵牾。欲承疑遵用，则众听惑而不孚；欲因事申明，则法屡变而难守。望诏监司(都)[郡]都守与夫承用官司，参考祖宗之旧典，摭《新书》之阙遗，悉随所见，条具以闻，然后命官审订，删去讹谬，着为定法。」从之。 
十五日，诏：「今后执政官留身奏事，并依宰臣条例；其合门见行条令， 令所删修。」 
十八日， 令所看详：「臣僚陈请：吏部七司近因申请，修立到人吏 
      
犯赃，同保人停降编管断罪之法。自降指挥后来，铨曹之吏稍知畏戢。然独行于吏部七司，而户部以下诸司亦莫之行。乞将上条并入《尚书六曹寺监通用 令》施行。本所看详：渡江以来，铨部案籍不存，遂以《大观六曹寺监通用 令》条立法禁。今欲将《吏部七(旬)[司]通用 令》并入《大观尚书六曹寺监通用 令》施行。」从之。 
二十七日，尚书右仆射、同中书门下平章事朱胜非等上《吏部 》五册、《令》四十一册、《格》三十二册、《式》八册、《申明》一十七册、《目录》八十一册、《看详司勋获盗推赏刑部例》三册、《勋臣职位姓名》一册，共一百八十八册。诏自绍兴四年正月一日颁行，仍以《绍兴重修尚书吏部 令格式并通用 令格式》为名。先是建炎四年八月一日，臣僚言：「渡江以来，官司文籍散亡，无从稽考，仍有司省记之说，未免以私意增损出入。乞下省部诸司，各令合干吏人将所省记条例攒类成册，奏闻施行。」诏令六曹百司疾速条具，申尚书省。绍兴元年十一月二十九日，又诏：吏部条法最为急务，令 令所限一月先决镂板。续诏以广东转运司录到元丰、元佑吏部条法，与吏部七司省记到元丰、崇宁看详，政和重修格式，及天圣七年以后案例，至绍兴三年七月二十四日续降指挥条册，参酌修立，依限颁降。时礼部尚书洪拟、兵部侍郎章谊为详定官，左承议郎宗庠、左通直郎张博、左从政郎李材、魏良臣、左修职郎金安节为删定官。相继修到尚(书)左右、侍左右、司勋、司封、考功条。而 令所切言：「前项条法虽已申纳尚书省，缘七司条法所系非轻，自来凡有成书，并经圣览，方始颁行。」诏令缮写投进。至是上之。有旨，曾编修进书详定官各特转一官，删定官各减三年磨勘，知杂司、编修手分、书写人以下各等第推恩。 
四年三月二十七日，刑部言：「政和二年七月一日以后至建炎四年六月终续降，系参酌删修成《绍兴新书》，见今遵用外，其建炎四年七月一日以后至绍兴三年十二月终海行续降指挥，昨缘本部遗火不存，已下湖、温州抄录到续降指挥，见行编类，镂版颁降。其绍兴四年正月一日以后续降指挥，合依旧法，春秋编类，颁降施行。」从之。 
四月二十四日，前广南东路转运判官章杰言：「朝廷自渡江以来，图籍散亡，官曹决事无所稽据。臣为郎时，尝乞下诸路编缉。继而备使岭外，于是 行所部搜访，缮写到祖宗以来条令及纂集前后续降指挥，凡一千十八卷，并地图一十面。望下有司更加订正，然后颁之列曹。」 令所看详：「章杰抄录条册内，户部一司计一百九册，共一百八十卷。今将目录勒逐部当行人契勘已有未有条令名件开坐在前，乞将户部一司降付本部参照见行条令遵守照使。如有相 
      
妨窒碍者，即从本部看详施行。」诏：章杰抄录到条册内，事干六曹，分送逐部看详以闻。 
五年三月一日，诏监司、(师)[帅]守限一月条具逐路州县被受专法，修写成册，申尚书省。盖以兵火之后，州县授专法申述朝廷，无所考据，往复诘问，久而不决，因臣寮上言，故有是命。 
六年八月十八日，刑部员外郎周三畏言：「国家昨以承平日久，因事增创，遂有一司、一路、一州、一县、海行 令格式，与律法、《刑统》兼行，已是详尽。又或法所不载，则律有举明议罪之文，而 有比附定刑之制，可谓纤悉备具。乞自今除朝廷因事修立一时指挥外，自余一切，悉遵见行成宪。」从之。 
九月二十一日，尚书右仆射、同中书门下平章事、提举详定一司 令张浚等上禄秩新书，《海行 》一卷，《在京 》一卷，《海行令》二卷，《在京令》一卷，《海行格》一十一卷，《在京格》一十二卷，《申明》一十五卷，《目录》一十三卷，《修书指挥》一卷，《看详》一百四十七卷。诏镂版施行。初，臣僚起请，乞下详定一司 令所将嘉佑、熙宁、大观《禄令》并政和《禄格》及前后所降指挥，详定成法，修为绍兴新书。本所寻将嘉佑以来并政和元年十二月以后二十五年续降指挥，先次编修到绍兴海行文武官请受并在京宰执、亲王、侍从、卿少、员郎、丞簿而下职事官应干请给 令格等。至是书成上之，诏离所提举官资政殿学士、提举临安府洞霄宫沈与求，详定官显谟阁待制、知福州张致远，见在所详定官吏部侍郎晏敦复、删定官右从事郎方颖、(在)[左]宣教郎王居修、(在)[左]从事郎张庭俊、左迪功郎李朝正、右迪功郎方扔，并各转一官；内选人改合入官。见在所详定官户部侍郎王(候)[俣]落权字，离所删定官减二年磨勘，人吏已下等第推恩。 
七年四月八日，左司员外郎楼照言：「兵火以来，文书阙逸，频年省记，品式粗周。而因缘申请者至今未已，务为一切，纷乱旧章，甚者至于徇人而变法，用例以破条，甚非法守之义。此而不革，法将废矣!望饬中外官司，自今恪守成法，无得轻议冲改，及已有明文者不得用例。」从之。 
是年闰十月二日，左正言辛次膺奏：「近有废法而用例者，且以二事言之：故侍从、执政之家用致仕遗表恩泽，乃援例而补异姓者；特奏名进士及以恩例补文学之人，不候赦恩，乃援例而参部者。且事或无条，乃可用例；事既有条，何名为例 一例既开，一法遂废。望今后凡有正条，不许用例。」诏(中)[申]严今年四月八日指挥行下。绍兴(元)[九]年二月九日，御史中丞勾龙如渊言：「有司用例之害有四，大略以胥吏私自记录，并录有奸。乞将官司应干行过旧例，委官搜检，并行架阁；并吏人私记录者，重立罪赏，限十日首纳烧毁。仍饬有司，今后一切以法令从事。而诉事之人敢辄引例者，官员 
      
徒一年，百姓杖一百。」诏 令所取索百司行过旧例，删修取旨。 
八年六月十九日，尚书左仆射、同中书门下平章事、兼枢密院使赵鼎等上《诸班直诸军转员 》一卷、《格》一十二卷，《亲从亲事官转员 》一卷、《令》一卷、《格》五卷。诏降付枢密院行使，仍以《绍兴枢密院诸班直诸军转员 令格》及《绍兴枢密院亲从亲事官转员 令格》为名。 
十月三日，尚书右仆射、同中书门下平章事、提举详定一司 令秦桧等续上《禄 》一卷、《禄令》二卷、《禄格》一十五卷，《在京禄 》一卷、《禄令》一卷、《禄格》一十二卷，《中书门下省、尚书省令》一卷，《枢密院〔令〕》一卷、《格》一卷，《尚书六曹寺监通用令》一卷，《大理寺右治狱令》一卷，《目录》六卷，《申明》六卷。诏自绍兴九年正月一日颁行，仍以《绍兴重修禄秩 令格》为名。先有诏将嘉佑、熙宁、大观禄令并政和禄令格及政和元年十二月十七日后来续降指挥编修，除已先次修成《 》二卷、《令》三卷、《格》二十五卷、《目录》一十三卷、《申明》一十五卷、《修书指挥》一卷、《看详》一百四十七卷，于绍兴六年九月二十一日进呈讫，至是续修上焉。诏详定官吏部侍郎晏敦复、户部侍郎李弥逊、见在所删定官右迪功郎方畴、任绅、左迪功郎李郁并各转一官，内选人依条施行；曾经修书离所删定官减二年磨勘。 
九年十月二十五日，臣寮言：「绍兴法令，着为成书，愿饬有司，成法具载方册者务在固守，无辄时加新意，妄议增损。」诏令 令所取索内外申明、续降指挥，看详可以永久通行者，编类成法，余并取旨。十一年十一月二十七日，臣寮言：「自绍兴修法成书之后，十年之间，或因州郡申请，或因臣寮建明，创立条禁，增减刑名，冲改不一，是为续降指挥。乞令监司委属官、州委司法、县委主簿，各将被受续降指挥，依 分门编类成书。仍于绍兴法中应冲改条内，分明贴出『照某年月日续降冲改指挥』，长吏再行照对，不得漏落。」诏依。十三年六月十五日，尚书刑部员外郎李景山言：「绍兴重修法令成书，颁行甫及一纪矣。然其间或亲颁诏旨裁定刑名，或因修别条冲改不用，虽皆已得指挥见行遵用，而 令格式仍旧未改。诚恐奸吏得以舞文，望诏有司将见颁 令格式参定改正，别行颁印。」诏令 令所增修颁降。 
二十七日，诏今后 令所删定官，差曾任亲民，参用刑法官。 
十年十月七日，尚书右仆射、同中书门下平章事、提举详定一司 令秦桧等上《在京通用 》一十二卷、《令》二十六卷、《格》八卷、《式》二卷、《目录》七卷、《申明》一十二卷。诏自绍兴十一年正月一日颁行，仍以《绍兴重修在京通用 令格式》为名。先是绍兴六年六月一日，大理正张柄言：「伏见国家修复旧章，以幸天下，如绍兴新书，系将嘉佑、政和 参 
      
酌成书，其于常法之外增立条制并一切删去。以至兵火后来省记到一司专法，尽经左右司及 令所逐一参酌详定，然后引用。惟是大观《在京通用》至今依旧遵守，兼内有已经冲改、不该引用之文，尚载典册，颁之郡县百司及车驾临幸之所在，于观听实为未允。乞送修立官司逐一看详删削。」诏令详定一司 令所重别删修颁降。 令所言：「欲乞将《崇宁在京通用条法》，自崇、观后来至绍兴八年六月终应受续降指挥，修为绍兴新书。检会一司专法内又各厘正在京通用，并大理寺又有崇宁续附在京法。缘昨来所得圣旨内未曾有前项厘正、续附二件条法名色。」有旨令编写修入。至是上之。时尚书右仆射秦桧提举，参知政事孙近同提举，刑部侍郎陈 详定，大理卿周三畏同详定，左奉议郎周林、右宣教郎陈抃、左从政郎石延庆、左迪功郎方云翼、何逢原为删定官。诏本所官吏等该首尾修进详定、删定官并各转一官，选人改合入官；经修不经进书详定、删定官各减二年磨勘；以下人吏等第推赏。 
十一年八月九日，臣寮言：「《绍兴保状式》：若系毁失付身之类，并结除名编置之罪，所以深防欺诈，重示诚惩，使人知法之不可犯，不可轻任此责也。然稽之见行条法，则罪不至于是，使无辜去失之人益艰于求保。望诏有司，今后保状结罪之文止称甘伏朝典，一从抵罪之法。」诏令吏部改定状式(之)[以]闻。 
十二年十二月十四日，太师、尚书左仆射、同中书门下平章事、提举详定一司 令秦桧等上《六曹通用 》一卷、《令》三卷、《格》一卷、《式》一卷、《目录》六卷，《寺监通用 》一卷、《令》二卷、《格》一卷、《式》一卷、《目录》五卷，《库务通用 》一卷、《令》二卷、《目录》四卷，《六曹寺监通用 》一卷、《令》二卷、《格》一卷、《式》一卷、《目录》五卷，《六曹寺监库务通用 》一卷、《令》一卷、《格》一卷、《目录》三卷，《寺监库务通用 》一卷、《令》一卷、《目录》二卷、《申明》四卷。诏自绍兴十三年四月一日颁行，仍以「绍兴重修」为名。先是绍兴六年六月一日，大理正张柄言：「《大观六曹寺监库务通用法》内有已经(重)[冲]改，乞送修立官司逐一看详。」诏下 令所重别删修颁降。后本所言：欲将《大观六曹寺监库务通用条法》自崇、观后来至绍兴八年六月终应受续降指挥，修为绍兴新书。至是上之。时太师、尚书左仆射秦桧提举，参知政事王次翁同提举，权户部尚书张澄为详定，大理卿周三畏同详定，左从事郎游操、左从政郎洪适、左修职郎沈介、迪功郎潘良能、右迪功郎张表臣为删定官。有旨： 令所编修大观六曹寺监等通用条法，依昨进《在京通用令》体例推恩。 
十三年闰四月四日，臣僚言：「乞诏有司将祖宗旧法所载『虽累讳后，终因自服，依案问自首』之文仍旧存留，将近修 
      
立『再勘方招减一等，三问不承，不在减等』之法，特赐删去。」 令所看详：「律云：『知人欲告，反案问欲举。』为其本情将有发觉，不容隐拒，必须自首，方获减科。 云：『因疑被执之人，虽有可疑之迹，赃证既未分明，则无必按之理。若不因其自服，所犯无由显露。』以此推原律、 意义，盖谓因疑被执之人，赃证未明，故可隐拒；虽经累讳后招，终是因其自服，即与『知人欲告，案问欲举』事体不同。所以熙宁 添立注文，合从减等。元符、政和、绍兴 皆以上件旧文详定成法。至绍(圣)[兴]六年内，福建宪司申明，嘉佑、元丰(去)[法]有曾经盘问，隐拒本罪，更不在首减之例，遂行删去，却添入初问、再问、三问之文，不唯使犯罪之人无自新之路，亦恐知虽首无益，终不自服，反致淹延。今欲从臣寮所请，删去绍兴六年八月二十三日限定次数指挥，依旧遵用绍兴 内依案问自首之文。」从之。 
十月六日，太师、尚书左仆射、同中书门下平章事、提举详定一司 令秦桧等上《国子监 》一卷、《令》三卷、《格》三卷、《目录》七卷，《太学 》一卷、《令》三卷、《格》一卷、《式》二卷、《目录》七卷，《武学 》一卷、《令》二卷、《格》一卷、《式》一卷、《目录》五卷，《律学 》一卷、《令》二卷、《格》一卷、《式》一卷、《目录》五卷，《小学令》、《格》一卷、《目录》一卷，《监学申明》七卷，《修书指挥》一卷。诏自来年二月一日颁行，仍以「绍兴重修」为名。是年二月二十三日，国子司业高闶言：「监学在京日应合行事务，并遵用宣和新修法。昨缘兵火散失，目今别无遵照。虽见存元佑、绍圣条令，皆系旧法窒碍不同。欲下修法官司，将元佑、绍圣并见行条法指挥一处详定条立。」又言：「昨降指挥，太学并诸路科举取士，依遵元丰成宪。所有学法在宣和间用元丰以来条件参修，自合以元丰法为主。今来本监有先省记到元丰学法，及取到秀州元丰学令，并系祖法。乞送 局参修。」 令所言：「元佑、绍圣监学条法，照得系园子监、太学、武学、律学等法，共成一部，合依(就)[旧]参修。其武学、律学条法等包括小学法在内，兼小学条件不多，系在太学法之后附载。」既而高闶复言：「 令所一就修武、律学法，本监见存建中靖国新法，武、律学法具载详备，乞将与元佑法参修施行，庶不抵牾。」并从所请。至是书成上之。诏依昨进大观六曹寺监等通用条法例推恩，礼部、国子监详审官各减二年磨勘。 
十二月二十九日，臣僚言：「蜀中四路差官，着于条令甚详。昨颁降《吏部七司法》，付之逐路，藏于有司，当职官不能遍晓，参选官(慢)[漫]不及知，奸吏舞文，为害甚大。乞令成都府路转运司翻印关诸路，依绍兴新书，许人收买，所贵人皆晓然。有不依法者，听于逐路提刑、安抚司陈诉改正。」从之。 
十四年五月十七日，大理评事孙敏修言：「《绍兴 》海行条内称不以赦降 
      
原减，若遇非次赦或再遇大礼赦者，听从原免。而其(问)[间]有厘析为一司专法，如擅支常平司钱之类，既非海行条内所载，有司拘文，不复引用，理实可矜。乞下所属参酌轻重，除去『海行条内』四字，庶几厘析为专法者亦沾恩霈。」刑部看详，欲如所请，从之。 
十六年五月十三日，尚书省言：「已降诏旨，委诸路监司、郡守措置裕民事件。今已条具来上，次第施行。尚虑条目颇多，易成散浸，久远无以稽考，欲委官编类成秩。」诏令吏部侍郎王循友、户部侍郎李朝正编类成册，印本颁降诸路州军。 
十七年十一月六日，太师、尚书左仆射、同中书门下平章事、提举详定一司 令秦桧等上《常平免役 》五卷、《目录》二卷，《令》二十卷、《目录》六卷，《格》三卷、《目录》一卷，《式》五卷、《目录》一卷，《申明》六卷，《厘析条》三卷，《对修令》一卷，《修书指挥》一卷。诏自来年三月一日颁降，仍以《绍兴重修常平免役 令格式》为名。先是绍兴六年六月一日，大理正张柄言：「绍圣常平免役条内有已经冲改，愿送修立官司看详。」诏送 令所参照删修。后十四年二月十六日， 令所言：「绍圣法修书后来续降指挥，除(正)[政]和三年四月以前系昨修《政和续附法》已参用去取，更不合引用外，欲从本所将政和三年四月一日修《政和续附》已后至今应干续降，与绍圣、政和旧条一处参修。」从之。至是上焉。时太师、左仆射秦桧提举，刑部尚书周三畏详定，右儒林郎黄卓、左迪功郎林机、右迪功郎周紫芝、张好问为删定官。诏依进国子监条(司)[法]体例推恩。于是提举官秦桧依例转一官，回授赐亲属一名六品服，恩数依转官例。 
十九年六月八日，太师、尚书左仆射、同中书门下平章事、提举详定一司 令秦桧等上《吏部七司》并《七司通(判)[用]》、《续降》共二百五十六卷，《目录》三卷，《修书指挥》一卷。其事干有司及一司、一路、一州等指挥，并行厘出，分为二十七卷。所有专为一名或一事一时申请，不该(条)[修]入七司条(司)[法]者并作别编一百四十八卷，共四百三十五卷。诏颁降，仍以《绍兴看详编类吏部续降》为名。先是绍兴十年十二月二十五日，权吏部侍郎张宗元言：「应吏部续降指挥，分案条具，命官修饰其便于人、合于理，依仿旧文，编为一书。」诏令吏部长贰措置。于是吏部尚书吴表臣等言：「今遇每旬具合施行及否者上省，如得允当，乞送 令所依仿成宪，立文修法。」书成，具 、令、格、式，别为卷帙。后 令所言：「吏部法昨已修至绍兴三年四月终，今来合自绍兴三年五月为头编修。本所逐一取会看详得其间有事干海行者，有合属七司者，有系一司或一路专法者，即难以一衮修为吏部七司法。兼海行及吏部等法各已修为 令格式，亦难别为卷帙。今来吏部具到续降指挥约 
      
二千七百余件，若不逐一分别编类，窃恐官司引用疑惑。今欲将前项吏部具到指挥，于内将冲改不行或重复及事干海行等条不合收入吏部法者，并别用册编载外，将其余事干七司合存指挥，并随事分门，分为七司及通用编类。」又言：「编类续降至绍兴十一年终，所有自绍兴十二年至绍兴十五年六月终，接续编类。」并从之。至是上焉。时桧为提举，刑部侍郎韩仲通为详定，右承直郎盛师文、右儒林郎黄然、右文林郎杨迥、右从事郎吴松年、右迪功郎魏师心并为删定官。诏依常平免役法例推恩。既而秦桧辞免恩命，寻赐桧孙埙进职一等，孙女孺人封令人，依例赐对衣金带。 
十月四日，上与辅臣论：有司立法不可太重，恐难必行。可谕 令所检会日前建明，有不可行者，并须改正。 
二十一年七月二十八日，太师、尚书左(朴)[仆]射、同中书门下平章事、 
      
提举详定一司 令秦桧等上《盐法 》一卷、《令》一卷、《格》一卷、《式》一卷、《目录》一卷，《续降指挥》一百三十卷、《目录》二十卷；《茶法 令格式》并《目录》共一卷，《续降指挥》八十八卷、《目录》一十五卷。诏颁行。盐法以《绍兴编类江湖淮浙京西路盐法》为名，茶法以《绍兴编类江湖淮浙福建广南京西路茶法》为名。先是绍兴十九年十月三十日，干办行在诸军粮料院王珏言：「窃以茶盐之法，祖宗成宪非不详备，然岁月寖久，积弊滋深。盖缘州郡申明或因都省批送，或因陈献，或因海行，并皆随事设宜，画时颁降。比自建炎之后来未编集，例多断阙，改之(文)[之]文，无复参照，往往州县所引专法，间是一时省记，因此黠吏舞文，得以轻重其手。望下 令所取应系茶盐文字、并续降画一、见行条法，看详编定。」于是 令所言：「寻下诸处抄录到《元丰江湖淮浙路盐法》，并元丰修书后来应干茶盐续降指挥八千七百三十件。今将见行遵用条法逐一看详，分门编类。」至是上之。时太师、尚书左仆射秦桧为提举，刑部侍郎韩仲通为详定，左迪功郎魏师逊、右儒林郎方泾、左修职郎周麟之、右从事郎何溥为删定官。诏修进茶盐法，依吏部七司例皆推恩。 
二十三年十一月九日，详定一司 令所上《大宗正司 》一十卷、《令》四十卷、《格》一十六卷、《式》五卷、《申明》一十卷、《目录》五卷。诏颁行。先是绍兴十四年七月十四日，诸王宫大小学教授王观国言：「宗室支派散居四方，虽有大宗正一司法令，而难以推行。」礼部取到诸宫院状：「契勘本司专法系在京日删修，其间有目今权在外难以推行者，或内有合行删修者。请从 令所删修。」从之。至是书成进呈，上谕辅臣曰：「 阅所修，甚有条理，可颁降施行。」续诏依茶盐法进书例推恩。 
二十五年九月十三日，太师、尚书左仆射、同中书门下平章事、提举详定一司 令秦桧等上《宽恤诏令》一百六十八卷、《目录》三十一卷、《修书指挥》一卷。诏颁行，仍以《绍兴编类宽恤诏令》为名。(一九)[先]是绍兴二十三年八月二十八日，前权知惠州郑唐佐言：「陛下临御以来，诏令为民而下者十常八九，莫先省刑罚也，薄税敛也。然亲民莫如守令，按察莫如监司。而守令之职，固当精白一意，务使实惠及民；若监司岁内巡历所部州县或不周 ，则遐方僻壤，郡邑官吏奉行必有不谨。望饬攸司，自中兴以来省刑罚、薄税敛，凡恤民宽厚之诏令，编类成书，以赐守令。仍令监司岁内分巡所部州县，务要周 ，以察奉行诏令之当否、官吏之勤惰。」诏下 令所编类。至是成书上之。有旨依昨修大宗正司法进书例推恩。 
二十六年七月二十七日，上谕辅臣曰：「昨来卿等奏陈，近年有司申明续降指挥，多有与祖宗成法违戾去处，已令有司看详改正，至今不曾具到。」沈该等奏曰：「六部以谓，若一顿更改，恐致纷纷，欲每因一事，便改正一项。」上曰：「此固好，然恐吏辈临时得以舞文玩法。不若督促，与一番改正。」先是魏良臣乞令省部具续降申明指挥，付有司看详，庶与祖宗旧法不相背戾，诏从之。至是未上，故有是旨。 
十月十七日，详定一司 令所言：「本所与实录院、国史、日历所、玉牒所皆系宰执提领。一般书局各有进呈及御前降出文字，本所旧曾差置内侍官充承受并诸司及提举诸司官。欲依例出差。」诏都大提举诸司差延福宫使、宁远军承宣使、入内内侍省押班李珂，承受官差入内内侍省东头供奉官、干办御药院兼太一宫李绰。 
闰十月一日，臣寮言：「文昌，政事之本。今户部之婚、田，礼部之科举，兵部之御军，工部之营缮，以至诸寺监一司专法之外，窃意无条而用例者尚多有之。欲望深诏大臣董正治官，悉令有司子细编类，条具合用之例，修入见行之法。一有隐匿之弊，重寘典宪。」从之。 
十二月十五日，尚书左仆射、同中书门下平章事、提举详定一司 令万俟等上《御试贡举 》一卷、《令》三卷、《式》一卷、《目录》一卷、《申明》一卷，《省试贡举 》一卷、《令》一卷、《式》一卷、《目录》一卷、《申明》一卷，《府监发解 》一卷、《令》一卷、《式》一卷、《目录》一卷、《申明》一卷，《御试省试府监发解通用 》一卷、《令》一卷、《格》一卷、《式》一卷、《目录》二卷，《内外通用贡举 》二卷、《(今)[令]》五卷、《格》三卷、《式》一卷、《目录》四卷、《申明》二卷，《厘正省曹寺监内外诸司等法》三卷，《修书指挥》一卷。诏可颁降，仍以《绍兴重修贡举 令格式》为名。是年正月九日，臣寮言：「国家取士，如棘闱糊名之法，悉沿唐制，而又增广。立号、誊录、监试、巡铺，以至代笔、挟书、继烛，禁戢尤严。独缘试官容私，
      
公道不行，或先期以出题目，或临时以取封号，或假名以入试场，或多金以结代笔。故孤寒远方士子不得预高甲，而富贵之家子弟常窃巍科。乞下有司重修科举之法，革去近年容私之弊。如挟书、代笔、继烛，必欲尽禁；如封弥、立号、誊录，必欲依条；如考校、定去留、分高下，必欲至公；如知举、参详、考试官，仍乞御笔点差，以复祖宗科举之法。」后 令所言：「科举取士，一宗条令尽载《贡举法》。系自崇宁元年七月修立，经今五十余年，其间冲改及增立名件不少，前后所降申明，州县多不齐备。欲将上件《崇宁贡举条法》逐一取索，重修施行。」从之。时宰臣万俟为提举，户部侍郎王(侯)[俣]为详定，右宣教郎柳纶、右宣议郎魏庭英、左从政郎赵廱、右从政郎范冈、左迪功郎陈榕为删定官。至是书成上之，诏依《宽恤诏令》进书例推恩。
 刑法 宋会要辑稿 刑法一 格令四四：原作「三」，据顺序改。 
      
格令四四：原作「三」，据顺序改。
      
近日 令所删定官不问岁月远近，偶值进书，例行改官。虽推赏系旧例，然前 二十七年四月二日，吏部状：「侍御史周方崇上言：『伏(比)[此]亦少假岁月，不如是之冒滥也。窃见《绍兴杂压令》：删定官在著作佐郎、国子监丞之上，既改官除监检鼓院等差遣，则序位反(存)[在]著作佐郎之下。欲望将选人删定官虽经进书，令依太学正录例，到任一年，通及五考，方与改官。仍乞将选人任删定官及其余选人职事杂压，重行修立，别为一等。』本部看详：选人任删定官，欲令杂压在太学博士之下。其磨勘改官，在任及一年，有出身人通及四考，无出身人五考，即依绍兴六年三月二十七日已降指挥施行。其进书赏并与比类循资。仍自今降指挥日为始。」从之。 
二十八年三月二十七日，司农卿汤允恭言：「全蜀之地初置宣抚处置使，则许便宜行事；既立总领财赋司，则有措画指挥。二者出于军兴一时济办，多与一司一路及见行条法不相照应。望降指挥，俾制置司、总领所各具元来所得便宜措置指挥，取会四路宪、漕、常平司、见今州县承受奉行与绍兴新书不同处，及断立罪赏轻重或相抵牾，逐一参照，条具申奏，下 令所看详，将合存留条件编入绍兴新书，颁降四川专一遵守。」从之。 
二十九年四月十五日，尚书右仆射、同中书门下平章事、兼提领详定一司 令所汤思退言：「中书、门下、尚书三省实总万机之务，其章程品式应期会者亦各有本省之法。伏见中书、门下 令格式实大观中修纂，历年既久，而尚书省第有省记条册。窃虑官制、事名或有增改、续降命令所当修(着)[者]，望下有司重修三省成法。盖三省之法实着出令官人之程格，其小兼载吏员迁补之次序，非他法比，欲与宰执同共选差尚书侍郎、给、舍两三人，同本所详定官以典故法令参修，以来至当以来至当：《建炎要录》卷一八一作「三省成法来上」。。臣虽备员提领，缘今来系三省法，合同宰执详议审履。乞将来进书，臣更不推恩。所有选差官系三省属官，论思乃其本职，乞不入衔，及不添请给、书史之类。」从之。其后三十一年二月八日，刑部侍郎、兼详定官黄祖舜条具修三省法申请，未几诏罢 局，修书指挥(逐)[遂]寝，至干道六年七月十九日纔降诏复修焉。 
三十年八月十一日，尚书右仆射、同中书门下平章事、兼提举详定一司 令陈康伯等上《尚书左选令》一卷、《格》二卷、《式》一卷、《申明》一卷、《目录》三卷，《尚书右选令》二卷、《格》二卷、《申明》二卷、《式》一卷、《目录》三卷，《侍郎左选令》二卷、《格》一卷、《申明》一卷、《目录》三卷，《侍郎右选令》二卷，《格》二卷、《式》一卷、《申明》二卷、《目录》三卷，《 
      
尚书侍郎左右选通用 》一卷、《令》二卷、《格》一卷、《式》一卷、《申明》二卷、《目录》一卷，《司封 》一卷、《令》一卷、《格》一卷、《申明》一卷、《目录》一卷，《司勋 》一卷、《令》一卷、《格》一卷、《申明》一卷、《目录》一卷，《考功 》一卷、《目录》一卷，《改官申明》一卷，《修书指挥》一卷，《厘析》八卷。诏下本所颁降，仍以《绍兴参附尚书吏部 (卷)[令]格式》为名。先是绍兴二十八年九月十九日，权吏部尚书贺允中言：「比年以来，臣寮奏请，取便一时，谓之续降指挥，千章万目，其于成宪不无沿革。舞文之吏依倚生奸，可则附会而从权，否则坚吝而沮格。惟是吏部七司见今所用法令最为急务，若无一定之法，革去久弊，而望(诠)[铨]曹之清，不可得也。愿诏 令所严立近限，将吏部七司祖(宜)[宗]旧制与续降指挥参定异同，先次条纂，立为定制，庶免用例破条之患。」后详定官黄祖舜言：「见修吏部七司条法，欲将旧来条法与今来事体不同者立为参附条参照。」上谓辅臣曰：「祖宗成宪不可废也，存之以备用甚当，但令所修法须与祖宗法意不相违背。仍谕诸详定。」既而权吏部尚书周麟之言：「吏部诸选引用续降指挥，前后不一，或臣寮建明，或有司申请，皆经取旨，然后施行。今以续降条册观之，乃有顷年都省批状指挥参列其间，亦曰『续降』，诚未为允。」诏令诸选具绍兴二十五年以前批状指挥，如有类此者，仰 令所可削则削之。时陈康伯为提举，刑部侍郎黄祖舜为详定，右迪功郎闻人滋、左从政郎徐履、右从政郎陆游为删定官。至是书成进呈。上曰：「顷未立法，加以续降太繁，吏部无所遵承。今既有成法，若更精择天官长贰，铨曹其清矣。」宰臣汤思退奏曰：「顷未立法，官员到部，有所整会，一求之吏，并缘为奸，金多者与善例，不然则否。」上曰：「今既有成法，当令一切以三尺从事，不可更令引例也。」续诏修进官与《刑名断例》成书通推恩赏。 
讼》七卷，《诈伪》一卷，《杂例》一卷，《捕亡》三卷，《断狱》二卷，《目录》一卷，《修书指挥》一卷。诏下刑寺遵守，仍以《绍兴编修刑名疑难断例》为名。以绍兴二十六年九月二十九日御史中丞汤鹏举言：「三尺之法，天下之所通用也。四海九州岛，万邦黎献，知法之所载而已，安知百司庶府之有例乎 例之所传，乃老奸宿赃秘而藏之，用以附下罔上，欺 同日，尚书右仆射、同中书门下平章事、兼提举详定一司 令陈康伯等又上《刑部断例》，《名例》、《卫禁》共二卷，《职制》、《户婚》、《库》、《擅兴》共一卷，《贼盗》三卷，《(或)[惑]世俗，舞文弄法，贪饕货赂而已。望诏吏部、刑部条具合用之例，修入见行之法，以为中兴成宪。」后 令所详定官王师心言：「据刑、寺具到崇宁、绍兴《刑名疑难断例》，并昨大理寺看详本寺少卿元衮申明《刑名疑难条例》，乞本所一就编修。」从之。初，绍兴四年四月二十三日， 
      
刑部侍郎(故)[胡]交修等乞编集《刑名断例》，当时得旨，限一季编集。又绍兴九年三月六日，臣寮言，请以建炎以来断过刑名近例分类门目编修，亦得旨限一月。是年十一月一日，臣僚复建言：「前后所降指挥非无限期。取到大理寺状，虽曾编修审复，即未上朝廷。窃详编类之意，盖为刑部进拟案引用案例。高下用情，轻重失当。今既未成书，不免随意引用。乞下刑寺根究节次立限之后如何编类，再立严限，专委官看详。」遂诏刑部委员官张柄、晏孝纯，大理寺委(平)[评]事何彦猷、赵子籈，依限一月。时编集止绍兴十年。其后汤鹏举奏：「 令所且言：(诏)[照]得《绍兴断例》，大理寺元止编到绍兴十五年以前，所有以后至二十六年终即未曾编类，理合一就编集。」至是成书，与《参附吏部法》同日上焉。诏：令所修进《吏部参附法》，并《刑名疑难断例》，依昨进御试等条法进书推恩。其本所差到大理正周自强、丞冯巽之、评事贾选、潘景珪，各与减一年磨勘，以尝兼权删定官，编过《断例》及审覆故也。以上《中兴会要》。 
、马骐、检正诸房公事叶颙、右司员外郎沈枢同共编修；候成书，差尚书侍郎、给事中详定覆。 孝宗隆兴二年正月七日，宰臣汤思退言：「今百司皆有成法，中书国政所出，三省之法不可不修。」诏权中书舍人何 
二月二十四日，臣僚言：「今日之弊，在于舍法用例。法者率由旧章，多合人情；(出)[例]者出于朝廷一时之予夺，官吏一时之私意。欲望明诏中外，悉遵成法，毋得引例。如事理可行而无正条者，须自朝廷裁酌，取旨施行。」从之。 
五月二十六日，吏部尚书金安节言：「比因臣僚言铨曹用例之弊，臣即与郎吏疏谬例之当去与定例之可用者，悉上于朝。切虑定例虽下，人不得知，欲望申饬有司镂版刊示。」从之。 
干道元年七月二十日，权刑部侍郎方滋言：「乞将绍兴元年正月一日以后至目今刑寺断过狱案，于内选取情实可悯之类，应得祖宗条法奏裁名件，即编类成书；及将 令所修进《断例》更加参酌。」从之。 
讼》十九卷，《诈伪》四卷，《杂例》四卷，《捕亡》十卷，《断狱》六卷，分为一十二门，共六十四卷；《目录》四卷，《修书指挥》一卷，《参用指挥》一卷。总七十卷。仍乞冠以《干道新编特旨断例》为名。从之。 二年六月五日，刑部侍郎方滋上《干道新编特旨断例》五百四十七件，《名例》三卷，《卫禁》一卷，《职制》三卷，《户婚》一卷，《库》二卷，《擅兴》一卷，《贼盗》十卷，《 
八月九日，户部郎官司马伋言：「契勘铨综之司，唯法是守，令有二(徒)[途]，是启奸吏舞文之弊。欲望明诏吏部七司，如有 令前后不同者，并委有司删定可否，止从其一。」从之。 
三年五月二十八日，臣僚言：「切见绍兴续降指挥未经编类，前后异同。乞诏有司删修，总为一集，颁示天下。」诏刑部条具。既而 
      
刑部言：「绍兴续降指挥已修至建炎四年六月终，自当年七月至绍兴十八年应干申明及冲改法令指挥，已尝下大理寺、江东西提刑等司抄录，见在本所。所有十八年以后至目今续降，伏乞札下诸处缮写赴部；并诸百官司元系省记专法，内有事干海行，并改冲条制，理合一就取索参修。」从之。 
四年三月二十三日，臣僚言：「伏见近日将绍兴续降重行删修。缘四十年间，前后申请无虑数千，重复抵牾，难以考据。乞且委大理寺官同共看详，先经正、丞，次至卿、少，一如狱案详难，定其可否，类申刑部。然后以所隶事目分送六部，六部长贰、郎官更加参详，委得允当，即着为定令。庶几 令之颁，可以经久。」从之。十一月二十九日，秘书少监、兼权刑部侍郎汪大猷言：「切见绍兴以来续降几至二万余条，间见层出，前后(外悟)[舛牾]者不可一二数。比因臣僚所请，命刑寺官如断案例以次删修。然至今数月，未知所裁。欲望明诏有司，亟赐编集。有旧法不能尽而续降可以参用者，即分类编次之；有旧法文不分明而续降因事重出，即参酌损益之；有旧法所无而后不因事立制者，即修立以为法；有一时权宜处分不可着为成制者，即存留以照用；有旧法本自可用而续降不必行者，即皆删去。庶几一代法令，粲然备具。」诏依，仍差大猷兼详定官，大理少卿王彦洪、韩(光)[元]吉兼同详定官，吏部郎官郑伯熊、户部郎官曾逮、刑部郎官蔡(光)[洸]刘芮、大理寺丞潘景珪、大理司直洪榨并兼删修官。限一年编修。 
十二月十八日，秘书少监、兼权刑部侍郎、兼重修 令详定官汪大猷言：「昨修绍兴新书，系用嘉佑法与政和法对修。今来重修 令，亦乞以嘉佑法参酌修立。」从之。 
五年三月二十五日，吏部侍郎周操言：「切见吏部七司条令，自绍兴三十年以后节次申明、续降，未经修缉。欲乞委官就吏部置局，依仿旧书，随事纂集。」诏依，仍委逐司郎官并吏部架阁文字官编类。 
六年五月，枢密院检详诸房文字张敦实言：「比者朝廷命官置局，重修绍兴以来法令，然(上)[尚]未及诸路一司法令。乞取四川、二广逐路专行者，并加修削，目为《干道新修一司法》。」从之。 
八月二十八日，尚书右仆射虞允文言：「昨将绍兴 与嘉佑 及建炎四年十月以后至干道四年终续降指挥逐一参酌删削，今已成书。《 》一十二卷，《令》五十卷，《格》三十卷，《式》三十卷，《目录》一百二十二卷，《存留照用指挥》二卷。缮写进呈。乞冠以《干道重修 令格式》为名。」诏依，仍自八年正月一日颁行。 
十月十五日，尚书右仆射虞允文言：「伏见 令所见修干道新书，系将诸处录到续降指挥计二万二千二百余件，除合删去外，今于旧法有增损元文五百七十四条，带修创立三百六十 
      
一条，全删旧文八十三条，存留指挥一百二十八件，已成书颁行。欲望明诏诸路，候颁到新书，其间如有疑惑事件，许限两月，各条具申本所，以凭检照元修因依，分明指说行下。」从之。 
七年正月十二日，提举福建常平茶事周自强言：「切见干道新书既以颁行，自今凡有申请冲改，必先送所属曹部详议，如果合冲改，然后取旨删修。若旧法已备，止请申严者，乞更不施行。」从之。 
九月十一日，权刑部侍郎、兼详定一司 令所王秬言：「本所重修海行 令格式，已至干道四年终。今乞将干道五年以后续降指挥，令本所详定修削，每三年一次编类，申朝廷审覆颁降。」从之。 
十一月二十七日，诏令户部将干道新修条令并申明户婚续降指挥编类成册，送 令所看详，镂版遍牒施行。 
八年八月十八日，大理少卿、兼同详定一司 令莫蒙言：「契勘中书门下省、枢密院法系大观间修立，尚书省法系崇宁间修立，并未尝审订去取，止是引用省记。今乞将崇、观以后至干道八年终重加修缉，并三省通用法、三省枢密院通用法一 修立。」从之。 
九年二月六日，右丞相梁克家、参知政事曾怀上《中书门下省 》二卷、《令》二十二卷、《格》一十三卷、《式》一卷、《申明》一卷，《尚书省 》二卷、《令》七卷、《格》二卷、《式》三卷、《申明》二卷，《枢密院 》四卷、《令》二十四卷、《格》十六卷、《申明》二卷，《三省通用 》一卷、《令》五卷、《格》一卷、《式》一卷、《申明》一卷，《三省枢密院通用 》二卷、《令》三卷、《格》一卷、《式》一卷、《申明》三卷，《目录》二十卷，并元修《看详意义》五百册，乞冠以《干道重修逐省院 令格式》为名。从之。 
三月二日，臣僚言：「伏见《干道新书》与旧法颇多违戾，访闻六部每遇一事，动辄申请，方能施行。乞令长贰条具，如有未便，即重行删修。」从之。以上《干道会要》。 
淳熙元年四月二十八日， 令所言：「吃菜事魔或夜聚晓散，因而传习妖教，州县不行觉察，自当坐罪。缘(系)[条]内令、丞、巡尉、都监、知、通、监司既有分立等第断罪，其后徒党已成者，若(从)[泛]言『命官』，即是(即是)监司、知、通、令、丞等皆合冲替，致无以分别。兼巡尉、都监职专警捕，欲将『命官』字改为『巡尉、都监』字。及于『冲替』字下云『余五百里编管』，不显『余』系是何色目人，所以删去『余』字，却照得条内上文，添入『厢耆等人』四字，在『五百里』字上为文。庶几罪责有以区别。」从之。 
十月九日，诏：「六部除刑部许用干道所修《刑名断例》，及司勋许用绍兴编类获盗推赏刑部例，并干道元年四月十八日《措置条例弊事指挥》内立定合引例外，其余并依成法，不得引例。」先是臣僚言：「今之有司既问法之当否，又问例之有无。法既当然，而例或无之，则是皆沮而不行。夫法之当否人所共知，而例之有无多出吏手，往往隐匿其例，以沮坏良法， 
      
甚者俟贿赂既行，乃为具例，为患不一。乞诏有司，应事有在法炯然可行，而未有此例者，不得以无例废法事。」诏下六部看详。至是来上，因有是诏。 
二年十二月四日，参知政事龚茂良等上吏部七司法三百卷，诏以《淳熙重修尚书吏部 令格式申明》为名。先是干道五年三月，吏部侍郎周操言：「吏部七司条令，自绍兴以来凡三经修纂。起于天圣七年以后，至绍兴三年七月终成书，目曰《吏部七司法》；自建炎二年八月至绍兴十五年六月终成书，目曰《新吏部七司续降》，自绍兴三年四月〔至〕三十年七月成书，目曰《参附吏部七司法》。上件条令，卷册浩繁。又自绍兴三十年以后，更有隆兴《弊事指挥》及节次申明、续降，散浸于各司之间。乞委六部主管架阁库官置局，依仿旧书，每事编类成门；仍令逐司主令法案画一供具结罪，以凭编类。候 令所修 令毕日，取吏部七司(以)[已]成三书，及今来架阁库官编类绍兴三十年以后指挥、续降，重行删(条)[修]，共成一书。」诏从其请。至是来上。时 
      
龚茂良为提举，权吏部尚书蔡(洗)[洸]为详定官，军器监巩湘、宣教郎盖经、儒林郎张季樗、宣教郎曾植、承务郎丁常任、宣教郎军器监主簿乐备、从事郎楼钥并为删定官。诏经修进书详定、删定、兼删定官各转一官，选人改合入官，提举、承受诸司官各转一官；经修不经进提举、同提举官各减三年磨勘，详定、同详定官、删定、兼删定官各减二年磨勘；不经进书承受、主管诸司官各减二年磨勘；本所进书人吏、吏部差到供报手分各转一官资；并本所诸司人兵等，各依例犒设一次。
  </div>
  <div class="pagination">
   <a href="宋会要辑稿_page671.html">
    上一页
   </a>
   <span>
    ...
   </span>
   <a href="宋会要辑稿_page667.html">
    667
   </a>
   <a href="宋会要辑稿_page668.html">
    668
   </a>
   <a href="宋会要辑稿_page669.html">
    669
   </a>
   <a href="宋会要辑稿_page670.html">
    670
   </a>
   <a href="宋会要辑稿_page671.html">
    671
   </a>
   <span class="current-page">
    672
   </span>
   <a href="宋会要辑稿_page673.html">
    673
   </a>
   <a href="宋会要辑稿_page674.html">
    674
   </a>
   <a href="宋会要辑稿_page675.html">
    675
   </a>
   <a href="宋会要辑稿_page676.html">
    676
   </a>
   <a href="宋会要辑稿_page677.html">
    677
   </a>
   <span>
    ...
   </span>
   <a href="宋会要辑稿_page673.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
