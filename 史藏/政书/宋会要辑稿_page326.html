<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 326 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 326 页/共 1125 页</h1>
    <div class="content">九月，诏沿黄河隶役兵匠，自今除月禀外，别给口粮。 
十二月，诏沿黄河州军知州、知军、通判、令佐等，在任三年，修护堤埽牢固，别无遗累，得替日免短使，依例磨勘，与家便差遣，令佐亦放选注家便官。 
是年，河决滑州王八埽，诏发兵夫完治之，费功十余万乃成。 
大中祥符元年四月，遣中使四人分护郓、濮等州河堤，以驰道所历，谨备豫也。 
三年五月，京西提点刑狱司上言：「河阳高绅修黄河岸，以叶石累之，计省功万，颇为坚固。」诏奖之。 
八月二十五日，滑州言大河顺道北流，诏遣职方员外郎刘益驰往设祭。 
十二月，帝谓知枢密院王钦若等曰：「河防所设，本各有因，官司相度，容易废毁，或恣形势请射，或容强户侵耕，非次奔流，多贻垫决。盖听授之不审，亦兴复之倍艰。可降诏谕沿河官吏及巡河使臣，所管旧日大小堤，并依旧存留，不得专擅移易。内有委实不便，须合改更处，具本处何人规画、于何年修筑及明陈改更利害以闻。」 
四年八月，河决通利军，又合御河流注大名府城，害民田，人多溺死。诏遣官致祭，赐被水家米一斛。是年，遣使滑州经度西岸开减水河，朝议以疏治此河可以折水势，省民力。事毕，诏奖献言者。 
五年正月，棣州言河决聂家口，请徙州城。帝曰：「城去河尚十数里，居民重迁。」又命内殿崇班史崇贵、入内供(俸)[奉]官王文 
     
庆，与转运使王(晓)[曙]、李应机完塞。既成，又决于州东南李民湾，环城数十里，民舍多坏。(晓)[曙]等又请徒于滴河，诏合门祇候郭盛覆视之，如其请。 
五月，又遣太常博士孙冲、内殿崇班卫承庆按视之。冲言城可固护，止费功三十万，与(晓)[曙]更陈利害，即遣冲知棣州，承庆为兵马都监。冲又荐大理寺丞史莹知水事，遂以莹通判棣州。莹俄以异议被绌。冲御下严刻，有行新堤上者必杖之。役兴踰年，虽扞护完筑，裁免决溢，而湍流溢暴，壖地益削，河势高民屋迨踰丈矣。民苦久役而终忧水患，乃罢冲等，徙州。 
八月，命东染院使秦义、开封府官寇弦乘传至郓州按视河堤城池，图上利害。 
七年二月，诏：「如闻河北滨、棣州修葺遥堤棣：原空，据《长编》卷八二补。，科配劳苦，亦有逃亡者，可谕转运使便勿修迭，别作规画，无致阙 。」 
八月，遣使视棣州河堤棣：原空，据《长编》卷八三补。，还言城南河高二三丈，知州、殿中侍御史孙冲守护过严，民输租践堤者亦笞之。诏择官代之，乃命转运使李士衡、张士逊徙州于阳信之八方寺阳：原作「扬」，据《宋史》卷九一《河渠志》一改。。 
八年二月，命三司户部副使李及、西上合门使夏守赟驰传诣滑州，与河〔北〕、京西转运使议开减水河〔利〕害。先是，京西转运使陈尧佐等请于滑州开小河以分水势，河北转运使李士衡等言将为魏、博民患，请罢之。帝曰：「各庇所部，非公也。」故命及等覆视。及等使回，请于三迎阳村北开河，仍于新河别开汊河，如河水湍激，即令兵卒之习水者决 
     
导。从之。 
三月，令滑州都监、监押二员，每月更巡河上，提辖六埽修河物料。诏京西转运使俟农隙日，量发二匠课取石段，备修河阳埽岸。 
四月，诏沿河诸埽巡河使臣各给当直军士五人，监物料使臣各三人，并以本城充，自今不得辄差河清卒。是月，遣使滑州，与知州、通判同阅芟地，尽令刈送官场。 
七月，令京东路提点刑狱滕涉、常希古与本路转运同定夺郓、濮州规置芟地久远利害。 
九年正月，三门白波发运使言，沿河山林约采得梢九十万，计役八千夫一月。命发运使陈丽夫躬自临视，仍官给粮食，毕日即散。 
四月，诏：「自今沿黄河令佐三年，二年在本县地分修护河堤埽岸，一年差出别县界，亦修护堤，并得牢固者，只免选注合入官，即不注家便。如三年内俱在本县地分修护河堤，别无 虞，即依先降敕命施行。」 
十二月，河北都转运使李士衡言：「滑州鱼池埽水势湍急，知通利军郑希甫请于本埽下开减水河，相度利便。」从之。 
天禧元年十月，滑州监押、侍禁勾重贵言：「准先降敕，知州军、通判官、令佐、巡检河堤埽岸使臣得替后并有酬奖，惟不及都监、监押。」诏自今替日与免短使。 
三年六月，滑州河溢州地西北天台山旁，俄复溃于城西南岸，摧七百步，漫流州城，民多漂没。历澶、濮、曹、郓，注梁山泊、济、徐州界，又合清河、古汴河上流入淮，军士溺死者千余人。遣马步都军 
     
头崔銮领宣武卒四百人巡护。诏光禄少卿薛颜、西上合门使张昭远体量规画，仍与京东、京西、河北转运使会议，遣使具舟以济行者。又遣合门祗候薛贻廓相度水口。以侍卫步军都虞候冯守信为滑州修河总管、兼知滑州，虢州团练使郝荣副之，崇仪使、入内押班邓守恩为钤辖，薛贻廓、内殿崇班杨怀(吉)[古]并为都监。遣御史驰驿劾滑州官吏之罪。贻廓言：「修河物料，望差官提点支纳，及差木石匠各百人。」从之。命屯田员外郎崔立、内殿崇班阎文庆往 ，其令入内供奉官史崇、杨继斌以马步卒二百四十人巡逻两岸，捕缉贼盗，修护堤岸。牛忠又言河水有复故道者，及请发河清卒葺治鱼池埽台，从之。 
八月，命枢密直学士王(晓)[曙]、客省副使焦守节驰驿诣滑州，与冯守信、京东、河北转运使等议合要人夫、(与)[兴]役时日「等议」二字原在「冯守信」下，又「京东」下有「西」字，并据《长编》卷九四改正。，及具合役日限以闻；其本州岛合要修河物料、钱帛、粮草等，除见有备外，仍令(时)[曙]等同知拨般运，应办给用，连书以闻。仍赐宴犒。 
九月，三司请于开封府等县敷配修河榆柳杂梢五十万，以中等以上户秋税科折，从之。 
十二月，都官员外郎郑希甫言：「通利军至澶州黄河堤岸沙淤，虑将来堙塞河口，水迁旧河，冲注溢岸，望令逐州军增筑旧堤一二尺备之。」诏可。 
四年正月，命翰林学士盛度言白马军将塞河此句有脱误。《长编》卷九五：「天禧四年春正月戊午，以滑州将塞决河，命翰林学士盛度乘传致祭」。，又命右谏议大夫张士逊往祭。仍诏冯守信俟河平，留兵夫万人 
     
护之。是役，凡赋诸州薪石 芟竹千六百万，发兵夫九万人治之。 
二月，河堤塞，群臣入贺，帝制《滑州修河碑》建于福宁院干文殿，以纪成功。又命翰林学士承旨晁迥祭谢，分遣官谢宫观、陵庙、岳渎，群臣称贺。赐修河官吏衣服、金银带、器帛，将士缗钱有差。 
五月，诏沿河州军自今每岁令长吏与巡河使臣躬视堤岸，当浚筑者，备书以闻，勿复减省功料，以图恩奖。违者寘重罪。 
八月，知制诰吕夷简言：「伏见河再决滑州，计功万，以臣所见，未议修塞，俟一二年间渐收梢芟，然后兴功。兼闻诸州有贱典卖庄田者，盖虑科率梢芟，无以出办。望议定未修河，特诏谕州县，仍令滑州规度所须梢芟，以军人采伐，或于近州秋税折科。」从之。 
九月，夷简言：「景德二年，诏沿黄、汴河春科检计河堤合使物料、人力，今后知州、通判、巡河使臣、令佐若能用心点检，逐年大段减剩得人功、物料，堤岸又得牢实，不至 虞，与将在任减剩得功料，比附前界叙为劳绩，候得替到阙，特行酬奖。臣今看详，伏恐沿河州军官吏因此诏条，每年多减功料数目，故得欲替叙为劳绩，以致堤岸渐至薄怯，致昨来河决滑州，倍费功力修塞。其景德二年十月九日敕命，今后更不行用。」诏审刑院、大理寺定夺，请如夷简所奏。从之。 
是月，国子博士王黄裳言：「窃见去年滑州决河，修筑终未完固。臣近过郑州，见黄、汴河岸相去止五 
      
十步许，若来岁泛溢，即入汴河口，或至震惊都城。愿与诸州长吏案行规度，就直开浚，必可省功料、惜人民。」诏黄裳驰驿往滑州，与李应几等同共规度修浚河口年限，并具功料以闻。毕日，同往郑州，召转运使、河堤官吏等案视以闻。 
十二月，知滑州陈尧佐请令兵马总管同管勾堤事。从之。是月，崇仪副使史莹、国子博士王黄裳请于卫州等处规度分减黄河水势，诏与李垂亲视利害以闻。 
五年正月，诏曰：「乃眷洪河，是惟经渎，决溢为患，今古攸同。言念修完，颇增劳费。应沿滑州河口且(往)[住]修迭，俟将来丰熟日指挥。京畿、京东西、河北遭水及积雨浸民田、妨垦种县分，委转运使与逐州长吏体量诣实以闻，议加优恤。京东路河流所及地分尤广，特差官往彼安抚。」 
五月，诏：「应沿河州军自今每岁捡计管界河堤功料，委逐处长吏或通判、河堤官吏与都大巡河、本地分使臣躬亲详度，如是堤岸怯弱，河道堙塞，合行开浚修筑，即连书以闻，不得复有减省功料以为劳绩，希求恩赏，违者寘深罪。」是月，滑州开减水河功毕，河流渐复北岸，命右谏议大夫李行简致祭。 
六月，滑州陈尧佐言：「黄河泛涨，河北岸拨堰放水，其正河、汊河并入故道。」降诏奖谕。 
仁宗天圣元年五月，右谏议大夫、参知政事鲁宗道往滑州相度修塞河口功料，又遣太常博士李渭随宗道相视。时滑州计度修塞功料闻奏， 
      
又渭尝言修河利害，故遣之。 
六月，供奉官、合门祗候、签书滑州事张均平言：「签书州事兼管河堤，将来修塞河口功料，排备物料，分领役兵，伏缘往来隔河，恐失点检。况修河亦有都监名目，欲(勉)[免]签书州军，专令管勾河口。」别命太常博士李渭为北作坊副使，充修河都监。 
是月，鲁宗道言：「近奏郑州判官王述、前安利军判官葛湛充滑州职官，同管修河公事。今点检滑州奏状，幕职多出外县，不亲书名，欲乞特申戒约，并须同共商议，亲书文奏。如有功过，应干修河官，并与知州已下一例施行。」从之。 
八月，中书言：「(令)[今]京西等路(色)[邑]人有情愿进纳修河梢并草者，逐州军数目十分中特与减放一分，令出榜晓示。」从之。 
二年八月，遣度支员外郎、秘阁校理李垂，内殿崇班、合门祗候张君平，同往滑、卫州相度水势，及具合役功料数，画图以闻。时议修塞故也。京东转运使又奏：「本部羡财十万贯，充修河支用。」诏加奖谕。宰臣言：「滑州修河物料，地理阔远，欲令本州岛相度添差巡检，于高阜处积垒苫(益)[盖]，不管 虞损恶，有 将来支用。」仁宗曰：「草数重逾千万，此皆出于民力，不可枉致损烂，如此约束甚便。」 
四年十二月，诏：「滑州向下缘河埽岸，累降敕取责结罪文状，如垒口以后，常切修贴，不唯 虞，尚虑官员、使臣不切用心固护。宜令接此春初，差夫兴修，预合固护，仍以修过功料进取进止。」 
五年八 
      
月，中书门下言：「近差内殿崇班史崇信、入内供奉官段文德往滑州修迭固护怯薄堤，官员照管两堤，恐将来水复旧河，别有 虞。」从之。 
敕命，塞迭河口，窃惟濮、卫之郊，连苦水旱，赵、魏之境，昨经螟蝗，倘加役使，重益困穷。欲乞应在京见有土木工不急修造处，一切权罢，那并充河口差使。」诏从其请。又遣知制诰程琳、西上合门使曹仪往滑州，与修河总管等相度兵夫、功作料数，及密体量有无未便事件。 九月二日，御史知杂王鬷言：「伏 
八月，诏京西转运使洎滑州，自今每五日一次具修河次第、修迭步数、堤岸平安闻奏。 
十月，滑州言决河已塞，水复故道。帝召宰相于承明殿，谓曰：「河决累年，一旦修塞，遂除民患，非独灵意幽赞，亦卿等戮力。」王曾曰：「此皆圣心忧昃，悯昏垫之民，上感穹旻，致滋协顺。」诏新修埽以天台埽为名。郡有天台山，因以为名。群臣称贺于崇德殿。 
十二月三日，中书门下言：「天台埽费功至大，向下军州堤岸切在提举修护，欲令逐路转运使往来捡举，如有合行修贴固护，逐处立便施行。小有 虞，重行朝典。」从之。 
十二日，知制诰徐奭言：「近至滑州鱼池埽，最是紧急，闻得旧有减水河，望令开浚。」诏滑州相度，本州岛言应役夫二万八千余，一月工毕。或以兵士渐次兴功，计役万二千人，七十日。诏差军士兴葺之。 
六年三月六日，滑州寇瑊言：「天台埽塞河，望付有司諲记。」诏 
      
翰林学士宋绶諲述。 
十六日，诏内殿崇班、合门祗候戴潜、高继密分充澶、滑、安利军、天雄军、濮、郓、齐州界都大提举修护黄河堤岸。是日，新授京西转运使杨峤言：「澶州每年检河堤春料夫万数，并自濮、郓差往，备见劳扰。欲乞只于外州抽兵士五七千人，与河清兵士同修。」从之。 
四月，以郓州言张秋埽发分两岸，名三百步埽，别差使臣巡护。从之。是月，诏澶、滑州签判职官，自今与知州、同判管河堤事。 
八月，澶州言王楚埽河水涨溢王楚埽：原作「楚州」，据《长编》卷一○六改。，冲决堤岸约三十步，已役兵夫修迭。 
七年正月，滑州言：「得殿中丞、签书节度判官厅公事花尹等状，尝准州牒守宿巡掌物料堤埽，缘旧敕只有知州、同判，无职官防护条例，河防重难，深虑小人 虞，一例负责，洎至任满，又无优奖。」诏自今澶、滑州签判职官，候得替日与依知州、同判例施行。 
五月，承明殿诏示中书、枢密院高弁、高继密等所上黄河诸埽图，今议所行，乞降付高弁等议定。从之。 
七月，滑州言：「诸埽捉到河清军士盗斫沿堤林木者，按天圣四年宣，赃钱不满千钱，从违制失定断，军人刺面，配西京开山指挥，千钱已上奏裁。切缘军兵多西京邻兵，人规避重役，故意盗林木以就决配，依旧收管，若三犯即决配广南远恶州牢城。」从之。 
十二月，都大巡护澶滑州堤高继密请差近上官相度河北岸，自澶州嵬固埽下接大堤，以次东北就高阜地 
      
创筑遥堤。」即诏龙图阁待制韩亿与〔西〕京左藏库使阎文应、内殿崇班合门祗候康舆同往相度。时御史高弁亦请于澶州向上分作两堤，前蓬州良山令陈曜乞开郓州界黄河入麋丘河，诏亿等并议之。时侍禁王乙差韩亿、高弁同相度开澶州向上分两河利害此句似有误。，诏令弁与陈曜乘驿计会亿等，就处规画利便以闻。 
八年正月，中书门下言：「河北转运使胡则相度，若未修塞王楚埽外口，且留人功、物料固护紧急埽岸，虽即利便，又缘向去河涨，必是依旧冲渰去年遭水人户。欲下河北诸州，为水灾人民贫困不易，其王楚埽生堤水口，令先计度，候澶州上下两岸将来危急之处物料各有准备，即议修迭。其王楚埽经水渰人，令胡则常切存恤，无致失所。」 
十月，三门白波发运使文洎言：「沿河诸埽岸物料内山梢，每年调河南、陕府、虢、解、绛、泽州人夫，正月下旬入山采斫，寒节前毕。虽官给口食，缘递年采斫，山林渐稀，亦有一夫出钱三五千已上雇人采斫。今年所差三万五千人，内有三二家共着一丁应役之人，计及十万，往复千里已上，苦辛可悯。所有桩橛竹索出自向南北，山梢又更北远。虽芟榆所出地近，劳役亦重。近年计度迭增，新旧折腐实多。山梢旧每年止一二百万束，去年所及三百七十六万束，今七百八(千)[十]余万束，以至竹索桩橛，比旧数倍多。盖是计料之时，不以埽岸紧慢，广作 
      
约束，度多不使用，积留枉耗。今计沿河诸埽使外物料尚有二千五百万有余，称是深损烂煤末不(甚)[勘]，约直三二千贯。诸埽使臣惧见负罪培填，上下盖庇，专望水逼堤岸，便作危急夹卷埽中，虚行除破。其外二千二百一十万，称堪好，亦有不言堪与不堪使用。此项物料有祥符年纳下梢芟，比前项年岁益远，必虑损烂惧罪培填，未肯实报。欲乞差官点检，依年分如法排垛，准备支用。诸处系官物，转运使巡历，并皆点检。修河物料，望令转运、发运使依例点检，相度埽岸急慢、物料多少，逐旋移那，则经久别无朽损，又不敢过外约度。只如天圣三年，据诸州约度修河梢，准敕十分中减三五分已上，亦无阙 ，此明见元约数大。又郓州去年要梢九十九万，只般三十万应副，亦无阙 。又今三月准三司牒，据巡河魏昭素状，新置(荣)[荥]泽酸枣县河岸水势向着，乞般山梢。一月之内八次承牒，莫非紧急，遂并般三十一万往彼。访闻逐埽去旧堤三四里，般去梢并来曾使。似此虚垛年深，枉有损烂。欲乞候差官点检见数，下提举修河官，将河退水慢埽见在物料相度拨与紧着埽分。今后每秋约度来年物料，乞令提举官与知州军、县令佐、埽岸使臣相度，先将河背慢埽物料就支，及采榆柳使外，据实少数申奏采买。如埽慢河退，物料数多，提点司相度移用。若致损烂不堪，即申与本辖根勘，候继遣乞即放 
      
离任。若新监官不切点检，被提举官或后界使臣点检，并乞严断。令逐埽置版榜，备录交割，遵守施行。又沿河堤上甚有杂木，并可采斫充梢橛。窃闻诸处避见役使人工，意要纲运般载，利于掌纳办济，不肯尽公约度。况河清兵士转添数目，欲乞委提举官自今仔细约度杂木斫梢橛数，牒本州岛抽那人工、兵士采斫，渐减斫梢人夫劳役，亦(有)[省]般运。如依擘画，其利有五：点检物料，见得好恶，依条结绝，免致失陷，一也。移那物料，逐旋支使，不致积压，枉致朽腐，二也。钤辖交割，必得近新物料，修河久固，三也。依实计度，添斫榆柳，减省远地采买般运劳费，四也。废却闲埽，不至枉差监专，虚积物料，五也。」诏三司相度，请悉如洎奏。从之。 
庆历元年三月，诏权(亭)[停]塞滑州横陇决河。初遣内侍王克恭往议塞河，又遣三司户部副使杨吉与入内内侍省押班刘从愿继往规度其事。而克恭(诣)[请]先治金堤，吉等言乘河北岁稔，请塞横陇为便。又下京东、河北转运司及都大巡河使臣，与知天雄军李迪议利害，而迪言功大不可就，请止修金堤以御下流。帝以为然，故降是命。 
八月，遣官澶州祭河。时方议开分水河以减湍暴之势，未定功而水自成道，州以其事闻，特祠之。 
六年十月，诏黄河诸埽官吏，如经大水抹岸，岁满并与远地官。 
八年七月，分遣内臣往河北、陕西、河东、京东、京西、淮南六路，劝诱进纳修河梢 
      
芟。是月，命侍卫亲军马军副都指挥使郭承佑为澶州修河都总管，寻以知澶州。又命三司户部判官燕度同知澶州，兼官勾河口事。时以河水为患也。是月，命翰林学士宋祁、入内〔内〕侍省内侍都知张永和往视商胡埽决河及覆计工料，而祁、永和并言商胡水口见阔五百五十七步，用工一千四十二万六千八百日，役兵夫一十万四千二百六十人，计一百日修塞毕。 
十二月，判大名府贾昌朝言：「按夏禹导河过覃怀，至大岯，酾为二渠：一即贝丘西南河，《书》称『北过降水至于大陆』者是也；一即漯川，史说经东武阳，由千乘入海者是也。河自平原以北播为九道，齐桓公塞其八而并归徒骇。汉武帝时，决瓠子，久为梁、楚患，后卒塞之，筑宫其上，曰宣房，复禹旧迹。至王莽时，贝丘西南渠遂竭，九河尽灭，独用漯川。而历代徙决不常，然不越在浑、濮之北，魏、博之东。即今澶、滑大河，历北京朝城，由蒲台入海者，禹、汉千载之遗功也。国朝以来，开封、大名、怀、滑、澶、郓、濮、棣、齐之境，河屡决。天禧三年至四年夏连决，天台山傍尤甚，凡九载乃塞之。天圣六年，又败王楚。景佑初，溃于横陇，遂塞王楚。于是河独从横陇出，至平原分金、赤、淤三河淤：原作「游」，据《长编》卷一六五改。，经棣、滨之北入海。近岁海口壅闭，淖不可浚，是以去年河败德、博，间者凡二十一间：原作「闻」，据《长编》卷一六五改。。今夏溃于商胡，经北都之东，至于武城，遂贯御河，历冀、瀛二州之域域：原作「城」，据《长编》卷一六五改。，抵干宁军，南达于海。 
      
今横陇故水止存三分，金、赤、淤河皆已堙塞，惟水壅京口以东水：《长编》卷一六五作「出」。，大决民田决：原作「污」，据《长编》卷一六五改。，乃至于海。自古河决为害，莫甚于此。朝廷以朔方根本之地，御备戎虏，取材用以馈军师者，惟沧、棣、滨、齐最厚。自横陇决，财利耗半财：《长编》卷一六五作「则」，据《长编》卷一六五改。，商胡之败，十失其八九。又况国家恃此大河，内固京都，外限胡马，祖宗以来，留意河防，条禁严切者以此。今乃旁流散出今：原脱，据《长编》卷一六五补。，甚有可涉之处。臣窃谓朝廷未之思也，如或思之，则不可不救其敝。臣愚窃谓救之之术，莫若东复故道，尽塞诸口。按横陇以东至郓、濮间，堤埽具在，宜加完葺。其湮浅之处，可以时发近县夫，开导至郓州东界。其南悉沿丘麓，高不能决，北皆平原旷野，无所阨束，自古不为防岸以达于海，此历世之长利也。谨绘漯川、横陇、商胡三河为一图上进。」诏翰林侍读学士郭劝、入内内侍省都知蓝元用与河北、京东转运使再行相度修复黄河故道利害以闻。劝等言：自横陇水口以东至郓州铜城镇，规度地势高下，使河复故道，甚为大利。凡开二百六十三里一百八十步，役四千四百十九万四千九百六十功。初，河决商胡，又决郭固，朝议修塞，卒以不就。 
皇佑三年九月，观文殿学士、尚书右丞丁度等言：「奉诏定夺商胡、郭固(冢)[埽]水口，盖为见与恩、冀州为患危急。若便议修(闲)[闭]商胡水口，缘所费物料、人功万数至多。况今诸路灾伤，民力未丰，必至将来春水已前未能办集，(郎)[即]来年恩、冀州 
      
水患未息。兼商胡(闲)[闭]塞之后，河水未有所归，欲乞且令速行计度人功、物料，多方修塞郭固口，及创立堤防，固护水势。其商胡口经久须合修塞，方免河北水患。望选谙知河水次第臣僚，仔细踏行地势，相度定夺将来(闲)[闭]塞商胡之后，河水合归甚处流水的确利害，及计定 理修渠逐项人功物料数目闻奏，别降指挥，预行计置。」诏依所议，其商胡口并故道累经相度，更不差官检计，只候来年秋修塞。合要物料，令三司检会天禧年修河体例敷配，所贵众力易集。 
至和二年十二月四日，中书门下言：「黄河自商胡决，北流经大名、恩、冀之地，久为民患。先议开铜城故道而塞商胡，恐功大难卒就，若缓期，又虑金堤泛溢，不能捍固。欲量集兵夫、物料，就六塔河见行水势、横陇旧道，以纾大名、恩、冀之患。仍令河北京东转运司，应沿河州军堤埽及牛羊道口，预修完之。内民田为水所占者，具数以闻。」从之。 
初，黄河自商胡决，北流经大名、恩、冀，岁暴溢为患，而〔蔡〕挺与〔李〕仲昌等建议塞北流以入于六塔河。以嘉佑元年四月塞商胡北流入六塔河，北六塔河溢而不能容，一夕河复决，漂溺兵夫与揵塞之费不可胜计。于是言者以谓济、博、滨、棣之民重罹水患，乃遣殿中侍御史吴中复、带御器械邓守恭置狱于澶州，修河官等并坐奉诏俟秋冬塞北流，而听仲昌擅进，既塞而复决，枉费功料，都监张怀恩与仲 
      
昌仍坐于河上盗所监临物羁管。 
嘉佑七年七月，河北提点刑狱司言，河决北京第五埽。诏都水监丞王叔夏与本路转运使调兵夫完筑之。至八月埽成。 
英宗治平三年六月二十八日，都水监言：「新知明州沈扶乞今后黄河及诸河泛涨，堤岸 虞抹岸去处，令转运司于邻州选官检视，先验照水口两头堤身内近经涨水退落痕迹，仔细打量相去堤面高下丈尺，指定系是抹岸，为复冲决，保明申监然后行。其当职官吏若检视官定验不实，乞行严断。其恩州清阳县界御河冲决，乞特行冲替令佐。看详自商胡横流后来，黄河与御河身相合，下流梗涩。其御河虽系所属县分管勾，缘承例不曾计置应付人功、物料修护，昨因怀州界泌河决溢，通注御河，水势添涨，倍过常岁，致御河吞伏不尽，自通利军已下破决堤岸甚多。其恩州(滑)[清]阳县令佐失于修护，犯在赦前，乞赐详酌。所有御河堤岸监司近曾奏请，已令所干州县管勾常检视修护，预先计置物料、人功有备。如计置不足，即委都转运司擘画应副，及令沿河逐县令佐官衔内各带修护，逐州通判专提举修护，并令管河道堤岸，令后河事有所责成。」从之。以上《国朝会要》。
 方域 宋会要辑稿 方域一四 治河 二股河 
      
二股河
</div>
    <div class="pagination">
<a href="宋会要辑稿_page325.html">上一页</a><span>...</span><a href="宋会要辑稿_page321.html">321</a><a href="宋会要辑稿_page322.html">322</a><a href="宋会要辑稿_page323.html">323</a><a href="宋会要辑稿_page324.html">324</a><a href="宋会要辑稿_page325.html">325</a><span class="current-page">326</span><a href="宋会要辑稿_page327.html">327</a><a href="宋会要辑稿_page328.html">328</a><a href="宋会要辑稿_page329.html">329</a><a href="宋会要辑稿_page330.html">330</a><a href="宋会要辑稿_page331.html">331</a><span>...</span><a href="宋会要辑稿_page327.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
