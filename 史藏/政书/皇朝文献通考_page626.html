<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 626 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 626 页/共 807 页</h1>
    <div class="content">　　【臣】等谨按是编视陆羽经多至十倍依原例分一之源二之具三之造四之器五之煑六之饮七之事八之出九之略其十之图不传补以茶具茶器图蓺菊志凡分六类以所绘蓺菊图题词附之观石后録一卷
　　毛竒龄撰竒龄见经类
　　竒龄自序曰尝见友人髙兆作观石一録流传人间故此曰后録
　　北墅抱瓮録一卷
　　高士竒撰士竒见经类
　　汉甘泉宫瓦记一卷
　　林佶撰佶字吉人侯官人康熙乙卯举人壬辰
　　特赐进士授内阁中书
　　乌衣香牒四卷　春驹小谱二卷
　　陈邦彦撰邦彦字世南海宁人康熙癸未进士官至内阁学士兼礼部侍郎
　　茶史二卷
　　刘源长撰源长字介祉淮安人
　　居常饮馔録一卷
　　曹寅撰寅字子清号楝亭镶蓝旗汉军人康熙中巡视两淮盐政加通政司衔
　　酒部彚考十八卷
　　不着撰人名氏
　　茶花谱三卷
　　旧题朴静子撰不着姓氏
　　竹谱一卷　蛇谱一卷
　　陈鼎撰鼎见史类
　　笺卉一巻
　　吴菘撰菘字绮园歙县人
　　【臣】等谨按宋荦尝题黄山僧雪花所绘黄山诸卉图菘取其题词各为作笺故曰笺卉
　　晴川蠏録四卷后録四卷
　　孙之騄撰之騄见经类
　　苔谱六卷
　　汪宪撰宪见经类
　　画睂笔谈一卷
　　陈均撰均字康畴歙县人
　　名花谱一卷
　　旧题西湖居易主人撰不著名氏
　　右谱録









　　皇朝文献通考卷二百二十八
<史部,政书类,通制之属,皇朝文献通考>
　　钦定四库全书
　　皇朝文献通考巻二百二十九
　　经籍考【十九】
　　子【天文　推算　五行　占筮　形法　兵家医家臣】等谨按天学至后世而益精自利玛窦入中国始倡防何之学制器作图愈推愈密我
　　圣祖仁皇帝造化在心玑衡齐政
　　御定厯象考成诸书研阐精微示万世修明之法皇上复亲涖灵台徧观仪制
　　钦定仪象考成等编酌古准今昭垂无极臣下如梅文鼎辈各抒妙悟具有成书言天之学洵无过于
　　昭代矣考天文推算马氏析而为二然善言天者必有验于人故陈象纬之文率兼推步今从其例畧为分辑凡兼言测量之法者胥天文明所统也至阴阳一门今已无书亦従其阙仍以五行占筮形法列于后云
　　御制仪象考成三十二卷
　　乾隆九年和硕庄亲王允禄大学士鄂尔泰等奉
　　敕撰
　　皇上御制序曰上古占天之事详于虞典书称在璿玑玉衡以齐七政后世浑天诸仪所为权舆也厯代以来递推迭究益就精宻所传六合三辰四防仪之制本朝初年犹用之我
　　皇祖圣祖仁皇帝奉若天道研极理数尝用监臣南懐仁言改造六仪辑灵台仪象志所司奉以测騐其用法简当如定周天度数为三百六十周日刻数为九十有六分黄赤道以偹仪制减地平环以清仪象创制精宻尤有非前代所及者顾星辰循黄道行每七十年差一度黄赤二道之相距亦数十年差一分所当随时厘订以期脗合而六仪之改创也占虽精体制究未协于古赤道一仪又无逰环以应合天度志载星象亦间有漏畧躐次者我
　　皇祖精明歩天定时之道使用六仪度至今必早有以随
　　时更正矣予小子法
　　祖敬
　　天虽切于而推测协纪之方实未夙习兹因监臣之请按六仪新法防浑仪旧式制为玑衡抚辰仪绘图着説以禆测并考天官家诸星纪数之阙者补之序之紊者正之勒为一书名曰仪象考成纵予斯之未信期允当之可循由是仪器正天象着而推算之法大备夫制器尚象以前民用莫不当求其至精至密矧其为授时所本熙绩所闗尤不容有杪忽差者折损益彰往察来以要诸尽善奉时修纪之道敢弗慎诸至乃基命宥宻所为夙夜孜孜监于成宪者又自有在是为序
　　【臣】等谨按尚书在璿玑玉衡以齐七政马融诸人注皆以为浑仪葢自轩昊以来羲和所掌以之则天象而立人纪者莫大于是唐宋而后新制屡更而所谓六合仪三辰仪四防仪者亘古不变元郭守敬析之为简仰二仪颇称精当我
　　圣祖仁皇帝命监臣南懐仁新制赤道黄道二仪及地平象限纪限天体四仪与黄赤相错综者共为六仪又
　　命制地平经纬仪合地平象限二仪为一其法尤密皇上以浑天之制为最古改制玑衡抚辰仪酌古今以通其变损益得中斟酌尽善爰勒为是编以
　　御制玑衡抚辰仪説冠诸卷首焉
　　天文大成管窥辑要八十卷
　　黄鼎撰鼎字玉耳六安人明末以诸生从军积功至总兵官入
　　国朝官至提督
　　中星谱【无卷数】
　　胡亶撰亶号励斋仁和人
　　灵台仪象志十六卷
　　南懐仁撰懐仁西洋人官至钦天监治理加工部右侍郎衔諡勤敏
　　【臣】等谨按康熙十三年懐仁制新仪六曰黄道经纬仪曰赤道经纬仪曰地平经仪曰象限仪曰纪限仪曰天体仪并撰説四卷表十卷图二卷书成恭进并请刋布肄习得
　　防允行
　　天经或问前集一卷　天经或问后集【无卷数】游艺撰艺字子六建宁人
　　天歩真原一卷　天学防通一卷
　　薛鳯祚撰鳯祚见经类
　　梅文鼎防曰鳯祚以西法六十分通为百分从授时之法实为便用惟仍以对数立算不如直用乗除为正法惜所证正之处未获与之相质云【臣】等谨按天歩真原鳯祚所译西洋穆尼阁法也天学防通所言皆推算交食之法葢用表算之例
　　殊为简防精宻
　　璇玑遗述七卷
　　掲暄撰暄字子宣江西广昌人
　　梅文鼎序曰暄深明西术又别有悟入其谓七政小轮皆出自然亦如盘水之运旋而周遭以行疾而生旋涡遂成留逆一条为古今之所未发中西经星同异考一卷
　　梅文鼏撰文鼏字尔表宣城人
　　文鼏兄文鼎序曰歳戊辰归自武林武林人张慎硕忱能制西器鼎乃依歳差考定平仪所用大星属硕忱施之浑盖而属弟鼏作恒星黄赤二新图因详核星之经纬知杨氏厯书图表与南怀仁仪象志星名夲同而数有多寡异于古人者别识之以成此书至其所为辨正经纬之度者尚存别卷又曰西厯黄道十二象与中土异而回回厯与欧逻巴复自不同故双女或以为室女阴阳或以为双兄至黄道内外之星或以为六十象或以为六十二象而贯索星回回厯以为缺椀欧逻巴以为冕旒其余亦多互异且西厯言恒星有经度东行歳差而纬度终古如一然又言二至距纬古逺今近是黄极且有微移既言恒星之形畧无改易然又言王良之侧有万厯癸酉年新出之星窃尝譬之地志陵谷岂无小异而岳渎大致自如然其名之所起亦人实为之而已矣
　　万青楼图编十六卷
　　邵昂霄撰昂霄字子政余姚人防贡生乾隆元年荐举博学鸿词
　　右天文
　　御定厯象考成四十二卷
　　康熙五十二年
　　圣祖仁皇帝御定
　　世宗宪皇帝御制序曰粤稽前古尧有羲和之咨舜有后防之命周有商髙之访逮及厯代史书莫不志律厯偹数度用以敬天授民格神和人行于邦国而周于乡闾典至重也我
　　皇考圣祖仁皇帝生知好学天纵多能万防之暇留心律厯算法积数十年博考繁赜搜抉奥微伍错综一以贯之爰
　　指授庄亲王等率同词臣于大内养斋编纂每日进呈亲加改正彚辑成书总一百卷名为律厯渊源凡为三部区其编次一曰厯象考成其编有二上编曰揆天察纪论本体之象以明理也下编曰明时正度宻致用之术列立成之表以着法也一曰律吕正义其编有三上编曰正律审音所以定尺考度求律本也下编曰和声定乐所以因律制器审八音也续编曰协均度曲所以穷五声二变相和相应之源也一曰数理精蕴其编有二上编曰立纲明体所以解周髀探河洛阐防何明比例下编曰分条致用以线靣体括九章极于借衰割圜求体变化于比例规比例数借根方诸法葢表数偹矣洪惟我国家声灵逺届文轨大同自极西欧罗巴诸国専精世业各献其技于阊阖之下典籍图表灿然毕具我
　　皇考兼综而裁定之故凡古法之歳乆失传择焉而不精与西洋之侏诘屈语焉而不详者咸皆条理精明本末昭晰其精当详悉虽専门名家莫能窥万一所谓惟圣者能之岂不信欤夫理与数合符而不离得其数则理不外焉此图书所以开易范之先也以线体例丝管之别以弧角求经纬之度若此类者皆数法之精而律厯之要斯在故三书相为表里齐七政正五音而必通乎九章之义所由试之而不忒用之而有效也书成纂修诸臣请序而传之恭惟
　　圣学高深岂易钻仰顾朕夙承
　　庭训于此书之大指微义
　　提命殷勤歳月斯乆尊其所闻敬效一词之赞葢是书也岂惟
　　皇考手泽之存实稽古准今集其大成高出前代垂千万世不易之法将欲协时正日同律度量衡求之是书则可以建天地而不悖俟圣人而不惑矣
　　【臣】等谨按是编合律吕正义数理精蕴二编凡三部本为一书初名律厯渊源此即其第一部也天文推步之术由疎而渐宻然西洋算术本于周髀特中土失其传而西人能推阐其説我
　　国朝声教覃敷防西诸国累译而至厯算之术测阐弥详
　　圣祖仁皇帝以精一之心执大中之矩
</div>
    <div class="pagination">
<a href="皇朝文献通考_page625.html">上一页</a><span>...</span><a href="皇朝文献通考_page621.html">621</a><a href="皇朝文献通考_page622.html">622</a><a href="皇朝文献通考_page623.html">623</a><a href="皇朝文献通考_page624.html">624</a><a href="皇朝文献通考_page625.html">625</a><span class="current-page">626</span><a href="皇朝文献通考_page627.html">627</a><a href="皇朝文献通考_page628.html">628</a><a href="皇朝文献通考_page629.html">629</a><a href="皇朝文献通考_page630.html">630</a><a href="皇朝文献通考_page631.html">631</a><span>...</span><a href="皇朝文献通考_page627.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
