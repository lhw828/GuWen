<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 484 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 484 页/共 807 页</h1>
    <div class="content">　　圣人之兵不得已武功成王道昌顺我者存逆者亡皇威所讫周遐荒亿千万载徳莫量锡庆长功符两大
　　垂荣光
　　右帝效天一章十六句
　　烁月竁震日渊扫凖夷开屯田式扩自伊犁地大物若大宛及娑夷勃律咸慕思弗谖曰中国有
　　圣人愿塞垣遂及亥章之步网防之乡莫不奉正朔
　　备我外藩
　　皇帝恺乐锡福垓埏俾各康尔性寿尔年
　　右烁月竁一章十七句
　　振王鈇天西极蠢尔囘乆拘絷茧之蚕禈之虱出尔水火登袵席俾畋尔田宅尔邑亭毒煦妪沐我化泽鹰胡饱飏猘反啮搆逆煽乱其曷可弗殛振王鈇威棱赫
　　右振王鈇一章十五句
　　库车言言我兵既攻有狡而伺其来如风两殱丑徒蜂矢猬镞搴厥纛贼颈朘缩鄂根之河鲸鲵横波贼懵就毙圈牢自薖惟彼偾辕勿戒伏莽乌啼于幕鱼漏于网
　　右攻库车一章十六句
　　厥角稽乃自易将速进师所向龚伏弗梧弗枝面膜拜涕泗连洏曰惟我戎首突豨张鸱哀我惮人肌疮痍蚍蜉之撼宁不自知斨不缺镞不遗遂直抵乎大荒之西
　　右厥角稽一章十四句
　　黒水之战骑危悬军深入为所搤蜂屯螘附聚矢石我马虽惫人无敌立成壁垒奋戈防贼来薄攻相距尺瞠目一呼尽辟易铅丸着树助我击灵泉火米资炊汲重围三月莫敢迫古来谁与比奇绩万贼之中兵四百
　　右黑水战一章十二句
　　援兵来来自天矫蹑景迅掣烟援兵来贼囘顾奋螳当胀蛙怒援兵来坚转战人裹血马流汗援兵来前军回推虎穴蹴蚁堆援兵来若神助数月前奉诏赴
　　右援兵来一章二十句
　　阿克苏何高旋军暂以休蓄锐淬戈銎选坚制兠鍪名驹千队来霜蹄籋云浮以布易彼粟篚筐为干糇士饱马亦腾气已无诸酋
　　右阿克苏一章十句
　　鹿斯奔威所铄兵再入批亢郤扼吭弗噬犄角斯搏鵌□并穷駏蛩偕躩攟载辎重弃老弱走险假息神错愕火燎毛风卷箨
　　右鹿斯奔一章十四句
　　囘城降式歌舞王师入各安堵约法数章尔摩尔抚赋视賨布泉式圜府噢咻尔民久垫若蕃尔畊牧释尔刀斧昔穴巢今版宇煌煌
　　御碣昭万古鸿荒以来此地獉狉雎呿岂曾中土
　　右囘城降一章十六句
　　伊西弭两马不得驱贼殱不尽此负嵎自言一夫当闗万夫莫逾偏师薄之忽惊溃倒戈降百千軰贼酋顾之心胆碎独跳而走惟其喙伊西洱功不刋谁与侔格登山
　　右伊西洱一章十四句
　　和门开军容壮大荒西喁内向传檄索伏隍诸羗闻之弗敢藏地犴画天网张惊弦既陨触藩复以戕遣使诣献尸已僵和门开旌斾扬满营笳鼓欢声长
　　右和门开一章十四句
　　黄河千年而一清
　　圣人千年而一生旷古之事众所惊惟
　　天有断断乃成握神符贯元精二万余里雷霆行宻勿
　　指授六合清以宁
　　天断成巍巍之功莫能名
　　右天断成一章十四句
　　皇式有告觐于
　　列祖兢兢业业诞受
　　天绪绥此武功式廓是新守成剏业兼于
　　一人鉴彼下国立尔烝民凡有血气者莫不尊亲大孝
　　承命锡嘏以纯
　　慈宫称庆天地忻忻
　　右皇式一章十六句
　　辟廱水流汤汤烂然五色昭文章丰碑告功峙宫墙钟镛鼖鼓同铿镗皎如日月中天光鸿庸钜制相得彰包举要义重阐扬崇论开惑示万方羣防洞豁祛疑障愿寿琬琰掲讲堂观摩雒诵垂无疆右辟廱一章十一句
　　帝图巩巩以大率土之族延颈面内登三咸五昌期会
　　羣臣请上尊号
　　皇帝譲弗许益持盈而保泰钦承
　　天命夙夜匪懈方论功行赏卹士卒问民疾苦无出明年租税天之所覆恩皆沛于胥乐兮千万嵗右帝图巩一章十二句
　　平西凯旋郊劳凯歌乐章
　　睿谟独运武功成天柱西头奏永清月占风传自昔试听今日凯歌声【其一】往嵗伊犁振旅囘名王尺组就俘来天西月竁咸星拱戎索遥戎昧谷开【其二】狼
　　狈相兼弟与昆肤庭乆絷两花门九天忽遇王师下破械先施再造恩【其三】赐归旧部宠荣多俾抚残戎释网罗但使祁连山作砺不敎蒲类海扬波【其四】何期鹰眼终违化翻肆鸮音煽逆尘朔草并霑天上露黄沙偏负塞垣春【其五】恢恢天网本来寛稔恶诛锄务欲殚宵旰从容宏
　　庙畧偏师重进取凶残【其六】梯冲烈烈库车垣逋防仓皇竟欲奔那识降人曾献欵亡巢儌幸漏游魂【其七】虎符伸命下丹霄壁垒旌旗焕一朝顿觉三门新气象元戎更拜霍嫖姚【其八】一军早定沙雅尔百堵旋收阿克苏万早风驰还电扫大兵直压贼城孤【其九】蚁结蜂屯三阅月熊蹲虎踞一当千如山军势原难撼丑类空教倒防旋【其十】槖囊不待褁粮行早喜因粮在敌城奇应何湏惊雨粟地留火米待神兵【其十一】天浆那挹斗杓盈陆海茫茫疎勒城忽报灵泉随井渫满营歌舞拜王明【其十二】鼯防从知技已穷着林飞礟响随风铅丸拾得还殱宼翻为
　　天朝助火攻【其十三】天廐飞腾万骑来追风已过拂云堆更蕃士卒符神算恰作奇兵援垒囘【其十四】六城唇齿振和阗一夕降旗因垒传五里何妨迷涿野转乗霜雾靖狼烟【其十五】羣畨秉令尽从风聮步扶携厥角同重译献来囘字表喜为臣仆象胥通【其十六】绣旗乍卷鋭师分戈壁风沙结暮云半夜贼营齐破胆惊从天上下将军【其十七】腹背交攻攻并力爪牙尽挫挫安逃天风吹荡蚍蜉阵伏穴潜藏似犴牢【其十八】叶尔奇木门洞达哈什哈尔城崔嵬此间风景古未识只今惟有天兵来【其十九】纒头夹道拜旌旗涸泽扬沙乆赫曦最是神奇回造化雨师今亦迓王师【其二十】乆传妇子望云霓今听欢呼应鼓鼙跪捧雕盘争献菓葡萄蒟酱比难齐【其二十一】殊方何幸戴尧天从此坤城列市防薄赋但教供苜蓿同文先为易金钱【其二十二】劲师分道袭刀环转战经时草木殷入夜穷追声影絶山头明月一弓弯【其二十三】万众争先虏气消呼声天半落盘雕至今人过伊西洱犹觉轰霆撼碧霄【其二十四】旧闻天宇原知向今詟神锋不可撄一一顤防尽泥首夜来刁斗静无声【其二十五】阵合将军飞羽箭战酣勇士掣雕戈降戎奉檄皆鹰犬兎走山前得脱麽【其二十六】残生暂保齐那尔狡窟难寻罕布孩白鹊旗高圅逆首都丸亲奉凯书来【其二十七】虮胏蜣肱自不支亲众叛欲何之轻刀斫阵蹂轻骑又报分张贰负尸【其二十八】奏防星驰絶域书御园云物小阳初葭灰未动春先到应瑞花争四照舒【其二十九】送喜璇闺昼正长共邀
　　慈福乐时康武成敬颂无疆寿锡类同瞻日月光【其三十】山川竞説方舆记风土争传王会图此日西维逾二万昆仑犹自在东隅【其三十一】黙伽乐国旧曾夸岂谓还成井底蛙自此天方增喜色真敎土宇属天家【其三十二】旭日曈昽元象开八纮七政在璇台噜斯纳黙知钦若同向蓂阶奉朔方【其三十三】万古氷山雪巘间尽教职贡附朝班落梅何处春风笛一路筠冲接玉闗【其三十四】献馘肤功纪泮林
　　天章更勒逺山岑只看云汉昭中外字字唐虞二典心
　　【其三十五】功成始仰
　　庙谟神测海扪盘见未真崇论昭宣聋昧觉共钦至理
　　析天人【其三十六】
　　泰坛琮璧陈天贶
　　清庙圭璋告大猷盛典辉煌羣祝嘏
　　皇心肃穆自凝庥【其三十七】日丽风暄敞凤楼九霄丹诏瑞云浮敷天湛露恩施溥奏凯声中恺泽流【其三十八】骏烈都从
　　睿断成登三咸五总难名只今尺棰收天外嵗籥才看第五更【其三十九】舞羽櫜弓偃六师策勋饮至拜丹墀小臣愿谱鸣笳曲珥笔慙无朱鹭词【其四十】
　　御制平定两金川凯歌
　　乾隆四十一年定
　　廿四中秋夜丑时木兰营里递红旗本来不寐问军报孰谓今宵宛见之【其一】七千里外路迢遥向十余朝兹八朝可识众心同一志嘉哉行赏自宜昭【其二】贼巢最是勒乌围甲襍小连噶喇依破竹势成应不日速传防信愿无违【其三】行营半夜那来喧却是红旗到叙门五载勤劳同上下鸿勲集总沐
　　天恩【其四】红灯一防引红旗顷刻行营人尽知旧部新藩同贺喜古来报捷可如斯【其五】成言原有付儿行一见红旗即奏将虽是
　　慈心早知喜更驰侍卫报山庄【其六】一破贼巢飞骑驰未遑详悉尽陈之将军宣力应优赐先示端倪加勉宜【其七】前次受降惟戢斧今畨报捷乃犁庭敬承
　　天眷能无慰未至武成心未宁【其八】宵衣惟吾理合然喜而不寐那能眠乃知屐齿事诚有较彼殊犹高下悬【其九】三捷盼来一月间此时军务正相闗执渠扫穴歌耆定伫待郊台奏凯还【其十】甲午桃花寺跸停军书正此俯窻櫺幸哉今日仍凭处緑桞中飞一防星【其十一】勒围报捷夜行营重值上
　　陵昼返程一刻万人齐色喜光明日月永销兵【其十二】三穴犹延一月余六军奋勇岂饶渠周遭火器炽攻处早烂区区釡底鱼【其十三】旬余栈驿八朝至一片旗红万马飞来路羣畨喜且惧国之庆也国之威【其十四】险恶山川靖枭獍邪深机阱絶根株从今畨部都安堵强食奸欺自此无【其十五】蚕丛絶险隠妖氛百战功成古未闻鼜鼓冬冬声凯献羗儿稽首送将军【其十六】坚碉林立万重山破险冲锋厯尽艰奏绩都资军将力红旗一道入桃闗【其十七】姜维征处号维州艶羡戎人謡语留今日勒围为内地无忧城果是无忧【其十八】盼捷经冬复入春垂成偏觉意厪频今宵料得方安枕明告慎哉用武人【其十九】流离此日穴巢倾耆定从兹可罢兵
　　歌凯莫教容易听五年功幸一朝成【其二十】郊台仍是此郊台何幸重修盛事来漫谓数年经契濶精神注似日相陪【其二十一】勲臣率拜列灵旗军士鸣螺赫武仪乐奏铙歌行抱见诘戎
　　家法万年垂【其二十二】己巳班师本受降庚辰郊劳典鸿厖放牛归马予素志凯献何期此见双【其二十三】准部回城定五年金川小冦亦如前嘉予将士乆敌忾不觉对之增恻焉【其二十四】地险加之众志坚林碉歩歩战而前小于昔事难过倍慰意恒因意然【其二十五】凿穴而居避火器终于面防出蕃城贪生蝼蚁固如此聚族将焚语岂诚【其二十六】倐经于役五春秋栈道﨑岖似坦邮夹路花红复栁緑阿谁致悔覔封侯【其二十七】脱却戎衣换吉衣龙章示奬特恩稀同心戮力还抡最便解天闲赐六飞【其二十八】兵洗金川永不波潢池跋扈竟如何良乡近逺多黎庶欢喜都来聴凯歌【其二十九】凯歌亦岂易为闻五嵗辛勤劳众军我实未曾安五夜几多忧虑与平
　　分【其三十】
　　平定两金川凯旋郊劳铙歌
　　圣畧宣
　　皇威鬯风行电激物震荡物震荡声灵驰靡坚不破髙不摧曩西域版图廓二万余里我疆索两金川敢抗干自作不靖适自残五载底绩除凶顽春风吹铙入桃闗奏凯还虎臣罴士皆欢顔
　　右
　　皇威鬯一章十六句
　　索诺木僧格桑防生罴狈附狼始蛮触相寻奚事斧斨越数嵗益蚕食邻境遂各罹其殃矧闻维州之謡祸心包藏浸假约束是偕
　　恩徳是忘势在不得已而我戎行师出以慎动罔勿臧
　　用乃声厥罪惩厥狂
　　右慎行师一章十七句
　　赫斯怒雨军指巴朗拉从风靡取达围克资哩西路角之南路犄约咱既得卡了敉革布什咱复其疆里险如达乌安足恃钲击析应俾狂魄震禠夹击威洊雷驶
　　右犄角攻一章十五句
　　小金之屏曰僧格宗猱攀不度坚碉如丛我军先登摧枯振箨罙入其阻直抵美诺布朗底木追围穷林厥子喙走厥父就擒汗牛板昭传檄帖伏儹拉悉平军声赫濯
　　右儹拉平一章十六句
　　促浸酋为逋逃薮罪恶尤鞠旅移指讨厥比周径阻雪积我军迟留彼潜伺徼逞其狡谋降畨应之纷相投屹然南路整众还辀新璧垒厉鋋矛遂进次乎日陇之陬
　　右讨促浸一章十四句
　　简我禁旅勇且健七千其众一敌万统以将军旗鼔建定西印授西路进南路是副声并震奬率趫材驰敢战搴旗摩垒士气奋履险如夷兵不顿有若熊虎慑鼯鼹儹拉全境薙株蔓曾不旬日收复徧虩虩如霆一何迅
　　右迅霆复一章十二句
　　八旗兵来如风西路入谷噶通南之隘克马尼【去声】拉窠卡大如砺酾三路心力齐一阻险功在西喇穆山日则口据黙格断其后八旗兵勇可贾緑营众悉鼓舞
　　右八旗勇一章二十句
　　我军驰先声丑徒志以离窜渠伏防诛械献贰负尸七图及防固防之如连鸡系孥侧累来槛致于京师咄哉穷猿僵祸速焚林贻
　　右穷猿僵一章十句
　　北路险曰宜喜贼死守限尺咫绒布移兵循涂西指绰斯请留愿効驱使出竒制胜贼披靡冒雨扬兵兵为洗扼山梁筑吾垒
　　右扼宜喜一章十二句
　　乘胜攻贼拒遏坚碉矗重壕掘康萨尔山径险且崒鹿角如麻凭阻轇輵我军薄之若排闼曷深曷巍一跃而越踞厥巅蹂厥穴木思工噶取如掇临髙压之下视巉岩茸气吞力随拔
　　右越重壕一章十六句
　　河之西秽棘不可穷元戎决胜合力攻俾贼颠不得顾趾不得容日旁以右罗寨栅弃而逃羸豕蹢火其崖垠照熻赫五十里间地为赤贼潜喘余烬灰飞将军从天来
　　右河之西一章十四句
　　夹河陈军相望风云通气益壮噶尔丹既攻建瓴注之扼彼冲清后路胜算雄狙伏为患惟逊克尔宗梯墙研穴如抉防后路清贼势穷世臣继勇勲名崇
　　右后路清一章十四句
</div>
    <div class="pagination">
<a href="皇朝文献通考_page483.html">上一页</a><span>...</span><a href="皇朝文献通考_page479.html">479</a><a href="皇朝文献通考_page480.html">480</a><a href="皇朝文献通考_page481.html">481</a><a href="皇朝文献通考_page482.html">482</a><a href="皇朝文献通考_page483.html">483</a><span class="current-page">484</span><a href="皇朝文献通考_page485.html">485</a><a href="皇朝文献通考_page486.html">486</a><a href="皇朝文献通考_page487.html">487</a><a href="皇朝文献通考_page488.html">488</a><a href="皇朝文献通考_page489.html">489</a><span>...</span><a href="皇朝文献通考_page485.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
