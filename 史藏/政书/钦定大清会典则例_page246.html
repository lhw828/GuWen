<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 246 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 246 页/共 354 页</h1>
    <div class="content">　　旨
　　圜丘坛青白石仰覆莲座安螭头成造
　　皇穹宇单檐式成造地面用青石铺墁墙身槛墙用临清城甎金柱准照转枝莲油饰○十八年
　　谕
　　先农坛外壖隙地老圃于彼灌园殊为防凟应多植松栢榆槐俾成阴郁翠以昭虔妥
　　灵着该部会同该衙门绘图具奏钦此○又奉旨
　　先农坛旧有旗纛殿可彻去将神仓移建于此○又
　　奉
　　旨
　　先农坛墙外隙地前经降旨令栽种树木今
　　天坛工竣其北面隙地亦应一例栽种交与工部妥协
　　办理○十九年奉
　　旨观耕台着改用甎石制造随遵
　　旨议准台座用琉璃仰覆莲式成造前左右三出陛砌青白石阑版用白石台面铺墁金甎○二十年以平定准噶尔勒石于国学
　　大成殿甬道之西○又奏准
　　日坛应行兴修详细确估计
　　日坛一座内壝门六神库神防各一井亭一祭器库宰牲亭各一钟楼一西北坛门各一牌坊一地面海墁散水甬路月台燎鑪各垣墙等项均应照旧制修理完整至内垣原系土墙应照
　　天坛之式用甎两面瓖砌以资巩固外垣原髙七尺六寸今应增髙三尺并增砌大甬路二道○二十一年奏准
　　社稷坛年久应行重饰见新并于南门外左右增盖看守房各三间街门内左右增盖看守房各三间瘗坎旧在坛壝之内今移建于坛壝外西北隅○又奏准
　　社稷坛四面壝垣向以五色土随方垩色请改为四
　　色琉璃甎瓦成砌○又奏准
　　月坛应行兴修详细确估计
　　月坛一座内壝门六瘗坎一神库神防各一井亭一祭器库宰牲亭各一钟楼一东北坛门各一牌坊一均照旧修理壝垣地面海墁散水甬路月台燎鑪亦应拆砌完整至内垣亦应两面砌甎二进外垣增髙三尺增砌大甬路四道
　　一修葺
　　坛庙顺治十四年发帑金三万两修理
　　京师
　　先师庙○十五年覆准各
　　坛庙每届祭祀太常寺先期移文工部酌量修理○康
　　熙二十三年重修黒龙潭
　　龙神庙宇
　　御制碑文勒石○二十九年议准顺天府学
　　先师庙遇有倾圮之处着该府丞动用大宛二县库贮正项修葺工完报部题销○雍正元年
　　谕
　　圜丘
　　方泽日月社稷先农各坛及
　　太庙前代帝王庙眞武庙等处着差给事中御史共九人部院贤能司官工部司官共九人敬谨坚固修理仍令大臣九人分工监修再各
　　坛庙工程从前修过者甚多并未年久即至倾圮皆浮冒钱粮之所致一并严加确察钦此○三年议准
　　天坛旧有望镫台三座镫杆三根因年久杆木朽烂应
　　行修建又
　　方泽坛东北望镫台一座亦应一并修建其镫杆四根每根长九丈大径二尺七寸小径一尺二寸朱红油饰祭时悬镫○又奏准
　　月坛外牌坊两边墙垣虽倾頺已久基址犹存交部
　　照旧修整○五年奉
　　旨修理
　　先农坛墙垣嗣后着动正项○又
　　谕各处修理
　　坛庙从前皆交与工部修理嗣后不必交与工部如有应行修理处或令太常寺会同工部官估计交与太常寺修理或即交与太常寺估计具题修理其动用何处钱粮并用过钱粮应于何处奏销着大学士会同太常寺议奏钦此遵
　　旨议准
　　坛庙地方系太常寺经管嗣后应大修者由太常寺会同工部估计具题交太常寺委官修理该管官不时稽察倘工程不坚冒销钱粮即指名题叅如有徇隐经科道察出将堂官一并议处其应用钱粮均由部支取工竣即缮黄册具题至每岁祭祀前期小修交太常寺详计一年需用钱粮若干先期题请由戸部给发年终亦缮黄册具题○又奏准
　　月坛牌坊两边墙垣已于雍正二年遵
　　旨修理
　　日坛牌坊两边墙垣亦应照
　　月坛增造仍会部详估具奏兴工○乾隆五年奏准
　　凡
　　坛庙临祭时糊饰及岁修工程银千两以下者仍由太常寺照例修理年终汇销若千两以上者太常寺将应修理之处奏请交部估计奏
　　闻由部委官会同太常寺委官公同修理该堂官仍不时察看如工程草率钱粮不清即指名题叅交部议处再太常寺工程不拘大小均令该堂官一人督率该寺匠头亦由部于见在工役内选老成谙练一人承役如有违慢侵欺各弊交部治罪换役○七年
　　谕朕惟
　　郊坛祭祀必致诚敬以荐明禋歴来前期斋戒悉遵旧
　　制住宿别殿今
　　郊坛建有斋宫年久倾圮未经缮修其应如何修建之处尔等即前往敬谨相视绘图呈览至兴修之时着委内务府熟悉工程之官会同工部太常寺委官一同监修所需钱粮由工部行文戸部支取钦此○又奉
　　旨
　　日
　　月坛旧有之具服殿尔等亦前往相视应如何修理详议具奏○八年遵
　　旨修理完竣
　　天坛斋宫新建正殿五间左右配殿六间内宫门一座廻廊六间修理劵殿一座方亭一座宫门六座石桥十座钟楼一座外围廊房一百六十三间拆墁月台修理河道墙垣
　　地坛斋宫改建正殿七间修理左右配殿十有四间宫门一座增建内宫门三间守衞房十有二间
　　日坛移建具服殿三间左右配殿六间宫门一座拆
　　移衙署十有三间
　　月坛修理具服殿三间左右配殿六间宫门一座钟楼一座并各处拆建守衞房成砌墙垣铺墁地面甬路○九年奏准凡
　　坛庙工程千两以上者仍照旧例具奏交部会同太常寺修理未及千两以上之土工木作均咨部委官会同监修仍将工程丈尺造册咨部覈实奏销其糊饰及岁修祭品各工照例由太常寺委官修理报部覈销○十年奏准
　　天坛等处斋宫遇有应行修理之处由太常寺移咨内
　　务府办理○又奏准
　　先农坛内外墙垣坍塌损坏处甚多请将应行修理之处交部会同太常寺计费兴修○十二年奏准
　　天坛内垣长一千二百八十六丈一尺五寸髙丈一尺趾厚九尺顶厚七尺外垣长一千九百八十七丈五尺髙丈一尺五寸趾厚八尺顶厚六尺四围墙顶墙身皆年久损坏完固整齐者甚少应将墙顶坍塌椽题望版朽烂者更新墙身劈裂者用甎包砌其微觉完整者量加插补句抿但如此修理未能周遍闲有剥落损坏仍须随时苫补且损坏之处包砌城甎见在完整处依旧土墙观瞻不一应请一律拆修外垣两掖出檐各四尺四寸酌收一尺二寸墙身内外均铲去浮土上包城甎二进下包城甎三进旧有泊岸坍塌处用灰土筑打内垣里外出廊外濶六尺八寸旧有檐柱因出檐较濶不能负重以致头顶沉垂雨水淋湿檐柱朽烂酌将里外檐均改进四尺八寸不用檐柱墙身内外铲去浮土上包城甎二进下包城甎三进共需物料工价银十万两有竒○又奏准
　　天坛内外垣至泰元门之东见有废垣一座仅存甎石询知为崇雩坛乃前明嘉靖年闲建置岁旱则祀
　　上帝以祷雨坛成未经行礼而罢
　　国朝祈雨既祀于
　　圜丘又于每岁孟夏龙见行常雩礼大祀
　　天于
　　圜丘是崇雩坛洵属无用请交部拆卸亦可为见今修
　　理内外围垣之用○十四年
　　谕
　　两郊坛宇虽岁加涂塈而经阅久远应勅所司省视所
　　当修整者敬谨从事钦此遵
　　旨详勘
　　圜丘坛天青色琉璃阑版门柱甎块
　　方泽坛黄色琉璃瓦料均有脱釉门柱椽题望版门有应换金碧采章残旧不鲜阶级甎甓闲有损阙垩赤亦多漫漶月台甬路海墁泊岸水沟等处甎瓦酥鹻均应依式修整请交部委官逐欵详细估计覈定钱粮数目奏
　　闻及时备办物料会同太常寺依次敬谨兴修○十
　　五年
　　谕
　　大享殿前两庑系前后两重乃前明时祫祭所建今祫祭之礼既不举行而前后两庑又属参差竢兴修时将后一层拆去再
　　两郊坛宇工程所用物料皆令各省办解所需铜亦应着云南省办解即酌定数目奏闻行令该省办解应用钦此○十六年
　　谕京师玉泉灵源濬发为德水之枢纽畿甸众流环汇皆从此潆注朕品歴名泉实为天下第一其泽流润广惠济者博而远矣泉上有龙神祠已命所司鸠工崇饰宜列之祀典其品式一视黑龙潭该部具仪以闻钦此遵
　　旨议准维兹玉河钦防
　　谕旨业经饬令所司就泉上旧有
　　龙神祠鸠工崇饰聿新庙貌妥侑
　　神灵并请
　　勅赐鸿文勒石祠左用以昭纪
　　神功○十七年奏准
　　地坛工程业已告竣各处殿宇墙垣皆新建整齐惟从前旧有泄水沟渠年久湮塞无存一经雨水无从宣泄积潦难消请交钦天监官详加相度于外垣之内四面开土沟一道使内外诸处雨水各顺地势流入沟内统于东南外垣下泄出归入防城河中庶免雨水积聚之患计沟长七百四十八丈又各处甬路下增揠过水小沟地面起髙平垫出水总汇处成砌劵门嗣后交与太常寺于每年未雨之先饬令坛官董率坛戸先期疏濬毋使壅积淤塞○十八年
　　谕朕每岁亲耕耤田而
</div>
    <div class="pagination">
<a href="钦定大清会典则例_page245.html">上一页</a><span>...</span><a href="钦定大清会典则例_page241.html">241</a><a href="钦定大清会典则例_page242.html">242</a><a href="钦定大清会典则例_page243.html">243</a><a href="钦定大清会典则例_page244.html">244</a><a href="钦定大清会典则例_page245.html">245</a><span class="current-page">246</span><a href="钦定大清会典则例_page247.html">247</a><a href="钦定大清会典则例_page248.html">248</a><a href="钦定大清会典则例_page249.html">249</a><a href="钦定大清会典则例_page250.html">250</a><a href="钦定大清会典则例_page251.html">251</a><span>...</span><a href="钦定大清会典则例_page247.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
