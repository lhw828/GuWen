<!DOCTYPE html>
<html>
<head>
    <meta charset="UTF-8">
    <title>续通志 - 第 1354 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1354 页/共 1359 页</h1>
    <div class="content">　　○层檀 

　　层檀国在南海傍宋熙宁四年始入贡海道使风行百六十日经勿巡古林三佛齐国乃至广州其王名亚美罗亚眉兰传国五百年十世 
矣人语音如大食元丰六年使人层伽尼再至神宗念其绝运颁赉有加焉

　　钦定续通志卷六百三十七

　　●钦定续通志卷六百三十八　四夷传四

　　四夷传 【四】 

　　占城　　　　真腊【投和　婆利　赤土　丹丹　罗剎　婆罗　殊禁　甘　　棠　僧高　武令　迦乍　鸠密　盘盘　哥罗　 
拘蒌密　扶南　瞻博　婆岸　干支　跋若　　摩腊　哥罗舍分　修罗分　甘毕　多摩苌】　三佛齐　　阇婆【蒲甘　邀黎】　 
渤泥　　　　注辇【丹眉流】　　安南【林覩符部落】　暹　　　　　瓜哇　　马八儿【俱蓝】

　　占城 
　　真腊 【投和　婆利　赤土　丹丹　罗剎　婆罗　殊禁　甘棠　僧高　武令　迦乍　鸠密　盘盘　哥罗　拘蒌密　扶南　 
瞻博　婆岸　千支　跋若　摩腊　哥罗舍分　修罗分　甘毕　多摩苌】  
　　三佛齐 
　　阇婆 【蒲甘　邈黎】  
　　渤泥 
　　注辇 【丹眉流】  
　　安南 【林覩符部落】  
　　暹 
　　瓜哇 
　　马八儿 【俱蓝】 

　　○占城 

　　占城在中国西南即周时越裳地秦为林邑汉为象林县后汉至隋复称林邑唐时称占不劳或称占婆其王所居曰古城至德后改其国 
号曰环周以后仍称占城东至海西至云南南至真腊国北至驩州界统大小州三十八有县镇无城郭人口希少人多乘象或于交州市马风 
俗衣服与大食相类其王或以兄为副王或以弟为次王设高官八员东西南北各二胜兵万余人唐武德中再遣使献方物 【此下采自唐 
书璟王传考传云所居曰占城而其国自五代以后俱称占城故删附于此】 贞观时其王范头黎遣使贡献头黎死子镇龙立亦入献十九年 
其下摩诃谩多伽独弒镇龙灭其宗范姓绝立头黎壻婆罗门为王大臣共废之更立头黎女不能定其下乃迎头黎之姑子诸葛地为王妻之 
永徽至天宝凡三入献元和初不朝献安南都护张舟执其都统虏王子五十九人周显德中其王释利因德漫始遣使贡方物宋建隆二年王 
释利因陁盘遣使者入朝以后屡遣使来贡政和中始授其王杨卜麻迭金紫光禄大夫领廉白州刺史宣和元年进检校司空兼御史大夫怀 
远军节度琳州管内观察处置使封占城国王自是每遇恩辄降制加封邑建炎三年遣使入贡遇郊恩授检校太傅加食邑绝兴二十五年其 
子邹时阑巴嗣立遣使贡求封爵以其父初封之爵授之干道三年子邹亚娜嗣掠大食国方物遣使贡以求封爵为其国人所诉诏却之遂不 
议封七年闽人有浮海之吉阳军者风泊抵占城其国方与真腊战皆乘象胜负不能决闽人教以骑射与战大捷淳熙四年又以舟师袭真脑 
传其国都真腊大举伐占城俘其主以归元世祖至元十五年以宋平遣人至其国还言其王失里咱牙信合八刺哈迭瓦有内附意诏授荣禄 
大夫封占城郡王十七年又遣使贡十九年以占城国主称臣内属即其地立省抚安之既而其子补的专国负固弗服命占城行省官自广州 
航海伐之迁延至二十一年卒不能定再命往征不果行其国亦不复朝贡

　　○真腊 【投和　婆利　赤土　丹丹　罗剎　婆罗　殊禁　甘棠　僧高　武令　迦乍　鸠密　盘盘　哥罗　拘蒌密　扶南 
　瞻博　婆岸　千支　跋若　摩腊　哥罗舍分　修罗分　甘毕　多摩苌】  

　　真腊国亦名占腊在占城之南东际海西接蒲甘南抵加罗希风俗同占城唐自武德至圣厯凡四来朝以后亦频有贡献宋政和六年遣 
使贡宣和二年又来封其王与占城等建炎二年以郊恩授其王金裒宾深检校司徒加食邑遂定为制其南又有投和自广州西南海行百日 
乃至王姓投和罗名脯邪迄遥贞观中书遣使表献方物婆利者直占城东南自交州泛海厯赤土丹丹诸国乃至地大多马亦号马礼袤长数 
千里其东即罗剎与婆利同俗隋炀帝遣常骏使赤士遂通中国赤土西南入海得婆罗总章二年其王旃达钵遣使者与环王使者偕朝占城 
南有殊禁者泛交趾海三月乃至与婆罗同俗贞观二年使者上方物九年甘棠使者入朝国居海南十二年僧高武令迦乍鸠密四国使者朝 
贡僧高直水真腊西北与占城同俗其后鸠密王尸利鸠摩又与富那王尸利提婆跋摩等遣使来贡永徽以后僧高等国悉为真腊所并盘盘 
在南海曲北距占城限少海与狼牙修接自交州汀行四十日乃至贞观中再遣使朝其东南有哥罗统州二十四又东南有拘蒌密海行一月 
至南距婆利东距不述西北距文单俗与赤土随和罗同永徽中入献扶南在日南之南七千里地卑洼与占城同俗有城郭宫室治特牧城为 
真腊所逼南徙那弗那城武德贞观时再入朝又献白头人二白头者直扶南西人皆素首肤理如脂居山穴四面峭绝人莫得至又有瞻博或 
曰瞻婆北距兢伽河多野象显庆中与婆岸千支跋若摩腊四国并遣使入朝千支在西南海中本南天竺属国亦曰半支跋若北距多摩苌又 
有哥罗舍分修罗分甘毕三国贡方物甘毕在南海上东距占城哥罗舍分在南海南修罗分在海北东距真腊风俗略相类又有多摩苌东距 
婆凤西多隆南千支北诃陵其国经萨卢都诃卢君那卢占城诸国乃得至交州显庆中贡方物

　　○三佛齐 

　　三佛齐古名千陀利国与占城为邻居真腊阇婆之闲管十五州四时多热少寒其地无麦有米文字用梵书以王指环为印亦有中国文 
字上章表用之累甓为城数十里用椰叶覆屋人氏散居不输租赋有征伐随时调发称王曰詹卑国人多蒲姓宋建隆以后其王屡遣使来贡 
咸平六年遣使奏本国建佛寺以祝圣寿愿赐名及钟诏寺为承天万寿铸钟以赐加其使为将军大中祥符元年又来贡诏其使赴泰山陪位 
朝觐坛天禧元年天圣六年遣使贡后贡使数至南渡后绍兴淳熙两来贡凡贡者皆馆于泉州以后频有贡献元绝不通

　　○阇婆 【蒲甘　邈黎】  

　　阇婆国在南海中唐曰诃陵又曰社婆社与阇土音同故亦名阇婆地平坦宜种植煮海为盐其它物产制度略与占城同唐贞观中与堕 
和罗堕婆登皆遣使者入贡至上元闲国人推女子为王号悉莫威令整肃道不举遗大厯中使者尝三至元和八年来献太和再朝贡咸通中 
遣使献女乐宋淳化三年王遣使贡云中国有真主乃修朝贡其后不至又蒲甘国崇宁五年遣使入贡邈黎国元佑四年来上表有司请视于 
阗条式待之

　　○渤泥 

　　渤泥国在西南大海中其国以版为城统十四州为王左右者为大人战甲以铜铸其地无麦有麻稻无蚕用吉贝织成布以十二月七日 
为岁节宋太平兴国二年其王始遣使贡诏馆其使礼宾院优赐遣之元丰五年复遣使贡其使乞从泉州乘海舶归国从之元绝不通

　　○注辇 【丹眉流】  

　　注辇国水行至广州一万一千四百里其国有城七重每城相去百步四城用砖二用土最中以木即国王所居所统三十一部落有四侍 
郎分理之刑禁略与占城同俗衣布兵阵象居前宋大中祥符八年遣使来贡宴赐恩例同龟兹使明年使回赐予甚厚景佑元年以其使为金 
紫光禄大夫怀化将军熙宁十年封其使如初礼又有丹眉流国 【宋赵汝诸蕃志作登流眉】 在广州西南俗以版为屋四时炎热宋咸平 
四年尝遣使贡赐诏书奖谕之

　　○安南 【林覩符部落】  

　　安南即交址国唐以前内隶设都护府治交州其地东距海西接老挝南渡海即占城五代时为土人曲承美所据梁末帝授以节钺时刘 
隐擅命岭表遣将李知顺伐之并其地统十二州后有杨延艺绍洪皆受广南署继为交址节度使绍洪卒州将吴昌岌居其位昌岌死其弟昌 
文袭宋干德初昌文死州大乱先是杨延艺以牙将丁公着摄驩州刺史兼御蕃都督公着死子部领继之至是部领与其子琏击平乱贼交民 
因推为州帅号大号王署琏为节度使寻逊于琏闻岭表平遂遣使贡方物上表内附诏以琏为节度使安南都护封部领交趾郡王琏死弟璇 
幼大将黎桓迁璇别第总其众太平兴国五年诏诸路兵讨之不克而还七年恒以丁璇名上表入贡自署权交州三使留后诏令其成立丁璇 
不听命雍熙三年复遣使贡方物乃以桓为检校太保使持节都督交州诸军事安南都护充静海军节度交州管内观察处置等使封京兆郡 
侯端拱元年加检校太尉淳化元年加特进四年进封交趾郡王桓犹恃险为寇害至道元年寇钦州邕州诸边地太宗思以德绥之不欲问罪 
桓亦惭悔愿守职约真宗即位进封南平王自是屡入贡景德三年桓卒诸子争立诏使安抚之其子尼廷袭位自称权安南静海军留后遣使 
贡诏封为交趾郡王赐名至忠至忠苛虐不法其大校李公蕴素用事阴图之大中祥符三年逐至忠自称留后遣使贡帝以蛮俗不足责遂用 
桓故事以公蕴为交趾郡王自是或闲岁或仍岁以方物入贡天禧元年进封南平王天圣中卒封其子德政为交趾郡王宝元元年进封南平 
王至和二年卒封其子日尊为交址郡王神宗即位进南平王熙宁二年日尊奏讨占城虏其王遂僭帝号国号大越改元宝象又改神武五年 
日尊卒子干德立仍诏为交趾郡王元佑二年进南平王绍兴二年卒子阳焕嗣授郡王如故事八年阳焕卒子天祚嗣授官如其父二十五年 
进南平王淳熙元年进封安南国王二年赐印明年天祚卒子龙翰嗣位即授安南国王嘉定五年龙翰卒其子昊旵袭封旲旵卒无子女昭圣 
</div>
    <div class="pagination">
<a href="续通志_page1353.html">上一页</a><span>...</span><a href="续通志_page1349.html">1349</a><a href="续通志_page1350.html">1350</a><a href="续通志_page1351.html">1351</a><a href="续通志_page1352.html">1352</a><a href="续通志_page1353.html">1353</a><span class="current-page">1354</span><a href="续通志_page1355.html">1355</a><a href="续通志_page1356.html">1356</a><a href="续通志_page1357.html">1357</a><a href="续通志_page1358.html">1358</a><a href="续通志_page1359.html">1359</a><a href="续通志_page1355.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
