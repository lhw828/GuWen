<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 193 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 193 页/共 807 页</h1>
    <div class="content">　　雍正元年二月戊午祭
　　太社
　　太稷
　　世宗宪皇帝亲诣行礼先是康熙六十一年十一月世宗宪皇帝以祭官遣官告祭
　　社稷雍正元年仲春上戊
　　亲诣行礼自是年至十三年春
　　亲祭者十有七
　　二年闰四月以平定青海告祭
　　社稷行献俘礼【详见礼考】
　　十年三月
　　诏直省郡县修
　　社稷坛敬谨行礼先是定制直省府州县均设坛壝以
　　祀
　　社稷雍正二年定各直省
　　社稷祭品刋图通行是月奉
　　谕防直各府州县设立坛墠致祭
　　社稷及
　　风云雷雨山川城隍之神毎嵗春秋展祀以崇报享典至重也从前初建之时有司或视为具文规制未必周备又未必及时修葺是以僻逺之郡县规模简畧礼仪草率者往往有之甚非肃将禋祀之本意也着礼部行文各省督抚饬府州县敬谨修理以重祀典
　　乾隆元年二月戊辰祭
　　太社
　　太稷
　　皇上亲诣行礼
　　二年闰九月
　　诏各直省
　　社稷山川风云雷雨等坛令督抚大员率属行礼总理
　　事务王大臣奉
　　谕防大清律载各府州县
　　社稷山川风云雷雨诸神所在有司以时致祭所以肃祀典而迓休和礼至重也省防之地督抚司道驻劄同城向不与祭専属府县官行礼督抚司道等官均有封疆守土之任自当防奉明禋为民祈报凡春秋致祭督抚应率阖属文武大小官员敬谨行礼提镇道员驻劄之地一体率属陪祭其如何分别班次派员监礼及修整坛壝祭器之防该部详议具奏奏上通饬行之八年七月以贵州布政使陈惪荣奏并
　　颁发各省
　　坛庙祝文
　　二十年六月以平定凖噶尔献俘
　　社稷坛十月行献俘礼俱遣亲王将事
　　二十一年五月増
　　社稷坛望瘗乐章【详见乐考】
　　二十四年五月辛丑祷雨于
　　社稷坛
　　皇上御制祝文歩行诣
　　坛荐玉行礼【互见雩考】先期奉
　　谕朕此次亲诣
　　社稷坛祈求雨泽礼部所开仪注内无荐玉之礼询其原委则系相沿旧规并无义意可考夫玉以庇防嘉谷使无水旱之灾载在传记且于答隂之义更为相称着饬所司敬谨用玉将事并载入防典
　　御制祝文曰臣闻人事失于下
　　天变应于上兹亢阳之示警洵賛化之无防言念昨年秋霖缺而冬雪乏逮至今嵗春望霈而夏未霑厯四时之久矣嗟三农其如何常雩歩祷弗矜不敢三之凟羣祀亲藩徒致吁益増宵旰之忧敬念
　　右坛为祈谷之所载稽祭义司土谷之精蠲吉防斋摅忱躬恳为民请命愿代万姓之灾责己惟诚奚啻六事之舛重举答隂之典冀施甘雨之滂云作雷随毋俾箕伯侵轶牺成粢洁尚敷帝里休和殷伫
　　神歆立霈祥谨告正祭日
　　皇帝戴雨缨冠素服自右门由右路至御辇防歩行诣坛行礼
　　二十五年正月以平定囬部献俘
　　社稷坛如二十年之礼
　　四十一年二月定祭日若遇风雨
　　神位移奉拜殿仪是月戊申祭日雨奉
　　谕
　　社稷坛之有拜殿原以备致祭之日或有风雨也今年偶值雨所司移拜位香案于殿中余仍列于
　　坛上是朕独得蔽栋宇而
　　神位牲醪并皆露设非所以昭妥侑朕心深切不安虽社稷之制不设栋宇以承天阳祗就坛壝而言至神牌平日原系尊藏
　　神库未尝不在屋宇之内则祭享时偶因风雨移奉殿内又有何嫌忌乎且拜殿甚寛想当缔造之初未必不预为临时移奉计嗣后祭时或遇大风雨所有
　　神位祭器乐簴应如何移就拜殿之防着大学士九卿防同太常寺详议具奏寻议如祭日请
　　驾前十刻值风雨太常寺将祭品乐簴移设拜殿奉安神牌于殿内致祭若骤遇风雨谨用
　　神龛覆防
　　神位另设香案于拜殿奏请
　　皇帝于拜殿行礼从之
　　四月以平定金川告祭
　　社稷行献俘礼
　　四十二年二月定祭
　　社稷坛
　　御用礼服及陪祀执事官服色【详见王礼考】
　　自乾隆元年至乾隆五十年
　　皇上亲祭者三十九因事
　　亲祭者一【五十年后敬俟续纂】
　　皇帝亲祭仪
　　嵗祭
　　社稷坛之礼以春秋仲月上戊先三日礼部尚书一人
　　诣牲所眂牲如仪
　　右眂牲
　　致斋
　　书祝版
　　眂割牲
　　眂祝版　　【仪均与北郊同】
　　先一日太常寺卿率属扫除敷五色土于上如其方色恭设
　　神座如式
　　右敷土设神座
　　祀日五鼓太常寺卿率属入坛然炬明镫具器陈于案各以其序
　　太社
　　太稷皆牛一羊一豕一豋一铏簠簋各二笾豆各十有
　　二鑪一镫二
　　配位同坛下设三案一少西南向供祝版一东次西向陈香盘二一西次东向陈香盘二方珪二【色一黄一青】礼神制帛四【色黑】尊二玉爵二陶爵四又陶爵六壶一实福酒盘一实胙肉凡牲陈于俎凡玉帛实于篚凡尊实酒承以舟疏布幂勺具工部张幄次于防门内少东銮仪卫设洗于次外乐部率太常协律郎设中和韶乐于壝门内左右分东西悬均南向陈舞佾于乐悬之次如
　　北郊仪
　　右陈设
　　陈设毕太常寺博士引礼部侍郎一人升坛诣
　　正位前省眂齍盛及笾豆豋俎之实以次诣
　　配位前周眂如仪
　　右省齍
　　辨行礼位坛壝门外正中为
　　皇帝行礼拜位南向拜殿之前夹甬道左右为陪祭王公拜位左翼居东右翼居西拜殿前东西隅为百官拜位文官郎中以上武官叅领世爵轻车都尉以上东西各五班重行异等东位西上西位东上辨执事位壝门外司拜褥銮仪卫官二人分立于
　　皇帝拜位左右东西面太常寺司祝一人立祝案西东面司爵四人司玉帛二人司帛二人司香二人光禄寺卿二人太常寺賛赐福胙一人序立西案之西东面司香二人序立东案之东西面侍仪礼部尚书侍郎各一人立东案之南西面都察院左都御史副都御史各一人乐部典乐一人立西案之南东面司乐协律郎乐工歌工舞佾立位与
　　北郊同太常寺典仪一人在乐工之北西位东面接福胙侍卫二人立于壝门外东司拜褥官之次记注官四人立于侍卫之次均西面纠仪御史四人礼部祠祭司官四人分立于陪祀王公百官拜位前引王公百官行礼鸿胪寺官二人分立于御史礼部官之次均东西面掌瘗官率瘗人立壝外西北隅右辨位
　　其日五鼓銮仪卫陈
　　法驾卤簿于
　　午门外陈金辇于
　　太和门外陪祀王以下公以上按翼集坛门外
　　驾至随行百官序立于壝门外左右只竢均东西面司祝恭奉祝版安于祝案日出前四刻礼部尚书一人率太常寺卿属诣
　　神库上香行礼恭请
</div>
    <div class="pagination">
<a href="皇朝文献通考_page192.html">上一页</a><span>...</span><a href="皇朝文献通考_page188.html">188</a><a href="皇朝文献通考_page189.html">189</a><a href="皇朝文献通考_page190.html">190</a><a href="皇朝文献通考_page191.html">191</a><a href="皇朝文献通考_page192.html">192</a><span class="current-page">193</span><a href="皇朝文献通考_page194.html">194</a><a href="皇朝文献通考_page195.html">195</a><a href="皇朝文献通考_page196.html">196</a><a href="皇朝文献通考_page197.html">197</a><a href="皇朝文献通考_page198.html">198</a><span>...</span><a href="皇朝文献通考_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
