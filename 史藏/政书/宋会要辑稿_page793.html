<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 793 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 793 页/共 1125 页
  </h1>
  <div class="content">
   仁宗景佑三年正月二十六日，诏知制诰李淑等重修合门仪制，其入合仪注颇省去繁文：前一日有司供帐于文德殿，入合日殿庭立文武官等于东西，各衣绣。设殿中省、左右金吾仗于明堂阶下，东西对列。文武百官、节度使、留后、观察、防御、团练使、刺(使)[史]、军校及正衙见、谢、辞官各就班。次引御史中丞、知杂、三院御史揖班如常仪，各就位。次引监合御史二员于正衙门外屏内北向揖讫，东西立，分屏东西入。次引两省，分班立。次引文明殿学士以下，立左省前。次引中书门下使相对(立)[揖]袍辇出，枢密、三司使、副使、内诸司使以下迎谒于垂拱殿前，导至文德殿，鸣鞭升座，索扇卷廉。仪鸾使焚香，文武官等拜，司天鸡唱，合门勘契，合门使承旨唤仗，谢、见、辞官再拜先退。引中书门下班对揖于屏外，立于正衙门外。次引学士、两省、御史台、殿中侍御史已上序立。次引左右金吾大将军押细仗入，金吾将军先至揖殿位，拜讫，分行上黄道，仗随至龙墀，对揖，序立。次殿中省仗下 两省前，分班立。仗整班定，司天奏时刻，合门版奏班齐。皇帝服(仗下)官入。次引吏部、兵部侍郎执文武班簿对揖于屏外，由黄道就本院对揖，序立，吏部左，兵部右。中书门下、学士、两省、御史台官入，至揖殿位，重行拜讫，由黄道，将至午(街)[阶]急趋至丹墀，本位对揖，序立。弹奏御史二员至吏部、兵部侍郎南下黄道归本位。起居郎、起 ，廉支 
      
居舍人至吏部、兵部侍郎北急趋「北」下疑脱一「行」字。至折方石位，又揖，至奏事石位，鞠躬。左金吾大将军奏「军国内外平安」，倒行至折方石位，对揖就班。次文武班入，军校随至，对立于文武班南。文武班至本位。次中书门下、学士、两省、御史台官、金吾将军、文武两班并横行起居祝月毕，各急趋还位，对揖立。次文武班先退，序立于衙门外；军校随出序立。刑法、待制官赴弹奏御史位南立，中书门下夹案侍立。次两省官至揖殿位，揖讫出。次学士、节度使至揖殿位，揖讫出。次吏部、兵部侍郎对揖，至揖殿位，揖讫出。并就衙门外序立。次左右金吾大将军以下至揖殿位，揖讫出。细仗、殿中省仗 ，飞至香案前揖讫，分立。次左右金吾大将军对揖鞠躬，廉支(仗)下官随出，监合御史北向揖讫出，皆就本班。中书门下诣香案前奏事毕，宣徽使赞「好去」，归位。使相卷班至揖殿位，揖讫出。次待制、候对官并至奏事位再拜。先待制官前奏事毕，宣「所奏知」，归位。次候对官如上仪，归位。再拜舞蹈，舍人赞「好去」，分班至揖殿位，揖讫出。次弹奏御史至揖殿位，揖讫出。次起居郎、起居舍人退至揖殿位，揖讫出。次合门舍人朝堂内放仗，百官对拜讫，舍人宣赞「赐酒食」。次合门使至奏事石位鞠躬，奏「合内无事」。次文武官出，索扇垂廉，鸣鞭，辇还内，仗出。赐廊下食：文武百僚、待制、三司副使同自左右勤政门北两廊，文东武西，北上立定。御史中丞 
      
至本位，南向一揖，就坐。食至，台吏乃赞「搢笏」，食讫，复赞「食讫」而罢。诸军校赐食于左右勤政门南两廊。其宰臣、枢密使以下至龙图阁直学士于中书，亲王、使相、节度使于赐食厅，留后、观察使至刺史于客省厅，管军节度使至四厢都指挥使于幕次。于旧仪详略稍异，故再录之。 
四年三月二十七日，诏五月朔行入合之仪，仍读(食)[时]令，付礼院详定仪注以闻。先是，诏：「国朝时令委编修官约《唐月令》撰定，以备宣读。」于是贾昌朝等采国朝律历、典礼日度昏晓中星及祠祀配侑诸事当以岁时施行者，改定为一篇上之。遂诏因入合行其礼。 
四月七日，诏：「五月一日夏至假入合，于礼妨否 」礼官言：「按《周易 复(封)[卦]》，先王以至日闭关，商旅不行，后不省方。注：方，事也。冬至，阴之复也；夏至，阳之复也；故为复则至于寂然大静，先王则天地而行者也。又《礼记》：仲夏之月，『日长至，阴阳争。君子斋戒，处必掩身句首原衍「之」字，据《礼记 月令》本文删。，毋躁毋：原作「无」，据《礼记 月令》本文改。。止声色，毋或进。薄滋味，毋致和。节嗜欲，定心气。百官静，事勿刑，以定晏阴之所成。』郑康成注曰：『《易》及《乐》、《春秋》说夏至，人主与群臣从八能之士作乐五日；今止之，非其道也。』又蔡邕《〔独〕断》：『冬至阳气始动，夏至阴气始起，故寝兵 。身欲宁，志欲静，故不听事迎送。冬至阳气起，君道长，故贺；夏至阴气起，君道衰，故不贺。』又《后汉志》：冬至、夏至，阴阳晷景长短之极阳：原作「阴」，据《后汉书》本文改。，微气之所生，太(吏)[史]令与八能之士坐于端门左塾，太史具乐器， 
      
夏赤冬黑。前殿之前乘舆亲御临轩，安体静居以听之。夏至礼亦如之。今参详五月朔朝会合唐旧制，其日虽是大祠假，比冬至圆丘礼成受贺，缘在质明以复，于礼无嫌。只缘是日夏至，据《易》象、《月令》及先儒蔡邕有闭关静事不贺之说。然郑康成又据《乐纬》、《春秋》说夏至有前殿从八能作乐，后汉常行其仪，着在史志，亦存前准。今来五月初一日入合读时令，既属嘉礼，在朔与作本无所碍此句疑有误。，其夏至则于经义有妨。若因时变礼，约用汉法，即更系朝旨。」诏改用七月一日入合，仍读时令。至期亦寝。 
宝元二年十二月十二日，参知政事宋庠言：「近奉德音，询及入合故事。臣虽略陈梗 ，理有未详。退而讲求，敢此条(悉)[析]。夫入合者，是唐家只日于紫宸殿受常朝之仪也。谨案唐有大内，有大明宫，宫在大内之东北，世谓之东内，谓大内为西内。自高宗以后，天子多在大明宫。宫之正南门曰丹凤门，门内第一殿曰含元，正(制)[至]大朝会则御之。对北第二殿曰宣政，谓之正衙，朔望大册拜则御之。又对北第三殿曰紫宸，谓之上合，亦曰内衙，只日常朝则御之。据唐制，凡天子坐朝，必须立仗于正衙殿。或乘舆止御紫宸殿，即唤正衙仗自宣政殿西门入，是谓东西上合门也。如以宋朝之制相为比，则今之宣德门，唐丹凤门也；大庆殿，唐含元殿也；文德殿，唐宣政殿也；紫宸殿，唐紫宸殿也。今或欲求入合本意，施于仪典，即 
      
须先立仗于文德之庭。如天子止御紫宸殿，即唤仗自东西合门入。如此，则差与旧仪相合。但今之诸殿比于唐制，南北不相对，但以此为殊耳。故后来论议，因有未明。又按唐自中叶以还，双日及非时大臣奏事，别开延英殿赐对，若今假日御崇政、延和是也。乃知唐家每遇坐朝之日，即与入合。而叔世杂乱，五朝草创，大昕之制，更从易简，立衙、立仗，因而遂废。其后或有行者，常人之所罕见，乃复谓之盛礼，甚不然也。今之相传《入合图》者，是官司记常朝之制，如合门有仪制 、合班杂坐类之类此句疑有误。，何(是)[足]为希阔之事哉!况唐开元旧礼本无此制，至开宝中诸儒增附杂礼，始载月朔入合之仪，又以文德殿为上合，差舛尤甚。(当)当时编撰之士讨求未至，臣伏恐朝廷佗日修复立衙、立仗，欲乞送付两制，使预加商榷，改正旧仪。」诏两制官详定。翰林学士丁度等奏：「今详元起请入合者，是唐朝只日于紫宸殿受常朝之仪。若今来隔日行之，烦颇为烦烦颇为烦：第一个「烦」字有误。。况今殿宇与旧制不同，宜仍旧。」从之。 
庆历七年三月十七日，诏太常礼院权停所上立夏读时令仪。先是，诏御史中丞高若讷与礼官定读时令仪，将以四月五日就大庆殿行礼，而言者谓未合典礼，故权罢。 
神宗熙宁三年五月，知制诰宋敏求等言：「奉诏重修定合门仪制内文德殿入合仪。今仪制所(谓)载，与《国朝会 
      
要》及时人论议颇或异同。按今文德殿，唐宣政殿也；紫宸殿，唐紫宸殿也。然祖宗视朝视：原脱，据《宋史》卷一一七《礼二十》补。，皆曾御文德殿入合。唐制，常设仗卫于宣政殿，或遇(只)[只]坐紫宸，即唤仗入合。如此，则当御紫宸(合)[殿]入合，方协旧制。乞下两制及太常礼院详定。」诏学士院议。翰林学士承旨王珪等言：「按入合者，乃唐只日紫宸殿受常朝之仪也。唐宣政殿，即今文德殿；唐紫宸殿，即今紫宸殿也。唐制，天子坐朝，必立仗于正衙；若止御紫宸，即唤正(御)[衙]仗自宣政殿东西合门入，故为入合。五代以来，遂废正衙立仗之制。今合门所载入合仪者，止是唐常朝之仪，非为盛礼，不可遵行。」从之。《国史 李淑传》议入合曰：「唐宝历后，常以月朔御紫宸，行入合仪。圣朝太祖五行其礼，多御崇元殿，备殿中金吾诸仗，设待制、候对官。崇元，即今天安殿也。干德之后改御大明殿，即今集英。太宗三行其礼，别定新仪，就文德廷增设黄麾仗。真宗亦三行之，绘图讲习，藏之禁合。《艺文志》：景佑三年，诏贾昌朝与丁度、李淑采国朝律历、典礼日度昏晓中星、祠祀配侑岁时施行者，约《唐月令》，定为《时令》一卷，以备宣读。而淑定入合仪，异于《通礼》。明年，诏因入合读时令，寻停。 
【宋会要】
      

(神宗熙宁三年)六月九日，右谏议大夫、编修合门仪制宋敏求言：「本朝以来，惟入合乃御文德殿视朝。今(即)[既]不用入合仪，即文德〔殿〕遂阙视朝之礼。欲乞下两制及太常礼院，约唐制御宣政殿裁定朔望御文德殿仪，以备正衙视朝之制。」诏学士院详定仪注。学士韩维等以入合图增损裁定，上仪曰：「朔日不值(价)[假]，前五日，合门关诸司排办。前一日，有司供帐于文德殿。殿庭东(西)[面]，左金吾引驾官一名，四色官二人，各带仪刀。带金甲天武官一人，判殿中省一名，排列官一名，扇二，方伞一，金吾仗碧襕一十二人，各执仪刀；兵部仪仗排列职掌一名，押队员僚二人。黄麾幡一，告止幡八，传教幡八，信幡八，龙头竿五十，戟五十。西面，右金吾引驾官一名，四色官二人，各带仪刀。带金甲天武官一名，殿中省〔一名〕，排列官一名，扇二，方伞一，金吾仗碧襕一十二人，各执仪刀；兵部仪仗排列职〔掌〕一名，押队员僚二人。黄麾幡一，告止幡八，传教幡八，龙头竿五十，戟五十。天武官两面共一百人。门外东面青龙旗一，五岳旗五，五龙旗十，西面白虎旗一，五星旗五，五凤旗十。御马每面五疋，人员二人，御龙官四人。设御(屋)[幄]于殿之后合，及设中书、亲王、皇亲、百僚等幕次于朝堂。其日左右金吾将军常服，押本卫仗，判殿中省官押细仗，先入殿庭，东西对列。天武官等分东西排立。 
      
诸军将校分入，北向立。朝堂引赞官引弹奏御史二员入殿门踏道踏：原作「路」，据《宋史》卷一一七《礼二十》改。，当下殿北向立。次催文武班分入。其判殿中省官本〔位〕起居讫，归押仗位。次丞郎、尚书两使、留后、观察、防御、团练使、刺〔史〕入，以次序位立。次引两省官、待制、御史中丞、知杂、三院、御史入。次引文武班一品、二品入。次学士并节度使入，立于右省班前。次分引宰臣、(宰)[亲]王、使相、参知政事入，并东西相向对立。诸军将校即于殿庭北向立定。其班次并御史台祗应。袍，垂拱殿座，鸣鞭。内侍省都知、押班、供奉官以下、带御器械等， 皇帝服其入内内侍省、内侍省合公服窄衣，各如仪。祗应诸司使副等并系 ，一班四拜起居。次进读奏目客省、合门使。次通喝对立、觉察失仪引班舍人。次宿卫诸卫、诸班。次管军臣僚以下、行门指挥使依朔望常例起居。殿前都指挥使以下起居讫，换窄衣祗候引驾。次引枢密、宣徽使、三司使副、枢密直学士、内客省(吏)[使]以下至医官、待诏及修起居注官二员并大起居。诸司使以下退，排立供奉赴文德殿，于文武百僚班北东西排立。有司进辇，皇帝乘辇。枢密、宣徽使、三司使副、枢密直学士、内客省使至合门副使、枢密都承旨至枢密院诸房副承旨前导至文德殿后合，各归殿上侍立。修起〔居〕注官夹香案相向立于螭陛之下，舍人二员，殿庭北向对立，余并于殿下稍东侍立。司天监奏时刻，合门奏班齐。皇帝自后合出殿上，索扇升榻，鸣鞭。扇开帘卷，仪鸾使焚香，喝『文武官就位』，四拜起居。鸡 
      
人唱时，舍人于弹奏御史班前西向，喝大起居。御史由文武班后至对立位。次引左右金吾将军合班于宣制石南大起居，班首出班，躬奏『军国内外平安』，归位再拜，各归东西押班位。通喝舍人于宣制石南北向立，对立舍人退于西阶。次揖宰臣、亲王以下，躬通文武百僚、宰臣某姓名以下起居，分引宰臣以下横行。诸军将校仍旧立。合门使喝大起居，舍人引宰臣至仪石北，俛伏跪致词祝月讫，其辞云：『文武百僚、宰臣全衔臣某姓名等言：孟春之吉，伏惟皇帝陛下膺受时祉，与天无穷。臣等无任欢呼抃蹈之至。』归位五拜。合门使揖中书由东阶升殿，枢密使带平〔章〕事以上由西阶升殿侍立。并依图。给事中一员，以知门下封驳事官充。归左省位，立于给事中之南。如罢转对官，每遇御史台前期牒请文官二员，并依转对官例，先于合门投进奏状。吏部侍郎及刑法官立于转对官之南；兵部侍郎于右省班南，与吏部侍郎东西相向立定，搢笏，各出班籍置笏上。吏部、兵部侍郎以知审官东西院官充知：原作「以」，据《宋史》卷一一七《礼二十》改。，刑法以知审刑、大理寺官充。亲王、使相以下分班出。引转对官于宣制石南、宣徽使殿上承旨宣答如仪答：原作「达」，据《宋史》卷一一七《礼二十》改。。次吏部、兵部侍郎及刑法官对揖出。见、辞、谢班自从别仪。次弹奏御史无弹奏对揖出。如有弹奏，并如仪。急趋至宣制石南，称奉敕放仗。 引给事中至宣制石南揖，躬奏『殿中无事』，喝祗候，揖，西出。次引修起居注官，次引排立供奉官以下，各合班于宣制石南，躬喝祗候，揖，分班出。喝天武官等门外祗候，出。索扇垂帘，皇帝降座，鸣鞭。舍人当殿承旨放仗，四色官廉支 
      
金吾将军并判殿中省官对拜讫，随仗出。亲王、使相、节度使至刺史、学士、台省官、文武百僚、诸军将校等并序班朝堂，谢赐茶酒。皇帝御垂拱殿座，中书、枢密及请对官奏事，不引见、谢、辞班。后殿座不座，临时取旨。其日遇有德音、制书、御札，仍候退御垂拱殿座，制厢出外。应正衙见、谢、辞文武臣僚，并依御史台仪制唤班，依序分入于文武班后。以北为首，分东西相向，重行异位，依见、谢、辞班序位。余押班臣僚于班稍前押班，候刑法官对揖出候：原作「后」，据《宋史》卷一一七《礼二十》改。，分引近前揖躬。舍人当殿宣班，引转官班见、谢、辞，并如紫宸殿仪。枢密(事)[使]不带平章事、参知政事至同签书枢密院事、宣徽使并立于宣制石稍北。宰臣、亲王、枢密使带平章事、使相系押班者，立于仪石南，余官并立于宣制石南。如合通唤，合门使引并如仪。赞喝讫，系中书、枢密并揖，升殿，见、谢、辞，揖，西出。其合问圣体者并如仪，余官分班立。弹奏御史候见、辞、谢班绝，对揖出。其朝见如谢都城门外御筵，及召赴官、谢茶药、抚问之类，不可合班者，各依别班中谢对。赐酒食等并门赐，其系正衙见门谢辞门：疑衍。，亦门外唱放。应正衙见、谢、辞臣僚，前一日依例于合门投下诣正衙榜子，合门依例上奏目。其御史台、四方馆正衙状，亦依例投下。应朔日或得旨罢文德殿视朝，止御紫宸殿起居，其已上奏目，正衙见、谢、辞班并放免，依官品随赴紫宸殿引。或值改作常朝，文德殿自有百官班日，并如旧仪。应外国蕃客见辞，候唤班，先引赴殿庭东边，依本国职次，重行 
      
异位立定，候见、谢、辞班绝，面向躬。舍人当殿通班，转于宣制石南，北向立，赞喝如仪，西出。其酒食分物并门赐。如有进奉，候弹奏御史出，进奉入；惟御马及担 自殿西偏门入，东(西)[偏]门出。其进奉出入，天武官、起居舍人通：『某国进奉!』宣徽使喝：『进奉出!』节次如紫宸殿仪。候进奉出，给事中奏『殿中无事』，出。其后殿再座，合引出者从别仪。其日赐茶酒，宰臣、枢密于合子，亲王于本厅，使相、宣徽使、观(于)[文]殿大学士至宝文阁直学士、两省官、待制、三司副使、文武百官、皇亲、使相以下至率府副率及厢都指挥使已下至副都头并于朝堂。如朝堂位次不足足：原作「见」，据《宋史》卷一一七《礼二十》改。，即于朝堂门外设次。管军节度使至四厢都指挥使，节度使、两使、留后至刺史并于客省厅。」诏从之。 
四年五月，初视朝于文德殿。 
元丰五年五月十九日，御文德殿视朝。新除职事官未正谢者许立班。 
(五年)十二月二十三日，诏：「正旦朝会日，引驾殿前左右班及人员俟至殿合，即分立于殿东西，夹行门，立于龙墀东西勾栏内。起居郎、舍人、左右巡使并就本位拜。其起居郎、起居舍人朔日视朝拜亦准此。」《文昌杂录》：后唐庄宗同光元年，中书门下奏：「每日常朝，百官皆拜，独两省官不拜。准本朝故事，朝退，于廊下赐食，谓为廊下食，百官遂有谢食拜。惟两省官本省有厨，不赴廊食，故不拜。伏自僖宗幸蜀回，以多事之后，遂废廊食，百官拜仪，至今未改，将五十载，礼恐难停。惟(西)[两]省官独尚不拜，岂可终日趋朝，曾不一拜，独于班列有所异同 若言官是近臣若：原作「君」，据《文昌杂录》卷三改。，于礼又宜肃敬，自今已后自：原作「起」，据《文昌杂录》卷三改。，逐日常朝宣不坐，其两省官与东西两班并齐拜。」从之。至明宗天成元年五月，内出御札一封，赐宰臣晓示文武百僚，每日正衙常朝外，五日一度赴内殿起居。其后遂以为常，非故事也故：原作「欲」，据《文昌杂录》卷三改。。皇朝百余年，未遑刊正谬误。今上熙宁五年，方讲朔日文德殿视朝立仗之仪。 
      
哲宗绍圣元年二月十四日，礼部言：「合门奏，三月朔日文德殿视朝。缘元丰三年四月十八日有旨，俟过谅闇依旧。」诏依元丰三年例。 
高宗绍兴十二年十月二十七日，臣僚言：「望诏有司讲求祖宗故实，常朝、视朝、正衙、便殿之仪，举而行之，用称万邦百辟尊君之心。」礼部、太常寺、合门讨〔论〕在京日御殿节次：「朔日文德殿视朝，紫宸殿日参、望参，垂拱殿日参、四参，假日崇政殿坐，圣节垂拱、紫宸殿上寿，若依所请，欲乞先次宰臣率百僚拜表，奏请皇帝御正殿视朝。」从之。既而御史台请以射殿作崇政殿，遇朔望，权安置幕帐门作文德、紫宸殿。或有相妨去处，随宜排立班次。每遇宣赦书、德音、麻制，崇政殿就充文德殿，集百官立班听宣。及 臣拜表、听御札批荅，以崇政殿权作文德殿，东上合门立班。其垂拱殿四参，依仪即于殿门外铺设位版。以驻跸殿宇未备，故有是请。王应麟《玉海》：天禧五年十月十日，中书密院请准故事，五日一御便殿。皇佑编敕：正衙常朝及横行，并宰臣立班。常朝日，轮宰臣一员押班。祥符初敕：宰臣依故事，赴文德殿押班。治平四年五月癸未，诏春分、秋分候辰正牌上，垂拱殿视朝未退，宰臣更不过文德殿押班。初，沿唐故事，百官日赴文德殿，宰臣押班，谓之常朝。休假三日以上，内殿起居官毕集，谓之横行。宰臣以下应见、谢、辞者，皆先赴文德殿，谓之过正衙。宋杨杰《奏请罢文德殿常朝官状》：「儒林郎、守秘书省著作(左)[佐]郎、充太常礼院主簿臣杨某奏：谨按《周礼》，宰夫掌治朝之法，以正王公、三公、六卿、大夫、 吏之位。王治朝，则太宰赞厅治。又案《礼记》曰：视朝于内。朝臣辨色，始入内朝，及路寝门之外朝。 臣治事，王者日于此以听视之，故亦谓之治朝也。《唐六典》曰：凡京司文武职事九品以上，听每朔望朝参；五品以上及供奉官、员外郎、监察御 
      
史、太常博士每日参，谓之常参官。斯皆文武之有职事趋于朝，天子御宣政，或御紫宸，以视朝听治，盖沿周制也。其无听职事「听」字疑衍。，则无常参班次。故《会要》所载，如本官不是常参官，并宪官是摄者，惟听于御史班中辞见。乃知辞见之日即入朝，自余不入朝矣。今乘舆常日御紫宸，或御垂拱，见内朝之臣，听天下之治，遵用周、唐故事，无不协于典礼。而其文德常朝官，考之载籍，似未为得。于周则非公卿、大夫、 吏治事者之比，于唐则异京司文武职事之官。窃闻其间多是待次之人，久在旅琐，日趋阙庭，劳乏可恻。加之累岁以来，常候宰臣奏事退赴押班，或遇辰正牌上，方得放班。近者伏闻德音，令今后御史台候垂拱殿坐，即一面放班，中外相传，莫不称颂。向非陛下至仁盛德，于察微隐于：疑误。，何以及此!以臣愚见，其文德殿常朝官在京未有职事，(放)[于]礼可免常参。伏乞朝廷特与放罢，或祗令赴朔望起居。其贺谢辞见及京司百官五日一赴起居者，自依定制。如此，则于周、唐旧仪，两以为得。臣虽贱愚，备员礼局，有所闻见，不敢不言。谨具状奏闻，伏候敕旨。」
 仪制 宋会要辑稿 仪制二 常参起居 
     
宋会要辑稿 仪制二

常参起居
【宋会要】

国朝之制，垂拱殿常朝，皇帝初座，内侍省都知、押班率内供奉官以下及寄班等先起居。次客〔省〕、合门使以下。呈进目者。次三班使臣。节度、观察、防御、团练使、刺史等子弟充供奉官、侍禁、殿直，有旨令预内朝起居者。次内殿当直诸班。殿前指挥使、左右都虞(侯)[候]以下，内殿直、散指挥、散都头、(全)[金]枪班头。次长入祗候、东西班殿侍。次御(史)[前]忠佐。次殿前都指挥使率军校至副指挥使。次驸马都尉。任刺史以上者缀本班。次诸王府僚。次殿前司诸军军使、都头头：原作「使」，据《宋史》卷一一六《礼十九》改。。次皇亲将军以下至殿直。次行门指挥使率行门起居。以下并内侍赞喝。如传宣前殿不座，即宰臣与枢密使、观文殿大学士以下至宝文阁直学士、三司使、中书舍人、三司副使、直龙图阁、侍讲、谏官、(修)[知]起居注、如他官纠察在京刑狱、知东西审官、勾当三班院、知通进银台司、审刑院或三司、开封府判官、推官、审刑详议官当奏事者亦赴。皇城内监库藏朝官、横行及东西班、诸司使副、内殿承制、崇班、供奉官、侍禁、殿直、翰林医官、待诏诏：原作「制」，据《宋史》卷一一六《礼十九》改。、医学、艺学等司班入。中书舍人干德后始令赴内朝。三司判官太平兴国前赴内殿，其后罢之，止随百官五日起居。起居毕，宰臣、枢密、宣徽使升殿侍立，余官并出。次亲王。次侍卫亲军马步军都指挥使率军校至副指挥使。次使相。次节度使。次统军。如大将军、上将军特恩入赴内殿起居者，次统军而入。次两使留后、观察使。两使留后、观察使特恩令缀节度使班者，即差后立。次防御、团练使、刺史。次侍卫马步军军使、都头。起居讫，宰臣、枢密、宣徽使升殿。少顷，枢密、宣徽使并退。宰臣奏事。次枢密又奏事。如其日百官五日起居，即宰臣、中书舍人、直 
     
龙图阁以下至(知)[修]起居注、皇城内监库藏官不入，并随大班起居。俟侍卫马步军军使、都头班退，次左右巡使入。次合门使引宰臣、文武班分东西入，赴殿庭起居讫，宰臣升殿侍立。俟巡使出，枢密、宣徽使并退，宰臣奏事，余如上仪。凡内殿起居日，止两拜；朔望或连假三日，皆舞蹈。自十月朔至二月朔，每大起居，并赐茶酒，序班于殿门外，再拜讫，集于朝堂。凡紫宸殿常朝，则枢密使以下先就班，俟升座诸司使副以下至殿直分东西对立，余并北向。起居讫，枢密、宣徽使、观文殿学士、枢密直学士、三司、内客省使升殿侍立。枢密、宣徽升自西阶，三司、客省升自东阶。初升殿者再拜而后升。熙宁三年，罢观文殿学士立殿。余官并出。次亲王以下至侍卫军使、都头，凡八班。次左右巡使。次宰臣率文武班入，并如垂拱之仪。宰臣与枢密分东西侍立。次行门殿值入。俟皇帝降座，并退。后诣垂拱殿奏事，如常仪。如紫宸座日，非百官起居，即宰臣亦在后入。凡崇政殿假日，皇帝初座，内侍省都知以下起居。勾当军头司、礼宾院官亦同班。次客省、合门使以下。呈进目者。次殿前马军步军都指挥使至四厢都指挥使。次御前忠佐、马步(都军)[军都]头以下。次殿前指挥使、都虞(侯)[候]以下。次东西班都知以下。次军头司员僚。次皇亲将军以下。次行门殿直。次通事舍人引宰臣、枢密使以下、三司使副、观文、枢密直学士、知开封府、内客省使、(知)[修]起居注官、客省使以下、枢密都承旨、通事舍人、皇城内监库藏头臣头臣：疑误。上文作「朝官」。、诸使使使臣等此句疑误，或当作「诸司使副等」。。并同一班。学士、知制诰以下朝臣应有公事奏覆者，复同此班。次亲王。并起居讫，奏事如常仪。笏，诸司使臣以下悉系 宰臣以下皆具
     
 。凡晚朝，宰臣、枢密、翰林学士当直者洎近侍执事之臣皆赴。国初用此制，后罢之。今惟太庙、青城致斋日晚朝如故。 
【宋会要】
     
太祖干德二年正月十二日，内殿起居无宰相，太子太师侯章为班首。前一日，司徒、侍中范质罢为太子太傅，司空兼门下侍郎、平章事王溥罢为太子太保，枢密使、右仆射、同平章事魏仁浦罢守本官故也。 
八月五日，诏百官内殿起居日，两省、御史台官分班于殿庭东西相向立，金吾将军各在本班之上，中书舍人自今日赴内朝。先是，台省官、金吾将军俱为侍从班，每内殿起居，横行立于一品之前。时王溥罢相为太子太保，太祖见溥立于台省官后，谓左右曰：「溥故相，为东宫一品，安得在拾遗补阙之后乎!」遽命分之。 
【宋会要】
     
太宗太平兴国九年九月四日，诏：「常参官廨宇及监临处在新城外者，及诸军营在新城外者，军使、都头以下并五日一起居，副指挥使以上即依旧。」 
雍熙二年十二月十三日，诏：「文武常参官以疾请告，经三日以上者御史台具名以奏，当遣医官诊视。如或妄托，即行朝典。」 
端拱元年闰五月，合门言：「准诏，永清军节度使、驸马都尉王承衍以下令赴前殿起居。其鄯州观察使、驸马都尉吴元扆自来与承衍长春殿一班起居，取进止。」诏元扆、承衍前殿一班起居。 
淳化元年五月二十六日，诏：「两省官并带职或监临物务者，自今疾病请假，令于中书下假牒押日后送本省。三日已上未朝参，仰本省具闻，当遣医诊视。如无假牒不赴常朝并五日起居，横行参假及非时追班庆贺不到，即本省闻奏。内殿起居不到，合门纠举奏闻。」先是，三司度支判官李若拙不赴起居，不到省商量公事，下御史台取勘，乃下是诏。 
七月十日，诏：「右监门卫将军柴嘉荣令预后殿起居。」嘉荣顷自应州归顺，寻授檀州刺史、来化指挥使。至是擢升环卫，俾赴内朝，盖优之也。 
二年六月十日，诏：「应兼内廷职务朝官等，除逐日后殿起居外，每遇内殿起居日，并须随宰臣赴本班，各依官位资序排班。」 
十三日，诏：「文武百官在京监(常)[当]及主判公事，除合免得常朝外得：疑误。，有内殿起居、横行参假入合、非时庆贺、侍宴，正冬仗、御楼、御殿，承天节行香，众集议事，城外立 
     
班，国忌行香，并令赴班。如实有公事急速赴班不及，即具公文报台。或公然托故，稍涉不恭，台司纠举施行。」 
二十日，诏：「三司职官、翰林侍讲、侍读、诸王府侍讲、咨议、翊善、记室及监左藏库朝官等，每遇五日起居及承天节、冬正仗、御楼、御殿、非时庆贺、横行参假、国忌行香，依旧仪并缀宰臣大班。」 
二十九日，侍御史知杂事张郁言：「内班起居，百官皆无幕次，止权歇于客省合门使厅吏舍，及聚立廊下。欲望自今前一日，于东上合门内东北两廊预设幕次。」从之。 
【宋会要】
     
至道三年二月二十三日，合门言：「寒食假开，文武百僚只于崇政殿依常参起居此句疑有误。，宰臣、太子、亲王、枢密使、见任节度使、内外马步将校分为七班。后遇五日起居，亦于后殿。」从之。时太宗不豫故也。 
真宗咸平二年六月，诏：「文武官五日起居及国忌行香、横行参假，如有称疾请，令御史台密察实否。如托故，即牒差医官看验以闻。内监当仓场，虑妨滞人户输纳者，即(计)[许]临时申状。」 
四年闰十二月二十日，御史台言：「旧例，假三日， 臣并赴文德殿横行朝参。近日以内殿起居不赴，望申旧制，以肃朝仪。」诏自今并许弹奏。 
五年十一月二十一日，诏左卫将军、恩州刺史、驸马都尉柴宗庆令赴内殿起居。六年，右卫将军、驸马都尉王贻永；大中祥符六年，(在)[左]龙武将军、驸马都尉李遵勖并用此例。 
十二月，诏：「每(日)[起]居赐臣僚茶酒日，委御史一人，与中使、合门祗候同钤辖，翰林司尽所破料例供应。」 
景德元年正月十三日，御史台言：「请百官内殿起居日，令引赞官一人于殿门里伺候，报班祗应。」从之。 
十二月十日，车驾驻澶州河北行宫，免本州岛诸军将校每日起居免：原作「先」，据《长编》卷五八改。。以移军河南，使就便董率也。 
二年九月八日，诏：「应三馆、秘阁、主判尚书省诸司、诸寺监朝官等，除已赴内殿起居外，并令赴常朝。其审刑院、大理寺台直官、开封 
     
府判官、推官、知县、司录、判司天监、五官正、带翰林、天文、知筭造并监在京仓场库务、勾当粮料院朝官等，并依旧免常朝。」先是，光禄寺丞钱易上言，请文武百寮并赴常参，命有司详定。乃下是制。 
十一月三十日，左巡使艾仲孺言：「文武百官内殿起居日，文班先入殿门者只于阶下近南立班，遂致后下阶者难为排立，台司职掌人无例得至殿庭。乞下合门，遇起居日，轮差合门祗候一人于殿门阶下排整班序。」从之。 
三年八月十三日，诏：「起居日所赐军校茶酒，如闻有司阙于检校，宜令内侍副都知阎承〔翰〕差使臣监领省视。其崇政殿赐番部酒食，亦令监殿门使臣督领其事。」 
九月十六日，诏：「修长春殿，逐日皇帝于崇政殿坐，臣僚依长春殿例次第入起居。宰臣、知枢密院事已下依前殿不坐例起居，(依)[供]奉官更不排立，殿上祗应喝进奉依长春殿例不祗应。」 
十月二十九日，诏：「长春殿修毕，依旧于前后殿起居。」 
四年八月十四日，御史台言：「文武百官五日内殿起〔居〕，文班(丞)丞郎及百官班次多立班不正，或近东，或近南。殿门阶侧逼隘，甚有难为拜跪者。台司知班公吏缘不得至殿庭祗应缘：疑有脱误。。乞下合门，每遇起居，专差通事舍人一员排连班次， 容近西立班。所贵东西臣寮拜舞稍便。」从之。 
【宋会要】
     
大中祥符二年四月十一日，诏：「朝堂立班及起居入长春院立班，御史台差引接排班人吏，及仆射以上差朝堂人吏引就班列者，一如旧制，无得于所差人数外更带人入长春门。」 
二十九日，诏：「自今宰臣依故事赴文德殿常朝立班。」 
四年三月一日，祀汾阴回，次陕州，放百官沿路起居，令先赴西京。 
六月，诏：「自今常朝并起居，臣寮七人以上不到者，具官位姓名闻奏取旨，仍于朝堂告示百僚。」 
八月，诏：「应常参文武官每日趋朝，并令早赴待漏院，候开内门，百官齐入。委知班驱使官二人常在正衙殿门视察，如有日出后方入朝堂者，以名闻。应称病请假者，令御史台据『自来多请病假者，相度得别无疾病』具奏，乞差医官看治。如显托疾，即具状弹奏。」 
五年正月十九日，诏：「每岁十月朔后内殿起居，海赐茶酒，颇闻班至朝堂，所由司并不宿设此句疑有误。，盖御史、合门旷职之故。又禁军员僚逐日起居，所给茶酒亦不丰洁，自今当切戒之。」禁军指挥使月给随食酒，故不赐茶酒；都头、军使而下无随(酒)[食]酒，故因起居赐之。 
二十二日，诏：「每遇起居，喝赐军员茶酒，仰内侍省今后具四十合赐茶酒日数预前一日告报翰林、仪鸾司此句疑有误。。如遇喝赐，便排当监散使臣点检，尽料供给，仍仰合门、皇城司觉察。如敢违慢，具事由闻奏，当议勘断。」 ，令先备座物、酒 
二十八日，诏：「自今每遇百官起居合赐茶 
      
酒，仰御史台前一日牒报翰林、仪鸾司，令准备祗应。」 
七年七月，诏：「应臣僚合赴常参，特令内殿起居，及主判职司特免常朝，五日一缀本班起居外，只有横行赴文德殿前立班只：疑误。，至日多以上殿奏呈公事及引见人为言而不赴者「以」上疑脱「有」字。。自今凡遇横行拜表、进名、行香，除宣(昭)[召]及本职合赴后殿祗应，或急速公事外，其余并须赴本班如常程。合上殿奏事，又引见人仍候次者此句下疑有脱文。，违者御史台弹奏。」 
八年四月二十七日，诏：「百官自拱宸门入，赴崇政殿起居，但不舞蹈。其鸣鞭、立殿文武班次一如长春殿之仪。」时大内火，权(折)[拆]长春殿两廊，以绝火道也。 
六月九日，御崇德殿，百官起居退，辅臣诣长春殿奏事如旧仪。十一日，诏：「开封府自今应取勘文班升朝官以上、使臣殿直以上罪犯不计轻重，从府司牒报合门，勒住朝参，候公事断遣了日，许令依旧。」 
八月三十日，诏：「自今文武臣僚为公事取勘，候罚放了日，令元取勘处画时关报合门及晓示本人，限五日内谢恩。如出限者，具名闻奏。」
  </div>
  <div class="pagination">
   <a href="宋会要辑稿_page792.html">
    上一页
   </a>
   <span>
    ...
   </span>
   <a href="宋会要辑稿_page788.html">
    788
   </a>
   <a href="宋会要辑稿_page789.html">
    789
   </a>
   <a href="宋会要辑稿_page790.html">
    790
   </a>
   <a href="宋会要辑稿_page791.html">
    791
   </a>
   <a href="宋会要辑稿_page792.html">
    792
   </a>
   <span class="current-page">
    793
   </span>
   <a href="宋会要辑稿_page794.html">
    794
   </a>
   <a href="宋会要辑稿_page795.html">
    795
   </a>
   <a href="宋会要辑稿_page796.html">
    796
   </a>
   <a href="宋会要辑稿_page797.html">
    797
   </a>
   <a href="宋会要辑稿_page798.html">
    798
   </a>
   <span>
    ...
   </span>
   <a href="宋会要辑稿_page794.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
