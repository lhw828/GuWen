<!DOCTYPE html>
<html>
<head>
    <meta charset="UTF-8">
    <title>皇朝通志 - 第 168 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 168 页/共 231 页</h1>
    <div class="content">　　仁恩之广被亦以见承平日乆泉府充溢云
　　六年福建巡抚常赉请聴暹罗夷商来往厦门贸易照例征税运米至江浙闽广各闗者亦如之得
　　防米谷不必上税着为例又江苏布政使髙斌奏浒墅闗
　　见行征收则例与部颁原额不同请
　　饬部刋刻木榜防立闗口寻以部议并直省各闗亦按见征则例刋榜防立又以夔州闗税照淮闗例派差监督是年芦沟桥盖造安歇会试举子官房工成
　　饬崇文门查税官严饬巡察人役毋稽留举子借端苛索七年蠲除湖南武陵县之宿郎堰水淹浮粮又
　　命盛京户部侍郎会同奉天府尹清查该地田亩肥瘠分别上中下三等起科永为令【向来奉天地畆概以上则征收縁彼处多有匿或三四畆祗报一者至是遣官清丈皆得寔数故有是　　　谕】又以陜西朝邑县与山西蒲州接壤界近黄河近因河流西徙东涨则西坍令清丈分界酌定二省钱粮应豁应征之数定为额时直省俱有寄荘寄粮之名人地相隔有五六百里者至是顺庄编里之法行悉归就近完纳先是各闗收税皆部颁号簿以便稽查而闗差以船只来往不齐未必日有收数因而设私簿征收于报部时始将号簿挨日填造与商船过税串票毫不相符
　　上谕各闗嗣后于部颁号簿填写如无船只过税之日亦即注明免滋端是年以浙江南北两闗交该省织造办理八年定征收落地税银溢额议处之例凡地方官征收落地税如有搜求需索致盈余之数倍于正额令该督抚防革上司失察徇庇议处其实在盈余者以八百两为率准加一级至多不过三级永以为例【按落地税者在明季津头小岸皆有零星抽分名色纷杂因为弊薮　国初已尽除之惟于市集辐辏之处带征所收留为本地公用报出多者准其加级犹恐地方官征取过多以图议叙至是定以限制】时仓场侍郎岳尔岱言聫三版串之法应令有漕地方画一通行嗣后州县征收粮米预将花户的名填入聫票如例纳户经承州县官分存对册完纳即行截给归农其未截给者即系欠户有粮无票有票无粮即系书吏侵蚀先是湖南永顺府秋粮二百八十两皆属永顺保靖桑植三土司交纳名为秋粮寔不从田畆征收在永顺名火坑钱保靖名锄头钱桑植名烟火钱火坑者民间炊爨毎一坑征银二钱二分锄头者贫民种山一锄入山纳银三五钱不等烟火钱与火坑相等所交钱粮即于此内拨解至于成熟之田土官多择其肥者自种民间止得零星硗确之地毎年杂派数次此土司徴民之陋规也自改土归流之后有司按土户均摊或照土司旧册摊民已乐于输纳然无田之家尚以火坑等未除而有力之家占田畆多不输税至是
　　特令豁秋粮一年其有产之家令一年自首官给印照为业有司按肥瘠定则一切杂派私征永行禁止是年清厘四川田赋令额粮稍重之州县照就近适中之科则核减征输十年定带征江南逋欠限直省惟江南为财赋之区而积欠较他省倍蓰先是雍正三年江苏巡抚张楷清查红册自康熈五十一年至雍正元年惟萧赣榆无欠泰州砀山仪徴江浦欠犹不过数百其嘉定长洲等四十七州县积欠至八百八十一万有竒请匀作十分毎年带征一分十年按数征完其最多之州县匀作十五分次多者作十二分
　　上已勅部议行顾旧欠未清而新欠弥重于是
　　特遣户部侍郎王玑刑部侍郎彭维新等会同地方官彻底清查通计各属积欠一千一十一万六千有竒其中官侵吏蚀者四百七十二万六千有竒实在民欠者五百三十九万有竒乃令侵蚀之项分作十年带徴民欠之项分作二十年带徴如本年带征之数完纳若干即照所完之数蠲次年正额之数十一年令钱粮一钱以下准纳制钱其钱以十文折银一分凡大户零星尾欠及拆封短少在一钱以下者概准以钱折银后又令小户距城路逺钱粮在一两以下者准附大户投柜如数在一两外及数少而愿自交者仍遵例自封投柜十二年定四川夔州商税以见在奏报七万三千七百四十两为定额其米税额难定令该抚不时稽察饬监收官尽收尽解时以黔省永寕县并归四川
　　诏将永寕税裁革止留叙永防税其钱粮一切俱照川省例行【按永寕县与叙永同处一城从前隶四川县隶贵州各设税口征收盐茶等课至是县并蜀省止留税】十三年定寛征钱粮之限定例地丁钱粮二月开征五月停忙八月接征十一月全完至是以物土异宜收获早晩不同令督抚按地方情形酌量徴期不拘四月完半之数时给事中尚徳言宣化府为南北通衢来往商货经张家口居庸闗上税不应一货两征乃过府之时张家口监督复委家丁照数重收致肩背担负小物无不邀拦民情甚为不便又居庸闗距张家口三百里监督势难兼及因而差家丁携印单征收书吏得以串通家人私用小票漏偷肥请定南北商货已上张家口居庸闗税宣府不许重征仍刋木榜防立闗口其居庸闗另设税课大使一员所收税银月解监督照宣府例日用小物免征从之又
　　特防颁示天下凡市集落地税在人烟凑集之处准照例征収其乡镇村落全行禁革时有淮闗监督年希尧于徐州所属例应地方官征收者改为闗额私添税口并市集买卖微物亦勒令上税
　　上知之交督抚究审并饬查明应徴之处归地方官徴收应
　　革者即行革除






　　皇朝通志卷八十三
　　钦定四库全书
　　皇朝通志卷八十四
　　食货畧【四】
　　赋税下
　　乾隆元年
　　诏蠲除天下新淤旧坍沙脊鹻卤及揑报开荒浮粮【按乾隆初年蠲正赋额银前后约计六十余万详见蠲赈门】是时各处闗税徧防木榜商贾一目了然惟甘肃辽逺并无部颁新例司事者各执腐烂旧本因而浮减不一布政司徐祀经心察核有府与府异县与县异一税而数处各别因言甘省税课除牙帖外有商畜二税内有过税坐税之分过税者系贩往别地应纳过路之税坐税者系贩别地货物集市发卖轻重各别必须逐条刋刻大张晓示方免滥收脱漏又两江总督赵宏恩奏称龙江西新闗旧有衙规茶果验票诸项在加一火耗之外应请革除如织造府承办差役及养廉不敷准在盈余内支存一万两动用俱从之又于九江赣口二闗钞课令商人自行投柜收银之后发三联单一给商人一交巡抚一存税署以杜侵之是年以江南水灾停征该地闗津米麦税二年以
　　畿辅雨泽愆期停征天津临清二闗米麦税又以挑濬淮扬运河停经过该地米麦税时廷臣多以各省税务统归旗员经理为请
　　上以设闗原为查察奸宄利益商民并非为收税之员身家计若以旗员贫乏而差遣之是教之贪矣乃不允所请又原任江西巡抚俞兆岳奏报九江赣口两闗税课盈余较前共减九万有余
　　上命部臣及新任巡抚查核旋
　　谕之曰前因各省闗税毎多无名之征是以屡经厘剔减除今就江西一省少收十万两推之各省约计不下百有余万如果商民得沾实恵即更逾此数亦所乐闻但闗税与物直原相表里税轻而物价不减是商民犹未沾实泽徒饱胥吏之槖耳督抚大吏宜督率司之员洁己奉公以副加恵商民之意若错防其意又欲多报赢余以致商民受困罪更无可逭时又以淮安监督唐英具陈各项经费及书役饭食不敷状奏请动支盈余
　　上以淮南等闗必因书吏添设过多以致工食不足又闗差养廉之数亦觉太丰着总督庆复酌量裁减以免日久滥征寻定浒墅闗酌减人役工食养亷八千一百余两淮闗酌减人役工食养廉四千九百七十余两定为额三年
　　诏州县征收钱粮有私増火耗者该督抚严防治罪如督抚失察如例议处先是四川火耗较他省独重自雍正年间陆续裁减有司不得中饱因有暗加戥头每两重至一钱有余而收粮之书吏倾销之银匠又从而侵渔之
　　上闻传谕直省督抚转饬布政司制成画一之戥饬各州县确实遵行该上司不时密察如有丝毫溢取者罪是年停临清天津及江南各闗米粮税四年以江南髙淳县旧有草场田五千六百余顷系前明分给马户以供刍牧后照民田起科征银五百余两一半摊入民户一半马户承纳而此项田地久非马户承种民间既输正赋又纳场租
　　特令除之时有浒墅闗监督海保于离闗数百里之常熟无锡江阴等县私立栅座滥设巡船经御史舒赫徳防奏
　　上宻令两江总督及江苏巡抚查核题报督臣那苏图因言浒墅闗所辖湖河海道支港纷繁易于透漏从前只设崇福等三桥望海等七港守巡歴任监督恐稽查难周添设蠡口港等十三处船栅以佐三桥七港之不及后又添设板桥等二十九处雍正八年将续増之二十九处尽行裁撤另设王庄等十处顾二房廊下等五处巡拦今查见在口岸三十八处有原报部之转水柏凟二港既于毛塘九里二处设立栅巡则二港可无复设其南北角各裁巡船一只各处口岸暂为存留如有应行纳税之船俱令直赴大闗报税不许各口擅立税房亦不许混指透漏至于本地土货非捆载行逺者不税船载米麦不及十石者不税农民交办租粮米麦无论多寡不税得
　　防照所请行是年以洲由闸税务交两淮盐政经管以芜湖凤阳两闗専差监督管理五年裁塼板闸工部闗归并临清闗征收从山东巡抚岳濬请也时江南嵗额地丁漕白芦课杂税之外有名杂办者不在地丁项下编征仍入地丁彚作分数奏销欵目甚多沿自前明
　　本朝赋役全书止编应解之款并未开出杂办原委亦未编定如何徴收于是有缺额累官者有征收累民者有累在官而因以及民者至是
　　谕该督抚查核除有欵可征无累官民之项照旧征解其实在缺额有累官民者即请旨豁免六年
　　谕外省闗口岸惟报部有案者照旧设立其有私行増添之处着该督抚详查题报清厘之后再有违例苛索者罪督抚失察如例时两江总督杨超曽上言设闗之意不在取盈是以歴来但有征商之令而不及于官物况米粮系民之所生发帑采买原为接济民食与逐末不同今既征船料又完税银取之司库以输闗库于国课毫无増益于是定各属采买赈济及粜三补仓米谷过闗时止纳船料毋税又湖广总督那苏图言武昌厰闗正额盈余之外所收口岸银两除支销外嵗得八千两应将此项办理地方利济军民之事至各闗口岸银两因非正项既不收耗则宗闗同一口岸不应独收耗羡从之时以各闗正额尽收尽解盈余多寡本难每年画一而闗差报满之时缺减上年之数部臣往往驳查
　　上恐司者虑干部驳必致逐嵗加増后将无所底止
　　乃
　　谕部臣闗税盈缩本不悬殊若乙年所报盈余之数稍不及甲可无驳查若过于短少亦只令督抚确查实在情形自难逃乎公论顾查核过严则额数日増害在众庶查核稍寛则司侵蚀损于国帑此中轻重权衡着大学士防同该部详议具奏寻以部臣议定嗣后各闗盈余数目与上年相仿者即行考核具奏如大相悬殊令该督抚查核有无漏等声明覆奏倘该督抚查奏不实扶同徇亦并议处七年免直省各闗米豆麦税先是天津临清浒墅芜湖各闗以地方嵗歉逓年停免至是
　　上以特恩间举未能普及且以养民之物而之非以
　　厚民乃
　　令直省各闗概行豁免其各闗征收则例不一有按梁头丈尺纳料者有收纳船户空船料银及无论有载无载按年抽单纳课者又有计在征税不收纳船料者船料一项部臣持论未定得
　　防向征船料者应照例征收向不征船料者岂可因免米豆税而转加征料时以山东临清闗向征铜铺商铺相沿已久报部则统名船料至是以既蠲米税概行豁除后又奏定各闗不得借免米粮有亏正额其有借端阙额者令其赔补是年定外洋夷商运米至闽粤俱海闗自万石以上者免船货税十分之五五千石以上者免船货税十分之三【嗣于十一年因暹罗商人皆不足五千石之数所载多苏木铅锡等货更定免船货税十之二】十年复开云南马白口税蠲福建浦城闗缺额银二千七百余两时直省丁银俱于雍正年间摊于地粮惟山西以各州县贫富参差未行至是亦按则摊入其阳曲等二十州县或以贸易民多或以田多沙鹻或以多征本色仍地丁分征十一年江苏布政司安寜请复米税畧言自免米粮税后窦丛生国课日少而米价之贵更増于前
　　上以商贾乃无知愚人宜先化导不遽允十二年以福建台湾府丁银匀入官庄田园内征收其畨民只纳丁银所种田亩概不征赋又移诏安县溪雅税馆于悬钟以防偷漏十三年广东巡抚岳濬酌定太平闗税务向无定则者九十五条照粤赣两闗权其轻重量増者四十一条量减者四十九条照旧征收者二十五条均刋入条例防榜太平遇仙桥浛光厰三处画一抽分是年复各闗米粮税时以浒墅闗监督图拉言自豁免米税后商贾惟知图利致市价反昻乃令如旧征收嗣后遇地方歉收之年仍停免又以广西浔梧二府闗税及桂南平庆等府富川怀集等县杂税归该分守道查察以杜府州县漏是年东省嵗歉特开海运免其税十四年户部言闗盈余逓年短少应较上届短至一分以上者按数定以处分
　　上谕盈余本有而嵗减一嵗其自在漏巵但所称与上届比较不无流有如甲盈一万下届之乙必思盈及万有五千再下届之丙又将増加二万似此相竞不已将何所止非理财之正道嗣后各闗解交当以雍正十三年数目为额短少者该部按所定分数议处十七年以贵州毕节县税羡不敷令云南镇雄州运铜马匹回空时承运官嵗办川盐百万斤带至镇雄行销以所收税银补毕节之不足是时盈余章程既定各闗奏报较上届短数者部议交该督抚查明而督抚奉行故事不过转交监督自报取结声明终未有察出侵蚀情节据实防劾者十八年乃
　　谕嗣后各闗奏报盈余数目该部覆核时无庸复交督抚查奏致滋案牍十九年御史胡定上言州县征收钱粮有自顾考成恐钱粮拖欠勒令富户包都图等应令该督抚即行防处经部议准并定贡监生员包揽钱粮罪例先是外洋畨船俱由粤东收口偶然一至寜波是以粤海税则较重闽海税则较轻嗣后奸牙市舶狃于税额轻微彼此串勾舎粤就浙嵗至定海转运寜波二十二年浙江总督喀尔吉善防同两广总督杨应琚将闽海科则较粤海课额按时地价直稍稍加重奏请定为章程
　　上意不在増税但恐将来畨舶云集又成一粤省澳门于海疆重地均有闗系遂如所议以示限制自章程既定后外洋皆知违例纡道之无所利亦不复收泊寜波矣二十三年户科给事中黄登贤言州县钱粮应随征随解勿令久贮库内致有那移之并令各布政司于奏销册内将各属批解日月逐一开载以便稽核下部议行寻又以黄登贤言令各省钱粮奏销册去折征顔料一切杂项欵目二十五年准两广总督李侍尧奏删除粤海闗一切官吏家人通事巡役人等规礼名色悉作归公造报二十七年江苏巡抚陈宏谋清厘浒墅闗积四条一铺户代客完税包揽居竒请将包揽铺户列榜禁革仍令商人按簿亲填一各处船货抵闗签验纳税给票之后始准过闗以杜偷漏一坐闗之员遴选佐杂照例半年更替不得任其恋缺致启窦一督抚与监督原相助为理毎月所征数目应令监督按月知防督抚仍于年满奏报时统咨知防从之二十八年以天津监督达色言令天津苑口十三口岸悉照大闗部颁则例画一征收三十二年御史成徳请将闗税盈余归入正额
　　上以盈余一项节经议定监督按数交部如实系侵渔自有罪例必定为正额转似于税外加额嗣于三十七年湖广总督陈辉祖又请于新垦民屯将丁银逓年摊派至四十一年贵州巡抚裴宗锡言镇逺闗税羡不敷请于栁夀添设税口皆奉
　　防斥不准行尤足征
　　旷典也其田赋科则逓年轻减至于西陲防定入我版
　　籍
　　皇上经营措置则壤成赋列市开防自二十四年防赞大臣奏定本地回民往外回带货物者牲畜则抽税二十分之一缎布皮张则十分抽一外畨商人贩来货物牲畜三十分抽一缎布皮张二十分抽一若不及抽分之数马一匹抽一腾格【回部所用之普儿钱五十为一腾格】大牛一头税五十五普儿小牛半之大羊一牵税十二普儿小羊半之杂项物件视其值之贵贱折收普儿腾格二十七年总督杨应琚经理屯政事宜酌定回民纳赋则例凡回民自种地亩视嵗收纳十分之一承种官地平分入官其间有只纳田赋者亦有带征地租者有征本色者亦有折征普儿腾格者有以官石征收者亦有就该地帕特玛折算者【回部一帕特玛合官斗五石三斗】厥后屯田益辟土益膏沃而赋粮科则如其旧二十八年又定伊犂哈尔沙尔铺面量大小作三等收税后又増定辟展乌鲁木齐阿克苏各属贸易照内地给票毎银一两止税三分普儿一百收税三文










　　皇朝通志卷八十四
　　钦定四库全书
　　皇朝通志卷八十五
　　食货畧【五】
　　户口丁中
　　皇朝户口初亦有赋役其制率仍前代有分三等九则者有一条鞭征者有丁随地派者有丁随丁派者立编审之法五年一举丁増而赋随之自康熙五十年
　　圣祖特颁恩诏嗣后滋生人丁永不加赋雍正间将额征丁粮改地徴派俾无业之民永免催科实万世不易之良法也
　　顺治元年百户危列宿上言天津避乱民万有一千余户宜谕有司绥抚安插而兵部侍郎金之俊亦请谕各道臣所招冦众悉令州县编置牌甲于是制编审户口之法其法州县城乡十户立一牌头十牌立一甲头十甲立一保长户给印牌书其姓名丁口出则注其所往入则稽其所来其寺观一体颁给以稽僧道之出入其客店令各立一簿书寓客姓名行李牲口及往来何处以备稽察三年
　　诏天下编审人丁凡年老残疾及逃亡故絶者免入始定三年编审一次继定五年编审一次后又定于次年八月各省彚齐到部其编审事宜责成州县官以百有十户为里推丁多者十人为长余百户为十甲城中曰坊近城曰厢在乡曰里各有长凡造册本户记丁口之数授之甲长甲长授之坊厢里长坊厢里长上之州县州县合而上之府府别造总册上之布政司民年六十以上者开除十六以上増注凡籍有四曰军曰民曰匠曰灶各分上中下三等丁有民丁有站丁有土军丁卫丁屯丁总其丁之数而登黄册督抚据布政司所上达之户部户部受直省之册彚疏以闻以周知天下生民之数十四年定州县官増丁二千名以上各予纪録至十七年令以户口消长课州县吏殿最十八年总计直省人丁二千二百六万八千六百有九口
　　康熙二十四年天下人丁二千三百四十一万七千四百四十有八口二十五年以原定编审限期太寛民人等无期胥役得以任意作弊乃更定一年嵗底彚报明年又令编审缺额人丁该抚臣陆续招徕于下次查编补足五十年直省人丁二千四百六十二万一千三百二十四口于前未甚加増
　　上以承平已久滋生日繁而有司编审时不将所生实数开明具报者特恐加増钱粮是以匿乃
　　谕大学士等曰民之生齿日繁朕故欲知人丁之实数不在加征钱粮也嗣后祗将见今钱粮册内有名丁数弗増弗减永为定额以后所生人丁免其加増钱粮但将所増实数另造清册具报寻定自康熙五十年额定丁册数外新増者补足旧额开除缺数其余谓之盛世滋生人丁永不加赋至六十年直省人丁二千五百三十八万六千二百有九口内滋生人丁不加赋者四十六万七千八百五十口
　　雍正元年直巡抚李维钧言请将直丁银摊入地粮内征收嗣是各省计人派丁者以次照例更改不独无业之民无累即有业民户亦甚便之二年天下人丁共二千四百八十五万四千八百一十八口时山西省有曰乐籍浙江绍兴府有曰惰民江南徽州府有曰伴儅宁国府有曰世仆苏州之常熟昭文二县有曰丐户广东省有曰蜑户者该地方视为卑贱之流不得与齐民同列甲户
　　上甚悯之俱令削除其籍与编氓同列而江西浙江福建又有所谓棚民广东有所谓寮民者亦令照保甲之法案户编查
　　【臣】等谨案乐籍因明永乐时不附靖难兵遂编为乐籍世世不得为良伴儅世仆本地呼为细民惰民丐籍形情相同蜑户捕鱼为业粤民轻贱不许登岸居住蜑民亦不敢与民抗衡棚民乃民人搭棚山旷居住或种麻种箐开炉煽铁造纸作菇为业寮民系近地穷民入山搭寮炊薪烧炭舂粉取香木为业者
　　乾隆五年令直省督抚于毎嵗仲冬将户口増减实数缮册具奏其畨疆苗界不入编审者不在此例十四年天下户三千六百二十六万一千六百二十有三丁万有七千七百四十九万五千三十有九二十二年更定保甲之法自顺天府五城所属村庄暨直省州县乡村每户嵗给门牌书家长姓名生业附注丁男名数不及妇女十户为牌立牌长十牌为甲立甲长十甲为保立保长凡甲内有盗窃邪教赌博赌具窝逃奸拐私铸私销私盐跴麴贩硝敛财聚防等事及形迹诡秘之徒责令専司查报无论绅衿之家与齐民一体聴保甲稽查其客民在内地贸易者与土著一例顺编其商贾来往无定者责成客长盐埸井灶另编排甲责成埸员矿厰丁户责成厰员各处煤窑责成雇主山居棚民责成地主其濵海商渔船只与内洋采捕小艇取具澳甲族隣保结河内船只责成埠头渔船网户及水次搭棚趁食之民归就近保甲管束其边外种地民人亦设牌头总甲家长查察其甘省畨子土民责成土司其寺观僧道责成僧纲道纪其外来流丐保正督率丐头查察其旗民杂处村庄苗疆寄籍内地外省入川民人与云南夷民杂处者同土著一体编入保甲是年总计天下人丁共一万九千三十四万八千三百二十八口至二十九年天下人丁共二万五百五十九万一千一十七口三十七年
　　上以户口实数已按年登册报部则五年编审之例似
　　属虚文且滋纷扰着令停止四十年
　　诏谕直省督抚整饬所属于仲冬户口册核实登记以騐阜成之概不得视为具文迄于今万亿及秭付之史馆者更无数可稽而八旗之繁庶以及外藩之归赴回疆之濡育又别有版图也
　　八旗户口
　　国初定制各旗人丁三年编审一次凡编审各旗壮丁令各佐领稽查已成丁者増入丁册其老弱防丁不应入册有匿者罪误入别佐领者退回初定壮丁三百名为一佐领后改定为二百名凡八旗新添壮丁每旗佐领三十员其逃亡缺少者将诸王贝勒贝子等府壮丁拨补又定家下壮丁首先登城者准其开户
　　顺治元年令凡旗下汉人有父母兄弟妻子愿入旗者地方官给文咨部入册不准带田地九年选内府及诸王府官员有劳绩者数员令其出府佐领各归所属佐领十七年定官员子弟有职任者不拘嵗数准其分户
　　康熙四年令佐领内丁多至百名以上愿分两佐领者聴十三年八旗毎佐领编壮丁一百三十名余丁彚集另编佐领或所余丁仅百名以上不足额者该旗王贝勒贝子公等并都统副都统佐领酌騐无误披甲当差者出结移送到部亦准编入佐领
　　雍正五年定编审丁册毎户书另户某人某官无官者则曰闲散某上书父兄官职名氏旁书子弟及兄弟之子及户下若干人或在籍或他往皆备书之其各省驻防旗员兵丁以及外任文武各官子弟家属俱行文各该将军督抚查明造册咨送该旗附入佐领册内其后又定八旗正身壮丁年十五以上该管官查无假冒方准入册其或流落乡屯向未入丁册者令补入册内
　　乾隆三年定旗人开户例凡旗下奴仆原系满洲古直省本无籍贯带地投充人等虽有籍贯年逺难考均准其开户六年复定八旗造丁册之例凡各佐领下已成丁及未成丁食饷之人皆造入丁册分别正身开户户下于各名下开写三代履歴其至外省驻防暨外任文武官子弟家口先期行文该管大员照式造册二本咨部一留部一付该旗覆核附入各佐领册内又定八旗开户养子因出兵阵亡及列军功一二等改为另户者别记档案
　　国初投充俘获入旗及旗人抱养为嗣或民人因亲入旗或良民随母改嫁入于他人户下或旗奴开户与旗奴过继与另户为嗣已入另户档内后经自行首明者亦别记档案不得与宗室聨姻七年
　　诏八旗汉军自从龙故旧之子孙外有愿出籍者准其与该地民人一例编入保甲二十五年复定清厘旗档之例一另户旗人不许抚民人及家人之子为嗣一民人防子随母改嫁旗人者该旗详记档案俟成丁后报部令归民籍一另记档案养子开户人等业经出籍为民不许复行冒旗籍一旗下家人之子随母改嫁另户与民人之子随母改嫁旗下家人或家人抚养民人之子均以户下造报一八旗投充户口旗档有名者造丁册一分送部一分发该地方官备案如有事故顶充于比丁册内声明报部转行该地方官注册备查至伊等亲族不在旗档者地方官清查编入里甲以免混淆又定跟役军功出户之例凡官兵跟役有杀敌致果者本身及父母妻子俱准出佐领为另户二十六年定汉军为民之例凡八旗汉军现任外省文职自同知以上武职自守备以上京员自主事以上旗员五品以上俱不准改籍其父在旗而子愿为民或子在旗而父愿为民亦不准改籍其余愿出籍者在京报明该旗在外呈明督抚咨送编入民籍准一体考试二十八年定八旗逃人之例二十九年又定凡八旗另记档案及养子开户内未经出旗之人或因军营著绩或因技艺出众
　　赏为另户者其父母弟兄子侄俱准作另户三十一年又定凡八旗迷失防丁在十五嵗以下者该管官咨部知防各旗及步军统领衙门转饬所属一体查缉获日咨旗认领如在十五嵗以上者照逃人例办理其十五嵗以前迷失十五嵗以后投回者如实系防穉本无游荡恶习者奏明请
　　防



　　皇朝通志卷八十五
</div>
    <div class="pagination">
<a href="皇朝通志_page167.html">上一页</a><span>...</span><a href="皇朝通志_page163.html">163</a><a href="皇朝通志_page164.html">164</a><a href="皇朝通志_page165.html">165</a><a href="皇朝通志_page166.html">166</a><a href="皇朝通志_page167.html">167</a><span class="current-page">168</span><a href="皇朝通志_page169.html">169</a><a href="皇朝通志_page170.html">170</a><a href="皇朝通志_page171.html">171</a><a href="皇朝通志_page172.html">172</a><a href="皇朝通志_page173.html">173</a><span>...</span><a href="皇朝通志_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
