<!DOCTYPE html>
<html>
<head>
    <meta charset="UTF-8">
    <title>续通志 - 第 253 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 253 页/共 1359 页</h1>
    <div class="content">　　颛顼命飞龙氏铸洪钟垂作垂钟炎帝孙岐伯因鼓遂为钟黄帝作五钟一曰青钟二曰赤钟三曰黄钟四曰景钟五曰黑钟周官凫氏为 
钟有鱼腹钟九龙钟十龙钟千石钟齐侯镈钟蛟篆钟迟父钟聘钟宝和钟宋公■〈音巠〉钟双夔钟双螭钟特钟素乳蟠夔钟素乳钟蟠龙 
钟立夔钟篆带钟星带钟素带钟雷纹钟旋纹钟花乳钟辅乳钟环钮钟虎钟凤钮钟双凤钟荇叶钟山纹钟实筩钟汉辟邪钟环钮钟饕餮钟 
蕤宾钟唯齐侯镈钟铭四百九十二字取名之义与鼎同或文或素或有垂带或虬蟠相向大小制各不同至南齐时制景阳钟唐制漏钟唯乐 
器之特钟编钟其制式厯代不易云
　　（臣）等谨按钟为乐器制详于考工记博古图所摹周代为独多云

　　铎 【錞附】

　　铎始于夏周官鼓人以金铎通鼓周有凤栖铎铭字作凤栖木形又大雷柄铎皆无铭
　　（臣）等谨按铎有金铎木铎之分金铎舌以金木铎舌以木金铎振武事若司马之振铎摝铎官师振铎是也木铎振文事若书礼所言 
徇以木铎是也又按周礼鼓人以金錞和鼓博古图载有虎龙錞山纹錞圜花錞絷马錞双鱼錞凤錞虎錞蜼錞皆象形取名而无铭云

　　厯代陶器

　　（臣）等谨按范金合土谓之陶器考工记有陶旗诸制以补郑志之阙焉职三代迄秦汉谓之甓而周书载神农作瓦器物原神农作瓮 
则前民利用肇自三皇大尊瓦缾用之享祀实与鼎彝敦卣同为法物之传今谨考摭羣书凡陶器之可考证者以类甄叙并详其规模形

　　食器

　　神农作瓮及缾缶黄帝作釜甑轩辕作盌楪有虞氏作瓦大 【仪礼疏瓦大有虞氏尊】 土簋土型周官陶人作甗盆缶壶簋豆 【考 
工记簋实一觳崇尺厚半寸唇寸豆实三而成觳崇尺】 瓵甈 【尔雅瓯瓿谓之瓵康瓠谓之甈】 挈壶灌瓮经程 【韩诗外传齐桓公 
饮诸臣酒令曰后者罚一经程葢酒器之大者】 瓦卮汉盂康瓠甂瓯甀瓿瓨 【货殖传酰酱千瓨】 儋琖安哉 【太平御览李尤安哉 
铭安哉令名甘旨是盛埏埴之巧甄陶所成】 晋缥瓷东瓯荈器鹤觞罂 【洛阳伽蓝记河东人刘白堕善酿以罂贮酒千里相饷谓之鹤觞 
】 唐紫瓷盆越盌 【陆羽荼经越盌上口唇不卷底卷而浅受半升】 内邱白瓷盌绿瓷桮瓷罂越瓯邢瓯高足盌 【三楚新录荆南瓷 
器皆高足谓之高足盌】 宋玛瑙釉小罂汝窑壶汝窑方圆瓶 【清秘藏汝窑较官窑质尤滋润】 官哥窑方圆壶立瓜卧瓜壶定窑瓜壶 
茄壶驼壶青冬瓷天鸡壶建安兔毫琖 【蔡襄茶录黑纹如兔毫】 小海鸥紫盌铜叶汤■〈敝上瓦下〉哥窑八角把桮酒榼饶州花青盌 
浙瓮元饶州小足印花盌酒琖明永乐窑压手桮宣德窑白坛琖白茶琖红鱼靶桮朱砂大盌朱砂小壶成化窑鸡缸嘉靖窑小白瓯坛琖鱼扁 
琖

　　祭器

　　有虞氏作泰尊 【礼记疏泰用瓦】 周作大罍瓦旊 【礼图祭天用瓦旊】 汉大尊 【山堂考索大尊与甒形制容受同】 魏陶 
尊唐大尊牺尊着尊象尊壶尊概尊散尊山尊蠯尊山罍大羹和羹盌看缾牡丹缾壶缾

　　日用器

　　周作豋 【尔雅瓦豆谓之豋】 缾 【礼记尊于缾】 汉康瓠晋军持 【庶物异名疏云梵语军持此言缾也】 五代八缶 【绀 
珠缶如水琖置桌上】 陶砚 【砚史砚连葢葢上有凤余雕杂花】 宋三山五山笔格 【考盘余事哥窑所制】 青冬瓷菊瓣水中丞细 
花纹水中丞双桃注双莲房注蟾注 【考盘余事皆宋时定官哥窑所制】 官哥龙泉定笔洗 【考盘余事陶者有官哥元洗葵花洗磬口 
洗元肚洗四卷荷叶洗卷口蔗段洗长方洗以粉青纹片朗者为贵又有龙泉双鱼洗菊花瓣洗钵盂洗百折洗又有定窑三篐元洗梅花洗绦 
环洗方池洗柳斗元洗元口洗棱洗】 镇纸 【砚北杂志笔砚间物曰镇纸】 印色池 【考盘余事官哥窑方者佳入角委角者难得】  
彝炉乳炉 【考盘余事官哥定窑龙泉彝炉乳炉大如茶杯而式雅者为上】 香盒糊 【考盘余事方斗如斛中置一梁】 书灯瓷箫 【 
南村随笔德化瓷箫色莹白声凄朗远出竹上】 瓷枕明敞口花尊 【尊与瓶异瓶口小于腹尊腹小于口】 坐墩 【博物要览五采各 
色】

　　钦定续通志卷一百二十二

　　●钦定续通志卷一百二十三　器服略二

　　器服略 【二】

　　君臣冠冕巾帻等制度
　　君臣服章制度
　　士庶冠服
　　后妃命妇首饰服章制度
　　士庶妻首饰服章制度
　　天子诸臣玉佩剑绶玺印

　　○君臣冠冕巾帻等制度

　　（臣）等谨按郑志本门列君臣冠冕巾帻等制度标题考下首列冕次冠次弁次帻次巾等制其标题接行复列厯代冕弁一条所举两 
歧今为删去以与下各标题画一
　　唐制天子六冕大裘冕无旒广八寸长一尺二寸金饰玉簪导以组为缨色如其绶黈纩充耳祀天地神祇则服之衮冕广一尺二寸长二 
尺四寸金饰垂白珠十有二旒以组为缨色如其绶玉簪导享庙及庙遣上将征还饮至践阼加元服纳后若元日受朝临轩册拜王公则服之 
鷩冕八旒有事远主则服之毳冕七旒祭海岳则服之絺冕六旒祭社稷先农则服之元冕五旒蜡祭百神朝日夕月则服之皇太子衮冕白珠 
九旒以组为缨色如其绶青纩充耳犀簪导侍从皇帝祭祀及谒庙加元服纳妃则服之侍臣服第一品衮冕垂青珠九旒以组为缨色如其绶 
青纩充耳宝饰角簪导第二品鷩冕八旒第三品毳冕七旒第四品絺冕六旒第五品元冕五旒
　　宋制天子不备六冕有大裘冕冬至祀昊天上帝立冬祀黑帝立冬后祀神州地祇服之高宗绍兴后加十有二旒广八寸长一尺六寸前 
圜后方前低寸二分元表朱里以缯为之玉笄玉瑱衮冕广一尺二寸长二尺四寸十有二旒二纩并贯真珠又有翠旒十二碧凤衔之在珠旒 
外金饰玉簪导祭天地宗庙朝太清宫飨玉清昭应宫景灵宫受册尊号元日受朝册皇太子则服之皇太子衮冕九旒犀簪导其臣下正一品 
九旒冕犀簪二品七旒冕角簪三品五旒冕后又改为鷩冕八旒毳冕六旒絺冕四旒元冕无旒
　　辽制天子衮冕垂白珠十有二旒以组为缨色如其绶黈纩充耳金饰玉簪导祭祀宗庙遣上将出征饮至践阼加元服纳后若元日受朝 
则服之
　　金制天子衮冕广八寸长一尺六寸青罗为表红罗为里前后珠旒共二十四黈纩二玉簪导皇太子衮冕白珠九旒红丝组为缨青纩充 
耳犀簪导
　　元制天子衮冕广八寸长一尺六寸前后珍珠旒各十二黈纩二朱丝组为缨玉簪导皇太子衮冕白珠九旒红丝组为缨青纩充耳犀簪 
导
　　明太祖洪武十六年定衮冕之制元表纁里前后各十有二旒红丝组为缨黈纩充耳玉簪导祭天地宗庙服之皇太子衮冕九旒红组缨 
金簪导陪祀天地社稷宗庙及大朝会受册纳妃则服之亲王衮冕九旒助祭谒庙朝贺受册纳妃服之
　　通天冠 【宋制天子通天冠仁宗天圣中改称承天冠二十四梁加金博山附蝉十二高广各一尺青表朱里首施珠翠黑介帻组缨翠 
緌玉犀簪导凡四孟朝献景灵宫郊祀明堂诣宫宿庙进胙上寿两宫及端门肆赦并服之辽与宋同金亦如之元不置明亦与宋制同】
　　远游冠 【宋制皇太子远游冠十八梁青罗表金涂银钑花饰犀簪导红丝组为缨加博山附蝉受册谒庙朝会则服之辽皇太子远游 
冠三梁加金附蝉施珠翠黑介帻发缨翠緌犀簪导谒庙还宫元日冬至朔日入朝服之亲王及诸王则青緌金皇太子远游冠十八梁金涂银 
花饰博山附蝉红丝为缨犀簪导】
　　进贤冠 【宋制诸臣唯一二品服进贤冠五梁涂金银花额犀玳瑁簪导立笔辽制三品以上进贤冠三梁宝饰五品以上二梁金饰九 
品以上一梁无饰】
　　貂蝉冠 【宋制绍蝉冠三梁犀角簪导诸司三品御史台四品两省五品服元制助祭诸执事官亦服之】
　　獬豸冠 【宋制官为御史则冠有獬豸角两梁犀角簪导金与宋同元制亦同唯助祭则服之】
　　翼善冠 【辽制皇帝翼善冠朔视朝服之明制皇帝及皇太子常服用乌纱折上巾亦名翼善冠】
　　金文金冠 【辽皇帝国服大祀服之】
　　实鲁衮冠 【辽皇帝国服大祀服之】
　　进德冠 【辽制九琪金饰皇太子服之】
　　毡冠 【辽制金花为饰或加珠玉翠毛额后垂金花织成夹带中贮发一总】
　　纱冠 【辽制如乌纱帽无檐不擫双耳额前缀金花上结紫带末缀珠】
　　七宝重顶冠 【元制天子夏服】
　　珠子卷云冠 【元制天子冬服】
　　金凤顶漆纱冠 【元制天子夏服】
　　忠静冠 【明世宗嘉靖七年制品官之服彷古元端冠匡如制以乌纱冒之两山俱列于后冠顶仍方中微起三梁各压以金线边以金 
缘之】
</div>
    <div class="pagination">
<a href="续通志_page252.html">上一页</a><span>...</span><a href="续通志_page248.html">248</a><a href="续通志_page249.html">249</a><a href="续通志_page250.html">250</a><a href="续通志_page251.html">251</a><a href="续通志_page252.html">252</a><span class="current-page">253</span><a href="续通志_page254.html">254</a><a href="续通志_page255.html">255</a><a href="续通志_page256.html">256</a><a href="续通志_page257.html">257</a><a href="续通志_page258.html">258</a><span>...</span><a href="续通志_page254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
