<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 808 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 808 页/共 1125 页</h1>
    <div class="content">四年四月二十二日，诏曰：「国家万务至广，盖先于有司；旧章具存，必求于政府。近日中外官吏不守章程，凡有举行，多称特奉圣旨。鸾台凤阁既未降于 书，金科玉条又靡干于律令，即有乖忤，无所辨明。自今诸司凡有奉行，不得辄称圣旨，违者寘其罪。」 
至道元年三月十四日，诏诸路转运司指挥部内幕职、州县官等，应公私利济之事承例未经改正者，并仰具析擘画，实封入递闻奏。如能兴利除弊事件多者，当加升奖，仍委舍人院看详定夺其可否，送中书施行。 
真宗《文心雕龙》：咸平三年十一月壬午，诏举行转对。其未须次对群官，许上章奏事。十二月壬子，诏转对章疏别录一本留中天头原批：「《文心雕龙》小注一段移注于『陈尧叟详定以闻』下。『真宗』下疑脱『咸平』二字，下接『四年正月十一日』云云。」。四年正月十一日，诏内外官上封事者委枢密直学士冯拯、陈尧叟详定以闻。 
六月二日，命知制诰梁颢、薛映同详定天下奏牍。先诏中外臣僚上章各陈便宜，命颢等详定以闻。 
五年七月二十五日，翰林学士梁周翰言：「今后稍关机密，乞下本院先具诏本进呈，取定可否，更不将付中书本房「房」字原缺，据《长编》卷五二补。。」诏应中书取索诏 草本，并先实封送中书看详定写进。 
景德三年六月十八日，知制诰朱巽言：「朝廷命令不可屡改，自合应陈述利害、更易法制者，请先委有司议其可否。如经久可行者行之，不可者止之。苟罔辨是非，一皆颁布，恐失重慎之道。」帝谓宰臣曰：「此甚识治体，卿等志之。且事有可否，执政者所宜尽言，无有隐也。」 
十一月二十一日，诏：「每宣 下诸路相度会问公事，多是稽留，不即结绝，致烦催促。况稽缓制书，律有明禁。当谕转运使告示，自今凡受宣 ，并须当日内施行，律限内结绝。若别行会问的实限内未了者，亦须于限满日具事由奏裁。如敢依前稽缓，官吏并当勘劾，依律科罪。仍委中书、门下、枢密院置簿提举。」 
四年六月，诏：「臣僚上章，如系机宜、刑狱、急速公 
      
事，并令实封以闻。」时帝览殿中丞、知开封府司录王谏奏鞫长垣知县，朝臣请移司推勘者，其奏不实封，因条约之。 
七月十八日，知制诰周起言：「诸司定夺公事，望令明具格 律令条例闻奏。或事理不明，无条可援者，并须件析事宜，具从长酌中之道取旨具：原作「其」，据《长编》卷六六改。，不得自持两端，逗遛行遣。如挟情者，望许人告论，重行朝典。或止是畏避，亦量行责罚。」从之。 
九月，诏：「外任官司臣僚实封、通封奏状，并令简节事宜，于奏状前贴出。其封皮并内引单子上亦更略书贴事宜，用印，方得入递。事系机密者，封皮上更不书贴。违者银台司、都进奏院举劾以闻。」 
大中祥符二年四月九日，诏：「边奏系机宜者比来多不实封，颇乖慎密。自今并须实封以闻。」 
十八日，诏：「中外表章文字有言玉皇者，并须平阙。黄帝故事，非圣祖、圣祖母文字不得引用。」 
二年五月九日，三司度支判官曹谷言：「内外群臣上封者众，多务更改宣 ，徒成烦扰。欲望自今言钱谷者先检会三司前后编敕，议刑名者引律令格式、刑统、诏条，论户税者须按农田 文，定制度者并依典礼故事。各于章疏具言前后宣 未曾条贯；如已有条贯，即明言虽有某年敕令，今来未合便宜，方许通接。」从之。 
四年七月十三日，诏：「中书、枢密院除改皇亲检行恩例，自今凡进卷草，并臣僚亲封，朕当面拆之，即降处分。」时皇亲加恩制未出，有传知者。帝虑内省见之，遂只令进名，付学士院草制，次日始进覆状，又降此诏。 
十月，诏：「诸司所奏公事，并须同官商议，无得各执异见。」时以朝廷颁行诏命之后，多有改更故也。 
七年六月一日，诏中书表疏不得指斥黄帝名号。故事，经典旧文必不可避，则平空之。 
十一月三日，礼仪院请自今中外所上表疏不得连用玉皇圣号二字，如执符、御历之类。从之。 
八年二月十七日，诏申禁诸司奏事取进止而疑似两取指挥者。先是，吏部铨引选人，中书以累有论荐磨勘。事未行，坐误入人死罪，准赦原放赦：《长编》作「敕」。，命与小处官。铨曹奏取进止。帝曰：「此自从敕处分此：原作「比」；「从」下原衍一「后」字，据《长编》卷八四改、删。。」命申明旧敕禁之。 
四月二十一日，礼仪院言：「臣僚所进章表文字，不许使阔幅大纸修写。近日中外颇违约束，望令合门、御史台、进奏院申戒，除用常程表纸、三抄西川麻纸外，更不得别用展样大纸、笺纸、屑纸。」从之。 
九年十一月二十七日，诏：「自今选人凡表疏文字许铨司收受以闻。」 
天禧元年七月十三日，右正言刘烨、鲁宗道等言：「每有奏疏，例于合门投进，事颇非便。欲于通进司进入。」从之。 
二年闰四月三日，诏：「中外申奏文字有不贴事宜、脱臣、漏印、字数差错，于文无害，但不如式者，一次违犯，特与免罪，委进奏院置簿记录。再犯即依元敕案问干系官吏。如自述身事及谢恩 
      
表状，止劾其人。」 
七月二十五日，右正言刘烨、鲁宗道言：「所上章例须手写，伏缘笔札不精，虑渎圣览。」诏并令亲书。 
四年十二月□日，诏：「应中使传宣中使：原作「求使」，据《长编》卷九六改。，并赍札子御宝文字赴中书、枢密院。凡干改转官资及行恩泽等事，今后并先送都知司上历，仍委自入内都知覆奏讫，缴连实封，付元差内臣送中书、枢密院进呈，再取旨。」《文心雕龙》：真宗诏中书置籍记谏官、御史之言，事行与不行，岁终具奏。 
仁宗天圣元年十月十二日，中书、门下言：「臣僚陈述利便，每送三司，多系改更事件，不复奏禀，直下诸路。如闻奉行之际，多有妨碍。望令三司，自今虽所言有可行者，并是改更事奏裁，无辄行下。」从之。 
四年十月六日，诏登闻鼓院：「今后应有合该条贯进状人叙陈恩泽者，须是明言前后进状月度数及委实未曾经陈乞恩泽，即令诏命官一两人委保，具结罪状在内，方得投进。」从之从之：疑衍。。 
六年十二月二十七日，诏：「今后应京朝官、选人、举人家状内合具本贯外，寄贯别州者仰更朱书某州军。」 
七年五月十四日，中书、门下言：「刑部上殿奏事，本部官批奉圣旨依奏，送中书。检会大中祥符七年诏书，凡臣僚升殿奏事，不得批依奏。今刑部不详旧规，望(中)[申]明颁下。」诏可，刑部札子特令改正，仍释其罪。 
六月四日，诏：「应内降群臣转对章疏及诸色投进文字，但干陈述利便、理诉冤枉者，已差资政殿学士晏殊、龙图合待制孔道辅、马季良同共看详。如所陈利便允当，并实有枉滥者，仰开拆闻奏(乞)[讫]，降付中书、枢密院施行。国家广开言路，博访群伦，果(与)[舆]议之日闻，且囊封之狎至。其或事关机密，辞切指陈，咸乞牍以留中，庶后害之无蹈。若乃建明邦宪，规益政经，须申饬于攸司，必刊名而付外。惟隽良之所述，虑采择之或遗，爰命信臣，俾专详阅。其尽甄于片善，用深副于虚怀。咨尔官师，当体予意。宜令御史台出榜朝堂，并都进奏院颁行诸路。」九日，晏殊等言：「看详章疏内有合系条贯者，望下刑部、大理寺检详供报。」奏可。 
八月八日，诏：「昨许诸色人指陈大事，诣检院投进，近日多不应诏。宜令登闻检院自今须显应 条，指陈名目，方得投进，仍先取审状以闻。」 
二十二日，太子少保致仕马亮言：「伏见工部侍郎朱昂致仕荆南，凡有闻奏特许本府附递，望依昂例。」从之。 
明道二年五月十三日，合门言：「命妇奏状，乞于登闻鼓院、检院投下；皇亲奏状，乞令本宫勾当使臣看详，无违条贯，具印状缴连，于合门投进。」从之。 
景佑二年正月十七日，中书、门下言：「检院、鼓院今后应有(诣)[诸]色人投进文字，依例取责审状，书写赍文书人姓名，于实封上粘连进入。如与元状异同，并行勘断。」从之。 
四月二十五日，诏：「应在京臣僚每遇札子奏公事， 
      
除中书、枢密院、学士院依久例外，今后并仰系书衔位姓名。」初，知制诰丁度进牍只书名而不用姓，内中误降于参知政事盛度故也。 
四年十月十六日，知开封府张逸言张逸：原作「张遶」，据《长编》卷一二○改。：「准 ，臣僚、皇亲、诸色人奏状，不得因亲戚入内，辄于中投进。近见渐有违犯，望令承受官司未得施行，便即纠举勘断。」从之。 
宝(光)[元]二年二月十一日，三司户部判官郭积言：「近日上封论列边事甚众，乞差近臣看详，有可采者，委中书、枢密院施行。」诏并送翰林学士于本院看详，不得漏泄于外。 
康定元年四月二十七日，诏：「臣僚及诸色人所上章表、边事及朝廷降下制诰、宣敕文字等，令都进奏院不得传写，学士院不得漏泄于外。」 
七月十六日，权御史中丞柳植言：「比来上封者所陈两事军机皆送学士详定，多致传布，有害事机。望只委中书、枢密院详酌施行。」诏学士院密收掌，无致漏泄。 
九月七日，诏开封府晓谕：「进边事人所陈方略有可行者与恩泽外，无可采者已行告示及给盘缠钱，令逐便者。自今毋复接驾进状，(市)[希]望恩泽。」 
十月六日，诏：「应今后降出内批臣僚迁转差遣文字，并行将元行条贯一处覆奏取旨。」 
二年六月十六日，太常博士于房言：「台谏官及内外臣僚所上实封章疏，辄敢漏泄及传达草本示人，乞重行朝典。」从之。 
十一月十五日，臣僚上言：「乞自今发机宜文字宣头，令枢密院拜三司缄密题记拜：疑误。，付所差使臣赍下诸处。」诏枢密院、三司应添兵食、案籍、边防机宜事，并实封下逐处；其河、陕三路州军转运司并准此，违犯重罚。 
庆历元年三月六日按庆历元年实为康定二年，此条事应移于前。，诏：「以羌寇平定，自今举人并不得以进献边机及军国大事为名，妄希恩泽。」 
二年五月十五日，诏：「近日诸色人所上边事，多是开书铺人将他人文字改易首尾，鬻于此辈，重迭进献，幸望恩泽。宜令开封府严切(正)[止]绝。」 
七月三日，诏登闻检院：「诸色人除告陈密事即收接通进，言边事者于开封府并随处州军投下。如有可采，附递以闻。」 
三年四月五日，臣僚上言：「窃见近日臣僚将所上封章书疏令人抄录出外，及密遣浮薄之辈传诵称扬，务取己名，欲彰君过。朝廷累行戒告，终未遵依，扇成浇风，无益圣化。大抵为臣事主之道，务敦忠厚，靡尚激昂。倘惟节行之自存，岂悉功名之不立 苟亏祗慎，固有典章。乞晓示中外，更有违犯，察访得知，重行贬降，以厉众多。」从之。令御史台出榜示朝堂。 
五年九月二十五日，殿中丞李寔言：「今后臣僚上章疏迂诞词语，乞不行下四方。」从之。 
十年五月二日，知谏院王贽言：「臣僚章疏内有事合更张者，送两制及台谏官等同议，动经半年余，未见结绝。缘官员数(夕)[多]，迁移不定，其间若事或分寸有益，即迟一日有一日之损。盖素无条约， 
      
而务在因循。欲乞今后应批状下两制及台谏等官同定者，乞限五日内聚议，半月内连书奏上。如议论不同，才识特异，稽合礼法，自有建明，即许别状以闻。」从之。仍诏已送下详定文字亦依此日限详定闻奏。 
十月九日，三司言：「准诏，今后每有传宣及内降指挥，须候面奏讫，方得施行。缘有系急速合实时应副者，虑面奏不及，亦有体例分明者。今相度除系入纳钱物并例外生事须候面奏施行外，其余体例分明及急速事乞依旧实封覆奏。」从之。 
皇佑元年正月九日，诏：「诸州军不下司文字，知州、总管、钤辖躬亲书写回报，或专委通判职官收掌行遣，免致漏泄。如违，当行重责。」 
六月二十四日，御史陈升之言：「近有臣僚缴奏交亲简尺，朝廷推究，事近深文；或不缴奏，又近请嘱，因事显露，悉皆科罪，遂令圣世成告讦之俗。请自今请求非法，自论如律。」从之「请自今」以下原脱，据本书《仪制》八所引补。。 
师以下至八月六日条实为本书《仪制》五 官仪制内容，乃大中祥符中事，与本类「章奏」不符，不知何以错简阑入于此，当删。其《文心雕龙》小注则系本类，当保留，然不知为何条之注。、三公、仆射、尚书丞郎、大夫、中丞、知杂御史并避，权知、判官不避，遇两省给舍以上敛马。京官遇丞郎、给舍、大卿监、祭酒以上、本寺少卿监、司业，并避。诸卫大将军以下遇上将军、统军亦避。詹事遇上台官，如卿监之例。庶子、少詹事至太子仆遇太子(王)[三]师、三少并避，遇上台官如少卿监例。中允以下遇太子三师、三少并避，遇宾客、詹事敛马，遇上台官如太常博士例。应合避尚书者并避三司使。权知开封府者，如本官品避。其台省官虽不合避，而职分见在三司、京府统临者，避。中书门下、枢密院常朝有冲突者，巡检人员具名送开封府，京朝官誊报御史台弹奏。内诸司使以下报宣徽院施行。不即申举者，委御史台、左右街司察访以闻。入皇城司及殿门外当避而不避者，委亲事官报皇城司捕送开封府，职官具名以闻。诸色人当避台省官及敛马侧立而有违者，街坊巡检亲事官止约；固违不伏者，移牒官司及申奏如上制，即不得凌辱命官。武班、内职并依此品施行。」从之。《文心雕龙》：仁宗时范镇请禁中及中书、密院各置章奏簿，上以备观览之遗忘，下以责大臣之销注。 
六年三月十七日，诏：「应富民得试衔官者不得与本州岛县官使臣接见，如曾应举及衣冠之族不在此限。」 
八月六日，枢密直学士、礼部尚书、知升州张咏言：「当州每有祠部司事，并申公状。臣官忝六曹，祠部即本行司局，例申公状，似未合宜。欲望自今尚书丞郎知州除申都督外，其本行官局并止签检。」从之「签检从之」四字愿脱，据本书《仪制》五所引补。。 
乞留中「乞留中」以上脱。，每有文字留中者，封御批封降下。」从之。 
十月十六日按此条不知何年。据《宋史 林逋传》，林大年任侍御史在英宗治平中，下条为三年，则此条当为治平元年或二年。，侍御史林大年言：「伏见两府近臣、台谏所言事件，多致通进司传达出外。乞今后通进司更不差内臣，只于诸司使副内选择勾当，仍别差有行止内臣充承受司。臣僚所进文字，并须用印；无印表状，须与外封一手书写。所贵禁中易为点检。」诏通进银台司相度如 
      
何关防禁止，具经久利害以闻。既而本司乞应内外臣僚所进文字依常手粘实封讫，别用纸折角，重封用印，无印者臣名押字仍须一手书写。及乞官员诸色人等不得辄入本司。从之。 
三年八月七日，诏中书门下：「近日希求恩泽稍多，今后须管次日覆奏取旨。」以上《国朝会(典)[要]》。 
四年四月十四日，神宗即位，未改元。诏：「近许外任臣僚言事，委翰林学士承旨张方平、学士司马光看详。如有可采，即进呈施行。」 
五月二十四日，翰林学士承旨张方平等言：「诸封事但陈箴谏之言，及泛论治体，据所可取者，欲节略编写，候成一册，逐旋奏御。其指陈时务利害，或数事内除不足采者更不取录外，据可施行之事逐旋节录闻奏，乞降付中书、枢密院看详施行。所上封事，其大意可采，虽文辞鄙俗，须至备录；其发明事理不尽者，臣等逐节后别立看详一项，所冀文理稍备。其上封事人开陈政体时务，文理详明，显见才识出众者，官员乞依诏书出自圣衷，特加甄擢，其次赐敕书奖谕。布衣乞下有司召问所上封奏内事节，令逐一条对，委有可取，即与量才录用。」从之。 
七月十三日，以御史中丞滕甫、龙图阁直学士赵抃、天章阁待制陈荐同共详定前降手诏许中外臣庶所上差役利害章奏。 
神宗熙宁二年八月二十七日，令知通进银台司、翰林院学士范镇、权监察御史里行程颢同看详银台司所进文字数目，定夺当进与不，并令减罢名件闻奏。 
闰十一月十四日，看详银台司文字所言：「诸路州军奏雨雪，内有月或旬(拜)[并]逐时旋奏去处。欲乞令逐月终一次具状申中书，候齐足，即具逐路分得与不得雨雪类聚作一状闻奏。」诏：「今后诸处逐旬降雨雪，更不闻奏，并只于次旬内申司农寺。如有迟违，亦仰催促，(常)[当]类聚收付，准备朝廷取索。 
十二月四日，诏：「文武臣僚及内臣等进呈公事，并批送合属中书、枢密院别取进止，不得辄批依奏及直送诸处行遣。如违，并当重行朝典。」 
二十四日，诏：「今后中书、枢密院宣敕札子带圣旨批状，除系机密不送外，其余并送银台司封驳。」 
三年六月三日，诏司农寺令具五月中诸路州军所降雨泽闻奏，仍仰今后常切点检察访，如有旱涝特甚州军，许具状申奏。 
八月一日，看详银台司文字所言：「别无看详减废，欲乞罢局。」从之。 
四年四月二日，诏：「内臣宫中凡有勾当，须称圣旨。若尽关申中书、枢密院，则伤烦碎，或稽缓不及事。可令入内内侍省具自来合依久例施行事节开析以奏。」 
八日，吏部侍郎、新知邓州韩绛请于通进司下奏状，从之。 
六月四日，罢委官看详臣僚所上封章，令中书门下看详以闻。 
五年五月八日，中书门下言：「西头供奉官刘宋卿等乞今后通封赴银 
      
台司投下常程文字，并依通进司例，次日不以有无假故，送中书施行。自来银台司文字于奏状前贴写事宜一行，其奏状前自来有贴黄，亦乞减罢。」银台司奏状称：「进奏院下到诸州军奏状，自来作四日行遣。今欲乞作三日，更不贴写事宜，当日便写奏目发送，及写发历点对。第二日封卷印押讫进呈，第三日降出，分配发放。遇中书、枢密院早出及宅引并非次等假，乞依通进司体例，不理诸假故，每日并入赴司收接，投进发放。」从之。 
九年十一月二十一日，中书门下言：「孔目房申，熙宁八年七月四日条贯，诸内外官司奏状并申牒，衔位只书本处差遣。今看详，既不见得是何官职，缓急却须勘会。欲自今应官司公文合书衔者，令并书官职。其兼领差遣及散官勋赐等，即依旧更不入衔。」从之。 
十年八月二十三日，三司请：「今后应御前及太皇太后、皇太后传宣旨，并内降取索，事干急速，并常须器用、酒醴、茶药之类，先次施行讫，依条覆奏。」从之。 
十月三日，合门言：「臣僚经朝廷陈叙事理有不行者，中书诸房直仿中书札子体式送合门告示，亦不知何官押字。乞赐定夺当否。」诏：「今后应检正中书五房公事送合门告示贴子，并月日后书姓押送。」 
元丰五年五月二日，诏：「今后四方实封奏，除内降指定付三省、枢密院及中书、门下、尚书省外，余并降付中书省，可从本省分送所属曹省。」 
六月十七日，诏：「近诸司妄以非应奏请事辄奏者，其以应申不申、不应申而申及辄受之者罪法申明之。」 
六年十月十六日，诏：「自今臣僚上殿札子，其事干条法者，尚书省依条议奏。如事理难行，送中书取旨。」 
哲宗元佑六年九月二十八日，刑部言：「文书应奏有涉秽滥者，并略说事宜闻奏。其深涉秽滥及毒药、厌魅、 诅事状，悉随事申尚书省、枢密院。」从之。 
绍圣元年闰四月十八日，诏：「在京官司所授传宣、内降及内中须索常行应奉，随事申尚书省或枢密院覆奏，及类聚月终奏闻指挥，可并令随处覆奏，即本司官亲承处分须索，仍画所得旨录奏，请宝奉行。其官司奏请得旨非有司所可行者，仍申朝廷覆奏行下。」 
五月九日，诏：「自今除台谏官章疏依条外，其余臣僚上殿札子，如事合进呈，即取旨。」 
三年八月五日，详定重修 令所言：「应奏事皆通封，仍于状前及封面贴黄具事目。若有机密、灾异及有所告言急速事合实封者，并折角重封，不贴黄。(具)[其]臣僚自陈意见及被旨条析事状，亦实封。即陈述已事不得实封，违者缴奏。」从之。 
元符元年正月二十八日，诏门下、中书后省、左右司将已编类到臣僚章疏并续编类者修写进入，仍纳三省。先是，以臣僚章疏废毁神宗法度，绍圣元年五月诏三省各差人吏编排臣 
      
僚章疏及朝廷改更事目。二年十二月二十三日，命给舍、都司官将元丰八年五月至元佑九年四月十一日应臣僚章疏及申请事目编写成册，申纳三省。后又诏申纳枢密院，元佑中尝为言官者毋得预。至元符二年七月，又诏所编章疏申请并着所任姓名，不得毁匿增减及漏泄。至是编类成，故有是诏。 
三年六月，徽宗〔即位〕，未改元。诏书，应中外臣僚以至民庶各许实封言事。然虑远方臣庶封题未必如式，而有司拘文，便行却回，则恐所陈内有该涉边防机密，偶因却回，别致漏泄，为害不细。欲乞指挥应收接实封文字去处，如有不依式者，并许通奏，庶官司不敢妄生沮抑。』本部勘当，欲乞下诸路州军，如有实封言事之人题写外封未依条式者，实时指说，便令改正，当日内附奏。」从之。 礼部言：「奉议郎吴时奏：『伏 
徽宗崇宁元年正月二十二日，臣僚上言：「勘会熙宁编 ，诸臣僚不得因上表称谢，妄有诬毁，及文饰己过，委御史台纠奏。臣窃惟自来诸处所上章表多不到御史台，逐时虽有朝报，或报或不报，虽报或已过时。陛下即位之初，咸与天下为新为：疑当作「维」。，一切牵复元佑窜逐之臣，其所谢表章但极意怨怼绍圣斥逐，为过当语言，甚者率皆诋毁。臣子不敬，莫大于是，不可不禁。欲望于上条『文饰己过』字下添入『仍录副本申御史台』八字，犯者本台实时弹奏，重加黜削。」诏臣僚谢表令进奏院录申御史台。 
五月十六日，中书省检会元符三年三月内诏书：中外臣僚以至民庶各许实封言事，在京合属处投进，在外于所在州军附递以闻。元符令：诸上书言朝政阙失、公私利害者，本州岛附奏；责降散官及安置、编配之类言事者，所属审可采不兼他事者，听收接，不得实封及遣人进状。勘会自降上件诏旨，已及二年已上。诏令所属今后更不收接投进。其上书言朝政阙失、公私利害者，自依元符令施行。」 
九月十九日，中书省、尚书省送到白札子：「勘会元符 令，内外奏报文字内事涉机密，若要切急速，或事干边防、军政，或臣僚自有所陈，或事体稍大而不漏泄「不」下疑脱「可」字。，理须实封。或本条指定实封闻奏外，自余常程小事，于法只合通封者，皆作实封闻奏，致御宝实封降出，显属紊乱烦扰。今后三省六曹并所属官司常切点检，如有违犯，并举劾施行。」从之。 
大观三年六月二十日，上批：「国子监、太学、辟雍三舍生近来上书献陈利害，或托以文词，觊幸恩赏，有违学制，殊无廉耻。自令学生应有陈述所见，若利害灼然，有补时政，或进献诗颂，文词优赡者，仰经长贰点检看详，若无违碍，即连衔保明缴进。如违，御史台弹纠以闻。」 
</div>
    <div class="pagination">
<a href="宋会要辑稿_page807.html">上一页</a><span>...</span><a href="宋会要辑稿_page803.html">803</a><a href="宋会要辑稿_page804.html">804</a><a href="宋会要辑稿_page805.html">805</a><a href="宋会要辑稿_page806.html">806</a><a href="宋会要辑稿_page807.html">807</a><span class="current-page">808</span><a href="宋会要辑稿_page809.html">809</a><a href="宋会要辑稿_page810.html">810</a><a href="宋会要辑稿_page811.html">811</a><a href="宋会要辑稿_page812.html">812</a><a href="宋会要辑稿_page813.html">813</a><span>...</span><a href="宋会要辑稿_page809.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
