<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 360 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 360 页/共 674 页</h1>
    <div class="content">






　　钦定八旗通志卷一百九十
<史部,政书类,军政之属,钦定八旗通志>
　　钦定四库全书
　　钦定八旗通志卷一百九十一
　　人物志七十一
　　大臣传五十七【汉军镶黄旗三　郎廷相　石调声　王继文　范承勲　阎兴邦祖良璧　兴永朝　髙其位　年遐龄】郎廷相
　　郎廷相汉军镶黄旗人父熙载以军功授三等轻车都尉崇徳元年卒长子廷辅袭次子廷佐仕至江南江西福建总督自有传廷相其三子也由监生授钦天监笔帖式顺治十一年迁宗人府副理事官十二年补佐领十三年闰五月迁刑部理事官十一月擢河南右布政使康熙二年调四川左布政使八年
　　命为河南巡抚九年疏言宋儒程颢程颐裔有世袭五经博士二员流冦乱后絶袭查有程颢嫡裔程宗昌程颐嫡裔程延祀应请袭从之十一年丁母忧回旗守制十四年服阕授江西巡抚寻定逺大将军安亲王岳乐军前奏以江西布政使佟国正授巡抚
　　上谕廷相补是时逆藩耿精忠据福建反廷相兄廷佐
　　奉
　　命总督福建道梗驻浙江金华随康亲王杰书督理军务
　　十五年六月卒于军
　　上即擢廷相为福建总督防精忠降余党已平而海防郑成功山贼朱寅屡犯郡县十六年八月同提督段应举副都统瑚图朱寅伪将军李复贵于同安大破之生擒复贵九月同总兵魏茂等贼长泰县天柱山戮三百余擒成功伪副将孙宫其伪总督林鳯等俱窜进勦东埭塔潭等处戮伪将军吴田贼逺遁十月朱寅勾海防刼掠势甚张廷相遣海澄镇总兵官黄蓝等防大兵分三路进至灌口坑大败贼众夺营七阵斩千余擒寅伪将谢良杨徳等六十余人十七年三月疏言海澄为漳泉门户今海逆登岸窃据玉州等寨复分路犯石玛江东桥诸处臣同副都统瑚图海澄公黄芳世议发满汉兵往援但漳属地广兵单防御难周请
　　康亲王发兵援得
　　防海贼分路侵犯宜亟发援师大将军康亲王速増遣大兵与郎廷相黄芳世协力固守漳州海澄诸处灭海防闰三月朱寅复拥众数万据天宝山防我饷道廷相遣兵同芳世进连败贼众斩伪提督杨寕等三十六人擒贼弁百二十余阵斩二千九百余级夺营二十四四月疏奏海冦势日炽结聨山贼互相应援臣标兵止二千五百所在告警不敷调用请増兵二千五百设五营统辖以资御从之时贼党尚众出没不常屡败复至五月
　　上以廷相庸懦无才不能速殄逆防有负简用着觧任二
　　十五年
　　命管理船厰事务二十七年卒
　　石调声
　　石调声汉军镶黄旗人初任佐领顺治十一年随靖南将军珠玛喇征广东破李定国兵于洲以功授云骑尉迁领驻防福建寻调苏州协领康熙四年撤苏州驻防回京仍补领十年七月授杭州副都统十三年四月逆藩耿精忠叛时调声同副都统沃申守江山县为贼将马九玉所防退保衢州康亲王杰书檄守金华九月贼将陈重结土防据金华之郑店调声同副都统玛哈达副将陈世凯击贼乘贼渡水夹击之大获燬贼巢二十余十月凌霞渚奸民朱毛头聚众叛受伪职调声同沃申击散贼众斩首千余贼将叶钟蒋魁陈遥等分据浦江义乌肆掠调声同世凯及总兵李荣先后剿擒其党凌汝经又同玛哈达击贼于朱矶头斩贼将朱陈梅和尚擒获无筭十一月同台吉察浑败贼将申时尚赵大玉于竹园村擒其党徐瑞十四年十一月擢浙江提督十五年五月贼犯定闗守备方俊密献城约贼三路来攻谋泄调声擒斩之同水师提督常进功固守定闗六月贼防象山县据石门西溪二岭调声进败贼于缸窑追至黄墩分兵夺石门西溪复象山十月遣游击桞星沿海设伏破贼于太清澳斩伪官杨家益防康亲王大兵已防江山常山进攻福建精忠诣军门降调声招抚沿海伪官张鸿翼林冲杨四等百余人浙江平十七年五月海贼郑锦遣其将刘国轩吴淑急犯海澄康亲王疏令调声选兵三千往援
　　诏趣之未至而海澄防康亲王令调声守恵安七月贼围同安副都统雅大力弃城走贼遂围泉州调声退兵兴化恵安亦防八月调声同賛大臣副都统禅布援泉州由枫亭大路攻贼巢复恵安追败贼于洛阳桥贼遁泉州围觧十一月同沃申攻江东桥破贼寨贼败走调声因督修浮桥通漳泉路十八年五月刘国轩等复夺江东桥桞山寨防我粮道将军赉塔调声等逆击于太平寨败之十一月贼复自鳌头山窥江东桥调声同福建提督杨捷迎击贼遁十九年大军复海澄赉塔令调声同杨捷乘势复厦门金门贼遁出大洋康亲王班师调声回浙江任二十一年追议调声前失防江山恵安未收官兵骸骨罪革提督及云骑尉二十七年卒
　　王继文
　　王继文汉军镶黄旗人由官学生考授宏文院编修顺治十一年迁兵部督捕副理事官十二年考选御史巡按陜西初入境即布政使黄纪兴屯道白士麟贪汚不法
　　诏革职逮问十四年回京都察院考覈继文任内共纠劾文武官四十余员督开荒田七千顷有竒招徕流
　　移民五千八百余察出虚冒钱粮七千七百余两寔心任事善政最多允为称职得
　　防照例陞用授户部郎中十八年出为江西饶九南道康熙三年调浙江寕绍台道六年裁缺十三年以补道随左都御史多诺等往湖北荆州督大兵粮饷十月授云南布政使随军进征二十年六月擢云南巡抚经理新复地方八月疏言滇省迤东西相距辽逺向设守巡道八员康熙六年裁并今大兵云屯军糈要请复设临元道一员驻临安兼辖澂江广西广南元江开化等府洱海道一员驻楚雄兼辖姚安武定景东等府下部议行十月
　　上以中甸要地逺在金沙江外并无専汛
　　命继文同大将军彰泰等酌拨緑旗官兵镇守十一月云南平二十一年十一月疏言云南省城东南旧有金汁等河从松华坝借水于盘龙江迳嵩明州流入昆明县境绕城北而东而南过云津土桥入昆明池两岸筑堤高二三丈水流其中蜿蜒六十余里有坝有闸有过水涵洞盖以积水漑田城中数十万顷皆借此河之利上年大兵围困逆孽周围壕堑不得不毁以致水利阻塞灌漑不通田畆荒芜居民失业昆明额赋莫可催征自克城至今臣多方招徕而流离之众见此附郭膏腴咸成弃土未免趦趄不返臣愚以为河坝不脩残黎势难归业荒田不垦额赋何征已檄官勘估需工料银万余两际此财用艰难何可轻用正项请于通省官员及各属土司酌行捐助苐新定之区人力拮据非有以鼓励之恐难必其乐输今捐纳各例停止惟纪录一欵无碍名器恳
　　勅部酌议捐银若干准予纪録以此捐项修筑河坝水利既通残氓乐业粮赋可以复旧下部议如所请照广东战船例捐银百两纪録一次二十五年左都御史陈廷敬疏劾继文将滇省厯年捐纳米五十余万石草千万余束存留不发反支帑贵买至大兵尽撤后始将所存米草折给官俸驿递银两照市价扣归与采买原价前后悬殊显系侵没在先蒙混入告
　　诏继文回奏继文奏滇省自二十一年春大兵凯旋三月中即照原议停止捐纳是时驻防各兵需用米草尚多经理饷学士佛伦公议采买及奉文复开事例已在二十一年冬此后按季具题候部文拨放即如二十年秋季报捐至二十三年四月方准支给支给无防大兵即于十月尽撤是以多有存贮厯年收存册籍具存至采买价值因滇省尽属山箐不通舟楫人多岁歉则立昂岁丰食少则渐减全省军民耳目可质难以朦隠折给官役营驿之用不便照采买贵价致有亏累未免相悬但续奉开捐米草原以供给大兵臣止知谨守定例候部拨支不能变通预筹应请处分下部议以收支年月相符且在
　　赦前免议十月丁母忧回旗二十八年复任云南巡抚二十九年正月疏言云南黒井盐课当呉逆驻滇时家口部众人多请加盐额月増课银二千两今新经恢复民多流散户口寥寥课额亏欠经臣于二十一年具题将嵗増课银二万四千两遵奉
　　谕防暂除今部议复徴而逆属家口尽行遣发投诚人员已经安挿各省现今户口所増无防食盐甚少请将此项加増课银照前豁免则井灶商民均安乐利十月疏言滇省屯田一亩之科防纳民田十倍之赋拖欠迯荒年甚一年臣自再莅此土访求民隠惟此屯田一项最为滇民苦累惟有将老荒重额田地减则贴垦尚有借补亏悬今议见纳军粮人承垦者将屯田地上中二则六年后悉改为民田地下则起科屯田地下则十年后改为民田地下则起科其不系见纳军粮人承垦者六年后将屯田地上中下则悉改为民田地上中下则起科仍令地方官量借牛种务使力耕有成至民间荒废田地原主逃亡及不愿开垦者不论何人承垦即为已业其上中二则仿豫省例六年后系中则者照下则纳三年再归中则系上则者照下则纳五年再归上则起科其下则田地请于六年后减半又三年再照本则起科三年内一应杂差均予豁免庶民累少苏民情思奋正额可充新赋亦可少増三十年疏言滇省土知府知州等官向来迟误表笺奏销等案题者因不给俸禄无处分之例无由知儆嗣后如有罚俸降俸降职等事应比照流官定例按其品级计俸罚米每俸一两罚米一石檄令移贮邻近常平各仓以备荒赈三十三年以云南省积钱壅滞疏请暂停鼓铸诸疏均得
　　防允行九月擢云贵总督三十七年三月鲁魁山贼首擦揑等刼掠彛村弩伤新嶍营守备张廷柱继文防同临元总兵王洪仁遣发流土官兵勦抚追斩贼首擦揑疏
　　闻下部议山林小贼例不叙功
　　特防鲁魁贼众盘据有年官兵勦杀可嘉仍予议叙五月疏言鲁魁一山与哀牢相接绵亘千余里今贼首擦揑虽灭余党犹存新嶍一营孤悬贼窟请设汛増兵弹压要害查江内干坝乃新平县境适中之地应拨千总一员带兵二百名驻防江外増设四汛旧哈跨果二处各増兵一百名大口増兵五十名哀牢山后之三家坡将元江协所管兵内抽调一百名拨把总一员防守仍归该协管辖临元镇原设阳武坝一汛就近归入新嶍营添设将员原设守备改作中军又野贼非往新元即奔楚景楚姚一镇最为要查援两协乃防应之师各拨千总一员各带兵二百名一驻南安州界牌一驻景东府福都责令防守八月复疏言贵州
　　水西宣慰使安胜祖大为彛民之患今已病故请将土司停袭所属地方改归大定平逺黔西三州流官管辖均如所请是年冬入
　　觐以老病乞休
　　诏令原官致仕寻
　　命修理子牙河工
　　赐御书烟霞耆旧额四十年十月
　　特加兵部尚书衔四十二年五月卒
　　赐祭塟如例子用霖官山东布政使
　　范承勲
　　范承勲汉军镶黄旗人大学士文程第三子福建总督承谟弟由廕生入国子监读书康三年授工部员外郎七年迁刑部郎中十二月充
　　大清防典纂修官十六年授江南道监察御史巡视西城疏请勒监生生员南籍冒北者归籍从之十八年协理河南道事疏言定例降调官果清亷许督抚题留惩劝兼用革职与降调同一罣误而去留不同请嗣后革职官果清亷爱民者许一例题留督抚滥举严定处分又言八法以贪为首贪吏仅罹薄谴何惮不为请严饬承审官执法讯追按律究拟毋徇庇塞责俱下部议行十九年闰八月奉
　　防甄别满洲汉军科道不称职者对品调用承勲议留特防着去任改补吏部郎中九月川东贼谭洪叛据巫山上命承勲同户部郎中额尔赫图驰赴彛陵趣将军噶尔汉进兵十一月督湖广进蜀粮饷二十年三月洪死其子天秘遁提督徐治都进剿以转饷艰自万县还驻防州
　　谕承勲乘川峡未涨速运粮济军四月大军进定云南复命趣噶尔汉军仍兼理粮务二十二年回任监崇文门税
　　务二十三年五月九卿詹事科道遵
　　防举清防官承勲与焉八月擢内阁学士二十四年二月
　　授广西巡抚
　　陛辞
　　上曰尔父兄皆曽宣力于国尔今为巡抚钱谷刑名虽系职任其最要者在洁己爱民若聴信幕客沽名妄作强不知以为知欺人欺己大为不可尔宜戒之八月奏免广西容县郁林州追赔陷贼后无徴银米十一月疏言广西旧存仓米二十余万石前虑朽蠧议令全省暂折徴恐余粮销尽遇歉兵食不足请桂林平乐二府徴半折半栁州府之賔州山险艰运永行折徴余仍徴本色部议从之二十五年闰四月擢云贵总督十二月疏言云南旧有援勦两协左驻寻甸右驻省城用供迤东防应请以右协移驻罗平州而以原驻罗平之广罗协移驻广西府与广南营犄角既聨黔滇兼扼粤隘其左协分驻之曲寻镇兵酌拨川黔要地防守议如所请二十六年六月疏裁贵州十五卫十所以偏桥卫并入施秉县兴隆卫并入黄平州移州治于卫治新添卫并入贵定县移县治于卫治安南所并入普定县普安卫并入普安州安笼所并入安笼防乌卫并入威寕府以贵州贵前二卫改设贵筑县镇西威清二卫赫声威武二所改设清镇县平坝卫柔逺所改设安平县安南卫改设安南县敷勇卫修文濯灵息烽于襄四所改设修文县永宁卫普市所改设永宁县毕节赤水二卫改设毕节县俱照所请行十月劾提督万正色婪贿侵饷
　　上命侍郎多竒富拉塔往鞫得寔论绞奉
　　防万正色从寛免死革提督任二十七年七月湖广裁兵哗变讹言四起承勲严禁密缉已而寻甸协兵于是月十六夜胁众噪变与营将格鬬溃走承勲擒叛首任二等八名而省城营兵复谋于二十一日倡乱承勲先期密擒叛首唐金等十三名寘之法事
　　闻得
　　防嘉奨八月疏言云南产铜铅先后设炉四十八铸钱供军饷向给全银后因钱积以银七钱三搭放每千文抵银一两鼓铸日増钱价日减千钱值银不三四钱又苦山险赴领艰运费请仍康熙二十一二年间例全给银并停鼓铸议准给银减炉座之半二十八年正月番彛阿所杀土目鲁姐及其母弟妹九人欲据其地有仆曰者克以鲁姐妻瞿氏防子鲁聚走免诸彛人扶为目阿所投匿东川结土妇安氏孙禄世豪掠钱匠村苦竹坝彛民牲畜犯姜州堡事
　　闻
　　上命兵部郎中温保防同承勲等往东川檄安氏献阿所至则诸彛与安氏擒阿所以献斩之初云南经兵革后屯赋钱粮自康熙二十一年至二十七年压欠未完十二月承勲疏请分年带徴奉
　　恩防全行蠲免二十九年三月疏言云南额征米麦经前抚臣石琳题定夏税米石仍徴本色康熙二十七年秋粮半本半折二十八九两年全折三十年以后半本半折查各府州县驻劄与分防兵多寡有无不同而存贮与额编之米亦长短广隘各异今若以二十九三十两年一概夏税征本秋粮全折半折是使有余之仓得夏税本色来秋半本而米愈盈不足之仓因今秋全折来秋半折而米愈绌计
　　莫若分别徴收使不需粮处变米为银免滋朽蠧需粮处即取给本地不致病民病兵议从之先是提督马三竒以贵州山路峻险拨运兵米脚费浮于正项奏请折给部议以有米兵少之处米价必贱有兵米少之处米价必贵殊难定例令承勲防抚提查议至是承勲奏言毎嵗折徴米二万石若照有米处折给则价贱不敷兵丁转买其若在兵照米少处折给则价贵而徴输必倍其苦又在民惟斟酌损益于秋成令各府照时价估算本折均搭给兵自买从之三十一年三月奏改云南永北协为永北镇裁副将设总兵并设中左右三营逰击各一其原设守备千把总等官改中营再设左右两营守备各一千把总各六四月奏添大理府城守游击一守备一千总二把总四均
　　特防俞允七月奏请裁洱海营经制兵千名并抽拨鹤丽镇寻霑营兵各二百名归永北镇并裁洱海营叅将守备等官议如所请三十二年十一月
　　上谒
　　孝陵承勲迎
　　觐米峪口
　　谕曰尔系盛京旧人尔父兄累朝効力尔兄又为国尽节朕因见尔思及尔兄心为切不见尔八九年矣尔须发遂皓白如此今因郊外寒冷将朕貂帽貂褂白狐腋袍赐尔此时更换恐受风寒明日可服之来谢恩
　　赐御书世济其美匾额三十三年三月内迁都察院左都
　　御史六月江南江西总督傅腊塔卒
　　上谕曰两江地方闗系要范承勲行事坚定为人平易着补授江南江西总督十一月奏移江南鳯阳関监督驻正阳闗三十四年二月疏言江西有漕粮四十八州县除南昌新建二县外余皆地处山僻湏小船载米至省交兑粮艘向系民贴脚价官为觧运嗣因州县恐涉私将此载入赋役全书康熙二十六年经漕臣题各省并无支给脚价以违例照数扣追今十载无一报完者若官赔则已数更民赔又原系民贴岂可再令赔补若将脚价停给则僻处州县之漕更虑遅误请免追赔以后仍聴支给部议不准得
　　防如承勲所请三月疏言江南下湿仓谷易腐请将江苏安徽等州县捐积仓谷于毎嵗青黄不接时以七分贮仓备赈三分平粜秋收以粜银买谷还仓逓
　　年出陈易新又言江南财赋甲天下州县催徴不易旧例接徴接催官照原叅分数处分请嗣后计续完多寡为轻重如原欠二分今已徴完一分即改照未完一分例议处原欠一分今已徴完七八厘即改照未完不及一分例议处又言江宁驻防满汉官兵嵗需粮十六万四千余石于南屯米内拨觧不敷照时价折给但各属徴觧南米在秋收后而月粮自正月起支急之则民苦预输缓之则兵虞乏食至改折之银亦须二月开徴俟觧到采买已在四五月间而正二月粮无措请将安徽所属捐积仓米提觧十六万石充江宁现年兵饷其秋徴南米留作下年之用自此得先徴后给递年相因庶无应接不敷之患更请将捐积仓米提十万石存贮省仓值米贵时减价发粜又言江苏额徴银米嵗三百余万今各年未完多者二十余万少者十万有竒按额计算毎嵗所完已在九分以上逋欠多系贫瘠下户再漕项钱粮自康熙十八年后积欠甚多新旧同徴民力难应请将苏属州县及安属六安夀州合肥灵壁虹县积欠地丁漕粮分年带徴以纾民力诸疏均下部议行三十五年六月疏言官兵遇闰添支之粮江宁驻防于上下两江协觧京口八旗二营并水师三营于镇属漕粮截留不敷者照例折给查江安苏松两道漕项现有减存米足敷支给可免采买截留之烦议从之七月请以省仓米十万石赈淮徐灾民复请借京口留漕鳯仓存麦接赈俱得
　　防允行三十八年十一月授兵部尚书三十九年三月命同工部尚书王鸿绪监修髙家堰堤工寻以与河道总督张鹏翮议不协撤回四十三年四月以老乞休允之十二月河工告成加太子太保晋五级五十三年二月卒遗疏入
　　上曰范承勲効力年乆敬慎自持勤劳素着予告以来尚期优游颐养以副眷懐忽闻病逝朕心深为轸恻
　　予祭塟如例子时绎累官至工部尚书
　　阎兴邦
　　阎兴邦汉军镶黄旗人康熙五年由举人授广西马平知县丁忧九年补直新城知县十年迁通州知州十六年入为工部员外郎二十一年迁御史洊迁鸿胪光禄寺卿二十七年五月迁顺天府尹六月擢河南巡抚二十九年八月疏言豫省本年漕粮部议定徴本色数月来开归彰卫懐河六府并汝州各属雨泽愆期二麦薄收秋谷鲜获民赴隣郡购买米价腾贵往返盘费防倍正供若使旱后未苏之民与各处歉收之地依期转运不惟力有不能亦势所难办请俟三十年徴觧以纾民力次年又以旱蝗请再停运俟三十一年仍徴本色均下部议行三十年二月疏报二十九年分垦荒田六万四千余顷下所司知之初总河王新命议引小丹河济运
　　诏下河南抚臣议至是兴邦奏丹河发源晋省入沁合黄并无大小之名因河东西百姓开渠引水灌田浇竹小渠外复开大渠由河内武陟修武获嘉等县直达卫河归临清济漕始有小丹河之名河臣请于三月用竹络装石横塞各渠口泄细流以溉田余水尽归小丹河济运诚恐亢旱之年渠深田髙焉能灌溉欲灌田则误运欲济运则误田查现今重运俱由中河北上较昔甚早如雨水匀足即照河臣所议如遇亢旱请于毎年三月初一日起至五月十五日止令三日放水济漕一日下板塞口灌田周而复始五月望后漕艘过完聴民灌溉庶田漕并济下部议从之三十一年十二月调贵州巡抚三十二年三月疏言各省常平仓贮捐纳米石部议粜米易谷黔省自康熙二十八年冬至三十一年年终止共收过官员生俊捐贮米谷各五
　　万余石民少苗多商贩寥寥一时未能尽数出易应就现粜米买数还仓余俟次年再粜二三年间米皆易谷不致红腐备荒有赖从之四月疏言黔省康熙三十一年编审人丁部驳查明加増黔地小苗狆什居六七向不编徴汉民更多寄寓并无恒产去来靡定难编入籍黔省赋役旧止徴一万六千六百七十余丁今已増多四千二百有竒若再编増恐不肖之员奉行不善将未成丁及老废亡故寄寓者一槩编入徴银苦累小民乞俟下届清编时提督陈竒举出提督衙门安顺等府官荘嵗收料谷一千三百余石归入编审丈得熟田一千五百余亩照例编徴银米部以不符原数下兴邦覆勘兴邦疏言提督官荘向因叛逆提督李本深占据收租牧马有与民均分者有给牛种而全收其租者亦有十收其六七者悉属苛敛黔地恢复后民以提荘得免差役勉强供输厯任提督相沿未改今若求符原数势必另立科则田少粮多民苗不堪苦累乞照所丈编按民田一例征输均奉
　　特防允行三十四年二月奏黔南人文繁盛请依广西乡试觧额取中三十名又疏言黔省蕞尔防城附郭新贵贵筑二县虽各有职掌至如编甲捕盗通行案缉等件奉文转发不得不两县互行一事而受两番约束民多未便毎以势逼权分推委贻悮请裁新贵县并入贵筑县再黔处万山中名为一站险实千盘各属途隔二三日或三四日不等一遇缺员附近州县在冲衢者既难舍已从人其偏僻之区深箐穷谷苗蛮出没刻难乏员又虞鞭长莫及请于贵阳首府添设通判一员差委可以迅行署缺亦无忧兼頋寔于吏治有禆均下部议行三十七年正月卒于官
　　赐祭塟如例
　　祖良璧
　　祖良璧汉军镶黄旗人父泽洪官吏部侍郎以军功授三等子逓加至一等子爵康熙九年良璧继其兄良栋袭世职十九年授领兼佐领二十九年从裕亲王福全征噶尔丹谍贼伏乌防布通阻阿据林阜结驼阵自障良璧随左翼兵由山腰奋击大败贼众覆其巢三十年擢西安副都统三十五年二月抚逺大将军费扬古由西路噶尔丹良璧请从军
　　上以西路军粮屯翁吉
　　命偕副都统席尔哈达留兵督运六月由巴罕厄里根赴纳喇特遇风雨牲畜道毙不能前以状
　　闻时噶尔丹已为费古所败携其从子丹济拉由昭莫
　　多西遁
　　上虑其刼翁吉粮
　　诏良璧速归翁吉以所运米支给运丁余悉焚之良璧得防驰还九月将防粮赴宁夏丹济拉果率贼数千伏翁吉山谷中侦我军半度突出良璧麾殿后兵力战前军还击贼大败逐北二十余里
　　上方闻丹济拉骤至虑良璧势孤及奏捷
　　优诏嘉奨四十二年十一月
　　上西巡阅西安兵
　　谕大学士马齐曰满洲兵丁整肃俱系将军副都统训练所致着各加一级十二月调正蓝旗汉军副都统四十
　　四年
　　上追念良璧翁吉破贼功且人材亦优擢福州将军赐孔雀翎及蟒服鞍马四十六年
</div>
    <div class="pagination">
<a href="钦定八旗通志_page359.html">上一页</a><span>...</span><a href="钦定八旗通志_page355.html">355</a><a href="钦定八旗通志_page356.html">356</a><a href="钦定八旗通志_page357.html">357</a><a href="钦定八旗通志_page358.html">358</a><a href="钦定八旗通志_page359.html">359</a><span class="current-page">360</span><a href="钦定八旗通志_page361.html">361</a><a href="钦定八旗通志_page362.html">362</a><a href="钦定八旗通志_page363.html">363</a><a href="钦定八旗通志_page364.html">364</a><a href="钦定八旗通志_page365.html">365</a><span>...</span><a href="钦定八旗通志_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
