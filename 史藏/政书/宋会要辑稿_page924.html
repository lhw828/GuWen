<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 924 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 924 页/共 1125 页</h1>
    <div class="content">五月二十三日，诏：「御赐差添监官，并令入内省差。使臣管勾常膳等，辄开合见御膳者， 
     
并加役流。其诸局工匠所造御膳，滋味不和及诸不如法，三犯决替。」 
徽宗崇宁二年正月七日，诏置六尚局。内尚酝局掌供御酒酝之事。详见殿中省。 
五月十四日，诏：「已置尚食局，其御厨、翰林司并入太官局。太官令五员，见勾当御厨官夏倜、王遵、张太忠并改充勾当太官局；黄滂改充太官令；其见今光禄寺太官令亦依此改入本局，惟掌祠事。翰林司供御事已并入尚食局，余事合存留翰林司，并见任官依旧。」 
同日，诏见今光禄寺太官令亦依此改入本局，惟掌祠事。 
五年二月四日，诏法酒外库并归法酒库，官吏并罢。 
同日，诏：「勾当翰林司使臣一员、法酒库小使臣一员、勾当太官局兼内物料库小使臣二员，系创置去处，令本辖官司相度，将职事(发)[拨]并。如不阙事，可以减罢者罢。其增添到员数者并罢。」 
大观三年十二月五日，诏罢法酒外库官物并归内库。 
政和元年三月二十日，诏牛羊司监门今后朝廷选差文武官充。 
六年二月二十四日，监察御史王桓言：「祭祀牢礼之具，皆掌于光禄，而寺官未尝临视，失事神之恭。乞大祠以光禄卿、少卿，朔祭及中祠以丞、簿监视宰割，礼毕颁胙。有故及小祠，听宫闱令或太祝奉礼摄。」从之。 
钦宗靖康元年正月四日，诏六尚局并依祖宗法。卫尉寺尚舍局同此诏尚：原无，据同书职官二一之七补。。 
五月十六日，诏：「御膳早晚尚进百余件，方今府库殚竭，朕不身先，何以率天下  
     
今后可供进六十件。」 
十八日，诏太官令并替成资阙。 
八月十九日，诏：「六尚局既罢，其格内岁贡品物万数极多，尚为民害，非祖宗旧法，可并除之。」卫尉寺尚舍局同此诏。 
高宗建炎三年五月十九日，诏光禄寺并归礼部，以并罢寺监也。 
六月二十六日，诏光禄寺旧行祠祭排办供应事务并归太常寺。 
绍兴二十三年二月十七日，诏置光禄寺丞一员。以臣僚言祠祭礼料并归市司，杂扰不虔故也。 
六月十日，诏：「工部铸造光禄寺印一面行使，并差胥佐一名，贴司二名。其光禄寺丞请给人从，并依太府寺寺丞人吏见今请给则例支破。」从光禄寺丞徐琏之请也。已上《中兴会要》。 
孝宗隆兴元年七月二十六日，诏光禄寺并归太常寺，兼领丞一员罢。从右谏议大夫王太宝等议也。 
八月三日，光禄寺状：「见管吏人三员，胥佐一名，见行批换副尉，候了日离寺。贴司二人，合并归太常寺。」从之。
 职官 宋会要辑稿 职官二一 翰林司 
     
翰林司
【宋会要】
     
翰林司在大宁门内，掌供御酒茗、汤果及游幸宴会、内外筵设，兼掌翰林院执役者之名籍，而奏其番宿。勾当官四员，以诸司使、副使及内侍充。兵校三百人，药童十一人。 
淳熙元年九月四日，翰林司言：「见排办将来车驾幸玉津园文武臣宴射，检照本司省记条册内，无上件排办事节。乞依绍兴十九年指挥，车驾诣诸宫观等处对御筵宴施行。」从之。 
二年正月十二日，诏翰林司每遇祀祭，供设神食，支冰雪一千五百斤。从太常少卿颜度请也。 
四年十二月九日，诏翰林司：「今来车驾幸茅滩，所有排办事件，并依宴射对御筵宴排办。」 
五年五月十日，诏翰林司：「自今专知官遇阙，令本司副知界满日，各特与留充专知官立界一次。」 
九月十日，诏翰林司：「车驾幸秘书省，对御赐酒五盏，并依恭谢排办。今后准此。」 
十三年十二月九日，诏翰林司减人兵三十人。以司农少卿吴燠议减冗食，下敕令所裁定，故有是命。 
十四年十二月二十四日，翰林司状：「已降指挥，正旦使人到阙，就殿东朵殿设素幄引见辞，赐茶。所有本司合排办事件：一、御前进茶金棱搯汤醆，并宰臣赐茶金棱搯汤醆，已降指挥，并改用白成银棱。一、御燎子内有朱红漆卓杌等，并使人入见拆书朱红漆卓子，并乞改用 
     
黄素衣子遮围。一、诸色祇应人并合服着紫衫，系黄带子。」诏见辞进茶不用托子，余依。 
十五年八月二十九日，诏翰林司将见阙人兵二十二人，特令招(牧)[收]本司子弟刺填敷额。 
淳熙十六年二月二日，诏翰林司每日轮差监官一员，人吏二人，供御人一十人，赴重华宫直应奉。 
绍熙元年三月二十三日，诏：「承信郎、翰林司专知官徐稹界满，在司应奉有劳，发遣归部日，特与占差遣一次。今后准此。」 
十二月十四日，臣僚言：「欲乞今后使人赐宴燕之际，殿上仍旧郎官检视。其三节人从果食，差翰林司使臣一员检点。」从之。 
二年十月二十八日，进呈翰林司何闰等养老。葛邲奏曰：「检照指挥，年及七十，方令养老。何闰等年皆未及，又给以全分。」上曰：「年虽未及七十，却有疾病，不任役使，亦当听其养老，但请给与减半。今后准此。」 
绍熙五年十一月九日，诏：「翰林司人兵等每月见请月粮口食米，可与于御辇院人兵残敖内支。自今后按月依此施行。」
 职官 宋会要辑稿 职官二一 〔牛羊司〕 
     
〔牛羊司〕
【宋会要】
      
牛羊司在普宁坊，掌畜牧羔羊栈饲，以给烹宰之用。景德中，牛羊之孳乳者，诏无得宰杀。又以每岁冬首蕃杀为赐，伤生颇甚，令代以八节羊。又河东旧有孳生羊务，而市羊于民，死者令民偿之。咸平六年，真宗以其烦扰罢之。以京朝官、诸司使副及三班三人监广牧二指挥千一百二十六人。 
真宗咸平五年十二月，帝谓宰臣曰：「御厨岁费羊数万口，市于陕西，颇为烦扰。近年北面榷场贸易颇多，尚虑失于豢牧。」吕蒙正言：「洛阳南境有广成川，地旷远而水草美，可为牧地。」命遣使视之。 
六年五月，诏：「牛羊司招置军士，但年二十已上，无疾少壮、堪牧放者，不拘人材，即与招收。」 
十一月，诏废河东孳生羊务。先是，转运司请于民处配市，有死亡者令民偿之，颇有劳扰。乃选使乘传，取所偿数，体量停废。 
景德元年三月，诏：「牛羊司广牧指挥如阙员僚，即于本指挥拣年劳能部辖十将补副都头，即不差殿侍权管。节级军士月给麻屦，合与月粮同历勘支。」 
二年六月，诏：「牛羊司外 送納死羊及諸處取索羊肉、羊 ，並須每口實定斤重，出抄申破，不得止憑估羊節級懸估。」 
十月，诏：「外 死羊，委側近縣尉監造 送官。其头、肚五月至七月埋窖，三月至九月量估价出卖。」 
三年十二月，诏：「牛羊 
      
司畜孳乳者，并放牧之，无得宰杀。」 
四年六月，诏：「牛羊司牧羊，少失羊决罚之数：一口至三口， 头笞四十，牧子加一等；四口至六口， 头杖六十；七口至十口， 头杖七十，巡羊十将笞三十；十口至十五口， 头杖八十已上，牧子递加一等，巡羊十将杖六十，员僚笞三十；十五口至二十口，牧子徒一年，配外州牢城， 头杖一百，降充牧子；巡羊十将杖八十，降一资，员僚杖六十；二十口已上，牧子徒一年半， 头徒一年，并配远恶州府，十将杖一百，降二资，员僚杖八十，降一资，巡羊使臣奏勘替，与降等差遣。」 
大中祥符三年四月，诏：「牛羊司每年栈羊三万三千口，委监官拣少嫩者栈圈，均兼供应。四月至十一月，每支百口给栈羊五十口；十二月至三月，每支百口给七十口。」 
五月，诏：「每秋栈羊入圈，每圈给三司印历抄上，候宰杀时，每日轮一圈供杀。每年比较，栈羊须二十三斤已上，草羊四月至十一月肥月十五斤已上，十二月至三月瘦月十二斤已上，即杀。」 
五年九月，诏：「中牟牧羊 头、牧子所请月粮，如全带外 者，只支米豆二色，月给酱菜钱二百，麻履钱一百。十一月至二月，借皮裘一，至三月一日纳官。牧羊使臣给军士五人当直。」 
十二月，诏：「中牟縣牧羊造 ，九月一日至正月終，令津般赴京，自餘送皮剝所賣錢入官。」 
天禧四年六月，诏：「牛羊司三栈圈自今只差三班使臣，不令内侍 
      
省差人勾当。」 
仁宗天圣八年，提举司言：「牛羊司每月宣赐臣僚添厨月俸节料草栈羊多不一并请领，却令本司出给寄羊历，逐旋请领，仍破官中草豆养喂。欲望自今每月支赐并限十日依色额请领出圈，出限不请。今本司将元支文字缴送三司毁抹，更不支给。」从之。 
嘉佑四年六月二十九日，诏省牛羊司西北栈圈官四员。 
神宗熙宁三年五月二十一日，制置三司条例司言：「诸路科买上供羊，民间劳费不细。河北榷场买契丹羊数万，至牛羊司则死损及半，屡更法不能止屡更法不能止：原作「屡更不从止」，据同书职官二一之三补改。。一岁公私之费，共四十余万贯。乞募屠户，官预给约，以时日供羊，人多乐从，得以充足年(许)[计]。仍令牛羊司栈养羊常满三千口为额，省其费十之四费：原作「实」，据同书职官二一之三改。。」从之。 
高宗建炎三年四月十三日，诏奶酪院并入牛羊司。 
四年十一月十三日，诏牛羊司兵级权以七十人为额。以本司见管兵级四十六人，见阙二十四人，故有是命。 
同日，诏：「牛羊司见阙军兵，许招收一十人填阙一次。其请给依无旧历人兵则例，及招军例物，止支钱五贯文，于本司收到碎肉头肚等钱内支给。」 
同日，牛羊司言：「本司省记条法，头副指挥使、都头、副都头、节级为资级。今来本司上有都头、副都头，其副指挥使并未曾迁补。欲副指挥使依见行条法迁补施行，各与支破本等请给。」从之。 
绍兴四年二月七日，诏临安府修盖涤宫，遇祀昊天上帝，合用牛犊 
      
入涤养餧。 
八年七月十八日，诏：「今后牛羊司遇有攒剩羊口数目，令本司具的确数目，(本)[申]省部审验诣实，即行拨充别项使用。及遇有讲筵并非泛等合用羊口，数内有剩数，亦令本司申明省部，改拨充数使用。」礼部言：「见今牛羊司宰供御膳羊，每日宰羊一口供应，每月依已降指挥，收四十口为额，内一十口充泛索使用；天章阁祖宗神御，每月酌献羊以一十七口为额。缘泛索羊往往不曾赴牛羊司取索宰供，及神御羊亦有剩数。缘不住据牛羊司申，乞将上件攒剩羊口数目以后充御膳并神御羊使用，令所买州军权住收买。候将欲支供尽绝，即却依已降指挥行下元买州军收买，应副使用。申部申明朝廷，等降指挥，显见紊烦。」故有是命。 
十二年八月十七日，诏：「供进皇太后每日常膳并生料，每月实计用羊九十口，及节料节序添供，每年实计用羊一十八口。令两浙转运司收买赴司，交纳宰供。所有阙少事件等，依例下临安府市(令)[易]司取索。」从本司请也。 
十三年三月二十六日，诏：「牛羊司权以元减定七十人额内，将见阙人数许行招收一次。合得请给，并依本司禄格则例支破。内月粮料钱与口食钱米，从一多给。」 
十二月九日，诏：「临安府限一日收买羊一百口，猪三十口，赴牛羊司养餧，准备使用。其供使过猪羊，从本司报临安府，限次日收买，补发数足。」从本司请也。 
十五年三月 
      
二十九日，诏：「牛羊司许令招收兵级二十人，通以九十人为额。副知、贴司各与添置一名，内副知仍将目今头名手分递迁。其退下手分名阙，于无违碍诸司官踏逐抽差一次。日后遇阙，召募贴司拣试充填，依条递迁。副知如界满，自到司入仕及十年以上，别无赃私罪犯及无官物绾系，许依解发出职「许依」下原衍一「依」字，据文意删。。」从本司请也。 
二十九年八月十九日，诏：「牛羊司有不堪宰杀，及有宰杀下不堪供奉羊口，令监官躬亲验实，牒送临安府，依市价三分减一分出卖。收到钱令本府赴左藏库送纳，守取朱钞，牒送本司照会。」 
淳熙十四年八月二十七日，诏：「牛羊司减手分一人，节(给)[级]一人，曹司一人，宰手四人， 头二人，兵士七人。」先是，牛羊司副知一人，手分二人，贴司一人，副指挥使一人，正都头一人，副都头一人，节级四人，揣子二人，曹司二人，秤子二人，宰手一十五人，承局一人，门子一人，牛羊承 头七人，兵士五十三人。于是司农少卿吴燠请减冗食，下敕令所裁定，而有是命。 
嘉定十四年正月二十一日，礼部言：「牛羊司申，人员张椿等日常宰供御膳及酌献神御食料祗应，委是事务繁重，乞照御厨、翰林、仪鸾司等处支给雪寒钱。」诏依嘉定三年四月十六日指挥，照诸州军例减半支给。
 职官 宋会要辑稿 职官二一 奶酪院 
      
奶酪院
      
奶酪院隶左骐骥院，掌供御厨乳饼酪酥。旧有南北两院，差监官。景德二年合为一，以骐骥院监官专副兼充。乳匠七人。真宗大中祥符五年五月，诏：「北奶酪院节级工匠并养喂长行，依南院例，支端午紫平绢衫，十月皁绵袍各一领。」七年正月，诏：「自今奶酪院应管乳饼酥酪等，置计帐上三司点勾。所有监收乳汁、变造乳饼酥酪，每月轮教骏员僚一名勾当。」
 职官 宋会要辑稿 职官二二 卫尉寺 
     
宋会要辑稿 职官二二

卫尉寺
【宋会要】
卫尉寺令无所掌，以朝官一员判寺事。《两朝国史志》：卫尉寺判寺事一人，以郎官以上充。凡武库、武器并归内库及军器库以它官及内寺典领，守宫归仪鸾司，本寺无所掌。府史二人。元丰改制，事具《职官志》。 
神宗熙宁四年十二月一日，诏：「卫尉寺行事京官并大礼押当祗应，并拨审官东院。」 
</div>
    <div class="pagination">
<a href="宋会要辑稿_page923.html">上一页</a><span>...</span><a href="宋会要辑稿_page919.html">919</a><a href="宋会要辑稿_page920.html">920</a><a href="宋会要辑稿_page921.html">921</a><a href="宋会要辑稿_page922.html">922</a><a href="宋会要辑稿_page923.html">923</a><span class="current-page">924</span><a href="宋会要辑稿_page925.html">925</a><a href="宋会要辑稿_page926.html">926</a><a href="宋会要辑稿_page927.html">927</a><a href="宋会要辑稿_page928.html">928</a><a href="宋会要辑稿_page929.html">929</a><span>...</span><a href="宋会要辑稿_page925.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
