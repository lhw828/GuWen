<!DOCTYPE html>
<html>
<head>
    <meta charset="UTF-8">
    <title>续通志 - 第 1184 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1184 页/共 1359 页</h1>
    <div class="content">　　伊喇温本名阿萨尔辽横帐人工契丹小字睿宗为左副元帅伐宋温从大■〈白上大下〉渡江辟江宁府都巡检江宁太平初下宋遣 
谍人扇构百姓应者数万人温擒其谍者遂不敢窃发宗弼嘉之每出征伐尝在行闲除同知河北西路转运使事会宗弼巡警温从军不之官 
宗弼入朝熙宗宴羣臣宗弼欲有奏请巳被酒失次温掖而出宫明日熙宗谓宗弼曰阿萨尔事叔甚谨不可去左右由是宗弼益亲信之尝谓 
女壻赫舍哩志宁曰汝可效阿萨尔之为人也可以几古人矣未几除同知中京路都转运使事累迁左谏议大夫兼修起居注正隆时从伐宋 
以本官为济州路行军万户军还除同知宣徽院事世宗御馔不适口召温尝之奏曰味非不美也盖南北边事未息圣虑有所在耳帝意遂释 
厯永定震武崇义节度使移临海军州治近水秋雨水潦暴至城下城决百姓惶骇不知所为温躬督役夫缮完之虽临不测无所避僚属或止 
温温曰为政疵疠水泛溢为灾守臣之罪当以此身为百姓谢虽死不恨移镇武定岁旱且蝗温割指以血沥酒中祷而酬之既而雨沾足有羣 
鸦啄蝗且尽由是岁熟人以为至诚之感云以老致仕卒 【按伊喇温虽属武臣而治有异政金史原系列传今移入循吏】

　　△刘焕

　　刘焕字德文中山人宋末兵起城人乏食焕尚幼煮糠核自饮其清者以醲厚供母乡里异之长就学寒拥粪火读书不怠登天德元年进 
士调任邱尉县令贪污规正之秩满令谢曰尉廉慎使我获考调中都市令枢密使布萨呼图家有仆结工牟利于市不肯从市役焕系之呼图 
召焕不往暴工罪笞之以廉升京兆推官再迁北京警巡使捕二恶少杖于庭众惮毌敢犯召为监察御史父老数百人或卧车下或挽其靴镫 
欲留不得摄户部员外郎朝廷患代州钱恶民多盗铸抵罪下尚书省议焕奏钱宝纯用黄铜自代州取青四六杂糅务省铜而功易就由是民 
闲盗铸陷罪者众非朝廷意也必欲为天下利宜统用黄铜得数少而利远其新钱己流行者验数输纳准换从之再迁管州刺史耆老复疏其 
着迹十一事诣节镇请留升郑州防御使转同知北京留守事世宗幸上京所过州郡大发民夫治桥梁驰道以希恩赏焕所部惟平治端好而 
已帝嘉其意迁辽东路转运使卒

　　△高昌福

　　高昌福中都宛平人父履辽御史中丞致仕太宗闻其名召见未及而卒昌福登天会十年进士辟元帅府令史皇统初宗弼治汴获人有 
疑似者辄目为宋谍杀之昌福谳得实释去甚众许州都统韩常严酷好杀遣吏送囚于汴或道亡吏自度得罪欲尽杀诸囚以灭口昌福穷竟 
其状免死者十七八诸吏遂怨欲构害之会帅府选人侦宋兵动静即遣以行昌福不辞尽得虚实还报师还除震武军节度副使天德闲改绛 
阳军节度副使入为兵部员外郎改河闲少尹世宗即位上书陈便宜事帝披阅再三因谓侍臣曰此可以知内外人材优劣三除同知东京留 
守事治最迁山东西路转运使工部尚书改彰德军节度使累迁河中尹致仕卒

　　△孙德渊

　　孙德渊字资深兴中州人大定十六年进士为沙河令有盗秋桑者主逐捕之盗自刺其足面曰秋桑例不禁采汝何得刺我主惧赂求免 
盗不从诉之悬德渊曰若逐捕而伤疮必在后今在前乃自刺也遂引服父忧去民刻石祠之累迁昭义军节度使潞州破被执有拜于前者皆 
沙河旧民也密护得脱贞佑二年拜工部尚书摄御史中丞时山东乏兵食有司请鬻恩例举人居丧者许纳钱就试德渊奏此大伤名教事遂 
寝寻致仕监察御史许古谕德渊忠亮明敏可大用顾朝廷起复必能建明以利国家宣宗嘉纳未及用而卒

　　△赵鉴

　　赵鉴字择善济南章邱人宋建炎二年进士调庐州司理参军以江淮方用兵弃官还乡里齐国建除厯城丞转长清令皆剧邑治政甚着 
迁直秘阁提举泾原路弓箭手兼提点本路刑狱原州守将武悍自用以鉴年少易之鉴发其奸坐免郡县闻风无敢犯齐废改山东东路转运 
副使摄行台左司郎中宰相欲以故宋宦者权都水监鉴曰误国阉竖汴人视为寇雠付以美官将失人望遂不用大定初知宁海军和禾方熟 
虫生鉴出城行视虫乃自死再迁河北西路转运使致仕卒

　　△富察郑留

　　富察郑留字文叔东京路威泰必喇明安人大定二十二年进士累官顺义军节度使西京人李安兄弟争财府县不能决按察司移郑留 
平理月余不问会释奠孔子庙乃引安兄弟与诸生齿坐会酒陈遻古友悌数事兄弟感悟谢曰节使父母也相让而归朔州多盗郑留禁游食 
蓄兵器因行春抚谕之盗息狱空改利涉军节度使诏括马郑留使百姓饲养以须御史劾之既而伐宋诸路括马皆瘦惟隆州马肥乃释大安 
三年知庆阳府事击走夏兵至宁元年改知平凉府时平凉新被兵夏人复来攻招溃卒御守夏兵退迁官四阶贞佑二年改东京留守致仕卒 
郑留厚重寡言笑人不见其喜愠临终取奏藳尽焚之

　　△钮祜禄守愚

　　钮祜禄守愚字仲晦本名和伦克们真定府路乌济赫明安人六岁知书性至孝父没时年十五营葬如礼治家有法乡人称之登明昌二 
年进士为临沂令有不逞辈五百人结党大扰境内守愚下车皆散去蝗起莒密闲独不入临沂境先是朝廷括河朔山东地隐匿者没入官告 
者给赏莒州刺史教其奴告临沂人冒地先给赏官镪后征于民积三百万守愚列其冤状白州州不为理即闻于户部而征还之流民归业勒 
其事于石改秘书郎母丧勺饮不入口三日终丧未尝至内寝贞佑中累迁翰林学士参议陕西路安抚司事安抚完颜弼重其为人每事咨而 
后行未几有疾三年卒

　　△舒穆噜元

　　舒穆噜元字希明懿州路呼图克明安人七岁丧父号泣不食者数日十三居母丧如成人补译史累监察御史同知淄州军州事剧盗刘 
奇久为民患捕获方讯鞫闻赦将至亟命杖杀之阖郡称快累迁山东西路按察转运使贞佑初征兵东平洪果乌登拥众不进大括民财众皆 
忿怨副统布萨素赫杀乌登佩其符纵恣尤甚元密疏劾之素赫坐诛移知济南府到官六月卒元生平寡言笑尚节俭居官自守不交权要人 
以是称之

　　△张彀

　　张彀字伯英许州临颍人大定二十八年进士为同州观察判官时出兵备边州征箭十万限以鵰雁羽价翔跃不可得彀曰矢去物也何 
羽不可节度使曰当须省报彀曰州距京师二千里如民急何万一有责彀任其咎一日闲价减数倍尚书省竟如所请累迁河东南路转运使 
权行六部尚书安抚使兴定元年卒彀天性孝友任子悉先诸弟俸入亦委弟掌之未尝问有无云

　　△赵重福

　　赵重福字履祥丰州人通女真大小字试补女真诰院令史累迁同知陈州防御事宋谍人苏泉入河南重福迹之至鱼台将渡河见前舟 
且渡令从者大呼泉姓名泉怆惶失措遂执之改沧州盐副使岁饥民煮卤为盐卖以给食官往往杖杀之重福曰宁使课殿不忍杀人岁满当 
降尚书右丞完颜匡三司使安春知其事乃以岁荒薄其罚除织染署令大安三年佐户部尚书张炜调兵食于古北口迁都水少监行西北路 
六部郎中治密云县贞佑二年以守密云功迁同知河闲府事三年河闲被围有刘中者尝在密云与联事劝出降不听时兵少多羸疾重福劝 
父老率其子弟强者战弱者守会久雨围乃解去迁河东北路转运使致仕元光二年卒

　　△武都

　　武都字文伯东胜州人大定二十二年进士调商水令县素多盗凡纵火行刼椎埋发冢者都皆廉得姓名榜通衢悉奔他境累迁泺州刺 
史入为户部郎中权右司郎中奏事称旨被诏由海道漕辽东粟赈山东高其价直募致海贾船三迁中都西京按察副使迁按察使行西南路 
六部尚书佐元帅穆延尽忠备御西京有劳中都戒严知大兴府佩虎符便宜行事坐被酒以亵衣见诏使解职起为刑部尚书中都解围为河 
东路宣抚使兴定元年卒

　　△赫舍哩德

　　赫舍哩德字广之真定路珊沁明安人明昌二年进士累官肇州防御使肇州升武兴军德为节度使宣抚司肇州围急食且尽有粮三百 
船在鸭子河去州五里不能至乃浚濠增陴筑甬道导濠水属之河凿陷马穽伏甲其旁拒守一日兵数接士殊死战渠成船至兵食足围乃解 
改辽东路转运使军民遮道挽留乘夜乃得去布什万努逼上京与部将刘子元战却之迁东京留守厯保静武胜军节度使兴定三年以节度 
权元帅右都监与完颜仲元俱行元帅府于宿州宿工部尚书五年召还中都卒

　　△张特立

　　张特立字文举曹州东明人 【按元史隐逸传称特立初名永以避讳改今名曾为偃史主簿本传未详】 泰和三年进士调宣德州司 
候郡多皇族巨室一律以法阖境肃然调莱州节度判官不赴躬耕■〈木巳〉之韦城以经学自乐正大初因侯摮师安石荐授洛阳令寻拜 
监察御史上言镐厉二宅久加禁锢近降赦恩谋反大逆皆蒙湔雪彼独何罪幽囚若是世宗神灵在天得无伤其心乎圣嗣未立未必不由此 
也又言方今三面受敌百姓凋敝宰执非才恐中兴难期尚书右丞延札舒噜遣奴与小民争田失大臣体参政图克坦乌登谄事近习得位皆 
宜罢当路者忌其直阴思挤之会劾省掾高桢辈受请托饮娼家时平章博索犒军陕西归桢等泣诉于道以不劾同席省掾王宾为私且不实 
左迁邳州军士判官杖五十士论皆惜其去后卒 【安元佑复逸传载元世祖以特立养素邱围易代如一赐号中庸先生屡降玺书褎异今 
</div>
    <div class="pagination">
<a href="续通志_page1183.html">上一页</a><span>...</span><a href="续通志_page1179.html">1179</a><a href="续通志_page1180.html">1180</a><a href="续通志_page1181.html">1181</a><a href="续通志_page1182.html">1182</a><a href="续通志_page1183.html">1183</a><span class="current-page">1184</span><a href="续通志_page1185.html">1185</a><a href="续通志_page1186.html">1186</a><a href="续通志_page1187.html">1187</a><a href="续通志_page1188.html">1188</a><a href="续通志_page1189.html">1189</a><span>...</span><a href="续通志_page1185.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
