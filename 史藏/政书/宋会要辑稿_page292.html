<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 292 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 292 页/共 1125 页</h1>
    <div class="content">八月十三日，御厨言：「副知杨琇已及年劳，依条解发出职。乞候补官了日，差充本厨专一支散诸班直折食钱，依本厨见行条例支破请给，特令理为资任。」从之。以上《宁宗会要》。 
【中书备对】
      
、肉、柴、炭、油、醋等数：米五千五百 熙宁十年支使过米、
七十八石八斗五勺
一百一十一万六百六十四斤四两，羊肉四十三万四千四百六十三斤四两，常支 ，
羊羔儿一十九口，猪肉四千一百三十一斤，猪、羊头蹄等只副不具，柴一百四十五万四百一
十三斤半，炭三千五百五十七秤六斤，油三万四千七百八十七斤一十二两二钱，醋一千八十
三石八升四合半，诸般物料等八万三百一十斤石两张。
 方域 宋会要辑稿 方域四 官 廨 
      
官廨
      
太祖干德六年二月，诏曰：「郡县之政，三年有成；官次所居，一日必葺。如闻诸道藩镇郡邑府廨、仓库等，凡有损处，多不缮修，因循岁时，渐至颓圮。及僝工而庀役，必倍费以劳民。自今节度、观察、防御、团练使、刺(使)[史]、知州、通判等罢任日，具官舍有无破损及增修文帐，以次交付。仍委前后政各件析以闻。其幕职州县官候得替日，据曾葺及(仞)[创]造屋宇，对书新旧官历子，方许给付解由。损坏不完补者殿一选，如能设法不扰人整葺，或创造舍宇，与减一选，可减者取裁。」 
太宗淳化三年六月，诏曰：「国家并建庶官，分领众职，思不出位，无相夺伦。傥罔循于诏条，何以谨于官业。如(间)[闻]近降制敕，遗逸颇多，或有厘革刑名，申明制度，多所散失，无以讲求。以至议法之司，治狱之吏，多稽缓而不决，致论报以后期。久系狴牢，有伤和气。自今诸道州、府、军、监、县等，应前后所受诏敕，并藏于敕书楼，咸着于籍，受代日交以相付。仍于印纸南历子内批书，违者论其罪。」 
真宗咸平四年四月，置朝集院于朱雀门外，凡百余区。真宗以朝臣外任代还者寓于逆旅，故置焉。寻覆罢之。 
景德元年正月，诏：「诸路转运司及州县官员、使臣，多是广修廨宇，非理扰民。自今不得擅有科率，劳役百姓。如须至修葺，奏裁。」 
八月，诏西川诸路巡检兵士，令逐处州军造廨宇、营壁以居之。先 
      
是，上封者言川陕巡检兵士自来不许修造廨宇，多分泊道涂，深所非便，故有是诏。 
二年七月，诏：「今后应有旧管廨宇、院宅舍、寺观、班院等，乞创添间例及欲随意更改，并权住修。如特奉朝旨，即得修造。」 
三年六月，诏：「近日京中廨宇营造频多，匠人因缘为奸利，其频有完葺，以故全不(月)[用]心，未久复以损坏。自今明行条约，凡有兴作，皆须用功尽料。仍令随处志其修葺年月、使臣工匠姓名，委省司覆验。他时颓毁，较岁月未久者，劾罪以闻。」 
八月，诏：「应出使朝臣、使臣，多是不奉宣敕，便于所在州军行牒取索工匠、丁夫、物料等，修盖屋宇。宜令诸路转运司者指挥逐处未得依禀。若须合应副，即事讫具人数并物色名件实封以闻。」先是，帝曰：「近闻郑牧放使臣以完葺廨宇为名，多于本州岛擅役工匠、丁夫。此乃知者，不知者固亦多矣。可降条约。」故有是命。 
大中祥符元年十月，诏赐兖州府宇门名曰「回銮覃庆楼」。 
四年二月，诏改河中府克(覆)[复]楼曰熏风。楼在市中，唐广明岁，节度使王重荣败黄巢伪将赵璋、李祥，尝誓众于此，因为名。帝曰：「克复者，一时之事，不若因舜都为之号。」乃赐名焉。命陈尧叟为记。 
三月，帝祠汾阴回，幸陕州，御府南门楼，宴从(臣)「霈泽惠民」。移御行宫水心亭北楼及望河亭，观山川形胜，赐运船卒时服。 
六年七月，诏：「如闻州府公宇亦多损坏，以赦文所禁，不敢兴葺。自今有摧，但 
      
无改作，听依旧制修完。」 
仁宗天圣七年三月，诏光禄寺屋宇拨并与崇因院，却以保康门里宫舍四十余间充本寺公宇。除合置贮管果子及银沙罗、匮食等库屋宇并架阁文书司房外，依司农、太府寺例，许本寺官属充廨宇居止。 
八年十一月，诏：「闻诸处监当京朝官、使臣、幕职州县官，多无廨宇，或借民舍而居，或即拘占馆驿，深为非便。自今量拨系官舍屋，令其居止。」 
皇佑三年十一月，帝谓辅臣曰：「诸转运司、提点刑狱廨宇同在一州，非所以分部按举也，宜析处别州。仍条巡察之令以付之」 
英宗治平三年六月十九日，三司言；「乞今后应在京官司如元无官员廨宇，及虽有局所，本非官员居止去处，并不许辄有陈乞指射系官廨宇、宅舍及仓场、库务空闲舍屋居止并创行添展。如违，委自省司执奏。」 
治平四年十一月，神宗即位未改元。诏：「今后诸处官员廨宇不得种植疏菜出卖，祗许供家食用。」事具职田门。 
十二月十四日，诏：「诸路州军库务、营房、楼房橹等，缮治如旧外，其廨宇、亭榭之类，权住修造二年。违者从违制科罪。」 
神宗熙宁七年正月一日，诏：「官员廨宇内外旧有空地或园池系本厅者，逐时所出地利听收。」 
八年二月十二日，三司言：「在京官局多援例指射官屋、军营、廨舍，并乞破赁宅钱，转相仿效，有增无减，宜一切禁止。」从之。 
元丰元年八月十六日，诏京东路转 
      
运司，齐州章丘县被水，修城、仓库、官舍，并给省钱。 
七年正月十八日，广南西路转运判官许彦先言：「本路提举常平等事刘谊于桂州治廨舍，费官钱万缗，转运使张颉等不切觉察。」诏转运司张颉、陈倩，副使苗时中、马默、朱初平、吴潜，判官朱彦博、谢仲规，各罚铜二十斤。 
哲宗元佑八年十二月二十五日，户部言：「检会治平四年十二月四日朝旨节文，应今后诸处官员廨宇内及职田，更不得种植疏菜出卖，其廨宇内菜圃祗许供家食用。自熙宁编敕，别无约束。今欲乞应官员廨宇内外并公使库菜圃，并依治平旧条，除供食外，更不得广有种植出卖。如愿召人出租断佃者，听。」从之。 
绍圣元年三月六日，诏：「今后管军臣僚在外任者，更不许于在京指占营房、廨宇居止。亡殁之家，亦不得陈乞于军营寄住。(今)[令]殿前司告示，限一月般出。」 
五月十三日，诏：「应提举官并随所在旧来廨宇居住，不得创行修盖。如实损坏，方许随事修葺。」 
元符三年九月二十二日，徽宗即位未改元。工部状：「无为军乞修廨舍，并河北、京东路转运司、齐州状，并乞修官员廨舍等事。尚书省检会近降朝旨，灾伤路分除城壁、刑狱、仓库、军营、房廊、桥道外，所有诸般亭馆、官员廨舍之类，并令权住二年修造。今勘当，自降旨挥后来，不住据诸路州军申请，称官员廨舍内有破损，不堪居住，一例权住二年，不唯转更损坏材植， 
      
兼虑官员无处居住。」诏：如委实损坏，仰转运司因旧补葺，即不得别有创增改易，及搔扰民户。余并依已降朝旨施行。 
朝廷设教授之官，于今六年，州郡尚有不置教官廨宇之处，尽室寓于僧院。」诏州教官未置廨宇去处并令 徽宗大观二年十二月三十日，从侍郎方康札子：「伏(月)[用]学费钱修盖。 
政和三年正月六日，淮南转运司奏：「政和二年六月八日朝旨，吏部与重修敕令所同共讲究到分曹建掾旨挥，数内增置曹合要廨宇，除狱官外，欲依次第从上拨充，谓如签判廨宇第一即与司银、节(损)[推]廨宇第二即与士曹参军之类。许踏逐在州诸司所管屋宇充。合出卖、不合出卖同。又，即无修盖此处文字似有脱误。。诸曹参军不得过职官，掾不得过判司，廨宇数少者随宜。」诏从之。 
六月二十日，尚书省勘会：「〔军〕营自当严肃，不许安下。访闻近来多有得替待阙或见任官，于诸军营内不以有无妇女，充廨宇安下，显有交杂不便。」诏诸军营不以有无妇女，并不许官员及诸色人安下。 
八月十日，太傅、(凤翔)山南西道节度使、凤翔牧、兼兴元牧、上柱国、越王戚奏：「契勘本府舍屋前后堂等例各走檑，自大观四年十月内，本府逐次申尚书工部等处，差人前来修整。至当年十二月内，有勾当西八作司赵不俭将带壕寨等赴府检计了当，至今未见差拨人匠赴府。其堂近因雨水，转更走檑。乞下所属计料修整。」诏依所乞，仍令 
      
(催)[榷]货务支钱一万贯文应副。 
见任官廨宇内外空地，各有所出地利物，于条听收。访闻诸州军、镇寨等处，缘有上条，往往务广蔬圃，多占人兵，不唯侵夺细民之利，而又抑勒白直等人田散货卖，不无陪备之患。乞 十二月十二日，臣僚言：「伏(有)[命]立法禁止，或限定数目，如圭田之制。令监司(当)[常]切觉察，按劾施行。」诏令尚书省立法。今拟修下条：诸在任官以廨宇外官地、园池之类谓共属本县厅收地利者。营种辄收利，徒二年。或虽应收地利而私役公人者，加本罪一等。上条合入《政和杂敕》。从之。 
宣和三年五月八日，尚书省言诸州贡院、诸路提举学事、管勾廨吏舍等，诏除合措置作转般仓外，余路令转运司拘收措置，充系省房廊。如不可充房廊，拨充官局或见阙廨宇官廨宇。 
七年十二月五日，(奏)部无名之费，数内外路官司为有廨舍前后相承增修不已，或巧为名目，多作料数。州县一面勘请，或肆行检计，动数千缗，诸司直牒取授，莫可检察。欲望特赐诫约。」讲议司看详：「官司廨舍修造之费，在法许支头子钱。三十贯以下，本州岛支讫，申转运、常平司分认。今来(主)[王]倚所奏，切恐其间即有委实损坏(例)[倒]塌去处，支(月)[用]不足。欲令诸州修廨宇费用官钱岁不得过三料，余依所乞。仍不(待)[得]侵支正钱。若巧作名目，多作料数支给，仰监司按劾闻奏。诸路依此。」诏从之。 
高宗建 
      
炎四年二月德音；「应缘金人或贼盗烧毁州县，除城池、仓库外，其余官舍未得修葺，务在息民。如违，许人户越诉。」 
四月二十五日，提举江南西路茶盐公事汪思温言：「本司廨舍元在洪州，遭人烧毁，欲权于抚州置司。」从之。 
九月七日，诏：「残破州县廨宇，除紧要治事处许随宜修盖，应闲慢修造并住。」 
绍兴二年正月二十九日，知临安府宋辉言：「昨得旨将府学改充府治，方造厅至廊屋三两间，而本府日有引问勘鞫公事，合置当直司钥厅，使院诸案未有屋宇。」诏州治有刑狱司分，特许修盖。时有诏；「访闻行在系官修造去处甚多，可日下并罢。」故申明云。 
闰四月八日，诏赐绍兴府行宫复作州治。上云：「方艰难时，宜惜财用，若不赐与，须别建府第，亦烦费矣。」 
三年三月一日，诏以两浙转运司两廨舍充新除参知政事席益、签书枢密院事徐俯府第，其退下位次却充本司廨宇。 
五月七〔曰〕，辅臣〔言〕，大宗正司将至行在，南班宗子所居，当作屋百间。上曰：「近时营宇之令一下，百姓辄受獘者，盖缘郡县便行科配。若物和买，则费与役，民不与知。可令有司具其一切调度以闻。」 
四年二月一日，臣僚言：「自来官司廨宇，皆以所管职事为名，其下便为治所，未有无职事而得廨宇者。近诏临安府旧祗候等库屋添修，充张公裕廨宇。契勘公裕系同管客省、四方馆、合门公事，兼总领海舡。客省、合门等职事见在禁中，从 
      
旧不曾别置廨宇。兼客省、合门官非止公裕一名，公裕应得，他人皆可得也。若以总领海舡为名，则其职事系在明州，于行朝别无所治，岂有置廨宇于此而遥领职事于彼者 况旧祗候库已改作户部杂卖场，今若添修充公裕廨宇，其杂卖场须别踏逐，不唯公裕居之无名，而更添修土木，烦费实多。乞将前降旨挥速赐寝罢。」从之。 
六年六月二十九日，诏：「应承受修造舍屋及添修舟舡官司，所料工物钱如辄敢依前虚桩大料，官吏并重作施行。」 
十一年三月七日德音：「寿春府、庐、濠、滁、和、舒州、无为军，应官舍曾经兵火烧毁处，除仓库、刑狱量行修葺外，其余并未得修葺。一年后许申取朝廷旨挥，仍不得擅行支拨应付诸般使用。」 
九日，臣僚言：「近闻临安府营不一创置职事官廨宇既十余所，而仁和等县应者各十数处，其间补獘增新者又不知其几也。夫一椽一瓦，非天降地涌，皆出于民力。在承平农隙之时，以次兴修，优游不迫，民犹告病，况此军兴、农务之际哉!兼闻明州细民艰食，间有流移，而本州岛方兴工修造州衙及鼓角楼，众口怨讟。乞降指挥，除屋舍颓獘合修整外，并放罢役。兼契勘承平时，在京职事官多无廨舍，住任官有廨舍，而新旧交承，不容他官居占。近来临安府应副职事官廨舍，乃更互相指占，移易不已。乞诏职事官并以见占屋宇为廨舍，更不许易。」从之。 
二十五年八月十 
      
七日，上谓辅臣曰：「向来韩世忠纳宅，当时令移左藏库及仓，欲以仓基造二府以处执政，此祖宗故事。今各散居，非待遇之体。所降旨挥已三年矣，转运司犹未施行，可呼至都堂，传旨催促，并要日近了毕。合用物料、工钱，于御前请降，不得科敷。」 
二十六年正月九日，新建执政府三位，诏令(选)[迁]入。东位魏良臣，中位沈该，西位汤思退。 
二十四日，殿中侍御史周方崇言；「州县遇有修造所需物料，或以和买为名，取之百姓，其官司未必一一支还价钱。土木之工，费用为多，以此扰民，深恐未便。乞委监司常切约束州县，无致搔扰。或有违戾，按劾以闻。」从之。 
孝宗隆兴二年二月十六日德音：「楚、滁、濠、庐、光州、盱眙、光化军管内，并杨杨：似当作「阶」。、成、西和州、襄阳、德安府、信阳、高邮军，应官舍、刑狱曾经兵火烧毁去处，许行修盖整葺外，其余并未得兴工。候及一年，逐旋申取朝廷旨挥，不得擅起夫搔扰。」 
五月十一日，淮西宣谕使王某奏王某：按《宋史》卷三三《孝宗纪》一所记，降兴二年三月庚戌，以「吏部侍郎王之望为淮西宣谕使」，此处所谓「王某」当即王之望。：「前都统制邵宏渊所居屋宇，乃王权旧宅，见都统制别无廨宇，合将王权旧宅赐都统制司，永充廨宇。」从之。 
二十三日，诏：「临安府具到修盖环卫官宅子图，内三十间盖二位，以待正任观察使以上；二十间盖四位，以待正任防御使、遥郡观察使以上；一十七间盖四位，以待余环卫官。不得别官指占。」 
干道元年九月二十六日，诏：「恩平郡王璩所府第恩：原作「思」，据《宋史》卷三○《高宗纪》七改。下同。，令与见今提举衙两易。令绍兴府将 
      
新换提举衙如法添修排办，应副恩平郡王璩居住。」 
二年五月二十三日，知临安府王炎奏：「欲乞将怀远驿地基创行盖造廨舍五所，专充台谏官住屋，不许指占。」从之。 
四年三月十三日，诏：「礼物局如将来空闲，令周淙将上件屋宇同嗣濮王见住宅子，一并拨赐濮王士輵久远居住，仍量行修葺。」 
七年三月四日，诏令张松于建康府城内都统司空闲寨地六段内，拨一处盖屋一千间，充马军廨舍。 
淳熙六年十一月二十七日，诏临安府修葺六部架阁库屋，其主管官员居止，令就库侧充换廨舍，使朝夕便于检校，以防文书 失。从吏部尚书周必大请也。 
七年三月二十七日，诏大庆观巷内枢密院充故皇子魏王府第，其枢密知院府第以朝天门里天庆观西先拨赐李显忠宅。 
五月十一日，诏临安府修盖大理寺评事廨宇，以刑部尚书谢廓然言：「狱情贵乎严(蜜)[密]，评事散居于外，乞以本寺空地创廨宇。」故有是诏。 
七月二十一日，诏广西路提刑移司郁林州，起造廨舍，合(月)[用]钱令转运司应副五千贯。先是，本路提刑徐诩奏，(木)[本]司旧置容州，移郁林州。得旨令安抚使刘焞、运判梁安世同共相度以闻。故有是命。 
八年八月二十八日，诏临安府于大理寺修盖治狱正丞廨舍，从臣僚请也。 
九年二月二日，诏大理寺于本寺内修盖断刑官廨舍。以大理卿潘景珪言，乞将本寺空地自行盖造， 
      
故有是命。 
淳熙十六年三月六日，诏大理司直、寺簿并就寺居止。仍令临安府于仁和县后花园内空地，盖造廨宇两所。 
绍熙二年正月二十八日，兼知临安府潘景珪言：「本府籍定百官廨宇，其来久矣。向者帅臣尝有申请，分而为三，侍从两省官为一等，卿监、郎官、省官为一等，寺监(承)[丞]簿以下为一等。比年以来，迁易无常，因而殽杂。乞将本府廨舍依旧分为三等，自今后遇空闲，若元系侍从、两省官及台属廨舍，并行存留，以俟朝廷除擢，应副居止。」从之。
 方域 宋会要辑稿 方域四 第 宅 
      
第宅
      
太祖建隆四年五月，荆南节度使高继冲之诸父兄高保绅以下九人来朝，各赐宅一区。 
</div>
    <div class="pagination">
<a href="宋会要辑稿_page291.html">上一页</a><span>...</span><a href="宋会要辑稿_page287.html">287</a><a href="宋会要辑稿_page288.html">288</a><a href="宋会要辑稿_page289.html">289</a><a href="宋会要辑稿_page290.html">290</a><a href="宋会要辑稿_page291.html">291</a><span class="current-page">292</span><a href="宋会要辑稿_page293.html">293</a><a href="宋会要辑稿_page294.html">294</a><a href="宋会要辑稿_page295.html">295</a><a href="宋会要辑稿_page296.html">296</a><a href="宋会要辑稿_page297.html">297</a><span>...</span><a href="宋会要辑稿_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
