<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 787 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 787 页/共 1125 页</h1>
    <div class="content">二十三日，诏：「左中奉大夫刘章旧系潜邸学官，与除秘阁修撰、提举江州太平兴国宫。」 
二十六日，诏直秘阁、权知旴(旴)[盱眙]军周淙职事修举，与除直徽猷阁。 
十一月一日，诏新除权尚书吏部侍郎王时升除集贤殿修撰、知婺州。 
同日，诏左朝请郎陈之渊除秘阁修撰。 
七日，诏利州路转运判官赵不愚除直秘阁，令再任。 
十二月二十五日，诏权发遣福建路提点刑狱公事何佾除直秘阁、知静江府。 
二年正月二十日，诏判信州陈康伯已除醴泉观使，权知信州陈扃可除直秘阁，令再任。 
二十三日，诏权尚书吏部侍郎余时言除集英殿修撰、提举江州太 
      
平兴国宫。从其请也。 
二十六日，诏权尚书刑部侍郎路彬除集英殿修撰、提举江州太平兴国宫。从其请也。 
二月十四日，诏直秘阁、两浙路转运判官陈汉除直敷文阁。 
二十二日，诏：「广南西路转运判官郑安恭特除直秘阁，候收捕盗贼静日，更与升擢差遣。」 
三月一日，诏：「中书舍人兼直学士院、知建康府张孝祥罢参赞军事，除敷文阁待制，依旧知建康府。」 
二十六日，诏直龙图阁向子固除右文殿修撰，在外宫观。 
四月七日，诏左司谏陈良翰除直敷文阁、知建宁府。 
十八日，诏起居舍人马骐除直敷文阁、知遂宁府。 
五月一日，诏敷文阁待制汪应辰除敷文阁直学士、四川安抚(置)制〔置〕使兼知成都府。 
同日，诏将作监李端民依所乞除直敷文阁、主管建宁府武夷山冲佑观。 
六月二日，诏：「凌景夏除敷文阁待制、提举江州太平兴国宫，丁娄明元系潜邸学官，可除秘阁修撰，依旧宫观。」 
八日，诏知扬州周源除直显谟阁。从淮东宣谕使钱端礼荐举故也。 
七月三日，诏权尚书吏部侍郎周操除秘阁修撰、知太平州。 
四日，诏试兵部尚书、兼湖北京西路制置使虞允文除显谟阁学士、知平江府。五日，诏直敷文阁、提举台州崇道观。 
十一日，诏：「直显谟阁续觱累更外任，职事修举，除秘阁修撰。」 
八月二日，诏：「右承议郎韦璞、右通直(即)[郎]韦璇系显仁皇后亲侄孙，特各与除直 
      
秘阁。」 
九月六日，诏知庐州韩琎除直显谟阁，令再任。 
十五日，诏权发遣(旴)[盱眙]军郭淑究心职事，可除直秘阁。 
十月十三日，诏左奉议郎龚茂良除直秘阁、知建宁府。初除太常少卿，茂良以尝言官力辞除命，故与外任。 
二十六日，诏直秘阁、充湖北京西路制置司参谋官吕擢除直徽猷阁、知建康府。 
十一月十二日，诏尚书考功郎中沈度除直秘阁、知平江府。 
闰十一月一日，诏中书门下省检正诸房公事兼权户部侍郎王佐除直宝文阁，差知宣州。 
九日，诏集英殿修撰吕广问除敷文阁待制兼侍讲，其请给人从，并依权侍郎例支给。 
二十六日，诏尚书左司员外郎薛良(明)[朋]除直显谟阁、两浙路转运副使。 
十二月六日，诏右通直郎杨由义除直秘阁，差权发遣滁州。 
十一日，诏右通直郎胡昉除直秘阁，差知旴(旴)[盱眙]军。
干道元年正月七日，诏户部尚书兼湖北京西路制置使韩仲通除敷文阁直学士、提举江州太平兴国宫。从其请也。 
九日，诏尚书户部侍郎晁公武除集英殿修撰、知泸州。 
十九日，诏：「权发遣襄阳府张松久任边郡，备见宣力，可除直秘阁。」 
二十三日，诏尚书度支郎中吴瓛除直秘阁、知静江府。 
同日，诏：「四川马政不修，续觱可放罢。两浙路转运判官陈弥作除直秘阁、都大提举四川茶马。」 
二月十七日，诏大理少卿李若朴依所乞除直秘阁、福建路提 
      
点刑狱公事。 
二十九日，中书门下省奏：「勘会昨降指挥，陈康伯男伟节除直秘阁，安节赐同进士出身。续因辞免，将付身于三省激赏库寄收。」诏给付本家，令祗受。 
三月三日，诏集英殿修撰、知衢州刘珙除敷文阁待制、知潭州。 
除集英殿修撰、知衢州。 同日，诏权尚书工部侍郎何 
四日，诏太府少卿李植依所乞除直宝文阁、江南西路提点刑狱公事。 
同日，诏尚书左司郎中杨民望除直秘阁、知绵州。 
同日，诏大理正俞长吉除直秘阁、知(旴)[盱眙]军。 
四月十二日，吏部奏：「已降指挥，路彬差知襄阳府，疾速起发赴行在，奏之任奏之任：疑有脱文。。契勘本官昨任权侍郎二年，除集英殿修撰至今通及二年以上，差知襄阳府。」诏路彬除敷文阁待制。 
十九日，诏权通判临安府胡坚常除直秘阁、知(旴)[盱眙]军。 
五月二日，诏右承奉郎吴柄特转右奉议郎，除直秘阁，赐紫章服。
十八日，诏秘阁修撰、添差四川安抚制置司参议官吴扩除集英殿修撰。 
二十四日，诏秘阁修撰吴 特与除集英殿修撰、主管佑神观。 
二十八日，诏左通议大夫、知福州赵子潚依所乞除龙图阁学士、提举江州太平兴国宫。 
六月五日，诏枢密院检详诸房文字吴龟年除直秘阁、提举福建路常平茶事。 
十五日，敷文阁待制、知明州兼沿海制置使赵伯圭除敷文阁直学士。以伯圭言「温、台、明州海道有贼出没，已捕获贼徒，自今 
      
海道肃静」，故有是命。仍令开具立功官兵，保明申尚书省。 
十九日，诏尚书礼部侍郎吴芾除敷文阁直学〔士〕、提举江州太平兴国宫。 
七月二日，诏太府少卿张宗元除秘阁修撰、主管佑神观。 
同日，诏大理少卿谢如圭除直秘阁、荆湖北路提点刑狱公事。 
四日，诏：「直显谟阁、权发遣临安府薛良朋警戢盗贼，究心职事，除直龙图阁。」 
十八日，诏集英殿修撰权发遣饶州王十朋除敷文阁待制、知夔州。 
同日，诏两浙转〔运〕判官姜诜职事修举，除直秘阁。 
十九日，诏尚书吏部侍郎兼侍读陈俊卿除宝文阁直学士、知漳州。既而改知建宁府。 
九月八日，诏敷文阁待制、提举佑神观兼侍讲吕广问依所乞除龙图阁待制、提举江州太平兴国宫。 
十一月十九日，诏左朝奉大夫任慥除直秘阁、潼川府路转运判官。 
十二月二日，诏尚书工部郎中富元衡除直秘阁，在外宫观。以元衡引年乞致仕故也。 
二十一日，诏：「权知秀州孙大雅发摘奸伏，职事修举，除直秘阁。」 
二年二月十二日，诏：「左司谏汪涓乞在外差遣，可除直敷文阁、江南西路计度转运副使。」 
十三日，御笔：「陈天麟除集英殿修撰、知饶州。」天麟权尚书吏部侍郎，请祠也。 
三月二十九日，诏：「湖南、广〔东〕帅漕宪臣措置收捕李金等贼徒，并应付钱粮有劳。敷文阁待制、知潭州刘珙除敷文阁直学士，直秘阁、荆南路转运副使郑安恭除秘 
      
阁修撰，荆南路提点刑狱公事王彦洪、广东路提点刑狱石敦义并除直秘阁。」 
四月十九日，诏权发遣广南西路提点刑狱公事张维除直秘阁、知静江府。 
五月九日，诏权发遣两浙路计度转运副使王炎除直敷文阁、知临安府。 
同日，诏直显谟阁、权发遣扬州周淙除直龙图阁，令再任。五年二月四日，以淙知临安府，职〔事〕修举，诏除秘阁修撰。 
六月四日，诏：「尚书兵部郎中张行成以疾丐外，兼进《易》书可采，除直徽猷阁、知潼川府。」 
六日，诏潼川府路提刑王趯除直秘阁、知广州，填见阙。 
九日，诏直秘阁、权利州路提点刑狱公事张德远除直敷文阁、都大主管成都府利州等路茶事兼提举四川等路买马监牧公事。 
十二日，诏给事中钱周材辞召命，乞休致，故有此除也此条文字疑有脱误。。 
十三日，诏尚书右司员外郎韩元吉除直秘阁、江南东路转运判官。从其请也。 
七月一日，诏试吏部侍郎陈之茂除徽猷阁直学士、知建康府。 
同日，诏国子祭酒邵知柔除直宝文阁、江南东路转运副使。 
同日，知隆兴府朱商卿乞宫观，上览札子，见自叙发纳上供等钱并无拖欠，陈乞宫祠，上见衔内不带职名，曰：「帅臣岂可无职名，与直秘阁，宫祠事不必行也。」 
十三日，诏太府少卿、总领四川财赋军马钱粮赵沂依所乞除直显谟阁、主管成都府玉局观。 
八月十六日，诏赵知柔依所乞除直龙图阁、主管建 
      
宁府武夷山冲佑观，仍赐银绢。 
十月一日，诏右中大夫方滋除敷文阁待制、知建康府。 
十四日，权尚书刑部侍郎章焘以疾乞宫观，诏依所乞，除右文殿修撰、提举江州太平兴国宫。 
二十二日，中书门下省检正诸房公事沈度以疾乞补外，诏依所乞，除直宝文阁、福建路转运使。 
十一月二十八日，诏：「直敷文阁、权发遣临安府王炎职事修举，可除秘阁修撰。」 
同日，诏直徽猷阁、权知镇江府吕擢除直龙图阁，候今任满日，令再任。以邦人举留，从本路帅漕保奏也。 
十二月十日，诏新广东提刑林孝泽依所乞除直秘阁、主管建宁府武夷山冲佑观。 
三年正月一日，诏：「知台州李浩弹压(栋)[拣]中禁军拣：原作「栋」，据《宋史》卷三八八《李浩传》改。，治政有方，可除直秘阁。 
同日，诏右朝议大夫、直秘阁、两浙路计度转运副使姜诜除直徽猷阁。 
</div>
    <div class="pagination">
<a href="宋会要辑稿_page786.html">上一页</a><span>...</span><a href="宋会要辑稿_page782.html">782</a><a href="宋会要辑稿_page783.html">783</a><a href="宋会要辑稿_page784.html">784</a><a href="宋会要辑稿_page785.html">785</a><a href="宋会要辑稿_page786.html">786</a><span class="current-page">787</span><a href="宋会要辑稿_page788.html">788</a><a href="宋会要辑稿_page789.html">789</a><a href="宋会要辑稿_page790.html">790</a><a href="宋会要辑稿_page791.html">791</a><a href="宋会要辑稿_page792.html">792</a><span>...</span><a href="宋会要辑稿_page788.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
