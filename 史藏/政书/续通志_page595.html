<!DOCTYPE html>
<html>
<head>
    <meta charset="UTF-8">
    <title>续通志 - 第 595 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 595 页/共 1359 页</h1>
    <div class="content">　　△李逊

　　李逊字友道后魏申公发之后于赵郡谓之申公房曾祖进德太子中允祖珍玉昌明令父震雅州别驾世寓于荆州之石首逊登进士第 
辟襄阳掌书记复从事湖南主其留务累拜池濠二州刺史初濠州兵谋杀其将杨腾腾走扬州因灭腾家遂行攘剽逊至谕以利害众释甲请 
罪观察使限外浮敛逊一不应入为虞部郎中元和初出为衢州刺史以政最擢浙东观察使贞元初福建军乱前观察使皇甫政奏益兵三千 
屯于境以折闽冲遂为长戍逊至即停其兵入为给事中故事天子以畸日听政对羣臣逊奏陛下求治而天下有所陈不宜限以日宪宗从之 
迁户部侍郎代严绶为山南东道节度使时方讨蔡析山南东道为两节度以唐邓隋三州授高霞寓得专攻讨而逊督襄复郢均房五州赋馈 
之初襄阳兵隶霞■〈宀禹〉者多逃还后霞■〈宀禹〉战贼不胜言为逊所挠帝欲按状宰相请置不问下迁太子宾客中人诬之更贬恩 
王傅久乃厯京兆尹国子祭酒以检校礼部尚书为忠武节度使时吴元济始平民新罹兵战难遽完辑逊申严约束赏罚明信众皆感悦逊为 
政以均一贫富扶弱抑强为已任故所至称理长庆元年幽镇继乱逊请身先讨贼不许但命以兵万人会行营逊奉诏即日发兵先诸军至进 
检校吏部尚书寻改凤翔节度使过京师以疾求解改刑部尚书三年正月卒年六十三赠尚书右仆射谥曰贞 【旧书谥恭肃】 子方元

　　李方元
　　李建
　　李讷

　　 李方元

　　方元字景业第进士裴谊奏署江西府判官有死囚十余方元刺审其冤贷之累为池州刺史钩检户籍差量徭赋皆有科品吏不得私常 
曰沈约年八十手写簿书葢为此云终处州刺史

　　 李建

　　逊弟建字杓直与兄俱客荆州乡人争鬬不诣府而诣建平决无颇母怜其孝每字之曰■〈犭委〉子劝我食我辄饱进药吾意其瘳贞 
元中补校书郎德宗思得文学者或以建闻帝问左右宰相郑珣瑜曰臣为吏部时当补校书者八人他皆籍贵势以请建独无有帝喜擢左拾 
遗翰林学士顺宗立李师古以兵侵曹州建作诏谕还之词不假借王叔文欲更之建不可左除太子詹事改殿中侍御史 【旧书云元和六 
年坐事罢职降詹事府司直高郢为御史大夫奏为殿中侍御史】 以兵部郎中知制诰宰相有窜定诏稿者亟请解职除京兆少尹 【旧书 
云自以草诏思迟不愿司文翰改京兆尹】 会逊被谗建申治之出为沣州刺史 【旧书云与宰相韦贯之友善贯之罢相建亦出为沣州刺 
史】 召拜刑部侍郎卒 【旧书云征拜太常少卿寻以本官知礼部贡举取舍非其人又惑于请托坐罚俸明年除礼部侍郎以人情不洽改 
为刑部长庆二年二月卒】 赠工部尚书初建为学时家苦贫兄造知其贤为营丐使成就之故逊建皆举进士后虽通显未尝置垣屋以清俭 
称建子讷

　　 李讷

　　讷字敦止及进士第累迁中书舍人为浙东观察使性疏卞遇士不以礼为下所逐贬朗州刺史召为河南尹时久雨洛暴涨讷行水魏王 
堤惧漂汨疾驰去水遂大毁民庐议者薄其才初讷居与宰相杨收接收欲市讷冗舍以广第讷叱曰先人旧庐为权贵优笑地耶凡三为华州 
刺史厯兵部尚书以太子太傅卒遗命葬不请卤簿避赠谥诏听 【旧书官至检校尚书右仆射】

　　△温造

　　温造字简舆大雅五世孙父佶字辅国安禄山乱往见平原太守颜真卿助为守计李光弼厚遇之终太常丞造姿表瑰杰性嗜书盛气少 
所降屈不喜为吏隐王屋山人号其居曰处士墅寿州刺史张建封闻其名书币招礼造欣然从之建封虽咨谋而不敢縻以职事及节度徐州 
造谢归下邳慨然有高世心建封恐失造因妻以兄子时李希烈反天下兵镇阴相撼逐主帅自立德宗患之以刘济方纳忠于朝密诏建封择 
纵横士往说济建封强署造节度参谋使幽州造与济语未讫济俯伏流涕愿效死节造还建封以闻诏驰驿入奏天子爱其才将用为谏官以 
语泄乃止复去隐东都乌重胤奏置幕府长庆初以京兆司录为太原幽镇宣谕使召见赐绯衣至范阳刘总櫜鞬郊迎造为开示祸福总惧籍 
所部九州岛入朝还迁殿中侍御史田宏正遇害以起居舍人复宣慰镇州行营顷之李景俭以酒得过宰相造坐与饮出为朗州刺史开后乡渠 
百里溉田二千顷民获其利号右史渠召授侍御史知弹奏夏州节度使李佑拜大金吾违诏进马造正衙抨劾佑曰吾夜入蔡州擒吴元济未 
尝心动今日胆落于温御史迁左司郎中知御史杂事进中丞弹击无所回畏发南曹伪官九十人主吏皆论死迁尚书右丞封祁县子兴元军 
乱杀李绛众谓造可夷其乱乃授检校右散骑常侍山南西道节度使许以便宜从事帝虑劳费造曰诸道戍蛮兵方还愿得密诏受约束用此 
足矣许之命神策将董仲质河中将温德彝邰杨将刘士和从造而兴元将卫志忠张丕李少直自蜀还造喻以意皆曰不敢二乃用八百人自 
从五百人为前军既入前军呵护诸门造至欲大宴视听事曰此隘狭不足飨士更徙牙门坐定将卒罗拜徐曰吾欲闻新军去住意可悉前旧 
军无得进劳问毕就坐酒行从兵合卒有觉者欲引去造传言叱之乃不敢动即问军中杀绛状志忠丕夹阶立拔剑传呼曰杀围兵争奋皆斩 
首凡八百余人亲杀绛者醢之号令者殊死取百级祭绛三十级祭死事官王景延等余悉投之汉江监军杨叔元拥造靴祈哀造以兵卫出之 
诏流康州以功加检校礼部尚书赐万缣赏其兵入为兵部侍郎以病出东都留守俄节度河阳奏复怀州古秦渠枋口堰以溉济源河内温武 
陟四县田五千顷召为御史大夫方倚以相会疾不能朝改礼部尚书卒年七十赠尚书右仆射兄邈弟逊邈长庆太和中累以拾遗补阙召不 
应逊尝为邑宰解印绶去造子璋

　　温璋

　　 温璋

　　璋以父荫累官大理丞擢侍御史赐绯迁婺州刺史以政绩赐金紫徙庐宋二州刺史宣州逐郑熏也崔铉调淮南兵讨之以璋为宣州刺 
史事平就拜观察使擢武寍节度使银刀军骄横累将姑息而璋政严明惧之相率逐璋诏徙邠寍节度厯京兆郡 【按旧书璋传银刀军颇 
骄横璋至诛其恶者五百余人自是军中畏法入为京兆尹无逐璋事而通鉴载璋被逐之故甚详且云朝廷知璋无辜以为邠寍节度使与新 
传合且考异云按诛银刀军者王式也旧传误今据通鉴考异从新书】 璋素强干鉏宿弊豪右慑服加检校吏部尚书同昌公主薨懿宗诛医 
无状者系亲属三百余人璋与刘瞻极谏贬振州司马叹曰生不逢时死乌足惜仰药死

　　钦定续通志卷二百五十九

　　●钦定续通志卷二百六十　列传六十

　　列传

　　唐 【六十】

　　○唐六十

　　穆寍【赞　质员】　崔邠【郾　鄯郸】　　柳公绰【仲郢　璞　珪　璧玭　公权　子华】　杨于陵　　马总

　　穆寍
　　崔邠
　　柳公绰
　　杨于陵
　　马总

　　△穆寍

　　穆寍怀州河内人父元休开元闲献书 【旧书撰洪范外传十篇献之】 擢偃师丞寍以明经授盐山尉禄山反署刘道元景城守寍募 
兵斩之檄州县并力捍贼史思明略境郡守召寍摄东光令御之贼遣使诱寍寍斩以徇郡守恐怒贼即夺其兵罢所摄始寍与平原太守颜真 
卿揣禄山必叛及闻真卿拒贼即遗真卿书曰夫子为卫君乎真卿喜署寍河北采访支使寍以息属其母弟曰苟不乏嗣足矣即驰谒真卿既 
而贼攻平原寍劝固守真卿不从夜亡过河见肃宗行在帝问状真卿对不用穆寍言故至此帝异之驰驿召寍将拜谏议大夫会真卿以直忤 
旨寍亦罢上元二年为殿中侍御史佐盐铁转运住埇桥李光弼屯徐州饷不至檄取资粮寍不与光弼召寍欲杀之寍即往见光弼光弼曰吾 
师众数万为天子讨贼食乏则人散君闭廪不救欲溃吾兵耶答曰命寍主粮者敕也公可以檄取乎今公求粮而寍专馈寍求兵而公亦专与 
乎光弼执其手谢曰吾固知不可聊与君议耳时重其能守官累迁鄂岳沔都团练及租庸盐铁转运使当是时河漕不通自汉沔径商山以入 
京师淮西节度使李忠臣不奉法设戍逻征商贾纵兵剽行人道路几绝与寍夹淮为治惮寍威略刼为衰漕贾得通坐杖死沔州别驾薛彦伟 
再贬至昭州平集尉大厯四年起授监察御史三迁检校秘书监兼和州刺史治有状后刺史疾之以天宝旧版校见户诬以逋亡多坐贬泉州 
司户参军子赞守阙三年告冤诏御史覆视实增户数倍召入拜太子右谕德寍性不能事权右故执政者处之散位寍默默不得志且曰时不 
我容我不时徇又可以进乎移疾满百日屡矣亲友强之辄复一朝德宗幸奉天奔诣行在擢秘书少监兴元初改右庶子帝还京师乃曰可以 
行吾志矣即罢归东都以秘书监致仕贞元十年十月卒年七十九寍居家严事寡姊恭甚尝譔家令训诸子人一通又戒曰君子事亲养志为 
大直道而已慎无为谄疾病不尝药时称知命四子赞质员赏赞为御史中丞质右补阙员侍御史赏监察御史皆以守道行谊显先是韩休家 
</div>
    <div class="pagination">
<a href="续通志_page594.html">上一页</a><span>...</span><a href="续通志_page590.html">590</a><a href="续通志_page591.html">591</a><a href="续通志_page592.html">592</a><a href="续通志_page593.html">593</a><a href="续通志_page594.html">594</a><span class="current-page">595</span><a href="续通志_page596.html">596</a><a href="续通志_page597.html">597</a><a href="续通志_page598.html">598</a><a href="续通志_page599.html">599</a><a href="续通志_page600.html">600</a><span>...</span><a href="续通志_page596.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
