<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 393 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 393 页/共 807 页</h1>
    <div class="content">　　乾清宫丹墀齐集奉
　　防
　　皇考之女朕兄弟之福晋岂可逺列丹墀着仍入大内亲近
　　梓宫使得尽哀朕之兄弟子侄亦皆令入乾清门在丹墀上随朕行礼【嗣后公主近支王福晋大人咸集于　　　几筵殿内】是日诸王大
　　臣奏请谅隂之次或
　　御昭仁殿或
　　御徳殿
　　谕曰朕遭
　　皇考大事哀痛方深何忍安居内殿其以乾清宫东庑为倚庐自后
　　上居乾清宫东庑昼必席地夜必寝苫每日上香奠礼凡
　　五次
　　十二月甲寅奉移
　　梓宫暂安奉于
　　夀皇殿先是十一月
　　命总理事务王大臣修理景山
　　夀皇殿
　　谕曰朕受
　　皇考深恩如天罔极忽升
　　仙驭攀恋无从惟有朝夕瞻仰
　　梓宫稍尽哀慕之忱今王大臣等所议安奉之处或在南海子或在郑家荘此二处隔越郊外离宫禁甚逺朕心不忍缅惟
　　世祖章皇帝大事时曽安奉景山夀皇殿朕意亦欲安奉于景山夀皇殿庶得朝夕前徃亲行奠献
　　庚申行大祭礼始释服先是十一月己亥
　　世宗宪皇帝谕诸王大臣等曰朕凡事无不遵奉皇考遗防但持服乃人子之道
　　遗诏二十七日释服朕断然难从若此事朕不得行其志必至懑恨无已尔等宜体朕意壬寅诸王大臣等以万
　　几至重难以久旷请遵
　　遗诏二十七日释服奉
　　谕释服之制以日易月虽始于汉文而髙宗谅隂三年独非古制乎朕不能上比髙宗而思慕之情何能自己揣尔等惟恐过劳朕躬殊不知有服朕尚可稍进饘粥暂眠苫块若必强朕释服必至寝食皆废矣
　　皇考遗命一句一字朕无不拳拳服膺止此二十七日释服之
　　诏非敢故违而罔极深恩哀思迫切虽蹈违
　　命之愆亦不恤也尔诸王大臣其谅之甲辰诸王大臣等复合词奏言从来天子之孝与士庶人不同孝经云天子以徳教加于百姓施于四海为孝书称髙宗谅隂晋臣杜预谓是释服后心防之文盖以人君一身为郊庙社稷之主祭为吉礼必于除服后举行若二十七日不即除服则祀典不免有阙
　　大行皇帝圣学渊深若易月之制可以更易岂肯于遗诏中谆谆垂训伏乞上思
　　郊
　　庙神灵之所倚赖下念中外臣民之所托命勉遵遗诏俛顺舆情疏入复叩首固请始奉
　　防朕览诸王大臣所奏引据经书义理明晰朕惟有呜咽悲痛耳始知为君之难祗此持服一节乃天子第一苦衷转不如臣庶尚能各尽其心虽勉从所请朕之哀思因兹愈切矣又
　　谕曰诸王大臣佥云二十七日后应居乾清宫朕思皇考六十余年所御宫殿朕即居住其中心甚不忍朕意欲居月华门外养心殿着将殿内向日一应陈设敬谨収彻葺改务令垩素以备朕居朕不敢谓遵古谅隂之礼然必如此守孝二十七月以尽朕心至是满二十七
　　日大祭礼成
　　世宗宪皇帝从倚庐移
　　御养心殿斋居素服三年如一日
　　雍正元年二月己巳恭上
　　大行皇帝尊諡曰
　　合天运文武睿哲恭俭寛裕孝敬诚信功徳大成仁皇帝
　　庙号
　　圣祖
　　癸酉百日致祭
　　世宗宪皇帝诣
　　夀皇殿躬亲奠献哭泣尽哀诸王大臣等奏
　　皇上追念
　　先皇悲思笃切躬襄大事劳悴倍常伏恳强抑哀情仰慰先皇付托之命其诣
　　夀皇殿拜奠之处乞多隔数日得
　　防朕因
　　皇考付托鸿基之重故爱惜此身于臣子哀慕之道十分未尽二三朕非强饰以取孝名但朕受
　　皇考四十五载顾复教育深恩今一旦永诀中心悲痛何能自己目今尚可瞻仰
　　梓宫罔极哀思乗此犹可稍展至
　　梓宫暌隔之后何由得再瞻仰
　　皇考乎朕躬尚能自持朕亦尽力强制诸王大臣所奏知道了
　　三月丙午恭移
　　圣祖仁皇帝梓宫于
　　景陵
　　二年九月礼部议奏元旦元夕行庆贺礼及廷臣朝服日期得
　　防竢朕素服三年后照所请行
　　三年二月庚辰以
　　圣祖仁皇帝服制期满祫祭
　　太庙释服即吉先是二年十二月吏部尚书朱轼奏雍正
　　三年二月十三日服制已满请祫祭
　　太庙颁示天下臣民即吉释哀得
　　防朕受
　　皇考四十余年顾复深恩罔极莫报谅隂三年祗以黙尽一私情非谓歴代帝王不能行之事朕能行之欲立法定制以垂令名也且如祭祀朝防大典不容久旷者朕亦强循诸王大臣之请照常举行惟有斋居素服悲哀思慕尽一已之诚于宫禁之中古人云礼之至者无文哀之深者无节朕自嗣统以迄于今抚时生感触物増凄僾见忾闻潸然出涕情不容以自禁心不能以自觉遑论其合于古制否乎昔
　　世祖
　　圣祖皆以冲龄登极一时礼制容有未备设践阼之日已若朕躬之年则尽礼尽制必有朕所万不能逮者今朕抱歉之处尚多敢云尽礼乎至深山穷谷无不哀恋思慕遏宻八音此
　　皇考六十余年深仁厚泽浃髓沦肌四海臣民哀痛迫切愈乆不忘出于人心之自然非有所禁约而然也夫以薄海内外凡有知识之伦尚且哀慕不忘如此况躬为子臣欲报昊天罔极之徳其终身哀慕复何能己卯至
　　是祫祭礼成次日
　　谕顺天府府尹直省督抚曰朕惟古昔帝王以孝治天下诚以孝者天之经地之义民之则也故鲁论曰慎终追逺民徳归厚矣朕以眇躬缵承大统永维
　　皇考圣祖仁皇帝顾复洪慈恩徳罔极中心哀痛什伯恒情以日易月实所不忍特以
　　郊
　　庙大祀朝防重典不容久旷时亦勉従诸王大臣之请遵礼奉行惟于宫庭内素服斋居黙尽此心每抚时触景辄増凄怆僾见忾闻之际哀发于中潸然出涕实非有所仿而行亦非欲以立法定制垂誉于天下后世也终身孺慕宁有巳时今诸臣据二十七月即吉之文合辞公请祫祭释服朕以礼制情勉允所请于雍正三年二月十二日祫祭
　　太庙释服即吉伏念
　　皇考圣祖仁皇帝御极六十一年深仁厚泽普遍寰区賔天之日凡京畿直省海澨山陬士农工商白叟黄童莫不呼号哀泣孺慕之诚三载以来有如一日今举行吉礼应敷告天下朕嗣位以来惟日兢兢严恭寅畏不敢怠息庶防克荷
　　皇考圣祖仁皇帝付托之重百姓受
　　皇考圣祖仁皇帝教育深恩当勉励忠诚勤守职业言慈言孝克友克恭农夫尽力于南亩工商致精于器用毋尚奢侈毋事浮伪共期归真返朴比户可封以无负
　　皇考六十余年培养渐摩之至徳于朕奉先思孝之心实有赖焉尔该地方官遍行晓谕俾薄海黎民咸悉朕意
　　雍正十三年八月己丑
　　世宗宪皇帝崩奉安
　　梓宫于
　　乾清宫
　　上恸哭失声擗踊不止竟日水浆不入口羣臣伏地请
　　节哀
　　上悲痛不能自己左右皆弗忍仰视以
　　乾清宫南廊读书处为倚庐旧制未释服内批本用蓝笔各部院行文皆用蓝印奏章竢十五日后再行具奏均用朱印得
　　防过十五日以后仍用蓝笔又奉
　　谕防
　　皇考前奠献时闲散宗室觉罗亦令入乾清门瞻仰应每次以宗室三十人觉罗二十人轮流入内以伸哀慕甲午诸王大臣等奏请节哀不允是日和硕康亲王巴尔图等合词奏言
　　皇上至孝性成慕思诚笃每日三次供奠
　　梓宫前尽礼尽哀悲恸迫至臣等瞻仰之下感动悚切伏
　　祈
　　皇上念
　　大行皇帝付托之隆
　　宗社臣民之重俯鉴愚悃稍抑哀情得
　　防朕受
　　皇考顾复深恩此大故哀痛之情其何能已但念皇考付托之重非徒事哀痛所能尽孝朕亦不敢至于毁
　　瘠有误政务即诸王大臣均荷
</div>
    <div class="pagination">
<a href="皇朝文献通考_page392.html">上一页</a><span>...</span><a href="皇朝文献通考_page388.html">388</a><a href="皇朝文献通考_page389.html">389</a><a href="皇朝文献通考_page390.html">390</a><a href="皇朝文献通考_page391.html">391</a><a href="皇朝文献通考_page392.html">392</a><span class="current-page">393</span><a href="皇朝文献通考_page394.html">394</a><a href="皇朝文献通考_page395.html">395</a><a href="皇朝文献通考_page396.html">396</a><a href="皇朝文献通考_page397.html">397</a><a href="皇朝文献通考_page398.html">398</a><span>...</span><a href="皇朝文献通考_page394.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
