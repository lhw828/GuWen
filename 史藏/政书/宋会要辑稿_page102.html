<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 102 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 102 页/共 1125 页</h1>
    <div class="content">天禧二年六月十四日，入内西头供奉官赵用和言：「每太庙祠享，行事官并前一日入庙致斋。今后朔望祭，请令宫闱令亦前一日致斋。」从之。 
十五日，诏太庙每室各置祭器一副，准备祠飨，不得更供别处使用。 
干兴元年七月十四日，仁宗即位，未改元。宗正寺言：「奉 修奉真宗殿，伏缘旧殿六室宝册法物甚多，自来皆于夹室内地棚床架阁，已满。切虑将来真宗神主升祔之后，法物愈多，安置不尽，欲乞于夹室内各置板棚、胡梯。」从之。 
九月十六日，礼仪院言：「准诏参议真宗为皇太子所授玉册宜于何处奉安。检会太祖、太宗尊号玉册，升祔之时并安本室，其上件册及真宗在位尊号宝册，并请于太庙本室奉安。」从之。 
仁宗天圣四年闰五月七日，太常礼院言：「郊庙及诸坛祠祭，准礼例，雨雪沾服失容，即于斋宫望祭。所有五郊斋宫已造望祭殿外，有太庙、后庙自来如遇雨雪沾服，即于斋宫门道序班，赴东神门上立班行礼。参详行事公卿于斋宫序班，至神门上立班行礼，升降之际，未免冲冒雨雪，沾服失容。欲望自今飨庙，令宗正寺预先指挥仪鸾司准备油幕，如值雨雪，即各于东神门外阙庭前设油幕次，及于神门里循墙直北设油幕行廊，至殿东侧陛。仍备散搏，临时铺荐升降踏道。」从之。 
景佑元年八月三日，太常博士、集贤校理、兼宗正丞赵良规言：「太庙遇逐室奏告，宫闱令只于殿上迁纳神主讫，方许诸司收彻祭器。奉慈庙乞开金水河通流。」从之。 
三年十月十一日，崇文院检讨王宗道言：「太庙、后庙、奉慈庙除宫闱令外，乞(遂)[逐]室各置内臣一员管勾本室事。」诏：今后每遇祠祭，太常礼院移报入内内侍省，逐室差内臣一员摄宫闱令应奉行事。 
二十一日，诏少府监：祭器库给服二副与宗正寺收掌，充本寺官祭享所服。 
庆历六年十二月二十八日，太常礼院言：「天子宗庙皆有常制。今太庙之南门立戟，即庙正门也。又有外墙，置棂星门，即汉时所谓壖垣，乃庙之外门也。昨所建面西墙门，元在通衢，以止车马之过庙者，其臣僚下马宜勿禁。」从之。初，知宗正丞赵恭和言：「今庙壖短，而去民居近，非所以严宗庙，请别为复墙，以甓累之。」故又设面西之门，然而非制也。 
     
皇佑三年十一月二十七日，判三司都磨勘司李徽之言：「国家以火德王天下，火生于寅，王于午。今太庙西向开门宜毁去，以避申、酉之位。」帝曰：「徽之家世儒臣，所言乃同巫祝。然事缘宗庙，亦当下太常、宗正寺详定以闻。」太常、宗正寺言：「今太庙设西偏门，所以邀止车马，而南向自有正门。徽之所请，事涉不经，不足采用。」从之。 
嘉佑三年闰十二月十八日，宗正〔寺〕言：太宗(直)[真]宗庙室墙坏。诏知制诰刘敞相视，择日完葺之。 
八年六月二十四日，修奉太庙使蔡襄以《太庙八室图》奏御，请广庙室并夹室为十八间。从之。初，庙室前楹狭隘，每禘夆序昭穆，南北不相对，左右祭器填委，不中仪式。嘉佑亲夆，增筑土阶，张幄帟，乃可行礼。至是宗正丞赵观请因修庙室，增广檐陛，如亲夆时。诏从其请。凡增广二丈七尺。 
十月三日，翰林学士范镇言：「伏见帝后尊号册宝、皇太子册与谥册宝同置庙室，本室狭小，积累重沓，而沿宝法物动以万数，万一致盗，则为不恭。请以加谥册宝随室安置，其尊号册宝、皇太子册及初谥册宝，就近择地，别置殿以藏。沿宝法物无用者，皆斥以付三司。」诏礼院详定，礼院请度太庙神门外建殿藏册宝，余依镇所请。从之。 
英宗治平二年二月十一日，翰林学士范镇等言：「准中书送下史馆检讨吕夏卿等奏：『伏见宗庙之祭，有司摄事，公卿祠官先之以誓戒，后之以斋宿，其严奉之礼，不为不至。然于酌奠之际，庙室之外，旧有亲事官侍立，各直其室，事毕则扫除扃闭。伏缘使令之人无暇盥洁，而往来祖宗神主之前，甚为轻亵，论其严奉之意，本末似不相称。欲乞自今宗庙祠祭，令太常寺先差室长或斋郎八人，亦受誓戒、斋宿，各掌一室内外之事，及赞太祝、宫闱令安奉神主。每神主未出之前、已入之后，令亲事官依旧扫除启闭。如此，则宗庙极于严奉，设官不为虚名。』臣等参详，每岁时享宗庙，乞令宗正寺差太庙室长或斋郎八人，同宫闱令设祭器、荐香灯、安奉神主。仍令前七日受誓戒，前三日致斋。又缘在京斋郎、室长全少，或遇阙人，令本庙捧俎。斋郎、室长或阙人，即令宗正寺预牒流内铨权差选人。其致斋日，依祠官例给饮食。」从之。 
神宗熙宁二年闰十一月四日，诏以奉慈庙章惠皇太后神主既瘗于园陵，以其故庙奉安太庙帝后册宝。 
元丰元年九月十四日，详定郊庙礼文所言：「景灵宫、太庙御罍洗不当东溜。今看详仪注，景灵宫、太庙设皇帝版位于东阶之东，又设御罍洗于版位之西。按《礼记》曰『洗当东荣』，又曰『其水在洗东，祖天地之左海也』，释者以为设于庭当东荣，屋翼也，殿屋则云东溜。伏请设洗于阼阶下，当殿之东溜。」从之。 
十七日，又言：「《周礼》，宗庙尊彝之数各随其时而设，如春祠、夏 
     
禴，则以鸡彝盛明水，鸟彝盛郁鬯，牺尊盛缇齐，象尊盛沈齐；秋尝、冬烝，则以斝彝盛明水，黄彝盛郁鬯，着尊盛醴齐，壶尊盛盎齐。《司尊彝》曰：『春祠夏禴，祼用鸡彝、鸟彝。其朝践用两牺尊朝：原作「庙」，据《周礼 司尊彝》改。下「朝献」同。，其再献用两象尊，皆有罍。秋尝冬蒸，祼用斝彝、黄彝，其朝献用两着尊，其馈献用两壶尊，皆有罍。』此则经有成文，故崔灵恩之徒得以推类而为说云，时祭用十二尊也。彝二、尊四、罍六。《春官》不着禘夆之名，而崔氏以为夆所用之彝如尝、烝，以着尊盛泛齐、醴齐，以壶尊盛盎齐、缇齐、沈齐，凡十八尊；斝彝一、黄彝一、着尊四、壶尊六、罍六。禘所用之彝如祠、禴，以牺尊盛醴齐、盎齐，以象尊盛缇齐、沈齐，凡十六尊。鸡彝一、鸟彝一、牺尊四、象尊四、罍六。必如崔氏之说，则是虎彝蜼彝、太尊、山尊在六享为无用矣。按郑众之义，则以追享、朝享为禘夆。《司尊彝》曰：『凡四时之间祀，追享、朝享，祼用虎彝、蜼彝，其朝践用两大尊，其再献用两山尊，皆有罍。』郑司农云：『追享、朝享，谓禘夆也，在四时之间，故曰间祀。』盖禘及祖之所自出，故谓之追享；夆自即位朝庙始，故谓之朝享。则禘夆当用虎彝、蜼彝、太尊、山尊矣。其郁鬯之彝，与五齐之尊，各以明水配之。三酒则六享俱用，盛以罍，配以元酒。今朝享太庙仪注，则六彝六尊俱设。按旧仪，每室设斝彝一、黄彝一、着尊二，则与周冬蒸之礼同也。其用象尊二则非也，乃春夏所用者也。今仪注及式文误用牺尊二，乃四方山川所用者，尤非也。欲乞于式文及仪注改正，不用牺尊。春祠、夏禴用鸡彝一、鸟彝一、牺尊二、象尊二、罍六。秋尝、冬蒸用斝彝一、黄彝一、着尊二、壶尊一、罍六。大(裕)[夆]从郑众说，用虎彝一、蜼彝一、太尊四、山尊六、罍六，为十八尊。禘享如〔夆〕，但减山尊二，为十六尊，以本《周礼》。」又言：「《周礼》司烜氏掌以阳燧取明火于日，以鉴取明水于月。郑氏谓欲得阴阳之洁气也。古者祭之旦陈馔于堂东，照以明烛。又以明水滫涤齐盛及 吊涗五齐，且以为配尊，设于郁鬯五齐之上。今仪注具存，废而不讲，恐非致洁于神明之意。其取火于日，故有成法。欲令有司每有祠事，取以照馔，及供神厨之用。取水之鉴及方诸，乞从本所访求所出州军，移文取试，以供祀事。」并从之。南郊旧式并仪注，禘夆皆无太尊，至是皆正之。 
十一月二日，又言：「看详古者享宗庙，堂上 萧。《记》曰：『建設朝事，燔燎羶薌， 以蕭光，以報氣也。』又曰：『取膟膋燔燎升首，报阳也。』又曰：『萧合黍稷，臭阳达于墙屋。故既奠，然后 萧合膻芗。』此求诸阳之义也。今太庙仪注，馈食，诸大祀，取萧蒿稷黍擩于脂，燎于炉炭，皆于室户外之左。而有(同)[司]行之，乃 茅香。伏请依仪注 萧。」从之。又言：「荐享景灵宫，设小次于天(与)[兴]殿下褥位之东，西向；设皇帝版位于东阶之东，西向。朝享太庙，设 
     
小次于殿下褥位之东，西向；设皇帝版位于庙东阶之东南，西向。按《周礼》，宗庙无设小次之文。盖古者人君临祭，立于阼，故《礼记 曲礼》曰『践阼临祭祀』，《明堂位》曰『君卷冕立于阼』。然则阼者主阶，惟人君得 主阶行事，示继体祖考亲亲之义，且以尊别于臣庶也。今朝享太庙，设小次于殿下褥位之东，西向，设皇帝版位于庙东阶之东南，西向，乃自是古者大夫、士临祭之位，殊失礼意。伏请自今太庙行礼，并设皇帝版位于东阶之上，西向，更不设殿下版及小次。」从之。 
三年二月十六日，又言：「谨按《仪礼 特牲礼》：『厥明夕，设洗于阼阶东南，壶禁在西序西：原作「东」，据《仪礼 特牲馈食礼》改。，豆、笾、铏在东房，南上，几席两敦在西堂。宗人升自西阶，视壶濯及豆笾，反降，东北面，告濯具。』后世有升阶视涤濯之礼，仿于此也。《少牢礼》：『雍人溉鼎、匕、俎于雍爨匕：原作「止」，据《仪礼 少牢馈食礼》改。，雍爨在门东南雍爨：原脱，据《仪礼 少牢馈食礼》补。，北上。廪人溉甑、甗、匕与敦于廪爨，廪爨在雍爨之北。司宫溉豆、笾、勺、爵、觚、觯、(凡)[几]洗、篚于东堂下，勺、爵、觚、觯实于篚。』后世有诣爨视涤濯之礼，仿于此也。夫尊、彝、豆、笾在堂上，洗、篚、勺、爵在堂下，鼎、俎、甑、甗(上)匕敦在爨，皆贵洁以事神。而有司所堂 亲者也。今亲享太庙，每室前惟设一笾豆而已，南郊则于神位前亦先设一笾、豆，引视涤濯，并不陈罍、洗、篚、羃、簠、簋、登、铏及巾盖之属，而视则徒为文具，而无洁清之实。伏请亲祠太庙，依仪注，于祭前一日涤濯，凡祭器及烹饪之具皆涤溉，有司就。」从之。 
六月二十八日，又言：「看详古礼无迎神送神，其于祭初祭末皆不拜。谨按《少牢馈食礼》，主人朝服，即位于阼阶东，西面。郑氏曰：『为将祭也，即不言拜。』及祝告利成，主人出，立于阼阶上，西面，亦不言拜。虽尸为神象，其如祝迎之而入也，主人及宾皆辟位而已，出亦如之。惟宾客之事则有拜辱、拜送，盖宾主相敌，可与为礼也。《特牲馈食礼》，祝迎尸于门外，郑氏以为就其次而请，不拜，不敢与尊者为礼。《玉藻》曰士于大夫不敢拜迎，释者亦曰礼不敌。近代事神，拜而迎送，是祭祀与接宾一也，殊非礼意。今仪注，皇帝致版位，西向立，再拜，乐舞九成讫，又再拜。及送神乐一成，止，皇帝再拜。伏请不行。应在外官准此。」从之。 
七月二十八日，又言：「谨按古者宗庙为石室以藏主，谓之宗(佑)[鹢]。夫妇一体，故同几共牢，一尸，俎豆不两陈。一室之中，有右主、左主之别，右主谓父也，左主谓母也。正庙之主各藏庙室西壁之中，迁庙之主藏于太祖太室北壁之中，其鸰去地六尺一寸。今太庙藏主之室，帝后异处，迁主仍藏西夹室，求之礼意，有所未合。伏请新庙既成，正庙之主自如旧仪，迁庙之主藏于始祖庙太室北壁之中。其迁庙与正庙，帝、后之主各共一室，去地六尺一寸。」从之，候庙制定日施行。 
又言：「按宗正寺言：太庙每室牙床上，各有 
     
蒲合并紫绫席褥、曲几、直几。如遇祭，于牙床上铺设祭物，禘夆则缘室合用物并前一日移出殿上。谨按《周礼 太宰》『享先王，赞玉几』，郑氏注曰：『玉几所以依神，天子左右玉几。』《司几筵》：『王位设莞筵纷纯，加缫席画纯，加次席黼纯，左右玉几。祀先王昨席昨席：阮元刻《十三经注疏》校勘记引唐石经作「胙席」。，『亦如之。』则祀先王皆当如上所陈。盖筵则单设，缫席、次席皆重设之。故《礼记》曰『天子之席五重』，而《诗》曰『肆筵设席』。毛苌谓『设席，重席是也』重席：原作「重设」，据《诗 行苇》毛传改。。然则先儒以为夆祭席五重，时祭三重，误矣。至于几，则鬼神所依。祭者以其妃配，亦不特几，故《礼记》曰『铺筵设同几』。凡祼于室，馈食于堂，绎于祊，每事易几，所谓『吉事变几』，郑氏曰『神事文，示新之也』。今太庙几筵皆不应礼，若以神帐中所设曲几、直几而施于祭祀，即是因仍寝中之物，非变几之义。若以蒲合席褥为筵，又非筵制。是二者舛误尤甚，不可不正。伏请改用莞筵纷纯，加( )[缫]席画纯，加次席黼纯，左右玉几。凡祭祀皆缫，次各加一重，并莞筵一重为(王)[三]重。莞为物清坚，《尔雅 释草》云『莞，符篱』。郭璞曰：『今西方人呼蒲为莞。』又云：『庳，鼠莞。』樊光曰『诗云：下莞上簟』。郭璞曰：『似莞而纤细。今蜀中所出莞席是也。《周礼》曰丰席，孔安国、王肃皆以丰为莞也。纷如绶，有文而狭，汉世谓之(薄帐)[蒲]帔蒲帔：原作「薄帐帔」，据《周礼 司几筵》孔颖达疏改。，以为席缘。孔颖达曰：纷则组之小别。故郑注《周书》，亦以纷为组。缫为物柔礝，则蒲蒻也，削而展之，编以五采，汉世谓之合欢。《周书》曰厎席，孔安国以厎席为蒻苹，孔颖达曰：蒲蒻之席也，《礼》注谓蒲席为蒻苹。王肃云：青蒲席，以缯画五色云气为缘。孔颖达曰：以五彩画帛为席。次席，桃枝竹为席，有次列成文。《周书》曰蔑席，《孔传》亦言是桃枝竹，孔颖达谓蔑席与次席一也。郑氏注《书》云：篾，析竹之次青者。其缘以绛帛为质，上绣金斧文，刃白而銎黑。凡敷席之法，初下一重谓之筵，重在上者谓之席。席有首尾，故《公食大夫礼》蒲筵、萑席皆卷自末，郑氏曰：末，经所终，有以识之。贾公彦云：席无异物为记，但织之自有首尾，可为记识耳。《记》曰『登席不由前为躐席』。按《乡饮酒礼》，宾席于户西，以西头为下；主人席于阼阶，介席于西阶，皆北头为下。『宾升席自西方』，注云：『升由下也。』又《乡饮酒(记)[礼]》云：「主人介，凡升席自北方，降自南方。』注云：『席南上，升由下，降由上。』若由前升，是躐席也。《考工记》说周人明堂之制，东西九筵，南北七筵。然则室中神位在奥，则席当南北陈之，以南为上，以北为下，故尸来升席自北方也。堂上神位在户外之西，则席当东西陈之，以东为上，以西为下，故尸来升席自西方也。筵与席之制，皆长九尺，广三尺三寸三分。几之制，阮氏图以为长五尺，高尺二寸，广二尺，两端赤，中央黑漆。马融以为长三(天)[尺]。按席广三尺有余，则几之长当如席广，马融说长三尺是也，三几面当 
     
一筵之长。以五采玉饰之，则谓之华玉几；以雕玉饰之，则谓之雕玉几。俟庙制成日，望下有司依此改制。」从之。 
又言：「周人尚臭，灌用鬯臭，郁合鬯臭，阴达于渊泉，形魄归于地，故曰『加以郁鬯，以报魄也』。《周礼 甸师》『祭祀共萧茅』，齐桓公责楚不贡包茅，王祭不共，无以缩酒。是灌鬯当于地，缩酒当于茅。今祠太庙，灌鬯于茅，祭酒于银沙锣内，则不应礼。伏请灌鬯于地，以尽求阴报魄之义；束茅立之，祭则沃酒其上，以象神之饮。」从(人)[之]。 
九月，太常礼院言：「将来大享明堂，内太庙差宗室安奉八室神主，前此未尝习仪，迁纳之际，或致阙误。乞候宗室赴太庙受誓戒日，许开逐室，令观省石室神座。」诏令太常礼院详悉说谕。 
十二月二十二日，又言：「太庙神主神匮，加绵毡于四周，用青白罗为里，三年一易。」诏恭依。 
四年六月十三日，详定郊庙奉祀礼文所言：「伏请凡宗庙祀神之币，皆埋之西阶东；册藏诸有司之匮。除用牲牢祭馔，即合出后主，其余更不出。」从之。 
十月十四日，又言：「谨按《荀子 礼论》曰：『享尚玄尊，而用醴酒；祭齐大羹，而饱庶羞，贵本而亲用也。贵本之谓文，亲用之谓理。』故古者祭祀，并荐上古及当世之食，所以贵本而亲用。《礼运》曰：『玄酒以祭，荐其血毛，腥其俎，熟其殽。』郑氏谓此荐上古中古之食也。又曰：『然后退而合(享)[亨]，体其犬豕牛羊，实其簠簋笾豆铏羹。』郑氏谓：此荐今世之食也。自西汉以来，园寝上食。至唐天宝五年，始诏享太庙，每室更加常食一牙盘，因与三代笾豆簠簋并荐。虽亦贵本亲用之意，然而韦彤、裴堪等议，以为宴私之馔，可荐寝宫，而不可渎于太庙。臣等考之，享太庙宜自用古制，其牙盘上食请罢。」从之。 
同日，又言：「本朝太庙诸室，帝后一体，故礼有同(凡)[几]之文，祭则同牢、同馔、同祝，以明天地欣合之义。古者惟未吉则不配，哀未忘也，未闻奏告及祈报而不配。今惟出帝主而不出后主，殆与同几之意异矣。伏请奏告、祈祷、报谢诸室，并出帝、后主。」诏恭依。 
十六日，又言：「圣王之事宗庙，礼如事生。故馔则荐四时之和气，与四海九州岛之美味；贡则陈金璧龟帛，以明共天下之财。其余无常，必致国之所有，以明远物无不至良。天地人民皆祖宗所降之嘉生，故和气之所生成者，以其治功之所致归美于祖宗。自秦汉以来，奉宗庙者皆不本先王之经训，有司奉行，充其位而已。故天下常贡入王府者，未尝陈于太庙，良为阔略。欲乞亲祠太庙，并令户部陈岁贡以充庭实，仍以龟为前，金次之，玉帛又次之，余为后。」从之。 
又言：「古者宗庙吉祭必以其妃配，不特拜，盖以夫妇一体，筵则同几，祝则同辞，食则共牢，祭则共尸，俎豆事皆不两陈。则特拜于礼为失。汉初祭庙，后与帝同坐，凡牲左体谓之左宗。贡禹以为 
     
非礼，奏除之。开元礼及本朝仪注、祀仪，本庙几筵俎豆不两陈，而皆特拜，殆非礼意。所有祀仪，僖祖、翼祖、宣祖、太祖、室奠副爵一，太宗一，真宗室奠副爵三，仁宗室奠副爵一，自今乞不特拜。」从之。 
同日，又言：「《周礼》小宰之职：凡祭祀赞玉祼将之事；小宗伯之职：凡祭祀以时将瓒祼。盖孝子之求神，有于阴而求之者，以形魄归于地，故于阴而求之，凡祼是也。《礼记》曰：『周人尚臭，先求诸阴。』盖先祼而后作乐，求诸形魄之谓也。本朝宗庙之礼多从周，谓宜先祼而后作乐。」从之。 
又言：「《周礼》大宗伯之职：凡享大鬼， 玉鬯。说〔者〕曰：宗庙之祼，求神于阴。宗伯掌礼之官，能事神者，故于祼则瓒鬯，以芬芳之气达于渊泉，庶几享之，助孝子极思求神之意。国朝亲祠太庙，门下侍郎取瓒于篚，进皇帝；侍中酌鬯进瓒，皇帝祼地置瓒，皆未合礼。伏请命礼部尚书一员奉瓒，临鬯，礼部侍郎奉盘以次进，皇帝酌鬯祼地讫，侍郎受瓒并盘，退。」从之。 
又言：「古者宗庙有时享、月祭，而无月半祭。月半祭者，非吉礼也。《记》曰春祠、夏禴、秋尝、冬烝，此所谓时享也。又曰：曰考庙下「曰」字原脱，据《礼记 祭法》补。，曰王考庙，曰皇考庙，曰显考庙，曰祖考庙，皆月祭之，此所谓月祭也。至于《仪礼》月半奠大夫以上有之，此所谓非吉礼也。自秦汉以来，始建陵寝，而朔望上食，已非古礼。唐天宝末，因而举行于太庙，非礼甚矣。本朝缘唐故事，未暇厘正。伏请翼祖、宣祖时享，正于秋尝；僖祖、太祖、太宗、真宗、仁宗、英宗时享外，仍行朔祭，庙各一，献牲用特牛。若本亲祠，则以太常卿摄事，牲用羊。其月半上食及宗正丞行事，伏请罢之。」诏八庙并月祭用牲，余并依。 
四年十一月二十一日，详定郊庙奉祀礼文所言：「南郊前一日，朝享太庙，及四孟腊享，皆设神位于室之内，南面。以笾十有二陈于左，豆十有二陈于右，牙盘陈于前。铏三，在牙盘之南。三，其一在铏南，其一在笾左，其一在户外之左。俎三，其二在笾南，其一在豆南。簠簋四，在三俎之间。彝、樽及罍则陈于庙堂上前楹间，各于室户外之左，北向西上。观其左右前后之序，皆后世率意为之者。臣等考先王之礼，其祭祀之器，陈设之次，莫不有法。以《特牲》、《少牢礼》验之，则神席在室内之东奥，东面。豆设于神坐之前，南上，。俎设于豆东，二以成，南上，不。敦(误)[设]于俎南，西上。错铏设于豆南。陈祝洗酌奠于铏南，佐食启会，却于敦南。设大羹湆于醢北，羞肵俎于腊北。设羞豆于荐豆之北。设枣栗笾于敦南，枣在西。设尊于户东，元酒在西。案(牲特)[特牲]，士礼也；少牢，大夫礼也。不祼，不荐血腥，但馈熟而已。天子祭礼既缺，今仅有存者其陈设之位可以类推也。祼将于室，朝践于堂，馈熟于室中之事，则于奥设莞筵纷纯，加( )[缫]席(尽)[画]纯，加次席黼纯，左右玉几。当前筵设馈食之豆八， 
      
加豆八，以南为上。一菹一酰，次序相间，屈陈而下。始曰葵菹，葵菹北蠃醢，蠃醢北脾(祈)[折]，脾(祈)[折]北蠯醢，蠯醢东蜃醢，蜃醢南蚳醢，蚳醢南豚拍，豚拍南鱼醢，鱼醢东芹菹，芹菹北兔醢，兔醢北深蒲，深蒲北醓醢，醓醢东菹，菹南鴈醢，鴈醢南笋菹，笋菹南鱼醢。此《聘礼》所谓屈也。贾公彦曰：屈者，句而屈陈之；者，直陈之，不为句陈。然二者终亦相类，故郑云犹屈也。《记》曰：『常豆之菹，水草之和气也。』又曰：『水草之菹，陆产之醢，小物备矣。昆虫之异，草木之实，阴阳之物备矣。』小而致蠃、蚳，远而致、免鴈，以葵、芹之属，极水草之品，所谓外则尽物也。然有一物而两荐之者，如醢可以为味之盛，亦可以为味之美。故室中、堂上皆以为实；鱼可以为美，亦可以为备，故馈食加豆皆以为实也。铏三，设于豆南，陈牛铏居北，羊在牛南，豕在羊南。羞豆二，曰酏食、糁食，设荐豆之北。太羹湆盛以登，设于羞豆之北。俎九，设于豆东，以南为上，曰牛俎，次北羊俎，次北豕俎。牛俎东鱼俎，次北腊俎，次北肠胃俎。鱼俎，东鲜鱼俎，次北鲜腊俎，次北肤俎。陪设三重，重别自南而起，不，俎尊故也。陈鼎之次，则以肤在鲜鱼之前。若陈俎，则肤在鲜腊之后。故《公食大夫礼》曰『肤以为特』，郑云：『特肤者出下，牲贱也。』九俎三三为列，无特。贾公彦曰『九俎为三行，故无特。虽无特，肤亦为下』是也。肵俎一，当腊俎北，纵设之。凡特俎纵设者，馔要方也。牲首俎在北墉下。《记》曰『升首于室』，说者谓当户北墉是也。簠簋设于(相)[俎]南，西上。郑云：簋实尊黍也。牛俎南黍簋，其东稷，稷簋南黍簋，其西稷。四簋之事，设四簠，始曰粱，粱南稻，稻东粱，粱北稻。黍、稷正也，故在前；粱、稻加也，故在后。黍、稷、稻、粱交午相对，所谓错也。郑云：凡馔屈错，要相变也。笾十有八，设于簠簋之南，北上，。郑云：尚枣，枣美。又曰：江沔之间谓萦收绳索为。稷簋之南枣，枣南湿枣，湿枣之东栗，栗北桃，桃东干桃，干桃南干撩，干撩东湿梅，湿梅北榛实。此馈食之(边)[笾]八。湿枣之南菱，菱南茨，茨东栗，栗北脯，脯东菱，菱南茨，茨东栗，栗北脯。此加笾八。栗可以告虔，亦可以为美，故馈食加笾皆以为实也。其陈之各以次，直荣而下，如绳之，故曰。糗饵粉餈设于荐笾之南。此羞笾二。户外之东设尊彝，西上南次。以春祠、夏禴为言，则鸡彝盛明水在西，鸟彝盛郁鬯在东。鸟彝之南一牺尊，盛缇齐。缇齐之西一牺尊，盛明水。缇齐之南一象尊，盛沈齐。沈齐之西一象尊，盛明水。秋尝、冬烝，则斝彝盛明水，黄彝盛郁鬯，着尊盛醴齐，壶尊盛盎齐。禘祭所用之彝如祠、禴，以牺尊盛醴齐、盎齐，以象尊盛缇齐、沈齐。夆祭所用之彝如尝、烝，以着尊盛泛齐、醴齐，以壶尊盛盎齐、缇齐、沈齐。此崔恩灵之说也。若郑司农，则以追享、朝享为禘夆，彝用 
      
虎、蜼，而尊用太、山。阼阶之东设六罍，其三在西，以盛元酒；其三在东，以盛三酒。皆不屈不错也者，齐酒不以杂错为味故也。陈祭器之位盖如此。古者豆设于神席之前，今则设之于其右。古者俎设于豆东，今则有在豆前南，有在笾南者。古者笾设于敦南，今则在神座之右，与豆夹陈。古者敦设于俎南，今则簠簋在二俎之间。古者铏设于豆南，今则三铏列之如鼎足，在牙盘南，以笾豆夹之。古者大羹及庶羞皆在荐豆之北，今则一在铏南，一在笾左，一在户外之左。(右)[古]者尊彝在户东，以西为上，两两陈之，自北而南，今则在堂上前楹间陈之，自西而东。古者罍在堂下，所以酢诸臣，不敢与神灵共尊，今则列于彝尊之后。此皆讹舛，在所当正。至于堂上朝践之节，则尸席在户西，南面；主席在尸右，东面。其荐陈之序，则古天子、诸侯礼既不得而见，又《特牲》、《少牢》止有室中之事，然《公食大夫礼》及《少牢》推之，有可言者，曰：『宰夫自东房荐豆六，设于酱东，西上。韭菹以东，醓醢、昌本；昌本南麋臡；麋臡以西，菁菹、鹿臡。』是豆以西为上，而屈陈之也。韭菹在西，次东醓醢，次东昌本，次东麋臡。麋臡南菁菹，次西鹿臡，次西茅菹，次西鹿臡。《公食大夫》又曰：『士设俎于豆南，西上，牛、羊、豕、鱼在牛西西：原作「南」，据《仪礼 公食大夫礼》改。，腊、肠、胃亚之。』郑云：『不言，错俎尊也。』孔颖达以为牛俎在西，牛俎东羊俎，羊俎东豕俎。又牛俎南鱼俎，鱼俎东腊俎，腊俎东肠、胃俎。若东九俎，则鱼俎南鲜鱼俎，鲜鱼俎东有鲜腊俎，而肤俎为下。朝践所荐者，豚解为七体，所谓腥其俎也。室中所荐者，体解为十一体，所谓熟其殽也。其笾以《有司》言之，麷、蕡设于豆西，麷在东，蕡在西。设白、黑于初笾之南，白在西，黑在东，亦，以东为上。其形盐、膴、鲍、鱼鱐从可见也。黑之南，形盐，其西膴，膴南鲍，鲍东鱼鱐。堂上陈鼎之位，案《少牢礼》在东方，当序南于洗西，皆西面北上，匕皆加于鼎东祊。俎皆设于鼎西西肆，肵俎在北，亦西肆，不继鼎。若庙门外，则陈鼎于东方，各当其镬，而在镬之西，皆北面北上。臣等推《特牲》、《少牢》之意，而约以周天子之礼，谨图上二本，以同异是非，互相明别。所有室中、堂上筵几，及豆、铏、俎、簋、笾、之列，欲请据古考正其所实之物。虽已具别录，然恐于今有不可备者，乞参酌古礼，以时物品类相近者代之。如大夆， 庙之主会于祖庙，则笾、豆、俎、簋至多，恐室中不足以容，或乞量减其数，移之户外。」从〔之〕。 
五年四月二十日，又言：「太庙每室设豆笾十二，盖承唐显庆旧制，情文不称。乞从典礼，笾豆各用二十有六。」诏候庙制成日取旨。 
六月十九日，太常寺言：「《仪礼 特牲馈食礼》有配其筮尸之辞，止曰『适某皇祖某子』；《少(宰)[牢]馈食礼》有配其筮尸外祝辞，则曰『以某妃配某氏』。盖古者吉祭有配无配皆 
      
一尸而已。其始也，祝洗酌奠，奠于铏南，但有一爵。及主人献尸，主妇亚献，宾长三献，亦止一爵。崔灵恩广郑氏《周礼注》意，以为王享宗庙，凡九酌祼，朝践、馈食、衍尸各三献，诸臣为宾一献，而每献一爵。盖筵则同几，祝则同辞，食则共牢，俎豆之类皆不两陈。而犹奠副爵，于义无取。所有祀仪逐室奠副爵乞罢。其夆享别庙皇后，自如常礼。」从之。 
十月六日，尚书礼部言：「太常博士黄实言：『宗庙每遇祭享，埋币于西阶之东。其立班望瘗虽依旧仪，而殿后立班与殿下不同，其监祭立位正与殿室相背，于礼未顺。今后礼毕望瘗，并乞令监祭官于(搯)[鸰]西，与初献并奏告官等相对东向立，其太祝、奉礼郎立于(搯)[鸰]南，北向。」从之。 
七年六月十七日，又言：「亲祠太庙，祝册文云『谨以牺牲粢盛、嘉齐庶物，恭荐岁事』，宜并准《曲礼》备举牲币粢盛之号。」从之。 
二十五日，又言：「大礼誓戒，请以平明，左仆射誓文武官于明堂，右仆射誓宗室于太庙，以刑部尚书侍郎分 。」从之。 
八年八月十四日，详定郊庙奉祀礼文所言：「谨按《特牲馈食礼》，尸九饭，主人既衍尸，祝酌授尸，尸以酢主人。主人左执角，祭酒啐酒，进听嘏。《少牢馈食礼》，二佐食各取黍于一敦，上佐食抟之以授尸，尸执以命祝，祝受，以嘏于主人曰：『皇尸命工祝，承致多福无疆，于女孝孙，来女孝孙，使女受禄于天，宜稼于田，眉寿万年，勿替引之。』盖祝，将命接神者也。必命祝以嘏主人，何也 言神歆其祀，卑以长大之福，祝能传神之意，致之于主人耳。故曰『祝以孝报，嘏以慈告』。《诗 楚茨》说天子之礼，亦曰：『工祝致告，徂赉孝孙。』丁孚《汉仪》载东汉祠恭怀皇后嘏辞，令礼皇帝饮福，乃古之受嘏。而仪注则以内臣酌酒授侍中，侍中跪进，皆无所本。又按古者祝以啬黍嘏主人，然后释神之辞，其谓之(昨)[胙]者，正是尸与主人相答酢之俎。今独用胙，而无啬黍，则于礼为阙。所有明堂、南郊、太庙亲祠，饮福、酌酒、进虚爵，伏请改命太祝，仍仿《仪礼》佐食抟黍之说，命太官令取黍于簋，抟以授祝，祝受以豆，以嘏于皇帝。其嘏辞，缘近礼无尸，即更不用。」从之。 
哲宗元佑四年三月一日，监察御史王彭年言：「月朔、四孟、腊享太庙及奏告诸室， 臣执事循奉典礼，殚竭精恪，惟恐不严。其在交接神明之际，先则祼地，次则献爵，皆献官恭行之事。而瓒之实郁鬯，爵之实齐酒，今皆遣有司酌之。又以入于室，献官始受而祼献，且有司(践)[贱]隶安得亵近祼献之实，交于堂室之间 按《开元礼》，郁鬯、醴齐，惟亲祠，侍中赞酌之；遣官行事，则太尉亲酌之。《开宝礼》亦然，未闻一委之有司。望诏礼官、博士讨论故常，举酌酒奉爵之仪，称严祀钦奉之意。及郊坛诸祠酌酒奉爵礼文，皆请修定。」从之。 
七年九月十八日，诏：将来南郊前朝享太庙、 
      
景灵宫，并于阼阶上设皇帝行礼版位。 
绍圣元年七月十九日，诏罢太庙荐享牙盘食，并依元丰旧制。元佑七年八月十四日，从太常丞吕希纯等所请吕希纯：原作「吕纯希」，据《宋史》卷三三六本传乙。，乞遇荐享，除礼料外，乃用牙盘，而易其名曰荐羞，今复依元丰旧制。惟旧用副爵，从太常丞陈察所请，更名配爵云。 
二年六月二十一日，尚书礼院言：「今岁明堂，景灵宫、太庙行礼，皇帝版位当依已降指挥设于阼阶之上，仍欲依元丰礼文所详定，不设殿下小次。」诏太庙仍设小次，余从之。 
元符元年八月六日，三省言：「郊祀前朝享太庙，欲依例，逐室每俎(羞)[差]奉俎官一员，八室共差荐笾豆官一员。」从之。 
三年正月五日，诏差干当御药院郝随同修内司及宫闱令检视太庙室殿，有损漏去处，如法修造。先是太常少卿曾旼言太庙室内如楹桷之类损漏，故有是诏。 
四月二日，礼部、太常寺言：「按大礼式，亲祠太庙，俎不设肠胃，已合古礼；独(大)[犬]牲腥、熟皆设肠胃，于义未安。兼按《仪礼》，羊俎、豕俎皆有举肺一、祭肺三，今豕俎独不实肺，亦当详正。欲罢犬牲肠胃，止存离肺、刌肺，及豕俎设离肺一、刌肺三，于礼为当。」从之。继而太常礼院言，乞太庙祠事罢用犬牲。从之。 
三年八月十八日，徽宗即位，未改元。太常寺言：「太庙增哲宗皇帝一室，欲就旧殿十八间地基，止攒那作二十间修盖。」从之。 
十月二十六日，诏：太庙石室制度，依周制，赤为定。先是，修奉太庙司乞降太庙石室制度，太常寺言：乞依周制赤，去地六尺一寸安置石室，故有是诏。 
崇宁三年四月十一日，礼部言：「元丰元年亲祠太庙，不设小次于殿下。其后累大礼，皆太常寺临时申请。」诏设小次。 
四年三月十一日，复翼祖、宣祖庙，诏差礼部尚书徐铎充修奉使，增太庙，设为十室。铎卒，改差给事中王宁。 
二十一日，宗室士竞言：「太庙十室，而旧设馔幔七八间，不足以容祭器。请将来大礼，增为十间。」又翰林学士邓洵仁言：「大礼朝享太庙，设馔幔于东门外行事；及执事者引揖俎馔，经由禁卫，往来多不相续，或致稽滞。切见郊坛设于南壝门外，请太庙亦设于南神门外。」诏太常寺议，礼官言当如士竞等所请。皆从之。 
十二月八日，礼部、太常寺言：「太庙十室告迁帝后神主复还本室，合行奉安之礼。今比附参酌，依奉安景灵宫神御礼例，差宰相前一日早同行事官赴太庙宿斋，至日行奉安之礼。惟不用前期受誓戒、致斋，及亚、终献乐舞。」诏以十二月十六日奉安，差司空、尚书左仆射、兼门下侍郎蔡京，余皆从之。 
大观四年四月二十八日，议礼局言：「《周礼 司尊彝》，春祠、夏禴，祼用鸡彝、鸟彝，朝践用两牺尊，再献用两象尊。秋尝、冬烝，祼用斝彝、黄彝，朝献用两着尊，馈献用两壶尊。凡四时之间祀，追享、朝享，祼用虎彝、 
      
蜼彝，朝践用两太尊，再献用两山尊。今太庙仪注，春、夏用牺尊、象尊各二，秋、冬用着尊、壶尊各二，已应古义。又每享各用太尊二，则是以追享、朝享之尊施之于禴、祠、烝、尝矣，其为失礼明甚。伏请自今四时享太庙，不用太尊，以合《周礼》。」又言：「《礼记 郊特牲》曰『灌以圭璋』，用玉器也。《周礼 典瑞》『祼圭有瓒，以肆先王』，说者谓天地有礼神之玉，而无郁鬯；宗庙有郁鬯，而无礼神之玉。然则宗庙之玉，祼圭而已。圭瓒之制，以圭为祊，其长(赤)有二寸，黄金为勺，青金为外，朱中央。其容五升，其径八寸。其勺之鼻为龙头，所以出郁鬯也；其下有盘，其径一赤，所以承瓒也。今亲祠太庙以涂金银瓒，有司行事以铜瓒，其大小长短之制皆不如礼。伏请改造，以应古制。」又言：「牙盘上食非古也，其制始于唐天宝之末。韦彤等据经而议，谓亵味多品，不可交于神明，欲罢去之。本朝刊正礼文，祗若祠事，告朔有祭，而上食之礼固已不行，其得先王之制旨深矣。然今太庙祭享所〔用〕之器，犹设牙盘，是岂礼之意耶!《记》曰：『先王之荐可食也，而不可嗜也；宗庙之器可用也，而不可便其利也。』尊彝之制，鼎俎笾豆之式，圣人尚象，取成于四时阴阳之中，岂可以后世率意而造者杂乎其间哉!欲乞祭惟藉以席，不用牙盘。」并从之。 
政和六年十一月一日，礼制局言：亲祠差官摄亚献行事，合造璋瓒，并常享太庙圭瓒、别庙璋瓒。且谓(之)圭瓒、璋瓒旧制惟用 石，并乞改用玉。又言：「冬祀大礼前一日朝享太庙，见设尊、罍，内黄彝、斝彝各二，黄彝已实郁鬯，斝彝实明水，其太尊一，亦实明水。今若添造黄彝，恐难遽办，欲乞权以斝彝实。今亚献所酌郁鬯，缘太尊已实明水，其合用实亚献祼鬯酒黄彝，候冬祀礼毕，令礼制局制造。」并从之。 
六日，光禄寺言：「礼制局新定太庙陈设之仪，每室笾十有二等，尚缘唐制，因循行之。伏请尽依周制，笾、豆各用二十有六，簠、簋各八。今详周制，所用祭器比见行令格增笾、豆十有四，簠、簋各六，即未见合排办礼料之数及陈设之序。」尚书省下太常寺同光禄寺议定。太常寺言：「今以笾二十有六为四行，以右为上。羞笾二(县)[为]第一行，朝事笾八次之，馈食笾八又次之，加笾八又次也。豆二十有六，为四行，以左为上。羞豆二为第一行，朝事豆八次之，馈食豆八又次之，加豆八又次之。簠八，为二行，在笾之外。簋八，为二行，在豆之外。笾、豆、簠、簋所实礼料，乞依自来容受之数供办，或无本色，即以别物代。」从之。笾、豆、簠、簋所实礼料：朝事之笾，麷、蕡、白、黑、形盐、膴、鲍、鱼鱐；馈食之笾，枣、栗、桃、梅、干橑、榛实；加笾之实，菱、芡、栗、脯；羞笾之实，糗饵、粉餈。朝事之豆，韭菹、醓醢、昌本、麋臡、菁菹、鹿臡、茆菹、麋臡；馈食之豆，葵菹、蠃醢、脾折、螷醢、蜃醢、蚳醢、豚拍、鱼醢；加 
      
豆之实，芹菹、兔醢、深蒲、醓、醢、菹、鴈醢、笋菹、鱼醢；羞豆之实，酏食、糁食。簠以稻、粱实之。簋以黍、稷实之。茆菹以莼，蚳醢用蚁(卯)[卵]，以蜂子代。 
十二月二十日，又言：「伏见太庙祭器内，铏用三，登用一。窃考铏与登皆盛羹之器。祭器，烹牲于鼎，升肉于俎，其湆芼以盐菜，实之于铏，则谓之铏羹。不致五味，实之于登，则谓之大羹。《周官 亨人》『祭祀共大羹、铏羹』是也。且宗庙之祭用太牢，而三铏实牛、羊、豕之羹，固无可论者；至于大羹，止设一登，不知果以何牲之湆而实之邪 议者惟知《仪礼》芼铏有牛藿、羊若、豕微之文，故用三铏而不疑，至大羹无一定之说，所以止用一登也。以《少牢馈食礼》考之，则少牢者羊、豕之牲也，上佐食羞两铏，司士进三豆湆。两铏，铏羹也；二豆湆，大羹也。少牢之铏、豆用二，则三牲之祭，铏既设三，登亦用三，无疑矣。伏请太庙设三登，实牛、羊、豕之湆以为大羹，明堂亦如之。其赐宰执与高丽祭器，亦乞增一为二，于礼为合。」从之。 
七年正月二十九日，礼制局言：「太庙祭器内笾、豆各二十有六，而光禄寺礼料，笾豆所实之物以饧代麷。谨按郑司农释《周礼》云『熬麦曰麷』。今乞改依《周礼》，易饧为麷。」从之。 
十二月十八日，又言：「太庙帝、后神位殿上所设彩幄帘幙之类，例皆暗旧，或有断绽。及绞缚铺设，与配享功臣幕次制度无异。欲令本(朝)[庙]随宜增饰，遇有暗旧，实时申换。及衬藉礼器席不新洁，今欲应藉祭祀之物，皆易以茆席。及神门之内持更守宿铺屋，遇有祭享，权令拆去。」并从之。 
高宗皇帝建炎元年七月十九日，诏：「兵部郎官、太常寺官一员计置舟船车乘等，迎奉神主赴行在。就差太廟親事官  ，殿前司差撥禁軍三百人防護，內侍二員充同共都大主管。应用礼器，随宜充代。荐新仪物，令所至州军斟酌应副。」 
三年四月二日，尚书省言：「太庙元背负太祖皇帝神主亲事官李宝称，至瓜州被蕃人驱虏，遂致遗失。」诏令沿路州军限半月寻访，如有人收到，有官人与转五官，白身人补保义郎，其寻访官司当议取旨推恩。 
四年十月四日，诏：奉迎太庙神主往温州奉安，以护从提点所为名。时以祠部郎官、兼太常少卿郑士彦充护从，乞立名故也。 
绍兴二年三月二日，诏：温州太庙百步内居止遗火者，徒二年；致延烧奉安寺观，流三千里。余依见行条法。 
四月九日，神主神御提点所言：「太庙潜火兵士，欲乞以二十人为额，止于温州差，专一巡防，并不得别有占使。」从之。 
三年九月二日，诏：奉迎温州太庙神主所改称太庙奉迎所，其监官以奉迎所干办官为称。景灵宫神御所改称景灵宫奉迎所，其监官以主管奉迎所为称。提点官(人)[以]太庙、景灵宫提点奉迎所为名。奉迎福州启运宫神御所改称启 
      
运宫奉迎所，其监官以奉迎所干办官为称。先是，度支郎中侯懋言：「恭以清庙乃国家严奉祖宗之所，自历代迄于本朝，皆以太庙为称。昨以车驾临幸东南，有司一时申请，遂以迎奉神主为名，无乃渎慢在天之灵 望改神主所之称，止以太庙所为名。至于迎奉神御所，亦乞〔依〕旧作景灵宫称呼。」寻下礼部讨论，于是从其请。 
十月二十七日，祠部员外郎、兼权太常少卿、太庙景灵宫提点江端友言：「天子之居，岂可无宗庙社稷 《礼》曰：『君子将营宫室，宗庙为先。』今宫室略备矣，宗庙岂可简而不修 欲乞于临安府行宫门内修创太庙。」从之。 
十二月十三日，祠部员外郎、兼权太常少卿、太庙景灵宫提点江端友言：「伏见降到御名祝版，称『嗣皇帝』。臣以为『嗣』字非所宜称。唐肃宗复两京告庙祝文称『嗣皇帝』，颜真卿谓礼仪使崔器曰：『上皇在蜀，可乎 』亟命易之，帝以为知体。今日之事，诚大类此，乞集议改正。」礼部、太常寺『窃详唐天宝之乱，明皇虽奔剑南，犹不出于中国。肃宗以太子治兵于灵武，抚兵监国，乃其所职，足以讨贼矣。既而不申明皇之命，遂即帝位，赦天下，复改元，代父自立，故颜真卿见平两京告庙祝文称『嗣皇帝』，则谓崔器曰：『上皇在蜀，可乎 』肃宗称其知体者，似悟己之失也。后世贤人君子往往如真卿之意，而讥议者多矣。窃惟道君皇帝遭时难阨，厌于万几，明诏内禅，故渊圣皇帝之立，明年改元。凡靖康之间，宗庙祝文已称『嗣皇帝』矣。逮二圣北行，远之异域，宗庙祭祀无所继承，人怀祖宗之德，皇天佑命有宋，则主宗庙之祀者，非陛下而谁 故陛下应天顺人，遂登大宝，其视肃宗之事，殆不相俟矣。今若不称『嗣皇帝』，于宗庙则当以何名称哉 窃谓称『嗣』之义，于礼无嫌，所有宗庙祝文，伏乞仍旧，不必改作。」从之。 
四年三月二十二日，祠部员外郎、兼权太常少卿、太庙景灵宫提点江端友言：「乞今后朝享〔太〕庙，依故事，献官、行事、执事官及祗应人并前十日受誓太庙斋坊，令初献读誓文、检察，太常少卿通摄刑部尚书 誓，散斋七日，致斋三日。内二日宿于寺观。仍令温州太庙近便处踏逐寺观充斋舍，祠前一日质明赴祠所致斋。」从之。 
五年二月四日，诏差祠部员外郎、权太常少卿张铢奉迎太庙神主赴行在所奉安。其温州祭享等事，令本州岛通判权管。 
十七日，诏：「太庙令临安府随宜，不得过兴工役，候移跸日，依旧本府使用。」先是有旨于温州奉迎太庙神主赴行在所，太常少卿江端友奏请修创太庙。委守臣梁汝嘉雅饰同文馆奉安。汝嘉言：累以兵马安泊践秽，非崇奉所。至是汝嘉请于南省仓空地盖屋十间，权充太庙。既而侍御史张致远、殿中侍御史张绚言：创建太庙，兹为定都，议者谓无进跸之图。故有是命。 
十 
      
九日，礼部、太常寺条具奉迎太庙神主礼例：其一、奉迎仪。其日，宰执率文武百僚、宗室出城奉迎处幕次。俟报班定，神主腰舆将至，班首已下再拜讫，班首出班诣香案前，搢笏，三上香，执笏，复位。班首已下并再拜讫，少立。如值阴雨，免拜，止于奉迎处立班，俟神主腰舆过，退。内南班宗室俟奉迎讫，分左右骑导，太常卿骑从，至奉安处，太常卿烧香，行权奉安礼。南班宗室陪位讫，并退。其二、卫从。自奉迎处至权奉安处，合援卫、(视)[侍]从官一百人，并 擎辇官六十人，各装着仪注全。皇城司、御辇院差拨计会祗应所有逐人合破设食价钱，乞从户部行下所属，依自来条例。其三、神主至。令奉迎提点所约度奉迎神主到行在月日，预报太常寺奉迎并权奉安。合用御封降真香一十三合，一合奉迎，十二合权奉安，入内内侍省预先请降，付太常寺差人供应。其四、什物。城外奉迎并权奉安处，合用幕次、什物、拜褥等，乞下仪鸾司、临安府排办钉设。其五、僧道威仪。城外奉迎合用僧道各五十人，并威仪、香案、麻炉、匙合、炭火等，并乞下临安府差人排办。其六、奉迎休务。奉迎日，系宰执百官出城，欲作休务假一日。其七、选日奉安。合用奉安日辰，太史局选定时刻，至奉安日，依礼例，皇帝不视事。其八、御香。合用御封降真香二十四合，一十二合奏告，一十二合奉安。乞下入内内侍省预先取降，付太常寺差人供应。其九、祝文。合用祝文二十四首，一十二首并述以时前奏告奉安之意，一十二首并述以奉安之意。学士院预先修撰书写，进书讫，降付太常寺差人供应。其十、礼仪使。合差奉安礼仪使一员，依礼例，朝廷降 差宰执，前一日赴祠所致斋。其十一、奏告官。合差奏告官一员，依例，降 差太常少卿充，前一日赴祠所致斋。其十二、祭器。依五享宗庙礼，今系每室用笾、豆各一十二。今来奉安，欲依温州行五享礼例，止用八笾八豆排设。其十三、牲牢。合用牲牢，依例，系每室用羊、豕各一口。今依见行五享礼例，止用羊一十二口。下临安府预先收买，赴太常寺呈验讫，于牛羊司入涤养喂。其合用宰手、秤子、颁散手分，牛羊司依礼例差拨。其十四、礼料。合用礼料、酒齐、币帛、蜡烛、燎草、上香、炭火等，行事官、礼直官等致(齐)[斋]吃食、茶、汤、酒、 ，从太常寺具合用数报临安府，专委官及差衙前三人排办。其行事官幕次什物、灯烛等，下仪鸾司同临安府排办。其十五、行事官。合差奉安奉礼郎、太祝、太官令各一员，降 差六曹郎官充。内，(侍)[时]前奏告奉礼郎、太祝、太官令各一员，下吏部差(侍)[待]次官。其十六、奉安仪仗。奉安前一日并奉安日，合排办香灯、伞扇、仪仗等排立。缘仪仗未备，权免排办。其十七、宫闱 
      
令。合差捧迁神主宫闱令二十二员，除太庙官二员外，余十一员下入内内侍省差，并前一日赴祠所致斋。其十八、南班陪位。至日，依礼例，宗室南班官陪位立班，大宗正司告报。其十九、神食。合差馔造神食工匠人三名，御厨差拨。其二十、祭服。行事官合服祭服，祗应人合服法服，从太常寺具数下祗应库关借。其二十一、颁行仪注。奉安仪注从太常寺修定关报。其二十二、礼毕，诣庙。从之。依礼例，俟奉安毕，车驾(行)[诣]宗庙，行欸谒之礼。 
</div>
    <div class="pagination">
<a href="宋会要辑稿_page101.html">上一页</a><span>...</span><a href="宋会要辑稿_page97.html">97</a><a href="宋会要辑稿_page98.html">98</a><a href="宋会要辑稿_page99.html">99</a><a href="宋会要辑稿_page100.html">100</a><a href="宋会要辑稿_page101.html">101</a><span class="current-page">102</span><a href="宋会要辑稿_page103.html">103</a><a href="宋会要辑稿_page104.html">104</a><a href="宋会要辑稿_page105.html">105</a><a href="宋会要辑稿_page106.html">106</a><a href="宋会要辑稿_page107.html">107</a><span>...</span><a href="宋会要辑稿_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
