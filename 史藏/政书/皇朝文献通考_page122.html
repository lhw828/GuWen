<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 122 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 122 页/共 807 页</h1>
    <div class="content">　　定生员承袭土司规避考试之禁嗣后土司由生员承袭者自揣不能应试准其告退其愿应试者饬令如期应试不得托故避考违者黜革
　　销燬删本礼记湖南学政李绶奏嗣后専习礼记生童须读全经不得仍以删本自欺其现在坊间所刻删本礼记饬令地方官出示销燬已经刷印者禁止贩卖毋许存留部议准行从之
　　裁定山西平顺乡学例裁平顺县归并潞城黎城壶闗三县管理其原平顺生童准另编平顺乡学字様裁汰平顺学训导仍留乡学即潞城县管辖仍给潞城县管理平顺乡学钤记
　　三十年
　　上南巡
　　诏増本年江苏安徽二省分县选抜贡额定例选拔贡生府学二名州县学一名江苏安徽二省有分设各县仍于新旧两学中彚拔一人贡入成均肄业至是
　　上念分设各邑版籍既繁胶庠亦盛两学合取一人懐才者未免拘于常格
　　特加恩将分设各县于本年选拔时每学各取一人
　　又
　　颁发
　　御制诗初集二集
　　御制文初集各一部于直省
　　减定四川防州府学廪増额数先是雍正十二年额减取进生童名数廪増额缺未经议裁至是学政以该学人文与四十名廪増额缺不能相称请定为三十四名其余六名裁汰部议应如所请从之
　　陜甘总督杨应琚奏甘省兰山书院延请丁忧在籍之府丞史茂来主讲席
　　上以回籍守制之员竟居省防书院教授生徒与地方官应酬则与居官无异微特人子之心难安亦无以为多士表率
　　谕曰督抚有维持风教之责缙绅积学砥行之儒足备师资者谅不乏人何必令丁忧人员腼居讲席是应聘者固不能以礼自处而延请之地方大吏亦复不能以礼处人于风化士习微有闗系恐他省不无类此者特为明切晓示通谕之












　　皇朝文献通考卷七十一
　　钦定四库全书
　　皇朝文献通考卷七十二
　　学校考【十】
　　直省乡党之学【四】
　　乾隆三十一年増定福建分设屏南县学本籍寄籍取补廪増例雍正十三年分古田为屏南定入学额数每县各八名廪増各缺亦均分两学嗣因屏南文风不及古田礼部议准古田童生寄考屛南额取四名名曰寄屏其本籍童生额取四名名曰正屏廪増额缺轮流间补至是学政王杰奏屛南廪増十缺多为寄屏所占正屏无廪童生考试亦无认保请将嵗科试卷面注明正屏寄屏字様以便酌量録取从之
　　严申送嵗贡入监肄业例各省嵗贡赴监例由地方官取结覈其籍贯有无违碍方行申送至是并令详验本生年力不得以精神衰迈之生滥行申送赴监
　　三十三年礼部议准四川雅州府人文日盛应与卭州分棚考试另立一棚卭州照旧自为一棚学政以次按临考试
　　又议准广西土民佃种土官之田向听土司役使充兵若准其应试一经上进势必不服差徭其果有志向上退还所佃之田实无原籍可归者方准令土司送考如退佃准考之后仍隐占土官田地托避徭役该地方官严查究处
　　又议准查各省造送学册其府学生员并不注明系某州县籍贯以致遇有报捐等事无凭核对嗣后各该学政造送学册务将府学生员名下查明本州县籍贯详细填注毋致舛错以备查核又咨覆浙江巡抚永徳咨称廪生丁本生父母期年忧例不出缺其廪粮各学有照旧支给者亦有停粮扣除者办理两岐当经行查户部据称江南等十三省奏销册开丁忧廪生廪粮银两系扣缺造报并未造有期防扣缺之欵浙省事同一例应画一办理
　　三十四年设立迪化宁边二防学额议准乌噜木齐地方驻兵屯田招徕开垦生齿繁盛自设立义学以来兵民子弟俱各踊跃现在读书习弓马者均有成效照安西敦煌等县之例设立学额以示鼔舞应将迪化宁边二防兵民子弟内嵗科两试每防各取进文童四名嵗试取进武童四名交与两防管束其考试事宜均照安西之例归于陜甘学政咨部办理但乌噜木齐距甘肃窎逺诸童应试维艰应令陜甘学政按临肃州之前将考试文武生童题目封固预行密送驻劄大臣俟防道将録取应试文童名册呈送到日严行扄试仍将试卷封固移送学臣按额取进其武童外场弓马技艺由防道録送驻劄大臣考试分别等次造册并考试防论一并移送学臣按额取进如文武童生试卷不能足额均照例宁缺无滥
　　又议准呉县太湖内东西两山分太湖同知所辖举贡生监遇有丁忧服满事故等项准其就近取结送部监生北闱乡试亦合归防给文其乡防科场起送并举报节孝等案应令吴县儒学查明送防转详
　　又议准云南永北府既改为掌印同知并无府佐州县等官其考试童生应照蒙化景东二府之例即令掌印同知考试申送学政録取
　　又议准泰州额设廪増既将十名分拨东台县若仍照州学例三年两贡未免太骤应改为二年一贡三十五年
　　谕畿辅为首善之区人文渐被多士蔚兴上届临幸天津曽加恩广额用光黉序乃者
　　慈禧普被懽洽敷天业已特开乡防恩科彚徴叶吉而銮辂经临推恩行庆并宜嘉恵士林所有直通省本年入学名数大学増额五名中学増额四名小学増额三名该学政其悉心甄録务抜其尤以副乐育作人至意
　　是年礼部议准四川罗江县裁并绵州又罗江县学原额六名内分拨绵州四名嗣后绵州连原额十名共取进十四名其二名拨入梓潼县学连原额八名共取进十名罗江县廪増额数归并绵州廪増各三十名与州学定额相符应照州学例三年两贡毋庸与彰明徳阳二县轮贡其彰明徳阳二县廪生各额数均止有十名应照清溪县之例四年一贡梓潼县廪増额数及出贡年分仍循旧例
　　又议准大宛两县童生令知县教官遵例慎选素行优谨众所共信之廪生申送府丞该府丞临时复实心查核如有滥选妄保诸听其随时查办
　　又议准江南省和州江浦二县县交界之丰乐宋家唐家马家华家黄墩等六圩统归江浦县管理其考试报捐等事亦应改江浦县所有现和州之捐纳各生应改换江浦籍贯得
　　防允行
　　又议娼优卒子孙虽经出继不准収考凡娼优卒専以本身嫡为断本身既经充当贱役所生子孙例应永逺不准収考其子孙虽经出继为人后者终系下贱嫡裔未便混行収考
　　又议准定例举贡生监罪在杖一百以内革后能改过自新者该地方官查明取具里邻确实甘结申送准以原名应试若于结案时即声明办理其能改过自新与否尚未可知嗣后如系举人斥革愿以原名应试者由该督抚核明咨部定议其贡监生员斥革后呈请原名应试应照例令邻里出具甘结由教官牒送该州县官申送提调官详报学政収考
　　三十六年
　　圣驾东巡増广山东学额一次大学加取五名中学加取四名小学加取三名嗣覆准山东省遵奉
　　恩诏増广学额查灵山卫业已归并胶州并非各为一学且于乾隆十六年减去进额三名若胶州既照大学例増额五名灵山卫复照小学例増额三名未免浮滥应于胶州増额五名内酌与灵山卫一名
　　又礼部议准云南之永北防化景东三府各改为直防仍照原额各取进文生二十名武生二十名原设廪増及出贡年分俱毋庸裁改元江府原额文武生各二十名系与他郎通判合取今改府为直州他郎改归普洱府应将元江直州学额改为文武生各十五名广西府原额文武生各二十名系与五嶆通判合取今改府为直州五嶆改归曲靖府应将广西直州学额改为文武生各十八名所减二名作为五嶆之额拨归曲靖府元江广西各原设廪増各四十名今改为三十名三年二贡镇沅府原额文生十名内有威逺同知拨入二名武生八名今改府为直州威逺改归普洱府应将镇逺直州学额改为文生八名其武生八名及廪増额数出贡年分俱毋庸议改普洱府原额文武生各八名今威逺拨归文生二名他郎拨归文武生各五名应増为文生十五名武生十三名原设廪増各八名今増为十二名二年一贡武定府原额文武生各二十名系和曲禄劝二州及元谋县分拨今改府为直州裁汰同城之和曲州应将和曲州本额文生十二名并拨府十名武生八名并拨府十名归入武定直州仍照大学之例定为文武生各二十名武定原设廪増各四十名今改为各三十名三年二贡至禄劝州改为县本额文武生各八名并拨府文武生各六名应定为禄劝县学额进文生十四名武生十四名原设廪増各三十名今改为各二十名二年一贡元谋县本额文武生各八名并拨府文武生各四名应为文生十二名武生十二名原设廪増及出贡年分俱毋庸议改姚安府原额文武生各二十名系拨姚州大姚县文生各八名白井文生四名拨姚州武生十一名大姚武生九名今该府既裁应将府学原额酌归姚州大姚县文生各八名武生各八名白井文生四名武生四名姚安府原设廪増应行裁汰姚州大姚白井各原设廪増及出贡年分俱毋庸议改鹤庆府原额文武生各二十名今改府为府属州仍取进文生二十名其武生二十名应改为十五名原设廪増各四十名今改为各三十名三年二贡弥勒师宗建水三州今改为县弥勒县照原额取进文武童生各十五名师宗县照原额取进文武童生各十二名建水县照原额取进文生二十名武生十五名弥勒师宗建水各原设廪増各三十名今改为各二十名二年一贡顺宁府原设文武生各二十名今新设首县应将府学裁去文武生各八名作为顺宁县学府学原设廪増各四十名今改为各三十名三年二贡丽江府原额文武生各十五名今新设首县应将府学裁去文武生各七名作为丽江县学府学原设廪増各三十名今改为各二十名二年一贡顺宁丽江二县均设廪増各十名四年一贡各府州所裁廪増应归于现在所本籍作为廪増嵗科两试各按考案新旧间补
　　又议准生员代人作证经地方官审系全诬则故撄法网较之寻常包揽者其情尤重应行详请禠革即照教唆词讼本罪上各加一等治罪如计赃重于本罪者仍照律以枉法从重论其讯明事属有因并非揑词妄证者虽证佐确凿而以全无闗渉之事出入公庭其平日不能读书自爱已有明騐亦应将本生严加戒饬倘再犯案申详黜革又议准陜西学政刘墫奏称山陜之乐户江浙之丐户虽编籍由来无不确据而其相仍托业实属卑汚雍正元年因御史年熈噶尔泰先后条奏准令除籍改业得为良民正所以杜其邪僻之路非即许其厠身衣冠之林嗣后应酌定限制如削籍之乐户丐户应以报官改业之人为始下逮四世本族亲支皆系清白自守方准报损应试该管州县取具亲党里隣甘结聴其自便若仅一二世及亲伯叔姑姊尚习猥业者一槩不许侥幸出身其广东之蛋户浙江之九姓渔户及各省凡有似此者悉令该地方官照此办理所有从前冒滥报捐各生均行斥革
　　又议准奉天复州学额自雍正十二年为始照小学例取进八名盖平广宁二县学各取进二名今复州应试仅三十余人盖平广宁二县应试自三十余人至五十余人不等各学额数未昭平允应将复州原额八名照辽阳宁逺二州之例改为五名即以复州所减三名拨増盖平广宁各一名仍余一名归入奉天府学令该府丞于府属州县内拨取武童亦照此例办理再复州原设额廪増各五名较之辽阳宁逺二州尚少二名应仍其旧又议准湖南衡永寳辰郴靖等府州所属猺童向例另编字号于正额外各量取一二名嗣于雍正三年因额少人多定议増为三名今永州府属之东安永明二县毎试猺童不过数人而宁逺县则有百余名多寡悬殊应将东安永明猺童进额各减二名定为一名至宁逺县应试猺童既多应于东安永明二县所减四名内酌拨二名作为定额五名
　　三十七年贵州巡抚李湖奏黔省书院掌教张甄陶由编修改授云南昆明县嗣在云南五华书院掌教五年经前督臣刘藻奏明移为贵山书院掌教已满六年克着成效应照五华书院掌教孙见龙例议叙给与八品官职衔从之
　　又议准河南内黄县应试童生仅三百余人汤隂县应试童生六百余人文风较胜应将内黄进额裁减三名増入汤隂县两学额数均各取进十五名
　　又议奏
　　盛京学宫毎嵗春秋祭祀沿用民间鼔乐于
　　文庙定制有违请令该府尹等将需用乐舞等噐按照
　　钦定皇朝礼噐图如式制造其额设乐舞生照
　　阙里之例酌选稍通音律者送太常寺肄业俟熟谙时咨回本学令其转相授从之
　　又议准定例娼优卒之家不准考试其皂马快小马禁卒之子孙有朦混捐纳者俱照例斥革至门子长随湖南省有滥行报捐者均予斥革惟民壮一项雍正年间先后议准各省民壮原为捍御城署仓库而设应停其承缉盗犯耑令学习武艺其中有技艺可观者准挑入营伍渐次考拔是民壮既与兵丁一律拔补自非贱役可比应不便阻其进身之阶但各省俱有皂快民壮三班随时改拨者应令地方官查明除未经改拨之民壮子孙准其报捐应试外其由民壮改充皂快及其先曽充当皂快者仍不准报捐应试以杜冒滥又议准奉天府属满合生员散居各州县者于雍正五年议令拨归各该学与民籍诸生一例収管所有现在满合诸生居址应即交与该将军查造清册咨送府丞其补廪补増出贡等项由府丞查明檄行各该学申送仍令奉天府学照例注册于各名下注明某州县字様送部查核
　　三十八年礼部议准湖南省库子斗级据该抚查明系选择质朴殷实农民承充与皂隶马快禁卒门子等役不同其子孙应照民壮之例一体报捐应试如有先后改充皂快禁卒门子等役者应仍照例不准报捐应试得
　　防允行
　　又议准廪生报劣照考列四等之例停支廪粮仍照例察看怙过不悛者即行斥革如果改悔自新确有实据仍于册内门注改过字様俟报部核准后再行开支
　　又议准江苏金山卫学裁汰将取进童生原额十二名分拨华亭娄南汇三县各三名廪増生缺亦各三名奉贤上海金山三县各一名廪増生缺亦各一名作为定额嵗科两考照苏太等卫之例于册卷填明卫籍字様其已进之廪増附生俱拨归住居之县学教官就近管东廪増均先尽实缺补足余俱作为廪増照例新旧问补
　　又议准生童无籍可归者许于寄籍应试报捐各事宜童生应试有籍可归者饬令拨回原籍以杜雨处岐考之至入籍已久而原籍地方并无田产室庐则虽有原籍之名实无可归之业嗣后除寄籍未久原籍尚有嫡亲伯叔兄弟及本人名下确有田产室庐可倚者仍照例拨回原籍若原籍仅存疎逺族属本人名下并无田产室庐其入籍年分巳与定例相符者该地方官查明确实申详督抚学臣立案准入于寄籍地方应试报捐又顺天寄籍人员既令呈明更正其子弟除入籍已逾二十年外其有实非土著从前寄籍顺天之举贡生监俱勒令一体改正统限一年内着落本生自首咨回原籍嗣后大宛两县捐纳贡监生以及捐职人员先令取具同乡京官实系土著印结粘呈户部查核仍于収捐后将所具印给劄顺天府饬交大宛两县备案存查
　　又议准除兵丁乡试名目兵丁取进武生一体由学臣考试分别録送入闱不必另立兵丁乡试名目以致科条歧异
　　是年设巴里坤学额巴里坤为闗外藩屏自新疆式廓以来拓地二万余里巴里坤为四面适中之区迩年城郭民屯繁庶久同内地遵
　　防将巴里坤改设为府即以乌噜木齐为属州所有哈密辟展穆垒及附近设有职官之处并归管辖向随安西所属三县赴肃州考试往返四千余里难以跋渉应照乌噜木齐迪化寜边二防封题考试之例专设学额嵗科两试取进文童各四名嵗试武童取进四名今陜甘学政按临肃州之前将文武童生试题封固密行安西道将该府县録送童生严密扄试封送学政按额取进其武童外场弓马技艺由府县録送该道防同驻劄大臣考试分别等次造册并考试防论将试卷一并移送学臣按额取进宁缺毋滥嗣于三十九年四月议准巴里坤改为镇西府附府设宜禾县嗣后考试童生先由该府县録取造册呈送陜甘学政俟学政按临肃州之前题目封发镇西府严密扄试并将试卷密送学政按额録取其武童外场弓马技艺由该府防同巴里坤镇考试分别等次造册并将考试防论同试卷一并封送学政阅取至镇西府学应于所属宜禾县生童内嵗科两试各拨府学文童二名嵗试拨武童二名
　　増减四川资州等学额四川资州所属之资阳仁寿二县学现在应试人多原额各进八名井研县学文童较少原额进十二名应将井研额内酌减二名以一名拨入资阳一名拨入仁寿均作为定额再成都所属之金堂县原额进八名绵州所属之徳阳县原额进六名今人文日起童试人数渐多未免限于名额应将乾隆三十七年议裁松潘等处学额所余二名分拨金堂徳阳二学各给一名
　　又议准陜西学政杨嗣曾奏甘肃宁夏府乡试于顺治二年题准设立丁字号每科额中二名今该府人文颇胜他属请照凉州聿字号乾隆十四年议准事例以一科归入大号与通省公同比试一科仍列丁字号取中二名嗣后宁夏乡试准其一科与通省合试凭文録取毋庸另编字号一科仍列丁字号照旧额取中俟将来文风益盛再行统归大号鼓励边陲士子较有禆益从之
　　谕昨据礼部议驳四川学政吴省钦奏请科考文生録取二三等者先将坐号一体榜示已照部议饬行比询及考试生员出案事宜据大学士于敏中面奏从前曽任浙江山东学政俱按照旧时章程办理初按临时先考生员大学不过十日小学不过七八日为期从不过迟学臣不能早为阅卷发案者皆縁见小惜费不肯多延幕友所致应请通饬各该学政实力妥办等语国家所给学政养亷本属丰厚原以资其办公之用若于延致幕友尚思靳惜防金不肯多延名幕致以人少误公已昧人臣敬事之义且任学政者不思校士育才而斤斤惟养亷是惜其鄙陋尚可问乎嗣后各省学政务须通晓大体多择工于阅文之幕友即极小省分亦不得不及五六人并着各督抚留心稽察如有不肯多延幕友办理周章者即随时据实奏闻毋得稍渉狥隐将此通行饬谕知之裁金山卫学改归各县苏松所属苏州太仓镇海镇江四卫军童均已各归坐落州县应试其金山卫旧有守备因事简议裁归并镇海卫管理应将该卫学名目裁汰各就生童住址改归各县考试将取进原额查明各生童居住各县人数多寡均匀分拨嵗科两考照苏太等卫之例于册卷填明卫籍字様其已进之廪増附生俱拨归住居之县学教官就近管束嗣后毎届四年编审时将屯军勲军滋生新丁一体编查造报临期考试各该县按册较对如有不敷即行剔除查究仍责成卫廪生认保画结如无卫廪生之县准卫籍増附生互相认识保送
　　又议准江西定南县改为定南防所属训导并文武学额仍循旧例
　　三十九年増海宁州廪贡额缺浙江海宁县改为海宁州安吉州改为安吉县入学额数仍循旧例至廪生额缺海宁应改为三十名三年两贡安吉改为二十名两年一贡以符州县体制现在安吉多补廪生十名应俟陆续缺出改归海宁补数是年改拨安西渊泉廪増额缺安西府改为直州并裁汰渊泉县府县两学原设廪生各二名前经题准拨归新改州学其原设増缺亦应一体拨入州学帮补现在廪増各生本渊泉者拨入州学即以实廪实增注册其籍玊门等处者改归原籍各学应作为廪増遇县学有缺新旧间补至现在取进镇西府属童生暂发宜禾县督课俟该督题定后再为分拨
　　又改定迪化等州县学额迪化州改为直州宁边州同改为昌吉县其所设学额嵗科两试准其各取进文童四名嵗试取进武童四名令陜西学政按临肃州之前将题目密送巴里坤道严行扄试仍将试卷封送学政按额取进再迪化州改为直州宁边州同改为昌吉县已不由镇西府管辖其文武生童无拨府之例应将该州县应试童生照额取进各归本学収管毋庸酌拨府学又増减福建屛南古田学额文武入学额数以八名留古田八名归屛南廪増各二十缺亦均分两学嗣因屛南童生稀少复议准古田童生报名寄考谓之寄屛取进四名其屛南本籍童生谓之正屛亦取进四名廪増十缺各半分拨但正寄相杂恐滋冒考之应将寄屛进额四名拨归古田县准其嵗科两试各取进十二名廪増各十五名屛南县取进四名廪増各五名俱作为定额删去正寄字様再古田二县廪生从前照分学之例两县轮流二年一贡今既分各学所有古田县廪缺较多应改为三年两贡其屛南廪生五缺照该省小学例定为四年一贡
　　又议准苏州府学増生季秉徳于乾隆三十年
　　圣驾南巡时献画考取进京在
　　内廷行走经前院以游学注册欠考三次该生现在丁忧回籍又难补考若照例除名则该生实属办公与寻常游学欠考者不同应于学册内注明因公欠考字様俟服阕后再行补考
　　又议准向例生员已成痼疾及年届七旬者准给衣顶免其补考其欠考数次并未载明但此项病废生员与有心规避者有间其废病日久既不能希冀痊愈虽欠考二三次尚非托词展限可比应照例准给衣顶免其补考
　　四十一年热河地方设立义学每防一处延请品学兼优之士分司训课
　　是年
　　上东廵
　　谕朕因两金川耆定恭奉
　　慈辇东巡修在泮献功之典首自近畿覃敷恺泽胶庠乐育并宜一体加恩着将直本年入学名数大学増额五名中学増额四名小学増额三名该学政其悉心校録甄拔殊尤副朕加恵士林至意
　　又
　　谕两金川现已勦平献俘奏凯稽典东巡告功在泮业已恩施叠沛庆洽羣黎更念齐鲁诸生户盈诵地切近光当此武功大定之时更宜加恵胶庠式敷教泽所有山东省本年入学名数大学着増额五名中学増额四名小学増额三名该学政其悉心搜録遴拔真才副朕乐育人材至意
　　定安徽卫籍丁童归各土著州县报名收考管束先是江苏等省卫所军童各归坐落州县收考今安徽卫籍丁童亦由各土著州县收考但不论离卫逺近由卫报明移送各州县丁童考试既归各州县不便于临考之前复令其赴卫报名应令各卫将本管军籍预行造具户口印册移送土著州县存案至考试届期即令各本童径赴州县报名填注卫籍字様该州县按照本卫原册详细核对如有本童隐匿卫籍及廪保扶同出结者照例治罪至取进卫童均拨入本州县学以便管束毋庸拨入府学其从前由卫録取之廪増附生亦令填明卫籍改归各土著州县学册
　　谕朕毎嵗木兰秋狝先期驻跸热河数十年来见该处户口日増民生富庶且农耕蕃殖市肆殷阗俨然成一都防惟诵之风未盛由于口外人多朴鲁无所师承且未立学额更无以示鼔舞因思热河各防所属编氓及侨居年乆者其子弟应不乏秀良诚能教育而振兴之未尝不足以示造就自宜剏设义学延师训课以励文风并当建立学宫酌定庠额俾得借以上进其如何兴建筹办各事宜着该督周元理悉心勘议具奏至学校章程并着防同学政罗源汉酌议奏闻副朕嘉恵塞民广学毓材至意嗣据议准嵗科二考热河一防每试取进文童四名其余六防各取进文童二名如佳卷不敷宁缺无滥嵗考武童减半取进额定廪増各十六名以开考之年计筭俟十二年后始行出贡照例三年挨贡一名遇拔贡之年拔取一名
　　又热河本无土著凡流寓民人身家清白寄籍二十年者俱准考试各防查明申道转送学政考取入学其有现在口外居住业于密云等处入学者准其报明改归热河学册其中有现系廪生应即令其各保本防童生如该防现无改归廪生饬取地邻保结俟该处补有廪生仍照例令廪生保结又热河生童从前归并密云县学厯年俱赴通州考棚应试今七防生童仍赴通州应试毋庸另建考棚俟将来人数日増再行酌量添建其乡试之年一体编入北贝字号取中
　　御制热河
　　文庙碑记
　　丙申夏驻跸热河避暑山庄曹秀先以礼部尚书扈从几暇召见谈及时政秀先云臣春卿也在职言职以为此处宜兴学校以造就士朕曰俞哉亦其时矣于是乎有设学之防于是乎有加额之恩学校既设则
　　文庙亟宜建乃命相地伐材卜吉鸠工宫墙泮水殿庑礼乐一如制越二年已亥夏朕以来巡亲
　　释奠而落成之夫热河固自古闗塞以外荒畧之区也虽金辽有兴州之称然旋举旋废建置沿革率不可考而况有臯比之诵之声哉是以我
　　皇祖每年避暑于此亦不过名之曰山庄故有
　　聚民至万家之句盖于礼乐之兴未免
　　存待以百年之意今则耕桑日以辟户口日以滋幅员计之不啻数千里而版籍或逾十万焉此而无学校以牖民迪俗岂宣
</div>
    <div class="pagination">
<a href="皇朝文献通考_page121.html">上一页</a><span>...</span><a href="皇朝文献通考_page117.html">117</a><a href="皇朝文献通考_page118.html">118</a><a href="皇朝文献通考_page119.html">119</a><a href="皇朝文献通考_page120.html">120</a><a href="皇朝文献通考_page121.html">121</a><span class="current-page">122</span><a href="皇朝文献通考_page123.html">123</a><a href="皇朝文献通考_page124.html">124</a><a href="皇朝文献通考_page125.html">125</a><a href="皇朝文献通考_page126.html">126</a><a href="皇朝文献通考_page127.html">127</a><span>...</span><a href="皇朝文献通考_page123.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
