<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 56 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 56 页/共 1125 页</h1>
    <div class="content">至道元年五月十九日，同州冯翊县民李元真诣阙献《养蚕经》一卷，有司以非前代名贤所撰，不敢以闻。帝遽索观之，怜其不忘本业，留书禁中。赐元真钱一万。 
二年四月，知长州乐史献《总仙集》三十七卷，并《目录》四卷。帝宣示宰臣等，称其从政之余，能有諲述，诏付史馆。 
真宗咸平二年五月该条内容与上下文不协，原眉批：「咸平二年条，可归召试除职。」，比部员外郎刁衎献《本说》十卷，召试学士院，授秘阁校理。 
三年四月，直昭文馆勾中正上石本大小篆、八分三体书《孝经》。真宗召至便殿坐，问其直馆凡几岁。中正言：「太平兴国二年自潞州录事召入，太宗擢寘馆殿」。帝又问所书《孝经》几许时方毕，曰：「凡十年。」遂赐金紫。藏其 
      
书于秘阁。仍命别进三本送三馆。 
八月二十四日，又赐中正诏书曰：「汝志在儒书，精通字学。得史籀之旧法，见蔡邕之古文。深穷旨归，老益遒健。省阅之外，嘉孍尤多。」 
八月十八日，翰林学士承旨宋白言：「看详烂柯山人蔡望所进《新注阴符经》，难于施行，乞付史馆。」从之。望特授中岳庙主簿。 
四年正月，武胜军节度使知河南府李至表上故史馆编修杨文举所注尹玉羽《春秋字源赋》，诏以赋送秘阁，赐文举子宁同学究出身。 
十二月，工部侍郎致仕朱昂上《资理论》三卷，诏付史馆，仍令写本留中。 
六年五月，知广州(陵)[凌]策献《海外诸蕃地里图》。 
八月，太仆少卿直秘阁钱惟演上《咸平圣政录》二卷。 
景德元年五月，直昭文馆宋惟翰献新注扬雄《太玄经》十卷，诏付史馆。 
二(十)[年]十一月，二年：原作「二十」，眉批：「渭清按：『二十』是二年之误」。因据改南郊卤簿使王钦若上《卤簿记》三卷，诏奖之，《记》付史馆。 
大中祥符五年正月，以怀安军鹿鸣山人黄敏为本军助教。敏通经术，尝注《九经余义》四百九十篇。转运使滕涉以其书上进，帝令学士晁迥等看详，迥等言：「所著撰甚有可采。」故特有是命。 
九年九月六日，大理寺丞郭昭度上其父翰林侍读学士贽集三十卷，诏赐名《文懿集》，仍付史馆。贽谥文懿，因以名集。 
天禧二年七月十八日，富顺监言：「本监神龟山人李见撰《易枢》十卷。」诏附递以闻。 
五年五月，太常博士郑向表进所撰《五代开皇纪》三十卷，及《天 
      
禧圣德颂》一首，求试。诏令与优便任使。 
仁宗天圣元年七月十七日，龙图阁直学士冯元、御史中丞刘筠、知制诰钱易、龙图阁(侍)[待]制縢涉、刘烨、知杂蔡齐表上徐州文学刘颜集《辅弼(召)[名]对》并目录四十一卷，诏颜与家便簿、尉，仍谕宰臣等以所进书甚有可采，见令录本，以备观览。 
九月十六日，中书门下言：「将作监致仕胡(但)[旦]先撰《汉春秋》一百卷，久未进纳。」诏令本州岛附递进纳，候(致)[至]取旨。 
二年二月，州以旦书上进，诏授秘书监致仕，仍命一子为京寺主簿。 
二年六月，故司空致仕赠中书令张齐贤妻临淮郡夫人柴氏上齐贤《文集》，仍言孙男子奭进士登第，历官两任，乞为末品京官。诏与奉礼郎。 
五年二月，知宁州杨及上《重修五代史》。仁宗曰：「五代乱离，事多浅近。」宰臣王曾等曰：「五代安危之迹，本末昭然，其余可为鉴诫，而不足师法。」帝深以为然。 
十二月二十二日二十二日：《玉海》卷四七作「二十一日辛卯」。，秘书监致仕胡旦上《演圣通论》七十二卷、《五代史略》四十三卷、《将帅要略》五十三卷，乞给赐钱米，充纸札之费，仍乞男彤赐一名目。诏襄州旧俸外，月特给米麦各三石，彤与文资官。 
景佑元年正月十三日，刑部员外郎、河北转运使王沿上《春秋集传》(五十)[十五]卷。帝嘉其好学，降诏奖谕。仍加直昭文馆。 
十月十三日，知制诰丁度上《春牛经序》，诏编修院令司天监再看详，写录以闻。编修院言：「与司天监王立等看详修定，乞改名《土牛 
      
经》，送崇文院镂板颁行。」从之。 
十二月二十一日，都官员外郎充崇政殿说书兼国子监直讲贾昌朝上言：「撰到《春秋要论》五册，如堪圣览，乞付臣点句及音切字，乞进纳。」诏昌朝令舍人院试。 
宝元二年二月一日，太常丞詹庠上《君臣龟鉴》六十卷。诏书奖谕，仍令审官院与先次差遣。 
康定元年三月十八日，太子中允阮逸上《锺律制议》并图三卷，诏送秘阁。 
七月五日，集贤校理李昭遘上《太宗晋邸圣制》三卷、《永熙政范》二卷。降诏褒谕。 
九月四日，翰林学士晁宗悫等上大理评事苏舜宾集《献纳大典》一百卷。翰林学士王尧臣等上前渭州军事推官魏庭坚撰《四夷龟鉴》三十卷。殿中丞充武胜军院伴读王琥献《平戎万略》。大理寺丞王缜上《少阳佳范》十卷。诏舜宾、庭坚候得替与试，琥、缜降诏奖谕，书并送史馆。 
十二月十七日，翰林学士王尧臣上通判滑州秘书丞蔡亶撰《通志论》十三篇，「备言攻守之策，如其可采，乞于陕西缘边任使。」诏知干州。 
二年二月十日，右班殿直阁门祗候濠州都监赵珣上所撰《聚米图》，诏(询)[珣]赴阙。 
八月，诏臣僚子孙进纳家集，须得尽以编录。如或分次重迭投进，苟求恩泽者，仰中书勘会以闻，必行朝典。 
庆历五年闰五月闰五月：《长编》卷一五六本年作「六月」。，龙图阁直学士欧阳修上泽州进士刘羲叟注释司马迁《天官书》及着《洪范灾异》，召试舍人院，命以为试大理评事。 
六年七月九日，参 
      
知政事宋庠上所撰《纪年通谱》。庠取十七代正史，并百家杂说，凡正伪年号成一书，诏送史馆。 
八年三月，中书言臣僚子孙将父祖文集编进，陈乞恩泽，多是亡殁多年，狂妄侥求。诏今后丞、郎并龙图阁直学以上，薨卒五年内，如有家集，并许亲的子孙投进，当议送两制看详。如文章典雅，为众所推，即具闻奏，特与依例施行。其文集仍(乞)[付]馆阁。 
皇佑三年九月二十二日，大理评事孙坦进《周易析蕴》十卷。帝赏其(勒)[勤]博，命任回与试馆职。 
十二月十二月：苗校：《长编》卷一七一本年、《群书考索 后集》卷一六作「十月」。，观文殿学士丁度等上前后《汉书节义》赐名曰《前史精要》。 
四年二月，宗室右屯卫大将军克继上《广夏竦所集古文韵》六卷。帝谓辅臣曰：「宗室中向学者鲜，独克继孜孜于字学，宜降诏奖谕，仍以其书送秘阁。」 
五月二日，以太常丞致仕代渊为祠部员外郎致仕，以臣僚上其所著《周易旨要》二十卷，而帝嘉其高尚，故特宠之。 
五年六月，皇侄右神武大将军宗谔上《治原》十五卷，降诏奖谕。 
七月，蕲州判官李虚一上《溉漕新书》四十卷，诏送河渠司，以备检阅。其书盖记古今河渠事。虚一特循一资。 
闰七月二十五日，以益州布衣章为本州岛助教，以田况上其所撰扬雄《太玄经发隐》三篇，特录之。 
十一月，管勾司天监公事周琮上《军中占》三卷，诏送秘阁。 
至和元年九月，翰林学士王洙上《周礼器图》。先是，洙讲《周礼》，帝因命画车服、冠冕、笾豆、簠簋之 
      
制及图，成而上之。 
十二月十八日，广南西路转运判官宋咸上所著《周易》十卷，下两制看详。翰林学士杨察等乞送馆阁，仍加褒谕。从之。 
二十七日，睦州团练使宗谔上纂历代宗属事迹六卷，名曰《太平盘维录》。降诏奖谕。 
三年正月三年正月：苗校：《长编》卷一七八系于至和二年正月庚辰。，定州乡贡进士赵肃上《兵民总论》十卷。诏免将来文解省试，虽不合格，令贡院特以名闻。 
九月，诏臣僚进家集，自(令)[今]量与支赐，更不推恩。 
。今偶录其事，纂成三册。并北庭建国而来僭位之人子孙图一本。」诏许进入，仍转官移通判陈州。 嘉佑二年四月二十六日，通判黄州赵至忠言：「陷蕃年深，异类之种，皆耳目所
五月十六日，国子博士寇諲进祖准文集一十卷，诏以准曾任宰相，文集特送馆阁，諲赐银绢各五十疋两。 
十一月二十七日，屯田郎中宋咸上所注《论语》。司封员外郎吴秘上所注《(大元)[太玄]经》及《音义》。集贤校理(河)[何]涉上所著《治道中术》三十篇。并降敕奖谕，书送秘阁。 
三年闰十二月，皇侄右千牛卫奖军克頠上《周礼乐图》降 奖谕。 
四年二月二十二日，权广南西路转运使宋咸上所注《杨子》及《孔丛子》，赐三品服。 
七月十七日，赐故度支员外郎、集贤校理何涉子前永兴军临潼县主簿，(接)[给]钱百千。以果州上涉所撰《春秋本旨》五卷，及判河州府文彦传奏「乞赐涉赠官，仍优录其子孙」故也。 
八月，殿中丞致仕龙昌期上所注《周易》、《论语》、《孝经》、《道德》、《阴符经》，诏赐五品服，绢百疋。即而翰林学士(殴)[欧]阳修等以为异端害道，不可以推奖，乃夺所赐服而罢遣之。 
五年五月五年五月：苗校：「《长编》卷一八五嘉佑二年四月辛未条小注作『六年五月』。」，国子博士赵至忠献《契丹蕃汉兵马机密事》十册，并《契丹出猎图》，诏赐银绢一百疋两。 
英宗治平元年六月二十七日，尚书驾部员外郎、通判保州路纶献其父振所纂《九国志》五十卷，诏付史馆。振在真宗时知制诰，所谓「九国」者，吴杨行密、南唐李升、前蜀王建、后蜀孟知祥、闽王潮、(东)[北]汉刘崇、南汉刘隐、楚马(商)[殷]、西楚〔高〕季兴、吴越钱(璆)[镠]。行密等当五代时，分据州县以自立，其实十人，而振以为九国者，以前、后蜀同一国名也。(以上《国朝会要》) 
【续会要】
      
神宗熙宁三年十二月十六日，明州鄞县草茅王上篆书《正宗要略》三卷，命为御书院祗候。 
五年八月十一日，诏颍州令欧阳修家上修所撰《五代史》。 
六年九月三日，虞部郎中赵至忠上虏廷伪主宗族、蕃汉仪制、文物宪章、命将出师、攻城野战次第，兵众户口、州城钱粟都数，四至邻国、远近地里、山河古迹等，共十一册，并戎主阅习武艺，于四季出猎射虎等图，各二副，外有戎主登位仪制图、拜木叶山图，并入国人使宴图。诏赐绢三百疋。 
八年七月四日，右谏议大夫沈立进《都水记》二百卷、《名山记》一百卷。降诏奖谕。 
九年正月十三日，宣(宗)[徽]北院使王拱辰上《平蛮杂议》十篇，诏送安南招讨使。 
八月八日，诏宰臣王安石，令具故男雱所注《孟子》入进。 
元丰元年闰正月十二日，大名府元城县主簿吴璋上所注《司马穰苴兵法》三卷。诏送武学看详。其后，武学言义有可采，诏璋候武学教授有阙，试兵机时务策一道取裁。 
五月二十三日，前守化州文学赵世卿进《安南边说》五篇，及自陈安南战棹司差使有功。诏世卿与正官，注荆湖南路主簿。 
三年五月十五日三年五月十五日：苗校：《玉海》卷六一、《长编》卷二九八作：元丰二年，五月十四日辛巳。，太子少师致仕赵 上所集《谏林》，上批：「可降诏奖谕，庶以劝为学老而无斁者。」 
六年五月四日，舒州防御使克敦进父保 
      
静军节度使萧国公承干文集十卷。诏：「承干父子，世以艺文儒学名于宗藩，在朝廷旌善与能之义，宜有宠褒。可加赠安定郡王，克敦降诏奖谕。」 
哲宗元佑四年六月十八日，吏部侍郎范百禄进所撰《诗传补〔注〕》二十卷。诏以其书送秘书省。 
五年十一月一日，给事中范祖禹言：「太祖时，以聂崇义所撰《三礼图》画于国子监讲堂。伏见太常博士陈祥道专意礼学，所进《礼书》一百五十卷，比之聂从义图，尤为精密。乞送学士院及两制或经筵，看详如何施行，请付太常寺，与聂从义图 用。」诏送两制看详以闻。 
八年正月二十二日，工部侍郎兼权秘书监王钦臣言：「高丽献到书内有《黄帝针经》，篇(秩)[帙]俱存，不可不宣布海内，使学者诵习。」依所请。同日，翰林侍读学士、国史院修撰范祖禹言：「太常博士陈祥道《注解仪〔礼〕》三十二卷，精详博洽，非诸儒所及。乞下两制看详，并所进礼图付太常，以备礼官讨论。」从之。 
绍圣二年正月十七日，国子司业龚原等言：「故相王安石，在先朝尝进《尚书洪范传》，解释九畴之义，本末详备。乞雕印颁行，以便学者。」从之。 
三月九日，龚原言：「赠太傅王安石，在先朝尝进其子雱所撰《论语》、《孟子义〔乞〕》，取所进本雕印颁行。」诏令国子监录本进纳。 
五月二十八日，国子监看详，尚书左仆射章惇奏兴化军处士张弼所著《易义》，可备采录。诏张弼与葆光处士，其《易义》送秘书省。 
十一月 
      
八日，龚原请下王安石家取所进《字说》雕印，以便学者传习。从之 
徽宗崇宁元年四月二十九日，礼部言：「知怀安军雍黄中言『乞将本军金堂县前任雅州严道县令谢湜所撰《周易义》十二卷、《春秋义》二十四卷、《总义》三卷，投进。』本部勘会今来所乞事，缘元符令文系于元佑敕内删去『诗赋杂文(字)[书]札』六字。看详意义已明。近来尚有申乞投进之人。欲乞申明行下，如有进献诗赋杂文书札之人，在外即令所在州军自陈，委本处知、通；在〔内〕即经礼部，委国子监长、贰取索看详。如实可采，即行保明进纳。」从之。 
大观四年正月九日，登仕郎新授守潭州长沙县丞朱克明言：「伏见许氏《说文》，其间字画形声，多与王文公《字说》相戾。辄于许氏《说文》部中，撮其尤乖义理者，凡四百余字，名《字括》。」诏克明除书学谕。 
政和元年四月十七日，详定《九域图志》何志同等奏，送到新汉州教授陈坤臣所进《郡国人物志》一部，合一百五十卷。送编修《九(阅)[域]志》所看详。据编修官陆修等状：「看详所进《郡国人物志》，包括诸史，上下千载间，文婉而事详，因成一书，可藏诸馆阁。缘汉、晋郡国之境与今不同，人物往往不合，窃虑不须编入《九域志》。」诏依奏，其书送秘书省。陈坤臣与改合入官。 
七年二月十一日，诏：「唐耜进《字说集解》三十册，极有功力，有助学者。与知州差遣。其《字说集解》令国子监传示学生。」 
宣和三年十月二十一日， 
      
诏朝请郎、直秘阁管勾江州太平观林虚直龙图阁，以所进文集可采，故有是命。 
七年八月二十九日，诏新知虢州安泳进《周易解义》，特赐进士出身。 
钦宗靖康元年六月六日，诏朝请郎知(杨)[扬]州叶焕于政和八年曾进《继明集论》，言嫡长建储之意，兼闻其人明爽有词学，可召赴阙，量才擢用。焕先于宣和四年四(日)[月]上《继明集论》总六十五卷。时焕权发遣兴元府，以狂妄犯分，送吏部，与监当。至是召用。(以上《续国朝会要》) 
【中兴会要】
</div>
    <div class="pagination">
<a href="宋会要辑稿_page55.html">上一页</a><span>...</span><a href="宋会要辑稿_page51.html">51</a><a href="宋会要辑稿_page52.html">52</a><a href="宋会要辑稿_page53.html">53</a><a href="宋会要辑稿_page54.html">54</a><a href="宋会要辑稿_page55.html">55</a><span class="current-page">56</span><a href="宋会要辑稿_page57.html">57</a><a href="宋会要辑稿_page58.html">58</a><a href="宋会要辑稿_page59.html">59</a><a href="宋会要辑稿_page60.html">60</a><a href="宋会要辑稿_page61.html">61</a><span>...</span><a href="宋会要辑稿_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
