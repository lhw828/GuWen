<!DOCTYPE html>
<html>
<head>
    <meta charset="UTF-8">
    <title>续通志 - 第 13 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 13 页/共 1359 页</h1>
    <div class="content">者量加收赠民酺三日十二月乙酉如新丰之温汤壬辰至自温汤
　　十年春正月丁巳如东都癸亥停天下公廨钱以税户钱充百官俸乙丑收内外官职田给还逃户及贫下户欠丁田 【旧书停公廨钱 
在乙丑收职田在戊申考戊申不应在乙丑之后此据通鉴改】 夏四月己亥以张说兼朔方军节度大使五月伊汝水溢闰月张说如朔方军 
巡边六月丁巳河决博棣二州己巳增太庙为九室迁中宗神主还太庙 【按礼乐志亦在十年而旧书十一年四月复云迁祔中宗神主于 
太庙事属重出新书于此月并不书增置九室事而于十一年五月云复中宗于太庙葢承旧书之讹也今依旧书仍辑于十年而旧书新书十 
一年所载迁祔事皆削而不书】 秋八月丙戌安南人梅叔鸾反骠骑将军兼内侍杨思勖讨斩之丁亥遣户部尚书陆象先往汝许等州存抚 
振给九月张说擒康愿子于木盘山诏徙河曲六州残胡五万余口于许汝唐邓仙豫等州始空河南朔方千里之地已卯京兆人权梁山反伏 
诛癸未吐蕃攻小勃律北庭节度使张孝嵩败之冬十月癸丑复以干元殿为明堂甲寅如寿安之故兴泰宫猎于上宜川庚申还东都
　　十一年春正月丁卯降东都囚罪杖以下原之己巳如并州降所至囚罪徒以下原之庚辰次潞州宴父老曲赦大辟罪己下给复五年辛 
卯至并州置北都改并州为太原府给复一年下户三年元从户五年二月戊申还次晋州己酉贬张嘉贞为幽州刺史壬子至汾阴祠后土赐 
文武阶勋爵帛癸亥张说兼中书令三月庚午车驾还京师免所过今年税赦京城夏四月癸亥张说正除中书令吏部尚书王晙为兵部尚书 
同中书门下三品五月己丑王晙兼朔方军节度大使六月王晙如朔方军巡边秋八月戊申追号宣皇帝曰献祖光皇帝曰懿祖始祔于太庙 
之九室冬十月丁酉如新丰之温汤作温泉宫甲寅至自温泉十一月戊寅有事于南郊大赦赐奉祠官阶勋亲王公主一子官赐高年粟帛孝 
子顺孙终身弗事天下酺三日京城五日十二月甲午如凤泉汤庚申至自凤泉汤贬王晙为蕲州刺史
　　十二年夏四月封故泽王上金男义珣为嗣泽王嗣许王瓘左授鄂州别驾癸卯嗣江王祎降为信安郡王嗣蜀王褕为广汉郡王嗣密王 
彻为濮阳郡王嗣曹王臻为济国公嗣赵王琚为中山郡王武阳郡王堪为沣国公祎等并自神龙之后相继为王以瓘利泽王之封尽令归宗 
改封焉秋七月己卯废皇后王氏为庶人后弟太子少保驸马都尉守一贬为潭州别驾 【旧书作泽州别驾此据通鉴改葢以路出蓝田知 
之】 至蓝田赐死贬户部尚书张嘉贞为台州刺史冬十一月庚午如东都庚辰申王撝薨五溪首领覃行璋反遣镇军大将军兼内侍杨思勖 
讨平之闰十二月丙辰朔日有食之
　　十三年春正月戊子降死罪流己下原之遣使分道疏决囚徒二月戊午如龙门即日还宫乙亥初置彍骑三月甲午皇太子嗣谦改名鸿 
徙封郯王嗣直为庆王更名潭陕王嗣升为忠王更名浚鄫王嗣直为棣王更名治鄂王嗣初为郎王更名涓鄄王嗣玄为荣王更名滉又封子 
涺为光王潍仪王澐颍王泽永王清寿王洄延王沐盛王溢济王夏五月庚寅妖贼刘定高等夜犯通洛门捕得伏诛秋九月丙戌敕母奏祥瑞 
冬十月癸丑新造铜仪成辛酉如兖州庚午次濮州赐河南北五百里内父老帛十一月丙戌至兖州庚寅封泰山辛卯禅于社首壬辰大赦赐 
文武官阶勋爵致仕官一季禄公主嗣王郡县主一子官诸蕃酋长来会者一官免所过一岁租兖州二岁天下酺七日丙申如孔子宅亲设奠 
祭十二月己巳还东都是冬分吏部为十铨敕礼部尚书苏颋刑部尚书韦抗工部尚书卢从愿等分掌选事
　　十四年春二月庚戌朔邕州獠梁大海等据宾横等州叛杨思勖讨平之 【实录作二月己酉】 夏四月丁巳户部侍郎李元纮同中书 
门下平章事庚申张说罢丁卯岐王范薨辛丑于定恒莫易沧等五州置军以备突厥六月戊午以旱暴风雨命中外官言事秋七月癸未瀍水 
溢八月丙午河决魏州九月己丑碛西节度使杜暹同中书门下平章事冬十月庚申如汝州广成汤己巳如东都十二月丁巳如寿安猎于方 
秀州壬戌还东都
　　十五年春正月辛丑凉州都督王君■〈毚，大代兔〉及吐蕃战于青海败之夏五月晋州大水癸酉以忠王浚为单于大都护朔方节 
度大使诸子庆王潭等俱领州牧刺史都督节度大使大都护经畧使并不出合秋七月戊寅冀州河溢庚寅鄜州之洛水溢 【新书止言洛 
水此据旧书葢旧书下又云水坏同州则当是鄜州之洛水也】 己亥降都城囚徒以下原之九月丙子吐蕃寇瓜州执刺史田元献闰月庚子 
寇安西副大都护赵归贞击败之庚申回纥袭甘州王君■〈毚，大代兔〉死之朔方节度使萧嵩兼判凉州事总兵以御吐蕃河北饥转江 
淮米百万石赈之冬十月己卯至自东都十一月丁卯猎于城南十二月乙亥如温泉宫丙戌至自温泉宫
　　十六年春正月春龙等州獠陈行范广州獠冯仁智何游鲁叛骠骑大将军杨思勖讨平之壬寅赵归贞及吐蕃战于曲子城败之庚申许 
徒以下囚保任营农三月辛丑免营农囚罪秋七月吐蕃寇瓜州刺史张守珪击败之乙巳河西节度使萧嵩陇右节度使张志亮克吐蕃大莫 
门城八月己巳张说进开元大衍厯辛卯萧嵩遣杜宾客击吐蕃于祁连城大破之九月丙午以久雨降囚罪徒以下原之冬十月己卯如温泉 
宫己丑至自温泉宫十一月癸巳萧嵩为兵部尚书同中书门下平章事十二月丁卯如温泉宫丁丑至自温泉宫
　　十七年春二月丁卯嵩州都督张审素攻西南蛮克昆明城及盐城三月戊戌张守珪及吐蕃战于大同军败之甲寅信安王祎攻拔吐蕃 
石堡城夏四月癸亥令中书门下疏决大理京兆万年长安等狱囚徒天下囚死罪降等流以下原之六月甲戌源干曜杜暹李元纮罢萧嵩兼 
中书令户部侍郎宇文融为黄门侍郎兵部侍郎裴光庭为中书侍郎并同中书门下平章事秋八月癸亥帝以降诞日燕百寮于花萼楼下百 
寮表请以每年八月五日为千秋节令天下诸州燕乐休暇三日从之九月壬子贬宇文融为汝州刺史又贬昭州平乐尉冬十月戊午朔日有 
食之十一月庚申享于太庙丙申谒桥陵赦奉先县戊戌谒定陵己亥谒献陵壬寅谒昭陵乙巳谒干陵戊申还宫大赦流移人并放还左降官 
移近处免供顿县今岁租天下百姓今岁地租之半赐文武官阶爵十二月辛酉如温泉宫乙丑校猎渭滨壬申至自温泉宫
　　十八年春正月辛卯裴光庭为侍中三月辛卯改定州县上中下户口之数依旧给京官职田夏四月乙卯筑京城外郭乙丑裴光庭兼吏 
部尚书五月奚契丹附于突厥六月庚申命左右丞相尚书及中书门下五品己上举才堪边任及刺史者丙子忠王浚为河北道行军元帅御 
史大夫李朝隐京兆尹裴伷先副之率十八总管以讨奚契丹壬午瀍洛水溢闰月己丑令范安及韩朝宗就二水源疏决之秋九月丁巳以忠 
王浚兼河东道诸军元帅冬十月戊子吐蕃请和庚寅如岐州之凤泉汤癸卯至自凤泉汤十一月丁卯如温泉宫丁丑至自温泉宫十二月戊 
申尚书左丞相燕国公张说薨
　　十九年春正月壬戌开府仪同三司霍国公王毛仲贬瀼州别驾中路赐死 【考异曰实录十八年六月乙丑王毛仲贬瀼州按唐厯唐 
统纪旧纪毛仲贬皆十九年正月今从之】 丙子亲耕于兴庆宫夏四月丙申令两京及天下诸州立太公庙以张良配飨春秋仲月上戊日祭 
之壬戌五岳各置老君庙秋八月辛巳降死罪徒已下原之冬十月丙申如东都是冬浚苑内洛水
　　二十年春正月乙卯信安王祎为河东河北道行军副元帅率兵以伐奚契丹二月甲戌朔日有食之 【通鉴作癸酉朔】 分命宰相录 
京城狱击囚三月信安王祎及奚契丹战于幽州之白山败之夏五月癸卯敕寒食上墓编入五礼戊申信安王祎献奚契丹之俘六月丁丑忠 
王浚加司徒信安王祎加开府仪同三司秋八月辛未朔日有食之己卯户部尚书王晙卒九月乙巳中书令萧嵩等奏上开元新礼一百五十 
卷制行用之渤海靺鞨寇登州刺史韦俊死之左领军将军葢福顺发兵伐之冬十月壬午如北都丙戌命巡幸所至有贤才未闻达者举之仍 
令中书门下疏决囚徒辛卯至潞州之飞龙宫给复三年辛丑至北都癸丑曲赦北都给复三年庚申如汾阴十一月庚午祠后土大赦左降官 
量移近处赐文武官阶勋爵免供顿州今岁租大酺三日十二月壬申至自汾阴
　　二十一年春正月乙巳祔肃明皇后神主于庙毁仪坤庙丁巳如温泉宫癸亥至自温泉宫三月乙巳裴光庭薨甲寅尚书右丞韩休为黄 
门侍郎同中书门下平章事闰月幽州副总管郭英杰及契丹战于都山英杰死之夏四月乙卯遣宣慰使黜陟官吏决系囚丁巳寍王宪为太 
尉薛王业为司徒庆王潭为太子太师忠王浚为开府仪同三司棣王洽为太子少傅鄂王涓为太子太保五月戊子以皇太子纳妃降死罪流 
以下原之京文武官赐勋一转秋七月乙丑朔日有食之九月壬午封子沔为信王泚义王漼陈王澄丰王潓恒王漩凉王滔深王冬十月庚戌 
如温泉宫己未至自温泉宫十一月戊子尚书右丞相宋璟以年老请致仕许之十二月丁未萧嵩韩休罢京兆尹裴耀卿为黄门侍郎前中书 
侍郎张九龄起复旧官并同中书门下平章事是岁京师饥诏出太仓米二百万石给之

　　钦定续通志卷六

　　●钦定续通志卷七　唐纪七 

　　唐纪 【七】 

　　玄宗二 

　　○玄宗二 

　　开元二十二年春正月己巳如东都辛未遣太府卿严挺之户部侍郎裴宽于河南存问振给乙酉怀卫邢相等州乏粮遣中书舍人裴敦 
复巡问量给种子二月壬寅秦州地震给复压死者家一年三人己上者三年夏四月甲辰降死罪以下甲寅北庭都护刘涣反伏诛五月戊子 
裴耀卿为侍中中书侍郎张九龄为中书令黄门侍郎李林甫为礼部尚书同中书门下平章事是夏帝于苑中种麦率皇太子己下躬自芟之  
【谨按通鉴辑览　　御批耕耤己足劝农事必伛偻自芟斯过甚矣且帝既云此所以荐宗庙则当岁以为常不见其继此而行也子夏曰虽 
小道必有可观致远恐泥葢谓此耳】 六月壬辰幽州节度使张守珪俘奚契丹以献 【考异曰实录守珪大破林胡按会要契丹事二十二 
年大破之葢实录以契丹即战国林胡故云然】 张九龄充河南开稻田使冬十二月戊子朔日有食之乙巳张守珪大破契丹斩其王屈烈及 
其大臣可突干传首东都
　　二十三年春正月乙亥耕耤田 【旧书作己亥然前年十二月戊子朔则此不应是己亥也兹从新书】 大赦赐文武官及朝集采访使 
阶爵其才有王霸之畧学究天人之际及堪将帅牧宰者令五品己上清官及刺史各举一人赐酺三日秋七月丙子皇太子鸿改名瑛庆王直 
以下十四王并改名封子琪为恒王璇凉王璥汴王 【按封皇子玭为义王珪为陈王珙为丰王己见于二十一年九月旧书重出新书并不 
载封琪璇璥事亦属脱误】 八月戊子免鳏寡惸独今年地税之半冬十月戊申突骑施寇北庭及安西拨换城闰十一月壬午朔日有食之  
【考异曰旧纪作十一月壬申朔按长厯十一月壬子朔今从实录唐厯】 十二月乙亥册故蜀州司户杨元琰女为寿王瑁妃
　　二十四年春正月北庭都护葢嘉运击突骑施败之三月乙未移考功贡举于礼部夏五月丙午醴泉人刘志诚反伏诛秋七月辛丑李林 
甫为兵部尚书依旧知政事八月戊申加亲舅小功服舅母缌麻服堂舅袒免冬十月戊申车驾发东都甲子次华州降所过处系囚丁丑至自 
东都十一月壬寅裴耀卿张九龄罢李林甫兼中书令朔方军节度副大使牛仙客为工部尚书同中书门下三品十二月戊申庆王琮为司徒
　　二十五年春二月乙酉张守珪及契丹战于捺禄山败之辛卯河西节度副大使崔希逸及吐蕃战于青海败之夏四月辛酉杀监察御史 
周子谅乙丑废皇太子瑛及鄂王瑶光王琚为庶人皆杀之秋七月庚申封李林甫为晋国公牛仙客为豳国公九月壬申颁新定令式格及事 
类一百三十卷于天下冬十一月壬申如温泉宫乙酉至自温泉宫己丑开府仪同三司广平公宋璟薨十二月丙午惠妃武氏薨追谥为贞顺 
皇后葬于敬陵
　　二十六年春正月乙亥牛仙客为侍中丁丑迎气于东郊降死罪流以下原之以京兆府新开稻田给贫人赐百官勋绢天下州县每乡一 
学仍择师资令其教授诸乡贡每年令就国子监谒先师明经加口试内外八品己下及草泽有博学文辞之士各委本司本州岛闻荐壬辰李林 
甫兼陇右节度副大使二月乙卯牛仙客兼河东节度副大使三月癸未吐蕃寇河西崔希逸败之夏四月己亥朔始令有司读时令于宣政殿 
五月乙酉李林甫兼河西节度副大使六月庚子立忠王玙为皇太子秋七月己巳册皇太子大赦常赦所不原者咸赦除之赐文武官子为父 
后者勋一转民酺三日九月丙申朔日有食之庚子益州长史王昱及吐蕃战于安戎城败绩冬十月戊寅如温泉宫壬辰至自温泉宫
　　二十七年春正月壬寅荣王琬巡按陇右二月己巳羣臣上尊号曰开元圣文神武皇帝大赦免百姓今年租赐文武阶爵酺五日夏四月 
</div>
    <div class="pagination">
<a href="续通志_page12.html">上一页</a><span>...</span><a href="续通志_page8.html">8</a><a href="续通志_page9.html">9</a><a href="续通志_page10.html">10</a><a href="续通志_page11.html">11</a><a href="续通志_page12.html">12</a><span class="current-page">13</span><a href="续通志_page14.html">14</a><a href="续通志_page15.html">15</a><a href="续通志_page16.html">16</a><a href="续通志_page17.html">17</a><a href="续通志_page18.html">18</a><span>...</span><a href="续通志_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
