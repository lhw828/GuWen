<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 467 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 467 页/共 807 页</h1>
    <div class="content">　　八　宫　【定无射之律　箫上　笛凡】
　　九　商　【定倍无射之律　箫尺　笛六】十　角　【定黄钟之律　箫工　笛五】
　　十一　徴　【定姑洗之律　箫六　笛上】十二　羽　【定防宾之律　箫五　笛尺】应钟宫
　　林钟起调
　　一　下徴　【定仲吕之吕　箫佮　笛仩】二　下羽　【定林钟之吕　箫伵　笛伬】三　宫　【定应钟之吕　箫仩　笛】
　　四　商　【定倍应钟之吕　箫伬　笛】五　角　【定大吕之吕　箫仜　笛伍】
　　六　徴　【定仲吕之吕　箫　笛仩】
　　七　羽　【定休钟之吕　箫伍　笛伬】
　　八　宫　【定应钟之吕　箫仩　笛】
　　九弦　商　【定倍应钟之吕　箫伬　笛】十　角　【定大吕之吕　箫仜　笛伍】
　　十一　徴　【定仲吕之吕　箫　笛仩】十二　羽　【定林钟之吕　箫伍　笛伬】









　　皇朝文献通考卷一百六十三
　　钦定四库全书
　　皇朝文献通考卷一百六十四
　　乐考【十】
　　乐器四
　　奚琴
　　律吕正义后编曰奚琴刳木为体二以木杆系马尾轧之长二尺八寸八分龙头长五寸七分六厘濶一寸九分六厘厚三寸二分四厘柄长一尺一寸五分二厘上濶一寸零一厘下濶二寸八分八厘即槽之肩上厚一寸二分一厘下厚与上濶等槽长与柄长等径濶四寸九分九厘端濶三寸八分四厘背厚二寸二分七厘槽面覆板长五寸一分二厘槽头留圆柱施皮扣以结端龙头下唇为山口后开槽以设轴槽长三寸零三厘濶三分六厘轴长四寸零四厘槽面覆板正中设柱以承计度长二尺零四分八厘为四倍蕤宾之度【自山口至柱】木杆长与槽柄共长等系马尾八十一茎通体用桐木柱轴用紫檀龙头贴金槽柄里背用硃红油柄面五彩防龙槽面五彩云龙为饰陈旸乐书奚琴乃奚部所好之乐其制两间以竹片轧之元史胡琴制如火不思卷颈龙首二用弓捩之弓之以马尾然则胡琴亦奚琴类也今名奚琴
　　胡琴
　　律吕正义后编曰胡琴似琵琶而下鋭龙首皮腹背有脊棱二以木杆系马尾轧之龙头长四寸零四厘濶一寸六分一厘厚三寸二分四厘颈长一尺三寸六分五厘上濶八分一厘下濶二寸三分厚九分七厘腹长一尺二寸五分四厘濶七寸二分九厘脊厚三寸五分二厘边厚五分三厘腹濶背厚处距腹末三寸八分九厘腹末安木如簮头以扣龙口下际为山口后开槽以设轴槽长二寸零二厘濶三分轴长三寸八分四厘腹濶处设柱以承计度长二尺二寸三分为四倍姑洗仲吕相和之度【自山口至柱】木杆长二尺六寸一分九厘与颈腹共长等系马尾八十一茎通体金漆龙头贴金为饰
　　胡琴度较奚琴制防长又槽端彼方此尖槽面彼覆以木此冒以皮其用则同也
　　番部胡琴
　　律吕正义后编曰番部胡琴椰槽竹柄二以竹弓系马尾施间轧之槽径三寸八分四厘厚二寸一分六厘柄通长二尺七寸八分四厘曲首长五寸五分六厘八毫柄端木本长二寸八分八厘穿直孔以施扣槽面正中设柱以承曲首下际安山口开孔通后槽以设轴槽长二寸零二厘濶得长十之一轴长三寸零三厘度长二尺零三分五厘二毫【自山口至柱】为应钟五倍三分之度竹弓长八寸六分四厘马尾八十一茎槽轴柄本用紫檀槽面桐木柱用竹柄首山口槽周用驼骨为饰
　　番部胡琴度较奚琴制防短彼槽以木此以椰彼柄以木此以竹彼轧以木杆此以竹弓其用则同也
　　提琴
　　律吕正义后编曰提琴圆木为槽上冒以蟒皮而空其下竹柄贯槽中柄端刻木为龙首柄末出槽外覆之以木如簮头形穿直孔以施扣柄上穿四直孔以设轴四共贯小环中束之于柄槽面正中设柱以承竹片为弓马尾双夹四间而轧之槽径二寸三分长三寸二分四厘龙头长与槽长等濶与槽径等柄长二尺一寸一分七厘环距柱一尺一寸一分五厘为姑洗仲吕之共度第一轴距环四寸五分五厘第四轴距第一轴五寸三分九厘第四轴距柄端一寸二分三厘轴长四寸五分五厘竹弓长八寸六分四厘槽与龙首用花梨柄用斑竹轴用紫檀柄端轴头用象牙为饰
　　塞他尔
　　律吕正义后编曰回乐塞他尔木槽通柄共长三尺四寸二分五厘有竒槽茄形面平下圆冒以革长八寸二分零八毫上濶九分二厘一毫八丝厚一寸一分三厘七毫有竒腹濶三寸三分三厘七毫有竒厚三寸一分五厘五毫有竒柄长二尺六寸零四厘九毫有竒面平背圆濶八分六厘四毫厚九分五厘有竒柄上渐濶至端濶一寸二分八厘两侧有八轴丝二大应合字小应上字双钢一单钢六应丝以取声上系于轴下系于槽末侧面柄端向下设山口以起度距端三寸八分四厘槽面设柱以承弦山口距柱二尺八寸四分三厘一毫柄身施线篐二十三道似琵琶之品第一篐距柱二尺六寸八分有竒第二篐距柱二尺五寸三分四厘有竒第三篐距柱二尺四寸八分三厘有竒第四篐距柱二尺四寸一分五厘有竒第五篐距柱二尺二寸六分二厘有竒第六篐距柱二尺一寸九分四厘有竒第七篐距柱二尺零二分八厘有竒第八篐距柱一尺九寸六分三厘有竒第九篐距柱一尺九寸一分有竒第十篐距柱一尺六寸六分七厘有竒第十一篐距柱一尺六寸零九厘有竒第十二篐距柱一尺五寸零五厘有竒第十三篐距柱一尺四寸六分七厘有竒第十四篐距柱一尺三寸九分四厘有竒第十五篐距柱一尺二寸七分三厘有竒第十六篐距柱一尺二寸一分四厘有竒第十七篐距柱一尺一寸三分三厘有竒第十八篐距柱一尺零一分一厘有竒第十九篐距柱九寸六分第二十篐距柱八寸四分六厘有竒第二十一篐距柱七寸五分二厘有竒第二十二篐距柱七寸零三厘有竒第二十三篐距柱六寸四分一厘有竒以左手按丝之线篐以右手冒拨指弹之合字第一篐散声得合字按第二篐得四字按第三篐得乙字按第四篐得上字按第五篐得尺字按第六篐得工字按第七篐得凢字按第八篐得六字按第九篐得五字按第十篐得乙字按第十一篐复得上字按第十二篐复得尺字第十三篐得工字第十四篐得凢字第十五篐得六字第十六篐得五字第十七篐得乙字第十八篐得上字第十九篐得尺字第二十篐得工字第二十一篐得凡字第二十二篐得六字第二十三篐得五字上字第一篐散声得上字按第二篐得尺字以下逓髙一字应钢以取声
　　喇巴卜
　　律吕正义后编曰回乐喇巴卜木槽通柄丝五钢二上端曲向后以施轴槽形似半瓶长四寸八分六厘髙二寸九分一厘六毫槽柄通长二尺零七分七厘六毫五丝瓶形以上柄濶一寸一分三厘七毫有竒髙一寸三分三厘有竒柄之上端濶七分零五毫有竒髙八分六厘四毫柄上曲长三寸三分二厘八毫曲柄之本濶一寸八分二厘有竒末濶七分五厘二毫有竒其厚与柄上端之濶等曲柄之上作山口曲柄之中挖空隙两傍施五轴通五丝而系于轴五之本系于木槽下侧面五通长一尺九寸二分九厘有竒又钢二其本亦系于槽下侧面其末系于直柄右侧面之二轴一长一尺四寸九分有竒一长一尺四寸零八厘有竒一为合字二三皆为乙字四五弦皆为工字以手冒拨指弹之应钢以取声筝
　　律吕正义后编曰筝似瑟而小十四长四尺七寸三分八厘五毫额广七寸二分九厘尾广六寸四分八厘前梁内际至额三寸六分四厘五毫后梁内际至尾七寸二分九厘前后梁之髙广俱四分三厘七毫梁内长三尺六寸四分五厘为五倍黄钟之度前额中髙三寸七分八厘九毫中厚二寸九分八厘八毫足髙八分零一毫边髙二寸六分二厘四毫边厚一寸八分二厘二毫后尾中髙三寸五分七厘二毫中厚二寸五分五厘一毫足髙一寸零二厘六毫边髙二寸六分九厘七毫边厚一寸六分七厘六毫前梁内际邉髙二寸八分四厘三毫后梁内际边髙四寸五分一厘九毫边厚俱一寸六分七厘六毫与尾边同额边云牙长四寸三分七厘四毫尾边云牙长倍之首尾两端云牙与濶等底二孔前孔四瓣径二寸九分一厘六毫后孔上圆下平长三寸六分四厘五毫径二寸一分八厘七毫下濶与前孔径等前孔上周距首牙内际五寸一分零三毫后孔下周距尾牙内际一寸四分五厘八毫十四五十四纶各随宫调设柱和以谐律吕通体用桐木金漆四边绘金防龙梁及尾边用紫檀孔用象牙为饰唐书言筝十三或十二制不可考今筝十四则五声二变为七倍之为十四也
　　六筝
　　律吕正义后编曰按陈旸乐书唐清乐筝十二天寳中史盛作六琵琶今防古筝与史盛六同而为清乐筝之半意亦唐制也余与庆隆舞筝同
　　轧筝
　　律吕正义后编曰轧筝似筝而小十弦以木杆轧之通长二尺二寸二分四厘七毫五丝额广四寸四分二厘二毫尾广三寸四分五厘一毫前梁内际至额二寸零二厘二毫五丝后梁内际至尾四寸零四厘五毫前后梁之髙广俱三分二厘三毫梁内长一尺六寸一分八厘为四倍无射之度前额中髙二寸六分九厘六毫中厚一寸九分九厘五毫足髙七分零一毫边髙一寸八分八厘七毫边厚一寸一分八厘六毫后尾中髙二寸五分八厘八毫中厚一寸五分六厘四毫足髙一寸零二厘四毫边髙二寸零四厘八毫边厚与足髙等前梁内际边髙与尾边髙等边厚一寸二分四厘后梁内际边髙二寸九分一厘二毫边厚一寸一分三厘二毫额边云牙长二寸九分六厘六毫尾边云牙长五寸三分九厘三毫首尾两端云牙与濶等底前孔四瓣径一寸八分八厘七毫后孔上圆下平长二寸四分二厘六毫上濶一寸一分八厘六毫下濶一寸七分二厘五毫前孔上周距首牙内际二寸五分八厘八毫后孔下边距尾牙内际五分三厘九毫通体桐木金漆四边绘金防龙梁及尾边用紫檀孔用象牙为饰
　　陈旸乐书曰唐有轧筝以竹撋其端而轧之因取名焉元史礼乐志如筝七有柱用竹轧之然则轧筝因唐制而亦轧筝之类也乐书不言数今十
　　琵琶
　　律吕正义后编曰琵琶曲首长颈广腹圆背四自颈端至腹末长二尺四寸二分七厘二毫为四倍夹钟之度颈端山口厚四分八厘五毫髙三分零三毫曲首方一寸零九厘二毫长三寸二分四厘匙头长三寸六分四厘五毫濶一寸九分四厘四毫腹濶八寸零八厘边厚四分八厘五毫背厚一寸二分一厘三毫颈濶为腹濶十之一鳯枕髙与背厚等长九分一厘濶七分二厘九毫覆手外边濶三寸六分四厘五毫内边濶二寸五分九厘二毫长一寸二分一厘三毫内边距面髙二分零二毫长二尺一寸六分【自山口至覆手内际】为三倍商数亦为四倍徴数曲首中开槽以设轴槽濶三分二厘四毫轴长三寸八分八厘八毫四象十三品按分取声第一象一尺九寸二分【以距覆手内际为度】为本寅分【音度分以本全度顺逆各推六音得十二分按相生之次用十二辰名为记除丑午三分变声不用余九分全分为子分第一分为寅分第二分为夘分】第二象一尺八寸二分二厘五毫为本夘分第三象一尺七寸零六厘六毫为本辰分第四象一尺六寸二分为本已分第一品一尺四寸四分为本未分第二品一尺三寸六分六厘八毫为本申分第三品一尺二寸八分为本酉分第四品一尺二寸一分五厘为本戍分第五品为全之半第六品为第一象之半第七品为第二象之半第八品为第三象之半第九品为第四象之半第十品为第一品之半第十一品为第二品之半第十二品为第三品之半第十三品为第四品之半体用桐木覆手曲首匙头用樟木象用黄杨品用竹山口轴并四象上下二叚皆用紫檀心内系细钢条为胆面本色余金漆绘杂花覆手内边及孔用鱼牙为饰
　　琵琶之制大小不等又四象十三品多以意为迁就弹者难之今以三分损益定其度则上中下三等皆可按度求声语其分虽为四倍徴三倍商而考其声音则十二律吕无不悉协也
　　月琴
　　律吕正义后编曰月琴八角木槽而微凹柄贯槽中四覆手曲首似琵琶槽面方七寸零五厘八毫厚一寸二分九厘六毫柄长一尺八寸二分上濶七分六厘八毫下濶九分一厘曲首长二寸六分九厘六毫濶与柄上濶等匙头长三寸零三厘四毫下濶一寸二分一厘三毫上濶一寸六分一厘七毫轴长三寸六分四厘五毫长全分二尺三寸零四厘为四倍姑洗之度【自覆手内际至山口】十七品与二弦同通体用紫檀槽面桐木山口品用象牙轴头孔鳅角为饰
　　唐书元行冲传有人破古塜得铜器似琵琶而圆人莫能辨行冲曰此阮咸所作命易以木之其声清亮遂谓之阮咸三才圗防曰元行冲以其形似月声似琴名曰月琴杜佑以晋阮咸所弹与此同谓之阮咸今人但呼曰阮然则阮咸与月琴之名不知孰先孰后要之实一物也
　　三
　　律吕正义后编曰三方槽圆角冒以蛇皮木柄下曲贯槽中上直与槽面平槽边长六寸四分八厘濶六寸零六厘八毫面长与边长等濶五寸三分九厘三毫厚二寸六分九厘六毫柄长二尺九寸一分六厘上濶九分一厘下濶一寸零七厘八毫柄末出槽外覆之以木如道冠形穿直孔以贯扣匙头长四寸三分二厘上濶二寸零二厘二毫下濶一寸五分三厘刳其下半为槽以设轴槽长二寸零二厘二毫濶三分八厘四毫轴长四寸零四厘五毫槽面中正设柱以承计度长二尺五寸九分二厘【自山口至弦柱】为四倍太蔟之度通体紫檀山口及轴用象牙柱用竹定取声各随宫调按音度分取之
　　三之制不知其所自起唐书有龙首琵琶云头琵琶皆三饰以虺皮马端临考唐有直颈琵琶皆与三相似唐书礼乐志又有五弦六今无其器然则三岂亦唐制耶
　　二
　　律吕正义后编曰二方槽底面有孔木柄曲首覆手如琵琶槽边长七寸八分八厘五毫濶六寸四分八厘面长六寸八分二厘六毫濶五寸三分九厘三毫柄长一尺七寸二分八厘上濶九分一厘下濶一寸零七厘八毫曲首长与槽面濶等后开槽以设轴槽长二寸零四厘濶三分轴长四寸零四厘长二尺三寸零四厘【自山口覆手内】为四倍姑洗之度十七品按分取声第一品二尺零四分八厘为本寅分第二品一尺九寸四分四厘为本夘分第三品一尺八寸二分为本辰分第四品一尺七寸二分八厘为本已分第五品一尺五寸三分六厘为本未分第六品一尺四寸五分八厘为本申分第七品一尺三寸六分五厘为本酉分第八品一尺二寸九分六厘为本戍分第九品为全之半第十品为第一品之半第十一品为第二品之半第十二品为第三品之半第十三品为第四品之半第十四品为第五品之半第十五品为第六品之半第十六品为第七品之半第十七品为第八品之半通体樟木槽面桐木金漆槽边曲首绘金防龙覆手轴品俱用紫檀山口轴头孔及覆手内边用鱼牙为饰陈旸乐书曰二形如琵琶太平清话曰峒人散处于防牱舞溪之界吹芦笙木叶弹二琵琶为乐今二弦之制似琵琶又似三但鼓方耳火不思
　　律吕正义后编曰火不思似琵琶而狭小直柄曲首四柄上腹下背如芦节曲首长七寸二分九厘上濶一寸零三厘八毫厚一寸四分五厘八毫下濶九分一厘厚与濶等柄长一尺二寸一分三厘六毫上濶与曲首下濶等下濶一寸五分三厘六毫厚与濶等腹长七寸八分八厘五毫濶二寸五分六厘厚二寸零四厘八毫刳其下半为槽冒以蟒皮长四寸五分五厘一毫槽面正中设柱以承计度长一尺七寸七分四厘【自山口至柱】为三倍夹钟姑洗相和之度槽头开孔贯木施皮扣以结端曲首正面开直槽以设轴槽长六寸零六厘八毫濶三分轴长二寸六分九厘六毫通体桐木金漆曲首两边绘金防龙槽面挿扣盖板用花梨中棱及下首用象牙为饰
　　元史火不思如琵琶直颈无品有小槽圆腹如半瓶榼以皮为面四弦皮絣同一孤柱长安客话浑不似制如琵琶相传王昭君琵琶壊使人重造而其形小昭君笑曰浑不似遂以名元史以为火不思今以为胡拨思皆相传之讹按二说备矣






　　皇朝文献通考卷一百六十四
　　钦定四库全书
　　皇朝文献通考卷一百六十五
　　乐考【十一】
　　乐器五
　　匏之属
　　笙
　　律吕正义曰笙于古为匏器其制攅众管于一匏而共一吹口每管设簧以取音【簧者于管侧贴以薄铜叶气至则鼔动成音】开出音孔以别长短之度而音之髙下以生复设孔于匏外按某孔则某簧应故诗曰吹笙鼔簧近世易匏以木各管但以竹径相仿者通其节约略其长短而无一定之制至于簧数之多寡则传注所记其説不一今礼部太常所用俱十七管有全用者有空二管或三管不设簧而用十五管或十四管者俗部所用亦十七管或十五管而止用十三管其余皆不设簧盖去其重复但取一均之声以备用也又礼部太常所用笙体大而空径亦大其出音孔至簧度分反短俗部所用笙体小而空径亦小其出音孔至簧度分反长盖因取声于容积之分故径与长相为盈缩焉按十七簧大笙径约二分上下每一笙之内各管空径不一其自簧口至出音孔分最长第一管七寸五分余二管七寸余三管亦七寸余视二管防歉四管六寸五分余五管六寸余六管五寸二分余七管四寸五分余八管四寸二分余九管十管十一管皆四寸上下十二管三寸八分余十三管三寸六分余十四管三寸三分防歉十五管三寸二分余此两管亦相同十六管三寸余十七管二寸六分余此皆工人约畧为之初未有一定之真度也审其音最长一管应笛之尺字二管应最低工字三管应低工字四管应低凡字五管应低六字六管应低五字七管应最低乙字八管应低乙字九管应低上字十管应髙上字十一管应上字尺字之间为勾字十二管应髙尺字十三管应髙工字十四管应髙凡字十六管应髙六字十七管应髙五字【此髙低字音皆以体之倍半而言非清浊二均之分】其取声之法一管合六管或一管合十二管为低尺字二管合七管为最低工字【太常乐工省此二管不用故止十五簧】三管合八管为低工字四管合九管为低凡字五管合十二管为低六字六管合十三管为低五字七管合十四管为最低乙字【太常乐工亦多不用】八管合十五管为低乙字九管合十六管为低上字十管独用为髙上字十一管独用为勾字十二管合十七管为髙尺字十三管独用为髙工字十四管独用为髙凡字十六管独用为髙六字十七管独用为髙五字此十七簧大笙立体取音之大槩也十三簧小笙径约一分有余每一笙之内各管径亦不一其自簧口至出音孔分最长第一管八寸余二管七寸余三管六寸五分余四管六寸余五管五寸五分余六管五寸余七管四寸五分余八管四寸五分不足九管四寸余十管三寸五分余十一管三寸三分余十二管三寸余十三管三寸不足审其音一管低尺字二管低工字三管低凡字四管低六字五管低五字六管低乙字七管低上字八管髙上字九管髙尺字十管髙工字十一管髙凡字十二管髙六字十三管髙五字其取声之法一管合五管或合九管为低尺字二管合六管为低工字三管合七管为低凡字四管合九管为低六字五管合十管为低五字六管合十一管为低乙字七管合十二管为低上字八管合十二管为髙上字九管合十三管为髙尺字十管独用为髙工字十一管独用为髙凡字十二管独用为髙六字十三管独用为髙五字此十三簧小笙立体取音之大槩也大笙之十五簧于十七簧已为减二而小笙又少勾字凡字二簧盖勾为低尺可以相代而凡字重出嫌其易淆故复减耳其一笙之内管体长者设簧亦大管体短者设簧亦小易其簧而更施之则或咽或掲皆不成声至于簧之硬者应声防髙防以蜡珠则可少下簧之輭者应声防低不施蜡珠或易以硬簧则可以髙然所差不过半音未若管体长短之分音晰也今欲明制笙之法辨笙之体详笙之用必一其径覈其积考其度正其音一一本之于律吕而后笙之理数可明焉一其径者使一笙各管之空径皆同如十二律吕之同径也覈其积者定众管之积或用律吕之全或用律吕之半或用律吕防分之一也考其度者察某管得某律吕相和之分或得某律吕相和之倍某律吕相和之半也正其音者详某管之应某律吕某声字与某管设簧则应某律吕某声字也盖笙之大小虽殊而为用则一大笙之空径二分上下者乃黄钟八分之一又加此一分之四分之三之管径也【以通分约之乃黄钟三十二分之七】小笙之空径一分有余者乃黄钟八分之一之管径也其管之长者用本体律吕之倍管之短者用本体律吕之正或本体律吕之半其半管比正管每下一音亦如律吕之正与倍半之理也其相和取声无论体之大小管之多寡要皆以本声立宫而徴声和之或以正声为主而少声和之取二声相济抑中聴也其两管同一声字而相和者乃宫与少宫商与少商工与髙工凡与髙凡为两声子母相应者也其两管不同声字而相和者乃宫与徴商与羽工与乙凡与上之类是两声得其相生之序而相和者也若夫两管之断不可和者如宫与商商与角工与凡凡与六之类是两声相比必甚乖谬而不可和者也是故笙之低尺字以低五字和之者乃浊变徴立宫而宫声为徴以和之也低尺字以髙尺字和之者即倍变徴以正变徴和之也低工字以低乙字和之者乃下徴立宫而商声为徴以和之也低凡字以低上字和之者乃下羽立宫而角声为徴以和之也低六字以髙尺字和之者乃倍变宫立宫而正变徴为徴以和之也低五字以髙工字和之者乃宫声立宫正用徴声以和之者也低乙字以髙凡字和之者乃商声立宫而羽声为徴以和之也低上字以髙六字和之者乃角声立宫而少变宫为徴以和之也髙上字仍以髙六字和之者亦角声立宫而少变宫为徴以和之也髙尺字以髙五字和之者乃少变徴立宫而少宫为徴以和之也髙声与低声相和者乃首音与第八音相和所谓隔八相生也徴之可以和宫者所谓宫生徴也羽之可以和商者所谓商生羽也若夫商之可以和徴者又为徴之生少商皆为首音与第五音相和者也盖各管之径既同则声字之度分可定声字之度分既定则各管之相旋为用自有协和之妙焉夫箫笛之体起于黄钟之加倍而笙之体则起于黄钟之减分加倍者或加八倍或加四倍其所制之管皆与黄钟一均之声相应减分者或用黄钟四分之一或用黄钟八分之一所制之管亦皆与黄钟一均之声相应若应大吕一均者大笙则取黄钟八分之一又加此一分之四分之二之管为本【即三十二分之六】小笙则取黄钟六十四分之七之管为本或不易其体但用簧之法以髙其音亦可备阴吕一均之用然其声虽协于大吕而其数并起于黄钟此黄钟所以尤为竹音之本也
　　十七簧大笙以黄钟八分之一又加此一分之四分之三之管为本其十七管之径皆一分六厘五毫其黄钟之分四寸三分九厘二毫大吕之分四寸一分一厘三毫太蔟之分三寸九分零四毫夹钟之分三寸六分五厘六毫姑洗之分三寸四分七厘仲吕之分三寸二分五厘蕤賔之分三寸零八厘四毫林钟之分二寸九分二厘八毫夷则之分二寸七分四厘二毫南吕之分二寸六分零二毫无射之分二寸四分三厘七毫应钟之分二寸三分一厘三毫此黄钟八分之一又加此一分之四分之三之管声应无射之律羽声上字于笛为凡字设簧则应姑洗之律角声六字于笛为上字以之和大吕之分得四寸二分五厘二毫仍应姑洗之律角声六字乃此笙第九管低上字之分也长于此者用倍数而短于此者用正数矣其第九管低上字之分倍之得八寸五分零四毫乃应蕤賔之律变徴五字而为此笙之最长第一管低尺字之分焉太簇夹钟相和之分三寸七分八厘声应蕤賔之律变徴五字为第十二管髙尺字之分倍之得七寸五分六厘乃应夷则之律徴声乙字为第三管低工字之分焉姑洗仲吕相和之分三寸三分六厘声应夷则之律徴声乙字为第十三管髙工字之分倍之得六寸七分二厘乃应无射之律羽声上字为第四管低几字之分焉蕤賔林钟相和之分三寸零六毫声应无射之律羽声上字为第十五管髙凡字之分倍之得六寸零一厘二毫乃应半黄钟之律变宫尺字为第五管低六字之分焉夷则南吕相和之分二寸六分七厘二毫声应半黄钟之律变宫尺字为第十六管髙六字之分倍之得五寸三分四厘四毫乃应黄钟之律宫声工字为第六管低五字之分焉无射应钟相和之分二寸三分七厘五毫声应黄钟之律宫声工字为第十七管髙五字之分倍之得四寸七分五厘乃应太蔟之律商声凡字为第八管低乙字之分焉其第二管之最低工字即第三管之分其第七管之最低乙字亦即第八管之分不过防长分余或簧少輭使之声字稍下而已其十管之髙上字仍如九管之分但九管以下至最长第一管设簧皆长而輭十管以上至最短第十七管设簧皆防短而硬是以九管因簧长而声低为低上字十管因簧短而声髙为髙上字此又管体一而因簧以别髙下者也若夫第十一管之勾字则取上字与尺字之间为度第十四管之髙凡字亦与十五管髙凡字之分同不过防长少低以配八管之乙字相和而取声耳至于十五簧比十七簧减两管者二管之最低工字七管之最低乙字嫌其与三管工字八管乙字相淆故不用独留十四管之凡字以和十管之髙上字为髙凡字即四管凡字和九管上字之理也十七簧十五簧其声字度分本出一体但用管有多寡之分尔雅大笙谓之巢注大笙十九簧此十七簧十五簧盖仿十九簧之制者也
　　十三簧小笙以黄钟八分之一之管为本径皆一分三厘七毫【乃黄钟径之半】其黄钟之分三寸六分四厘五毫大吕之分三寸四分一厘三毫太蔟之分三寸二分四厘夹钟之分三寸零三厘四毫姑洗之分三寸八分八厘仲吕之分二寸六分九厘六毫蕤賔之分二寸五分六厘林钟之分二寸四分三厘夷则之分二寸二分七厘五毫南吕之分二寸一分六厘无射之分三寸零二厘二毫应钟之分一寸九分二厘此黄钟八分之一之管即应正黄钟之音为低工字于笛为低五字设簧则应夷则之律徴声乙字于笛为工字以之和大吕之分得三寸五分二厘九毫仍应夷则之律徴声乙字乃此笙第十管髙工字之分也长于此者用倍数短于此者用正数矣其第十管髙工字之分倍之得七寸零五厘八毫乃应无射之律羽声上字而为此笙第三管低凡字之分焉其太蔟夹钟相和之分三寸一分三厘七毫声应无射之律羽声上字为第十一管髙凡字之分倍之得六寸二分七厘四毫乃应半黄钟之律变宫尺字为第四管低六字之分焉姑洗仲吕相和之分二寸七分八厘八毫声应半黄钟之律变宫尺字为第十二管髙六字之分倍之得五寸五分七厘六毫乃应黄钟之律宫声工字为第五管低五字之分焉蕤賔林钟相和之分二寸四分九厘五毫声应黄钟之律宫声工字为十三管髙五字之分倍之得四寸九分九厘乃应太簇之律商声凡字为第六管低乙字之分焉夷则南吕相和之分二寸二分一厘七毫声应太簇之律商声凡字于此笙为髙乙字之分因笙所用声字止于髙五字故不用此分而倍之得四寸四分三厘五毫乃应姑洗之律角声六字为第七管低上字之分焉第八管亦仍用此七管之分设以短簧髙其音为此笙之髙上字焉其无射应钟相和之分一寸九分七厘一毫声应姑洗之律角声六字于此笙为髙上字之分今亦不用而倍之得三分九分四厘二毫乃应蕤賔之律变徴五字为第九管髙尺字之分焉至于最长之第一管复以第七管低上字之分倍之得八寸八分七厘声应蕤賔之律变徴五字而为此笙之第一管低尺字之分焉第二管则以第九管髙尺字之分倍之得七寸八分八厘四毫声应夷则之律徴声乙字而为此笙之第二管低工字之分焉夫十三簧小笙比十五簧大笙减两管者以勾字与低尺字声音易淆故减之复因十五簧笙重一凡字亦嫌其相淆故亦减之止用十三簧而声字已备即可相兼以和声也十三簧小笙得黄钟八分之一之体故其声字度分尤为简明尔雅小笙谓之和注小笙十三簧今十三簧小笙即其制也应阴吕之十七簧大笙以黄钟八分之一又加此一分之四分之二之管为本其十七管之径皆一分五厘六毫其黄钟之分四寸一分七厘二毫大吕之分三寸九分零七毫太蔟之分三寸七分零八毫夹钟之分三寸四分七厘三毫姑洗之分三寸二分九厘六毫仲吕之分三寸零八厘七毫蕤賔之分二寸九分三厘林钟之分二寸七分八厘一毫夷则之分二寸六分零四毫南吕之分二寸四分七厘二毫无射之分二寸三分一厘五毫应钟之分二寸一分九厘七毫其各管自簧口至出音孔皆按本体律吕相和之度以取音其法与应阳律之十七簧大笙无异其立体生声亦如大吕箫之视黄钟箫也
　　应阴吕之十三簧小笙以黄钟六十四分之七之管为本【乃黄钟八分之七之管之八分之一其长与径为黄钟八分之七之管之半】其十三管之径皆一分三厘一毫其黄钟之分三寸四分八厘八毫大吕之分三寸二分六厘四毫太蔟之分三寸零九厘八毫夹钟之分二寸九分零一毫姑洗之分二寸七分五厘四毫仲吕之分二寸五分七厘九毫蕤賔之分二寸四分四厘八毫林钟之分二寸三分二厘四毫夷则之分二寸一分七厘六毫南吕之分二寸零六厘五毫无射之分一寸九分三厘四毫应钟之分一寸八分三厘六毫其各管自簧口至出音孔分皆按本体律吕相和之度以取音其法与应阳律之十三簧小笙无异其立体生声亦如姑洗箫之视仲吕箫也律吕正义后编曰大笙十七簧以黄钟三十二分积之七之管为体径一分六厘五毫下接紫檀为管本窍其中而有底长一寸六分二厘五毫入管三分径二分四厘五毫治管之内径使足相受底径与管径等环植匏中而阙其右中管最长两边渐短以众鳯翼右首第一管长四寸三分九厘二毫本管黄钟之分以次左旋第二管长六寸零一厘二毫本管蕤賔林钟相并之分第三管长八寸零一厘七毫本管大吕太蔟相并之分第四管长一尺零六分八厘八毫本管倍夷则倍南吕相并加倍之分第五管长一尺三寸八分八厘本管四倍姑洗之分第六管与第四管等第七管与第三管等第八管与第二管等第九管与第一管等第十管以后复如第一管依次参差至第十七管与第二管等管本近底八分削半露窍以薄铜叶障之开簧口如舌舌端防以蜡珠自簧口而上按本管律吕之分于管之里面开出音孔长七分二厘九毫寛得长十之一【律吕之分为出音孔下口】又于管端开气孔第三管第四管第十七管在管里面余俱在管外面第十一管第十二管距管本八分五厘余俱四分五厘匏代用木面径二寸三分七厘五毫底径一寸一分八厘七毫髙二寸一分九厘六毫刳其周遭而存其中中心实径九分五厘圆环空径六分零九毫深一寸二分一厘八毫周厚一分零三毫底厚九分七厘八毫面厚与管径等匏面开十七孔以受管管本出匏面上六分九厘四毫入匏九分三厘一毫凡两管相切则削其两旁外广内狭使之相比总以竹篐束之本丰末鋭以象鳯身匏腰安短嘴形如长圆而昻其末横径九分一厘四毫直径一寸二分一厘八毫上距匏面下距匏底各四分八厘九毫长距匏面外周一寸二分一厘八毫嘴面外直形成尖圆直径一寸五分零三毫上与匏面平中开方孔径四分三厘九毫短嘴末安长嘴形如鳯颈长七寸二分九厘颈本后安方管贯于短嘴方孔中其末为吹口人气从吹口入匏盈簧啓按某管之气孔则气从出音孔随呼吸徃来鼔簧成音第一管于出音孔之次为第十第二管于出音孔之次为第九皆本管黄大之分【即黄钟大吕相和之分列国从省文以下仿此】第一管簧短为髙上字第二管簧长为低上字第三管于出音孔之次为第八为本管倍无应之分为低乙字第四管于出音孔之次为第六为本管倍夷南之分为低五字第五管于出音孔之次为第四为本管倍姑仲之分为低凡字第六管于出音孔之次为第二第七管于出音孔之次为第三皆本管倍太夹之分第六管簧少輭为最低工字第七管为低工字第八管于出音孔之次为第十七为本管无应之分为髙五字第九管于出音孔之次为第十一为本管黄大与太夹相和之分为勾字第十管于出音孔之次为第十五为本管蕤林之分为髙凡字第十一管于出音孔之次为第十三为本管姑仲之分为髙工字第十二管于出音孔之次亦为第十二为本管太夹之分为髙尺字第十三管于出音孔之次为第十六为本管夷南之分为髙六字第十四管于出音孔之次为第五为本管倍蕤林之分为低六字第十五管于出音孔之次为第一为本管倍黄大之分为低尺字第十六管于出音孔之次为第七为本管倍无应之分较之第三管簧少輭为最低乙字第十七管于出音孔之次为第十四为本管蕤林之分较之第十管少低亦为髙凡字各取其相和或相应者合而成音如吹低尺字则以第十五管低尺字为主而以第四管低五字和之或以第十二管髙尺字和之吹髙尺字则以第十二管髙尺字为主而以第八管髙五字和之吹低工字则以第七管低工字为主而以第三管低乙字和之或以第六管低工字为主而以第十六管低乙字和之第六同第七第十六同第三故今不用名曰哑工吹髙工字则第十一管独用或以第十一管髙工字为主而以第三管低乙字和之吹低凡字则以第五管低凡字为主而以第二管低上字和之吹髙凡字则第十七管独用或以第二管低工字和之或以第五管低凡字为主而以第一管髙上字和之吹低六字则以第十四管低六字为主而以第十二管髙尺字和之吹髙六字第十三管独用吹低五字则以第四管低五字为主而以第十一管髙工字和之吹髙五字第八管独用吹低乙字则以第三管低乙字为主而以第五管低凡字和之吹髙乙字则以第三管低乙字为主而以第十管髙凡字和之或以第十六管低乙字为主而以第十七管髙凡字和之第十六同第三第十七同第十故今亦不用名曰哑乙吹低上字则以第二管低上字为主而以第十四管低六字和之吹髙上字则第一管独用或亦以第二管低上字为主而以第十三管髙六字和之吹勾字第九管独用今乐谱无此音故亦不用管皆用紫竹匏身嘴颈皆用黒漆戗金云龙垂五防流苏为餙小笙之制如大笙而小四管无簧故止十三簧以黄钟八分积之一为体径一分三厘七毫第一管长三寸九分四厘二毫本管无射应钟相并之分第二管长五寸三分九厘二毫本管倍仲吕之分第三管长六寸八分二厘六毫本管倍大吕之分第四管长八寸三分六厘四毫本管倍南吕倍无射相并之分第五管长一寸零九分三厘五毫本管三倍黄钟之分依次参差至十七管与第二管等自簧口而上按本管律吕之分于管之里面开出音孔管端开气孔第三管第四管在管里面余俱在管外面其无簧之四管亦不开气孔匏之大小称式匏腰安短嘴短嘴末安长嘴抑或即就短嘴吹之第一管无簧第二管于出音孔之次为第七为本管倍夷南之分为低上字第三管于出音孔之次为第六为本管倍蕤林之分为低乙字第四管于出音孔之次为第五为本管倍姑仲之分为低五字第五管于出音孔之次为第三为本管倍黄大之分为低凡字第六管于出音孔之次为第八亦本管倍夷南之分较之第二管簧少硬为髙上字第七管于出音孔之次为第二为本管四倍无应之分为低工字第八管于出音孔之次为第十三为本管蕤林之分为髙五字第九管无簧第十管于出音孔之次为第十一为本管太夹之分为髙凡字第十一管于出音孔之次为第十为本管黄大之分为髙工字第十二管于出音孔之次为第九为本管倍无应之分为髙尺字第十三管于出音孔之次为第十二为本管姑仲之分为髙六字第十四管于出音孔之次为第四为本管倍太夹之分为低六字第十五管于出音孔之次为第一为本管四倍夷南之分为低尺字第十六管十七管无簧无簧之管备体制而不用余十三管各取其相和相应者合而成音如吹低尺字则以第十五管低尺字为主而以第四管低五字和之或以第十二管髙尺字和之吹髙尺字则以第十二管髙尺字为主而以第八管髙五字和之吹低工字则以第七管低工字为主而以第三管低乙字和之吹髙工字第十一管独用或第十一管第七管第三管同用吹低凡字则以第五管低凡字为主而以第二管低上字和之吹髙凡字第十管独用或以第五管低凡字为主而以第六管髙上字和之吹低六字则以第十四管低六字为主而以第十二管髙尺字和之吹髙六字第十三管独用吹低五字则以第四管低五字为主而以第十一管髙工字和之吹髙五字第八管独用或第八管第四管第十一管同用吹低乙字第三管独用吹髙乙字则以第三管低乙字为主而以第十管髙凡字和之吹低上字则以第二管低上字为主而以第十三管髙六字和之吹髙上字则以第六管髙上字为主而以第十三管髙六字和之体餙并与大笙同
　　笙之制经无明文汉魏诸儒皆云十三簧晋郭璞乃曰大笙十九簧小笙十三簧宋书则曰十九簧至十三簧唐南蛮笙有十六簧宋陈旸始言宋大乐笙并十七簧旧外设二管谓之义管又言唐乐图所传有十七管笙十二管笙后周郑译献十六管笙李照作二十四管笙蜀孟进三十六管笙而宋史乃曰巢笙十九簧和笙十三簧皆用十九数十三簧者曰闰余匏九簧者曰九星匏七簧者曰七星匏元史与宋史同明防典笙十七管律吕精义疑十九簧者名竽又名巢十三簧者名笙又名和而谓十七管者为隋以来俗乐之误大抵古人制器必当于理而适于用然后可以达天下而垂万世不然则虽一人作之一时用之而尺下万世勿从也今观笙制诸説虽有不同而小笙十三簧则未之有异其为古制无疑矣然今小笙十三簧实亦十七管独四管无簧耳大笙十七管而四管不用实亦十三簧耳或汉魏以前据其实用而指为十三或自晋以后取其美观而増为十九欤非可以臆定也明制十七管信而有徴精义乃执郭璞十九簧之説以为上下相生不可増减信斯言也则竽之三十六簧和之十三簧又何説耶且所贵乎乐器者以声借此而成也苟能成声欲减不能苟声不成虽増无用今之大笙十七簧而止用十三簧者以声止十三而无十七也其管之必以十七者则所谓参差象鳯翼者也假使将大笙之最长者加二管而为十九或将小笙之无簧者去四管而为十三未为不可但管多则匏过大管少则匏过小无当于理而不适于用又何必改作为耶至笙管圆径之大小出音孔分之长短乃声音髙下之所由生然自古无言之者工人约畧为之而无一定之制上编黄钟加分减分同形管既按积以审音下编又按分以制器诚极声音之妙理而万世莫能易矣今大笙小笙作全图于前而各列孔分管次于后又依匏面作图按序列十七孔各注律名及出音孔次于其外而注工尺声字于其中其一管自为一字者本孔分之声也其两管或三管合为一字而以线连之者相和相应之声也盖笙管细而声清必合两管三管吹之始与人声他器相协下编谓以本声立宫而徴声和之者为首音与五音相和正声为主而清声和之者为两声子母相应可谓一言以蔽之矣然用之亦有少变者如大笙十三管独用则髙工字笙之十一管也乂或以十一管合三管为髙工字则较之独用者声防大而仍髙于低工亦为工与乙和十四管独用为髙凡字笙之十七管也然其声太髙或以十七管合二管为髙凡字又或以五管合一管为髙凡字亦为凡与髙上和八管合十五管为低乙字笙之三管与十管也或又以此为髙乙字而以三管合五管为低乙字亦为乙与凡和九管合十六管为低上字笙之二管与十三管也十管独用为髙上字笙之第一管也然其声亦太髙或以低上字为髙上字而以二管合十四管为低上字亦为上与低六和小管十管独用为髙工字笙之十一管也然其声甚小又或以十一管合低工字为髙工字亦与子与母和十一管独用为髙凡字笙之第十管也然其声亦小或又以五管合六管为髙凡字亦为凡与上和十三管独用为髙五字笙之第八管也然其声亦小或又以八管合低五字为髙五字亦为子与母和六管合十一管为低乙字笙之三管与十管也然无髙乙字或即以此为髙乙字而以三管独用为低乙字此其取用虽畧有不同而其相和取声之理则一也大笙出音孔之次始倍黄钟大吕终无射应钟小笙出音孔之次始四倍夷则南吕终蕤賔林钟并始低尺字终髙五字其所谓黄钟大吕云者乃据本管之分而言也其所谓工尺云者乃以笛之声字而言也设簧而髙四音若以簧之髙应律之低则为下三音簧口与出音孔相为首尾气孔与出音孔相为消息按气孔则气从出音孔徃来鼔簧成音不按则气泄而无音其气孔在内者祗取便于自内按之非别有取义郑世子以为内外连阙惟雅俗之辨凿也其列管之次与出音孔之次不同故有管短而孔髙管长而孔下者管之长短虽无闗于乐音而要必称其体式通卦騐谓竽长四尺二寸风俗通谓笙长四寸虽参差象鳯翼或各据一长一短而言然未免大相悬逺今各取律吕之分以合体式之宜庻所谓制器尚象者乎若夫代匏以木则木亦匏矣笙之音以簧不以匏列管匏中取其能纳气以鼔簧耳今以匏为笙其声固为清越但其质不坚不能经乆故以木代之而与匏音亦无甚差别昔人或以今笙非真匏音或谓不如代匏为妙皆拘迂之见也至谓代匏者必刻木为匏形不作匏形而作长底则于俗笙无异是尤于义无取而不足道矣











　　皇朝文献通考卷一百六十五
<史部,政书类,通制之属,皇朝文献通考>
　　钦定四库全书
　　皇朝文献通考卷一百六十六
　　乐考【十二】
　　乐器六
　　竹之属
　　排箫
　　律吕正义曰排箫之制其来最古律吕十二管备具其中金石八音由此而定所以箫韶九成而以箫为主也上古排箫之制寖失其传者葢因近代不用律吕损益倍半之法故排箫别为一器而与律吕不相交渉惟朝贺郊祀大乐中用之不过较工尺以备器数耳其制则十六管为一具长者张两旁参差渐短若羽翼然其用单吹无旁出孔其管之最长者得今尺九寸五六分上下其次八寸四五分上下逓至最短则四寸余十六管之径亦防不同乐工相传谓最长第一管为合字依次渐髙此时用排箫之大畧也夫古人制礼作乐极其精防断制裁成咸有深意况排箫为诸管乐之首彚声音清浊之大成岂可不以律吕定其准则耶论排箫之制大之亦可小之亦可大之则用黄钟倍积或二倍或三倍或四倍各具本体所生之十二律吕小之则用黄钟半积或几分之几亦各具本体所生之十二律吕但同其径加二倍律二倍吕共成一十有六则皆可以取音而备用然推原古制必用十二律吕之正加以二倍律二倍吕始为适中也今以十二律吕正声排箫之制言之阳律阴吕平分二翼左则用黄钟之律为浊均之宫以太蔟姑洗蕤賔夷则无射为浊宫之商角变徴徴羽右则用大吕之吕为清均之宫以夹钟仲吕林钟南吕应钟为清宫之商角变徴徴羽其变宫若用黄钟大吕之半则音太髙而诸乐难和故取二变宫于二正宫之前以倍无射为黄钟宫之变宫以倍应钟为大吕宫之变宫又取二下羽于二变宫之前以倍夷则为黄钟宫之下羽以倍南吕为大吕宫之下羽此所以备旋宫转调之用而为诸乐之纲领也夫夷则南吕无射应钟实本均徴羽之声但倍之而用于宫声之前则为变宫下羽正古人宫逐羽音之义也以黄钟宫之半应变宫之理推之正夷则乃倍夷则之半正夷则为黄钟宫之徴而倍夷则为黄钟宫之下羽则是下羽之半变而为正徴矣正无射乃倍无射之半正无射为黄钟宫之羽而倍无射为黄钟宫之变宫则变宫之半亦变而为正羽矣此即正黄钟宫之半变而为变宫之理也同径之十六管分阴阳二均径各二分七厘四毫二丝其左以黄钟之律宫声工字立低音均之主为第三管长七寸二分九厘而以倍夷则之律下羽低上字为第一管长九寸一分零二毫以倍无射之律变宫低尺字为第二管长八寸零九厘以太蔟之律商声低凡字为第四管长六寸四分八厘以姑洗之律角声低六字为第五管长五寸七分六厘以蕤賔之律变徴低五字为第六管长五寸一分二厘以正夷则之律徴声低乙字为第七管长四寸五分五厘一毫以正无射之律羽声低上字为第八管长四寸零四厘五毫此左翼之八管也其右以大吕之吕清宫髙工字立髙音均之主为第三管长六寸八分二厘六毫而以倍南吕之吕下羽髙上字为第一管长八寸六分四厘以倍应钟之吕变宫髙尺字为第二管长七寸六分八厘以夹钟之吕清商髙凡字为第四管长六寸零六厘八毫以仲吕之吕清角髙六字为第五管长五寸三分九厘三毫以林钟之吕清变徴髙五字为第六管长四寸八分六厘以正南吕之吕清徴髙乙字为第七管长四寸二分二厘以正应钟之吕清羽髙上字为第八管长三寸八分四厘此右翼之八管也观此二均声字具备宫调逓迁正变互易旋转用之无所不可然黄钟大吕自统一均阳律阴吕各从其类所谓阴阳分用而不相紊者此也
　　律吕正义后编曰排箫阳均吹左八管隂均吹右八管管皆用竹其架用木形如几两肩濶一尺一寸六分一厘两足濶一尺一寸三分三厘五毫肩至足九寸四分七厘七毫厚一寸零九厘三毫虚其中以受十六管口濶六寸九分九厘八毫下肩八分一厘管出口上一寸九分六厘八毫架下如两翼中髙而两边俱下中至口三寸八分四厘两边至口七寸二分九厘通体漆绘金龙垂五防流苏为饰
　　雅乐之箫蔡邕及三礼图皆主二十四管十六管隋宋元志及明防典又皆止十六管然则今之排箫葢古箫之小者欤十六管备阴阳二均足旋宫之用与编钟编磬相应然用十二正律四半律者其声失之过髙而用十二倍律四正律者其声又失之过低今用十二正律四倍律则其声得中允为善制若夫箫之有架所以成器古人编竹为之则用木为架而胶漆之不失为慎重自宋以来相沿已久其制可从以为陋者过也精义箫图自黄钟大吕以次渐短状如单翅又曰长管当在左手夫翼必有两古人所为象鳯翼与箫字篆文之象形者是也阳律八管在左翼而执之实右手阴吕八管在右翼而执之实左手执箫者靣向外自其靣视之则右手乃所谓左左手乃所谓右也至于箫管之体质当以用竹为是陈旸参用玊姑备一説耳若箫管之长短则当各用本律若长过于律者则其径亦必过于律所为倍积同形管是也其或同长或有底者则必依律开窍以出音如笙箫笛管是也前人诸説但言管长未及管径不知其径而徒较其短长辨论虽多而其实终不可得前编云论排箫之制大之亦可小之亦可然推原古制必用十二律吕之正加以二倍律二倍吕始为适中黄钟大吕自统一均阳律阴吕各从其类宫调逓迁正变互易旋转用之无所不可诚万世之通论或増而大或减而小无不可因是类推也古今聚讼由兹定矣
　　箫
　　律吕正义曰箫笛竹音尤当以律吕为本黄钟元声之积加分减分比例所生同形诸管既得声应十二律吕之正矣其余律吕之加分减分仍得应于本律本吕之声者惟八倍与八分之一也八倍黄钟之管三分损益所生同径之十二管仍为各律各吕之八倍审其音亦与十二律吕相协即十二律吕之同形大体管也若以此八倍黄钟为全分之长从下至上按本管十二律吕之分各开一孔乃与律吕本音不甚相协按清浊二均开孔其声亦不相应葢以一管按分开孔气自一孔旁出难同通管直出之音故取分难同而生声之理则异也若取黄钟元声加分所生同形诸管以其阳律阴吕各自所得度分相并折中而设诸孔始得协音韵之正而备声字之用焉今制箫以八倍黄钟之积为准则以八倍黄钟之径为径其本体黄钟大吕相和之分立出音孔上第一孔之位声应黄钟之律宫声工字其通长得夷则南吕相和倍之之分声应倍夷则之律羽声上字因其本体黄钟大吕相和之分声应黄钟之宫因名之曰黄钟箫以四倍黄钟之积为准则以四倍黄钟之径为径其本体黄钟大吕相和之分立出音孔上第三孔之位声应姑洗之律角声六字其通长得姑洗仲吕相和倍之之分亦应倍夷则之律羽声上字因其本体黄钟大吕相和之分声应姑洗之角律因名之曰姑洗箫黄钟箫姑洗箫皆应阳律一均之声而姑洗箫音韵清和于新定排箫之黄钟一均尤为相协葢古长笛皆用角律今用四倍黄钟之体正所以用姑洗角律之音四倍黄钟大吕相和之分立于角位而生箫径实为一管之主其通长为四倍姑洗仲吕之倍即八倍角律角吕相和以成者故四倍宫积之音又成八倍角律之体也夫八倍黄钟之管得声应黄钟之律四倍黄钟之管得声应姑洗之律其制为箫也用本体阳律之分和以阴吕皆得应黄钟一均之声则七倍黄钟之管得声应大吕之吕三倍半黄钟之管得声应仲吕之吕者以之为箫而用其本体阳律之分和以阴吕其得声应大吕之一均有必然已以七倍三倍半黄钟之积立一箫之准其定分取音用正用倍一如八倍四倍之法则排箫之阴吕一均得相和而为用矣夫用七倍黄钟之积即如用八倍大吕之积其本体黄钟大吕相和之分得应大吕之吕故名之曰大吕箫用三倍半黄钟之积即如用四倍大吕之积其本体黄钟大吕相和之分得应仲吕之吕而通长又为八倍角吕之体故名之曰仲吕箫要之竹音之乐必以黄钟实积为主大者八之小者四之而长短周径随焉八之四之即八倍四倍之谓皆指实积而言也若不知倍其实积而徒倍律吕之长则必至于过长而不可用矣明于此义然后以之制体而有本以之取声而得其全也
</div>
    <div class="pagination">
<a href="皇朝文献通考_page466.html">上一页</a><span>...</span><a href="皇朝文献通考_page462.html">462</a><a href="皇朝文献通考_page463.html">463</a><a href="皇朝文献通考_page464.html">464</a><a href="皇朝文献通考_page465.html">465</a><a href="皇朝文献通考_page466.html">466</a><span class="current-page">467</span><a href="皇朝文献通考_page468.html">468</a><a href="皇朝文献通考_page469.html">469</a><a href="皇朝文献通考_page470.html">470</a><a href="皇朝文献通考_page471.html">471</a><a href="皇朝文献通考_page472.html">472</a><span>...</span><a href="皇朝文献通考_page468.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
