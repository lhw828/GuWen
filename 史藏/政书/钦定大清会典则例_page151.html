<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 151 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 151 页/共 354 页</h1>
    <div class="content">　　长白山与十四年同
　　一
　　岳镇海渎所在地方有司嵗以春秋仲月诹日致祭顺治初年定祭东岳泰山于山东泰安州【今升为府】祭西岳华山于陕西华隂县祭中岳嵩山于河南登封县祭南岳衡山于湖广衡山县祭北岳恒山于直曲阳县祭东镇沂山于山东青州府祭西镇吴山于陕西陇州祭中镇霍山于山西霍州祭南镇防稽山于浙江防稽县祭北镇医巫闾山于辽东广宁卫【今升为县】祭东海于山东莱州府望祭西海于山西蒲州【今升为府】祭南海于广东广州府望祭北海于河南济源县祭河渎于山西蒲州祭江渎于四川成都府祭淮渎于河南唐县祭济渎于河南济源县每祭用帛一羊一豕一簠簋各二豆各十尊一爵三○十七年议准改祭北岳恒山于山西浑源州○康熙十六年议准
　　长白山每年春秋二祭令宁古塔将军遣官在黒龙
　　江地方设幄次望祭其
　　神牌祭品由
　　盛京礼工二部备办○二十七年议准望祭北海改于混同江地方○又覆准混同江乃边外地方并非奉天府属州县所辖其北海祭物地方官难以运送应照
　　长白山例
　　神牌由
　　盛京工部祭品由宁古塔将军豫备香帛由太常寺移取送交
　　盛京礼部至读文致祭例用地方官应令奉天府尹遣附近之开原县知县设立幄次
　　神位纸牌每嵗春秋于祭
　　长白山后致祭
　　北海祭
　　长白山已备有器皿幄次则望祭
　　北海毋庸别备所有春秋二次祭祀一应祭品等项知照河南廵抚造具清册送开原县遵行○三十五年由海道运米
　　盛京以备振济
　　特发帑金建
　　海神庙于大沽海口
　　勅封为大沽海口之神祭文由翰林院撰拟香帛由太常寺豫备遣礼部司官前往致祭○三十九年江南安东县海口拆去阑黄坝水势流通
　　赐名大通口立庙崇祀○四十六年重修
　　北镇庙告成饬有司嵗以春秋致祭○四十七年重
　　修
　　南岳庙告成饬有司嵗以春秋致祭○雍正二年
　　勅加四渎封号江渎曰涵和河渎曰润毓淮渎曰通佑济渎曰永惠均遣官赍送祭文香帛交各该处督抚布政使就近致祭一次仍以时春秋展祀是年
　　勅封大沽海口之神加广惠二字立庙天津遣官赍祭
　　文香帛交该地方官致祭○八年
　　谕黄河澄清至六省之遥阅七旬之乆史册罕闻朕思江南河南等处皆有庙宇而河源相近之处祀典有阙亟宜举行考河源发于昆仑地隔遥逺人稀境僻其流入内地之始则在秦省之西宁地方朕意欲于此地特建庙宇专祭
　　河源之神以答
　　神贶其如何度地建庙及一应典礼着九卿详议具奏钦此遵
　　防议准于西宁河州口外建
　　河源神庙
　　勅封河源之神为开津广济佑国庇民昭应河源之神每年春秋令该地方官诹吉致祭○又覆准
　　淮渎神祠告成饬有司嵗以春秋致祭○十年覆准
　　浙江海寕县
　　海神
　　勅封为宁民显佑浙海之神令有司嵗以春秋致祭又覆准每嵗春秋致祭北海向因混同江系邉外地方并无州县就近委开原县前往致祭今新设之永吉州即系致祭地方应自雍正十一年春季为始每年春秋二祭改委永吉州知州致祭再祭品等项除宁古塔将军应备祭品仍照旧就近转发该州其由
　　盛京礼工二部应备
　　神牌祭品等项豫期咨送府尹衙门转咨
　　盛京兵部付驿赍送该州收领致祭○又覆准毎年春秋致祭
　　长白山皆由宁古塔将军遣官于吉林之温徳亨山【今名祭山】望设幄次望祭诚恐偶遇风雨不能成礼应仿照宋明于坛侧建设斋防祭殿之意于温徳亨山望祭处为屋五间务使规制明敞与
　　长白山相望既不违望祭之义又足以避风雨庻祀事得尽其诚○十三年覆准春秋致祭
　　长白山以宁古塔将军【今吉林将军】主祭叅领以上均一例斋戒陪祀○乾隆二年重修山西霍州
　　中镇庙告成饬有司嵗以春秋致祭○三年覆准东海神朝宗百谷聿昭灵爽应令该地方官嵗以春
　　秋致祭○又议准天津县大沽海口
　　海神庙应照浙江海宁县致祭
　　海神之例每年春秋仲戊日令有司敬谨致祭○八
　　年议准
　　东镇沂山神庙于乾隆五年奉
　　旨发帑重修春秋二祭应照例用帛一羊一豕一簠簋笾豆尊爵悉如礼惟遣官祭告则用太牢○十二年议准奉天府属永吉州知州裁汰改设理事同知归吉林将军管辖其望祭
　　长白山
　　北海事宜均令理事同知办理
　　一直省祭祀
　　神只顺治初年定直省府州县咸建
　　神祗坛有司嵗以春秋仲月致祭○雍正三年议准
　　直省府州县
　　神只坛设
　　云雨风雷位于中设
　　山川位于左称某府州县境内山川之神设城隍位于右称某府州县城隍之神中陈帛四左帛二右帛一各爵三共羊一豕一铏二簠二簋二笾四豆四尊一承祭官先祭期致斋二日届期朝服行礼仪与祭
　　社稷坛礼同○乾隆七年覆准直省祈祷雨泽各督抚转饬所属府州县皆于孟夏择日行常雩礼行礼之地即于各处旧设坛壝内致祭不必别立雩坛承祭各官先期斋戒其陈设礼仪均与祭
　　神只坛礼同
　　一直省
　　风雷诸祀每祭用帛一羊一豕一果五盘尊一爵三读祝文行礼○雍正六年覆准洪泽湖口
　　风神庙
　　勅封为清和宣惠风伯之神遣礼部笔帖式一人赍祭文香帛交与河道总督致祭○十三年覆准广东边海郡县建立
　　风神庙加
　　封为宣仁昭泰风伯之神令有司嵗以春秋致祭
　　又覆准甘肃兰州府西郭外雷神加
　　封为显仁应瑞之神每年春秋致祭
　　一直省
　　山川诸祭每祭用帛一羊一豕一果五盘尊一爵三读祝文行礼○顺治三年题准封
　　运河龙神为延庥显应分水龙王之神令河道总督致祭祭文内院撰给遣官赍往祭品由地方官豫备○康熙十八年议准封
　　洞庭湖神遣礼部司官赍香帛前往读文致祭祭文由翰林院撰拟香帛由太常寺豫备○二十二年覆准遣官致祭永兴县
　　鸡公山神庙内所奉
　　北极佑圣真君祭文由翰林院撰拟香帛由太常寺备办以礼部司官赍往仍令守土官春秋嵗祀○三十七年以霸州新安县等处屡被水灾
　　特发帑金新开河道
　　赐名永定河
　　勅封永定河之神建庙立碑于芦沟桥遣官赍香帛前往读文致祭祭文碑文由翰林院撰拟香帛由太常寺豫备○三十九年覆准
　　黄运河神加封昭灵効顺四字○六十一年浙省修筑石塘于江海汇流尖山之麓建庙致祭
　　江海潮神○雍正二年
　　勅封四海龙神东曰显仁南曰昭明西曰正恒北曰崇礼均遣官赍祭文香帛交该地方官致祭○是年
　　勅封洞庭湖神加涵元汇利四字立庙湖广常徳府遣官赍祭文香帛交该地方官致祭○又覆准
　　勅封云南各盐井神为普润龙王之神令该地方官立庙春秋致祭○三年覆准山东境内漳河济漕利运
　　勅封临清州河为
　　福漕漳河之神舘陶县河为
　　惠济漳河之神行文该抚饬各地方官恭设神牌嵗以春秋致祭○又覆准河南百泉之上卫源神祠通漕济运应行文该抚恭设
　　神牌致祭一次春秋照例致祭○又覆准
　　青海水神于塞外严寒之涌泉济军
　　勅封为灵显青海之神行文该督委官前往致祭将满汉防古三体字封号立碑勒石垂诸永乆○五年覆准石景山浑河
　　龙神已
　　勅封为永定河神应令河道总督春秋致祭○六年覆
　　准河东盐池
　　勅封为昭惠裕阜盐池之神有司嵗以春秋致祭○七
　　年覆准浙江宁波府镇海县蛟门山
　　龙神加
　　封为涵元昭泰镇海龙神有司嵗以六月朔日致祭○
　　又覆准宁夏大渠正牐
　　龙神
　　勅封为宁渠普利龙王之神每嵗守土官春秋致祭○八年覆准惠农昌润二渠工程告竣宁夏宁朔二县既各建龙王庙不便合祭应令两县各设
　　神牌书宁渠普利之神于每嵗春秋仲月辰日照山川礼致祭○又覆准直滹沱河
</div>
    <div class="pagination">
<a href="钦定大清会典则例_page150.html">上一页</a><span>...</span><a href="钦定大清会典则例_page146.html">146</a><a href="钦定大清会典则例_page147.html">147</a><a href="钦定大清会典则例_page148.html">148</a><a href="钦定大清会典则例_page149.html">149</a><a href="钦定大清会典则例_page150.html">150</a><span class="current-page">151</span><a href="钦定大清会典则例_page152.html">152</a><a href="钦定大清会典则例_page153.html">153</a><a href="钦定大清会典则例_page154.html">154</a><a href="钦定大清会典则例_page155.html">155</a><a href="钦定大清会典则例_page156.html">156</a><span>...</span><a href="钦定大清会典则例_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
