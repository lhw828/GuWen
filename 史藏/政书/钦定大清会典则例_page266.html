<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 266 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 266 页/共 354 页</h1>
    <div class="content">　　盛京工部
　　一城垣天命十年自
　　东京迁都沈阳是爲
　　盛京○天聪五年增拓
　　盛京旧城周九里三百三十二步高三丈五尺厚丈八尺池周十里二百四步广十四丈五尺辟门八○康熙十九年筑关城高七尺五寸周三十二里四十八歩东南隅水栅二以通沈水○二十一年重修诸门城楼○二十二年覆准凡在城基取土行车交与该将军及
　　盛京工部严禁○三十二年
　　谕盛京城垣关系重大着工部侍郎一人前往会同该将军盛京工部将应作何修理之处详看议奏钦此
　　遵
　　旨议准修理城垣三百六十余丈并于街道开沟以泄
　　积水○四十九年
　　谕盛京城垣工程着遣在京工部堂官一人率领司官前往坚固修理钦此○五十四年修理八门城楼并四角楼及内外城垣百余丈○乾隆十七年题准修理城垣八百余丈于将军五部府尹衙门选官分段监修并委官随工察验支用
　　盛京戸部帑银三万余两
　　一
　　宫殿
　　国初定凡
　　宫殿岁时修理内务府专掌其事○康熙十一年奉
　　旨嗣后盛京宫殿有应修之处内务府会同工部择吉修理○又定凡采画油饰需用颜料桐油及罘罳所用铜丝等项于工部移取部委官监视○乾隆十四年重修
　　崇政殿后房收贮
　　法驾
　　銮驾卤簿○十七年重修
　　盛京宫殿增设围墙六十一丈五尺移取
　　盛京戸部帑金千六百两统归戸部奏销
　　一
　　坛庙顺治十三年定凡
　　盛京
　　坛庙有应修之处卽行估直修理
　　一
　　陵寝
　　国初定凡修
　　永陵于东一里外取土西南七里外烧甎西南四百里外烧石灰小石采于张家口碑石龙趺石取于
　　盛京香鑪山○顺治八年定凡修
　　福陵于西五里外取土西南二十里外烧甎正南百里外烧石灰大石采于易州南山小石采于香鑪山流泉湖屯碑石龙趺石自顺天府运送○又定凡修
　　昭陵于西四里外取土南八里外烧甎南百里外烧石灰大石采于易州南山小石采于梨花峪香鑪山瓢杓屯流泉湖屯碑石龙趺石自顺天府运送○是年
　　福陵
　　昭陵工成监造官各给以世爵仍各赏朝衣鞍马其在工官役赏衣冠鞍马白金有差○十四年
　　永陵工成分别在工久暂理事官各给世爵仍赏朝衣鞍马其余官役赏白金布疋有差○又议准
　　三陵官员兵丁匠役所住房屋有碍风水者悉令迁移
　　○康熙三十一年重建
　　昭陵飨殿○又定凡
　　三陵采绘油饰需用颜料桐油及罘罳所用铜丝等项
　　于工部移取○四十二年覆准
　　福陵应用甎瓦令钦天监委官前往指示无关风水之
　　处取土烧造○五十六年覆准
　　永陵应用甎瓦令钦天监官前往同
　　盛京工部侍郎验看无关风水有好土之处建窰烧造○雍正三年奏准
　　福陵官山周围设斥堠四所分委官兵守防○八年奉旨恭建
　　永陵西小河石隄石桥拦水并增建右厢房五间○
　　又奉
　　旨恭建
　　福陵顺水石隄拦水又濬引河及左右引水小沟○
　　乾隆十五年奏准
　　昭陵四面设斥堠守防如
　　福陵之制各建屋三间○十七年重修
　　永陵启运门红栅
　　昭陵西北角楼及
　　懿静大贵妃园寝
　　一
　　盛京公廨天聪六年建学宫于德盛门内
　　殿三间防门三间庙门一座○又建吏部于德盛门内街东吏部南戸部大堂三间司房九间案卷房三间班房四间仪门五间大门三间银库十有八门戸部南礼部大堂五间后堂三间司房六间六品官办事房三间大门三间贮果房三间梨窖冰窖各一所朝鲜使馆一所○又建部于天祐门街西其南兵部又南工部○顺治元年改建工部于礼部之南大堂三间后堂五间左右司房八间仪门一间大门三间班房四间银库一间颜料库三间熟铁库荒铁库大绳库各四间线麻库三间织造库在怀远门内共十有四间○十四年建奉天府署于德盛门内街西大堂后堂各三间吏房六间住房十有四间仪门一间大门三间班房二间○康熙三年重修部大堂五间南肃纪左司肃纪后司北肃纪前司肃纪右司各三间后堂三间仪门一间大门三间案卷房三间司狱司正房五间厢房一间大门一间监狱在城西南隅○又建府丞署于天祐门内街西大堂五间住房八间吏房六间大门三间仪门一间署东建试院大堂三间住房五间东西考房各三间大门三间仪门一间街东建通判署大堂三间住房五间大门三间抚近门外建治中署大堂五间住房共十有六间科房五间大门一间署南建经歴署十有八间○六年建承德县署于怀远门内街南大堂三间住房九间书吏房三间大门仪门各一间库一间监狱六间又门外街南建仓一百二十七间署西建典史署大堂三间住房七间○十三年重修吏部改爲
　　盛京将军署大堂后堂各三间司房六间仪门一间大门三间库一所仓在城内西南隅火药库在城外东南隅教场在城外东北隅○三十年重修兵部大堂三间后堂五间司房六间大门三间仪门一间○三十二年重修学宫增建
　　崇圣祠三间明伦堂三间东西斋房各三间学署六间库房六间大门仪门东西角门各一间一寺庙顺治十三年定各处寺庙有应修理之处各照来文覈明应用钱粮移文工部覆准之日兴工修理○康熙三十一年定各处寺庙采绘油饰需用颜料及罘罳所用铜丝等物于工部移取部委官监视
　　一匠役原定四品官管下
　　永陵窰匠六名瓦匠四名每年自二月初一日起至九月初一日止各给口粮米二十四石三斗八合盐六十八斤十二两
　　永陵木匠四名铁匠二名每名岁给四十日口粮米二石八斗三升二合盐八斤三年给皮衣二领五品官管下黄瓦厰匠十有七名每名岁给朝鲜贡布三疋木棉二斤四两六品官管下匠一百七十三名每名岁给银六两米三石五斗四升稗视米数每月给盐五斤五旗匠人一百三名每名岁给银六两
　　崇政殿壮丁六名家属共三十口每口岁给米一石四斗一升六合稗视米数盐十二斤司匠管下匠役七十九名家属共三百八十七口每匠岁给布棉与黄瓦厰匠同每家口岁给米稗盐与
　　崇政殿壮丁同○康熙二十七年定
　　盛京工部千丁新旧共千一百七十二名于海城县所属四门城地方酌量开窰烧造甎瓦以备每年
　　陵寝宫殿各工需用○三十九年定烧造黄瓦等项应用黑铅着于锦州府渣子岭等处刨取○五十五年定黑铅停其刨取将辽阳刨铅千丁往返工费折交
　　盛京工部照数采买以供烧造○乾隆十七年定千丁每年应交甎瓦土坯六十万有奇如存贮过多未免渐至损坏且多看守之烦嗣后每方甎折银一分条甎折一厘六毫瓦折七毫句头滴水折六厘土坯折五毫合计一年折银五百八十四两令各丁于八月内交纳如逾限不完将该管四品官叅处千丁等照例惩责
　　一给发柴薪
　　永陵
　　福陵
　　寿康太妃园寝直宿班房岁给秫稭二千三百四十束
　　昭陵直宿房岁给一万九百二十束
　　懿静大贵妃园寝直宿房岁给秫稭一千五百六十束守显佑宫道士每名岁给二百束各衙门执事人厨役匠役牧牛羊人每名岁给三百六十束
　　盛京礼部整治果品自
　　京师发来修
　　陵匠役均月给二十束公侯伯日给二十束都统十七束副都统侍郎十四束叅领郎中十束骑都尉员外郎七束云骑尉六束骁骑校防军校六束七品八品笔帖式五束防军领催三束骁骑二束从人等合爨日三束
　　内府采蜜人十人合爨日四束虎尔哈库尔喀等部落进贡人五人合爨日四束每三日给蒸烙餠饵柴薪四束
　　三陵供祭牛羊及各驿递马匹每豆一斗给一束苫盖各衙门仓库及黑牛馆墙垣每版给六束墪门人犯日一束流徙吉林人犯十人合爨日四束均岁终报工部覈销○又定吉林等处往京娶妇及送貂皮领取修船物料官役住宿例给秫稭每协领日八束佐领七束防御六束骁骑校五束笔帖式四束领催三束外郎兵匠每人日二束从役十人三束给发黑龙江等处领取修船物料官役同○又定朝鲜遣使入贡及谢
　　恩领时宪书官役住宿给秫稭正副使每人日七束书状官五束大通官三束从役十人三束马十匹二束




　　钦定大清会典则例卷一百三十九
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百四十
　　理藩院
　　旗籍清吏司
　　一疆理内扎萨克防古诸部落壤地相错形势相聨东接
　　盛京黑龙江西邻厄鲁特南至长城北逾絶漠袤延万余里○科尔沁六旗在喜峰口东北八百七十里东西距八百七十里南北距二千一百里东至扎頼特界西至扎鲁特界南至
　　盛京边墙界北至索伦界至京千二百八十里右翼旗驻劄巴燕和硕右翼前旗驻劄席喇布尔哈苏右翼后旗驻劄恩马图坡左翼旗驻劄伊克唐噶里克坡左翼前旗驻劄伊克岳里泊左翼后旗驻劄双和尔山○扎赖特一旗驻劄土伯新察汉坡在喜峰口东北千六百里东西距六十里南北距四百里东至杜尔伯特界西与南均至郭尔罗斯界北至索伦及杜尔伯特科尔沁右翼后旗界至京二千有十里○杜尔伯特一旗驻劄多克多尔坡在喜峰口东北千六百四十里东西距百七十里南北距二百四十里东至黑龙江界西至扎赖特界南至郭尔罗斯界北至索伦界至京二千五十里○郭尔罗斯二旗在喜峰口东北千四百八十七里东西距四百五十里南北距六百六十里东至吉林界西至科尔沁界南至
　　盛京边墙界北至科尔沁界至京千八百九十七里前旗驻劄古尔班察汉后旗驻劄榛子岭○敖汉一旗驻劄古尔班图尔噶山在喜峰口东北六百里东西距百六十里南北距二百八十里东至奈曼界西至喀喇沁界南至土黙特界北至翁牛特界至京千有十里○奈曼一旗驻劄彰武台在喜峰口东北七百里东西距九十五里南北距二百二十里东至喀尔喀左翼界西至敖汉界南至土黙特界北至翁牛特界至京千一百十里○翁牛特二旗在古北口东北五百二十里东西距三百里南北距百六十里东至阿禄科尔沁界南至喀喇沁及敖汉界西至热河禁地界北至巴林及克西克腾界至京七百六十里右翼驻劄英席尔哈齐特呼郎左翼驻劄扎喇峰西○巴林二旗右翼驻劄托钵山在古北口东北七百二十里左翼驻劄阿察图拖罗海又东北六十里东西距二百五十一里南北距二百二十三里东至阿禄科尔沁界西至克西克腾界南至翁牛特界北至乌朱穆秦界至京九百六十里○扎鲁特二旗在喜峰口东北千一百里东西距百二十五里南北距四百六十里东至科尔沁界南至科尔沁及喀尔喀左翼界西至阿禄科尔沁界北至乌朱穆秦界至京千五百十里左翼驻劄齐齐灵花拖罗海山北右翼驻劄尔山南○喀尔喀左翼一旗驻劄察汉河朔墩在喜峰口东北八百四十里东西距百二十五里南北距二百三十里东至科尔沁界西至奈曼界南至土黙特界北至扎鲁特及翁牛特界至京千二百十里○阿禄科尔沁一旗驻劄浑图山东在古北口东北千一百里东西距百三十里南北距四百二十里东至扎鲁特界西至巴林及翁牛特界南至喀尔喀左翼界北至乌朱穆秦界至京千三百四十里○克西克腾一旗驻劄吉拉巴斯峰在古北口东北五百七十里东西距三百三十四里南北距三百五十七里东至翁牛特及巴林界西至正蓝旗游牧察哈尔及蒿齐忒界南至翁牛特界北至乌朱穆秦界至京八百十里○土黙特二旗在喜峰口东北五百九十里东西距四百六十里南北距三百十里东至养什木地界西至喀喇沁右翼界南至
　　盛京边墙界北至喀尔喀左翼及敖汉界至京千里左翼驻劄旱龙潭山右翼驻劄大华山○喀喇沁二旗又增设一旗在喜峰口东北三百五十里东西距五百里南北距四百五十里东至土黙特及敖汉界西至正蓝旗王屯界南至
　　盛京边墙界北至翁牛特界至京七百六十里右翼驻劄席伯河北左翼驻劄牛心山增设一旗在二旗界内○乌朱穆秦二旗在古北口东北九百二十三里东西距三百六十里南北距四百二十五里东至索伦界西至蒿齐忒界南至巴林界北至瀚海至京千一百六十三里右翼驻劄巴克苏尔哈台山左翼驻劄魁苏拖罗海○阿霸垓二旗在张家口东北五百九十里东西距二百里南北距三百十里东至阿霸哈纳尔界西至苏尼特界南至正蓝旗游牧察哈尔界北至瀚海至京千里右翼驻劄科布尔泉左翼驻劄巴顔额隆○蒿齐忒二旗在独石口东北六百八十五里东西距百七十里南北距三百七十五里东与北均至乌朱穆秦界西至阿霸垓界南至克西克腾界至京千一百八十五里右翼驻劄特古力克呼都克井左翼驻劄呼黙赫泉○苏尼特二旗在张家口北五百五十里左翼东西距百六十里南北距三百里右翼东西距二百四十六里南北距二百八十里东至阿霸垓右翼界西至四子部落界南至正蓝旗游牧察哈尔界北至瀚海至京九百六十里右翼驻劄萨敏西勒山左翼驻劄俄材图察伯台冈○阿霸哈纳尔二旗在张家口北六百四十里东西距百八十里南北距四百三十六里东至蒿齐忒界西至阿霸垓右翼界南至正蓝旗游牧察哈尔界北至瀚海至京九百六十里○四子部落一旗驻劄乌蓝额尔吉坡在张家口西北五百五十里东西距二百三十五里南北距二百四十里东与北均至苏尼特界西至归化城土黙特及喀尔喀右翼界南至镶红旗游牧察哈尔界至京九百六十里○喀尔喀右翼一旗驻劄他鲁浑河在张家口西北七百十里东西距百二十里南北距百三十里东至四子部落界西至毛眀安界南至归化城土黙特界北至瀚海至京千一百三十里○吴喇忒前中后三旗均驻劄铁柱谷【防古名哈逹马尔】在归化城西三百六十里东西距二百十有五里南北距三百里东至毛眀安及归化城土黙特界西至鄂尔多斯界南至黄河及鄂尔多斯界北至喀尔喀右翼界至京千五百二十里○毛眀安一旗驻劄车突泉在张家口西北八百里东西距百里南北距百九十里东至喀尔喀右翼界西至吴喇忒界南至归化城土黙特界北至瀚海至京千二百四十里○鄂尔多斯六旗又增设一旗在归化城西二百八十五里沿黄河套内东至归化城土黙特界西至喀尔喀右翼界南至陜西长城界北至吴喇忒界东西北三面皆距黄河自山西偏头闗至陜西宁夏卫延长二千余里至京千一百里左翼前旗驻劄套内东南扎拉谷在湖滩河朔西北四十五里左翼中旗驻劄套内南近东敖锡喜峰在扎拉谷西百六十五里左翼后旗驻劄套内东北巴尔哈孙湖在黄河帽带津西百四十里右翼前旗驻劄套内巴哈池在敖锡喜峰西九十里右翼中旗驻劄套内正西近南锡喇布里都池在鄂尔吉虎泊西南二百六十里右翼后旗驻劄套内西北鄂尔吉虎泊在巴尔哈孙泊西百七十里增设一旗在游牧六旗界内
　　一归化城土黙特疆理左右二旗均驻劄归化城在杀虎口北二百里东西距四百有三里南北距三百七十里东至四子部落界西至鄂尔多斯左翼前旗界南至山西边城及镶蓝旗游牧察哈尔界北至喀尔喀右翼及毛眀安界至京千一百六十里
　　一旗制初科尔沁二十四部落及归化城土黙特定为四十九旗康熙四十四年喀喇沁增设一旗雍正九年鄂尔多斯增设一旗乾隆二十一年归化城土黙特增设一旗二十三年裁○科尔沁六旗右翼旗右翼前旗右翼后旗左翼旗左翼前旗左翼后旗○扎赖特一旗【属科尔沁右翼】○杜尔伯特一旗【属科尔沁右翼】○郭尔罗斯二旗前旗后旗【并属科尔○沁左翼】敖汉一旗○奈曼一旗○翁牛特二旗右翼旗左翼旗○巴林二旗右翼旗左翼旗○扎鲁特二旗右翼旗左翼旗○喀尔喀左翼一旗○阿禄科尔沁一旗○克西克腾一旗○土黙特二旗右翼旗左翼旗○喀喇沁三旗右翼旗左翼旗增设旗○乌朱穆秦二旗右翼旗左翼旗○阿霸垓二旗右翼旗左翼旗○蒿齐忒二旗右翼旗左翼旗○苏尼特二旗右翼旗左翼旗○阿霸哈纳尔二旗右翼旗左翼旗○四子部落一旗○喀尔喀右翼一旗○吴喇忒三旗中旗前旗后旗○毛眀安一旗○鄂尔多斯七旗左翼中旗左翼前旗左翼后旗右翼中旗右翼前旗右翼后旗增设旗○归化城土黙特二旗右翼旗左翼旗
　　一封爵有五等一和硕亲王二多罗郡王三多罗贝勒四固山贝子五镇国公及辅国公秩视在内王公世袭罔替其锡封各有根源○科尔沁【眀初为扶余外卫以元后乌梁海部长授都指挥掌卫事自立国号曰科尔沁】
</div>
    <div class="pagination">
<a href="钦定大清会典则例_page265.html">上一页</a><span>...</span><a href="钦定大清会典则例_page261.html">261</a><a href="钦定大清会典则例_page262.html">262</a><a href="钦定大清会典则例_page263.html">263</a><a href="钦定大清会典则例_page264.html">264</a><a href="钦定大清会典则例_page265.html">265</a><span class="current-page">266</span><a href="钦定大清会典则例_page267.html">267</a><a href="钦定大清会典则例_page268.html">268</a><a href="钦定大清会典则例_page269.html">269</a><a href="钦定大清会典则例_page270.html">270</a><a href="钦定大清会典则例_page271.html">271</a><span>...</span><a href="钦定大清会典则例_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
