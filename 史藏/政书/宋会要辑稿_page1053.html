<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1053 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1053 页/共 1125 页</h1>
    <div class="content">四月十一日，保静军承宣使、提举佑神观郑兴裔〔言〕：「逐年奉使(全)[金]国及接送伴使副、赐宴中使回程经过扬州瓜洲镇，渡江所用般剥人夫，每次不下二千余人。乞札下扬州，自今接、送伴除与北使同行听从差夫外，所有奉使金国回程，止乞差夫一千人，送伴使、副回程差夫八百人，赐宴中使回程差夫二百人，庶几约定人数，不致泛差。」从之。 
九月二十五日，差充贺金国正旦国信使黄由、副使张宗益，照得「由」字系犯金国名讳偏傍，「宗」字系犯金国名讳，合行回避。诏黄由时暂改名申，张宗益除去「宗」字，并候事毕日依旧。 
三年三月二十一日，进呈黄由等札子：「昨充贺正旦使、副，乞奏对。」上曰：「两人都教引见，要询问北界事。」留正等奏：「张宗益前日过对境，煞疏脱，为虏人所轻。」上曰：「只为是张子盖之子，前日差他去，却如此。所以遣逻者之意，正为要伺察此等事，全不奏来。宗益更与外任，逻者亦须惩治。」 
五年六月十二日，诏大行至尊寿皇圣帝六月九日升遐，梓宫发引在十月之后，九月七日本国皇帝生辰，仰盱眙军关 
      
报对境，权免遣使一次。 
宁宗庆元元年正月九日，宰执余端礼等言：「虏使移剌敏等，必欲求竹牛角，馆伴使、副孙逢吉等执不与之，此意亦是。」上曰：「闻渠虏主甚欲得此，与之亦未害，但恐后来源源不绝尔。」 
十二月十日，尚书省言：「金国贺正旦使人，缘在哲文神武成孝皇帝未祔庙前已降指挥，令接伴使、副谕使人免赐幡胜，优与折支本色，就所至州军照数兑支日，后却令所属拨还。照得贺登宝位使人合赐幡胜，内侍省未曾差官。」诏令户部据合用金银两数付内侍省所差官前去给赐。使、副二人各纯金幡胜一副，各重一两五分，各折金二两。上节一十一人并接伴使、副二人，各浑金镀银幡胜一副，各重六钱，镀金五分，各折银一两半。中节一十四人，下节三十九人，各闲金镀银幡胜一副，各重五钱八分，镀金三分，各折银一两。 
二十六日，送伴使章颖、副使李孝纯言：「送伴金国贺登宝位人使至前路，必遇岁元。昨来金国贺天申、会庆、重明圣节，往回途中该遇端午、冬至、重阳节，各差天使赐使人节仪。今来前路使人该遇岁元节，未知合与不合降赐。」诏依冬至例给赐，其合用绢于所至州军代支，却令户部依数拨还。仍令押御筵官就赐使、副二人各生白绢五十匹，都管二人各生白绢一十二匹，书状官二人各生白绢一十二匹，上节七人各生白绢八匹，中节一十四人各生白绢五匹，下节 
      
三十九人各生白绢三匹。 
二月三日，右丞相赵汝愚等言：「窃惟行人之官，责任甚重，欲求称职，必在择人。人固须才，事当有据。赏考《周礼》，行人之职掌宾客之礼仪。名位尊卑，皆有礼籍；礼俗政事，自为一书。神宗皇帝尝以(僚)[辽]国和好，盟誓聘使、礼币仪式皆无考据，始命苏颂修成一书，名曰《华夷鲁卫录》。今两国通好，姑务息民，凡所遣之使人，(此)[皆]是临时选择，事非素习，初非世官，礼或有疑，责成吏手，安危所(击)[系]，后来之事酌之而行，可以息争端，可以定疑虑。今后遇遣国信使、副及接送、馆伴，各授一编，使之检用，诚非小补。」诏令枢密院承旨、编修司共同编类。 ，事体非轻。乞特命儒士，自隆兴以后，聘使往来之礼，吉凶庆吊之仪，编类成篇，以为准式，使已用之文粲然可 
十一日，诏：「奉使金国，并不许辟差见任知县、县令充上、中节人数，许本路监司、守臣劾奏。有已差人更不推赏。」先是，臣僚言：「乞自今后考试官并不许差知县，立为定制。勘会近来诸县知县、县令夤缘干请辟差，充奉使所差遣。自被差至回程，动经数月，妨废职事。」故有是命。 
六月二十九日，臣僚言：「铜钱透漏，法禁不行。今朝廷见议两淮铁钱，未有成说，虽铁钱不得过江而铜钱过淮常自若也。每岁使人出疆，一行随从颇众，谁不将带铜钱而往，不知几年于此矣。此而不禁，法令何繇可行!欲乞自今次遣使，重立罪赏，互相觉察， 
      
委自使、副纠举，不得容情隐庇。如有犯者，不问是何名色人，必行无赦。若所遣三节人从过界，并无铜钱与彼交易，亦使知本朝法制加严，不同曩日，诚立国之所先。乞赐处分。」诏令户、刑部检坐见行条法指挥，申严行下。今后使、副到盱眙军，临期责令排军，将三节官属、人从随行衣笼逐一搜检，有无将带铜钱，具申使、副。其排军衣笼却令都辖检察，如有违戾，依法施行。 
八月二十六日，诏：「瑞庆圣节贺生辰人使到阙，系在孝宗皇帝小祥之后，使人见辞并设淡黄幄，百官、使人幕次陈设并用紫色。」以礼部、太常寺检会淳熙十五年十月会庆圣节在高宗皇帝小祥之后典礼，故有是诏。 
三年十月二十八日，知临安府赵师奏：「本府年例合造奉使金国三节官属紫罗衫，共计七十二领，其色皆拘前例变染成绯，谓之番紫。窃见曩岁虏使到阙，皆服绯色紫衣，中国之人互相仿效。近年以来，虏介到国，使、副以下皆是深紫公裳窄衫，侧闻本朝遣使出疆，虏庭官僚亦皆深紫之衣，而本朝使属却衣番紫之服。况沿路衣着不禁风日，颜色昏淡，观瞻之间，甚系国体。乞札下以凭遵守，逐急染造施行。」从之。 
四年正月二十九日，主管侍卫步军司张国珍言：「昨准指挥，今后奉使入国下节军兵，令殿前、马步军司排定，一军一将，轮差有职名家口、无过犯人充，不得差已经入国人。自承上件指挥，至 
      
今二十年，诸军屡经选差，目即虽未经入国，有职名军兵数亦不多。其间又有年貌衰瘁或身材矮小、不中选者，若行备数差拨，诚恐有轻国体。乞下殿前、步军司，今后若是有职名军兵差拨不敷，许于白身效用内通行选差人物魁梧、善鞍马、有家口、无过犯、不曾入国人前去，非惟军校溥沾恩霈，抑亦增重国威。」从之。 
五年二月十日，臣僚言：「窃见国家遣使，其间三节官属合六十人，内下节一十六人，系于三衙轮差官兵，自余悉听使、副踏逐指差。其在选中者，不过为转官资、理实历之计，悠悠往来，他不暇顾。行之既久，玩弛滋甚。今乞将三节官属除都辖、书状官、掌仪、引接仪范并使副亲随守宅并从旧例差充外，其余自上节至控拢，尽乞于军中令统军官精择官军自三十岁以至五(以)[十]岁以下之人，使充其选。仍乞申严指挥，已差者不许再差，革其玩习之弊。」诏除都辖、书状官、礼物官、书表司、引接、医官、指使、国信所指使、亲属、亲随、职员、小底、准备差使、译语、亲事官、亲从、控拢并依旧例差拨外，其执旗、报信二员，令三衙主帅选择军中有心力、谙晓事务、可以倚仗有官人各二十人，转资军兵二十六人。令三衙主帅于诸军选择强壮有心力军兵各一百人，并自指挥下日，限十日保明申三省、枢密院籍记姓名，遇差奉使日，听候朝廷点差，候差足日再行选择。 
四月七日，新知温州毛宪 
      
奏：「仰帷国家中兴以来，偃兵息民，两国聘使来往，岁以为常。窃见浙河牵挽人使舟船率用百姓，而淮河则用兵卒，使之岁有挽牵役使之劳。夫兵皆吾兵也，民皆吾民也，当恤于淮，独不当恤乎浙乎!兵可用于淮，独不可用于浙乎!乞行下两浙转运司，令浙西沿路州县遇两国聘使及接送伴来往，并照淮河体例，止以兵卒牵挽舟船，却将每岁所给百姓雇直支犒，不得容令减 。」从之。 
十月十六日，诏：「金国贺生辰使仆散琦为患，可免朝见，仍令宣医。所有朝见持书等，令副使张汝猷代仆散琦行礼仆：原作「璞」，据前文改。。」 
六年八月九日，尚书省言：「勘会大行圣安寿仁太上皇帝八月八日升遐，见行差官告哀，缘将来梓宫发引在本国皇帝生辰之后。」诏令盱眙军关报对境，欲权免贺生辰遣使一次。 
十一日，奉使金国告哀使吴盱言：「副使林可大旬日而前，因感冒医疗，稍获安愈，缘伤动(冒)[胃]气，遂得呕哕之症，疾势日增，窃恐临时取接，或未痊安。」诏令盱眙军差官医治，如病势增重，不能过界，即就差扬州钤辖岳松假广州观察使、知合门事、兼客省四方馆事副之。 
十一月一日，礼部、太常寺言：「金国吊慰祭奠使、副到阙，缘皇帝见在大行圣安寿仁太上皇帝服制之内，所有行礼见辞日，欲依淳熙十五年、绍(兴)[熙]五年礼例，皇帝服衰绖，宰执以下合赴立班官，并应奉官引班人依昨来小祥礼毕礼例，服布幞头布襕
      
，俟班退易常服、黑带。」从之。 衫，腰绖，布 
嘉定元年正月二十二日，诏起居郎许奕、合门舍人吴衡差充通问金国使、副。既而改作通谢，许奕假朝议大夫、试礼部尚书、吴兴郡开国侯、食邑一千户、实封一伯户、赐紫金鱼袋，吴衡假福州观察使、右武卫上将军、永康郡开国伯、食邑七百户。 
九月二十一日，臣僚言：「今后使人到阙，应干科买之物，照时直随精粗定价，随即支还，毋致稽缓。经从州军收买使人合用之物，从寔酬价，以时支还。自余往来馈送等费，乞严行约束。如往来沿流牵担之夫，动以千百计，官司虽量给口食，然束散多不以时，其间未免减克，每遇冬寒，多有冻饿至毙者。乞下所属务令优给，不得纵令减克。」从之。 
十二月八日，诏贺金国正旦使曾从龙、副使叶 日下回程，接伴使徐邦宪、副使郑尽令就扬州听候指挥。以盱眙军缴泗州牒报，金国大行皇帝升遐，梓宫犹在攒殿，山陵未毕，难议受贺故也。 
二年十月十七日，馆伴金国贺生辰使章颖、副使董世雄言：「馆伴使人在税亭茶酒间，有北引接阎河等云：『昨日赤岸御筵，传尔免乐，甚荷周旋。今日到馆，国信来时得朝省处分，缘皇帝见居心丧，馆中应御筵宴并告免听乐，止赐花，免插戴。殿庭礼数为系贵朝皇帝生辰，不敢不听乐，止受赐花，免插戴。』乞详酌指挥施行。」从之。既而三年贺岁元礼，馆伴使刘 、副使王斌亦同 
      
此请。 
三年十月十七日，接送伴金国贺生辰使副李洪、李谦同班内殿奏事，洪等出札子奏：「向来陛辞之时，恭奉圣旨，令归日具江淮风物、民间利病奏闻。」上曰：「曾令具江淮风物、民间利病。」洪等对展札子奏陈讫，圣上再三首肯。上又问：「使人别无生事否 」洪等奏云：「徒单镐等沿途执礼，直是恭顺。」
 职官 宋会要辑稿 职官五一 馆伴使此题据眉批移入。 
      
馆伴使此题据眉批移入。
真宗景德元年十月，以屯田员外郎、权判三司勾院杜梦证假卫尉卿，侍禁、合门祗候康宗元假西上合门副使，接伴契丹贺承天节使，回日充送伴使。复以盐铁判官、殿中丞、直史馆乐黄目假司农卿接伴，代梦证。 
十一月，命翰林学士李宗谔、东上合门使曹利用充在京接伴契丹贺承天节使。时已命乐黄目、康宗元诣雄州接伴，使回日充送伴使。又命群牧判官、著作左郎王(晓)[曙]假开封府推官、吏部郎中，俟契丹使至，持知府张雍书礼迎劳于郊。及还，又命屯田员外郎、权判三司勾院杜梦证假检校秘书少监、开封少尹饯于上德桥。自后皆以府判官假少尹为饯，推官假判官、郎中为接迓，不复命他官。 
二十日，诏接伴使、副李宗谔等逐日入朝起居，令于北朝人使前先起居，于东面立，令使人起居。 
大中祥符元年六月，以都官员外郎孙奭假秘书少监使契丹孙：原作「系」，据《长编》卷六九改。，谕以将有事于泰山也。 
二年二月六日，诏：「自今契丹使有例外赠遗接伴、馆伴使者，再辞不已，则 
      
许纳之，官给器(弊)[币]为答。」初，契丹萧智可等至白沟河，与送伴使陈知微酌酒为别，遣舍利以所乘马遗知微，又以二马至，令自择之，知微固辞不受。朝廷务怀远俗，故有是命。 
十二月十二日，诏：「自今馆伴使所得马，官给其直，副使半之。」初，契丹使与馆伴使有私觌马，悉输官而答礼皆己物物：原作「拘」，据《长编》卷七二改。，至是晁迥上言故也晁迥：原作「见回」，据《长编》卷七二改。。 
是月，差太常博士、集贤校理张象中假太常少卿，侍禁、合门祗候薛贻假引进使，接伴契丹告哀使，仍驰驿以往。又命户部郎中、知制诰利瓦伊假左谏议大夫洎曹利用馆伴之。以其国母萧氏卒。 
敌，没于王事，义难以行。」许之。 仁宗天圣三年九月六日，起复户部郎中、知制诰夏竦言：「蒙差充契丹使，臣父往年与契丹 
十六日，殿中侍御史张亿言：「蒙差接伴契丹使，窃缘亿名犯北朝讳，未审避与不避。」诏以程琳代之。其后韩亿充使，遂令权改名意，王克明接伴，亦权名克用。 
四月十二日，接伴使孔道辅言道：原作「通」，据《宋史》卷二九七《孔道辅传》改。：「北中并知两制臣僚之数，欲乞假(言)[官]外，各令兼带本职。」从之。庆历诏：奉使、接送伴兼会，毋过饮酒，语言务存大体，仍委使、副递相觉察。
 职官 宋会要辑稿 职官五一 正旦使 生辰使附此题据眉批移入。 
      
正旦使生辰使附此题据眉批移入。
太宗太平(国兴)[兴国]二年十一月，命监察御史李渎假太府卿，合门祗候郑伟假右千牛卫将军，为契丹正旦使。 
三年五月，命左补阙李吉假司农卿使契丹，通事舍人薛文宝假西上合门使副之文：原作「使」；之：原无。并据《长编》卷一九改、补。。 
十一月，命供奉官、合门祗
      
候吴元载假西上合门使元：原无，据《长编》卷一九补。，太常寺太祝毋宾右假右赞善大夫，为契丹贺正使。 
真宗景德二年二月二十五日，命开封府推官、太子中允、直集贤院孙仅假金紫光禄大夫、检校左仆射、卫尉卿、上柱国、乐安郡开国侯、食邑一千二百户，为契丹国母生辰使；右侍禁、合门祗候康宗元假西上合门副使、(紫金)[金紫]光禄大夫、检校兵部尚书、兼御史大夫、上柱国、东平郡开国侯、食邑一千户副之。 
是冬，遣太常博士周渐假太府卿，右侍禁、合门祗候郭盛假西上合门使，为契丹国主生辰使。职方郎中、直昭文馆韩国华假秘书丞，衣库副使焦守(守)节假西上合门使，为契丹国母正旦使。秘书丞张若谷假将作监，内殿崇班郭允恭假引见副使，为国主正旦使。自是岁以为常。 
十月，命殿直曹利用为合门祗候，假崇仪副使使契丹。澶渊之役，朝廷姑务休息兵民，故复遣使讲好焉。 
三年十一月，开封府判官、太子中允、直集贤院孙仅假卫尉卿，接伴契丹贺正旦使。以陈若拙谈词鄙近，代之。
 职官 宋会要辑稿 职官五一 祭奠使此题据眉批移入。 
      
祭奠使此题据眉批移入。
仁宗嘉佑三年正月，契丹国母萧氏卒国：原无，据《长编》卷一八七补。，遣侍御史朱处约假左谏议大夫，为祭奠使，宫苑使、惠州刺史潘若冲副之潘：原作「藩」，据《长编》卷一八七改。。三司度支判官、兵部员外郎、集贤校理李师中假左谏议大夫为吊慰使，六宅副使雍规假六宅使、荣州刺史副之。 
神宗元丰八年，遗留入国使、副元借行李：使副，皂鞍 
      
韉、青結絲鞍複、黑 、犀腰帶、青襴、素額、繳璧、青純幕、青絹坐褥子、白成銀香合、香匙、全白成銀交椅、小罐子、手中筒；三節人從、青 點錦絡縫衣服、青 點錦簷帽子、皂 、角腰束帶。俟禫除即从吉服，使、副只系黑带，去鱼袋，打青伞，乘皂鞍鞯，仍去狨座。舞蹈即從常儀，服窄衣、黑 、角帶。其马缨彻去。三节人从并服紫衫、黑带。 
绍兴二十九年十二月七日绍兴二十九年：原无，而前条为元丰八年，显易至误，兹据《宋史》卷三一《高宗纪》八补。又「十二月七日」，《宋史》作「十一月丁亥」。，诏左太中大夫、参知政事贺允中充皇太后遗留使，保信军节度使、领合门事、兼客省四方馆事、提点皇城司郑藻副之。 
二十九日，三省、枢密院言：「拟到今后遣使三节人格例：常使合差二十四人，文武臣通差。泛使如非执政官与此同。今欲止许使、副通差文臣六人，余差武臣校、副、尉、下班祗应，其转〔官〕、支赐依见前条格。泛使系执政官二十八人，文武臣通差。今欲止许使、副通差文臣八人，余差武臣校、副、尉、下班祗应。上节恩数依旧，中节转一官，与回日添差遣，下节转一官资。以上并不许(并)[差]承议郎以上并行在职事官，合差人并差正身，不得充代。内引节、礼物官、书表司，乞踏逐惯熟无官人者，听与破本等支赐及承信郎请给。其恩例候有名目日收使，仍不得过(人三)[三人]。」从之。 
三十年正月十八日，诏：「今后奉使金国使、副，不以两府、侍从，过界后并只合依常例坐车马，不得妄于例外索觅轿子前去。令盱眙军遵守施行。」 
二十四日，诏左朝奉大夫、守宗正少 
      
卿金安节，武翼郎、带御器械韩俣，各特降两官，以送伴不职故也。 
 治平四年六月二十三日，送伴北朝吊慰使王瓘等言：「今后馆伴、接送并入国使、副，如北使例外送到微少麝香等，乞令逐番使副自备茶、纸笔、香药之类回答。」从之。
 职官 宋会要辑稿 职官五一 祈请使 通问使此题据眉批移入。 
      
祈请使通问使此题据眉批移入。
建炎中兴，未和则有祈请使、通问使。建炎元年，遣傅雩为祈请使，王伦为通问使。
 职官 宋会要辑稿 职官五一 报谢使 
      
报谢使
绍兴三十年二月十一日绍兴三十年：原作「嘉佑八年」，据《宋史》卷三一《高宗纪》八改。，诏左中大夫、同知枢密院事叶义问充金国报谢使，右武大夫、和州防御使、知合门事、兼客省四方馆事刘允升假崇信军节度使副〔之〕。 
 职官 宋会要辑稿 职官五二 奉 
     
宋会要辑稿 职官五二

奉
【宋会要】
淳熙元年正月七日，诏：「自今大金使人如欲蹉程到赐御筵州府，值国忌日分，与依奉使入国体例受赐讫，免赴坐。」 
四月十九日，诏：「自今奉使所差三节人内，下节四十人，令枢密院于三衙并皇城司等处选差。」 
五月十八日，国信所言：「今来报聘礼物、私觌比之生辰增倍，道由楚州至盱眙军，沿淮一带合差防护官兵，欲下武锋军增一百人。」从之。 
九月十日，合门言：「金人贺会庆圣节使姓名并犯庙讳，所有姓依例改『元』字，名欲改『尚』字，乞作元颜尚宣班。」从之。 
二年正月一日，端明殿学士、朝请郎、签书枢密院事李彦颖言：「昨充接送馆伴，借朝请大夫，今来入驿押伴御筵，乞权以元借官系衔。」从之。 
四年八月十八日，诏：「应接送、馆伴、奉使所(以)移文字，并依旧以大金称呼。」先是，臣僚言：「《春秋》写褒贬于一字，于夷夏之际，尤致其严。夷狄虽强，不可有加于中国。今使介之往，姑以大金名之；若有司行移，止当称金国。」已而复有是诏。 
五年三月十三日，枢密院言：「吏部乞自今差奉使金国正旦、生辰使副并三节人从，合得酬赏并与减三年磨勘。内下节军兵依(析)[折]资法，比类支钱。其使、副下合差引接仪范二人，令六曹于书令吏已上选差谨行止、有心力人籍定姓名，每次(输)[轮]差二人，发赴奉使所祗应。仍前两月牒送国信所阅习仪范。馆伴、接 
</div>
    <div class="pagination">
<a href="宋会要辑稿_page1052.html">上一页</a><span>...</span><a href="宋会要辑稿_page1048.html">1048</a><a href="宋会要辑稿_page1049.html">1049</a><a href="宋会要辑稿_page1050.html">1050</a><a href="宋会要辑稿_page1051.html">1051</a><a href="宋会要辑稿_page1052.html">1052</a><span class="current-page">1053</span><a href="宋会要辑稿_page1054.html">1054</a><a href="宋会要辑稿_page1055.html">1055</a><a href="宋会要辑稿_page1056.html">1056</a><a href="宋会要辑稿_page1057.html">1057</a><a href="宋会要辑稿_page1058.html">1058</a><span>...</span><a href="宋会要辑稿_page1054.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
