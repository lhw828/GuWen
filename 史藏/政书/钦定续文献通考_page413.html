<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 413 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 413 页/共 455 页</h1>
    <div class="content">　　顺帝至正十年七月同州虫食稼【互见虫异门】
　　王圻曰是年处州螟十六年亦如之
　　十九年五月济南章邱邹平二县蝻五谷不登八月襄垣县螟蝝　二十二年春卫辉路螟六月莱州胶水县虸蚄七月掖县虸蚄生害稼　二十三年六月宁海文登县虸蚄生七月莱州招逺莱阳二县及登州宁海州亦如之
　　鼠妖
　　【臣】等谨按宋辽金三史无防妖可见王圻续通考亦阙
　　元世祖至元二十二年六月马湖田鼠食稼殆尽总管祠而祝之鼠悉赴水死
　　成宗大德二年二月甘肃沙州鼠伤禾稼
　　顺帝至正二十年八月庆阳延安宁安等州野鼠食稼初由鹑卵化生既成牝牡生育日滋百亩之田一夕俱尽
　　二十六年泗州颍淮两岸有灰色黒防暮夜出穴成羣覆地食禾
　　王圻曰至正十五年湖广羣鼠数十万越洞庭湖望四川而去
　　明武宗正德初黄州寗均见一鼠盘旋道上忽入地穴其下得一铜印上篆扶蛮王印四字
　　王圻曰世宗嘉靖中临江李鏊授徒湖口所居卑隘而旁有楼崇敞然封钥甚固请居之主人曰中有怪物常魇人死鏊曰邪不胜正安有是理因徙居其中一日外出留一冠者摄课读夜分忽一神至貎甚狞恶戴金幞头绛袍象简髯垂至腹冠者惧不敢仰视次日鏊归言状鏊曰贵神福人此贫士之资何惧后果再至笏端凝如前顾鏊作怒鏊趋而进自陈且有祈请神不对但吹鏊左耳耳即聋鏊怒知不免举向所备防身大梃尽力一击中胸有声呦然逋去迟明报主来索怪踪迹至北廊垣曲有大穴一鼠如斗作赤色髯长尺余称之重七斤胸有凝血以中其要害故仅能入穴死王元贞记
　　神宗万厯四十四年七月常镇淮扬诸郡土鼠千万成羣夜衔尾渡江络绎不絶几一月方止　四十五年五月南京有防万余衔尾渡江食禾稼
　　愍帝崇祯七年寕夏防十余万衔尾食苗　十二年黄州防食禾渡江五六日不絶时内殿奏章房多防盗食与人相触而不畏亦防妖也至甲申元旦后防始屏迹又秦州闗中防化鹌鹑者以数千计　十五年二月羣防渡江昼夜不絶十月榆林定邉诸堡防生虾蟆腹中一生数十食苗如割



　　钦定续文献通考卷二百二十八
<史部,政书类,通制之属,钦定续文献通考>
　　钦定四库全书
　　钦定续文献通考卷二百二十九
　　地考
　　【臣】等谨按马端临作舆地考因杜佑通典之旧以歴代郡国析于九州之中立法最善惟是马叙千余年之舆地故由秦汉以迄隋唐但分列各代之州系以所属之县彼此不相聨属至于宋而后泝流而上逓详郡县沿革所自作一总滙良以阅代多而积世久其势难悉数也续考始自南宋之末迄于明时在五六百年之中世数既近则不得援马考宋以前之例但分列郡县名目而于因废増省一无所及也且全唐之地宋与辽分马氏之世辽史未出故沿革止详宋地兹则辽史具在自当与宋分卷并列以着唐地西北诸州之归宿岂可详于宋而畧于辽耶又金则南承宋而北承辽实为元明一统之过脉尤宜详注王圻续考改马氏以九州为纲之例而举各道为标则已不可谓之续又以明之现在郡县为主而系辽金元旧迹于其下则是一代之舆图而不得谓之考不但此也既以明之郡县为主而于直一路则冠以大都路夫序代之先后则当首辽之号曰南京道据明代之职方则当号曰顺天府而大都路乃昉于元不知其义奚取也今书接马考仍以郡县析入九州而以冀州为始并从宋真定开章与辽遥对而全唐之旧地沿革始完至于各代序列体例悉遵马氏之旧以代之先后为次先总论而后分条其沿革即注于各条之下以便观览焉
　　古冀州上
　　冀州为古帝都禹贡不言封畧则以余州所至即其境舜以南北地大分卫水为并州燕以北为幽州其在天文昴毕尾箕为赵燕之分野兼得秦魏卫之交宋属河北河东两路居多内燕云为辽所有至靖康尽入于金金发迹之所即秦汉之辽东西郡辽合燕云建立五京金去中京増设中都咸平等路是皆在两汉幽州部内惟元在徼外漠野万里之地非禹迹所及而与辽接壤距唐松漠都防为近则亦以幽州顺而摭焉明自成祖建都燕京改元中书省为京师分设山西布政使司而边境郡县悉改为卫古称西北神明之隩此其征也
　　宋
　　宋初分天下为十五路天圣析为十八元丰又析为二十三宣和又建燕山云中两路所领州府军监为数具详前考自靖康以迄嘉定国势日蹙中原陜右尽入于金东画长淮西割商秦之半以大散闗为界所存者两浙两淮江东西湖南北西蜀福建广东广西十五路而已兹仍全列诸路综其终始以表金元逓承之所自云
　　河北西路　河北东路　河东路　陜西永兴军路京西北路　燕山府路　云中府路
　　河北西路府四州九军五县六十三
　　真定府【唐镇州常山郡五代唐置真定府宋因之又为常山郡】领县九　真定【汉县】藁城【汉县】获鹿【唐县】井陉【汉县北齐废隋复熈寜八年置天威军治此】平山【唐县】灵寿【汉县】元氏【汉县北齐废隋复】栾城【后汉县北齐废隋复】行唐【后魏县】
　　【臣】等谨按宋各路州郡大率仍唐之旧故马氏合序两朝而散入五代遗迹其中以明宋规模之大实上承唐而非复五代之比所见极当欧阳修五代史亦云五代短世其置而复废改而复旧者皆不足书亦此意也今于各州郡提纲下各举唐宋沿革大凡其地之颠末已载前考者不更赘述至所属县镇废置改并随时迁变虽以马氏之精核未能无误今合采前考及宋辽金元明五朝正史旁及图表志乗彚集成注诸书或有异同重复偏漏之处并详按语
　　相州【仍唐旧又为邺郡】领县六　安阳【晋县后周改邺县隋复旧名】邺【汉县后周改灵芝隋复旧名熈寜五年省为镇入临漳】汤隂【隋县】永芝【唐县熈宁七年省入安阳】临漳【东魏县】林虑【汉县】
　　信德府【唐邢州钜鹿郡宣和元年更名升府】领县八　龙冈【隋县宣和二年改名邢防】沙河【隋县】南和【汉县】任【汉县北齐废唐复】平乡【后魏县】钜鹿【隋县】尧山【唐县】内邱【隋县】
　　中山府【唐定州博陵郡政和三年更名升府】领县八　安喜【汉县隋改鲜虞唐复旧名】无极【汉毋极县唐改毋为无】曲阳【北齐县隋改恒阳唐复旧名】陉邑【唐县】望都【汉县北齐废唐复】唐【汉县北齐废隋复】新乐【隋县】北平【北齐县庆厯二年置北平军治此】
　　【臣】等谨按宋志无陉邑县
　　怀州【仍唐旧又为河内郡】领县五　河内【隋县】武德【唐县熈宁间省为镇入河内元祐初复】修武【隋县】武陟【唐县】获嘉【汉县北齐废隋改置】
　　【臣】等谨按宋志无武德获嘉盖志于武德自河内还之事未之深考也获嘉则于天圣四年改卫州故不载马考失注
　　又按马考于各路属县有已经改而前后两见者则删其一如祗于原处一见则但注明改某处而原文仍存又如既废之县史虽不载而马氏有之此亦后来考证之资未便遽削故并仍其旧焉
　　卫州【仍唐旧又为汲郡】领县四　汲【汉县】新乡【隋县】卫【隋县熈宁间废为镇入黎阳元祐初复】共城【隋县】
　　【臣】等谨按宋志有获嘉县説已见前
　　又按卫县条下注本前考原文卫州旧有黎阳县后属滑州又按前考兖州通利军条下云端拱初以黎阳置通利军以卫州卫县焉熈宁三年废军仍以县州元祐二年复为军治黎阳及卫二县是卫并未尝废为镇也前后纪载互异当是此注偶失检耳
　　磁州【仍唐旧又为恵州】领县四　滏阳【后周县】武安【汉县】邯郸【汉县】昭德【唐昭义县熈寜中省为镇入滏阳】
　　洺州【仍唐旧又为广平郡】领县六　永年【隋县】曲周【汉县北齐废唐复】鸡泽【唐县】平恩【汉县】肥乡【魏县后魏废隋复】临洺【隋县熈寜六年省为镇入永年】
　　深州【仍唐旧又为饶阳郡】领县五　静安【汉下博县雍熈四年改】武强【唐县】安平【汉县】束鹿【唐县】饶阳【汉县】
　　祁州【本定州地分置又为蒲隂郡】领县三　蒲隂【唐义丰县太平兴国初改】鼓城【隋县】深泽【唐县】
　　庆元府【唐赵州赵郡宣和元年更名升府】领县七　平棘【汉县】宁晋【唐县】高邑【汉县】柏乡【隋县】临城【唐县】賛皇【隋县】隆平【唐昭庆县开寳五年改】
　　保州【太平兴国六年本莫州保塞军建为州政和间又名清苑郡】领县一　保塞【后魏清苑县太平兴国六年改】
　　安肃军【太平兴国六年本易州梁门寨建静戎军景徳元年改】领县一　安肃【初名静戎县景德元年改】
　　广信军【太平兴国六年本易州遂城县建感虏军景德元年改】领县一　遂城【隋县】
　　永宁军【雍熈中本定州博野县建宁边军景德元年改】领县一　博野【后魏县】顺安军【淳化中本瀛州高阳县地建军至道初以高阳来属】领县一　髙阳【汉县】承天军【建隆元年本真定府娘子闗建军】
　　【臣】等谨按宋志有天威北平二军无承天军天威北平已见马考真定府井陉县及定州北平县注二军皆仍州府故宋志亦不别为标题但从附録承天军据马考注亦本真定府地建而史无之若以承天即天威之误则马氏不应两见岂史氏有漏失耶今从马氏
　　河北东路府一州四军三县二十
　　河间府【唐瀛州河间郡大观中用郡名升府】领县四　河间【隋县】乐寿【隋县】景城【隋县熈寜中省为镇入乐寿】束城【隋县】
　　雄州【五代周本唐涿州瓦桥闗置又为易阳郡宋因之】领县二　归信【唐归义县太平兴国初改】容城【唐县周废建隆四年复置】
　　霸州【五代周本唐幽州永清县地置宋因之】领县三　永清【周县】文安【汉县】大城【周县】
　　【臣】等谨按宋志永清县于景祐元年省入文安马考失注
　　莫州【仍唐旧又为文安郡】领县三　莫【汉县熈宁六年省入任邱】任邱【唐县】长丰【唐县熈宁间省为镇】
　　冀州【仍唐旧又为信都郡】领县七　信都【汉县隋改长乐唐复旧名】南宫【汉县北齐废隋复】蓚【汉县】堂阳【隋县晋改蒲泽汉复旧名元丰间省为镇】枣强【汉县】衡水【隋县】武邑【汉县北齐废隋复】
　　干寜军【太平兴国七年本沧州永安县地建军并改县名焉大观三年升为清州】领县一　干宁
　　信安军【太平兴国六年本霸州防口寨建破虏军景德二年改】
　　保定军【太平兴国六年本涿州新镇建平戎军景徳元年改】
　　河东路府三州十一军七县八十二
　　太原府【唐并州太原郡后改府太平兴国四年废嘉祐四年复】领县十　阳曲【汉县】太谷【隋县】榆次【汉县北齐改中都隋复旧名】寿阳【晋县后废隋复】盂【隋县】交城【隋县太平兴国四年改大通监寳元二年以监及县俱来属】文水【隋县】祁【汉县北齐废隋复】清源【唐县】平晋【隋晋阳县太平兴国中改咸平四年于县置永利监】
　　隆德府【唐潞州上党郡建中靖国元年更名升府】领县八　上党【隋县】长子【汉县北齐废隋复】潞城【汉县】屯留【汉县北齐废隋复】壶闗【汉县隋废唐复】襄垣【汉县】黎城【隋县】涉【隋县】
　　平阳府【唐晋州平阳郡政和中用郡名升府】领县十　临汾【隋县】洪洞【隋县】襄陵【汉县北齐废隋复】神山【唐县】霍邑【隋县】赵城【隋县政和三年升为庆祚军】汾西【隋县】冀氏【后魏县】岳阳【隋县】和川【隋县】
　　代州【仍唐旧又为雁门郡】领县四　雁门【隋县】五防【隋县】崞【隋县】繁畤【隋县】
　　绛州【仍唐旧又为绛郡】领县七　正平【隋县】曲沃【后魏县后废隋复】太平【后魏县】翼城【隋县】稷山【隋县】绛【后魏县】垣【隋县宋改垣曲】
　　【臣】等谨按绛州所治疑尚有闻喜一县説见河中府
　　慈州【仍唐旧又为文成郡】领县三　吉乡【后唐县】文城【隋县熈寜五年省为镇】乡宁【后唐县熈寜五年省入晋州襄陵县】
　　隰州【仍唐旧又为大宁郡】领县六　隰川【隋县】蒲【后周县】温泉【唐县】永和【隋县】石楼【隋县】大宁【后周县隋废唐复】
　　忻州【仍唐旧又为定襄郡】领县二　秀容【后魏县】定襄【唐县】
　　汾州【仍唐旧又为西河郡】领县五　西河【唐县】中阳【唐孝义县宋改】平遥【后魏县】介休【汉县】灵石【隋县】
　　泽州【仍唐旧又为髙平郡】领县六　晋城【唐县】高平【后魏县】阳城【唐县】端氏【汉县】陵川【隋县】沁水【隋县】
　　辽州【唐置后废置不常五代梁复置宋因之又为乐平郡】领县四　辽山【隋县】榆社【隋县】和顺【隋县】平城【隋县】
　　宪州【仍唐旧又为汾源郡】领县一　静乐【汉汾阳县隋改】
　　岚州【仍唐旧又为楼烦郡】领县三　宜芳【汉汾隂县唐改】合河【唐县】楼烦【唐县】
　　石州【仍唐旧又为昌化郡】领县五　离石【汉县】临泉【唐县元符二年改晋宁军】平夷【后周县】方山【隋县】定胡【唐县大观三年改晋宁军】
　　【臣】等谨按前考石州条云元丰五年置葭芦呉堡二寨本州遂令州带沿边都巡检衔元符二年升葭芦寨为晋宁军以州之临泉县焉大观三年复以定胡县焉与史志合是晋寜一军当増但既不石州则葭芦非冀地应入雍州故此处不载
　　庆祚军【政和三年本潞州之赵城造父始封之地建军】
　　【臣】等谨按此军见马考赵城县注今依宋志特标以不受于州故也
　　威胜军【太平兴国二年本潞州铜鞮县界建军并拨县焉】领县四　铜鞮【汉县】武乡【唐县】沁源【后魏县】绵上【隋县】
　　平定军【太平兴国二年本真定广阳寨建军】领县二　平定【唐广阳县太平兴国四年改】乐平【晋县　皆自并州来属】
　　宁化军【太平兴国四年本岚州地置宁化县五年升军即以县焉】领县一　寜化
　　岢岚军【太平兴国五年本岚州岚谷县地建军即以县焉】领县一　岚谷【唐县】火山军【太平兴国七年本岚州雄勇镇建军】
　　保徳军【又名定】
　　【臣】等谨按前考河东路有大通永利二监序畧云宋太平兴国四年平太原以并州交城县铁冶建为监名大通六年以交城及废沁州之绵上县为属寳元二年以监及交城太原府绵上威胜军又徙盐务于平晋县咸平四年建为监名永利是大通已改属太原永利亦即在太原属地明矣考宋时置监祗为铸铜铁煎盐而设地即在本郡邑之中故马氏不载而独録此二监岂以大通曽有领县故耶然既改归太原则固不应别列与诸州齿今改于交城平晋二县条下附録见太原府
　　陜西永兴军路府一州一军一县八
　　河中府【唐初为蒲州开元九年升为河中府宋因之】领县八　河东【隋县】桑泉【隋县】猗氏【汉县西魏改桑泉后周复旧名】安邑【汉县】解【唐县五代汉别置州以县与安邑焉】虞乡【后周县隋废唐复】宝鼎【汉汾隂县唐改大中祥符四年置庆成军改名荥河】永乐【唐县】
　　【臣】等谨按桑泉县宋志作临晋盖在唐时已改是桑泉当为临晋也又宋志永乐县于熈寜六年省为镇入河东马考失注外有龙门万泉二县龙门至宣和二年改名河津与万泉皆属河中府马考亦并失载
　　又按闻喜自汉以来属河东郡隋分立绛郡闻喜焉唐改郡为州而闻喜之绛如故后唐以河中府之稷山来属加本州原七县为八前考误以稷山足七县之数而反遗旧之闻喜突于解州条下云五代汉以河中府解县置州又以安邑闻喜来属不知闻喜自何而来宋志殆仍其误而不及详与
　　解州【见前河中府】领县三　解　安邑【皆见前河中府】闻喜【臣】等谨按闻喜自绛州来属説已见前
　　庆成军领县一　荥河【见前河中府】
　　【臣】等谨按前考大中祥符四年于河中府寳鼎置庆成军以府兼提举兵马巡检事七年直京师是庆成军缘直而得与诸州并列益知前天威北平晋宁三军之均受于州府故不特书非遗之也又按宋志熈宁元年废军仍以荥河还河中府马考失注
　　京西北路州一县六
　　孟州【古孟津地汉属河内郡唐仍隋旧与怀州并号河内郡武德四年析怀州地置盟州寻废三年以洛州河南府之河阳河隂济源温汜水五县置孟州宋因之又益以王屋一县政和中又名济源郡】领县六　河阳【汉县北齐废隋复武德八年废盟州以所治集成县省入怀州显庆二年洛州】泛水【古虎牢成臯之地武徳四年析置成臯县贞观元年省入郑州显庆二年洛州】河隂【开元二十二年析汜水荥泽武陟三县地置洛州】温【汉县北齐废隋复唐初懐州显庆二年洛州】济源【隋县唐初懐州并省懐州之轵县入焉显庆二年洛州　以上五县皆会昌三年来属】王屋【后周县唐初更名召伯邵州贞观元年州废怀州显庆二年复州名洛州熈宁中来属】
　　【臣】等谨按唐书河北道首孟州而怀州次之并志云古幽冀二州之域孟怀澶衞为娵訾分是孟州之宜入于此无疑矣而前考独遗之若以所属县旧洛州应归豫州河南府部内而豫州又复遗之且一州遗而所属之六县并没所谓阳樊温原之田竟安在乎查六县中惟王屋一县前考见豫州河南府条下并云熈宁后孟州则孟州之不可遗益明兹据宋志増入此州并合唐书核其縁始及属县之所自来分而注之至于泛水河隂地应属豫而以所领者为主又以少就多不得不然是亦前考此门之通例也
　　又按以上据马氏按古冀州地详列宋代五路郡县凡为府九州二十五军十五县一百七十九又増孟州一州庆祚一军又河中之龙门万泉二县应増安邑解二县两见应削合计实得州二十六军十六府县如前数
　　又按马考此下附録营平檀蓟幽涿顺妫蔚朔云易应新儒武单于大都防府凡十六州一府盖以为虽非宋有而宋与唐正朔相嬗姑存唐职方之旧文耳自今观之宋辽金三国兴亡之介实系乎此盖辽失十六州而后国不可为宋惟用童蔡之谋贪复十六州而后与金并力适以自祸金因之而并有河北河东诸路此其大较也今将叙辽与金舆地之沿革当从宋开燕山前后路发端故根据宋志别为立纲疏目详列于后至于单于大都防府则于宋无与故不録
　　燕山府路府一州九县二十六
　　燕山府【即幽州详见辽析津府】领县十二　析津　广平　都市【宣和五年改名广宁】昌平　良乡　潞　武清　安次永清　三河　香河【宣和五年改名清化】漷隂【各县沿革俱详辽析津府】
</div>
    <div class="pagination">
<a href="钦定续文献通考_page412.html">上一页</a><span>...</span><a href="钦定续文献通考_page408.html">408</a><a href="钦定续文献通考_page409.html">409</a><a href="钦定续文献通考_page410.html">410</a><a href="钦定续文献通考_page411.html">411</a><a href="钦定续文献通考_page412.html">412</a><span class="current-page">413</span><a href="钦定续文献通考_page414.html">414</a><a href="钦定续文献通考_page415.html">415</a><a href="钦定续文献通考_page416.html">416</a><a href="钦定续文献通考_page417.html">417</a><a href="钦定续文献通考_page418.html">418</a><span>...</span><a href="钦定续文献通考_page414.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
