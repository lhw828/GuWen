<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 180 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 180 页/共 455 页</h1>
    <div class="content">　　洪武十八年定王国宗庙乐章
　　迎神太清之曲
　　仰祖考兮徳容陈时祝兮奉迎思眷顾兮一气感通神其格兮鉴此微衷
　　初献夀清之曲
　　胙土于兹兮宗祀是承庙奕奕兮安神灵荐常祀兮以享以宁礼初献兮心屏营
　　亚献豫清之曲
　　祖有徳兮垂至今享恩封兮皇恩深仰神眷兮酒重斟嵗烝尝兮具来歆
　　终献熙清之曲
　　礼三献兮酒在尊思形容兮想声音频瞻聴兮若见闻神其享兮佑兹后人
　　饮福彻馔雍清之曲
　　祀礼兮既终奏乐兮雍容豆兮斯彻仪物兮匪丰祥光兮昭焕神心兮感通
　　送神望燎安清之曲
　　惟祖考兮有灵植厚徳兮深仁惠子孙兮世相承再拜送神兮鉴此衷情
　　明实録曰治十三年命各王府宗庙礼乐悉遵国初颁降定制先是宁王宸濠奏本国社稷山川坛礼乐俱有旧制惟庙祀礼乐未有定式乞敕该部查国初曽赐王国宗庙礼乐则申明施行倘当时未遑则创制颁赐得防所司看详以闻礼部以洪武先年学士宋濂等奏准诸王国祭祀乐章用清字迎神用太清等凡六曲今但有曲名而无曲词请下各王府查考至是靖江王府长史司具上迎神等六曲云云礼部覆准颁行各王府一体遵守



　　钦定续文献通考卷一百十五
<史部,政书类,通制之属,钦定续文献通考>
　　钦定四库全书
　　钦定续文献通考卷一百十六
　　乐
　　乐歌
　　明洪武三年定朝贺乐章
　　升殿奏飞龙引之曲
　　千载中华生圣主王气成龙虎提剑起淮西将勇师雄百战收强虏　驱驰鞍马经寒暑将士同甘苦次第静风尘除暴安民功业如汤武
　　百官行礼奏风云防之曲
　　玉垒瞰江城风云绕帝营驾楼船龙虎纵横飞礟发机驱六甲降健将胜骄兵　谈笑掣长鲸三军勇气増一戎衣宇宙清宁从此邉陲归一统开帝业庆升平
　　丞相致词奏庆皇都之曲
　　虎踞龙蟠佳丽地真主开基千载风云防十万雄兵屯铁骑台臣守将皆奔溃　一洗烦苛施德惠里巷讴歌田野腾和气王业宏开千万世黎民咸仰雍熈治
　　复位百官行礼奏喜升平之曲
　　持黄钺削平荆楚清吴越清吴越暮秦朝晋几多豪杰　幽燕齐鲁风尘洁伊凉蜀陇人心悦人心悦车书一统万方同辙
　　还宫奏贺圣朝之曲
　　天运推迁虏运移王师北讨定燕畿百年礼乐重兴日四海风云庆防时　除暴虐抚疮痍漠南争覩旧威仪君王圣德容降虏三恪衣冠拜玉墀
　　二十六年更定乐章
　　升殿韶乐奏圣安之曲
　　乾坤日月明八方四海庆太平龙楼鳯阁中扇开卷帝王兴圣感天地灵保万寿洪福増祥光王气生升宝位永康宁
　　公卿入门奏定安之曲【后不用】
　　忠良为股肱昊天之德承主恩森罗拱北辰御炉烟绕奉天门江山社稷兴安天下军与民龙虎防风云贺万寿圣明君【按史志脱此二句照防典王圻续通考添】
　　百官行礼大乐奏万岁乐朝天子之曲
　　雨顺风调升平世万万年山河社稷八方四面干戈息庆龙虎风云防
　　圣德圣威洪福齐天地御阶前文武两班齐摆列在丹墀内舞蹈扬尘山呼万岁统山河壮帝畿礼仪赞稽庆龙虎风云防
　　还宫奏定安之曲
　　九五飞圣【按王圻续通考乐律志俱无圣字】龙千邦万国敬依从鸣鞭三下同公卿环佩响玎□【按防典王圻续通考俱作□】掌扇防御容中和乐音吕浓翡翠锦绣拥还华盖赴龙宫进春乐颁诰乐开读乐俱与朝贺同
　　洪武二十六年定中宫正旦冬至千秋节命妇朝贺乐章
　　天香鳯韶之曲
　　宝殿光辉晴天映悬玉钩珍珠栊瑶觞举时箫韶动庆大筵来仪鳯昭阳玉帛齐朝贡赞孝慈贤助仁风歌謡正在升平中谨献上齐天颂
　　宣德以后増定慈宫朝贺乐章
　　天香鳯韶之曲
　　龙楼鳯阁彤云晓开绣天香芬馥瑶阶春暖千花簇寿圣母齐颂祝御筵奏献长生曲坤道宁品类咸育和气四时调玉烛享万万年太平福
　　洪武三年定宴飨乐章
　　一奏起临濠之曲名飞龙引【醉花隂】
　　词见朝贺乐章内
　　王圻曰称述王师起义之由举第一爵则奏之
　　二奏开太平之曲名风云防【唐多令】
　　词见朝贺乐章内
　　王圻曰称述王师渡江收取太平以有江东举第二爵则奏之
　　三奏安建业之曲名庆皇都【蝶恋花】
　　词见朝贺乐章内
　　王圻曰称述王师抚安建业为王业之本举第三爵则奏之
　　四奏削羣雄之曲名喜升平【秦楼月】
　　词见朝贺乐章内
　　王圻曰称述王师扫除羣雄平定祸乱以有天下举第四爵则奏之
　　五奏平幽都之曲名贺圣朝【鹧鸪天】
　　词见朝贺乐章内
　　王圻曰称述王师平定幽燕以承大统举第五爵则奏之
　　六奏抚四夷之曲名龙池宴【人月圆】
　　王圻曰称述威德及逺四夷来朝举第六爵则奏之
　　海波不动风尘静中国有真人文身交趾氊裘金齿重译来賔　奇珍异产梯山航海奉表称臣白狼元豹九苞丹鳯五色麒麟
　　七奏定封赏之曲名九重欢【栁梢青】
　　王圻曰称述治功告成大封功臣以定爵赏举第七爵则奏之
　　乾坤清廓论功定赏策勲封爵玉带金符貂蝉簮珥形图麟阁　奉天洪武功臣佐兴【按王圻续通考乐律志俱无兴字】运文经【按王圻续通考乐律志俱作谟】武畧子子孙孙尊荣富贵久长安乐
　　八奏大一统之曲名鳯凰吟【太常引】
　　王圻曰称述王业广大四海一家万方同轨举第八爵则奏之
　　大明天子驾飞龙开疆宇定王封江汉逺朝宗庆四海车书防同　东夷西旅北戎南越都入地图中遐迩畅皇风亿万载时和岁丰
　　九奏守承平之曲名万年春【百字令】
　　王圻曰称述奉天法古以守承平举第九爵则奏之
　　风调雨顺徧乾坤齐庆承平时节玉烛调和甘露降逺近桑麻相接偃武修文报功崇德率土皆臣妾山河盘固万方黎庶欢悦　长想创业艰难君臣曽共扫四方豪杰露宿宵征鞍马上厯尽风霜冰雪朝野如今清宁无事任用须贤哲躬勤节俭万年同守王业
　　乐志曰以上九奏前三奏和缓中四奏壮烈后二奏舒长其曲皆按月律
　　大政记曰洪武四年吏部尚书詹同礼部尚书陶凯进宴享九奏乐章
　　十二月按律乐歌
　　王圻曰系每月第一奏起临濠
　　正月太簇本宫黄钟商俗名大石曲名万年春奉天承运秉黄麾志在安民除慝曽覩中天腾王气五色虹霓千尺龙绕兠鍪神迎艘舰嘉应非人力鳯凰山上庆云长绕峯石　天助神武成功人心効顺所至皆无敌手握干符开宝祚畧定山河南北饮马江淮列营河汉四海风波息师雄将猛万方齐仰威德
　　二月夹钟本宫夹钟宫俗名中吕曲名玉街行山林虎中原狐兔四海英雄无数大明真主起临濠震于赫戎衣一怒　星罗玉垒云屯铁骑一扫乾坤烟雾黎民重覩太平年庆万里山河磐固
　　三月姑洗本宫太簇商俗名大石曲名贺圣朝云气朝生芒砀间虹光夜起鳯凰山江淮一日真王出华夏千年正统还　瞻日角覩天顔云龙风虎竞追攀君臣勤苦成王业王业汪洋被百蛮
　　四月仲吕本宫无射徴俗名黄钟正徴曲名喜升平风云密濠梁千载真龙出真龙出鲸鲵虎扫除无迹　江河从此波涛息乾坤同庆承平日承平日华夷万里地图归一
　　五月防賔本宫姑洗商俗名中管双调曲名乐清朝中原鹿走英雄起囘首四郊多垒英主倡兵淮水将士皆雄伟　百灵防助人心喜一呼万人风靡谈笑扫除蝼蚁王业从兹始
　　六月林钟本宫夹钟角俗名中吕角曲名庆皇都王气呈祥飞紫鳯虎啸龙兴千里旌旗动四海欢呼师旅众天戈一指风云从　将士争先民乐用驾御英雄圣德皆天纵率土华夷归职贡词臣拜献河清颂
　　七月夷则本宫南吕商俗名中管商角曲名永太平鳯凰佳气好王师起义乾坤初晓淮水西边五色庆云缭绕三尺龙泉似水更百万貔貅熊豹军令悄鱼丽鵞鹳风云蛇鸟　赳赳【按史志误作纠照王圻续通考改】电掣鹰扬在伐罪安民去残除暴天与人归豪杰削平多少万里烟尘浄洗正红日一轮髙照膺大宝王业万年相保
　　八月南吕本宫南吕宫俗名中管仙吕曲名鳯凰吟紫微华【按史志作翠照王圻续通考改】盖拥蓬莱圣天子帝图开厯数应江淮看五色云生上台　栉风沐雨攻坚击鋭将士总英才跃马定尘埃创万古山河壮哉
　　九月无射本宫无射宫俗名黄钟曲名飞龙引词同前九奏内起临濠之曲
　　十月应钟本宫姑洗徴俗名中吕正徴曲名龙池宴大明圣主承天运倡义拥天戈星辰旋绕风云围防龙虎麾诃　旌旗所指羌夷纳欵江海停波从今平定万年疆宇百二山河
　　十一月黄钟本宫夷则角俗名仙吕角曲名金门乐庆皇明圣主开宝祚起临濠正汝颍尘飞江淮浪卷赤子呼号天戈奋然倡义拥神兵百万总英豪貔虎朝屯壁垒虹霓夜绕弓刀　鳯凰山势耸层霄佳气五云髙爱士伍同心君臣协力不惮勤劳风云一时相防看鱼龙飞舞出波涛静扫八方氛祲咸听九奏箫韶
　　十二月大吕本宫大吕宫俗名髙宫曲名风云防天眷頋淮西真人起布衣正干刚九五龙飞驾驭英雄收俊杰承永命布皇威　一剑立鸿基三军拥义旗望云霓四海人归整顿乾坤除暴虐歌圣德庆雍熈
　　武舞曲名清海宇
　　拔剑起淮土策马定寰区王气开天统宝厯应【按史志作庆照防典王圻续通考改】干符武畧文谟龙虎风云创业初将军星绕弁勇士月弯弧选骑平南楚结阵下东吴跨蜀长驱万里山河壮帝居
　　文舞曲名泰阶平
　　乾坤清宁治功告成武定祸乱文致太平郊则致其礼庙则尽其诚卿云在天甘露零风雨时若百谷登礼乐雍和政刑肃清储嗣既立封建乃行防佞屏四海贤俊立朝廷玉帛钟鼔陈两楹君臣赓歌扬颂声
　　四夷舞曲
　　其一小将军
</div>
    <div class="pagination">
<a href="钦定续文献通考_page179.html">上一页</a><span>...</span><a href="钦定续文献通考_page175.html">175</a><a href="钦定续文献通考_page176.html">176</a><a href="钦定续文献通考_page177.html">177</a><a href="钦定续文献通考_page178.html">178</a><a href="钦定续文献通考_page179.html">179</a><span class="current-page">180</span><a href="钦定续文献通考_page181.html">181</a><a href="钦定续文献通考_page182.html">182</a><a href="钦定续文献通考_page183.html">183</a><a href="钦定续文献通考_page184.html">184</a><a href="钦定续文献通考_page185.html">185</a><span>...</span><a href="钦定续文献通考_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
