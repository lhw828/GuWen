<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 318 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 318 页/共 455 页</h1>
    <div class="content">　　淳见子类
　　卫泾后乐集二十卷
　　泾字清叔华亭人淳熈十一年进士第一累官参知政事封秦国公諡文节
　　杨万里千虑防二卷　锦绣论二卷
　　万里见楚辞类
　　陈傅良止斋论祖五卷
　　傅良见史类
　　髙似孙骚略三卷
　　似孙见史类
　　【臣】等谨案是编皆所拟骚赋等篇
　　曹彦约昌谷集二十二卷
　　彦约见史类
　　薛季宣浪语集三十五卷
　　季宣见经类
　　刘宰漫堂集三十六卷
　　宰字平国金坛人绍熈进士屡荐不起以直显谟阁终于家諡文清
　　度正性善堂集十五卷
　　正见史类
　　【臣】等谨案宋史本传载正性善堂集不着卷数赵希弁读书附志列其目凡十五卷今本卷数与附志合
　　程珌洺水集三十卷
　　珌字懐古休宁人绍熈进士累官礼部尚书翰林学士知制诰厯端明殿学士致仕
　　【臣】等谨案陈振孙书録觧题载珌集六十卷今本为明末其裔孙至逺所刻仅三十卷
　　陈文蔚克齐集十七卷
　　文蔚字才卿上饶人尝举进士端平二年诏补廸功郎
　　【臣】等谨案文蔚所着尚书类编已佚其文集亦无传本故陈振孙书録觧题宋艺文志俱不载今本乃明初其郡人张时雨及其裔孙良鉴掇拾而成者
　　廖行之省斋集十卷
　　行之字天民延平人徙衡州淳熈进士授宁乡主簿
　　黄干勉斋集十四卷
　　干字直卿号勉斋闽县人宁宗朝补将仕郎厯官安庆府以主管亳州明道宫致仕諡文肃事迹具宋史道学传
　　【臣】等谨案是集卷目与宋艺文志相合盖犹原本也
　　魏了翁鹤山集一百九卷
　　了翁见经类
　　【臣】等谨案了翁文章极富本各自为集后人为之合编其板淹废今本乃明嘉靖间髙翀等刻于卭州凡百十卷缺拾遗一卷
　　袁甫防斋集十八卷
　　甫字广微鄞县人礼部侍郎燮之子嘉泰进士累官兵部尚书赠少傅諡正肃
　　呉泳鹤林集四十卷
　　泳字叔永潼川人嘉定进士累官权刑部尚书寳章阁学士知泉州
　　许应龙东涧集十四卷
　　应龙字恭甫闽县人嘉定进士累官端明殿学士签书枢宻院事
　　刘学箕方是间居士小藁二卷
　　学箕字习之崇安人隐居不仕自号种春子家有堂曰方是间故又号方是间居士
　　杜范清献集二十卷
　　范字成已黄岩人嘉定进士累官右丞相諡清献【臣】等谨案史载范所着古律诗五卷襍文六卷奏稿十卷外制三卷进故事五卷经筵讲义三卷共三十二卷今本祗二十卷盖后人重辑非其旧矣
　　戴栩浣川集十卷
　　栩字文子永嘉人嘉定进士累官湖南安抚司叅议
　　陈元晋渔墅类稿八卷
　　元晋字明父崇仁人嘉定进士累官邕管安抚使
　　程公许沧洲尘缶编十四卷
　　公许字季与一字希頴宜化人嘉定进士累官权刑部尚书寳章阁学士知隆兴府
　　李刘四六标凖四十卷
　　刘字公甫崇仁人嘉定进士厯官寳章阁待制【臣】等谨案刘所着四六有类稿续类稿梅亭四六皆未见今本乃其门人罗逢吉所编

　　钦定续文献通考卷一百八十九
　　钦定四库全书
　　钦定续文献通考卷一百九十
　　经籍考
　　集【别集二】
　　宋
　　陈耆卿筼牕集十卷
　　耆卿字夀老临海人嘉定进士官至国子司业
　　汪莘方壶存稿八卷
　　莘字叔耕休宁人嘉定间以布衣上封事不用自号方壶居士
　　方大琮铁庵集三十七卷　壶山四六一卷
　　大琮字德润号壶山莆田人开禧省试第三人除右正言累官集英殿修撰知广州调知隆兴谥忠惠【臣】等谨案壶山四六原本不着撰人名氏考南宋号壶山者有四一为宋自逊一为徐师仁一为黄士毅一为方大琮四人之中惟大琮曾任闽漕见周宻齐东野语是编首篇即除福建漕谢启与大琮仕履相符当为大琮所作
　　呉潜履斋遗集四卷
　　潜字毅夫宁国人嘉定十年进士第一累官参知政事右丞相兼枢宻使进左丞相封许国公
　　游九言黙斋遗稿二卷
　　九言字诚之建阳人官荆鄂宣武军叅谋端平中赠直龙图阁諡文靖
　　王迈臞轩集十六卷　臞轩四六一卷
　　迈字贯之仙游人嘉定进士累官知邵武军赠司农少卿
　　徐鹿卿清正存稿六卷附录一卷
　　鹿卿字德夫号泉谷丰城人嘉定进士累官礼部侍郎諡清正
　　包恢敝帚稿畧八卷
　　恢字宏父建昌人嘉定进士歴官刑部尚书签书枢宻院事封南城县侯以资政殿学士致仕赠少保諡文肃
　　詹初寒松阁集三卷
　　初字以元休宁人始为县尉以荐入太学为学录【臣】等谨案是集始名流塘集宋艺文志及诸家书目俱不载其子阳跋称旧有二十一卷燬于火后于族人处乞得残本藏之明嘉靖戊午间其十六世孙景鳯等始行刋版改名曰寒松阁集
　　刘克庄后村集六十卷
　　克庄字潜夫莆田人以荫入仕官至龙图阁直学士諡文定
　　【臣】等谨案后村集坊本所刻诗十六卷诗话诗余各一卷毛晋津逮秘书又刻其题跋二卷而他作并阙今本前有淳祐九年林希逸序较坊刻多文集三十卷诗话亦较多后集二卷续集四卷新集六卷又按黄虞稷千顷堂书目载刘克庄后村居士诗文集五十卷又文集六十卷大全集一百九十六卷又诗集十五卷只以大全集论所存仅三之一其遗佚多矣
　　许棐梅屋集五卷　献丑集一卷
　　棐见子类
　　孙梦观雪窻集二卷附录一卷
　　梦观字守叔号雪窻慈谿人寳庆进士官吏部侍郎以集英殿修撰知建宁府
　　徐经孙矩山存稿五卷
　　经孙字仲立丰城人寳庆进士歴官翰林学士知制诰諡文惠
　　李英文溪存稿二十卷
　　昴英字俊明番禺人寳庆进士累官龙图阁待制吏部侍郎諡忠简
　　幸元龙松垣集十一卷
　　元龙字震父高安人理宗时官朝奉郎郢州通判
　　赵汝腾庸斋集六卷
　　汝腾字茂实号庸斋太宗七世孙居福州寳庆进士歴官端明殿学士兼翰林学士承防
　　赵孟坚彜斋文编四卷
　　孟坚字子固号彜斋太祖十一世孙居嘉兴寳庆进士官提辖左帑
　　方岳秋崖集四十卷
　　岳字巨山号秋崖歙县人绍定进士歴官知南康军又知袁州
　　【臣】等谨案岳集世有二本一为秋崖新稿凡三十一卷乃从宋寳祐间刻本影钞一为秋崖小稿凡文四十五卷诗三十八卷乃明嘉靖中其裔孙谦所刻又有别行本题曰秋崖小简较之本集多书札六首今本删其重复并成一集
　　张侃拙轩集六卷
　　侃字直夫其先大梁人后居吴兴知枢宻院岩之子监奔牛镇酒税迁上虞丞
　　唐士耻灵岩集十卷
　　士耻金华人尧封孙歴任江右丞倅问刑等官【臣】等谨案士耻爵里始末诸书不载今从其集中诗文考得其大畧如此灵岩山在金华山有灵岩寺为梁刘孝标故宅见金华志集以灵岩为名则士耻当为金华人也
</div>
    <div class="pagination">
<a href="钦定续文献通考_page317.html">上一页</a><span>...</span><a href="钦定续文献通考_page313.html">313</a><a href="钦定续文献通考_page314.html">314</a><a href="钦定续文献通考_page315.html">315</a><a href="钦定续文献通考_page316.html">316</a><a href="钦定续文献通考_page317.html">317</a><span class="current-page">318</span><a href="钦定续文献通考_page319.html">319</a><a href="钦定续文献通考_page320.html">320</a><a href="钦定续文献通考_page321.html">321</a><a href="钦定续文献通考_page322.html">322</a><a href="钦定续文献通考_page323.html">323</a><span>...</span><a href="钦定续文献通考_page319.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
