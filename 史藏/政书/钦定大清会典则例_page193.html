<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 193 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 193 页/共 354 页</h1>
    <div class="content">　　温僖贵妃薨是日奏
　　贵妃薨应辍朝三日
　　大内以下宗室以上三日内咸素服不祭神奉
　　防着辍朝五日
　　贵妃所生
　　皇子截发辫摘冠缨成服至大祭日除服百日剃头
　　贵妃宫内女子及内监咸剪发截发辫成服至大祭日除服百日剃头婣戚人等成服大祭日除服百日剃头
　　命皇子三人成服余皆摘冠缨内务府总管一人及茶膳人员成服至大祭日除服剃头所属二内府佐领二内管领下官员人等及伊等之妻成服至大祭日除服百日剃头○初薨日亲王以下奉恩将军以上民公侯伯以下一品官以上朝夕日中设奠三次咸齐集公主福晋以下县君一品夫人以上朝夕奠齐集至奉移后惟祭日齐集三月内日上食三次百日内上食二次皆内务府官及管领下成服之男妇齐集未葬期年内每朔望上食一次○又定
　　贵妃金棺奉移至朝阳门外
　　殡宫行初祭礼用金银定七万楮钱七万画段千端楮帛九千馔筵三十一席羊十有九酒十有九尊设仪仗齐集行礼次日绎祭用金银定楮钱各五千馔筵五席羊三酒三尊不设仪仗惟内务府官员男妇齐集大祭与初祭同次日绎祭与前绎祭同初周月用金银定楮钱各万馔筵十有一席羊五酒五尊二三周月同百日致祭与周月同未葬期年致祭与百日同咸设仪仗众齐集清明不焚楮帛用挂楮钱寳花一座中元及冬至歳暮用金银定二千楮钱一千皆馔筵五席羊一酒一尊○又定
　　贵妃金棺奉移
　　妃园寝先期行奉移礼用金银定楮钱各一万五千馔筵十有三席羊五酒五尊设仪仗众齐集沿涂宿次奠馔筵一至
　　陵寝日不直班之大臣官员咸于兴龙口之外跪迎举
　　哀候过随行奉安
　　园寝芦殿次日行奉安礼羊酒祭物咸与奉移同皇子及送往之大臣官员在
　　陵寝之大臣官员及其妻咸齐集将入
　　园寝先期行奉安礼致祭礼仪与前奉安同○又奏准期年致祭焚楮钱陈馔筵嗣后忌日照
　　妃园寝祭祀之例于
　　飨殿内供果实十二盘酒三爵上香行礼
　　一
　　妃丧仪崇德六年九月十七日
　　关睢宫宸妃薨王以下佐领品级以上固伦公主亲王福晋以下副都统夫人以上咸齐集陈设采仗○奉移时
　　太宗文皇帝亲临送齐集王以下佐领以上公主福晋
　　以下副都统夫人以上送至
　　园寝奉安毕
　　太宗文皇帝祭酒三爵王以下皆跪每祭行一叩礼候圣驾还宫众皆退○初祭礼王以下佐领品级以上公
　　主福晋以下副都统夫人以上齐集
　　太宗文皇帝亲临祭酒三爵子以上各祭酒一次读祭
　　文时王以下各官皆跪读毕兴
　　圣驾还宫众皆退○周月致祭礼
　　太宗文皇帝亲临王以下大臣等齐集祭酒行礼如仪
　　○大祭礼
　　太宗文皇帝亲临王以下佐领品级以上公主福晋以下副都统夫人以上齐集陈设祭品毕王贝勒以下各官序立宣读追諡
　　册文王以下众官皆跪宣读毕
　　太宗文皇帝祭酒王以下众官行三叩礼内大臣以上外藩王贝勒以下暨朝鲜国世子各祭酒一次
　　圣驾还宫众皆退○朝鲜国王遣使行祭礼是日守陵官于
　　殿内设香烛案礼部官于仪仗末东西设案陈礼物两黄旗大臣在阶下两翼排班来使亦在阶下东西序立内院大臣奉祭文进
　　殿女官焚香来使赴甬道前跪众官在东西两旁跪读满祭文毕女官祭酒一爵众一叩次读汉祭文毕女官祭酒一爵众一叩次读防古祭文毕女官祭酒一爵众一叩众官皆立举哀来使行三跪九叩礼毕众止哀各退○二周月致祭礼
　　太宗文皇帝亲临两黄旗大臣齐集祭酒行礼与初周
　　月同○又行大祭礼
　　太宗文皇帝暨
　　孝端文皇后亲临贝勒以下佐领以上副都统夫人以
　　上齐集
　　太宗文皇帝祭酒众皆跪行六叩礼外藩王朝鲜国世
　　子两黄旗大臣各祭酒一次
　　圣驾还宫众皆退○顺治初年定
　　妃嫔之丧皆内务府掌行临时请
　　防○十五年三月十五日
　　悼妃觉追諡曰悼一切礼仪悉从妃例○康熙九年四月十二日
　　慧妃薨
　　圣祖仁皇帝辍朝三日
　　大内以下宗室以上三日内咸素服不祭神妃宫中女子内监剪发截发辫咸成服二十七日除服百日剃头婣戚人等成服二十七日而除百日剃头茶膳房人员男妇成服皆于大祭日除服百日剃头○又定
　　妃初觉日亲王以下奉恩将军以上民公侯伯以下一品官子以上公主福晋以下县君奉恩将军一品夫人以上咸齐集奉移日祭日同二周月内日上食三次百日内日上食二次均内府官及执事内管领下官员男妇齐集○又定
　　妃金棺奉移
　　殡宫行初祭礼用金银定七万楮钱七万画段千端楮帛九千馔筵三十一席羊十有九酒十有九尊设采仗众齐集行礼次日绎祭金银定楮钱各五千馔筵五席羊三酒三尊不设采仗执事内管领下官员男妇齐集大祭与初祭同次日绎祭与前绎祭同周月致祭用金银定楮钱各一万馔筵十有一席羊五酒五尊二周月三周月百日致祭及未葬期年致祭羊酒楮帛之数皆与初周月同清明设挂楮钱寳花一座中元及冬至歳暮用金银定二千楮钱一千皆馔筵五席羊一酒一尊执事内管领下官员男妇齐集○二十年
　　妃金棺由殡处奉移
　　妃园寝豫期行奉移礼用金银定楮钱各一万五千馔筵十有三席羊五酒五尊设采仗众齐集沿涂驻宿奠馔筵一
　　陵日不直班之大小官员咸于十里外跪迎举哀候过
　　随行奉安
　　园寝芦殿次日行奉安礼陈设祭物与奉移同送往大臣官员暨在
　　陵之大小官员等及其妻咸齐集将入
　　园寝先一日行奉移礼与前奉安礼同至吉期安葬○三十五年六月二十日
　　平妃薨一应礼仪与康熙九年
　　慧妃丧礼同○三十八年七月二十五日
　　敏妃薨一应礼仪与三十五年
　　平妃丧礼同【雍正元年】追封爲
　　敬敏皇贵妃○五十年十一月二十日
　　良妃薨一应礼仪与三十五年
　　平妃丧礼同○雍正十二年五月二十四日宁妃薨一应礼仪与康熙五十年
　　良妃丧礼同
　　一
　　嫔丧仪康熙年间定
　　嫔薨逝
　　皇帝辍朝二日
　　大内以下宗室以上二日内咸素服不祭神嫔所生暨抚养
　　皇子皇子福晋截发辫剪发摘冠缨去首饰成服二十七日除服百日剃头
　　嫔宫中女子内监剪发截发辫成服二十七日除服百日剃头婣戚人等成服二十七日而除百日剃头奏派内务府总管一人成服【无所出者不奏】至大祭日除服剃头执事内管领一人及执事内管领下男妇之半成服皆大祭日除服百日剃头○又定
　　嫔初薨日亲王以下奉恩将军以上民公侯伯以下一品官子以上公主福晋以下县君奉恩将军一品夫人以上齐集奉移日祭日同一月内三设奠百日内朝夕奠内府成服官员防军领催男妇于奉移前分班齐集至百日后男妇各十人齐集○又定初祭用金银定五万楮钱五万画段七百楮帛五千馔筵二十一席羊十有一酒七尊设采仗众齐集行礼次日绎祭用金银定楮钱各三千馔筵三席羊三酒三尊内府官员及执事内管领下成服之男妇齐集大祭与初祭同次日绎祭与前绎祭同周月致祭用金银定楮钱各七千馔筵七席羊三酒三尊二周月三周月及百日致祭羊酒祭筵之数同清明不焚楮帛设挂楮钱寳花一座中元及冬至歳暮用金银定二千楮钱一千皆馔筵二席羊一酒一尊内府官员及内管领下成服之男妇齐集○又定
　　嫔金棺移送
　　妃园寝豫期行奉移礼用金银定楮钱各一万馔筵九席羊三酒三尊沿涂宿次奠馔筵一至
　　陵日不直班之大小官员等咸于十里外立迎举哀候
　　过随行至
　　园寝芦殿次日行奉安礼陈设与奉移同送往大臣及在
　　陵之大小官员皆齐集将入
　　园寝先一日行奉安礼与前奉安礼同至吉期安葬
　　一
　　贵人丧仪康熙年间定
　　贵人薨逝所生
　　皇子皇子福晋截髪辫剪发摘冠缨去首饰成服二十七日除服百日剃头
　　贵人宫内女子内监剪髪截发辫成服执事内管领一人及执事内管领下男妇之半成服皆大祭日除服百日剃头○又定
　　贵人初薨日贝勒以下一品官以上贝勒夫人以下一品夫人以上咸齐集奉移日祭日同大祭以前朝夕二设奠百日内日一奠内府成服官员防军领催男妇奉移前分班齐集至百日后男妇各十人齐集○又定初祭用金银定楮钱各三万画段五百楮帛三千馔筵十有五席羊九酒七尊次日绎祭金银定楮钱各二千五百馔筵三席羊三酒三尊大祭与初祭同次日绎祭与前绎祭同初周月致祭金银定楮钱各七千馔筵七席羊三酒三尊二三周月百日致祭同清明不焚楮帛设挂楮钱寳花一座中元及冬至歳暮金银定二千楮钱一千皆馔筵二席羊一酒一尊○又定
　　贵人金棺奉移
　　妃园寝豫期行奉移礼用金银定楮钱各七千馔筵七席羊三酒三尊奉安
　　园寝次日行奉安礼送往大臣官员及在
　　陵大小官员并其妻咸齐集先一日行奉安礼与前奉
　　安礼同至吉期安葬
　　一常在答应等丧仪顺治十八年定凡未有封号宫人丧礼隆替不等皆由礼部行文各该衙门备办



</div>
    <div class="pagination">
<a href="钦定大清会典则例_page192.html">上一页</a><span>...</span><a href="钦定大清会典则例_page188.html">188</a><a href="钦定大清会典则例_page189.html">189</a><a href="钦定大清会典则例_page190.html">190</a><a href="钦定大清会典则例_page191.html">191</a><a href="钦定大清会典则例_page192.html">192</a><span class="current-page">193</span><a href="钦定大清会典则例_page194.html">194</a><a href="钦定大清会典则例_page195.html">195</a><a href="钦定大清会典则例_page196.html">196</a><a href="钦定大清会典则例_page197.html">197</a><a href="钦定大清会典则例_page198.html">198</a><span>...</span><a href="钦定大清会典则例_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
