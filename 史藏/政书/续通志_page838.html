<!DOCTYPE html>
<html>
<head>
    <meta charset="UTF-8">
    <title>续通志 - 第 838 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 838 页/共 1359 页</h1>
    <div class="content">邵尽发所储与之商贾既通关征增数倍除主管秦蜀茶马公事革黎州买马之弊岁以仲秋为市至四月止以羡茶入熙秦易战骑得良马益 
多知凤翔府民负债无以偿自焚其居而绐曰遗火有主藏吏杀四婢人无知者之邵俱发擿岐人传诵徙郑州元符中复主管茶马市马至万 
匹得茶课四百万缗童贯用师熙岷不俟报运茶往博籴发钱二十万亿佐用度连加直龙图阁集贤殿修撰三进秩为熙河都转运使秦凤出 
师命之经制即言已备十万骑可食三百日擢显谟阁待制敌犯熙河之邵摄师事屯兵行边境解去俄得疾卒方录功转大中大夫不及拜赠 
龙图阁直学士子唐至宝文阁学士

　　△龚原

　　龚原字深之 【按东都事略作深父】 处州遂昌人少与陆佃同师王安石进士高第元丰中为国子直讲以虞蕃讼失官哲宗即位诣 
诉理所得直为国子丞太常博士方议祀北郊原言合祭非理此汉儒陋说愿亟正之加秘阁校理充徐王府记室出为两浙转运判官绍圣初 
召拜国子司业旋兼侍讲迁秘书少监起居舍人权工部侍郎为曾布所重安惇论其直讲时事以集贤殿修撰知润州徽宗初入为秘书监进 
给事中时除郎官五人皆执政姻戚悉举驳之又论郝随得罪不得居京师邓洵武不宜再入史院谓帝为哲宗服当循三年礼主议者斥其妄 
黜知南康军改寿州俄用三年之制乃复修撰知扬州还朝厯兵工二部侍郎除宝文阁待制知庐州陈瓘击蔡京原与瓘善或谓原实使之夺 
职居和州起为亳州命下而卒年六十七初王安石改学校法引原自助原亦为尽力其后司马光召与语讥切王氏原反复辨捄不少衰为司 
业时请以安石所撰字说洪范传及子雱论语孟子义刊板传学者故一时学校举子之文靡然从之其敝自原始 【按宋史此下有崔公度 
传度媚附安石无事迹足录今从删】

　　△蒲卣

　　蒲卣字君锡阆州人中进士第厯利州司户参军三泉主簿知合江金水县通判文州有献议者欲开文州径路达陕西卣言洮岷积石至 
文甚迩自文出江油邓艾取蜀故道异时鬼章欲从此窥蜀为其阻隘而止夏人志此久矣可为之通道乎议遂塞为睦亲宅教授提举湖北京 
西常平崇寍均田转运使以用不足将度费以定税卣曰诏旨所以嘉惠元元初不在增赋也宛穰地广沃国初募民垦田得为世业好讼者稍 
以易佃法摇之卣一切禁止有持献于权贵而降中旨给赐者卣言地盈千顷户且数百传子至孙久一旦改隶众将不安先朝明诏具在不可 
易也朝廷是其议提点湖南刑狱知鼎辽陇寍四州复提举潼州路刑狱有议榷酤于泸叙间云岁可得钱二十万卣言先朝念此地夷汉杂居 
故弛其榷禁以惠安边人今所行未见其利乃止累官中大夫卒年七十二

　　△谢文瓘

　　谢文瓘字圣藻陈州人进士甲科教授大名府元丰中上疏言臣下推行新法多失本意而榜笞禁锢民受其虐掊克聚敛不胜多门其不 
急之征非理之取宜罢减之大臣以为讪朝廷议置之罪神宗曰彼谓奉法者非其人尔匪讪也哲宗时御史中丞黄履荐为主簿三年不诣执 
政府召对除秘书省正字考功右司员外郎绍圣末都水使者议建广武四埽石岸黄流湍悍役人多死一方甚病功不可成而使者申前说愈 
力文瓘条别利害罢其役徽宗立擢起居舍人给事中诏修神宗宝训文瓘请择当时大政事大黜陟节其要旨而为之说然所论率是王安石 
谓神宗能察众多之谤任之而不贰于是朋党消而威柄立辽主洪基殂使往吊之令从者变服而入贬秩二等崇寍元年出知濮州寻治党事 
坐元丰上疏及尝诒吕公著书再调邵武军移处州帝披党籍曰朕究知文瓘本末命出籍乃以为集英殿修撰知济州卒子贶宣和中为驾部 
员外郎知汝州钦宗时上封事十篇论事切至使金还提点京西北路刑狱金人侵汝州贶自襄阳领兵往援战死 【按宋史此下有沈铢传 
及铢弟锡附传又路昌衡传俱无事迹足录并从删】

　　△陆蕴

　　陆蕴字敦信福州侯官人少知名登进士第为太学春秋博士经废员省改国朝会要所检阅文字崇寍中提举河北两浙学事召对言元 
佑异意俗学近诏不以使一路而犹得为守令臣愚未知其可遂拜礼部员外郎转吏部迁辟雍司业太常少卿议原庙不合黜知瑞金县还为 
太常进国子祭酒中书舍人请葺诸州天庆观立学事司考课法迁大司成擢御史中丞蕴颇论事尝言御笔一日数下而前后相违非所以重 
命令辅相大臣宦官戚里赐第营筑纵撤民居县官市材于民而不予直贵游子弟以从官领闲局奉朝请为员猥多无益于事又赐予过制中 
外用度多于赋入数幸私室乖尊卑之分亦非臣下之福其言皆中时病以龙图阁待制知福州改建州加显谟阁直学士引疾提举鸿庆宫方 
二浙用兵旁郡皆缮治守备蕴闻命就道使者劾为避事夺职稍复集英殿修撰卒

　　△黄寔

　　黄寔字师是陈州人登进士第厯司农主簿积官提举京西淮东常平元丰末议罢提举官命未布寔舅章惇属蔡确徙寔提点开封县镇 
迁提点梓州路两浙刑狱京东河北转运副使哲宗议召用曾布及林希沮之乃以知陕州为江淮发运副使贺辽主登位及境迓者移牒来称 
为贺登宝位使寔报以受命无宝字拒不受还除太仆卿再擢宝文阁待制知瀛州徙定州朝旨籍民兵旁郡因缘扰困寔怀檄不下而画利害 
请之事得寝卒于官赠龙图阁直学士寔孝友敦睦世称其内行苏辙在陈与寔游因结昏其后又与轼友善绍圣党祸寔以章惇甥获免

　　△姚佑

　　姚佑字伯受湖州长兴人元丰未第进士徽宗末除夔州路转运判官且行会帝幸禁苑御弓矢佑奏圣武临射赋帝大悦留为右正言厯 
陈绍述之说迁左司谏建议置辅郡以供京畿进殿中监六尚局官制成凡所以享上率属察举稽违殿最勤惰之法皆佑裁定以亲老请郡授 
显谟阁待制知江寍府时召捕张怀素佑追获之复为殿中监踰岁以直学士知郑州改秦州或请调熙河弓箭士徙边以省更戍佑谓人情怀 
土重迁丏以二年为更发之期满岁乐业而愿留者乃听且请择熙秦富民分丁授地蠲役借粮以劝耕植益广秦之东西川建城壁严保障以 
控熙河泾原皆从之复为殿中监改吏部侍郎命镇蜀用母老辞迁工部尚书加龙图阁学士为大名尹进延康殿学士复为工部尚书徙礼部 
母丧服除知太原府以提举上清宝箓宫卒赠特进谥曰文僖 【按宋史此下有楼异沈积中二传无事迹足录今从删】

　　△李伯宗

　　李伯宗字会之河阳人第进士知内邱咸阳太康县建言朝廷行方田均税之法令以丰岁推行今州县吏苟简怀异者指熟为灾而贪进 
幸赏者掩灾为熟望深察其违戾而寘诸罚括县壮丁为兵得千人上其名数与按阅之法知枢密院蔡卞喜而荐之提举京畿保甲使行其说 
增籍二万已而有诉者陈牒至八百七十左迁通判相州提举白波辇运提点江淮坑冶铸钱入为将作少监厯大理卿开封民有鬻神祠故帽 
饰以龙者吏以为乘舆服御伯宗曰此无他当坐不应为尔尹不从具以请如伯宗议 【按宋史本传议坐开封民罪事载入为将作少监之 
下厯大理之上考将作少监无谳狱论罪之责今移置厯大理寺卿之下】 入对言今情重法轻者许奏请而情轻法重者不得焉恐非仁圣忠 
恕之意徽宗纳之迁刑部侍郎与王黼不相能用胥吏微过罢提举崇福宫明年知同州徙陕西都转运使进通奉大夫显谟阁待制卒赠光禄 
大夫谥曰荣 【按宋史此下有汪澥传澥三十年以儒名官无事迹足录今从删】

　　△何常

　　何常字德固京兆人中进士第为开封府兵曹绍圣初或言苏轼主文柄取士之非毁宗庙者常预其间出通判原州厯将作丞陕西转运 
判官熙河转运副使议者欲贷民金帛而使入粟塞下常曰车牛转输民力已病然未至于死亡者粟自官出而民无害也今强以金帛使自入 
粟惧非贫弱之利熙帅及监军劾之贬秩徙成都路中使持御札至令织戏龙罗二千绣旗五百常奏旗者军器之饰敢不奉诏戏龙罗惟供御 
服日衣一匹岁不过三百有奇今乃数倍无益也诏奖其言为减四之三除直龙图阁加集贤殿修撰以显谟阁待制知秦州转通议大夫谍告 
夏人多筑堡栅朝议出兵牵制常言羌人生长射猎今困于版筑违所长用所短可待其敝镇秦六岁察访方邵劾其越法货酒借米曲于官狱 
具责昭化军节度副使数月复其官终右文殿修撰卒年七十三

　　△叶祖洽

　　叶祖洽字敦礼邵武人熙寍初策试进士祖洽所对专投合用事者考官宋敏求苏轼欲黜之吕惠卿擢为第一佥书奉国军判官判登闻 
检院由国子丞知湖州留为校书郎元佑初厯职方兵部员外郎加集贤校理进礼部郎中给事中赵君锡论其对策讪及宗庙祖洽自辨苏轼 
刘攽言祖洽谓祖宗纪纲法度因循苟简愿朝廷与大臣合谋而新之可以为议论乖谬若谓之讪则不可于是但出提点淮西刑狱绍圣中入 
为左司郎中起居郎中书舍人给事中祖洽性狠愎喜谀附密言王珪于册立时有异论愿稽合羣情决之独断珪遂追贬又言司马光吕公着 
获终牖下恩礼隆缛蔡确受遗定策而贬死岭外乞恤其孤其论率类此坐举王回出知济州徙洪州以牟利黩货闻祖洽与曾布厚人目为小 
训狐布用事欲以吏部侍郎召韩忠彦不可白为宝文阁待制知青州未赴布竟引为吏部布罢乃出知定州且行大言于上至云当时蔡确稍 
失事几王珪果遂奸谋则神宗遂失正统不如今日神器孰归臣为朝廷宗社明确之功正珪之罪劝沮忠邪于千万年以此报神宗足矣徽宗 
怒其躁妄降集贤殿修撰提举冲佑观自是不复用久之知洪州改亳州加徽猷阁直学士政和末卒 【按宋史此下有时彦传事无足为劝 
惩今从删】

　　△霍端友

　　霍端友字仁仲常州武进人徽宗即位策进士第一授宣义郎不阅月擢秘书省校书郎迁著作佐郎起居郎中书舍人服金紫故事舍人 
唯服黑角带帝曰给事舍人等尔而服饰相绝如是始命犀带佩鱼进给事中大司成礼部侍郎端友言朝廷尊安重内轻外可令内外侍从更 
出迭入以奉禁闼殿大邦俾天下之势如持衡庶无首重尾轻之患疏入即请补郡乃以显谟阁待制知平江改陈州为政以宽闻不立声威陈 
地污下久雨则积潦时疏新河八百里而去淮尚远水不时泄端友请益开二百里彻于淮自是水患遂去内侍石焘传诏索瑞香花数十本端 
友不可疏罢之复以礼部召转吏部官至通议大夫卒赠宣奉大夫 【按宋史此下有俞■〈〈卤，仌代乂〉上木下〉传与时彦传同今 
</div>
    <div class="pagination">
<a href="续通志_page837.html">上一页</a><span>...</span><a href="续通志_page833.html">833</a><a href="续通志_page834.html">834</a><a href="续通志_page835.html">835</a><a href="续通志_page836.html">836</a><a href="续通志_page837.html">837</a><span class="current-page">838</span><a href="续通志_page839.html">839</a><a href="续通志_page840.html">840</a><a href="续通志_page841.html">841</a><a href="续通志_page842.html">842</a><a href="续通志_page843.html">843</a><span>...</span><a href="续通志_page839.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
