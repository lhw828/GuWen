<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 1 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 1 页/共 455 页</h1>
    <div class="content">　　钦定四库全书
　　钦定续文献通考总目
　　田赋考【凡六卷】
　　卷一【至】卷六
　　钱币考【凡五卷】
　　卷七【至】卷十一
　　户口考【凡三卷】
　　卷十二【至】卷十四
　　职役考【凡三卷】
　　卷十五【至】卷十七
　　征考【凡七卷】
　　卷十八【至】卷二十四
　　市籴考【凡三卷】
　　卷二十五【至】卷二十七
　　土贡考【凡二卷】
　　卷二十八【至】卷二十九
　　国用考【凡四卷】
　　卷三十【至】卷三十三
　　选举考【凡十三卷】
　　卷三十四【至】卷四十六
　　学校考【凡四卷】
　　卷四十七【至】卷五十
　　职官考【凡十四卷】
　　卷五十一【至】卷六十四
　　郊社考【凡十二卷】
　　卷六十五【至】卷七十六
　　羣祀考【凡三卷】
　　卷七十七【至】卷七十九
　　宗庙考【凡五卷】
　　卷八十【至】卷八十四
　　羣庙考【凡二卷】
　　卷八十五【至】卷八十六
　　王礼考【凡十四卷】
　　卷八十七【至】卷一百
　　乐考【凡二十卷】
　　卷一百一【至】卷一百二十
　　兵考【凡十四卷】
　　卷一百二十一【至】卷一百三十四
　　刑考【凡六卷】
　　卷一百三十五【至】卷一百四十
　　经籍考【凡五十八卷】
　　卷一百四十一【至】卷一百九十八
　　帝系考【凡七卷】
　　卷一百九十九【至】卷二百五
　　封建考【凡四卷】
　　卷二百六【至】卷二百九
　　象纬考【凡六卷】
　　卷二百十【至】卷二百十五
　　物异考【凡十三卷】
　　卷二百十六【至】卷二百二十八
　　舆地考【凡八卷】
　　卷二百二十九【至】卷二百三十六
　　四裔考【凡十四卷】
　　卷二百三十七【至】卷二百五十止
　　【臣】等谨案
　　钦定续文献通考二百五十卷乾隆十二年奉敕撰马端临文献通考断自宋宁宗嘉定以前采摭浩博纲领宏该元以来未有纂述明王圻起而续之体例糅杂舛错丛生遂使数典之书变为兎园之防论者病焉然终明之世亦无能改修岂非以包括歴朝委曲繁重难于搜罗而条贯之哉我
　　皇上化洽观文道隆稽古
　　特命博征旧籍综述斯编黜上海之野文补鄱阳之巨帙合宋辽金元明五朝事迹议论彚为是书大抵事迹先征正史而参以説部杂编议论博取文集而佐以史评语録其采取王圻旧本者十分不及其一至于考证异同辨订疑似王书固为疎陋即马书亦略而未详兹皆本本元元各附案语一折衷于
　　圣裁典核精密纎悉不遗尤二书所不逮初议于马氏原目外增朔闰河渠氏族六书四门嗣奉
　　敕续修通志以天文略可该朔闰地理略原首河渠氏族六书更郑樵之旧部三通既一时并辑两笈即无庸复陈兹惟于郊社宗庙内析出羣祀羣庙广为二十六门此则仍马氏之旧例变通而匡正之者也乾隆五十四年正月恭校上
　　总纂官【臣】纪昀【臣】陆锡熊【臣】孙士毅
<史部,政书类,通制之属,钦定续文献通考,通考总目>
　　职名
　　三通馆总裁
　　经筵日讲起居注官大学士兼翰林院掌院学士【臣】嵇　璜经　筵　讲　官　　吏　部　尚　书　　　【臣】刘　墉经筵讲官户部右侍郎兼管顺天府府尹事务　【臣】曹文埴
　　纂修兼总校官
　　日讲起居注官翰林院侍讲学士　　　　　【臣】曹仁虎
　　翰　　林　　院　　侍　　读　　　　【臣】庄承籛詹　事　府　右　春　坊　右　赞　善【臣】陈昌齐
　　翰　　林　　院　　编　　修　　　　【臣】祝徳麟
　　武　英　殿　纂　修　翰　林　院编　修【臣】陈嗣龙
　　翰　　林　　院　　编　　　　　　修【臣】黄瀛元
　　翰　　林　　院　　编　　　　　　修【臣】翟　槐
　　翰　　林　　院　　编　　　　　　修【臣】吴锡麒纂修兼校对官
　　翰　　林　　院　　编　　　　　　修【臣】励守谦翰　　林　　　院　　编　　修【臣】秦　泉翰　　林　　　院　　编　　修【臣】周厚辕翰　　林　　　院　　编　　修【臣】余　集翰　林　院　编修革职留　　任【臣】汪　镛翰　　林　　　院　　编　　修【臣】王春煦翰　　林　　　院　　编　　修【臣】徐如防翰　　林　　　院　　编　　修【臣】何　循翰　　林　　　院　　编　　修【臣】周　琼翰　　林　　　院　　检　　讨【臣】饶庆防翰　　林　　　院　　编　　修【臣】蔡廷衡翰　　林　　　院　　编　　修【臣】呉　璥翰　　林　　　院　　编　　修【臣】冯敏昌翰　　林　　　院　　编　　修【臣】程昌期
　　武　英殿纂修翰　林院　编　　修【臣】陆伯焜翰　　林　　　院　　编　　修【臣】甘立猷翰　　林　　　院　　编　　修【臣】刘汝謩翰　　林　　院　　编　　修【臣】陈万青翰　　林　　院　　编　　修【臣】秦承业翰　　林　　院　　编　　修【臣】俞廷抡翰　　林　　院　　编　　修【臣】王　受翰　　林　　院　　编　　修【臣】卢防溥翰　　林　　院　　编　　修【臣】万承风翰　　林　　院　　编　　修【臣】旷楚贤翰　　林　　院　　编　　修【臣】邵　瑛
　　文　渊　阁检　阅内　阁　中书【臣】顾宗泰翰　　林　院　庶　吉　　士【臣】陈万全翰　　林　院　庶　吉　　士【臣】王锡奎翰　　林　院　庶　吉　　士【臣】温汝适翰　　林　院　庶　吉　　士【臣】崔景仪满纂修官
　　理　　藩　　院　　主　　事【臣】巴逹尔呼工　　部　　笔　　帖　　式【臣】龄　椿内　　　阁　　　中　　　书【臣】嵩　年候　　补　　笔　　帖　　式【臣】嵩　年提调官
　　内　　　阁　　　侍　　　读【臣】西精额
　　文渊阁校理　武英殿提调翰林院检讨【臣】彭元珫收掌官
　　刑　　　部　　　主　　　事【臣】伊　敏翰　　林　院　笔　帖　　式【臣】库防额








　　钦定续文献通考凡例八则
　　一书契已来通史之著者唐杜佑作通典宋郑樵作通志司马光作通鉴通鉴详于理乱兴衰典志详于典章经制尚已马端临仿杜氏成规离析其门类增广其阙略撰文献通考为卷三百四十有八为门二十有四曰田赋曰钱币曰户口曰职役曰征曰市籴曰土贡曰国用曰选举曰学校曰职官曰郊社曰宗庙曰王礼曰乐曰兵曰刑曰经籍曰帝系曰封建曰象纬曰物异曰舆地曰四裔治天下之道不外理财用人王者富教既行人才既得则一代之文物声明犁然具举故其次第节目如此今奉
　　命续辑自宋宁宗以后讫明庄烈帝以前贯穿五朝条
　　分件系体例门目自当悉遵其旧
　　一马氏所着讫于宋之嘉定明臣王圻起而继作为续文献通考二百五十四卷门类颇多增扩然识解乖駮援引芜杂往往因类递推骈枝错出如河渠以作地险原非仅资灌溉经流通塞或可自立専门以附水利田之后则舛矣封建马氏不载异姓圻书于宋末泛及异姓外戚并李璮陈日照外国封爵且以魏了翁文天祥之空言续马书藩镇俱不免卖菜求益之诮若舆地考马氏以九州为纲原以郡县可迁山川不易故以禹迹所统为准而上下沿泝之圻书専主明之郡县系辽金元故迹于其下则纲领倒置矣至于忠孝节义道统方外之属各史自有类端临所谓无庸参稽互察为者增辑尤为冗赘其书夸多炫博诸如此类举无足取间有一二可从者亦采掇所不遗要无悖于马氏原例而已
　　一马考体局完整未易訾议而亦有踈畧失当者如宗庙考私亲条以唐之章懐四庙与汉之悼戾定陶并列一则情笃本生一则礼隆储嫡虽彞典略似而尊卑较殊今于追尊追祔各庙外别析出太子庙列诸侯宗庙之前入羣庙考【説见下条】体例始协帝系考附载太皇太后皇太后上尊号册宝天子纳后册后册立皇太子皇太子纳妃公主受册公主下嫁各仪此五礼中之嘉礼也入之帝系门转为牵混当循王圻续考之例移入王礼又辽金事迹实与宋代相终始当时南北分疆文献不足通考一书成于宋末元初咨访多所不逮故舆图沿革止详宋地辽乐八部仅存踏锤今诸史粲然具备搜讨防通可以弥缝其阙较原书益精审焉
　　一本馆前进
　　皇朝文献通考稿本仰防
　　圣明指示以端临宗庙考附入歴代帝王及臣下家庙于体例未安当别立羣庙门馆【臣】既遵
　　防析编复推绎
　　圣意以郊社考于郊坛大祀后附以八蜡五祀各小门其义例亦未为尽善因析出高禖八蜡五祀先农先蚕及襍祠淫祠别为羣祀考庶典有専崇礼无旁溷今五朝郊社宗庙亦依此类编以归画一
　　一马氏作钱币考以铜适用而通行原以钱为主有宋中叶始有交子防子嘉定以后复有川引湖防之法然钞法启于金源至元専用钞而钱几废明初钞法虽壊而使用则犹与钱并行今纂述各朝钱币自金以下先钞而后钱以时尚为变通不必从马书次第至象纬考祗言占验不详推步日月薄食星辰凌犯往来皆可推算而得所谓茍求其故千嵗之日至可坐而致也较之占验实信而有徴故言天文者必以推步而后精言人事者亦以推步而加警今续考不废占验之説更详推步之法庶相为表里云
</div>
    <div class="pagination">
<span class="current-page">1</span><a href="钦定续文献通考_page2.html">2</a><a href="钦定续文献通考_page3.html">3</a><a href="钦定续文献通考_page4.html">4</a><a href="钦定续文献通考_page5.html">5</a><a href="钦定续文献通考_page6.html">6</a><span>...</span><a href="钦定续文献通考_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
