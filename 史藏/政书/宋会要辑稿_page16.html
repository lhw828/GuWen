<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 16 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 16 页/共 1125 页</h1>
    <div class="content">五月三日，诏大宗正司：定武军节度〔观〕察留后承裕，候所展年限及半年，与磨勘。承裕尝于殿庐厉声责大宗正司，及殴侄妇，更展一年半磨勘，帝以其属尊，特减之。 
二十五日，大宗正司言：「右千牛卫将军令褫等言：祖母亡，乞许父世亨及臣等于权殡所守宿百日。令铎等言：见今外居，子侄颇多，乞诏〔依〕士人修习儒业。」诏并从之，世亨等仍不得出入接见宾客。 
六月五日，诏：「宗室自今每二年一次，许大将军以上依科场条制，五经内有通一经，兼《论语》、《孟子》者，许投状乞试。」 
十九日，诏：右监门率府率令埤，令审官西院依条试换。 
      
以大宗正司保明堪任使故也。 
十三日，诏：宗室非换官者，出入往还约束并依在宫法，仍不得于街市下马。如出新城外，虽不经宿，亦禀大宗正司。 
十月十六日，诏中书门下：濮安懿王诸子袭封濮国公，主奉祠事仍旧，濮安懿王诸子承袭遍即传长孙。翌日，封宗谊濮国公。 
十一月十一日，诏左龙武军大将军、筠州防御使宗景为怀州防御使。先是手诏：「相王允弼，皇家近属，先帝敦伯父之爱，眷顾加礼。逮朕纂承，以行尊诸祖，待之尤所致恭。今宗续云亡，诸子尚列环卫，非所以称王昔日亲膺光宠之意。王之子宗景于今为长，宜特迁之。」
 帝系 宋会要辑稿 帝系四 裁定宗室授官 
      
裁定宗室授官
【九朝长编纪事本末】
熙宁元年九月丁酉，诏三司裁定宗室月料、嫁娶、生日、郊礼给赐。时京师百官月俸四万余缗，诸军十一万余缗，宗室七万余缗，其生日婚嫁、丧葬及岁时补洗杂赐与四季衣不在焉。
二年二月壬寅，枢密院言：宗室乞子孙赐名授官。韩绛奏曰：「中书、密院尝议定宗室之制，已有旨，候亮阴后商度。今合施行。」上曰：「此事甚大，须议使今可行乃便。」文彦博等各陈大旨，皆以亲 当有等降，若非立法，无以为经常久远之计。上曰：「祖宗时皆是近亲，今用(尝)[常]时奉养赐予之例，诚宜裁定。若以诸王嫡长世为南班官，其余子授以三班职名，可否 」陈升之曰：「须依前代继承之法，余子杀其恩例。六世亲尽，别为经制。」绛曰：「此事乞 
      
专委属臣下议论，须辨亲 立法，则不失陛下亲亲之意。」彦博曰：「自古宗族犯法，恩有不听者，臣下以义固争是也。」上颔之。 
三月壬辰，上问措置宗室事，富弼曰：「此事诚当出于陛下，外人谋之，则为 间亲。」公亮曰：「此亦当自外裁定。」弼曰：「为之当以渐，恐致纷纭。」安石曰：「此事但欲于恩义间无伤，使彼可安而已，不论渐不渐也。今欲裁减恩泽，何能免其纷纭 但陛下不为恤，则事可为也。」上又问裁定亲 之宜，公亮以为当从上身为亲 ，上曰：「当以祖宗为限断。」安石曰：「以陛下身即是以祖宗为限断也。」 
九月，上谓陈升之、王安石曰：「今赋入非不多，只是用度无节，如何节用 」升之、安石皆言兵及宗室之费。 
十一月庚午，迩英讲读毕，上留司马光，问以变更宗室法。光对曰：「此诚当变更，但宜以渐，不可急耳。」 
甲戌，中书、枢密院言：「伏以祖宗受命百年，皇族日加蕃衍，而亲 之施，未有等衰，甄序其才，未能如古。臣等今议定方今可行之制：宣祖、太祖、太宗之子，皆择其后一人为宗，令世世封公，补环卫之官，以奉祭祀，不以服属尽故杀其恩礼。祖宗袒免亲将军以下愿出官者听，仍先令经大宗正司投状上闻，委大宗正选择本官尊长，同大学教授结罪保明才行堪与不堪任使，复委大宗正审察闻奏。就试武官者，试读律、写家状。就试文官者，试说一中经，或论一首。将军换诸司副使、太常丞，正率换内殿崇 
      
班、太〔子〕中允，并与州郡监当一任，无败阙，与亲民。副率换西头供奉官、大理评事，监当一任满，如职事(斡)[干]集，操守修(饰)[饬]，即委本州岛长吏及监当同罪保明，与亲民差遣；无保明，即依外官条例。祖宗袒免亲赐名授官者「赐名」上原有「未」字，据本书帝系四之二○删。，除右班殿直，年十五与请受，二十许出官。愿文资者与试衔知县，并令监当考试，及任满有无保明准上条。以上出官，并特与支赐。愿锁厅应举者，依外官条例。其〔非〕袒免亲，更不赐名授官，只许令应举。应进士者止试策、论，明经者止习一大经，试大义及策「试大义」上原衍「试大经」三字，据《长编纪事本末》卷六七删。。初试，考退不成文理者，余令覆试，取合格者，以五分为限，人数虽多，毋过五十人。累经覆试不中，年长者当特推恩，量材录用。以上出官者，虽在外，俸钱依在京分数，许依审官三班铨法指射差遣，仍许不拘远近差注。授文官者，与进士出身同。锁厅应进士、明经举，有出身人至员外郎，与迁左曹。宗室不出官者，祖宗元系磨勘，至正观察使止，袒免亲至遥郡防御使止，非袒免亲至遥郡刺史止。袒免亲见任官合奏荐子孙者，许依外官例奏荐。袒免亲以下，见任官不出官、父祖俱亡者，许在京置赁居第，仍许随处置产业；其出官者，置田宅如外官之法。袒免女嫁，赐钱减半，婿与三班奉职；非袒免女，即量加给赐，更不与婿官，婿有官者与免入远，依审官三班院流内铨法指射差遣，班行仍免短使。其袒免亲娶妻，量加给赐。以 
      
上嫁娶，官司更不勘验管勾。其非袒免亲嫁娶，即依庶姓之法，毋得与非士族之家为婚姻。袒免亲以外两世，贫无官者量赐田土，其孤幼无依及尤贫失所者，不以世数，所在具名闻奏，当议特加存恤。今所降新制内合具条件者，令所司议定闻奏。」于是诏曰：「自我祖宗惇叙邦族，大则疏封于爵土，次则通籍于闺台，并留京师，参奉朝请。然而世叙寖远，皇枝益蕃。属有亲 ，则恩有隆杀；才有贤否，则禄有重轻。今而一贯于周行，是亦奚分于流品 虽敦睦之道诚广，而德施之义未周。故廷臣数言，宰司继请，谓宜裁定，限以等夷。朕惟亲戚之间，经史有训；汉唐之世，典故具存。或以九族辨尊卑，或以五宗纪远近；或听推恩而分子弟，或许自试而效才能；或宗子之贤得从科举，或诸王之女自主婚姻。尽前世之所行，顾当今之未备。况我朝制作，动法先王，岂宗室等衰，乃无定着 因俾 公之合议，将为一代之通规。载览奏封，具陈条目。以谓祖宗昭穆，是宜世世之封；王公子孙，抑有亲亲之杀。若乃服属之既竭，洎于才艺之并优，在随器以甄扬，使当官而勉懋。至于任子之令、通婚之仪，凡曰有司之常，一用外官之法。佥言既久，朕意何疑 告于将来，用颁明命。宜依中书、枢密所奏施行。」吕夷简在仁宗时，改宗室补环卫官，骤增廪给，其后费大而不可止。至韩琦为相，尝议更之而不果。及上即位，遂欲改法。于 
      
是王安石为上具道措置之方，上曰：「祖宗之后，择一人为宗，或者曰，若立嫡则人不服。朝廷法制，苟当于礼，岂患不服 」曾公亮、陈升之曰：「立子可也，不必分嫡庶。」安石曰：「今庶长得传封爵，则嫡母私其子以害庶长者多矣。母害其子，法之所难加，而政之所难及。若嫡子得传爵位，则庶长无祸。盖于今立嫡，非但正统，亦所以安庶长也。」上曰善。 
十二月乙酉，诏：「近制，皇族非袒免以下更不赐名授官，止令应举。自今如生子及其死亡者，即关报逐祖下袭公爵者，令各置籍，岁终上玉牒所。其有未出官者，依旧入大小学。」 
三年二月丙寅，诏大宗正司置丞二员，以都官员外郎张稚圭知大宗正丞事。诏大宗正丞于芳林园置治所大：原作「于」，据《长编纪事本末》卷六七改。，给实俸、添支钱。 
六月癸酉，宗正寺言：「每岁正月一日装写《仙源积庆图》、《宗藩庆绪录》各一本绪：原作「诸」，据《长编》卷二一二改。，供送龙图、天章、宝文阁。今祖宗非袒免亲更不赐名授官，一依外官之法，合与不合修入图册 」诏送礼院详定。礼官言：「圣王之于其族，上杀下杀，而殚于六世，所以明亲 之异也。亲道虽尽，且记其源流，百世不紊，所以着世系之同也。亲 异则恩礼不得不异，世系同则图籍不得不同，二者并行而不相悖，亲亲之义备矣。《礼》：『四世缌麻，服之穷也；五世袒免，杀同姓也；六世属竭矣。庶姓别于上，而戚单于下，婚姻可以通乎 系之以姓而弗别，缀之以食而弗殊，百世而婚姻不通，周道然也。』郑 
      
注：『系之弗别，谓若今宗室属籍』。盖据汉宗正岁上名籍「籍盖」二字原脱，据《长编》卷二一二补。，与礼经合。又《户令》：『皇宗祖庙虽毁，其子孙皆于宗正寺附籍。自外悉依百姓，唯每年总户口帐送宗正寺。』此则《户令》之文又与古制合也。以此言之，远近之恩固宜有差降，而谱谍之记不可以不存。况朝廷厘改皇族授官之制，而袒免外亲统宗袭爵，进预科选，迁官给俸，事事优异，悉不与外官匹庶同法，是则属虽 ，而恩礼不绝。若图籍湮落，则无以审其所从，而为远久之证。所有祖宗非袒免亲，欲乞依旧修写入《仙源积庆图》、《宗藩庆绪录》。其在外者委宗正寺逐年取索附籍其在：原作「在其」，据《长编》卷二一二乙。。从之。 
十一月，礼院言：「袒免亲出任外官，宜着姓；若降宣 若：原作「名」，据本书帝系四之二四、《长编》二一七改。，或自上表及代还京师，即上称皇亲，不着姓。」从之。
 帝系 宋会要辑稿 帝系五 宗室杂录 
     
宋会要辑稿 帝系五

宗室杂录
【经进总类会要】：
神宗元丰元年正月二十六日，诏：「定王宗朴定王：原作「康王」。按据《宋史》卷二四五《宗室传》，宗朴生前封濮阳郡王，死后追封定王，并无康王之封，今改。，先帝近亲，其子仲容、仲任仲容、仲任：按据《宋史》卷二二九《宗室世系表》，宗朴子六人：仲蔚、仲佺、仲庞、仲 、仲敳、仲壬。此处「仲容」不知为何字之误，「仲任」亦当作「仲壬」。，服阕日各特转一官，女二人特与县主。他人不得援例。」 
四月十九日，诏：相州观察使、同知大宗正事宗惠子孙众多，可特赐芳林园睦亲南宅宗绰旧地。 
五月七日，诏：宗室女随亲外任，请受并食料并随给。 
六月九日，中书门下言：「诸宗室缌麻以上及袒免女，听离再嫁，如已追夺前夫恩泽，后夫即降一等，有官者转一官。欲立条颁下。」从之。 
十八日，诏：饶州防御使克惧特赐芳林园广亲北宅空地，仍依条计口，官为修盖。 
九月十八日，诏将作监于芳林园侧按系官地，与广亲北宅接连盖屋，赐宗室克亶；如无，即度民业，具所占地步以闻。 
二年五月六日，诏右武卫大将军、湖州刺史、楚国公世恩为袁州刺史，右武卫大将军、封州刺史、魏国公仲来为筠州刺史。以近诏大宗正司，磨勘及十年者取旨改官，宗室内有继诸王后见袭封公爵者，如所迁官至遥郡团练使，可并与除正刺史已上。比类准此。世恩等始用此令。 
八月二十一日，诏以教骏营地修宗室克亶等五位第宅，徙教骏营于他所。 
二十六日，诏：「崇信军节度使、同中书门下平章事、判大宗正(司)[事]宗旦，旧例添厨食料，虽合该后条冲革不支，以其领职宗正，特与支给。他官虽等非职事同 
     
者，无得援以为例。」 
二十七日，潍州防御使克谌、饶州防御使克惧各夺一官，赎铜九觔，勒住朝参、请受。以慈圣光献皇后虞主回下宫，至陵门，克惧等道旁坐不起，为礼仪使劾奏之。 
三年八月六日，诏：宗室袒免亲授班行者，料钱支见钱。 
闰九月三日，诏：宗室任外官者辞见上殿，遇大礼依式支赐。 
十二日，诏：自今宗室系三班使臣者，如犯罪殿罚，令大宗正司牒三班院照会，依例施行。
十月十七日，权监察御史里行蒲中行言：「豫章郡王宗谔曾托处州监押黎若讷置什物，将损坏者非理退还；兼多受若讷馈遗，取玩好女乐并不偿价。望付有司论以国法，以为贵戚之诫。」诏大宗正司依价直理还。 
四年二月二日，诏：「克颂先以心风欧妻致死，外处锁闭。昨放归宫，全无禄食，宜特给与初官俸钱。」 
十四日，诏：崇信军节度使、开府仪同三司、判大宗正事、华阴郡王宗旦，今后如遇私家出入，许垂帘担轿往还。 
五月一日，诏：右监门卫大将军克类所居窄隘，特许赁外宅居，仍依例差使干当。 
十二月十八日，大宗正司言：「仲俞叙降，初授右内率府副率，朝旨更候五期叙，去年五月于法合叙。为元授右内率府副率别无降等官收叙，乞特许比类降等官量支请受。」诏特支右内率府副率半俸。是日又言：「华州观察使仲淹等乞依赦文，比附外官除落过名。缘宗室自来有过，未有条例出 
     
落。」诏比类外官年限轻重立法。 
五年正月十七日，大宗正司言：「近者宗室以年高疾恙，许乘担轿出入，拥从太盛，颇为骄僭。欲乞乘担轿出入，许出两节踏引，遇夜用烛笼不得过两对。如有违犯，从本司觉察。」从之。 
十八日，大宗正司请外任宗室毋得造酒，许于旧宫院尊长及近亲处寄酝。从之。 
是日，诏锁闭人叔跪依世融例五日一开锁涤除，遇有疾即令医治。叔跪、世融皆坐内乱，故收闭之。 
二月二十一日，诏：「赠守太尉、睦王宗旦，皇家近属，自选典宗籍，畏谨寡过，惇睦有方。其幼子二人候服阕，可特与转一官。女二人与进封县主。」五年五月二十五日附。 
六月一日，诏：「自今宗室防御使转观察使已上，听大宗正司磨勘历任保明，奏降中书取旨。其副率至防御使即中书磨勘进状，请画 授。」 
十八日，大宗正司言：济州防御使叔充乞主奉本位祭祀。太常寺看详：「太祖、太宗诸子及秦王下各已袭封，主祭诸宫院时飨。并于见存子孙中令最长一员相承主奉，于理为顺。」从之。 
九月二十三日，大宗正司言：「乞将元丰三年九月二十二日明堂以前宗室过犯，许令授状(中)[申]刑部定夺，依赦除落。」从之。 
十一月十八日，诏：宗室叔敖讼太常礼院定克愉袭封不公，赎铜二十觔。 
十二月二日，诏：右武卫大将军、丹州团练使叔侯先缘(注)[诖]误，展一年磨勘，今遇赦恩，特与除落。 
二十二日，诏： 
     
祠部郎中赵令铄道遇叔祖宗晟不致恭，令大理司劾罪，赎铜四觔。 
六年正月二十四日，诏：「祖宗非袒免亲荫充外官，父祖俱亡，年未及者，于合出官年限内减半支本官俸。」从内殿崇班令埤请也。六年五月三日附。 
五月五日，舒州防御使克敦进父保静军节度使、萧国公承干文集十卷。诏：「承干父子世以艺文儒学名于宗藩，在朝廷旌善与能之义，宜有褒宠。可加赠安定郡王，克敦仍降诏奖谕。」 
十三日，尚书吏部言：「(陆亲它)[睦亲宅]讲书见阙多日，未审依旧朝廷除授，为从本部差官 」诏尚书吏部于教授年月最深，命差兼，后准此。六年五月十五日附。 
二十一日，尚书礼部言：「诸王之后袭封人遇上坟、忌辰祭享，先具事目及合支钱物，依等第收率。所用有余，后次相兼支用，不得因缘，广有收率。岁终大宗正司取索文簿，如有非礼支破，及侵欺入己，并计赃科罪。内袭封人行卑官小者，即申本祖下尊长同行收率，管干支破。」从之。 
二十六日，尚书吏部言：「宗正司状：右千牛卫将军士冰乞依条换官。缘系外住，又随父外任，未有学官保明，未敢依敕审察。」诏士冰令大宗正司保明以闻，今后准此。 
六月十三日，尚书礼部言：仲集等乞依遥郡团练使已上，凡遇车驾游幸随从。从之。 
二十五日，诏：今后外任换授外官宗室合赴大礼陪位者，与免特恩例支赐。以内殿承制敕令所言，差权襄阳等县 
     
巡检，乞候将来大礼陪位毕赴任，故有是诏。六年闰六月〔附〕。 
九月一日，诏：「祖宗袒免亲荫在外官，父祖俱亡，年未及出官者，除己破食外，并依非袒免亲荫外官例支本官俸给。」以大宗正司言「宗室叔揉等奏：祖父母、父母俱亡，本家并无食禄之人，乞依非袒免亲例给本俸请给」故也。 
二十六日，知大宗正事、江夏郡王宗惠言：男仲奚犯法，有失教训，乞罢宗正司，居家待罪。诏宗惠特赎铜二十觔。 
十月八日，诏：江夏郡王、知大宗正事宗惠年高，艰于拜趋，应太庙祠事宜并免。 
十三日，诏以右监门卫大将军令绰为朝请郎，赐六品服，与亲民差遣。以秘书省试《尚书》义合格。 
七年正月六日，诏右龙武军大将军、洺州防御使世准为金州观察使、安定郡王。以宗〔正〕司言：会稽郡王世清既卒，世准于太祖、太宗之后最长，当袭。 
二月三日，右监门卫大将军子骞奏：「祖世清卒，大宗正司令再从叔祖世准权行主奉越王祭祀，候有袭封人即依旧。世准不待朝命，取本宫越王并夫人绘像赴越王院。今臣父令廓虽在草土，已袭封越国，欲乞依臣祖世清袭封主奉祭祀。」诏旨许迎越王及夫人绘像，与冀王同处一室，及依克愉例权令诸子主奉祀事。从之从之：疑衍。 
五月十三日，尚书礼部言：「大宗正司奏：据宗惠状，祖魏王绘像旧在魏王南宫，昨缘火，权于本位供养。今本宫从孙士俔已封魏国公，乞令士俔迎赴本家。今士俔权 
     
寓甘泉坊官宅，自来无例迁就外宅供养。」诏士俔位特令将作监先次修盖。 
八月二十三日，大宗〔正〕司言：「仲葩(葩)唐突进表，乞依元丰新令赏格转官。缘仲葩先就试，已特减七年磨勘，今复侥求。」诏仲葩特展二年磨勘。 
二十九日，诏：「宗室诸王影前器物、姨、请受等，并令袭封主奉人管干。如未有袭封主奉人，即权令尊长干当。」以宗室世括言：「祖越王绘像与冀王同处一室，臣今本宫最长，见与本宫五位同共管干。有令廓元非最长，辄留文历，坚要独行管干。」故有是诏。 
九月二日，以右武卫大将军仲先为登州团练使，袭封鲁国公。仲先，宗肃子也，宗肃于先帝为藩邸初从兄，故有是命。 
十月二十日，诏：故赠滕王宗旦尝侍仁宗潜宫讲读，兼典宗司日久，畏法寡过。除遗表奏诸子已推恩外，幼子右内率府副率仲瑷可除右监门率府率。 
十二月二十一日，诏宗室孀妇与子孙所请俸料，从一多给，子二人以上者通比。 
八年三月十二日，枢密院言：「皇城使、登州防御使、陈州兵马钤辖令晏等一十八员，皆以宗室换授外官，嘉佑、治平年例无遗赐。」诏各依宗室官序支赐。 
四月八日，诏：宗室官至磨勘止法者，该今年三月六日覃恩，并特与转官加恩。 
哲宗元佑元年四月二十二日，大宗正司言：「宗室内殿崇班士琢奏：有弟士琈、士僊、士双，乞依令晏例，将带随行指教。将来授差遣日，亦乞 
     
</div>
    <div class="pagination">
<a href="宋会要辑稿_page15.html">上一页</a><span>...</span><a href="宋会要辑稿_page11.html">11</a><a href="宋会要辑稿_page12.html">12</a><a href="宋会要辑稿_page13.html">13</a><a href="宋会要辑稿_page14.html">14</a><a href="宋会要辑稿_page15.html">15</a><span class="current-page">16</span><a href="宋会要辑稿_page17.html">17</a><a href="宋会要辑稿_page18.html">18</a><a href="宋会要辑稿_page19.html">19</a><a href="宋会要辑稿_page20.html">20</a><a href="宋会要辑稿_page21.html">21</a><span>...</span><a href="宋会要辑稿_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
