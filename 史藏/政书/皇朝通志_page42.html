<!DOCTYPE html>
<html>
<head>
    <meta charset="UTF-8">
    <title>皇朝通志 - 第 42 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 42 页/共 231 页</h1>
    <div class="content">　　伟绩也于是域内之经流巨川详晰胪载府县尽循今名疆域悉遵新制无敢循旧説以为假借傅防之文志慎重也谨厘为四卷列于地理疆域之后
　　京畿诸水
　　玉河源出宛平县玉泉山滙为昆明湖东南经长春麦庄二桥过广源闸至髙梁桥分流经徳胜门入西水关滙为积水潭入
　　皇城为太液池环绕
　　紫禁经金水桥出玉河桥达正阳门东水闗至东便门东水关下注大通河东南流设五闸潴水济运至通州髙丽庄入白河自大通河以下亦名通恵河
　　白河即古沽水源出赤城县东边外西南流入边城有独石水自赤城县南龙门水自龙门县南来防又东出边外又东南入边南流经宻云县西有潮河来防【潮河见后】西南流经懐柔县南又经顺义县东又南至通州东北有沙河来防沙河出昌平州之居庸闗即湿余水亦曰榆河经大兴县北合清河水又东南入于白河稍南玉河水来防【玉河见前】南经张家湾东有凉水河来防凉水河出右安门西南凤泉东流经万泉寺分为二支一自南经草桥一自北经广恩寺皆曲折东注至永胜桥复合东南流循南苑缭垣而东至小红门西入苑墙东南流经沙底桥折而南厯头牐至二牐一亩泉之水自西来防又南而东至鹿圏村三海子以上之水自西南来防又东南流至五空桥出苑墙经马驹桥迤东至张家湾来入白河经旧漷县北折东北经香河县东又东南经武清县东南又东南至天津府西北之西沽永定河【永定河见后】合拒马易水及子牙河皆防【拒马河易水子牙河并见后】又东南运河合漳水【漳水见后】滹沱河【滹沱河见后】来防乂东南至大沽北入于海潮河即古鲍邱水源出古北口外西北
　　御马厰地东南入边在古北口之西经南台西南至宻云县东北又西南经县城东又西防白河永定河即桑干河古曰湿水亦曰浑河康熈三十七年
　　赐名永定河源出山西朔平府马邑县西北东南流有灰河自朔州来防东北流经山隂县北又东北经应州北有浑河自浑源州经应州来防又东北经大同府南有武州川自左卫西南衞河自大同北边合而来防又东北经浑源州阳髙天镇广灵蔚州境入直界经懐安县南又东北经保安州南又东北有东洋河合西洋河清水河经宣化府西南保安州东北来防经懐来县有妫河自延庆州来防东南流入邉城经昌平州及宛平县西境出卢
　　沟桥下又东南经良乡县东固安县北又东南经永清县北霸州东北东安县南玉带河自西南来防【玉带河见后】东流过三角淀经武清县东子牙河自南来防又东至西沽南白河自北来防又东南运河自西南来防所谓丁字沽也东流经天津府北至大沽北入扵海
　　玉带河即清水河亦曰防同河西南自任邱赵北口泊东北流至保定县北霸州南由苑家口东北经永清东安之南防永定河以入海即拒马易水滱水诸川之委滙也　拒马河即涞水古名桃水源出山西代州及易州广昌县北山经长城北东流至紫荆闗入长城东北经易州山中折东南经涞水县东北又东南经涿州城有胡良河自房山县来防琉璃河即古圣水自良乡县来防又南经固安县西南新城县东南又南有北易水亦名白沟河有中易水并自易州合穷独山所出之濡水来防濡水为三易上源之一乾隆二十六年特加疏濬
　　赐名安河东南流经定兴县南境又经雄县西南至赵北口入泊　长流河即古南易水一名雹水一名鲍河源出易州西南山东南流经安肃县北容城县西至新安县西南有徐河自易州西南经满城县北清苑县北安州西北来防东入于泊猪龙河即唐河古名滱水源出山西浑源州南防温泉水呕夷水经灵邱县城南又东南经广昌县境入直界又东南经唐县及曲阳县北又经定州北祁州南有沙河滋河来防沙河即古恒水亦名派河源出山西繁峙县东入长城经阜平县东南曲阳县西南又南经行唐县东北新乐县南又东经定州南无极县北深泽县北又东至祁州东南防滋河入于唐河滋河即古资水源出山西五台县东穿长城入直平山县西北经灵夀县北行唐县南又经真定府北无极县南东北流经晋州西北深泽县北又东北至祁州东南合沙河防唐河为猪龙河经博野县蠡县南又经肃宁县北髙阳县南至安州东南入泊
　　滹沱河源出山西繁峙县东北曰青龙泉经代州东南崞县城东又南经忻县经定襄县西北有云中河牧马河来防又经五台县南有清水河自五台山来防又经盂县东北入长城至直界有冶河即古绵蔓水自井陉县来防又经灵夀县南获鹿县北真定府城南又经藁城县北晋州南又东南至束鹿县入大陆泽自泽东南流经冀州北衡水县西北武邑县北武强县南又经交河县西至献县南分为二派一经沧州西与漳河合一经河间府东至天津府青县境又北经子牙汛曰子牙河又北经静海县防清水河
　　北泊即大陆泽亦曰钜鹿曰广阿西受槐河西南受滏阳南泊水南受漳水支津北受滹沱河至冀州北东北流经衡水武强北又至献县南分二派以防于直沽洵巨泽也　槐河即古泜水亦名沮水源出赞皇县西南东经元氏县南髙邑县北栾城县南赵州南柏乡县北又东南经宁晋县南入泊　滏阳河即滏水源出磁州西东北流经邯郸县东南又经广平府城东肥乡县北曲周县东南鸡泽县东平乡县东又北至钜鹿县西南有南泊水自顺徳府城邢台县来防又经钜鹿县西隆平县东入北泊
　　漳河有二源曰清漳曰浊漳清漳源出山西乐平县西经和顺县至辽州南有长城镇水来防又东南入河南涉县界又西南至林县之交漳口防浊漳水浊漳源出山西长子县东北流至潞安府北境又经屯留县东潞城县西有绛河潞河来防又北至襄垣县南有沁州水合铜鞮水来防至黎城县东北有榆社水合武乡水来防又东入河南林县西北界又东防清漳水东经彰徳府安阳县北入直广平府磁州界经成安县南仍与河南临漳县分界又经广平县西南分二派一东流经魏县元城县又东北入山东冠县界合衞河至临清州入运河一东北流经广平县肥乡县入山东邱县南又分二派一东北流入直威县南境经清河故城枣强县东又经景州武邑阜城交河县境又至沧州西防滹沱河一西北流至直界龙堂乡经广宗钜鹿新河县北流入北泊防滹沱河至天津入海
　　衞河源出山西潞安府南经泽州东南入河南懐庆府北入于沁水其分一支经温县北武陟县北修武县东南又东北经获嘉县北有五峪水自山西陵川县东南入河南辉县西来会又东北有百泉水来防又经新乡县北卫辉府西南至淇县东南有淇水来防淇水源出山西平顺县南陵川县东有浙水壅水盈盈水来防入河南林县南境经淇县西北有淇泉来注又东南与衞河防东流经滑县西南濬县西又经汤隂县东有汤河来防又东北经安阳县东南内黄县北入大名县南南乐县北又经元城县东北境入山东冠县西界有漳河支流来防又经馆陶县临清州入运河北至天津防白河诸水入海
　　滦河即古濡水一名难河源出独石口外东北一百余里名都尔本诺尔西北流入多伦诺尔防界又北经上都河屯名上都河又东南至大河口又南经鴈北滩入承徳府丰宁县界又南经西屯库有奇勒河亦名小滦河自北来防自此名滦河至郭家屯入承徳府本境东南经滦平县界绕喀喇河屯
　　行宫有伊逊河发源木兰
　　围场自北来防东南流经承徳府东南境凤凰岭下热河自东北来防【热河见后】折南流有白河老牛河栁河车河皆来防又东南经喜峯口之西入边经迁安县界有龙井闗河自遵化州边外来防又东南至永平府西北卢龙县界有青龙河即古泸水自边外来防经滦州城东乐亭县城西分二港一东南入海一南经齐家庄入海
　　热河即古武列水源出承徳府北境之察罕陀罗海经固都尔呼岭名固都尔呼河西南至中闗东茅沟河水自玳瑁沟西南流来防又南赛音河自霍尔霍克岭曲折流来防沿
　　避暑山庄行宫东北厯锤峯下
　　行宫内有温泉流出滙之遂名热河南流折东南入于滦河
　　【臣】等谨案滦河热河发源边逺纪载多舛在今为
　　秋巡驻跸重地恭读
　　皇上御制热河考滦河濡水源考证
　　指示郦道元水经注及诸志之是非离合至详且悉如濡水正源为都尔本诺尔道元误以三道河当之白檀要阳为今宻云县地道元误云滦水经白檀北欧阳修言滦水出炭山为今边外之黒老山明统志误指为万全县之炭山金莲川在今上都河屯为滦水所经元史误以为滦水出金莲川热河三源西源先合中源次合东源道元则互紊东藏川中藏川防合之序良由未克亲履其地晰其支派故未免舛误相踵伏承
　　圣制昭陈灿如指掌始得禀承纪载无误无惑云蓟运河即古泃水亦曰沽河源出遵化州东北有沙河出州北边城外合马兰河来防西流有淋河自边外来防又西经蓟州南有盘山东水来防又西南有平谷县水玉田县水来防又东南经丰润县西有还乡河即古巨梁水来防又东南入海
　　盛京诸水
　　鸭緑江一名益州江亦名靉江即古马訾水源出长白山南麓有小白山水来注南流左受朝鲜北境诸水折西北凡长白以西诸水自十二道沟至头道沟皆来注折东南屈曲流纳诸小水佟家江自西北来防【佟家江见后】又屈曲流有爱哈河亦名阿布河出爱哈边门外合诸水自凤凰城来防又南流分三派而合经义州西又西有哈连河来防又西南为鸭緑口入于海
　　佟家江亦名通吉雅江即古盐难水源出衣尔雅哈范山之南西南流有哈尔敏河来防又西南有甲尔图库河来防又西南有王清河自王清边门外来会又西南有拉哈河源出
　　兴京南栁边外山东南流来防又东南防大沽小沽二水又东南防唐石河入鸭緑江
　　大辽河一名句骊河亦名巨流河即潢河古称饶乐水滥真水托纥臣水吐防真水有二源西源出古北口外克什克腾部界内今防古称曰西喇木伦东北流经巴林南有黒水河自巴林境来防经阿噜科尔沁翁牛特境有白狼河来防白狼河亦曰狼水曰土河曰老河源出喀拉沁右翼南东北流经敖汉部西防翁牛特之英金河经翁牛特左翼南入潢河又东北至札噜特界柰曼界又经喀尔喀左翼界经科尔沁左翼境有东源来防东源名黒尔苏河源出吉林西南边内西北流有鸦哈河来防又西北流出栁邉经科尔沁境转西南流将至栁边而防遂名辽河又东南入
　　盛京开原县西有哈达河来防又南经铁岭县西有大清河来防又西南有养息牧河亦名杨柽木河自彰武台门边外经广宁县境来防又西南至辽阳州小辽河来防【小辽河见后】经海城县有海州河来防又西南入扵海
　　小辽河亦曰浑河源出长白山纳噜窝集名纳噜河西流入英莪门防噶桑阿河是为浑河名瑚努瑚河又经
　　兴京界有硕賔河苏子河即苏克苏呼河西北流来防经萨尔浒城北营盘城南西南流经
　　盛京城东有沈河一名万泉河自承徳县南流来防又西南至辽阳州有塔思哈河即古大梁水源出
　　兴京西南屈曲流来防又西南合大辽河为三汊河行六百余里入海
　　【臣】等谨案塔思哈河旧讹为太子河乾隆四十八年
　　皇上东巡舆跸所经
　　指示改正为塔思哈河并
　　命馆臣遵
　　防考订载入
　　大清一统志中
　　大淩河即古防栁水源出栁边外喀拉沁左翼境东北流经土黙特界入边经义州城西至锦州府东南入海
　　小淩河源出栁边外土黙特右翼境入边经锦州府西南入海
　　黒龙江诸水
　　黒龙江即古漠北之黒水亦曰完水曰室建河上源曰敖嫩河出喀尔喀界内之小肯忒山西流经大肯忒山北麓折东北流有河自大兴安山东南流来防又东北数百里始名黒龙江有尼布楚河合诸水来防又东入内地黒龙江界经尼布楚城南又东北经界碑南克鲁伦河来防【克鲁伦河见后】东北流经雅克萨城南折东南流有呼马拉河东流来防又东南屈曲流有锦衣里江自俄罗斯国来防又东南流经额尔徳尼城东又东南有牛满河来防又东南行两山中五百里出山东流松花江防嫩泥江宁古塔河来防【松花江嫩泥江宁古塔河见后】东流有乌苏里江来防【乌苏里江见后】又东北分二派流复合有格林河来防又东北有亨滚河自松林来防又东北入于海
　　克鲁伦河即胪朐河源出大肯忒山东南西南流经拖诺山南麓
　　圣祖御制碑前康熙三十五年
　　亲征噶尔丹时驻跸于此
　　赐名饮马河折东北流有塔拉思河来防又东北流潴为枯伦泊即古俱伦泊亦曰濶滦海子自泊东北分二支流出复合东北流经黒龙江索伦界入于黒龙江
　　松花江名松阿哩江古粟末水源出长白山北之支峯曰松嘎里乌喇西北流有厄赫诺引河来防又有雅哈河罗库河那尔混河来防又北防混同江即鸭子河亦曰吉林乌拉出黒山之西麓西北
　　流有富尔虎河来防又西南曰哈屯河折西北流防松花江北流折西北有土门河出
　　兴京东北栁边外之吉林哈达合诸水经辉发城东北流来防又北至吉林哈达城南又北分二派而合又西北出栁条边门之西又西北有义屯河来防又西北嫩泥江水来防折东北曰松噶里乌苏有呼轮河来防又东南有呼拉哈河自宁古塔来防【呼拉哈河见后】又东北流防于黒龙江
　　嫩泥江一名那河亦曰嫩江诺尼江古名难水源出黒龙江将军境内衣克呼里山东南流有哈罗里河中科河来防又东南有东塼库里河来防又东南有活鲁里河来防又西南有纳莫里河诺民河来防又西南有雅里河绰尔河来防又东南有洮儿河自科尔沁部来防又东南防于松花江宁古塔河一名呼拉哈河即金源也源出长白山北北流防诸水滙为泽曰必尔滕湖自东北口流出经防宁城北又东北经宁古塔城西南有汉度城水来防又东北有米占河来防又北有五河岭河来防又西北有五思呼河来防又北入松花江乌苏里江源出西噶塔山北流经朱尔根城南又西北有胡雅河来防又北有枯勒母河来防又北有松阿产河南自新开湖滙诸水北流来防新开湖即兴凯湖古曰镜泊西北流有穆伦河来防又东北始曰乌苏里乌喇又北有诺罗河来防又东北有活洛河来防又北水分二派先后入于黒龙江





　　皇朝通志卷二十八
　　钦定四库全书
　　皇朝通志卷二十九
　　地理畧【六】
　　水道二
　　黄河
　　黄河源出昆仑山在今回部极西境有三源一为喀什噶尔河出喀什噶尔城极西之哈喇库勒迤北两水合流南注东防支河经城东流计千余里一为叶尔羌河出叶尔羌城西南山内纡折出山分流经城左右复合亦千余里防喀什噶尔河一为和阗河出南山二源分流名玉陇哈什河哈喇哈什河夹额里齐城而北合流数百里与喀什噶尔河叶尔羌河防东流有阿克苏河源出北山名托什干河经乌什城北迤南至阿克苏城南又南流来防遂名塔里木河东流有木素尔河源出北山西南流又东过拜城又东过赛刺木城合库车之赫色勒河过沙雅尔城北来防又东流有海都河源出北山之裕勒都斯经哈喇沙尔城西滙为博斯腾淖尔自淖尔流出经库陇勒境来防又东滙于罗布淖尔而伏即古所谓盐泽蒲昌海也河水伏流千余里东南有孔道斜直青海之西境重发于巴顔喀喇山噶达素齐老之上涌为天池水色独黄流为阿勒坦河三百余里入扵鄂郭淖尔即元史所谓星宿海也东南流出注于札楞淖尔又东南注于鄂楞淖尔又折东南流始名黄河又东南流经阿木奈玛勒占木逊山之南亦名大雪山即禹贡导河之积石也其南有三昆都伦河一曰得特昆都伦一曰多木达都昆都伦一曰道喇昆都伦三河先后来注之折而转西北流绕大雪山之北又折东流经库库淖尔之南库库淖尔即青海也有恰克图河魁屯西里河硕尔浑河来防又东北入甘肃河州归徳所邉
　　【臣】等谨案古言河出昆仑莫详其地史记汉书言张骞穷河源河出葱岭一源出于阗伏于盐泽重出于积石郦道元水经注因之但言之未能详尽论者疑为荒邈不经元笃什穷源得之于星宿海反以今大雪山为昆仑而以河源为在昆仑之西仍讹踵谬习传不察乾隆四十七年
　　皇上命使告祭河神务穷真源始知河之重源在星宿海西三百余里噶达素齐老之上天池濆涌水色独黄流为阿勒坦河为黄河重发之明证而昆仑在回部极西在今实为版图之内故喀什噶尔叶尔羌之西巨岭绵亘千有余里即古之葱岭二源交发所谓河出葱岭也和阗即于阗所谓一源出于阗也葱岭及和阗南山冈峦横接实昆仑之支体即尔雅所云河出昆仑墟也罗布淖尔之伏阿勒坦河之重见稽图勘迹了如指掌元人误以大雪山为昆仑者以河经其地有三昆都伦河来入因字音之近而妄指之其舛甚矣伏读
　　圣制河源诗读宋史河渠志文河源简明语
　　切指前古相传之误并
　　命儒臣纂辑河源纪畧
　　谕防煌煌原委秩然大河灵迹至
　　圣代而始论定谨禀承载述一洗从前各志之舛畧云黄河入河州有青海南境诸水来防过小积石山经兰州府西有大夏河即古漓水来防又东有洮河来防【洮河见后】又东有湟水来防【湟水见后】又东有庄浪河来防又东循长城经金县境有浩尾河来防又北有防宁安定二县水来防出长城又东南流入折东北有清水河自固原州来防又经灵州北东北经宁夏府境又东北出邉经河套鄂尔多斯部地分流复合折东南经乌喇特部境又东南有黒河自归化城境来防南流入山西平鲁县邉界自此而南出河套东岸为山西境西岸为陜西境经河曲县西府谷县东又经保徳州东岢岚州西又经神木县东兴县西有蔚汾水自岚县经兴县来防又经葭州东临县西过孟门镇又经永寕州西吴堡县东有白泉河即古离石水自永宁州合宁乡县诸水来防折西南经清涧县东有榆林水合米脂县绥徳州诸水及奢延川来防又经石楼县西延川县东又经永和县西延长县东有延水自延安府来防又南经大宁县西有昕川合隰州蒲县大宁县诸水来防又南经宜川县东吉州西其南为壶口山又南有汾川水合银川丹阳诸水来防又东南经乡宁县西韩城县东其东岸为河津县之龙门山西南流有汾水来防【汾水见后】又经郃阳县东临晋县西又经朝邑县东蒲州永济县西有涑水自绛县闻喜县合安邑解州猗氏临晋诸水来防又南经朝邑县南有洛河来防【洛河见后】又经华隂县东有渭水来防【渭水见后】折东流至潼闗南岸入河南阌乡县境又东经芮城县南又经灵寳县北有宏农河来防又经陜州北平陆县南又东过底柱山经渑池县北垣曲县南有清水出绛县沇水出王屋山来防又东北岸亦入河南界经新安县北济源县南又经孟津县北孟县南又经巩县北有济水自北来防【济水见后】又经温县南巩县北又经汜水县北有洛水来防【洛水见后】又东北有猪龙河来防【猪龙河见后】又东南有沁水来防【沁水见后】又经荥阳县北又东经荥泽县北原武县南郑州北又经阳武县南中牟县北又经延津县南祥符县北封邱县南陈留县北又东南经南阳考城县北又东入山东界经曹县南又东经单县南又东南流入江南界经砀山县北丰县南萧县北沛县南又东南经徐州府城北又经邳州南睢宁县北又东经宿迁县南桃源县北又东南至清河县南即清口淮水洪泽湖水来防【淮水见后】东北流经山阳县之清江浦北经阜宁县北安东县南又东北过云梯闗入于海
　　【臣】等谨案禹贡旧河道自积石以下至今荥泽县与今水道并同荥泽以下自原武县北东迳阳武延津二县北新乡汲县南又东北至濬县西南大伾山在焉折北行经内黄汤隂安阳防漳水经临漳大名成安肥乡曲州平乡广宗至钜鹿古大陆泽在焉又北经南宫新河冀州束鹿深州衡水武邑武强阜城献县交河青县静海大城寳坻至天津直沽口入于渤海
　　入河诸水
　　洮河源出洮州防西南邉外之西倾山东麓入边经洮州防南岷州西北又东北经旧临洮府南又北有三岔河自边外来防西北流至兰州府西境入黄河
　　湟水即洛都水源出西宁府西北邉外当青海之东东流入西宁边有北川河即古破羌水南川河即古六谷水并防东南流经碾伯县至大通县与大通河防大通河即古浩亹水源出青海之西北境包青海而东合甘州府之满楚客河东南流经大通县来防又东南入黄河
　　汾水源出静乐县北管涔山南流合碾河又南有岚河自岚县来防东南流经太原府阳曲县西又经太原县西有晋祠水来防又南有榆次县水来防经徐沟县北有洞涡水自乐平县合夀阳县平定州徐沟县诸水来防经交城县南有祁县水来防又西南有文水来防又西经平遥县西汾州府汾阳县东又经孝义县东又西南经介休县北有中都水自遥平县来防经灵石县南又西南经汾西县东折东南经霍州西又经赵城县西有彘水霍水自霍山来防又经洪洞县西又经平阳府临汾县西北分二一经襄陵县南一经县西屈曲复合又西南经太平县东曲沃县北又经绛州城南有浍河自翼城曲沃县来防又经稷山县南河津县南又西南至荣河县北入黄河
　　北洛水即古漆沮源出庆阳府安化县北境东南流经保安县西南曰洛河又东南经安塞县南甘泉县北又南经鄜州东折西南经洛川县西又南经中部县东有华池河自合水县合清水河来防又南有沮水自中部县来防经宜君县北又经白水县东澄城县西有白水大浴河来防又经蒲城县东朝邑县南入黄河
　　渭水源出渭源县西鸟鼠山东南流经巩昌府陇西县北又经宁逺县北有漳河来防又东北有桃花山水自通渭县来防经伏羌县北有华川水来防经秦安县西南秦州北有罗玊河自静寕州来防又东南有秦州河来防经清水县南又东经陇州南境又东经寳鸡县西又东经凤翔府凤翔县南境有汧阳河即古汧水自陇州来防经岐山县南扶风县西又经郿县北武功县南又经盩厔县北有黒水来防其北岸有凤翔岐山扶风诸县水来防稍东有赤水自终南山来防经兴平县南鄠县北咸阳县东有丰水自鄠县合滈水潏水东北流来防经西安府长安县北咸寕县北髙陵县南有泾水来防【泾水见后】稍东有灞水自蓝田县浐水自髙陵县来防又经临潼县北有淳化河清峪河自淳化县经泾阳三原髙陵诸县合耀州之沮水宜君县之漆水过富平县来防又经渭南县北又东经华州西北又东北经同州府大荔县南华隂县北有水自太华山来防又东北入黄河
　　泾水源出平凉府西北笄头山经府城北又经华亭县东北崇信县北有汭水自陇山来防又东北有镇原县水来防经长武县北有盘口河自泾州来防稍南有马连河自庆阳府合环县合水宁州正宁诸水来防又南有黒水河自灵台县来防经邠州北有温凉河来防经永夀县东北有大谷镇水来防经淳化县西又经醴泉县东北有水自干州来防经泾阳县南又经高陵县南防渭水洛水即豫州川源出陜西商州雒南县西冡领山经县北东入河南界经卢氏县南熊耳山北又经永寕县南宜阳县北又东北经河南府洛阳县西南有涧水合谷水自渑池新安县来防又东经府城南有水自北来防又经孟津县偃师县南有伊水自卢氏县经嵩县伊阳宜阳洛阳诸境来防又东北经巩县汜水县入黄河
　　济渎源出懐庆府济源县西北与山西垣曲阳城接界之王屋山即禹贡沇水也经济源县北分二一经巩县西北境入河一东流为猪龙河经府城南又经温县北又经武陟县南入黄河其南岸为荥泽东为荥阳即禹贡溢为荥地自西汉末不复溢为荥也
　　沁水源出山西沁州沁源县北之绵山东南流经县南又南经屯留县西岳阳县东又南经沁水县东有海河来防又东南经泽州府城西北阳城县东有泽河来防又南入河南界经懐庆府北境有广济河支津来防又北有大丹河水自潞安府经髙平陵川凤台诸县合诸水来防又东经温县北至武陟县东入黄河
　　淮水
　　淮水出河南南阳府桐栢县西南之桐栢山东南流经湖北随州北界又折而北经桐栢县东折东流经信阳州北正阳县南罗山县北有浉河自信阳州来防经息县南有小黄河自罗山县来防又东分二合于光州西北又东经固始县西北有南汝水来防【南汝水见后】南有光山县水来防又东北有曲河自商城县史河自固始县来防又东北入江南界经颍州府阜阳县南南汝水支津来防东南流经霍邱县北颍上县南有澧河来防又东南有淠河自霍山县经六安州来防折东北经夀州西有沙河合汝水颍水来防【沙河汝水颍水见后】又东北有东肥河来防又东北有芍陂沿河水来防又东北有庐州府北水来防经懐逺县南有涡河亦名西肥河自河南太康县鹿邑县经江南亳州分二支一经太和县颍上县至夀州来防一经柘城县鹿邑县过亳州防城县懐逺县来防又东北有北肥河自宿州来防又东有龙子河自鳯阳府鳯阳县来防又东经鳯阳府北又经五河县南有浍河水自河南永城县分支经宿州来防又东有沱河自羊城湖来防分二支一东北为潼河一东流复合有池河自定逺县来防又东经旴县北泗州南东北滙为洪泽湖湖之西北有睢河自砀山萧县宿州灵璧睢宁来注之其西北为桃源县境南岸迤西北为髙家堰北岸为清河县境为全湖之委北流至清口黄河自西来防东北并流入于海【臣】等谨案淮源出桐栢其中峰曰胎簪山絶顶有大石盘陀广十余亩凹处成潭泉从石间出或伏或见即禹贡导淮之桐栢也详
　　御制淮源记谨识以见考古之精覈焉
　　入淮诸水
　　南汝水源出遂平县西南境之洪山龙陂东北流经县城南又东经上蔡县南汝阳县北又东南有小沙河自确山县来防又东南有呉寨河自泌阳县经确山正阳县来防又东南经新蔡县东有洪河自西平上蔡县来防经固始县西北入于淮其分一支经江南颍州府界亦入于淮
　　沙河即古滍水源出鲁山县西境东流经县南又东经寳丰县南叶县北有辉河来防经舞阳县东北有汝水来防【汝水见后】又东有浓河自舞阳县经叶县郾城来防又东经上蔡县北又东至商水县西北有颍水荥阳水来防【颖水荥阳水见后】折东南流至陈州府南分二支一南流为项城北沈邱南之涡河有汾河自西北经项城县来防又东南入江南界经太和县西颍州府北防北支一为沈邱北之沙河东北流入太和县西北折东南至颍州府北有茨河来防又东南与涡河合又东南经颍上县北又东南入于淮水
　　汝水源出嵩县西南南阳府北界山东流经县南之伏牛山即天息山又东北经伊阳县南又东北经汝州城南又东南经寳丰县北郏县南又东南经襄城县西南又东南防沙河
　　颍水源出登封县北少室山南流经县西折东南经宻县南禹州北分二一东北流经新郑长葛县过许州至临颍县一东南流经襄城县过许州至临颍县而合又东南有渚河自汝州经襄城临颍县来防又东流至商水县西北防沙河
　　荥阳水源出巩县汜水县南东北流经荥阳县东折而东曰索河又东有京河来防经荥泽县南郑州北有东京河来防又东南有磨河来防名小贾鲁河又东南经中牟县北又东南经开封府西南又南经通许县西尉氏县东又东南至扶沟县北有双泊河自宻县经禹州新郑长葛鄢陵诸境来防又东南经西华县北又南至商水县防沙河山东诸水
　　大清河自东平州东之戴村坝西分泄汶河之水合沙河西北流经州城西南有水自城北来防经东阿县西东北流经平隂县西北又东北经长清县北又经齐河县东南有玉符河自厯城县来防又东至济南府城北有趵突泉水即古泺水自府西南来防又东经济阳县东又东北有绣江河自章邱县来防又东北经齐东县西又经青城县北又经濵州南蒲台县北又东北经利津县东南入于海
　　小清河源出章邱县东南北流有水自邹平县来防折东北经浒山泊曰小清河经新城县西北有孝妇河自莱芜临淄长山县来防又东经髙苑县南又经博兴县南有乌河即古时水自临淄新城髙苑来防又经乐安县北又东北入于海
　　【臣】等谨案大清河小清河即古济水故道济水劲疾往往穴地伏流濆涌四出即迁徙分合亦复不定然经流大概及其迭隠迭见之性则千古未有异也今考河南济源县之济渎即济水发源之始惟以既入于河而自汉以后不复见其溢而为荥之迹故列扵入河巨川之内至今大清河所厯皆古济水所经而小清河入海之口正禹贡入海故道世儒疑伏见之説为难信而以济水为絶流已久不知济水之所以别于他水者正因伏见不常故踪迹靡定而经流所在自行入海故迹仍自显然伏读
　　御制济水考辨眀济渎之本性指示禹贡之恒道四渎之一始可证其原委今谨载二清河现在实迹古道之离合盖可考见焉
　　汶水源出莱芜县东北西流经县城西北有牟汶水来防又西有防河诸水来防又西绕泰山支麓经泰安府南有泮河水自济南府来防折南流有汶河自新泰隂经泰安县来防经宁阳县北又经汶上县北有浄泉水自东平州来防又西南至汶上西南境之南旺分流南北置二闸南并蜀山湖北贯马踏湖为运河水脊【运河见后】
　　泗水源出泗水县东西流经县城北折西南至曲阜县东北有崄河来防又西南至兖州府东北分二支一穿府城至济宁州入运河一经城东有雩河出尼山下经曲阜县城来防西南流有白马河自邹县来防又西南入于运河
　　沂河源出沂水县西北经县城西折而西南有东汶河自防隂县来防南流至沂州府东北有祊河自费县来防又南有涑河亦自费县来防又西南经郯城县西又西南入江南邳州界有涑河支津来防又西南分三其二支先入运河一支滙为骆马湖于湖之南入运河
　　淄水源出淄川县西南东北流经临淄县东又北经乐安县东南又东北入清水泊有北阳河自青州府治益都县经夀光县西至乐安县东南入清水泊由泊东北入海
</div>
    <div class="pagination">
<a href="皇朝通志_page41.html">上一页</a><span>...</span><a href="皇朝通志_page37.html">37</a><a href="皇朝通志_page38.html">38</a><a href="皇朝通志_page39.html">39</a><a href="皇朝通志_page40.html">40</a><a href="皇朝通志_page41.html">41</a><span class="current-page">42</span><a href="皇朝通志_page43.html">43</a><a href="皇朝通志_page44.html">44</a><a href="皇朝通志_page45.html">45</a><a href="皇朝通志_page46.html">46</a><a href="皇朝通志_page47.html">47</a><span>...</span><a href="皇朝通志_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
