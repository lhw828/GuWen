<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 775 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 775 页/共 1125 页</h1>
    <div class="content">五年闰二月二十八日，诏右承奉郎徐度，令中书舍人试策一道。以汪藻等应诏荐举故也。 
六年三月十二日，中书门下省言：「秘书省见阙校书郎一员，而勾龙如渊系绍兴五年正月二十四日降指挥召试馆职，今已试讫。」诏除秘书省校书郎。 
十二月十八日，中书门下省言：「枢密院都督府 士累陈利害，备着忠勤，占籍日久，理宜旌别。」诏：「应见今行在所及行宫枢密院都督府 士，并令附来年春试，选人类试所试时务策一道，分优平两等考校，具合格姓名申尚书省。其试中优等人，再令学士院召(院)[试]，访以时务，文理优异者，取旨推恩。」 
七年七月二十九日，诏进士邓酢上书陈献利害，文理可采，令中书后省召试时务策一道。 
八月二十四日，诏进士阎夏所进六论，议论优长。及召试中书后省，文辞可采，特与补右迪功郎，令合门引见上殿。 
八年十一月四日，中书门下省言建州进士刘勉之已赴都堂审察讫，诏令中书后省召试策一道。 
十二年七月十七日，诏吴璘子援，令川陕宣抚司召试策一道，保明取旨，与换文资。 
绍兴二十六年九月十七日，诏左宣教郎、新差充〔无〕为军教授任质言改差充诸王宫大小学教授。质言先被旨召试馆职，引疾辞免，故有是命。 
三十年三月二日，诏：「 
      
今后除馆职并召试学官，依格选除，更不召试。」先是，臣僚言：「比来馆职选用颇轻，士有侥觊之心，乞行召试。」令礼部讨论典故，故有是诏。 
七月十七日，诏左(军)[宣]教郎太学博士朱熙载、左宣教郎诸王宫大小学教授刘(凤仪)[仪凤]召试馆职。熙载、仪凤各以久去场屋，乞免召试。从之。 
孝宗绍兴三十二年未改元。九月四日，诏左迪功郎方翥召试馆职。 
七日，诏右从政郎曾熹，令中书后省召试时务策一道。 
十一日，诏左从政郎、太学(政)[正]戴先达、左迪功郎新国子正张宋卿、左儒林郎太学博士何捻并召试馆职。 
隆兴元年二月十一日，诏左文林郎刘夙、左从政郎郑伯熊、左修职郎莫冲并召试馆职。 
九月十四日，中书门下省奏：「左承议郎莫济以中词科第一名，诸王宫大小(教)学〔教〕授省罢。」诏候馆职有阙日召试。
召试馆职。 十月三日，诏左文林郎王 
十二月十二日，诏左从事郎唐仲友召试馆职。 
二年闰十一月十三日，太学博士郑升之札子：「伏准尚书省札子，秘书省正字，欲望朝廷依例召试。」枢密院编修官范成大札子：「先准指挥，候馆职有阙诏试。今忽被除目，未敢安职。乞检会召试指挥，容成大就试待命。」诏郑升之、范成大并令引试。 
干道元年正月二十四日，诏左迪功郎施师点召试馆职。 
二月十七日，诏左宣教郎张恪召试馆职。
五月二十四日，诏左从事郎胡元质召试馆职。 
八月 
      
二十二日，中书门下省奏：「左宣教郎、新除秘书省正字梁介状：除授馆职，例先召试，乞敷奏，许令先次就试。」诏依。 
二年二月一日，诏左文林郎施元之召试馆职。
三月十九日，诏左通直郎黄钧召试馆职。 
九月十二日，诏左从事郎李远召试馆职。 
十一月四日，诏左从事郎关耆孙、左宣教郎范端臣并召试馆职。 
三年六月五日，寄理左迪功郎员兴宗、左从事郎詹亢宗、左宣议郎刘焞并召试馆职。 
四年十一月八日，诏左修职郎陈骙、杨兴宗并召试馆职。 
十二月四日，诏左宣议郎萧国梁、赵汝愚并召试馆职。 
五年六月十九日，诏左承事郎林光朝召试馆职。 
六年二月二十四日，诏左文林郎冯田召试馆职。 
闰五月二十二日，诏左宣教郎丁时发召试馆职。 
八月二十六日，诏左修职郎王希吕召试馆职。 
七年七月十九日，诏右宣教郎吕祖谦、左宣教郎蔡戡并召试馆职。 
十二月四日，诏左宣教郎史弥大召试馆职。 
八年十一月七日，诏左迪功郎陈自修、左奉议郎蒋继周并诏试馆职。 
十一月十三日，诏左文林郎崔敦诗召试馆职。 
九年闰正月五日，诏左宣教郎林枅召试馆职。 
七年二月七日天头原批：「『七年二月七日』条，移前「七年七月十九日」条上。」今仍其旧。，诏左承议郎张纩召试馆职。 
【宋会要】
 选举 宋会要辑稿 选举三一 召试除职 
      
召试除职
      
太宗端拱元年正月八日，中书召试大理评事罗处约、王禹捻。帝自命题，云诏直馆更和所进《贺雪诗称赏序》一首、《履春水》一首，帝览其文，诏禹捻为右拾遗，处约为著作郎，并直史馆，赐绯鱼袋。 
六月二十日，中书召试殿中丞夏侯嘉正《辨官论》，诏为右正言、直史馆兼直秘阁，赐绯鱼袋。 
二年四月十六日，学士院试秘书省校书郎李宗谔诗颂，诏充集贤校理。以献所业，故命试。
淳化元年三月十九日，学士院试监察御史尹黄裳颂，诏为左正言、直史馆。以献诗赋杂文，故命试。 
二年十月二日，学(院)[士]院试殿中丞郭延泽、赞善大夫董元亨《唐书》《汉书》问目十道，各通七，诏并充史馆检讨。 
真宗咸平元年九月七日，舍人院试秘书丞孙冕杂文，诏直史馆。冕监三白渠，上书言事，召入，赐绯鱼袋，且令知制诰王禹捻试文，命之。 
二年七月四日，学士院试都官郎中刘蒙叟《作乐崇德颂》，诏(真)[直]史馆。先是，蒙叟上言曰：「陛下已周谅闇，方勤万务，伏望愈崇俭德，谨守前规，无自矜能，无作奢纵。厚三军之赐，轻万姓之徭，使化育被于生灵，声教加于夷夏。且万国已观其始，惟陛下谨守其终。思鲜克之言，戒性习之渐，日谨一日，虽休勿休，则天下幸甚。」帝嘉纳之，召试而有是命。 
《审乐知政 十七日，舍人院试比部员外郎洪湛《皇帝孝德颂》、秘书丞刘
      
补潭州从事，遇帝领本州岛节制，因得谒见，贽文被嘉赏，至是复献编着，故并试而命之。 直集贤院。湛前直馆，言事落职，至是求牵复； 颂》，诏湛直史馆、 
九月三日，舍人院试秘书丞刘锴，诏直史馆。锴，右谏议大夫蟠之子，以门资授官，举进士登第。至是，帝中夜观书，因得锴所献《幸太学颂》，嘉赏之，且孍其幼孤能自立，因出所献文示辅臣，召试而有是命。 
六年二月三日，命吏部侍郎陈恕、左司谏知制诰杨亿试流内铨，选中崇文院校御书官、前秀州军事推官冯翊等一十五人。内大名府主簿刘筠等六人，词学稍优，并于崇文院校勘，依前官给月俸，其职钱及太官供膳，依直馆例。先是，命三馆秘阁取四库书正本缮写入内，仅数万卷。馆阁官校勘不逮，乃命铨管选进士及第、无赃污者具以闻，仍试可方预此选，士人荣之。余不合格者，并送铨依常调。 
大中祥符二年四月六日，学士院试光禄寺丞晏殊，赋稍优、诗平，诏充集贤校理。以献所业命试。 
四年六月二十五日，学士院试秘书丞夏竦，赋优、诗稍优，诏直集贤院。先是，诏令两制试，而有是命。 
七月四日，中书试著作佐郎李垂、前泗州军事判官秦唐佐、前河中府龙门县令王夷简、前许州郾城县尉刘爽、前秦州兴化县主簿韩羲论各一首，诏垂守本官，唐佐为著作郎，余并为大理评事，仍并充秘阁校理。垂等先奉诏重修《天下图经》，既 
      
成，命试而有是命。 
五年正月十三日，中书试主客员外郎丘雍，诏直集贤院。以献文命试。 
八年四月二十五日，中书试监察御史李仲容，诏为左司谏、直史馆。仲容条对御题称旨，召试中书，而有是命。 
天禧元年九月十一日，学士院试光禄寺丞王举正，赋稍优、诗平，大理评事丁度赋、诗稍优，诏举正馆阁校勘，度太子中允、直集贤院。以献所业命试。 
四年三月十三日，学士院试秘书省校书郎李淑，赋、诗优，诏为守校书郎、馆阁校勘。以献文命试。 
五年正月九日，学士院试职方员外郎章得象、秘书丞程琳，诏得象直史馆，琳直集贤院。前诏两制举词学清素之士，翰林学士刘筠等以得象、琳名闻，故召试而命焉。 
二月十七日，以光禄寺丞谢绛为秘阁校理，大理寺丞王质、大理评事石居简、李丕谅、大常寺奉理郎石昭遘并充馆阁校勘。初，两制列状荐绛等四人，丕谅即三司使(七)[士]衡之子。士衡上言愿预雠校之职，遂命谏议大夫李行简、知制诰宋(缓)[绶]试于国子监，而有是命。 
十月四日，以屯田员外郎潘洞充集贤校理，殿中丞潘汝士为太常博士、直集贤院，殿中丞洪鼎、大理评事萧贯为太子中允，并直史馆。洞、贯献文求试，汝士、鼎从文学清素之举。 
仁宗天圣元年二月五日，学士院试太常丞张观，策颂稍优，秘书郎王整策稍优、颂平，大理寺丞柳植策平、颂稍优，大理评事薛绅策稍优、颂 
      
平，诏观右正言、直史馆，整太常丞，植著作郎，并直集贤院，绅馆阁校勘。并以献所业命试。 
七月二十八日，学士院试大理寺丞向传式，策平、颂稍优，诏充馆阁校勘。以献所业命试。 
十二月四日，学士院试前凤州团练推官彭乘，策颂并稍优，诏充馆阁校勘。以献所业命试。
三年正月三日，学士院试殿中丞吴遵路，策、论并稍优，诏充秘阁校理。遵路佥书江宁府判官，以宰臣王钦若自江宁入相，荐才命试。 
九月十六日，学士院试屯田员外郎郑向，策稍堪、论稍优，诏直集贤院。以献《五代开皇纪》命试。 
十一月六日，学士院试太常博士王 ，策稍优、论优，前扬州江都县主簿王琪策优、论稍优，诏 直集贤院，琪为大理评事、馆阁校勘。先是，琪上言时务十余事，曰：复制科、禁锦绮珠具、置营田、立义仓、罢榷酤和籴、行乡饮籍田之礼、公卿子弟入国学、天下卅郡设郡学以贡士、罢鬻爵、令进士专习经籍及(直)[置]五经博士、减度僧尼、行阅武之法。帝嘉之，召试而有是命。 
五年七月十二日，学士院试大理评事宋郊，策稍优、颂优，诏为太子中允、直史馆。 
六年二月六日，学士院试太常博士高餗，策稍优，诏直史馆。以上所业命试。 
七月十六日，学士院试奉礼郎叶清臣、郑戬，策、颂稍优，并诏为光禄寺丞，充集贤校理。以上所业命试。 
十二月四日，学士院试大理寺丞范仲淹，策稍堪、论优，诏充秘阁校 
      
理。以御史中丞晏殊荐命试。 
七年闰二月七日，学士院试将作监丞、馆阁读书张友直，诗、赋稍优，诏充秘阁校理。刑部尚书、知江宁府士逊之子。士逊前奏入馆阁读书，至是表求兼职侍行，召试命之。 
八年十月二十二日，学士院试将作监丞王尧臣，诗、赋并稍优，赵 赋稍堪、诗平，诏尧臣为著作佐郎、直集贤院， 为著作郎、集贤校理。以上所业命试。 
十年二月十九日，学士院试大理寺丞、馆阁对读书籍吕公绰，赋稍优、诗稍堪，光禄寺丞、馆阁对读书籍张子思赋堪、诗低次，诏公绰充集贤校理，子思充秘阁校理。公绰、子思皆以在馆二年，特诏命试。 
七月二十八日，学士院试著作佐郎赵良规，赋、诗稍优，诏充集贤校理。以资政殿学士王晓荐命试。 
明道元年十二月十八日，学士院试殿中丞宋祁，赋优、诗稍堪，太子中允韩琦诗、赋稍优，太常博士杨伟、郭稹并试赋稍堪、诗稍优，大理评事石延年赋平、诗稍堪，赵宗道赋稍堪、诗平，江宁府上元县主簿吴嗣复、庐州合肥县主簿胡宿(普)赋稍堪、诗平，诏祁本官直史馆，琦太常丞、直集贤院，伟、稹本官充集贤校理，延年、宗道、嗣复、宿馆阁校勘。琦献所业，宗道以父谏议大夫知永兴军贺陈乞，祁等特旨命试。 
二年八月三日，学士院试太〔常〕丞刘沆常：原脱，据《续资治通鉴长编》卷一一三、《宋史》卷二八五《刘沆传》补。、著作佐郎孙抃，各赋稍优、诗平，诏并直集贤院，抃仍转太常丞。以献所业命试。 
十一月三日，舍 
      
人院试校书郎、知崇州静海县张宗古，赋稍优、诗稍堪，诏为大理寺丞、馆阁校堪。以参知政事王随荐命试。
景佑元年闰六月二十八日，舍人院试前西京留守推官欧阳修，赋优、诗稍堪，诏为镇南军节度掌书记，充馆阁校勘。以枢密使王晓荐命试。 
九月十九日，舍人院试山南东道节度掌书记尹洙，赋三上、诗三下，诏充馆阁校勘。以枢密使王晓荐命试。 
二年二月五日，舍人院试都官员外郎充崇政殿说书贾昌朝，赋三上、诗三下，诏直集贤院。以上《春秋要论》命试。 
六月七日，学士院试秘书丞盛申甫，赋三上、诗三下，诏充集贤校理。申甫先在馆阁校勘书籍，有诏候及三年。至是岁满，命试。 
八月五日，学士院试太常博士范宗杰，赋三上、诗三下，诏充秘阁校理。以父户部侍郎、知永兴军雍陈乞，故命试。 
</div>
    <div class="pagination">
<a href="宋会要辑稿_page774.html">上一页</a><span>...</span><a href="宋会要辑稿_page770.html">770</a><a href="宋会要辑稿_page771.html">771</a><a href="宋会要辑稿_page772.html">772</a><a href="宋会要辑稿_page773.html">773</a><a href="宋会要辑稿_page774.html">774</a><span class="current-page">775</span><a href="宋会要辑稿_page776.html">776</a><a href="宋会要辑稿_page777.html">777</a><a href="宋会要辑稿_page778.html">778</a><a href="宋会要辑稿_page779.html">779</a><a href="宋会要辑稿_page780.html">780</a><span>...</span><a href="宋会要辑稿_page776.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
