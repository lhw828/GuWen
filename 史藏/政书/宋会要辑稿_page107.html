<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 107 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 107 页/共 1125 页
  </h1>
  <div class="content">
   丞、奉礼、协律郎、太祝、太官、宫闱令在东，西向北上。太祝帅其属设祝册案于室前之右，司尊彝帅其属设币篚于酌尊所。次设笾、豆、簠、簋之位，每室左二十有六(豆)[笾]，右二十有六豆，俱为四行。俎二，一在笾前，一在豆前。次设俎九，在豆右，为三重。登一，在笾豆间。铏三，皆有柶，在登前。簠八、簋八，在笾豆二俎间，簠在左，簋在右。设炉炭于室户外，萧、蒿、稷、黍于其后。又设毛血盘、肝膋豆于室户外之左，稍前。设尊彝之位，每室斝彝一、黄彝一，皆有舟；着尊二，壶尊二，皆有罍，加勺羃，为酌尊。太尊二、山尊二、牺尊二、象尊二，皆有罍，加羃而不酌，俱北向西上。太常设七祀位于殿下横街之北次内，司命、〔户〕、中溜、门、行、厉、灶。又设配飨功臣位于横街之南次内，韩王赵普、周王曹彬位于横街之南道西，东向；太师薛居正、太师石熙载、郑王潘美位在其西；太师李沆、太师王旦、太师李继隆位又在其西；太师王曾、太师吕夷简、侍中曹暐位又于其西。又设司徒韩琦、太师曾公亮位于横街之南道东，西向；太师富弼位在其东；太师司马光位又在其东，太师(王)[韩]忠彦位又在其东，俱北向。皆席以蒲。太庙设神位版于座首。司尊彝设祭器，每位左二笾、右二豆；俎一，在笾豆前；簠一、簋一，在俎前，簠在左，簋在右；爵一次之；象尊一，在笾前，加羃。又设笾、豆、簠、簋各一，俎二，于每室及别庙馔幔内。内第三室以下并别庙笾、豆、簠、簋设于酒尊所。设进盘、匜、帨巾内侍位于皇帝版位之后，分左右。奉盘者北向，奉匜及执巾者南向。又设亚、终献盥洗爵洗于其位之北，盥洗在东，爵洗在西。罍在洗东，加勺；篚在洗西，南肆，实以巾，爵洗之篚则又实以爵。太官令盥洗于西阶下，七祀、配飨功臣献官盥洗各于神位之前。七(祝)[祀]及配飨功臣位前盥洗各一。罍巾、篚巾各设于左右，执罍者位于其后。飨日，未行事前，宫闱令开室，帅其属整拂神幄如常仪。司尊彝入设祭器，太府卿帅其属入陈币于篚。币以白。光禄卿帅其属入寔笾、豆、簠、簋。笾四行，以右为上。第一行，糗饵在前，粉(餐)[餈]次之；第二行，醴在前，蕡、白、黑、形盐、膴鲍、鱼鱐次之；第三行，干枣在前，湿枣、栗、湿桃、湿梅、干、榛实又次之；第四行，菱在前，芡、栗、鹿脯又次之。豆四行，以左为上。第一行，酏食在前，糁食次之；第二行，韭菹在前，醓醢、昌本、麋臡、菁菹、鹿臡、茆菹、麋臡又次之鹿醢：原作「粗醢」，据本书礼一七之三改。；第三行，葵菹在前，蠃醢、脾析、鹿醢、大蛤、蚳醢、豚拍、鱼醢又次之；第四行，芹葅在前，兔醢、深蒲、醢醓、菹、雁醢、笋菹、鱼醢又次之。簠实以稻、梁，粱在稻前。簋实以黍、稷，稷在黍前。登实以大羹。铏实以和羹，加毛滑。太官令帅其属入实(葅)[俎]。笾前之俎实以羊腥七体：两脾、两肩、两胁并脊，以两(体)[脾]在两端，两肩、两胁次之，脊在中。豆前之俎实以豕腥七体，其载如羊。豆右 
      
之俎九，为三重，以北为上。第一重实以〔羊〕、豕牲首各一。第二重，〔一〕实以羊腥肠、胃、肺，离肺在上端，刌肺三次(大)[之]，肠三、胃三又次之；一实豕腥肤九，横载。第三重，一实羊熟肠、胃、肺；一实以豕熟肤，其载如腥。皆羊在左，豕在右。良酝令帅其属入实彝及尊、罍。斝彝实以明水，黄彝实以郁鬯。着尊二，一实以元酒，一实醴齐，皇帝酌之。壶尊二，一实元酒，一实盎齐，亚、终献酌之。太尊二，一实泛齐，一实醴齐；山尊二，一实盎齐，一实醍齐；牺尊二，一实沈齐，一实事酒；象尊二，一实昔酒，一实清酒：并设而不酌。凡罍之实，各视其尊。又实七祀及配飨功臣位礼馔。每位左二笾，栗在前，鹿脯次之；右二豆，菁葅在前，鹿臡次之。俎实以羊、豕腥肉。簠实以稷，簋实以黍。爵一、象尊一，皆实以清酒。太常设烛于神位前。设行事、执事官揖位于东神门外，如省牲之位。设望瘗位于瘗坎之南，如省馔之位。仪鸾司设册幄于南神门外，随地之宜。飨前一日，学士院以祝册授通进司，进御书讫，降付尚书礼部。兵部设黄麾仗，自和宁门至太庙棂星门外。 
省牲器。仪注如绍兴十三年亲飨，唯旧用未后二刻扫除庙门外，陈设祭器、币篚，三刻省牲馔、鼎、镬、乐器等；今用其日质明。宫闱令帅其属扫除庙之内外。司尊彝帅执事者以祭器入设于位，凡祭器皆藉以席，又加巾、盖。太府卿入陈币于篚，告洁毕权彻。礼直官赞者分引大礼使以下并服常服诣东神门外省牲位，光禄卿、丞与执事者牵牲就位。礼(赞)[直]官赞揖，赞者引押乐太常卿入行乐架。凡亚、终献行事皆礼直官、太常博士引；大礼使、执政官及申涤濯官、受爵酒官、进爵官行事，皆礼直官引；余官皆赞者引。次引涤濯官及升自西阶涤濯，凡行事执事官升降皆自西阶，内应奉官并执事随应奉人各随应奉阶升降。次引申视涤濯官申视涤濯。执事者皆举羃曰「洁」，俱退复位。礼直官稍前曰：「告洁毕，请省牲。」前引(者)[省]牲官稍前省牲讫，退，复位。次引光禄卿出班巡牲一匜，西向躬曰「充」、曰「备」；次引光禄丞出班巡牲一匜，西向躬曰「绖」，俱复(官)[位]。礼直官稍前曰：「省牲讫，请就省馔位。」揖讫，引大礼〔使〕以下各就位。礼直官赞揖，有司省馔俱毕，礼直官赞「省牲毕」，揖讫，俱还斋所。光禄卿、丞及执事者以次牵牲诣厨授太官令。次引省鼎镬官诣厨省鼎(护)[镬]、视(灌)[濯]溉。次引实镬水官诣厨实镬水。次引增沃镬水官诣厨增沃镬水。协律郎展视乐器，乃还斋所。晡后一刻，太官令率宰人以鸾刀割牲，祝史各取毛血实于盘，又取膟膋实于登，俱置馔所，遂烹牲。宫闱令率其属扫除庙之内外。 
车驾自斋殿诣太庙。其日，文武侍祠、行事、执事、助祭官、宗室先诣太庙祠所，其从驾臣僚并服常服就次。有司进辇于斋殿，其从 
      
驾臣僚并俟从驾。次礼直官、宣赞舍人引礼部侍郎奏请中严，少顷，又奏外办。皇帝自内服履袍诣斋殿，即御座，鸣鞭，行门、禁卫、诸班、亲从等诸司祇应人员以下各自赞常起居。次知客省事以下、枢密都承旨以下、入内内侍省都知以下、带御器械官、应奉、祇应通侍大夫以下、武功大夫以下及干办库务文臣一班常起居，宣赞舍人赞从驾臣僚并常起居。凡起居者止奏圣躬万福。次管军、臣僚并常起居，该宣名即宣名。若得旨兑起居，更不起居，皇帝乘辇降自西阶，称警跸、侍卫如常仪。出和宁门，将至太庙，御史台、合门分引文武助祭官、宗室，礼直官、赞者引行事、执事官，俱诣庙棂星门外立班，再拜奉迎讫，退。内已奏起居，止奏圣躬万福。皇帝乘辇入棂星门，至大次，侍卫如常仪。皇帝降辇入大次，帘降，舍人、承旨敕群官各还次，以俟立班行礼。 
晨祼。其日未明五刻，行事用质明前。宫闱令开室，帅其属扫除。太祝奠册于案，太府卿入陈币，光禄卿入实笾、豆、簠、簋，太官令入实俎，良酝令入实彝及尊、罍。乐正帅工人、二舞以次入，与执尊罍篚羃者各就位。诸飨官及助祭官、宗室迎驾讫，各服其服，执事官各入就位。次御史台、太常寺、合门宣赞舍人分引文武助祭官及宗室各入就位。礼直官赞者分引行事、执事官诣庙东神门外揖位立，礼直官赞揖讫，先引监察御史按视殿之上下，纠察不如仪者，降阶就位。次引行事、执事官以下各入就位。皇帝入大次，礼仪使、枢密院官、太常卿、合门官、太常博士、礼直官分立于大次之左右。引礼部侍郎诣大次前，奏中严，少顷，又奏外办。礼仪使当次前俛伏，跪奏：「礼仪使臣某言，请皇帝行事。」奏讫，俛伏，兴，还侍位。礼仪使奏礼毕准此。帘卷，皇帝服衮冕以出，侍卫如常仪。礼仪使以下前导至东神门外，殿中监跪进大圭。礼仪使奏「请执大圭」，前导皇帝入自正门。侍卫不应入者止于门外。协律郎跪，俛伏，举麾兴工、鼓、(祝)[柷]，宫架作《干安之乐》。皇帝升降行止皆奏《干安之乐》。至阼阶下，偃麾戛敔，乐止。凡乐皆协律郎跪，俛伏，举麾兴工、鼓、柷而后作，偃麾戛敔而后止。升自阼阶，登歌乐作。左右侍仪之官量人数从升。至版位，西向立，乐止。礼仪使以下分左右侍立。
凡行礼，皆礼仪使、枢密院官、太常卿、合门官、太常博士、礼直官前导至位，则分立于左右。次引奏奉神主官诣皇帝版位前，俛伏，跪奏「奉神主」，奏讫，俛伏，兴，退。祠祭官于殿上承传曰「奉神主」。次引荐香灯官入室，搢笏，奉帝主，启匮设于后，以白罗巾覆之。执笏，退，复位。次引宫闱令奉后主如上仪，以青罗巾覆之。退，复位。次引奏奉神主官诣皇帝版位前，俛伏，跪奏「奉神主讫」，奏讫，俛伏，兴，退。礼仪使前奏：「有司谨具，请行事。」又奏请 
      
再拜，皇帝再拜。赞者曰「再拜」，在位官皆再拜，讫。次引奉瓒官升诣僖祖神位前，西向立。奉瓒盘官升诣皇帝版位前，奉瓒盘北向立。内侍各执盘、匜、帨巾以进，宫架乐作。礼仪使奏「请皇帝搢大圭，盥手」，内侍进盘、匜沃水，皇帝盥手，内侍进巾，皇帝帨手讫。又奏「请皇帝洗瓒」，奉瓒盘官进瓒，内侍沃水，皇帝洗瓒。内侍进巾，皇帝拭瓒讫，乐止。又奏请执大圭。奉瓒盘官奉瓒盘诣僖祖室尊彝所，西向立，以瓒 鬯。执彝者举羃，良酝令酌郁鬯，讫，先诣次室尊彝所，北向立。礼仪使以下前导，登歌乐作，皇帝诣僖祖室，北向立，乐止。礼仪使奏请搢大圭，跪，奉瓒盘官奉瓒盘西向立，以瓒授奉瓒官，奉瓒官西向跪以进。礼仪使奏请执瓒，以鬯祼地，奠瓒。奉瓒官受瓒，以授奉瓒盘官，奉瓒盘官以盘受瓒讫，俱诣次室以俟。礼仪使奏请执大圭，俛伏，兴，前导皇帝出户外，北向立。礼仪使奏请再拜讫，礼仪使以下前导皇帝诣宣祖室，次诣太祖室，次诣太宗室，次诣真宗室，次诣仁宗室，次诣英宗室，次诣神宗室，次诣哲宗室，次诣徽宗室，次诣钦宗室，祼鬯并如上仪，讫。礼仪使以下前导皇帝降自东侧阶，登歌乐作。至阶下，乐止，宫架乐作。前导皇帝至别庙殿阼阶下，乐止。皇帝升自阼阶，登歌乐作，至殿上，乐止。前导皇帝诣懿节皇后神位前祼鬯，并如仪，讫。礼仪使以下前导皇帝降自阼阶，登歌乐作。至殿下，乐止，宫架乐作。至太庙殿东侧阶下，乐止，登歌乐作。还版位，乐止，宫架作《兴安之乐》、《文德之舞》，九成，止。太官令取肝，以鸾刀制之，洗于郁鬯，贯之以膋，燎于炉炭。次引荐香灯官，
内别庙以太祝。以肝膋燎，入，诏神于室；又出，以堕祭于室户外之左，三祭于茅苴。俱降，诣盥洗位盥手，升，复执事位。 
馈食。其日，有司陈鼎二十有四于神庙厨，各在镬右。太官令帅进(选)馔者诣厨，以匕升羊于镬，实于一鼎。肩、臂、臑、肫、胳、正脊一、直脊一、横脊一、长胁一、短胁一、代胁，皆二骨以并。次升(彖)[豕]如羊，各实于一鼎。每室羊、豕各一鼎。皆设扃羃。祝史对举入，设于每室馔幔内。次引视腥熟节官诣馔所视腥熟之节。俟皇帝晨祼毕，还位，乐止。祝史抽扃，委于鼎右，除羃，加毕匕于鼎。太官令以匕升羊，载于一俎。肩、臂、臑在上端，肫、胳在下端，脊、胁在中。次升羊、豕，各载于一俎，其载如羊。每室及别庙羊、豕各一俎。次引荐笾、豆、簠、簋官搢笏，奉笾、豆、簠、簋，奉俎官各搢笏，奉俎以入。太官令引入正门，宫架《丰安之乐》作。由宫架东至横街，折方进行，(阶)[陈]于西阶下，北向北上。荐俎、豆、簠、簋官搢笏，奉笾、豆、簠、簋；荐羊俎官、荐豕俎官各搢笏，奉俎以升，执事者各迎于阶上。荐笾、豆、簠、簋官奉笾、豆、簠、簋，诣僖祖室神位前，北向跪奠，启盖于下，执笏，俛伏，兴。有司设笾于糗饵前，豆于酏 
      
食前，簠于稷前，簋于黍前。次引荐俎官奉俎诣僖祖室神位前，北向跪奠，先荐羊，次荐豕，各执笏，俛伏，兴。有司设羊俎于肠、胃、肤之前。羊在左，豕在右。诣次室及别庙，奉奠并如上仪。乐止，俱降复位。次引荐香灯官，内庙别以大祝。取萧合黍稷，擩于脂，燎于炉炭。又当馈熟之时，取菹擩于醢，祭于豆间三。又取黍稷肺祭如初，皆藉以茅。俱降阶，盥洗讫，升，复位如初。次引奉币官、进币官、受币官、(奉)[受]爵酒官、进爵酒官升诣僖祖室，奉币官、进币官、受爵酒官、进爵官在东，西向北上，受币官在西，东向。次引奉爵官升殿，诣皇帝版位前，奉爵，北向立。内侍各执盘、匜、帨巾以进。宫架乐作，礼仪使奏「请皇帝搢大圭，盥手」，内侍进盘匜沃水，皇帝盥手，内侍进巾，皇帝帨手，讫。又奏「请皇帝洗爵」，奉爵官进爵，内侍沃水，皇帝洗爵，内侍进巾，皇帝拭爵，讫，乐止。又奏请执大圭，奉爵官受爵，奉爵诣僖祖室酌尊所，西向立。执尊者举羃，良酝令酌着尊之醴讫，先诣次室酌尊所，北向立。礼仪使以下前导，登歌乐作。殿中监跪进镇圭，礼仪使奏请搢大圭，执镇圭，前导皇帝诣僖祖室，乐止，宫架作《基安之乐》，宣祖室《天元之乐》，太祖室《皇武之乐》，太宗室《大定之乐》，真宗室《熙文之乐》，仁宗室《美成之乐》，英宗室《治隆之乐》，神宗室《大明之乐》，哲宗室《重光之乐》，徽宗室《承元之乐》，钦宗室《瑞庆之乐》，别庙、懿节皇后室登歌《歆安之乐》。文舞作。内侍先次设缫藉于地。礼仪使请跪奠镇圭于缫藉，执大圭，俛伏，兴。又奏请搢大圭，跪。次内侍跪，取币于篚，以授奉币官，奉币官授进币官，西向跪以进。礼仪使奏「请受币」，皇帝受币讫，受币官东向跪受以兴，奠于僖祖神位前。次奉爵酒官以爵授受爵酒官，受爵酒官授进爵酒官，进爵酒官西向跪以进。礼仪使奏「请执爵」，皇帝执爵，祭酒，三祭于茅苴。奠爵，受爵官以爵复于坫。礼仪使奏请执大圭，俛伏，兴。又奏请皇帝出户外，少立，乐止。奉币官、进币官、受币官、奉爵酒官、受爵酒官、(奉受爵酒官)进爵酒官诣次室，内侍举镇圭授殿中监，又以缫藉诣次室，先设于地。次举册官举祝册，读册官搢笏，东向跪，读册文，读讫，各执笏，兴，先诣次室前东向立。礼仪使奏请再拜，皇帝再拜讫，礼仪使以下前导皇帝诣诸室及别庙，奠圭币、酌献并如上仪。次奉币官、进币官、受币官、奉爵酒官、受爵酒官、进爵酒官俱降，复位。内侍举镇圭缫藉，以镇圭授殿中监，殿中监以授有司，读册官以下俱降复位。礼仪使以下前导皇帝还版位，西向立。诣别庙升降行止，宫架、登歌作乐，并如祼鬯仪。礼仪使奏请还小次，登歌乐作。前导皇帝降自阼阶，乐止，宫架乐作。将至小次，礼仪使奏请释大圭，殿中监跪受大圭。皇帝入小次，帘降，乐止。文舞退，武舞进，宫架《正 
      
安之乐》作，舞者立定，乐止。 
亚终献。礼直官、太常博士引亚献诣盥洗位，北向立，搢笏，盥手，执笏，诣爵洗位，北向立，搢笏，洗爵，拭手，以爵授执事者，执笏，拜，诣僖祖室酌尊所，西向立。宫架作《正安之乐》、《武功之舞》。执事者以爵授亚献，搢笏，跪。执爵、执尊者举羃，太官令酌壶樽之盎齐讫，先诣次室酌尊所，北向立。亚献以爵授执事者，执笏，兴，入诣僖祖室神御前，北向立，搢笏，跪。执事者以爵授亚献，亚献执爵祭酒，三祭于茅苴，奠爵，执笏，俛伏，兴，出户外，北向再拜。次诣每室酌献，并如上仪。乐止，降，复位。初，亚献行礼将毕，礼直官、太常博士引终献诣洗，及升殿酌献，并如亚献之仪。降，复位。初，终献既升，次引七祀及配飨功臣献官诣盥洗位，搢笏，盥手，帨手，执笏，诣神位前，搢笏，跪，执爵三祭酒，奠酌，执笏，俛伏，兴，再拜。诣次位，并如上仪，退，复位。唯七祀先诣司命(立)[位]奠爵讫，兴，少立。次引太祝进诸位前，北向跪读祝文讫，退，献官再拜复位。 
皇帝饮福。同绍兴十三年朝飨仪注，不用牛俎。 
神主入室。次引奏奉神主官诣皇帝版位前，俛伏，跪奏「奉神主入室」，奏讫，俛伏，兴，退。祠祭官于殿上承传曰「奉神主入室」。次引荐香灯官搢笏，奉帝主入鹢室，讫，荐香灯官先捧匮于神座，纳神主于匮讫，捧入鹢室。执笏，退，复位。次引宫闱令奉后主如上仪，退，复位。次引奏神主官诣皇帝版位前，俛伏，跪奏「奉神主入室」讫，俛伏，兴，退。礼仪使奏「礼毕」，前导皇帝降自阼阶，登歌乐作；至阼阶下，乐止，宫架乐作；出门，乐止。礼仪使奏「请释大圭」，殿中监跪受大圭，以授有司。皇帝还大次，礼部郎中奏请解严讫，皇帝入斋殿。宫闱令以黍稷肺祭(祭)，藉用白茅，束而埋之于西阶东，有司各取币置于坎。大礼使以下就望瘗位，礼直官曰「可瘗」，寘土半坎，太庙、宫闱令监视。次引大礼使以下诣东神门外揖位立，礼直官赞「礼毕」，揖讫，退。文武助祭官及宗室以次出。次引七祀献官诣南神门外七祀望燎位，南向立。有司置祝版于燎柴，焚讫，退。太官令帅其属彻礼馔，监察御史诣殿监视收彻讫，宫闱令阖户以降，乃退，太常藏祝册于匮。 
车驾还内。臣僚、禁卫等起居迎驾，奏圣躬万福讫，以俟从驾还内，并如来仪。礼部郎中奏解严，宣赞舍人承旨敕群官各还次，将士各还其所。 
七月三日，礼部、太常寺言：「皇帝亲飨致斋，合设仪卫、宿卫，行礼、饮福拜褥用绯，及饮福玉爵等，乞依礼例，令所属排办施行。」并从之。 
七日，诏：「应行事、执事官等务在严肃，如有懈怠不恭，令合门取旨，送御史台。」同日，合门言：「将来亲飨礼毕，参照绍兴十三年，合差合门宣祠令舍人一员升台宣劳将士。其台系祗候库排办。」诏依例施行。 
十四日，亲飨。以皇子蕲州防御使 为亚献，贵州防 
      
御使恺为终献。 
十七日，都大主管所言：「亲飨礼毕，自十五日立限五日结局，所有被差官属、使臣、人吏、诸色人日食钱，乞限外勿给。」从之。 
隆兴二年十二月三十日，以郊祀前一日亲行朝飨之礼。自后率以郊前一日行礼，亚、终献并同郊祀。 
干道元年正月一日，上宣谕执政：「宿斋日大雪，飨庙幸得晴霁。」已而宰臣陈康伯等具奏诚意格天之应，乞宣付史馆，从之。 
六年十一月五日，臣僚言：「车驾自景灵宫回銮至太庙，将行朝飨，百官攸司以雨为忧。夜漏四刻，阴云四开，星斗粲然，祥异昭格。乞宣付史馆。」从之。 
九年十一月八日，宰臣奏言：「太庙行礼，阴云合雨。既成谒飨，瑞雪应时。圣德昭著，灵贶如此。」上嘉答之。
 礼 宋会要辑稿 礼一七 时飨 
      
时飨
      
干(道)[德]六年十月，判太常寺和岘言：「按《礼阁新仪》，唐天宝五年享太庙，礼宜祭料外，每室加常食一牙盘。五代以来，遂废其礼。今请如唐故事。」乃诏别设牙盘食，禘夆、时享皆用之，亦准此制。仍委宗正寺点检，务在精洁，以称严恭。马端临《通考》：开宝初，上亲享太庙，见所陈笾、豆、簠、簋，问曰：「此何物也 」左右以礼器对。上曰：「吾祖宗宁识，亟命彻去，进常膳如平生。」既而曰：「古礼不可废也。」命复设之。 
太宗太平兴国六年十二月，太常礼院言：「今月二十三日腊享太庙。伏缘孟冬已行时飨，冬至又(常)[尝]亲祀，按礼，每岁五飨，其禘(裕)〔夆〕之月即不行时飨，虑成烦数，有爽恭虔。今请罢腊日荐飨之礼，其孝惠别庙即如式。」从之。 
淳化三年十月八日，太常礼院言：「今年冬至亲祀南郊，前一日朝飨太庙，前二日奏告宣祖、太祖室。伏缘自来每遇亲祀，承例更设朔望两祭，乃是十一月内三祭太庙，两室又行奏告之礼。烦则不恭，惧非孝思之意。当院检寻故事，太平兴国六年尝罢腊飨，求之典礼，亦无明文。窃缘十一月二十日皇帝朝飨，去腊享，日月相隔，实非烦数。欲望权停十一月朔望之祭，其腊飨如常行礼。」从之。马端临《通考》：端拱二年七月，诏以今年八月二十四日亲享太庙，会有彗出东井，诏罢其礼。 
真宗景德元年六月二十八日，命昭宣使李神福、皇城使卫绍钦、宫苑使康仁宝与宗正卿赵安易，以七月朔分诣太庙及后庙、元德皇太后庙，备牙盘食荐享，不出神主。时明德皇后梓宫在殡，宗庙久阙荐飨故也。 
三年正月八日，太常礼院言：「准画日以今月乙卯孟飨太庙。伏缘其日郓王外攒，吉凶异道，在礼不得相干，望别择日，庶 典礼。」诏从之，仍改用辛酉。 
九月，太常礼院言：「十月十日孟冬荐享太庙、后庙。伏缘其月明德皇后园陵已准 命京城禁乐，故事，大祠与国忌(祠)[同]日者，其乐备而不作，今请如国忌例。」从之。 
四年四月二十五日，太常礼院言：「准诏检详皇后丧，朔望上太庙牙盘食故事。准礼，后丧，祀天地、社稷外，宗庙及中小祠并权停祭飨，俟葬毕升祔复旧。」明德皇后以三月十五日上仙，是年废孟夏荐享，七月内中遣使朔望上食。于是复行荐享，及诏遣宣政使李神福赴太庙，皇城使卫绍钦赴皇后庙，宫苑使刘承珪赴元德皇后庙，并上食。自是至园陵，庙前经朔望皆然。 
七月九日，园陵礼仪使言：「准画日今月九日孟秋飨太庙，伏缘三日奉庄穆皇后主，已行祔飨。祭不欲数，望停孟飨。」诏太常礼院与崇文院检讨详定以闻，于是上言曰：「按周宣懿皇后用十月八日祔庙，遂不行冬享。国朝孝明皇后以四月二十六日升祔，亦停夏飨。明德皇后 
      
十月八日祔庙，权停冬享。今来秋飨望准礼例权停。」诏从之。 
大中祥符元年十二月九日，太常礼院言：「准诏，十一月二十七日加上尊谥礼毕，躬谢太庙。又准画日十二月腊飨。按《礼记 祭义》云『祭不欲数，数则烦，烦则不恭』，其腊享欲望权罢。」从之。王应麟《玉海》：祥符元年十一月二十三日庚辰，诏曰：「朕祗事上封，克成大典。二十七日上尊谥礼毕，恭谢太庙，有司定仪注以闻。」二十五日壬午，详定所上仪注，李宗谔上奠献乐章二首。癸未，帝斋于长春殿。翌日甲申，帝服通天冠、绛袍，奉太祖、太宗尊谥册宝拜授摄太尉王旦，持节奉册升辂，銮驾诣庙酌奠六室。五年闰十月三日，诏以真驭下临，逖知遐胄，以今月七日告谢太庙，令有司定仪注。四日丁卯，命置五使，如郊礼备三献，庭设宫架、登歌，銮驾仪仗增至七千人，旧用二千人。五日，李宗谔上奠献登歌《瑞安曲》乐章。六日，帝斋于长春殿。(翼)[翌]日辛未，恭谢太庙六室，帝作《奉先歌》，近臣毕和。天禧元年正月三日癸卯，以朝享太庙，誓百官。八日戊申，奉宝册升辂。九月己酉，奉上六室宝册，百官陪列。十日庚戌，朝享六室。二年六月十五日，诏太庙每室各置祭器。 
三年冬十一月十三日，详定所言：「祀汾阴前，皇帝亲告太庙，遣官告后庙、元德皇太后庙，前一日祭社(穆)[稷]。其腊日享祭望权停，告祭日请用常祀之礼，献官祭服，御史监祭。」从之。 
十二月，帝谓王旦等言：「来年正月十一日孟飨太庙，而有司择八日宴，已在飨庙致斋中，又七日上辛祀昊天上帝。」王钦若言：「若移宴日避祀事，即自天庆节以来皆有所妨。」冯拯言：「上辛不可移，荐享宗庙是有司择日，于礼无嫌。」帝曰：「当询礼官。」终以契丹使发有常期，又将西巡，故不及改。《宋史》：八年，兼宗正卿赵安仁言：「准诏，以太庙朔望上食品味，今臣详定。望自今委御厨取亲享庙日所上牙盘例，参以四时珍膳，选上局食手十人赴庙馔造，上副圣心，式表精悫。」诏：所上食味，委宫闱令监造讫，安仁省视之。马端临《通考》：仁宗庆历时，四孟、腊时享太庙，摄事用羊、豕各二祈报，象尊一，别庙增黄彝、壶尊二，亲享则加犊。三年，御史蔡禀言：「周制，四时享亲之礼有九。今寺观则车驾一岁再临，未尝荐献宗庙，非奉先教民意。」帝谓辅臣曰：「三岁一祀郊庙，而赉及天下，若岁亲行之，则人有顗赏之心。朕朝夕奉三圣御容于禁中，未尝敢怠也。」太庙旧唯荐水，景佑二年，赵良规请荐新如《通礼》。宗正寺、礼官参定：正月韭、(崧)[菘]、卵，二月冰，三月笋、含桃，四月麦、彘，五月(爪)[瓜]、来禽，六月菱、茨，七月粟、穄、鸡、枣、(黎)〔梨〕，八月酒、稻、茭，九月小豆、乔麦，十月兔、栗、藷藇，十一月鴈、 ，十二月鱼，增二十六种。礼院因奏：「礼有荐新，如朔奠。自顷有司言宗庙则后庙可兼，遂上前庙帝主 
      
荐冰。请后主、奉慈、后庙四时荐新，如朔望牙盘食例，宗正寺官充摄行礼。」诏可。 
嘉佑七年八月七日，太常礼院言：「皇佑二年九月二十一日祀明堂，前一日亲飨太庙，尝停孟冬之荐。考详典礼，宗庙四时之祭未有因严配而辍者。今明堂去孟冬画日尚远，请复荐庙如旧。」诏恭依。王应麟《玉海》：天圣元年四月乙卯，遣官禘飨太庙。礼官言：「三年一夆，以孟冬；五年一禘，以孟夏。」遂以荐享为禘享。皇佑二年九月二十五日己酉，以大享明堂，具大驾卤簿赴景灵宫，行荐享礼毕，斋于太庙。翌日庚戌，诸七室行朝享之礼，降神乐作，帝密谕乐卿，令备其音节。礼仪使请憩小次，帝拱立益庄。辛亥，大飨明堂。 
神宗元丰三年，详定郊庙奉祀礼文所言：「祠、禴、烝、尝之名，春夏则物未成而祭薄，秋冬则物盛而祭备。故许慎以品物少、文词多为祠，而王弼以禴为祭之薄。何休谓：祈谷，成者非一，黍先熟可得荐，故曰尝；冬万物毕成，所荐众多，故曰烝。故《礼记》以尝为大尝，《周礼》以烝为大烝。孔安国亦以烝、尝为大享。今太庙四时虽有荐新，而孟(向)飨礼料无祠、禴、烝、尝之别。伏请春加韭、卵，夏加麦、鱼，秋加黍、豚，冬加稻、鴈，当馈熟之节，荐于神主。其笾豆于常数之外，别加时物之荐，丰约各因其时，以应古礼。」从之。马端临《通考》又言：「荐血之器，礼所不载。唐崔沔议曰：毛血盛于(粢)〔盘〕。《宋书 志》，南郊以二陶豆盛毛血。开元、开宝《通礼》及今仪注皆以豆盛之。礼以豆盛菹、醢，登盛羹，其荐毛血当以盘。亲享太庙但有三牲骨体俎，而无肠、胃、肤俎，不应古义。请于三牲骨体俎之外，加以牛羊肠胃及豕肤俎各一。古者祭祀无迎神、送神之礼，其于祭之末皆不拜。案《少牢馈食礼》：主人朝服，即位于阼阶东，西面。郑氏曰：为将祭也。即不言拜。及祝告礼成，主人出，立于阼阶上西南，亦不言拜。近代事神，拜而迎送，殊非礼意，请改定仪注。圣王之事宗庙，礼如事生，故馔则荐四时之和气，与四海九州岛之美味，贡则陈金、璧、龟、帛，以明共天下之财。其余无常，必致国之所有，以明远物无不至。自秦汉以来，奉宗庙者不本先王之经训，有司奉行，充其位而已。故天下常贡入王府者，未尝陈于太庙，良为阔略。请亲祠太庙，并令户部陈岁贡以充庭实，仍以龟为前，金次之，玉帛又次之，余居后。」太常礼院言：「旧仪，亲祠太庙，车驾未至大次，太祝、〔宫〕宫闱令奉出帝后神主，置于座，行礼毕，已还斋殿，方纳神主。今亲祠，皇帝至阼阶，太祝、闱令始奉神主置于座，行礼毕，皇帝俟纳神主，然后降阼阶。旧入室帝主各以太祝迁纳，其后主止命太庙、宫闱令二员，恐致迟缓，请权差七员同奉。」从之。又言：「《王制》：祭宗庙之牛角握。《周礼 小司徒》：凡小祭祀奉牛牲。天子之祭无不用牛者。唐《郊祀录》称，宗 
      
庙、社稷等祭悉用太牢。今三年亲祠，而八室共享一犊；又夆享盛祭，有司摄事，而不用太牢，则为非称。请三年亲祠并时享有司摄事，太庙每室并用太牢。」诏亲祠并夆享每室用太牢。又言：「古者人君临祭，立于阼阶者，主阶惟人君 之行事，示继体祖考，亲亲之义，且以尊别于臣庶也。今朝享太庙，设小次于殿下褥位之东，西向；设皇帝版位于庙东阶之东南，西向，乃是古者大夫、士临祭之位，殊失礼意。请自今太庙行礼，并设皇帝版位于东阶之上，西向，更不设殿下版位及小次。又《曾子问》曰：敛币玉，藏诸两阶之间。《聘礼》：卷币埋于两阶东。旧制，宗庙燔其币，未合于礼。请凡礼神之币皆埋之西阶东，册则藏诸有司之匮。」五年，诏：「自今太庙祠祭，前庙初献差亲王、宗室使相、节度使、郡王，后庙初献，宗室节度观察留后、观察使。岁以序差，不赴者罚之。其余祠祭，敕差行事者准此。」《文昌杂录》：礼部上言：「郊庙亲祠仪注，祭日皇帝并服靴至大次，于礼意未协。谨按《礼记 郊特牲》曰：祭之日，王皮弁以听祭报。报谓小宗伯告时告备，若今请(申)[中]严、奏外办也。韦彤《五礼精义》以通天冠犹古之皮弁，斋服也。伏请太庙、圆丘，祭之日服通天冠、绛纱袍，自斋殿赴大次，以应皮弁以听祭报之仪。」 依。新制：寺监丞簿皆轮宿直，长贰每五日一点宿。有一卿长每点宿，亦令丞簿自依日赴直，谓长贰(每五日一点宿有以卿长每点宿亦令丞簿自依日赴直谓长贰)点宿。乃点检之义。按学士舍人新拜官有儤直，旧官间数日乃点直，欲新来者稍休也，岂点检之谓邪 大丈夫不可以不知故事，一「点」字，其误如此。 
六年六月一日，太常寺言：「孝惠、孝章、淑德、章怀四后升祔，欲准庆历五年孟冬章献明肃皇后升祔礼毕遍(向)[飨]太庙故事，其孟秋荐飨伏乞权罢。」从之。袍至大次。有司奏中严外办，礼仪使跪奏请行事，帝服衮冕以出。至东门外，殿中监进大圭，帝执以入，宫架乐作。升东阶，乐止，登歌乐作。至位，乐止。太祝、宫闱令奉诸室神主于座，礼仪使赞曰：「有司谨具，请行事。」帝再拜，诣罍 《宋史》：六年十一月，帝亲祠南郊，前期三日，奉仁宗、英宗徽号册宝于太庙。是日，斋于大庆殿。翌日，荐享于景灵宫。礼毕，帝服通天冠、绛纱袍，乘玉辂至太庙。宰臣、百官班迎于庙门，侍中跪请降辂，帝却乘舆，步入庙，趋至斋宫。翌日，帝服洗，登歌乐作。降阶，乐止，宫架乐作。至洗南，北向，乐止。帝搢圭，盥、帨、洗瓒、拭瓒讫，执圭，宫架乐作。升堂，乐止，登歌乐作。殿中监进镇圭，帝搢大圭，执镇圭，诣僖祖室，乐止，登歌奏《瑞安之曲》。至神坐前，北向跪，奠镇圭于缫藉，执大圭，跪，三上香。执瓒祼地，奠瓒，奉币，奠讫，执圭，俛伏，兴，出户外北向再拜。内侍举镇圭以授殿中监，至次室行事，皆如前仪。 
      
帝还位，登歌乐作，至位，乐止，宫架《兴安之乐》作，文舞九成，止。礼部、户部尚书以次官奉逐室俎豆，宫架《丰安乐》作。奠讫，乐止。帝再诣罍洗，登歌乐作，降阶，乐止，宫架乐作。至洗南，北向立，乐止。帝搢圭，盥、帨、洗爵、拭爵讫，执圭，宫架乐作。帝升东阶，乐止，登歌乐作。至僖祖室，乐止，宫架乐作。帝搢圭，跪，(授)[受]爵，祭酒，三奠爵，执圭，俛伏，兴，出户外，北向立，乐止。太祝〔读〕册文，帝再拜。诣次室，皆如前仪。帝还位，登歌乐作，至位，乐止。文舞退，武舞进，宫架《正安之乐》作。亚献以次行事，如前仪，乐止。帝诣饮福位，登歌乐作，至位，乐止，宫架《僖安乐》作。帝再拜，搢圭，跪受爵，祭酒，三啐酒，奠爵，受俎，奠〔俎〕，受抟黍，奠黍豆，再受爵，饮福酒讫，奠爵，执圭，俛伏，兴，再拜，乐止。帝还位，登歌乐作，至位，乐止。太常博士 祭七祀、配享功臣。户部、礼部尚书彻俎豆，登歌《丰安乐》作，彻讫，乐止。礼直官曰「赐胙」，行事、陪祀官皆再拜，宫架《兴安乐》作，一成止。太祝、宫闱令奉神主入诸(佑)〔鹢〕室。礼仪使跪奏礼毕，登歌乐作，帝降阶，乐止，宫架乐作。出东门，殿中监受大圭，归大次，乐止。有司奏解严，转仗赴南郊。初，国朝亲飨太庙，仪物有制。熙宁以来，率循旧典。自元丰初命官详定，始多损益。元年，陈襄等详定郊庙礼文所言《宋史》卷一○八《礼志》原无「陈襄等」三字。疑衍。：「古者纳牲之时，王亲执鸾刀，启其毛而祝，以毛血诏于室。今请改正仪注，诸太祝以毛血荐于神座讫，彻之而退。唐崔沔议曰：毛血盛于盘。开元、开宝《通礼》及今仪注皆盛以豆。礼，以豆盛菹醢，其荐毛血当盛以盘。」又言：「三牲骨体俎外，当加牛羊肠胃、豕肤俎各一。又古者祭祀无迎神、送神之礼，其初祭及末皆不当拜。又宜令户部陈岁贡以充庭实，如古礼，仍以龟为前，金次之，玉、帛又次之，余居后。又《周礼》大宗伯之职，凡飨，莅玉鬯。今以门下侍郎取瓒进皇帝，侍中酌鬯进瓒，皆未合礼。请命礼部尚书奉瓒临鬯，礼部侍郎奉盘以次进，皇帝酌鬯祼地讫，侍郎受瓒并盘而退。」又言：「皇帝至阼阶，乃令太祝、宫闱令(如)[始]奉神主置于坐，行礼毕，皇帝俟纳神主，然后降阶。」并从之。又言：「神坐当陈于室之奥东(西)[面]。当行事时，皇帝立于户内，西向，即拜于户内。有司摄事，晨祼馈食，亦立于户内，西向，更不出户而拜。其堂上荐腥，则设神坐于扆前，南向，皇帝立于中堂，北向。有司摄事同此。」诏候庙制成取旨。又请：「诸庙各设莞筵纷纯，加缫席画纯，于户内之东西面。皇帝行三献礼毕，于此受嘏。」又言：「每室所用几席，当如《周礼》，改用莞筵纷纯，加缫席画纯，加次席黼纯，左右玉几。凡祭祀，皆缫次各加一重，并莞筵一重，为五重。」又言：「古者宗庙九献，王及后各四，诸臣一，自汉以来，为三献，后无入庙之事，沿袭至今。若时享，则有事于室，而无事于堂；禘夆则有事于堂，而无事于室。室中神位不在奥，堂 
      
上神位不当扆，有馈食而无朝践。度今之宜，以备古九献之意，请室中设神位于奥东西，堂上设神位于户外之西，南面。皇帝立于户内，西面，祼鬯，为一献；出户立于扆前，北向行朝践荐腥之礼，为再献；皇帝立于户内，西面，行馈食荐熟之礼，为三献。」诏并候庙制成取旨。又请：「三年亲祠并夆享，及有司摄事，每室并用太牢及制币。宗庙堂上 萧以求阳，而有司行事 茅香宜易用萧。灌鬯于地以求阴，宜束茅沃酒，以象神之饮。凡币皆埋于西阶东，册则藏有司之匮。」又请：「除去殿下板位及小次，而设皇帝板位于东阶之上，西向。又请：「凡奏告、祈祷、报谢，用牲牢祭馔，并出帝后神主，以明天地一体之义。又古者祭祀，兼荐上古、中〔古〕及当世之食。唐天宝中，始诏荐享每室加常食一牙盘，议者以为宴私之馔可荐寝宫，而不可渎于太庙，宜罢之。古者吉祭必以其妃配，不特拜，请奠副爵无特拜。《仪礼》曰：『嗣举奠。』请皇帝祭太庙，既祼之后，太祝以斝酌奠于铏之南，俟正祭嘏讫，命皇子举奠而饮。」又请：「命刑部尚书一员以奉犬牲，兵部尚书一员奉鱼十有五。仍令腥熟之荐，朝享及四孟、腊享皆设神位于户内，南向。其祼将于室，朝践于堂，馈熟于室，则于奥设莞筵纷纯，加缫席画纯，加次席黼纯，左右玉几。当筵前设馈食之豆八，加豆八，以南为上。铏三，设于豆之南，南陈，牛铏居北，羊铏在牛铏之南，豕铏在羊铏之南。羞豆二，曰酏食、糁食，设于荐豆之北。大羹湆盛以登，设于羞豆之北。九俎设于豆之东，三三为列，以南为上，肵俎一，当腊俎之北，纵设之。牲首俎在北(墉)[牖]下，簠簋设于俎南，西上。笾十有八，设于簠簋之南，北上。户外之东设尊彝，西上，南肆。胙阶之东设六罍，其三在西，以盛玄酒，其三在东，以盛三酒。堂下陈鼎之位，在东序之南，居洗之西，皆西面北上。匕皆加于鼎之东，俎皆设于鼎之西，西肆。肵俎在北，亦西肆。若庙门外，则陈鼎于东方，各当其镬，而在镬之西，皆北面北上。」又请：「既晨祼，诸太祝入，以血毛奠神坐。太官令取肝，以鸾刀制之，洗于郁鬯，贯以膋，燎于炉炭。祝以肝膋入，诏神于室，又出，以隋祭于户外之左，三祭于茅菹。当馈熟之时，祝取菹擩于醢，祭于神坐前豆间三。又取黍、稷、肺祭，祭如初，藉以白茅。既祭，宫闱令(来)[束]而瘗之于西阶东。若郊祀天地，则当进熟之时，祝取菹及黍、稷、肺，祭于正配神坐前，各三祭。毕，郊社令束茅菹而燔，瘗之。祀天燔，祭地瘗，缩酒之茅或燔或瘗，当与隋祭之菹同。」又言：「古者吉祭有配，皆一尸。其始，祝洗酌奠于铏南，止有一爵。及主人献尸，主妇亚献，宾长三献，亦止一爵。请罢诸室奠副爵。其夆享别庙、皇后自如常礼。应祠告天地、宗庙、社稷，并用牲币。如唐置太庙局令，以宗正丞充，罢摄知庙 
      
少卿，而宫闱令不预祀事。」又言：「晨祼之时，皇帝先搢大圭，上香，(课)[祼]鬯，复位。候作乐馈食毕，再搢大圭，执镇圭，奠于缫籍。次奠币，执爵。庶礼神并在降神之后。」并从之。 
七年九月，太常寺言：「近荐享太庙，四时并有加荐：春加韭、卵，夏加麦、鱼，秋加黍、豚，冬加稻、鴈。所有将来孟冬夆飨、季冬腊飨太庙，虑亦合依冬飨例，笾豆常数外，别加时物稻、鴈。」礼部看详：「孟冬夆飨、季冬腊飨，当万物毕成，所荐众多之时，其礼料隆于冬烝。所有时物，亦合比附冬祭加荐。」诏可。《宋史》：八年，太常寺言：「治平四年故事《宋史》卷一○八《礼志》原无「治平四年」四字。疑衍。，山陵前宗庙辍祭享，遇朔望，以内臣行荐食之礼，俟祔庙毕仍旧。今景灵宫神御殿已行上食，太庙朔望荐食自当请罢。」从之。 
哲宗元佑四年三月，监察御史王彭年言：「月朔、四孟、腊飨太庙及奏告诸室， 官执事，循奉典礼，惟恐不严。其在交接神明之际，先则祼地，次则献爵，皆献官躬行之事。而瓒之实郁鬯，爵之实齐酒，今皆遣有司酌之，又已入于室，献官始受而祼献。且有司贱隶，安得亵近祼献之实，交乎堂室之间 按《开元礼》，郁鬯、醴齐惟亲祠侍中赞酌之，遣官行事则太尉亲酌之。《开宝礼》亦然，未闻责之有司也。伏乞诏礼官、博士讨论故事，举酌酒奉爵之仪，称严祀钦奉之意。其四郊坛及诸祠酌酒奉爵礼文，皆乞修正。」于是太常寺言：「今后时飨太庙，礼直官引初献诣尊彝所，执瓒爵太官令酌郁鬯、齐酒，然后奠献。亚献、终献酌酒亦如之。诸大中祠三献、奏告并小祠献官酌酒准此。」诏可。马端临《通考》：元佑七年，诏太庙复用牙盘食，易名荐羞。旧制并于礼馔外设常食一牙盘，元丰中罢之。礼官吕希纯尝建议曰：「先王之于祭祀，皆备上(右)[古]中古及今世之食。所设古器礼馔，即上古、中古之食也；牙盘常食，即今世之食也。而议者乃以为宗庙牙盘原于秦汉陵寝上食，殊不知三代以来，自备古今之食。请依祖宗旧制，荐一牙盘」。及是始从希纯之议云。希纯又尝奏：「开元、开宝礼，每庙室荐献，帝后各奠一爵，其后爵谓之副爵。每堂室奠一爵，帝后共享，慢神渎礼，莫此之甚。请帝后各奠一爵，亦如其仪。」徽宗大观四年，议礼局言「徽宗」以下十字原脱，据《文献通考》卷九八补。：「按太庙仪注：春夏用牺尊、象尊，秋、冬用着尊、壶尊，各二，已应《周礼 司尊彝》之义。又每享各用太尊二，则是以追享、朝享之尊施之于禴、祠、烝、尝矣，其为失礼明甚。请自今四时享太庙不用太尊。《礼记 郊特牲》曰：『灌以圭璋，用玉气也。』《周礼 典瑞》：『祼圭有瓒，以肆先王。』说者谓天地有礼神之玉，而无郁鬯；宗庙有郁鬯，而无礼神之玉。然则宗庙之玉，祼圭而已。圭瓒之制，以圭为枋，其长尺有二寸，黄金为勺，青金为外，朱中央。其容五升，其径八寸。其勺之鼻为龙首，所以出郁鬯也。其盘径一尺，所以承瓒也。今亲祀太庙以涂金银瓒，有司行事以铜瓒，其大小 
      
长短之制皆不如礼，请改制以应古制。」十一月，太常、光禄寺言：「礼制局新定太庙陈设之仪尽依周制，笾、豆各用二十有六，簠、簋各八。笾二十有六，为四行，以右为上。羞笾二为第一行，朝事笾八次之，馈食笾八又次之，加笾八又次之。豆二十有六，为四(时)〔行〕，以左为上。羞豆二为第一行，朝事豆八次之，馈食豆八又次之，加豆八又次之。簠八，为二行，在笾之外。簋八，为二行，在豆之外。笾豆所实之物，悉如《周礼 笾人》、《醢人》之制，惟簠以稻、粱，簋以黍、稷，而茅菹以尊，蚳醢以蜂子代之。」十二月，礼制局言：「太庙祭器，铏用三，登用一。窃考铏与登皆盛羹之器。祭祀(享)[亨]牲于鼎，升肉于俎，其湆芼以醢、盐、蔬，实之于铏，则谓之铏羹；不致五味，实之于登，则谓之大羹。《周官 飨人》『祭祀共大羹、铏羹』是也。且宗庙之祭用大牢，而三铏实牛、羊、豕之羹，固无可论者；至于大羹，止设一登。以《少牢馈食礼》考之，则少牢者羊、豕之牲也，佐食羞两铏，司士进湆二豆。三牲之祭，铏既设三，则登亦如其数。请太庙设三登，实牛、羊、豕之湆，以为大羹，明堂亦如之。」高宗建炎二年，上幸扬州，行南郊礼。时太庙神主奉于寿宁寺，前一日上亲诣寺行朝享谢礼，礼成，恭谢如仪。时景灵宫神御奉安于温州，乃差官诣温州行礼。三年上幸杭州，太庙神主并奉安于温州，祭享皆差官摄事。以礼器未备，五享权用酒、脯行礼。太庙朔祭，每室例用一羊。建炎初，务省约，初用酒、脯，绍兴五年复用羊。 
二年十月十二日，神主神御提点所言：「将来孟冬夆飨太庙，夆飨后已选日时飨。窃以礼有隆杀，因时为之制，祭不欲数，数则烦。历代之祭，或当夆之月减时祭，或缘禘夆，时(向)[飨]暂停。本朝遇郊祀，亦罢腊飨者，礼揆时宜，得 数之中。今岁孟冬夆飨，又孟飨，并朔祭及荐新，一月之内，荐飨为频。欲乞权罢将来孟冬时(向)[飨]，在礼不黩，于时为称。候平定日，悉如旧制。」太常寺：「检会《五礼新仪》，太庙三年一夆，以孟冬之月，其年以孟冬时飨前择日夆飨太庙。本寺勘会，今来即合于孟冬时飨前择日行夆飨之礼，其孟冬时飨亦合行礼。」从之。 
六年九月二十六日，中书舍人董弅言：「近岁时飨，徒以有请勿杀生者，至三牲不备，而谓之随宜。臣窃谓，今陵寝岁时衣冠之游未获严奉，独有太庙神主祀事必过于厚，情文始称。况比岁视承平时，固已不胜其简。愿明诏礼官参稽典礼，必宜于今，举而行之，仰副陛下寅畏天戒、祗事神灵之意。」从之。马端临《通考》：七年，上祀明堂于建康，时有徽宗之丧。先是太常少卿吴表臣乞于大祀前二日朝献景灵宫，前一日朝享太庙。及是援熙宁元年故事，谓是时英宗丧未除，不废景灵宫、太庙之礼，请如故事。翰林学士朱震以为不然，谓《王制》『丧三年不祭， 
      
唯天(下)[地]、社稷得越绋行事』。监察御史赵涣言：「升附以后，宗庙常祭皆不当废，而当丧享庙，亦有显据。《左氏传》曰『烝尝禘于庙』，《曾子问》曰『已葬而祭』，此不当废也。《诗》颂成王即位，诸侯来助祭。《春秋》文公四年十一月成风薨，六年十月犹朝于庙。此显据也。」疏奏，诏侍从、台谏议。吏部尚书孙近等十五人言：「谨按《春秋》三十三年传：『凡君薨，卒哭而祔，祔而作主，特祀于寝，尝烝禘于庙。』杜预谓新主既特(祝)[祀]于寝，则宗庙四时常祀自当如旧。又按景德三年明德皇后之丧，改易而服除，真宗遂享太庙，合祭天地于圜丘。熙宁元年，神宗居谅闇，复用景德故事，躬行郊庙之礼。则是考古及今，居丧得见宗庙。将来明堂大礼，已在以日易月服除之后，前一日皇帝合诣太庙朝享。」从之。礼部太常寺言：「将来明堂大礼，依已降旨，前一日朝享太庙太：原作「一」，据《文献通考》卷九八改。。检照景德、熙、丰南郊故事，皆在谅闇之中，当时亲行郊礼，除郊庙、景灵宫合用乐外，所有卤簿、 吹及楼前宫架、诸军音乐皆备而不作，其逐处巡警场止鸣金、钲、 、角而已。今臣僚欲议罢宗祀奏乐、受胙故事，即无去奏乐、受胙之文。兼祖宗故事，三载大飨明堂，盖亦为民祈福，奏乐、受胙合依祖宗累朝已行故事。」从之。先是监察御史赵涣言：「《春秋》有事于武宫，叔弓卒，去乐卒事。以卿佐之丧而犹去乐，况天王后之丧而可用备乐乎 (载记)〔戴《记》〕：既殡既葬，而祭五祀，则(尺)[尸]入三饭，不侑不酢。以五祀之祭犹废侑酢，况宗庙之祭而可享受福厘乎 故晋制，国有大丧，天地、明堂皆去声乐，且不受胙。有唐祭日遇忌，亦备乐而不奏。此皆得礼之体也。陛下虽在丧服，而犹宗祀者，用《王制》之言，不敢以卑废尊也。今唯声乐、受胙于未安者，盖拜跪受厘既为嘉庆之事，而虞祔既毕，则庙加先帝之坐。陛下荐祼馈奠，进诣徽室，必将想象平生，悲哀感怆；而乃金石丝竹，杂然并奏，岂不违神灵之至意，而伤陛下之孝心哉!将来明堂大礼前一日，乞依列圣故事，躬诣宗庙行朝享之礼，其奏乐、受胙二事乞寝，庶合礼。」有旨，令本部、太常寺讨论，故也。 
绍兴十四年正月十一日，〔诏〕：今后孟春荐享，可依在京例，于下旬择日。 
绍兴二十二年十一月二十五日，少保、观文殿大学士、充万寿观使、兼侍读、提举秘书省、充郊祀大礼仪使秦 言：「今月十七日伏观皇帝陛下亲飨太庙，至徽宗皇帝室，永怀先烈，泪落入俎。暨还版位，侍臣进巾，沾洒不已。及申饬太常，勿减(节乐)乐节。虽请还小次，而圣躬益庄，拱立以俟礼成。臣叨相盛仪，瞻仰圣孝，乞宣付史馆。」从之。 
孝宗皇帝绍兴三十二年六月(二十)[十二]日，礼部、太常寺言：「皇帝登极，择日诣太庙、别庙行朝享之礼。参酌绍兴十三年亲享礼例，牲牢、礼料、酒齐等并如每岁五享施行。」从 
      
之。时礼部、太常寺条具：「用(竹)[祝]册十二副，述以皇帝登极、躬行朝(向)[飨]之意。太常寺具大乐乐章节次，并学士院修制。仪鸾司同临安府自棂星门设露屋，曲尺曲：原作「典」，据《中兴礼书》卷一一七改。，接至大次前柱廊接至：原作「按坐」，据《中兴礼书》改。。大宗正司差南班宗室十一员为荐香灯官，不足，许差外官、宗室。吏部据本寺所申数差捧执笾豆、捧俎等官，及供亚、终献爵坫、盥洗官，以京局厘务文官充，不足，许差吏部官。本寺具合用供祠、执事内侍数，关入内内侍省差官。其侍祠、执事等官及本寺祗应人于受誓戒前，定日就寺教习三日。至车驾诣庙行礼日，丽正门、和宁门并南北宫门早二刻开，太庙门早三刻开。行事、执事、应奉、陪位官等朝服，元用夹罗，以暑月，权用单，礼毕如旧。其余事件并同常飨。」 
十三日，礼部、太常寺言：「亲飨行礼已择七月十四日，缘系孟秋有司荐飨日分，乞就用是日行礼，其有司荐飨权罢。所有皇帝致斋袍履、辇仗、读册、置使、差官等仪制，并依礼例施行。」从之。 
淳熙十六年二月，光宗受禅，诏以四月六日亲享太庙。 
绍(兴)[熙]五年闰十月，时宁宗已即位。浙东提举李大性言：「切观绍兴七年，侍从、台谏、礼官详定(时)[明]堂典礼，其大略云：居丧皆得见宗庙。近者合宫展祀，陛下止诣明堂殿，然臣之愚，切谓与淳熙十五年事体不同，又况汉文以来，皆即位而谒庙。陛下龙飞已三越月，未尝一至宗庙行礼，銮舆屡出，过太庙门不入，揆之人情，似为阙典。乞与二三大臣议之，早行择日恭谢太庙，少见祗肃宗庙之意。」于是诏遵用三年之制，其朝谒太庙委有妨碍。 
明年，吏部员外郎李谦言：「事莫重于登极，礼莫急于告庙。盖即位必告庙，示敬亲也；告庙必于岁首，大其事也。舜正月上日受命于文祖，禹正月朔旦受命于神宗，皆行告庙之礼也。然礼以变而或殊，事随时而亦异，有不可以一例观者。议礼之家各持一说，不致其辨，礼意无自而明。夫嘉礼之与凶礼不可以并行，举一必废一，故在礼经，『丧三年不祭，唯祭天地、社稷，为越绋而行事』，盖不敢以卑而废尊也。夫天地以尊而不废，宗庙以亲岂独可废乎!况《王制》三年不祭之说，诸儒之论亦自不同。杜预之说以为，既祔之后，宗庙得四时常(制)[祭]。盖杜氏之意，不以三年不祭宗庙为是也。今姑置常祭之说，而论即位踰年告庙之礼，庶几礼简而易明。虚言无证，则论不定，请质事以明之。且太甲之元祀十有二月乙丑，伊尹奉嗣王祗见厥祖，百官犹总己以听冢宰，则是太甲居仲壬之丧而告庙也。汉吕后以八年七月即位，九月，大臣迎立代王，元年十月辛亥，文帝即祚，谒高庙，即是文帝居吕后之丧而告庙也。唐代宗以大历十四年即世，德宗建中元年正月庚午，朝享于太庙。其后穆宗长庆之元年，敬宗宝历之元年，武 
      
宗会昌之元年，懿宗咸通之元年，皆以正月朝享于太庙。 观历代之制，虽小节不同，大 居丧虽权住祭，踰年正月必告于庙，载诸经史，可考而知。汉昭、宣、元、成、哀、平六世皆以即位谒庙，不待踰年，则失之速；唐太宗贞观三年正月方事于太庙，马周得以为言，则失之缓，皆非礼之正也。以历代之事而求其当，其惟踰年正月告庙乎。恭惟陛下自登极以来，已享帝矣，大行梓宫发引在即，来年正月盍行告庙之礼 礼官未见申明者，岂非以《王制》为据乎 切谓即位之后已曾谒庙，国有大故，故可以未祭，与居丧之后即位、未经谒庙者事体不同。考历代已行之事，宜于来年正月一日，陛(一)[下]躬行告庙之礼，庶几立一王之制，示万世之规。乞下礼官指定施行。」诏令礼部、太常寺(计)[讨]论闻奏。至是礼、寺看详，乞俟皇帝从吉日讨论典礼施行。从之。
      
淳熙十五年四月十一日，礼部、太常寺言：「准四月二十六日孟夏荐飨太庙、别庙行礼，缘四月二十日圣神武文宪孝皇帝神主祔庙，方行祔飨之礼，所有孟夏荐飨乞照典故权停。」从之。 
淳熙十六年二月按「时飨」门自此条以下俱为《文献通考》之文(见该书卷九八、九九)。，光宗受禅，诏以四月六日亲享太庙。 
绍熙五年闰十月，时宁宗已即位。浙东提举李大性言：「切观绍兴七年侍从、台谏、礼官详定明堂典礼，其大略云：居丧皆得见宗庙。近者合宫展祀，陛下止诣明堂殿。然臣之愚，切谓与淳熙十五年事体不同，又况汉文以来，皆即位而谒庙。陛下龙飞已三越月，未尝一至宗庙行礼，銮舆屡出，过太庙门不入，揆之人情，似为(关)[阙]典。乞与二三大臣议之，早行择日恭谢太庙，少见祗肃宗庙之意。」于是诏遵用(二)[三]年之制，其朝谒太庙委有妨碍。 
明年，吏部员外郎李谦言：「事莫重于登极，礼莫急于告庙。盖即位必告庙，示敬亲也；告庙必于岁首，大其事也。舜正月上日受命于文祖，禹正月朔旦受命于神宗，皆行告庙之礼也。然礼以变而或殊，事随时而亦异，有不可以一例观者。议礼之家各持一说，不致其辨，礼意无自而明。夫嘉礼之与凶礼，不可以并行，举一必废一，故在礼经，『丧三年不祭，唯祭天地、社稷为越绋而行事』，盖不敢以卑而废尊也。夫天地以尊而不废，宗庙以亲岂独可废乎!况《王制》三年不祭之 
      
说，诸儒之论亦自不同。杜预之说以为，既祔以后，宗庙得四时常祭。盖杜氏之意，不以三年不祭宗庙为是也。今姑置常祭之说，而论即位踰年告庙之礼，庶几礼简而易明。虚言无证，则论不定，请质事以明之。且太甲之元祀十有二月乙丑，伊尹奉嗣王祗见厥祖，百官犹总己以听冢宰，则是太甲居仲壬之丧而告庙也。汉吕后以八年七月即世，九月，大臣迎立代王，元年十月辛亥，文帝即祚，谒高庙，即是文帝居吕后之丧而告庙也。唐代宗以大历十四年即世，德宗建中元年正月庚午朝享于太庙。其后穆宗长庆之元年，敬宗宝历之元年，武宗会昌之元年，懿宗咸通之元年，皆以正月朝享于太庙。 观历代之制，虽小节不同，大 居丧虽权住祭，踰年正月必告于庙，载诸经史，可考而知。汉昭、宣、元、成、哀、平六世皆以即位谒庙，不待踰年，则失之速；唐太宗贞观三年正月方事于太庙，马周得以为言，则失之缓，皆非礼之正也。以历代之事而求其当，其惟踰年正月告庙乎。共惟陛下自登极以来，已享帝矣，大行梓宫发引在即，来年正月盍行告庙之礼 礼官未见申明者，岂非以《王制》为据乎 切谓即位之后已曾谒庙，国有大故，故可以未祭，与居丧之后即位、未经谒庙者，事体不同。考历代已行之事，宜于来年正月一日陛下躬行告庙之礼，庶几立一王之制，示万世之规。乞下礼官指定施行。」 
      
诏令礼部、太常寺讨论闻奏。至是，礼、寺看详，乞俟皇帝从吉日讨论典礼施行。从之自「淳熙十六年二月」条至此，已见于本书礼一七之三九、四○。。
礼部太常寺修立郊祀大礼前一日朝享太庙行礼仪注： 
陈设。前享三日，仪鸾司设大次于太庙东神门外道北，南向；小次于阼阶东稍南，西向。又设文武侍臣次于大次之前，行事、助祭官、宗室及有司次于庙之内外。设东方、南方客使次于文官之后，西方、北方客使次于武官之后，各随地之宜。设馔幔于南神门外。每室馔幔各一。又设七祀次于殿下横街之北道西，东向。又设配享功臣次于殿下横街之南，东西相向。每室功臣配享各为一次。前享二日，宫闱令帅其属扫除庙之内外。开瘗坎于殿西阶之东南，方深取足容物，南出陛。太常设七祀燎柴于南神门外光禄牵牲诣所。太常陈登歌之乐于殿上前楹间，稍南，北向；设宫架于庭中；立舞表于酇缀之间。户部陈诸州岁贡于宫架之南神门外，随地之宜，东西相向。前享一日，奉礼郎、礼直官设皇帝位版于阼阶上，饮福位于东序，俱西向。赞者设亚、终献位于小次南稍东，助祭亲王、宗室使相在其南，进币爵酒官、受爵酒官、奉币官、荐牛俎官、荐羊俎官、实镬水官、荐豕俎官、增沃镬水官、受币官、盥洗奉爵官、奉瓒盘官、进抟黍官、举册官、七祀献官在助祭宗室使相之南，并西向北上。大礼使位于西阶之西稍南，与亚、终献相对。行事光禄卿、读册官、光禄丞、 
      
功臣(南)[献]官在其西，太常光禄以下皆稍却。执事官位于其后。助祭宰相、使相位在大礼使之南，执政官在其西。又设监察御史位二于西阶下，俱东向北上。奉礼郎、太祝、太官令于东阶下，西向北上。协律郎位二，一于殿上(罄)[磬] 西北，一于宫架西北，俱东向。押乐太常丞于登歌乐 北，押乐太常卿宫架之北，北向。良酝令位于尊彝所，俱北向。荐香灯官、宫闱令于室内，北向西上。又设助祭文武群臣、宗室位于横街之南，东西相向。诸方客位庙门之外，随其方国。光禄陈牲于东神门外，当门西向，以南为上。祝史各位于牲后。太常设省牲位于牲西。大礼使、进币爵酒官、受爵酒官、奉币官、受币官、盥洗奉爵官、奉瓒盘官位于道南，北向西上。七祀、配享功臣献官在其后。监察御史二位在西，东向。荐牛俎官、涤濯官、实镬水官、腥熟节官、增沃镬水官、押乐太常卿、光禄卿、读册、举册官、太常丞、光禄丞、奉礼协律郎、太祝、太官、宫闱令位在东，西向北上。礼部帅其属设祝册案于室户外之右。司尊彝帅其属设币篚于酌尊所。次设笾、豆、簠、簋之位，每室左二十有六笾，右二十有六豆，俱为四行。俎三，二在笾前，一在豆前。又设俎九，在豆右，为三重。登一，在笾豆间。铏三，皆有柶，在登前。簠八、簋八在笾豆外三俎间，簠在左，簋在右。设炉炭于室户外，萧、蒿、稷、黍于其后。又设毛血盘、肝膋豆于室户外之左，稍前。设尊 
      
彝之位，每室斝彝一、黄彝一，皆有舟；着尊二、壶尊二，皆罍加勺、羃，为酌尊；太尊二、山尊二、牺尊二、皆有罍，加勺加羃，设而不酌。俱北向西上。太常设七祀位于殿下横街之北次内，司命、户、灶、中溜、门、厉、行。又设配享功臣位于横街之南次内，韩王赵普、济阳王曹彬位于横街之南道西，东向；太师薛居正、太师石熙载、郑王潘美位在其西；太师王旦、太师李沆、太师李继隆位又在其西；太师王曾、吕夷简、侍中曹玮位又于其西。又设司徒韩琦、太师曾公亮位于横街之南道东，西向；太师富弼位在其东，太师司马光位又在其东，太师韩忠彦位又在其东，俱(其)[北]上。皆设神席。太庙设神位版于座首。司尊彝设祭器，每左二笾，右二豆；俎一，在笾豆前；簠一，簋一，在俎前，簠在左，簋在右；爵一次之；象尊一，在笾前，(如)[加]羃，又设俎三于南神门外每室馔幔内。设进盘、匜、帨巾内侍位于皇帝版位之后，分左右，奉盘者北向，奉匜及执巾者南向。又设亚、终献盥洗、爵洗于其位之北。盥洗在东，爵洗在西。罍在洗东，加勺；篚在洗西，南肆，实以巾，若爵洗之篚则又实以爵。太官令盥洗于西阶下，七祀、配享功臣献官盥洗各于神位之前，七祀及配享功臣位前盥洗各一。罍勺、篚巾各设于左右，执罍篚者位其后。享日未行事前，宫闱令开室，帅其属整拂神幄如常仪。司尊彝入设祭器，太府卿帅其属入陈币于篚。币以白。光禄卿帅其属 
      
入实笾、豆、簠、簋。笾四行，以右为上。第一行，糗饵在前，粉餈次之；第二行，麷在前，蕡、白、黑、形盐、膴、鲍、鱼鱐次之；第三行，干枣在前，湿枣、栗、湿桃、干桃、湿梅、干、榛实又次之；第四行，菱在前，芡、栗、鹿脯次之。豆四行，以左为上。第一行，酏食在前，糁食次之；第二行，韭菹在前，醓醢、昌本、麋臡、菁菹、鹿臡、茆菹、麋臡又次之；第三行，葵菹在前，蠃醢、脾析、鹿醢、(唇)[蜃]蚳醢、豚拍、鱼醢又次之；第四行，芹菹在前，兔醢、深蒲、(醓醢)〔醢醓〕、菹、鴈(海)[醢]、笋菹、鱼(酝)[醢]又次之。簠实以稻粱，粱在稻前；簋实以黍、稷，稷在黍前。登实以大羹，铏实以和羹，加毛滑。太官令帅其属入实俎。笾前之俎为二重，以北为上。第一重，实以牛羊七体：两脾、〔两肩〕、两胁并脊，而两脾在两端，两肩、两胁次之，脊在中；第二重，实以羊腥七体，其载如牛。豆前之(用)[俎]实以豕腥七体，其载如羊。豆右之俎九，为三重，以北为上。第一重，实以牛、羊、豕首各一。第二重，〔一〕实以牛腥肠、胃、肺，离在上端，刌肺三次之，肠三、胃三又次之；一实以羊腥肠、胃、肺，其载(一生)〔如牛〕；一实以豕腥肤九，横载。第三重，一实以牛熟肠、胃、肺，一实以羊熟肠、胃、肺，一实以豕熟肤，其载(右)[如]腥。皆牛在左，羊在中，豕在右。良酝令帅其属入实彝及尊、罍，斝彝实以明水，黄彝实以郁鬯。着尊二，一实以玄酒，一实醴齐，皇帝酌之。壶尊二，一实玄酒，一实盎齐，亚、终献酌之。太尊二，一实泛齐，一实醴齐；山尊二，一实盎齐，一实醍齐；牺尊二，一 
      
实沈齐，一实事酒；象尊二，一实昔酒，一实青酒：并设而不酌。凡罍之实，各视其尊。又实七祀及配享功臣位礼馔。每位二笾，栗在前，鹿脯次之；右二豆，菁菹在前，鹿臡次之。俎实以羊豕腥肉。簠实以稷，簋实以黍。爵一，象尊一，实以清酒。太常设烛于神位前；设大礼使以下行事、执事官揖位于东神门外，如省牲之位；设望瘗位于瘗坎之南，如省馔之位。仪銮司设册幄于南神门外，随地之宜。前朝享一日，学士院以祝册授通进司，进御书讫，降赴尚书礼部。
  </div>
  <div class="pagination">
   <a href="宋会要辑稿_page106.html">
    上一页
   </a>
   <span>
    ...
   </span>
   <a href="宋会要辑稿_page102.html">
    102
   </a>
   <a href="宋会要辑稿_page103.html">
    103
   </a>
   <a href="宋会要辑稿_page104.html">
    104
   </a>
   <a href="宋会要辑稿_page105.html">
    105
   </a>
   <a href="宋会要辑稿_page106.html">
    106
   </a>
   <span class="current-page">
    107
   </span>
   <a href="宋会要辑稿_page108.html">
    108
   </a>
   <a href="宋会要辑稿_page109.html">
    109
   </a>
   <a href="宋会要辑稿_page110.html">
    110
   </a>
   <a href="宋会要辑稿_page111.html">
    111
   </a>
   <a href="宋会要辑稿_page112.html">
    112
   </a>
   <span>
    ...
   </span>
   <a href="宋会要辑稿_page108.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
