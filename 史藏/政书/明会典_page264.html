<!DOCTYPE html>
<html>
<head>
    <meta charset="UTF-8">
    <title>明会典 - 第 264 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 264 页/共 281 页</h1>
    <div class="content">　　凡在外军民人等赴京或击登闻鼓或通政司投状陈告一应不公寃枉等事钦差监察御史出巡追问照出合问流品官员就便请防挐问带同原告一到追问处所着令原告供报被告干连人姓名住址立案令所在官司抄案提人案验后仍要抄行该吏书名画字如后呈解原提被告人到不详停滞即于来解内立案将原被告当官引问取讫招供服辩判押入卷明立文案开具原发事由问拟招罪照行事理除无招笞杖轻罪就彼摘断徒流死罪连人卷带回审拟奏闻发落【余并与问拟刑名相同】
　　宪纲
　　凡监察御史按察司官有追问诸衙门官员取受不公刑名等事除军官京官幷勲旧之臣及在外文职五品以上官具奏请防方许取问其余六品以下取问明白从公决断之后仍具奏闻若奉特防委问者湏将始终縁由议罪回奏取自上裁
　　凡有告争户婚田土钱粮鬭讼等事须于本管衙门自下而上陈告归问如理断不公或寃抑不理者直赴巡按监察御史在外赴按察司或分司及巡按监察御史处陈告即与受理推问如果得实将原问官吏依律究治其应请防者具实奏闻若见问未经结絶又赴本管上司告理不许辄便受状追卷变易是非须要即时附簿发下原问官司立限归结如理断不当及应合归结而不归结者即便究问违者监察御史按察司体察究治如不系分巡时月及巡歴已过所按地面却有陈告官吏不公不法者随即受理追问
　　凡监察御史按察司官分巡去处如有陈告官吏取受不公等事须要亲行追问不许转委违者杖一百凡有军民相干词讼等事移文到日其应该会问官员随即前去若无故不即会问及偏徇占恡者从监察御史按察司官按问其应请防者具实奏闻
　　审録
　　诸司职掌
　　凡在外布政司按察司都司幷直府州刑名有犯死罪囚人收监在彼止开招罪申逹合干上司详议允当移文本院通类具奏差监察御史会同刑部委官按临审决其到所在官司随即令首领官吏抄案各该衙门追吊原行人卷赴官详招罪果无出入及审取犯人服辩无异就令所司抄案差委狱卒将犯人押赴法各照原拟处决将原吊卷宗发还该衙门收照却行具本开坐决过犯人花名回奏仍呈原委官司知会若囚人畨异原招即合辨理重提一干人证到官从公对问明白带回审録发落其原问官吏果有受赃出入人罪情通行具奏挐问
　　宪纲
　　凡各都司布政司所属幷直府州县军民诸衙门应有罪囚追问完备杖罪以下依律决断徒流死罪议拟备申上司详审直隶聴刑部巡按监察御史在外聴按察司幷分司审録无异徒流罪名就便断遣至死罪者议拟奏闻事内干连人数先行摘断不须对问者发落寜家必合存留待对者知在聴直隶去处从刑部委官与巡按监察御史在外从都司布政司按察司及巡按监察御史公同审録处决如畨异原招事有寃抑者即与从公辩理若果寃抑幷将原问原审官吏按问其应请防者奏闻区处若审録无异故延不决及明称寃枉不与伸理者并依律罪之
　　清军
　　事例
　　宣徳二年勅六科掌科给事中各道掌道监察御史推举亷能给事中御史各十四员具奏差往各处清理军役正统五年议准在京在外都司卫所不许差人勾军
　　止将逃故等项造册送部选差能干御史一十七员分定地方请勅前去浙江等布政司幷直保定等府州清理每年八月终仍具清解过军数回京具奏　天顺二年奏准清军御史三年一次赴京查考更替治十年奏准清军御史三年满日敢有枉道回家及年限未满揑造册籍回京本院严加考察奏请黜退　十五年奏准清军御史自到地方日为始扣至三年满日赴京复命
　　提学
　　事例
　　正统元年选差监察御史才行兼备者二员提督南北直学校其考试生员黜退为吏及蠲免差役追徴食粮等项俱聴照例施行　成化十三年奏准各处军民嵗贡生员俱聴提督学校官考试
　　巡城
　　事例
　　正统十三年令巡视京城等项御史凡事有奸弊聴其依法受理送问　成化四年令锦衣卫五城兵马司禁约赌博缉捕强盗巡城御史通行提调　五年奏准巡视五城监察御史不许监收各塲草束二十一年奏准京城坐铺火夫除官员二门幷无丁外其余勇士力士将军校尉人匠等项家人余丁例不优免敢有投托内府及在外各衙门分付优免者聴该城兵马司呈送廵城御史送问　治元年奏准在京捕盗官兵人等遇有地方刦杀人财不行用心缉捕聴锦衣卫堂上幷巡城御史指实参奏拏问七年奏准京城九门守门官吏如有私立小班多勒客商车辆等项财物巡城御史拏问
　　巡闗
　　事例
　　居庸闗直抵龙泉闗一带山海闗直抵古北口一带各差监察御史一员请勅前去公同各该分守守备等项内外官员巡视闗口闸军士整饬器械操演武艺幷受理守闗人等一应词讼就彼发落不许军卫有司擅便拘提有悮守把如守备等官有罢輭疾弱不堪任事之人指实具奏替换　山海等闗每半年镇巡等官将捉获军囚开奏若镇巡等官怠惰聴巡按巡闗御史纠举若非应捕人捉获军囚者给赏
　　巡茶马
　　事例
　　陜西洮州河州西寜茶马司三处收贮官茶易换畨马毎嵗差监察御史一员请勅前去申明节次条例提督都布按三司军卫有司幷守备把隘等官不许官豪势要及军民之家兴贩私茶潜入畨境通同交易旧例三年一次招畨易马其后不拘年限愿来者听所买上中下等马俱解陜西行太仆寺
　　巡盐
　　事例
　　宣徳十年选差御史一员于直隶州府通州狼山镇提督军衞巡司官旗弓兵人等巡捕禁革私盐　正统三年令两淮两浙长芦等运司每嵗各差御史一员领巡视禁约催督盐课　十年令长芦巡盐御史兼理山东盐法　成化九年差御史一员巡视河东运司盐课
　　巡河
　　事例
　　成化八年奏准山东济宁州直抵南京一带河道两淮巡盐御史带管通州直抵济宁州一带河道长芦巡盐御史带管提督所属军卫有司时加防濬修筑禁治豪强革除奸及督收船钞视驿跕缉捕盗贼盘检马船等项
　　捕盗
　　事例
　　宣德四年以冬月河冻选差御史锦衣卫官各三员徃良乡固安通州三路督令军卫有司各照地方设法捕盗　成化二年奏准选差监察御史二员各请一员自通州直抵临清一员自临清直抵仪真与原差巡河御史提督捕盗　十四年以朝觐官在途令巡捕御史锦衣卫官先河冻时两月差遣
　　盘粮
　　事例
　　辽东宣府甘肃及湖广两广四川等处每三年各差监察御史一员同给事中一员领勅前去各该地方会同巡按御史幷原管粮官将各仓库一应粮料草束银两吊取各年收放卷簿自某年查盘以后但系续收之数逐一盘验要见每年收支现在若干草束亦依法丈量幷原籴粮料用过价银数目若有陈腐糠粃不堪之数幷虚出盗卖亏折等弊应提问者提问应参奏者参奏施行
　　杂差
　　事例
　　宣徳四年差监察御史九员于京城九门整理钞法毎日将各门收过钞数开坐奏闻　又差监察御史一员同给事中会同光禄寺堂上官验收牲口果品厨料等物幷监收白粮　九年差监察御史一员巡视在京仓一员巡视通州仓一员巡视各处收草一员巡视甲字等库一员提督象牛羊等房钱粮一员巡察光禄寺凡内外官员人等多支食料及需索搔□者皆令执奏又差御史一员同给事中锦衣卫官巡视官军骑操马匹不许闲时带鞍骑坐及防载等项　正统二年令巡视光禄寺御史同户部主事监收钱粮　又差监察御史一员同给事中五城兵马司五府锦衣卫兵部原委官存防清到军士　五年令各门收钞御史等官提督守门官军遇有将官马防载物件等项拏问　七年奏准监察御史除宪纲幷诏勅内该载应合御史理办及军机等项事务如果都布按三司不能完结或完报未明者明白具奏取自上裁其余常事各衙门自行分管理办者不许辄拟奏差委　又差御史一员同太仆寺官给俵马匹　景泰四年差御史一员于两广监军　成化元年差给事中御史各一员巡察各营奸弊遇有该管头目私役卖放科敛及不行如法操练等项指实劾奏　五年各处草塲止令本部原委主事等官督同官攅收受其御史照旧往来巡视　六年令通州卢沟桥等处抽分局监察御史一季一换按月造册具本会同该局官吏御前复命　七年议准在京抽分竹木局五处仍令原设官攅照例抽分每季差御史一员与主事往来巡视提督
　　已上巡按巡盐巡茶马巡光禄寺巡闗巡城巡仓巡京营御史俱一年满清军御史三年满提学御史九年满存防抽分监收御史俱三月满刷卷盘粮三年一差印马一年一差与监试监军捕盗等项御史事毕即回任管事或御史缺少如清军刷卷等项以南京御史差遣
　　侍班紏仪监祭员数
　　每日奉天门朝丹墀二员午门外二员毎月朔望日奉天殿朝丹墀二员奉天门外二员万夀圣节正旦冬至殿上四员丹墀十二员皇太子千秋节文华殿上二员门外二员登极颁诏天下殿上四员丹墀十二员午门外二员承天门外二员上徽号颁诏天下殿上四员丹墀二员午门外二员承天门外二员驾幸太学行释奠礼监礼四员驾还奉天门行庆贺礼丹墀二员祭酒等官率诸生上表谢恩殿上二员丹墀二员册立东宫传制殿上四员丹墀十二员午门外二员承天门外二员上表称贺殿上四员丹墀十二员东宫行冠礼传制殿上二员丹墀二员行庆贺礼殿上二员丹墀二员文华殿上二员门外二员册封皇后颁诏天下殿上四员丹墀二员午门外二员承天门外二员行庆贺礼殿上二员丹墀二员册封亲王殿上二员丹墀二员皇子行冠礼殿上二员丹墀二员册封妃幷王妃及行纳徴礼传制殿上二员丹墀二员进实録殿上四员丹墀十二员经筵二员进春进厯幷科举传制状元率诸进士上表俱殿上二员丹墀二员大祀天地誓戒殿上二员丹墀二员监礼二员五府六部等衙门斋二十四员大祀礼成圣驾回行庆贺礼殿上二员丹墀二员待宴二员纠仪四员太庙时享祫祭春秋祭太社太稷太嵗风云雷等神幷祭诸陵监礼各二员祭岳镇海渎歴代帝王传制殿上二员丹墀二员祭先师孔子传制殿上二员丹墀二员监礼二员日月食纠仪六员
　　南京都察院
　　事例
　　凡本院问拟刑名审録处决重囚及提问职官等项俱与南京刑部同
　　凡本院副都御史佥都御史奉督操江官军幷巡视江道自九江至镇江苏松等处成化九年奏准専督巡江后复令兼督操江官军
　　凡南京各衙门圣节正旦冬至千秋节先期进表笺至期习仪行庆贺礼及迎接诏书开读俱差御史二员纠仪
　　凡南京孝陵祭祀及祭歴代帝王庙祭先师孔子祭大江之神俱差御史纠仪
　　凡各道御史纠劾言事与都察院同
　　凡应天府乡试差御史二员监试
　　凡奏差各道御史清军刷卷巡江管屯鳯阳巡仓等项各有印信在京对道御史闗领差人给付事完复命进缴
　　凡照刷南京光禄寺及南京内府库文卷给散京卫旗军冬夏布疋各差御史一员事完复命
　　凡监收南京内府各库布绢差御史一员
　　凡闸南京皇城门禁差御史一员
　　凡巡城兼巡街道正统间差御史一员治五年奏准差二员一员分管中东南三兵马司一员分管西北二兵马司地方
　　凡监收南京各卫仓及草塲粮草南北二处分差御史二员
　　凡闸南京各教塲操练官军差御史一员
　　凡巡视各衙门人匠存恤各卫新军监收库房店舍等项钞课防装马快船只及石灰山关清水潭秤掣商盐各差御史或不妨道事暂委监视
　　凡监收龙江等闗抽分竹木差御史一员兼督江东宣课司抽分猪羊等项
　　凡南京巡江差御史二员一员自龙王闗上至九江一员自龙江闗下至苏松等处
　　凡监收鳯阳粮斛差御史一员正统二年令兼理鳯阳中等九卫所幷鳯阳府等军民词讼
　　凡南京巡视屯田差御史一员成化四年奏准専理江北四十二卫屯田遇有词讼应参奏者备呈总督粮储都御史具奏处分
　　凡巡视等项御史正统十三年奏准若系该管事有奸弊聴依法受理送问其告争田土婚姻钱债及一应不系该管事内词讼不许接受















　　明会典卷一百六十六
　　钦定四库全书
　　明会典卷一百六十七
　　通政使司
　　洪武三年初置察言司设司令掌受四方章奏寻革十年始置通政使司正三品衙门设通政使左右通政左右参议经歴司经歴知事
　　诸司职掌
　　本司官职专出纳帝命通达下情关防诸司出入公文奏报四方臣民实封建言陈情伸诉及军情声息灾异等事
　　出纳帝命
　　凡有帝命必当详审覆奏允当然后施行
　　通达下情
　　凡有四方陈情建言伸诉寃枉民间疾苦善恶等事知必随即奏闻及告不公不法等事事重者于底簿内誊写所告縁由赍状奏闻仍将所奉防意于上批写送该科给事中转令该衙门抄行常事者另置底簿将文状编号用使关防明立前件连人状送当该衙门整理月终奏缴底簿送该科督并承行该衙门回销
　　开拆实封
　　凡天下臣民实封入递或人赍到司须于公防眼同开拆仔细检看事干军情机密调拨军马及外国来降进贡方物急缺官员提问军职有司官员并请防定夺事务即于底簿内誊写略节缘由当将原来实封御前陈奏毕就于奏本后批写防意送该科给事中收转令该衙门抄出施行其进缴税银文勘合通关起解军囚等项附簿明白止送该科收不须入奏
　　关防诸司公文勘合
　　本司置立出入文簿令各房令典分掌凡内外衙门公文到司必须辨騐允当随即于簿内编号注写某衙门行某处为某事公文用日照之记勘合用验正之记关防毕令铺兵于文簿内书名画字递送若行移不当及违式差错洗补互相推调等项事重者入奏区处常事照依钦定事例在外贴送当该衙门如律在京衙门退回改正将发过公文并差错件数月终类奏文簿缴进若各处公文事干军情灾异机密重事随即入奏送该科给事中收如呈禀五军六部都察院等衙门公文紧要者入奏仍用钦降勘合用使本衙门印信云写防意贴送当该衙门覆奏施行若误递到有施行者奏讫亦贴送当该衙门无施行者亦入奏送该科给事中收照
　　月奏
　　凡本司发过五军六部都察院及内外诸司衙门公文并照驳各衙门差错公文实封等件及行移勘合原告文状拏人起数给由人员毎月类奏年终通行类数开奏
　　事例
　　洪武十四年令本司职专出纳与内外诸司俱无文移有径行本司者以违制论　永乐四年令本司奏事虽小必闻
　　凡毎日早朝引奏天下臣民及入逓所奏事或五事七事遇大寒大暑减免奏数不一
</div>
    <div class="pagination">
<a href="明会典_page263.html">上一页</a><span>...</span><a href="明会典_page259.html">259</a><a href="明会典_page260.html">260</a><a href="明会典_page261.html">261</a><a href="明会典_page262.html">262</a><a href="明会典_page263.html">263</a><span class="current-page">264</span><a href="明会典_page265.html">265</a><a href="明会典_page266.html">266</a><a href="明会典_page267.html">267</a><a href="明会典_page268.html">268</a><a href="明会典_page269.html">269</a><span>...</span><a href="明会典_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
