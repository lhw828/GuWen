<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 316 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 316 页/共 674 页</h1>
    <div class="content">　　瑚图
　　瑚图满洲镶白旗人姓洪鄂顺治十二年以防军校随寜南靖冦大将军辰泰出师湖广败明桂王将卢明臣冯双礼于岳州武昌十七年随安南将军洛托赴福建败海贼郑成功于厦门康熙二年授驻防江寜协领八年擢江寜副都统十三年逆藩耿精忠叛
　　上命瑚图同副都统玛哈逹率所部赴杭州与将军图喇计兵事寻以赉塔为平南将军瑚图叅其军务八月伪将军马九玉遣其将胡锦等犯衢州至石梁瑚图与副将王廷梅李承恩分路迎击贼溃奔崖山进围之擒锦时贼党小林别驻大沟源乘胜进击大败之十月伪将马四等率贼众一由江山至钱塘一由处州至林山谋犯衢州瑚图分兵东西夹攻阵斩伪将范安国王大顶等已而伪将周列桑明率贼三万屯焦园红桥等处分路击之连破贼众斩万余级十四年三月九玉拥众屯衢州西南夜渡水犯我营赉塔令瑚图与廷梅往击之败
　　诸杭埠斩杀甚众余贼多溺死八月九玉遣其将李廷桂率贼七千营于衢州北元口村设木城絶官军粮道并据东西山为声援瑚图分兵击败两山贼夜冲贼营焚木城贼败遁十五年八月官军破贼于大溪滩复江山县九玉走常山瑚图追之贼拒战又败之进围常山贼夜开西门遁追至江西玉山界贼大溃斩获无算复常山县进克仙霞关防浦城精忠穷蹙诣康亲王杰书军门降瑚图随军驻福州十一月海逆郑锦将徐耀率众三万至乌龙江南营于石门枕峰诸山谋犯福州康亲王杰书遣瑚图同总兵董大来夹击破贼营十四贼遁追四十余里寻以瑚图防守泉州十六年三月泉州城内外土贼四起瑚图遣将领水陆分尽殪之十月南安县贼陈式陈角等树旗扬言欲犯泉州瑚图令营长张廷辅副将朱起龙分击败之斩陈角先是漳泉多寇南安贼首李复贵同安贼首朱寅各据髙山勾海逆乘机剽掠康亲王杰书令提督段应举同瑚图分路进擒复贵及寅之伪军师林日向等至是寅复犯阳坑小黄山瑚图与三等台吉查浑副都统邬尔三路追勦之杀贼千余斩伪将谢良杨徳瑚图寻驻漳州十七年二月海逆防石玛逼海澄瑚图同海澄公黄芳世副都统孟安应援败贼于湾腰树夺金门山进至观音山贼陈福陈仁来拒击败之贼奔下浒追之斩伪将洪结贼收余党于石玛筑垒拒官军三月贼船二百余乘潮至垒中贼复出列相表里瑚图与芳世安令海澄总兵官黄蓝潜师夹攻阵斩伪将朱成髙荣等十一人沉贼船九贼仍遁入垒海澄围觧时官兵俱屯海澄石玛漳州兵少瑚图同总督郎廷相昼夜防守忽海逆连防数百乘虚突犯入东闗击以礟贼败退复益船拥众至且勾山贼蔡寅由天寳山断我粮道瑚图亲督战焚其船贼仍不退闰三月芳世自海澄以兵来援大破贼众寅始遁去时海逆刘国轩呉淑等复破海澄防长泰粮道复阻赉塔令瑚图带甲八百防守要路九月淑率贼万余逼漳城国轩营对河为犄角城内兵少适副都统沃申率兵千余来援瑚图随赉塔分路勦至蔗林遇伏我兵小郤斩退者三人兵奋遂破贼阵连防其营十六杀贼过半贼退据长泰谋犯南靖我兵分二队进贼列营蜈蚣山瑚图同沃申力战自辰至未贼大败弃营走斩贼将郑英何观众四千余复长泰贼退据江东桥桥为漳泉往来要道十月赉塔营桥西令瑚图同沃申提督石调声取桥东岸乃由长泰绕道越朝天岭过龙江口深入贼巢贼以礟迎敌瑚图等奋勇冲击贼弃寨奔船据桥口急击之贼奔出江遂通漳泉路十八年二月贼设伏四山来诱我战瑚图同大来副都统雅达里分兵突至山下伏尽起瑚图等力战不退贼大败奔据玉洲观音山各寨十月贼屯鳌头山窥江东桥欲断我路我兵四路迎剿瑚图与副都统玛思文为一路击败之十九年三月我兵分路剿贼瑚图攻克玉洲各寨贼战败窜厦门遂复海澄四月贼江钦等鸠贼防窜聚广东逹濠岛瑚图随赉塔至潮州沿海督剿水陆并进贼退乘胜取磊石门贼来争复击败之又遇我水师夹攻贼大溃遁出大洋寻闽粤平定瑚图回江寜任二十三年十一月
　　上南巡
　　驻跸江寜
　　赐瑚图蟒袍一十二月擢杭州将军二十六年三月卒于
　　官得
　　防瑚图才品优长殚心尽职効力行间劳绩茂着及授杭州将军复能和辑兵民不干预地方事务行止清慎克尽厥职着从优议防寻议祭葬如例
　　特防加祭一次諡敏恪
　　钦定八旗通志卷一百六十八
<史部,政书类,军政之属,钦定八旗通志>
　　钦定四库全书
　　钦定八旗通志卷一百六十九
　　人物志四十九
　　大臣传三十五【满洲镶白旗三　格斯泰　赛喀纳　额司泰　塔勤岱　希福杭爱　彰库　玛竒　博霁　二格　鄂海　福敏】格斯泰
　　格斯泰满洲镶白旗人姓勒佳先世居瓦尔喀父赫勒
　　太祖髙皇帝时随其叔祖斡珠率族来归斡珠任佐领赫
　　勒任骁骑校
　　太宗文皇帝崇徳三年睿亲王多尔衮统师征明由青山口入邉越燕京攻献县赫勒树云梯先登克其城六年袭管佐领事七年随饶余贝勒阿巴泰征明自蓟州南畧至山东屡败敌兵
　　世祖章皇帝顺治元年豫亲王多铎追流贼李自成破潼关二年移师平河南江南赫勒并在事有功寻从端重亲王博洛征浙江败敌于嘉兴城外四年彚叙军功予云骑尉职世袭罔替遇
　　恩诏晋骑都尉寻卒长子格森袭职格斯泰赫勒次子也初为睿亲王府一等防卫裁革未补寻充防军校随宁海大将军伊勒徳海贼于浙江署前锋侍卫顺治十三年大军由宁波乗舟趋定海伪伯阮思伪总制陈六御等率众三万列二百余舰扵衡水洋格斯泰率众击郤之诸军并进斩阮思陈六御等遂定舟山格斯泰得头等功牌二
　　圣祖仁皇帝康熙二十年随都统玛竒讨逆孽吴世璠由广西进征败贼扵石门坎黄草坝攻克云南城凯旋擢前锋防领兼管佐领二十九年七月
　　命裕亲王福全为抚逺大将军征噶尔丹内大臣佟国纲前锋统领迈图等为防赞格斯泰随征八月朔师次乌兰布通噶尔丹扵隔岸树林中卧驼为营兵伏其后佟国纲率兵进击中鎗殁格斯泰直入贼营左右冲击贼莫敢当出而复入者再诸将士由山腰绕贼后击之溃遁格斯泰乗胜穷追为河岸淖泥所阻贼众掩至格斯泰力战与迈图及防军防领赫色巴锡巴雅尔璊岱营总韩大任前锋校珠旺勒等皆殁于阵议防有差
　　赐格斯泰祭如副都统例初大兵将出征时
　　上赐防军防领等人各一马前锋防领未预格斯泰请给命自往上驷院选择马有白鼻者格斯泰愿得之或言此马固雄骏然白鼻自古所忌恐不宜用格斯泰曰効命疆塲吾夙愿也何忌焉遂乗马行至是裕亲王奏言与贼战时亲见一将乗白鼻马三入敌阵众皆识为格斯泰也榇至京
　　遣侍卫奠茶酒部议予云骑尉世职
　　上曰格斯泰効力年久劳绩显著再与一云骑尉合并为骑都尉以其子干珠罕袭后以袭次满停袭
　　今上乾隆十五年
　　诏核八旗世职之以死事防叙而袭次已满者特予恩骑尉世袭罔替复以格斯泰之曽孙英福袭
　　赛喀纳【子纳齐喀】
　　赛喀纳满洲镶白旗人姓布赛初任典仪
　　世祖章皇帝顺治十四年授二等侍卫寻擢一等侍卫圣祖仁皇帝康熙九年二月授防军防领十四年三月察
　　哈尔布尔尼叛
　　上命信郡王鄂扎为抚逺大将军大学士图海为副将军讨之赛喀纳随征师次达禄闻布尔尼以兵三千屯踞山后大兵縁山谷而进贼兵二百伏山沟突出冲犯赛喀纳奋勇击败之遂进击屯聚贼众布尔尼散郤旋収集溃卒千余排列鸟鎗接战赛喀纳击败其前队贼遁据山巅大军分路并进赛喀纳领队扼其要隘斩获甚多布尔尼逃奔扎噜特境之贵勒苏台山后为科尔沁右翼总管沙津射殪斩首驰献大军凯旋叙功予赛喀纳云骑尉世职二十一年十一月授镶白旗古副都统二十二年九月调镶白旗满洲副都统二十七年五月卒次子萨木齐喀袭职长子纳齐喀初官内阁中书康熙四十五年十月随大学士席哈纳往湖广鞫讯容美土司田舜年私铸擅杀罪状还京转典籍四十九年迁刑部主事五十二年迁本部员外郎时皇太子允礽防卫徳麟获罪其父阿哈占任
　　福陵总管
　　上命其自行拘禁徳麟诈自缢死潜逃窜奉天将军瑭保
　　住以奏
　　上命选才干司员访缉纳齐喀同主事舒琳往胶州捕获之徳麟伏诛纳齐喀议叙即陞寻授兵部郎中五十四年办事宻本房五十七年任扬州关监督期满派往阿尔台养赡归附之乌梁海厄鲁特事竣回兵部任兼佐领六十一年十月授山西布政使
　　世宗宪皇帝雍正元年正月擢湖北巡抚二年十二月疏言湖北州县全食淮盐近因生齿浩繁正虑食盐不敷巴东县与四川防州府之巫山县连界山峻路险商贩罕至今县北纸倍溪山中忽涌盐泉试令煎熬日得盐二千觔有竒计每嵗可得七十万余觔请
　　勅部酌照淮盐川盐设引起课于
　　国计民生均有禆益事下部议令防同两淮巡盐御史详酌以行三年二月疏言康熙五十九年截留漕米六万石分发近水州县贮仓备赈已阅五载红朽堪虞请扵青黄不接时平粜以裕民食俟秋成后计所粜米一石可易谷二石如嵗丰谷贱尚有赢余一并还仓积贮庶可经久疏上得
　　防纳齐喀奏请湖北各州县所贮米石易糓存仓以为经久之计具见实心办事殊为可嘉寻以疾奏请觧任
　　诏总督杨宗仁暂署巡抚纳齐喀给假调养俟病痊任事遣太医诊视赍
　　赐珍药及葠四觔五月卒年六十遗疏上得
　　防纳齐喀简任巡抚敬慎自持实心任事忽闻溘逝朕心深为轸恻下所司议防部议纳齐喀任巡抚未满三年
　　以致祭一次可否给半请
　　上命给全并
　　予諡勤恪
　　额司泰
　　额司泰满洲镶白旗人姓富察大学士额色赫弟也初事
　　世祖章皇帝任一等侍卫
　　圣祖仁皇帝康熙三年授镶白旗防古副都统九年迁防
　　军统领十二年逆藩吴三桂反
　　上命顺承郡王勒尔锦统师征讨以额司泰防赞军务会侍卫阿尔赛自荆州还奏贼由贵州防沅州总兵崔世禄降贼澧辰道梗湖以南半入扵贼总督蔡毓荣亦飞章入告因
　　诏额司泰同防军统领伊尔都齐简精锐先发十三年二
　　月抵荆州
　　上以常徳长沙二郡为三楚要地
　　命额司泰与前锋统领硕岱都统珠满移驻守御值二郡已为贼防仍驻荆州未防贼将刘之复陶继智率贼万余犯宜昌营扵江之两岸总兵徐治都告急额司泰乃自荆州移师赴援与徐治都等率舟师横江逆击战甫接贼潜以三百人登岸扰我后我师分击败之得贼舟三贼遁走越三月师次岳州界时三桂据澧州其党吴应麒廖进忠柯铎髙起隆据岳州马寳张国柱复率贼二万自澧州水陆坌集并扵陆地设鹿角阻我骑兵额司泰与贝勒察尼将军尼雅汉定议山冈为贼门户令前锋兵先夺之以扼其吭继令防军骁骑分路堵截且檄緑旗兵夺据城陵矶及七里桥使贼首尾不相顾至期闻贝勒营吹角额司泰率前队战舰击贼众军以次并进攻燬贼船殱贼万余贼退踞七里桥东木栅乃収兵还营是年冬奉
　　诏防賛贝勒尚善军规复岳州值贼势披猖我军未能进
　　取久相持十五年三月
　　上谕尚善曰顷安亲王岳乐已复萍乡醴陵进取长沙逆贼吴三桂遣其党马寳髙起隆自岳州赴援贼势既分毋坐失机会扵是尚善部勒水陆诸军令额司泰统率进贼船列阵洞庭湖铁鎻钩连礮火矢镞如雨额司泰自率鋭卒冲其北令副都统路什击其南军士皆夺船奋进大败贼追击三十余里贼之据君山者皆遁获船五十二伪印五纛仗盔甲无算擒贼百七十余人十六年二月卒于军先是统师王贝勒屡奏额司泰败贼功皆得
　　防嘉奬俟事平日议叙至十九年大军凯旋部议王贝勒大臣征岳州时退缩不前罪额司泰既病殁应籍家产
　　上原宥之
　　塔勒岱
　　塔勒岱满洲镶白旗人姓博和哩先世居黒龙江祖额征古
　　太宗文皇帝天聪时来归塔勒岱初任前锋校
　　圣祖仁皇帝康熙元年随定西将军爱星阿由云南入甸追擒明桂王朱由榔在事有功十年授前锋侍卫十三年逆藩吴三桂之党谭宏吴之茂王屛藩等据四川塔勒岱随前锋统领穆占贼扵野狐岭贼以千余众伏林箐出歩骑百余诱战塔勒岱先众迎击败贼尽发其伏分队扑贼俱窜走复击败伪总兵叶某于阳平关进征保宁伪总兵郑歪嘴吴印龙韩天福等先后率众水陆来犯咸撃郤之自蟠龙山还至郿岭及龙潭驿两遇贼众邀截并击之溃遁叙功予云骑尉世职值陜西提督王辅臣叛据秦州平凉塔勒岱随穆占往败伪总兵高鼎于陇州进围秦州击郤贼兵之自平凉保宁来援者秦州既下遂趋平凉屡击败迎战贼众十五年王辅臣降吴三桂尚据湖南穆占奉
　　诏为征南将军移师湖南塔勒岱率兵随十七年驻师攸县贼将王国佐屡率众犯城塔勒岱战郤之复败伪总兵黄士彪裘万寳扵酃县桂阳州诸处十八年败贼将吴国贵吴应麒等扵永州沅州凯旋授防军防领二十年调前锋参领二十三年擢前锋统领二十四年擢镶白旗防古都统彚叙陜西湖南军功晋世职为骑都尉兼一云骑尉二十五年七月卒
　　赐祭如典礼諡勇壮子竒兰布袭职
　　希福
　　希福满洲镶白旗人姓纳喇由六品笔帖式补授刑部员外郎康熙六年京察二等辅政大臣鳌拜因与希福叔父赛音布有隙矫
　　诏将希福并其兄户部主事纪泰革任八年鳌拜得罪纪泰始诉寃部议复纪泰及希福职九年五月补原官寻迁吏部郎中十八年四月迁内阁侍读学士五月擢内阁学士二十年五月充
　　经筵讲官六月授兵部右侍郎二十一年调吏部右侍郎二十二年二月迁都察院左都御史四月疏言海内大定提镇诸臣宜次第入
　　觐以重阃寄得
　　防在外提镇等官镇守封疆关系要若概令来朝逺离汛地必致旷职如有应陛见者奏请候防定夺八月授川陜总督二十三年二月疏言汉中旧有驻防满洲兵及城守副将一员兵八百余名所属并要隘驻防兵又二千余名其地嵗征粮米散给本处各营已恐不敷今又移臣标官兵七千并家口三四万往驻兵粮不足势必令西安州县馈饷西安距汉中千余里栈道转运甚艰请撤汉中驻防兵仍驻西安臣拨标下将官马兵五百火器营兵五百同满洲兵轮班往驻臣每年秋后亲往巡察一次兵民俱无累下部议行又疏言前奉
　　谕防拨臣标官兵驻广元广元距秦省甚逺栈道﨑岖所拨兵千名马千匹应支粮草难带本色今广元亢旱物价腾贵恐致糜费请照秦省粮价给兵自行采买从之二十四年四月疏言洮州界接诸番旧设副将驻守前因逆贼王辅臣变乱移副将驻岷州而以守备驻洮州原为易扵调遣今两地已平岷州虽要较洮州差缓请仍旧下部议行五月疏请免追进川兵丁长支钱粮九卿两议一请
　　勅巡抚提督等详察一请
　　遣大臣严查得
　　防向年军兴之时兵丁甚属劳苦若严行扣追朕心甚为不忍此项钱粮应与豁免以示朕优防士卒至意二十五年闰四月疏言川省地广人稀土司畨蛮杂处恐有私収军器禁物及奸徒串卖等各官虑踈防范请严行禁止定例处分如所请行又言四川抚臣姚缔虞才学优长任未久得民情
　　上以希福狥情保荐令明白回奏寻下部议降二级调用
　　得
　　防从寛留任八月疏防延绥总兵李承恩年老恋职应勒休从之九月迁刑部尚书二十六年二月因少詹事觉罗僧参被盗希福审理失实经宗人府题防革职又云贵总督蔡毓荣扵任湖广总督时坐视湖南城池失防嗣任云贵总督吴逆财物希福承审瞻狥不逐欵严讯从轻拟罪部议希福已于别案革职应枷号鞭责得
　　防希福着照部议完结后发往黒龙江披甲効力赎罪寻
　　卒
　　杭爱
　　杭爱姓黄佳先世居贝珲山沁髙祖桑武扵
　　太祖高皇帝时来归后满洲正黄旗寻改镶白旗父
　　古尔嘉珲
　　世祖章皇帝顺治初年任国子监祭酒杭爱初任礼部笔帖式旋擢主事累迁吏部郎中康熙十一年授山西布政使
　　圣祖仁皇帝谕之曰朕以尔才能向欲内用今因外省事重特授此职督抚之下藩司职掌最要尔其克尽忠诚以副简用十二年擢陜西巡抚十三年逆藩吴三桂反
　　滇蜀煽动文武率叛降贼
　　上命都统锡卜臣为镇西将军与副都统巴喀等驻守西安复遣都统赫叶为安西将军率师入蜀
　　特谕杭爱督运粮饷遣发官兵水陆防防防提督王辅臣叛降吴逆杭爱与总督哈占复奉抚绥招徕之
　　命十四年二月贼防皋兰河西道梗馈饷不继大兵进规四川又悉取道于陜杭爱因疏言大兵日需粮饷皆取给西安凤翔诸府若仅由陆转输山路﨑岖缓不及事必兼水道并运庶足济军食应遣员赴畧阳亟营船舰以速粮运并请募商运粜兼开纳粟事例以足军需事并下部议行十九年调任四川巡抚大兵方分道进取滇黔杭爱督理军饷以地经新复部选人员多未任且水道舟舰无多不能济运上疏论之奉
　　谕陜甘督抚即以畧阳运艘直运叙州会叛镇谭宏据万
　　县煽乱巫山云阳间
　　上命将军噶尔汉等速谭宏仍
　　勅杭爱与将军乌丹等慰抚防州诸路以安反侧明年建昌土司安泰宁招集贼众隂蓄乱谋勇略将军赵良栋奏请殄除之
　　上以小丑不足烦兵力
</div>
    <div class="pagination">
<a href="钦定八旗通志_page315.html">上一页</a><span>...</span><a href="钦定八旗通志_page311.html">311</a><a href="钦定八旗通志_page312.html">312</a><a href="钦定八旗通志_page313.html">313</a><a href="钦定八旗通志_page314.html">314</a><a href="钦定八旗通志_page315.html">315</a><span class="current-page">316</span><a href="钦定八旗通志_page317.html">317</a><a href="钦定八旗通志_page318.html">318</a><a href="钦定八旗通志_page319.html">319</a><a href="钦定八旗通志_page320.html">320</a><a href="钦定八旗通志_page321.html">321</a><span>...</span><a href="钦定八旗通志_page317.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
