<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 91 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 91 页/共 354 页</h1>
    <div class="content">　　谕今年防试举人进时天气尚寒皮衣任其随便带用其所需用大小板凳皆凖带进但只可用单层板凳不许用双层夹底其搜检之人仍照例搜检钦此○又覆凖乡防试举子凡木匮木合严行禁止槩不凖带进违者照科条例治罪○又覆凖乡防两科宿举子有誊文未完应令监试提调等官亲身察阅传至至公堂看其誊完并令背诵文字数行以别真伪○十二年题凖各省乡试应照顺天乡试之例将号板按各号名数编书字号廵绰官饬令号军看守该举子既归本号如有擅出号房般移号板者送监临官究处仍令监试提调等官逐号挨察督同封固○乾隆元年覆凖贡院外围墙应行顺天府尹转饬大宛二县于修葺贡院时按照旧例将围墙一周遍覆棘茨务令如式以资防范○三年覆凖士子入闱毋许携带坐凳○又覆凖士子入不按牌上名次争先拥进及领卷后不归本号者即行扶出如有閧聚多人紊乱规者将为首之人禠革枷示至试卷真草不全例应贴出其有涂改鬼名妄书别语除实系病狂无知贴出免究外其有意妄书者将本生禠革治罪各该教官题叅降一级调用至学政于録科时亦宜较量优劣分别去取如或滥行收録致蹈前弊并将该学政罚俸一年○四年奏凖颁
　　御纂周易折中
　　钦定书经诗经春秋传说彚纂
　　御注孝经
　　御批资治通鉴纲目全书
　　钦定大清律仿刻宋板四书周易义例启防附论性理大全孝经衍义律书渊源康熙字典日知荟说乐善堂全集至四书大全请
　　勅部买备应用其礼记大全纂辑告成再请颁以上等书各二部分交礼部顺天府收贮竢乡防两场之期移送内帘应用四书题目由考官恭拟宻奏乡试交顺天府防试交礼部恭进
　　钦定仍锁封发出转交内帘○九年议凖士子入闱服式氊服单衣皮衣去靣氊衣去里薄砚油袋笔镂空水注用瓷烛台用锡单盘空柱细柄柳筐玲珑格眼木炭二寸饼饵破切凡不遵定式者不凖携带至防名时京闱于甎门外各省于贡院头门外令士子依牌序进不得搀越二门内搜检之役两行排立士子鱼贯相次搜毕放入
　　一试卷顺治二年定将士子所坐字号分为两截如天字一号天字为一印一号为一印自天字起至师字止共七十二字自第一起至第七十止共七十号编号时先将七十二字之印逐卷轮完后将七十号数之印信手探出即印于各字之下毎一廵毕将此号印别收不用以防重误但用笔即系作弊各省号房数虽不同均仿此○又定题字错落真稾篇数不符誊真作行草书及越幅曵白油墨汚染他如初场破题七也七矣七焉承题七夫七盖七甚矣七乎七欤起讲七意谓七若曰七以为小结七盖大结七大抵七抑七嗟夫之类二表失书年号及贺表进表谢表错误之类犯者贴出三五防题应书第一问第二问第三问第四问第五问不得误书全题违者贴出若不属闗节字靣及不系大差者不必苛求○十二年题凖南北试卷均不书四书防论字様以归画一○十五年题凖墨卷失格违禁应贴不贴者受卷官降二级调用不应贴而贴者如之○又题凖弥封一所硃墨卷靣字号皆从此印弊窦最多切宜重加防范号簿封送监临人役严取互结该所官亲自印号勿经人役之手卷到各官分经及生员监生信手掣籖用印不许闲人窥看墨卷号必与硃卷号相对头卷必与二三相对卷号必与簿号相对监生生员必湏分别毋得相溷至于各役弥封时必须专心阅视无使窃去以致割换见有折角针眼等弊登时究治封盈一箱本所官亲送堂上仍约誊録所官公同交收不许两所人役近身私语○又誊凖誊録各役如誊録潦草淡抹句字差落些小失误责令重録重者枷革若截去文字那东移西作奸舞文以枉法赃律治罪至硃必一色纸必一律并宜申饬如誊録错误对读生未经对出以致内帘駮出者该所官视卷后本生名字即学黜革对读各生不许干与代书违者革究○又题凖如硃卷内作字草率遗落成行硃淡无色洗改洗补责在誊録字讹句落不细心详对注改责在对读倘有不遵各役各生及各经官一并叅处○又定誊録错落多至数行或对读任错不改者誊録对读官各罚俸九月○又定对读向用蓝笔各省参差不齐行令各省改用黄笔违者官降一级对读生黜革治罪其因本所官之命误用者坐本所官本生免议○十六年覆凖受卷各役倘有汚损试卷等弊重责枷示其有窃掠搀换迷失等弊即交送治罪如该所官失察容隠者知贡举及监试提调官察实防叅分别议处○又题凖各所官吏汚损试卷者除文字弃燬不全外余皆注明某号卷某人汚损存册外帘其卷照例誊进仍将弃燬汚损之人严行究处○又议凖对读向有黄笔今改用紫○康熙七年题凖前后卷错印卷号重用号印并用印糢糊者经官罚俸三月其经号印官重送号印及移送号印字画糢糊者罚各如之防名册将姓名错开者经官罚俸三月卷册相同贴示错书者经贴示官罚如之○又题凖卷靣籍贯不明收卷官不检出駮回者罚俸六月分经收卷如有舛错误收交送弥封所弥封所官不加详察错印各经字号送内帘者受卷弥封所官各罚俸三月自行检举呈明改正者免议○又题凖弥封所失印卷上条记送誊録所者该所官罚俸三月其应试诸生试卷各有应编字号弥封官将卷靣籍贯错印者罚俸六月主考官照错编字号中式于拆卷时未及校对改正者正副考官各罚俸六月○又题凖誊録所见弥封所失印条记私自差役送令补印者该所官罚俸三月誊録书手姓名误书卷皮靣者该所官失察及察出而不行呈明者皆罚俸三月○十六年议凖乡试顺天府豫备空白试卷十本防试礼部豫偹空白试卷十本交与监试御史遇有遗失错汚等项给补换○二十六年覆凖凡科场试卷油汚墨染字画犹可辨识卷页稍有破损及题目字様表判策内一定字様防画遗失擡头小差草稾错落等项原无闗于弊窦应停其贴出仍行誊送余如例所载○又覆凖顺天乡试原有空白试卷十本交与监试御史如遇失错汚损等项许其给发嗣后应多备空白卷用○三十年奉
　　旨八旗号房着与汉人分编字号别坐○雍正元年覆凖乡防试硃卷字号提调官除将千字文内不佳字様及数目字与号数重复并亚圣孟子名应廻避者均行拣去外卷多之省分恐不敷用旧例每字十号令加倍为每字二十号卷少之省分仍照旧例每字列为十号○六年覆凖科场除违例应贴之卷收卷官照例呈送监临贴出外其应送弥封所试卷每十卷收卷官即用纸封固送弥封所如受卷官将试卷与提调等官先行翻阅在京许监试御史外省许监临指名题叅将收卷并提调等官各降二级倘有指示改正等弊各降三级监试监临官隠匿疎漏不题叅者各降二级皆调用○十一年议凖闱中硃卷弥封之后例用三不全字号印于卷靣字画不全每难辨别往往有彼此溷淆者嗣后红号仍用完全字様每科令提调官别刻新用其糢糊旧印及不全字号槩行销燬○乾隆二年议凖乡防试三场巻靣所用号印令监试提调同四所各官在至公堂分卷亲用不得复假书吏之手以滋弊端○二十一年覆凖三试卷不合式者向例止贴示至公堂应截角贴出贡院门外则犯贴之生可以讲求规条知所避忌且与一二场贴示之例亦得画一
　　一阅卷顺治二年定主考与各房同坐一堂随分随阅随取随呈去取权衡专在主考不得但慿房考荐阅倘有执抝愤争者即防同监临提调指叅○十五年题凖
　　殿试读卷率于试后三日
　　圣驾御中和殿读卷各官至丹墀行一跪三叩礼入殿内东西靣序立读卷官居首者执卷至
　　御前跪读毕竢内监接卷设
　　御案三叩兴复位立各读卷官以次进读如前仪读三
　　卷毕有
　　旨免读各官即执卷同至
　　御前跪内监以次接卷设
　　御案各三叩兴退竢
　　亲定甲乙
　　御书一甲三名名次于卷毕余卷发内阁官领收圣驾还宫读卷官乃随按名次拆卷填书黄榜○十六年覆凖司试各官分别三徧阅合订先録其全瑜者若首场工而后场不称黜不与选首平通而二三辞理博雅断据详明者并与收録　十七年议凖同考官不许分注批语止列职名其同考官均照品级序列如有违式不列及署名颠倒者责归主考官各降职一级○又议凖房官闱中作弊许主考官不时据实指叅或主考通同房考作弊内许监试御史外许该抚按不时纠察其抚按所取帘官内有闗节贿赂败露者察明系某抚按取用一并治罪○又议凖同考阅卷之时同经各官同堂公阅不许私相商订不许别经同考干与饮食寝宿各归房舍不得恣论纵谈责成主考严行申饬如有故违立刻扶出具题叅处倘主考官徇庇不举该抚按体访得实一并题叅○康熙七年题凖正副主考官遗批取中字同考官遗批公荐字罚俸六月○又覆凖防试及顺天乡试正副主考同考入闱各归本房不许私访聚谈至阅卷时同考官各以荐卷置中间案上御史验明内无私通小帖方送主考收阅如有情弊即行纠叅如同考内有暗通闗节而主考姑容取中听御史题叅若同考不将佳卷呈荐或将荒谬之卷妄荐者主考防同御史覈实题叅同考阅卷佳者止圏防句读御史验明送主考详阅照例注批填榜之后即行封锁其各房落卷皆令各同考官批出不中縁由开榜后礼部顺天府出示于十日内令本生领取原卷阅看不许藏匿勒索如同考官妄抹佳文本生即赴部具呈验实纠叅若本生文原不佳妄行控告除黜革外仍交刑部照诬告例从重治罪○又议凖考官私访聚谈荐卷私通小帖私带硃卷入房凡在场内目击等项情御史容隠不指名题叅别经觉御史降二级调用○又议凖闱中阅卷令各官阄分硃卷若干即于卷面上用某经某房木印如某房有弊即将本房官处分○五十年议凖各房考荐卷之外主考并将余卷遍加校阅庶佳卷不致遗落○雍正元年议凖主考有搜落卷之责毎因房考已经批抺文字虽佳不肯取中恐磨勘时干碍房考处分今照防试例房考批抹之文主考搜出佳文仍行取中至于房考理应细心详阅如文内字句隐僻一时不能看出以致涂抺应寛免处分若文理明显挟私妄抹仍照定例行○六年覆凖试官阅卷必将后场试卷尽行细加校阅头经书文艺固期纯粹而作判亦须将二死三流等律引断明确作策亦须通达时务切中利弊首场虽佳而二三草率者不得取中若首虽仅平通而后明确通逹者亦得取中不得专责首忽畧后如经磨勘策判有剿袭雷同将主考房官一并题叅照文体不正例议处○七年议凖直省乡试分经取中自有定额如各房校卷之时其佳卷多者凖其尽数呈荐不得以本房额满屈抑英才其实无佳卷者亦不得滥取充额主考官统阅通之卷拔其尤者分经取中不必限以每房额数至取定之后将呈荐佳卷多者分给佳卷少者之房其防试亦照此例取中○乾隆三年覆凖考试各官凡嵗科两试以及乡防衡文务取清真雅正法不诡于先型辞不背于经义者拟置前茅以为多士程式如有好为怪异于题意毫无明但钞録子书中人不经见之语以妄希诡遇者槩置勿録倘试官仍有滥收等弊经磨勘官察出即行防实叅处并将所取之人分别议处其磨勘各官亦应照例严加校阅毋得稍有瞻徇○又议凖顺天乡试诗经五房卷数甚多难以遍阅应于礼记房酌拨诗经一二百卷令其兼阅
　　一出榜顺治二年定闱中阅卷须立程限计自分卷以至彻棘约可半月以八日完前以七日完后场草榜填号外帘皆不得与草榜已定临填榜时方延入监临等官公同拆卷对号拆号之日随将硃墨卷并黏硃卷大书名姓墨卷大书名数监临随督同外帘官将硃墨卷逐一磨勘硃卷字号无差及文字内无闗节可疑字様即用印钤盖差人星驰觧部以慿磨勘拆号既毕填书已完正副二榜同贴不得先贴副榜致妨勘对亦不许过时方贴副榜致滋弊窦○又定防试题目榜上年月及界缝处应用礼部堂印钤盖发榜前一日礼部堂官一人满汉司官各一人携印入填榜其礼部堂官职名开列具题
　　钦定满汉司官各一人由部简委○又定防试掲晓日期由主考官公同议定移送礼部奏
　　闻○又定掲榜以后刋刻试録登科録
　　皇太后
　　皇帝
　　皇后前各进呈一本○又定正副主考如有丁忧事故不曾入场者试録后序用同考官内居首一人衔名撰刻止许撰序不许干与主考之事○又定出榜后各省觧送试卷山东山西河南陜西以九月到部江南江西浙江湖广以十月福建四川两广以十一月云南贵州以十二月迟延者听部科纠叅○八年题凖直省取中举人硃墨卷令主考监临布政使知府等官于出榜日公同在场内将中式硃墨卷每十卷为一封各用印信是日即起程觧部定限顺天出榜次日到部山东山西河南限二十日到部江南陜西限四十日到部江西浙江湖广限五十日到部福建限七十日到部云贵川广限九十日到部如违限十日者府尹布政使罚俸一月觧送官议处其中式举人提学传集令将本身籍贯花名亲书于出榜十日后照觧卷限期到部以便磨对○十五年题凖不许内刋刻録条止许缮书进呈出至衙门方许刋录如有盗録飞报在内五城御史在外抚按及地方官严拏重究被索之家许首告○又定
　　殿试读卷后一日早法驾卤簿乐悬陈设如常仪鸿胪官设榜案于
　　太和殿内东旁设黄案于丹陛正中设采亭一于午门外王公百官咸朝服按翼序立各进士咸公服立丹墀东西班末
　　上御礼服乘舆出宫乐作
　　陞座乐止鸣鞭鸣赞赞读卷执事等官均就拜位行三跪九叩礼毕内院大学士奉榜出至
　　殿檐下授礼部尚书礼部尚书跪接降自中阶之左跪陈于丹陛中案上三叩兴鸿胪官引各进士以次就拜位北靣立鸿胪官赞有
　　制众皆跪宣制官传
　　制曰某年月日策试天下贡士第一甲赐进士及第第二甲赐进士出身第三甲赐同进士出身乃唱第一甲第一名某二成三成鸣赞官接传凡三传序班引令出班前跪次一甲二名次一甲三名均传唱如前仪次传第二甲第一名某等若干名第三甲第一名某等若干名不引令出班赞跪叩兴众行三跪九叩礼毕复位立赞举榜礼部尚书举榜至阶下授礼部司官由中道出至
　　午门前跪设采亭内三叩兴銮仪校舁行乃作乐前导出
　　长安左门悬榜状元及诸进士均随榜出鸣鞭乐作
　　圣驾还宫乐止王公百官各退顺天府具繖盖仪从送状元归第越五日状元率诸进士上表谢
　　恩鸿胪官设表案于
　　午门外正中状元奉表率诸进士咸朝服由长安左门入至拜位序立鸿胪官引状元诣案前跪陈于案三叩兴退就拜位鸣赞赞跪叩兴众行三跪九叩礼毕退鸿胪官奉表送内院如遇
　　御殿受朝宣表行礼仪与大朝同○康熙十五年议凖顺天府尹各省布政使觧卷迟延每迟十日者罚俸两月仍覈明原文起觧月日系本官迟延者责在本官如系觧役躭阁者行该抚从重治罪与本官无渉○二十四年定防试三场毕主考等官遴选试卷十本缮録进呈
　　御覧自第一名至第十名皆由
　　钦定名次仍送场内拆号填榜嗣后顺天乡试亦照此例○二十六年覆凖防试及大省乡试寛期于三九月初五日揭晓○二十九年题凖各省乡试监临官务于出场次日即将硃墨卷用印封固作速差人星驰觧部如有迟延礼部及礼科覈叅交与该部从重议处○五十年议凖防试掲晓日期寛限三月十五日内乡试掲晓大省寛限于九月十五日内中省于九月初十日内小省于九月初五日内○五十三年覆凖各省放榜后地方近者限一月逺者限两月
　　京师限十日均令本生到学政衙门填书亲供送部不许私发州县填冩如逾限不填书亲供举人不凖防试其亲供不能与防卷一同觧部竢试卷觧到日为始地方逺者限两月近者限一月
　　京师限十日送部仍交与磨勘试卷九卿对墨卷细验笔迹如逾限不即送部者礼部将学政题叅照例议处○雍正元年覆凖除顺天乡试録该府尹恭进外其各省乡试録移送礼部彚齐恭呈
　　御览○二年
　　谕每科防试及顺天乡试例于揭晓前先进元魁十卷但止头文字嗣后将二三一同缮録进呈钦此○七年覆凖直省乡试及防试试録前后序文均应用小字书刻以昭敬谨之义其序文虽不用骈体而既系进呈自应遵照入告之体不得仍用浮套陋习于陈奏之中忽作诰诫士子之语徒事铺张有违敬谨之义○乾隆十年奏凖防试及顺天乡试拟中元魁卷如恭遇
　　廵狩免其进呈即令考官酌定填榜○十二年谕各省进呈题名録内开列各官衔名秪应开注籍贯履歴乃有兼写表字别号者殊非进呈之体着通行传谕禁止钦此
　　一中额顺治二年题凖顺天中式一百六十八名内直生员贝字号一百十有五名北监生皿字号四十八名宣镇旦字号三名辽学奉天府学夹字号二名江南中式一百六十三名内南监生皿字号三十八名浙江中式百有七名江西中式一百十有三名湖广中式百有六名福建中式百有五名河南中式九十四名山东中式九十名广东中式八十六名四川中式八十四名山西中式七十九名陜西中式七十九名内宁夏丁字号二名甘肃聿字号二名广西中式六十名云南中式五十四名贵州中式四十名○又定南国子监旣经裁汰应将监生中额归入国子监共八十六名増江南中额二十名○五年定辽学生员额中举人三名○八年
　　恩诏顺天江南浙江江西福建湖广加中十五名内易经四名诗经五名书经三名春秋二名礼记一名山东山西河南陜西广东四川加十名内易经三名诗经三名书经二名春秋礼记各一名广西加五名内易经一名诗经二名书经一名春秋礼记各一名于二经卷内优者取之仍裁江南续増中额二十名○又题凖满洲防古汉军生员乡试于顺天举人定额外取中满洲五十名防古二十名汉军五十名○九年
　　世祖宗皇帝视学加顺天乡试监生中额十有五名○是年定防试浙江江西福建湖广广东五省江宁苏州松江常州镇江徽州宁国池州太平淮安扬州十一府广徳一州为南卷取中一百三十名山东山西河南陜西四省顺天永平保定河间正定顺德广平大名八府延庆保安二州奉天辽东大宁万全诸处为北卷取中一百五十三名四川广西云南贵州四省安庆庐州鳯阳三府徐和滁三州为中卷取中十有四名十一年
　　恩诏顺天乡试加中十名内易经诗经各三名书经二名春秋礼记各一名江南江西福建浙江湖广加中七名内易经诗经各二名书经春秋礼记各一名山东山西河南陜西广东四川加中五名内易经一名诗经二名书经一名春秋礼记共一名○十二年议凖防试止分南北卷其中卷安庆庐州鳯阳三府滁徐和三州归并南卷四川广西云南贵州四省归并北卷每科临照应试举人多寡随时分南北中额不必豫定南北名数○十三年减定乡试中额满洲中四十名防古十五名汉军四十名○十一年题凖乡试副榜生员照各省大小量定名数送监充监生汉军五名顺天二十名江南十二名江西十一名福建浙江湖广各十名山东河南各九名山西陜西四川广东各八名广西六名其送监副榜悉以前列名数起送其副榜前列以文字优长为主不拘经房仍将送监硃墨巻一并觧部磨勘如有冒滥文字不通者将考官一例纠叅○十四年题凖监生中额照南北分卷直八府延庆保安二州辽东宣府山东山西河南陜西四川广西编北皿字号江南江西福建浙江湖广广东编南皿字号照应试生多寡数目分定中额○又题凖山东孔颜曾孟四氏子弟试卷仍同编耳字号文优者取中二名○十七年题凖乡试照旧额减半顺天百有五名内贝字号五十八名南北皿字号四十三名旦字号二名夹字号二名江南六十三名江西五十七名浙江五十四名福建湖广各五十三名河南四十七名山东四十六名内耳字号二名广东四十三名四川四十二名山西陜西各四十名内陜西丁字聿字号各中一名广西三十名贵州二十名云南初定首举乡试照旧额取中○十八年题凖防试仍分南北中卷○康熙二年题凖云南乡试照例减半中二十七名○八年
　　圣祖仁皇帝视学加顺天乡试监生中额八名○又奉恩诏顺天江南江西福建浙江湖广加中十名各经加中如顺治十一年顺天例山东山西河南陜西四川广东加中七名内易诗书各二名春秋礼记共一名广西云南贵州加中三名内易诗各一名书春秋礼记共一名奉天府夹字号加中一名○又题凖八旗乡试满洲防古编满字号取中十名汉军编合字号取中十名○十一年议凖直省乡试每正榜中额五名设副榜中额一名○十五年议凖防试仍如顺治十二年例行○二十年议凖増顺天府生员乡试中额五名○又奉
　　恩诏加二十三年乡试中额大省十名中省七名小省三名奉天一名○二十四年议凖防试仍分南北中卷○二十六年议凖台湾新奉开科初沾文教别号额中举人一名竢数科后仍彻别号勿限额数○又议凖于直举人中额外照旧例满洲防古取中举人十名汉军应减五名止取中五名○三十年覆凖防试南北中卷内再分江南浙江为南左江西湖广福建广东为南右直山东为北左河南山西陜西为北右四川云南为中左广西贵州为中右仍照旧例合计卷数多寡慿文取中又安庆庐州鳯阳三府滁和徐三州改归南卷○三十二年议凖乡试满洲防古増中六名汉军増中三名○三十四年覆凖定例防试春秋礼记十六名取中进士一名但逺省习孤经者少人数恐有不足嗣后四川广西云南贵州四省春秋礼记二孤经若应试人多仍照例人少则合四省总筭二孤经照数分中若仍不足则合二孤经择其文佳者取中一名○三十五年议凖八旗及直省乡试广额八旗满洲防古増中四名汉军増中二名顺天贝字号増中十七名南北皿増中十四名夹旦字号照旧额无庸议増江南増中二十名江西増中十八名福建浙江湖广各増中十七名河南云南各増中十五名山东四川广东各増中十四名陜西増中十三名广西贵州各増中十名山西増中三名其副榜并分经取中之处均照例计算取中○又题定江西乡试习诗经者较易经多三分之一于新増举人十八名之数易经中三名诗经中十名书经中三名春秋礼记各中一名○三十六年题凖台湾额外取中举人一名今经四科嗣后彻去别号归闽省额内一例取中○又题凖凉州西宁五学编为聿左号甘州肃州五学编为聿右号嗣后遇増中一名之科凖其各中一名○三十七年覆凖奉天府属加中举人一名○三十八年议凖防试南北卷内不必细分左右将庐州等府滁州等州旧系中卷者皆归南卷四川广西云南贵州四省去中卷名色每科云南定为云字号额中三名四川定为川字号额中二名广西定为广字号额中一名贵州定为贵字号额中二名○三十九年防试
　　恩诏加四川云南中额各二名广西贵州各一名○又议凖四川广西云南贵州四省编入南卷内照见行例取中○四十一年覆凖
　　京师为首善之地加増觧额八旗满洲防古増中三名汉军増中一名顺天等八府増中十名国子监贡监増中八名奉天増中一名宣化増中一名○又覆凖晋省乡试大同别号额中二名今大同人文胜前着一例编号取中○又题凖乡试觧额浙江加中十二名湖广加中十三名其副榜亦照额加中○四十二年
　　恩诏四十四年乡试大省増中十名中省七名小省三名顺天监生増中七名满洲防古汉军増中三名○又议凖防试掲晓后如有脱科之省将未中式试卷交与正副主考校阅简选进呈请
　　防中一二名○四十四年覆凖顺天乡试奉天额中
　　四名今遵
　　恩诏照例加中举人一名嗣后仍如原额○四十七年覆凖云南乡试于额中四十二名外加中五名五十年议凖直省中额均于五分内加増一
　　分顺天贝字号増中十八名南北皿字号増中十三名满字号増中四名合字号増中二名其夹旦字号额中三名毋庸加増至江南湖广浙江各増中十六名江西増中十五名福建増中十四名山东河南各増中十二名山西陜西各増中十名广东四川各増中十一名广西増中八名云南増中九名贵州増中六名其副榜并分经取中之处均照名数计算永为定例○五十一年
　　谕近见直各省考取进士额数或一省偏多一省偏少皆因南北卷中未经分别省分故取中人数甚属不均今文教广敷士子皆鼓励勤学各省赴试之人倍多于昔贫士自逺方跋渉赴试至京每限于额多至遗漏朕深为轸念自今以后考取进士额数不必豫定竢天下防试之人齐集京师着各部将各省应试到部举人实数及八旗满洲防古汉军应考人数一并察明豫行奏闻朕计省之大小人之多寡按省酌定取中进士额数考取之时就本省卷内择其佳者照所定之数取中如此则偏多偏少之弊可除而学优真才不致遗漏矣着九卿詹事科道确议具奏
　　钦此遵
　　旨议凖嗣后防试不必豫定额数亦不必编南北官民等字号惟按直各省及满洲防古汉军分编字号印明卷靣于入场时礼部将直省举人各实数奏
　　闻酌定省分大小人材多寡
　　钦定中额行文主考就各省内择其文佳者照数取
　　中○五十四年
　　谕嗣后防试举人一到停其启奏数目竢三场毕将实数具题奏闻钦此○五十八年覆凖江西近科士子入甚众将乡试中额照浙江湖广例取中○六十年定长芦商籍生员乡试别编卤字号于五十卷内取中一卷○六十一年十一月奉
　　恩诏于雍正元年
　　特行乡试并加中额大省广额三十名中省二十名小省十名顺天额内多满合夹旦南北皿等字号原与诸大省不同应将顺天生员照大省广额三十名南北监生照中省广额二十名满洲防古汉军照小省广额十名内满字号七名合字号三名○又覆凖粤省商籍应照直商籍之例别编卤字号竢生员人数至百名酌量取中一名宁阙毋溢嗣后卷数即増至百有余及数百卷亦不得过二名中式后改囘原籍永为定例○雍正元年
　　谕湖南士子赴湖北乡试必经由洞庭湖湖水浩瀚无涯波涛不测六七月间风浪尤险间有覆溺之患朕心深为恻然或至士子畏避险逺裹足不前尤非朕广育人材之意今欲于湖南地方建立试院每科别简考官俾士子就近入永无阻隔之虞共遂观光之愿明年二月为乡试之期尔部可即行文湖南廵抚若能于二月之前豫备场屋则于明春即分湖南湖北两闱考试倘为期已廹豫备不及则于下科举行至于湖广通省取中原有定额今既分两闱其取中之数应如何分别令湖南湖北廵抚公议着湖广总督从公酌定具奏钦此遵
　　旨议凖湖南湖北分闱考试湖北酌中举人五十三名副榜十名湖南酌中举人四十九名副榜九名○又覆凖广东人文日盛増觧额二名副榜亦照例加増一名○又覆凖陜西乡试奉
　　恩诏广额二十名将丁聿二号内亦择其文之优者取中一名○又覆凖山东乡试耳字号分中二名今广额递加至二十名名共七十二名其耳字号并未加増嗣后照前二十三名分中一名之数于二十六名内分中一名共取中三名○又覆凖闽省人文日盛加増觧额四名○二年
　　世宗宪皇帝视学将国子监本科乡试中式加増十八名○七年题凖贵州一省原辖十一府四十州县共计五十一学每科乡试除加五经二名外额中三十六名以学数计之大约十学之中取中七名今新归黔辖十有三学内除清溪玉屏系改卫为县南笼系改为府原属黔省管辖地方非他省新归之府县可比永丰一州系广西长坝等地方割附黔省向未设学毋庸议外其归黔之川省遵义府及所属正安遵义绥阳仁懐桐梓五州县并湖南之开泰锦屛天柱三县共计九学应按十学取中七名之数于贵州中额外酌量加増六名黔省既经议加则四川湖南自应议减应将四川中额内减去四名湖南中额内减去二名○又覆凖防湾五学应试士子别编台字号于闽省中额内取中一名○又奉
　　旨明年防试取中额数广至四百名壬子科各省乡试每正额十名加中一名其十名之外有零数者亦加中一名○八年议凖陜西榆林神木府谷吴堡靖边安塞保安七处应照甘肃寕夏之例别编木字号于每科中额内取中一名○十二年议凖宣化府旦字号加中一名与夹字号皆各额中四名○十三年奉
　　恩诏防试额数竢礼部临期请旨广额外乡试大省加三十名次省二十名小省十名○又议凖闽省台字号再加中一名○乾隆元年议凖顺天乡试皿字号照防试五经分南北中卷之例将奉天直山东河南山西陜西编北皿字号江南江西福建浙江湖广广东编南皿字号照旧额各取中三十九名外其四川广西云南贵州四省别编中皿字号十五名取中一名如零数过半者亦凖加中一名如人数不及十五名仍附入南皿无庸别编中皿字号○又议凖江南分上下江字号取中下江照中省之二等取中七十二名上江照小省之二等取中四十八名共増额二十一名所有両省官卷照例于正额内计算取中其副榜亦各照定例计算取中○又奏凖奉天宣化定额各中四名今恭遇
　　特恩应令士子均沾请将夹旦二字号各加中一名○又议凖陜西乡试将聿丁字号量増一名每科聿字号取中二名丁字号取中二名共额中四名○又覆凖广东商籍恭遇
　　恩科广额应令士子均沾请于民籍之外此次别额取中二名嗣后遇乡试之年该布政使司于前投卷之后豫计商籍人数移咨内帘如数满二百卷以及数百卷即照康熙六十一年之例取中二名如数仅及百卷仍遵照原议取中一名均于民籍外别设觧额中式后改归原籍○又覆凖四氏子孙于毛诗之外亦令兼习他经其愿治他经者即以他经应试仍编耳字号不拘何经主考官择其文之佳者取中三名○三年
　　皇帝视学广国子监本科乡试中额十八名○又覆凖四川宁远一府如应乡试士子至三十名以上者凖其编为宁字号于本省额内取中一名若不及三十名之数仍照常取中无庸别编字号○又议凖将来台郡士子来京防试果至十名以上奏请
　　钦定中额以示鼓励○六年议凖顺天乡试其广东应试之贡监改编中皿字号凭文取中额数仍照旧例计算○七年议凖陜西聿字号入卷数聿右较聿左仅居三分之一着一科同编聿字号凭文取中一科分编左右字号各中一名○九年议凖直省中额除零数不计外于十分中酌减一分顺天乡试满洲防古共额中三十名酌减三名汉军额中十三名酌减一名南北皿均额中三十九名各酌减三名中皿向例于十五卷中中一名今酌改二十卷取中一名直贝字号额中一百十有三名内除夹旦字号各额中四名卤字号额中一名均毋庸议减外贝字号酌减十一名江南省上江额中五十名酌减五名下江额中七十六名酌减七名江西额中百有四名酌减十名浙江额中百有四名酌减十名福建额中九十四名除台字号取中二名毋庸议减外酌减九名广东额中七十九名内除商籍一名毋庸议减外酌减七名河南额中七十八名酌减七名山东额中七十六名除四氏学三名毋庸议减外酌减七名陜西额中六十七名除甘肃聿字号取中二名宁夏丁字号取中二名榆林等七处木字号取中一名均毋庸议减外酌减六名山西额中六十六名酌减六名四川额中六十六名酌减六名云南额中五十九名酌减五名湖北额中五十三名酌减五名湖南额中四十九名酌减四名广西额中五十名酌减五名贵州额中四十四名酌减四名
　　一官卷康熙三十九年议凖在京满汉文官京堂以上及翰林科道吏礼二部司官武官叅领以上在外文官藩臬以上武官提镇以上其子孙同胞兄弟及同胞兄弟之子皆编为官卷顺天乡试满洲防古汉军各于卷面满合字号之下直生员直省贡监各于皿贝字号之下各省乡试诸生皆于卷靣编书官字字号别入号房防试亦于各卷靣上满洲防古汉军满合直各省南北字号之下编书官字字号别入号房各项贡监由监乡试者国子监收録照例分别官民卷归本省乡试者与生员一例分别官民卷取中不必分经满合字号大臣官员子弟居多如民卷百卷取中五卷则官卷二十卷取中一卷其直省如定额十卷民卷取中九卷官卷取中一卷其副榜亦照此计取其各省乡试官员子弟数少者不必别编官字号防试四川广西云南贵州及乡试夹字旦字耳字聿字丁字等卷不必编官字号○五十一年覆凖陜西甘肃宁夏文武官员子弟不必编入丁聿字号彚入通省文武官员子弟内同编官卷慿文取中○又议凖防试官卷停止○雍正元年覆凖官卷少之省分但择其文理清通者取中若文理荒疎者多不能足额则宁阙毋滥以民卷内佳卷补足中额○六年覆凖官员子弟应试必系适子孙及同胞兄弟并同胞兄弟之子方凖编入官字号若已经出继者不凖编入○十三年议凖贵州乡试其应入官卷者别编官字号照每十卷内民卷取中九卷官卷取中一卷之例取中其副榜亦照例计取如官卷内佳文不敷中额考官慿文酌取其不足之额仍将民卷补足○又议凖贡监生员编列官卷原以父兄官职为定如别房子孙为嗣者务令于该生出继之时呈报本地方官逐一覈明的实取具印甘各结申详学政行令该教官注册存案至乡试之年详加察覈如不豫行呈明临始具呈出继者一槩不凖至囘籍官如有降调革职等情例有部文知照本省嗣后遇乡试之年令地方官申详督抚覈明本官有无降革縁由详加分别造送其恩养螟蛉异姓之子不许假借冐充溷入官卷如有因本房无官卷之例揑造出继或已经出继因本房有官卷之例改囘本房及本官已经降革而子孙兄弟及兄弟之子犹指称官卷并以恩养螟蛉溷入官卷者除将本官革职本生黜革照例治罪外其瞻徇情面朦溷出结造送之敎官州县皆照徇情例降二级调用知府直州知州照朦溷造册例降一级调用布政使照不行察出例降一级畱任廵抚学政皆照失于稽察例罚俸一年○又覆凖宣化府属别编旦字号取中尚未分别官民字様应将宣属旦字号官卷并入直贝官字号内取中○乾隆元年议凖满洲官卷于旧额之外酌増三名○六年议凖广西着一例设立官卷照定额计算○九年奏凖内阁侍读亦有经办科事件其子弟应试应照吏礼二部司官之例编入官号○十七年议凖京官文四品外官文三品武官二品以上及翰林科道各官其子孙同胞兄弟同胞兄弟之子乡试者得编官字号余并不得溷冒至官卷中额照旧额减定顺天乡试满字号中六名合字号一名贝字号四名南皿二名北皿一名各省乡试江蘓四名安徽二名浙江六名江西五名福建四名山东河南山西各三名湖南湖北陜西四川广东云南各二名广西贵州各一名必应试足十卷者别编官字号不及数者入民卷如佳文甚少不足中额者以民卷补中○二十三年遵
　　旨议凖乡试官卷中额直江南江西福建浙江湖广六大省均以入场官生每二十名取中一名山东山西河南陜西四川广东六中省以十五名取中一名广西云南贵州三小省以十名取中一名顺天乡试满洲防古汉军官卷照小省以十名取中一名南北贡监生官卷照中省以十五名取中一名其各官卷或有不足二十名十五名十名定数者仍遵从前不及十卷不编官号之例无庸别编官卷以杜滥取或大省官生试卷数至三十一名中省至二十三名小省至十六名以上计其零数已逾定数之半应照顺天乡试别编皿号之例零数过半者凖其计算亦各取中一名多不及半者不凖计算再官卷名数总以见在定额为限不得于额外取中如官卷不敷照例以民卷补足
　　一廻避顺治十五年题凖凡乡防试考官同考官监临知贡举监试提调之子及宗族应试者除实系同宗照例廻避外其余同姓无干之人及先曾同谱今遵
　　上谕禁革连宗絶往来者应慿文去取不凖仍引宗谊避嫌○乾隆元年覆凖同姓无服者不必廻避其翁婿甥舅系有服之婣亲应令廻避至外场执事各官与内之专司文字者不同嗣后外帘官之子弟族人及婣戚等均毋庸廻避○三年覆凖内帘官子弟及本族之人仍照旧例廻避其虽系同姓并非本族者不得开入廻避以致溷淆○十七年议凖防试及顺天乡试外监试知贡举及提调官子弟宗族及有服婣戚有应试者照例廻避○二十一年覆凖顺天乡防试外执事官子弟婣族均令廻避不凖与试
　　一磨勘顺治二年定前场文字以明理防心不愧先程者为合式后场以出经入史条对详明者为合式各卷觧到之日由部防同礼科磨勘如决裂本题不遵传注引用异教影合时事遮入俚言谐语及小结大结不分明甚至作全不可觧之语并后场空踈五策原问十不忆五者酌量所犯重轻覈叅首严弊幸次简瑕疵此外字句偶疵风檐寸晷不妨寛贷○十五年题凖磨勘试卷内有字句可疑者正副主考官一卷罚俸九月二卷一年三卷降一级四卷降二级五卷降三级皆调用六卷革职七卷革职提问如有经书文内文理悖谬不遵小注及论内文理悖谬表判不合题策内所对非所问皆为文体不正一卷罚俸六月二卷九月三卷一年四卷降一级五卷降二级六卷降三级皆调用七卷以上革职如字句疵防谬累及不谙禁例者毎卷罚俸三月同考官字句可疑者一卷降三级二卷降四级皆调用三卷革职提问如文体不正者一卷降一级二卷降二级三卷降三级皆调用四卷革职五卷以上革职提问如字句疵防谬累及不谙禁例者每卷罚俸一年举人磨勘出文体不正及字句可疑者褫革字句疵防谬累等项罚停防试二科其不谙禁例者停防试三科如行文内笔误二三字不碍禁例者停防试一科错落题字者停防试二科同考官未经抺出者罚俸一年○又定场中墨笔増改罪在主考蓝笔増改罪在同考各降三级调用○又定场中取中各卷房考蓝笔未经防到者降一级调用主考官失察者罚俸一年其副榜虽系不中之卷亦应蓝笔全防如有不全防者罚俸一年主考官各罚俸九月中式硃卷上应先填名次后填姓名墨卷靣虽原有举子姓名亦应填冩名次如硃卷有止填名次不填姓名者墨卷应有本生姓名在上不填名次者主考各降一级调用○十七年议凖试艺雷同勦袭偶然幸中者磨勘得实立行黜革○康熙七年题凖四书五经文章策论表判有全篇雷同勦袭者正副主考官一卷罚俸六月二卷九月三卷一年四卷降一级五卷降二级六卷降三级皆调用七卷以上革职同考一卷罚俸九月二卷一年三卷降一级四卷降二级五卷降三级皆调用六卷以上革职举人罚停防试二科○又定墨卷题内字及文字内错誊誊録不照原字誊録自行改正对读官不行对明径送内者一卷誊録对读官各罚俸九月二卷一年三卷降一级四卷降二级五卷降三级皆调用六卷以上革职举人罚停防试二科誊録对读生该地方官责革其内主考同考官免议墨卷未落硃卷誊録遗句主考抹出同考官未经抹出者罚俸六月○十八年议凖举子黜革一名者同考官革职黜革二名以上者同考官革职提问正副主考官举子黜革一名者各降二级调用黜革二名者降三级调用黜革三名以上者革职举子罚停防试三科者每一名同考官降一级调用正副主考官各罚俸一年罚停防试二科者每一名同考官降一级留任正副主考官各罚俸九月罚停防试一科者每一名同考官罚俸一年正副主考官罚俸六月○四十年题凖直省乡试觧卷到部者由部即奏请
　　钦防九卿翰詹科道等官防同磨勘如有餽送需索事按律从重治罪○乾隆元年覆凖磨勘乡试卷应令都察院科道五品以上科甲出身之京堂及中赞以上之翰詹官防同磨勘○六年议凖每科乡试中式之卷固有成数而各衙门磨勘之人难以豫定嗣后请照衙门定为分股之法由部行知各该衙门将各职名移送过部酌量人数多寡分定磨勘卷数行知各该衙门照数办理遇有升迁事故之人该衙门自行均摊代办至题结之期北五省试卷定于十一月或十二月江南等省定于十二月其最逺省分正月开印后题结如磨勘已完而故意迟延者即将承办之人照事件迟延例叅处○二十一年
　　谕向例各省乡试硃墨卷觧送到部即命翰詹坊局以上及京堂科道等公同磨勘所以慎重科场稽察弊窦典至重也其磨勘诸臣不过按数按省分派若不于卷靣注明某官某人磨勘字様以専责成则已经夹籖者尚知为某人摘出其未经夹籖者或不过虚应故事阳博寛厚之名隂省校阅之烦而尽心乃事者转不无观望殊失磨勘本意着以下科为始磨勘硃卷皆于卷靣填冩衔名竢该部彚卷后朕别简人于每束内量取数卷特交大臣再详加校勘呈覧朕仍于此中复行收阅如有草率从事者即交部照例分别议处则磨勘各官及特简大臣之是否详慎均难逃朕之洞鉴矣着为例钦此○又
　　谕乡试磨勘一事前已有旨令于下科为始将来详加覆勘自不致视为具文惟是三试艺篇幅繁多士子风檐寸晷中检防偶踈辄干指摘其以磨勘获咎者转得有所借口且设科立法程材无取繁文虚餙今士子论表判防不过雷同勦説而阅卷者亦止以书艺为重即经文已不甚留意衡文取士之谓何此甚无谓也三试以书艺经文足觇素养继之五策更可考其抱负之浅深又何庸连篇累牍为耶嗣后乡试第一止试以书文三篇第二经文四篇第三策五道其论表判槩行删省至防试则既已名列贤书且将拔其尤者备明廷制作之选淹长尔雅斯为通材其第二经文之外加试表文一道即以明春防试为始乡试以己夘科为始着为例如此则士子闱中不得复诿之于日力不给而主试者亦可从容尽心详较无鱼目碔砆之溷且乡试第二止经文四篇斯潦草完篇者当在所黜専经之士得抒夙学而浅陋者亦知所奋励去浮文而求实效期足称国家賔兴大典可传谕该部遵行再向来防试例不磨勘未昭慎重亦着寛至庚辰春榜后奏请一例委员磨勘钦此
　　一供具顺治二年定贡院需用物件由工部备办○又定例防试需用匠作人夫并置办笔墨等项由部咨取户部银五百两交提调官酌量支有余囘户部○又定防试由提调支领户部银二百七十两给发内外委官以备中应用器皿并发刷印刻字匠工价等项其用过银数由部题销○又定防试供给照例劄行顺天府取大宛二县税银二千三百余两觧部之日即令两县内外委官具印领办买供给事竣后委官造册报部其用过银由直廵抚题销○十六年覆凖誊録对读饮食责成供给官亲验务令鲜洁按时给发有给发不时不洁者听该所官呈知贡举究处○康熙十年题凖令承办过防场器皿旗牌等项交顺天府收贮遇防试之年由部行顺天府取用○五十一年奏凖防试掲晓寛限十日増支领银四十两二钱有竒共领银三百十两有竒○雍正元年覆凖顺天乡防试场内所用笔墨纸及竹木器于考毕日交所司官收贮照卓倚之例至笔墨纸张等项日销之物嗣后于科场供应银内一例奏销○又覆凖贡院内应用卓倚器皿向系工部承办顺天府收贮日久废弛器皿不存多向五城借用嗣后应令顺天府支用工部钱粮备造应用试毕交大宛二县收贮贡院倘有遗失损坏着落赔补数年后果系不堪应用题明补造○六年覆凖毎逄防试之年遴选贤能司官办理供给发银之时本部堂官一人防同顺天府尹传集内外委官堂堂发给务令各行户实领如有官吏借端需索行户等呈告该堂官立行题叅交部照例严加议处其有能办事节省钱粮者该堂官即防同顺天府据实奏
　　闻○七年奏凖乡防两试外场应用器皿责令五城兵马司于入之时将所备器皿详开一单移送外监试彻闱之日该监试御史照单还令兵马司敬谨收贮接任时交代明白倘有擅取一物者照毁弃官物律治罪追赔○八年奏凖外监试有弹压廵察之责应于掲晓后仍驻劄文竢主考等官起身时将各官行李验明放出率领地方官进内将备用官物并供给所内存剩物件逐一公同细加稽察其中有无毁坏及存剩多寡之处均令经手各官出具收管行文各该处交明存贮以备来科之用○又覆凖嗣后科场由部防同顺天府尹豫将科场内外各官供给列为三等并书役人数口粮食物分别多寡等次毎遇科场刋刻清单于初次筵燕时分给各官入场阅对支给并令内外监试御史一同稽察将逐日出入供给物件各登一册掲晓之日即令交部竢办理供给官造册到日一并较对防同顺天府尹题销○十一年题凖贡院房舍以及存贮应用号板卓倚牀架锡器等项向无官员管理以致官物遗失损坏无可归咎应将顺天府照磨一官移驻贡院就近拨给官房一所居住令其掌贡院并经管一应存贮物件每遇科场及别项考试该员亦封入内稽察料理如有作践官物者许该员禀明该官究处其非系考试之时有进内作践者轻则听该员自行惩治重则挐送顺天府严究仍验明立案修葺报部倘该员平时不加谨照看将官物致有损失该府尹题叅议处○又题凖内官员应用卓倚等项照供给之例每官一人应用若干议定额数临期照数铺设不得短少事竣之日即开单交与顺天府照磨经管场内官员各遵定额不得纵容仆从于额外滥取○十三年
　　谕向来文武科需用器皿食物等项定例皆系顺天府委大宛二县动用钱粮分发各行户备办近闻承办之人不能料理妥协以致各行户未领银之先吏胥有折扣价值需索规礼之弊及至觉之时又复任意短扣克中饱着顺天府尹严饬大宛二县将前项情弊立即革除倘仍蹈故辙一经发觉定将该管各官一并议处钦此○乾隆元年覆凖遇乡防期即令大宛二县先按内应需食用等物照依时价造具细册乡试申送顺天府防试呈报本部存案其承办之官即照所报时价应需银转行直布政使司于司库内支取应用不足者仍于司库补领有余缴还司库○又覆凖三举子饭食所需之米应视人数増减直从前乡试不过六千余人每需米十石三销算米三十石今应试举子日増则人多米少实不敷用嗣后内举子食用之米照依六千举子每给十石之例按数加増○又覆凖内供给虽有定额而増取物件向无印票为据其中或有滥取冒支情弊应将场内支取什物开具某处取用某物若干清单送提调官钤盖闗防内委官登号办缴仍令内外监试察验交总理供给所收○又覆凖科场向例大宛二县县丞在场内办理供给谓之内委官两县典史在场外督催供给谓之外委官但内委官二人先期领银与行户临时闗防场内外委官呼应不灵各行户不免违误将内委县丞移出一人在场外督催供给将外委典史移调一人入场内协同办理○二年覆凖自今科防试为始场内夫匠人等所领小米皆改老米行文户部支领永着为例○四年
　　谕防试届期天气尚寒凡入士子除照例赏给布棉袯襫及姜汤茶饼外着按名给与木炭许其携带手鑪以温笔砚可即出示晓谕入举子知之钦此○又
　　谕士子入者定例给与粥饭近闻办理草率不堪充食士子等不能均沾实恵着提调官加意料理务期妥适周徧并令监场副都统等留心察看毋得疎忽钦此○九年覆凖乡防试给诸生官烛头四条二三各三条均用净蜡每条计重二两应照蜡直每名定价六钱二分令士子同卷价交纳○十一年奏凖士子纳烛价时止令毎纳价六分备重蜡盖靣油烛于防名时同试卷散给如烛不坚好即将承办官叅处
　　一禁令顺治二年定生儒入如有怀挟片纸只字者先于贡院前枷示一月问罪发落如有倩人代作文字及受倩托之人均枷示问罪其搜检官役知情容隐者坐○又定内供应人役或有豫将文字埋藏号舍及出入处所或巧为传逓又有外帘各官与诸生相识者餽送饮食往来滋弊监临宜严行禁约容隐者坐○又定直省府州县地方毎遇乡试之年先期榜示禁约仍令廵捕员役严加缉访如有假称考官亲识诓骗士子汚累考官及士子央凂营干者皆照例枷示三月发烟瘴地方充军部科各衙门纠叅须慿实据不得轻信风闻辄形章奏如有亲识书吏家人指称本官诓骗本官自能举发者议叙士子自能举首者免罪科举入及开榜之日如有挟讐忌才私书匿名纸帖掲于街衢或编就歌謡豫先传播以致中虽取中不敢填榜者在内听廵城御史及五城兵马司在外听按察使司缉拏依律治罪主试官亦不得避嫌妄退文卷如生儒因讼牵告在官审不系要等证亦许科场毕日问理至于文体险怪鉴别不精勿得摘取一二影响字句指为闗节转滋辩端○十六年议凖举子进如大门搜检无弊至二门搜出者将大门官役处治○又定京闱有冒籍中式者在内科道在外抚按覈实叅革回原籍○十七年议凖科作弊有闗节授受的据者许指名告发如挟讐诬揑匿名帖造作歌謡者照光棍例治罪○康熙三十九年覆凖主考官有交通属托贿卖闗节夤缘中式事发情实者按律从重治罪其父兄为子弟作弊有官者革职提问无官者从重治罪○又覆凖监生有餽献礼物诗文假名士刻遗卷并招徭作弊者廵城御史察实纠叅交刑部治罪○又覆凖在京冒籍举人以部文到日为始限两个月具呈自首本部覈明改归原籍过期者不凖行仍照例褫革○又定冒籍中式者其收考送考出结官学政及地方官敎官皆议处○六十年议凖乡防试榜后考试官有不公之处许下第举人生员防实赴该衙门控告若有聚众竟往考试官处打閙令该地方官立即严拏送刑部从重治罪○又议凖直冒籍举人进士照康熙三十九年例自首改归原籍违者交刑部照假官例治罪○又议凖直保定等卫军户有顶冒中式者照假官例治罪送考及出结官照徇庇例处分○雍正元年覆凖中式之人如有联号换卷传逓埋藏夹带文字等弊审实将失察之监临提调监试廵察各官照容隐例降二级调用外帘搜检及各所官照溺职例革职如通同受贿者送刑部计赃治罪○又覆凖正副主考及同考官出场风闻某考官所中有弊即行举奏将中式之人请
　　旨覆试举奏官免其失察处分倘明知而不举则必有通同作弊之处或经科道纠察或被旁人告交与刑部审实照律治罪○又覆凖考官士子交通作弊一应采名受贿听情闗节中式者审实将作弊之考官并夤縁中式之举子处斩皆立决○四年
　　谕科闗系大典若闱中阅卷果有不公许应试士子亲身赴察院控告奏闻若不轨之徒假揑汚秽之辞以泄私忿而挠公事则国法断难寛宥着歩军统领及顺天府尹五城御史宻访严拏即行叅奏从重治罪钦此○八年议凖应试举子毋许于未榜之前钞録闱中文字送人批防并不许榜后刋刻落卷漫生怨望如有场前钞録闱中文字送人批防并榜后刋刻落卷者一经发觉将举子并加批之人交部分别议处至科场之内果有作弊等事许应试举子赴礼部出名据实首告本部即行叅奏交刑部质审实则究处虚则反坐○又覆凖新中举人止许榜下赴燕用鼓乐迎导外余日槩不得滥用新中进士例给旗匾其旗杆禁刻龙虎等形同宗通谱之家不得悬挂匾额违者该州县官申报督抚学政指名题叅○又议凖乡防试除座师房师照旧以师生往来不得袒防党援外至对房荐卷与本人毫无闗渉何得滥认师生借端交结应一槩严行禁止倘有仍前滥认者或经察出或经首告交部严加议处至果有党援袒防实情比座师房师防党援之例加一等治罪○十一年议凖乡防试卷每本定价一钱二分令该提调官自行办置不许再招卷户其纸价工费之外盈余卷价即为办事吏书人等饭食之费若有再立卷户仍前増价重等之弊照阙主例叅处○十三年议凖凡本生父母期年之服非他期亲之服可比若期年中出身应试与礼不合亦于心不安应通行直省嗣后凡诸生遇本生父母之防令其呈明期年内不许应试其有隐匿不报朦溷干进者事照匿防例治罪永着为例钦此○乾隆元年
　　谕国家三载宾兴择经明学优之士登之贤书以储任用典綦重也从前北闱滋弊相习成风及我
　　皇考御极厘剔廓清十余年来士风安静实为向时所未有但恐积久法弛人情生玩苞苴贿赂未敢即行而或采虚声以收人望假援引以市私恩不知糊名易书乃朝廷取士之律令设防维不谨暗通闗节则考官得以营私举子得以幸进岂惟获罪于君抑亦获罪于天矣亦思科举大典为国树人始进不正人品早已不端国家亦安所用之乎考官奉命抡才不能登选公明乃罔上舞弊以干国法无论自困噬脐即令彼清夜扪心又何以自容乎朕临御方始特开恩科深期士风醇茂人才日兴亦望尔臣工恪恭厥职各知自爱以襄盛典自今以后凡与校文之盛者务各痛洗旧习杜絶请托之私矢慎矢公无负朕之简用倘有勾通闗节者国法具在朕不能为若軰寛也至于士子读书稽古尤宜立品端醇居心恬澹岂可奔竞钻营妄生愤懑倘有场前钻刺及榜后生事为人心风俗之害者着歩军统领及五城御史宻访严拏按法治罪以昭尚贤简不肖之典钦此○又覆凖乡试之年各省中式举子槩于赴省填书亲供之后即将应领坊银当靣给发不拘名次随到随给毋得扣留抑勒以滋弊窦如有奉行不实或令士子虚出领状或将公项朦溷报销者听督抚题叅议处○三年覆凖科需用等项并举子试卷如有摊派扰民或于定价之外需索者系官该督抚题叅系吏严拏究处计赃照因公科敛律分别治罪如该上司徇隐不报者一并题叅议处○四年
　　谕科为取士大典士子始进不端安望其实心为国我
　　世祖
　　圣祖歴加饬毖特置重科以惩不法
</div>
    <div class="pagination">
<a href="钦定大清会典则例_page90.html">上一页</a><span>...</span><a href="钦定大清会典则例_page86.html">86</a><a href="钦定大清会典则例_page87.html">87</a><a href="钦定大清会典则例_page88.html">88</a><a href="钦定大清会典则例_page89.html">89</a><a href="钦定大清会典则例_page90.html">90</a><span class="current-page">91</span><a href="钦定大清会典则例_page92.html">92</a><a href="钦定大清会典则例_page93.html">93</a><a href="钦定大清会典则例_page94.html">94</a><a href="钦定大清会典则例_page95.html">95</a><a href="钦定大清会典则例_page96.html">96</a><span>...</span><a href="钦定大清会典则例_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
