<!DOCTYPE html>
<html>
<head>
    <meta charset="UTF-8">
    <title>大明律集解附例 - 第 32 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明律集解附例 - 第 32 页/共 42 页</h1>
    <div class="content">凡盗大祀神祇御用祭器帷帐等物及盗飨荐玉帛牲牢馔具之属者皆斩谓在殿内及巳至祭所而盗者其未进神御及营造未成若巳奉祭讫之物及其余官物皆杖一百徒三年若计赃重于本罪者各加罪一等谓监守常人盗者各加监守常人盗罪一等并刺字
纂注大祀解见祭祀律天曰神地曰御用者神祇所御用也祭器如笾豆簠簋之类帷帐施于神座者玉如仓璧黄琮之类牲亦解见祭祀律馔具如脯醢豚膊之类此见祭莫大于天地庙而祭器帷帐等物乃神祇之所御用者玉帛牲牢馔具乃飨荐于神祇者而盗之谓之大不敬但其间亦有二等若御用之物巳在殿内飨荐之仪巳至祭所而盗者则　慢巳极不分首从皆斩其前器品诸物或未进于殿内及祭所或营造而未成或飨荐巳讫及其余官物如釜甑之属虽大祀所用而非应荐之物有盗者与盗殿内祭所者有间故杖一百徒三年皆不计赃者以所犯非仓库官物之比也若计赃重于杖一百徒三年者如监守则加监守盗罪一等如常人则加常人盗罪一等并刺字或谓加罪止杖一百流三千里不入于死殊不知监守常人盗满贯俱坐斩绞况大祀等物又非仓钱粮之比者耶
盗制书
凡盗制书及起马御宝圣旨起船符验者皆斩○盗各衙门官文书者皆杖一百刺字若有所规避者从重论事干军机钱粮者皆绞
纂注制书解见名例起马御宝圣旨起船符验解见公式律盖书所以诏令天下而圣旨符验亦给驿之所取信三者系国家大事故盗之者不分首从皆斩其各衙门文书则与制书等有间故盗之者杖一百刺字比皆以无所规避及不干军机者言若有所规避而盗其罪重于杖一百者则以所规避之重罪坐之若事干调遣军马机务供给军需钱粮者则未免失误故皆坐绞按制书以初出有宝者言若官司传写若书中有备云制书及圣旨与盗征收钱粮文书非干军机者皆指以盗官文书论又盗制书与盗印信同坐斩罪而分作二条与弃毁条并载不同者盖盗制书云斩者决不待时盗印信云斩者秋后处决故别而言之若弃毁者俱待秋后故载同
盗印信
凡盗各衙门印信及夜巡铜牌者皆斩盗关防印记者皆杖一百刺字
纂注印信铜牌解见公式律关防印记流外官掌者及鸿胪寺入朝通政司出入公文关防并内外杂职衙门条记与各衙门公差等项官员私记关防皆是盖印信及铜牌与各衙门关防印记不同故盗之者一则处斩一则杖一百刺字皆不分首从
盗内府财物
凡盗内府财物者皆斩盗御宝及乘舆服御物皆是
纂注府藏也凡皇城之内皆曰内府财物如金帛器服及十库粮光禄寺品物之类乘舆服御物如尚监及銮驾库者亦是比皆不计赃者事关禁地但盗即坐故不论多寡亦不分首从也今例盗内府财物斩罪系杂犯准徒五年盗乘舆服御物者仍作真犯死罪旧云盗御马监粮草两长安门佁库或监守或常人各从本律以其皆在皇城之外故也
　条例
一凡盗府内财物系乘舆服物者仍作真犯死罪其余监守盗银三十两钱帛等物值银三十两以上常人盗银六十两钱帛等物值银六十两以上俱问发边卫永远充军内犯奏请发充净军
一凡盗内府财物系杂犯及监守常人盗窃盗掏摸抢夺等项但三次者不分所犯各别曾否刺字前革后俱得并论比照窃盗三犯律处绞奏请定夺
盗城门钥
凡盗京城门钥皆杖一百流三千里盗府州县城关门钥皆杖一百徒三年盗仓库门等钥皆杖一百并刺字
纂注钥开锁匙也京城京都之城也仓库言等钥者钱粮财物非一处所故曰等盖门设锁钥正以防奸盗钥者必有窃发之意但京城严密之地所系甚重与府州县镇城有间府州县城亦有人民货狱系一方不小与仓库有间至于仓库则钱粮文卷在焉三者不同故有犯者随地拟罪在城则流府州县镇则徒仓库等则杖门虽未开但盗即坐皆不分首从并刺字按旧说云盗六部等衙门钥依盗仓库门等钥论为是或以盗官物计赃论则钥匙所值无几计赃不多失之轻矣
盗军器
凡盗军器者计赃以凡盗论若盗应禁军器者与私有罪同若行军之所及宿卫军人相盗入巳者准凡盗论还充官用者各减三等
纂注首言军器乃军士关领在家者故曰军器曰以凡盗论若民间私置如弓箭鎗弩之类则是私物以窃盗坐之故云以凡盗论各字指行军及宿卫二项此条凡四段首言盗军器者以凡盗论盖军器虽系官物而关领在家者则与私物无异故以凡盗论刺字次言盗应禁军器与私有罪同如人马甲傍牌火筒火炮旗纛号带之类乃民间不当有者事主巳得私有之罪故盗者亦与私有罪同依兵律私有军器条论件定罪仍尽本法刺字若行军征讨及各镇城官禁宿卫之所其军人彼此相盗入巳者其器仗原未收藏故但计赃准凡盗论不刺字其因盗而充官用者则与入巳者不同故不问行军宿卫各减盗而入巳罪二等按在官府军器库内盗者以盗官物论在内府盗者以盗内府财论或云盗应禁军器计赃重于私有之罪者仍以凡盗论恐非盖凡盗计赃私有计件皆罪止杖一百流三千里故也若监守盗者亦以监守自盗论凡盗园陵内树木者皆杖一百徒三千若盗他人坟莹内树木杖八十若计赃重于本罪者各加盗一等
盗园陵树木
　　凡盗园陵内树本者皆杖一百徒三年若盗他人坟莹内树木者杖八十若计赃重于本罪者各加盗罪一等
纂注园陵解见礼律计赃是计其各人入巳之赃非若窃盗并赃论也不言刺字者郊野之物也此见盗园陵树木较诸官物为重不问多寡不分首从即坐杖一百徒三年盗他人坟内树木较诸窃盗为重故为首者即坐杖八十若计其入巳之赃重于徒三年杖八十者皆不计其本条徒杖之罪直于监守常人盗罪上加一等如巡山官军盗园陵树木值二十贯依监守盗论该杖一百流二千里是计赃重于杖一百徒三年矣则加监守盗罪一等杖一百流二千五百里余可类推如盗园陵值五十贯依常人盗官物律杖一百流二千五百里是计赃重于杖一百徒三年矣则加盗官物罪一等杖一百流三千里如盗他人坟茔树木值五十贯依窃盗律该杖六十徒一年是计赃重于杖八十矣则加窃盗罪一等杖七十徒一年半
　条例
一凡凤阳皇陵泗州祖陵南京孝陵天寿山列圣陵寝承天府颢陵山前山后各有禁限若有盗砍树株者验实真正桥楂比照盗大祀神御物斩罪奏请定夺为从者发边卫充军取石开窑烧造放火烧山者俱照前拟断其孝陵神烈山铺舍以外去墙二十里敢有开山取石安插坟墓筑凿台池者枷号一个月发边卫充军若于凤阳皇城内外耕种牧安歌歇作践者问罪枷号一个月发落该巡守人役拾柴打草不在禁限但有科敛银两馈送不行用心巡视及守备留守等官不行严加约束以玫下人恣肆作弊者各从究治天寿山仍照旧例锦衣卫轮差的当官校往来巡视若差去官校卖放作弊及托此妄挐平人骗害者一体治罪
监守自盗仓库钱粮
凡监临主守自盗仓库钱粮等物不分首从并赃论罪并赃谓如十人节次共盗官钱四十贯虽各分四贯入巳通算作一处其人共盗五贯皆杖一百之类并于右小臂膊上刺盗官钱粮物三字每字各方一寸五分每画各阔一分五厘上不过肘下不过腕余条准此
一贯之上至二贯五百文杖九十
五贯杖一百
七贯五百文杖六十徒一年
一十贯杖七十徒一年半
一十二贯五百文杖八十徒二年
一十五贯杖九十徒二年半
一十七贯五百文杖一百徒三年
二十贯杖一百流二千里
二十二贯五伯文杖一百流二千五百里
二十五贯杖一百流三千里
四十贯斩
纂注监临主守解见名例律官物二字所该者广不言得财者专制在巳无不得之理也二人以上引并职不分首从全文如一人盗止引监守盗仓库钱粮等物若干贯该某罪满贯斩系杂犯准徒五年徒流以上但经刺字要充警三犯刺字者处绞问真犯下条仿此
　条例
一凡仓库钱粮若宣府大同甘肃宁夏榆林辽东四川建昌松潘广西贵州并各沿边沿海去处有监守盗粮四十石草八百束银二十两钱帛等物值银二十两以上常人盗粮八十石草一千六百束银四十两钱帛等物值银四十两以上俱问发边卫永远充军两京各衙门及漕运并京通临淮徐德六仓有监守盗粮六十石草一千二百束银三十两钱帛等物值银三十两以上常人盗粮一百二十石草二千四百束银六十两钱帛等物值银六十两以上亦照前拟充军其余腹里但系抚按等官查盘去处有监守盗粮一百石草二千束银五十两钱帛等物值银五大两以上常人盗粮二百石草四千束银一百两钱帛等物值银一百两以上亦照前拟充军以上人犯俱依律并赃论仍各计入巳之赃数满方照前拟断不及数者照常发落若正犯逃故者于同爨家属名下追陪不许滥及各房亲属其各处征收在官应该起解钱粮有侵盗者俱照腹里例拟断
一凡沿边沿海钱粮有侵盗银二百两粮四百石草八千束钱帛等物值银二百两以上漕运钱粮有侵盗银三百两粮六百石以上俱照本律仍作真犯死罪系监守盗者斩系常人盗者绞奏请定夺
新题例
万历十五年正月题奉钦依除系真正监守自盗与宜盗官物者不论杂犯俱行刺配如系查盘侵及非真盗而以盗而以监守自盗论者照依节年会议杂犯准徒仍行免刺
新颁条例
　一十四年十二月本部题为遵明旨酌情法以便通行事奉圣旨盗犯赃贯原有正律但近来问刑官失于详审任情拟断以致罪有枉滥法碍遵行部里既参酌适中以后真盗实赃不论犯徒减徒务遵前旨行其查盘坐侵等项照旧免刺不必引用新例
　一万历十八年五月内四川司问过犯人张进等偷盗库银缘由大理寺题奉圣旨张进赵保鲍举都着锦衣卫用二号大枷于工部门首枷号两个月满日发遣以后偷盗银两的照言例行
常人盗仓库钱粮
凡常人盗仓库钱粮等物不得财杖六十免刺但得财者不分首从并赃论罪并赃谓如十人节次共盗官钱八十贯虽各分八贯入巳通算作一处其十人各得八十贯罪皆绞若十人共盗一十贯皆杖九十之类并于右小臂膊上刺盗官钱粮物三字
一贯以下杖七十
一贯之上至五贯杖八十
一十贯杖九十
一十五贯杖一百
二十贯杖六十徒一年
二十五贯杖七十徒一年半
三十贯杖八十徒二年
三十五贯杖九十徒二年半
四十贯杖一百徒三年
四十五贯杖一百流二千里
五十贯杖一百流二千五百里
五十五贯杖一百流三千里
八十贯绞
纂注常人非但军民人等虽在官不系监守皆是言但得财者谓不必以分赃为断也此见常人盗仓库一应系干钱粮等物巳行而为人所觉或就捕执而不得财者杖六十免刺为从减一等但巳得财不分首从次数并赃论至八十贯绞赃多者查例发遣须参监守及直宿之人不觉察之罪
备考
一盗矿偷采珠池与盗库船所载官粮本管官旗冐支逃军月粮及侵欺巳死军人布花钞锭者俱依此条
一各处解钱粮人自行及主令子弟家他人包揽钱粮将正价侵分花费者问常人盗若包头人于正价外多要盘缠使用等项或指脚价为由多索财物入巳者问诓骗
　新题例
万历二十二年二月题奉钦依凡监守常人盗以后侵人犯但有赃至二十两以上者限一个月二百两以上者限三个月困能尽数通完例该永戍者止照本律发落真犯死罪者减等免死充军以着伍后所生子孙替役如过期不完各依本等律例从复位拟
强盗
凡强盗己行而不得财者皆杖一百流三千里但得财者不分首从皆斩○若以药迷图财者罪同○若窃盗临时有拒捕及杀伤人者皆斩因盗而奸者罪亦如之共盗之人不曾助力不知拒捕杀伤人及奸情者止依窃论○其窃盗事主知觉弃财逃走事主追逐因而拒捕者自依罪人拒捕律科断
纂注得财谓得事主之财非分赃入己之谓盖强盗所犯之罪本以强论不以赃论故虽未分受亦斩观下条共谋者行而不分赃皆斩可见近来皆以不分赃为不得财误矣行盗之时也二字直贯下以拒捕于临时全无畏忌故以强论又事起于临时容有不知者故以窃盗论杀伤者皆是助力不必加功如在外瞭把风在傍譀张威皆是此言强盗明火执仗功劫居民或啸聚拥兵夺商贾其凶计己行而不得事主财物者皆杖一百流三千里但得财者不分首从不论多寡皆斩以药迷人而图取财物者其情与强无异故同罪不得财者皆流得财皆斩若窃盗临窃之时为事主捕捉而抗拒及杀伤人者不分首从皆斩此须看时字盖临时不逃而敢拒捕即强矣虽不杀伤人亦斩观及字可见若因盗而奸污人妻女者则与临拒捕杀伤人者无异故罪亦如拒捕者不论成奸与否皆斩以上亦不论得财与不得财其共盗之人不曾助力格鬬或在外未入或得财先去而不知拒捕杀伤人及奸情者同伴事主证佐明白止依窃盗得财不得财首从论如谋盗之时曾有定约则未行之时巳知其情乃同恶之人亦当坐斩不得以临时不知而槩以窃盗论也若窃盗为事主知觉弃财逃走而事主追逐因而拒捕者是不过一时规脱之计与临时拒捕者不同则亦罪人而巳故止依罪入拒捕律科断如弃财逃走不得财笞五十加二等则杖七十折伤以上绞杀人者斩为从者各减一等盖临时拒捕是捍鬬于取财之处追逐拒捕是求脱于弃财之后情异而罪亦旲之然此及药迷人均非强盗而附于其下者以近于强故也或谓强盗不得财而杀人依罪人拒捕科断非也盖窃盗拒捕不分首从皆斩况强盗乎有临时拒捕杀伤人及奸而不得财者即以窃盗拒捕杀伤人及行奸律比附上请可也
备考
一强盗谋不行又不分赃者坐不应事重若造意者仍依窝主律
一强盗再犯及侵损于人不准出首家人盗以凡人首从论
一军职犯强盗系父祖功勋仍许子孙承袭调卫差操自己功勋不袭
一窃盗拒捕伤人自首者但免其盗罪仍依鬬殴伤人法
　条例
一强盗杀人放火烧人房屋奸污人妻女打劫牢狱仓库及干系城池衙日井积至百人以上不分曾否得财俱得财律斩随即奏请审决枭示若止伤人而未得财比照抢夺伤人律科断
一响马强盗执有弓矢军器白日邀劫道路赃证明白俱不分人数多寡曾否伤人依律处决于行劫去处枭首示众
　新题例
万历十六年正月题奉钦依各处巡按御史今后奉单强盗必须审有赃证明确及系当时见获者照例即决如赃迹未明招扳续缉涉于疑似者不钫再审其问刑衙门以后如遇鞫审强盗务要审有赃证方拟不时处决或有被获之时伙贼供证明白年久无获赃亦花费伙贼巳决无证俱吊秋后处决
劫囚
凡劫囚者皆斩但劫即坐不须得囚若私窃放囚人逃走者与囚同罪至死者减一等虽有服亲属与常人同窃而未得囚者减二等因而伤人者绞杀人者斩为从各减一等○若官司差人追征钱粮勾摄公事及捕获罪人聚众中途打夺者杖一百流三千里因而伤人者绞杀人及聚至十人为首者斩下手致命者绞为从各减一等其率领家人随从打夺者止坐尊长若家人亦伤人者仍以凡人首从论
纂注凡巳招服罪而锁扭拘禁者曰狱囚巳审取供未招服罪而散行拘禁者曰罪囚犯罪事发勾摄拘捕犹未拘禁者曰罪人劫强取也征取勾拘摄收也谓追其人以征取应纳之钱粮勾其人以收摄未完之公事捕获罪人泛犯罪者而言三人为众家人谓弟子侄凡同居者皆是此条名曰劫囚而附于强盗之类故其文义亦与前条相类盖凡戈犯罪拘系在狱或解发在途而其同类之人或打开监门或中途邀截用强劫夺者不问得囚与否不分首从皆斩私窃放囚或穿壁踰墙或松解锁欺人不见而放囚逃走者则与强劫者有间故所放之囚系流罪以下为首者与本囚同罪至死者减一等虽所窃之人与囚为有服亲属亦与常人一体科断不得以他律递减以其为在官拘系之人也若窃而未成囚罪二等但伤人则绞杀人则斩虽杀伤人被窃之囚亦坐以前罪盖窃而杀伤人即有用强之情故也为从者各减为首者罪一等若官司差人追征钱粮勾摄公事及拘捕罪人其人巳为差人所得而聚众于中途殴打差人将其人夺去者则与在官拘系者不同故止杖一百流三千里打夺而伤差人者绞杀人及聚至十人为首者各斩其杀人者为首之人虽非致命即坐斩罪又于内挨究下手致命之人亦坐绞处杀人之罪为重不得槩以为从论也称聚至十人则虽九人亦止依前三人以上律论矣为从者各减为首罪一等亦通承聚众打夺人以下此皆指凡人而言其家长率领家人随众于中途打夺前项所拘征收钱粮等项人犯虽聚至十人止坐家长杖一百流三千里伤人者绞杀人者斩家人不曾助打下手者依兵犯 免科以其受制于人故也若家人亦曾助打伤人者仍以凡人首从论家长坐斩为从坐流观仍字可见不言杀人者举轻以该重也或云率领有威力主使之义家人虽下手致命当与威力条下手之人同科罪也盖为首聚众打夺杀人虽不下手亦斩是明与主使殴常人之绞罪不同深疾之也故家人亦曾伤人犹以凡论况下手致命者乎坐绞为是按律中称中途打夺须中途夺去者方是盖比律附于劫囚之下故也若不于中途而在家打夺者其打夺之人原非拘捕者自依威力于私家拷打律主使人殴者依主使律若即系所拘捕之人则有罪者以罪人拒捕论无罪者以拒殴追摄人论不得槩引此律者也
备考
一因私窃而过失杀伤所窃之囚或他人因打夺而过失杀伤所夺之人或傍人仍用此条杀伤者律
一此条比照前条窃囚拒捕者依劫囚律弃囚拒捕因追逐而拒捕者依罪人拒捕律
　条例
一凡官司差人追征钱粮勾摄公事并捕获罪人但聚众至十人以上中途打夺为从者如系亲属并同居家人照常发落若系异姓同恶相济及槌师打手俱发边卫充军
白昼抢夺
凡白昼抢夺人财物者杖一百徒三年计赃重者加窃盗罪二等伤人者斩为从各减一等并于右小臂膊上刺抢夺二字○若因失火及行船遭风着浅而乘时抢夺人财物及拆毁船只者罪亦如之○其本与人鬬殴或勾捕罪人因而窃取财物者计赃准窃盗论因而夺去者加二等止杖一百流三千里并免刺若有杀伤者各从故鬬论
纂注白昼白日也争取曰抢攘取曰夺计夺赃非计入巳之赃亦如窃盗并赃论本与人鬬殴最重故鬬二字平看此言白昼抢夺财迹近于强故但犯者赃之多寡即杖一百徒三年若计赃重于杖一百徒三年者于窃盗律科之应杖一百流二千里则加二等罪止杖一百流三千里因抢夺而伤人即斩不言杀人者止于斩也俱坐为首者为从各减一等该流徒以下者并刺字若因人家失火及因人行船遭风着浅而乘时抢夺财物及因其遭风着浅人不船而将其船拆毁者则与白昼抢夺者无异故其罪亦如之赃轻者亦杖一百徒三年赃重者亦加二等伤人者亦斩该徒流以下者亦刺字以上白昼及乘失火遭风而夺者其初意本为图财其情重犯即坐徒伤即坐斩其有本因与人鬬殴及拘捕罪人因而窃夺其财物者虽在白昼然原无谋财之心其情稍轻故窃取者则计赃准窃盗论强夺者则加窃取罪二等罪止杖一百流三千里并免刺窃盗字夺去者免刺夺字也若有杀伤者各从故鬬论如其人不敢与争而杀之则从故杀律斩其人与争而杀之则从鬬杀律绞伤则从鬬殴条论不在前伤即坐斩之限然此亦因窃夺财物而杀伤者方依此坐之若因鬬殴勾捕自有本律又不在故鬬之列矣夫例云白昼邀劫道路与此白昼抢夺者情迹相似而实不同人少而无凶器者抢夺也人众而有凶器者强劫也然抢夺惟言白昼若犯在昏夜则亦有藏形隐貌之意止以窃盗论掏摸亦系白昼而以窃盗论者出其不意而阴勾之与窃无异故也其抢夺再犯者照例与右臂膊重刺三犯者照例拟绞请若抢夺而未得财者问不应事重抢夺财就事主者依自首仍问不应事重
　条例
一凡号称喇唬等项名色白昼在街撒泼口称圣号及总甲快手应捕人等指巡捕勾摄为由各殴打半平人抢夺财物者除真犯死罪外犯该徒罪以上不分人多人少若初犯一次属军卫者发边卫充军属有司者发口外为民虽系初犯若节次抢夺及再犯累犯笞杖以上者俱发原抢夺地方枷号一个月照前发遣若里老邻佑知而不举所在官司纵容不问各治以罪
窃盗
凡窃盗巳而不得财笞五十免刺但得财者以一主为重并赃论罪为从者各减一等以一主为重谓如盗得二家财物从一家赃多者科罪并赃论如十人盗得一家财物计赃四十贯虽各分得四贯通算作一处其十人各得四十贯之罪造意者为首该杖一百余人为从各减一等止杖九十之类余条准此初犯并于右小臂膊上刺窃盗二字再犯刺左小臂膊三犯者绞以曾经刺字为坐○掏摸者罪同○若军人为盗虽免刺字三犯一体处绞
一贯以下杖六十
一贯之上至一十贯杖七十
二十贯杖八十
三十贯杖一百
</div>
    <div class="pagination">
<a href="大明律集解附例_page31.html">上一页</a><span>...</span><a href="大明律集解附例_page27.html">27</a><a href="大明律集解附例_page28.html">28</a><a href="大明律集解附例_page29.html">29</a><a href="大明律集解附例_page30.html">30</a><a href="大明律集解附例_page31.html">31</a><span class="current-page">32</span><a href="大明律集解附例_page33.html">33</a><a href="大明律集解附例_page34.html">34</a><a href="大明律集解附例_page35.html">35</a><a href="大明律集解附例_page36.html">36</a><a href="大明律集解附例_page37.html">37</a><span>...</span><a href="大明律集解附例_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
