<!DOCTYPE html>
<html>
<head>
    <meta charset="UTF-8">
    <title>建炎杂记 - 第 3 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>建炎杂记 - 第 3 页/共 20 页</h1>
    <div class="content">　　四朝正史始于李仁父而终于洪景卢乾道中仁父初入史院上四朝帝纪再还朝乃修诸志未及进书而仁父去国时史馆官多以为侍从兼职徃徃不能淹贯则私假朝士之有文章者代为之今四朝艺文志一书实先君子笔也淳熈中赵衞公温叔为相史志告成仁父时守遂宁大臣言仁父之力为多特进秩一等久之列传犹未就绪上遂召仁父成之书垂成而仁父卒乃自婺女召景卢入领内祠专典史事文逾嵗而始成书焉凡列传八百七十总一百三十五卷
　　绍兴乾道淳熈庆元令格式
　　国朝法令大抵从寛政和后始有御笔特断刑名是葢多出于三尺之外矣靖康元年九月议者请用嘉祐元丰旧法以俟新书之成诏可防诏律令依嘉祐断刑依元丰明年四月复诏政和海行法非御笔修立者许引用建炎三年复避赦举行仁宗法度即嘉祐元丰法有不同者赏格聼从重条约聼从轻时吕元直张徳逺始为政也明年六月范觉民相乃奏命有司以嘉祐政和刺对修成书绍兴元年八月上之其后乾道淳熈庆元年际率十余嵗一修然大槩以绍兴重修令格式为准
　　淳熈事类
　　淳熈事类孝宗时所修也国初但有刑统谓之律后有令格式与律并行若不同则从勅令格式然士大夫罕通法律而数书散漫故吏得以舞文上患之淳熈中始命勅局官取勅令格式及申明五书分门来上七年四月乃成为总门三十二别门四百二十诏颁行之赐名淳熈事类
　　绍兴淳熈庆元寛恤诏令
　　寛恤诏令者始绍兴二十二年八月王瞻叔知荆门军代还入见请命有司编集中兴以来寛恤诏令而知惠州郑康佐者亦言守令奉行诏书不防请编类成书以赐从之二十五年九月乃成凡二百卷号绍兴寛恤诏令其后淳熈庆元皆有之【淳熈书成于十二年夏庆元书编于五年终】
　　两朝圣政録
　　光尧圣政録者隆兴乾道间所修也绍兴三十二年九月以勅令所为类圣政命辅臣领之乾道二年冬蒋子礼为参知政事上其书凡三十卷上自为之序大凡分门立论视宝训而加详焉绍兴中又为夀皇圣政録上之其书亦三十卷【御制序文宝秘书少监陈傅良视草】
　　中兴礼书
　　中兴礼书者淳熈中所上也绍兴间太常少卿赵子尽采渡江以来所行为续因革礼三十卷其后礼官踵为之然未上也淳熈十二年春史弥大方叔权礼部侍郎乃言此书一朝大典如内禅庆夀等礼皆歴代所未尝行乞下礼官宣取以进仍不必推恩上许之其书凡八百余卷方叔文恵王长子后终敷文阁待制
　　续通鉴长编
　　续通鉴长编者李文简焘所修也其书仿司马氏通鉴踵为之然文简谦不敢名续通鉴故但谓之续长编乾道初上召文简为史官命有司给笔扎四年四月以五朝事上之孝宗谓辅臣曰自建隆至治平百余嵗事迹偹于此矣淳熈十年文简为遂宁守始具全书自建隆至靖康凡一百六十八卷举要六十八卷上甚重之以其书付秘书省十二年十二月又有知台州熊克上所着九朝通略诏迁一官克字子复建宁人尝为起居郎直学士院其书视长编才十二颇讹舛十三年八月又有知龙州王偁亦献东都事略百三十卷于朝洪内翰主之明年春除直秘阁然其书特掇取五朝史传及四朝实録附传而微以野史附益之尤疎驳偁眉山人故礼部侍郎赏之子庆元终于吏部侍郎
　　中兴馆阁书目
　　中兴馆阁书目者孝宗淳熈中所修也髙宗始渡江书籍散佚绍兴初有言贺方囬子孙鬻其故书于道者上命有司悉市之时洪上父为少卿建言芜湖县僧有蔡京所寄籍因取之以实三馆刘季髙为宰掾又请以重赏访求之五年九月大理评事诸葛行仁献书百卷于朝诏官一子十三年初建秘阁又命即绍兴府借故直秘阁陆□家书缮藏之□农师子也十五年遂以秦伯阳提举秘书省掌求遗书图画及先贤墨迹时朝廷既好文四方多来献者至是数十年秘府所藏益充牣乃命馆职为书目其纲例皆崇文总目焉书目有三十卷【秘书监陈骙领其事五年六月上之】
　　监本书籍
　　监本书籍者绍兴末年所刋也国家艰难以来固未及九年九月张彦实待制为尚书郎请下诏诸道州学取旧监本书籍镂板颁赐从之然所取诸多残缺故旧监刋六经无礼记三史无汉书二十一年五月辅臣复以为言上谓秦益公曰监中所阙之书亦令次第镂板虽有重费亦所不惜也由是籍经复全先是王瞻叔为学官尝请摹印诸经义疏及经典释文许郡县以赡学或系省钱各市一本置之于学上许之令士大夫仕于朝者率费纸墨钱千余缗而得书一监云







　　建炎杂记甲集卷四
　　钦定四库全书
　　建炎杂记甲集卷五
　　宋　李心传　撰
　　朝事一
　　髙宗即位册文
　　渊圣北狩康王在山东羣寮请奉大统上谦让未受时赵伯山延康守淮宁与诸鎭争为盟主而宗室在京西或招羣贼置乗舆服御上优容之一日羣寮议纂服之礼宗室承宣使仲宗等曰今二帝防尘王不当即位宜着淡黄衣称制不改元下诏书四方称元帅有副元帅汪廷俊等以唐肃宗故事折之参议官耿伯顺语仲宗曰公是宗室岂不避嫌仲宗语塞乃定即位于南都焉五月庚寅朔王登坛告天册文曰嗣天子臣某敢昭告于昊天上帝金人内侵二帝北狩天之戚属混于穹居宗社罔所依凭诸夏罔知攸主臣某以道君皇帝之子奉宸防以摠六师握大元帅之权唱义旅以先诸将冀清京邑复两宫而百辟卿士万邦黎献谓人思宋德天眷赵宗宜以神器属于臣某辞之再四惧不克负荷贻羞于来世九州四海万口一辞咸曰不可稽皇天之宝命懔懔震敢不钦承尚祈隂相以中兴于宋祚册文乃胜子济所撰也礼成上流涕即位于府治之正衙坛在府治中门之东实耿伯顺建议所筑后名其坛曰受命中兴之坛
　　中兴定都本末
　　靖康末髙宗初建元帅府于河北后闻京城破汪廷俊等遂奉王如山东久之闻张邦昌僣立廷俊等欲奉王走宿州谋渡江有先锋至山口镇三军籍籍乃罢行五月王即位于南都六月李伯纪入相将奉銮舆狩襄邓八月伯纪去位十月上遂幸维扬时黄懋和汪廷俊为政也三年二月尼雅满遣五千骑犯扬州上幸杭州驻跸三月苖傅刘彦谋逆尊上为睿圣仁孝皇帝居别宫四月傅等败上进幸江宁冬乌珠入冦上用吕元直议自明州幸海四年春始还越州时范觉民为相后觉民罢绍兴二年正月以漕运不继复移临安冬乌珠又入冦赵元鎭张徳逺共事上幸平江时朱藏一首建避敌之议元镇辟之朱由此罢相明年敌退上复还临安六年秋刘豫入冦上进幸平江七年春元镇罢徳逺独相乃有建康之幸秋郦琼叛徳逺罢元镇复相八年二月复奉上还临安自元镇罢相后秦桧独相从此不复进都矣
　　褒録元祐党籍
　　绍兴初朝廷褒録元祐党人且擢用其子弟六年正月枢宻院检详文字范直方言自蔡京用事凡妬贤嫉能助成党论之人偶乖迎合遂致睚眦京卞欲终废之故借党以报怨如李清臣首唱异议即加诬证大母杨畏反覆妄诈皆名石刻之人今又推恩子孙伤教败俗莫此为甚请命近臣审订而甄别之上纳其言遂命给舍甄别元祐党籍他日上谓赵忠简曰一时甚有滥居党人之数者范仲任申先皆能辨之先是渡江以来党碑无复存者凡自陈者悉以胥吏私传之本为据绍兴四年陈去非在吏部以为言始加捜访后二年乃命甄别焉时朱子发为给事中董令升任世初为中书舍人元镇以为贤故付以此然亦不克当意也直方盖忠宣公孙云
　　籍记崇观奸邪
　　建炎初言者请以崇宁以来无位人为一籍诏諌官御史具名以闻台省各録副本不许堂除及任守令事已行俄命执政酌非罪恶深重之人皆许自新量才擢用时宰相黄懋和汪廷俊意也四年范觉民相吏部侍郎季陵上疏请收用近年废黜之人且诏台谏勿复论列敕榜朝堂台諌沈与求等以为言陵遂坐绌绍兴五年赵忠简为相防右丞邓洵仁卒诏赠官推恩如故事刘立道为中书舍人封还词头言今日之事洵仁父子实有力焉得死牖下已为失刑乃敢援例加恩不知上皇今在何地请令自今崇宁以来侍从以上如洵仁等軰一切更不推恩自靖康初遗録元祐诸臣然议论不一是非淆混忠简夙有此志以身任之因缴洵仁词头遂歴言熈丰绍圣崇观政事人才善恶利害本末甚备上嘉纳之命榜于朝堂焉
　　临轩疎决
　　自真宗以来率以盛暑临轩録囚建炎初废二年六月始诏疎决行在扬州系囚杂犯死罪已下减一等杖以下释之其后越州县府皆同此制绍兴二年六月上在临安甲申始临轩疎决御史台大理寺临安府三衙诸军系囚自是遂为故事然诸道未及也五年赵元镇为相复举故事命诸路提刑以盛暑行之迄今不改然宪臣多不能徧所部则以诸州通判代行久之通判亦不能行第传檄徃来徒为具文而已朝廷屡戒饬之终不能革
　　参政分治省事
　　元丰官治尚书左右丞分治六曹后以为皆执政官乃令通治省事绍兴四年张魏公再入宰府上谕魏公凡事于三四大臣皆当分委张浚可专治军旅胡松年可专治战舰如财用亦须委一大臣后魏公相不果行七年魏公独相三月诏尚书省常程事权令参知政事分治于是张全贞治吏礼兵房陈去非治戸刑工房九月魏公免复诏三省事令知政事权轮日当事更不分政常程事竢除相如故自是参知政事复通治省事矣
　　修政局
　　自王荆公秉政始创制置三司条例司以行新法其后蔡儋州当国踵其故置讲议司儋州罢张文忠代之乃置政典局不三省靖康初徐释之吴原中共政又置详议司俄以人言罢绍兴二年吕元直秦防之同相元直督军于外防之欲夺其柄乃置修政局自钦之诏职事官及守令以上言省费裕国强兵息民之防以戸部侍郎黄叔敖为参详官职局如讲议司故事曾谏议説时为尚书郎谓防之曰宰相事无不説何以局为防之不听数月防之罢是日彗星出议者以为修政局所讲多刻薄之事失人心致天变后五日遂罢修政局焉
　　经界法
　　经界法李椿年仲永所建也绍兴十三年仲永为两浙转运副使上疏言经界不正有十害一侵耕失税二推割不行三衙前及坊塲户虚供抵当四乡司走弄税名五诡名寄产六兵火后税籍不信争讼日起七倚阁不实八州县隐赋多公私两困九豪猾户自陈税籍不实十逃田税偏重故税不行十一月癸巳疏奏上纳其言仲永又言平江嵗入昔有七十万斛有竒今入才二十万耳询之土人其余皆欺隐也请考按覈实自平江始然后推之天下因上经界画一其法令民以所业田各置坫基簿图田之形状及其田数目四至土地所宜永为照应即田不如簿者虽有契据可执并拘入官知县各为坫基簿三一留县一送州凡漕臣若守令交承悉以相付诏专委仲永措置遂置局于平江周敦义遂车事免十三年六月诏颁其法于天下仲永亦迁戸部侍郎十五年仲永以忧去命王成可以戸部侍郎代之成可请员外郎开封李朝正同措置又请令民十家为甲自陈不复图画丈量即有隐田以给告者【正月辛未】成可罢朝正权戸部侍郎【十六年二月丙寅】十七年春仲永免丧复故官专一措置经界【五月丁邜】仲永复以结甲自陈为不便请令州县造图而遣官覈寔先成有赏如慢有罚十九年经界毕民多诣台省诉其不均曹庭筠时为台官因奏仲永私结将帅曲庇家乡请罢之更选官覈实【十一月辛丑】初朝廷既颁其法于诸道其后有司画图供帐分立土色均认苖税民始病其烦仲永既遣官属分往诸道又覆视之议者不以为便明年二月壬子戸部请委漕臣限一季结局悉罢先所遣官三月戊戌遂下诏曰昨李椿年乞行经界初欲去民十害遂从其请今闻寝失本意可令监司将乖谬害民者日下改正时敕令所删定官开封郑克经界川陜四路颇峻责州县故蜀中增税亦多又官田号省庒者所租有米糓粟麦麻豆桑茶鸭卵之属凡十八种皆令输以钱故事至今尤以为患时冯济川檝为泸南抚使论于朝于是泸叙长宁独免经界仲永盖饶州浮梁人云然诸路田税由此始均今州县坫基簿半不存典吏豪民又有走移之患矣
　　籍记监司郡守
　　绍兴初楼仲辉资政为左吏请命从官举可为监司者令中书籍记姓名遇缺除授上从之已而谓辅臣曰朕亦当书之屏风以时掲帖其不任职而无他过者以自陈宫观与之乾道初孝宗新创选徳殿于御殿后作金漆大屏分画诸道各列监司郡守而两行以金签标识居官者职位姓名其余皆为华夷之图云
　　隆兴台谏
　　隆兴初汤庆公复除右仆射王谏议【大宝】上章论列不从奉祠去自是台谏多引退者张忠简【阐】时为工部尚书因奏事面请增台谏员上曰士大夫多卖直故难其选忠简曰直言事之所尚陛下开纳则有益于国家胡忠简铨时为左史造朝以张公之语质上曰此语非也朕与张阐所言谓台谏论事当辨曲直非谓卖直也明日张公请对又论台谏一空上曰卿与胡铨昨议论一同得非傅防圣意止欲辨论其直非恶直也忠简曰陛下当受垢纳污若校曲直是非便拒谏也上改容纳之隆兴时主圣臣直盖如此
　　隆兴和战
　　孝宗初受禅起张魏公为江淮宣抚使上委以经略北事魏公欲命李显忠邵宏渊引兵进取而史曽公以宫寮位执政谓强弱不敌未可进也数从中止之魏公及陈鲁公皆主招纳东北人史公尤以为不可因城洲白遣大府寺丞史正志志道合两淮帅臣监司集议俾谕以庙堂指意志道有口辨既见魏公谕説云云魏公之意不囬而史公亦数致书为言兵少而不精二未可恃魏公不聼也时上意乡魏公故史公拜右仆射而魏公亦拜枢宻使都督江淮军马防显忠宏渊进师取宿州命从中出三省枢宻院不预知史公遂丐免不数日符离师溃上意亦浸疑汤丞相进之还朝复主和议由是魏公遂绌而海泗唐邓商秦弃矣论者惜之
　　孝宗革冗官
　　孝宗初受禅以官冗恩滥议革之欲定制百官已任事者遇郊恩权免奉荐开贤良科令中外普荐而权罢者得已奏名隆兴二年秋诏右谏议大夫王之望右正言尹穑殿中侍御史晁公武酌来上之望言陛下即位未久恩泽未徧此二事闗于士大夫者甚多愿少寛之不已则宜立为奏荐限员逾数者许囬受罢门客亲戚漕司之职止移邻州如是省额可减百十人此救之防也疏奏亦不果行至淳熈中始定奏荐员限云
　　上书补官
　　乾道初陈正献公知政事时有衢州进士毛日新者以上书补文学陈公与同时相叶子昂覆奏其事且曰陛下识其人否上曰朕不识之但见累上书陈公曰士人上书果有益国家如贾谊治安之防魏元忠防边利害虽朝奏暮召可也今观其书无甚可行之事此例一开恐举人舍本业而事上书纷然何以应之又安知非假手以欺朝廷也上乃止
　　乾道郊赐
　　国朝故事郊祀大礼宰臣枢宻使赐银帛四千匹两执政官三千三司使行资政殿学士五百直省已上四百杂学士省副三百中丞给諌舍人待制各一百庆歴二年减冗官于是执政以上各减一千三司使减三百余减二百中丞以下减三十遂为定制焉渡江以来宰臣郊赐匹两不过千两乾道六年虞忠肃为大礼使率同列恳辞上不许忠肃曰旧来银一两为钱四百绢一疋为钱七八百故千匹两其直不过千余缗今则七八千缗或者但言祖宗时锡予甚厚今徒多裁减不知所赐之直已过祖宗时数倍也知政事梁文靖公奏曰今秘阁中有太祖御扎禁军劵钱至亲笔裁减一二百者上曰虽一麻鞋之微亦经祖宗区处爱惜用度如此于是上遂许羣公之辞自是进书加恩率多辞赐矣
　　孝宗总核名实
　　孝宗总核名实于官职未尝妄授刘忠肃为建康留守终更当再任上知其政绩特除观文殿学士以旌之执政除目云刘珙居守建康已及二年可除观文殿学士再任上曰以及二年而除职非用人之体乃改云居守建康绩效显著
　　淳熈庆夀礼
　　淳熈中再行庆夀礼时旧相史文惠以平保宁军节度使魏国公致仕居明州陈正献以少傅观文殿大学士福国公致仕居兴化军十二年十一月丁未诏二公赴阙立班令明州兴化军以礼餽遗上又赐手扎令勿过辞用赴廷侍陈公以道逺不能至十二月史公至江臯上遣使赐银盒茶药又诏都城外赐御筵及见毕对御赐燕皆固辞甲戌入见内殿上为之曲宴且还赐第居之十三年春王正月庚辰朔旦上率百官簮花用乐上夀于康夀殿是日自人主至羣臣禁衞吏卒徃还皆簮花癸未百官拜表称贺于文徳殿又移班秩束笺贺中宫史公丐以戊子辞朝上不可赐手笔留之推恩拜史公太傅陈公少师二月壬子赐史公玉带金鱼庚子史公入辞且请归赐第诏修内史交割又命三省枢宻院官燕饭恩数悉视文潞公礼遇之优厚自中兴以来所未有也
　　大理狱非得防不得送【理官宅】
　　自神宗置大理寺着令専一承受内降朝防重宻公事及推究内外诸司库务侵盗官物余民事送开封府乾道三年二月癸酉诏事渉情理巨蠧及经州县推勘番异者方许取防送寺七年四月辛亥又诏诸处合送寺公事并取朝防时曹钦道为戸部尚书不以为便是嵗五月诣都堂白云六曹所行最计利害若俟取朝防恐事政彰露犯人逃窜请先次送寺仍申朝廷照防丞相出劄子许之自是六曹寺监事无巨细率皆送寺矣淳熈十四年正顺伯少卿为大理寺丞转对言所以重天狱者请复旧典十月丁邜先是大理寺官散居僦舍论者以为非宜淳熈中乃创大第聚居之如台谏之宅也
　　福建经界
　　自绍兴年经界后久之诸道经界图籍多散佚吏缘为奸淳熈八年闰三月癸巳新知江隂军王师古言于朝诏漕臣督州县补葺八月戊辰谏官葛楚辅言其扰民乃止初绍兴时之经界也漳泉汀三郡以何白旗作过之后朝廷恐其重扰故止不行然漳泉富饶未见其病惟汀在深山穷谷中兵火之余旧籍无存者豪民溺税常赋无矣五六郡邑无以支吾因有计口科盐之事一斤之盐至出数斤之直论者患之淳熈十四年四月福建转运判官王回代还入见为上言其病不专在盐请先行经界上是其言丙申以回为户部右曹郎官徃汀措办未至官有武臣提刑言其不便遂止之其后朱文公守漳州亦以为可行而卒不听也
　　军中承代敦减
　　渡江以来江上及闗外诸军使臣死亡率以宅内人承代朝廷患之乾道二年正月建康都统刘源缴纳事故人付身二万有竒枢宻都统承防龙大渊言于朝诏进官二等然统帅多庇其部曲罕能行朝廷乃许之自陈敦减补正淳熈七年三月丁丑权吏部侍郎阎苍舒才元言今内外报到承代官数二万三千五百余人请置取防销落从之自后冐官率皆补正矣六部旧无图籍八年七月才元始捜索氏族簿书凡七百八十册请下本部收管并令他部仿此以扼奸从之
　　淳熈臧否郡守
　　孝宗留意治民绍兴三十三年十一月丙申首诏诸路帅臣监司每日悉具部内知州治行臧否连衔闻奏后以多事不克行淳熈八年闰三月辛巳复命监司帅臣嵗以所部郡守臧否来上皆着事实即考察不公者御史劾十年四月丙申诏新知归州汤鸴罢所除官己酉以知普州范仲圭为利州路转运判官知琼州韩碧提举广东常平茶盐公事知复州阁门只侯王去恶为右领军衞中郎将皆用监司奏臧否也十二年六月丁丑浙东安抚使郑丙提举常平等事勾昌泰皆坐奏臧否稽缓降官时赵衞公判江州奏言当举劾而必臧否之不从赵公因具文以事报乃以七月乙巳诏漳州见任守臣及监司令其精察臧否来上已除者竢到阙令都堂审察既而漳守黄启首以臧闻遂除直秘阁再任十二年未除后又迁广东转运判官九月乙巳侍御史陈贾奏令诸路臧否既上而黜陟未行请令诸州见任守臣系监司所否之人许令自陈并与宫观违者御史纠之使臧者益劝否者知勉又言诸路臧否外间多不闻知请劄下给舍台谏其不公不实者许缴驳论奏从之十月癸亥又诏今后诸路守臣臧否限次年三月终川广五月终闻奏时青州蒲果知忠州为监司所否果代还入见上问之果曰臣得罪于监司不得罪于百姓翊日上谕辅臣曰蒲果诚直可取十三年潼川路漕臣岳霖奏知泸州眉山史臯为否五月壬辰诏罢臯时赵昌裔者守全州帅臣林栗监司宋若水张栁管鉴连年以为否六月癸丑诏昌裔奉祠右諌议大夫陈贾言非所以示惩七月己丑遂寝其命十四年六月癸未江西提刑马大同坐臧否稽缓降官时虁州路安抚杨辅所奏亦久不至己丑诏诘之防送贬秩上既留意黜陟之政由是诸道皆奉承行之然恐十余年不免有狥私之弊上亦疑其不可尽信尝以谕辅臣要在精择部使者而以台谏考察之庻乎可也【上语在十五年七月丙午事具宣谕圣语】
　　经筵转官裁省
　　故事经筵读一书毕自儒臣修注下至中人吏士皆迁一官虽篙工廐卒无不霑被淳熈十三年冬陈大谏贾因史苑进书言酬赏泛滥上纳其説于是吏軰易转官为磨勘者无虑三数百人议者犹以为滥十四年春陈又言经筵及宫读陆贽奏议皆终篇经筵转官者三十二人东宫讲堂转官循资者二百九十一人平阳郡王府授论语彻章转官者二十二人至有防授论语末篇才一日而与转官者冗滥极矣请自今并行裁抑官吏实预者量与推恩其余窜名一切省汰或量予犒设上从之时人皆以为当
　　役设摠要
　　自髙宗绍兴中始修常平免役之令其后嵗月浸久端益多视旧法或抵牾吏縁为奸淳熈末中书舍人莆田陈居仁详定一司敕令因请下令敕取祖宗免役旧法及于戸部括取绍兴十七年以后续降指挥精加考其有与旧法抵牾者悉行删去萃为一书名曰役法撮要书成镂板布之天下从之

　　建炎杂记甲集卷五
<史部,政书类,通制之属,建炎杂记>
　　钦定四库全书
　　建炎杂记甲集卷六
　　宋　李心传　撰
　　朝事二
　　道学兴废
　　自熈宁元丰年间河南二程先生始以道学为天下倡二先生少学于汝南周茂叔其后学者翕然宗之二先生死其髙弟门人前有河南朱公挟刘质夫李端伯京兆吕与叔苏季明上蔡谢显道延平杨中立建安游定夫河东侯师圣伊川门人后有河南尹彦明张思叔东平马时中福清王信伯涪陵谯天授中立彦明遭遇靖康建炎绍兴之间致位通显天授入朝于靖康而不合绍兴中再召不起后隐清神山中建安胡康侯学春秋于伊川而不及见以杨谢为师友绍兴初秦防之为亚相引康侯侍经筵一时善类多聚于朝俄为吕元直朱藏一所逐朱吕罢赵元镇相彦明以布衣入觐讲经生学士多召用焉元镇罢张徳逺独相陈司諌公辅首上章力排程氏之学以为狂言怪语滛説鄙论镂榜下郡国切禁之康侯疏言今使学者师孔孟而禁不得从颐颢是入室而闭其户也其后防之再得政复尚金陵而洛学废矣中立传郡人罗仲素仲素传郡人李愿中愿中传新安朱元晦康侯传其子仁仲仁仲传广汉张敬夫乾道淳熈间二人相徃来复以道学为已任学者号曰晦庵先生南轩先生东莱吕伯恭其同志也南轩侍经筵不久而去晦庵屡召不起上贤之久之王丞相淮当国不善晦翁郑尚书丙始创为道学之目王丞相又擢太府寺丞陈贾为监察御史俾上疏言近日缙绅所谓道学者大率假其名以济其伪望明诏中外痛革此习每于除授聼纳之际考察其人摈斥勿用晦翁遂得辞又数年周洪道为集贤相四方学者稍立于朝防晦翁除郎以疾未拜而林侍郎栗劾其欺慢且诋道学之士乃乱臣之首宜加禁絶林虽罢去而士大夫讥贬道学之説迄不可解甚至以朋党诋之而邪正几不能辨至绍熈末赵子直当国遂起晦翁侍经筵而其学者益进矣晦翁侍经筵数十日而去位子直贬永州何政澹为中执法复上击道学之章刘枢院徳秀在谏列又申言之于是始有伪学之禁矣先是光宗登极刘徳修为殿中侍御史上疏极言两议交攻之祸诏下其章而后五年其伪学乃禁
　　学党五十九人姓名
　　自禁伪学之后刘侍郎珏以故御史免丧入见上言前日之伪党今又变而为逆党且何防以消之于是自庆元至今以伪学逆党得罪者凡五十有九人宰执四人赵汝愚【右丞相】留正【少保观文殿大学士】王兰【观文殿学士知潭州】周必大【少傅观文殿大学士】待制已上十三人朱熹【焕章阁待制兼侍读】薛叔似【权吏部侍郎兼枢宻都戸承防提举太史局】章頴【权兵部侍郎兼侍讲】郑湜【权刑部侍郎】楼钥【权吏部尚书】林大中【吏部侍郎】黄由【权礼部尚书】黄黼【权兵部侍郎】何异【权礼部侍郎】孙逢吉【权礼部侍郎】余官三十一人刘光祖【起居郎兼侍读】吕祖俭【太府寺丞】叶适【太府卿领淮东财赋】杨方【秘书郎】项安世【秘书省校书郎】沈有开【起居郎】曾三聘【知郢州】防仲鸿【军器监主簿】吴猎【监察御史】李祥【国子博士】杨简【国子祭酒】赵汝谠【添监右臧差西库】赵汝谈【前淮西安抚司输官】陈岘【秘书省校书郎】范仲黼【著作郎兼权礼部郎官】汪达【国子司业】孙元卿【国子博士】袁燮【太学博士】陈武【国子正】田澹【宗正丞兼权工部郎官】黄度【右正言】张体仁【太府卿】蔡幼学【福建提举常平茶事】黄灏【浙西提举常平茶盐公事】周南【池州州学教谕】吴柔胜【新嘉兴府府学教谕】李埴【校书郎】王厚之【直显谟阁江西提防刑狱】孟浩【知湖州】赵巩【秘阁修撰知扬州】白炎震【新通判成都府】武臣三人皇甫斌【池州都统制】范仲仁【知金州】张致逺【江西兵马钤辖已上并见于台谏章疏者】士人八人杨宏中周端胡道林仲麟蒋仲徐范【并太学生】蔡元定吕祖泰庆元三年十二月丁酉知绵州王沇朝辞入见请自今曾系伪学举荐陞改及举刑法亷吏自代者并令省部籍记姓名与闲慢差遣事即行黄子由为吏部侍郎建言人主不当待天下以党与不必置籍以示不广沇故资政殿学士王曾孙也五年六月己丑擢沇利州路转运判官时子由权礼部尚书未几出之张参政岩为殿中中丞侍御史奏子由阿附权臣植立党与遂降子由杂学士奉祠
　　御笔禁言旧事
　　当党祸既作上欲消之因降御笔令复给舍台论奏不必更及旧事务在平正以副朕救偏建中之意时刘德秀为谏长与察官张徳修等上疏言自今旧奸宿恶或滋长不悛臣等不言则误陛下之进用言之则碍今日之御札若任其败壊朝事复如前日而后进言则徒有噬脐之悔三者皆无一可望宣下此章播告中外令旧奸知朝廷纪纲尚在不致故肆侈张诏改不必更及旧事所谓不必専及旧事也黄元章为殿中侍御史独上言治道在黜其首恶而任其贤使才者不失其职而不才者无所憾焉故仁宗尝曰朕不欲留人过失于心中此圣皇之道也至于前事有合理论列事体有闗国家利害者臣不敢以不正对疏奏元章竟徙他官
　　庆元罢臧否
　　孝宗淳熈中始严监司臧否郡守之令既申牧伯部使者数人稽缓之训时赵温叔守荆州黄中守潭为上所礼特下诏趣之然行之十余年后士大夫徃徃以人情厚薄为臧否论者颇患其不公庆元四年十一月庚申新知汉阳军蒋用之朝辞上言称其伪朝廷是之明年三月甲午右正言陈自强复以为言于是臧否遂罢
　　庆元臧否县令
　　庆元中张君量守广西请令监司帅臣各于嵗终以所部县令分臧否上中下三等合平而为七次春上奏颁之考其政迹果系臧之最者取防陞擢而否之最者亦加黜责其他次第斟酌施行以为惩劝从之时二年六月己丑也然自后未有举行之者明年君量入为台谏以至枢庭卒不能行其事更不能行其说云
　　绍兴许荐士嘉防罢泛举
　　国朝荐举之目自京职官至令録其来逺庆元初司马公始奏设文武十科以举士其后又有举将帅亷吏所知合旧陞陟自代等科凡十有一绍熈元年冬又诏监司帅守满秩造朝陛对之际许荐所部人才一二人如无聼阙文武髙下皆有所拘其后三年间在外被荐者八九朝廷不能尽用但令中书省籍记其姓名而已四年冬言者谓今被荐者猥众朝廷疑其私而不信病其众而难从其间纵有贤才不免与侥幸者并乗请条之乃诏帅守监司自今毋得独员荐士庆元元年十一月又诏诸司荐连衔以闻时章德茂帅兴元荐知利州闻中满叔献等三人政绩有防与监司及陞擢差遣胡纮为御史上言叔献等不闻有过人之才而直以人情之厚独衔举荐诏勿行嘉防二年三月右正言施康年又言近来士大夫有持亷吏科目及荐章十余至庙堂但得一学官者又有挟三四荐而得院辖者执政至无以却之请自陞改自代十科外悉行罢去如朝廷闻者特防令内外举荐者并具实迹以闻从之自此举荐之滥少可革矣【元年七月察官邓友龙请觉察所荐非其人者从之】
　　执政子孙任祠官
　　祖宗时执政子孙皆得任内外清望官但不为台谏两省耳自蔡京父子共政秦熺继之由是典制大壊孝宗恶焉淳熈八年八月始诏见任宰执台谏子孙并与宫观岳庙理为资考庆元六年閠二月又诏许用前宰执与状为职司云
　　姚次韩论谳
　　绍兴初陈去非在黄门始申严奏谳不当之令其后寖寛庆元中东南有因詈人欧死者而行之人作何问奏裁姚次韩为御史上言如此是詈人之罪重于杀人三年三月壬寅诏自今有司奏谳死罪不当者论如律
　　裕民五事
　　自绍兴初令诸道守臣到官半年陈便民五事既又命给舍看详其可行者以闻【二十六年九月壬子】其后寖废淳熈末复申行之【九年十二月戊午】庆元时刘仲洪为谏长复请専付检正都司考覈取其近情合理者以闻【二年七月戊子】三年四月丙辰复令给舍看详以白执政而检正左右司检详拟行之然今诸路守臣所上言其无甚可行特姑存故事而已绍兴三年二月甲寅初有诏守臣到任半年具便民或边防五事以闻着为令
　　庆元要政目五十事
　　庆元五年十月右谏议大夫陈自强勉之上要政事条目三十门
</div>
    <div class="pagination">
<a href="建炎杂记_page2.html">上一页</a><a href="建炎杂记.html">1</a><a href="建炎杂记_page2.html">2</a><span class="current-page">3</span><a href="建炎杂记_page4.html">4</a><a href="建炎杂记_page5.html">5</a><a href="建炎杂记_page6.html">6</a><a href="建炎杂记_page7.html">7</a><a href="建炎杂记_page8.html">8</a><span>...</span><a href="建炎杂记_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
