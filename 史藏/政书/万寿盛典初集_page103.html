<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 103 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 103 页/共 307 页</h1>
    <div class="content">　　祝
　　候补候选人员榜文
　　伏以
　　一人有庆九如之颂祝弥殷
　　万福攸同百尔之赓扬滋盛星流北斗乃
　　圣王降诞之徴极曜南天实
　　元后夀昌之应奉无私而成化徧九有以敷恩钦惟我皇上
　　得一以贞
　　兼三而治
　　健行不息光昭乾象于中天
　　悠乆无疆永布阳春于六合传心绍世立本应图德
　　无不全册难尽载至若
　　慈宁侍问诚心尽色笑之欢
　　徽号尊崇承意在形声之表回澜效顺已平地而成天蔀屋周恩载省方而问俗敦崇正学黉序増光宏奬羣材棘闱重启契精一之授受洞见羮墙潄六经之芳华诞登道防云书绚防散绮成霞墨迹飞烟余光射斗萃凤阁鸾台之彦抽金函石室之藏咳唾宫商身言律度日星竝曜八埏目烂乎
　　干文金石相宣万里普传乎天籁雕题穷髪共照光辉海澨山陬咸承覆露周咨物力洞悉时艰万姓倾心四方乐业丰年屡兆斗米且贱于三钱神听终和祀典将通乎八蜡盛徳大业巍巍皇皇伟烈丰功绵绵翼翼是以休徴云集泰运日隆上则景星庆云下则河清海晏乃者宏开
　　夀域蓂阶之厯数方隆绵歴昌期天步之祯祥最逺三阳布暖万类敷荣普天称仁夀于尧年寰海颂
　　灵长于舜日【臣】等乆叨
　　天眷初问云程敬献泰阶
　　万夀之图允符
　　圣主歴年之数字中蝌蚪挟日月以腾辉笔下蛟龙共风云而来防涓涘未报敢云拜献之先资浩荡难名莫罄生成之大德用诹谷旦爰集羽流宣宝诰于广塲迓玉清于上界波回太液添海屋之仙筹乐奏云璈集瑶池之法驾光耀金仙之座香浮玉殿之烟朝野欢呼人天抃舞春生北阙葆一气之元和日丽东华荐三灵之茂祉伏愿
　　如日初升
　　与天齐夀紫芝黄鹤永延
　　帝祉于无穷旦月卿云常见
　　天顔之有喜从此五风十雨草木长春行见九域八纮神人胥庆梯山航海羣瞻凤厯之悠长天府神京永奠鸿基于巩固矣
　　候补员外郞【臣】汪锡龄【臣】李维均等选员外郞【臣】髙浚等补主事【臣】胡増耀【臣】陈沂震等选主事【臣】梁锡珩【臣】赵继抃等选内阁中书应陞【臣】陈学良等选中行评博【臣】汪枢【臣】阮体干等补中书【臣】刘自洁【臣】朱齐名等补鸿胪寺寺丞鸣赞【臣】陈谟【臣】周李等选国子监典簿【臣】乐凤仪【臣】梁德兼等选兵马司副指挥【臣】程鹤龄【臣】沈允陞等选翰林院孔目【臣】邓繁禧等原任布政司【臣】张圣猷补防议道【臣】靳治齐补道府【臣】汪清补知府【臣】张国桢【臣】王景灏等新授知府【臣】髙铃补同知【臣】王襄国【臣】汪泰来等选同知【臣】戴晋【臣】耿鳞奇等新授知州【臣】郜超补知州【臣】卓士杰【臣】邵棠怡等新授通判【臣】周溥补通判【臣】黄明德【臣】王继华等选通判【臣】髙其伦【臣】陈世增新授知县【臣】陶元运【臣】齐方起补知县【臣】周元恺【臣】吴振武等选知县【臣】冯景夏【臣】蔡文等新授教谕【臣】朱齐年补教谕【臣】胡文元选教谕【臣】丛澐等选训导【臣】张无咎等新授布政司理问【臣】黄炜选布政司经歴等缺【臣】黄国楹【臣】王宗城等补州同【臣】陈元容选州同【臣】周元鼎【臣】计文龄补州判【臣】戴埙等选州判【臣】陈仕【臣】汪愈等选府经歴【臣】冯开成等新授县丞【臣】冯廸等补县丞应陞【臣】张相柱补县丞【臣】徐廷垣【臣】周文隆等选县丞【臣】缪錞【臣】张大成等选府知事【臣】罗国禔等恭
　　祝
　　京城正阳门各巷各行士民商贾榜文
　　伏以
　　圣朝调玉烛祥昭有道之符
　　皇鼎固金瓯兆启无疆之厯
　　恩竝地天而叠被化普八纮
　　筹添日月以俱长光凝五位灿红云于雉尾毕腾率土之呼嵩瞻紫气于螭头益起康衢之击壤讴歌莫罄舞蹈难扬【臣民】等伏闻兴王履泰当五百之昌期仁主乗干绵十千之宝祚勲华逓接深仁普播于万方谟烈相承厚泽覃敷于九防出作入息俗尚清嘉鼓腹含哺民风于变是知臻上理无慙上哲更识有大徳必享大年华渚流虹最着髙辛之瑞瑶枢绕电聿传蒲阪之祥封人献祝以三多箕子衍畴于五福盖人登袵席旣统四海之家以为家而诗咏冈陵自合万民之夀而皆夀钦惟
　　皇帝陛下
　　道配乾元
　　徳符坤厚
　　政勤宵旰俨天步以雍雍
　　治洽堂廉奉帝衷之翼翼体
　　天地好生之徳遐迩叨未有殊恩承
　　祖宗忠厚之传中外邀非常旷典
　　青坛主鬯契明旦于穆清
　　兰殿称觞勤清温于定省
　　接尧舜禹汤执中之统绪洵咸五以登三
　　印闗闽濓洛理学之渊源果外王而内圣或丹黄载
　　籍标大义于纲目之书或甲乙陈编
　　赐御评于古今之集皇万象铸史镕经辉映三才左
　　宜右有
　　天章璀璨缀金科玉律于毫端
　　宸翰敷华惊凤翥鸾回于字里
　　书十行而官方士习训寓劝惩
　　筹万姓而农事女红图详耕织
　　仁人无敌天威快三孽之驱除
　　王者有征神武欣九边之底定荡平絶域声灵腾出日之乡煦育泰阶徳教讫无雷之国梯山航海辟从来未辟之封疆渐义摩仁兴亘古难兴之礼乐致百灵之效顺看四渎之呈祥犹复
　　南阅河工
　　东封泰岱总冀敷天得所不惮廵行更欣匝地霑恩屡
　　邀时迈迩者下蠲租之
　　明诏务盖藏于耕九余三开造士之宏科俾彚萃于拔十得五征徭槩免歴三载而一周乡防竝行阅十年而再举在我
　　后大沛宏恩于八极秀朴欢腾惟吾民欲聚纯嘏于一人炽昌颂起乃推崇未及于万一而谦让已至于再
　　三屡却
　　徽称益彰
　　冲徳
　　圣不自圣讵惟嫓迹于神尧安益图安遂已齐年于太
　　昊恭逢
　　圣诞欣际嘉辰福禄兼隆共庆六旬之初度尊亲未艾
　　实为
　　万歳之始基佳气云蒸启九天之阊阖欢声雷动集万国之衣冠溥湛露于彤阶酒斟百福回祥风于紫陌觞进九霞莺啭上林宛转和钧天之奏凤鸣阿阁翩跹觇盛世之仪被文锦之衣麻姑擘其麟脯乗防云之辇王母奉以蟠桃日之升月之恒鹭序鹓班齐上南山之鹤算天同长地同乆黄童皓叟竞献
　　北阙之兕觥【臣民】等属在编氓幸霑徧徳逰日中之市
　　愿受一防通
　　辇下之财互交百货地称
　　帝里跻荡平正直之休风居隷
　　皇都沐累洽重熈之雅化凡我小民之乐业皆赖圣主之鸿恩家庆升平夙矢瞻依之切典隆
　　朝贺弥深颂祷之私用申向日之寅衷敬祝齐天之
　　上寿光摇宝炬华灯开太液之莲曲度霓裳法部按云门之节更涓吉日肃布净坛诵宝诰于金绳无防不格阐梵音于瑶笈有感皆通俯鉴吾侪报効之涓埃永増
　　哲后凝厘之悠乆伏愿
　　寿域宏开
　　春台广被结道徳作长生之果何须赤鲤访仙链仁义为福世之丹不借青牛采药和风翔九陌处处流膏甘雨洒万方人人饮液休征则民康物阜瑞应则时和年丰将萃六合之羣黎常戴万年之
　　天子参天两地与万物以偕春就日瞻云共三光而永曜则已安已治不殊轩帝之灵长而卜世卜年更过周家之绵逺矣
　　防縀三行程得寿石璞邱圣台等二百二十五人金行谭伯龙褚国受刘之钜等一百四十四人金银首饰行王世鼎汪诘方一増等一千一百六十七人珠宝行龙登云孟齐贤周尚文等三百六十六人人参行李之郁金鉴金义检等一百九十五人城内貂皮行蒋启元刘世丰张祥麟等二百七人当行张士奇张名逺张景贞等一百一十七人银行叶长林陈吉士徐国桢等五百八十二人防縀行仲时盛任振翔沈懋昭等六百八十七人布行武人运康学文孟学吕等五百四十九人帽行陈宗显张国冈毛润等一百八十六人粮食行张国鋐赵元【臣】刘建邦等三十六人广行刘国瓒王义赵孟迁等三十六人鞾韈行王尚礼王国【臣】王爱民等八十四人东河沿各行单世立刘彦宋芝秀等二百三十四人西河沿各行唐自芳王国寿金国鉴等七十八人粮仓行闫大士曹起龙孙起熊等一百五十人果行朱文进崔国秀黄士英等二百一十八人广商梁式彩黄国琮傅瑞公等三十三人广行伍君铭邢国泰萧梦祥等九人西河沿各行衞全许养寛夏忠舜等一百五十六人正阳桥各行鲁登云詹铨张有道等八十四人廊房头巷各行张桂郭宗贤赵铎等三百三十六人廊房二巷各行王近【臣】王礼【臣】吴国华等一百八人珠宝市张明凤李机马国【臣】等一百八十人大街东各行陈宏儒徐金贵魏自秀等三百九十三人大街西各行诸鉴李忠致王之伊等一百四十四人鲜鱼口内各行左志懋张茂第李文贵等三百人大栅栏内各行曹国弼张于仓徐芳等一百人梅市街各行陈友志赵国宣耿国翰等五十一人髙爵街各行赵迪吉薛进通刘敬等六十六人东大街各行李珍王建刘庆祖等一百一十七人西大街各行张志仁吴金玉赵贵尊等六十三人正阳门内各行任宏重张文焕金瑛等六十人正阳门外各行马世俊王自富郭腾龙等二千一百八十七人各巷士民邢俨庄彦卿邬茂馥等四百五十八人续到各巷士民汪偀孟春富司文柄等二百四十八人书榜举人米愫副榜吴钟芬教习汪芳藻岁贡魏大徳生员翁应庚米愼陈笃祜米悦褚瀚褚丞监生王安国儒士张镕董事行人司行人褚泰选州同吴毓文周道盛郭燕朱荣璧王世鼎方逺朱元俊褚清选县丞褚国鉴褚国受褚源叶长林钟志淳等共一万五百一十二人等恭
　　祝















　　万寿盛典初集卷四十九
　　钦定四库全书
　　万寿盛典初集卷五十
　　庆祝三【名山祝厘一】
　　康熙五十二年三月各省督抚提鎭诸臣以
　　皇上六旬正诞各就其地之名山胜境率所属大小文
　　武臣僚耆老士庶建坛设醮庆祝
</div>
    <div class="pagination">
<a href="万寿盛典初集_page102.html">上一页</a><span>...</span><a href="万寿盛典初集_page98.html">98</a><a href="万寿盛典初集_page99.html">99</a><a href="万寿盛典初集_page100.html">100</a><a href="万寿盛典初集_page101.html">101</a><a href="万寿盛典初集_page102.html">102</a><span class="current-page">103</span><a href="万寿盛典初集_page104.html">104</a><a href="万寿盛典初集_page105.html">105</a><a href="万寿盛典初集_page106.html">106</a><a href="万寿盛典初集_page107.html">107</a><a href="万寿盛典初集_page108.html">108</a><span>...</span><a href="万寿盛典初集_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
