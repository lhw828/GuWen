<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 776 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 776 页/共 1125 页</h1>
    <div class="content">九月二十七日，学士院试将作监丞王拱辰，赋、诗并三上，诏为著作郎、直集贤院。以献所业命试。 
三年四月十三日，学士院试太子中允嵇颍，赋、诗并三上，诏充集贤校理。以知应天府夏竦、御史中丞杜衍荐命试。 
十月三日，学士院试秘书丞、馆阁对读书籍张充，赋三上、诗三下，诏充集贤校理。充，宰相李迪 ，自陈对读书籍已二年，诏更候一年。至是岁满，命试。 
十二月九日，舍人院试镇安军节度掌书记杨仪，赋三上、诗三下，诏充馆阁校勘。 
四年二月二十九日，学士院试将作 
      
监丞杨察，赋、诗并三上，诏为著作郎、直集贤院。以献所业命试。 
闰四月十五日，学士院试大理寺丞王绎，赋三上、诗四上，诏充秘阁校理。以献《集贤殿秋宴百僚颂》命试。 
五月二十三日，学士院试祠部员外(苏)苏绅，策、论并三上，将作监丞富弼策三上、论三下，诏绅为刑部员外郎、直史馆，弼为太子中(充)[允]、直集贤院。绅上《时政书》五卷，弼献所业，命试。 
宝元二年五月十一日，学士院试大理寺丞刁约，赋三下、诗三上，诏充馆阁校勘。以判天雄军吕夷简荐命试。 
康定元年九月五日，学士院试著作佐郎蔡襄，赋三下、诗四上，大理评事陈经赋、诗各三上，诏并充馆阁校勘。经以宰臣张士逊，襄以礼部尚书、知河南府宋绶荐，命试。 
二年七日此条所系月日有误。，学士院试大理评事陈博古，赋三上、诗三下，诏充馆阁校勘。 
二年二月四日，学士院试殿中丞何中立，赋、诗并三上，诏充集贤校理。以知陈州晏殊荐，有诏候再任替回命试。
三月二十二日，舍人院试殿中丞韩综，赋、诗并三上，诏充集贤校理。以宰臣吕夷简荐命试。 
五月十一日，学士院试太常博士李惇裕，赋、诗并三下，诏以惇裕是李至侄男，曾应拔萃入等，特除秘阁校理。以献所业命试。 
八月七日，学士院试屯田员外郎曾公亮，试诗三上，诏充集贤校理。公亮献所业，有诏候及一年。至是岁满，命试。 
十月二十七日，学士院试将作监丞吕(凑)[溱]，赋、诗 
      
三上，诏为著作郎、直集贤院。以献所业命试。 
庆历二年二月六日，学士院试大理评事李绚，赋、诗三上，诏为太子中允、直集贤院。以献所业命试。 
九月一日，学士院试太常博士孙甫、秘书丞杨孜，并赋三上、诗三下，诏并充秘阁校理。甫以枢密副使杜衍、孜以宰臣吕夷简荐命试。 
三年九月二日，学士院试著作佐郎、国子监直讲朱痴，赋、诗三上，诏充集贤校理。以枢密副使王尧臣荐命试。 
四年二月八日，学士院试秘书丞孙锡、大理评事苏舜钦，赋、诗并三上，诏充集贤校理。以参知政事范仲淹荐命试。 
三月十一日，学〔士〕院院试兵部员外郎掌禹锡、秘书丞张掞，赋、诗并三上，诏充集贤校理。
禹锡以枢密副使(任)[杜]衍、掞以宣徽南院使夏竦荐命试。 
五月一日，学士院试殿中丞王益柔，论三上，诏充集贤校理。以参知政事范仲淹荐命试。 
八月六日，学士院试太常丞章岷，论三上，殿中丞晁仲衍，赋、诗三下，诏岷充集贤校理，仲衍充秘阁校理。岷以参知政事范仲淹荐，仲(淹)[衍]献所业，并命试。
五年五月七日，学士院试大理寺丞充国子监直讲范镇，赋三上、诗三下，诏充馆阁校勘。以资政殿学士王举正荐命试。 
十一月二十五日，学士院试大理寺丞、国子监直讲邵必、大理寺丞李中师，赋、诗各三上，诏并充集贤校理。必以刑部尚书晏殊、中师以宰相陈执中荐命试。 
六年十月七日，学士 
      
院试大理评事王珪，赋、诗三上，诏为太子中允、直集贤院。以献所业命试。 
七年二月十四日，学士院试太常博士林 ，赋、诗三上，诏充集贤校理。翰林丞旨丁度等上 着《史论》、《辨国语》命试。 
二十七日，学士院试屯田员外郎陆广、秘书丞田谅，诗三下、赋二上，诏充集贤校理。广以参知政事丁度、谅以判大名府夏竦荐命试。 
七月二十二日，学士院试大理评事贾章，赋、诗三上，诏充馆阁校勘。 
八月二十五日，学士院试太子中允韩绛，赋、诗三上，诏为太常丞、直集贤院。以献所业命试。 
八年三月二日，学士院试大理寺丞、国子监直讲吴充，赋、诗三上，诏充集贤校理。以献《政本书》十卷命试。 
七月七日，学士院试殿中丞王起、将作监主簿鞠真卿，赋、诗并四上，诏充馆阁校勘。以宰臣文彦博荐恩州城下勤劳命试。 
十四日，舍人院试殿中丞李大临，赋三下、诗三上，大理寺丞沈康赋三上、诗三上，诏并充秘阁校勘。大临以宰臣文彦博、康以判大名府贾昌朝荐，并命试。 
九月二十一日，学士院试光禄寺丁讽，赋、诗三下，诏充馆阁校勘。以父度罢参知政事恩陈乞，故命试。 
十一月十七日，学士院试大理寺丞、国子监直讲司马光，赋、诗三下，诏充馆阁校勘，候二年，除校理。以(知)[参]知政事庞籍荐命试。 
皇佑二年正月二十七日，学士院试太常博士冯浩，赋、诗三上，诏充集贤校理。以宰臣文彦博
      
荐命试。 
四月十二日，学士院试屯田员外郎柳澥，赋、诗三上，诏充集贤校理、通判郑州。以判郑州贾昌朝荐命试。 
八月十三日，学士院试将作监丞贾黯、大理评事谢仲弓，赋、诗并三上，诏黯为著作郎，仲弓为太子中允，并直集贤院。以献所业命试。 
三年三月二十七日，学士院试职方员外郎王畴，赋、诗三上，诏充集贤校理。以宰〔臣〕宋庠荐命试。 
四月二十六日，学士院试大理评事刘敞，赋、诗三上，诏为太子中允、直集贤院。以上所业召试。 
九月二十一日，学士院试屯田员外郎张师中、太子中允陆诜，赋、诗三上，诏师中充秘阁校理，诜充集贤校理。师中以某人荐、诜以判大名府贾昌朝荐命试。 
四年四月二十五日，学士院试太常博士胡俛，赋、诗三上，诏充集贤校理。以参知政事高若讷荐命试。 
五年八月七日，学士院〔试〕秘书郎冯京，赋三上、诗三下，著作佐郎沈遘赋、诗三上，诏并为太常丞，京直集贤院，遘充集贤校理。以上所业命试。 
十月二十一日，学士院试著作佐郎钱公辅，赋三上、诗三下，诏为太常丞、充集贤校理。以上所业命试。 
至和元年五月二十七日，学士院试屯田员外郎韩宗彦，赋三上、诗三下，诏充集贤校理。以宰臣陈执中荐命试。 
七月八日，学士院试大理寺丞苏颂，赋、诗上，诏充馆阁校勘。翰林学士杨伟等上颂父绅家集，命试。 
二年正月二十一日，学士院试职 
      
方员外郎李及之、北京留守判官周豫，赋三上、诗四下，诏及之充集贤校理，豫充馆阁校勘。及之献《君臣龟鉴》，豫以宰臣陈执中荐命试。 
三月二十六日，学士院试太常〔博〕士王权，赋、诗三上，诏充集贤校理。以宰臣执中荐命试。 
五月二十九日，学士院试太常博士王哲，赋、诗三上，诏充集贤校理。以上《春秋通义异义解》、《皇纲论》、《谈论》四十九卷命试。 
三年五月六日，学士院试殿中丞李綖，赋、诗三下，诏充秘阁校理。以宰臣文彦博荐命试。嘉佑元年十二月二十四日，学士院试殿中丞张洞，赋、诗三下，诏充秘阁校理。以观文殿大学士晏殊荐命试。 
二年七月二十四日，学士院试职方员外郎林亿、光禄寺丞刘瑾，赋、诗三下，诏亿充秘阁校理，瑾充馆阁校勘。亿，枢密使高若讷 ，以罢政府恩陈乞；瑾，宰臣沆之子。先是，沆监护温成皇后园陵毕，固辞恩赉，而为瑾陈乞，有诏候二年。至是，并命试。 
十月七日，学士院试秘书丞陈襄，赋、诗三下，诏充秘阁校理。以宰臣富弼荐命试。 
十一月十四日，舍人院试前西京留守推官陈绎，赋三上、诗三下，诏充馆阁校勘。以枢密副史梁适荐命试。 
十二月二十三日，学士院试太常博士吴及，诗、赋三下，诏充秘阁校理。以观文殿大学士刘沆荐命试。 
三年五月十五日，学士院试大理评事滕甫，赋、诗三下，诏为太子中允、集贤校理。以献所业命试。 
十一月二日， 
      
学士院试将作监丞郑獬，赋、诗三上，太常博士蔡抗赋、诗三下，〔诏〕獬为著作郎、直集贤院，抗本官充秘阁校理。獬献所业，抗以枢密副使孙(污)[沔]荐命试。 
闰十二月二十六日，学士院试大理评事杨绘，赋三下、诗三上，诏为太子中允、集贤校理。以献《书意》、《诗旨》、《春秋辨要》十卷命试。 
四年五月十七日，学士院试太常丞文同、秘书丞陈荐，赋三下、诗四上，诏并充秘阁校理。同献所业，荐以枢密使韩琦荐命试。 
九月三日，学士院试屯田员外郎徐绶，赋三下、诗四上，诏充集贤校理。以翰林学士承旨孙抃
等荐命试。 
八日，舍人院试太常博士裴煜，赋三下、诗三上，诏充秘阁校理。以观文殿大学士刘沆荐命试。 
五年二月一日，学士院试太常博士张瑗，赋四上、诗三下，诏充秘阁校理。以献所业命试。 
三月十八日，学士院试都官员外郎王异，赋、诗四上，诏充秘阁校理。以献所业命试。 
八月十七日，学士院试殿中丞孙坦，赋三下、诗四上，诏充秘阁校理。以献《周易析蕴》十卷命试。 
六年四月八日，学士院试大理寺丞窦卞，赋三上、诗三下，诏为太子中允、充集贤校理。以献所业命试。 
十一月二十一日，学士院试秘书郎章衡，赋三上、诗三下，诏为太常丞、直集贤院。以献所业命试。 
八年正月二十二日，学士院试秘书丞李育，赋、诗三下，诏充秘阁校理。以献所业命试。 
英宗治平三年二月四日，学士院试殿中丞苏轼，策优，诏直史馆。以制科特旨命试。 
九月十三日，学士院试太常 
      
博士郑雍，赋、诗三下，诏充秘阁校理。以献所业命试。
十一月六日，召权提点陕西刑狱、尚书度支员外郎蔡延庆等十人就试馆职。初，帝谓辅臣曰：「馆阁所以育隽才，比欲选数人出使，无可者。公等为朕各举才行兼善者数人，虽亲戚世家勿避，朕当亲阅可否。」于是韩琦、曾公亮、欧阳修、赵 所举二十人，皆令召试。宰臣以为人多难之，帝曰：「既委公等举，苟贤，岂患多也!」时被荐者蔡延庆、夏倚、王汾、叶均、刘攽、章惇、胡宗愈、王存、李常、张公裕、王介、苏梲、安焘、(莆)[蒲]宗孟、陈侗、陈睦睦：原作「侗」，抹去，据选举三一之三七补。、李清臣、朱初平、黄履、刘挚二十人，令先召延庆等十人，余须后试。以上《国朝会要》。 
治平四年三月二十五日，神宗已即位，未改元。学士院试祠部郎中陈汝羲，诗、赋中等，诏充集贤校理。 
闰三月十一日，御史吴申言：「窃见先召十人试馆职，而陈汝羲亦预，渐至冗滥。兼所试止于诗赋，非经国治民之急。欲乞兼两制荐举，仍罢诗赋，试策三道，问经、史、时务，每道问十事以上，通否定高下去留。其先召试人，亦乞用新法考试。」诏两制详定以闻。其后翰林学士承旨王珪等言「宜罢诗赋，如申言」，于是诏自今馆职试论一首，策一道。 
二十八日，学士院试著作佐郎胡宗愈、太常丞张公裕、殿中丞李常、屯田员外郎刘攽、著作郎王存，诗赋入等，诏宗愈充集贤校理，公裕、常并充馆阁校理，攽、存并充馆阁校勘。宗愈等皆以先朝得旨召试故也。 
九月 
      
六日，学士院试屯田员外郎王汾，赋、诗中等，诏充秘阁校理。汾以先朝得旨召试故也。 
十一月二日，学士院试秘书丞韩忠彦，赋、诗入等，诏充秘阁校理。忠彦以父琦罢相恩命试。 
神宗熙宁元年八月二十六日天头原批：「『神宗熙宁元年』以下廿七字，复文。」，诏：「今后试馆职，只试策、论，更不试诗、赋。」
二年六月二十八日，学士院试职方员外郎王介、太常博士安(寿)[焘]，策、论稍优，著作郎蒲宗孟、陈侗、光禄寺丞朱初平策、论稍堪，介、焘充秘阁校理，余充馆阁校勘。介等皆先朝得旨召试故也。 
三年四月二十三日，学士院试虞部员外郎苏梲、秘书丞陈睦、秘书郎李清臣、江宁府推官刘挚，策、论优，诏梲、睦、清臣并充集贤校理，挚充秘阁校勘。梲等皆先朝得旨召试故也。 
四年四月二日，学士院试太常丞许将，策、论入等，诏充集贤校理。以献所业命试。 
五年十月八日，学士院试光禄寺丞黄履，策、论入等，诏充秘阁校勘。履以先朝得旨召试，丁忧，服阕，始命试之。
哲宗元佑元年十月十四日，诏：「应试中馆职者，内选人除正字改官请俸，并依太学博士法。」 
十二月六日，朝奉郎毕仲游、赵挺之并为集贤校理，承议郎行军器监丞孙朴、承议郎行太学博士梅灏、奉议郎张舜民、奉议郎礼部编修贡籍赵叡并为秘阁校理，宣德郎详定役法所管勾文字李吁、承议郎盛次仲并为秘书省校书郎，试太学录张耒、试太学正晁补之、河南府左军巡判官 
      
礼部编修贡籍刘安世、和州防御推官知常州晋陵县丞李昭 、宣德郎陈察并为秘书省正字。仍今后除校理已上职，并出告。以学士院召试充选也。 
</div>
    <div class="pagination">
<a href="宋会要辑稿_page775.html">上一页</a><span>...</span><a href="宋会要辑稿_page771.html">771</a><a href="宋会要辑稿_page772.html">772</a><a href="宋会要辑稿_page773.html">773</a><a href="宋会要辑稿_page774.html">774</a><a href="宋会要辑稿_page775.html">775</a><span class="current-page">776</span><a href="宋会要辑稿_page777.html">777</a><a href="宋会要辑稿_page778.html">778</a><a href="宋会要辑稿_page779.html">779</a><a href="宋会要辑稿_page780.html">780</a><a href="宋会要辑稿_page781.html">781</a><span>...</span><a href="宋会要辑稿_page777.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
