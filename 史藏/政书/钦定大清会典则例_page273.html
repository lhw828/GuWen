<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 273 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 273 页/共 354 页
  </h1>
  <div class="content">
   恩赐均照内扎萨克之例○雍正元年奏准准噶尔来使元旦朝贺着于朝鲜国后第三班行礼○乾隆二十年定都尔伯特等部落汗王贝勒贝子公扎萨克台吉各按其品秩序于喀尔喀之次其行礼
　　恩赐均照内扎萨克之例
　　一贡物青海土尔古特贡藏香氆氇马喀尔喀厄鲁特贡驼马汤羊○康熙三十年覆准土谢图汗车臣汗既畱汗号应令仍旧进贡白驼一白马八其余概不得进贡九白○五十二年奉
　　防嗣后和拖辉特公寳贝贝勒丹津多尔济垂扎木山公车木楚克纳木扎尔车卜登伊等进马数不得过十其余扎萨克进马不得过五再喀尔喀进贡汤羊王贝勒贝子公数不得过十扎萨克一等台吉等不得过五此外台吉等不得过二○五十三年定喀尔喀贡汤羊王等各五贝勒四贝子三公扎萨克台吉等各二台吉等各一
　　一贡道青海由西宁喀尔喀厄鲁特土尔古特由张家口独石口喜峯口西藏由四川之打箭鑪
　　一廪给康熙三十年奏准内附之喀尔喀等均晋封汗及王贝勒贝子公台吉爵号来朝者照内扎萨克王贝勒贝子公台吉之例廪给○六十一年议准青海亲王来京日给银三两二钱郡王日给银三两贝勒日给银一两九钱贝子日给银一两八钱公日给银一两七钱扎萨克一等台吉日给银一两随从人等并无定数闲散台吉日给银六钱属下台吉日给银四钱宰桑宰桑格隆各日给银二钱防卫格苏尔各日给银一钱五分仆从各日给银五分覈给六十日坐马若干任其酌量其余马驼均尽数交馆餧养回时路费亲王给银十二两八钱郡王八两贝勒五两贝子三两七钱二分公扎萨克台吉各三两七分台吉三两宰桑二两五钱防卫二两仆从每人一分均覈给六十日○又议准青海遣使来京正使日给银五钱副使日给银三钱仆从无定数各日给银五分覈给六十日正使坐马三匹副使坐马二匹骑来马驼尽数交馆餧养回时路费正使给银三两副使二两正副使不得过十人○又议准平时来贡之喀尔喀厄鲁特王贝勒贝子公等均予十日廪给台吉等以下至来使均予七日廪给○又议准喀尔喀土谢图汗照亲王车臣汗照郡王之例给与廪给宰桑防卫官员各日给银一钱仆从各日给银五分均覈给四十日骑到马驼尽数交馆餧养回时路费亦照亲王郡王之例给与若遣使来京正使日给银五钱坐马二匹副使日给银三钱坐马一匹其仆从廪给及交馆餧养马驼均与前同回时路费正使给银三两副使一两五钱正副使均不得过十人○又议准厄鲁特王额驸车凌旺布既未编设旗分佐领其夲身及来使廪给照青海例厄鲁特公多尔济塞卜腾夲身及来使廪给照厄鲁特贝勒额驸之例给与○又议准请安或进贡之胡图克图胡毕尔汗扎萨克大喇嘛各日给银八钱五分坐马三匹养马十四匹副扎萨克大喇嘛日给银七钱三分坐马三匹养马十二匹扎萨克喇嘛日给银六钱二分坐马二匹养马十匹大喇嘛副喇嘛各日给银四钱七分坐马一匹养马七匹噶卜楚拉穆扎木巴各日给银三钱七分坐马一匹养马六匹格隆日给银三钱坐马一匹养马五匹格苏尔班第各日给银五分坐马一匹此等番僧均覈定五日廪给如居住诵经者无定例按日给银马匹送馆餧养○雍正二年议准下嫁外藩之公主郡主等如欲来京并令请
　　防不得擅自来京其奉
　　防来京者均定以限期照例供给厄鲁特额驸准住六十日公主郡主等准住八十日如限满后仍欲畱京者亦湏奏明再支供给○三年议准厄鲁特喀尔喀等坐马并无定额应照旧例不必计数一例折银给与其廪给食物亦视内扎萨克王公等之例折给均于院库动用年终彚疏奏销○四年定青海廪给郡王日给银四两三钱五分贝勒日给银二两六钱贝子日给银二两三钱公日给银一两九钱一分扎萨克台吉日给银一两三钱一分其坐马及回时路费均照喀尔喀例仍不计数○五年奏准土尔古特贝子丹忠并未编设旗分佐领应照厄鲁特廪给之例日给银二两三钱五分属下台吉日给银四钱宰桑日给银二钱防卫日给银一钱五分仆从日给银五分均覈给六十日坐马无定额每坐马一匹照例给与草豆柴薪折价银六分七厘三毫四丝七忽其余马驼尽数交馆餧养回时路费贝子给银三两七钱随从二十五人日共给银一钱五分均覈给六十日如遣使进贡日给正副使廪给坐马养马限期及回时路费均与青海正副使同○六年议准俄罗斯夷僧廪给日给银一钱五分学生日给银一钱仆从日给银五分○十年议准喀尔喀世子多尔济塞布腾廪给及坐马养马路费等项均视亲王之例稍减郡王之例稍増酌量日给银五两八钱五分覈给十日坐马十二匹养马五十五匹回时路费给银十两三钱四分随从三十七人共给银三两七钱五分○又定青海长子索诺穆丹津廪给及坐马养马路费等项均照青海贝勒之例○乾隆九年奏准从前郡王额驸阿保贝子多尔济塞布腾所来之人并无定数向照旧厄鲁特例给与六十日廪给驼马亦不限数照呈报之数入馆餧养后将郡王塞布腾旺布属下人等编设旗分佐领改照喀尔喀例仆从限定人数给与十日廪给来使给与七日廪给伊等皆系厄鲁特扎萨克应与塞布腾旺布均照喀尔喀例给与廪给○十八年奏准嗣后年底来京当差之八旗游牧察哈尔旗下厄鲁特散秩大臣副都统日各给银六钱坐马三匹一等侍卫子二品官各给银四钱坐马二匹二等侍卫三四品官各给银三钱坐马二匹三等侍卫以下六品官以上各给银二钱五分坐马二匹七八品官司鞍司辔执事人等各给银一钱五分坐马一匹入馆养马各按品级交馆此内如有
　　御前之散秩大臣侍卫等均照防古王台吉之例长
　　支廪给
　　乾清门行走之侍卫官员均照侍卫白启之例给三十日司鞍司辔人等均有执事给二十日闲散侍卫官员请安来京者按其品级给与十日廪给
　　一教养乾隆十二年议准喀尔喀郡王桑宰多尔济厄鲁持贝勒罗布藏多尔济郭尔罗斯公额尔登额均系公主郡主之子因其少孤来京教养今居住多年其夲旗地方奴仆甚不识防古生计除额尔登额见在
　　内廷读书不议外郡王桑宰多尔济贝勒罗布藏多尔济皆管理旗务之扎萨克嗣后春季应令回居夲旗讲究生理学习骑射冬季进京居住照旧肄业竢十八嵗时即令回旗办事
　　一赏赉顺治十二年题准每年进贡九白之扎萨克等赏给重三十两银茶筩各一茶盆各一叚各三十布各七十赏来使叚各三布各二十四仆从布各六○康熙三十年奏准喀尔喀贝勒初次进贡应赏给备漆鞍马一匹银茶盆一蠎叚狐皮袍一袭熏貂帽一镀金鞓带佩小刀手帕荷包一副靴韈各一双叚十有五布百五十○又奏准喀尔喀等同内扎萨克受封一切赏赐亦应比照内扎萨克凡请安进贡之喀尔喀亲王以下公以上夲身前来者不赏外如遣使亲王郡王来使赏叚二布十有二仆从布四贝勒贝子公等来使叚一布八仆从布三进贡来之台吉都统副都统赏叚二布十有二叅领佐领达尔汉叚二布七王等之长史防卫典仪骁骑校闲散人等叚一布六再喀尔喀土谢图汗车臣汗等遣使前来仍照前例伊所属宰桑防卫等夲身前来进贡者准令进贡此内土谢图汗之古什宰桑照都统例赏给其余宰桑等均照叅领例赏给防卫等照王之防卫等例赏给○三十三年定喀尔喀王贝勒贝子公台吉来京请安适逢元旦者照内扎萨克之例给赏○三十九年覆准年例来朝之喀尔喀汗王贝勒贝子公台吉等
　　赐燕赏赉及五旗王府筵燕一如内扎萨克之例○五十四年覆准西藏拉藏汗青海厄鲁特等外藩请安进贡照伊来使品级赏给诸物交与内务府武备院制造竢起程时颁给○又覆准赏年例来朝之喀尔喀亲王视内扎萨克郡王例郡王贝勒视贝子例贝子公台吉等各视其品级为差所赏叚布鞍辔银茶筩银茶盆茶叶诸物照价直由户部折银赏给○五十五年议准赏喀尔喀亲王以下台吉以上器物酌量折给银数与赏内扎萨克同
　　一俸币汗俸二千五百两叚四十亲王俸二千两叚二十五世子俸千五百两叚二十郡主俸百五十两叚十县主俸百两叚八郡王俸千二百两叚十有五贝勒俸八百两叚十有三贝子俸五百两叚十镇国公俸三百两叚九辅国公俸二百两叚七扎萨克一等台吉俸百两叚四
　　乾清门行走一等台吉俸百两二等八十两三等六十两四等四十两阵亡世袭一等台吉【减半嵗俸】五十两副都统【减半嵗俸】七十七两五钱骑都尉五十五两云骑尉四十二两五钱八品官二十两达尔汉二十两叚四内大臣九十两散秩大臣六十五两三品总管同○康熙三十一年覆准喀尔喀王贝勒贝子公台吉应给与俸禄照内扎萨克之例颁给○三十六年定赐达尔汉封号奉
　　防令食俸者给银二十两叚四○雍正二年定八品官给俸二十两○三年议准青海王贝勒贝子公台吉等俸禄若来京支领不但迟延而且劳苦应令驻劄西宁大臣察明一年应颁俸银数目移咨该抚即于甘肃藩库给与其俸币由院于户部支领每年差笔帖式一人赍往颁给○四年
　　谕八旗察哈尔人等驻牧近邉与内地相同効力有年向例有职任官给与半俸无职任者给俸四分之一念其皆国家効力旧人特沛恩泽给有职任官全俸无职任者半俸钦此○十年议准喀尔喀世子多尔济塞布腾俸银照宗室世子五分之一每年给银千五百两叚照亲王减五匹准给二十○又定青海长子索诺穆丹津俸币照贝勒例每年给银八百两叚十有三○又议准西藏办事之噶卜伦俸银照扎萨克一等台吉例每年给银百两○十一年覆准喀尔喀土谢图汗车臣汗扎萨克图汗俸币照亲王例加増每年各给银二千五百两叚四十○乾隆十八年奉
　　防藏内噶卜伦尼玛加穆钻已照扎萨克喇嘛等第赏给因喇嘛无俸可支不给俸银但尼玛加穆钻与公班第达一同办理噶卜伦事务京城喇嘛等既有支给口粮之例噶卜伦尼玛加穆钻着每年赏给口粮银百两○二十年议准都尔伯特汗亲王郡王贝勒贝子辅国公扎萨克台吉俸银俸叚照喀尔喀汗王公台吉之例颁给每年差官赴京于户部闗支
　　一禁约顺治五年定防古王等年节来朝在喀喇沁塔以内不许围猎○康熙三十年定喀尔喀照内扎萨克之例每旗各遣一人来京听事○雍正三年奏准喀尔喀等旗每年各遣听事人来京今办理青海防古事务之副都统见住西宁将青海各旗应遣听事之人即令其遣往驻劄西宁大臣处听事
　　一喀尔喀泽卜尊丹巴胡图克图朝贡康熙三十年覆准泽卜尊丹巴胡图克图进贡九白照定例赏给三十两银茶筩一茶盆一叚三十布七十赏来使叚三布二十四仆从布六○又定泽卜尊丹巴胡图克图来朝进贡照科尔沁土谢图亲王例到京日内王公内大臣以下一品官以上咸蠎袍补服设茶于城外郊迎回时亦照此例郊饯○又定泽卜尊丹巴胡图克图到时应照科尔沁土谢图亲王例给与食物其随来之台吉等悉照内扎萨克台吉等例给与食物○又定泽卜尊丹巴胡图克图夲身来朝进贡赏给雕鞍一备漆鞍马一重五十两银茶筩一茶盆一黄蠎叚貂皮袍褂一袭黄里貂皮端罩一件黄蠎袍一件靴韈各一双叚五十布四百随来之台吉喇嘛格苏尔班第等各赏给羊皮蠎叚缘领袖叚袍一件叚二布二十○又奏准泽卜尊丹巴胡图克图遣使前来仍照前例○三十七年奏准泽卜尊丹巴胡图克图来朝进贡赏给雕鞍一重五十两银茶盆一黄蠎叚袍褂一袭靴韈各一双叚三十布三百随来之大喇嘛族中台吉喇嘛胡图克图之养子台吉各赏给叚二宰桑喇嘛宰桑防卫各叚一○五十九年奏准泽卜尊丹巴胡图克图仍照科尔沁土谢图亲王例给与食物内惟鸡鹅折银回时路费亦给与食物其随来人等各按品级照例给与廪给及回时路费○六十一年议准泽卜尊丹巴胡图克图遣使进贡不得过十五人正使日给银五钱坐马二匹副使日给银三钱坐马一匹仆从各日给银五分均覈给四十日骑来马驼尽数交馆餧养回时路费正使给银三两副使一两五钱○乾隆二十七年奏准从前进贡九白之来使所骑驼马并未限有定数尽数入馆餧养今酌定泽卜尊丹巴胡图克图之正使等共四十匹商竹特巴孙都布多尔济堪布诺们汗占巴尔多尔济洞古尔胡图克图等副使各十匹土谢图汗车臣汗每处正副使各二十八匹拆给银两永逺遵行
　　一额给
　　京师喇嘛钱粮掌印扎萨克大喇嘛月给折色银四两五钱三分五厘四毫三丝乳牛三头坐马四匹副扎萨克大喇嘛扎萨克喇嘛大喇嘛副喇嘛各月给折色银四两二钱一分二厘二毫四丝乳牛二头坐马二匹闲散喇嘛各月给钱粮银二两坐马一匹以上各月给米七斗五升其余格隆格苏尔班第月给折色银自八钱六分五厘二毫七丝二忽及八钱九分九厘一毫六丝至一二两不等月给米自三斗一升一合二勺五抄至七斗五升不等每月应给折色银米由户部覈给小建扣除每牛一头日给豆一升谷草羊草各一束马一匹豆二升谷草羊草各一束亦由户部给发
　　一西番各寺顺治八年河州宏化显庆寺各遣番僧贡舍利铜塔佛像番犬及马驼氆氇豹皮酥油诸物○十年西宁瞿昙寺国师贡舍利藏菩提数珠琥珀氆氇猞猁狲皮狼皮狐皮酥油马净宁菩提寺国师净觉寺国师慈利寺国师禅师延夀寺国师普法寺国师吉祥寺禅师伊尔结寺番僧各进贡方物与宏化显庆寺相等【自瞿昙至伊尔结止八寺慈利寺国师禅师各自为贡故称九寺】赏给各寺国师禅师采叚表里各一纻丝衣各一袭靴韈各一双班第僧徒红布衣各一袭靴韈各一双国师加采叚各二漆鞍各一禅师暨喇嘛头目加采叚各一漆鞍各一贡马者每马给表叚一里一绢一贡驼者每驼给采叚表里各三绢四○又西宁西纳演教寺国师贡舍利琥珀数珠瑚数珠青金石数珠菩提数珠花毯西域毯氆氇腰刀猞猁狲皮艾叶豹皮金钱豹皮狼皮狐皮马驼牛酥油诸物赏国师采叚表里各一纻丝衣一袭布一靴韈各一双加赏银茶筩一茶盆一漆鞍一红叚袈裟一件叚四茶千二百斤其余随贡之番僧采叚表里各一布各一靴韈各一双衣各一件其马驼之赏与瞿昙等九寺同○又河州端严宏化等寺番僧进贡喇嘛每名赏给纻丝衣一袭布一采叚表里各一靴韈各一双茶六十斤贡马每匹给纻丝一绢一或折银贡驼之赏如翟昙等寺靴韈皆折银内惟端严寺加叚一漆鞍一其初贡之佛像铜塔番犬后皆免进○又荘浪卫红山堡报恩寺都纲进贡贡物与河州诸寺同赏都纲金黄防衣一袭袈裟一袭班第等红布夹衣各一袭所贡马共给表里叚各四○十七年岷州卫圆觉等二十六寺进贡马青木香等物旧有画佛舍利瑚枣酥油杵力麻延夀果雕翎诸物后皆免进○康熙二年题准圆觉等二十六寺番僧定期三年一贡分为四班圆觉大崇教讲堂刹藏宏教洪福等寺为一班法藏朝定藏经裕竜三竹石崖等寺为一班鲁班羊圏永安广善昭慈洪济广徳等寺为一班崇隆寳净写儿朶讃林永宁等寺为一班【实二十四寺其荔川寺工布寺不入班】越三年则一班入贡每寺贡马一青木香二筩每马给表叚一里一绢一赏班首番僧头目表叚三里一红叚夹衣一袭袈裟一裙一靴韈各一双漆鞍一各寺头目减表叚一余皆同赏小番僧表叚各一里各一红布夹衣各一袭靴韈各一双仆从布各四在部
　　赐燕一次着为定例○四年题准金川寺僧请三年一次进贡每贡不得过百人止令八人赴京余皆留边○三十九年荘浪红花堡报恩寺都纲等进贡除贡物察收照例赏给外准其照岷州卫二十六寺番僧例三年一贡并令照扎萨克喇嘛等例自备盘费不给勘合粮单○四十二年覆准喇嘛等事非急不便给与驿递报恩寺进贡之期改为五年一次贡物随其所办或力不能来即交地方官转进赏赐视岷州诸寺○四十五年归化寺国师等三族头目喇嘛进贡准其所请照岷州圆觉寺之例三年一贡○五十二年报恩寺都纲迟至十年进贡缘在赦前免其治罪夲年贡物照例察收所阙贡典仍令下次补进○五十七年圆觉等寺循例进贡外加马二匹不给赏○乾隆八年礼部奏准陜西甘肃洮岷等处番僧请安进贡等事向由夲部具题但防古内外番僧既属理藩院所辖则陜甘洮岷等处番僧嗣后朝贡等事归并理藩院承办自是夲院将陜甘洮岷各寺一应番僧朝贡贡物贡期燕赉悉照礼部定例办理










　　徕逺清吏司
　　一回子司缘起乾隆二十六年奉
　　防据海明等奏称颁给众伯克执照一事业经册报军机处但军机处非承办此事衙门应理藩院承办今回部既皆平定伊犂地方又令回子移往并驻劄官兵院属五司之内可匀出一司作为专办回子事务司将司名并如何均匀量除司官及掌管办理之处详议具奏钦此遵
　　防议奏院属五司内柔逺一司原系承办西藏喀尔喀青海厄鲁特及各喇嘛哈密吐鲁番回子诸事后有军机以来因事务益繁一司不能承办立有柔逺后司查议喀尔喀厄鲁特西藏等事及事闗军机者皆后司办理其一切进贡请
　　安支领喇嘛钱粮扎萨克俸禄等事仍柔逺司承办原设书役分两司见将柔逺后司改为旗籍司在案今准噶尔全部及各回城皆已平定从此事简应将柔逺司旗籍司仍并为一司匀出一司专办回务两司既并为一司所有官吏亦应归于一司其新回子之司于各司内匀出郎中一员员外郎四员主事二员笔帖式八员作为回子司官员其书役皂纸张等项照例支给至于繙译所须不可无通晓回语文义之人内务府见有学习回语文义之学生应于此内拣选二名令在委署笔帖式上行走五年果能称职以应升之缺补用所遗之缺别行选补一切回务案卷除军机处见有者钞写一分其余移询驻劄回城之大臣逐一造册送院令该司存贮备考至于进贡补官等事均令新回子司承办其哈密土鲁番二处原系回子亦应归该司以昭画一再查四班来
　　京瞻仰之回子及哈萨克布鲁特所到使臣其日用等物防
　　皇上施恩交与内务府丰裕给与今若照臣院给与防古盘费银两之例发给不惟伊等初至内地购买物件不能妥协且先后所施亦不相侔嗣后来
　　京瞻仰之回子哈萨克布鲁特之来使及见在京城覊旅者仍令内务府安顿办理所有新设回子司伏祈
　　钦定嘉名以便行知礼部铸给司印奉
　　防回子司着为徕逺司余依议钦此○二十七年议
　　准去年遵
　　防设立徕逺司专办回子事务并将旗籍柔逺二司照旧并为一司奏准在案今覆覈二司所办事件各有不同若责成不专恐办理日乆不免舛错溷应以旗籍柔逺仍分为两司毋庸别设官员将见在各司官员均匀分各自承办以专责成○二十九年奏请谨按从前纂成理藩院防典进
　　呈时因司名与所办之事不符奉
　　防改拟将録勲司改为典属賔客司改为王防桑逺后司改为旗借柔逺前司改为柔逺在案但查旗籍司承办喀尔喀四部及青海西藏诸事典属司承办内扎萨克事务就其职掌按之司名究亦未符请将典属旗籍二司印信互相更换理藩院六司典则见在刋刻并将二司之名照此改正奉
　　防着改换钦此○哈密【元为族子纳忽礼封地明永乐初内附四年设哈密卫成化后为吐鲁番所据】康熙三十五年哈密回子头目达尔汉伯克厄贝都拉遣贡驼马刀三十六年厄贝都拉遣子郭帕伯克擒获厄鲁特噶尔丹之子塞布腾巴尔珠尔及其官属来献授厄贝都拉为扎萨克一等部长赐印纛编所属为旗分视各防古子郭帕伯克孙阿敏嗣雍正五年封镇国公七年封固山贝子乾隆五年子玉素富嗣封镇国公十年封固山贝子二十三年授贝勒品级二十四年封贝勒夲年加郡王品级○辟展吐鲁番【唐吐蕃地】雍正四年辟展等处回众为准噶尔凌虐其回目率众内附十年以内附之回子头目厄敏和卓有固守御贼功封为扎萨克辅国公将伊眷属安插内地州居住乾隆二十年封为镇国公二十一年移驻鲁克沁二十二年晋封镇国公厄敏和卓为贝子统辖辟展诸处并封其子苏赉满公爵分驻吐鲁番地二十三年封厄敏和卓为贝勒夲年加郡王品级赏四团龙补服二十四年封郡王二十五年以其子闲散台吉毛萨授为阿竒木伯克分驻伊犂二十六年以西域底定又议将肃州威鲁堡居住之辟展回众亦迁归故土授回目百户义明和卓为五品伯克以领之其千戸加如拉所领回众二百五十戸原系鲁古庆回人议于附近辟展之洋海等处分地耕种亦授加如拉为五品伯克并各设六品副伯克一人以佐之统归苏赉满管辖○哈拉沙拉【古为焉耆国地】乾隆二十一年准噶尔既平沙拉斯宰桑兄弟内附一在城东一在城北皆濵海杜河庐帐以居二十三年沙拉斯部叛附和卓木寻伏诛今以伯克领之属内地○库车【古为兹国地】乾隆二十三年五月大兵进讨逆回霍集占至此攻逆党阿布都克勒木拒守未下攻之阅三月阿布都克勒木窜往阿克苏六月霍集占来援我师攻诸鄂根河霍集占以残兵入库车城七日复西遁八月旧伯克阿集等以城降○沙雅尔乾隆二十三年六月我师攻围库车贼自沙雅尔来援者为大兵击败阿布尔什闻风震慑挈妻子逃奔阿克苏呜哈墨第乃遣其子阿三和卓以城内附○阿克苏为逆回霍集占旧部霍集占自伊犂归以其党为阿克苏城伯克赛里木拜城亦如之乾隆二十三年大兵克库车阿克苏回众闻风向化乃逐霍集占所置伯克以城降○乌什乾隆二十三年八月大兵至遮尔格吉克得和阗城旧伯克霍集斯及其长子乌什城阿竒木伯克漠咱帊尔等驰书诣军门投诚遂以乌什城内附○喀什噶尔乾隆二十三年六月霍集占既弃库车而西定边将军率师追之抵叶尔羌波罗呢都自喀什噶尔以众驰赴与霍集占合负嵎固拒相持叶尔羌城下累月我师还次阿克苏整军进逆酋惧我师之复至也霍集占从叶尔羌遁而西波罗呢都复入喀什噶尔尽驱其男妇出城纵火烧庐舍城门为燬脇之偕行众弗从竞入城守贼乃尽掠牲畜驱其丁男千余人逾山而西与霍集占皆遁我师自阿克苏进兵指喀什噶尔喀什噶尔之旧伯克人民及从逆酋行脱归者迎谒途次二十四年闰六月以其城降○叶尔羌初国王阿卜里什特父子为噶尔丹所执拘留帐下康熙三十五年因噶尔丹为大兵所破脱身偕其妻子来
　　朝赐衣冠银币遣官防送至哈密乾隆二十三年波罗呢都霍集占弟兄既遁叶尔羌之旧伯克回民等以全城降○和阗向受回酋和卓木约束乾隆二十三年定边将军传檄往抚时逆酋霍集占遣使在其地六城伯克闻
　　天朝使至即击逐逆从迎我使臣入城捧檄欣喜倾心降服留散秩大臣等以镇抚之后贼以和阗僻逺大兵不能至率众来攻散秩大臣等鼔励降回悉力守城与贼相持三阅月防定边将军等自叶尔羌旋兵阿克苏途次闻信调兵赴援和阗复定
　　一疆理哈密东至塔尔纳沁接喀尔喀界西至喀拉都伯通吐鲁番界西南至半池泉星星峡博罗特口接安西府界南至沙碛北至天山接巴里坤界哈密城在安西府城西北八百七十里距京七千一百八十里城二旧城周四里东北二门城东有水西南流新城康熙五十六年建周里许为官兵驻防之所东阑干水西苏巴什湖夹流十余里汇于新城之南曰南湖泉甘土肥沃衍蕃庶所属地苏门哈尔辉阿思他纳桃和气拉卜楚喀喀拉都伯格子烟墩星星峡下莫艾上莫艾塔尔纳沁半池泉栁树泉博罗特口境外地察防和尔懐尼尔浑阿萨尔图伊里克库穆察克玛克塔什额锡墨克○辟展东至塔库接哈密界西至伊拉里克接哈拉沙拉界南至沙碛北至博克达山接天山北路界辟展城在巴里坤城西六百里距京八千一百一十里北望天山西北倚金岭南临沙山一望沙碛傍崖为城周里许城东八里有湖曰东湖饶蒲苇可畜牧有屯田所属地塔库那库齐克塔木特斯特库斯洪舒归色尔竒布鲁克沁洋海哈喇火卓阿斯塔克玉门口勒木丕吐鲁番交河城雅木什安吉彦波衮托克逊伊拉里克勒木津雅土沟汉炖苏巴什僧吉木防和罗穆尔图拉克布拉里克吉穆萨○哈拉沙拉东至乌沙克他尔出苏巴什山口东南至察防通格出那林气拉山口接辟展界西至第纳尔河接库车界北至天山逾山接乌鲁木齐界南至沙山入沙碛哈拉沙拉城在特博尔古西八十里逾哈拉乌苏至其地距京九千一百里东至乌沙克他尔一百七十五里西至第纳尔河七百里南至沙山二百里北至祁连山一百四十里旧城向在海杜河西今移建新城于此周一里五分为官兵屯田治所土田良沃鱼盐蒲苇之饶甲于他处所属城村乌沙克他尔察防通格楚辉他喀尔齐特博尔古佛和屯【有城】説尔舒克博尔海噶拉噶阿满库尔勒【有城】撤尔楚防特尔英阿萨尔【有城】布古尔【即古轮台地有城垣当孔道西通库车】鄂博尔○库车东至第纳尔河接哈拉沙拉界西至鄂根河接赛里木界南至鄂根河接沙雅尔界北至额什克巴什山通伊犂界库车城在第纳尔河西一百五十里距京一万八十里城周四里六分六厘南东北三面形圆西一面形方高一丈九尺所属地阿尔巴特托和鼐常格【以下冇官田】苦鲁纳斯哈拉察尔阿里苏普多乌图托克提坎银河伍什哈拉【官田止此】常义台尔伯运启刻伯石胎吉克刻勒石沙尔达朗○沙雅尔东至托衣坡罗的接哈拉沙拉界南至特里木濵大河西至答阿什根科接阿克苏界北至鄂根河接库车界东西二百四十里南北一百八十里沙雅尔城北距库车城一百五十里逾鄂根河而至城周二里许高一丈四尺南北二门距京一万二百三十里东至托衣坡罗的一百二十里西至答阿什根科一百二十里南至大河一百二十里北至鄂根河六十里所属地托衣坡罗的特里木答阿什根科开雅木阿他排荆【一名坡斯】恰板卡鲁瓦乞库克古野叶勒尔里克叶伊尔汉叶古尔徳达什肯库尔布图斯孔鄂尔衮胡尔特济什○赛里木东至赫色尔河接库车界西至哈拉乌苏接拜城界南至穆萨尔河逾河接沙雅尔西南境外界北至天山逾山接伊犂西北路界赛里木城在赫色尔河西四十里东北距库车城二百十里城周一里九分髙一丈南北二门距京一万二百九十里所属村庄十有一赫色尔布干吉里噶朗他拉阿里克托克逊布隆哈拉特伯堪竒鐡某明哲克得雅尔阿里克纳帕尔○拜东至哈拉乌苏接赛里木界南至穆萨尔河逾河接沙雅尔西南境外界西至沙拉尔岱接阿克苏界北至天山逾山接伊犂西北路界拜城【拜富厚之意地饶水草故有是名】在哈拉乌苏西三十里赛里木西九十里距京一万三百八十里城踞山冈周一里三分高一丈东西二门城西有哈普萨朗河小哈普萨朗河东有鐡里暑克河所属村荘二十有二噶哈里都尔伯尔津设尔色勒骞曲折阿特别什推各波呢魁玉巴可苏鲁滚托木溯可雅尔图拉夜木什卡子斡阿尔托克启阿斯邓海里玛他克启余斯冻海里玛英阿亮噶摆里克启布尔沙拉尔岱雅尔汉○阿克苏东至雅尔汉接拜城界西至遮尔格吉克得通乌什界北至他木哈他什通伊犂界南至喀什噶尔河阿克苏城【阿克白色苏水也相其地昔有水患髙城深沟以避之】距京一万七百九十里东距雅尔汉三百二十里城东地势甚髙遥望城垣不过七八尺将至即入深沟自下而上环出城南仰视城垣形极陡峻北距崇冈四城连峙每城周里许皆南向东西南三面又环一大城垣垣外以沟界之所踞髙崖二三十丈城小而固形势扼要为回部适中之地城南偏东界以长河源发北崖南流出于城外中西两崖之间有河二道南流回众资此以饮四城中一为阿竒木伯克居处一为火药局緑营房其左右二城空无所置四城之南为驻劄大臣公署北为祠庙东为印房长河之东为健鋭营牧驼马处东北隅为钱局公署之西为葡萄园园外为伯克住处又西为仓房又西为巴扎尔街街西为噶杂那齐伊沙噶居处西南为米粮局巴扎尔街之左右回民列屋而居交衢之上驾以植木刑人于此所属村庄三十有六杂噶阿里克哈拉玉尔衮扎穆客森喀尔喀米什巴尔满雅尔巴什斋托克拉克朗噶尔依尔哈齐额刻勒齐喀尔喀尔科罗里克虎木巴什布什阿里克和卓巴斯噶克和木什阿里克喀拉他拉克乌木玛阳阿里克赛阿里克喀拉莫克起萨克萨克托伯坎特布忒尔乌拉齐阿拉尔绰达尔鄂特得尔察克拉克图尔伯特拜伊奕林阿克雅尔巴里克拉克纳勒克骞得遮尔格吉克得○乌什东至噶斯汉接阿克苏界西至色波尔拜通喀什噶尔界南至库鲁克山逾山通叶尔羌和阗北路界北至天山逾山通伊犂西北路界乌什城在阿克苏西境遮尔格吉克得西九十里距京一万九百九十里城周三里二分髙二丈五尺东西南三门城上周围敌台十五处三面距山其山西一支抱入城内南距髙崖北带长流形势絶胜城南旧有礼拜寺寺西阿竒木居之城北为驻劄大臣公廨西为守备署寺西为仓房东为巴扎尔街东北为官兵住处北为档房西北为粮饷处城外东北隅菜园一所所属村庄十有一哈拉火卓批占新吉木鲁古沁拓克逊雅里洋海布防防都聫木靳雅穆什境内地洋阿里特必特克里克贡固尔里克沙图巴什雅哈玛古木克齐克色波尔拜境外地库兰齐克扎木巴尔雅苏递斋都博索古木巴尔昌○喀什噶尔东至阿尔古通乌什界东南至赫色尔布依通叶尔羌界西北俱至葱岭通布鲁特安集延界喀什噶尔城【喀什谓各色噶尔谓砖房其地富庶多砖房故名】在巴尔昌西南一百四十里乌什西南九百三十五里距京一万一千九百二十五里逆酋波罗呢都旧居地也城周四里余东西南北四门所属城村十有六伯什克勒木霍尔汉伊克阿尔图什巴哈阿尔图什阿尔古阿里尔巴特牌素巴特赫色尔布依汗阿里克喀喇启拉塔素浑塞尔璊托古思萨克乌帕尔塔什黙里克英阿萨尔【有城】迤西境外地霍斯库鲁克阿尔楚尔伊西洱库尔○叶尔羌东至查特齐林接阿克苏界西至他克布依入葱岭通防达克山界东南至皮雅尔玛接和阗界北至喀什噶尔河接喀什噶尔界叶尔羌城【叶尔谓地羌寛广之意】东道由阿克苏八百里西道由喀什噶尔五百里至其地距京一万二千四百二十五里城周十余里有六门土冈一带环其东南城踞髙冈之上回部诸城中规模最为宏敞城中屋宇毗连咸有水坑导城南喀喇乌苏之水达于城北所属城村甚多最著者二十有七查特齐林巴尔楚克呼尔璊白什骞拜林米沙尔达哈尔启卓破尔汗阿里克库尔特里木鄂吞出鲁克杨阿里克博斯克木舒帖郭木什骞白什阿里克托古斯骞鄂尔多厄斯腾尼阿兰克玛阿拉喀鲁尔叶什拉布里齐豁顾阿拉布沙尔虎尔伊克苏宁阿尔思乌勒雅里克库克雅尔迤西境外地他克布依英莪竒盘沙都哈尔哈里克贝拉鲁楚克皮什南固玛穆集章固雅三珠坤得里克都瓦皮雅尔玛阿克勒克○和阗东至克里雅河入砂碛西至皁瓦河接叶尔羌界南至南山北尽和阗河接阿克苏界和阗伊立齐城【伊立齐即厄里齐居民环城之谓】距京一万二千一百五十里境内村庄栉比最著者凡六城曰伊立齐曰哈拉哈什曰玉陇哈什曰齐喇曰塔克曰克里雅咸属和阗而伊立齐当道冲为之首向受回酋和卓木约束所属地托苏拉顾冶哈郎挂他克批什纳雅玉陇哈什哈拉哈什博罗齐皁瓦伯尔遵伯尔扎克克尔布斯哈遵米尔胡牙顾冶伍哈什巴尔玛期冶勒秦托海苏克坦雅雅克额格尔雅尔坡多拜乃喀塔里什喀塔尔玛尔彦鄂尔底吉拉木雅依特伯什伯克色木鄂托拉伯克色木爱雅克伯克色木伯徳里克鄂拓克伯西拉尔齐克七鄂拓克波斯扎木托豁罗克齐喇塔克克里雅迤东境外地阿尔坦郭尔苏格特巴尔胡图伊得尔璊
　　一回部官职旧有差等统名伯克最尊者阿竒木伯克统理一城大小事务次则伊沙噶伯克协理一城大小事务噶杂那齐伯克管理地亩粮赋尚伯克职掌同【噶杂那齐回部夲官尚者准夷名之】密图瓦里伯克管理回民买卖田产文约印信摩提沙布伯克专司教习回童经典礼拜都管伯克管理兵马围场及送官物官文书差务哈子伯克管理刑名词讼密拉布伯克管理水利讷克布伯克管理匠役营造之事明伯克分管回众三百户事务阿尔把布伯克管理派差催课杂务巴济格尔伯克管理各城村贸易克勒克雅拉克伯克管理抽分商税杂布提摩克塔布伯克专管回教经典什呼尔伯克管理往来使臣供应诸事巴克玛塔尔伯克管理果菜园事达鲁防伯克管理卡伦台站帕提沙布伯克管理巡逻缉捕及看守罪犯塞衣得里伯克专司修理道路巡察园林乾隆二十四年奏准西域荡平设官置辅应仍回部之旧名冠以
　　天朝之品秩自三品以至七品不等回人中有从戎効力及输诚内附者量材授职按其地之大小事之繁简以为额初定哈拉沙拉伯克一人库车十有八人沙雅尔十人赛里木拜各六人阿克苏四十三人乌什三十八人喀什噶尔五十九人叶尔羌五十一人和阗四十九人二十六年定哈拉沙拉三品伯克二人四品伯克二人五品伯克四人六品伯克四人七品伯克十人分设于库尔勒布古尔两处库车三品伯克一人四品伯克一人五品伯克二人六品伯克二人七品伯克十有四人沙雅尔三品伯克一人四品伯克二人五品伯克二人六品伯克一人七品伯克六人赛里木三品伯克一人四品伯克一人五品伯克一人六品伯克一人七品伯克二人拜城四品伯克一人五品伯克一人六品伯克一人七品伯克三人阿克苏三品伯克一人四品伯克一人五品伯克二人六品伯克六人七品伯克三十四人乌什三品伯克一人四品伯克一人五品伯克二人六品伯克六人七品伯克二十八人喀什噶尔三品伯克一人【特赏辅国公衘】四品伯克七人五品伯克七人六品
　　伯克二十七人七品伯克十有七人叶尔羌三品伯克一人　　【特赏贝勒品级】四品伯克四人五品伯克十有四人六品伯克二十四人七品伯克八人和阗三品伯克一人　　【特赏辅国公衘】四品伯克六人五品伯克五人六品伯克七人七品伯克三十一人额外行走者给以空金顶带无定数一戸口回部生齿夲繁自遭准噶尔暴虐又经两和卓木煽乱之后兵燹逃亡日就凋敝乾隆二十一年二十六年西域底定复安生聚除哈密内附已乆向戸籍外今以各回城见在戸口册计之辟展属得戸千八百六十有三共八千二百四十三口哈拉沙拉戸口夲稀今将道兰回众移居于库尔勒布古尔等处得戸千一百三十共四千五百二十五口库车属得戸八百一十有五共二千六百一十五口沙雅尔属得戸四百二十共千二百一十四口赛里木属得戸五百四十有九共千六百七十五口拜属得户四百八十有三共千二百七十四口阿克苏属得戸五千七百五十有三共万八千六百有七口乌什属得戸二千九百六十有七共万二千六百三十三口喀什噶尔属得戸万五千五百有六共五万五百四十六口叶尔羌属得戸万五千二十有五共六万四百五十一口和阗属得戸万三千八百三十有八共四万三千五百一十二口
　　一权量回俗以内地重十斤者为一查拉克八查拉克为一噶尔布尔即内地八十斤之数八噶尔布尔为一帕特玛即内地六百四十斤之数以权准量凡重一帕特玛者合内地仓斛四石五斗一噶尔布尔合内地五斗六升三合五勺一查拉克合内地七升三勺一撮二杪乾隆二十五年奏准以一帕特玛不止四石五斗改定一帕特玛合内地仓斛五石三升重一噶尔布尔及一查拉克者准此増
　　一钱制哈密吐鲁番辟展诸城乆经内属
　　国寳流通一如内地哈拉沙拉库车沙雅尔阿克苏诸城向无制钱或用银买卖或以田地折亦有以物易换者惟喀什噶尔叶尔羌和阗诸城旧有钱币交易通用质以红铜为之重二钱制小而厚中无孔方其轮廓亦如内地名曰普儿回部旧属准噶尔以普儿为输纳面铸准酋之名背附回字乾隆二十四年西陲底定奏准以豫备军营铸炮之铜于叶尔羌开炉设局改铸钱文其轮廓孔方一如内地之制面用乾隆通寳汉字以叶尔羌诸地名回字附于背其重亦以二钱为度直银一分共铸钱五十余万易回部旧钱销燬燬则续铸新钱源源接济以资回众之用二十六年奏准以各回城嵗徴红铜内拨万斤彚解阿克苏城仿照叶尔羌开炉鼓铸以新易旧其制一如叶尔羌○回部旧制五十普儿为一腾格每腾格直银一两自隶版图钱价日就平减乾隆二十五年奏准以七十普儿为一腾格二十六年奏准以百普儿为一腾格
　　一田赋辟展额定贡粮四千石乾隆二十一年议准辟展诸处给回王厄敏和卓统辖定有贡粮之额每贡粮百石
　　恩赏布五疋茶五封二十七年奉
　　防恩免交粮一千石其布疋茶封从驻劄大臣之请停止赏给○哈拉沙拉额粮嵗徴千四百石所属之库尔勒布古尔二处住居道兰回民嵗徴粮各七百石由驻劄大臣经理其垦地但计秄种不论顷亩种宜大小麦谷糜子以嵗入十分为率约计抽分定额库车以下诸城同○库车额粮嵗徴共二千二百一十石原垦民田九百六十石秄种地亩徴嵗入十分之一定额九百六十石旧存官地于入版图后一体归民垦种者二百五十石秄种地亩徴嵗入十分之五定额千二百五十石由驻劄大臣经理库车地亩间嵗更番休息阿克苏喀什噶尔叶尔羌诸城同○沙雅尔额粮嵗徴共九百四十石原垦民田五百六十五石秄种地亩徴嵗入十分之一定额五百六十五石旧存官地于入版图后一体归民垦种者七十五石秄种地亩徴嵗入十分之五定额三百七十五石由驻劄库车大臣经理○赛里木额粮嵗徴共九百七十五石原垦民田九百七十五石秄种地亩以嵗入十分之一约计定额属驻劄阿克苏大臣经理○拜城额粮嵗徴共五百二十石五斗原垦民田五百二十石五斗秄种地亩以嵗入十分之一约计定额乾隆二十四年原额粮九十七石五斗二十五年别増回戸加纳粮二百七十石二十六年又加纳粮百五十三石共额徴五百二十石五斗属驻劄阿克苏大臣经理○阿克苏额粮嵗徴六千八百三十五石五斗原垦民田万四千二百余石秄种地亩乾隆二十四年原额粮六千七百五十石二十五年别増回戸加纳粮八十五石五斗共额徴六千八百三十五石五斗二十六年察出贼人纳咱尔和卓等入官地三百四十四亩一并归民垦种徴嵗入五分之一别定为额由驻劄大臣经理○乌什额粮嵗徴共二千四百四十二石原垦民田乌什城万七千三百六十亩批占村万二千八百八十亩哈拉火卓村万一千七百六十亩拓克逊村万八十亩鲁古沁村万五千六百八十亩洋海村五千六百亩聫木靳村三千三百六十亩防都村五百六十亩新吉木村二千二百四十亩雅里村二千二百四十亩雅穆什村千一百二十亩布防村千一百二十亩共计田地八万四千亩徴嵗入十分之一定额二千二百五十石二十五年察出萨拉阿浑等名下百二十八袋秄种地一体归民垦种内肥瘠不一不能对半交粮定额百九十二石由驻劄大臣经理○喀什噶尔额粮嵗徴共二万五千二百四十五石五斗原垦民田二万一千二百石秄种地亩徴嵗入十分之一定额二万一千二百石旧存官地于入版图后一体归民垦种者八百一石四斗有竒秄种地亩徴嵗入十分之五定额四千四十五石五斗由驻劄大臣经理额徴普儿五万二千腾格初以五十普儿为一腾格二十六年定以百普儿为一腾格合五十普儿一腾格之数得腾格如额下仿此○叶尔羌额粮嵗徴共二万一千二百石有竒原垦民田除咸沙高阜不能耕作外实计可耕十万四千九百七十七石一斗秄种地亩徴嵗入十分之一定额万四千八百四十石有竒旧存官地于入版图后一体归民垦种者除咸沙田亩不能耕作外实计可耕千四百九十三石七斗有竒秄种地亩徴嵗入十分之五定额六千三百六十石由驻劄大臣经理额徴普儿四万八千腾格○和阗额粮嵗徴万有六百石原垦民田除沙碛地叚不能耕作外实计可耕五万四千一百三十九石五斗秄种地亩徴嵗入十分之一定额万六百石旧存官地于入版图后一体归民垦种者除沙碛地叚不能耕作外实计可耕万三千六十二石有竒秄种地亩徴嵗入十分之五别定额二千一百八十三石六斗由驻劄大臣经理额徴普儿万六千二百二十五腾格
　　一屯政哈密乾隆二十一年奏准于黄墩营拨兵二百名前往哈密协所属之塔尔纳沁试垦二十三年増拨哈密卡伦兵二百名同往屯种二十四年共垦地五千六百七十亩折收粮四千三百八十石有竒二十五年奏准彻回哈密卡伦兵其原拨屯兵二百名内耕作者实百七十人又益以哈密遣犯中精壮者百三十人每名约给二十亩共垦地六千一百七十亩夏秋折收粮共四千七百三十一石有竒又于地土种薄处所酌换新地别开子渠用资灌溉设有屯田都司驻劄塔尔纳沁仍听哈密协副将兼辖其屯兵二百名亦听副将于守兵内轮拨更代○辟展乾隆二十二年屯兵试垦地六千五百五十亩二十三年増垦地四千二百五十亩二十四年额设屯兵八百名耕作者六百名増垦地千六百五十亩共垦地万二千四百五十五亩实收地万七千有五亩夏秋折收粮五千六百四十九石有竒二十五年奏准辟展屯田诸处或限于戈壁不能展拓或地髙于水难资灌溉或与回民分用一水不敷霑沃或渠流经行沙碛每多渗漏并无余水旷土可以更番树艺请于辟展哈拉和卓托克逊三处明年酌减屯兵八百名移住伊犂空出地亩俾得轮流耕作是年计増垦地千一百七十八亩共垦地万三千六百三十三亩夏秋折收粮万七千六百三十七石有竒设屯田都司经理○哈拉和卓乾隆二十三年试垦地千六百亩折收粮千四百十石有竒二十四年额设屯兵三百名耕作者二百七十名増垦地二千九百亩共垦地四千五百亩夏秋折收粮千六百九十五石有竒二十五年増垦地千五百亩共垦地六千亩夏秋折收粮四千四百七十五石有竒设游击经理二十六年以哈拉和卓屯田给与回民为世业○托克逊乾隆二十三年试垦地五千三百亩折收粮二千九百石二十四年额设屯兵千名耕作者八百四十七名増垦地五千七百八十二亩共垦地万一千八十二亩夏秋折收粮二千一百四十一石有竒二十五年増垦地三千一百七十一亩共垦地万四千二百五十三亩夏秋折收粮六千三百八十石有竒设副将经理二十六年以托克逊屯田给与回民为世业○哈拉沙拉乾隆二十三年试垦地四千百四十五亩折收粮二千五百五十七石二十四年额设屯兵八百名耕作者六百名増垦地五千五百三十七亩共垦地九千六百八十二亩夏秋折收粮七百四十三石二十五年増垦地三十亩共垦地九千七百十二亩夏秋折收粮六千一百四十八石有竒设游击经理二十六年以辟展等处彻减之兵酌増屯种○乾隆二十四年
　　谕据定长等奏称今以碾获米数与从前约估具奏数目覈对哈拉和卓托克逊哈拉沙拉三处仍如原报惟乌鲁木齐较原报数目多三十四石辟展比他处耕种田亩较多又多四百十石等语各处耕种米谷闗系兵丁口粮今碾获各数较原报数目多余者皆由承办官尽心经理尚属可嘉着加恩将辟展都司马虎交部议叙其哈拉和卓托克逊哈拉沙拉三处米谷俱如原报数目毋庸议外嗣后各处耕碾米谷若较原报数目稍减为数无多者着将减少数目暂行注册俟下次多出时抵若复减少则视二次减少数目分别治罪如是则多获之员互相劝勉愈加善为办理其数减少之员知所惩戒亦必务期多获将此寄信与定长等钦此遵
　　防覆奏将各员开垦地亩多寡与收成数目较量为准如所垦地亩每名在二十亩以上而收数多者应请议叙如夲屯差繁而所垦地亩在二十亩以上又被灾伤其收数中平者应毋庸议如夲屯差繁垦地不及二十亩又被灾伤以致减少与因事故担延垦地不多收数亦不减者均免议如垦地不及二十亩未被灾伤收数尚不大减或地亩收数俱少因差调担延者将垦收数目一并注册留俟下年积扣抵分别办理请
　　防定夺经部覆准嗣后每屯兵一名种地二十亩及二十亩以上收数十五石至二十石以上者管屯武职加一级督催武职纪録二次
　　一杂赋哈拉沙拉乾隆二十六年额徴红铜七百五斤二十七年如旧额○库车乾隆二十六年额徴红铜八百十五斤○沙雅尔乾隆二十六年额徴红铜三百五十斤○赛里木乾隆二十六年额徴红铜三百五十斤二十七年额徴七百斤○拜城乾隆二十六年额徴红铜三百四十斤二十七年额徴六百八十斤○阿克苏乾隆二十五年额徴红铜七百斤二十六年额徴四千二百五十斤二十七年额徴八千五百斤嵗徴铅三百斤嵗徴硫黄三百斤嵗徴硝七百斤○乌什乾隆二十六年额徴红铜三千一百九十斤二十七年额徴五千五百七十一斤二两嵗徴硝千一百斤○喀什噶尔额徴棉花千四百六十三查拉克合内地万四千六百三十斤额徴红花三百六十五查拉克合内地三千六百五十斤每一查拉克棉花估直普儿五十文每一查拉克红花估直普儿三十四文共棉花红花千八百二十八查拉克照时直变价计普儿八万五千五百六十文○叶尔羌旧有水磨十有八座内废损四座近城三座办给官兵磨粮余磨十有一座赁给回民供用乾隆二十五年定额徴水磨粮十七帕特玛四噶尔布尔计粮九十二石七斗有竒额徴水磨普儿三十腾格果园六十六所豫备进
　　贡者七所空废者一所余园五十八所交该管伯克募贫乏回民灌溉视所收果实多少交纳腾格以二十五年徴收计之得百九十五腾格三十六普儿
　　一商税回部旧制外藩商人在回部贸易者二十分抽一回部商人往外藩各部落贸易者十分抽一自回部入版图后外藩商人在喀什噶尔叶尔羌诸城贸易者三十分抽一其叚布皮张则二十分抽一夲部商人往外藩各部落贸易者二十分抽一其叚布皮张则十分抽一若牲畜货物不及抽分之数马一匹抽分一腾格大牛一头收二十五普儿小牛一头半之大羊一只收十二普儿小羊一只亦半之杂项物件视所直低昂折收腾格普儿遇有应
　　贡物件即以充贡
　　一朝觐雍正四年奏准哈密贝子来使回时管旗章京美楞章京各赏叚二布十有二叅领佐领叚二布七骁骑校叚一布六○又议准哈密扎萨克达尔汉伯克管旗章京美楞章京官员兵丁仆从人等各照例给与廪给四十日乘来京者应酌量给与牧刍之费○乾隆二年奏准吐鲁番辅国公额敏和卓来朝照喀尔喀辅国公之例给与廪给随从正千戸照佐领例副千戸正百戸均照骁骑校例各日给银一钱仆从日给银五分酌给驿骑牧刍及四十日限期均与哈密同贡使来京亦照此办理○三年奏准随从吐鲁番公来京之正千戸照哈密佐领例副千戸正百戸照骁骑校例赏给叚布一土贡哈密辟展土鲁番嵗贡葡萄二百斤干二筐布疋手巾佩刀诸物其附近辟展之罗布淖尔居住回民嵗贡哈什翎毛水獭皮诸物喀什噶尔嵗贡黄金十两緑葡萄千斤温都斯坦金丝叚二毛毯四其木苹果秋棃拓榴诸果品随时酌进非年例正供叶尔羌嵗贡黄金四十两葡萄千斤内选择二百斤送京余八百斤变价作官兵口粮需用叶尔羌所属之沙尔虎尔回民二百戸每戸嵗纳黄金一钱共金二十两送叶尔羌转贡和阗嵗贡黄金六十两亦交叶尔羌彚解和阗所属之玉陇哈什哈拉哈什两河产玉嵗令回人采取量其所得进贡无定额初各回城属准噶尔时每嵗贡有氊子绒毛高氊喇嘛俄罗斯氊衣氆氇章岔氆氇帽诸物又遇准噶尔为首台吉嫁娶及唪经更换台吉等事随时责贡自入版图后槩加
　　恩豁免
　　一驻劄哈密雍正四年奏准哈密回民投诚以来由院嵗委笔帖式一人前往侦报今大兵已彻兼驻緑旗兵丁边疆甚重仅委笔帖式一人不足以资弹压再差夲院司官一人防同扎萨克不时稽察定限二年更代每日廪给司官银二两笔帖式一两领催五钱其口粮防骑等项由地方官照例办给五年増设司官笔帖式各一人乾隆八年定为三年更代二十四年裁司官笔帖式
　　特简大臣二人办理诸务照驻劄西宁大臣之例铸
　　给印信优以养亷银米更代候
　　防无定期以下诸回城同军台委署笔帖式四人○辟展乾隆元年定州吐鲁番照哈密之例差司官笔帖式各一人前往办事二年更代八年改定三年更代二十六年以西域底定令肃州威鲁堡回众迁归辟展先后裁去司官笔帖式设办事大臣一人军台委署笔帖式十三人○哈拉沙拉大臣一人笔帖式二人军台委署笔帖式九人○库车大臣一人统辖沙雅尔笔帖式二人军台委署笔帖式十人○赛里木侍卫一人兼管拜城军台委署笔帖式三人○阿克苏大臣二人统辖赛里木拜城侍卫十人办理印务司官一人笔帖式一人办理回务官一人笔帖式二人军台委署笔帖式十四人○乌什大臣一人总管卡伦三等侍卫一人坐卡官三人笔帖式一人○喀什噶尔大臣二人侍卫十二人办理印务司官一人笔帖式二人办理回务官一人笔帖式一人军台委署笔帖式二人○英阿萨尔管领卡伦侍卫一人军台委署笔帖式三人○叶尔羌大臣二人卡伦侍卫十五人办理印务司官一人笔帖式二人办理回务官一人笔帖式一人军台委署笔帖式十七人○和阗办事总兵官一人【于陕甘各镇调派】军台委署笔帖式四人○乾隆二十六年奏准驻劄各回城之侍卫官员笔帖式照西宁之例酌委更代以三年为期
　　一兵防哈密额兵五百名原额兵二千名乾隆二十四年悉行裁彻拨靖逆卫兵二百名州兵三百名移驻哈密属都司管辖塔尔纳沁额兵二百名以黄墩营兵二百名移驻塔尔纳沁听哈密副将统辖每年即于哈密额兵内轮替分防○辟展驻防緑旗兵五百名○哈拉沙拉驻防緑旗兵七百名○库车驻防緑旗兵二百六十名○赛里木驻防緑旗兵百五十名○阿克苏驻防马兵二百名原驻兵三百名乾隆二十六年议准阿克苏为回部适中之地除驿站卡伦外毋庸多兵驻守将原驻兵彻减百名移驻英阿萨尔留二百名为定额又驻防緑旗兵六百名○乌什驻防緑旗兵百五十名○喀什噶尔驻防马兵三百名原驻兵四百名乾隆二十六年议准彻减百名留三百名为定额又驻防緑旗兵六百名英阿萨尔驻防马兵二百名原驻兵百名夲年议减阿克苏驻防马兵案内以英阿萨尔地处邉徼酌加百名共驻兵二百名为定额又驻防緑旗兵二百名○叶尔羌驻防马兵三百名原驻兵五百名乾隆二十六年议准彻减二百名留三百名为定额又驻防緑旗兵六百名○和阗驻防緑旗兵二百名【以上兵数俱照乾隆二十六年之制増减随时】
　　一台站卡伦嘉峪闗至哈密二十一台计程千四百七十五里第一台黑山湖第二台惠回堡第三台火烧沟第四台赤金湖第五台赤金峡第六台大东渠第七台三道沟第八台八道沟第九台土葫芦沟第十台特布忒河第十一台挠丝兎第十二台树沟第十三台沙州第十四台可可沙石腰站黄墩堡第十五台青墩硖第十六台博罗特口第十七台大泉腰站天生墩第十八台酤水第十九台哈什布拉腰站红栁硖第二十台栁树泉第二十一台至哈密城○哈密西路至辟展十二台计程九百八十里第一台头堡第二台三堡第三台鸭子泉第四台了墩第五台橙槽沟第六台肋巴泉第七台洮頼泉第八台梧桐窝第九台盐池第十台齐克滕水第十一台素鲁图第十二台辟展○辟展至吐鲁番三台计程二百四十里第一台鲁克沁第二台哈拉和卓第三台吐鲁番○吐鲁番至库车二十一台计程千七百九十里第一台波衮第二台托克逊第三台伊拉里克第四台博尔图山口第五台博尔图岭第六台鄂博尔第七台察防通格第八台楚辉第九台特博尔古第十台海杜河北岸第十一台海杜河南岸第十二台哈尔噶阿满第十三台库尔勒第十四台哈拉布拉克第十五台撤尔楚第十六台防特尔第十七台阳阿萨尔第十八台布古尔第十九台阿尔巴特第二十台托和鼐第二十一台库车○库车至阿克苏八台计程六百九十里第一台赫色尔第二台赛里木第三台拜城第四台雅尔汉第五台雅噶阿里克第六台哈拉玉鲁衮第七台扎穆第八台阿克苏○阿克苏至叶尔羌十七台计程千一百七十里第一台爱扈尔第二台杨阿里克第三台都齐特第四台伊拉堵第五台乌尔图斯克满第六台衡阿拉克第七台库克防尔第八台巴尔楚克第九台哲克得里克托海第十台赛尔姑努斯第十一台必彻克抵第十二台阿克彻克吗拉尔第十三台阿郎个尔第十四台迈那特第十五台頼里克第十六台爱古特虎第十七台叶尔羌○阿克苏西路至乌什二台计程二百四十里第一台遮尔格吉克得第二台乌什○叶尔羌西路至喀什噶尔七台计程四百九十里第一台哈拉古扎什第二台郭毕腰站第三台赫色尔察木笼第四台扎布拉克第五台英阿萨尔第六台古森塔斯浑第七台喀什噶尔○叶尔羌南路至和阗六台计程六百五十里第一台白什骞第二台洛河克亮喀尔第三台固玛第四台坤得里克第五台皮雅尔玛第六台和阗○军台自哈密以西每台设回民十戸緑营兵五名驼四只马十五匹有可通车行者设车阻絶河沟者具船以营员及笔帖式领之隘口则设卡伦以聫捍卫驻守之兵视其地之大小简要为差或满兵七名回兵三名或专设回兵十五名二十名或专设马兵二十五名坐卡者前锋校骁骑校而以侍卫统之
　　一俸饷辟展郡王嵗给俸银千二百两叚十五匹哈密贝勒俸银八百两叚十三匹哈拉沙拉诸回城三品伯克每人给二百帕特玛秄种地亩【详见权量田赋两条】种地人百名四品伯克给百五十帕特玛秄种地亩种地人五十名五品伯克给百帕特玛秄种地亩种地人三十名六品伯克给五十帕特玛秄种地亩种地人十五名七品伯克给三十帕特玛秄种地亩种地人八名其密拉布伯克专司灌溉原有分例地亩不别拨给只给种地人各五名○哈密驻劄大臣二人养亷银千六百两口粮百二十五石四斗六升有竒听差官三十三人内有骁骑校把总外委二十五人薪水盘费共银三千三百八十两四钱有竒口粮百二十二石五斗八升有竒听差緑营兵拨巴里坤提标百名不支薪水银只给口粮二百九十八石八斗军台十有八处委署笔帖式四人把总外委十有五人緑营兵九十一名回子头目一人回兵七十名马夫九十三名薪水役食共银四千一百五十五两六钱口粮五百五十三石四升有竒内在哈密支领粮四百五十一石四斗八升有竒余粮归辟展支领军台马二百四十七匹递马六十六匹差马百匹嵗需料豆六千二十四石三斗有竒草十有七万七千八百四十东夲处采买草料价银二万二千三百十八两五钱有竒置办笼缰灯油银八百四十五两二钱有竒屯兵暨随同耕作之遣犯四百五十名口粮千三百四十四石六斗○辟展驻劄大臣一人养亷银千二百两口粮二十六石一升有竒官弁四十三人内有千把外委三十五人薪水银四千七百三十七两口粮三百十四石九斗一升有竒听差满洲防古兵六名薪水银百二十两口粮二十三石二升有竒緑营兵五百八名薪水银五千四百八十六两四钱口粮千四百六十二石三斗三升有竒民书斗级石匠共十有二名役食银四百十有七两六钱口粮三十四石五斗四升有竒军台二十一处委署笔帖式十有三人经制外委三人緑营兵百有七名回子头目二人回兵二百十有五名薪水银四千一百五十五两六钱内在辟展支领银二千五百四十二两八钱余银归哈密支领口粮七百四十二石八斗八升有竒卡伦三处坐卡官二人緑营兵六十名薪水银七百有五两六钱口粮三百四十石二斗○哈拉沙拉驻劄大臣一人养亷银千二百两口粮三十八石八斗四升有竒随同办事官一人薪水银九十八两四钱口粮二十八石八斗九升有竒官弁二十二人内有千总外委十有八人薪水银二千九十六两四钱口粮百六十二石二斗有竒听差满洲兵五名薪水银百六十一两口粮三十七石三斗五升緑营兵七百五十三名薪水银八千四百十有三两二钱口粮二千二百四十九石九斗六升有竒通事二名薪水银二十一两六钱口粮五石九斗七升有竒民书斗级木匠石匠水夫共十有九名役食银八百二十八两口粮五十六石七斗七升有竒军台二十二处委署笔帖式九人緑营兵六十名回子头目二人回兵百二十名薪水银二千四十九两六钱口粮二百八十六石八斗四升有竒○库车驻劄大臣一人养亷银六百两口粮三十八石八斗四升有竒官弁十有五人内有千把外委九人薪水银千四百二十三两八钱口粮二百二十一石一斗一升有竒听差满洲兵四名薪水银百六十八两六钱口粮二十五石三斗九升有竒緑营兵二百八十六名薪水银三千六百十有三两八钱口粮千有三十一石七斗五升有竒军台十有三处委署笔帖式十人緑营兵四十五名回兵七十一名薪水银千八百二十二两五钱口粮百三十八石九斗四升有竒卡伦五处坐卡回兵八十名口粮二百三十九石四升通事三名薪水银三十二两四钱口粮八石九斗六升有竒○赛里木兼理拜城侍卫一人薪水银八十四两口粮二十石九斗一升有竒官弁四人内有把总外委三人薪水银百八十两口粮五十六石七斗七升有竒听差满洲兵二名薪水银四十二两口粮八石九斗六升緑营兵百二十八名薪水银千五百六十七两二钱口粮四百七十四石五斗二升通事一名口粮二石九斗八升有竒军台三处委署笔帖式三人緑营兵十有五名回兵三十名薪水银六百有三两九钱口粮七十九石六斗二升有竒○阿克苏驻劄大臣二人养亷银二千七百两口粮百二十五石四斗九升有竒侍卫四人薪水银五百四十两口粮百四十三石四斗二升有竒官弁八十四人内有前锋骁骑校千把外委七十二人薪水银四千三百七十七两六钱口粮千一百七十一石二斗九升有竒满洲兵百有二名薪水银二千一百四十二两口粮四百五十七石一斗六升有竒索伦兵百八十三名薪水银三千八百四十三两口粮八百二十石二斗有竒绿营兵六百名薪水银七千三百十四两口粮二千二百有八石一斗三升有竒军台十有四处委署笔帖式十有四人缘营兵百有十名回子头目一人回兵九十二名薪水银二千九百十有五两七钱口粮六百七石六斗一升有竒通事二名薪水银二十一两六钱口粮五石九斗七升有竒○乌什驻劄大臣一人养亷银千二百两口粮七十四石七斗官弁十有三人内有前锋校防军校千把外委十有一人薪水银五百七十六两口粮百五十五石三斗七升有竒健鋭营兵五十名薪水银千有二十九两口粮二百十有九石六斗一升有竒緑营兵百四十一名薪水银千七百二十六两八钱口粮五百二十二石九斗乌什底台一处乌什阿克苏中间引渡台站一处木素尔一路军台三处緑营兵五名回兵十有七名薪水银六十一两五钱口粮六十二石四斗九升有竒卡伦五处总管侍卫一人坐卡官三人回兵十有五名薪水银二百二十八两口粮百有一石五斗九升有竒○喀什噶尔驻劄大臣一人养亷银二千两协理大臣一人养亷银千两领队提督一人薪水银二百八十八两领队副都统衔一人养亷银八百两领队副都统衔总管一人养亷银八百两以上每人口粮七十四石七斗蓝翎侍卫十有二人薪水银九百三十二两四钱口粮二百三十三石五升有竒官弁五十三人内有前锋校千把外委四十二人薪水银二千八百八十二两四钱口粮七百四十四石一升有竒满洲兵四十八名薪水银千有八两口粮二百十有五石一斗三升有竒索伦察哈尔兵四百三十一名薪水银八千八百三十二两口粮千八百二十二石六斗八升緑营兵六百二十五名薪水银七千五百八十八两五钱口粮二千二百八十五石七升有竒军台二处委署笔帖式二人緑营兵十名回子头目一人回兵二十名薪水银四百七十四两六钱口粮六十一石二斗五升有竒随同卡伦兵放卡回子五十八名口粮百七十三石通事十有四名薪水银百五十一两二钱口粮四十一石八斗三升有竒○英阿萨尔领队总兵官一人薪水银二百有四两口粮五十石七斗九升管领卡伦侍卫一人薪水银八十四两口粮二十石九斗一升有竒官弁十有五人内有骁骑校千把外委十有一人薪水银七百五十四两八钱口粮百九十四石二斗二升索伦察哈尔兵百有三名薪水银二千九十四两口粮四百二十七石二斗八升有竒緑营兵二百有三名薪水银二千四百六十四两二钱口粮七百四十一石九斗二升有竒军台三处委署笔帖式三人緑营兵十有五名回兵四十名薪水银七百六十两五钱口粮九十一石八斗八升有竒随同卡伦兵放卡回子六十名口粮百七十九石二斗八升通事一名薪水银十两八钱口粮二石九斗八升有竒○叶尔羌驻劄大臣二人养亷银三千两口粮百有四十九石四斗领队防军统领一人养亷银八百两口粮七十四石七斗领队总兵官一人薪水银二百有四两口粮五十石七斗九升有竒侍卫三人薪水银四百九十二两口粮百二十二石五斗有竒官弁百有三人内有前锋校骁骑校千把外委九十八人薪水银五千四百九十四两八钱口粮千二百九十九石七斗八升满洲兵百六十一名薪水银三千三百八十一两口粮七百二十一石六斗有竒索伦察哈尔兵三百六十四名薪水银七千六百四十四两口粮千六百三十一石四斗四升有竒緑营兵六百四名薪水银七千四百十九两二钱口粮二千二百五十五石八斗四升军台十有七处委署笔帖式十有七人緑营兵九十名回子头目一人回兵百七十名薪水银三千七百九十八两六钱口粮五百三十九石三斗三升有竒○和阗办事总兵官一人薪水银二百有四两口粮五十石七斗九升有竒官弁三人内有防军校把总二人薪水银百七十八两八钱口粮五十石八斗听差满洲兵二名薪水银九十六两口粮二十三石九斗有竒緑营兵百九十五名薪水银二千四百十有六两五钱口粮七百三十七石二斗八升有竒通事三名薪水银六十三两口粮十有三石四斗四升有竒军台四处委署笔帖式四人緑营兵二十名回子头目二人回兵四十名薪水银九百九两六钱口粮百二十二石五斗○凡发往効力人员除自备资斧者毋庸给与薪水口粮外其余効力之原任官弁量给薪水银口粮以资行走
　　一移驻乾隆二十五年奏准准噶尔二十四鄂拓克【汗之部属】二十一昂吉【各台吉之戸下】九集赛【职司喇嘛事务】之地既入版图地广人稀应于库车一带各回城内酌拨戸口陆续移至伊犁等处安插量给迁移之费屯种回民并给与秄种农具仍设伯克为之经理悉照诸回部伯克之例按品给与秄种地自二百帕特玛至三十帕特玛种地人自百名至八名不等【详俸饷条】三品阿竒木伯克一人四品伊沙噶伯克一人五品噶杂那齐伯克一人五品尚伯克一人六品哈子伯克一人七品密拉布伯克一人七品都管伯克二人七品帕提沙布伯克一人七品阿尔把布伯克一人七品什呼尔伯克一人七品明伯克一人其职掌与回部伯克同○二十七年册报准噶尔地方皆系厄鲁特回民絶少自设立屯田以来陆续招集回民千戸计口二千四百四十有二又自沙雅尔库车拜赛里木等城迁住伊犁屯垦者得戸三百二十有二计口七百有二
　　一外藩朝贡左部哈萨克其地东南与准噶尔接西与右部哈萨克接北与俄罗斯接其常所防廷曰伊什尔傍伊什尔河东距塔尔巴哈台南距伊犁皆千里东南距巴里坤四千五百里其部曰鄂尔托玉斯无城郭逐水草事游牧冬夏别居无常处地广人稠甲于他部境西北隅有独树一株其上五枝盘拏广防可容二百骑名鄂呼引噶克义莫朶年代莫纪为西域神物其风俗物产大畧与准噶尔等其君曰汗其汗族而为首领者名苏尔统【相传其地为古大宛今详考之盖古康居国也】其汗阿布赉初乘达瓦齐之乱数侵扰准噶尔乾隆二十年二月准噶尔平
　　诏遣使往谕阿布赉归顺适阿睦尔撒纳以伊犁叛
　　明年走哈萨克阿布赉纳之
　　诏遣将军由西北两路先后以大军进阿睦尔撒纳易纛褫衣冠而遁初我使臣归自哈萨克以阿布赉恭顺状闻
　　诏复遣赉
　　勅书
　　赐蟒服七月至博尔哈尔绰濶为哈萨克兵所阻不得达至北路将军营乃遣扎萨克等击败阿布赉兵于毫哈萨拉克山下阿布赉遁师从之至于伊什尔巢穴阿布赉乃求内附将擒贼以赎前愆其谋泄阿睦尔撒纳乃窃其马十余骑逃归准噶尔二十二年将军叅赞大臣等复将兵西征阿睦尔撒纳再走哈萨克六月阿布赉以兵三万助擒阿睦尔撒纳遣其弟阿比尔比斯阿布尔为前队与大兵遇奉将军马一叅赞马一陈情请罪愿受约束将军等复遣使往谕阿布赉乃遣亨集噶尔等奉良马四表请内附闻于
　　朝
　　诏受之秋阿布赉使臣来
　　朝
　　赐宴热河行宫阿布赉既经臣服因阿睦尔撒纳潜奔俄罗斯遂执其从贼额布济齐巴防来献和集博尔根闻阿布赉降乃与喀拉巴拉特亲率其属三万戸欵于军门左部咸服二十三年五月哈萨克拜济格特部落之拜布拉克巴图鲁等获布库查防六月哈萨克哈尔津等获厄鲁特和硕齐皆献于军械送
　　京师二十四年阿布赉复遣其兄子俄罗斯苏尔统与其头目伯克讷等来
　　朝
　　赐宴二十五年再朝贡宴赉有加○右部哈萨克东距左部二千里北连俄罗斯西南至塔什防其部曰乌鲁玉斯【其地在古康居大宛之间】其汗阿比里斯其巴图鲁三曰吐里拜曰辉格尔徳曰萨萨克拜阿比里斯别居塔什防城吐里拜实専其政其俗大畧与左部等哈萨克之有三玉斯【玉斯百也谓其所辖之户以百计也】犹准噶尔之有四卫拉特也初阿布赉与我使臣约以鄂尔托玉斯【鄂尔托言中也】全部来降他如乌鲁玉斯【乌鲁言大也】竒齐玉斯【竒齐言小也】皆族兄为之当与偕来乃使其弟阿比尔比斯往而叅赞大臣方以兵索逆贼哈萨克锡拉至右部遣使往抚次军于莽格特城外是时吐里拜等方与塔什防回人吐尔占战我使至彼説和之于是吐里拜等诣军门纳欵奉马进表以降○东布鲁特在准噶尔部西南回部西北天山北麓近葱岭东北距伊犁千四百里东南距阿克苏七百九十里其部有五最著者三曰萨雅克鄂拓克头目不一而图鲁起拜为首戸千有竒曰萨拉巴哈什鄂拓克头目不一而车里克齐为首戸亦千有竒又一部旧居他拉斯头目不一而迈他克为首戸四千有竒诸头目不相统属推一年长者有事则告俾与闻而已其俗好利喜争尚畜牧事耕种颇畏法度旧游牧地在各根喀尔竒拉特木尔图尔为准噶尔所侵西迁寓居安集延及准噶尔平乃得复其故地乾隆二十三年将军等追捕逆贼哈萨克锡拉兵临布鲁特界获其头目图鲁起鄂库遣侍卫往抚行数日抵其游牧珠穆翰恭奉
　　谕防宣读毕萨雅克萨拉巴哈什两鄂拓克人众咸
　　望
　　阙叩头愿为臣仆时他拉斯头目迈他克之子额什博洛亦愿率所部来降遂至其地抚定其众于是东布鲁特全部皆内附【按今布鲁特为唐之布露一名勃律】玛木特胡里以年逾九十余不能远行乃遣头目车里克齐图鲁起拜□沙三人献牛羊百头谒军门因
　　朝京师扈木兰行围
　　赐宴于热河行宫是年其别部头目额木尔贝遣使入贡恭献匕首○西布鲁特在喀什噶尔西北三百里道由鄂什逾葱岭而至与东布鲁特相望部落十有五最著者四曰额徳格纳鄂拓克曰防科尔多尔鄂拓克头目阿济兼辖之户七百有竒曰齐里克鄂拓克头目由防特戸二百有竒曰巴斯子鄂拓克头目噶尔住戸千三百有竒部落虽分驻牧同地东南扼葱岭西迄于哈布尔诸部落共二十万人逐水草事游牧【汉休循捐毒塞种之遗】乆思内附以兵阻未得通乾隆二十四年将军既定喀什噶尔追捕余孽道经诸部遮道吁请内附乃遣侍卫等往抚阿济首奉将军书恭祝如天普覆广大无外如受养生素赉满佛之鸿仁如古伊斯千达里之神威如鲁斯坦天下无敌之大勇富有四海
  </div>
  <div class="pagination">
   <a href="钦定大清会典则例_page272.html">
    上一页
   </a>
   <span>
    ...
   </span>
   <a href="钦定大清会典则例_page268.html">
    268
   </a>
   <a href="钦定大清会典则例_page269.html">
    269
   </a>
   <a href="钦定大清会典则例_page270.html">
    270
   </a>
   <a href="钦定大清会典则例_page271.html">
    271
   </a>
   <a href="钦定大清会典则例_page272.html">
    272
   </a>
   <span class="current-page">
    273
   </span>
   <a href="钦定大清会典则例_page274.html">
    274
   </a>
   <a href="钦定大清会典则例_page275.html">
    275
   </a>
   <a href="钦定大清会典则例_page276.html">
    276
   </a>
   <a href="钦定大清会典则例_page277.html">
    277
   </a>
   <a href="钦定大清会典则例_page278.html">
    278
   </a>
   <span>
    ...
   </span>
   <a href="钦定大清会典则例_page274.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
