<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 397 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 397 页/共 1125 页</h1>
    <div class="content">十一日，诏：「泾原路陇山及安化县新招置弓箭手，及已降指挥将陈首违法并诸典卖蕃部地土人据顷亩合刺弓箭手诸：原作「许」，据《长编》卷四四五改。，令本路经略司指挥，别团为将团：原作「图」，据《长编》卷四四五改。，以训练将为名。」 
七年八月十八日，诏：「河东、陕西弓箭手，自今应排转、承袭、承替、补职付身 
      
文字，除十将已下从经略司一面给帖外，余悉令兵部上枢密院。都虞候以上降宣，指挥使以下降朝旨朝：原作「明」，据〈长编〉卷四七六改。，令经略司给牒。」 
十月二十九日，河东路经略司言：「应弓箭手年老或病患不任征役者，给公凭放停。今看详，未有立定许拣选之人，其间不无隐庇，切虑缓急有误驱使。欲委知州军并将官，因每岁教阅拣选弓箭手。如有年高或病患及尪弱不任征役之人，许本家或亲属内选人承替。若遇灾伤及七分已上，权免教，秪令作番次抽拣。」从之。 
八年正月二十七日，兵部言：「河东路麟麟：原作「临」，据《长编》卷四八○改。、府、丰三州弓箭手承见耕熟地者，与免一年；得旧熟地今荒闲者，与免二年；得生荒地者，与免三年上番。」从之。 
同日，麟府路体量安抚司奏司：原字仅存残笔，似为「安」字，据《长编》卷四八○改。，谙熟山川，通知出入道路，在边防诚为得力。所以招置不足，盖缘河外地瘠 ：「弓箭手每指挥多不敷额。缘弓箭手不费钱粮，可代正兵，而又便习弓马，勇于战盖：原字仅存残笔，不详何字，兹据《长编》卷四八○补正。，差役频并。欲行下河东路经略司详度，乞令巡检司多方招置外，其所招并须土人为保。若任内复有逃亡，任终考察，不理人数。」从之。 
绍圣元年四月十一日，兵部言：「河南州军弓箭手每遇耕种收刈月分，如愿替请，令五日一替。如地(理)[里]遥远，人情不愿，及农隙月分，即仍旧条半月一替。」从之。 
十一月一日，权兵部侍郎韩宗师言：「河东、陕西赋田招弓箭手，号边郡劲兵。请令六路经略司悉表隙地，益招置；地瘠，必以 
      
差增之。」诏逐路经略司措置，辟田、募士多者，枢密院以闻。 
二年正月十六日，兵部言：「投弓箭手者，经所属官陈状，召有家业二人委保不是奸细。化外两地供输蕃部、河东义军及已系弓箭手人，年十七至四十、堪披带、射七斗弓者，诸阙有两人以上投刺者，拣武艺高强人充。有司如招到已系弓箭手、河东义军，年不应格、不堪披带，不责保，或蕃部两地供输、化外奸细人等者，坐罪有差，仍奏裁。保识人亦坐罪有差。招弓箭手应赏而曾经上条责罚者，虽该恩原罪，不复推赏。」从之。 
三年五月四日，枢密院言：「泾原、秦凤、熙河路弓箭手、蕃兵，已专委锺传往逐路团结，及因便犒赏。按逐路正兵，昨等第给赐陕西、河东路经略司度牒回易，专备探事及激赏汉蕃将。今来遇有出入，或因锺传犒赏，经略司亦合相度，随宜于回易钱内给赏。」诏熙兰岷路、泾原、秦凤路经略司，随宜于回易息钱犒赏，务要汉蕃士卒例沾劳赐，激厉士气。并下鄜延、环庆、河东路。 
六日，诏在京府界诸路马军枪手并改充弓箭手手：原作「守」而被校勘者涂抹，今据《宋史》卷一九○《兵志》四补正。，兼习蕃枪兼：原作「蕃」，据《宋史》卷一九○《兵志》四改。。 
四年五月八日，诏：「张询、巴宜专根括安西、金城膏腴地土顷亩，可以招置弓箭手若干人，具图以闻。」 
元符元年二月十七日，枢密院言：「锺传奏，近准朝旨，往泾原与章楶讲究进筑天都山南牟等处。今相度，如展置青南讷心，须置一将。正将在青南讷心驻札，副将在青南讷心、岭耳中 
      
间驻；逐城寨防守军马，乞权于熙、秦两路辍那。新城内地土，并招弓箭手居住，仍置提举官二员。熙、秦两路弓箭手，每指挥以三百人为额，乞作二十指挥招置。不一二年间，须得数千民兵，以充武备。」从之。 
七月二十一日，诏：「陕西、河东路新城寨合招弓箭手，并依元丰四年九月诏，许别路弓箭手投换。其元佑八年四月不得招他路弓箭手指挥勿用。」先是，熙河兰岷路招置弓箭手李夷行奏请，新建会宁关，全赖投换弓箭手手：原作「弓」，据《长编》卷五○○改。，庶谙山川道路。故有是诏。 
二年二月十六日，枢密院言：「提举熙河兰会路弓箭手李夷行言，乞许弓箭手就城寨将副处招刺，以绝州府往返劳费，及留滞邀阻之弊。」从之。 
十二月二十一日，枢密院言：「吕惠卿奏，本路沿边汉蕃弓箭手、蕃捉生，自来每遇事宜，作一番差在沿边巡防把截及将下准备使唤，无事日分作两番。今西贼进上誓表，已裁减东兵外，寻令逐将据分定巡防把截等合用处，作三番或四番。令一番在边防守，余令下番，更不支口食草料。仍诸路并合依此裁减上番人数，庶汉蕃军兵稍得休息，及时耕种安业，不至坐糜粮食。」从之。 
三年三月八日，徽宗即位，未改元。提举泾原路弓箭手安师文知泾州知：原无，据《宋史》卷一九○《兵志》四补。，罢提举弓箭手司。从章楶之请也。 
徽宗崇宁二年十一月二十四日，提举泾原路弓箭手安师文奏：「据权通判德顺军事卢逢原申，根括打量出四将地分 
      
管下五寨，新包占到旧边壕外地土共四万八千七百三十一顷二十六亩零一百七十四步半。中间一万八千三百六十顷，系自来怀远、隆德、得胜、静边、治平五寨地分旧管三十六指挥合得身分地，每指挥元只合得五百一十顷。三万三百七十一顷二十六亩零一百七十四步半，系今来逢原根括打量到自来弓箭手冒占出剩地土数。除山坡沟涧不堪耕种之地外，有三万九百六十三顷五十九亩零二百三十五步半，内二万九百余顷已有成效。一万六千八百三十顷，已团立招刺、别成三十三指挥；四千一百三十三顷五十九亩零二百三十五步半，见召人请射。臣契勘朝廷方患新边之田为公私侵冒，设官立法，可谓备具。今来卢逢原根括到上项堪耕种地土，乞朝廷详酌，特赐优赏。」诏卢逢原特转三官，差提举鄜延路弓箭手；将寨官等，令弓箭手司保明闻奏。 
五年三月二十二日，权发遣陕西府路转运判官黄铎申：「勘会沿边新置城寨，远近甚有肥沃地土，多被城寨官及诡名目召人耕佃，或作园圃，蒙庇循习，官不检察。似此之类，有妨招置弓箭手。拟乞指挥下提举弓箭手司，体究冒占田土，分给与归顺蕃户耕种，使之奠居安业，而有常心。」诏依所乞。不得别致搔扰，使蕃汉人户有失安居。河东路依此。 
政和二年十二月三十日，诏：「诸路汉蕃弓箭手守边捍御，藉为军锋，素号骁勇。可令安抚司、提举弓箭手官存恤，使谋生足食，以寔边徼。仍令尚书省、枢密院同措置。」 
五年二月十八日，诏：「陕西、河东逐路，自绍圣开拓边疆以来，及西宁、湟、廓、洮州、积 
      
石等处新边，各有包占良田，并合招置弓箭手，以为边防篱落。至今累年，旷土尚多。盖缘自罢提举官隶属经略司，事权不专，颇失措置。根括打量，催督开垦、理断交侵等职事，尽在极边，帅臣无由亲到。窃虑因循浸久，旷土愈多，销耗民兵人额，有害边防大计。兼提举文臣罕能躬亲冲冒寒暑，奔走往来议事。可令陕西、河东逐路并复置提举弓箭手司，仍各选差武臣一员，每路勾当公事使臣二员。每岁令枢密院取索逐路招置弓箭手并开垦过地土，比较优劣殿最，取旨黜降。」 
四月二十七日，(大)[太]尉、武信军节度使童贯奏：「据提举陕西河东路弓箭手何灌等申请据：原仅存残笔，据《宋史》卷一九○《丘志》四补。，画一下项：一、(亲)[新]边地多有侵冒，自来将寨官已失觉察。今虑隐庇前非，无缘得寔，欲乞于近里州军差出文武官及本处将寨官，同共打量根括，本州岛军知、通觉察情弊。候打量了日，逐官连衔保明申。一、所立首限，乞自今年七月一日为头，其打量，自十月一日为头，庶不妨农事。一、新边官员职田，多是挑拣膏腴地，有害招置良法。今欲并行拘收，依条于近里州军支给价钱。一、检承崇宁弓箭手通用敕：给田，所属出给户帖。又敕称所属者，谓州县城寨。缘此，诸路自来出给户帖不一，不无移易情弊。乞今后并从提举司出帖，下所属州县城寨给付。如有阻节情弊，听赴诉。一、沿边骑兵，最为先务。今逐路弓箭手阙马甚多，自 
      
来虽有马社钱补助买马，缘所积不多，马价倍贵，岁给买马不过三五匹，若非朝旨支降，无缘增置骑兵。今欲乞支降纲马，均配逐路弓箭手。内熙河路乞依旧令，弓箭手选买，官支价钱。其支降纲〔马〕，乞专委边防司计置分拨。一、逐路各许指名抽差手分三人、贴书二人。缘今来复司之始，文移繁冗，欲乞逐路添差典书二人、贴书二人，请给、(还)[迁]转、出职，并依提举保甲司已得指挥施行。兼先罢司日，人吏多在诸司充役，谙知本司行遣，欲乞许本司勾抽，诸司不许占留。仍许通理在司月日，听从优处出职。一、弓箭手租田，其所出租子见隶经略司。缘弓箭手借助牛、粮、种子及赈贷之类，并系提举司责限支给，今欲乞将前项租子拨隶提举弓箭手司。不惟支遣不至留滞阙误，兼得职事专一。一、欲乞逐路踏逐奏差校尉已上小使臣二员，充本司准备差使，并依经略司准备差使条例。如有违碍，乞特行差注一次。一、按试弓箭手武艺，旧分三等支赏：出等人支三钱银 ，第一等支二钱银楪子，二等支一钱银楪子。其所支赏物，虽可以激劝，缘极边难得(躬)[射]甲竹箭，今欲乞逐路各支降射甲箭三五万只。遇按试，武艺精熟及开耕土地、招置人马数多，量轻重支给，充为激赏。一、弓箭手指射堪好地土尽绝，内有薄弱稍堪耕种者，自合增给。其不堪耕种者，若一例品搭，则全无所得地利，赡家 
      
不足，遂致逃亡，深害招刺良法。今欲乞将不堪耕地土除豁，更不品搭。一、弓箭手自来均籴虽分等第，缘物力贫富不同，遂至轻重不均。今欲乞上等均籴三硕，中等二硕，下等一硕，依在市中价，及乞依崇宁弓箭手敕本户(结)[均]籴法，预借价钱。其新招到人，权免二年均籴。一、元降指挥，提举弓箭手官理任、请给、恩数等，并依提举保甲司条例施行。契勘逐官次序不等，缘曾任都钤辖、钤辖、知州军、路分都监资序，所有请给、人从、随行指使，接送人，并乞依上项从高条令支破施行。一、契勘提举弓箭手司旧视提举常平司视：原作「规」，据本书职官四四之五四改。。检承崇宁三年正月敕节文：提举弓箭手官岁举改官、县令，比提举常平官减半。今来本司系依提举保甲，与提点刑狱条例并同。欲乞荐举改官、县令，依提点刑狱官减半外，有分曹建掾、后来添举改官员数内零分，更举一员。其逐路城寨当职使臣，并系奉行弓箭手职事，所有荐举大小使臣，乞并依提举保甲条例，更不减半。一、元指挥礼部每路各支降空名度牒一百道，应副新边招刺。今来法行之初，招刺人便合支借钱粮，所用不少。窃虑度牒难以便行变易，欲将上件度牒共六百道并回纳，却乞逐路各支降钱三二万贯，令平货西场计置物帛起纲，前去应副。一、保甲司岁赐公使钱四百贯，今来本司创置之初，犒设得力官吏，比保甲司不同，支用不足。欲乞 
      
逐路各添赐钱六百贯，以系省头子钱充。如不足，支转运使钱，欲逐司添支钱三百贯。一、弓箭手所置耕牛，欲乞于角上官用火印。如不堪使用，即令别买，赴官呈验火印讫，却将替下牛火印退字，方得货卖。如违，许人告捉，支赏钱五十贯，买卖人均备，仍依质卖兵器法。一、熙河新边一带土地荒芜太久，开垦甚难，又人贫少力，种粮倍贵，故弓箭手旋募旋散。今虽当厚借贷以广召募，亦宜委曲措画，以成地利。如前日湟州东原近千顷，亦以荒旷太久，人悉置而不问。因得汉、唐引水故渠，修葺引水，不一月间，其田悉为膏腴，人之占射者溢数。今西宁、湟、廓一带，可入水之地甚多，又汉、唐故渠，间亦依稀可考。今欲乞于本路近里弓箭手步人内，轮差三五百人，每月一替，开渠引水，以变荒旷难辟之田，以劝富强难募之民。又地之所入，可数倍于旱田，庶得新边立见富强。」并从之。 
八月六日，枢密院言：「提举泾原路弓箭手司状，据人户李德等告论冒种田土，乞行打量及拖照。本司前后受理侵冒官田公事，动经三五年不能了当。欲将近里弓箭手地土但有争讼，其论侵耕冒种之处，并行打量，庶几杜绝侵冒之弊。」从之。 
九月，提举河东路弓箭手司奏：「检会熙宁八年闰四月四日河东路察访司奏：『据代州繁畤县百姓冀荣等(伏)[状]，乞请射东作村人户住佃官庄地土，投充弓箭手。续据李素等 
      
三十五户状，称自来先祖不记年月，住佃本村系省官庄地土，逐年出纳租课，不曾有阙。若招弓箭手，退却地土，人户立见逃移。乞依旧承佃供输。本司体访得沿边州军逐处招置弓箭手，多是将人户久来用力开耕到熟地，指射 夺住佃，其旧佃人户便致失业。又所出租课，只比佃户五分之一，显是官私不便。今欲乞应系官庄屯田已有人出租承佃及五年者，并不在招置弓箭手请射之限。所有今来冀(劳)[荣]等指射地土，亦乞依此施行。』本司勘会：本路沿次边诸州、军、县、寨，熙宁八年以前人户租佃、合招弓箭手系官地土不少，为有前项熙宁八年闰四月四日朝旨，自来不敢招人投刺弓箭手请射。今体访得上件地土多是膏腴，尽被有力之家量出些小租课佃种，其硕不及弓箭手合纳租课十分之一二，亏损官课，大为侥幸。今且以忻州秀容一县地土数少去处，先次根究到熙宁八年以前人户出租承佃官地七十八顷，每年出纳租课二十九硕。若招弓箭手请射，每二顷五十亩，充人马地一分，计合招三十一人。以肥浓及稍堪耕种地土相兼，依本路弓箭手久来出纳租课条令取酌中数目，每亩止纳租课三升，计合出租二百三十四硕。比之见佃人户，所纳租课增添二百五硕，本路弓箭手请射官地，所出课则例，系自景德四年至熙宁六年立定，即非本司今来创有增添。又得弓箭手三十一人应副边防差使。若将一路租佃 
      
官地尽行根括，不惟增广边兵，兼增添入官租课。其河东路察访司元初不以边防民兵为重重：原无，据《宋史》卷一九○《兵志》四补。，姑息佃户，是致有此奏请。当时灼有弊幸，但年岁深远，不可根究。欲乞应熙宁八年以前人户租系官地土，并先行取问见佃之人，如愿令少壮及格家人或正身投刺弓箭手，每出一丁，许依条给见佃地土二顷五十亩，充人马地一分。如所佃地土不足，别行贴拨。若不愿充弓箭手，及出丁外尚有请占不尽地土，即拘收入官，依条品搭成分，召人指射投刺，或给与见阙地之人」。又奏：「代州嵉县寨见管户绝逃田、官庄天荒地三百二十六顷，内已有佃人并人户指射，愿自备钱买马，投刺弓箭手。若许依所乞，即一路增添民兵人马不少，以备缓急，委是利济。伏望详酌施行」。诏送边防司看详。本司看详：「河东路熙宁八年以前人户所佃官田不出民兵，量行出租，从来未曾根括，委是亏官。今来本路申请乞行拘收，招置弓箭〔手〕事理可行。但上件田土元系官庄天荒，人户开耕，并为熟地，岁已深远，若不量与立限，一起拘收，恐于人情未便。今相度，欲依河东弓箭手司所申施行外，其见佃人如愿出家丁，及正身充弓箭手给田外，尚有剩地，更许召亲戚承刺。限一年，无人就刺，即行拘收，别行召人。所贵不至督逼，公私(隐)[稳]便。」从之。 
二十七日，奉承御前处分边防司奏：「据何灌申：『检承(当承)二月十七日圣旨，招到 
      
弓箭手，并于合给地土数内，各增给地土一顷，有马者更增三十亩。缘极边土地甚重，不宜容易添展，又弓箭手旧得二顷，若能使自耕，则人人自已当强。(令)[今]遍诣新边，自湟州以次西宁等州诸城寨，相视得地土悉皆膏腴，不消别有增添。惟有西宁州清平寨、积石军怀和寨，地高气晚，间岁种收，缘此(夕)[少]人愿募，理宜增地。今相度每(石)[名]欲只增地土五十亩，共作二顷五十亩，余并依旧。』本司看详：欲依上项所申外，其有马者，并依元降指挥施行」。从之。 
十一月十日，边防司奏：「据提举熙河兰湟路弓箭手(河)[何]灌申：『本路边远，土地至重，非特养兵待战，而收复之初，艰难亦甚，深宜宝惜。今在弓箭手虽已不容侵冒，而汉置蕃田尚甚泛滥。近缘打量，其人亦不自安，首陈已及一千余顷顷：原作「硕」，据《宋史》卷一九○《兵志》四改。，若招弓箭手，即可以招五百人。若纳租税，依条每亩三斗五胜、草二束，一岁之间亦可以得米三万五千硕、草二十万束。今相度，欲乞将汉人置到蕃部土田愿为弓箭手者，两顷已上刺一名，四顷以上刺二名。如不愿者，依条立定租税输纳立：原作「所」，据《宋史》卷一九○《兵志》四改。。其巧为蕃部将已买到地土别为名影占者，重为禁止，庶边远重地，不至侥冒。』本司契勘，欲依何灌所乞外，有别为名影占者，许人首告，以所告地三分之一给与。所贵有以革去影占之弊。」从之。 
同日、边防司奏：「提举河东路弓箭手(同)[司]申，检会崇宁陕西、河东路弓箭手通用敕：诸户绝 
      
田土，委本州岛具顷亩、姓名申本司，招置弓箭手。今点检得管下州县户绝财产条内，有合给者，州县公人作弊，将地土小估价直，给与得财产人，若不申请，即户绝田土，无缘拘收，招置民兵。欲乞应本路沿边户绝财产依条给与者，先给见钱、物帛、斛、什物、畜产之类，次给(含)[舍]屋，或不足，许给地土。所贵户绝田土本司拘收，招置渐有增广，以备边防。」从之。 
十三日，边防司奏：「提举泾原路弓箭手司奏，据通安寨等处蕃官耕种外，余剩冒占地土，往往荒闲，不曾耕种，及不曾牧放牛马，止是虚冒占 ，不令汉人请射。今欲将蕃汉所占地土，除已开耕熟地着业外，将不曾承准朝旨，止是州军、安抚司一时 情所拨地土，及不曾耕种、见今荒闲川原慢坡地土，并打量给发，招置见阙人马。将不堪耕种去处，拨充(收)[牧]放地土，庶几得尽地利，增广民兵。」从之。 
十八日，提举河东路弓箭手司申：「检承政和三年四月十九日诏：『诸道监司置簿，应一路州司录事，各以其簿授之，将事之稽违、已经科举者，具载其上。候逐司巡历到，检察曹案，对簿所记，考其勤(隋)[惰]。岁终，诸监司参较，定为优劣，悉闻于上，以俟升黜。』契勘本司近奉御笔，复理任等，并依提举保甲司条例，与提刑司事体一般。今来复置之初，奉行御前处分、朝廷措置并本司推行事务不少，切虑合依上条置簿，检察参较。缘未有许置籍并依诸监司参 
      
较定为优劣、悉闻于上明文，乞详酌，降下边防司。契勘提举弓箭手官理任等，并依提举保甲司条例，与提刑事体一般。兼招刺民兵，系备边防战守，事务颇重，欲陕西、河东路弓箭手司并依先降敕条，置簿检察，及岁终，监司参较，定其优劣闻奏。」从之。 
二十二日，边防司奏：「提举鄜延路弓箭手张琚申：近巡历管下新边城寨包占到地土，召人请占，往往多是近里城寨管蕃官指占地土，有及千顷，或至五七百顷。既已拘占，招刺只及百余人，或五七十人，遂生侥幸，不肯招刺，赢落官中空闲地土，恣意冒种。且如威戎城四至界内，见今却有黑水、安定堡蕃弓箭手请射地土住坐耕种之人。洎至威戎地官前去根括打量勾呼，却称我隶黑水、安定堡管辖；至如黑水等堡勾呼，又妄称威戎城地界管辖。似此互相推避，不唯有害根括打量，又妨平日检察奸细、理断公事。既是近里城寨所辖，却在近边别寨地内住坐，缓急有害边防大事。自来官司失于理会，因循至于今日。已牒逐地分，将寨官照会，如有别寨汉蕃弓箭手请射本城寨界内地土耕种住坐，合依天下诸州军县镇体例，随地隶属逐城寨管辖。所贵易为根括地土，及就便觉察奸细，勾呼理断公事。万一起遣，各得就便专一，免致两处乱有推避。」从之。 
十二月九日，边防司奏：「提举泾原路弓箭手司申：『承朝旨，打量官若事未毕而任满，
      
许新官就任，其打量官并候打量了日罢任。』本司契勘，根括地土，地分阔远，限内难以周遍，阴雪泥滑，农务未毕，不免等候。其打量官内有已替之人，别无请给、人从，委是难以坐待，乞从本司时暂差权。本路州县、城寨阙官去处，其请给、人从、管干月〔日〕，并依逐处见任，及所差官别无通理在任月日明文，亦乞特降指挥。」从之。 
六年九月四日，诏「逐路提举弓箭手官，常切讲求兴利除害，严(刑)[行]戒饬当职官等，无辄差科搔扰，优加存恤劝诱，以时耕种，务使安居乐业，家给人足，增壮军声，以寔边阵。仰逐旋具已施行次第以闻。」 
宣和三年八月十七日，枢密院言：「知定边军杨可世申：自来陕西沿边归顺熟户蕃作过者，编置东南州军，多是惯习弓马桀(点)[黠]者，发赴定边军安抚司收官，刺充弓箭手。」从之。 之人。比者东南盗贼，切意不可存留在彼。乞选少壮堪任战 
七年五月九日，德音：「应陕西、河东蕃官蕃兵、汉蕃弓箭手合该承袭，偶缘差赴京东、河北路收捕群贼使唤，致限内失于陈乞，出违条限。候回日，许经所属自陈，特与理限承袭。」 
十一月十九日，南郊制：「应陕西、河东沿边弓箭手、蕃兵见欠借贷钱物未经除放者，仰经略、转运、提刑、提举司开具闻奏，当议相度等第倚阁除放。其昨因收捕 贼立功，未经推赏、因患身故之人，特许依战殁条制承袭。应殁于王事被录用亲，依条听十年内陈 
      
乞差遣。虽已出违条限，如在十五年内者，特与限两季陈乞。应合承袭之人，限百日陈乞。如限内有失申陈在一年内者，特与展限一季。所属勘会诣寔，若少壮无病患、武艺及等、堪任披带，听保明申本路帅司验寔以闻，当议许令承袭。」 
钦宗靖康元年二月二十四日，诏罢陕西、河东提举弓箭手官，以其人复隶帅司。 
五月七日，监察御史胡舜陟言：「国家自熙宁以来，陕右沿边招置弓箭手。无事之时，则服田力穑，不仰给于官；农隙之际，则操戈挽强，得以闲习；一有警急，则驰以直前，号召不远。其与招兵之利异矣。自河以北，信安军及霸州文安、清州干宁等县，虽有淤淀田土招置弓箭手，然皆出租课以助边廪。乞应河北沿边州军，并如陕右招置弓箭手法，给付田土，蠲除赋租，第其等级，团并教习，日以防托边境为事。」从之。 
六月一日，真定府路安抚司言：「河北、山东荒闲之地，顷亩万数，乞依陕西、河东体例，创起弓箭手。」从之。 
十月二十四日，诏：「陕西招置弓箭手，给田不依旧法，以甲马相争，见今调发差出者往往逃归，依旧却承佃元给田土。可令逐路帅司别行招置有甲马武勇人，仍仰钱盖疾速措置。」 
高宗建炎元年六月十三日，赦：「应诸路汉蕃弓箭手各合该承袭之人，因差使出入及别缘事故，有失陈乞，致出违日限者，候赦书到日，限百日经所属自陈，许令依条承袭。」 
十月二 
      
十九日，臣僚言：「泾原路沿边城寨郭外居民，尽系弓箭手之家，别无税地人户。自来城寨，将粗可饱暖之家一同税户，安立等第家业，应科率，一切责办，然有法存恤。当职官承习成风，不能顿革，逃移阙额之患，良由如此。深虑因循，销废兵额，缓急调发，致误国事。前后约束虽严，无缘杜绝。望重立法禁，乞令帅司、监司、守臣严行觉察，庶使民兵安业，不至逃移。」诏依。如违，以违制论。 
二年五月十一日，曲赦：「应陕西汉蕃弓箭手合该承袭之人，如有限内失于陈乞者，出违条限，特与再限一季，许经所属自陈承袭。」 
十一月二十二日，南郊赦：「应汉蕃弓箭手合承袭之人，依条限百日陈乞。如限内有失申陈，在一年内特与〔展〕限一季，许经所属自陈，勘会诣寔。若少壮无病、武艺及等、堪任披带，保明申本路帅司验寔，许令承袭。」绍兴元年九月十八日明堂赦、四年九月十五日明堂赦，并用此制。 
绍兴二年五月十六日，诏：「应神武五军下汉弓箭手，除见随韩世忠外，并依韩世清下军兵，每月权添口食米三，余人不得援例。」以神武中军统制杨沂中言：「本军见管陕西汉弓箭手，近及二百人。先是，建炎二年于本路起发前来赴行在，到今四年有余，累次扈从圣驾巡幸，委有劳效。兼逐人从军日久，例各有老小三两口，除每日支破口食钱米外，别无请给，养赡不足。」故有是诏。 
六年三月二十四日，宰执进呈韩世忠奏捷，上因语及：「世忠将所得青、徐州土兵、弓箭手皆放归，甚善。朕思之，不若更与数百钱令去。此事虽似非急务，使中原之人知朝廷恩意，纵被刘豫 
      
父子驱率，亦岂肯为之尽力 」顾宰臣赵鼎曰：「卿可作书，速谕张浚。」 
九年二月十日，京城副留守郭仲荀言：「乞将京城外空闲地土，依陕西、河东沿边体例招置弓箭手，给地种莳。」诏令郭仲荀候到，委官子细点检。如地内遇有后妃、国戚坟茔，士庶冢墓，并有主私地，即仰回互除豁，不得一例标拨侵占。《大典》卷八千三百七。
 兵 宋会要辑稿 兵四 峒 丁 
      
峒丁
仁宗皇佑四年夏，广南经略使司以邕州进士石鉴借昭州军事推官，挈轻兵入三十六峒，以朝廷威德晓谕峒之壮丁，以类攻讨，杀獠蜒颇众。 
英宗治平二年八月二十八日，知桂州陆诜言：「邕州溪洞壮丁，乞今后除有事宜非次勾抽外，二年一次勾抽教阅。」诏依前降指挥，今后每三年终造帐，开坐具状闻奏。 
神宗熙宁元年九月二日，卫尉卿王罕言：「乞委广南安抚、转运司及 
      
邕州知州，晓谕诸峒首领体量逐峒人数多少，专切御捍交趾，及以本路澄海、忠敢于邕州诸寨防托，更不须差禁军往彼。」诏令广南西路提举司常切检详前后团结峒丁及添填土兵逐件指挥，遵守施行，不得隳废，有误边备。 
二年五月十一日，诏：「广南西路分左右江，各置使臣提举管下寨镇兵甲。每有贼盗，递相应援。抚御峒丁首领等，并须恩威并济，服从驱策。」 
七年五月二十一日，中书刑房言：「桂州沈起奏：『昨举官八员，编排教阅邕州五十一州峒丁、保甲，齐会本州岛，同入诸峒。时属农忙，前去未得，亦虑外界惊疑生事。』本司相度，欲授与邕州并逐塞使臣规式，令使臣与逐州峒知州、峒管勾，仍罢所举官，会起自罢。」诏付刘彝，令相度施行。 
八年闰四月五日，知桂州谢麟言：「招出溪洞草呼古、诚等州二十三州峒丁二千七百一十九户，九千四百九十六丁，愿出纳课米，量支食盐。逐州知州，仍乞补授班行名目。」并从之。杨光富补右班殿直，杨昌进等五人并补奉职，杨琇延等六人并补下班殿侍，杨晟情等十六人并补三司军将。候纳到课米，即给以盐。 
十二月二十一日，广南西路经略安(府)[抚]司言，乞军器及峒丁应副军兴，及暂移经略司往象州。并从之。 
十年十二月二十七日，知桂州赵言：「奉诏相度邕、钦州峒丁。自极边、次边、腹内，分左江、右江州峒。定到提举训练条制，赏罚支赐 
      
事节，各以条目来上。」并从之。 
元丰元年三月九日，广南西路经略司乞以两江峒丁团成指挥，权补人员部辖，及置马社。乞降度僧牒五百，市战马千疋，分给峒丁，候教成可战，以次令自买马教习。从之。所乞教峒丁马战不行，只令习溪洞所长武艺。先是，权知邕州刘初等被旨抄点左右江峒丁，团结成保队，乞每五百人为一指挥，别差正副指挥使二人，都头五人，统辖教阅。又言：「峒丁昨睹王师讨伐交人，因马取胜，愿习马战马：原无，据《长编》卷二八八补。。乞选两江武勇峒丁结成马社，人自买蛮马，每疋官给钱三万。如死，即买填，马主备三分之一，余令社内均出。如习阅武艺出伦，优与迁补。仍令提举教阅司遇呈试注籍，如艺疏，三次注籍，即以其马别给艺精之人。」故有此旨。 
二年五月十二日，广西经略司奏，根括团结到邕、钦州峒丁，成一百七十五指挥。内先籍定武艺上等一万三千六百七人武：原无，据《长编》卷二九八补。。知邕州刘初又乞于邕州左、右江增置将官二员，令左、右江提举官就充副将，及选两江知州峒班行轮十人或八人充队将或指使，逐指挥官给旗号、锣鼓。其器甲、标牌之类，依溪峒例，私各置办，官置籍拘收。」诏备录前后所降朝旨，及赵、刘初论列，更制什伍、训隶部勒等利害，并凡诸臣献议应干措置峒丁事，并降付曾布，令参酌。其后布言：「欲乞令逐镇寨监押、寨主同管辖兵甲使臣并与巡检等，分定州峒等，专一主管。立赏罚条约，以为惩劝。增置都巡检使两员，分地分提举分地：原脱「分」字，据《长编》卷二九八补。，及增首领、丁壮每岁按阅及大教犒设例物。其武艺绝伦之人，保明闻奏，量材补授名目及分擘使臣主管地分。」诏添置都巡检使二员，余送熊本，择可 
      
行者一面施行。 
九月十九日，诏权知邕州、庄宅副使、兼合门通事舍人刘初等二十六人迁官、减磨勘年、赐银绢有差。以团结邕、钦州峒丁为指挥保队凡十万余人，录其劳也。 
六年正月二十六日，诏新广西转运判官许彦先、广西提举常平刘何赴枢密承旨司司：原无，据《长编》卷三三二补。，讲议广西峒丁依开封府界保甲集教法，所用钱粮，与经略、转运司计置。 
</div>
    <div class="pagination">
<a href="宋会要辑稿_page396.html">上一页</a><span>...</span><a href="宋会要辑稿_page392.html">392</a><a href="宋会要辑稿_page393.html">393</a><a href="宋会要辑稿_page394.html">394</a><a href="宋会要辑稿_page395.html">395</a><a href="宋会要辑稿_page396.html">396</a><span class="current-page">397</span><a href="宋会要辑稿_page398.html">398</a><a href="宋会要辑稿_page399.html">399</a><a href="宋会要辑稿_page400.html">400</a><a href="宋会要辑稿_page401.html">401</a><a href="宋会要辑稿_page402.html">402</a><span>...</span><a href="宋会要辑稿_page398.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
