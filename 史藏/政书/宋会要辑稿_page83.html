<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 83 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 83 页/共 1125 页
  </h1>
  <div class="content">
   〔白云昌寿观〕
白云昌寿观，干道四年五月二十六日，诏台州崇道观西白云庵，以白云昌寿观为额。以崇奉皇帝本命香火故也。其后建皇帝本命殿，诏以洪庆殿为名。
 礼 宋会要辑稿 礼五 祠宫观 附庙 
      
附庙
      
恭顺将军庙此条原有眉批云：「恭顺将军，本《宋史》、《云海》未见，俟考。」：庙在黄陂县。东岳行宫安定使者，寿皇圣帝隆兴元年八月封恭顺将军。
 礼 宋会要辑稿 礼六 亲飨先农耕耤 
     
宋会要辑稿 礼六

亲飨先农耕耤
【中兴礼书】
绍兴十四年十一月十二日，臣僚札子言：「臣闻耤田之礼尚矣。国朝自端拱初，固尝亲耕帝耤，以先天下，累圣丕承，允为成宪。方今朝廷清明，边鄙靖谧，伏望明诏有司，讲求祖宗故事，斟酌其宜，躬行三推之礼，昭示劝农之意。」诏令礼部、太常寺讨论典故，申尚书省。 
十五年正月十九日，礼部、太常寺言：「今讨论耤田之制，以千亩为限。前世即于东郊，乃诸侯之礼。元丰中始度中地国南，以合先王之制。广袤少亩少：疑当作「步」。、沟洫防列、农坛宫农坛宫：疑脱一字。、人徒官属，莫不备设。迨至秋成，藏之神廪，粢盛酒醴，于是乎出。下至槁秸，用以养牲。凡菱芡果蓏之属，岁时所以供祭祀者，皆足给于此。徽宗皇帝是(是)[正]礼文，《政和新书》，品式具载。(冷)[今]欲举而行之，亶维其时。仍乞下临安府，就行宫之南标拨田亩，候相视到地段可以营建，即从礼部、太常寺参酌前项典故，申请施行。」诏令临安府踏逐地段，申尚书省。正月二十二日，知临安府张澄札子：「遵依指挥，委官前去城南圆坛相近踏逐人户园池并水田。打量得东西折长四百八十二步，南北折阔二百四十步，已上积计一十三万六千八百八十八步，细计五百七十亩一角二十八步。今并画图呈，候指挥。」诏令张澄措置。 
二月二十一日，知临安府张澄言：「今和买到人户园池并水田地段充耤田，合行盖造思文殿、观耕台、神仓等屋宇及亲耕地步。伏望朝廷下礼部、太常寺指说 
     
修盖施行」。诏依。 
三月二十六日，知临安府张澄言：「依奉指挥修建耤田，伏乞令太史局先次择日，下手兴工施行。」诏依。 
四月四日，诏耤田殿宇内不须盖造，止依南郊例临时绞设幕殿。 
九月十四日，礼部、太常寺言：「契勘耤田系专一供奉祭祀天地、宗庙、社稷等礼料，有所余地段并合作水陆田。今欲乞令临安府所委官，将见在地段并水池一就随宜措置，修治施行。一、检照《国朝会要》并省记到耤田合种植物色：黍、稷、稻、粱、大小豆、大小麦、黑豆、菱芡、秫、芹、韭、菁蒲、白菘菜、燎草、萧、蒿、茅、脂麻、桃、枣、梨、瓜、竹笋、樱桃。一、省记到合拨地段：水池、水田、陆田、果园、菜园、菱池、竹园、蒿地、茅地。」诏依。 
十月二十九日，礼部言：「准都省送下太常丞王湛札子，乞讨论将来亲耕，车驾乘玉辂，以耕根车载耒耜，并乞遵用《政和新仪》等。后批送礼部看详，本部下太常寺次第取索看详指定，欲依《政和五礼新仪》，以象辂载耒耜。仍依宣和已行礼制，以仪仗二千人护卫耒耜，质明先诣坛所。是日，车驾服履袍，乘平辇，诣思文殿进膳毕，服通天冠、绛纱袍，行亲耕之礼。兼勘会耕耤使依故事服朝服，乘车，本品卤簿。所有车，乞下所属制造。仪仗，乞下兵部于见管仪仗内就用。其余合行事件，乞令有司各检照《五礼新仪》并宣和礼制，参酌申请施行。」诏依。王湛札子二，附见于此。其一：「检会《五(经)[礼]新仪》，车驾诣耤田，乘耕根车，左辅奉耒耜，载以象辂，列于仗内。而《会要》又载：政和八年正月八日， 
     
其日质明，左辅奉耒耜，载于玉辂，耕耤使以仪仗二千人护卫，先诣坛所。湛切参《周官》玉辂，即《书》所谓大辂也。王之五辂，玉辂为最贵。《隋书 礼仪(制)志》：耕根车一名芒车。帝耤千亩，则以旨囊盛耒，而加于轼上，即潘岳所谓『绀辕属于黛耜』者也。张衡《东京赋》曰：『农舆辂木』，注云：凡乘舆车皆羽盖，若农舆则耤田车也。车无饰曰木。农舆无盖，所谓耕根车也。《国朝会要》：雍熙四年，详定所言：天子所乘皆有副，耕根车元无副，其制如五辂之副。齐代耤田，御史乘马车，载耒耜于五辂之后。时以为礼轻，更用侍中奉耒耜于玉、象辂，以随木辂之后。盖魏晋耕耤皆乘木辂者，先辂也。木辂为之先辂，明革辂、象辂为次辂也。尊卑所乘先后之序，亦固自有次第。今政和《会要》、《五礼新仪》车驾御耕根车，而耒耜乃载于玉辂、象辂，考之礼经，轻重失次。侧闻真宗皇帝明道二年二月十一日，行耤田，乘玉辂(遹)〔适〕耕所，司农卿以耕根车〔载〕耒耜前玉辂以行。欲望朝廷特赐详酌，下有司讨论，将来亲耕，车驾乘玉辂，以耕根车载耒耜，所贵轻重适当，礼无违者。」其二：「检会已降指挥，将来耕耤，所有仪注合一面讨论。窃见端拱、明道之礼虽极详备，然政和年中已经徽宗皇帝厘正，今《新仪》所载最为简要。湛闻大礼必简，简则易从。准此新礼更三圣乃定，将来亲耕，谓宜遵用《政和新仪》定制。其间或有增损事件，别行条具申请。」 
同日，中书门下省言：将来绍兴十六年春亲耕耤田。诏令学士院降诏。 
十一月十七日，诏：「门下：朕厉精庶政，抚世多虞。念稼穑之艰难，欲黎元之给足。当食而叹，靡敢遑宁。今兹休兵息民，流徙还业，然而田畴未辟，游惰尚多。岂其三农失职，而训勉之道有未至欤 仰惟前代亲耕耤田，为天下先。醴酷粢盛于是乎出，敦庞朴固于是乎成。使耕兴养者知所劝向，朕甚慕焉。 饬攸司，经营千亩。其以来岁之春，祗祓青坛，载黛耜，躬三推之礼，以风示于四方。庶几力穑服田，仰事俯育，兴于礼义，以致丕平，顾不伟欤!播告迩遐，咸知朕意。」 
同日，上谓宰臣曰：「先皇帝耤田，亦不每岁常讲。务欲劝农，不必多修屋宇， 
     
但只盖席屋，事毕撤去，庶不至骚扰。」 
同日，礼部状：「准都省批下权工部侍郎钱时敏等札子：『勘会制造亲耕耕耤使所乘车，承太常寺检会到礼制，象车以象饰诸末，朱班轮，八鸾在衡，左建旗，右载阘戟，驾马四，樻上设香炉，香宝锦带。其轮衣、帘、旗、韬杠、络带绣文，施以鸾驾。马皆有铜面，插羽。鞶缨攀胸，铃拂绯绢，红锦包尾。所有合造名件样制，令干办祗候孙援指说，制造施行。』今据(系)[孙]援供：『依太常寺供到象车制度，合高一丈五尺，阔一丈。画到草样，伏乞朝廷指挥，批送礼部，下太常寺看详。』所画象车样，依得礼制，别无不同，并图本札下工部，依看详到事理施行。」十一月二十六日，礼部、太常寺状：「准钱时敏札子：『据孙援申，已造象车小样，系高一丈五尺。今来低下，形势不相称，欲于三重轮上增一尺五寸，柱肩下增五寸，共高一丈七尺，比之车辂尚低三尺七寸五分，即别无违碍。乞申明行下制造，并小样札送礼部、太常寺官同共看视。』今同共看视得所造象车小样，依所增尺寸制造，依得礼制，别无违碍。所有倚背并平盘踏道上褥子，欲并用紫。」札下工部，依礼部、太常寺看视到事理施行。 
二十二日，礼部、太常寺言：「将来亲耕，今具申请下项：一、依宣和礼制，亲耕〔前〕三日，司农以青箱奉九谷穜稑之种进内。前二日，皇后率六宫献于皇帝，受之于内殿。前一日降出付司农寺，以待耕事。欲乞依上件礼例施行。一、国朝旧制，合用盛九谷种箱系竹木为之而无盖，两头设抬饰，以青色中分九隔，设一种，覆以青帕。欲乞令工部指挥所属计会，司农寺制造。一、国朝旧制，三公、三少、宰臣、亲王各五推。今欲乞依 
     
宣和礼制，令三公、三少、宰臣、亲王使各行五推之礼。旧制，九卿、诸侯以左右仆射、六尚书、御史大夫摄，各行九推。今欲依宣和礼制，令执政官并侍从、两省、台谏各行九推之礼，庶人终亩。」诏依。 
二十三日，礼部、太常寺言：「今参酌国朝礼例，并省记宣和礼制，条具合行申请事件：一、依国朝已行礼制，合造御耒耜二具，并韬并饰以青色，制如农人所执。事毕，内中收之。系少监制造，付太仆寺。所有将来亲耕御耒耜二具并韬，系盛耒耜青绫袋。今欲乞令工部指挥所属计会，司农寺省记在京耕耤例制造，付司农寺送纳，于亲耕前两月毕备。一、御耕牛(牛)合用青牛四，其牛衣以青色。欲乞下两浙转运司措置收买。如委无青牛，乞用黄牛代。以青罗夹衣盖搭，于亲耕前五十日到行在交割，付骐骥院养喂，祗备教习。事毕，付耤田司收养。一、从耕官每耒耜合用牛二头，今来从耕耒耜三十具，合用牛六十头，准备牛一十头。乞令两浙转运司预行计置。一、依宣和礼制，庶人百人耕终亩，并青衣，耕牛二百头。窃缘今来耤田地步与在京不同，所有牛数亦多计置不及，今欲乞依端拱、明道礼制，止用庶人四十人、耕牛八十头。仍乞下两浙转运司预行计置。其庶人所服青绢衫并青带子，乞令工部指挥所属制造。其牛候事毕给还元处。一、从耕官耒耜三十具，庶人耒耜四十具，并合用锸一十具，以木为刃。畚 
     
二十具。今欲乞令工部指挥所属计会，司农寺制造。」诏依。 
二十四日，礼部、太常寺言：「今省记参酌宣和亲耕礼制，条具合行申请事件：一、合制造御耕立牌一面，书『御耕三推至此』六字。又『皇帝位』三字位版二面，并系青饰金字。一、合用公卿从耕立牌二面，并系黑漆白地黑字。内一面书『五推至此』四字，一面书『九推至此』〔四〕字。并合制造从耕并侍耕群官位版五十片，黑漆。并乞令工部指挥所属计会，太常寺制造。」诏依。 
二十七日，礼部、太常寺言：「将来亲耕行礼仪注，今欲乞依例从御史台、合门、太常寺同共参酌修定，申请施行。」诏依。 
闰十一月二日，兵部言：「将来亲耕耤田，依《国朝会要》内该载宣、政间亲耕礼制，系耕耤使以仪仗二千人护卫耒耜先诣坛所。今条具合行事件：一、仪仗二千，内除太常寺鼓吹五百九十八人外，一千四百二人系就用见管黄麾仪仗。其合用执擎仪仗人并马，欲乞下殿前司及左右金吾街仗、六军仪仗司差拨。内合用金吾上将军二员，以左右街仗司监官充摄；大将军二员、将军四员，以殿前司将官充摄。一、执擎仪仗人兵，合前期教习排立阅拽。欲候殿前司等处差拨到人，同太常寺鼓吹于候潮门外大教场内教习。一、仪仗合亲耕前一日于皇城南门外宿仗。是日质明，护卫耒耜先诣坛所。一、礼、兵部、太常寺状：今来所修耤田地步，比之在京 
     
不同，所用仪仗二千人，窃虑难以排列。今欲乞随宜减半，用一千人护卫耒耜。其仪仗排立一节，亦难于思文殿内外排立，合随象辂，止于耤田门外排列。宣和亲耕仪内亦无该载殿内外排立仪仗之人。」诏依。 
六日，兵部言：「准 ，将来亲耕耤田，乞依《政和五礼新仪》，以象辂载耒耜，仪仗护卫。所有合行事件，乞(合)[令]有司各行参酌，申请施行。今契勘，将来亲耕，除辇舆御马等物依四孟例排办已行足备外，今开具下项：一、将来亲耕车辂经由道路，门、桥高二丈五尺，阔一丈八尺，转弯掉圆地步五丈。自本院直南入皇城北门，经由南北宫门裹，出皇城南门至坛所一带，道路门桥多是坑坎，及有窄隘去处。欲乞下临安府如法修治，务令平实。一、将来排办象辂，欲乞依例，前半月于候潮门外大教场内教习。及应奉前五日，将象辂教习车装载重物五千觔，碾试经由道路门桥三日。一、象辂下合用驾士天武官一百五十人，内呵喝人员二人。如不足，于诸军贴差。及赤马三十疋、管辖将官一员，下殿前司差。合用教马官一名，下左右骐骥院差。合用推轮车子官楗八人，下御辇院差。一、随辂诸作工匠，今乞于文思院上下界、军器所差拨排办象辂。所有随辂云梯、油帕，合破抬擎兵士一十人，下殿前司差，就令本司于幕侧侧近安设兵幕二十座幕侧：「据文意疑为「车辂」之误。，令车辂下祗应人并驾士人马宿泊。一、将来 
     
亲耕，象辂装载耒耜，系前一(日)[月]关报皇城司，经由大内至坛所。及应奉前五日将象辂教习，其人马出入牌号；并应奉了毕，象辂下人马等却令经由大内归院。所有一行人至时祗应，关借 号，下皇城司支给，放令出入，事毕送纳。一、排办车辂人物等，依例合差兵、驾部郎官二员总辖点检，缘库部排设仪仗已申乞差见今兵、驾部郎官二员点检，所有驾部前项职事乞就差逐官总辖点检。其合差职掌五人，亦乞依例差。」诏依。 
同日，兵部言：「耕耤使用本品卤簿仪仗。太常寺契勘：耕耤使品依王公，依《政和五礼新仪》，共享六百八十八人，系库部仪仗、太常寺鼓吹、驾部伞扇、车乘下驾士等揍成上件人数。本部契勘：缘地步与在京不同，欲以一半，用三百四十四人。」诏依。 
八日，礼部、太常寺言：「续次参酌下项：一、依宣和礼制，从耕官、侍耕陪位官并执事县令并服朝服，执事人各服法衣。兼省记宣和年亲耕行礼，其应奉官亦服朝服。今欲乞依礼制施行。一、侍耕陪(倍)[位]官乞从御史台、合门合行参酌申请。一、依宣和礼制，助执耒耜人：三公、三少、宰臣、使相、亲王各三人，执政官各二人，余从耕官各一名。并服绛衣、介帻，以明习农耕者充。乞从太常寺具合差人数，报两浙转运司。一、依宣和礼制，文武从耕、侍耕、执事官，如不系从驾官，并畿内诸县令及(蓍)[耆]老庶人，其日候车驾将至耤田，并于耤
     
田外立班，再拜奉迎。今欲乞依礼制施行。」诏依。 
九日，礼部、太常寺言：「今依国朝亲耕礼例，并省记在京亲耕合差官数，内耕耤使一员，系降 差三公、宰臣充。」诏依。十二月十八日，都省札子：「勘会昨郊祀大礼差五使，当时不曾置司，其合行事件令三省礼房专行。所有今来亲耕耤田，已差耕耤使，其合行事务亦合一体施行，更不置司。右札付礼部。」 
绍兴十五年闰十一月十日，礼部、太常寺言：「今省记宣和间亲耕，应奉过节次乐曲下项：一、亲耕日，合排设登歌、宫架大乐，其合用乐曲、词章：皇帝出大次、归大次及亲耕，并宫架奏第一章《干安之曲》。皇帝升坛、降坛，并登歌奏第一章《干安之曲》。公卿耕耤，宫架作第二章。群官耕耤，宫架作第三章。一、亲耕日，护卫耒耜用仪仗鼓吹前后部；诸军乐人振作，合用曲词《导引》、《六州》、《奉禋》、《十二时》四曲。已上二项，乞下学士院制撰，降下付太常寺习学。」诏依。词曲具乐章门。 
同日，礼部、太常寺言：「续次参酌宣和礼制，并条具合行事件：一、依宣和礼制，亲耕日命有司飨先农，其行事官并祗应人合前一日赴祠所致斋。缘今来耤田内未曾修盖斋宫，今欲乞令临安府踏侧近寺院充。一、宣和亲耕礼制，其所差从耕庶人并助执耒耜人等，并期前于天驷监每日草习。今欲乞亲耕前半月就耤田草(耤)习。一、亲耕已依礼制，申请下两浙转运司计置。从耕庶人并执畚、锸人，欲乞从太常寺据合用人数报临安府差。」诏依。 
十二日，秘书少监、兼权礼部侍郎游 
      
操等言：「检会明道二年二月十一日亲耕礼毕，皇帝御青城受禧殿，百官称贺毕，乘辇还宫，复御正阳门肆赦。今欲依宣和礼制，候指挥。」诏依宣和礼制施行。 
十五日，礼部、太常寺言：「今续参酌条具下项：一、依《五礼新仪》，尚舍设御座于耤田思文殿当中，南向；设东西阁于后殿之左右殿上，前楹施帘。并观耕坛上，南向设御幄、御座，及文武群官次于思文殿门外之左右。契勘今来思文殿门外地步窄隘，欲乞于耤田门内外之左右，量地之宜，依上件礼制，令仪銮司同临安府预先计置排办。一、依宣和礼制，尚舍设黄道并黄罗褥，今来欲乞令仪銮司排办。一、省记合差助执御耒耜御龙直一十二人，服平巾帻、绛衣、革带、履革蔑，(合)[今]欲乞殿前司前期差拨，所服平巾帻等令于祗候库关请。一、省记合差 御耒耜箱、九谷青箱天武官二十人，服平巾帻、青罗绣对凤嘉禾合穗衫、白绢抹带。今来乞下殿〔前司〕前期差拨。其巾帻等如祗候库关〔请〕，乞令工部指挥所属制造。一、今来所差从耕庶人并助执耒耜等人，及所用耕牛，虽已申请前一月教习，虑恐至时宫架、登歌之乐作，却致惊慑，今欲乞从太常寺于正习仪前，定日就耤田作乐，教习三日。一、依仪，设从耕群官位，合用 位版兵士一十人，欲乞下殿前司差。一、依宣和礼制，耆老百人常服陪位。今欲乞依上件礼例，令临安府行下诸县呼集， 
      
于正习仪前五日到临安府祗备习仪。一、依仪，盛御耒耜合用青箱二面，系饰以青；(耤)[藉]耒(耤)[耜]席一领，以青绢缘。并乞令工部指挥所属制造。」诏依。 
十六日，礼部、太常寺言：「检会明道元年太常礼院言：耤田所须牲牢礼物等，请诏内侍计会，所司先期办置。诏内侍刘守一等主之。宣和间亲耕，其所差都大主管官系差入内内侍省官张道济。所有将来亲耕，其所差都大主管官一员，乞差入内内侍省官充。」诏依。 
同日，秘书少监、兼权礼部侍郎游操等言：「太史局申：选到绍兴十六年亲耕日辰，宜用正月九日己卯、十五日乙酉、十六日丙戌、十九日己丑、二十二日壬辰，即与国(音)[忌]无妨碍。」诏用十九日。绍兴十六年正月十七日，太常寺言：「勘会正月十九日亲耕耤田，缘今雨降未止，欲乞别行选日。」诏依。又二十日，礼部、太常寺言：「太史局申，选定宜用正月二十二日壬辰吉。仍乞于前一日习仪，次省馔。」诏依。 
十七日，礼部侍郎游操又言：「恭 国家蔚兴文治，始见太平，初讲耕耤，敦本力农。风动四方，事体非轻。其合行事件，虽已依宣和礼制申请施行外，欲望朝廷更赐指挥，下礼部、太常寺讨论，参酌端拱、明道故事。庶几中兴礼得以兼备。」诏依。 
二十一日，礼部、太常寺言：「准 ，游操等札子：『检照端拱元年赐京城耆老八十已上者九十八人衣帛有差。将来亲耕毕，欲宣陪位耆老诣坛宣劳，依旧例赐束帛。又明道二年，大礼使言：耤田礼希旷，为日已久，比闻修举，内外翘属。况亲屈万乘，本劝力农，请下 
      
有司，令遍谕密近村聚，俟御耕日，特许父老乡民观望盛礼，勿令呵止。』从之，诏依祖宗典故施行，仍令礼部、太常寺讨论，宣劳传旨合差何官，申尚书省取旨。礼部、太常寺今讨论：将来礼毕，礼直官引耕耤使升观耕坛，诣御幄前侍立。至时宣劳，欲乞依元会例，差枢密一员诣御座前承旨，枢密都承旨一员于坛下承旨宣劳。其合用口宣，乞令学士院修撰。」诏依。 
二十五日，礼部、太常寺言：「准二十二日诏，令礼部、太常寺讨论象车合与不合制造。今讨论：依《五礼新仪》，象辂载耒耜；及依宣和礼制，耕耤使乘象车。今参考端拱亲耕礼制，以耕根车载耒耜，耕耤使不乘车。今欲乞〔依〕端拱礼制施行，仍乞是日耕耤使服朝服，乘骑护卫耒耜，行于仗内。及用已定仪仗一千人，质明先诣坛所以俟，车驾自内服履袍、乘辇诣耤田所。所有象辂更不制造，其合用耕根车乞下所属制造施行。」诏依。 
同日，礼部、太常寺言：「今讨论下项：一、将来亲耕日享先农，先降指挥，依宣和礼制，命有司行事(今)参照端拱、明道故事，亲耕日系亲享先农，其牲牢、礼料权视大祠。今欲乞依故事施行。一、享先农系中祠，缘至日皇帝亲行享礼，止是牲牢、礼料权视大祠。其致斋日分欲乞比附四孟朝献礼例，前一日斋于内殿，有司不奏刑杀文书。一、亲享先农礼料，笾实以菱、芡、栗、鹿脯、榛实、干、干枣、形盐、鱼鱐、糗铒、粉粢；豆实 
      
以芹、笋、葵、菁、韭、鱼醢、兔醢、鹿臡、醓醢、豚拍、也食、糁食；簠实以黍、稷；簋实以稻、粱。酒齐系用五酒，每位一斗八升。牲牢共享羊、豕各二。」诏依。先是十一月二十日，礼部、太常寺言：「勘会将来亲耕，依宣和礼例，亲耕日享先农，备中祠礼料，命有司行事。」至是参照故事，故有是请。 
二十七日，礼部、太常寺言：「今续次参酌条具下项：一、所有登歌、宫架之乐，依礼例，宰执同礼部、太常寺官就都堂按乐。乞令礼部定日申朝廷。一、勘会转运司、临安府所差从耕庶人并助执耒耜及陪位耆老，合令礼部差主令、太常寺差使臣、礼直官、人吏、赞者，前半月指引教习。所差执畚、锸人共三十人，合服(亲)[青]衫、带子，乞令工部指挥所属计会，司农寺制造。」诏依。 
二十九日，礼部言：「准都省批下权工部侍郎钱时敏札子：『将来亲耕合用御耒耜等，今画到宣和样制各〔一〕本，乞下礼官相度制造。』后批送礼部。今据太常寺看详，并合依样制造外，所有盛九谷青箱，本寺已于画到图本内贴说。其随御耒耜鞭，欲制黄罗袋盛贮。」诏依。 
十二月五日，礼部、太常寺言：「亲耕耤田日，亲享先农。今参酌《开宝通礼》、《五礼新仪》及亲享礼例，条具申请事件：一、依仪，合设大次于外壝东门之外，小次于午阶下，西向。缘今来思文殿去坛不远，欲就本殿作大次，所有小次于坛午阶下，西向。乞令仪鸾司同临安府排办。一、端拱、明道礼制，系用祝册。缘祝册系大礼仪制，今欲止用祝文二首。其词乞下学士院 
      
修撰，并述以亲享先农、亲耕之意。前期书写，进书毕，降付太常寺供应。一、依礼例，皇帝行礼，大礼使从。今来亲耕不差使，所有亲享先农行礼，欲乞比附前项礼例，耕耤使服祭服后从。一、亲享先农并亲耕，合差侍祠、行礼等官。欲依礼例，从太常寺前期具窠(日)[目]申中书省，降 差。内合门合差奏中严外办等官，乞依例令合门具窠目申朝廷降 差。一、今来不差五使，即与大礼事体不同，其侍祠、行礼官系行事左仆射以下。所有前一日省牲、省馔，并至日揖位，欲乞令行事左仆射率侍祠官以下趁赴立班。一、亲享先农合用皇帝位版二面，系黑漆金字，及位版腰舆，见在太常寺收掌。欲乞令工部指挥所属一就检计雅饰。一、依仪，皇帝饮福受胙，合差尚酝、典奉御并司尊彝官，乞令翰林司依旧差官权摄。一、依礼例，合差掌圭官并供冕服等官，欲乞令入内内侍省差官。一、临安府所差从耕庶人、执畚锸人及陪位耆老，并两浙转运司差助执耒耜人，至日并合经由耤田门至观耕坛下。所有太常寺至日应奉赞者执掌、供官、乐工、二舞、并司农寺职掌，并系升坛应奉人数，乞报皇城司关借 入坛殿号。一、令两浙转运司计置从耕及庶人耕牛共一百六十头，前五十日到行在，于临安府侧近县分养饲，并前半月赴耤田教习。欲乞令转运司专委官二员拘籍计置。一、亲享先农合用白罗 
      
帨巾、拭爵巾二条，并亚、终献合用白绢帨巾、拭爵巾二条，各长六尺。欲令户部行下左藏库支，赴太常寺供应。」诏依。 
六日，礼部、太常寺言：「今续次参酌到下项：一、亲享日，欲乞皇城南北门并南北宫门，及内庭应奉官司经由门户，比常日早一刻开；其利涉门、候潮门早三刻开，放令经由出入。一、依礼例，坛上设登歌乐，中壝门外设宫架、二舞，欲乞令太常寺排办。一、合差捧执笾豆簠簋等官，并亚、终献盥洗官，乞依例从太常寺具申吏部差待次臣。一、依礼例，合前期教习执事官并应奉人、赞者、供官等，欲乞于前一月内从太常寺定日，于法惠寺作乐教习二日。所有合用幕次、什物，乞令临安府排办。一、合差供祠执事内侍官，并进撤饮福俎、捧祝等官，并乞从太常寺报入内内侍省差官。一、亲享先农，依四孟朝献例，皇帝内殿至斋一日。所有耕耤使并行事、执事官各前一日致斋。有本司，宿于本司；无本司者，令临安府踏(近)[逐]耤田侧近寺院。其陪位官依朝献礼例更不致斋。一、合用登歌、宫架乐章词曲，欲乞令太常寺具节次报学士院前期修撰。一、合用彩画宫架二料，除见管外，见关彩画宫架一料，共二十四架，建鼓等六座，欲下军器所创行制造，于按乐前赴寺送纳。续太常寺供到状：「窃虑日逼，其宫架全行制造不及，今欲将建鼓六座并流苏花版就用见管外，乞令军器所造彩画乐架二十四座。」一、亲耕所设登歌、宫架大乐兵级八十 
      
人，已行申请，乞下殿前、马、步三司均差外，所有亲享先农行事添用登歌、宫架大乐一料，亦合差般运大乐兵级。今欲乞下殿前、马、步三司分差五十人，前一月到寺，候礼毕，限十日发遣。一、亲耕合用登歌、宫架乐正、乐工共二百三十四人，除已申请外，今来亲享先农，合添用二舞九十人，两项共计三百二十四人。太常寺见系籍乐工止管二百六十六人，自来系于教坊、钧容直差借。窃虑逐处各有应奉相妨，今欲乞下临安府，差本府乐人五十八人充数。如不足，乞从本寺拘收召募。」诏依。 
同日，户部、太府寺言：「据祗候库申：将来车驾服履袍、乘平辇诣思文殿进膳毕，服通天冠、绛纱袍，行亲耕之礼。今具合行排办事件：一、合用熏撒御服龙脑，乞下左藏西库选上等脑五两，前期供纳。一、供进礼衣系前一日请降，赴内中幕次日赴思文殿门外幕次铺设。所有逐处幕次，乞下仪鸾司钉设。及合用熨贴御服熟火，乞下翰林司排办。合用蜡烛一十条，乞下杂买务收买。一、合用熨贴裁缝作二名，腰带、靴履、头冠、面花、棱道、杂钉、戎具、结条作各一名，乞下御药院差；如阙，乞下文思院、军器所贴差。共享头两，欲乞报皇城司照会。所有抬擎合用供内仪鸾八人，乞下内东门司差。其辇官，乞下御辇院差。援卫、引喝天武官三十六人，乞下殿前司差。一、进挂御服、撤御道并抬头冠匣、御衣箱官，并乞下入内内侍 
      
省差。」诏依。 
绍兴十五年十二月八日，御史台言：「今参酌到申请事件：一、耕耤日，除从耕官外，所有侍耕文臣百官，今相度欲乞用厘务通直郎以上，及行在见任寺监主簿承务郎以上职事官趁赴立班。一、耕耤日先亲享先农，所有文臣陪位官，欲乞就用从耕、侍耕官陪位立班。一、耕耤日，皇帝乘平辇自内殿至祠所，依礼例，从驾官合常服从驾；至祠所，各易朝服，趁赴陪位；候礼毕，次赴从耕立班。如不系从驾官，先赴耤田门外，常服迎驾，起居讫，易朝服倍位；次赴从耕、侍耕立班；俟礼毕退。内，合从驾官易常服，从驾还内。一、本台主管班次引赞官、知班应奉并合服朝服，及更易常服报引班次。一、致斋行事官，依已降指挥于耤田侧近踏逐寺院宿斋外，所有文臣百官侍班幕次，乞从本台移文临安府、仪銮司，于耤田门外(外)随地之宜排办。一、依礼例，合差监察御史二员纠弹祠官不恭等事，及依例差监祭司手分三人行遣。」诏依。 
同日，礼部、太常寺申：「将来亲耕，俟奏礼毕，宣陪位耆老诣坛宣劳，旧例赐衣帛。今检照《国朝会要》，止该载端拱元年赐京城耆老八十已上九十八人衣帛有差，即不言所赐衣帛若干数目，及是何官司主管给赐。今相度，欲乞令临安府具已差定陪位耆老一百人，内若干人数系八十以上者，申户部，行下祗候库省记旧例。如本库无旧人省记，乞令本 
      
库拟定每人各赐绢若干，申户部，取朝廷指挥。右札付临安府依所申施行。」续祗候库申：「今相度，欲乞于亲耕日，将八十以上耆老每人支赐生帛绢二匹，共桩备绢二百匹。乞下左藏东库支供，赴〔本〕库排办应副，至日给赐。如有支使不尽数目，令所属拘收。」诏依。又都大主管所状：「陪位耆老一百人，准四方馆开具到八十岁以上五十人，各合支赐绢二匹外，未及八十岁五十人，缘系一般陪位，未该支赐。」诏并与支赐。 
十二月十二日，礼部、太常寺言：「准都省批下户部状：『将来亲耕，合用九种：黍、稷、秫、稻、粱及大小豆、麦，每色各三斗。据两浙转运司申，数内秫系河北出产，号为造酒黄米，今欲以粟谷充代；粱系京西、河北出产，号为粱谷米，今欲以糯谷充代。』后批送礼部，同太常寺看详，欲依所申。」诏依。 
十二月十五日，太常寺〔言〕：「将来亲享先农及亲耕耤田，合差官下项：一、亲享差官：侍中二员，一员御前奏中严外办并奏解严，一员奏中严外办并奏解严、殿中进接圭。太常卿赞导奏请行礼。太常博士四员：一员赞引耕耤使，一员赞引太常卿，一员赞引亚献，一员赞引终献。行事左仆射申涤濯，兼进币爵酒。亚献、终献，吏部尚书以币授左仆射。礼部尚书涤濯、省鼎镬、濯。兵部尚书荐承俎并彻。吏部侍郎二员：一员受币爵酒，兼瘗祝币；一员盥洗进爵，诣尊酌酒讫，授左仆射。刑部尚书实镬水。刑部侍郎增沃镬水。监察御史二员。读祝文官、举祝文官二员。押乐，太常卿。太府卿设币。光禄卿巡牲并牵牲诣厨，入实笾、豆、簠、簋。光禄丞牵牲诣厨，兼馔造。协律郎二员：一 
      
员坛上举麾，一员坛下举麾。奉礼郎设皇帝版位。良酝令酌皇帝献酒。太祝奉毛血盘，，并进抟黍。太官令酌亚、终献酒，兼监视宰杀牲牢，并抟黍等。太社令设神位版。盥洗奉爵官四员。吏部差。引俎馔，奉礼郎。吏部差。捧执笾豆簠簋、捧俎官一十六员。吏部差。一、亲耕差官：枢密观耕坛上承旨宣制。侍中四员：一员奉耒耜以进，耕毕复受，及奏礼毕；一员奏中严外办，并奏解严；一员御前奏中严外办，并奏解严；一员奉御耒耜载于耕根车，俟至，〔奉〕御耒耜以降授耤田令。枢密都承旨亲耕坛下传旨宣劳耆老。太常卿二员：一员赞导奏请，一员押乐。协律郎二员：一员亲耕坛上举麾，一员宫架举麾。赞引，太常卿、太常博士。太仆卿设御耕牛。司农卿二员：一员宿设耒耜于幕屋后，耤田令解韬出耒(授)[耜]讫，以授侍中，耕毕复授耤田令；一员奉青箱穜稑之种，诣耕所播之，并奏省功毕。奉礼郎设御耕版位，并设御耒耜席。耤田令二员：一员候侍中奉耒耜，横执诣耕所，置于席，守之，兼以青箱授司农卿；一员解韬出耒耜，以耒耜授司农卿，耕毕复授耒耜，纳之韬，以授执事者。奉青箱官，以青箱授耤田令。司农少卿二员：一员帅庶人耕于千亩，一员帅太社令检校终千亩。太社令，检校庶人终千亩。」诏依。 
同日，合门言：「亲享先农并亲耕，合差奏中严外办前导并奏解严等合门官四员，乞朝廷降 施行。」诏依。 
十二月 
      
十八日，御史台、合门、太常寺言：「将来亲耕，同共参酌合行事件：一、应奉官司久不举行亲耕典礼，恐致生 ，今欲乞于正习仪前，从御史台定日关报，前去耤田阅习一次。一、乞依宣和礼制，于亲耕前二日，文武百官并诸色应奉人赴耤田习仪。仍乞是日百司作休务假，及礼毕次日作歇泊假一日。」诏依。 
十二月二十四日，礼、兵部言：「准都省批下权户部侍郎王鈇等状王鈇：原作「王铁」。按：《宋史》卷三○《高宗纪》、卷一六《职官志》均作「王鈇」，据改。下同。：『据祗候库申，所造耕根车，制饰如玉辂，惟降二等，以青为质，而无玉饰。驾青马，驾士四十人。契勘古制，凡车，驾引全用马力。今来所造车止(耤)[藉]驾士牵拽，与古不同。兼五辂各驾六马，尚用七十五人，况〔耕〕根车系用四马，若依古制，驾士四十人，(驾四十人)驾引迟缓，合比五辂用驾士七十五人。分摊下项：小梯一名；踏道四人；托叉二人；行马四人；前后推竿各四人；当辕马七人，内二人板挑；秉烛台四人；牵踏路马四人；两引索三十六人；左右照管辕辙二人；引唱人员二人；剪烛 夹一名。所有服着：内驾士七十三人武弁冠，青缬对凤衔嘉禾合穗青紬大袖，绯缬绢白狮子衬衫，青绢夹 ，青麻鞋，青绢夹袜；人员引喝二人，小帽子，石骨朵红缬练鹊衫，白绢夹 ，青缬裹肚，金镀银束带。乞朝廷详酌施行。』后批送礼、兵部看详，寻下太常寺车辂院看详，欲依祗候库所乞差拨，制造施行。」诏依。同日，权户部侍郎王(铁)[鈇]等言：「据祗候库申：契勘今来所造耕根车，合差驾士七 
      
、鞋、革蔑、缬衬衫，准备临时拽车使用。」诏依。 十五人，除引喝、行马、踏道、烛台、托叉、小梯等外，实有五十一人推驾。缘经由道路有地面砖石硬软、高阜去处，虑恐难以驾拽，今相度，欲乞下殿前司更添差兵级二十人。所有服着，就借祗候库武弁冠、青宝花大袖、勒帛、 
十二月二十五日，礼部、太常寺言：「今续次参酌，条具到合申请事件：一、依仪，亲耕，京畿诸县令率终亩庶人就位。今来欲乞令临安府诸县令充京畿县令。一、两浙转运司、临安府差耆老并从耕庶人、执畚锸人及助执耒耜人，合于前半月习仪，并至日从耕排立，逐处未曾委官拘集。今欲乞令转运司、临安府各委官一员，专一拘集，俟习仪并亲耕日交割，付四方馆、司农寺并太常寺引揖。一、依礼例，宰执以下按乐，合作休务假。欲乞依例作休务假一日。一、亲享先农日，欲乞依礼例正习仪日，爵坫币、篚币用帨巾充代，乐用祝、敔。所有亲耕习仪，乞依例作乐习仪。一、合差抬擎御书祝文亲事官四人，乞下皇城司差，于草习仪前二日到太常寺祗应。合用抬擎祝文腰舆，权于秘书省关借。一、依已降指挥，令礼部定日，宰执同礼部、太常寺等官就都堂按登歌、宫架乐。续承指挥，亲享先农，依仪又合设登歌、宫架、二舞。今相视，都堂若止按登歌、宫架乐，别无妨碍；若更设二舞，缘堂下难以安设，乞改就法惠寺。仍乞令礼部定日，申朝廷照会。至日宰执同礼部、太常寺、都大主管官就寺按乐。一、合差抬擎神席、燎草、币帛等腰舆兵士，并抬擎祭器、法物等兵士，各一 
      
十人，管押节级在内。并乞下殿前、马、步军司分差。所有合破 入坛殿号，乞从太常寺具数报皇城司支借。」诏依。 
十二月二十七日，四方馆言：「准太常寺关：亲耕礼毕，引耆老诣观耕，两拜起居，宣劳，两拜。契勘八十已上赐衣帛者，躬候抬赐物过，谢恩，两拜，退。」诏依。
  </div>
  <div class="pagination">
   <a href="宋会要辑稿_page82.html">
    上一页
   </a>
   <span>
    ...
   </span>
   <a href="宋会要辑稿_page78.html">
    78
   </a>
   <a href="宋会要辑稿_page79.html">
    79
   </a>
   <a href="宋会要辑稿_page80.html">
    80
   </a>
   <a href="宋会要辑稿_page81.html">
    81
   </a>
   <a href="宋会要辑稿_page82.html">
    82
   </a>
   <span class="current-page">
    83
   </span>
   <a href="宋会要辑稿_page84.html">
    84
   </a>
   <a href="宋会要辑稿_page85.html">
    85
   </a>
   <a href="宋会要辑稿_page86.html">
    86
   </a>
   <a href="宋会要辑稿_page87.html">
    87
   </a>
   <a href="宋会要辑稿_page88.html">
    88
   </a>
   <span>
    ...
   </span>
   <a href="宋会要辑稿_page84.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
