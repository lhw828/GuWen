<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1021 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1021 页/共 1125 页</h1>
    <div class="content">「黎州岁额买马三千匹，全藉知、通同共措置。通判阙，元系茶马司奏辟，昨缘一时申请，并归铨选，凭不得人，难以责办。乞从茶马司依旧法选官奏辟。」吏部勘当：「欲依逐司所乞。」从之。 
干道元年二月十四日，四川茶马陈弥作奏：「臣契勘本司旧管干办公事三员，准备差使二员，缘近降指挥，止存干办公事二员，窃恐本司管四路，事繁地远，全藉属官分责，与他司事体不同，欲乞复置干办公事一员，仍乞许臣选才辟差，免致阙 。」从之。 
同日，又奏：「马政为今日要务，比年官属旷职，寖成隳坏。欲乞将茶马司元辟差阙依祖宗旧法，内除守臣系朝(年)[廷]选授，如有贪懦不职，按劾以闻。其余许从本司辟置，或已在任待阙人，亦(计)[许]臣铨量，庶几人知劝沮，悉皆激厉。」诏买马州军通判，(今)[令]茶马司依旧法奏辟。 
七月八日此条之首未系年，则承前条当为干道元年，然本文内分明有「干道二年」之语，似当补「二年」二字。，四川宣抚使吴璘奏：「准枢密院干道二年四月五日札子，提举四川茶马陈弥作奏：『本司买马系川秦两司文、黎、珍、叙、南平、长宁军六州军年额。川马五千六百九十六匹，系应副江上诸军；阶之峰贴峡、西和之宕昌两处年额，共买马四千一百五十匹，系轮年应副三衙。缘秦司去本司二千余里，专委本司属官前去措置收买，自八月开场以来，只买过马二十八纲。近据属官赵永申，自十月十五日以后将及一月，无匹马到场。续得宕昌买马官王德俊申，准宣抚司分委屯驻将官收买进马， 
       
不限数目。窃见宕昌峰贴峡虽系两处置场，地里相距不远，只洮、迭州一路蕃客前来入中，自(至)[置]市以来止有此数。若是本司与宣抚司争买，不惟蕃客观望，重有所激，又两司各不相照，致有私贩，实为未便。欲乞将秦司马并于宣司买发，本司依年例应副茶帛，庶几事权归一，共济国事。』(照)[诏]依。臣今契勘宣抚司自隆兴元年被旨收买进马，节次发过马四千匹，并系续觱任内，两司各无相妨。自陈弥作到任，本司又得旨买发进马五百匹，每疋价钱止是二百余贯。茶马司价钱比本司非不高大，止缘茶马司拖欠蕃客价钱，致马来少，今却称臣高价搀买。缘臣所买进马并系续觱任内，自有年月可考，即与陈弥作到任后买马并无相干。兼照祖宗成法，专置茶马司措置买马，他司不得干预。况宣抚司事务繁冗，难以更与茶马司(在)[任]买马之责，乞下茶马司遵守成法。」从之。 
九月一日，吏部状：「准都省批下四川茶马司奏，检察买马非祖宗旧制，缘本司一时添置，初无毫发之补，月费俸给三百余千，占役吏卒四十余人，无以支给，不免侵移博马钱帛，致欠蕃蛮马价，为害非轻。欲乞依法省罢，所有买马职事乞依旧法，令知、通、监押协力任责。」从之。 
十月三十日，户部准都省批下四川茶马契勘，阶州知、通系堂除，非本部阙，准干道元年指挥，买马州军通判许令茶马司依旧法奏辟。从之。 
十四日「十四日」前当脱月份。，四 
       
川宣抚使司奏：「据茶马司申：『川、秦二司元管属官八员，因并秦司归川司，裁减三员，后来又减罢川司两员，见存三员，各分一员专一主管成都、兴元、遂宁府签厅。今于凤州河池县置司，所有簿书、仓库、储积之类，必藉属官管干。欲乞于减罢秦司属官三员内再行辟置秦司干办公事两员，一管干宕昌买马事务，一管干河池县秦司签厅，令本司于京官内踏逐谙晓马事之人奏辟，乞赐敷奏。』契勘未军兴以前，陕西岷、阶州并川路岁额买马共八千七百四十六匹，今每年买马一万九百六十六匹，比之元立岁额委是岁多，阙官分干，欲乞许令辟干办公事、准备差遣各一员。」诏(时)[特]许添置准备差遣一员，令本司辟差。 
五年二月二日，四川茶马司奏：「准隆兴元年续觱申获降指挥，将诸处捉到私茶，依龙安县体例，如园户犯私茶及十斤以上，其户下茶园估价召人承买五分，没官五分，还犯人田价。窃详申请本意，止谓禁绝园户不得私卖与贩人，亏损官课。今来园户或有批历违限，或有历不随茶，或有借历批卖，或有茶数与历内不同之类甚多，州县一例拘没茶园，致穷民破家失业。欲望特降指挥，若不系正犯私茶，只乞照应见行条法断罪理赏，免行拘没茶园。」得旨，今后茶园户私贩茶，并依旧法，其续觱申请指挥更不施行。 
四月十四日，兵部申：「茶马司差使臣自成都府及兴元府押 
       
马至汉阳军马监，全纲至倒毙不及二分，减半年磨勘；倒毙至留及二分至不及三分，展二年磨勘；倒毙寄留及三分，降一官资。每增及一分，更展一年磨勘，余分数准此递展。若纲内看验得疮疥瘦瘠，合依寄留倒毙马数除豁。今来茶马司所发纲马到监寄留，倒毙数多，取旨。」诏今后茶马司所发纲马到监，将寄留倒毙及四分已上押马使臣并所押纲马，令赵樽差人管押赴枢密院听候指挥。 
七年五月十二日，四川茶马司奏：「照对本司黎、文、叙州、南平军等处互市纲马，专用锦彩折支。本司自置锦院一所，尽拘织机户就院居止，专一织造，不许在外私织。昨奉朝廷下成都路转运司织礼物锦一千匹，缘提举官在秦司，其转运司径行勾差本司锦院机户就近织造，致机户夹带私织贩卖，窃虑事妨马政。今后如要织礼物锦，欲乞行下诸司，将合用官钱付本司，就锦场织就，拨赴诸司起发，庶可革私贩，免害马政。」从之。 
二十七日，四川茶马司奏：「宕昌隶西和州通判，系本司辟官，专一措置买马。缘知西和州系武臣，通判职事非一，不容专往宕昌，今欲添差通判一员，不敢创置，止于本司属官内差京朝官干办公事，兼知主管宕昌签厅职事，请给、人从依旧，非唯职任专一此奏文意未尽，其下当有脱文，且所脱为此奏末节、朝廷处分及下奏之时间等。。」司申：「园户收贩茶子入蕃界，已有申获罪赏指挥，近有将茶苗公然入蕃博卖，深属不便。欲望行下，并依茶子罪赏施行。」 
       
事送部勘当，本部检照绍兴十二年指挥，园户辄将茶子转卖入蕃及买之者，并流三千里，不以赦降原免。告捉赏钱五百贯，园户藉没入官。州县失觉察，并透漏当职官，并徒二年科罪。照得茶苗栽种不过二年便可采摘，比茶子为害尤重，今欲下刑寺审覆，行下本司遵守施行。从之。 
三年二月六日此条及下文「四年」各条，皆为干道间事，当移于上文「五年二月二日」条前。，执政进呈陈弥作言，乞免四川茶马司积欠纲马，却从日下年分催促。上曰：「可依所陈行下，自此立罪赏，苟或违戾，必重作行遣。」(评)[详]见此门茶马。 
四年三月十七日，四川宣抚使虞允文奏：「照得祖宗朝都大提举买马官于秦州、成都各置司居治，各半年排拨月分。居秦司讫事，即归川司措置发茶并买马监申之类。(令)[今]欲依仿旧制，于凤州河池县置秦司，既近宕昌，买马之弊可以稽察，又措置收养最为便利。」从之。 
同日，四川宣抚使虞允文言：「都大茶马司应副三衙岁额马共三千五百五十五疋，累年常是拖欠一千匹上下。自张松到任，于去年八月开场，至今年正月终，买发数足，望于松职名上特加升进，以为方来之劝。」诏特与转一官。 
五月十五日，四川茶马司奏：「检准令节文，文州买马通判奏举知县以上资序人。又准隆兴元年本司奏乞，将文州通判从本司奏辟，吏部行下，令同本路提刑、转运司审度，连书保奏。今逐司奏，文州买马系(兴)[与]化外蕃交易，全藉通判措置招诱。旧系茶马司奏差，后缘 
       
一时申请，(今)[令]本路运司铨注，窃虑不得其人，难以责办职事。若从茶马司依旧选官奏差，委是经久利便。」吏部再勘当：「依逐司审度到事理施行。」从之。 
七月十二日，茶马司奏：「川、秦马司互市之地，惟西和、阶州并是西马，比诸州为最上。岁管四千二百七十疋，应副三衙并四川宣抚使司。本司津致茶帛，应副博买，岁费壹百余万，全藉所属州郡禁戢私贩，招诱蕃商，协力趁办。今文、黎等六州军知、通并带主管买马事，西(河)[和]、阶州旧法止是提举买马，并不带主管买马事。兼两州通判未系本司奏辟，马之增损既无赏罚，全不介意。照得宕昌等处即非无马，止缘知、通不识，纵容盗贩，减 茶帛，若不控告朝廷，无缘革弊。欲乞将西和、阶州通判依干道元年指挥从本司奏辟，仍一依文、黎等州知、通，专一主管买马事，赏典亦比类文、黎州见行条法。如买马不及九分已上，展磨勘三年，知、通并令赴本司批书，候马额足日放行。庶几州郡有所惩劝，不致有 马政。」批送兵、吏部勘会申奏。兵部：「契勘岷州买马，自来系专委都监，其知、通止是提举。今令知、通专一主管买马，不须更差都监，庶事权归一。」吏部：「兼通判可以督责本州岛界内蕃兵，防护马客，及措置应办草(判)[料]，禁止私贩，委为利便，乞从本司选辟谙晓马政之人。若买马充额，除依关外四州合得边赏外，仍依已得指挥，将通判买马酬赏推给。又有西和 
       
州茶场监官一员，缘极边无赏，文臣不愿就，本司止差小使臣权摄，多不办事。契勘本处收支买马钱、银、茶、绢动计数百万，全藉廉勤、谙晓钱谷官管干，欲乞从本司于文武四选通辟，许依关外四州合得边赏外，如任满钱物无欺弊，乞减二年磨勘，选人循一资。庶几有以激劝，率皆效职。」从之。 
六月五日，宰执进呈殿前司使臣李师绩押马倒毙之数。虞允文奏曰：「自蜀至汉阳止寄留二疋，自汉阳至此皆平路，却死损几半，见存者皆瘦瘠不堪，乞重作行遣。」上曰：「宜从重典，仍先令殿前司取问因依。」梁克家因奏：「李舜举昨有札子，云取马军兵多东南新募之人，不谙马性，今后取马乞于效用内选差。臣未以为然。盖取马类有赏，舜举所云殆为效用转资之地。」上曰：「然。」允文奏曰：「臣昨与舜举言，今后取马不如差阙马官兵自往，马既着脚，自然护惜，不致损毙。舜举亦以为然。」上曰：「极是，前未有讲论及此者。部押使臣亦须差训练官以上，庶几军校有所畏惮，则沿路不敢怠于刍秣矣。」允文奏曰：「俟招三衙与之议定，别议指挥进呈。」上曰：「甚〔善〕。」 
九年二月二十一日，枢密院奏：「勘会四川茶马司起发到三衙纲马赴行在，并经由承旨司审验，所有江上诸军理宜措置。」诏令总领所遇纲马到，并须审验格尺、齿岁，具有无齿老、病患、低小数目申奏。 
二十三日，枢密院奏：「所置汉阳军收发马监，遇茶马司 
       
发到纲马，并许歇泊一月，将肥壮无病者排发，其病患瘦瘠者责令看养医治。今到监日久，病患瘦瘠者甚多，未堪发，却有续到者各有臕分，亦无病患，显是本监提辖有失督责。已降指挥，委鄂州都统、汉阳知军同行提点，窃恐都统制军务繁重，汉阳知军权颇轻，难以责办，理宜措置。」诏更令湖北漕臣每旬轮次到监提督，依立定格式，每旬与见今提领、提点、提辖官连衔具申枢密院，仍关牒茶马司照会施行。 
三月十四日，枢密院奏：「勘会四川茶马司近来排发纲马到监，比之每岁，其毙数多，窃〔恐〕所差使臣不行精选，理宜措置。」诏令三衙并江上诸军取马使臣并差七人，衙官军兵十将以上人充，令茶马司先次排定纲分，预行关报诸军，指期差人取押，无致拥并积压留滞，各具知禀闻奏。 
十七日，四川宣抚使虞允文奏：「据都大茶马司申，自减罢提点纲马驿程官后，所发马纲在路弊端百出，委于马政有害。不敢尽复，内乞差二员，一员自成都府至兴元府，一员自兴元府至汉阳军，令提点驿程。仍乞许从本司踏逐，申宣抚司差辟，欲望降旨施行。」从之。 
十一月十九日，诏：「恭奉太上皇帝圣旨，每年进奉天申节马，除四川宣抚司、茶马司、文州许进外，其余殿前、马、步司并诸路都统制，并可自干道十年为始免进。」
 职官 宋会要辑稿职官四三 提点纲马驿程 
       
提点纲马驿程
孝宗干道二年四月十二日，臣僚言：「四川茶马司提点纲马 
       
驿程官，每至州县，以点检为名，百端搔扰，虚费生事，有损无益。已得旨，将见任并差下人并罢，专委逐州通判，无通判委以次官，衔内带入『提辖纲马驿程』六字。欲(为)望特降睿旨，将广南西路自静江府至行在二员，亦依今来指挥施行。」从之。 
七年正月十三日，诏复置广西路提点纲马驿程二员，一员于静江府，一员于抚州置廨宇。从权发遣静江府兼提举买马李浩请也。 
九年三月十四日，四川宣抚使虞允文言：「勘会四川茶马司至行在提点纲马驿程三员，已降指挥复置成都府至兴元府、兴元至汉阳军二员，令茶马司辟差。所有汉阳军至行在一员，亦合差置。」诏复置汉阳军至行在提〔点〕纲马驿程官一员，令枢密院选差大使臣以上谙晓马政人充。以上《干道会要》。
 职官 ~ 提点坑冶铸钱司提点坑冶铸钱司：原无，据内文及全书体例补。 
       
提点坑冶铸钱司提点坑冶铸钱司：原无，据内文及全书体例补。
【宋会要】
       
旧坑冶、铸钱事隶转运司，元丰初，间以他官兼领。至元佑元年，以坑冶、铸钱通为一司，后时或以别司兼管云。 
神宗元丰三年二月二十九日，经制熙河路边防财用司言：「秦凤路坑冶不许本司经制，乞令转运使拨还已兴置本钱；如许经制，乞发遣陈述坑冶选人杨徽赴本司。其坑冶如系本司创置，并乞隶属本司。」从之。 
七月七日，三省言：「江浙等路提点坑冶铸钱司旧管五钱监，近年江、池、饶州增岁铸额，及兴国军、睦、衡、舒、鄂、惠州创置六监，提点官一员通领九路，水陆巡按不周，欲增置官一员，分路提点。」诏以太常少卿钱昌武领淮南、两浙、福建、江东东路，李棻领荆湖、广南西路。 
十月十八日，诏自今秦凤路告发坑冶，转运司一季不兴置，即令经制熙河路(则)[财]用司管辖。 
哲宗元佑元年二月二日，新淮南等路提点坑冶铸钱事李深言：「坑冶、铸钱，旧隶一司，至元丰二年以荆广、淮浙分为两路。韶州岑水等场自去年以来坑冶不发，欲乞两路提点铸钱通为一司。」从之，仍每路特借钱一十五万贯。 
绍圣二年八月十五〔日〕，诏江淮、荆浙、福建、广南路坑场监官遇阙，并令就近申提点铸钱司、本路转运司选差权官。其课利及五万贯以上处，令转运、提点铸钱司互举。从福建转运司请也。 
       
十一月六日，诏诸路提点刑狱兼提举坑冶事。从江西转运副使马城请也。 
三年二月二十二日，诏诸路应坑冶兴发处，并令提刑司差官检踏，如可采取，关转运司施行。 
元符元年三月九日，权户〔部〕尚书吴居厚言：「乞今后令提点坑冶铸钱司据江、池、饶、建州合用铜，每年应副不及，合从本路委不干碍官司劾治，欠数限次年春季补足。」从之。 
十二月二十六日，专切措置铁冶铸钱监事吕潜言：「应缘铁冶事，乞并行仓法。」从之。 
徽宗崇宁二年三月二十六日，江淮、荆浙、福建、广南路提点坑冶铸钱司奏，与广南东路转运司相度到，乞韶州路木场盐官，今后许通举常调职官令录并承务郎以上，或判司、簿、尉各年未五十、曾经任人，并与理本资序。如一任内收买铜货通补及得逐年祖额，承务郎以来转一官，选人与改合入官。如任内收铜不及祖额，通比只亏及五厘已下，亦与降等酬奖，内选人与改次等合入官，或与减京官举主二员。若额外增及一倍，承务郎已上更与转一官，增三百万斤与减(三)[二]年磨勘，五百万斤减三年磨勘；选人并比类逐等酬奖，仍与占射差遣一次。及乞遇提点司巡历，有监官或权官于本场作过，亏失课利，不能干办，亦许本司一面选官对替。」从之。 
八月二十九日，诏除坑冶专置司自合依旧外，逐路坑冶事并令本路提举司同共管勾。 
三年四月五日，户部状：「据 
       
荆湖南路提举常平司申，近承符勘会坑冶事拨隶提举常平司管勾外，其转运司并提点坑冶更有是何领职。本司契勘，除旧管坑冶钱系转运司应副过钱本去处合隶转运司、提点坑冶铸钱管勾外，所铸到钱入常平库送纳，于近降朝旨即无明文许与提点坑冶铸钱司通管。」诏自降指挥日，旧来坑冶自合属提点铸钱、转运司，自后新置合隶提点司管。余路准此。 
十二月五日，(措)[提]举措置江淮等路铜事所状：「契勘兴置胆铜、烹煎胆土及踏发坑冶、兴修废坑，并系创发事务，散在辖下州县，多无正官，不惟省部出(关)[阙]无人指射，兼本州岛所差权官止是时暂苟禄，不肯用心管勾职事。兼契勘台州赤岩场亦系银铜坑冶，合差监官。乞依今年六月十九日两浙路提举司奏举银场监官指挥体例，将本所不拘文武官踏逐(奉)[奏]举一次，已后却令吏部依名次差注。」从之。 
五年二月十五日，诏：「内外冗官颇多，不能振举〔职〕事，徒费禄廪。提举措置河东坑冶铸钱司、提举陕西路坑冶铸钱司、措置河北路铁冶铸钱司、措置广东路坑冶铸钱司、专切管勾韶州岑水场买铜事、措置磁邢相怀州铁冶公事、河北铁冶铸钱司准备差使、管勾踏逐窟眼官，淮南西路提举常平司检踏坑冶使臣，以上可并入逐路转运使官兼管勾，其官吏并罢。」 
大观三年二月十二日，提举江淮荆浙福建广东路铜事司言：「检踏 
       
坑冶官合置三员，于使臣内抽差，带行旧请，日支食钱二百文省，至今全阙人勾当。缘出(彦)[产]宝货多在深山穷谷人迹不到之处，须籍检踏官分头勾当，缘是出入辛苦，所得微薄，是致久无人愿就。今相度，欲乞将见阙检踏官三员不问文武，许从本司于见任或待阙得替官选举充，仍乞依条给驿券一道。」从之。 
九月十七日，朝请大夫、新差江淮荆浙福建路提点坑冶铸钱钱景山札子：「据本司进奏官申，黔南、广南路并归本司。缘景山未曾承(淮)[准]得上件朝旨，未敢于衔内添入黔广路，欲乞明降指挥。」诏衔内添入「黔广」二字。 
十月十五日，工部状：「江淮、荆浙、福建、广南路提点坑冶铸钱潭州置司并新差江淮荆浙福建路提点坑冶铸钱司事状：乞岁举官并添置管勾文字一员及勾当公事官，乞于京朝官、选人内，于见任得替待阙待次人内指名奏乞特差，支与见任或前任、新任请给，驿券一道，随合入资序理任。其赴任得替并在任遇差出，并破递马递铺。遇差出辖下勾当，其应干禁约并依监司属官法，及乞添公使钱。虞部今取会到逐路铸钱司每岁举官员数不等，今勘当，欲乞令处、潭两司各岁举承务郎已上大小使臣升陟，通逐路共不得过八员，承直郎已下改官不得过四员。所有乞差管勾文字官，自合遵依大观元年二月十三日并今年五月十五日朝旨并批状指挥施行。」尚书左选 
       
勘当：「所举承务郎已上充陛陟任使，欲依条比侍郎左选已勘当岁举改官员数减半奏举二员。尚书右选勘会，欲乞许令逐司岁举升陟大使臣三员。」诏逐司每岁各支破公使钱三百贯，内虔州提点司许添差勾当公事官一员，余依逐部勘当施行。其勾当公事官奏举、请给等依所乞。 
大观二年三月八日敕，诸有冶处并县令兼，与正官一等赏罚。九月十四日敕，诸路银铜坑冶并令兼管，其赏罚各减正监官一等。三年正月十九日敕，应有冶处，知县每月一次到冶监点检催督，如违杖一百。臣窃谓县令之职，当先责以治民，要在倡导朝廷德泽使流通，而征赋狱讼各得其平，不专为课利设也。百里之内，事随日生，虽敏健者为之，犹恐有不暇给。今诸有坑冶者皆崎岖山谷中，往往去县不下五十里，亦有多至五七处者，又皆散在四境之内，必责令兼管，又每月遍行，则县事必有废弛积滞，力所不逮。且既有正监官专任其事，于法所应当办者，令岂得违，不必使之兼管，均受赏罚也。此皆是一时为提举官者不究事理，徒欲张声势，增重其权，妄有陈请。伏望圣慈详酌，罢去兼管及每月一到之法，庶为令者得以专意治民，不废县事，非小补也。」诏大观三年正月十九日应有冶处知县每月一次到冶点检指挥更不施行。 四年四月二日，臣僚上言：「伏 
九月二十四日，户部奏：「据淮南西路提 
       
举常平司申，光州固始县申：『契勘本县见管钱坑冶户一十四户，元系自备财力请射烹炼。其所产课利旧系炉户认纳每日铁课，税钱入官，元属提举常平司附历收管，系买纳入官，应副鼓铸夹锡铁钱使用，其坑冶铸钱司管干。近准朝旨，应东南州军鼓铸夹锡铁钱并罢，即未审所管坑户合与不合依旧隶提举常平司收纳课利，依场务法召人买扑。』本部契勘，坑冶先系属提举常平司管勾，昨为鼓铸夹锡铁钱，拨隶铸钱司。今来既承朝旨罢铸夹锡铁钱，其上件坑冶自合依旧归常平司。今欲乞申明行下东南路施行。」从之。 
政和元年二月二十七日，户部、工部状：「准都省批送下江淮等路提点坑冶铸钱潭州置司状：『乞将江、池、(铙)[饶]州三钱监年额所铸上件新钱，向去一例依剑州已得指挥，递展两月比较赏罚等事。』状后批：『勘会江淮等路提举坑冶铸钱司元申请称，江、池、饶州钱监物料去处，尽在深山高源去处，其般运缘故与建州钱监事体一般。今来逐部勘当未至详尽，兼鼓铸不敷，与起发条限刑名重轻不伦，重别勘当。』金部契勘，年额上供钱，江、饶州等申明依元符厘折条限鼓铸桩发，并承朝旨依所申等。今来本司称江、池、饶州般运物料去处尽在深山高源，与建州钱监事体一般，乞上件四监年额新钱，向去一例依大观四年四月二十五日已得朝旨，递展两月。今勘当，欲依本司所乞 
       
外，所是刑名轻重，合取自朝廷指挥。工部今勘当，欲依本司所乞事理施行。所是鼓铸不敷，除合依崇宁法断外，有起发条限刑名系属户部，更乞朝廷详酌申(间)[闻]事。」尚书省勘会，除刑名不销更改外，诏依户、工部所申。 
三月十二日，诏：「陕西、河东兴复鼓铸夹锡钱宝，虽令逐路转运司管勾，缘漕司职事繁冗，方鼓铸之初，颇有措置，恐难以兼领，别致稽缓。其陕西、河东路可各差文臣一员，充专切提举铸钱。中大夫、提举亳州明道宫许天启专切提举河东路铸钱，朝散大夫胡简修专切提举陕府西路铸钱。所贵事法专一，早见就绪。」 
二十四日，工部奏：「新提举河东路铸钱事许天启札(之)[子]：所有序官、资任、人从、请给之类，乞指挥。吏部准大观元年四月八日敕，专一措置提举河东路坑冶铁铸钱王桓序官、请给、人从等，依提举常平官。许天启与提举曾任陕西路转运副使。」诏许天启与提刑序官。 
二年四月二十六日，河东路转运、提举常平司奏：「相度到应金银坑冶之利，并依元丰条法施行。」右曹契勘，昨准朝旨，山泽市易皆常平职事，悉以利民，所用钱物令支常平息钱。又续朝旨，自降十一件指挥日，旧来坑冶属提点铸钱司、转运司，自后新置隶提举司。内提举司所管坑冶收到课利物色，又准朝旨起赴大观库桩管，应副朝廷移用。及收买到铜铅锡铁之类，若他司要用，又有法许桩钱兑买。兼 
       
逐司所管坑冶事务各不相干，课利设有亏耗，自合措置施行。今来若将新旧坑冶并拨入转运司，有碍朝旨。本部今勘当，欲下逐路提举等司，遵依见行条敕施行。从之。 
八月八日，江淮等路提点坑冶铸钱、广东路提举常平司奏：「契勘广东路铁坑久来并隶转运司，续准朝旨，应干新发铁坑除旧属转运司外，尽归措置铜事司。昨因鼓铸铁钱，遂准朝旨拨隶提点司。后来罢铸夹锡铁钱，又准朝旨令提点司(摧)[榷]买收息出卖。复准朝旨，令提点提举常平司管勾。逐司(令)[今]契勘，广东路出产铁货不多，自来不曾榷买收息出卖，经久难以施行。今相度，欲将广东一路铁坑旧属转运司、提举常平司者，即合归逐司管勾，并依前后条法施行。堪置场官监，依冶法拘收到利；若苗脉微细，不堪置场官监，即所隶监司立定年额课利钱数，召人买扑。所有韶州岑水场要用锡铁浸造胆铜，即令铸钱司支拨铜本钱，就便收买使用。」诏依逐司所申。 
十二月七日，江淮荆浙福建广南路提点坑冶铸钱司奏：「欲乞于诸路州县场监应有本司钱物去处，并许本司每年于别路或邻州选差清(疆)[强]官一员前去点检根磨，其所差官不许辞免。除请给外，别添日给驿券一道，仍破递马一疋。出过百日，即乞理为考任，差破人吏二名。除依条合得差出日给食钱外，更日添一百文省，各与差破递马。所属官司承受取会文字， 
       
并限二日报。如点检得诸处官司弛慢不职，欺隐失陷本司钱物，诸般违慢作弊，内官员具职位、姓名申本司，从本司取勘施行。违慢人吏合所委官一面勘决。若被差官承受本司公文，辄敢非理推故，不即前去，亦乞本司勘劾，依条施(从)[行]。」从之。 
十六日，尚书省言：「勘会东南坑冶，虽专置提点坑冶、铸钱两司分领管勾，比岁以来，课利大段亏少，致趁办铸钱年额常是不敷，有 岁计。其逐司提点官坐视阙乏，全不用心措置。兼坑冶苗脉兴发，采矿烹炼，盛衰不常。近据虔州具到所管坑冶五十余处，其潭州状称，所管坑冶共止九处，内五场久无课利，只有四铜场并皆坑窟，取土厥深远，下手兴工采打不行。若不令两司通共那融应副，岁终衮同比较，严立殿最之法，则事难办集，无以劝沮。今欲拟修下条：提点坑冶铸钱官以两司应管钱监每岁总计合铸钱数比较，增一分以上减二年磨勘，三分以上减三年磨勘，五分以上转一官；亏一分以上展二年磨勘，三分以上展三年磨勘，五分以上降一官。右入江淮荆浙福建广东路提点坑冶铸钱司格。诸提点铸钱，轮委提点刑狱司谓非提点铸钱置司所在路分者。索取两司应管钱监总计合铸钱年额，岁终衮同比较，具增亏实数拟定合该赏罚，保明闻奏。右入江淮荆浙福建广南路提点坑冶铸钱司并提点刑狱司令。诸提点刑狱司岁终比较保明到东南提点 
       
坑冶铸钱官应副铸钱增亏五分以上者，依格赏罚外，取旨升降差遣。右入三省通用令一时指挥。一、勘会东南坑冶岁收课钱监鼓铸年额，近岁增亏多寡不同，今来提点官既立岁比殿最赏罚，其年额理宜重别参酌立定。欲令所属将应管坑冶及钱监内从来无额或连年增亏去处，各取政和元年以前五年实增、实亏数目，逐一参照，酌中立定新额，具委无轻重不均，限一月保明申尚书省。其提点官员赏罚，候立定新额比较施行。一、勘会东南坑冶铸钱，近岁收趁多不敷额，连年亏欠。今来专立提点坑冶铸钱官殿最赏罚，全藉所委官尽心比较，务要赏罚公当。仍先自虔、潭州比近江南东路，提点刑狱司为头取索比较，以后逐年轮转交割，与以次相比路分管勾比较施行。一、今来新立提点坑冶铸钱官殿最法，如旧法别有专立赏罚者，自合依旧，各行引用。若内有相妨者，即从重施行。兼提点提辖官既严立殿最之法，及约束措置赏罚并检踏官亦已增赏及弛慢许奏劾冲罢外，其诸路坑冶铸钱监官亦合别增赏罚。缘旧法轻重不一，欲令提点提辖坑冶铸钱官将应干监官赏罚参酌，重加增立，务要督责办集。仍限十日拟立，尚书省检踏约束。勘会诸路坑冶及铸钱，其所属监司、州县从来避免应副，多不兴举，故朝廷专委官前去提辖措置，自当检察州县，督责应办。访闻所委提 
       
点、提辖、措置官属惟务收受馈送，不敢尽公措画，致奉行灭裂，课入亏额，鼓铸不敷。兼东南提点坑冶铸钱官既已立定岁比殿〔最〕之法，及诸路所差提辖官亦已约束措置赏罚外，若不逐司差官分头检踏，及支借钱本，雇工采打，并增立赏典，优加俸给，禁止收受供馈，则事难办集。今措置到下项：一、河东、陕西、河北、京西、京东路所委提辖措置坑冶铸钱官下，各已降朝旨许差检踏官二员外，欲江、淮、荆、浙等路提点坑冶铸钱虔、潭两司各差置检踏官三员。一、诸路坑冶检踏官并许于承务郎以上或选人大小使臣内，踏逐谙晓坑冶、有心力人充，仍具名奏差。应采访兴发或有苗脉处，并躬诣检踏得实，其地不以官私，皆许支破钱本，差人采取烹炼。或人兵不足及无会解之人，即许雇募人工采打，或召人户开采。应一行用度以至灯油之类，并许召保借支官钱应副，候烹采到宝货，先行还官外，余充课利。若开采不成及无苗脉，或虽有而微细，其所借官钱并与除破，即不得过三次。若据开采到数能补还所借官钱者，虽过数仍许豁除，别行支借。以上并委当职官子细勘验支借，不管透误大支。如敢冒借或大支，罪轻者并徒三年，许人告，赏钱一百贯。仍并同本县官采取，其本县官不肯用心，许申提举、提辖司，改差他官。如委有苗脉者，前官重行黜责。若能检踏兴发、立成课额者，其检踏并被
       
差官并依检踏官增赏一倍。一、检踏官以二年为一任，随所理资序给本身及见任或前任请给，仍支驿券。遇出入检踏，别支券马。一、应提点、提辖、措置坑冶铸钱官属，并不得受例外供馈，内检踏官不以有无例册，并不许收受诸般馈送。以上如违，其收受并与之者各以自盗论。一、勘会坑冶兴发，全藉检踏官协力尽心，公共相视检踏，除已增立赏典、优给请俸外，如有不切用心相视检踏、弛慢不职之人，仰所属提点、提辖、措置官奏劾，先次冲罢，当议重行黜责。」从之。 
三年正月二十二日，尚书省勘会：「昨(会)[京]西路提辖坑冶铸钱官系提举京西、陕西、川路银铜坑冶铸钱事务川：原作「州」，据后文改。，今来除陕西、京西路已各差官专一提辖措置外，其川路即未曾专行差官。缘川路甚有金银等坑冶兴发，窃虑无专差官提辖措置，因循随废，走失山泽利源，深为可惜。」诏令陕西路提辖措置坑冶官兼提辖措置川陕坑冶，应有合行事件，并依大观三年四月三十日及今年陕西已得指挥施行。 
二月十二日，提辖措置京东路坑冶司状：「今条画下项：乞将勾当公事官一员改作检踏官一员，将来差到正官，如能用心究寻，或招诱使人施功，因而自探得见苗脉，能兴山泽厚利，许本司临时参详其功力课利，保明申奏，乞朝廷量事推赏。一路新坑有人陈告，便令措置下手开发，其所用钱本等深恐所属不应副，乞所属以 
       
</div>
    <div class="pagination">
<a href="宋会要辑稿_page1020.html">上一页</a><span>...</span><a href="宋会要辑稿_page1016.html">1016</a><a href="宋会要辑稿_page1017.html">1017</a><a href="宋会要辑稿_page1018.html">1018</a><a href="宋会要辑稿_page1019.html">1019</a><a href="宋会要辑稿_page1020.html">1020</a><span class="current-page">1021</span><a href="宋会要辑稿_page1022.html">1022</a><a href="宋会要辑稿_page1023.html">1023</a><a href="宋会要辑稿_page1024.html">1024</a><a href="宋会要辑稿_page1025.html">1025</a><a href="宋会要辑稿_page1026.html">1026</a><span>...</span><a href="宋会要辑稿_page1022.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
