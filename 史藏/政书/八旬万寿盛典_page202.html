<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 202 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 202 页/共 321 页</h1>
    <div class="content">　　乾隆五十五年嵗在上章律中南吕日躔夀星之次恭逢
　　皇上八旬万夀庆辰中外臣庶懽忻蹈舞颙効展觐之至愿鬯申祝
　　嘏之防忱贞符溢夫简牒
　　盛典盈夫帱载泃防辟所希觏而于
　　今始欣遇者也洪惟
　　皇上福基崇巩
　　夀徴引延
　　临御以来祗承
　　天
　　祖受民勤政右文振武制礼作乐展亲兴贤飬老柔逺凡
　　所以导含生之和迓大顺之庥
　　综创守乎一致动经纬乎万世皆
　　干干孜孜日新月盛所由以启
　　夀昌之景运
　　隆郅治之极轨嘉符协聚蕃祉曡膺懿铄防易言乆道
　　化成礼称大徳必得惟
　　大圣人诞受
　　昊贶握其左契焉兹者
　　愈舆诚
　　修懋典
　　醇化蓲敷寰瀛茂豫賔服砥属通译贡献新封之安南
　　仰荷
　　徳威请袭冠帯躬効鞫我
　　大清大一统之规模斯为极盛而
　　睿谟悠乆
　　耄念敬蘉惟庶徴时若是
　　厪镌诸芝玺
　　昭示鸿萹维勤不已之
　　圣心盖持之亿万年无有纪极【臣】夙直
　　禁闼深沭
　　圣恩豢飬教诲备极
　　髙厚生成之徳归飬四载
　　渥泽优滋
　　体恤曲加于逾格爱戴倍切于抚衷爰抒诚吁恭赴殿廷防祝
　　万万夀臣曷胜钦戴庆抃之至谨演连珠一百首拜手
　　稽首以
　　献其词曰
　　【臣】闻符珍握阐乃迓繁厘图箓羡延聿彰纯佑是以
　　重熈笃祐福绪衍于
　　宸躬
　　乆照凝庥祥源滙于
　　曼夀【其一】
　　【臣】闻画八重列乾坤之防斯揲位五十成蔀元之章攸布是以筹増
　　景祚纳禄而
　　衍亿龄庆铄敷天举典而
　　俞众吁【其二】
　　【臣】闻徇齐敦敏元后秉于天亶缉熈执竞典学跻以日新是以
　　冠勲华之业能哲能恵
　　合君师之统乃圣乃神【其三】
　　【臣】闻天地万物之祖受福则那黍稷明徳之馨惟圣时宪是以
　　三大祀嵗崇祡燎通
　　昊贶以至諴万斯年
　　躬陟
　　郊坛孚干行乎至健【其四】
　　【臣】闻皇舞缀逺桑林肇其祀典盛乐律协曲防载其仪文是以
　　定辰见之待泽于稠曡
　　崇夏孟之举应祷于
　　敬勤【其五】
　　【臣】闻守祧所掌重于典瑞宗器是陈焕以延喜是以山辉川耀呈寳
　　五朝肪截瑜锼藏珍万祀【其六】
　　【臣】闻豳风七月王业所权舆皇矣一萹帝眷所慿式是以
　　聪聴
　　寳训盥诵而廸
　　鸿猷启佑后人世守而昭燕翼【其七】
　　【臣】闻商鳦发祥业隆相土周乌流瑞迹启髙山是以
　　见凛墙
　　龙兴超乎百代布在方防
　　骏烈耀乎九寰【其八】
　　【臣】闻先声破竹克防本于同心众志成城无敌斯为大武是以
　　纪木厨之
　　一战悉封四路之鲸鲵
　　详
　　玉帐之六韬如覩八旗之熊虎
　　【臣】闻服哻尚冕商周之制不沿走马张弓豳岐之俗自茂是以
　　述
　　训典以恪守其容有章
　　勒贞珉而勉敦尔能各奏【其十】
　　【臣】闻似续前徽心传式凛继防大业泽逮愈长是以
　　思松壑之
　　含饴益勤缵绪
　　题梠楣而焕采用识肯堂【其十一】
　　【臣】闻谟凛勅命庶事以康训纪延年无逸作所是以
　　披章燃寳炬勤切求衣
　　聴政御彤扉务决
　　当宁【其十二】
　　【臣】闻五帝其臣莫及不废都俞百官敬尔在公犹烦慎简是以鳬趋辨色侍【臣】即荷
　　传宣鹭序近
　　光未秩亦邀
　　登选【其十三】
　　【臣】闻鱼书涣汗若雨露之滋凤綍敷音等风雷之发是以
　　丹毫进御昭贲乎堮垠
　　紫极宣批辉耀乎黼黻【其十四】
　　【臣】闻汦汦庶类醴饮者和乐啿啿羣生景照者呼忭是以
　　体仁敷畅旸若雨若
　　勤畴咨
　　省嵗丰穣民数谷数欣骈羡【其十五】
　　【臣】闻庶邦正供则三壌而赋定羣黎徧徳筹四鬴而哺含是以
　　帑镠艘粟普蠲
　　赐租赐复露积盖藏益裕至至三【其十六】
　　【臣】闻姒氏赐金饔资乎主徳姬室奠贾贵钱徴于职司是以赈议极次之分俭嵗无非乐业官谨籴粜之法酌盈乃以剂亏【其十七】
</div>
    <div class="pagination">
<a href="八旬万寿盛典_page201.html">上一页</a><span>...</span><a href="八旬万寿盛典_page197.html">197</a><a href="八旬万寿盛典_page198.html">198</a><a href="八旬万寿盛典_page199.html">199</a><a href="八旬万寿盛典_page200.html">200</a><a href="八旬万寿盛典_page201.html">201</a><span class="current-page">202</span><a href="八旬万寿盛典_page203.html">203</a><a href="八旬万寿盛典_page204.html">204</a><a href="八旬万寿盛典_page205.html">205</a><a href="八旬万寿盛典_page206.html">206</a><a href="八旬万寿盛典_page207.html">207</a><span>...</span><a href="八旬万寿盛典_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
