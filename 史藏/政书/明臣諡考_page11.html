<!DOCTYPE html>
<html>
<head>
    <meta charset="UTF-8">
    <title>明臣諡考 - 第 11 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明臣諡考 - 第 11 页/共 12 页</h1>
    <div class="content">　　恭顺
　　麻那惹加那【浡泥国王永乐年諡】
　　李　珦【朝鲜国王　　敬顺事上景泰年諡　　慈仁和民】
　　恭宪
　　李　峘【朝鲜国王　　敬顺事上隆庆年諡　　行善可纪】
　　恭献
　　源道义【日本国王永乐年諡】
　　恭僖
　　李　怿【朝鲜国王　　敬顺事上嘉靖年諡　　小心恭慎】
　　庄宪
　　李　【朝鲜国王　　严敬临民景泰年諡　　行善可纪】
　　襄悼
　　李　晄【朝鲜国王　　因事有功成化年諡　　未中早夭】
　　惠庄
　　李　瑈【朝鲜国王　柔质慈仁成化年諡　严敬临民】
　　康靖
　　哇来顿本【朝鲜国王　　安乐抚民永乐年諡　　寛乐令终】
　　李　娎【朝鲜国王　　温良好乐治年諡　　寛乐令终】
　　康献
　　李　旦【朝鲜国王永乐年諡】
　　荣靖
　　李　峼【朝鲜国王　　宠禄光大嘉靖年諡　　寛乐令终】
　　懐简
　　李　璋【朝鲜世子赠　　慈仁短折王成化年諡　　平易不訾】










　　明臣諡考卷下
　　明臣諡考订误
　　诸书所载諡号互有异同稍为订正大略以国史阁籍为据而以诸书叅之间有国史与阁籍互异则并存以竢考
　　武城侯王聪按正史諡威毅阁籍具存臣諡类钞封爵考諡法考諡法通考俱误作武毅
　　元帅孙兴祖按正史諡忠愍臣諡类钞误作武愍隆平侯张信正史諡恭僖諡法考諡法通考因之阁籍又作襄僖臣諡类钞封爵考因之未详孰是
　　行省叅政赵徳胜正史諡武桓释义具存臣諡类钞封爵考误作武庄
　　枢密廖永安諡武愍正史作武闵愍闵古字通
　　都督同知康茂才正史諡武义諡法通考封爵考误作武襄
　　都督佥事陈清按正史諡崇武臣諡类钞误作荣武武定侯郭英諡威襄諡法通考误作武襄
　　都督佥事赠庐江侯何徳按正史諡壮毅諡法考壮毅庄毅凡两见当是重出而讹臣諡类钞諡法通考作庄毅而别有何海赠庐江侯諡壮毅更谬
　　行省叅政蔡防諡武襄臣諡类钞諡法通考误以防为迁
　　泗国公耿再成正史諡武壮臣諡类钞諡法考諡法通考俱作武庄
　　越国公胡大海正史言行录諡武庄諡法通考又作武壮按諡法武而不遂曰壮亦曰庄威而不猛曰庄亦曰壮二諡释义并同未详孰是
　　副使孙兴洪武中諡忠义见臣諡类钞諡法通考按正史不载此事弇山堂集亦无之恐因都督府副使孙兴祖而讹脱也
　　宋学士濓追諡文宪諡法通考误作文惠
　　交趾平州知州何忠杨豫孙諡纂郑司封类钞俱諡忠节按正史忠止赠南宁府同知无諡正统中省臣姚夔以王祎例请卒报罢弇州集以为祠额之误者近是
　　墨侍郎麟按正史諡荣毅阁籍具存諡法通考误作恭毅
　　西宁侯諡忠顺者按正史乃宋英阁籍具存晟之子也类钞封爵考误作晟諡法通考晟英凡两见尤误
　　曾学士棨臣諡类钞諡法通考俱諡襄敏按正史棨有赠无諡且不諡文而諡襄何居其误无疑
　　都督山云按正史諡忠毅阁籍具存吾学编名臣言行录误作襄毅大政纪亦因之
　　恭顺侯吴克忠按正史諡壮勇阁本释义具存臣諡类钞封爵考误作忠勇
　　都督吴克勤按正史諡僖敏阁籍具存弇山堂集误作僖愍
　　修武伯沈荣按正史諡僖愍阁籍具存臣諡类钞諡法通考误作僖敏
　　恭顺侯吴瑾按正史諡武壮臣諡类钞諡法考諡法通考俱作忠壮考李文达公所作神道碑亦同恐正史之误
　　南寕伯毛胜按正史諡庄毅阁籍具存臣諡类钞諡法通考误作忠壮
　　武进伯朱冕按正史諡忠慤阁籍具存諡法通考作忠懿者误
　　宁晋伯刘聚按正史諡威勇阁籍具存吾学编臣諡类钞误作威武
　　聂尚书贤按阁籍諡荣襄释义具存类钞误作恭襄諡法考荣襄恭襄凡两见尤误
　　刘尚书防按阁籍諡愍节释义具存諡法考通考类钞倒作节愍者误
　　原尚书杰尚无諡见弇山堂别集甚详諡纂言行录諡襄敏者大谬
　　许侍郎彬按正史有赠无諡其子越请之不得张南园諡法郑司封类钞諡襄敏此误也
　　谢尚书一夔成化时有赠无諡正徳六年追諡文庄臣諡类钞作襄敏諡法通考谓初諡襄敏后以子麟请改文庄并误
　　成国公朱辅按阁籍諡恭僖释义具存类钞作荣僖者误
　　熊尚书绣按正史諡庄简阁籍具存吾学编作清简者误
　　工侍赠尚书刘丙按阁籍諡恭襄释义具存正史凡两见恭襄襄敏前后互异諡法考亦两存之恐误也
　　李尚书钺按阁籍諡康简高尚书友玑按阁籍諡襄简正史皆作恭简諡法考亦两收之未详孰是
　　潘尚书鉴按阁籍諡襄毅释义具存諡法考从史作襄敏毅敏文相近而讹恐当以阁籍为正
　　惠安伯张伟按阁籍諡靖襄释义具存正史又作康靖諡法考臣諡类钞皆两收之未详孰是
　　王尚书用汲按阁籍諡恭质释义具存諡法通考误作忠肃
　　杨豫孙諡纂上蔡知县霍恩諡节愍考正史恩有赠官而无諡
　　臣諡类钞諡法通考有孙学士贤王学士献林学士文俱諡襄敏考正史阁籍皆无之此误也弇州集有辨
　　刘尚书采按阁籍諡端简释义具存諡法通考误作端肃
　　臣諡类钞諡法通考载永顺伯薛斌諡忠壮考正史阁籍封爵考顺天志諡法考皆无之
　　安顺侯薛贵按正史阁籍諡忠壮释义具存封爵考諡法通考作忠勇者误
　　王宗伯英臣諡类钞諡法通考皆云初諡文安天顺中改文忠考正史不言改諡阁籍亦无之不可为据
　　臣諡类钞諡法通考有都督梁来諡壮勇考正史阁籍俱无之弇州集亦不载疑即梁成之讹误复收之耳
　　张尚书润按阁籍諡恭肃释义具存名臣言行录误作恭简
　　臣諡类钞諡法通考有翁尚书世贤諡襄敏按正史乃翁世资有赠无諡此必误也
　　嘉靖中都督諡忠愍者李涞无李深臣諡类钞误以涞为深諡法通考李涞凡两见尤误
　　英国公赠太保张仑按阁籍諡荣和释义具存正史又作庄和諡法考两收之未详孰是
　　諡法通考臣諡类钞有恭顺侯吴允诚諡忠壮考正史阁籍皆无之弇州集亦不录恐误
　　翁尚书万达按阁籍諡襄敏释义具存諡法通考一作襄毅者误
　　右都御史俞谏嘉靖三年八月二十六日赠太子太保諡庄襄阁籍具存正史载于是年九月原官赠諡俱同而作俞一鹤未详何故
　　大学士高谷按国史阁籍諡文义释义具存大政纪误作文毅
　　李尚书敏按国史諡恭靖阁籍释义具存大政纪误作恭介
　　礼部尚书傅瀚按国史阁籍諡文穆释义具存大政纪误作文慤










</div>
    <div class="pagination">
<a href="明臣諡考_page10.html">上一页</a><span>...</span><a href="明臣諡考_page6.html">6</a><a href="明臣諡考_page7.html">7</a><a href="明臣諡考_page8.html">8</a><a href="明臣諡考_page9.html">9</a><a href="明臣諡考_page10.html">10</a><span class="current-page">11</span><a href="明臣諡考_page12.html">12</a><a href="明臣諡考_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
