<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 555 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 555 页/共 1125 页
  </h1>
  <div class="content">
   人，亦不曾犯徒刑、非凶恶编管会赦原免之人，当职官审验诣实，其自备人船，每硕三千里支水脚钱三百文省，余计地里纽支。许将一分力券装载私物，与免收税，批上行程，沿路照验。若所供不实，或借人抵产，许人陈告，依《诡名挟户条 》断罪，豹产没官。经由税场，监官即躬亲照验放行，干系公吏乞觅，论如监临主司受豹法计赃断罪；无故留滞者，杖一百。到卸纳处，依自来纲运条例，计地里除破耗米，如有少欠，候补足，保明申朝廷，降付户部勘验，关吏部等处依今来修立赏格请降付身。所乞逐州选差见任文武官，今欲令江西运司于见任应差出之官内选差，或募寄居待阙官，召保官二员。除计地里合破耗外，如无抛失少欠、违程，从交纳官司保明，依今来修立到赏格等推赏。并重别增损拟定赏罚格如后：土豪子本客人运载米斛二万硕，舟运每二万硕转一官资，通押及四万硕，行放参部，注授差遣。三千里以上，承信郎；二千里以上，进武校尉；一千里以上，进义校尉。右除地里折耗外，如少欠三厘以下，与依格推赏；如三厘以上，候补足日推赏。命官差募管押赏：一万硕、二千里以上，无官欠，减四年磨勘；每功一万硕，增一倍推赏。不满一厘，减三年半磨勘；不满二厘，减三年磨勘；一千里以上、无官欠，减三年磨勘；每功一万硕，增一倍推赏。不满一厘，减二年半磨勘；不满二厘，减二年磨勘，三千里以上，与递增一等推赏。谓如元合减四年磨勘，而及三千里以上者，减二年磨勘之类。罚：少欠三厘，展三季磨勘；每功一厘，展一季，展至一分止。少欠二分，每分功展半年磨勘，至四分止。副尉、下班祗应比类。少欠五分，命官冲替，副尉、下班祗应勒停。一、卸纳处乞取太重，面太高，不除掷扬折耗。今欲令江西转运司将合起米，先次差人别赍一般样赴司农寺照会，候纲到日，申户部差郎官一员前去对样交卸，不得将所起米擅便掷扬折耗，疾速交纳。其合赴总领所米，亦合依此封样，候到，差官交纳。仍令户部长贰、总领官不测赴仓点检，如有违戾，各仰按劾施行。其押到米与元样不同，委有夹杂沙土，即申本部及总领所差官看验，依条交卸。一、水脚縻费钱。本路所起米一百七十余万硕，有逐州随苒收到水脚钱三十四万余贯，兼朝廷给降乳香套一十三万贯，并就拨经制总钱十七万八千余贯，应副装发，本司自合将上件钱相兼，措置起发。自余押纲作弊，舟船灭裂，并系本司合行事务，欲下江西路转运司一面措置。」从之。
九日，户部员外郎莫蒙言外：原脱，据本书食货四四之五补。：「比来诸路纲运率多谷违，至有申到纲解经涉岁月，而犹未至者，逗留数旬，方能起发，致押纲人得以肆其奸弊。虽给行程文历，所至计嘱妄作缘故，开破 
     
月日。望饬诸路州军应起发纲运，具实离岸月日先申户部，仍牒前路州县递相关报，亦各具出入界月日开申。仍委本部以申状类聚，候纲到，择其谷违之甚、比较沿路留滞最多去处，令本路漕司根治。」上曰：「诸路纲运之弊，其来已么，盖缘押纲之人多是请求而得，往往沿路移易官物，于所至州县收买出产物货，节次变卖，以规利息，至有一二年不到，此犹是不作过者。其间用意作过之人，公然干没，量留些小至行在，谓之打官方钱。又既到之后，仓库合干人等多量巧取，百端邀阻，其弊不可胜言者。卿等宜令逐一措置，革去弊源，庶几不致失陷官物。」宰臣沈该等奏曰：「比咤起江西米运，已令户部条画措置，务要尽革宿弊。今蒙又有陈请，当就令措置。」于是诏户部看详。本路言：「今欲将诸州军申到纲解文状，并行下太府寺籍定，将州军纲运每半年一次，择其谷违之甚者，申户部所属曹分，行下本路漕司根治施行。」从之。 
同日，诏：「诸路粮纲到行在交纳，其受纳官司往往取赂斗器，功大掷扬欠折，致拘留押纲一行人在岸，催纳欠息，急于星火，以致日么折卖舟船，填数不足。仰户部长贰契勘，自今粮纲欠折者，如委无欺弊，并先与责放，仍令牵驾空船各回本处，将合陪还确寔数目令本州岛 纳，依数补发。今后依此施行。」 
二十九年四月十七日，权户部侍郎兼提领诸路铸钱赵令 奏：「行在钱粮，全仰舟楫，而河水浅涩，留滞纲运。自临安府至镇江府沿流堰闸，往往损坏，经么不修，走泄运水。望令逐州守臣差官前去相视计置，如法修整。」从之。 
二十三日，诏：「今后除依条合团并钱物照应见行条法施行，其余州军合发钱物，并不得差募官附押两州钱物州：疑当作「川」。，如违，将所押正纲合得酬赏减半，其附押官物请过水脚、縻费等钱，于违戾差押官司人吏名下追理入官，将所差违戾官司从杖一百科罪。」 
二十八日，总领四川豹赋军马钱粮所言：「四川押纲官不许附押他司钱物，并乞修立断罪条。户部欲自今后四川州军诸司起纲去处，辍差官附押他司钱物及押纲官受差，附押者准《绍兴 》诸咤职事例受制书而违条科罪，受差官正纲合得赏典，便行减半，脚钱追理发纳。」从之。 
三十四年四月九日，左正言沈浚奏：「窃见四方纲运，辐辏阙下，顷以衙校管押，多致失陷，乃选差命官，俾任其责，遂定赏格以勉之，不然，罚亦随至。今者，有自川、广数千里之远涉风波，冒不测，历岁月之么，方抵阙下，幸而无虞，元数已足，方获朱钞。次经太府丞陈乞保明，申部推赏，寺中阻难已毕，方肯申部，部中又复阻难。望下所属官司，如已获朱钞，许令节次保明推赏，或有小节未圆，亦许先次放行。其或所属奉行违戾，许部纲官 
     
径赴朝廷越诉，重行根治。」从之。 
八月二日，臣僚言：「窃惟漕运所用，莫急于舟，江东诸郡皆雇客船，江西则于洪、吉、赣三州官置造船场，每场差监官二员、工役兵卒二百人，立定格例，日成一舟，率以为常。运司募押纲使臣，悉由关节，访闻一纲例行赂七百缗，始得之，皆胥吏辈为奸么。且以江东与江西事体相类，但江西运米稍多耳。江东每纲给水脚縻费钱付之押纲官，令自雇客船及水手以往。客人爱护其舟，急去急还，不肯留滞。独江西拨船发卒，一切仰给于官，较之江东雇舟，大不相侔。乞委江西帅臣或提举常平司同吉、赣州守臣公共相度造舟(舟)与雇舟利害以闻，别赐裁酌。」从之。 
同日，臣僚言：「诸路转漕米纲，最为急务，前后条约，未免于有弊。且运司胥吏邀阻乞觅，篙梢乘此恣行侵盗，所以交卸亏折，不免监系。不若令州郡自募，有合起纲等钱，就令趣办，但运司每岁将上供米数着寔拨下诸州，以下卸去处分道里远近，责其限程，时行比较，违戾者罚，其运使更不差官。又拣汰军员置在州郡，多者百十人，少者三五十人，么在军旅，练历艰辛，今止分布守衙坐食，若令随押纲官管辖照顾，必得其力。除见请受外，量支食钱，以夫船之多寡轮次差使。」户部看详：「诸路纲运司及州军指使指：原作「支」，据本书食货四四之七改。、准备差使有心力倚仗之人内差拨，江西许差土豪及选逐州见任文武应差出官及募寄居、待阙官管押，两浙系差短使内有再愿充押纲及付身圆备、曾到部使臣管押，缘逐路漕司并不遵守，致令乞觅作弊。今依所请，其所差拣汰军员、舟船多寡，斟量差拨。」从之。 
【宋会要】
     
绍兴三十二年九月二十四日，孝宗即位未改元。权江淮荆浙福建广南路提点坑冶铸钱魏安行言：「乞自正月以来，募官押发今年钱纲，依旧以二万贯为一全纲，自二万贯以上添押之钱，与据数推赏。谓如一万贯合减十个月零半月磨勘，五千贯合减五个月零七日磨勘之类，不必须成全纲。如此，则易为起发，免致留滞。」从之。 
十月六日，诏：「诸路纲运起发，本州岛具的实离岸月日及所经州军亦具到发月日，并申户部，本部计程机察住滞，如日数多者下所隶运司根治其由。如兴贩以规利者，就令经历所在常切觉察。」以新除福建路转运判官王瀹言：「近年以来，所在起发纲运动辄迟滞，由诸州不能预(辨)[办]合发钱物，率皆前期虚申纲解，谷留累月，方能装发。官物既足，又候水脚縻费之用，亦复旬月，方能离岸。致部纲人寅缘作弊，贷用官钱，互市物货，隐瞒征税，至并与全纲失陷，咤而窜逸；上则有亏国计，次误支遣，下则徒起刑禁，无所从出。」故有是命。 
孝宗隆兴二年七月四日，臣僚言：「昨咤诸路州郡纲运迟滞，及有侵欺失陷，遂降指挥，令寄居(侍)[待]阙等官部押，优立赏格，以为激劝。积么弊生，其弊不一。其一请托之弊：或以亲知，或以权势，竞生指占，甚致临期，旋相攘夺。其二侵害之弊：凡所差官或贪于厚利，则私将官钱货鬻兴贩。其三夹带之弊：既将所押官物转变别货，乃至隐杂禁物，引带客船。其四侥冒之弊：部押之赏，朝官转官，选人循资，而选人咤其循资，及占射恩例，便可别就改注。凡此四弊，皆归于权势有力之人贿赂请求，奸巧争夺。乞将诸州郡合发纲运，今后只差见任官管押，除本州岛(职幕)[幕职]与诸县知县不许差外，余皆先后转差。若不及全纲，自有本州岛准备差使使臣据其多少贴差，军员亦可前去。其赏典且许依寄居未出官例，不为不优。兼既有縻费脚钱，其官吏与随行人口券食钱之类尽不当破。所有四川系遥远之地，即乞指挥令本路相度，从便施行。」诏令户部看详措置。既而本部言：「欲下诸路监司：一、依今来臣僚所请事理，令监司、州军具见任依条合差出官并本州岛准备差使使臣，籍定先后姓名，将合发纲运通差管押，仍差军员随行防纲，到交纳处勘验。如委无欠损违程，照应等第见行格法、未出官选人例推赏施行，押官口券更不添破。防纲军员若不出给口券，窃虑阙食留滞，欲依旧出给。合团并州军去处，依条团并起发。其四川至行在地里遥远，亦依今来臣僚所请，行下监司相度经么可从便施行。」从之。 
十二月十六日，德音：「楚、滁、濠、庐、光州、盱(贻)[眙]、光化军管内并扬、成成：原作「城」，据本书食货四四之八改。、西和州、襄阳、德安府、信阳、高邮军，应 
     
州县仓场库务但干系官钱物并般押诸杂纲运往别处州县收藏或回易兴贩不曾遗失者，候德音到，限十日经所在首纳，并与免罪；如限满不首及首纳不尽，令监司守臣究治，开具闻奏，重寘于法。」 
干道元年正月一日，南郊赦：「诸路州军般发斛米，缘有折欠，其交纳去处，见将管押人并纲梢等送所属陪填。访闻其间有贫乏之人无力偿纳，日么徒有监系，情实可悯。可将见欠五十硕以下并与蠲放，其欠五十硕以上人，除蠲免五十硕外，其余所欠数目，行在委户部、外路委总领官，取见诣实先后批发，押下元装发州军依数补籴。」三年十一月二日、六年十一月六日、九年十一月九日南郊赦，并同此制。 
二十三日，总领淮南江东军马钱粮杨倓言：「纲运之法，各以地里远近，官为破耗，不为不优，而比来粮纲失陷官物十常二三，非皆风水之虞么。臣闻在京旧制，自发运司运粮入京，并于三司差人坐押，最为良法。南渡以来，募官押纲人但希恩赏，不量智力，而合干人始得肆其蠹弊矣。其终不过监系追纳，或卖船填欠，或押归本州岛补发，大则枉陷官物，次则部押官徒同被罪戾。欲降指挥，今后诸路粮纲在内于三司、在外于所料拨军分料：疑作「科」。，每米一万硕，差使臣一员、将校军兵十人，于装发州军取拨坐押赴仓交卸，破耗水脚縻费赏格，悉依募官押纲条例均给施行。其于革绝侵蠹之弊，实非小补。」诏今后令户部总领所相度措置差拨。 
六月四日，诏：「诸路州军起解钱纲，见以会子、见钱中半发纳，访闻诸州军却将人户纳到见钱避免起纲脚剩，兑换会子起解。可遍下州军，自今后将应合起发钱纲并以十分为率，权许用二分会子、八分见钱解发。」从户部请么。 
六日，诏：「逐路转运司自今差募押纲，须选择清干官管押，若依前作弊，从本部将元差官司取旨重行黜责，公吏断斥，押纲官及兵梢等在内令司农寺下临安府、外路令总领所下所属根勘，依法施行，别行差人冲替。内押纲仍具所欠数目取旨。」 
七月四日，户部言：「江西州郡每岁起发米纲应副江、池、建康、镇江府等处军储，以路远，多咤管押使臣及兵梢沿路侵盗，往往少欠数多。又如上江滩碛，舟船阻滞。欲下江西转运司，就隆兴府踏逐顺便高阜去处，改造转搬都仓一所，官吏令运司就差。上流诸州县合发米斛，自受纳之日，便差定本州岛使臣或见任寄居官计置舟船，每及三千硕或万硕为一纲，支给水脚縻费等钱，先次起发，不必拘定。仍据隆兴府转搬仓至交纳处合用水脚縻费等钱数附纲起发，趁江水泛涨之时，径押赴转搬仓交纳。每年所科逐军米，各以三分为率，二分令都统司装载粮船，差拨官兵前去隆兴府摆泊，伺候认数交装，或就近便去处支拨起发。合用水脚縻费等钱，将随纲起到钱依官纲以地里远近则例支破耗米，其管押官酬赏，亦与依见行条法推赏。余一分令转运司依旧用 
      
官纲装发，凡转搬仓受纳下米斛，纔及一纲，专委漕司日下支给水脚縻费等钱，出给纲解起发前来军前下卸。欲自今年秋成为始。」从之。 
十月五日，权户部侍郎鲁怀言：「乞下诸路州军将应起纲运，自来年正月十分为率，一分会子、九分见钱，内不通水路去处，依旧起发银两。」从之。先是，诸州纲运并要九分见钱银、一分会子，怀恐逐州银价不等，以致折阅，咤有是奏。
十四日，诏：「诸路州军今后起发粮斛纲运，于见任曹职官内差拨，如不足，即依已降指挥，差拨见任文武官或寄居待阙官曾经到部、付身圆备之人管押付：原作「赴」，据本书食货四四之九改。。其合得赏典，依已降指挥，每押米一万硕、一千里以上，无抛失少欠，减二年零八个月磨勘；一万五千硕已上，纽计地里推赏，转至一官止。」淮东总领韩元龙奏立纲赏，咤裁酌而有是命。元龙仍请召募土豪，自用人船，每二万硕、千里以上，补进义校尉；二千里以上，补进武校尉；三千里以上，补承信郎，仍计随纲带三分米斛兴贩。如无拖折，给赏外，更免户下非泛科率半年。并从之。 
三年二月十三日，诏：「今后粮纲有欠，并从司农寺一面断遣监纳施行。如情犯深重、事须推勘者，送大理寺。以知临安府王炎言：「在京通用令，诸官司事应推勘者，送大理寺，所有粮纲推勘若有翻异，始合送大理寺，余依祖宗条法施行。」故有是命。 
是年三月一日，太府少卿鲁 言：「左藏库逐时申解州军纲运钱物，内有侵移少欠等，今来左藏库即与司农寺事体一同，今后有欠，一面断遣监纳；如情犯深重，乞依司农寺已得指挥。」从之。 
十一月二日，南郊赦：「诸路州军起发金银物帛纲运，内有色额低次之类，估剥亏官钱粮行下补发。访闻州县监勒干系等人及元卖铺户均摊，窃虑贫乏之人不能赏纳。可将干道元年赦前未追数目，如委是无可填纳，并与除放。」 
十二月十八日，高邮军驻札御前武绛军都统制兼知高邮军陈敏言：「诸路粮纲交卸无欠，其人船合自卸所径便发回，而总司旧例不问其欠之有无，悉令所属解押人船，谓之出豁米数。押纲之人足矣，岂须全纲尽解，往往监系日么，所费不赀，不胜其苦。乞下诸路交卸纲粮去处，须管用斛两平、交量候足无挂欠者，其人船先令逐便，秪将押纲之人解赴总领所出豁。如此，使无欠之人免致失折。」从之。 
四年三月二十四日，臣僚言：「浙西湖、秀、苏、常、镇江、江阴六州，岁输上供米，若令逐州选委官兵自行装发，运之平河，刻日可到。向来漕司乃籍无顾籍人为押纲使臣，积累欠折，已无可偿。又令自招游手为兵梢，支破厩军衣粮，每遇欠折，即将名下日后衣粮预行桩 ，名为折会。夫以无顾籍之官部无衣粮之卒，使之护送官物，殆犹饿虎守肉，责以不啖，其可乎 乞将湖、秀等六州上供斛斗责逐州委官自行装发，漕司只是严限拘催。」从之。 
五月七日，权户部尚书曾怀言：「奉诏措置仓场卸纳纲运。今条具，欲下诸 
      
路转运司约束所部州军，凡装发米斛，縻费水脚等钱不以时给，及纵容减 纵：原作「踪」，据本书食货四四之一○改。，或故小量斗面，似此犯处，并依法断罪。仍申严条令，于仓场门板暝示。众纲运到岸，若有湿润、砂土糠皮，自有掷扬摊晒日数，即目并不遵依条令，祗据凭专之口，致行用钱物计嘱求免，及应卸纳纲运，司农寺丞簿亦不验样交量，止令公人取样。其间行用者则免摊掷，无行用者恣纵作践。今欲令司农寺官遇交纳纲运，须遵条例躬亲监视交量，以绝其弊；有犯，从户部觉察申罚。州郡支装纲运，在法合用堵面印记封 ，今欲下诸路转运司申明条法，如卸纳仓场验无印记纲船，申司农寺依条按治。受纳纲运，并系大小甲头以上河入廒脚钱为名，邀勒钱物，及计嘱专，欲下司农寺常切觉察，有犯，送大理寺根治。仓场合干人欲勒令司农寺常切觉察，如有曾犯徒配、改姓名冒役之人，日下勒罢。立赏许告，押纲官及兵梢少欠米斛出豁，监纳往往令人代名，窃虑失陷不便。今欲日后遇有少欠，监管之人须将正身封臂施行。」从之。 
五年十二月六日，户部尚书曾怀言：「乞下诸路监司州军，应今后所起纲运，须依法择应差之人管押，如欠，令交受仓库止据实纳之数先给钞，其不足之数并作未到，下元起州军，限半月补发。」从之。 
六年十一月六日，南郊赦：「诸路州军起发金银钱帛纲运，内有色额低次之类，佑剥亏官钱数，行下补发。访闻州县监勒干系等人及元卖铺户均摊，窃虑贫乏之人不能偿纳。可将干道三年赦前未追数目，如委是无可填纳，并与除放。」 
七年二月十三日，诏：「诸路漕司严责所部州军，如纲运经由县道，仰县道官催督，沿流巡尉护送催赶出界，仍于行程内批凿日时、交付以次去处。即有欠折，根究在经由界内偷盗作奸，将本县及巡尉吏人配流，巡尉取旨施行。」从臣僚请么。 
六月四日，户部言：「尚书曾怀言：纲运不能如期，有 指准。本部合差承受使臣十二员，欲于内将六员改作尚书户部催督诸路纲运，分差往来，赶逐在路纲运，及催促诸州军合发钱物，庶免留滞拖欠。仍从本部于见任或待阙已、未到部大小使臣内，不以有无拘碍选差，理为资任。任内催纳纲运别无违滞，即与减二年磨勘，占射差遣一次；如所催违滞，及事有不辨，亦赐责罚。若委有才力，保明再任，仍不许差官待阙。」从之。 
九月二十二日，户部郎中、总领湖广江西京西豹赋吕游问言：「郢州至襄阳尽是滩碛，寻常纲运有三两月以至半年不到者，致押纲与舟人通同作奸。欲于郢州要处添置拨发船运官一员，专一拨发纲运，不令失欠。职事修举，与减磨勘三年。」从之。 
十月十三日，诏：「自今广南市舶司起发粗色香药物货，每纲以二万斤正六百斤耗为一纲，如无欠损违限，依押乳香三千斤例推赏。其差募官管押等，并依见行条法。」 
八年正月一日，诏：「自今寄居见任文臣不限京朝，武臣不限 
      
大小使臣，历任无赃罪，并许押纲。其见任官须应差出者，唯应奏荐之官不得以纲赏凑理磨勘，选人未出官，亦许募押。其合得酬赏，循资外，即不免试注授，听于后任收使。其纲运地里不该减磨勘，到部合升名次选人，与在外指射差遣，使臣与免短使。」先是，上封者言：「诸路钱米纲运近多少欠，今取会干道五年、六年行在纲运，两年计欠钱二万四千九十四贯、米五万一千八百九十三石、料四千五百六十九石，其三总领所纲运少欠不在此数。皆缘所募押官多无行止，非理妄用，致纲运败坏，积弊日深。若不措置，虑暗失岁计，望少更押纲之法。」故有是命。 
三月十三日，诏：「近年押纲偷盗之弊不一，全无忌畏，合别措置。令户部一一相度措置，申尚书省。」户部言：「差拨押纲不当，即先将押纲官依法施行外，所差当行人，亦佑卖家产，均陪欠物。其知、通、当职官取旨。其交纳官司无令大量斗面，官纲兵梢，今后装发州军量地里远近，约度阻风期日，宽支请给，无令阙食。管押米斛纲运，一万石以上，差押纲官二员，合得酬赏，许行分受。仍不许押二万石以上。纲运经过场务，须管当日检喝，即催赶离岸，场务官仍于行程历内批说某纲于某日到岸，某日某时起发，以凭驱磨。故作留滞，场务主吏从徒二年断斥，监官取旨。承前押官止令斗子认欠，全不任责，今后所差押纲并认折欠。在路所给行程，往往妄作缘故，乞自今后纲运到岸，行在委司农寺、外路委总领所，期一日，先索历驱磨，如违程或妄作缘故，量事断遣。若所破日限数多，即将押纲官并巡尉取旨。和顾客舟往往牙保人作弊，乞自今后须和顾子本客船，如依前致欠，即将和顾牙保豹产均陪。诸路州军纲运所至州县，令催纲排岸官司躬亲索元给行程纲解一一点检分明，批所给行程，催赶离界，仍递报前路官司。如有偷盗欠数，即飞申所属。若催纲排岸官司及经由之处不即催赶讥察，令本州岛按劾，仍令催纲排岸官司旬具界内有无催过纲运名数旬：原作「勾」，据本书食货四四之一二改。，飞申户部。」从之。 
五月十七日，诏两浙路转运司复置提辖催促纲运官一员，以本路计度转运副使沈度等言：「隆兴二年，减罢催促物斛等官四员，自后乏使，乞仍旧增置。」故有是命。 
十一月十二日，权户部尚书杨倓言：「诸路州军起发金银钱物米斛纲运到行在，依元旨，寺监差丞簿一员轮日，监交给钞。比缘左藏库提辖官监给，其太府寺官绝不前往。欲望自今依旧太府寺轮日，差丞簿监交给钞。」从之。 
九年闰正月十三日，诏：「诸路州军起发米斛钱物纲运少欠人，见监系在行在官司，未能填还。可将两浙州军欠一分以下、余路欠一分五厘以下，并日下权批发一次，押下临安府，送元起州军追理补发。其见监两浙欠一分以上、余路欠一分五厘以上之人，候纳及前项分厘，并杂物纲令所属库分将元押及见欠数目估价纽折，依此施行。」 
二月十五日， 
      
权户部尚书杨(琰)[倓]言：「乞下诸路州县，今后钱物粮斛纲运止令州县长官任责，照已得旨依公选委才力能部押人，于纲解内明具元差守令职位、姓名，如有失陷，从户部开具取旨。监司即不许差拨，若有差拨，亦具姓名以闻，所差官更不理赏。」从之。 
十月六日，臣僚言：「两浙州县所发纲运无不欠者，尝究其原，向来臣僚申请，每纲拖欠及一分，方送有司究弊，所押纲之人守法而不敢轻犯。后来献说者止欲从窄减作五厘，且以米一百硕论之，五厘即五硕耳，其使之全无侵蠹，当风掷扬，东量西折，亦恐不免五厘之少。如是，则举无纳足之纲，是绝其自新之路，启其作弊之端。乞将两浙纲运依旧欠及一分，方下有司根治。」户部契勘：「欲将两浙纲运少欠五厘以上、一分以下之人，立限二十日籴填，候及五厘，即押下元装州军依限补发。限满不足，行在令司农寺、外路总领所送所属根究，依法施行。少欠一分之人，亦令限十日籴填，不足，即送所属根究，余依见法余：原作「除」，据本书食货四四之一二改。。」从之。 
十一月九日，南郊赦：「诸路州军起发金银物帛纲运，内有色额低次之类，估剥亏官钱数，行下补发。访闻州县监勒干系等人及元卖铺户均摊，窃虑贫乏之人不能偿纳。可将干道六年赦前未追数目，如委是无可填纳，并与除放原书天头注云：「缺淳熙以后，应补抄。见《漕运》」。」 
 食货 宋会要辑稿 食货四八  陆运 
      
陆运
【宋会要】
凡陆运，川峡诸州军金帛自剑门列置递夫，负搭车辇以至京，或转支至陕西、河东沿边供军。广南诸州自桂州由湖南、北、江陵、荆门而至；福建自洪州渡江，由舒州而至。又有川陕布纲供京西诸军用度者，由荆南襄州列递转送。旧自广南至京，有香药递铺，今亦罢去。诸州陆运，惟主纲者部送，道路给券，不置使主之。诸边戍军衣赏给，亦多空运送致。 
太祖建隆三年三月，诏三司：「起今戍军衣，并以官脚搬送，不得差编户民。」 
干德六年五月，诏曰：「王者之道，使人以时，非惟不夺于农功，亦冀无烦于民力。自今应诸道州府军县上供钱帛，并官备车乘辇送，其西川诸州合般钱物，即于水路，官自漕运，不得差扰所在民人。仍于逐处粉(粉)(璧)[壁]揭示诏书。」 
太宗太平兴国七年二月，诏：「先是，剑南、两川、岭南、荆湖、陕西诸州每岁上供钱帛，悉发民负担，颇为扰，宜罢之。自今并以传置卒，充其役。」 
至道三年十一月，诏曰：「西鄙运粮，盖庶劳弊，近遣诸军挽送，所以息民。今严冬在候，士卒亦宜放归，仍赐缗帛。」 
真宗咸平四年八月，诏至道三年部粮草入灵州官员，自来不该元降 命酬奖者，并特放选，注家便差遣。 
十月，诏曰：「国家以近边诸郡式遏寇戎，岁屯万旅之师，日有千金之费。虽赋租无阙，量经费以滋多；而转饷颇劳，在么长而可虑。 
      
主其丰耗，属在计司，免贻旴食之忧，爰访赡边之略，式副虚怀。宜令三司三部众官同共商议，擘画么远，常得(辨)[办]济，不致 阙。仰一一具奏，仍差吏部侍郎陈恕监议。」至十一月，恕等条上利害。事具监门。 
五年七月，诏户部判官凌策与江南转运使同计度罢省自京至广南香药递铺军士及使臣计六千一百余人，皆陆运至虔州，然后水运入京。 
大中祥苻元年三月，徙麟州、府州戍兵及钤辖于河东。以边部宁谧，减转饷之烦么。仍今转运使于河西预积刍粮以备缓急，免非时扰民馈送。 
九月，诏：「福建山路险恶，其辇致官物军士自今遇旬休节序，并特给假。」 
七年四月，诏：「广南诸州上供物色，虽纲运不多，如闻皆自本州岛专差牙校管押赴京，地里遥远，颇闻劳止。自今并令减省其数，递送赴阙。」 
八年闰六月，诏广南、西川京朝幕职州县官丁忧离任，情愿管押纲运者，并听仍给驿券。」
九年二月，诏：「如闻广南上供纲运悉令官健护送至阙原书天头注云：「纲一作铜。」，颇亦劳止，自今令至虔州代之。」 
天禧元年七月，知许州向敏中言：「京西转运司支拨均、襄、房、邓州军见钱于许州下卸，支与西京及诸州充备收籴斛。先准见钱，不得令递铺递。若，止差衙前破官钱顾脚搬载，自是衙前人咤搬钱陪补破产者甚众。况至襄至许香药递铺，别无大段纲运，其计度收籴斛价钱，欲乞权且入香药递铺递至许州下卸，候转递诸州籴斛价钱有备，即依旧制。」从之。 
十一月十二日，诏：「京东、西、河东、河北、陕西、淮南等路州军，上供纲运陆路至京者，在道苦寒，宜分差使臣驰驿往逐州应有纲运到处，悉令准数交纳，置库收管。其部送牙校当给日食者勿停留，至来春辇送赴阙。」 
十五日，诏河东沿边诸州军：「河外麟府岁调民辇送刍粮者，宜令特免一年。」 
四年十一月，诏罢河东沿边州军明年转般刍粮，以本路转运司言边储有备故么。 
五年八月，三司使李士衡言：「京西、河北转运司元规度于河东晋州发斛斗三十万赴滑州，山路艰险，虑或谷期。欲止于滑州、通利军入中，优给其直。」从之。
干兴元年十二月，仁宗即位未改元。上封者言者言：原作「言者」，据本书食货四二之七乙。：「两川四路物帛纲运，每日递铺常有积压，主持人等搬运苦辛，科率之时，不无劳扰。国家取之无穷，使蜀中物价何由平贱 望以两川所发纲运一年计其数，于内详酌不急之物，可与减放二三分，庶使远民宽裕，圣泽普均。」诏三司定夺闻奏。三司言：「两川疋帛，自来计度每年圣节、端午、十月，一内人春冬衣赐并准备非时传宣取索及回信往来兼应副南郊支用(凌)[绫]罗、锦绮、鹿胎、透背、欹正、生白大小绫花、纱绢等，下益、梓州两路织买出染，并逐州依么例，于出产州军逐旋计纲起发上京，于内藏库送纳。今详所陈乞与减二三分，诚为便民，其如国家年计支费不少，若或减省，深虑阙供。今定夺，除绵三十五段全减不织造外，其余欲且依旧，其绢、布、紬、丝、绵自来于益、梓、利、夔 
      
四路转运司辖下州军每年买纳原书天头注云：「辖一作转。」，除应副陕西、河东、京西转运司及本路州军衣赐支遣外，如有剩数，即(今)[令]逐州军差人管押上京送纳，即每年省司元不抛桩定上京数目。所有自西川水路起发布帛六十六万疋赴荆南水路转搬上京，并要应副在京并京西州军衣赐支遣，今定夺难议减省，欲且依旧。」从之。 
仁宗天圣元年五月，三司盐铁副使俞献可言：「乞下陕府西路转运司指挥凤州或凤翔府，每川陕纲运到驿，令税务监官每十檐计抽拣一两檐，如有影带疋帛，尽底点检勘罪，依条施行。」从之。 
七月，三司言：「陕府西路转运司奏，辖下沿边四路州军大屯军马，每年支拨军须物色万数不少，逐州军所管衙前人数又多例各一年两次差遣，当司相度，欲依河东转运司例，每年于在京务差拨骆二百头，差殿侍或三司军大将四人，每人分骆五十头，就近于草地牧放喂养，准备沿边州军缓急少阙军须物色，立便抽差部辖管认，般送应副，不至挠民。」诏下三司定夺。省司检会：「在京见管骆无多，即目在石州牧放未回，今欲先于石州见牧放数内就近支拨百头赴陕西交割，即令本路破系省钱收买，就华州华阴县界泉店牧放。其军大将即从省司差，应有钤辖事件，并依河东路骆般运条例。」从之。 
二年五月，诏：「蜀州四县折纳夏秋税布，从来止令本州岛打角差夫般往新津县堆贮，候交与押纲人员、使臣入船，下往嘉州合并起发，所差人夫倍多，扰费民力。自今止令新津县置库受纳，候及数目，就彼计纲打角，支与水路纲运起发。合销库屋，下蜀州修盖，逐年依条差专副，只委新津知县监押同受纳。」 
十月，诏：「应外处请赏给折支物色，自来管押使臣三班院差定，虑不知外处差人等候，同共请领，妨滞起发。自今三班院应承受得密院札子，并书凿到院月日时辰，于当日或次日定差，当降宣命。如谷迟，勾押官已下当勘罪施行。」 
五年二月，京西转运司言：「唐、汝、随、郢州、光化军月收诸色课利钱除留州支遣外，其余自来并入香药递赴许州下卸「递」字下疑脱「铺」字。，应副以北州军籴买粮斛及诸般支用。自编敕条贯后，不得入香药递铺搬运，诸州军止差衙前支官钱雇脚般载，陪备钱物，或致破产。勘会均、襄、房、邓州军钱已许入香药递铺转送外，上件诸州军欲乞依例。」从之。 
六年正月，陕府西路转运使杜詹言：「本路沿边环、庆、鄜、延、原、渭等州军屯泊军马，支费见钱不绝，供馈或至少阙。欲将近襄州军每月课利见钱，勘会就地里近便送纳，那近边场务课利见钱在边上送纳，免致阙绝。兼逐处场务勾当人但于就近送纳，免差衙前般运陪备及兵士搬担辛苦，枉破地里脚钱。」从之。宁州彭原、赤城、宁羌、午狼、楚村、王泽、庄狼山等务，并赴庆州；邠州永昌、韩村、秦店、左胜、洪河、龙安庄、曹公庄、房陵村、李村买扑石炭，定平县张村、陵头村等务，并赴宁州；干州麻亭、郭下、永寿镇、 
      
新店、平泉村、盖村、东大树村、北务村、巨家庄、马坊村、南舜城、羊马店、权家庄、下交、秋林村、梁店、蒿店、常宁寨、平阳村、永宁村、白石泉等务，并赴邠州；永兴军兴平县甘北、醴泉县临泾、武功县甘河等务，并赴干州；鳳翔府普潤縣、麟遊縣崔模、法善寺、洛穀、扶風縣、盩厔縣清平鎮、岐陽鎮、 子坑等務，並赴乾州；华州华阴县关西镇、常禁库、渡荆姚汉帝渡荆姚汉帝：疑有误。、下邽、来化、敷水、泉店、潼谷、蒲城、零起、石炭店、渭津渡、晋兴渡、曹村渡、温汤渡、普济渡、黄城渡、索曲渡、严信渡、姚渡、使渡等务，并赴同州；韩城县务赴丹州；白水县务赴坊州。 
五月，京西转运司言：「据襄州状：逐年准转运司牒，轮差辖下十余州军衙前往荆南般布十万疋赴当州下卸，淮南以北州军般取充军装。州司检会荆南先造船十只，遇诸州军抽差纲副到般请布帛，逐州更差人员兵士五十人往彼牵驾，上水滩碛，或至一年方到州，纵不遭风水 失，须有上沾下湿、水渍鼠伤，估剥亏下价钱不少。复近年以船造年深，钉板 漏，不任装载，逐年纲副自雇舟般运布，每万疋出雇脚钱百贯，并缘行它费不少。州司相度当州南路省递铺，逐铺各管兵士十余人，日前曾般运南来香药，自来转江上京，递铺兵士别无般送。欲自当州至林湖铺、荆门军界至荆南诸铺，各添兵士及二十人，置小车子十两，每两推载布二百疋，日运二千计，五十日十万数毕。或阻阴雨，至两月可毕。其添兵士却遣归小车子，即委巡铺使臣拘收封 ，准备逐年般运，免致衙前陪备脚钱。欲乞依襄州擘画施行。」从之。 
八月十五日，三司言：「益州路转运司奏：据邛州状，每年起发上京等处纲运，乞于本州岛并蜀州新津县各留兵士五十人、节级二人在彼守候，纲运般递至益州递铺交割已，移文本州岛。今后遇起发纲运，即于本城兵士轮差般担至益州。今知邛州万可蹑奏：乞相度邛、蜀州差兵级般担上京纲运至益州，并一年一替。当司看详，邛、蜀二州非要冲道路，逐年起拨应副河东等三路物帛纲运，并非时差人般请马、药等，并是常程纲运，别无外路州军纲运经过，不至烦并，逐年已令依差出兵士在外例日给口食。今相度乞依旧于本城兵士内轮次暂差，仍乞依当司所奏，邛州添招克宁兵士七十人、蜀州添招百人，用填阙额人数。省司欲依转运司所奏施行。」从之。 
八年五月六日，上封事者言：「普、遂等州诸般纲运州县，差借人夫般担至梓州，方有递铺兵士转递。伏缘川中时物常贵，差借人夫山路遥远，不支口食，亦甚不易。切知资、简等州差借人夫般担纲运至益州，自来官给米日二升，欲望应川中不置递铺、权差借人夫般担纲运去处，每日官支口食。」诏下益、梓、利、夔四路转运司相度，皆言其便。复诏三司：「今后四路州军差借人夫般运上京并河东、陕西路州军纲运，即每日人支口食米二升；止转般邻近州军官物，即不支。」 
庆历四 
      
年正月十二日，河北、京西、陕西、河东路当递铺军士特支钱有差。时雪寒，辇致纲运辛苦故么。 
嘉佑六年四月二十一日，详定宽恤民力所言：「屯田员外郎陈安道言：诸州军衙前般送纲运，合请地里脚钱，逐处须候运毕方给。缘顾觅脚乘打角官物，须至陪取债负，及贱买畜产，如地远州军，不免侵使官物，致陷刑宪。乞今后应衙前般请纲运合支脚钱者，于请物州军先次支给，关报受纳州军照会；其送纳纲运者，于起发州军先次支给。如愿运毕请领，各听从便。详定所检会《庆历编敕》，上供及支拨官物等，如官有水、陆回脚，并许差人管押，附搭送纳。其陆路无官般及无军人者，许破官钱与管押人和顾脚乘，仍依图经地里，每百斤、百里支钱百文。急速辇运，雇佣不及，即差借人户脚乘，仍具事由闻奏。其川峡有水路不便者，转运司计度般运。今安道所申，自合依条于请物州军先给脚钱。切虑州军候运毕方给，致使衙前重有劳扰，乞令今后押纲运和雇脚乘，依上条施行。」从之。 
神宗熙宁四年二月二十一日，诏：「近借内藏库钱六十万贯充河东、陕西路折斛钱，宜令于数内先拨三十万贯赴河东，令三司选使臣、军大将差船般至河阳，令京西转运司和顾脚乘，或差兵士，转送赴河东路近便州军交纳。如无住滞，使臣与先次指射优便差遣，军大将与减磨勘一年。」
  </div>
  <div class="pagination">
   <a href="宋会要辑稿_page554.html">
    上一页
   </a>
   <span>
    ...
   </span>
   <a href="宋会要辑稿_page550.html">
    550
   </a>
   <a href="宋会要辑稿_page551.html">
    551
   </a>
   <a href="宋会要辑稿_page552.html">
    552
   </a>
   <a href="宋会要辑稿_page553.html">
    553
   </a>
   <a href="宋会要辑稿_page554.html">
    554
   </a>
   <span class="current-page">
    555
   </span>
   <a href="宋会要辑稿_page556.html">
    556
   </a>
   <a href="宋会要辑稿_page557.html">
    557
   </a>
   <a href="宋会要辑稿_page558.html">
    558
   </a>
   <a href="宋会要辑稿_page559.html">
    559
   </a>
   <a href="宋会要辑稿_page560.html">
    560
   </a>
   <span>
    ...
   </span>
   <a href="宋会要辑稿_page556.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
