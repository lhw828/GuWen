<!DOCTYPE html>
<html>
<head>
    <meta charset="UTF-8">
    <title>大明会典 - 第 159 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 159 页/共 713 页</h1>
    <div class="content">仪真卫　　　　　　庐州卫
六安卫　　　　　　滁州卫
通州守御千户所　　泰州守御千户所
盐城守御千户所　　兴化守御千户所 【以上把总一员领】
中都把总一、领卫所十一
留守左卫　　　　　留守中卫
凤阳卫　　　　　　凤阳右卫
凤阳中卫　　　　　怀远卫
长淮卫　　　　　　宿州卫
武平卫　　　　　　潁川卫
洪塘湖屯千户所
浙江把总二、领卫所十三
杭州前卫　　　　　杭州右卫
绍兴卫　　　　　　海寧卫
海寧守御千户所　　湖州守御千户所
严州守御千户所 【以上浙西把总领】
寧波卫　　　　　　台州卫
温州卫　　　　　　处州卫
衢州守御千户所　　金华守御千户所 【以上浙东把总领】
山东把总一、领卫所十九
临清卫　　　　　　平山卫
东昌卫　　　　　　济寧卫
兗州护卫　　　　　东平守御千户所
濮州守御千户所 【以上係本总原领】
徐州卫　　　　　　徐州左卫
归德卫　　　　　　德州卫
德州左卫　　　　　天津卫
天津左卫　　　　　天津右卫
通州左卫　　　　　通州右卫
定边卫　　　　　　神武中卫 【以上係裁革遮洋、併入本总数】
湖广把总一、领卫所十 【旧有荆州左卫。嘉靖间、改显陵卫。旧有安陆卫、改承天卫、俱免运】
武昌卫　　　　　　武昌左卫
蘄州卫　　　　　　黄州卫
荆州卫　　　　　　荆州右卫
岳州卫　　　　　　襄阳卫
沔阳卫　　　　　　德安守御千户所
江西把总一、领卫所十一
南昌卫　　　　　　袁州卫
赣州卫　　　　　　吉安守御千户所
安福守御千户所　　永新守御千户所
抚州守御千户所　　建昌守御千户所
铅山守御千户所　　广信守御千户所
饶州守御千户所
凡官军选补。宣德三年奏准、各都司卫所、选委指挥等官、专一运粮。不许别项差操。军士缺、即為拨补。如有不差原选委官、及军缺不补者、官并首领官、俱罚俸半年
○五年、令巡按御史、布按二司、及漕运都指挥、选举管运官员。军多卫分、指挥二员。少者一员
○六年奏准、差给事中、御史、於南京各卫、会同该府堂上官、在外会同各都司、按察司堂上官、及中都留守司、直隶卫所、点选运军。其管运官员、不能抚卹、以致逃故者、从总兵官处治。所亏粮、仍令补还
○七年、增拨南京豹韜左等卫、及各都司、直隶卫所军餘、并见运官军、共一十六万。儹运粮储
○十年、令各处运粮官军、但有软弱事故者、於见操屯田官军内兑补。其提督运粮都指挥等官。许乘粮船一隻、量带官粮
○成化十二年、令各该运粮卫所。今后不许将运粮旗军、捏故掣回改差。如果逃故、先儘见在选补。若正军数少、方许将殷实餘丁点輳。其月粮、行粮、并赏赐。在京在外、俱照本卫所运粮正军事例关支。若逃故正军復役、即令上运、替回餘丁改差。月粮住支。仍将选补运粮餘丁、俱照南京户部所拟。造册转送查考
○二十一年、令运粮官员、老疾不胜任者、赴漕运衙门告验。听把总官开报取补。若无相应官、许於军政佐贰内取补。规避运粮官员、仍发上运。旗军不上运、或逃避者、究问、仍发运粮
○弘治十二年、令户部会同兵部、及漕运都御史等官、考察运粮各卫所指挥千百户。廉干有為者、存留管事。贪婪无為者、革退。另选相应官代补
○正德五年题准、运官交粮完日、务严督军人、将本帮船隻、督押回还。其军丁有恃顽不行上运、不候交兑。及虽交兑、即弃船逃走者。将行粮赏钞、尽追入官、仍问发边卫充军。另拘户丁补伍
○嘉靖七年、题定考选运官、三年一次
○又议准、淮安清江浦管厂指挥。听漕运衙门填注贤否。送户兵二部、与漕运官、一体考察去留
○八年议准、江北直隶等总。係南京卫分者、南京兵部选委主事一员。係布政司者、各该巡按御史会同监兑守巡兵备等官。严督各该卫所军政掌印官、通查原额运军逃故缺少者、先将掌印住俸。另选正伍内精壮旗军补役。正军不足、於空閒餘丁、或别差下选补。该卫所无丁、同卫所拨补。本卫无丁、於本总卫所拨补。发各把总官处审验上运。如有已拨上运、又復改差。及老弱不堪、诡名搪塞等弊。?听漕运衙门、并巡按御史、及各委官、照例参究。仍将拨过姓名数目、造册送户兵二部查考
○九年题准、运粮官员、听漕运衙门坐名调取。不许擅自补换
○十四年题准、运粮把总卫所总等官。每三年一次、户兵二部会同考察、分别去留等第。奏请定夺、千百户镇抚等官。亦三年一次、漕运衙门考选。南京兵部、及各省抚按衙门、遇有申告运官一切患病年老缘事等项。必须会行漕运衙门勘实。方许替换。若遇考选军政之期、查係户兵二部原考定者、不得擅為纷更。各处卫所总官有缺、於领运及各卫所僉书军政等官、素有才力者、选补。其餘管事缺官、不许擅掣运官。其各该运官。如有科扰侵欺等项实跡。悉听漕运衙门、监兑官、并巡按御史、指实参究黜罚。不在三年考察之限
○凡卫所运军不足。限一月之内、照名补完。若限外不完。百户十名以上、千户二十名以上、指挥三十名以上、住俸督补直至完日、方许收俸
○凡卫所差拨旗军。或正、或餘。俱选丁力相应之人。照例量免帮贴。遇有逃故等项、移文行取、随即拨补。押发上运。不许过违十日
○凡逃故军士。各该卫所不行僉补者。比照京操官军该班不到事例、参究
○二十一年议准、凡把总等官。三年以上、果有廉能干济、依期完粮、不至借债者。准令於实职上、陞一级
○二十二年议准、管船旗甲。於见役旗军拣选丁力相应者、充当。如见运数内不堪者。许将在卫城操屯种相应人丁僉补
○四十四年题准、各总卫所掌印官、先期料理下年粮运。不得规避延捱。其旧运官完掣通关、即令掌印。间有掛欠、另选以备更番
○隆庆六年题准、运粮卫所各掌印官、会同运官、将各船旗甲、逐名精选身家有力者。选完、开造花名长单二张、送附近府州县正官覆审相应。不堪者、即与更换。用印鈐盖。掌印领运官各分一纸。后有坏事损失。掌印责陪。有司另处。原单、淮南缴报漕司。淮北投天津兵备类缴
凡官军行粮赏钞。洪武二十六年、令海运官军、自三月十五日起、至九月十五日止。每人日支口粮二升
○二十七年、令日支四升
○永乐十三年令运粮官军行粮。不分远近、俱支三石
○宣德元年、令各卫所官军行粮、止给二石
○正统元年、令浙江、湖广、江西、山东、河南、中都留守、并南直隶卫所官军行粮。皆於本处官仓支给。如仓无见在。於存留粮内、平斛兑支。南京各卫。於应天府原定各卫秋粮内兑支。增為二石七斗。山东、河南、北直隶、路近者不增
○又题准、给赏官军钞锭。指挥八锭。千百户镇抚六锭。旗军四锭
○五年奏准、赏运粮官军钞。指挥八锭。千户卫镇抚六锭。百户所镇抚五锭。旗军四锭。如本处无钞。许齎本部勘合。徐州迤南卫分、於淮安所属州县关支。徐州迤北卫分、於卫辉府官库关支
○景泰七年、令扬州迤南卫所运粮官军、每员名支行粮三石。淮安迤北卫所、每员名支二石
○天顺七年定、浙江、江西、湖广卫所。本布政司关支。南京并淮南迤南卫所。於淮安扬州课程钞内关支。邳州迤北卫所。於临清课钞内关支
○成化三年、定官军行粮、浙江、江西、湖广、南直隶、各总卫所、俱於本处仓、南京各卫、於兑粮水次仓、各支米三石。江北总、安庆卫、於本处仓、支米麦二石八斗。凤阳等八卫所、并直隶庐州、安庆、六安、滁州、泗州、寿州、仪真、扬州、高邮、淮安、大河、武平、宿州、及河南潁川卫、潁上千户所、俱於淮安仓、支米麦二石八斗。邳州、徐州、徐州左、归德卫、俱於徐州仓支米麦二石六斗。前项江北卫所、并安庆卫官军内、摘拨江南水次交兑者。照依江南卫所事例、各於原定仓分、支米麦三石。遮洋船、南京水军左等八卫、俱於南京各卫仓、支米麦三石。大河等五卫、於淮安仓、支米麦二石八斗。山东官军、於临清仓。德州天津等九卫、於德州仓、各支米麦二石四斗
○十年、令运粮都指挥、并把总指挥军伴。於相应军餘内、拨二十名。就令驾船俱照运粮军餘、一例关支行粮赏钞
○十七年奏准、南京运粮官军行粮。令江西、苏松等处、将该纳南京仓粮、就同兑运。带去□洲淮安扣支。每米一石、增水脚价一斗五升
○弘治十七年议准、浙江领运官行粮。限十二月以里、俱於本处照数放支。如本处缺粮、就於杭嘉湖三府该兑粮米关支。如亦缺、布政司每石折银四钱。给散运军
○十八年题淮、南京二总官军行粮。将浙江、并直隶苏松等处各府县、应运南京仓粮、照数收完。扣留本处。候二总兑粮时。齎册同在水次、照数支领
○正德二年题准、江西二总。每船旗军十名、例支行粮三十石。中途逃故者、止扣安家月粮。所遗行粮、准给与旗军。以偿雇募
○十五年议准、今后各卫运军行粮。务与正粮、一时兑支完足。如无粮者、就支府库官银。每石五钱折算。仍报漕运、并该巡抚衙门查考。过期未完、查参究问
○嘉靖三年、令各该监兑官员、督放旗军行粮。务要各船旗甲亲领。不许冒名代支。如各总卫所领运官军、有侵扣运军月粮行粮。并听被害旗军具告。照例参奏
○又议准、水军左等八卫运船、改江南府州县粮米者。行粮於水次仓支领
○八年议准、江南下江总所属镇江等卫月粮。俱於镇江、苏州、太仓等府州关支
○又议准、运军行粮。除遮洋一总、每船额该旗军一十二名外。其浙江等一十一总卫所。每正粮三十石七斗二合、扣军一名。查各运正粮若干、照数支与。如有数外多开者、即便革去
○十七年议准、今后运军月粮。各该抚按官、先将应徵存留粮斛、依期徵给。如徵有不及、或灾伤停免。听各仓库别项钱粮、预行通融处给。不许刀蹬留难。其行粮。例该本处关支者。虽派别省兑运。仍旧在於本处。若兑本省原议水次者、俱要预期徵完、同正粮併兑。不许先儘正粮、将行粮落后
○四十年题准、山东总除运京通二仓外。该运密云等镇运军行粮。照江北总事例、每名四斗。其蓟州运军行粮。照穵运密云事例、每名亦加四斗。各共二石八斗
○四十四年题准、官军行粮、例该本处。虽派别省兑运、仍旧本处。如徵收不齐。江浙湖广、每石折银五钱。扬州等卫、该凤淮二仓支给者、每石折银四钱。许於库贮别项银两借支补还。违误者、俱听漕司照例参究。如一月不给者、掌印管粮官、各住俸半年。二月不给者、各住俸一年半。三月不给者、各降二级。半年之上不给者、从重议处
○万历二年题准、以后漕运衙门、给发南京各卫全单。先期咨送南京户部。照单扣算行粮、另给纸牌。连原单发与运官。前赴兑粮水次支领。及行各巡抚。责令府州县。南粮耗米、蓆竹、驴脚等项。通作正数给军。仍将给过行粮数目。并卫所官军姓名。册报南京户部查考
○五年题准、将河南徵收行粮、改在小滩者。径赴临清仓上纳。而以临清广积二仓、新旧贮米、抵作运官行粮。通融支给

漕运总数

凡漕粮。先年俱民运淮、徐、临、德、四仓。军船接运入京通二仓。名為支运。永乐末、始令民运赴淮安□洲。补给脚价、兑与军船领运。名為兑运。其四仓、仍十之三四。后兑运渐增、又令军船各回附近水次领兑。民加与过江脚价。视远近為差。成化十一等年、改四仓米七十万石。令各军径赴水次领兑。名為改兑。其兑运中。又分支运米。与天津、蓟州、密云、昌平、其正额外。又有预备米。贮於临德二仓。岁运米四百万石。北粮、七十五万五千六百石。南粮、三百二十四万四千四百石。内兑运三百三十万石。改兑七十万石。除例折外。每年实通运正耗粮、五百一十八万九千七百石
兑运米
浙江六十万石
江西四十万石
湖广二十五万石 【内折色三万七千七百三十四石七斗】
应天府一十万石
苏州府六十五万五千石
松江府二十万三千石
</div>
    <div class="pagination">
<a href="大明会典_page158.html">上一页</a><span>...</span><a href="大明会典_page154.html">154</a><a href="大明会典_page155.html">155</a><a href="大明会典_page156.html">156</a><a href="大明会典_page157.html">157</a><a href="大明会典_page158.html">158</a><span class="current-page">159</span><a href="大明会典_page160.html">160</a><a href="大明会典_page161.html">161</a><a href="大明会典_page162.html">162</a><a href="大明会典_page163.html">163</a><a href="大明会典_page164.html">164</a><span>...</span><a href="大明会典_page160.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
