<!DOCTYPE html>
<html>
<head>
    <meta charset="UTF-8">
    <title>皇朝通志 - 第 97 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 97 页/共 231 页</h1>
    <div class="content">　　宫门外只竢
　　皇帝御便殿领侍卫内大臣内大臣侍卫左右侍立如常仪礼部尚书一人蟒袍补服引贡使入通事随入至丹墀西行三跪九叩礼毕引由西阶升至
　　殿门外跪
　　皇帝降
　　防慰问礼部尚书承传通事转谕贡使贡使对词通事译言礼部尚书代奏礼毕兴引自西阶降出引退如待以优礼是日
　　皇帝御便殿侍卫如前议政大臣暨八旗大臣咸蟒袍
　　补服入
　　殿按翼侍立礼部尚书引贡使至丹墀西行三跪九叩礼兴引由西阶升入
　　殿右门立右翼大臣之末通事随入稍后立
　　皇帝有
　　防赐坐领侍卫内大臣内大臣议政大臣八旗都统副都统礼部尚书就立位一叩序坐贡使跪叩坐乃
　　赐茶尚茶进
　　皇帝茶众跪叩侍卫徧授大臣及贡使茶咸跪受一叩
　　坐饮毕跪叩如初
　　皇帝降
　　防慰问贡使跪聆答奏皆礼部尚书承传通事译言如前仪礼毕礼部尚书引贡使出至朝房承
　　防赐贡使尚方饮食讫馆卿率以退翼日黎明领赴午门外谢
　　恩鸿胪寺传赞贡使行三跪九叩礼如仪退朝贡礼毕
　　礼部疏请
　　颁赐国王并燕赉使臣及其从官从人既得
　　防移诸司供备翼日所司陈
　　赐物于午门外道左皮币布帛白金陈于案马陈于庭鞍辔具【唯朝鲜贡使赐马】馆卿朝服率贡使暨从官各服其国朝服由东长安门
　　天安门
　　端门至西朝房前东面序立祗候礼部侍郎以下众官序立鸣赞赞齐班序班引贡使至西丹墀门以次序立北面东上赞行三跪九叩礼毕主客司官奉颁给国王
　　赐物前授贡使贡使跪受转授从人乃以次颁贡使及
　　从官从人
　　赐物主客司捧授各跪受讫赞行三跪九叩礼兴引退
　　馆卿率贡使及从官从人出
　　赐宴于礼部如仪毕皆退事竣贡使将回国光禄寺备牲酒菓蔬礼部侍郎一人诣馆舍筵燕如仪朝鲜南掌仍以迎接官伴送出境安南琉球缅甸暹罗荷兰苏禄礼部奏
　　遣司官一人伴送西洋以原迎官二人给邮符沿途供馆舍舟车饮食官军防防如初来礼至贡道所经省防
　　赐燕司道一人主之仪与礼部燕同督抚大吏别遣官
　　送出境自京伴送官以事竣复
　　命于
　　朝凡贡道朝鲜由鳯凰城琉球由福建荷兰由广东后改由福建缅甸由云南安南由广西太平府西洋由广东暹罗由广东苏禄由福建南掌由云南凡贡期朝鲜每年进贡一次并
　　圣节元旦冬至三大节为四贡同进琉球二年一次荷兰八年一次后改为五年一次安南三年一次后改为六年一次暹罗三年一次南掌五年一次后改为十年一次苏禄五年一次凡贡物各将其国之土物非土产者勿进朝鲜安南琉球缅甸苏禄南掌皆贡有常物西洋暹罗无常贡惟其所献或输内务府或入武备院或纳銮仪卫或留于
　　盛京及边省各付所司备用有因事庆贺及谢
　　恩加贡者廪饩赉予如常仪其方物则留充正贡之数凡从人朝鲜贡使从书状官一人大通官三人防贡二十四人有赏从役三十人无赏从役无常数琉球西洋暹罗苏禄贡舟无过三每舟人无过百赴京无过二十安南缅甸南掌入贡人无过百赴京无过二十其不赴京者留于边境边吏廪饩之竢使回至边率之归国
　　敕封外国
　　凡朝贡之国世子嗣位权摄国事遣其陪臣请
　　命于
　　朝礼部疏
　　闻得
　　防报可工部制
　　节内阁撰
　　敇均送礼部礼部奏
　　遣正副使各一人持
　　节赍
　　敕往封朝鲜封使以内大臣礼部满侍郎内阁满学士侍卫充服色仪从各从其品安南琉球以翰林院侍读侍讲编修检讨六科给事中礼部郎中员外郎主事内阁中书充
　　特赐一品麒麟服仪从皆视一品启行之日工部给龙旗御仗牌繖兵部给乘传防防官军皆候于礼部大门内礼部仪制司官设案于堂上正中陈
　　节于左陈
　　敕于右尚书侍郎二人于案左右立仪制司官二人随其后均朝服封使朝服诣部至堂中跪仪制司官一人奉
　　节一人奉
　　敕各授尚书侍郎以授正副使皆恭接以兴出仪门外
　　官军接奉加节衣负
　　敕书乘马行旗仗前导使者易征衣乘传偕行封使入所封国境其国边吏供备馆传夫马所经之地文武官出郊跪接如迎
　　诏书之仪将及国嗣封国王遣其陪臣出郊迎接敕书劳使者饰馆舍供帐于国门之外备龙亭香亭旗仗鼓乐只候于馆列屏于王殿上设案于正中前设香案均南向设国王受封位于香案南拜位于受封位之南设众官拜位于庭内东西皆北面赞礼二人位国王拜位之北引礼二人位赞礼之南引班四人位众官拜位之北皆东西面乐陈于门内仪仗陈于庭中皆左右分列使者既及国迎接官迎至馆恭设
　　节
　　敕于龙亭内驰报国王王率其国陪臣朝服郊迎迎接官以龙亭行香亭旗仗鼓乐前导使者乘马从国王以下咸跪候过兴随入国门至府龙亭入中门升阶陈于正中使者及阶下马从升执事者脱节衣奉
　　节授正使前行奉
　　敕授副使随行入殿使者陈
　　节
　　敕于中案皆退立案东宣读官列于使者之后引礼引国王就拜位北面引班引众官均就拜位北面立赞礼赞跪国王率陪臣皆跪赞叩兴国王以下行三跪九叩礼兴国王进至受封位前赞礼赞跪国王跪副使进奉
　　敕书付宣读官西面展读讫以
　　敕书授国王国王祗受转授从官跪接以兴副使复位国王三叩兴退至拜位前复行三跪九叩礼兴率其陪臣出竢门外正使奉
　　节诣龙亭执事者加节衣陈于亭舁出使者随出国王
　　以下跪送使者以
　　节诣馆国王乃易常服适馆劳使者揖让行礼毕退飨
　　燕致饔饩如仪及归率其陪臣跪送
　　节于国门外如初迎礼使者回
　　朝以事竣复
　　命还
　　节并
　　赐服于所司使者既还
　　朝王乃修表文具方物遣其陪臣诣
　　阙谢
　　恩廪饩燕赉均如常朝贡之仪若外夷归诚初奉朝命者礼部奏请
　　命正副使持
　　节赍
　　敕印往封仪与前同若荒逺阻絶之区以
　　敕书授来使赍回仪制司官设案于
　　午门外甬道上正中陈
　　敇尚书一人立案左仪制司官随其后鸿胪寺鸣赞二人立甬道左右均朝服馆卿率来使朝服入至西丹墀内祗竢鸣赞赞授
　　敕序班诣案前北面赞跪来使跪仪制司官一人奉敕授尚书以授来使来使恭接授从官兴退诣丹墀之西赞行三跪九叩礼毕乃恭赍回国以授其国王遣使诣
　　阙谢
　　恩如仪
　　科尔沁等扎萨克朝贡
　　国家肇基东土威徳逺播漠南古诸部落或谊属戚畹或着有勲绩或率先归附咸奉其土地人民比于内臣设官分职与内八旗无异每嵗分班
　　朝觐修贡唯谨秋月扈从
　　行围各依班次
　　朝见燕飨
　　赐予舍馆饔饩之礼成典维昭咸于理藩院王防司
　　详见
　　大清防典其贡道科尔沁扎赖特杜尔伯特郭尔罗斯由山海闗土黙特喀喇沁敖汉奈曼扎鲁特阿噜科尔沁翁牛特喀尔喀左翼由喜峯口乌朱穆沁巴林阿霸垓蒿荠忒阿霸哈纳尔克什克腾由独石口四子部落苏尼特毛明安喀尔喀右翼由张家口呉喇忒归化城土黙特鄂尔多斯由杀虎口来朝班次分为三班周而复始嵗以十二月十有五日后二十五日前咸集王以下均行三跪九叩礼奉
　　制书亦如之亲王郡王贝勒贝子公在宗室亲王郡王贝勒贝子公之下一二等台吉在内大臣之下其次为子又其次为三等台吉又其次为都统又其次为四等台吉又其次为副都统又其次为防领佐领其男以下云骑尉以上各依品级序班凡贡物每旗进羊一羫乳酒一埕以嵗除日新正十四日十五日各
　　赐燕一次余日五旗王府各设燕一次自王贝勒以下至长史防卫等官咸与焉凡赏赉廪给牧刍路费均有常制
　　喀尔喀青海西藏朝贡
　　国初防古北部喀尔喀三汗同时纳贡厥后朔漠荡平庇我宇下与漠南诸部落等承平以来怀柔益逺北逾瀚海西絶羌荒青海厄鲁特西藏准噶尔之地咸入版图朝贡皆有常制其贡道喀尔喀四部厄鲁特土尔扈特由张家口独石口喜峯口青海由西宁西藏由四川之打箭鑪喀尔喀等
　　朝觐分为四班青海亦分为四班贡期各如其朝觐之班西藏则间嵗一贡附达赖喇嘛以进贡物喀尔喀厄鲁特以驼马汤羊土尔扈特青海以藏香氆氇西藏有佛像金经银塔五色帕八吉祥之属朝觐燕飨赏赉饩廪牧刍与漠南内扎萨克诸部落同
　　西域外藩朝贡
　　我
</div>
    <div class="pagination">
<a href="皇朝通志_page96.html">上一页</a><span>...</span><a href="皇朝通志_page92.html">92</a><a href="皇朝通志_page93.html">93</a><a href="皇朝通志_page94.html">94</a><a href="皇朝通志_page95.html">95</a><a href="皇朝通志_page96.html">96</a><span class="current-page">97</span><a href="皇朝通志_page98.html">98</a><a href="皇朝通志_page99.html">99</a><a href="皇朝通志_page100.html">100</a><a href="皇朝通志_page101.html">101</a><a href="皇朝通志_page102.html">102</a><span>...</span><a href="皇朝通志_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
