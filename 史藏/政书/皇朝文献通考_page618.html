<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 618 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 618 页/共 807 页</h1>
    <div class="content">　　此庵语録十卷
　　胡统虞撰统虞字孝绪武陵人前明崇祯癸未进士入
　　国朝官至国子监祭酒
　　张界轩集八卷
　　张时为撰时为字景明余干人前明贡生
　　存性编二卷　存学编四卷　存治编一卷　存人编一卷
　　顔元撰元字浑然号习斋博野人
　　【臣】等谨按四存编之説主于励实行济实用亦介然自成一家然于宋儒多所不满不自知其矫枉过正至存治编欲复井田封建之法尤为不逹时务又按元父戌殁辽东元尝跋渉险阻覔骨锦州奉以归世称其孝盖独行可嘉而讲学则不尽足法也
　　教民恒言一卷　致知格物解二卷　周程张朱正脉【无卷数】　论性书二卷　约言録二卷
　　魏裔介撰裔介见经类
　　裔介自序周程张朱正脉曰周海门所辑程门防防王阳明所辑朱子晚年定论未足发防启迷于防防取十之五于王阳明所辑则尽删之而取北海考正定论云
　　性图一卷
　　黄采撰采字亮公号复堂南城人
　　学案一卷
　　王甡撰甡字无量金坛人
　　续近思録二十八卷
　　郑光羲撰光羲字夕可无锡人
　　光羲自序畧曰不有朱子孔子之道不着不有高子朱子之道不着朱子依然一孔子高子依然一朱子朱子功不在孟子下高子功不在朱子下【臣】等谨按先儒辅翼后进在于申明圣贤绪论不务为标榜之习盖宗孔者莫如朱至即拟朱子于孔子恐朱子亦未能安也
　　朱子圣学考畧十卷
　　朱泽澐撰泽澐字止泉寳应人
　　广祀典议一卷
　　吴肃公撰肃公见经类
　　二程学案二卷　明儒学案六十二卷
　　黄宗羲撰宗羲见经类
　　【臣】等谨按宗羲之学本于姚江尝以二程造徳各殊乃辑语録及先儒议论各为一卷其子百家又附以己意名之曰学案然瓣香所在究不能掩其畛域之见云
　　读书质疑二卷　欲从録十卷
　　王锬撰锬见史类
　　臆言四卷
　　朱显祖撰显祖见史类
　　日知録三十二卷
　　顾炎武撰炎武见经类
　　炎武自记曰自少读书有所得辄记之其有不合时复改定或古人先我而有者则遂削之积三十余年乃成一编
　　思辨録辑要三十五卷
　　陆世仪撰世仪字道成号桴亭太仓人江南通志列之儒林传中
　　世仪自述曰天下无讲学之人此世道之衰天下皆讲学之人亦世道之衰嘉隆之间书院徧天下呼朋引类动辄千人附影逐声废时失事甚有借以行其私者此所谓处士横议也又曰今所当学者正不止六艺如天文地理河渠兵法之类皆切于用世不可不讲俗儒不知内圣外王之学徒高谈性命无补于世所以来迂拙之诮也
　　【臣】等谨按世仪辨诸儒之得失持论和平于制度仪象多所阐发盖有志于实用之学而不徒相尚以空言也
　　小学集解六卷
　　蒋永修撰永修见经类
　　【臣】等谨按古所称小学皆尔雅方言及六书训诂而已至朱子以小学对大学勒成一书多切于身心日用之言义类当属儒家顾马考不载而载孔丛子于儒家附家语及晦庵语类于论语今更定之而附识于此
　　儒宗理要二十九卷
　　张能鳞编能鳞见经类
　　理学辨一卷
　　王庭撰庭字言逺嘉兴人顺治己丑进士官至山西布政使
　　谭旭谋道续録曰王言逺理学辨据其所言宋代直无完儒如程子性即理等説邵子道为太极等説张子鬼神二气良能等説一例讥弹而其辟朱子也尤甚又谓老子是易之坤道儒者是易之乾道和合三教全无义理其他支离散碎并取陆王之説者尤难缕述
　　常语笔存一卷
　　汤斌撰斌见史类
　　【臣】等谨按是编即汤子遗书中语録一卷乃其子溥及门人姚岳生等所追记者凡二十余条盖初出别行之本
　　理学要防【无卷数】
　　耿介撰介见史类
　　溯流史学钞二十卷
　　张沐撰沐见经类
　　沐自述曰是编取水哉之义故名曰溯流
　　【臣】等谨按是编首敦临堂録次闗中録次嵩高録次钧谈録次燕邸録次蜀中録次天中録共十八卷及杂论二卷皆其讲学之语实非史论而名之曰史学则未知其何所取也
　　下学堂劄记三卷　闲道録三卷
　　熊赐履撰赐履见史类
　　赐履自序劄记曰占毕之余偶有所测自戊戌迄甲子积若干卷昔河东薛氏仿横渠正防之义着正续读书録后余干之居业泰和之困知皆有为而作履不敏亦猥附于前人论著之意焉
　　朱子学归二十三卷
　　郑端编端见史类
　　端自序畧曰少读朱子近思録而求明儒高攀龙所编朱子节要数年不得及此书既成复得节要一册取以相质亦不至大相剌谬云
　　性理谱五卷
　　萧企昭撰企昭字文超汉阳人顺治丁酉副榜贡生
　　朱子语类纂十三卷
　　王钺撰钺见史类
　　【臣】等谨按钺有世徳堂遗书此即其第五种葢摘録黎靖徳所编朱子语类中理气鬼神性理论学四门四门之外又各删存大畧而时以己説附之小学分节二卷
　　高熊徴撰熊徴字渭南岑溪人顺治庚子副榜贡生官至浙江都转盐运使
　　小学纂注六卷
　　高愈撰愈见经类
　　华学泉序曰小学有注旧矣然或沿袭他经之解而本义莫彰栉比字句之间而条理鲜贯愈本陈氏旧注而正其得失节其繁冗如周礼智仁圣义忠和易忠为中之类皆足正经文之误也
　　大儒粹语二十八卷
　　顾栋南编栋南字季任又字未余吴江人








　　皇朝文献通考卷二百二十五
　　钦定四库全书
　　皇朝文献通考卷二百二十六
　　经籍考【十六】
　　子【儒家　法家】
　　紫阳大指八卷
　　秦云爽撰云爽字开地号定叟钱塘人
　　【臣】等谨按是编专为王守仁朱子晩年定论而作分八门一曰朱子初学二曰论已发未发三曰论防养本原四曰论居敬穷理五曰论致知格物六曰论性七曰论心八曰论太极
　　防语支言四卷
　　陆鸣鼇撰鸣鼇字石庵仁和人官河阳县知县太极图説注解【无卷数】
　　陈兆成撰兆成字慎亭常熟人
　　兆成子鲁附记曰是书与所注叅同契互有异同是刻可分为二可合为一
　　小学句读记六卷
　　王建常撰建常见经类
　　双桥随笔十二卷
　　周召撰召字公右号拙庵衢州人官陜西鳯翔县知县
　　召自序曰老生常谈诚不足采而药石之言原以鍼砭儿軰与世无关所自矜者集中大意在于信道而不信邪事人而不事言理而不言数崇实而不崇虚窃以为独立之见若中流一砥也读朱随笔四卷　三鱼堂賸言十二卷　松阳钞存二卷　问学録四卷　学术辨一卷
　　陆陇其撰陇其见经类
　　杨开基序松阳钞存曰问学録为中年之书此本为晩年手定之书
　　陇其孙申宪识曰仪封张孝先刻大父书四种惟读礼识疑读朱随笔为定本松阳钞存及问学録均删节失真云
　　【臣】等谨按陇其之学一以朱子为宗为
　　国朝第一醇儒于朱子之书诚能潜心体察洞悉精防非徒以耳食为事者读朱随笔一编正其生平得力所在賸言乃其绪余而于名物训诂典章度数无不考求原委辨别精深凡汉注唐疏在讲学家久视为陈言亦皆潜心研索考是非其论朱陆异同平心辨析未尝依违于疑似之间所谓中有所得之言也松阳钞存乃其宰灵夀时所辑以灵夀为古松阳地故名至问学録一编大防亦力辟良知之説也
</div>
    <div class="pagination">
<a href="皇朝文献通考_page617.html">上一页</a><span>...</span><a href="皇朝文献通考_page613.html">613</a><a href="皇朝文献通考_page614.html">614</a><a href="皇朝文献通考_page615.html">615</a><a href="皇朝文献通考_page616.html">616</a><a href="皇朝文献通考_page617.html">617</a><span class="current-page">618</span><a href="皇朝文献通考_page619.html">619</a><a href="皇朝文献通考_page620.html">620</a><a href="皇朝文献通考_page621.html">621</a><a href="皇朝文献通考_page622.html">622</a><a href="皇朝文献通考_page623.html">623</a><span>...</span><a href="皇朝文献通考_page619.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
