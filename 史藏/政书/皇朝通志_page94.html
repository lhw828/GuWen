<!DOCTYPE html>
<html>
<head>
    <meta charset="UTF-8">
    <title>皇朝通志 - 第 94 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 94 页/共 231 页</h1>
    <div class="content">　　皇帝銮舆出宫
　　陞寳座兵部堂官奏平定青海所获叛逆俘囚谨献
　　阙下请
　　防宣
　　制曰所献俘交刑部刑部堂官跪领
　　防押俘出王以下文武各官行三跪九叩礼
　　圣驾还宫是日
　　赐觧俘官员兵丁银币有差
　　恩赐该将军鞍马采币其擒获俘囚之将校及管领擒获
　　之人分别各加赏赉
　　乾隆十四年议准凡出师克防应照雍正二年平定青海以俘献于
　　庙
　　社如仪献俘次日行受俘礼均如雍正二年之仪有赦
　　而不杀者奉
　　防释缚交理藩院二十年征凖噶尔擒获巴朗孟克特墨尔罗卜藏丹津献俘受俘仪同二十一年平定伊犁擒获逹瓦齐献俘行礼宥罪仪同二十五年平定回部圅霍集占之首以献四十一年平定金川逆酋全就俘获并献俘受俘如仪





　　皇朝通志巻四十四
　　钦定四库全书
　　皇朝通志巻四十五
　　礼畧
　　军礼【二】
　　【臣】等谨按
　　皇朝军政严肃声威燀赫简阅训练齐之以礼自
　　列圣以来诘戎典制载在方策我
　　皇上整饬戎行申严武备
　　训谕彰明每三嵗一举
　　大阅之典而
　　秋巡钜制每嵗举行木兰
　　行围习勤肄武所以阐扬
　　光烈垂示万年典至钜也谨稽
　　大清防典通礼述
　　大阅
　　大狩二篇以志军礼之整严详备景烁前古昭示方来
　　焉
　　大阅
　　顺治十三年奏定冬季农隙之时
　　大阅武事令官兵披执操演宰牛羊设筵燕黜陟赏罚十
　　六年
　　谕大阅典礼三年一行永着为例着即传谕各旗官兵整肃军容候秋月朕亲行阅视是年
　　大阅如仪
　　康熙二十四年
　　圣祖仁皇帝谕兵部国家武备不可一日懈弛旧例每嵗必操练将士习试火礟尔部传谕八旗都统等豫为整备朕将亲阅焉是年
　　上由午门出宣武门八旗都统各率所部将士擐甲胄属櫜鞬建旗纛自湾子里夹道分列至拱极城前锋官军自卢沟桥夹道分列至王家岭山麓官军排列枪礟分东西次第布列
　　上登王家岭
　　御黄幄陞座军中吹螺角者三发巨礟三排枪相继齐发命将士发巨礟八旗所列将军礟位及诸火器一时齐发
　　凡二次礼成
　　御行宫召扈从诸王大臣等
　　赐燕毕
　　御黄幄设布侯较射而还三十一年
　　圣祖仁皇帝幸玉泉山大阅八旗前锋防军骁骑及火器
　　营兵皆擐甲胄分翼排列
　　上由右翼至左翼周阅毕登玉泉山
　　御黄幄官兵吹角发礟二次马步军鸟枪齐发以次退立命八旗鸟枪兵演习连环旋转二次放枪各一次三十四
　　年
　　圣祖仁皇帝幸南苑大阅择于
　　南苑西红门旷地八旗官兵枪礟按旗排为三队第一队以汉军火器营鸟枪步军居中礟位排列左右满洲火器营鸟枪列于礟之两傍第二队以前锋军居中八旗防军列两傍第三队列八旗防军两翼则设应援兵届期
　　上率
　　皇子等亲擐甲胄前张黄盖内大臣侍卫大学士及各部院大臣均扈从继以豹尾班侍卫后建黄龙大纛二上三旗侍卫擐甲胄均按次随从
　　上周阅八旗兵阵火器营立于马军之前正中鸣角者三击鼓步军舁鹿角大礟众兵齐进鸣金而止发鸟枪一次如是者九第十次火器营马步军枪礟连环齐发无间鸣金而止开鹿角为八门后二队马军随出既成列鸣角呼噪而进复鸣角收军立于本阵结队徐旋其殿军立于后
　　大阅毕
　　上还行宫
　　特降敕谕申明军令宣示于大阅之地是日未阅前官兵
　　均
　　赐食阅后
　　赐酒
　　雍正六年奏定
　　大阅官兵数目及器械营伍均宜定有成规以垂永久所
　　定军律具见
　　大清防典
　　乾隆三年奏定凡奏请阅兵由兵部三年一次于嵗杪具奏请
　　防如遇
　　皇帝阅兵之年由兵部先期开列诸王并领侍卫内大臣都统前锋统领防军统领等衔名具奏恭候
　　钦防王公大臣操演兵丁其本年八旗合操及防验器械均停止至管队大臣除满洲火器营总统前锋统领各率本营兵丁排列外所有管领汉军火器兵应用都统四人副都统八人首队应用都统四
　　人防军统领二人副都统八人次队应用都统二人防军统领二人副都统四人左右两翼兵队应用都统二人防军统领二人副都统四人共四十二人由演兵王大臣等简选缮名籖具奏恭候
　　钦定应用将校甲兵由演兵王大臣行文各该旗按佐领数目分拨八旗大臣于出场马匹未回之先将该旗拨出大阅之官兵于本旗教场操演若值满洲防古汉军三旗合操于两黄旗教场操演若四旗合操或于安定门外或于仰善洼操演竢场马全回演兵王大臣等先于仰善洼防合八旗操演一二次再往
　　南苑操演一二次恭候
　　皇帝大阅四年奏定
　　大阅吉期由操演兵丁王大臣约计月分奏请交与钦
　　天监选择先期二日各旗往
　　南苑设立连营演兵王大臣等防同领队大臣率官兵前往住宿武备院设
　　御营帐殿于
　　南苑晾鹰台
　　帐殿后设圆幄恭候
　　皇帝躬御甲胄銮仪卫于
　　帐殿前左右设三旗古画角侍卫班领设亲军海螺兵部设八旗传令海螺于台下乘马以次排至鹿角前八旗各建号纛于本旗汛地中列八旗汉军鹿角于阵前次列汉军礟车左右列满洲礟车鸟枪防军骁骑以次排列八旗前锋在火器营兵之后首队之前排列其次防军骁骑各按本翼本旗排列成阵次队防军骁骑在首队兵后按翼按旗排列又设两翼援兵于首队两旁各张旗帜既成列兵部堂官奏请
　　皇帝阅操
　　皇帝驾临晾鹰台圆幄
　　躬擐甲胄扈从内大臣侍卫亲军等均甲胄兵部堂官
　　奏请
　　亲阅队伍内大臣兵部堂官前导后扈从大臣及总理演
　　兵王大臣随从之
　　御前大臣侍卫
　　乾清门侍卫满洲大学士等均随行其次豹尾班侍卫随行又次黄龙大纛随行又次上三旗侍卫按次随行在火器营兵之后首队之前自左至右阅队一周还
　　御晾鹰台帐殿兵部堂官进前跪奏请鸣角
　　帐殿前防古画角先鸣次亲军海螺传令海螺以次递鸣声至鹿角前首队次队海螺齐鸣传令海螺渐次退至台下两边排列举鹿角兵闻鼓而进鸣金而止麾红旗则枪礟齐发鸣金则止如此九次至第十次连环齐发鸣金三次连环乃止满洲礟至第七次停发将礟防载马上入队随行连环发毕鸣金后鹿角分为八门首队前锋防军骁骑排开驻立次队亦随进在礟枪之后驻立首队排齐候鸣螺皆声喊前进两翼应援兵亦斜向前进以次及殿后兵进八旗火器营礟位鸟枪防军骁骑首队前锋防军骁骑按数各赴本旗号纛相近处驻立将鹿角分为八行鸣螺而回在原排列处排列首队兵回后鸣螺殿军亦结队回鹿角内在原排列处排列毕兵部堂官奏
　　大阅礼成
</div>
    <div class="pagination">
<a href="皇朝通志_page93.html">上一页</a><span>...</span><a href="皇朝通志_page89.html">89</a><a href="皇朝通志_page90.html">90</a><a href="皇朝通志_page91.html">91</a><a href="皇朝通志_page92.html">92</a><a href="皇朝通志_page93.html">93</a><span class="current-page">94</span><a href="皇朝通志_page95.html">95</a><a href="皇朝通志_page96.html">96</a><a href="皇朝通志_page97.html">97</a><a href="皇朝通志_page98.html">98</a><a href="皇朝通志_page99.html">99</a><span>...</span><a href="皇朝通志_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
