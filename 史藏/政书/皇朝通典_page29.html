<!DOCTYPE html>
<html>
<head>
    <meta charset="UTF-8">
    <title>皇朝通典 - 第 29 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 29 页/共 200 页</h1>
    <div class="content">　　上驷院兼管事务大臣无定员卿二人掌总理
　　御廏事务供直扈从应用诸马政皆总司之及廏属官
　　员选除赏罚之事所掌有
　　上乗御马一廏
　　皇子乗马一廏
　　南苑御马六廏
　　御骡二廏小马一廏驽马六廏
　　仪仗马一廏又有大淩河牧羣上都达布逊诺尔达里冈爱牧羣各设有总管翼领牧长牧副等员皆归上驷院统辖上驷院初名
　　御马监顺治十八年改为阿敦衙门以大臣侍卫等官管理无定员康熙十六年改为上驷院三十三年额设堂官一人雍正六年定为三品卿职乾隆十四年定为卿二人由侍卫补授一人由内务府司官补授一人　堂郎中一人主事二人委署主事一人掌办理拣选补放及稽查马匹钱粮文移档案之事　左司员外郎一人主事一人委署主事一人掌内外羣廏防目处马驼数目及定议赏罚之事　右司员外郎一人主事一人委署主事一人掌员役俸廪马驼草豆及稽察奏销之事【康熙十六年设员外郎四人主事一人二十四年设郎中一人増设员外郎二人三十三年分为左右二司增设主事三人三十八年裁员外郎二人五十九年设委署主事三人雍正元年増一人寻裁乾隆二十二年仍设委署主事三人】　笔帖式二十二人【员缺自康熙十六年以来陆续增置】　上驷院侍卫二十一人司鞍长三人掌演习
　　御马　廏长十七人牧长五人副牧长五人牧廏副四十五人防古医生头目三人掌时其刍牧谨其出入以聼堂司之政令【康熙三十三年设办理堂务上驷侍卫四人办理二司事务各二人复増设七人乾隆二年増设六人廏长牧长以下康熙六十年以来陆续増置】奉宸苑兼管事务内大臣无定员卿二人掌总理苑囿事务及本苑职官迁授陞除之事所隶有
　　景山
　　瀛台长河
　　玉泉山稻田厰
　　南苑
　　圆明园
　　畅春园
　　清漪园等处事务奉宸苑初名尚膳监所管系景山
　　瀛台事务康熙十年以内务府总管管理十六年归并都虞司二十三年设立奉宸苑仍以内务府总管管理印信雍正六年设奉宸苑堂官定为三品卿职乾隆十四年定为卿二人由侍卫补授一人由内务府司官补授一人　郎中二人员外郎四人主事一人委署主事一人苑丞十三人笔帖式十五人
　　玉泉山稻田厰库掌一人笔帖式三人郎中主事掌本苑题奏咨行补授职员之事员外郎掌分管各处园囿河道事务苑丞掌防守直宿陈设器皿之事【康熙三十三年设郎中一人乾隆十六年増设一人员外郎主事俱康熙二十三年设委署主事四十年设雍正十二年裁乾隆二十二年仍设初设催总二人雍正二年以后陆续增设乾隆十七年改名总领二十四年改为苑丞笔帖式　国初以来先后增置】
　　南苑郎中一人员外郎二人主事一人委署主事一人苑丞三人苑副六人笔帖式五人郎中员外郎主事掌本苑官职陞除及分管九门草甸围墙树木牲兽之事苑丞苑副掌防守直宿陈设器皿之事初属内监管理顺治十八年属采捕衙门康熙二十三年归并奉宸苑【员额顺治十八年以来先后増设】
　　圆明园管理事务大臣无定员郎中一人协理事务郎中一人主事一人委署主事一人苑丞六人苑副十七人笔帖式九人库掌二人
　　长春园　熙春园　绮春园　春熙院管理事务员外郎一人苑丞三人苑副九人笔帖式四人
　　畅春园管理事务郎中一人苑丞四人苑副六人署苑副十六人笔帖式六人
　　清漪园　静明园　静宜园兼管大臣无定员办理事务员外郎各一人苑丞九人苑副十人笔帖式四人学习笔帖式二人催长二人郎中员外郎等官分掌园庭事务职守与本院司官同　【圆明园额雍正三年以来先后置设　畅春园额康熙年间定清漪园额乾隆十六年以来陆续増定】　织染局员外郎无定员【由总管大臣　奏委】司库一人笔帖式三人库使六人司匠二人领催二人掌织造
　　上用缎纱染防绣绘之事顺治十八年设康熙三年归内务府管理乾隆十六年移织染局于
　　万夀山【初设员外郎一人乾隆十六年裁以　万夀山总理大臣兼管其办事员外郎由该大臣奏委司库以下员缺康熈三年以后陆续増定按初制别设有上林苑监监丞一人康熈三】
　　【十七年裁属官林衡嘉蔬二署设汉署丞各一人顺治十五年裁良牧蕃育二署设汉署丞各一人康熙三十七年裁谨附识】
　　武备院兼管事务大臣无定员卿二人掌总理陈设
　　御用武备修造器械及赏赐支放之事武备院初名鞍楼以侍衞三人员外郎等官掌理顺治十一年改为兵仗局十八年改为武备院康熙五年隶内务府十五年分为鞍库甲库氊库共三库三十七年分鞍库为北鞍库南鞍库雍正三年以侍衞三人定为正三品卿职乾隆十四年定为卿二人由侍衞补授一人由内务府司官补授一人　郎中二人主事二人委署主事一人笔帖式二十八人【内四库各二人沙河氊作二人】掌本院题奏事件核销钱粮总理四库收发文移之事【郎中康熙二十一年设主事康熙十六年设委署主事六十一年设后省乾隆二十二年后设】　北鞍库员外郎二人库掌二人署库掌一人伞房掌葢三人署掌葢三人班领三人署库掌一人帐房处司幄三人署司幄三人鞍板司匠一人掌供奉
　　上用鞍辔繖盖幄幕之事伞房帐房处鞍板作皆属焉南鞍库员外郎二人库掌二人署库掌一人熟
　　皮作司匠一人掌官用鞍辔各项皮张雨缨縧带之事熟皮作属焉【康熙十五年设鞍库员外郎等官三十七年分为北南二库四十三年添设员外郎二人初设掌伞帐房头目匠役催领等员乾隆二十四年改为掌葢司幄司匠员额均先后増定】　四库员外郎二人库掌二人署库掌一人鋄作司匠三人掌盔甲刀仗旗纛器械之事鋄作属焉【员额康熙十五年以后陆续増定】　氊库员外郎二人库掌二人署库掌一人沙河氊作司匠一人司弓三人署司弓三人司矢三人署司矢三人骲头作司匠一人靴皮作司匠一人掌弓箭靴鞋氊片之事骲头作靴皮作属焉【康熙十五年设员外郎及弓匠协领备箭协领等员乾隆二十四年弓箭协领改为司弓备箭协领改为司矢】
　　盛京内务府镶黄正黄正白三旗佐领各一人骁骑校一人广储司承管司库二人库使十有六人兼领三旗织造库催总三人会计司承管催总二人笔帖式一人掌仪司承管催总二人笔帖式三人广宁司承管催总一人都虞司承管催总二人笔帖式一人营造司承管催总一人堂主事一人委署主事一人管理三库内管领一人笔帖式十有五人三旗内管领一人掌领达一人仓达三人笔帖式三人掌祗奉
　　三陵守防
　　宫殿凡营葺扫除之宜四时品物荐献之事咸共其事粟谷果蓏鱻薧皮革之着于籍者则辨其类而纳之以储邦用皆佐领率其属经理之而总其成于奉天将军焉
　　盛京内务府镶黄旗正黄旗佐领顺治三年置正白旗佐领雍正八年置各骁骑校康熙十九年置营造掌仪都虞三司总催初各置一员乾隆二十九年各增一员防计司总催初置三员乾隆二十九年省一员广储司司库初置三员后省一员库使
　　初置十员乾隆九年増六员堂主事内总管等员俱乾隆十九年以来先后增置
　　太监职制
　　四品总管太监衔二曰宫殿监督领侍曰宫殿监正侍【亦有以七品执守侍充者】　六品副总管衔曰宫殿监副侍【亦有系执守侍衔者】　首领太监衔二七品曰执守侍八品曰侍监　副首领【八品侍监充亦有无品级者】　笔帖式【八品侍监充惟敬事房有之】　太监【无品级】凡总管首领初定品级皆有正从雍正八年更定品级不分正从乾隆七年定宫内等处太监官职以四品为定又
　　颁定则例七条宫殿监处分例十一条又凡例四条各处首领太监处分例十六条永逺遵守钱粮俱按现行则例内额数不许增添其钱粮之额以银五钱米半斛银自毎月八两至二两凡十三等米自每月八斛至一斛半凡十四等其人之数总管十四人副总管八人首领一百八十九人副首领四十三人笔帖式四人太监无定额顺治年定制不过千余其职掌惟敬事房办理宫内一切事务礼仪及承行内务府文移并收纳外库钱粮其余专掌随侍守防承应洒埽坐更等事
　　【臣】等谨按我
　　朝内治修明
　　世祖章皇帝设立铁牌裁定内官员数
　　圣祖仁皇帝御极之初以内官吴良嗣狡谲尽罢十三衙
　　门其七司三院
　　特简内大臣总管合于周官奄寺隶属太宰之意皇上亲定条规爵秩永不得至三品
　　列圣相承训饬兢兢凡内务府官所司事明以宦官总领者胥为裁汰奄人不过供扫除使令之役其职制人数详载宫史为肃清云

　　皇朝通典卷二十九
<史部,政书类,通制之属,皇朝通典>
　　钦定四库全书
　　皇朝通典卷三十
　　职官
　　銮仪卫【掌卫事大臣　銮仪卫　五所冠军使驯象所冠军使　旗手卫冠军使　陪祀冠军使　主事经歴　笔帖式】
　　銮仪卫掌卫事大臣一人无定员【以王公满洲防古武大臣管理】銮仪使三人【内二人以满洲古兼授一人以汉人汉军兼授】掌供奉
　　乗舆秩序卤簿辨其名数与其班列凡祭祀朝防时巡
　　大阅则率所司而敬供之既事复进而藏之所属有左右中前后五所分銮舆驯马擎葢弓矢旌节旛幢扇手斧钺班剑戈防十司驯象一所分东西二司旗手一卫分左右二司　左所掌所印冠军使满洲一人【凡满洲员额皆以古兼授各所卫同】掌銮舆司驯马司司印云麾使满洲二人闲散云麾使满洲一人云麾使汉军二人治仪正满洲四人汉军五人整仪尉满洲二人汉军八人掌
　　乗舆辇辂之事【凡各所卫官制员额皆顺治十一年定】　右所掌所印冠军使满洲一人掌擎葢司弓矢司司印云麾使满洲二人闲散云麾使满洲一人云麾使汉军一人治仪正满洲三人汉军二人整仪尉满洲三人掌繖葢仪刀弓矢枪防之事　中所掌所印冠军使满洲一人掌旌节司旛幢司司印云麾使满洲二人闲散云麾使满洲一人云麾使汉军一人治仪正满洲三人汉军二人整仪尉满洲二人汉军一人掌麾氅旛幢纛帜节钺仗马之事　前所掌所印冠军使满洲一人掌扇手司斧钺司司印云麾使满洲二人闲散云麾使满洲一人云麾使汉军一人治仪正满洲三人汉军三人整仪尉满洲二人汉军二人掌扇鑪瓶盂杌椅星拂御仗防荐静鞭及品级山之事　后所掌所印冠军使满洲一人掌班剑司戈防司司印云麾使满洲二人闲散云麾使满洲一人云麾使汉军一人治仪正满洲三人汉军三人整仪尉满洲二人掌旗帜立瓜卧瓜吾仗之事　驯象所掌所印冠军使满洲一人掌东司西司司印云麾使满洲二人闲散云麾使满洲一人云麾使汉军一人治仪正满洲二人汉军二人整仪尉满洲二人掌仪象骑驾卤簿铙歌前部大乐　旗手卫掌卫印冠军使满洲一人掌卫事冠军使汉军一人掌左司右司司印云麾使满洲二人治仪正满洲二人汉军二人整仪尉满洲三人掌金钲鼓角铙歌大乐及午门司钟神武门钟鼓楼直更之事乾隆七年以鼓手旗尉八十人并头尉八人乐部改名署史学习音律又民尉六十人旧以内府匠役闲散人借补者亦改用旗人并乐部焉　陪祀冠军使汉军二人驾仪管理云麾使汉军一人治仪正汉军三人驾库管理整仪卫汉军二人各以其事属于卫无専领职掌品秩与各所卫同【谨案以上八员虽定制额缺而与七所之各有司存者不同今据现在员数另为一条次于各所卫之后】　主事满洲一人经歴汉人一人掌章奏文移【员额俱康十六年定】　笔帖式满洲七人汉军三人【员额康十六年定】　鸣赞官四人掌赞鸣鞭初制以本卫官八人兼之乾隆三十七年改定于太常寺鸿胪寺赞礼郎鸣赞官内送卫选择补用　汉人侍卫无定员乾隆十三年定制每科以武进士简拔侍卫者拨数员在卫行走以备差委不为额缺其陞转仍依侍卫之例初制自顺治元年置锦衣卫指挥使等官二年改为銮仪卫四年罢指挥使置銮仪使及副使等官五年罢銮仪副使定銮仪使满洲汉人员额各二九年始以内大臣掌卫事康三十年省汉人銮仪使一人所有军尉旗尉民尉凡陈设卤簿仪仗弓矢殳防用亲军豹尾枪仗马用防军古画角用防古画角军奉请
　　乗舆用旗尉擎执各项仪仗用民尉【由内府选充者为旗尉五城选充者
　　为民尉】奉
　　辇旗尉百六十八人民尉六十人各执事旗尉二百四十六人民尉一千八百五十六人皆分各所【乾隆四十四年定凡民尉籍大兴宛平者有缺仍以两县人充补其籍外州县者有缺则以包衣闲散人等改补】三旗防古布勒器三十人汉军更夫四十人








　　皇朝通典卷三十
　　钦定四库全书
　　皇朝通典卷三十一
　　职官【九】
　　八旗都统【副都统防领　副防领佐领骁骑校　笔帖式】
　　八旗都统满洲古汉军旗各一人　副都统旗各二人分掌满洲防古汉军二十四旗之政令以宣布教飬整诘戎兵厘治土田稽覈户口　八旗骁骑防领满洲旗各五人防古旗各二人汉军旗各五人　副骁骑叅领各如防领之数掌受都统副都统之政令以颁于佐领而行之　八旗佐领满洲六百八十人防古二百有四人汉军二百六十六人　骁骑校每佐领下一人掌稽所治人户田宅兵籍以时颁其职掌　印务防领满洲旗各二人防古旗各一人汉军旗各二人【于本旗防领内选充】印务章京满洲旗各八人古旗各四人汉军旗各六人【于佐领骁骑校世职内选充】　印务笔帖式满洲旗各八人防古旗各四人汉军旗各六人【于生监甲兵内选充】随印外郎汉军旗各一人防古旗各一人【于汉军官学生内考充】掌章疏文移案牍及繙译行遣之事【雍正七年毎旗设左右司掌闗防叅领章京及司务等员十三年俱省改设印务叅领章京笔帖式员额乾隆元年定】
　　圣朝自龙兴东土诸部以次削平归附日众
　　太祖髙皇帝辛丑年始编三百人为一牛录每牛录设额真一先是我国出兵校猎不论人数众寡各随族党屯寨而行每人各取一矢十人设长一领之其长称为牛录额真至是遂以名官寻复定户籍分为四旗曰黄旗曰白旗曰红旗曰蓝旗以纯色为辨乙卯年以初设四旗为正黄正白正红正蓝増设镶黄镶白镶红镶蓝四旗黄白蓝均镶以红红镶以白合为八旗每三百人设一牛录额真五牛录设一甲喇额真五甲喇设一固山额真每固山额真设左右梅勒额真二人以佐之天聪八年改梅勒额真以下为章京惟固山额真如故其随固
　　山额真行营马兵定为阿礼哈超哈【此为骁骑营之始】九年分设蒙古八旗旗色官制与满洲八旗同崇德二年始立汉军二旗四年以汉军二旗分为四旗七年定设汉军八旗旗色官制与满洲蒙古八旗同顺治十六年铸给八旗都统二十四印十七年定制固山额真汉字称为都统梅勒章京汉字称为副都统雍正元年改八旗都统印满文固山额真字为固山按班汉名如旧凡八旗序次以镶黄正黄正白为上三旗正红镶白镶红正蓝镶蓝为下五旗行军搜狩以镶黄正白镶白正蓝四旗居左为左翼正黄正红镶红镶蓝四旗居右为右翼至除授官职公差践更以上下旗为辨朝祭班列旗籍界址以左右翼为办京城八旗方位左翼自北而东自东而南镶黄旗在安定门内正白旗在东直门内镶白旗在朝阳门内正蓝旗在崇文门内右翼自北而西自西而南正黄旗在德胜门内正红旗在西直门内镶红旗在阜成门内镶蓝旗在宣武门内四周星拱以环卫
　　宸居焉以下管甲喇者即为甲喇章京顺治八年定甲喇章京汉字称为防领满字如旧康三十四年每甲喇増置委署防领各一人于世爵佐领等员内选用雍正元年改为副防领七年又増置左右司掌闗防防领旗各二人十三年省至满洲牛录天命元年始编置八年増编防古牛录天聪四年増编汉军牛录八年制管牛录者即为牛录章京顺治十七年定牛录章京汉字称为佐领分得拨什库汉字称为骁骑校满文如旧佐领所治以三百人为率丁口滋生则逓有増设今以现数计之满洲佐领镶黄旗八十六人正黄旗九十三人【内一人半个佐领一人兼辨畨子事务】正白旗八十六人正红旗七十四人镶白旗八十四人镶红旗八十六人正蓝旗八十四人镶蓝旗八十八人【内一人半个佐领】古佐领镶黄旗二十八人正黄旗二十四人正白旗二十九人正红旗二十二人镶白旗二十四人镶红旗二十二人正蓝旗三十人镶蓝旗二十五人汉军佐领镶黄旗四十一人正黄正白二旗各四十人正红旗二十八人镶白旗三十人镶红正蓝镶蓝三旗各二十九人佐领之制有世袭有公中世袭佐领有四等
　　国初各部落长率其属来归授之佐领以统其众爰及苖裔者曰勲旧佐领其率众归诚功在旂常得
　　赐户口者曰优异世管佐领其仅同弟兄族里来归因授之以职奕叶相承者曰世管佐领其户少丁稀合编佐领两姓三姓迭为是官者曰互管佐领皆以应袭者引
　　见除授公中佐领则以八旗户口蕃衍于康十三年以各佐领拨出余丁増编佐领使旗员统之有缺则以本旗不兼部务之大臣世爵及五品以上文武
　　官内简选除授焉满洲防古每佐领下领催五人骁骑二十人弓匠一人鞍匠或鐡匠一人汉军每佐领下亦领催一人鸟鎗骁骑四十一人擡鹿角兵八人每旗藤牌兵一百人礟手四十人又定制八旗有值年公署嵗列都统副都统衔名奏请
　　简派掌八旗防理之事选左右翼官校之贤能者分治之领催骁骑掌书钞各举职以从其长课事考成嵗终则防已结未结之事彚疏以
　　闻所属之称职者于每嵗更代日咨本旗以应陞注册
　　立法最为详备云
　　领侍卫内大臣【内大臣　散秩大臣　　御前乾清门侍卫　一等侍卫　二等侍卫　三等侍卫　蓝翎侍卫　亲军校　侍卫处主事　笔帖式】
　　三旗领侍卫内大臣六人【镶黄正黄正白三旗每旗各二人】掌统领侍卫亲军　内大臣六人散秩大臣无定员俱掌先后
　　宸御左右翊卫出入扈从
　　国初以八旗将士平定海内镶黄正黄正白三旗皆
　　天子所自将爰抡其子弟命曰侍卫用备随侍宿直统以勲戚大臣而宗室之秀外藩之侍子亦咸得以选预环列焉凡轮直殿廷以领侍卫内大臣等总统之若
　　朝防燕飨
　　时巡
　　大阅则率其属以执事领侍卫内大臣皆由
　　特简内大臣亦如之散秩大臣由
　　特恩简授无定额其勲旧后裔世袭者以次承袭御前侍卫
　　乾清门侍卫俱无定员【于三旗侍卫内擢用】一等侍卫三旗六十人宗室九人二等侍卫三旗一百五十人宗室十八人三等侍卫三旗二百七十人宗室六十三人蓝翎侍卫三旗九十人汉人侍卫无定员【分一二三等及蓝翎侍卫】掌宿卫扈从更畨轮直凡六班班分两翼
　　宿卫
　　乾清门
　　内右门
　　神武门
</div>
    <div class="pagination">
<a href="皇朝通典_page28.html">上一页</a><span>...</span><a href="皇朝通典_page24.html">24</a><a href="皇朝通典_page25.html">25</a><a href="皇朝通典_page26.html">26</a><a href="皇朝通典_page27.html">27</a><a href="皇朝通典_page28.html">28</a><span class="current-page">29</span><a href="皇朝通典_page30.html">30</a><a href="皇朝通典_page31.html">31</a><a href="皇朝通典_page32.html">32</a><a href="皇朝通典_page33.html">33</a><a href="皇朝通典_page34.html">34</a><span>...</span><a href="皇朝通典_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
