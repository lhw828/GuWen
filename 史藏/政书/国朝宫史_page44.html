<!DOCTYPE html>
<html>
<head>
    <meta charset="UTF-8">
    <title>国朝宫史 - 第 44 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 44 页/共 99 页</h1>
    <div class="content">　　御制虚白室诗【戊寅】　石缝夤縁峭蒨烟虚堂小坐宛壶天参差纵目琳琅宇潇洒怡情翰墨筵北戸真宜夏六月南华恰是第三篇个中应处防懐者我却先忧每惄然
　　御制虚白室诗【辛巳】　石缝若无路松巢别有天虚原白之母夏以日为年风度座抛扇雨过树噪蝉吟安每移步借悟不留连　又南有亭曰竹汀亭南为　爱翠楼
　　御制爱翠楼诗【丁丑】　种竹猗猗已作林髙楼出竹翠云侵虚不碍疎还宻诘迳何妨静以深岂止座来满清聼每宜望去惬幽襟河阳寄傲非吾事耐可薰风一抚琴　由竹汀过小池穿曲径有石洞折而西为棕亭又由楼南下穿石岩而出有佛宇一所北向临池扁曰大圆镜中殿内扁曰智珠慧照聮曰天花不碍一林落仙草真成四季芳其东稍北有石门门外横刻荟蔚适于幽处合其内横刻防岈每与望中深又外石刻聮曰悟物思遥托悟心非外縁内石刻聮曰芝径缭而曲云林秀以重石门以外即荷风蕙露亭也由荷风蕙露亭循池西岸而南为
　　茂对斋斋建山上东与　寳月楼相望聮曰舒卷天真任岚霭飞沉自得乐禽鱼
　　御制茂对斋诗【戊寅】　因迥得髙斋俯临见阛阓羲经可观象顔之曰茂对玩辞既呈外保泰亦殷内先王贵因性夫何劳智慧
　　御制茂对斋诗【辛巳】　御殿更衣此憩迟宣毫江硏雅相宜可知茂对熙恬处正是南薰长养时　其右有室曰涵春
　　御制涵春室诗【戊寅】　东皇弗偏党物物付以春此室名曰涵其意何所云譬如天地间人乃一粒存心则粒之粒量与天地均以此例吾室含春寜有垠享帚不为私与物常同仁　室内扁凡四曰花港曰渌净曰鱼乐曰晚春斋西有亭曰延赏
　　御制延赏亭诗【戊寅】　役情书史亦糟粕契理鸢鱼总道机试问亭中延赏者究于何处获心依　由春耦斋循池西岸而北树隂池影葱翠万状
　　有髙阁南向为　紫光阁
　　圣祖仁皇帝时每于仲秋集三旗侍卫大臣校射于此后于阁前殿试武进士至今循以为例
　　皇上圣武逺扬五年之间平定伊犁回部拓地二万余里实为矌古未有之功乾隆二十五年
　　上嘉在事诸臣之绩因葺　紫光阁而新之图功臣自大学士忠勇公傅恒定边将军戸部尚书武毅谋勇公兆恵以下五十人于阁上
　　亲为之赞竝弆藏得胜灵纛及俘获军器以志武成
　　阁扁为
　　御书聮曰干羽两阶崇礼乐车书万里集冠裳正中
　　面南石刻
　　上谕一道【已恭载宫殿一】其隂镌刻乾隆二十四年四月二
　　十五日
　　上谕朕今日恭阅
　　皇祖实録
　　谕议政大臣等曰
　　太祖
　　太宗时满洲兵凡遇征战马匹口粮自备行走所向立功竝无迟悮今官兵行走处马匹口粮器械等俱给帑置办且以为不足而怨咨生焉此皆由该管官不行严饬之故也朕办理军务阅歴甚多向时攻取岳州征讨云南时亦由决于进战乃得成功也后中路出兵时令大臣官员等防议进兵之处众皆谓不可独朕与费扬古以兵为可进决意进兵噶尔丹闻我兵威甚是惊惧防窜而去朕将中路初次运到之米遣明珠速送至费扬古军前二次米亦即令续送三次米内朕但留十八日口粮余俱送西路军前是以两路兵丁未至饥馑得保全而回彼时若轻信大臣等言中道撤兵则两路兵丁安得立功奏凯耶今观领兵大臣官员等祗为保身之计不以国事为重内存私意彼此争论不和又向兵丁等沽名市恩多取口粮及不能防载至于抛弃全无珍惜之意如此居心行事可乎朕之满洲兵俱极精练全在领兵者将国家之事専心办理不图安逸赏罚严明则断无错悮进兵西藏时色楞不众人独自前往额伦特亦随后追至为国家奋不顾身虽至失机岂可论伊等进兵太速乎防旺诺尔布系差往策应之兵而迟延不前虽伊所统兵善全而归伊属下之兵固然感念于国家事有何禆益朕年少时每于讲武练兵等事违命者必惩以法内外大小悉知儆惕由此观之训练之事不可疎忽也兹众喀尔喀及青海等俱服朕之风化而防旺阿剌布坦之人覇占藏地毁其寺庙散其畨僧朕思伊等兵步行一年有余忍饥带馁尚能到藏我兵顾不能至乎今满汉大臣咸谓不必进兵朕谓此时不进兵安藏贼防无所忌惮或煽惑沿邉诸畨部将作何处置耶故特谕尔等安藏大兵决宜前进钦此可见大臣官员等在彼时已有为已求安之习防
　　皇祖洞鉴一切军行悉由
　　干断是以天兵所向无不奏功朕临御以来屡颁训谕力惩积习近歳筹办军务大臣内因循不愿者甚多朕临机独断指授将军大臣等始获殱除丑类平定准夷即叶尔竒木哈什哈尔以次刻期戡定而前此防楞永常等不能遵朕谕防奋勇进勦惟以口粮马匹为辞心生退缩遂至事不能集而伊等亦罹罪殒身匪直此也如雅尔哈善身任専阃率官兵力战临阵邀击逆贼已困危城乃不奋力遮擒坐视潜遁在国法断难寛贷不得不明正典刑此皆中懐私念不以国事为事者之炯鉴也可不用为儆戒乎夫兵行固借口粮亦当酌量轻赍便于裹带若必拘泥成例务令人擕三四月口粮虽有足食之名卒致艰于防载中途抛弃究于兵丁毫无实济是以朕前降旨谓兵行粮随真前代之陋习凡为将军大臣者于兵行应给口粮令其酌量裹带撙节日用何至匮乏况官兵应得数目凯旋后仍有补给之例论此补给之项事属已往于理固可不必而必按数给予者特朕优恤兵丁之至意耳兵丁等不惟行走道路轻便至回时又得补领此项于生计岂不大有禆益数年来将军大臣中如兆恵富徳统率戎行诸事就理亦因遵朕训谕实能奋勇身先士卒虽间有一二未协之处不至贻悮军国重务可望蒇成大功也至满洲兵丁原属精鋭凡遇行阵惟知勇往直前竝无退缩乃该管大臣官员等既不勤加训练于平日又不能身先倡率于临时是朕之精兵皆为若辈大臣官员等所悮深为可惜凡有管兵之责者平日果能实心训练临时又复身先倡率则师出功成理所必至适据富徳等奏此次健鋭营满洲兵丁阵前施放鸟鎗无不精练且人各奋勉争先健鋭营兵系朕特设营制简派大臣勤加操练朕又不时亲临按阅始能技勇娴熟用克摧坚奏防八旗大臣官员均有统辖兵丁之责诚能加意教导振作则兵丁材艺竝归精练亦岂必在另设营制乎于此益信肄武训兵诚为要务我
　　皇祖训谕谆谆诚亿万年宜钦遵勿替者也将此通谕八旗大臣官员等嗣后慎勿仅务身谋力袪茍且偷安之习于所辖兵丁平居勤加督率练习技艺不防满洲素风则兵丁武备既底精纯而满洲俗尚益増淳厚于国家事务深为有益将此通行八旗各于本旗操阅处勒石永逺遵行毋怠钦此又乾隆二十四年九月二十五日
　　上谕朕恭阅
　　世宗宪皇帝实录内载办理船厰事务给事中赵殿最条奏船厰地方设立学校令满汉子弟读书考试奉
　　皇考谕防本朝龙兴混一区宇惟恃实行与武畧耳竝未尝恃虚文以粉饰而凡厥正务悉脗合于古来圣帝明王之徽猷竝无稍有不及之处观此可知实行之胜于虚文矣我满洲人等纯一笃实忠孝亷节之行岂不胜于汉人之文艺防古之经典欤今若崇尚文艺一概令其学习势必至一二十年始有端绪恐武事既废文艺又未能通徒成两无所用之人耳钦此仰见我
　　皇考期望八旗崇尚朴诚勤脩武备之至意实当永逺钦遵为亿万世不易之凖而凡满洲人等所以是训是行务为屛虚崇实者无不备于此矣去歳文童应试伊等私行传递继复肆行喧閧经朕治罪竝降防令三品以上大臣子弟嗣后有愿就试者必国语骑射兼优方准奏闻应试盖恐满洲人等惟务虚文不敦实行以致旧日淳朴素风渐至废弃耳乃防我
　　皇考早鉴及此谆谆戒谕以满洲惟务读书倘不能精诣优通恐武事既废文艺又不能通徒成一无用之人是朕不得已如此办理亦惟兢兢仰体
　　皇考明训竝非有意裁抑一概不凖考试也今歳乡试届期伊等又不遵防具奏竟潜任伊等子弟悉行应试朕复降防将伊父兄等内惟身在军行及职居外任不知情者加恩寛免所有在京隠讳不行具奏者俱行治罪此非以其已奉明防尚尔朦胧侥幸之所致乎观此则满洲人等之崇尚虚文不思遵守旧俗所闗綦重实不可不急为挽回整顿者嗣后各宜痛惩陋习益尽力于满洲应行勤习之武畧以仰副
　　皇考再三垂训之至意及朕祗奉阐明多方防导之苦心着通行晓谕八旗将此竝勒于各旗操阅兵丁处碑隂永逺遵行钦此　左右向南壁间张
　　御制平定伊犁及平定回部告成太学碑文左壁为平定伊犁图右为平定回部图楼上聮曰天衢翊运风云防紫府铭勲日月光其后为新建
　　武成殿聮曰两阶干羽钦虞典六律宫商奏采薇左右壁间张
　　御制西师诗防惑论左右两庑间石刻
　　御制自乙亥军兴以来讫己卯成功诗二百二十四
　　首凡
　　神谟睿断午夜筹劳备见于此俱详载
　　御制诗二集中兹特敬録　紫光阁　武成殿诗于
　　右
　　圣祖仁皇帝御制秋日紫光阁射诗　碧汉层云敛金风别馆防驺虞賔射礼士马羽林材队引花间入镳分栁外催桓桓心膂寄堪许属车陪
　　御制紫光阁阅武举射诗【己未】　抡才临别苑射防对明廷养士百年久干城九塞寜雕弓悬满月羽箭迅流星为问赳桓軰能通黄石经
　　御制紫光阁武试诗【壬戌】　承平讵止仅修文武备兼抡桓赳羣宿雾渐防凝紫翠凌烟初试防风云画正命中皆双羽觪角能弯率百斤正是需材喻设燎弃繻何必学终军
　　御制紫光阁写功臣像及诸战图毕集防落成爰赋六韵仍叠四章【辛巳】　勲标偃伯烟销蒙汜之氛迹炳图形云拥趯陂之胜时则抡伟绩而系赞先教褒鄂神逮一善亦胪名乃属邹枚纪实匪诩天经地纬恰符五数之重真逾汉史唐书能觏百贤之萃且聚米状山川扼塞壁间八阵常存而列星占旌纛飞扬碛里参斿尽扫试按升平王防讵惟万里而遥为思宵旰军书何幸五年式集昨者归而饮至行觞趂上已良辰兹焉落以庆成展席继先庚嘉宴凡在股肱心膂借国家翊运多才应知竹帛旂常承
　　天
　　祖垂庥永靖维亿载绥遐有象已被丹青予一人持满弥殷长镌金石　阁就胜朝址图标昭代勲格惭虞帝羽数过汉时云
　　大造无私佑诸臣实尽勤五年劳突将此日幸休军有觉上林表斯干液水濆落成縁戢武锡宴重摛文
　　建置惟旌绩运筹匪诩勲永期纪劳勚寜为赏烟云保大
　　天垂贶防遐子敢勤帑原出内库督未命将军抡武驻
　　冬日庆成临沼濆诘戎求
　　世徳
　　寳训掲鸿文　伊犁征不战五月已成勲将谓业安石谁知事幻云驱驰常厪逺擘画不辞勤最恨库车辙深虞黒水军转旋叨
　　昊宰仍执竟淮濆始末亲筹笔其观勒壁文　卫拉劳前烈
　　重华与
　　放勲敢云成不日惟凛望
　　如云载先柑宴允嘉荷防勤归春舞干旅洗雨伏波军风嫩中和乐氷酥太液濆赓歌鸳鹭侣可以共论文
　　御制紫光阁落成锡宴即席得句【辛巳】　落成勲阁液池濵广宴都陪宣力人幸际时休颂照烛宜聮句亦引垂绅嬉文恬武由来戒保防持盈一再申旭日春云欣协象祥花滋麦冀霑频
　　御制尊藏得胜
　　灵纛于紫光阁诗以纪事【辛巳】　亭鄣靖金牙威宣载斾燧烽销洱海徳表结旌爰防髙阁以图形竝弆
　　灵斿为守器原夫一麾临阃外弥文不侈
　　祃禨七宿炳
　　坛中壮志初传铙鼓方过祁连而压阵千山风鹤腾声更驱疏属以挥车百部沙虫扫迹昔也缅李程刁斗逊是森罗今焉辉褒鄂弓刀逾其英特彼龙堆邈矣讵惟铜柱齐标而虎钮累然合与金符同谱从此电霜生色匪徒充武库之储还将日月承华庶永奉常之掌　麟阁图形例紫光大师
　　灵纛竝尊藏招摇伊古资
　　神佑功绩从今纪太常信是元戎笃忠悃肯防羣力効疆塲持盈知足懐
　　干贶敢复佳兵恃盛彊
　　御制弆藏西师俘获军器于紫光阁诗以志事竝序【辛巳】　幕庭收絶域运翊风云台阁应中台图兼将相军储森列旂常已炳上方阵获便蕃仗械胥登武库甲函青璅得自前驱脱胄之时鎗委緑沉出诸后队伏之防贯矢讵来肃慎应知贰负先僵佩刀疑压赫连早识温禺久衅扫蚩尤之长彗还带牦缨轰尸逐之锋车曽资铅弹凡此勲铭百战无须漂杵矜竒方当迹着九功用借包戈纪实云尔　髙阁巍巍表荩忠弆藏俘获类从同戢干櫜矢肆时夏夺铠搴旗借众功信可传神留百世宁称屈指数三雄器书名例太常纪一善吾惟忆莫穷
　　御制紫光阁曲宴外藩纪事诗【辛巳】　柷声三作翕如随琴上春温动檿丝中外一家宜恺乐耕桑九服正怡紫光佳话从今纪丰泽恩筵合此移戢武毋防诘戎戒皇清奕叶奉
　　天禧
　　御制武成殿作诗【辛巳】　紫光阁后殿因额武成名千载丹青貌五年宵旰情被
　　天恩独厚资众力斯诚那更生余望回思幸以惊　紫
　　光阁之北为　时应宫榜为
　　世宗宪皇帝御笔正殿祀龙神扁曰瑞泽霑和亦世宗宪皇帝御笔也
　　御制时应宫记　夫天一生水坎精发祥凝灵聚液流为江海江海乃天地间物之最钜者也江海之有神自三代汉唐以来莫不祠祀惟谨有宋大观四年诏天下五龙神竝封王爵龙神之尊自此始厥后春秋牺牲之祀代有常典
　　皇清受
　　天命禋
　　上帝
　　后土懐柔百神江淮河济五岳四渎之祀载在太常牺帛之数俎豆之器既丰既隆神歆以格雍正二年
　　天子以为龙神之位既尊宜特脩宫观以致防祷乃于西苑内丰泽园北建时应宫所以致诚明神俾雨旸时若稼穑以成者也夏六月霖雨弥句几至于涝
　　皇父步行往祷其日即晴又明年黄河清百余里此非
　　神人効灵河海清晏之明騐乎夫以
　　天子精诚通于神明以之事
　　天飨
　　帝罔不昭格而况于龙神乎信哉诚之能感物也是为记　时应宫之东向北有门曰　福华门其外即金鳌玉蝀街也
　　由西苑门循池东岸而北蒲苇盈水榆栁被堤古木秀石参错其间为蕉园旧趾向北为蕉园门
　　圣祖仁皇帝御制中元日蕉园诗　中元来太液秋爽下林端水槛临流入风卷幔防鱼游迷藻荇鸥戏悦沙滩宇宙无尘翳凉生月一团
　　御制游蕉园诗【乐善堂集】　氷牀声里过长湖逺岸人行似画图雪覆蕉园松突兀云生古殿路虚无南临太液风铃语北望琼华塔影孤屐齿几畨游歴处寒林已聼噪归乌　门之南稍折而西面南为万善门门内即
　　万善殿也正中佛龛前
　　世祖章皇帝御笔扁曰敬佛殿内
　　御笔聮曰万象证圆通金轮妙转三乗皈定慧华海长涵又曰了悟彻声闻花拈妙谛净因空色相月印明心殿后
　　圣祖仁皇帝御笔扁曰敬佛殿两旁各有回廊曲室后殿圆盖穹窿为千圣殿其东为　迎祥馆西为集瑞馆　万善殿之东室
　　圣祖仁皇帝御笔扁曰恵廸吉其西室
　　御笔扁曰敬佛
　　圣祖仁皇帝御制上元幸万善殿戏作诗　雪霁寒轻景物鲜上元临幸遇叅禅方丈无人般若静天花虚落古松前
　　御制中秋日恭侍
　　皇太后万善殿瞻礼随游瀛台诸胜敬成一律【庚申】
　　金风玉露共徘徊为奉
　　慈游特地来璧月圆时曕月相壶天深处是天台香飘桂子堆金粟酒献南山作夀杯无限欢欣随辇道人间端的有蓬莱　由　万善门西行抵水埠有亭出水中
　　御笔扁曰水云榭中有石碣刻
　　御笔太液秋风四字临流弥望晃漾无际所谓中海
</div>
    <div class="pagination">
<a href="国朝宫史_page43.html">上一页</a><span>...</span><a href="国朝宫史_page39.html">39</a><a href="国朝宫史_page40.html">40</a><a href="国朝宫史_page41.html">41</a><a href="国朝宫史_page42.html">42</a><a href="国朝宫史_page43.html">43</a><span class="current-page">44</span><a href="国朝宫史_page45.html">45</a><a href="国朝宫史_page46.html">46</a><a href="国朝宫史_page47.html">47</a><a href="国朝宫史_page48.html">48</a><a href="国朝宫史_page49.html">49</a><span>...</span><a href="国朝宫史_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
