<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 181 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 181 页/共 1125 页</h1>
    <div class="content">二十日，永厚陵封山斩草。 
，填隧道兵士缗钱，执仪仗柴炭等。 五月四日，赐修奉山陵兵匠缗钱有差。后又赐编栏、巡检、修道路兵士布衫 
八月八日，上启奠于梓宫，百官入临，升梓宫于龙輴。祖奠彻，步哭以从，出宣德门。梓宫升轝，设遣奠，读哀册。 
十三日，德音：「两京、郑州、河阳减死刑，释杖罪；缘山陵科率，蠲复赋役；应奉、行事官量与德泽。」 
十六日，诏河南府拨官房钱日一贯三百，充永厚陵酌献。 
十月二十六日，赐《英宗皇帝石记文》于昭孝禅院：「英宗宪文肃武宣孝皇帝生于壬申，盖天圣十年之正月三日；崩于丁未，盖治平四年之正月八日；葬于永厚陵，盖其年之八月二十七日。永厚陵南至永定陵七里一百三十一步，东至永昭陵九十步。其令永定昭孝禅院为二陵追福，仍赐良田十顷，房钱日一千，岁度童行二名、僧一人紫衣于院。」 
元丰四年七月二十四日，保章正冯士安、魏成象等言：「臣闻祖宗朝尝于永熙陵东西三男位筑堤以镇土，已获感应。今可于永厚陵及濮安懿王园东寅、卯、辰三位天柱寿山行镇土之术，仍乞于镇土堤逐方位，以珍宝玉石为兽埋之。宜因郓王举葬，祭告诸陵，斩草之日兴动土工，可无妨忌。」诏送提举司天监所集官定，本所奏于阴阳书及国音别无妨碍奏：原作「奉」，据本书礼二九之五六改。。从之。其镇土事，令众官详定申中书。
 礼 宋会要辑稿 礼三七 〔帝陵〕 神宗永裕陵 
      
神宗永裕陵
      
元丰八年三月五日，神宗崩于福宁殿，遗制曰：「山陵制度，务从俭约。」 
六日，命入内副都知石得一都大管勾山陵事。 
七日，命宰臣王珪为山陵使，礼部尚书韩忠彦为礼仪使，兵部侍郎许将为卤簿使，御史中丞黄履为仪仗使，龙图阁待制、权知开封府蔡京为桥道顿递使。 
九日，西京左藏库使、高州刺史窦仕宣为山陵按行副使。 
十九日，礼部言：「大行皇帝山陵，宜依治平四年故事，灵驾所经由地及西京城内，俟神主到京日，方许开乐。」从之。 
四月八日，诏内侍省内侍押班刘有方都大管勾一行山陵事。 
十一日，礼部言：「治平故事，山陵掩皇堂毕，宗正卿行虞祭之礼。官制行，太庙旧仪悉隶太常寺。将来虞祭，乞改太常卿行事。」从之。 
十二日，入内副都知石得一等言：「奉诏按行大行皇帝山陵，于永安县南凤台乡固县村得地。」诏遣礼部侍郎李常、内侍省押班赵世良覆视。 
五月六日，宰臣王珪上陵名曰永裕陵，诏恭依。 
十七日，诏右仆射蔡确权领山陵使事，以王珪病故也。 
二十八日，命尚书左仆射蔡确为山陵使。 
二十一日，兵部尚书王存为山陵卤簿使。 
二十六日，诏石得一为永裕陵使，宋用臣副之。 
十二日，步军副都指挥使、容州观察使苗授为山陵都护。 
十月一日，礼部言：「灵驾发引，三日一遣使宣问，于皇太后以表，皇太妃以笺。群臣准此。」从
      
之。 
三日，夏国遣芭良、巍名济、赖昴聂、张圭正进助山陵马。 
六日，启奠，升梓宫于龙輴。彻祖奠，太皇太后哭送出垂拱殿门，上与皇太后、皇太妃哭以从，出宣德门。梓宫升轝，上遣奠，中书侍郎、摄中书令张璪读哀册。 
二十四日，葬于永裕陵。 
十日，德音：「应两京、河阳减死刑，释杖罪；缘山陵科率，蠲复赋役；应奉、行事官量与恩泽。」
 礼 宋会要辑稿 礼三七 〔帝陵〕 哲宗永泰陵 
      
哲宗永泰陵
【宋会要】
元符三年正月十二日，哲宗崩于福宁殿，遗制曰：「山陵制度，务从俭约。」 
十三日，命尚书左仆射、兼门下侍郎章惇为山陵使，尚书吏部侍郎徐铎为礼仪使，尚书兵部侍郎黄裳为卤簿使，御史中丞安惇为仪仗使，知开封府吴居厚为桥道顿递使，尚书度支郎中王诏兼权京西路转运使，应奉山陵。 
四月二十四日，命礼部侍郎赵挺之为山陵礼仪使，代徐铎；御〔史〕中丞丰稷为仪仗使，代安惇；尚书兵部侍郎陈轩为卤簿使，代黄裳。 
同日，以入内内侍省副都知吴靖方、入内内侍省押班蓝从熙为都大管勾山陵事，入内内侍省押班冯世宁提举制造梓宫，兼按行山陵使，内侍省内侍押班阎安副之，捧日天武四厢都指挥使贾 、内侍省押班宋用臣为修奉山陵都护。 
十四日，贾 卒，以侍卫亲军马军都虞候、知代州王崇极管勾马军司，充修奉山陵都护，仍令乘驿径赴山陵所，候事毕赴阙供职。 
十五日，宋用臣卒，以宣
      
庆使、入内内侍省副都知梁从政为修奉山陵钤辖。 
十五日，命宰臣章惇撰陵名。 
三十日，太史局言山陵斥土用四月四日吉，从之。诏山陵制度，并依元丰八年例施行。 
二月二十六日，按行山陵使冯世宁言于河南府永安县得地，诏侍从官一人及入内内侍省副都知梁从政覆视。 
三月二日，命梁从政为山陵使，左藏库使罗允和副之。 
二十三日，以检校司空、保静军节度使高公绘为山陵行宫使，侍卫亲军步军副都指挥使曹诵为山陵总管，入内内侍省东头供奉官李遇裁定山陵车马人从食钱等。 
四月一日，宰臣章惇上陵名曰永泰。 
五月十五日，以罗允和为永泰陵副使，代蓝从熙。 
二十二日，罢吴靖方山陵都大管勾，以冯世宁代之。 
六月九日，命内侍省押班乐士宣为山陵行宫四方巡检。 
八月一日，御史中丞丰稷、殿中侍御史龚夬奏：「哲宗皇帝大升轝至巩县，陷泥淖中不能出，次日方至幄殿。」诏稷劾治顿递使以下闻奏。 
同日，奉安梓宫于永泰陵之下宫。 
九月四日，德音：「两京畿内、河阳、郑州管内减死刑，释杖罪；沿山陵科率，蠲复赋役；应奉、行事官量与恩泽。」 
十月二日，御史台制勘所奏：「桥道顿递使吴居厚、提举修治桥道承议郎宋乔年、通直郎卢 、奉议郎李公年等，为道路不治，致哲宗皇帝灵驾陷于泥淖，暴露经宿。」诏龙图阁学士、左中散大夫、新知永兴军吴居厚落职知和州，乔
      
年等各降一官， 仍冲替。 
八年四月十一日，左正议大夫、尚书右仆射、兼中书侍郎韩忠彦
为右光禄大夫，知枢密院事曾布为左光禄大夫，左正议大夫、门下侍郎李清臣为右光禄大夫，中书侍郎许将为右银青光禄大夫，右正议大夫、尚书右丞黄履为左正议大夫，通议大夫、同知枢密院事蒋之奇为右正议大夫，宰臣用曾公亮例迁两官，并以永泰陵复土也。
 礼 宋会要辑稿 礼三七 〔帝陵〕 徽宗永佑陵 
      
徽宗永佑陵
【宋会要】
绍兴五年四月二十一日，道君太上皇帝崩于金。 
八年十一月十三日，太常寺言：「检会山陵故事，梓宫发引日，皇帝于宣德门外奉辞，百僚于板桥奉辞。其掩皇堂日，奏请神灵上虞主讫，埋重于皇堂隧道。 
九年正月十七日，礼部、太常寺言：「国朝山陵故事，升遐后制皇堂，命宰臣上陵名。昨闻徽宗圣文仁德显孝皇帝、显肃皇后升遐，即与国朝故事不同，故未建陵名。今已将及大祥，虽未置皇堂，若不先建陵名，则春秋二仲有妨荐献行事。欲乞详酌，不候修制皇堂，先次命宰臣上陵名。自大祥后仲春之月为始，每遇荐献及非泛奏告诸陵，添设徽宗圣文仁德显孝皇帝、显肃皇后位，以称钦崇之意。」诏差尚书右仆射秦桧。已而桧言：「臣伏以荆鼎告成，永绝持髯之望；汉陵尚俭，犹勤治霸之图。兹揭令名，是伸孝志。恭惟徽宗皇帝道该众妙，心同太虚。视富贵如 糠，
      
等死生如昼夜。越之南，燕之北，惟推而后行；涧水东，瀍水西，将归于其室。冈重岭复，近列圣以相依；地久天长，弥万年其不朽。徽宗皇帝陵名，伏请为永固陵。」诏恭依。其后改曰永佑。 
绍兴九年四月十三日，诏：「将来梓宫至东京，权于龙德宫安奉，于西京修奉陵寝。」 
五月六日，宗正少卿、三京淮北宣谕官方庭实言：「比缘使事至西洛，因得瞻觐祖宗陵寝。窃见宣祖皇帝永安陵、太祖皇帝永昌陵、孝明、孝惠、孝章皇后陵，制度极为简古。臣以此知太祖、太宗皇帝亲历民间疾苦，念创业之艰难。奉先之孝，所当自竭；而爱惜民力，犹务俭约。是以深仁厚泽，被于四海，使斯民至今不忘宋德。欲将来徽宗皇帝、显肃皇后山陵，只乞依永安、永昌并孝明、孝惠皇后诸陵制度，并从简俭。」诏依。 
六月七日，宰执进呈礼部、太常寺讨论徽宗山陵故事。上曰：「山陵事务从俭约，金玉之物断不以一毫置其中。前世厚葬之害，可以为鉴。」臣桧等曰：「此非陛下博览今古，灼见利害之实，孰敢轻议 圣谕所及，足为后世法。」 
二十三日，兵部侍郎、兼史馆修撰张焘言：「伏见宣谕官方廷实有请，乞将来先帝山陵一依永安陵等制度。臣区区愚忠，愿明诏有司，异时永固陵，凡金玉珍宝尽斥不用，播告天下，咸使闻知。如是，自然可保无虞，与天无极。惟陛下精思远虑，断而行之。」上嘉纳之。 
七月五日，诏黄冕充山园陵按行使。 
十五日，诏吏部侍郎
      
周纲充按行使，梁邦彦副之。先是，梁邦彦既被差充山园陵按行使，邦彦言：「省记故例，山园陵按行使差近上臣僚充，内侍为副。事干典礼，付委至重。」诏令礼部、太常讨论，至是太常寺言：「太祖(庙)[朝]昭宪皇后园陵，命枢密副使赵普为按行使，内客省使王赞副之。神宗朝慈圣光献皇后山陵光：原作「元」，据本书礼三一之三一改。参《宋史》卷二四二《慈圣光献曹皇后传》。，命龙图阁直学士韩缜为按行使，入内副都知王中正副之。参用文臣，于体为重。所有按行使，欲差侍从或前执政。」故有是命。 
绍兴十二年六月十四日，绍兴府申：「缴到知会稽山龙瑞宫事潘道璋陈献会稽山龙瑞图本，可以为攒宫。」诏万俟前去按行，俟见得可否，续具奏闻。 
七月十一日，诏：「徽宗皇帝、显肃皇后、懿节皇后攒宫吉地，令临安府召人陈献，将来优与酬赏。」 
十三日，诏资政殿学士、左朝奉郎、提举醴泉观、兼侍读郑亿年充永固陵攒宫复按使，内侍省押班兼提点吴国长公主宅李珪充永固陵攒宫复按副使。先是，御史中丞兼侍读、攒宫按行使万俟等言：「奉旨前来按行攒宫，道士潘道璋所献会稽山龙瑞宫地，即与国音姓利相违。泰宁寺青山园地在昭慈圣献皇后攒宫之东，其地系天柱寿山，低怯，亦不可用。臣等今别按视到昭慈圣献皇后攒宫西北地段寿命主山三男子孙之位，形势高大，林木郁茂，土色黄润，一带王气秀聚。宜于此地卜穴修制攒宫，庶几山冈顺于国音，风水便于地里，
      
乃为圣宋万世之利。又据太常寺礼直官王彦能等状，称：『元得旨，昭慈圣献皇后攒宫禁地四至各一百步，若于禁地外别立永固陵攒宫篱寨，即无妨碍。今来西、北百步禁地之外地形低下，不可安穴，分立神围。欲近北壁偏西五十步内，自南分别立永固陵外篱寨；次北偏西安穴，随地之宜，分立神围，各立内外篱寨。』臣等令勒判太史局吴师颜等相验，其地可以使用。所据太常寺礼直官王彦能等状，称：『若于昭慈圣献皇后攒宫西、北百步禁地之外，别立永固陵攒宫篱寨，缘百步之外地形低下，不可安穴，分立神围，乞于禁地五十步内分穴，尚离昭慈圣献皇后神围五十步外。更乞下太常寺看详。』本寺今检会宫陵仪制，永定陵南侵三陵禁地一里九十步。并检会陵寝地图，永厚陵东篱寨与永昭陵西禁地相侵，永泰陵东篱寨亦与永裕陵西禁地相侵。今看详，按视到永固陵攒宫地段，虽在昭慈圣献皇后攒宫禁地百步之内，若比附上件故事，即于典礼无妨碍，可差官复按之。」故有是命。 
八月二日，攒宫修奉都护杨存中等言：「国朝山园陵神台、神围，虽各有制度，缘昨来昭慈圣献皇后攒宫系随宜修奉，(命)[今]来永固陵攒宫除神围篱寨远近步数，依按行使司所标札远近步数外，其修奉一节，欲并依昭慈圣献皇后(标)[攒]宫制度。」诏依。 
二十七日，礼部侍郎施垧等言：「迎护徽宗皇帝、显肃皇后、 
      
懿节皇后梓宫到龙德宫殿攒，以俟修奉，未有发引月日。况丧事即远，有进无退，傥或尚淹时月，久稽安奉，不唯于礼非当，亦虑非宁(礼)[神]妥灵之义。欲乞随宜称礼，以一月为期，择日发引掩攒，庶几梓宫早安窀穸。伏望下太史局，于十月半以前选发引、掩攒日分。」从之。于是太史局选到殿攒日宜用九月九日戊戌，时宜用巽时吉。殿攒方位宜于正东偏北田地，时前祭并吉。启攒日宜用九月二十六日乙卯，时宜用艮时吉。发引日宜用九月二十六日乙卯，时宜用坤时吉。掩攒宫日宜用十月七日丙寅，兴梓宫时宜用乙时吉，掩攒宫时宜用丁时吉。诏依。 
同日，诏二十八日、二十九日早晚御膳并进素。 
同日，太常寺言：「昭慈圣献皇后灵驾赴攒宫，发引日，皇帝亲行启奠、祖奠、遣奠礼，读哀册，奉辞，吉服还内，衰服并焚之。俟至攒宫，有司摄事，行迁奠并掩攒宫之礼。将来梓宫发引至攒宫，欲依故事。」并从之。 
十月十九日，诏：「绍兴府应办修奉徽宗皇帝、显肃皇后、懿节皇后攒宫，有劳民力，理宜宽恤。可依下项：修奉永固陵攒宫占用过人户山地，仰绍兴府委通判躬亲前去打量，据地段优支值直，豁除地内合输税赋，仍与推恩。昨修奉昭慈圣献皇后攒宫用过人户山地，当时虽已支还值直，访闻止依空闲地段估计，致曾有陈诉。仰守臣相度，特与添还价钱。如有愿添还价钱、愿补名目者，许经尚书省自陈。其修奉攒宫，绍兴
      
府属县于民间买到砖瓦、竹木、石段，并排顿犒设买过物色，逐急借用钱物、陈设器皿什物之类，并仰守臣限五日当官逐一支还，毋令欺弊及妄作名目占留。应缘修奉攒宫差顾民户工役，并采取石段、盖造席屋、修治堰闸桥梁道路、搬运砖瓦石段之类，仰本府守臣取见逐县实曾被差应办人户，酌度工力等第，各具本户下合减放上供苗税数目，申尚书省取旨除放。应梓宫经由去处，应办官司借人户屋舍，仰计日优支赁直。应合还人户价钱，仰先将本府元桩备钱物支还。如不足，于合发上供经总制钱内贴支，具数申尚书省。其合支还钱物，仰守臣觉察，如有阻节欺弊，按劾闻奏，官当远窜，人吏决配。仍出榜晓谕，〔许〕人户越诉。应缘修奉应办事务违慢官吏，见被体量取勘者，并特与放免。应诸处差到修奉工役、逃走兵级，限一月许令首身，与免罪收管。限满不首，复罪如初。邻近州县民间如有应办过事务，令两浙转运司比类条具，申尚书省取旨施行。」 
十一月四日，诏：修奉攒宫掩攒了毕，万俟、郑亿年、宋唐卿、李珪各转两官；一行官属、人吏、诸色人，等第推恩有差。 
同日，诏：桥道顿递使司官属排办并无阙误，第一等转一官，减二年磨勘；第二等转一官资。修堰闸官减半，选人比类施行。 
二十五日，知绍兴府楼照言：「奉诏打量攒宫，用过人户山地共计二百一十九亩五十七步。除数内五
      
十七(步)[亩]三角一十三步，昨系人户潜昊、韩俊良、韩遂良献充昭慈圣献皇后攒宫禁地，先支还价钱，每亩三贯五伯文足，今来将上件地段充徽宗皇帝、显肃皇后神围并禁地讫。其余一百六十一亩一角四十四步，系潜升等九名地段，充懿节皇后神围安奉御下宫禁地。其合给值直，欲依昨来买过昭慈圣献皇后攒宫地段价直上各增两倍，每亩计作一十贯五伯文足。及潜升地内元有荫木养樟林木大小一千五百七十八株，估值钱一千一百二十二贯一百文足；潜杲地内有大小林木一千一百七十五株，估价钱七百二贯四百七十五文足。欲依数支还。其先用过已买潜昊、韩俊良地五十七亩三角一十三步，每亩价值亦乞依此添给。内韩俊良、韩遂良、潜升、潜(旻)[昊]地段，并依充徽宗皇帝、显肃皇后、懿节皇后神围。」诏价钱令绍兴府先次支给，韩俊良、韩遂良、潜杲、潜(旻)[昊]、潜升各与补州助教。韩忠(怒)[恕]父宗颜与赠将仕郎，以忠恕故父宗颜系敕授扬州助教，乞将所献地不愿添支价钱，别赠故父名目故也。 
十三年二月一日，诏：徽宗皇帝攒宫了毕，委后省官看详陵名陵：原无，据后文所述补。，令侍从官同共拟定闻奏。既而权户部尚书张澄等言，欲拟「永佑」二字，不犯历代陵名。诏恭依。先是，有诏于西京修奉陵寝，有司拟陵名永固，既而梓宫权攒绍兴府会稽，故改今名。 
五月一日，诏：「永佑陵攒宫司都监、巡检任满，并
      
</div>
    <div class="pagination">
<a href="宋会要辑稿_page180.html">上一页</a><span>...</span><a href="宋会要辑稿_page176.html">176</a><a href="宋会要辑稿_page177.html">177</a><a href="宋会要辑稿_page178.html">178</a><a href="宋会要辑稿_page179.html">179</a><a href="宋会要辑稿_page180.html">180</a><span class="current-page">181</span><a href="宋会要辑稿_page182.html">182</a><a href="宋会要辑稿_page183.html">183</a><a href="宋会要辑稿_page184.html">184</a><a href="宋会要辑稿_page185.html">185</a><a href="宋会要辑稿_page186.html">186</a><span>...</span><a href="宋会要辑稿_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
