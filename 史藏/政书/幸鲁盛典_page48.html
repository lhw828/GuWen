<!DOCTYPE html>
<html>
<head>
    <meta charset="UTF-8">
    <title>幸鲁盛典 - 第 48 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>幸鲁盛典 - 第 48 页/共 87 页</h1>
    <div class="content">　　子竝勒碑铭以绥仰止
　　帝纮皇纲载扬休美于万斯年垂光信史
　　皇帝幸阙里释奠恭纪
　　右春坊右中允兼翰林院编修【臣】李澄中
　　前年甲子十月时
　　皇帝问俗先尊师诸侯朝防泰岳毕
　　翠华更指泗水湄左亳右社两观出层城曲阜何逶迤登堂礼器制度古山罍玉豆兼鼎彝麾旛首尾杂防绘应鼗响答笙管吹翩翩翟籥自万舞猗那歌颂无参差我
　　皇盥献肃再拜微风不动扬灵旗于昭
　　至圣俨陟降馨香明徳遥相追杏坛卓立怀英字书藏鲁壁闻金丝老桧依稀记手植风霜驳蚀苔藓皮旋纹屈蟠金铁骨苍鳞怒茁虬龙枝更遵辇路谒
　　圣墓石坛一望形累累千章乔木絶鸟雀楷旁剰有藂生蓍真宗东封驻跸处至今亭子留遗规
　　宸章高揭悬日月十行仰睹尔雅辞诗律赋记妙风格
　　天葩灿烂云霞垂凤盖
　　赐出表异数
　　御额题作干年基庙中玉节寒旖旎檐前金薤春葳蕤鬼神嵗嵗共呵护屏除木魅奔妖螭世官博士逮四子元公遗爱分诸姬
　　圣朝名器岂滥与要为吾道存纲维汉帝太牢志过鲁
　　贞观释奠唐治岂若吾
　　皇阐精一修明经传文在兹幸逢盛典愧扬厉恭颂辟
　　雍明堂诗
　　大驾南巡赋
　　日讲官起居注右春坊右中允兼翰林院编修【臣】徐嘉炎粤我
　　皇清之总三才而袭气母兮历
　　三圣而冠百王惟
　　圣主之首出乎庶物兮鼔槖籥而播隂阳当甲子青龙之元防兮赫景命而召祯祥诞五德之纯精兮开万禩而煇煌耕猎道德而为苑囿兮驰骋仁义以为津梁光无幽而不烛兮泽无徃而不彰绍盘羲而代嬗兮孕苞符而统混茫旣四海之宁壹兮乃兆人之如伤作雷雨之解而在宥兮象风地之观而
　　省方尔乃建霓旌张凤斾云防日斿虹幢羽盖万骑缤纷千乘繁防乃先沛膏雨于垓埏集羣生于覆载仿天乙之弛罗仪镐京之大赉蠲南国之仓箱望东州而赈贷推恩数于羣臣宾化育于无外于时背秋涉冬寒气始升焦溪渐涸汤谷将凝水泽之腹旣坚不周之风斯兴木脱叶而童童草解节而棱棱吾
　　皇于是驾云龙之飞辂张秋隼之华旟饰军容于七萃申武衞于三驱隆隆记里之鼓辚辚相风之车散辔于渔阳之野校戎于龙之墟则有屏翳清尘望舒悬象饬驰道之离宫辟修途之榛莽有防防之攀跻非昈昈之敞眷北顾而逶迤慿南云而下上值三农之休暇惟六龙之是望极九有之神功爰告成于岱宗嗤齐桓之望瑞陋汉武之干封为民储祉秩叙惇庸望天孙而至止仰日观而雍容爰祗诚而徒步乃独致夫防恭
　　乘舆屏其勿御腰褭却而罔从悬崖垂二分之足絶壁俯万寻之松似扪参以厯井若凌虚而御风羾天门而排阊阖经千树而瞰三宫胼胝均勤乎大禹焦劳重见乎神农时则衞士严装从臣啓路厘室儆晨斋宫戒暮庆成乎答天之礼敷告乎勤民之故神人允协其休和臣氓式遵夫矩度鹍车东振阘防南翔渡沂洸而行迈涉汶泗而飞扬巡河滨而周歴思潄水之沟防玩璿珠于漆泽屯楗石于宣房招河伯以效灵顾海若而望洋南际防沟北始汜光嗟泛滥之愁人致汚莱之卒荒经营乎溃决之陂疆理乎横流之塲必凿海而归墟斯我田之既臧何水衡之足惜为当救此一方驾艅艎之乘舟杭一苇而南浮任长风之破浪亦沿波而泝游荡日青龙之舰排云飞燕之楼组练耀昆明之浦帆樯联彭蠡之洲牙旂桂楫赤舳银钩涵泳则羣山遥指溯洄则百川竞流尽乾坤于一瞬坼呉楚而为沤缅六代之繁华经千年之建业瞻虎踞于名都指牛头为天阙隘紫盖之偏安狭金车于季叶睠故国之山陵乃追扬其谟烈稽运防之始终嘉唐虞之盛节致隆仪于轶代戢军氓之剪伐斯无前之至德实靡有之轨辙惟经纶天下之大经乃旷世同符而莫越南眺呉防清嘉之宇俗号秀民地非沃土揽转运之京坻恤烦疲之廪庾襟茂苑于具区带横塘于江浦遡泰伯于千秋起言游于三古稽山在望胥涛惊眼勤望幸于黟江伫况荣而宛转念
　　两宫之暂离遂
　　六龙之旋返植梧鳯于冈陵斮修蛇于坟衍驰延属之
　　纡途陟峛崺之峻坂洒
　　宸章于妙高登浮玉而遐览黄童襁负以待泽黎庶讴吟而送远观乎人文乆道化成景终古之教泽过阙里而式慿大猷是经先民是程尊元公而开元圣由素王以及素臣仰
　　帝师而下拜志重道以文晰欃檀雒离之木辨鸡彜龙勺之铭翠古桧之菁葱抚楷模之轮囷汤汤乎洙泗之流屹屹乎防阜之城结山河之两戒钟地脉于百灵于是世胄谒礼诸生肃兴仿累朝之宾监荣先圣之云仍制既隆于绍嘉恩更亶乎褒成盛三雍之上仪崇百代之休称是日也
　　天子考五经之统纪思六艺之折衷爰披图而志绩论报德而酬庸笾豆舞佾之繁银镂琬琰之隆是未足以光天德赞圣功乃留曲盖之凝严轶葩瑵之巃嵸属祗寅乎禋祀纷肸蠁而丰融广钖类之孝思论説之儒风歴汉元以迄今兹谁尊圣之克同爰乃
　　回驾旋轸飞軨整斾鳯辔玲珑麟毫棽丽张广乐于洞庭舞咸池于北冀千钧之虡力洪万石之钟音备赋忠厚于行苇歌太平于既醉千疆靁赴万里星奔东熿沧海西燿玉门奠斗辰于皇极布星宿于昆仑日南则威加穷髪漠北则武震乌孙重舌缓耳之国雕题黑齿之氓莫不来王而慕义稽首而称臣
　　皇帝犹愿时雍之速届俾风动之遄臻乃下
　　明诏励羣臣崇学校饬儒绅道德文章济济振振遐陬密壤过化存神是以敷天之下率土之滨含文抱质履素怀真歌风舞雅蹈德咏仁沐浴乎诗书之泽翺翔乎礼乐之英郊畿父老迓望
　　属车千官纷防雁列鳬趋怀银黄及玺绂佩玉虎与金鱼颂省耕省敛之举上丰年大有之书猗欤盛哉皇帝王三嬗之运唐虞夏递降之余我
　　皇之至德亘万古而难逾颂曰
　　煌煌
　　圣祖创惟艰兮洎我
　　章皇开八埏兮
　　皇帝圣德宏先业兮既觐文光扬武烈兮三孽既殄毒痡除兮海不扬波同车书兮殊方贡琛入质子兮震叠懐柔百神慰兮思我烝民际太平兮或虞幽隐壅上闻兮
　　省方陈风观我生兮登岱祈天志忧勤兮经纶参赞遵先圣兮道一风同克永命兮有虞五载廵狩徧兮亦越姬周十二年兮我
　　皇法古纯不已兮时迈其邦昊天子兮小臣献颂介景
　　福兮
　　圣子神孙永天禄兮
　　圣驾临幸阙里恭纪【集选诗】
　　左春坊左赞善兼翰林院检讨【臣】周清原
　　我
　　皇秉至德【沈约】时泰玉阶平【任昉】川岳徧怀柔【顔延之】民思歌被声【顔延之】肃肃宵驾动【陆机】凛凛天气清【曹摅】青霞杂桂旗【沈约】朱轩耀金城【张协】冠佩相追随【江淹】驾言远徂征【陆机】崇山郁嵯峩【陆云】
　　礼登竚
　　睿情【江淹】
　　其二
　　岱山饶灵异【范云】天路安可穷【曹植】白云随
　　玉趾【沈约】皓月鉴丹宫顔【延之】晨策寻絶壁【谢灵运】平明登云【谢眺】下临千仞谷【司马彪】仰聆大壑灇【谢灵运】兼烛八纮内【刘桢】托慕九霄中【沈约】万象咸光昭【谢灵运】玉宇来清风【刘桢】
　　其三
　　日观临东溟【顔延之】髙盻四海【左思】襟带尽岩峦【徐悱】崇云临岸骇【陆机】碑版谁闻传【谢灵运】苕苕歴千载【谢灵运】防翰咏新赏【江淹】上天垂光彩【魏文帝】迢递起朱楼【谢眺】
　　天子命上宰【枣据】扬銮戾
　　行宫【谢瞻】翠山方霭霭【江淹】
　　其四
　　钦圣若旦暮【谢灵运】言论凖宣尼【左思】囘轩
　　驻轻盖【鲍照】嘉树下成蹊【阮籍】丛林森如束【张协】樛枝耸复低【谢眺】徘徊墟墓间【潘岳】顔闵相与期【阮籍】肃肃广殿隂【江淹】济济映光仪【曹摅】徳礼既普洽【顔延之】
　　命驾起旋归【阮籍】
　　圣驾幸阙里恭颂【有序】
　　国　子　监　司　业　【臣】　彭定求
　　【臣】闻作君兼统于作师道法实该夫治法微言删述功在六经大义昭垂理归一贯洙泗开百王之范春秋立万世之宗我
　　皇上丹扆凝神细旃味道履仁蹈义优游纯粹之林尽
　　性达天函蕴精微之府固己
　　渊衷夙契
　　至德宏昭矣兹值海防之升平当
　　璇宫之清燕时巡方举望秩初修瞻鲁甸以来游访孔庭而涖止登山观海式亲俎豆之容入室升堂益慰羮墙之慕礼加崇于
　　先圣
　　恩遍及于后昆懿典备焉休风尚矣爰徴载籍代有成规建武停銮迄贻讥于防纬祥符驻辇终获诮于天书展谒虽隆阐扬未覩惟我
　　皇上折衷礼乐制备宪章游览图畴功兼述作稽古却东封之典尊师修北面之仪心法相承直绍源流于千载音容如觏俨然授受于一堂则效惟殷步趋罔间所谓臻其阃奥且以证厥津梁也矧复抉
　　天章之丽
　　宸翰之辉凡属殊荣尤称仅事从此定百家之轨辙道炳中天扩九有之风声化成率土允矣斯文之庆诚哉大道之光弇陋小儒遭逢斯盛识同窥管何能仰赞
　　髙深职在濡毫窃效咏歌化泽乃拜手稽首而作颂
　　曰
　　景厯贞元防
　　乘舆到杏坛
　　省方先海甸返斾自江干统接尼山武源寻泗水澜麟郊屯羽骑鹭序整缨鞶驻跸亭凝紫缭垣旭绘丹晴沙荆避路密防桧凌寒吐玉留朱绂枞金降
　　翠銮奎门迎剑佩享殿集衣冠望气祥云拥升馨瑞露漙牲牢逾汉祀纁币肃祠官铎拟周雝振丝听鲁壁弹表章师道重妥侑
　　帝心安远轶崆峒驾真同岱岳观摛词舒
　　睿藻叶律和猗兰翰采霏琼贝文漪簇绮纨行间疑舞
　　凤笔底讶囘鸾华盖膺
　　殊锡神斿喜共防传纶
　　天贲宠赐爵
　　主恩寛盛典青编纪穹碑緑字刋小臣司爼豆歌诵托
　　毫端
　　幸鲁颂【有序】
　　日讲官起居注翰林院编修【臣】励杜讷
　　康熈甲子冬十一月
　　皇帝命法驾诣阙里释奠
　　先师礼肃九拜甚旷典也既进弟子员讲书毕徧观车服礼器抚嘉植阅丰碑忾然遐慕弥切景行爰
　　御书牓额作赋咏诗
　　奎画天章之盛振古如兹洵为剏见云汉昭囘庙堂増
　　重已复谒林展拜游览久之乃撤
　　仗前曲柄留于庙庭
　　赐赉圣裔以下章服币帛有差进讲者二人授以官
　　异数深恩皆徃代所未有是举也不惟东鲁之父老诸生欢声雷动凡在列羣工薄海横经之士仰见
　　圣天子笃学右文崇儒重道如此其懃拳恳摰也相率感奋濯磨蒸蒸向风而宣圣之统绪更极昌明已宁秪典礼炜煌昭垂奕世哉敬拜手稽首而作颂曰
</div>
    <div class="pagination">
<a href="幸鲁盛典_page47.html">上一页</a><span>...</span><a href="幸鲁盛典_page43.html">43</a><a href="幸鲁盛典_page44.html">44</a><a href="幸鲁盛典_page45.html">45</a><a href="幸鲁盛典_page46.html">46</a><a href="幸鲁盛典_page47.html">47</a><span class="current-page">48</span><a href="幸鲁盛典_page49.html">49</a><a href="幸鲁盛典_page50.html">50</a><a href="幸鲁盛典_page51.html">51</a><a href="幸鲁盛典_page52.html">52</a><a href="幸鲁盛典_page53.html">53</a><span>...</span><a href="幸鲁盛典_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
