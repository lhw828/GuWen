<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 537 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 537 页/共 1125 页</h1>
    <div class="content">十月，诏：「西京市籴军粮，转运使止当劝诱，无得迫促。」时转运使于西京市籴，条约过当，民不如约则杖之，故特禁止。 
十一月，帝谓王旦等曰：「京畿近日物价稍高，盖缘平籴之处，三司许其饶价。朕熟思之，便令罢去。又窃于储蓄或恣其敛籴，又恐伤民，其诏在京常平仓及畿县收籴之 
     
处，并令减下籴价，更不紧峻钤辖。」诏曰：「乘彼丰稔，有敛粟之期；阻于往来，非通商之道。务从民便，特轸朕怀。应今后百姓商旅将带斛斗，各任便逐处籴货，官司不得辄有禁约。如敢固违，当行朝典。」 
十二月十二日，遣常参官于麟、府州置场，和市军粮。时河东丰稔，米斛百钱，戍人以茶一斤易粟一囊，州县利于转送，不即敛籴，故有是命，仍诏止一年转送。 
十五日，帝谓王旦等曰：「访闻河北、河东诸州军籴博到斛甚多，为阙敖舍，并权积于寺院内。虑逐州军见为数多，遂懈慢不即收籴。可诏逐路转运司速以空闲公宇或系官舍屋盛以囷廪，仍依元降条贯多方敛籴，务要广有储拟，仍逐旬具数以闻。」 
六年五月，大理寺丞刘有政言：「今后和籴州军许令小民收籴口食外，并依三司起请，即不得有妨官中收籴。其价夏以五月、秋以九月，悉用中旬价量增之，以为定额。」诏付三司定夺以闻。 
十月，诏：「今岁秋成，如闻诸路和籴均于民户，颇有烦扰。可令河北、陕西、京西转运司各蠲其半，可令中等户以下免之。」 
十一月五日，诏：「陕西州军平籴斛斗，宜令太常博士周嘉正与本道转运司勘会，如合(诸)[储]积州郡，即速令收籴，仍许就便输纳；其不须淮备州郡，即勿一例施行。」 
十五日，诏曰：「朕以淮甸奥区，频年薄稔，虽已臻于丰岁，尚深恻于予衷。属在秋成，方兹平籴。顾邦储之诚切，虑民食之犹艰。将致阜康，宜宽 
     
收敛，用申存恤，当体至怀。宜令转运司疾速指挥权住和籴。」先是，帝以淮右今年虽熟，尚虑民间未得丰足，故有是命。 
十二月，三司请于畿县和市刍粟，诏中等以下户免之。 
七年二月，帝曰：「臣僚上言，陕西州军不依 催置收籴斛，乞差中使复位户等。」王旦等曰：「请只令转运司条析其寔，并具置十平直人等咤依闻奏。」 
八月，诏曰：「乘彼丰登，是宜积谷，阻其价贩，岂曰通商 特颁优假之文，庶协公私之便，应百姓、商旅将带诸色斛，并取便于州县及上京籴货，逐处籴场不得约拦收籴。如敢固违固：疑当作「故」。，重行朝典。宜令逐路转运司下逐州军出暝晓示。」
九年七月，令陕西州军秋谷登稔去处，官籴粮斛，无使(使)伤农。初，使臣自西来者言鄜、延、华州岁稔，陕西转运使上言秋苒丰茂，宰臣奏曰「物贱伤农，请行平籴」故么。 
天禧元年十二月，诏：「河北定、莫州、广信、保定军，所储军粮不及三年以上，宜令转运使比常年减数便籴，自余州军权住便籴一年。」河北、河东诸州言：「见管刍粮万数不少，近年支遣殊 ，伏虑渐益损腐，望权发军马赴内地州军驻泊，以就支费。」诏发军马天雄、永兴、永静、河、陕、贝、冀、邢、洺、磁、相、怀、泽、潞、慈、隰、石、干、耀、华等二十一州军，仍令沿边安抚司具此意以报契丹，无使妄有猜惧。 
二年闰四月十四日，诏：「应依年例合收籴斛去处，令三司不得直行文字，仍令旋具奏闻。」 
十六日，诏：「河北州军 
     
今年夏稔，宜令转运司计度沿边州军粮草，如不及三年合收市为备者，件析以闻。」 
十一月十七日，起居舍人吕夷简言：「澶、魏丰熟，望出内藏钱二十万贯市刍粮。」从之。 
三年九月，西染院副使、内侍押班周文质言：「西边苒谷登实，望于镇戎军等处别置敖庾，入中籴军粮五七万斛。」诏陕西转运规度以闻。 
十月，工部侍郎、集贤院学士马亮言：「淮南州军薄稔，商旅有自两浙转粟而贩鬻者，以给民食，今官市之，其价增倍。望令权罢和籴。」诏发运司详酌以闻。 
四年八月，出内库钱五十万贯付三司市菽麦。时宰臣言「今岁丰稔，菽麦甚贱，钱多为富民所蓄。谷贱伤农，请官为敛籴以鳪之」故么。 
九月，太子太保王钦若言：「请令江淮制置使罢雇民船，两浙南权罢和籴，听商旅入中。」并从之。 
十二月，诏：「如闻河北州军假民钱市粮斛，虑成搔扰，止之。如已假得钱，实时给还，所须军储，委转运司别为规画。」 
干兴元年三月，陕西转运使范雍言：「沧州历亭县等处每年广收粮斛，乞修置仓敖，差官收籴。」诏转运司相度，无妨，即依所奏施行。 
仁宗天圣元年正月，诏：「河北、河西粮草，须及时准度，仰于三司内藏库拨发钱帛或羡剩官物可以变转者，预先计度脚剩津置，以备向去时熟市籴粮草。中书、密院与三司相度利病以闻。」 
七月十七日，诏于河北见勾当朝臣内选差一员，乘递马往沿边提举便籴粮草。以是岁河朔 
      
秋谷大稔，令及时蓄聚边备故么。 
八月，陕西转运使范雍言：「沿边州军和籴入中军储，合差官往彼请受外，乞给与驿券，仍据和籴入中到斛等第酬奖。如及得元抛数，乞优与酬奖；及七分以上者，至得替日，磨勘理为劳绩；及五分以上者，得替日，与家便近地一任；不及三分者，乞从本司取勘申奏，量与责罚。其当路知县及独员监司自来不许差遣之处，望特许差使。」诏可其请。又定夺所言：「河北沿边州军寨依新法便籴粮草及常平例籴买粮草，所差监官亦乞依范雍所奏陕西例施行。」从之。 
闰九月，淮南江浙荆湖制置发运司言：「乞下逐路运司，于人户所纳苒税上，每石量籴二斗五升，合籴得二百万石，所贵敷趁年頞上供。」帝曰：「常赋之外，复有量籴之名，必恐劳民，令别规画。」 
三年十月五日，权三司使公事范雍言：「和籴、和买粮草有未便事，谨条言之：一、天下和籴、和买夏秋粮草，虽逐处开场，多被经贩行人小估价例，外面添钱收买，候过时，乘官中急市，即添价却将籴买者中卖。兼多方拌和均减，致粮草怯弱，又枉费官钱不少。乞自今和籴和买，须及时早开场，委知州军同通判与监官当面勒行人依在市见卖价例估定钱数，仍须趁时籴买。不得容信作弊，直至过时，大估价钱，得怯弱粮草，枉费官钱。更委转运司专切提举，违者勘罪以闻，仍乞每年约束遵守施行。一、诸州军县镇津步 
      
餐驿，逐年所要支备粮草，并是转运司预行文字，令约度支拨，或即籴买。其如逐州军人吏等多是作弊，蒙昧官员，直候非时阙绝，本处申报，便差倩街访百姓及乡村人户转搬往彼。转运司不能尽见劳扰，妨费农时，吏缘为奸，为害甚大。乞令转运司每年逐处长吏躬亲约度管内仓驿合要粮草申报，如是有司支拨，即拨与税物送纳；如无可支移，即令本处多方趁时籴买，须令及得年支数目。今后更致阙乏之处，并仰本处未得便差人夫转搬，须申转运司，委本司先且取勘本州岛干系官吏依法施行讫，方与相度擘画应副。仍乞每年科拨之时，检举施行。」并从之。 
十二日，淮南等路发运司方仲荀等言：「淮南两浙州军和籴，甚有监官咤循，信容专及诸色人作弊，致得粗弱斛斗泊装发至卸纳地头，多称不堪上供。乞今后应和籴斛斗装发至卸纳仓场，如验得粗弱不堪上供，即委自知州、(同)[通]判入仓，同与监官勾集纲稍人员对众子细看验，如委实粗弱不堪，便勒行人定验，纽计亏官价钱并枉费搬辇请受，牒元籴州军勘断。监专斗级于合分摊人名下剥纳入官，虽遇赦恩，并不原放。以斯条约，必绝奸欺。」从之。 
十一月十六日，翰林侍讲学士、刑部侍郎娉墦等言：「详定到河北沿边州军寨便籴买粮草，支与香茶、见钱、三色交引，委得么远利便。其客旅于在京榷货务入纳钱物，筭请茶货，欲于入 
      
纳寔钱内金银、物帛上等第即与功饶。所有十三山场筭请茶货，欲更不贴射，依旧于在京榷货务及本处入纳钱物筭射，及十三山场买茶，每年朝廷差使臣于山场秤盘，欲今后只委制置司邻近差官。」从之。 
四年五月，都官员外郎吴耀卿言：「淮南州军在市米价翔贵，寻问咤依，多言官中和籴紧急，是致小民阙食，发运司务要敷趁年额，须至催督。乞朝廷勘会在京见在斛斗数目，于咸平、景德年额内酌中立一等为定额。」诏下发运司，仍令三司立定年额。 
咸平、景德年中上供斛斗，不过四百五十万，比至近年六百五十万。乞于逐年上供数内酌中取一年为定额。」诏三司于上件年额船般斛斗六百万硕上供数内权减五万硕，起自天圣五年后，每年以五百五十万硕为额，不得别致亏欠。从之 闰五月二日，三司言：「荆湖、江、淮南四路州军米价，每斗或七十至百文足，多言和籴场紧急，欲得籴及万数应副上供。伏从之：疑衍。。 
八月，京西转运司言：「辖下州军各阙粮储，欲乞于近便州军权支见钱三五十万贯，赴当路收籴军储，准备支遣。」从之。 
是月，三司言：「河北、陕西等路州军客人入纳籴买粮草交引，自前客人赍到文抄，赴省投下，翻换正勾文贴，元限十日点筭行遣发放，伏缘日限数多，恐有住滞。今欲减定日限，前部限五日点勘行遣押印送勾院，即限两日对勘书押发放。」从之。 
十月八日，京西路转运 
      
司[言]：「今岁秋成，斛斗稍贱，乞下三司支拨见钱，及时收籴。」诏令三司支钱二十万贯，半于内藏库支，半于左藏库或榷货务给付。 
二十三日，户部副使王博文言：「乞降 命下陕府西路转运司，令专(窃)[切]提举当职官吏及时催纳今岁粮草。」从之。 
五年正月，上封者言：「体量得河北诸州军每年和籴便籴斛斗万数不少，官中估价不低，从来被诸色行人等将米粟两色入糠及 谷，用温水拌和入中，在仓敖及一二年间，便有陈次黑弱。伏乞严行科断。」诏令河北转运司依先降 命严行軨辖，其将糠 及水拌和湿润斛斗入中人等，所犯情理重者奏裁。 
十月，三司言：「陕西十一州军本处官员、使臣等将收籴、博籴、便籴纳到粮草衮合为数，乞行酬赏。」省司勘会：「其收籴、博籴粮草数少，便籴数多，详酌盖是监籴官员使臣不切用心趁时收博，致过时致过时：疑有脱字。，却就贵价入便。欲乞别立定等第赏罚，[所]贵得用心。每年抛降夏秋色粮草与逐处收籴、博籴，转运司于别州军举差官员、使臣往彼专监入纳者。其收、博、便籴粮草各及得元抛万数，即依元年八月 酬奖。所是本处官员、使臣监当者缘系本职勾当，候得替日，令转运司勘会逐年收、博、便籴粮草数目各及得分数，即与保明申奏。所贵用心收博得万数，冀免一向贪数入便。其不系博籴州军，即以收籴、便籴两色数目各别比附施行。其同监并提举官员、使臣 
      
不得一例乞行酬奖。」从之。 
六年六月，诏令三司于在京榷货务支拨钱二十万贯与京西转运司，分劈收籴斛斗，以岁丰谷贱故么。 
近岁近裹州军秋田，比常年丰熟，本司虽已依常平例下逐州军置场收籴，缘阙见钱，近蒙自京支拨见钱三十万与本司籴买粮草，约只得五十万石已来。深虑过时，为豪民兼并之家趁贱收籴，官中无可计置，须至擘划。接此近裹州军丰熟之际，除依常平例于沿边并近裹州军收籴入便外，更乞于沿流安利、天雄、永静军、相、贝州及德州将陵、贝州历亭县共籴斛斗百万石，选差官置场，招客入便。所有逐色每斗添抬钱数并支还客人行货则例，乞下三司相度定支。」省司勘会：「干兴元年九月十五日敕：次远、近裹州军便籴斛斗，细色每斗添钱十五文，粗色十文，仍以百千为色，依旧例分支香茶、见钱。三色下项开坐所准敕命，雄、霸、莫、顺安、保定、信安等六州军，昨经水灾去处，抛定便籴收籴斛斗三分中校减二分，却于近裹沿御河、天雄军等 十月，河北转运司杨峤、王沿言：「乞差谙会边上籴便粮草清强官一员赴沿边州军，专切往来提举。」从之。又言：「沿边州军自六月后遭大雨，山河泛涨，渰涝人户田苒。已准近诏：除放秋税。并其余干宁、安肃军、深州及次边州军亦是水灾，各差官员体量检覆，以等第减放税物。当司勘会辖下州军，即目逐处所管粮斛不多。窃 
      
处便籴收籴，其添饶支还则例，欲依干兴元年九月 施行。二十五千支向南闲慢州军见钱，三千支茶交引，四十五千取客稳便筭射香药、象牙。」并从之。 
十一月，京西转运司言：「谷价每斗十钱，恐太贱伤农，乞下三司及早市籴。」 
七年二月六日，臣僚上言：「诸州军逐年夏秋例各置场，和籴入中诸般粮草，准备军须。其中亦有所定物价高大，所入粮草低弱。察其弊源，盖逐处官员自将收获职田及有月俸余剩或籴买粗弱斛斗中籴，是以互相容隐，不惟亏损官钱，兼且仓库守支易为损恶，以至军人请得陈次口食，或形嗟怨之语。乞严止绝，如今后尚敢辄将职田月俸及粗弱粮草假立他人姓名中纳入官者，许诸色人告论，其粮草不计多少，收没入官，所犯官员科违制罪。仍于所犯人处每一石收钱五百、一束收钱五十文，给与告者，更别许指射本州岛优轻厩镇或酒税场务勾当一次，以为酬奖。委转运司每遇开场之时，备录出牓，告示官员令知。」从之。 
六月，殿中侍御史朱谏言：「窃闻今春河北客旅从御河载斛斗往边上州军入中，经由潮河、界河，多将籴与北界人。乞委转运司选官于干宁军同共点检往沿边州军入中客旅舟船斛斗，抄上文簿，候边上入中讫，照会元抄上数目毁抹。」诏转运司、安抚司疾速密切相度以闻。 
七月，诏令内藏库榷货务各支钱十万贯，与陕西、河北收籴斛斗，准备水 
      
灾人户阙食。 
八月十九日，三司言：「西染院使卢鉴状：陕西沿边诸州见管军储，甚有夹杂粗恶斛斗，本路转运使躬亲检点，其手分、专副虽已行遣，及令兼带支遣，盖缘元差监官为见朝廷着令有『大段入中得斛斗，即与升陟』，故务要增令盈万数，侥求酬奖。况在边陲，事干兵众不便。乞今后应沿边州军所差监入中官员如合该酬奖，乞下本路转运使、副咤往辖下巡历，躬亲看验，如得堪好军储并及得元定万数，即具保明闻奏，方与酬奖。如意在侥求，及有别欺弊，籴下粗恶斛斗么远不堪军食，虽已替移，并令申奏，特重行遣，仍理科罪。」三司检会：「近准天圣五年十月九日诏，每年抛降夏秋色粮草与逐处收籴、便籴、博籴，转运司于州军差官往彼专监入纳者，其粮草及得元抛万数，即优与酬奖，七分已上，替日磨勘理为劳绩；五分已上，替日磨勘与家便近地一任差遣。如只是便籴得数多，收博数少，并不酬奖。其本处官员、监当替日，令转运司勘会逐年收籴、博籴、便籴粮草数目，及得上项分数，即与保明申奏酬奖；若不及三分以上，即取勘申奏，量与责罚。省司看详陕西沿边十一州军监籴便官员已有上件酬奖条例，欲今后夏秋收籴、便籴、博籴，并入到一色新好粮草堪任贮积军马支食，其监官酬奖，一依条例施行。如内有不尽公心，意在侥求，及别有欺弊，其监官虽已移替，并依鉴所奏 
      
施行。」从之。 
九月，三司言：「知河南府王随并京西转运司上言，乞于在京榷货支拨见钱十万贯文收籴军粮。省司勘会今年四月中河东转运司娉冲奏，于辖下那得见钱十万贯在本路封桩。欲令那拨五万贯文赴怀州下卸，令京西般取。」从之。 
十月二日，中书门下省言：「河北经水灾州军少阙粮草去处，欲令三司疾速经度以闻。」从之。 
六日，三司言：「河北沿边十四州军寨合要添备粮草，已牒逐处告示客旅入便处。恐官吏不切(疚)[究]心，乞选差干事朝臣一员提举。」从之。 
十一月三日，三司言：「西京管界今年大熟，欲许客旅于彼处入纳诸色斛，依市价每十贯七百文，令取便指射自京东、京西及向南州军见钱，如愿要香茶及颗末盐、白矾等交引，并听。」从之。 
十六日，河北都转运使胡则言：「勘会边上州军内有粮草只得一半，或半年支遣，及保州、广信军马料全少，自初秋降数入便，至此并无客旅中纳。乞依今年闰二月定到则例，招客入便，候有备，即依旧法施行。」诏保州、广信军少阙马料，令转运司于侧近那拨应付，如须至差倩等第人户，亦仰相度，不得张皇搔扰。仍令转运使王汾分析自来如何擘划计置，(劫)[却]致今来阙欠，具诣实以闻。 
二十一日，三司言：「近点检河北沿边保州、广信军马料，见在马料不及年支，并真定府等处人粮马料数少，窃虑不切计度，有误给遣。乞降 本路据粮草数少州军，疾速 
      
先次营度支拨添备，无致阙误。」从之。 
二十六日，三司言：「河北都转运使胡则等言，乞自京支般见钱百万贯，与当路相添籴买粮草，令三司(劈)[擘]划应付。今勘会今年七月中在京支拨见钱二十万贯与河北收籴斛斗，只般取过十一万贯外，尚余九万贯，若便行支拨，不惟在京支费浩瀚，兼缘少得脚乘，应副不及。乞下河北转运司，据在京已支下未般钱数疾速般取，及就近计置收蔟诸色课利钱籴买粮草。」从之。 
八年正月十八日，三司言：「臣僚请河北沿边州军今后便籴斛斗，专委转运使副一员提举，如便籴监官入中到三十万硕以上得足者，与升差遣。」从之。 
五月，诏河北转运司：「今后沿边诸州军寨每年入便斛斗，令转运使副自入中便，须不住经略点检，仍令逐处知州军、(同)[通]判等常切提举，便籴官员、使臣等用心入便堪好斛斗。及得元降数目，将来支遣别无粗恶不堪，其便籴监专等仰具保明申奏，特行酬奖。若监专等不切用心，取受颜情，告属入便下夹杂粗弱不堪斛斗，致有亏损官物，其监官及转运使副、知州军、(同)[通]判等，并各勘罪，当议等第重行朝典。所有亏官剥纳价钱，并勒专副等填纳入官，具数闻奏，当行决配，余依前后着令。」
十月，三司言：「河北西边入便粮草，欲乞依去年例，每百贯内支三十五千见钱，二十五千香药、象牙，四十千茶交引，所贵招诱入便丰得近边军食。」从之。 
宝 
      
元二年九月九日，三省言：「准敕收买秆草一千万束。行人估定每束一十三斤，末等价例一十九文。省司欲依估价，依旧例更支脚钱五文收市。」诏令三司特更添五文，余从之。 
三年二月十六日，三司言：「乞借内藏库钱八十万贯于陕西市籴粮草，候(准)[淮]南般到钱，依数拨还。」从之。 
庆(历)[历]四年三月九日，诏三司，令逐路转运司今后每遇秋夏丰稔，不限斛斗数目，广谋收籴。 
皇佑二年七月，赐内府绢一百万下河北都转运司，权易大名府路安抚司封桩钱市籴军储，仍遣权三司度支判官董沔往计置之。 
十一月，诏：「河东秋谷大丰，其令三司广籴边储。」 
闰十一月，赐内藏库缗钱四十万库：原无，据《长编》卷一六九补。，紬绢六十万，下河北便籴粮草。时河朔频年水灾，朝廷蠲民税几尽，至秋，禾谷将登，而镇定复大水，北边尤被其害。帝忧军储不给，故出内府钱帛以助之帛：原无，据《长编》卷一六九补。。 
四年七月，三司言：「开封府诸县第四等以上户岁共市草三百万束，请以登、莱州端布每匹折价一千三百六十，沂州匹布一千一百文。」帝谓辅臣曰：「折价太高，则恐伤民，宜减端布为千二百匹，布千钱。」 
五年五月，诏：「诸路转运使上供斛斗，依时估收市，毋得抑配人户，仍停考课赏罚之制。」先是，三司与发运司务为聚敛，奏诸路转运使上供不足者皆行责降，其岁漕踰额则升擢之，以是贪进之士竞为诛剥，而民益不聊生，故降[是]诏。 
至和元年八月九日，权御史中丞娉抃言：「昨以 
      
许、曹、陈、郑、滑等五郡近畿内，今复添官屯田，望乘秋稔，特出内金以赐五郡籴买斛斗。」诏令京畿转运(劈)[擘]划计置，不管阙 。 
十一月四日，判大名府贾昌朝言：「勘会昨支给内帑钱帛八十万下河北都转运司，分诸州军趁时收籴军粮，内大名府收籴夏麦外，钱数全少。乞大名府权许客人入便斛斗三五十万，准备缓急支遣。」诏下三司，令入便五十万硕，别行桩管。 
五日，昌(期)[朝]又言：「勘会河北沿边诸州军入便斛斗，乞下都转运司趁此丰稔，令逐州军依数入便。」诏三司，令入便人粮三百万、马料一百二十万硕。 
二年十一月二日，臣僚上言：「河北收籴入便，夹带粗润斛斗在内。欲乞今后委是堪好封样一斗赴转运司看验，所贵激劝官吏，各务用心便籴军储。」从之。 
五日，知并州庞籍言：「乞支拨渍污绢三十万匹，折博收籴粮储。」诏三司依数支拨应付，趁此丰稔，置籴斛斗，勿令过时。」 
嘉佑三年八月，诏三司：「西京比岁旱，屡蠲民租，其以缗钱十万下本路助籴军储。」 
五年三月，诏三司：「自来河东路和籴粮草，支一分见钱，三分茶，自今并以见钱给之。」以上《国朝会要》。 
治平四年三月十九日，神宗即位未改元。三司言：「在京粳米约支五年以上，欲乞于上供年额六百万硕内，将五十万硕自今年冬发运司权住起发，体量米贵处，与减和籴数目，却令买金银、绢帛上京。候约支不及四年，即添三二十万硕，将上件钱
      
帛于榷货务封桩，分与三路，以备军须。候充羡，即留在京。」从之。 
</div>
    <div class="pagination">
<a href="宋会要辑稿_page536.html">上一页</a><span>...</span><a href="宋会要辑稿_page532.html">532</a><a href="宋会要辑稿_page533.html">533</a><a href="宋会要辑稿_page534.html">534</a><a href="宋会要辑稿_page535.html">535</a><a href="宋会要辑稿_page536.html">536</a><span class="current-page">537</span><a href="宋会要辑稿_page538.html">538</a><a href="宋会要辑稿_page539.html">539</a><a href="宋会要辑稿_page540.html">540</a><a href="宋会要辑稿_page541.html">541</a><a href="宋会要辑稿_page542.html">542</a><span>...</span><a href="宋会要辑稿_page538.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
