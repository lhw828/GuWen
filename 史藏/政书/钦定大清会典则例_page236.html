<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 236 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 236 页/共 354 页
  </h1>
  <div class="content">
   该管关防官将用过缘由数目报
　　盛京兵部察覈彚入该部一案奏销○又题准吉林黑龙江将军给发勘合火牌各十张其余各处将军给发勘合火牌各四张专城副都统给发勘合火牌各三张如有公事用过勘合火牌年终将用过缘由数目造册奏销○三十一年议准直省文武各官及驻防将军都统副都统有庆贺表笺不许专差赍送扰累驿站有总督省分彚入总督衙门恭进无总督省分彚入巡抚衙门恭进至奉天吉林黑龙江将军庆贺表笺专差恭进其所属各副都统彚入各该将军衙门恭进○三十四年议准公事差遣有应拨兵防送者照勘合火牌之例给与兵牌以凭沿涂察照应付其私事一槩不准拨兵各督抚提鎭一年拨过兵若干名详开防送缘由于年终造册报部察覈彚题○又覆准官员解送内外钱粮均给勘合同知通判马三匹州县及佐杂等官马二匹不给廪给口粮其赍送
　　陵寝祭品
　　御用之物并解乡试卷进京者亦照此给勘合○又题准各关差解送税课除擡银人夫照数给火牌防送兵丁酌量给兵牌其驿马槩不准给○三十八年奉
　　防侍衞内监等骑驿马者给饭食不必给廪粮○又题准云贵广西四川文职八品以下武职五品以下各官病故骸骨若无亲仆有同乡之人可以带囘者该督抚察明给勘合○三十九年覆准奉差官役有例应拨兵防送者由部给以兵牌亦照勘合火牌之例并给尾单兼录清汉黏贴兵牌之后于交接处用印钤盖令沿涂营汛官验明照数拨兵即于尾单内塡明并无多索亦无迟误字様用印钤盖若有借称紧急将兵牌不与验看额外多索扰累者该营汛官毋得钤盖印信据实揭报本部叅奏系官革职系役杖一百多索兵一名者官降三级调用役杖八十二名者官降四级调用役杖九十三名以上者官革职役杖一百倘并无兵牌诈索防送兵者该营汛官一面申报该督抚一面报部有职者革职无职者审究治罪至奉差官役并无扰累多索营汛借端迟延不即钤盖印信者许官役据实申报将该营汛官降一级调用○四十五年覆准给发勘合火牌将应经由之州县驿站并中道东道西道塡注明白如奉差官役不遵勘合塡注绕道行走除该官役照例处分外将首先滥应官一并议处○又议准自京奉差往各省官员人等及外省奉差来京者所用夫马船车数目奉差缘由并勘合火牌内塡注廪粮若干于每月终缮折彚奏○五十一年覆准督抚司道家人私骑驿马及因事骚扰需索者司驿官即报部叅奏若狥庇不报或由部察出或被人首告督抚司道并滥应司驿官一并议处○又覆准一应奉差官役所领勘合火牌兵牌事竣即行缴销如迟延三日以外不缴销者察出官罚俸三月役笞五十○五十五年奉
　　防督抚提鎭有紧要奏折差千总等官或差兵丁或差家人赍进者每一次止许用马二匹○又议准驻防官兵所带之马除近京之直隶山东山西河南
　　盛京绥远城察哈尔游牧等处均无庸于中涂歇餧外其驻防广州准在山东兖州府江西南昌府各歇餧二十日福州准在江南扬州府浙江杭州府各歇餧二十日成都凉州宁夏准在山西太原府陜西西安府各歇餧二十五日西安准在山西太原府歇餧二十五日荆州准在河南衞辉府歇餧二十五日江宁京口杭州准在山东兖州府歇餧二十五日吉林黑龙江春季准在
　　盛京歇餧二十日冬季准在
　　盛京歇餧三十日○又议准
　　盛京宁古塔因公事差遣骑自已马匹来京者由部移咨户部给与十日口粮如在京候部题覆者给与二十日口粮囘日每马日给空草一束若系牧场马匹日给料二升○雍正元年
　　谕驿站关系重大经朕屡加严谕然其间积弊难以尽诘有在官之累有在民之累如直隶山西差徭更为浩繁虽驿马足数亦供应不敷乃内而兵部外而驿道于给发马匹时官吏通情受贿往往所给浮于勘合之数且行李辎重皆令驿卒乘马背负多至八九人不等所到州县以见马换马向有旧例不敢诘问至督抚提鎭经过之处更惟命是从嗣后照勘合之外有敢多给一夫一马者许前涂州县即据实揭报都察院以听纠叅如甲县容情不揭而乙县揭报者并甲县一并治罪其督抚提鎭骚扰驿递者皆照此例庶少苏在官之累至若河南山东诸省离京稍远谓耳目易欺每驿额设马匹不过十存三四其草料工食仍照旧开销且逐年详报倒毙侵蚀买补之价差使一至则照里科敛将民间耕种牲畜强令当差令其自备物料跟随守候种种累民尤属不法着该地方督抚将所有驿站逐一彻底清察阙额者勒令补买至科敛民间牲畜尤当勒石永禁违者即从重治罪钦此○又覆准将军督抚提鎭以下各官如有家人衙役擅骑驿马需索驿递财物令司驿官申报上司该上司即行指叅如容隐不叅将该上司照狥庇例议处○又奏准营汛额兵原为操防而设除颁
　　诏遣祭解运
　　御用之物及奉差官领有
　　勅印并解运饷银段疋等项押解人犯均给发兵牌拨兵防送外其余升任赴任或寻常事奉差及驻防官挈带家口行走者均不准给发兵牌○又议准督抚提鎭及驻防将军都统等有紧要奏折准差人驰驿用马不得过二匹若以寻常奏折擅差人驰驿者察叅照例议处○二年覆准奉差官役骚扰驿站者许司驿官申报如司驿官应付迟误亦许奉差员役申报若已经申报而督抚不叅及失于觉察者照例议处○四年议准各省巡察官一年之内遍经所属地方按照品级给勘合沿涂有驿站者照例应付无驿站者地方官酌量应付其驻劄之处准日支廪给口粮○又议准官员无论内地口外凡有一年差遣者给勘合照各省巡察官之例行○又议准奉天将军及
　　盛京五部府尹各衙门赍送
　　陵寝祭品并一应本章及关系地方紧要之奏折每年进贡之物均用勘合火牌其余不准○又奏准驻防官兵家口归旗该管官将家口实数出具保结呈报该将军都统等塡注勘合给与车船口粮交与押送官兵约束囘京如有在涂病故逃走者报地方官出具印结黏在勘合之上其口粮即行住支如家口数目不符多领口粮者该旗覈叅将开报不实之驻防佐领防御骁骑校降一级调用协领叅领罚俸一年将军都统等罚俸六月押送官多领口粮者照多支廪给例议处若家口在涂生事将约束不严之押送官降一级调用○又议准三品以上官准给引马二匹包马四匹四五六品官引马一匹包马二匹七八九品官引马一匹包马一匹无职人等包马一匹其包不许过六十斤违者照例议处○六年议准八旗奉差各官给马虽有定例但口外军台原与内地不同所有马驼自应酌减方于军台有益嗣后一品官应给马十匹者止给六匹二品官应给八匹者止给五匹三品官应给七匹四品官应给六匹者均止给四匹五六品官应给五匹者止给三匹七八九品官应给三匹者止给二匹库使领催前锋防军各项执事人等应给二匹者止给一匹骁骑照旧给一匹此内文职左副都御史通政使大理卿詹事照二品官例四五品京堂翰詹衙门赞善检讨以上各官科道郎中照三品官例员外郎主事鸣赞照四品官例内阁典籍中书司务司库照六品官例笔帖式不论品级照八品官例至于包马防载行装势所必需但口外无善于背包之人嗣后三品以上官给驼二只六品以上官给驼一只七品以下官及无职人等给防马一匹引马亲随兵之马自一品以下各官均停止不给○又议准漕运总督于粮船过淮之后押尾趱运北上经过州县驿上水给夫不得过八十名下水给夫不得过五十名所有用过夫数造入奏销册内报部察覈○十年议准督抚有会审察勘等事在该管境内行走不由部给发勘合者所需夫役临时酌用不许过六十名道府及直隶州下县盘察及各官奉督抚差委盘察者酌用夫役不许过三十名○十三年议准奉差官役所带之包不许过六十斤首站应付包马时称准斤数无浮于应付簿上注明钤印每夜住宿之驿司驿官再加察验亦于簿上注明某驿验过并无重包字様若有过六十斤者称出斤数详报重至七十斤者官降一级调用役杖六十再有重者每十斤加一等重至百斤以上者官革职役杖一百倘司驿官明知重包故为狥隐不报经下站察出将狥隐官一并议处○又议准解运铜铅在三十万斤内者准拨防送兵十二名若铜铅数有増减拨兵亦酌量增减押解人犯每犯拨防送兵二名其随行妻子不在拨兵之例或有重大要犯妻子亦应拨兵防送者该督抚临时酌增仍将缘由报部察覈至解运饷银及各项物料数目不能豫定所有拨兵防送之处该督抚酌量办理均于兵牌内明白登注○又议准奉天将军赍进本章每次差官一人领催骁骑各一人准用马四匹五部寻常本章每月一次交直月之部委官同领催彚送并载本章车马及引马共准用七匹府尹及稽察御史赍进本章或差役或差家人每次准用马一匹○又议准驻防将军都统副都统等因赍进本章用火牌者一张止准塡马二匹惟吉林宁古塔黑龙江等处地处口外路涂遥远该将军都统副都统等赍进本章准差正副二人每人准带从役一人如有官物需人背负者于火牌内注明缘由倘违例多用照多塡马匹例议处○乾隆四年奉
　　防览兵部所奏驿站月折由奉天三处移住京师之新满洲索伦乌喇齐等接取家眷照驰驿例应付廪给口粮夫赏给伊等驿马原系特恩接取家眷乃伊等私事非奉差可比复应付廪给口粮殊觉太过嗣后有似此告假接取家眷者止准应付驿马○又议准巡漕御史驻劄淮安济宁者陆路给马水路给船驻劄天津者给船不给马驻劄通州者马船皆不给如有公事巡行将坐粮厅船拨用至廪给口粮均一例支领○又题准巡漕御史所用船若州县驿并无额设者按道涂远近每里折价银三分交该御史雇觅民船该督抚将折给价银造入驿站案内奏销○六年奏准奉差官役执有勘合火牌借称紧急不与司驿官验看骚扰驿递多索夫马车船者司驿官毋得钤盖印信一面将骚扰多索情由揭报本部并都察院据揭叅奏将骚扰驿递者系官革职系役杖一百多索马一匹车一辆船一只者官降三级调用役杖八十马二匹车二辆船二只者官降四级调用役杖九十马三匹车三辆船三只者官革职役杖一百至每马一匹不用者止准折夫三名若多索夫一名者官降一级调用役杖六十二名者官降二级调用役杖七十三名以上者官降三级调用役杖八十六名以上者官降四级调用役杖九十九名以上者官革职役杖一百如奉差官役多索夫马车船司驿官容隐不揭经下站揭报将容隐官照狥情例议处若并无勘合火牌诈索夫马车船司驿官一面详报该管督抚题叅一面报部有职者革职无职者审明治罪驻防各官有骚扰多索者照此例议处○又奏准奉差官役并无骚扰多索司驿官借端迟延不即钤盖印信者许官役据实申报将司驿官照稽迟应付例议处○又奏准督抚提鎭将不应拨兵防送之事私发牌票擅行拨兵及私骑营马者降二级调用至司道副将以下各官私发牌票擅行拨兵及私骑驿马者降二级调用失察之该管督抚提鎭降一级畱任○又奏准在京大小各官奉
　　防出差者均给与勘合公侯伯大学士尚书左都御史廪给一分从役七名口粮七分马十匹水路船一只夫十四名侍郎学士廪给一分从役六名口粮六分马八匹水路船一只夫十二名左副都御史宗人府丞通政使大理卿詹事均照侍郎学士例应付銮仪使廪给一分从役五名口粮五分马七匹水路船一只夫十名太常光禄太仆卿及少卿大理少卿顺天府尹府丞左右通政【乾隆十年裁右改左为通政副使后同】叅议鸿胪卿少卿侍读学士侍讲学士侍读侍讲修撰编修检讨少詹事庶子谕德洗马中允赞善祭酒司业给事中御史郎中廪给一分从役五名口粮五分马七匹水路船一只夫十名内阁侍读员外郎主事庶吉士都察院经歴廪给一分从役四名口粮四分马六匹水路船一只夫八名内阁典籍中书中书科中书舍人司务廪给一分从役三名口粮三分马五匹水路船一只夫八名大理寺正寺副评事太常寺博士通政使司銮仪衞各经歴国子监监丞詹事府主簿钦天监监正太医院院使均照此应付翰林院典簿国子监博士助敎光禄寺署正典簿太常寺寺丞典簿钦天监监副太医院院判銮仪衞各官廪给一分从役二名口粮二分马三匹水路船一只夫六名翰林院待诏孔目司经局正字国子监典籍学正学录鸿胪寺鸣赞主簿序班钦天监五官正主簿太常寺赞礼郎祠祭署奉祀太医院御医吏目均照此应付以上各官有不用马者每马一匹准折夫三名此内钦天监各官奉差者加驮罗经时辰香马一匹太医院各官奉差者加驮药马一匹其一品至九品各官如有奉
　　特防驰驿者即照出差例应付廪给口粮均不支○又奏准总督自京赴任者给勘合夫二十二名马七匹巡抚提鎭自京赴任者夫二十名马六匹水路各给船一只廪给口粮均不支如督抚提鎭奉调来京奉有
　　特防驰驿者照此应付○又奏准在京各官奉差提督学政赴任者给勘合侍郎学士以上及左副都御史宗人府丞通政使大理卿詹事夫二十二名马七匹太常光禄太仆各卿大理少卿左右通政侍读学士侍讲学士少詹事祭酒夫二十名马六匹鸿胪卿太常太仆各少卿侍读侍讲庶子谕德洗马夫十八名马四匹通政使司叅议光禄鸿胪各少卿修撰编修检讨中允赞善司业给事中御史夫十六名马三匹以上各官水路各给船一只廪给口粮均不支○又奏准司道副叅游等官有奉
　　特防驰驿者给勘合布政使按察使马七匹副将马五匹道马六匹叅将马四匹游击马三匹不用马者按马折夫水路各给船一只廪给口粮均不支○又奏准衍圣公
　　朝贺入
　　觐袭封来京者给勘合马十匹不用马者按马折夫水路船一只五经博士
　　朝贺来京者给勘合马五匹不用马者按马折夫水路船一只廪给口粮均不支○又奏准在京各官出使外国封王给一品服色者照一品例给勘合○又奏准八旗文武各官奉差者或系缓差或系急差不必分别近省远省所有应减马数照康熙二十六年议定之例行○八年奏准驻防各官因老病告休并候补承袭归养囘京者车辆口粮仍照原去之数给其降调囘京者照所降之级给革职者照骁骑例给至官兵骨殖家口囘京由水路行者原有按数给船之例若由陆路行者作何给车例无开载嗣后官员骨殖每一具给车一辆每家口六人给车一辆兵丁骨殖每一具算家口一人合算四人给车一辆如无骨殖仍每六人给车一辆○十年覆准从前山海关外未有驿站是以设立官兵传递军务此台马之所自起迨后已经设立驿站所有官兵遂为沿涂防汛之用乃奉天将军等遇有奏折仍骑官兵之马未免苦累嗣后该将军有紧要奏折照例准骑驿马若寻常奏折自备脚力不许擅骑官兵防汛之马○又奏准八旗文武各官奉差者皆照品级给以勘合马匹廪粮各有定数惟内府三旗武职各官与八旗武职品级悬殊其应得马匹廪粮例无开载是以办理互异嗣后凡内府三旗武职各官奉差者按其实在品级给与以昭差等○十二年奏准
　　钦差大臣前徃山西河南察覈军政察哈尔等处点验盔甲军器本部随徃之司官笔帖式照例给与八旗官马不得用驿马○十八年奏准恭遇
　　车驾巡幸一应扈从人等需用车马除在八旗官马内拨给及由京雇备长车外尚有由驿站支取应用者若不豫定章程沿涂不免骚扰按各衙门所有册籍行装均自行雇备车马驮载惟内阁理藩院向由驿站应付事不画一嗣后应请停止又本部向有随营马三十匹帐房印箱等项即用此马驮载嗣后亦自行雇备将随营马酌畱二十匹以待紧急差遣他事不准擅用至钦天监候时之博士等骑马准于八旗官马内拨给更鼓车准于顺天府支领长车武备院匠役骑马准于八旗官马内拨给均不许驿站应付銮仪衞校尉署史骑马载驾衣车例应按站分班更换向系本部馆所槽头带票在驿站支取每多需索嗣后槽头不许前徃即于该衙门扈从官内遴委一人持票支取应用并不得令校尉署史私到驿站更换车马致滋弊窦违者照例责惩○十九年奏准驻防各官赴任皆按品级给与车马口粮及草料除车辆口粮各处例皆画一无庸置议外惟马匹一项江宁京口杭州福州荆州西安宁夏凉州成都广州及宁古塔黑龙江等十二处向有中涂歇餧之例至乍浦庄浪及拉林吉林白都讷三姓浑春黙尔根齐齐哈尔胡兰呼伦布俞尔等处同一道远驻防又例不歇餧事不画一且驻防各官挈家眷按站行走于中涂并不住歇是以江宁等处向来请领歇餧草料者亦属稀少应将中涂歇餧马匹之例停止○二十年覆准云南贵州四川广西甘肃五省初选文职知州以下武职都司以下原有给与勘合赴任之例但见在月选文武各官均准借支养亷路费已属充裕所有勘合塡给马船之例请停止
　　一驿费原定驿站岁需夫马工料修造车船廪给口粮及棚防鞍屉柴薪镫油药材杂支所有各项钱粮约计应用之数各于该省田赋内照数编征直隶额征银六十八万五千八百六十三两九钱五分有竒米二千四百十有五石六斗豆九千四百二十四石八斗麦麸二千六百九十二石八斗山东银三十万三千六百四十四两五钱七分山西十有八万一千九百二十八两七钱八分河南五十八万二千六百二十一两七钱四分江苏十有九万一千三百三十七两六钱安徽十有三万五千九十八两二钱江西十有八万二百八十五两二分福建六万五千六百五两六钱五分浙江十万九千五百三十九两五钱二分湖北二十万七千六百二十七两四钱三分湖南十有四万一千九百九十五两六钱七分西安二十六万一千七百十有二两六分甘肃十有三万七千二百五十五两八钱一分米七千七百三十二石九斗八升五合豆二千一百五十八石二升草八万五千七百六十六束四川银五万八千四百五十二两二钱二分广东三万四千五百五十三两一钱二分广西三万五百四十五两二分云南四万六千五十四两四钱五分贵州七万四千八百九十一两三钱六分各有竒用有存剩及或有裁减报部充饷○顺治八年题准各省驿站钱粮支用数目该管驿传道于岁终彚造清册呈报该抚覈明具题由部察覈奏销○又题准本部馆所监督于满司官内遴选一人指名奏补三年一次更代所有岁需夫马车及各项钱粮令其经管每季将应用数目造报车驾司覈明具稾请咨戸部支领据实给发应用如马有阙额疲瘦及夫车短少将该监督劾叅○十年覆准直省驿站钱粮责成驿传道令各州县将支用款项造具清册呈送由该道覈明彚报该抚具题至田赋项下额征驿站钱粮将经征州县官完欠数目明白登注以凭分别考成○康熙六年题准各省驿站有于常例之外动用钱粮者由该抚报部覈给若因兵马动用者由该督报部覈给○又题准各省驿站钱粮奏销统限次年五月内具题造册分报部科察覈○又题准驿站额征并协济钱粮以及抵兑等项均作十分考成将夫马工料修造车船廪给口粮杂支雇募价直造册共为一疏于次年五月具题逾限照例议处○七年覆准驿站夫马小建截旷皮脏变价等项各该抚察明扣存以济拨补冲繁驿站不敷之用○十一年题准
　　盛京岁需驿站马价银二千二百六十四两廪给车价银七千九十六两九分由戸部给发司驿官造具支用清册呈报
　　盛京兵部侍郎具题由部察覈奏销吉林岁需驿站马牛价银四千三百六十五两一钱廪给银五百两黑龙江岁需驿站马牛价银三千五百六十五两廪粮银千两均由戸部给发各司驿官造具支用清册呈报各该将军具题由部察覈奏销○又题准各省驿站奏销册每省造一省总每府造一府总以节年存剩为旧管以额设实征为新收以夫马车船各项工料及廪给杂支雇募价直为开除以本年支用存剩及建旷皮脏变价并节年存剩为实在一府各为一本然后将州县驿逐一分晰务与府总相符府总务与省总相符至灾蠲一项原系戸部题准所有驿站项下应蠲细数均于驿站奏销案内声明以凭本部移咨戸部如果相符即为察覈题覆○又题准驿站每年扣存建旷皮脏变价并各项存剩银由部于奏销后移交户部充饷如有冲繁驿站不敷及灾蠲阙额者转咨户部拨给○十二年题准张家口岁需驿站银三千三百十有九两四钱七分米八十六石四斗豆千四百四石草二万一千六百束由户部给发司驿官造具支用清册送部察覈奏销○又题准喜峯口岁需驿站银五千一百四十三两七钱二分八厘独石口岁需驿站银一千一百三十八两五钱六分豆八百六十一石六斗均由戸部给发各司驿官造具支用清册喜峯口由热河副都统咨送独石口由古北口提督咨送由部察覈奏销○十四年议准司驿官借口钱粮应付不敷私令民间帮贴者降三级调用○又议准经管驿站上司将应给钱粮不照数实给者照贪官例议处○又议准驿站钱粮如夫马车船工料价直以及杂支等项不但各省不同卽一省之中亦有多寡及本色折色不等此皆因地制宜自当永远遵守不得任意增减嗣后奏销册内分晰开造毋许笼统不分致滋朦溷○十五年议准驿站钱粮各裁十分之四充饷○二十年奉
　　防前因钱粮匮乏驿站钱粮裁减四分今着准复二分○三十四年题准本部馆所额设车马等夫每名月给米九斗盐菜银四钱五分○四十二年议准口外驿站钱粮皆司驿官豫先支领若不存贮在官私借与人图利者革职交刑部治罪○又议准田赋项下编征买马价银停其专案题报统入驿站案内奏销如价有存剩移交戸部充饷○五十二年题准吉林驿站钱粮管驿官管理三年报满果无废弛侵扣等弊由将军察覈保题以该员应升之官即用○雍正元年奏准
　　盛京驿站钱粮司驿官正副二人协同管理三年报满果能整饬并无废弛侵扣等弊
　　盛京兵部戸部会同巡察官察覈保题以该员应升之官即用如三年内废弛侵扣即会同题叅交部议处○十一年议准各省驿道经管驿站钱粮凡有收放各数并支销项随时移会藩司每年奏销时仍将该年出入与节年存剩银一并造册移会藩司逐一覈对相符即具盘察清楚印结报部考覈其每年奏销奉部题覆之后该抚接到部咨即行知藩司备案○又奏准喜峯张家独石等口驿站钱粮令司驿官管理三年一次更代○十三年奏准本部馆所驿马停支本色每马日给草料银六分七厘五毫每马月给马价药材银二钱五分以备买补医治之用每马岁给杂支银三两二钱四分以备鞍屉槽防棚厂等项之用驾辇马照驿马例支给○乾隆二年奉
　　防各省草银每马一匹河南湖南皆五分浙江江南皆六分山西则四分五分不等该省地狭民稠人多服贾不若江浙等省之舟楫往来到处可通商贩是以草料价直平时昻贵而又当秦蜀之冲差使络绎所有额支银除去鞍屉各项杂支外每马一匹实支银不过二三四分不等以致各州县咸借口价直不足累民采办甚或从中渔利弊窦丛生闾阎受其扰累所当酌量变通者着将山西驿站草料银照江南浙江之例每马加足六分至鞍屉各项杂支仍照常例毋庸议加嗣后养马料草悉照时价采买如有丝毫扰累小民者严叅治罪朕因山西情形如此特降谕防他省不得援以为例○十二年覆准直隶四方辐辏差使繁多旣有分涂猝办之劳又有抽调协济之事原与他省不同一应开销全在随时酌剂驿站项下原编征六十八万五千八百六十余两节年裁减实用仅三十六万余两嗣后总以实用之数酌剂支应若支应果在数内准其开销○十五年奏销驿站钱粮除节年裁减银米豆草等项归戸部充饷外直隶见额银三十九万六千二百六十二两三钱九分有竒米二千四百十有五石六斗豆九千四百二十四石八斗麦麸二千六百九十二石八斗又车价二千四百两车马夫工料银六千一百十有六两五钱二分坐台官役廪粮银五千九百两【车价廪粮各别为一本奏销】
　　盛京见额银二千六百六十四两廪给车价银七千九十六两九分山东见额银十有九万一千三百七十六两一钱七分山西见额银十万五千八百三十一两一钱七分河南见额银二十八万八千九百二十九两八钱一分江苏见额银十有六万五千七百五两三分安徽见额银九万八千八百十有八两五钱二分江西见额银十万九千九百四十三两一钱一分福建见额银三万二千九百十有二两九钱一分浙江见额银六万五千七百二十三两七钱一分湖北见额银十有八万五千十有九两一分湖南见额银十有二万一百九十四两一钱七分西安见额银十有六万五千八百九十两五钱四分甘肃见额银十有三万一千四十六两五钱一分米七千二百二十七石五斗七合豆一千九百二十九石六斗草七万五千六十束广东见额银二万七百三十一两八钱七分广西见额银一万五千二百十有九两三钱八分各有竒云南见额银二万六千五百四十一两四钱五分四川贵州仍照编征原额以上各直省支销若有存剩均于奏销后移交戸部充饷张家口除裁减外实领银一千五百三十五两四钱九分米八十四石九斗六升豆一千二百七十四石四斗草二万一千二百四十束喜峯口除裁减外实领银四千五百三十两三钱五分独石口除裁减外实领银一千一百二十一两四钱六分豆八百四十七石五斗六升至吉林黑龙江均仍照原额支领若有存剩于奏销案内声明畱抵下年之用○十八年奏准本部馆所监督有经管钱粮之责止用满司官一人办理恐难周到应增设汉监督一人协同办理于汉司官内拟定正陪引
　　见补用○又奏准本部馆所原设驿车等马二千匹节年裁减千一百五十匹见存八百五十匹内除车马一百五十匹屡因供应不敷尚需五城司坊雇募不必裁减至驿马七百匹虽差使最繁之时曾用二百余匹以及四百九十匹不等然约计尚可裁二百匹以二马一夫计之可裁夫百名所有夫马裁减钱粮照数扣存毋庸支领○又奏准黑龙江驿站系委笔帖式领催同管所有部给关防系支领钱粮之用向来交与领催执掌体制未免倒置嗣后交与笔帖式专掌领催协办凡支领驿站钱粮由笔帖式钤用以专责成



　　钦定大清会典则例卷一百二十
&lt;史部,政书类,通制之属,钦定大清会典则例&gt;
　　钦定四库全书
　　钦定大清会典则例卷一百二十一
　　兵部
　　车驾清吏司
　　邮政下
　　一驿程自
　　京师至直隶保定府七十里良乡县固节驿七十里涿州涿鹿驿【五十里涞水县驿四十里易州清苑驿九十里易州上陈驿百里广昌县香山驿六十里大宁村驿七十里蔚州驿　由上陈驿百里至广昌县倒马关驿凡驿程由大路旁出者用双行小字以别之余仿此】七十里定兴县宣化驿【六十里宣化县深井堡驿六十里宣化县滹沱店驿六十里西宁县东城驿六十里西宁县西城驿】七十里安肃县白沟驿五十里保定府清苑县金台驿共三百三十里○至喜峯口四十里通州潞河驿七十里三河县三河驿七十里蓟州渔阳驿六十里遵化州石门驿六十里遵化州遵化驿五十里迁安县滦阳驿六十里喜峯口共四百有十里○至独石口四十里昌平州回龙观站四十里昌平州榆河驿四十里延庆衞居庸驿六十里怀来县榆林驿【三十里延庆衞青龙桥站二十五里延庆衞阴凉崖站二十里延庆衞南口城站】六十里怀来县土木驿六十里龙门县长安驿六十里龙门县雕鹗堡驿五十里赤城县赤城驿【六十里龙门县龙门驿四十里赵川驿】四十里赤城县云州驿【三百九十里多伦诺尔站】六十里独石口共五百有十里○至张家口二百四十里至怀来县土木驿【三十里怀来县东八里店站】六十里宣化县鸡鸣驿【三十里宣化县响水堡站三十里宣化县宣化城站三十里宣化县沙岭堡站三十里怀安县左衞城站三十里怀安县太平庄站三十里怀安县站三十里怀安县枳儿岭站】六十里宣化府宣化驿六十里张家口【六十里万全县夏堡站三十里宣化府榆林堡站】共四百二十里○至古北口及热河七十里顺义县顺义驿七十里密云县密云驿六十里密云县石匣站四十里古北口【八十里鞍匠屯站九十里红旗营站六十里十八里台站八十里坡赖村站六十里防古五十家子由鞍匠屯站九十里至四旗站】○一百三十里王家营站三十里喀喇河屯站四十里热河站【一百八十里八沟站一百八十里塔子沟站】共四百四十里○至
　　盛京一百八十里至蓟州渔阳驿八十里玉田县阳樊驿八十里丰润县义丰驿一百里滦州七家岭驿六十里卢龙县滦河驿七十里抚宁县芦峯口驿四十里乐亭县榆关驿六十里临榆县迁安驿【出山海关】七十五里凉水河沙河站驿六十三里东关驿六十二里宁远驿六十二里高桥驿五十四里小凌河驿五十四里十三山驿八十里广宁驿七十里小黑山驿五十里二道井驿五十里白旗堡驿七十里巨流河驿【七十里严千戸屯驿六十里法库驿】四十里旧边驿六十里
　　盛京驿【七十里噶布拉村驿七十里萨尔浒驿八十里穆竒驿四十里　　　永陵】共一千四百六十里○至朝鲜国六百七十里永平府临榆县迁安驿七百九十里【出山海关】由沙河站达于
　　盛京驿六十里十里河驿五十里东京驿八十里狼子山驿五十里甜水站驿五十里连山关驿七十里通远堡驿六十里薛里站驿四十里鳯凰城驿【即朝鲜界】共一千九百二十里○至吉林又自吉林至宁古塔六百七十里至永平府临榆县迁安驿七百九十里【出山海关】由沙河站达于
　　盛京驿七十里懿路驿七十五里高丽堡驿七十五里开原驿【入吉林界】五十五里防古豁罗站五十五里叶赫站八十里叶尔苏站六十里阿尔滩额墨尔站六十里伊巴旦站六十里刷烟站五十五里依尔们站七十里搜登站七十里吉林乌喇站九十里额赫穆站八十里拉法站六十五里推屯站八十里伊什小站四十里鄂莫贺索洛站八十里塔拉小站六十里毕尔罕河站六十里沙兰站八十里宁古塔共二千八百八十里○至黑龙江六百七十里至永平府临榆县迁安驿千五百七十五里【出山海关】由沙河站至
　　盛京达于吉林乌喇站六十里锦珠鄂佛洛站六十里舒兰站五十里发忒哈站五十里登格尔者库站【八十里防古卡伦站七十里拉林多浑站七十里萨库立站六十五里飞克图站八十二里色勒佛特库站六十一里弗斯亨站七十三里富拉浑站七十里崇古尔库站七十二里鄂尔豁穆索站六十八里苖嘠山站五里三姓城】五十里防古儿河站五十五里拖来招站五十里孙查包速速站三十五里毫色站六十里席伯舍里站八十里白都讷站【入黑龙江界】八十里牟忻速速站【六十里波尔吉哈站八十里查布起尔站六十五里鄂多尔图站四十五里布拉克站六十里查哈河朔站八十里胡兰站】四十五里吴兰诺尔站五十五里古鲁站六十七里他喇哈鄂漠站七十五里多鼐站七十五里温拖浑鄂漠站七十五里忒穆德黑村站五十五里齐齐哈尔城之布克村站【一百里西勒图台八十五里恩齐起台七十里防果尔乌克楚竒台七十里赫尼台六十五里巴木台七十五里雅尔波胡尔图台八十里库尔克特台七十里门都克台六十五里雅克萨台八十里吉尔马太台八十里呼伦布兪尔】六十里塔哈尔站七十五里宁年鄂漠站八十五里拉哈阿拉站六十里博尔敦站四十三里喀穆尼喀站四十二里伊喇哈鄂漠站七十里黙勒根城之黙勒根站七十六里科罗洛河站七十六里喀尔他里希河站八十五里库穆勒山站三十三里额叶勒库河站七十八里黑龙江站二十二里黑龙江城共四千一百二十七里○至山东济南府一百四十里涿州涿鹿驿六十里新城县汾水驿七十里雄县归义驿七十里任邱县鄚城驿七十里河闲县瀛海驿六十里献县乐城驿四十里交河县富庄驿四十里阜城县阜城驿五十里景州东光驿【入山东界】六十里德州安德驿八十里平原县桃园驿七十里禹城县刘普驿七十里齐河县晏城驿四十里济南府歴城县谭城驿【七十里龙山鎭四十里章邱县五十五里邹平县二十五里长山县七十里益都县金岭鎭驿七十里益都县青社驿七十里昌乐县五十里潍县八十里昌邑县八十里平度州灰埠驿七十里掖县一百二十里黄县黄山舘驿六十里黄县六十里蓬莱县】共九百二十里○至山西紫荆关三百三十里至直隶保定府清苑县金台驿四十里满城县陉阳驿四十五里望都县翟城驿六十里定州永定驿五十里新乐县西乐驿四十五里正定县伏城驿四十五里正定县恒山驿六十里获鹿县鎭宁驿七十里井陉县陉山驿【入山西界】四十里平定州甘桃驿四十里乐平县柏井驿五十里平定州平潭驿八十里盂县芹泉驿七十里寿阳县太安驿七十里楡次县鸣谦驿五十里太原府阳曲县临汾驿【八十里阳曲县凌井驿百二十里静乐县康家会驿八十里宁武县宁化站一百里宁武县宁武站五十里崞县閙泥驿】七十里阳曲县成晋驿七十里忻州九原驿八十里崞县原平驿一百里代州鴈门驿六十里代州广武站五十里马邑县广武驿九十里应州安银子驿【六十里山阴县山阴驿】六十里怀仁县西安驿七十里大同府站六十里大同县瓮城驿六十里浑源州上盘铺驿【百五十里灵邱县太白驿八十里广灵县马厰驿　由太白驿七十里至繁峙县平刑站】一百三十里广灵县在城驿五十里蔚州紫荆关共二千九十五里○至归化城三百六十里宣化县宣化驿六十里万全县万全驿六十里怀安县怀安驿【入山西界】六十里天鎭县天城站六十里阳高县阳和站六十里大同县聚乐站六十里大同县大同站六十里左云县高山站六十里左云县左云站六十里右玉县右玉站【五十里右玉县威远站六十里平鲁县平鲁站九十里偏关县老营站八十里偏关县偏头站九十里神池县八角站六十里神池县神池站六十里神池县利民站六十里平鲁县井平站六十里繁峙县沙防驿　由偏头站八十里至偏关县水泉站　由神池站八十里至五寨县五寨站】二十里杀虎口二百十五里归化城共千一百三十五里○至河南开封府六百十有五里至正定县恒山驿六十里栾城县关城驿【三十五里元氏县元氏驿】四十里赵州鄗城驿六十里柏乡县槐水驿六十里陶邱县中邱驿六十里郉台县龙岗驿七十里永年县临洺驿四十五里邯郸县丛台驿七十里磁州阳驿【入河南界】七十里安阳县邺城驿七十里汤阴县宜沟驿六十里淇县淇门驿五十里汲县衞源驿七十里延津县廪延驿九十里开封府祥符县大梁驿【四十里陈畱县驿六十里杞县雍邱驿七十里睢州葵邱驿五十里宁陵县寗城驿六十里商邱县商邱驿六十里虞城县石橊堌驿六十里夏邑县会亭驿六十里永城县太邱驿　由大梁驿七十里至中牟县圃田驿四十里郑州管城驿四十里荣泽县广武驿七十里武陟县驿四十里武陟县宁郭驿七十里河内县驿四十里山西鳯台县星轺驿六十里凤台县太行驿六十里高平县乔村驿六十里高平县长平驿六十里长子县漳泽驿六十里屯畱县余吾驿六十里襄垣县褫亭驿六十里沁州沁阳驿七十里武乡县权店驿五十里辽阳县南关驿六十里祁县盘陀驿】共一千四百九十里○至江南江宁府东路六百里至景州东光驿【入山东界】二百八十里由德州安德驿至齐河县晏城驿六十里长清县崮山驿五十七里长清县长城驿九十九里泰安县崔家庄驿四十五里新泰县杨柳店驿六十里新泰县在城驿六十里防阴县在城驿【一百六十里沂水县在城驿】七十里沂水县垜庄驿六十里兰山县徐公店驿七十里兰山县在城驿四十里兰山县李家庄驿七十里郯城县在城驿四十五里郯城县红花埠驿【入江南界】六十里江南宿迁县防峿驿六十里宿迁县钟吾驿六十里桃源县古城驿六十里桃源县桃源驿六十里清河县清口驿六十里山阳县淮阴驿八十里宝应县安平驿六十里高邮州界首驿六十里高邮州盂城驿六十六里甘泉县邵伯驿四十五里江都县广陵驿八十里仪征县仪征驿七十里六合县棠邑驿一百二十里江宁府上元县金陵驿共二千五百五十七里○中路六百里至景州东光驿【入山东界】六十里德州安德驿七十里恩县太平驿七十里高唐州鱼邱驿七十里荏平县荏山驿六十里东阿县铜城驿五十里东阿县旧县驿六十里东平州东原驿六十里汶上县新桥驿五十里滋阳县新嘉驿四十里滋阳县昌平驿五十里邹县邾城驿五十一里邹县界河驿四十里滕县滕阳驿六十六里滕县临城驿【入江南界】六十八里铜山县利国驿九十里铜山县东岸驿【一百五十里邳州驿一百八十里铜山县房村驿】五十里铜山县桃山驿四十里宿州夹沟驿七十里宿州睢阳驿【七十里宿州百善驿六十里河南永城县太邱驿】五十里宿州大店驿七十里灵璧县固鎭驿六十里凤阳县王庄驿六十里凤阳县濠梁驿六十里凤阳县红心驿四十五里定远县池河驿三十五里滁州大柳驿六十里滁州滁阳驿七十里江浦县东葛驿三十里江浦县江淮驿四十里江宁府上元县金陵驿【六十里江宁县江宁驿六十里上元县江东驿九十里六合县驿】共二千二百九十五里○水路四十里通州潞河驿八十五里通州和合驿七十里武清县河西驿六十里武清县杨村驿六十里天津县杨青驿七十五里静海县奉新驿九十里青县流河驿七十里青县干宁驿七十里沧州甎河驿七十里南皮县新桥驿七十里吴桥县连窝驿【入山东界】七十里德州良店驿七十里德州安德驿七十里德州梁家庄驿九十里武城县甲马营驿七十里临清州渡口驿七十里临清州清源驿六十里清平县清阳驿六十里聊城县崇武驿九十里阳谷县荆门驿六十里东平州安山驿六十里汶上县开河驿九十里济宁州南城驿八十里鱼台县河桥驿【入江南界】一百二十里沛县泗亭驿一百一十里山东峄县万家驿九十里江南邳州赵村驿一百二十里宿迁县钟吾驿七百三十里自桃源县桃源驿至江宁府上元县龙江驿共二千八百七十里○至江南苏州府六百里至景州东光驿【入山东界】一千十有六里由德州安德驿至郯城县红花埠驿【入江南界】六百七十一里自宿迁县防峿驿至扬州府江都县广陵驿五十里丹徒县京口驿【一百里句容县云亭驿七十里句容县龙潭驿五十里丹徒县炭渚驿】一百里丹阳县云阳驿一百里武进县毘陵驿一百里无锡县锡山驿百里过浒墅关苏州府元和县姑苏驿共二千七百三十七里○水路七百六十里至直隶吴桥县连窝驿【入山东界】九百四十里由德州良店驿至鱼台县河桥驿【入江南界】九百九十一里自沛县泗亭驿至江都县广陵驿四百里自丹徒县京口驿至苏州府元和县姑苏驿共三千九十有一里○至江南安庆府六百里至景州东光驿【入山东界】七百九十七里由德州安德驿至滕县临城驿【入江南界】六百十有八里自铜山县利国驿至凤阳县红心驿四十五里定远县定远驿四十五里定远县张桥驿六十里合肥县防城驿四十五里合肥县店埠驿【八十里巢县高井驿六十里巢县鎭巢驿】四十里合肥县金斗驿四十五里合肥县派河驿六十里舒城县三沟驿六十里舒城县梅心驿六十里桐城县吕亭驿八十里怀宁县练潭驿六十里安庆府怀宁县同安驿共二千六百十有五里○水路七百六十里至直隶吴桥县连窝驿【入山东界】九百四十里由德州良店驿至鱼台县河桥驿【入江南界】一千一百七十里自沛县泗亭驿至江宁府上元县龙江驿一百二十里当涂县采石驿【六十里江宁县大胜驿】八十里芜湖县橹港驿九十里繁昌县荻港驿六十里铜陵县铜陵驿【八十里青阳县驿七十里南陵县公馆驿】九十里贵池县贵池驿一百二十里安庆府怀宁县同安驿共三千四百三十里○至江西南昌府六百里至景州东光驿【入山东界】七百九十七里由德州安德驿至滕县临城驿【入江南界】一千七十八里自铜山县利国驿至桐城县吕亭驿六十里桐城县陶冲驿六十里潜山县青口驿六十里太湖县小池驿六十里宿松县枫香驿【入湖北界】六十里黄梅县停前驿五十里黄梅县在城驿五十里黄梅县孔垅驿【入江西界】五十里德化县浔阳驿六十里德化县通远驿六十里德安县德安驿【八十里安义县安义驿四十里奉新县奉新驿八十里高安县高安驿】一百二十里南昌府南昌县南浦驿共三千二百二十五里○水路七百六十里至直隶吴桥县连窝驿【入山东界】九百四十里由德州良店驿至鱼台县河桥驿【入江南界】一千七百三十里自沛县泗亭驿至安庆府怀宁县同安驿九十里东流县驿【入江西界】一百二十里彭泽县龙城驿九十里湖口县彭蠡驿九十里南康府星子县在城驿二百七十里南昌府南昌县南浦驿共四千九十里○至福建福州府六百里至景州东光驿【入山东界】一千十有六里由德州安德驿至郯城县红花埠驿【入江南界】一千一百二十一里自宿迁县防峿驿至苏州府元和县姑苏驿五十里吴江县平望驿【入浙江界】一百二十里嘉兴县西水驿一百里石门县皂林驿一百一十里钱塘县吴山驿【一百四十里乌程县苕溪驿】十有五里钱塘县武林驿【三十里萧山县西兴驿百有十里绍兴府山阴县蓬莱驿九十里会稽县东关驿二十里上虞县曹娥驿九十里余姚县姚江驿六十里慈谿县车廐驿三十里宁波府鄞县四明驿　由曹娥驿一百有十里至嵊县驿四十里新昌县驿一百二十里天台县桑洲驿一百二十八里宁海县白峤驿】十里钱塘县浙江驿九十里富阳县会江驿一百里桐庐县桐江驿九十五里建德县富春驿一百里兰溪县瀔水驿【五十里兰溪县双溪驿一百二十里永康县华溪驿八十里缙云县丹峯驿九十里丽水县括苍驿一百五十里青田县驿一百二十里嘉县象浦驿八十里乐清县西臯驿】　八十里龙游县亭步驿七十里西安县上航驿九十里江山县广济驿【入福建界】一百六十里浦城县小关驿九十里浦城县柘浦驿七十里浦城县人和公馆驿八十里建阳县营头司驿七十里建阳县建溪驿【五十里崇安县兴田驿四十里崇安县裴村公馆驿三十里崇安县长平驿五十里崇安县大安驿四十里江西铅山县车盘驿】八十里瓯宁县叶坊驿四十里瓯宁县城西驿五十里建安县太平驿四十里南平县大横驿五十里延平府南平县剑浦驿【六十里南平县王台驿八十里顺昌县双峯驿百里将乐县三华驿六十里将乐县白莲驿六十里归化县明溪驿六十里清流县玉华驿四十里清流县九龙驿七十里宁化县石牛驿七十里长汀县馆前驿七十里长汀县临汀驿六十里长汀县三洲驿六十里上杭县蓝屋驿八十里上杭县平西驿一百二十里永定县驿　由双峯驿八十里顺昌县富屯驿八十里邵武县拏口驿八十里邵武县樵川驿八十里光泽县杭川驿七十里光泽县杉关驿八十里江西新城县驿】六十里南平县茶洋驿四十里南平县嵢峡驿四十里古田县黄田驿五十里古田县水口驿一百里侯官县白沙驿六十里侯官县芋原驿二十五里福州府闽县三山驿【七十里闽县大田驿五十五里福清县宏路驿四十五里福清县蒜岭驿五十里莆田县莆阳驿六十里仙游县枫亭驿五十里惠安县锦田驿五十里泉州晋江县晋安驿六十里南安县康店驿七十里同安县大轮驿六十里同安县深青驿五十里龙溪县江东驿四十里龙溪县丹霞驿四十里南靖县平南驿九十里龙岩州适中驿一百二十里汀州府永定县驿由龙溪县丹霞驿四十里龙溪县甘棠驿五十里漳浦县临漳驿七十里漳浦县云霄驿八十里诏安县南诏驿四十里广东饶平县南岗驿】共四千八百六十二里○至浙江杭州府六百里至景州东光驿【入山东界】一千十有六里由德州安德驿至郯城县红花埠驿【入江南界】千一百七十一里自宿迁县防峿驿至吴江县平望驿【入浙江界】三百三十里自嘉兴县西水驿至杭州府钱塘县吴山驿共三千一百十有七里○水路七百六十里至直隶吴桥县连窝驿【入山东界】九百四十里由德州良店驿至鱼台县河桥驿【入江南界】一千四百四十一里自沛县泗亭驿至吴江县平望驿【入浙江界】百二十里嘉兴县西水驿一百里石门县皂林驿一百二十五里杭州府钱塘县武林驿共三千四百八十六里○至湖北武昌府一千有八十里至直隶磁州滏阳驿【入河南界】二百五十里由安阳县邺城驿至汲县衞源驿五十里新乡县新中驿六十里获嘉县亢村驿【六十里修武县武安驿五十里武陟县宁郭驿七十里河内县覃怀驿六十里孟县河阳驿五十里偃师县首阳驿七十里洛阳县周南驿七十里新安县函关驿五十里渑池县义昌驿四十里渑池县蠡城驿七十里陜州硖石驿七十里陜州甘棠驿六十里灵寳县桃林驿六十里阌乡县鼎湖驿六十里陜西潼关驿　由首阳驿六十里至巩县洛口驿一百八十里卢氏县驿　由修武县武安驿五十里至获嘉县崇宁驿】过黄河五十里荥泽县广武驿四十里郑州管城驿【七十里荥阳县索亭驿】五十里新郑县郭店驿四十里新郑县永新驿九十里许州在城驿六十里许州临颍县在城驿六十里郾城县在城驿六十里西平县在城驿六十里遂平县在城驿九十里确山县在城驿九十里信阳州明港驿九十里信阳州在城驿【入湖北界】八十里应山县平靖关驿七十里应山县在城驿九十里安陆县在城驿六十里云梦县在城驿四十里孝感县在城驿五十里孝感县杨店驿七十里黄陂县在城驿八十里汉阳县在城驿十里武昌府江夏县将台驿共二千七百七十里○水路七百六十里至直隶吴桥县连窝驿【入山东界】九百四十里自德州良店驿至鱼台县河桥驿【入江南界】一千八百二十里由沛县泗亭驿至东流县驿【入江西界】二百一十里自彭泽县龙城驿至湖口县彭蠡驿六十里九江府德化县浔阳驿【入湖北界】一百八十里蕲州蕲阳驿一百八十里黄州府黄冈县齐安驿五十里黄冈县李坪驿【一百三十里罗田县驿一百三十里蕲水县巴水驿五十里蕲水县浠川驿八十里蕲州西河驿六十里广济县广济驿六十里广济县双城驿】七十里黄冈县阳逻驿六十里武昌府江夏县将台驿共四千三百三十里○至湖南长沙府一千八十里至直隶磁州滏阳驿【入河南界】一千一百四十里由安阳县邺城驿至信阳州在城驿【入湖北界】五百五十里自德安府应山县平靖关驿至武昌府江夏县将台驿六十里江夏县东湖驿六十里江夏县山陂驿六十里咸宁县咸宁驿六十里蒲圻县官塘驿六十里蒲圻县凤山驿六十里蒲圻县港口驿【入湖南界】六十里临湘县长安驿六十里临湘县云溪驿六十里巴陵县岳阳驿六十里巴陵县青冈驿六十里湘阴县大荆驿六十里湘阴县归义驿六十里湘阴县在城驿【六十里长沙县桥头驿】六十里长沙府长沙县在城驿共三千六百七十里○水路七百六十里至直隶吴桥县连窝驿【入山东界】七百四十里由德州良店驿至鱼台县河桥驿【入江南界】一千八百二十里自沛县泗亭驿至东流县驿【入江西界】二百七十里自彭泽县龙城驿至德化县浔阳驿【入湖北界】五百四十里自蕲州蕲阳驿至武昌府江夏县将台驿二百二十里嘉鱼县在城驿【入湖南界】二百四十里岳州府巴陵县青冈驿一百八十里湘阴县在城驿一百二十里长沙府长沙县在城驿共五千九十里○至陜西西安府七百四十五里至直隶井陉县陉山驿【入山西界】三百五十里由平定州甘桃驿至楡次县鸣谦驿七十里徐沟县同戈驿六十里祁县贾令驿五十里平遥县洪善驿【八十里汾阳县汾阳驿九十里永宁州吴城驿八十里永宁州玉亭驿六十里永宁州青龙驿六十里陜西吴堡县河西驿六十里绥德州义合驿六十里绥德州青阳驿九十里米脂县银川驿九十里楡林县鱼河驿四十里楡林县归德驿四十里楡林县楡林鎭驿】八十里介休县义棠驿八十里灵石县瑞石驿四十里灵石县仁义驿六十里霍州霍山驿八十里洪洞县普润驿六十里平阳府临汾县建雄驿八十里曲沃县防城驿五十里曲沃县候马驿八十里闻喜县涑川驿九十里安邑县芝驿七十里临晋县樊桥驿七十里永济县河东驿【入陜西界】七十里潼关厅潼关驿四十里华阴县潼津驿七十里华州华山驿五十里渭南县丰原驿八十里临潼县新丰驿五十里西安府咸宁县京兆驿共二千四百七十五里○至宁夏鎭城则自西安府咸宁县京兆驿五十里咸阳县渭水驿七十里醴泉县店张驿七十里干州威胜驿九十里永寿县永安驿七十里邠州新平驿九十里长武县宜禄驿【入甘肃界】四十五里甘肃泾州瓦云驿五十里泾州安定驿【五十里泾州荔家堡六十里宁州焦村驿三十里宁州彭原驿九十里合水县华池驿六十里安化县宏化驿　由泾州安定驿一百里灵台县驿】七十里平凉县白水驿七十里平凉县高平驿九十里华亭县瓦亭驿【五十里隆德县隆城驿九十里静宁州泾阳驿九十里防宁县青家驿九十里防宁县保宁驿六十里安定县西巩驿六十里安定县延寿驿五十里安定县秤钩驿六十里金县清水驿六十里金县定远驿五十里兰州兰泉驿　由延寿驿七十里至安定县通安驿九十里陇西县驿九十里漳县三岔驿六十里岷州酒店驿九十里岷州岷山驿一百二十里岷州西津驿六十里西路厅驿六十里阶州杀贼驿一百二十里阶州驿一百四十里文县临江驿一百里文县驿　由阶州驿二百七十里至成县小川驿四十里成县驿　由成县小川驿一百四十里至西河县驿七十里礼县驿】八十里固原州永宁驿七十里固原州三营驿九十里固原州李旺驿九十里灵州同心驿九十里肃州西路厅沙泉驿七十里中衞县宁安驿七十里中衞县渠口驿七十里宁夏府大坝驿六十里宁夏府王鋐驿六十里宁夏鎭城共一千四百七十五里○至西宁则自宁夏鎭由中路行至横城口渡河三十里宁夏鎭城六十里宁夏府王鋐驿【六十里宁夏宁朔二县分管驿在城驿三十里宁夏府横城驿三十里灵州红山驿四十里灵州清水驿七十里灵州兴武驿六十里灵州安定驿六十里灵州花马池驿六十里陜西定边县在城驿　由在城驿一百里平罗县平罗驿　由宁夏府王鋐驿三十里灵州灵州驿】六十里宁夏府大坝驿七十里中衞县渠口驿一百一十里中衞县胜金关驿六十里中衞县中衞驿七十里西路防长流水驿七十里西路防三塘水驿七十里中衞县营盘水驿七十里臯兰县三眼井驿七十里庄浪防寛沟驿五十里庄浪防松山驿五十里庄浪防平城驿七十里平番县在城驿四十里平番县通远驿六十里平番县塘坊驿二十里平番县西大通驿五十里碾伯县冰沟驿四十里碾伯县老鸦驿五十里碾伯县嘉顺驿六十里西宁县平戎驿【一百二十里西宁县摆羊戎驿】七十里西宁县在城驿【四十里大通衞向阳驿由西宁县驿一百三十里至归德所朝天堂驿】共一千三百里○至甘肃兰州府七百四十五里至直隶井陉县陉山驿【入山西界】一千三百七十里由平定州甘桃驿至永济县河东驿【入陜西界】三百六十里自潼关防潼关驿至西安府咸宁县京兆驿五十里咸阳县渭水驿【五十里长安县京兆驿九十里三原县建忠驿八十里耀州顺义驿七十里同官县漆水驿九十里宜君县云阳驿七十里中部县翟道驿七十里洛川县三川驿七十里鄜州鄜城驿九十里甘泉县抚安驿九十里肤施县金　驿八十里延长县千谷驿八十里延川县文　驿九十里清涧县奢延驿七十里清涧县石觜驿】五十里兴平县白渠驿九十里武功县邰城驿六十里扶风县凤泉驿六十里岐山县岐周驿五十里凤翔府凤翔县岐阳驿七十里汧阳县在城驿九十里陇州在城驿一百十里陇州长宁驿【入甘肃界】九十里清水县在城驿一百三十里秦州在城驿【二百八十里徽县在城驿九十里两当县在城驿】一百二十里伏羌县在城驿【九十里秦安县在城驿】一百里宁远县在城驿九十里巩昌府陇西县在城驿【一百八十里通渭县在城驿】九十里渭源县庆平驿七十里狄道州窰店驿五十里狄道州洮阳驿【九十里河州定羌驿六十里河州和政驿六十里河州凤林驿】七十里狄道州沙泥驿六十里臯兰县摩云驿六十里臯兰县兰泉驿共四千三十五里○至嘉峪关则自臯兰县兰泉驿四十里臯兰县沙井驿七十里庄浪防苦水驿五十里庄浪防红城驿四十里庄浪防南大通驿三十里平番县在城驿三十里平番县武胜驿四十里平番县岔口驿五十里平番县鎭羌驿六十里古浪县黑松驿三十里古浪县古浪驿六十里古浪县靖边驿【一百里会宁县郭城驿六十里会宁县干沟驿】四十里凉州大河驿三十里武威县武威驿五十里武威县怀安驿四十里武威县柔远驿七十里永昌县永昌驿六十里永昌县水泉驿五十里山丹县硖口驿四十里山丹县新河驿四十里山丹县山丹驿四十里东乐县东乐驿四十里张掖县仁寿驿四十里张掖县甘泉驿五十里张掖县沙井驿四十里抚彝防属沙河驿四十里抚彝防属抚彝驿四十里高台县高台驿五十里高台县黑泉驿五十里高台县深沟驿三十里高台县盐池驿四十里高台县双井驿六十里肃州临水驿四十里肃州酒泉驿七十里嘉峪关【九十里安西府属玉门县惠囘堡驿七十里玉门县赤金湖驿四十里玉门县赤金硖驿九十里玉门县靖逆驿七十里渊泉县柳沟驿七十里渊泉县布隆吉驿九十里渊泉县小湾驿七十里渊泉县安西驿三十里渊泉县瓜州驿一百里炖煌县甜水井驿七十里炖煌县肐搭井驿七十里炖煌县沙州驿】共一千五百五十里○至四川成都府七百四十五里至直隶井陉县陉山驿【入山西界】一千三百七十里由平定州甘桃驿至永济县河东驿【入陜西界】七百二十里自潼关防潼关驿至凤翔县岐阳驿九十里宝鸡县陈仓驿七十里宝鸡县东河驿七十里凤县草凉驿七十里凤县梁山驿五十里凤县三岔驿五十里凤县松林驿六十五里凤县畱坝驿五十里凤县武关驿五十里褒城县马道驿四十里褒城县青桥驿五十里褒城县山驿【四十里南郑县汉阳驿】五十里沔县黄沙驿四十里沔县顺政驿九十里沔县大安驿九十里宁羌州柏林驿四十五里宁羌州黄坝驿【入四川界】六十里广元县神宣驿九十里广元县问津驿四十里昭化县昭化驿八十里剑州剑门驿六十里剑州柳池沟驿八十里剑州武连驿八十里梓潼县在城驿六十里绵州魏城驿六十里绵州在城驿六十里罗江县罗江驿六十里德阳县在城驿四十里汉州在城驿五十里新都县在城驿五十里成都府成都县锦官驿【五十里简州龙泉驿七十里简州阳安驿九十里资阳县南津驿百三十里资州驿八十里内江县驿百二十里隆昌县驿一百里荣昌县驿八十里永川县驿八十里璧山县来凤驿五十里巴县白市驿五十里巴县朝天驿百五十里长寿县驿百四十里垫江县驿百有十里梁山县驿百七十里万县驿百四十里云阳县驿百四十里奉节县驿百六十里巫山县水桥驿　由锦官驿九十里至新津县驿九十里卭州白鹤驿九十里名山县百站驿八十里雅安县驿一百里荣经县驿百三十里清溪县驿七十里清溪县泥头驿百有十里清溪县沈村驿八十里清溪县烹坝驿百有十里打箭鑪驿　由隆昌县七十里至泸州林坎驿五十里纳溪县驿八十里纳溪县江门驿三十里永宁县永宁驿七十里永宁县普市驿七十里永宁县赤水河驿】共四千六百七十五里○至广东广州府六百里至直隶景州东光驿【入山东界】七百九十七里由德州安德驿至滕县临城驿【入江南界】一千三百十有八里自铜山县利国驿至宿松县枫香驿【入湖北界】一百六十里自黄梅县停前驿至黄梅县孔垅驿【入江西界】三百七十里自九江府德化县浔阳驿至南昌府南昌县南浦驿一百二十里丰城县剑江驿九十里临江府清江县清江鎭驿六十里新淦县金川驿七十里峡江县玉峡驿一百里吉水县白水驿四十里吉安府庐陵县在城驿九十里泰和县白下驿一百一十里万安县五云驿一百三十里贑州府攸鎭驿一百二十里贑县乌鎭驿八十里南康县南埜驿六十里大庾县小溪驿六十里南安府大庾县横浦驿【入广东界】一百十有五里南雄府保昌县凌江驿一百里始兴县在城驿二百里曲江县芙蓉驿三百里英德县浈阳驿二百一十里清远县安远驿二百里三水县西南驿一百七十里广州府番禺县五仙驿共五千六百七十里○至广西桂林府一千八十里至直隶磁州滏阳驿【入河南界】一千一百四十里由安阳县邺城驿至信阳州明港驿【入湖北界】九百一十里自应山县平靖关驿至蒲圻县港口驿【入湖南界】五百四十里自临湘县长安驿至长沙府长沙县在城驿一百有五里湘潭县南岸驿【一百里善化县驿一百里宁乡县驿九十里益阳县驿一百四十五里龙阳县河池驿　由南岸驿九十里至湘潭县黄茅驿】九十里衡山县黄堡驿一百里衡阳县临蒸驿九十里祁阳县排山驿一百里祁阳县祁阳驿一百里永州府零陵县零陵驿【入广西界】三百三十里全州城南驿一百有十里兴安县白云驿七十里灵川县大龙驿五十四里临桂县东江驿【一百五十四里阳朔县古祚驿六十二里平乐县昭潭驿一百八十里昭平县龙门驿三百里苍梧县府门驿百里藤县藤江驿　由东江驿三百二十里至永福县三里驿】共四千九百有九里○至云南云南府一千八十里至直隶磁州滏阳驿【入河南界】五百四十里由安阳县邺城驿至新郑县永新驿九十里禹州清頴驿九十里襄城县新城驿六十里叶县水驿六十里叶县保安驿六十里裕州赭阳驿六十里南阳县博望驿六十里南阳县宛城驿六十里南阳府南阳县林水驿六十里新野县湍阳驿【入湖北界】六十里襄阳县吕堰驿六十里襄阳县汉江驿百里宜城县鄢城驿【九十里钟祥县丰乐驿九十里钟祥县石城驿八十里钟祥县郢东驿】九十里荆门州丽阳驿六十里荆门州石桥驿六十里荆门州荆山驿九十里荆门州建阳驿九十里荆州江陵县荆南驿【五十里松滋县涴市驿六十里松滋县驿九十里宜都县驿九十里东湖县驿九十里东湖县白沙驿九十里归州建平驿九十里归州驿九十里巴东县驿九十里巴东县火峯口驿九十里四川巫山县水桥驿】七十里公安县孱陵驿六十里公安县孙黄驿【入湖南界】八十里澧州顺林驿六十里澧州兰江驿六十里澧州清化驿七十里武陵县大龙驿六十里武陵县府河驿八十里桃源县桃源驿六十里桃源县郑家驿六十里桃源县新店驿六十里沅陵县界亭驿七十里沅陵县马底驿六十里沅陵县辰阳驿七十里沅陵县船溪驿七十里辰溪县山塘驿七十里芷江县怀化驿六十里芷江县罗旧驿六十里芷江县沅水驿六十里芷江县便水驿六十里芷江县晃州驿【入贵州界】六十里玉屛县玉屏驿五十里青溪县在城驿八十里鎭远县在城驿六十五里施秉县偏桥驿六十里黄平州兴隆驿三十五里黄平州重安江驿三十五里清平县清平驿五十里平越县杨老驿四十里平越县酉阳驿五十里贵定县新增驿六十里龙里县龙里驿六十里贵筑县皇华驿五十里清鎭县威清驿五十里安平县平坝驿九十五里普定县普利驿六十五里鎭宁州安庄驿六十里永宁州坡贡驿六十里安顺府郎岱驿五十里安南县阿都田驿四十里普安县白沙关驿四十五里普安州上寨驿六十五里普安州刘官屯驿八十里普安州亦资孔驿【入云南界】七十里曲靖府寻甸州平彝县多罗驿六十里南宁县白水驿五十里曲靖府霑益州南宁驿【三十里霑益州松林驿八十里霑益州炎方驿七十里宣威州霑益驿八十里宣威州倘塘驿六十里宣威州可渡驿九十里威宁州驿】七十里马龙州马龙驿八十里寻甸州易隆驿六十五里嵩明州杨林驿六十里云南府昆明县版桥驿四十里昆明县滇阳驿共五千九百三十里○至贵州贵阳府一千八十里至直隶磁州滏阳驿【入河南界】一千一百四十里由安阳县邺城驿至新野县湍阳驿【入湖北界】七百四十里自襄阳县吕堰驿至公安县孙黄驿【入湖南界】一千一百七十里自澧州顺林驿至芷江县晃州驿【入贵州界】六百四十五里自玉屏县平溪驿达于贵阳府贵筑县皇华驿共四千七百七十五里○顺治十五年题准公务差往江苏安徽江西福建浙江广东者由山东路湖北湖南广西云南贵州者由河南路西安甘肃四川者由山西路均于勘合火牌内明白塡注不许枉道○康熙六年题准差往江宁安庆江西广东者由山东中路淮安扬州京口苏州松江福建浙江者由山东东路于勘合火牌内明白塡注不许枉道○十一年题准奉
　　防差遣及紧急军务经由地方司驿官闭门不容进城抗不应付或殴打差官者皆革职提问若赍送
　　御用之物司驿官应付稽迟者降二级调用○又题准司驿官抗不应付以致迟误奏章者降一级调用○十六年题准司驿官应付稽迟同城上司并不稽察者罚俸六月○又议准奉差官役不遵勘合火牌塡注枉道扰驿者系官降二级调用无职人杖一百首先滥应官降一级调用○三十一年题准驿递铺兵传送往来公文府州县等官不时稽察令其依限速递若不稽察致有躭延沉匿诸弊该管官每案罚俸三月○又议准恭遇
　　车驾巡幸有封发奏折本报等事必须按限专递始无迟误由部遴委笔帖式领催将馆所马匹于东华门外豫备驰送并将该笔帖式领催职名知会
　　景运门直班防军统领○三十八年覆准直省赴京引
　　见官有奉
　　防驰驿者该督抚提鎭定限以日行二站为率先将起程日期并限何日到京于文内声明即交本人亲身报部倘有枉道及无故逗遛者察出照例议处○四十五年覆准河道总督有关系河务紧急题奏本章交与驿站迅速驰送于牌票上书明紧急字様限日到京沿途司驿官将接收交送时刻于牌票上塡注缴部稽察如有违误照例察叅○四十七年议准内外紧要公文皆交马上飞递其最关紧要者则于牌票注明每日限行三站或四站间有限行五站者约计亦不过四五百里此等公文原不常有乃司驿各官多致迟延虽属奔驰不及亦由催趱无方及本部察取职名议处又多彼此推卸嗣后遇有此等公文司驿官将接收月日时刻于号簿上塡注下站并给与上站囘照亦将何时刻接收之处书明一有迟延即可据此咨部以凭照官文书稽迟之律分别议处○雍正二年议准安南国贡使进京广西巡抚给与勘合由广西湖南湖北江西江南山东直隶水路行囘日由部照原勘合换给仍由水路归国○三年奉
　　防闻驻防官兵寡妇每年以船载送囘京江南浙江于七八月起程福建广东荆州等处于四五月起程沿涂换船多致迟误且船夫惟利是图故意延挨不肯送至张家湾一到临清济宁即称河冻令寡妇由旱路行走多致苦累嗣后各省驻防寡妇每年于定限前展限一月起程交与沿涂地方官于换船处速行换给与粮船一例照管督催务令至张家湾庶寡妇不致苦累○又议准各省督抚将军都统副都统提鎭盐政遇有紧要本章准其连站驰送外其寻常本章酌定到京日期直隶总督天津都统古北口提督宣化鎭天津鎭均限三日热河副都统限五日马兰鎭泰宁鎭均限二日正定鎭长芦盐政均限四日奉天将军府尹均限八日吉林将军限十二日寜古塔副都统限十六日白都讷副都统限十五日三姓副都统限二十二日黑龙江将军限十八日山东巡抚限五日河东河道总督驻劄山东济宁拜发者限七日巡防黄运两河在涂次拜发者按道里远近将日期增减青州将军限八日登州鎭五六七八月限二十二日余月限十六日兖州鎭五六七八月限十六日余月限十二日山西巡抚建威将军归化城都统均限六日右衞副都统限五日大同鎭限四日太原鎭限九日河东盐政限二十日河南巡抚限八日七时河北鎭限八日十时南阳鎭限十一日二时两江总督江宁将军均限十三日四时漕运总督限十二日鎭海将军狼山鎭均限十三日苏州巡抚限十四日四时安庆巡抚限十五日江南提督限十七日苏松鎭寿春鎭均限十四日两淮盐政限十六日江南河道总督驻劄清江浦拜发者限十日岁报奏销册籍繁多限十二日如遇巡勘工程在涂次拜发者按道里远近将日期增减江西巡抚南昌鎭均限十八日南贑鎭限二十二日六时福建总督巡抚福州将军均限二十七日建宁鎭限二十三日汀州鎭海坛鎭均限二十八日陆路提督限二十九日水师提督限三十日台湾鎭除过海日期外自大轮驿起限三十日金门鎭自大轮驿起限三十日漳州鎭限三十一日南澳鎭限三十二日福宁鎭限三十三日浙江巡抚将军均限十七日乍浦副都统限十六日提督衢州鎭均限二十日定海鎭限二十二日黄岩鎭处州鎭均限二十五日温州鎭限二十七日湖广总督湖北巡抚均限十四日六时荆州将军宜昌鎭均限十六日襄阳鎭限十四日湖南巡抚限十八日九时湖广提督限十八日永州鎭限二十一日一时五刻鎭筸鎭限二十二日陜西总督西安巡抚将军宁夏将军均限十三日延绥鎭河州鎭均限十五日甘肃巡抚固原提督均限十七日兴汉鎭限十八日庄浪副都统限二十一日宁夏鎭限二十三日凉州将军凉州鎭西宁鎭均限二十四日甘肃提督限二十八日肃州鎭限三十一日安西提督限三十四日四川巡抚副都统提督松潘鎭均限二十四日川北鎭限二十三日重庆鎭限二十九日建昌鎭限三十四日广东总督巡抚将军均限三十二日左翼鎭限三十二日六时右翼鎭限二十六日广东提督限三十四日碣石鎭限三十五日六时高州鎭限三十七日潮州鎭限三十八日六时琼州鎭限四十四日广西巡抚限二十三日十一时五刻提督限二十六日十时五刻左江鎭限三十一日十一时五刻右江鎭限三十八日云南总督巡抚临元鎭昭通鎭均限四十日曲寻鎭限三十三日楚姚鎭限四十二日提督开化鎭均限四十五日鹤丽鎭永北鎭均限四十八日永顺鎭限四十九日普洱鎭限五十日贵州巡抚限二十八日鎭远鎭限二十五日古州鎭限二十七日提督安笼鎭均限三十日威宁鎭限三十五日以上本章到京日期本部备案各督抚将军都统副都统提鎭等将本章拜发日期于批回内注明投到通政使司时按限察覈涂中或猝遇大雨或阴雨连绵或河水暴涨并路涂泥泞即将此等情由系专差赍送者取具经过地方官印结系驿递驰送者由该地方出具印结均呈报通政使司免其迟延处分倘有无故迟延及提塘沉压情弊察出交与本部照例议处○五年覆准驿站递送公文令司驿官各立印信号簿上站号簿用下站官印信每月底彼此移送察覈倘有沉匿即行详报若沉匿寻常公文一角马夫杖六十每一角加一等司驿官各减二等议处如沉匿军机紧要机密公文不拘角数马夫杖六十徒一年司驿官不准减等即行革职若有规避者各从重论○又覆准直省本章遇有霉湿破损或由本处拜发之时包封不谨或由沿涂赍送不谨应分别叅处嗣后督抚提鎭有本章将装本原箱严密封固于到京之日令提塘及赍本官役将装本原箱由通政使司阅看或系内里霉湿破损抑或外面霉湿破损察验明确一面揭送内阁一面咨明本部行察议处如内里霉湿破损将具题官罚俸六月外面霉湿破损系专差者将差官罚俸六月差役笞四十由驿站递送者挨察系何驿霉湿破损将马夫笞四十司驿官罚俸两月至驻防官将军都统副都统等有本章霉湿破损者亦照此例行○九年议准文武各官来往公文有事关军机及紧要刻难迟缓者一面由马上飞递一面将飞递缘由知会驿道备案其收受飞递公文之衙门并沿涂转送之各州县驿亦将何年月日收受转送飞递公文之处知会驿道该驿道察明按季汇册呈报督抚督抚于年终咨部察覈其一应寻常事不准飞递骚动驿马有违例擅用马上飞递者降三级调用如收受飞递公文之衙门并沿涂转送之各州县驿竟不知会驿道通同容隐或驿道徇庇失察及驿道已经揭报督抚并不叅者皆照私用驿站夫马例分别议处○十一年议准在京各部院衙门有紧要之事咨行外省由部给发火牌递送者及督抚提鎭来往紧要公文关系钱谷刑名提拏人犯者所用封套均以棉纸厚褙钉封钤印发行其寻常由铺司递送之事亦须加增包封如有擦损迟悮察出将该铺司夫役及该管官照例议处○十二年议准督抚提鎭以下各衙门有咨呈在京各部院公文于公文之外别具印单将角数及何年月日封发之处一一注明令提塘随公文投递各部院察对明白于原来印单内注明收到日期发还原行衙门以凭稽考有无抽压遗漏○十三年覆准督抚提鎭差官赍送本章除紧要事务连站驰递外其寻常事务各照该处题定到京限期日行站数于火牌内注明经过司驿官察明应付如有越站急驰至伤驿马者官降一级调用役杖六十因而伤死驿马者官降二级调用役杖七十仍追马还官若倚奉差索取驿递财物者交刑部治罪至驻防将军都统副都统等差官兵赍送本章如有越站急驰至伤驿马者照此例行○乾隆三年议准奉天将军及五部府尹有紧要公文交
　　盛京兵部由驿递送寻常咨行在京部院及咨行各省公文归并直隶提塘办理由通州知州发铺司交提塘察明分送至在京部院发往奉天各衙门紧要公文由部交驿递送寻常公文均交直隶提塘由通州知州发铺司即送到奉天所属地方交马快即送○六年奏准司驿官抗不应付以致迟悮紧急最要专奏本章者降二级调用○七年奏准由军机处交出发寄外省督抚提鎭紧要公文均由内阁加封交部再行加封转发或照常飞递或昼夜限行三百里或限行六百里由部于月底照彚奏勘合火牌之例缮折奏
　　闻○十三年奏准福建省并无驿马来往公文皆系驿夫走递水路则风信不时渡涉维艰陆路则崇山峻岭登涉不易所有军机处交出发寄紧要公文一入福建之界无论限行三百里六百里总照律载递送公文之例每昼夜槩行三百里○十四年覆准广东省山海交错并无驿马与福建情形相同所有发寄紧要公文一入广东之界无论限行三百里六百里每昼夜槩行三百里○十四年
　　谕朕巡幸所至见驿马需用甚多此皆各部院发京事件并不竢本报一同发往各任意交发所致驿马甚关紧要岂可任意擅动嗣后各处发京事件着于本报发囘之便彚齐交发如有速行刻难缓待者着行在兵部将某日某衙门所交某事十日一次彚奏兵部所发事件亦着造入如道路不远为期不致十日者着于囘京后再行具奏钦此○十五年
　　谕向来军机处交出公文签发马上飞递者定限日行三百里遇有最紧要事件始以日行六百里字様加签公文缓急既有不同则递送迟延处分亦应分别差等乃吏部议处此等案件不按三百里六百里之分但稽覈时刻逾违皆照扣关公文例议以降一级调用此例殊未允恊见干例议积案甚多着量加区别除沉匿军情机密事件仍照驿站旧例议处外其军机处交出紧要事件限日行六百里者倘有逾限准照扣关之例议处若系军机处常行事件限马上飞递日行三百里者逾限之处照公文迟延例议处着为令再军机处交递公文原系酌量事件以定程期嗣后非遇紧急最要事件亦不得以日行六百里签发钦此○十六年奏准递送本报渡涉江河因风不顺有舟楫之所难施者准取具确实印结报部准其免议○十八年覆准军机处交出发寄外省紧要公文及部院衙门紧要公文有昼夜限行六百里者沿涂驿站若有迟延除不及三刻例无处分及虽逾三刻以上或因猝遇大雨或阴雨连绵或河水暴涨并路涂泥泞者取具印结报部始准免议但此等限行六百里之事皆系责成马夫递送奔驰之际或马惊被跌或渡涉被溺或马夫因此致毙此皆非无故迟延准其取具印结送部免议○又具奏恭遇
　　车驾巡幸经由地方官酌量道路远近设立台站将本部各衙门笔帖式领催拨往以备驰送往来本报及紧要公务该笔帖式等除接收转递之外别无一事廪给口粮由地方官供应不免分外需索地方官又以该笔帖式等系由京拨往无所钤制诸事或多掣肘嗣后严行训饬如稍有扰累即行察叅奉
　　防嗣后凡应行安台之处该督抚照例安设报明该部所有驰送事件即于本省武弁内酌量委用并令于数站之内遴委地方官一人往来稽察十日彚报行在兵部一次以凭察覈其由京委拨笔帖式领催之处永行停止○又奏准恭遇
　　车驾巡幸所有拨往台站之笔帖式领催见今奉防永行停止今于本省武弁内酌量委用惟东华门外向系由部遴委笔帖式领催带领馆所驿马豫备驰送奏章本报及紧要公务今各省虽委武弁而东华门系
　　京城收发彚总之处所有内阁及各衙门交发之事及有自外递者皆待收领原与别站不同应照旧将本部笔帖式领催遴委○又奏准督抚提鎭近来屡以寻常之事及并非关系军务者擅用火牌由驿驰送甚或每日限行六百里司驿各官因此多罹叅劾马匹因此益致疲瘦且奔驰频烦遇有要务转不能依限迅达于事机恐有迟误嗣后督抚提鎭奏折必实系紧急军务不可片刻迟待之事及奉有
　　谕防令以六百里由驿驰奏者准塡用火牌昼夜限行六百里不得将寻常雨水米价等折累牍附入至
　　谕防限行六百里发往之事该督抚提鎭接到后酌量见办情形分别缓急亦不必槩用六百里覆奏其余一应奏折或遣标弁或遣家人自雇脚力赍进倘以寻常之事及并未奉有
　　谕防擅由驿驰奏甚至限行六百里者由部察叅从
　　重议处
　　一驿夫原定直省驿夫每马二匹设立夫一名以为饲秣并传递本章之用其余舁舆挑摃传送公文兽医执事及船夫车夫均按地方冲僻差使繁简设立所有工食各照定数支领于驿站钱粮内动用彚入奏销案内造册送部察覈○顺治十七年题准过往官兵需用人夫经由之州县驿除将额设应付外若有不敷雇用千名以内者每名日给工食银一钱五分千名以外者每名日给工食银三钱○康熙七年题准雇夫以百里为一站用在千名以内者每名每站给工食银一钱五分千名以外者每多用百名每名每站增银一分至三钱止多十里者按数加增少十里者按数递减其银于驿站钱粮内动用如多报冒帑及少算累民皆从重议处○十四年题准在京部院各衙门运送各项物料需用担挑等夫者移咨本部交馆所监督雇用每名送十里给工食银三分移咨户部给发雍正十年覆准直省马夫系二马一名势在
　　必需无庸议裁其余各项夫按地方情形十分之中或酌裁二分或酌裁四分将工食扣存遇有差使经临先尽见夫应用如有不敷再准照数雇募以每百里给工食一钱开销其裁夫扣存工食银若无雇夫动用报部移交户部充饷○十一年议准
　　京城需用人夫若有交五城司坊雇募者必须先期豫备于起程前一日即准给工食○乾隆三年议准贵州苖疆各州县有雇募苖夫应差者陆路以四十里为一站每名每站给工食银八分其随时公事雇募苖夫充当小工及各项使役每名日给银三分米一升○六年奏准过往官兵需用人夫如本站本项夫不敷即以本站别项夫通融恊济如本站无可恊济或将别项夫已经拨用仍复不敷准其照数雇募以百里为一站计算给与工食如雇募在千名以内者每名每站给工食一钱千一百名者每名每站给工食银一钱一分千二百名者每名每站给工食银一钱二分每多用百名者即增银一分以一钱五分为止多十里者按数加増少十里者按数递减均造册报部覈销有多报冒帑者革职治罪少算累民或迟延不给者照给价不速例议处○十七年奏准广西省水路自苍梧昭平平乐阳朔至临桂多属大滩乱石水流势急春夏则波涛汹涌秋冬则水涸滩高再自临桂灵川兴安全州以至湖南之零陵水路浅窄又有陡河随时启闭行走均属艰难雇募人夫多系苖獞价直不能短少难照各省以百里为一站给银一钱之例开销应照该省原定站数每站给银一钱据实给发毋许侵扣
　　一驿马原定直省各驿有首冲次冲及偏僻不同各按地方情形设马或百余匹以至一二十匹皆应实养在槽以应差使其草料价直照额开销如马有阙少并短扣草料者照例议处○又定本部馆所驿马阙额于口外马羣内拨给西安甘肃四川驿马阙额于招中茶马内拨给各直省驿马阙额动支驿站钱粮买补其开销价直直隶山东山西河南每匹八九两江南江西浙江湖广每匹十四五两福建广东广西云南贵州每匹二十八九两至三十两止○康熙三年议准驿马阙额司驿官详明督抚咨部方准购买其自行赴部呈请者不准○十一年题准司驿官不详明督抚咨部私自买马者罚俸一年○又题准官员科敛民马充入驿递使用者降一级调用○十四年议准驿马倒毙司驿官不即买补者革职该管驿传道容隐不揭叅者降二级调用○十五年题准买补驿马不照定价滥行开销者革职○十六年议准司驿官不督率马夫用心餧养马匹以致驿务废弛或阙马不即买补有稽察之该管上司不行揭报照驿传道例议处督抚不题叅者罚俸一年○又覆准恭遇
　　车驾巡幸扈从各官取用骑马车马如有倒失一二匹者领马官罚俸六月五匹以下罚俸一年八匹以下降一级畱任十一匹以下降二级调用十四匹以下降三级调用十七匹以下降四级调用十八匹以上革职校尉及当差赶车人等鞭一百若躜病损伤五匹以下者领马官罚俸六月十匹以下罚俸一年十五匹以下降一级畱任二十匹以下降二级调用二十五匹以下降三级调用三十匹以下降四级调用三十一匹以上革职校尉及当差赶车人等鞭八十至内阁中书钦天监太医院各官所用骑马躜病损伤一二匹者罚俸六月三四匹者罚俸一年倒失一二匹者罚俸一年三四匹者降一级畱任以上应议各官情愿赔补者免议如将取用之马私卖者革职○四十六年题准州县额设驿马原系供应差使及传递紧急公文务期臕壮足数随到随应庶公务不致迟误如有倒毙不即买补并将疲伤马不即更换仍畱充数者将该司驿官指名题叅各照例议处○五十七年题准直省驿马倒毙应有定数除福建广东广西三省皆系水驿并无马匹浙江马仅百匹山西西安甘肃向因牵领茶马不报倒毙外其余直隶山东河南湖北四川云南十分之内倒毙不得过三分江宁安徽江西湖南四省地方潮湿易于倒毙十分之内不得过四分贵州山路﨑岖天时阴雨倒毙尤易每年准报六七分其买补银于驿站项下动支开销○又议准
　　盛京吉林黑龙江等处驿马每年十分之内倒毙不得过三分驿牛每年十分之内倒毙不得过四分其买补价银每马准开销九两牛准开销七两○又议准
　　盛京吉林黑龙江等处每马倒毙交皮脏变价银五钱牛倒毙交皮脏变价银三钱其变价银
　　盛京各驿解交
　　盛京户部吉林黑龙江等处畱凑次年买补马牛之用○五十八年议准张家喜峯独石等口以及寛城一驿马每年十分之内准倒毙四分马价每匹准开销银六两五钱牛每年十分之内准倒毙二分牛价每头准开销银四两七钱○雍正六年议准驿站马匹无论接任署任限一月内交代清楚如有逾限该督抚即将新旧各官迟延情由分别指叅交代之时该管上司委官同新旧各官秉公验明当收当退即据实出结仍取具委官并无偏袒徇庇印结存案倘有授受不公任意去取及故行推诿之处许委官详报督抚覈叅若旧任官求情新任官并不察验勉受交代或隐忍不报遽行出结者不议旧任官将新任官降一级调用如旧任官并不亏阙而新任官有意苛求不受交代降二级调用至委官有偏袒徇庇等情者照徇情例议处○七年议准江南驿马江以南者防验之时每十匹倒毙三匹不算阙额限一月内买补江以北者防验之时每十匹倒毙二匹不算阙额限以半月内买补此外再有阙少或倒毙虽在数内隐匿不报不将截旷草料扣除以及借称应阙之马迟延不即买补者该上司据实揭叅至每年倒毙虽准四分若不至四分者即将马价扣除报部充饷○八年议准司驿官将额马亏阙冒销钱粮者仍照例革职勒追若仅止疲瘦察明果系地当孔道及山路﨑岖或站涂遥远差使繁剧者题叅本内据实声明将该员暂行解任以题叅之日起限一月内赔补其员阙委官署理限内赔补全完题请准其复任限内不完即革职勒追○十二年议准驿马除口外差遣及在军营倒毙者皮脏免其变价外湖北每匹变价一两其余直省均变价五钱于奏销册内造报察覈○乾隆元年覆准山西西安甘肃驿马向因牵领茶马补额是以不报倒毙迨后停止茶马遇有倒毙系司驿官捐赔实为苦累嗣后此三省驿马每年十分之内准其报倒毙二分动价买补○又议准黑龙江所属呼伦布俞尔十台每台壮丁十名每名给马二匹牛三头每年准倒毙二分其买补价银每马准开销六两每牛准开销五两在于驿站项下动支○五年覆准浙江驿马十分之内准报倒毙二分动价买补○六年奏准买补倒毙马价各省虽有额设银然动支之数常有盈缩今叅酌屡年奏销示以一定直隶马价口内准开销九两口外准开销七两山东十两山西西安甘肃四川均八两河南八两五钱江苏安徽浙江均十有三两九钱七分江西十有七两湖北湖南十有五两云南二十一两八钱贵州二十两二钱有竒各照定价买补造入奏销册内察覈○又奏准在外文武大小各官将自畜马匹勒令驿站收买多取价直者革职提问失察之上司罚俸一年若有此等情弊经司驿官据实详揭督抚不题叅者照徇庇例议处详揭之司驿官以应升之官即用
　　一驿船顺治十二年覆准应付各项差使有由水路行者照例给船○康熙五年题准出差官兵及驻防官兵由水路行者按人数多寡给船系上水头号船坐五十人给縴夫十有五名二号船坐四十人縴夫十有二名三号船坐三十人縴夫九名小船酌量坐人縴夫不过五六名系下水头号船縴夫八名二号船縴夫给六名三号船縴夫四名小船縴夫不过二三名○七年覆准出征官兵下水船仍给縴夫外其余驻防官兵及移驻官兵下水不给縴夫上水头号船给八名二号船六名三号船四名至小船坐十五人以上者给縴夫三名坐十五人以下者给縴夫二名○又题准一应差使例应给船者若经由之州县驿并无额设准雇民船每一里给银三分于驿站钱粮动支造入奏销案内察覈○十一年题准官员将应差之船不详上司私自拨用或擅行估价者罚俸一年○十四年议准出征官兵所需坐船縴夫有不照数应付縴夫阙少者降二级调用船阙少者降一级调用该管上司催办不力者罚俸一年至应付驻防及移驻官兵各船縴夫迟延者罚俸一年○十八年题准出征及驻防移驻官兵需用船及縴夫如驿站额设不敷准雇民船每一里给银三分其例应给縴夫者以百里为一站每名发工食一钱给与船戸雇用多者照数増给○二十六年题准驿站额设差船系驿道专管不得分委州县修造若恐照管难周准委亷能佐贰官监办按照各该省题定小修大修拆造年限造具船身丈尺材料工价清册送部并送工部由部主槀会同工部覈销○二十八年覆准奉差各官从水路行者若止换船因未支縴夫不赴州县驿用印钤盖者免其察议○又题准官兵额外多索船夫及强勒越站行走者照驰驿越站多索例处分○雍正七年议准驻防官兵家口及寡妇由水路归旗者该将军等将押送官兵并家口数目确覈合算如五十人拨头号船一只四十人拨二号船一只三十人拨三号船一只骨殖一具算家口一人其口粮照家口实数发给如押送家口之官私揽货物者革职兵私揽客货该员失察者降一级调用○八年议准驿站差船于仓门之上刋刻字号以杜私赁私借之弊○九年议准驿站差船每十船编为一甲每甲立一甲长如不足十船五六船者亦编为一甲一二船者即附入各甲之内均令挨号啣尾停泊不许离帮每船给保甲牌一面将船丁头舵水手实在姓名年貎籍贯注明悬挂船首一甲之内互相稽察保结如有容隐匪类及酗赌等事不出首者并坐若遇出差加雇水手务择土著良民亦将姓名年貎籍贯注明以备沿涂盘诘○乾隆三年议准贵州苖疆各州县有雇募苖船应差者其船容载无多仅需一二人即可撑驾逆水以三十里为一站顺水以八十里为一站每船每站给银一钱五分一驿车原定本部馆所及直隶通州永平河闲设有额车应付差使若额车不敷准其雇用至直隶未设车之各州县并山东山西河南西安甘肃等省遇有勘合火牌例应给车者均准其雇用雇价造入奏销案内报部察覈○康熙五年题准应付各项官兵四人给车一辆发遣罪犯有家口者六人给车一辆内有老防男女病废者即三人亦给车一辆○七年题准雇车价直以百里为一站每站给银一两多十里增银一钱少十里减银一钱按里数递为增减在于驿站钱粮内开销至
　　盛京吉林黑龙江等处应付驿车均照此例行○十四年题准运送物料每六百斤给车一辆不及六百斤者酌给舁夫防马○又题准无车地方及不能行车之处每车一辆折给夫四名○三十四年题准本部馆所额车每车岁给买价银一两四钱移咨戸部给发○三十七年覆准官员运送军营米粮及一应军需等物所用官车宜沿涂照看若损坏一车至十车者为数甚少免其议处仍照常议叙如损坏十一车至二十车者降一级二十一车至三十车者降二级三十一车至四十车者降三级四十一车至五十车者降四级五十一车至六十车者降五级皆畱任此等损坏驿车之见任候选候补各官所有议处准将应得议叙加级减等降抵如有议叙在一等者应降一级改作二等应降二级改作三等应降三级改作四等有议叙在二等三等者亦照此按等降抵内有微员无级可降者革职畱任三年无过开复其举监生员及投诚外委闲散赎罪人等除照议叙等第降抵外如无级可降免议○雍正三年议准本部馆所额设车二百五十辆节年裁去百辆若遇差使繁多额车不敷即牌行五城司坊照数雇用雇价每车每里给银一分每百里给银一两按里数远近增减所需雇价移咨戸部给发○十一年议准内府遇有公事需车由总管酌量缓急多寡先期行文顺天府该府尹计需车在二百辆以内者令大兴宛平二县雇用若多至二百辆以外大兴宛平雇用二百辆其余系东北二路差使令顺义香河二县均匀雇用西南二路差使令怀柔固安二县均匀雇用均于起运之前二日每车日给银五钱二分沿涂行走每车日给银七钱二分在涂住歇每车日给银五钱二分其车行走十日者囘空以七日计算每车日亦给银五钱二分其银各该县按数即行总发不许迟缓扣克事竣造册报部覈销移咨户部照数拨给○乾隆十七年奏准奉差及驻防赴任解送银物等事有例应给车者原应于领票后赴馆所领车逐站更换乃因馆所额车系单马木轮行走不便遂自雇车长行出京持票于沿涂驿站折给车价日久弊生眞伪难以稽察嗣后凡例应给车者均令在馆所领车沿涂驿站见车换车不许折价部于给车票时即牌行近京首站令其察对相符方准应付该司驿官仍一面报部一面传知下站以凭彼此稽察














　　钦定大清会典则例卷一百二十一
&lt;史部,政书类,通制之属,钦定大清会典则例&gt;
　　钦定四库全书
　　钦定大淸会典则例卷一百二十二
  </div>
  <div class="pagination">
   <a href="钦定大清会典则例_page235.html">
    上一页
   </a>
   <span>
    ...
   </span>
   <a href="钦定大清会典则例_page231.html">
    231
   </a>
   <a href="钦定大清会典则例_page232.html">
    232
   </a>
   <a href="钦定大清会典则例_page233.html">
    233
   </a>
   <a href="钦定大清会典则例_page234.html">
    234
   </a>
   <a href="钦定大清会典则例_page235.html">
    235
   </a>
   <span class="current-page">
    236
   </span>
   <a href="钦定大清会典则例_page237.html">
    237
   </a>
   <a href="钦定大清会典则例_page238.html">
    238
   </a>
   <a href="钦定大清会典则例_page239.html">
    239
   </a>
   <a href="钦定大清会典则例_page240.html">
    240
   </a>
   <a href="钦定大清会典则例_page241.html">
    241
   </a>
   <span>
    ...
   </span>
   <a href="钦定大清会典则例_page237.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
