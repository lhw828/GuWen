<!DOCTYPE html>
<html>
<head>
    <meta charset="UTF-8">
    <title>国朝宫史 - 第 47 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 47 页/共 99 页</h1>
    <div class="content">　　夀皇展谒旋景物虽凭有余慕色空都幻若为缘底须遂过修穹塔拟向知非种福田流水行云何住着犁然澄动防当前
　　御制仲春镜清斋得句【己夘】　迩日春云屡作隂经筵适罢偶游临知仁山水乐非独昜简乾坤趣可寻五防三防雪飞采一声两声鴈送音当前澄照涵精理察察为明戒在心
　　御制镜清斋诗【己夘】　池上构斋虚池光漾绮防讵将形示物每以鉴开子照胆何须尔澄懐祗澹如设诚因水喻亦欲戒无鱼
　　御制雨中憩镜清斋诗【庚辰】　水斋玉蝀北液渚桂舟通却为还宫内乘闲憩雨中披来欣飒防望去转溟蒙活汞揩摩后明当朗鉴铜
　　御制题镜清斋诗【庚辰】　轻骑取乘凉西苑早云到如此神仙境驱过寜非躁况本无急务路便一观徼镜清真镜清不示憎与好万物备于斯坦然祗澄照
　　御制镜清斋作【辛巳】　氷葢镜之静照物每呈象水葢镜之动既照还涤荡是时春水生容裔澄而朗可因悟代谢无不欣俯仰书斋展昜读动静兹交养
　　御制季夏镜清斋作【辛巳】　皇子成婚返禁林水斋取便一来临石泉过雨声偏壮夏木铺隂翠益深成趣静因工断手引机动以景怡心如驹迅影即常住何碍星星鬂角侵
　　御制镜清斋诗【辛巳】　阶倚琳塘若住空含虚镜影入中无于水监于民监义喻载舟原可通
　　御制雪中镜清斋诗【辛巳】　日自朝还暮歳分辛与壬壑蛇寜可挽尊兽又当斟暖爇薪盆气吉祥竹爆音年华有新旧不异爱民心　水镜风与防氷镜雪与揩防或光无定揩实朗益佳配藜照曜呈上下晶明皆触景得新防今朝雪里来　斋东临池有室为　抱素书屋
　　御制题抱素书屋诗【戊寅】　书斋顔抱素潇洒得天然画森疎竹阶琴滴暗泉毎因悟礼后还与慎几先畧识葆光义南华齐物篇
　　御制抱素书屋诗【庚辰】　朴斵书斋研席清涵今茹古足陶情讵惟绘事斯津逮益欲淳风是训行由书屋东廊而下为　韵琴斋西向聮曰赏心乐事无伦比妙色真声兼占之又聮曰爽澄兰沼波吹细风度松林泛轻
　　御制韵琴斋诗【戊寅】　调轸拭徽都谢春温防折自呈惟是角徴闗意未须云海移情
　　御制韵琴斋诗【辛巳】　曲廊侧畔千竿竹聼去琤琮望转深何必定于俯流水方将谓是韵文琴不闗指上宫商调常惬心源防妙音隔牖猗猗如有语胜他桐向防余寻　斋左向南一亭临太液池岸榜曰碧鲜　镜清斋之西有山池石梁筑室其上榜曰画峯室聮曰花香鸟语无邉乐水色山光取次拈
　　御制画峯室诗【戊寅】　紫逻青萦戸外山画情凭足阅几闲若于艺苑寻名氏只在倪黄伯仲间
　　御制画峯室诗【辛巳】　踱石度溪流书室秀而野初不知有峯峯列北也髙下入画情是谁逸笔写谢客句斯拈李仙烛斯把丹青色或渝松杉韵非假竒在聼有声瀑水泠泠泻　镜清斋之后北临山池池左右皆峯峦巗洞飞瀑流泉潆洄环注池中有石上下潺湲不絶架廊三楹于上为沁泉廊
　　御制沁泉廊诗【己夘】　回回百道泉其上三间屋漾影惟云霞品声定丝竹却忆夏月旱缾罄罍亦恧今来防汜光清可掬流为太液波潜飞任鱼鹜于此悟探原一足无不足
　　御制沁泉廊诗【庚辰】　绿云如葢石泉流把笔巗廊小憩留风爽云闲树蝉亮与人着意报新秋
　　御制沁泉廊纳凉诗【辛巳】　云廊对镜斋沁泉斯其名引水流屋下落溪飒有声步屧过石桥乘凉坐南荣松风送爽来正值宿雨晴澄照与清聼均足怡神情因悟就湿性所贵由天成搏激夫何为子舆论实精　廊西有岩幽防窈窕石门岈然岩上为　枕峦亭四周皆山也
　　御制枕峦亭诗【己夘】　小山结构俨三嵏俛视如临大壑灇着个笠亭嵂崒顶祗疑莲朶涌珠宫
　　御制枕峦亭诗【辛巳】　假山垒真石相防以歳久四柱枕其巅风月随所受峭蒨苍崖矗偨池翠隂纠岂不在城郭居然谓林薮移情咫尺间濠濮夫何有　廊东有石桥桥南即　抱素书屋桥北绕池由石磴而上为　罨画轩东室聮曰一室之中观四海千秋以上騐平生西室匾曰标青
　　御制罨画轩题句【戊寅】　适歩读画廊髙轩见罨画来凭罨画读画隔岸对彼此谁主宾一例供清防景纳春秋佳格突倪黄想象轩有言却不劳行迈
　　御制罨画轩诗【庚辰】　小憩云轩片刻闲俯临近水复遥山石渠底用擕佳巻六法天然丈室间
　　御制罨画轩得句诗【庚辰】　罨画今朝又觉殊红霞影衬绿云铺分明倩马和之笔写得荷亭纳爽图
　　御制罨画轩诗【辛巳】　画水谓之水画石谓之石惟其有定名未能免浮迹兹轩号罨画初无成见择波态复岚光风清与月白偶来一俯仰触目皆莫逆防笔咏真图身在图中适　循轩东廊而南有屋两楹北俯清泚榜曰焙茶坞聮曰巗泉澄碧生秋色林树萧森带曙霞
　　御制焙茶坞诗【戊寅】　石上泉依松下风竹炉制与恵山同蔡襄不止工其法因事还思善纳忠　由
　　镜清斋沿堤西南为
　　西天梵境有琉璃牌坊南临太液池南向榜曰华藏界北向榜曰须弥春坊北山门榜曰西天梵境入门为天王殿左右石幢二左刻金刚经右刻药师经殿后为大慈真如寳殿
　　御笔匾曰恒河演乘聮曰无住防慈云葱岭祗林防法界真常扬慧日鹫峯鹿苑在当前又北向聮曰日月轮髙盼七寳城如依舎卫金银界净涌千华相正现优昙殿后歴级而登有大琉璃寳殿殿二层榜曰华严清界聮曰七寳同庄金界普成具足相三轮共转玉毫齐放大圆光又曰现法化报身分涌真常莲叶摄闻思修教并拈防妙昙华殿四面廻廊六十七楹四隅各有楼相接　西天梵境之西有琉璃墙如屏障墙北为　真谛门门内为　大圆镜智寳殿殿内匾曰法界真常聮曰观喜普人天增五福徳庄严防龙象现八吉祥殿后有亭曰　寳网云亭亭北及左右屋宇四十三楹皆贮四藏经板之所也
　　太液池之北有亭五中曰龙泽左曰澄祥曰滋香右曰涌瑞曰浮翠亭建水中面临北海所谓五龙亭也亭后石坊二南向榜曰性海北向榜曰福田其北为
　　阐福寺
　　御制阐福寺碑文　太液池之北有亭五翼然临于水裔玉蝀前横琼岛东抱波光塔影沦涟映带亭之北缀以闲馆爽垲轩豁葢仍前明之旧康熈中
　　皇祖临驻西苑常奉
　　太皇太后避暑于此后以其地奉安
　　仙驭几筵遂相沿为内廷迁次之所越乾隆七年肇先蚕坛于液池东北隅相距甚迩
　　圣母皇太后以茧馆盛仪宜致蠲洁
　　命改建佛宇朕遵
　　懿防爰出内帑勅将作葺其旧址畧为崇餙寳坊杰竖香刹防标用如幻金刚三昧造大法像髙丈六者三倍之而赢具慈愍性有大威神构层檐以覆之珠网璇题金碧照耀冠于禁城诸刹上为
　　慈圣祝厘下为海宇苍生祈佑始事于乾隆乙丑三月越明年八月告成因名之曰阐福思自无始刼来生人生物凡诸福徳各各具有亦各具足而彼众生芸芸冥冥惟以各得所欲为福未得求得已得求益无有餍足为嗔为忮为丐为敓穷刼相寻辗转纒缚时惟因陀罗秉南面权廓纮恢网约以皇度驭以禁宪沐以膏泽浸以醇醲敷锡多福于有生众厥有生众善根深固一心信向正知正见屏诸邪杂咸得福庆安乐老夀满所愿欲如其弗祗弗延廼背而驰式抵大戾备诸苦恼亦其自取大慈氏发洪誓愿施无畏力拯诸厄难随声赴感一时普度拔去孽根顿生福慧孽缘净尽福应备臻于其本来了无欠缺要知法王非以己福施彼众生亦非别能于彼众生有所增益凡此诸福众生自有亦各具足能仁慈悲遂得普度古圣帝明王敛福锡福其有不同于此也耶乃阐其义而説颂言
　　一切有为法不能造诸福能受诸福者皈依法王力譬坐暗室中迷闷不得出忽遇大力人辟门防四牖因得大光明此大光明相非借他目见又如沉巨海飘泊无邉底忽遇大慈航脱离恶浊浪及登彼岸已乃适得本来告尔种福因众生性具足迷惑不自知种种成颠倒愿依法王力恒河沙众生乃至未来刼自性悉清净各各受诸福恒河沙众生所受诸福徳同一清净性是为福徳聚　入寺门为　天王殿殿后榜曰宗乘圆镜聮曰妙华普现无穷境慧日常悬自在天再后为　大佛殿规制宏敞仿正定隆兴寺重宇三层檐前各有
　　御书匾额其上层曰大雄寳殿中曰极乐世界下曰福田花雨聮曰真谛别传趋妙庄严路能仁权应现常清净身殿内榜曰有大威徳聮曰放百寳无畏光明歴刼智珠长朗入三昧甚深防妙诸方心印同圆
　　御制阐福寺大佛用去歳正定隆兴寺礼大佛诗韵【丁夘】　我闻如来超过一切圆觉与声闻天上天下称独尊弟子万二千人俱孰登其堂孰入门三身四智定何有如水印月空写云四十九年曾未説一字文殊大士何乃请再转法轮乃今巍巍荡荡现实相横遍沙界其髙杰竖穷苍旻围绕提婆那伽与其眷属各肃肃蹴踏闪多伽耶及诸异类兟纭纭儵忽才凿七窍混沌死异哉千手千眼谁与为疏分忆我去年廵冀野时则十月星乃辰隆兴古寺问象教佛香髙阁瞻金神屏息不能一词赞倚栏聊息尘中身归来落成值此寺是一是二徒云云久欲成诗颂相好其如万虑皆萦尘穿池曾未聚卫士督工奚用命将军翼然五亭临水裔胜国遗迹今犹存薄伽演梵五乘具
　　慈寜祝厘一念真其旁潇洒筑书室研席清事还堪论徘徊得句赓旧韵所欣俯仰迹成陈黏笔聊复记时日嵗维丁夘月小春　再后有殿
　　御笔匾曰真实般若聮曰正法眼长明慧灯不灭无
　　漏身自在性海遥通寺东为
　　澂观堂堂内匾曰水天清永聮曰青未了时山障合白初生处月虚堂之后有殿匾曰寄清净心聮曰云移峯影天常静风蹙波纹水不知皆为
　　御笔
　　御制澂观堂诗【庚辰】　五龙亭久液池堧阐福重修种福田大抵旧闻增日下何妨新额掲檐前春风秋月随时防后乐先忧与物甄澄到无澄观始得心期拟似水同然　阐福寺之西有门门外为通衢即　阳泽门道也
　　雍和宫
　　雍和宫在皇城东北
　　世宗宪皇帝藩邸也
　　登极后命名曰雍和宫
　　皇上御极之十年念
　　龙池肇迹之区非可防越因庄严法相选髙行梵僧司守以示蠲洁崇奉之意宫前左右寳坊二左之前榜曰慈隆寳叶后曰四衢净辟右之前榜曰福衍金沙后曰十地圆通正中石坊一南向前匾曰寰海尊亲后曰羣生仁夀自是而内甬道绵亘为　昭泰门门以内东西列碑亭中为雍和门门内　天王殿匾曰现妙明心聮曰法镜交光六根成慧日牟尼真浄十地起祥云左右环以廻廊正中为
　　雍和宫聮曰接引羣生扬三千大化圆通自在住不二法门宫后为　永佑殿聮曰般若慈源觉海原无异水菩提元路徳山相见别峯云殿后为法轮殿匾曰恒河筏喻聮曰是色是空莲海
　　慈航游六度不生不灭香台慧炬启三明左右山殿各三楹左为药师坛聮曰甘露洒芳林香飞薝卜法云防慧海光彻琉璃又曰华海慈航宏仁恢六度香台慧炬朗照启三明殿后为万福阁匾曰放大光明聮曰以不可思议説防妙法具无量由旬作清净身又曰説法万恒沙金轮妙转观心一止水华海常涵又曰丈六显金身非空非色大千归寳所即镜即心又曰合大地成形非有为法与众生同体作如是观中层匾曰浄域慧因下层匾曰圆观并应聮曰慧日丽璇霄光明万象法云垂玉宇安隠诸方东为　永康阁聮曰慧日朗诸天圆辉寳相吉云垂大地浄扫尘根西为　延寜阁聮曰狮座寳花拈来参妙谛檀林法乳触处领真香阁后为
　　绥成殿乾隆元年敬安
　　世宗宪皇帝神御
　　皇上歳时展礼洎重建
　　夀皇殿落成遂移奉焉
　　御制雍和宫碑文
　　皇考世宗宪皇帝肇封于雍邸在京师艮维与太学左
　　右相望迨
　　绍缵大统正位宸极爰命旧第曰雍和宫设官置守甍宇垩饰无増于昔示弗防也越嵗乙夘弗吊昊天
　　龙驭上宾攀髯莫逮维时防仪具展礼当奉移念斯地
　　为
　　皇考藩潜所御攸跻攸寜几三十年
　　神爽凭依倘眷顾是乃即殿宇而饬新之以奉
　　梓宫昜覆黄瓦式廓门屏櫺星绰楔规制畧备洎山陵礼成于此敬安
　　神御歳时展礼至今十稔予小子绍庭陟降之忱朝夕
　　罔释深惟
　　龙池肇迹之区既非我子孙析圭列邸者所当防处若旷而置之日久萧寞更不足以宏衍庆泽垂焘于无疆曩我
　　皇考孝敬昭事我
　　皇祖凡临御宴处之适且久者多尊为佛地曰福佑寺
　　则
　　冲龄育徳之所也曰恩佑寺则鼎成陟方之次也永懐成宪厥有旧章而稽之往古修真本唐髙龙跃之宫慈庆乃渭水庆善之宅宋则祥符锡庆祠号景灵咸因在潜之居实曰神明之隩后先一揆今古同符是用写境祗林庄严法相香幢寳网夕呗晨钟选髙行梵僧居焉以示蠲明至洁也以昭崇奉至严也以介福厘至厚也我
　　皇考向究宗乘湼槃三昧成无上正等正觉施洽万有泽流尘刼帝释能仁现真实相羣生托命于是焉在岂特表范睟容为章浄域已哉予小子瞻仰之余间一留止缅忆过庭怵惕兴慕敬勒石以纪系以颂曰于皇
　　皇考禔福无疆奕奕朱邸积庆流长乘六以御兹焉发
　　祥时雍协和
　　圣谟孔彰鼎成于湖
　　神御攸奠陟降在天
　　圣灵式眷忾乎斯闻僾乎斯见超宋景灵迈唐庆善懿彼净觉广树良因澄圆性海般若通津慧灯普照法寳常新敷华玉地转曜金轮矧是丹宫藩封拜
　　赐载寝载兴凝禧集瑞人世香台梵天忉利拥吉祥云防欢喜地标新福界冥契慈縁鴈堂集侣鹿苑栖禅香华送雨贝叶霏烟云车风马歆顾珠筵仰惟
　　圣徳昊天罔极以妙明心运大愿力孰为权应孰为真实无去无住歴化千亿慈云广防甘霔长濡入湼槃海系如意珠恒沙大千共味醍醐不可思议浃髓沦肤灼灼灵仪巍巍瑞相言瞻言依徘徊恻怆十地四天
　　鸿恩融畅尽未来际永资
　　慈贶
　　御制八月二十三日
　　皇考二周讳辰以禾稼盈畴勉从诸王大臣请未得躬
　　谒
　　泰陵谨于
　　雍和宫行礼中懐耿耿孺慕莫伸洒泪述哀敬成一律
　　【丁巳】　凄凄凉露两沾裳毎忆
　　音容痛断肠
　　寝殿秋深
　　冠劔肃
　　鼎湖云隔路途长未酬
　　髙厚懐终古岂意星霜歴
　　大祥去嵗
　　几筵犹在望廻防
　　雍邸助悲伤
　　御制清明日
</div>
    <div class="pagination">
<a href="国朝宫史_page46.html">上一页</a><span>...</span><a href="国朝宫史_page42.html">42</a><a href="国朝宫史_page43.html">43</a><a href="国朝宫史_page44.html">44</a><a href="国朝宫史_page45.html">45</a><a href="国朝宫史_page46.html">46</a><span class="current-page">47</span><a href="国朝宫史_page48.html">48</a><a href="国朝宫史_page49.html">49</a><a href="国朝宫史_page50.html">50</a><a href="国朝宫史_page51.html">51</a><a href="国朝宫史_page52.html">52</a><span>...</span><a href="国朝宫史_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
