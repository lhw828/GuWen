<!DOCTYPE html>
<html>
<head>
    <meta charset="UTF-8">
    <title>续通志 - 第 989 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 989 页/共 1359 页</h1>
    <div class="content">训及此百姓之福也时议禁网捕狐兔等物累计其获或至徒罪琚奏曰捕禽兽而罪至徒恐非陛下意杖而释之可也帝曰然久之进左丞兼 
太子少师世宗将行郊祀议配享琚曰周郊祀以后稷配天汉魏晋皆以一帝配之唐宋之初皆以三帝配终竟依古配以一祖将来亲郊合依 
古礼帝曰唐宋变古不足为法止当奉太祖皇帝配之琚尝请命太子习政事或谮琚希恩东宫世宗察其无他以此言告之琚因乞解少师十 
年二月祭社有司奏请御署祝版帝问琚曰当署乎琚曰故事有之帝曰祭祀典礼卿等愼之无遗讥后世宗谓琚曰女真人往往径居要达不 
知闾阎疾苦卿尝为丞簿知民间事凡利害极陈之帝与宰臣议铸钱因问琚曰古亦有百姓铸钱者乎对曰使百姓自铸则小人图厚利钱愈 
薄恶古所以禁也时民间往往造作妖言相为党与谋不轨帝问宰臣曰南方尚多反侧何也琚对曰南方无赖之徒假托释道以妖幻惑人愚 
民无知遂至犯法帝曰如僧智究是也此辈不足恤但军士讨捕利取民财害及良民不若杜之以渐也智究大名府僧假托钞化诱惑愚民潜 
结奸党谋取东平诸州府事觉伏诛宗室子或不胜任官事世宗欲授散官量与廪禄以问宰臣琚对曰尧亲九族周家内睦九族皆帝王盛事 
也琚之将顺多此类参知政事唐古安礼忤帝意出镇横海军数年不召琚从容进曰安礼忠直久在外官世宗深然之遂自南京留守召为尚 
书右丞又尝举室绍先为右司员外郎十七年拜平章政事封莘国公明年拜右丞相修起居注伊喇杰上书言朝奏屏人议事史官亦不与闻 
无由纪录帝以问宰相琚与唐古安礼对曰古者史官天子言动必书以儆戒人君庶几有畏不可避也帝曰朕观政要唐太宗与臣下议论始 
议如何后竟如何此政史官在侧记而书之耳若恐漏泄几事则择愼密者任之朝奏屏人议事记注官不避自此始数以老病乞致仕许之诏 
以一孙为合门祗候既归乡里帝每称石琚举能其官最为知人二十二年以疾卒于家谥文宪泰和元年图像衍庆宫配享世宗庙庭 【初 
世宗将立元妃为后以问琚琚对曰元妃之立本无异辞如东宫何世宗悟而止金世内燕惟亲王公主驸马得预一日特召琚入谓诸王以下 
曰使我家人有今日之乐者此人力也二事见原史赞中附识于此】

　　△唐古安礼

　　唐古安礼本名乌楞古字子敬好学通经史工词章知为政大体贞元中累官临海军节度使翰林侍读学士及彰化军节度使大定初迁 
益都尹召为大兴尹帝曰京师好讹言府中奸吏为民患卿虽年少有治才去其宿弊毋为因仍察廉入第一等进阶荣禄大夫七年五月大兴 
府狱空诏锡宴劳之久之拜参知政事 【按世宗纪大定四年以大兴尹唐古安礼参知政事本传次之七年之后恐误】 罢为横海军节度 
使厯南京留守以丧去官起复尚书右丞转左丞他日帝曰荐举大臣之职外官五品犹得举人宰相无所举何也安礼对曰孔子称才难贤人 
君子世不多有陛下必欲得人当广取士之路区别器使之斯得人矣帝曰除授格法不伦天下一家独女真有超迁格何也安礼对曰祖宗以 
来立此格恐难辄改进拜平章政事封芮国公授世袭穆昆安礼尝议科目言于帝曰臣观近日士人不以策论为意今若诗赋策论各场考试 
文理俱优者为中选以时务策观其器识庶得人也市曰卿等议之二十一年拜右丞相进封申国公固辞帝曰朕知卿正直且练习政事其毋 
多让安礼顿首谢是岁薨泰和元年配享世宗庙庭

　　△伊喇道

　　伊喇道本名照苏其先伊实部人徙咸平为人宽厚有大志以大孝著名通女真契丹汉字皇统初补刑部令史再迁大理司直母忧起复 
迁户部员外郎正隆三年徙临潢咸平路毕沙河等三明安屯戍噶尔萨还迁本部郎中海陵伐宋为都督府长史海陵死师还无复纪律百姓 
苦俘掠有男女二百余人自愿与道为奴道受之至淮俟诸军毕济乃悉遣还大定二年复为户部郎中与梁球安抚山东招谕盗贼民或避盗 
避役者并令归业布萨忠义讨斡罕道参谋幕府事贼平元帅府以俘获生口分给官僚道悉纵遣之迁翰林直学士兼修起居注世宗曰道清 
廉有干局翰林文雅之职不足以尽其才乃改同知中都路都转运事诏送河北山东等路廉察善恶升降官员制敕迁大理寺卿五年宋人请 
和罢兵道往山东阅实军器振赡戍兵妻子再除同知大兴尹亲军百人长完颜额森博勒非禁直日带刀入宫其夜入左藏库杀都监郭良臣 
盗取金珠点检司执其疑似者八人掠笞三人死五人者自诬帝命道参问道缓其狱既而额森博勒鬻金事觉伏诛诏赐掠死者钱人二百贯 
周其家不死者人五十贯迁户部尚书改西北路招讨使赐金带故事招讨使到官诸部皆献驼马多至数百道皆却之父丧去官起复参知政 
事初诸部有狱讼招讨司例遣胥吏按问往往为奸利道请专设一官帝嘉纳之招讨司设勘事官自此始帝谓宰臣曰比闻大理寺断狱辄经 
旬月何耶道奏曰在法决死凶不过七日徒刑五曰杖刑三曰帝曰法有程限而辄违之此官吏之责也严戒约以去其弊进尚书右丞乞致仕 
不许除南京留守赐通犀带入拜平章政事道弟临潼令约博犯罪至死道待罪于家诏起视事是时县令多关帝以问宰相道奏曰散官宣武 
以上借除以充之帝曰廉察八品以下己去官者录事丞簿有清干之誉者县尉入优等者散官至五品无贪污旷职之名者皆与县令俟县令 
不阙即如旧制二十三年罢为咸平尹封莘国公致仕归咸平二十四年薨赙赠有君诏图像藏秘省擢其子光祖为合门祗候

　　伊喇光祖

　　 伊喇光祖

　　光祖字仲礼幼名巴噶以荫补合门祗候累官至秘书监右宣徽使兴定二年十一月诏集百官议所以为长久之利者光祖等三人议曰 
募士人假以方面权任俾人自劝各保一方由是公府封建之论兴焉语在九公传三年转左宣徽使五年卒

　　△苏保衡

　　苏保衡字宗尹云中天成人父京辽进士为西京留守宗翰兵至西京京出降久之京病笃以保衡属宗翰京死宗翰荐之朝赐进士出身 
补太子洗马调解州军事判官左监军萨里罕驻军陕西辟幕府参议军事累官同知兴中尹天德闲缮治中都张浩举保衡分督工役改大兴 
少尹督诸陵工役迁工部尚书海陵治兵伐宋与徐文等造舟于通州兵兴保衡为浙东道水军都统制率舟师泛海径趋临安为宋兵所败副 
统制郑家死之大定二年召赴中都时山东盗贼啸聚百姓困弊诏保衡安抚山东发仓粟以振之还除刑部尚书与工部尚书宗永兵部侍郎 
完颜额哩页往河南山东陕西宣问屯田军人有曾破大敌及攻城野战立功者具姓名以闻布萨忠义伐宋保衡行户部于关中兼纠察许以 
便宜黜守令不法者十余人邠守傅愼微忤用事者被谗构下狱保衡力救得免入为太常卿迁刑部尚书 【按世宗纪保衡以大定三年六 
月由刑部尚书参知政事本传作礼部谨改正】 拜参知政事三年宋人请和诏保衡往南京与布萨忠义斟酌事宜行之入奏进右丞六年冬 
有疾求致仕不许未几卒

　　△翟永固

　　翟永固字仲坚中都良乡人太祖以燕归宋宋人以经义兼策取士永固中第一授开德府仪曹参军金破宋永固北归中天会六年词赋 
科厯枢密院令史辟左副元帅宗翰府掾求固家贫求外补宗翰爱其能不许以钱三千贯周之荐于朝摄左司郎中累迁工部员外郎母忧去 
官起复礼部郎中迁翰林直学士海陵篡立以侍卫亲军都指挥使完颜思恭为报谕宋使永固为副使还改礼部侍郎久之分护燕京宫室役 
事永固请写无逸图于殿壁不纳俄迁太常卿考试贞元元年进士出尊祖配天赋题忤海陵意杖之顷之升礼部尚书正隆二年转翰林学士 
承旨召至内殿问以将亲伐宋事对曰宋人事本朝无衅隙伐之无名纵使可伐亦无烦亲征遣将帅可也由是大忤海陵意因请致仕归卧于 
家大定二年起拜尚书左丞请依旧制廉察官吏革正隆守令之污从之明年出为真定尹五年恳乞致仕许之六年卒

　　△魏子平

　　魏子平字仲均弘州人登进士第调五台主簿累除太府监正隆三年为贺宋主生日副使使还入见海陵方谋伐宋问江左事且曰苏州 
与大名孰优子平对曰江湖地卑湿夏服蕉葛犹不堪暑安得与大名比海陵不悦世宗即位除户部侍郎大定二年丞相布萨忠义伐宋置元 
帅府于南京子平掌馈运给金牌一银牌六粮道给办进户部尚书六年复为贺宋主生日使久之拜参知政事帝问子平曰戍卒逋亡物故今 
按物力高者补之可乎对曰富家子弟騃懦不可用以守戍请按物力多寡赋之募材勇骑射之士不足则调兵家子弟补之庶几官收实用帝 
从之他日帝问曰前日令内任官六品以上外任五品以上并举所知未闻有举之者岂无其才盖知而不举也子平曰请令当举之官每任须 
举一人泽州刺史刘德裕祁州刺史色格沧州同知额哩页易州同知额哩埒楚邱县令刘春格以赃污抵罪帝欲诏示中外丞相守道以为不 
可子平曰臣闻惩一戒百陛下固宜行之遂降诏焉宋人于襄阳汉江上造舟为浮梁三南京统军司闻而奏之帝问宰臣子平曰臣弭襄阳薪 
刍皆于江北取之殆为此也既而河南统军使宗叙求入见奏边事帝使修起居注钮祜禄额特埒就问额特埒召诘言边事者皆无实状行至 
境上问让阳浮桥乃樵采之路如子平策还奏诏凡妄说边关兵事者徒二年帝问宰臣曰祭宗庙用牛牛尽力稼穑有功于人杀之何也子平 
对曰惟天地宗庙用之所以异大祀之礼也十一年罢为南京留守未几致仕十五年起为平阳尹复致仕二十六年卒于家

　　△孟浩

　　孟浩字浩然滦州人辽末年登进士第天会三年为枢密院令史除平州观察判官天眷初选入元帅府备任使承制除归德少尹充行台 
吏礼部郎中入为户部员外郎韩企先为相拔擢一时贤能皆置机要浩与田■〈瑴，去一〉皆在尚书省■〈瑴，去一〉为吏部侍郎浩 
为左司员外郎既典选善铨量人物分别贤否所引用皆君子而蔡松年豊望之许霖求与■〈瑴，去一〉相结■〈瑴，去一〉薄其为人 
拒之松年初在行台省巧得宗弼意宗弼当国引为刑部员外郎望之为尚书省都事霖为省令史皆怨■〈瑴，去一〉等短之于宗弼企先 
薨■〈瑴，去一〉出为横海军节度使选人袭夷鉴除名值赦赴吏部铨得预覃恩■〈瑴，去一〉已除横海部吏以夷鉴白■〈瑴，去 
一〉■〈瑴，去一〉乃倒用月日署之许霖在省典覃恩而行台省工部员外郎张子周亦与■〈瑴，去一〉有怨以事至京师嗾许霖发 
之诋以专擅朝政诏鞫治■〈瑴，去一〉与夷鉴等皆拟死其妻子及所往来孟浩等三十四人皆徙海上遇天德赦令还乡里多物故惟浩 
与■〈瑴，去一〉兄谷王补冯煦王中安在世宗知田■〈瑴，去一〉党事皆松年等构成大定二年召浩为侍御史谷为大理丞补为工 
部员外郎煦为兵部主事中安知火山军事而浩寻复为右司员外郎浩笃实遇事辄言无所隐帝嘉甚忠每对大臣称之有疾求外补除祁州 
刺史致仕归七年起为御史中丞浩巳年老世宗不次用之再阅月拜参知政事中丞拜执政者自浩始世宗敕有司于东宫凉楼前增建殿位 
浩谏曰皇太子义兼臣子若所居与至尊宫室相侔恐制度未宜固宜示以俭德帝曰善遂罢其役帝宴羣臣于东宫谓羣臣曰参政孟浩公正 
敢言自中丞为执政卿等能如是朕亦不次用之初海陵以近习掌记注记注不明帝谓当时行事实录不载众人共知之者宜访书之浩对曰 
良史直笔君举必书帝王不自观史记注之臣乃得尽其直笔又奏曰厯古以来不明赏罚而能治者未之闻也国家赏善罚恶盖亦多矣而天 
下莫能知乞自今凡赏功罚罪皆具事状颁告之使君子知劝以迁善小人知惧以自警从之进尚书右丞兼太子少傅罢为真定尹十三年薨 
田谷自大理丞累官同知中京留守终于利涉军节度使二十九年章宗诏尚书省曰故吏部侍郎田■〈瑴，去一〉等皆中正之士小人以 
</div>
    <div class="pagination">
<a href="续通志_page988.html">上一页</a><span>...</span><a href="续通志_page984.html">984</a><a href="续通志_page985.html">985</a><a href="续通志_page986.html">986</a><a href="续通志_page987.html">987</a><a href="续通志_page988.html">988</a><span class="current-page">989</span><a href="续通志_page990.html">990</a><a href="续通志_page991.html">991</a><a href="续通志_page992.html">992</a><a href="续通志_page993.html">993</a><a href="续通志_page994.html">994</a><span>...</span><a href="续通志_page990.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
