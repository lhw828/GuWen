<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 296 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 296 页/共 354 页</h1>
    <div class="content">







　　顺天府
　　一进春每年六月移文钦天监按年建干支校正春牛之色绘圗送监译写豫设采棚造芒神土牛于东直门外迎春坊又设采棚于顺天府大门内先立春一日府尹率僚属赴东郊迎祭礼成鼓吹迎入府大门安设采棚内立春日府学生员公服舁进呈芒神土牛春山由
　　午门进至后左门府尹随礼部尚书侍郎恭进至乾清门暨
　　慈宁门退乃率僚属执采仗立土牛旁击鼓环击土
　　牛者三以示劝耕之意
　　一
　　耕耤防事前期一日随户部礼部恭进耒耜丝鞭穜
　　稑种青箱咸蠎袍补服由
　　午门左门入至
　　太和殿丹陛下户部官以次奉至
　　中和殿恭
　　皇上御殿阅毕户部官奉耒耜青箱至
　　太和殿丹陛下授本府官由
　　午门左门出设采亭内送至耕所至日集耆老三十四人上农夫十人中农夫十人下农夫十人于采棚左右设
　　亲耕黄耒于
　　帝耤正中驾以黄犊尹竢户部尚书进耒毕恭奉丝鞭以进耆老二人牵牛上农夫二人扶犁丞奉青箱从户部侍郎播种设从耕三王九卿朱耒于
　　帝耤两旁左五右四立表以识驾以黝牛各用耆老一人牵牛农夫二人扶犁府佐贰暨两县丞簿奉青箱播种礼成尹率僚属蠎袍补服耆老农夫披簔戴笠序立
　　观耕台前西旁北向听鸿胪寺官赞行三跪九叩礼视耆老农夫终亩各赏布四疋○雍正四年覆准耤田所收玉粒交与太常寺登贮
　　神仓以供粢盛○又覆准
　　耕耤所用耆老四十四名农夫四十三名乐工二百十有六名停其于外州县行取于大宛二县五城内行取选用演习九日每日各给饭钱百文于两县盐当税内动支歳终由府奏销
　　一致祭
　　金太祖世祖陵望祭
　　元太祖世祖陵祭
　　明宣宗孝宗世宗陵应用品物由府行令大兴宛平
　　房山三县昌平州偹办
　　一乡饮酒礼每歳正月十五日十月初一日举行由府豫期具题
　　一经理钱谷乾隆十三年
　　谕顺天府尹所辖州县向例惟大计考覈会同直隶总督其余钱粮事件皆由总督报销朕思府尹有管辖属员之责所属钱粮支用就近稽察较之直隶总督更为亲切自应会同办理以杜侵冒从前定例殊未妥协着该部另议更正钦此遵
　　防议准嗣后顺天府所属州县徴收赋税凡酌拨俸饷畱支经费并一应动支数目令各属通详直督府尹公同稽察仍于报销时互相考覈会衔具疏所属催科完欠分数与直督一例考成一召募
　　坛庙夫役顺治初年定各
　　坛庙坛户庙户库夫所夫均由太常寺咨府饬各州县佥送农民充役一年更代每名月给工食银五钱三分各于该州县支给惟
　　先农坛坛户工食由太常寺支给○乾隆六年覆准
　　坛户庙户一百三十九名库夫四名牺牲所夫二十七
　　名除
　　先农坛户向给耕地不给工食外至
　　坛户庙户库夫所夫一百五十名每名月给工食五钱三分每年每名计给银六两三钱六分牺牲所夫二十七名令大兴宛平等二十七州县各召募一名
　　坛户庙户库夫一百二十三名令大兴宛平通涿昌平等五州县各召募六名良乡固安房山永清东安三河武清寳坻遵化蓟等十州县各召募五名香河宁河文安霸大城顺义懐柔等七州县各召募四名保定平谷密云玉田丰润等五县各召募三名共敷一百五十名之数送府转送太常寺分给
　　坛庙应役照例一年更换
　　一供偹
　　坛庙牺牛乾隆十年议准每年祭祀应用牛一百九十有七牺牲所入涤牛歳须二百四十除交内务府于牧羣滋生牛内择毛角整齐堪中牺牲之选者尽数送牺牲所牧养偹用外余交顺天府饬所属大兴宛平通涿昌平霸蓟遵化等八州县各采买十头良乡房山文安大城武清寳坻三河丰润玉田等九县各采买八头固安永清东安香河宁河顺义懐柔密云等八县各采买五头保定平谷二县各采买四头以符二百之数每牛给价六两于该州县地丁银内支销每年于正二三四七八九十等月陆续交送太常寺同府尹騐明毛角纯整交牺牲所刍牧以供祀事如牧羣所交每年不敷四十仍移顺天府饬州县于八九十月增买足数如牧羣滋生繁多交送逾额即移顺天府令州县照数减买一学校康熈二十八年议准
　　文庙致祭凡琴瑟祝敔箫管钟磬之属礼宜偹具惟顺天府学独无该府丞会同府尹照例修设一遇京察幷甄别本府将所属京职考注优劣造册咨送部科河南道
　　一春秋祭
　　社稷坛例用五色土铺垫府尹转行东安县房山县
　　涿州霸州办解工部
　　一祈晴祷雨祈雪救防日月应用祭品等项由府行令大宛二县偹办
　　一耆老令五城大宛二县访举年高有徳者具结送府给劄许用顶带宣读
　　圣谕
　　广训万言谕
　　一提督本府学政雍正九年覆准
　　京师为四方辐辏之地南北错处籍贯易于溷淆枪手代考以及胥役招揺等弊非府丞考录不足以资弹压但严饬大宛二县于审音时详加騐听该府丞仍不时稽察毋令溷冒如大宛二县视为具文防溷申送照徇庇例议处再考棚向在通州以知州为提调两县生童非其所统属不能弹压嗣后应改归贡院与八旗生童分二日考试以顺天府治中专司提调与府丞一同稽察顶冒代替等弊其中旗民试卷令分编字号毋致溷淆○十二年覆准大宛二县文武童生歳科两试照例由县审音考试试毕发案造册送府丞考试录名府考发案造册送学政考取入学县府试卷照例合订以偹覈对如童生未经县府两试学政不得滥行收考○十三年奏准八旗童生照汉童之例取具本旗廪生认结都统将名册齐送礼部部劄府丞考试满教官二人率各廪生当堂识认倘有顶冒将廪生一例治罪○乾隆十年议凖凡冒籍顺天中式之进士举人及贡监生员除入籍二十年并无原籍可归者不议外其未满二十年及虽满二十年尚有原籍可归者统以部文到日一年为限由科甲出身之见任京官及选之进士举人贡监各赴大宛二县具呈申详顺天府尹廪增附生赴教官具呈申详府丞学政均一例咨回原籍其生员食饩挨贡悉照旧例按本生年分次第出仕直省之大小各官系原冒大宛二县中式及捐纳出身者若非入籍已满二十年并无原籍可归均呈报该管上司改归原籍各分报吏礼二部注册倘逾限不改一经察出生监照例褫革选进士举贡见任京外各官照例革职该管官自行察出免议若被科道纠叅旁人告发照例罚俸一年至府考审音之时由府丞移咨都察院奏请满汉御史二人会同府丞审音以杜弊窦内有乐舞生应试者亦一例审音如声音不合究出冒籍情弊本生廪保照变乱版籍律杖八十革去衣顶申送之地方官照徇庇例议处受财者各计赃从重论教官门斗婪赃计赃治罪
　　一顺天乡试顺治初年定凡顺天乡试一应事宜及贡院房舍均隶于府○雍正十二年覆准贡院房屋号舍并收贮三应用什物应设专官管理于贡院西辕门内空基盖造房屋十二间令顺天府照磨移住掌管贡院及一应存贮官物○十三年覆准贡院号舍原设八千三百十有五间今应试士子日增每科乡试皆别盖蓆棚排列坐位方能敷用应增建号舍千六百八十五间并前合成万间之数○乾隆九年覆准顺天乡试向设誊录书手七百六十名于顺天府所属州县吏书内取用今应试士子日增应加增二百四十名共足千名以敷誊录之用除原设七百六十名仍于顺天府所属州县取用外不敷二百四十名于保定府属之安肃定兴新城容城雄新安天津府属之天津易州属之涞水等八县每县取用书吏三十名照顺天府额编工食之数于地粮项下分作三年畱支届期给发造入奏销册内报部覆销○十一年奏准乡试士子有自擕上蜡者令监试官騐看如蜡多而制造不同者即时剖看仍豫备上蜡数百斤如剖看无弊即将豫备上蜡补给士子纳卷时仍照旧例每纳烛价六分委官制造重盖油烛防名时同试卷散给如烛不坚好将承办官叅处
　　一会试供具雍正八年覆准向来会试供给由顺天府移取直隶布政使司库帑委大宛二县佐杂官承办直隶总督彚案题销嗣后每逢会试之年委贤能司官督率办理发银之时礼兵二部堂官会同府尹传集内外委官当堂给发务令各行户实领如有官吏借端需索令行户呈告该堂官题叅交部严加处治事竣由部会府尹题销○乾隆元年覆准乡会试册开场内食物向来皆照前科价直销算物贵时贻累行户贱时冒销帑项殊未妥恊应令大宛二县访时价豫造细册乡试呈送府尹会试呈送礼兵二部存案其承办之官即照所报时价发银采买○十一年
　　谕文武科场需用器皿食物向由顺天府委大宛二县动用帑银分发各行户备办近闻承办之人不能料理妥协以致各行户未领银之先吏胥有折扣价直需索陋规之弊及至发价之时复任意短发扣克中饱着顺天府严饬大宛二县即将前项弊端革除如仍蹈故辙一经发觉定将该管各官一幷议处钦此
　　一顺天文乡试顺治年间定用正副主考官二人由府题请
　　勅下礼部于京官中取学行兼优者疏名上请简用又咨呈吏部取五经同考官十六人吏部礼部
　　会同开列应差官职名题请
　　钦防其内帘纠察满汉御史各一人内监试满汉御史各二人外廵察满汉御史各二人由府咨呈都察院开列应差御史职名咨送礼部题请
　　钦防又外帘官十六人由府咨呈礼部行文各衙门取科甲出身之员外主事中行评博内阁中书国子监助教守部进士举人并翰林院庶吉士行取主事列名题请
　　钦防八月初六日府丞同主考及执事各官辞朝赴顺天府筵燕入三题目府尹恭进豫期具题揭晓日期至期府丞恭奉进呈题名录至内阁进呈次日主考及执事各官同中式举人入朝谢
　　恩赴府筵燕○武乡试由府呈请兵部堂司官为外
　　考试官又题请
　　勅下兵部开列翰林官职名具题
　　钦防二人为内正副主考官又咨呈吏部题请钦防小京官四人为同考官又咨呈都察院转送兵
　　部题请
　　钦防御史二人为监试官又取京卫经歴列名题请钦防四人为外帘官其余悉照文例行○凡府属文武举人会试由府尹给文送礼部兵部○凡遇
　　殿试传胪日府尹府丞于
　　长安门外为三及第簮花披红赴府燕毕送状元归第
　　一豫备公事雍正七年
　　谕京师大兴宛平二县知县常以亏空被叅朕体察其故二县在辇毂之下每有一时急办公事不能迟缓者只得那移库帑以济用而支领还项未免躭延时日其上司察知库帑有亏不得不照例叅劾此等亏空实有可原之情朕体恤臣工不忍听其因办公而遭罢黜为思备用之道着大宛二县各领户部银万两永逺存贮遇有速办公事详明府尹动支应用竢支领销算之时仍复归还原项歳终报部覈销如此则办公有頼备用有资倘再有亏空国帑或借名擅动备用银者定从重治罪钦此
　　一和雇民车雍正十年
　　谕京中运送军营之器械甚多驿站虽备有官车不能敷用不得不雇募民车寛裕给价惟是官吏奉行不善每于数日之前即将商民之车拘集驿站地方令其守备用至起运之日始给运价其余躭阁之日并不准算以致商民探知信息即皆逺避行旅畏惧不前不可不严行禁止可详悉定议具奏钦此遵
　　防议准军营器械据承办运粮商人代保令车户运送照兵部定例给价至公事需用之车交与大兴宛平房山三县雇募内务府酌量公事之缓急用车之多寡先期行文顺天府转饬该县等和雇不必定以五日之限止须加给二日草料银作正报销再定例雇募民车行走之时日给银七钱二分在涂住歇日给银五钱二分今酌议如遇回空之差行走十日者以七日计算每司召募于起程前一日给以工食
　　一画界分治雍正十二年议准
　　京师东西南北四城与大兴宛平及外州县地方犬牙相错彼此溷淆皆由城属不随京营汛地管辖州县不随外营汛地管辖之故嗣后悉照京营旧制凡城属地方有越出京营界外者就近各归大宛二县管辖大宛二县地方有夹杂京营界内者就近各归四城管辖各按界址竖立石碑永逺遵守

　　奉天府
　　一每年立春前一日府尹率各官迎春于东郊一庆贺每年恭遇
　　万寿圣节
　　皇太后圣夀
　　皇后千秋及元旦冬至令节本府官朝服齐集笃恭殿行礼恭进庆贺表笺
　　一每月逢五日本府官朝服赴
　　笃恭殿前齐集
　　一
　　陵寝四时大飨本府官朝服随班行礼
　　一每月朔望
　　陵寝供献府尹朝服赴
　　陵前排班
　　一每年二八月上丁日致祭
　　文庙府尹率各官照例行礼
　　一治赋
　　国初定田赋每亩徴银三钱丁赋每丁徴银一钱五分至二钱不等○顺治八年定山海关外荒地甚多有愿出关垦地者令山海道造册报部分地居住○康熙五年定白旗堡小河西两处地亩令府尹给民耕种照熟地例输赋广宁宁逺两县旷地给民开垦○十七年定奉天府旗民错居清丈难以定限令地方官每年设法清厘许民自首不论多寡随勘随报○十九年奏准奉天地东自抚顺起西至宁逺州老君屯止南自盖平县拦石起北至开原县止共丈出民界内地五万二千七百二十六顷五十亩○又定奉天新来之民在民界安插缘边次第垦种其原在旗界内居民有愿移于民界垦种者有仍愿在旗界内垦种原地者听从其便至民人力不能开垦又复霸占者严察治罪○二十五年定锦州凤凰城等处荒地分拨民丁给牛屯垦与旗丁同○二十六年定奉天旷土甚多令府尹广置官庄多买牛种酌量发遣人足应差使外余尽令其屯种所收米谷依时丰歉照例输纳设立官仓收贮○二十八年议准嗣后民丁不许在旗界内垦种○三十二年定民田改徴米豆每亩二升五合至七升五合不等○三十三年定承徳等州县额徴米以秫黍及黑豆一斗五升折算一斗暂徴一年○五十二年
　　谕州县徴粮之官皆有考成盛京并无考成故每年拖欠嗣后盛京等处徴收米豆官员亦着考成钦此○又定奉天所属州县米豆存贮太多盖藏浩繁仍改为徴银○五十四年议准奉天州县旗民杂处年乆暂免其搬移嗣后卖房者在民界内之旗房令其卖与民丁违者照侵夺例治罪○五十五年定嗣后所勘民界内居住房屋不许卖给旗丁卖买时报明该管官违者严察治罪○又定承徳等州县仍照旧例徴收米豆○又定民丁开垦地亩仍在地方官处具呈转报
</div>
    <div class="pagination">
<a href="钦定大清会典则例_page295.html">上一页</a><span>...</span><a href="钦定大清会典则例_page291.html">291</a><a href="钦定大清会典则例_page292.html">292</a><a href="钦定大清会典则例_page293.html">293</a><a href="钦定大清会典则例_page294.html">294</a><a href="钦定大清会典则例_page295.html">295</a><span class="current-page">296</span><a href="钦定大清会典则例_page297.html">297</a><a href="钦定大清会典则例_page298.html">298</a><a href="钦定大清会典则例_page299.html">299</a><a href="钦定大清会典则例_page300.html">300</a><a href="钦定大清会典则例_page301.html">301</a><span>...</span><a href="钦定大清会典则例_page297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
