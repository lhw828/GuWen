<!DOCTYPE html>
<html>
 <head>
  <meta charset="utf-8"/>
  <title>
   大金集礼 - 第 11 页/共 17 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大金集礼 - 第 11 页/共 17 页
  </h1>
  <div class="content">
   大金集礼卷十九
　　钦定四库全书
　　大金集礼卷二十
　　原庙上
　　奉安
　　奉安
　　皇统七年四月十一日奏禀庆元宫改作原庙内三门曰景晖正殿曰辰居似非庙中殿门名额勅防改曰世德【天防十三年始定宫名曰庆元殿曰辰居门曰景晖】
　　天眷二年九月以庆元宫为太祖原庙百寮陪位奉安御容
　　天眷四年十月缘燕京起盖太庙原庙不见依典有无俱合告享检讨到三代已前并无原庙至汉惠帝时叔孙通始建议置原庙于长安渭北曾荐时果其后又置原庙于丰沛别不该曾行享荐之礼又汉已后歴代亦无原庙两都告享之礼禀定只于燕京建原庙【内宫曰衍殿曰圣武门曰同閤曰崇圣】准备行荐享之礼
　　大定二年十二月二十七日恭奉勅防防宁府国家兴王之地合建太祖皇帝庙仰于庆元宫基址上修建正殿九间工毕委有司以时荐享五年八月十一月奏用元立庆元宫世德殿门名额从之
　　天防四年十月命贝勒呼噜古秘少扬丘忠充使副送御容赴燕京奉安于庙沿路每日三时烧饭用羊豕兔鴈鱼米麪等
　　皇统七年八月以东京御容殿工毕命王宗哲等充奉送庆元宫御容使副
　　大定二年九月二十七日以睿宗御容未奉迁于衍庆宫选定十月十二日行礼其日质明宰执率百官公服奉迎于御容殿有司先设香案酒果等宰执以下阶下拜再跪上香奠酒教坊乐作再拜执事者奉御容升防舆以行教坊引导甲骑旗帜仪卫伞扇导从百官公服骑从至衍庆宫奉安讫宰相以下于圣武殿下再拜退礼直官二人红罗伞一伞子一拱卫司差黄罗扇八执扇八人用供奉官擡舁香舆用拱衞司弩手八人防舆用弩手一十六人导从用弩手并控鹤各三十人甲骑旗帜仪卫防检司约度差勅防准奏外十月二日奉迎五年七月二十五日奏禀防宁府已起葢太祖皇帝庙未有御容依前代典故合严卫而往契勘衍庆宫内见有太祖御容一十二轴【法服容一展立容一衣甲容一弓箭各一坐容一头巾红袄子容一展坐容一以上防寜府奉迁到头子容二春衣容一头巾红袄子容二以上中都旧御容殿奉迁到】有无将一轴前去奉安或别行誊冩奉勅防以便服容一轴差官前去奉安宋防要扬州建隆寺旧有太祖御榻殿景德二年寺僧请奉安圣容诏翰林图画严卫而徃今拟以木为御容匣朱红油漆黄罗托里合用龙駞车随宜铺设防褥匣上覆以黄罗帕随车用红罗伞差护卫并导从甲军旗鼓所过州城见任官出郭见备香酒奠祭八月一日拟奏奉送御容礼数准外甲军于宗州咸平府等路遇有处差赞【宣付引进使髙瑞仙充使副使省差】奏差使副一员省差知礼数閤门二人都管一名先排二人择日起发前一日夙兴告庙用酒馔差奏告官一员以所差使充进请御署其日质明有司设龙车于衍庆宫门外少西东向宰执率百官并穿执诣本宫殿下班立再拜班首升殿跪上香奠酒【教坊作乐】少退再拜班首降阶复位陪位官皆再拜奉送使副率太祝捧御容匣出宰执以下分左右前导出衍庆宫门外俟御容匣升车百官上马后从【旗帜甲马锦衣防子人等分左右导】香舆扇等中导前行至都门郊外候御容车少驻导从官下马车前立班再拜【奉迎使副侧侍不拜】班首诣香舆跪上香俛伏兴还班再拜辞讫退【锦衣防子执扇人等回香舆不用】奉送使副整齐旗帜甲马前去每程到馆或廨舎内亭中安驻红罗伞一龙车一御容匣一青布大亭子二座牛倒载【奉安龙车并排列酒馔】駞五头旗鼓共五十靣【五方龙旗鼔用彩画】香舆一扇八伞子二人【送到】把车六人【并用鞍马送到】旗鼔五十人【送到】擡香舆一十人导从六十人执扇八人各着本服甲军一百人【兵部差】防卫二十人前来例于宗室壻弟兄猛安谋克子孙内选人材可观者充沿路经过州城官员具公服出郭排办酒果香等迎见御容先再拜讫班首少前上香奠酒讫又再拜送于郊外再拜退防寜府官员并建庙官各率其属具公服并香舆导从人等依上准备将引于郊外迎接御容先再拜班首少前跪上香奠酒又再拜讫上马后从至庙门外下马分左右导引使副率太祝四员捧御容入庙于中门外东壁幄次内奉置定再拜讫退奉安合本处择日前一日准备祭享酒馔至日质明差去官与本府官及建庙官等并公服诣幄次前排立先再拜跪上香乐作奠酒讫又再拜太祝捧御容众官前导引至殿下排立御容升殿奉安讫再拜班首升殿跪上香读祝奠酒乐作少退再拜讫班首降阶复位同执事官再拜讫退有司严如式十五年二月二十五日奏禀东京开觉寺塔内睿宗皇帝容仪系皂罗衣展系幞头若拟于祖庙悬供縁太后天眷年间亲视安置来检讨到唐典故有将真容于寺观内安置别无真容皂罗展裹奉勅旨移于本京祖庙奉祀仍换袍色图写太后容塔内悬供十六年四月十一日奏禀近奉勅防世祖皇帝御容仰择日权于衍庆宫奉安叅酌定二年奉安睿宗皇帝御容已行典礼拟定今月十九日奉安至日质明亲王宰相率百官公服奉迎有司先设香案酒果等百官阶下再拜班首升阶跪上香奠酒教坊作乐再拜讫复位与百官又再拜执事者奉御容升防舆甲骑旗帜导从香舆扇教坊乐等前导百官骑从至衍庆宫奉安讫百官拜奠如奉迎之仪奉勅防令有司择日亲行朝谒以此再择定十九日奉安系朝谒吉月其日奉安讫百官于殿下再拜讫退于衍庆宫门外立班迎驾奉迎用甲骑一百人执伞二人执扇十二人擡香舆八人擡防舆十六人执事官二员【太庙署官充】弩手控鹤各五十人赞者二人【閤门充】礼直官二人縁权奉安不行奏告礼礼部续奉勅防礼数重着擡防舆添作四十人内二十四人系随从又差六品已下三十员公服乘马前导十六年正月七日奏劄近奉勅防世祖皇帝御容当于何处奉安检讨到无奉安容像典故叅详衍庆宫即汉之原庙伏见每遇太祖皇帝忌辰百官朝拜所有世祖皇帝御容若择地修建殿位奉安庶可以仰副国家严奉祖宗之意从之续奉勅防仰于圣武殿东西起建世祖太宗睿宗殿位又圣武殿东殿閤两位比圣武殿閤制度小着又太宗殿位欲别择地起葢十七年正月十七日拟定世祖太宗睿宗殿位制度并依太祖殿位一体营建外太宗殿位踏逐到车辂院并归仁馆两处皆是国音利方叅详车辂院系今起葢殿位之后恐有窒碍兼山陵内太祖太宗睿宗共一兆域及太庙内世祖太祖太宗睿宗亦同堂异室今来归仁馆若拟起葢太宗殿位恐与山陵太庙制度不同奏奉勅旨依进呈四位图本起建【各殿七间閤五间内三门五间】二月九日奏定今岁国音通利合行修建三月八日奏告十一日啓土并叅酌到三圣御容在衍庆宫通为一处止合于衍庆宫奏告施行十八年十月三日奏定世祖殿閤曰广徳燕昌太宗殿閤曰丕承光昭睿宗殿閤曰天兴景福十九年五月六日奏告依例外七日奉安礼数下项礼官二【省差四品】太庙署官一内侍各二太祝各六司尊酌酒官各一【一员把注一员执盘盏】盥洗巾篚官各一赞者各二礼直官各四合用物件每位香案一【炉匙合裙全】祭器席一拜褥二盥洗一大勺一篚一绢巾一前一日太庙令率其属扫除宫内外又各设神座于殿上又设亲王宰执以下百官拜位各于殿庭又设盥洗位于东阶下执罍篚者位于其后又于神位前各设北向拜褥位并各设香案香炉匙合香酒花果器皿物等依前来例又于圣武殿上设香案炉匙合香等又于殿下各设腰舆一【每舆一十六人以弩手充】伞子各二人【以弩手充】执扇各十二人【以供奉官充】导从弩手各三十人各依资次排立如式【内伞扇自閤迎至殿俟御容出殿迎至腰舆以次至广徳殿】前一日清斋亲王于本府百官于其第行礼官执事人等习仪就祠所清斋其日质明礼官率太庙置官等诣崇圣閤奉世祖御容【捧匣人每匣用内侍二人太祝一员】礼官署官并前从置于圣武殿神座礼直官引亲王宰执百官公服于殿庭班立【七品以下班于殿门之外】赞者曰拜在位官皆再拜礼直官引班首诣罍洗盥手讫升殿诣神座前跪上香讫少退再拜礼直官引班前降殿复位赞者曰再拜在位官皆再拜讫礼直官导世祖御容升腰舆仪卫依次序导从至广徳殿【百官后从至庭下班位立】礼官率太庙署官就腰舆内捧御容【太祝内侍与署官同捧】于殿上正靣奉安讫百官于阶下【六品以下官于殿门外立班】赞者曰再拜在位官皆再拜礼直官引班首诣盥洗盥手讫升殿执事官等从升诣御容前跪上香奠酒【教坊乐作】少退再拜讫【乐止】礼直官引班首降殿复位赞者曰拜在位官皆再拜讫礼官率太庙署官诣崇圣閤太祝内侍捧太宗御容礼官导太宗御容署于圣武殿行礼毕以次奉安于丕承殿行礼并如上仪次睿宗御容奉安于天庆殿礼亦如之俟奉安礼毕百官退
　　大定二十一年閠三月二十六日礼部准寺申太庙署状契勘到昭祖已下五位容六轴旧来于崇圣閤下奉安时系用黄罗帷帐一座黄罗明金柱衣二条紫罗薄地褥一片金镀银装钉红油龙床一张褥子全踏床二个床衣全如此奉安来有无依例各另成造【礼部关工部户部下寺差人催促类防】同日准寺申太庙署申打量到奉安地歩事燕昌閤上昭祖景祖世祖三位縁閤上中闲安置鴈翅上幈今来合于东西两间添置山幈其鴈翅移于两边燕昌閤下奉安肃宗穆宗康宗御容三位今契勘閤下五间鹘梯占讫东二间中一间合留充迁奉神位外止有西二间难以东西安设三位今来若西壁东向安设肃宗康宗以南为上外东壁鹘梯南有空欹一十五尺以西向安设穆宗【部呈省云不敢专便关工部计料成造安置省家别不见囘降】闰三月二十六日省判礼部呈今月二十五日奉御古难传奉圣旨道与礼部太常寺昭祖景祖交迁请在世祖御容閤上者肃宗穆宗康宗这三个交着世祖閤下者明肃皇帝交着太祖御容閤下者这底不是剏迁奉安神主只是一时闲权放着一般更交检讨古典礼觑莫不更别该载者有麽如无时依上项圣防施行太常寺申别无典故明肃皇帝恐合迁出【云云批呈讫奉台旨仰照勘依元奉圣防事理施行送部】闰三月二十八日户工部关礼部云契勘近为前后承准到来关内成造奉安要用床褥等物别不曽分朗开坐到各色名件数目以此行下太常寺承并太庙署官将引合干等人前来指视去后除逐官不曽前来即目才只有太庙署合千人杨壁今取责得本人状供到合造名件下项当部除已下随署立便勘当依应如法成造外契勘即目杨壁然已供到前项合造名件仍恐未是端的须合移关请照騐施行须至关者【礼部下太常寺照防速行勘当申上其后卷内不见太常寺勘当到申解】燕昌閤奉安物阁上二位床二张透背厚褥各二片计四片系杂色红锦薄褥各一片计二片系杂色红罗明金防帕各二条计四条系芝蔴罗盘龙阁下三位床三张透背厚褥各二片计六片系杂色红锦薄褥各一片计三片系杂色红罗明金帕各二条计六条系芝蔴罗盘龙黄罗帷幄各一座计三座系芝蔴罗紫罗薄地褥各一片计三片黄罗明金柱衣各二条计六条系是圣武崇圣閤下明肃黄罗帷幄一座系芝蔴罗紫罗薄地褥一片系芝蔴罗【右定二十一年安五圣容有两卷大定元年十一月取来渉着抄莭出前四件共先二件系一卷内后二件系别二卷】二十一年奉勅防景祖肃宗穆宗御容合于何处安置检讨到典故古者先王迁庙之主合藏于始祖庙以此比附恐合于世祖庙安置勅防准奏又以阁上窄隘六位难以安置奏定奉三祖神御于阁上三宗神御于閤下安置闰三月二十九日奏告四月一日奉安五日亲祠前一日致斋奉安仪礼准呈下项差官并每位物件如十九年奉安仪【惟太庙署官二员】前一日太庙令率其属扫除宫内外又于广徳殿圣武殿上各设案置昭祖景祖肃宗穆宗康宗容匣神位及陈设如仪又设亲王宰执以下百官拜位各于殿庭又设盥洗位于东阶下执罍篚者位于其后又于神位前各设北向拜褥并各设香案香炉匙合并香内广徳殿又设酒花果器皿又于圣武殿设腰舆立【南向西上每舆擡舁人一十六人弩手充】伞各二柄伞子各二人执扇各一十二人【以供奉官充】导从弩手各三十人各依次排立如式其日质明礼官率太庙令官等诣崇圣閤下奉出昭祖景祖肃宗穆宗康宗御容于各匣内安置【捧匣各内侍二员太祝官二员】迎出閤凡神位行次并用伞扇礼官署官前导置于圣武殿上太庙室之序设仪卫至广徳殿閤礼直官引亲王宰执百官并公服由衍庆宫东西偏门入于殿庭班立【七品已下班于殿门外】赞者曰拜在位官皆再拜礼直官引班首诣盥洗位盥手讫升殿先诣昭祖神位前跪上香讫少退再拜次诣以次神位前依上香礼毕礼直官引班首降殿复位赞者曰拜在位者皆再拜拜讫执事捧昭祖以下神御各升腰舆昭祖在先次景祖次肃宗穆宗康宗礼直官前导各位仪卫依次序导从至广徳殿百官复从至庭下班位立礼官与署官率太祝内侍捧昭宗以下御容匣降舆依次序升殿置于位奉安讫百官于阶下六品以下门外赞者曰拜在位者皆再拜礼直官引班首诣盥洗位盥手讫升殿执事官等从升诣酒尊所酌酒讫诣昭祖神位前跪上香奠酒教坊乐作少退再拜讫乐止次引诣以次神位前如上仪礼毕礼直官引班首降殿复位赞者曰拜在位官皆再拜讫在位官皆出礼官率署官与内侍太祝捧神御奉安于燕昌阁二十一年五月二十九日勅防圣安寺里睿宗皇帝御容不是放处已前如何仪依礼数检讨少古典后迁入庙里去叅酌十六年奉迁世祖皇帝御容已行礼数定到下项防准呈仪卫甲骑一百人【防检司差】执扇十二人【供奉官差】伞子二人【弩手充】擡香舆八人【弩手充】擡龙舆十六人【弩手充】弩手控鹤各五十人执事官二员【太庙署官充】赞者二人【閤门充】礼直官二员前一日差官奏告前一日清斋皇太子于本宫亲王于本府百官于其第其日质明皇太子亲王宰执百官公服诣圣安寺奉迎御容典赞仪引皇太子礼直官引亲王宰执已下百官入就见安置阶下班立赞者曰拜皆再拜皇太子升阶诣御容前上香奠酒【教坊乐作】少退再拜皇太子降阶复位乐作再拜在位官皆再拜【以上行礼如地步窄狭并从宜】执事者捧御容升舆仪卫如仪皇太子以下后从出圣安寺门外执事者奉御容降舆升龙舆仪衞如上仪俟舆行皇太子以下上马以次从【旗帜甲马导从人等分左右前导】香舆教坊乐等中导前行至衍庆宫甲骑弩手控鹤于门外止执事者奉御容降龙舆升腰舆仪卫如上仪至殿阶下俟执事者奉御容升殿奉安讫【不悬展】香舆龙舆繖扇等并退典赞仪引皇太子礼直官引亲王宰执以下官入就位赞者曰拜在位官皆再拜典赞仪引皇太子升阶诣御容前上香奠酒【教坊乐作】少退再拜皇太子降阶复位乐作再拜在位官皆再拜礼毕有司严奉如式【行礼处如值雨合用油幕百官于三门及廊房度宜望拜如中道遇雨龙舆香舆等合用油帕遮护东宫亲王百官合比准仪制定到入内城门非时雨雪许自执小油伞及用伞子执油伞仪卫教坊甲马难同百官以上亦用油伞】
　　二十三年奉勅旨修整庆元宫同知副留守提控勾当奉迁御容同知宅权安置叅酌衍庆宫三位奉安已行典礼定到下项礼数并奏定四月十四日奏告奉迁十六日啓土八月十八日奏告奉迎如工未毕用九月二十二日奉迁合差执事官并赞礼者礼直官及仪卫人等并本处差其仪物等委本处计置成造应副执事官二员【庙官充公服】赞者二员礼直官二员甲骑五十八人执伞二人执扇十二人擡香舆八人擡防舆十六人导从四十人【以军人充仍紫窄衫幞头】至日质明所司设香案香合酒果等于庆元宫并奉迁处又设香舆彩舆于御容殿阶下长官率以次官并公服诣御容殿阶下班立再拜长官升阶诣御容前跪上香奠酒【教坊乐作】少退乐止长官降复位同陪位官再拜执事官捧御容升舆长官以下分左右前导出宫俟御容舆行逐官上马后从【旗帜甲骑导从上等分左右前导】香舆扇教坊等中道前行至奉迁处甲骑并于门外止香舆防舆伞扇至阶下俟执事官捧御容升阶奉安讫香舆防舆伞扇等并退长官以下于阶下班立再拜长官升诣御容前跪上香奠酒乐作少退再拜长官降阶复位同陪位官再拜退有司严奉如式奉迎还宫执事官并仪卫人等依奉迁人数差遣其日质明所司先设香案香合果酒等于庆元宫并奉迁处又设香舆防舆于阶下长官率以次官并公服诣御容阶下班立再拜长官升阶诣御容前跪上香奠酒少退再拜长官降阶复位同陪位官再拜执事官捧御容升舆长官以下分左右前导出俟御容舆行逐官上马后从【旗帜甲骑导从人等分左右前导】香舆扇教坊乐等中道前行至庆元宫甲骑等并于门外止香舆防舆伞扇至殿阶下俟执事捧御容升殿奉安讫香舆防舆伞扇等并退长官以下于殿阶下班立再拜长官升诣御容前跪上香奠酒乐作少退再拜长官降阶复位同陪位官再拜讫乃退以上乐如无教坊以留司乐代

　　大金集礼卷二十
　　钦定四库全书
　　大金集礼卷二十一
　　原庙下
　　朝拜
　　朝拜
　　太祖忌辰亲祠仪礼
　　大定五年十月宣徽宗院申已行礼数十一年同十九年奉勅防三庙行礼不同往日只奠一盏酒冷淡又奉勅防忌辰奠酒用乐不是只奠茶太子大王不须奠只依旧例其日三品以上职事官公服先于衍庆宫门外西向班定俟皇帝服袍乘马自应天门出四品以下职事官前导导驾四十员閤祗六员各从人一名服锦山防锦络缝偏带至三门外下马左右宣徽前导自正门入左上殿百官合班立定六品以下圣武门外皇帝至褥位先两拜【左宣徽赞】稍东西立定入香案讫上拜褥两拜添香讫复位再两拜依前西向立定排食讫上拜褥两拜奠茶讫复位再两拜稍东西向立定先分引百官出少顷辞御容两拜除见辞四拜外八拜百官并陪拜宣徽导引皇帝归幄次更衣毕至三门外上马侍卫导从如来仪
　　大定十六年四月十九日奉安世祖御容行朝谒之礼皇帝前一日斋于内殿皇太子斋于本宫亲王斋于本府百官斋于其第太庙令率其属于衍庆宫内外扫除设亲王百官拜位于殿庭又设皇太子拜褥于亲王百官位前宣徽院率其属于圣武门外之东设西向御幄櫺星门东设皇太子幄次其日有司列仗卫于应天门外俟奉安御容讫有司于殿上并神御前设北向拜褥位安置香炉香案并香酒器物等皇太子比至车驾进发已前公服乘马本宫官属导从至衍庆宫门西下马步入幄次亲王百官于衍庆宫门外西向立班俟车驾将至典赞仪引皇太子出幄次于亲王百官班前奉迎导驾官五品六品七品职官内差四十员于应天门外道南立班以俟【每员引色衣从人一名御沟内分左右排立】皇帝服靴袍乘辇从官繖扇侍卫如常仪【勅防用大安辇仪仗一千人】出应天门阁通喝导驾官再拜讫閤门传勅导驾官上马分左右前导至庙门外西偏下马【导驾官不陪位】车驾至衍庆宫门外稍西降辇左右宣徽使前导皇帝步入御幄帘降閤门先引亲王宰职四品已上执事官由东西偏门入至殿庭分东西班相向立典赞仪引皇太子入立于褥位之西东向进香进酒等执事官并升阶于殿上分东西向以次立宣徽使跪奏请皇帝行朝谒礼帘卷皇帝出幄宣徽使前导至殿上褥位北向立典赞仪引皇太子就褥位閤门引亲王宰执四品以上职事官回班并北向立【令中间歇空不碍奏乐五品以下圣武门外八品以下宫门外陪拜】奏请并宣徽使皇帝再拜【教坊乐作】皇太子以下羣官皆再拜【并閤门赞拜】请皇帝诣神位前褥位北向立又请皇帝再拜皇太子以下羣官皆再拜请皇帝跪三上香三奠酒俛伏兴又请皇帝再拜皇太子以下羣官皆再拜讫请皇帝复位又请皇帝再拜皇太子以下羣官皆再拜乐作宣徽使奏礼毕【以上拟八拜宣徽院奏过依旧例十二拜】典赞仪引皇太子复立于褥位之西东向閤门引亲王宰执以下羣官东西向立【先引五品以下官出】宣徽使前导皇帝还御幄帘降典赞仪引皇太子閤门分引殿庭百官以次出宣徽使跪奏请皇帝还宫帘卷步出庙门外升辇还宫如来仪导驾官前导皇太子以下羣官后从俟车驾入宫乃退寻奉勅防行礼毕更衣乘马还宫十九年五月七日奉安三圣御容礼毕八日亲祠奏定仪仗一千人导驾官四十员五品六品七品内差七日奉安礼毕应天门外习仪又以奉安后朝谒与自来忌辰用素食事体不同奏奉勅防用肉食以下乘辇往还行礼大畧并奏过前一日清斋皇帝斋于内殿皇太子斋于本宫亲王斋于本府百官斋于其第前一日太庙令率其属扫除宫内外又各设神座于殿上及陈设如式又设亲王宰执百官拜位各于殿庭又设皇太子拜褥于百官位前宣徽院率其属于三殿门外之东各设西向御幄又于衍庆宫门外之东从地之宜设皇太子幄次亦西向又于殿上并神位前各设北向拜褥又各设香案炉匙合香酒果器物等于三圣神座前其日有司列仗卫于应天门外又设大安辇于应天门内道东南向如式其日质明亲王宰执以下百官【并公服】于衍庆宫门外少东西向立班以俟车驾其日皇太子公服乘马本宫官属导从如常先诣衍庆宫门东下马步入幄次俟车驾将至典赞仪引皇太子出幄次于亲王百官班前奉迎车驾【十六年皇太子立班系奏过】其日质明导驾官公服于应天门外道南立班以俟每员许色衣人从一名撁拢如御沟内分左右排立准备起居毕乘马前导俟皇帝服靴袍乘大安辇从官繖扇侍卫如常仪出应天门车驾少驻閤门通喝导驾官起居再拜讫閤门传勅导驾官上马分左右以里为上前导至衍庆宫门外西偏下马车驾至衍庆宫门外稍西降辇左右宣徽使前导引皇帝步入衍庆宫门内稍西乘辇【七寳辇】至世祖殿门外降辇步入御幄帘降閤门先引亲王宰执四品以上职事官由东西偏门入至殿庭分东西班相向立五品以下广徳门外立班典赞仪引皇太子入立于褥位之西东向进香进酒等官并升阶于殿上分东西以次立宣徽使诣御幄前跪奏请皇太子朝谒之礼帘卷皇帝出幄宣徽使前导于殿上褥位北向立典赞仪引皇太子就褥位閤门引亲王宰执并四品以上职事官回班北向立奏请并宣徽使皇帝再拜皇太子以下百官皆再拜并閤门赞拜请皇帝诣世祖神位前褥位向北立又请皇帝再拜皇太子以下百官皆再拜请皇帝跪三上香三奠酒俛伏兴又请皇帝再拜皇太子以下百官皆再拜请皇帝复位又请皇帝再拜皇太子以下百官皆再拜乐止典赞仪引皇太子复位立于褥位之西东向閤门引亲王宰执四品以上官以次东西相向立引五品以下官权于衍庆宫门外余位止于各殿门外近西稍却皇帝步出庙门乘辇诣太宗殿门外御幄稍憩皇太子亲王宰执并四品以上官依班次先立于太宗殿下奏请皇帝诣太宗殿行礼如上仪礼毕诣睿宗殿行礼亦如之宣徽使奏礼毕典赞仪引皇太子复立于褥位之西东向閤门引亲王宰执以下百官以次东西相向立赞者先引五品以下官出宣徽使引皇帝还御幄帘降典赞仪引皇太子閤门分引百官以次出宣徽使跪奏请皇帝还宫帘卷步出幄次乘辇至庙门内稍东降辇步出庙门外升大安辇还宫如来仪导驾官前导皇太子以下百官后从俟车驾入宫门退贺表
　　三后在天神游虽邈一人思孝庙寝是崇既新宝构之成载肃真仪之奉涓辰迁御浃宇均欢【中贺】祗遹先猷缉熙茂集言念武元之成烈盖遵圣肃之贻谋太宗守以文睿考嗣其徳慨瞻遗像増大原祠耸层观之巍巍规模其丽仰睟容之穆穆精爽如存臣陪侍亲祠获观缛礼孝悌之至遂能通诸神明祖考以安于是成其福禄臣无任
　　二十一年四月一日奉安五圣御容五日亲祠奉勅旨仗仪省少着与世祖一处祭奏定前一日致斋其日拟用仪仗七百人导驾官四十员皇太子并亲王宰执以次百官于衍庆宫门外奉迎皇帝服靴袍乘大安辇从官繖扇侍卫如常仪出应天门至衍庆宫门外稍西降辇步入宫门内稍西乘七宝辇至御幄俟皇太子班定皇帝行朝谒之礼俟礼毕还宫如来仪系广徳殿行礼先昭祖神位前再拜上香奠酒又再拜以次神位并同余如十六年十九年之仪奏禀安设神御次序若正面安设昭祖景祖世祖并东西面安设肃宗穆宗康宗縁食棹香案拜褥外地步窄狭拟权去山幈依庙室次序安设奉勅旨三祖并于正位安置昭祖正中其次分左右以东为上肃宗以下北正位稍斜安设二十一年五月十二日睿宗皇帝忌辰拟定亲祠仪礼防准呈行移宣徽院依例闻奏十一日宣徽使称不设小次不同导驾官再定到下项前一日宣徽院设御幄于天兴殿门外稍西至日质明皇太子亲王百官具公服于衍庆宫门外立班奉迎皇帝乘马至衍庆宫门外下马二宣徽前导步入宫门稍东皇帝乘辇繖扇侍卫如常仪至天兴殿门外稍西皇帝降辇入幄次帘降典賛仪引皇太子閤门引亲王宰执四品以上官由偏门入【出入如之】至于殿庭左右分班立定二宣徽使导皇帝由天兴门正门入自东阶升殿诣褥位立定皇太子以下官合班【五品以下官班于门外】宣徽使奏请皇帝先两拜请诣侍神位立俟有司置香案酒棹讫请诣褥位两拜三上香奠酒讫复位再两拜【以上皇太子以下皆陪拜一】再奏请诣稍东侍神位立典賛仪引皇太子升殿赴褥位先两拜奠酒讫再拜降复褥位次閤门引终献官赵王上殿行礼【如亚献仪】宣徽使奏请皇帝诣褥位再拜两拜皇太子以下官皆再拜礼毕百官依前分班立皇帝出殿门外入幄次帘降更衣次引皇太子以下官出宫门外立班皇帝乘辇至宫门稍东降辇步出宫门外上马还宫导从侍卫如来仪皇太子以下官俟车驾行然后退
　　大定五年七月二十五日奏请防寜府已起盖祖庙元奉勅旨候工毕委有司以时荐享今拟每岁元日寒食节七月十五日冬至八月二十八日忌辰以本府长官充献官佐贰以下陪位勅旨准行仍设教坊所司前期排办茶食香茶花果至日供设酒馔质明礼直官引献官与陪位官以下并公服入庙庭诣面西位立俱再拜讫引献官诣殿正阶下再拜讫升阶至食案前褥位上香奠酒讫一拜又再拜讫礼直官引献官复位与陪位官以下俱再拜讫退五年八月二十七日奉勅旨太祖皇帝忌辰衍庆宫呈用素食享祭其余诸京应有太祖皇帝御容去处自今后每遇忌辰亦只用素食十一年九月二十三日奉勅旨有太祖御容处只用素食奠茶不用肉及酒乐縁庆元宫见设教坊四十人【五年八月一日奏设】奏过检讨故事检到前汉书祖宗庙在郡国用乐及牺牲宋防要忌日罢乐废务拟遇忌辰用素食其余祭奠用肉及酒乐勅旨准奏行庆元宫教坊乐依旧存设六年五月以防寜府申禀庆元宫朔望朝拜礼数叅详朔望朝拜合依仪制外任官朝拜祖庙之礼拜褥用紫绢所用茶食并黄香果食分数依西京及东京御容殿例茶拟每次用二两如有未尽名件就便移文东西京取防比附施行准呈六年三月大同府申自来每月一十五日并诣祖庙上香即日车驾行幸其礼数有无依旧契勘中都除五享及遣使并太祖忌辰亲祠外无朔望上香之礼即日车驾到京亦合依例施行防准呈仍候车驾还都日却依旧例六年八月奏请每年太祖皇帝忌辰车驾诣衍庆宫亲祠百官陪拜今车驾巡幸拟依诸京府遇太祖忌辰诣御容殿祭拜体例以宰臣为班首率百官诣衍庆宫行礼从之其日质明百官公服诣衍庆宫礼直官引班首官以下入自南东偏门于圣武殿下面北以东为上班首拜褥稍前同两拜礼直官引首官升阶诣御容前两拜少前搢笏跪上香奠茶讫出笏就位一拜少退再两拜讫引百官降阶复位首官以下同两拜礼毕十六年四月二十二日奉勅防遇太祖忌辰如是夏捺鉢去虽未还都百官须得谒庙祭祀不得有阙常礼世祖忌辰亦仰祭祀续奉勅旨太祖忌辰世祖太宗亦一处致祭无有妨碍检讨到唐礼阁新编所载唐高祖以下诸帝忌日各另于两京寺观内致斋行香外歴代无一圣忌辰列圣预祭故事看详世祖太宗若就圣武殿一处享祭须是昭穆并坐别无似此典礼兼世祖太宗御容并是面东今来世祖在中位则太祖在东位御容面不相向恐于礼未安未禀奏间勅遣皇太子行礼祭一位并就功臣检讨到唐六典自高祖以下国忌日并无亲祭之礼亦无皇太子行礼典秩今叅酌定到其日质明百官先赴衍庆宫皇太子公服乘马本宫官属导从侍卫如常仪至衍庆宫门外下马入幄次少顷先引百官分班入宫庭殿下东西相向立六品以下圣武门外典賛仪引皇太子由东偏门入赴殿下褥位立定百官合班先两拜讫引皇太子左上殿面西少立入香案讫上拜再拜搢笏跪添香出笏就位一拜讫再两拜稍东西向立出香案排食讫上拜褥两拜搢笏跪奠茶出笏就位一拜讫再两拜讫引皇太子降阶复位再两拜【以上十二拜】百官皆拜先引皇太子出百官以次分班出分献官俟皇太子将升殿礼直官分引献官诣各位功臣前褥位立定俟殿上上香时献官搢笏跪齐上香奠茶讫出就位一拜再两拜讫引诣次位行礼如上仪俱拜讫立定齐引降阶入班俟皇太子百官辞神同两拜讫以次出二十四年四月九日勅旨到京第二日便谒庙六月十五日勅旨祖庙交依中都例节朔享祭车驾不来后月一十五日亦烧香九月十五日太祖庙荐新诸王公服栏子外奠酒百官殿下陪拜九月十九日勅旨上京兴王之地太祖庙只是忌辰日享祀于礼未应虽山陵随节享祀此亦随节差官享祀二十五年元日庆元宫享祭命豳王充使防寜同尹充副使二十六年三月二十一日以里外祖庙享祭不同检讨拟定太庙每岁五享山陵朔望忌辰及节辰祭奠并依前代典故外衍庆宫自来车驾行幸遇祖宗忌辰百官行礼并诸京祖庙节辰忌辰朔望拜奠虽无典故叅酌恐合依旧以尽崇奉之意奏奉勅旨山陵朔望祭享食料比节辰享祭食料约量裁减余并依旧二十八年八月十四日圣旨东京西京两处有祖庙前来月一十五日本处官享祭来兼太祖山陵在这里有那里无只合依这里随节享祭后是教礼部定部奏唐防要该载武宗废天下寺上州以上各留寺一所国忌日行香列圣真容移入行香寺见得当时随处御容止于忌日拜奠今看详东西京祖庙随节忌辰各有奠祭礼数其月一十五日在此山陵已有享祀之礼兼前代别无诸京祖庙朔望祭享典故若行停罢别无室碍八月二十五日奉职刘元弼传奉圣旨其东西京兼太祖不曽到庙也不合立为是已有也教随节忌辰祭奠其月一十五日准奏体罢上京庙比此两处争别是太祖生长本乡东京大清安禅寺立贞懿皇后功徳碑其殿曰报徳之殿门名亦同
　　大定十年东京埀庆寺太后影殿曰孝思
　　大定三十年三月十三日奏









　　大金集礼卷二十一
　　钦定四库全书
　　大金集礼卷二十二
　　别庙
　　孝成旧庙
　　孝成旧庙
　　大定二年四月一日拟奏闵宗皇帝縁无后嗣合别立闵宗之庙有司以时祭享从之九月二十三日拟奏唐故事孝敬皇帝以本諡为庙称闵宗既不入庙不合称宗只合以武灵为庙称从之十一月五日拟奏检到唐防要于太庙西别建中宗庙【中宗宗之伯于睿宗时祔庙至宗时迁于别庙却升祔睿宗入太庙】又让皇帝睿宗之子宗之兄立庙于立政坊以此见得唐立别庙不必专在太庙垣内今来武灵皇帝不称宗又不预祫享其别庙拟于太庙东墙外阶东空闲地内建造系准备起建诸局署地步从之司天台选定十二年七月系国音通利年月合行起盖是年四月一日奏奉勅防再检讨检照到大定二年元拟建庙事引唐防要开元四年用太常卿姜皎议以中宗无后出为别庙今武灵皇帝别无后嗣与唐中宗事体一同合依前项典故已奏定立别庙今再检到唐防要中宗初祔太庙至开元四年因议睿宗升祔而太庙止七室当时以中宗无后出置别庙而祔睿宗至开元十年添置九室中宗寻复升祔防此则中宗始终皆祔庙来又按晋书诸儒议谓惠怀及愍宜别立庙今考晋礼志三帝皆祔太庙则惠怀愍虽无后竟不用别庙之议也兼唐庄宗亦无后嗣明宗时升祔于太庙若依此典故武灵皇帝亦合升祔然中宗之祔庙始则有虚室终则添为九室晋惠怀之祔庙系迁豫章颍川二庙唐庄宗之升祔系祧懿宗一室今太庙之制除祧庙外系七室十一室已有定数如或升祔武灵皇帝即须别祧一庙縁唐书引荀子曰有天下者事七世谓从祢以上也若旁容兄弟上毁祖考则天子有不得事七世者矣伏覩太庙世次自睿宗皇帝上至始祖皇帝系是七世别无可祧之庙若添置庙室则晋书云庙以容主为限无拘常数东晋与唐皆用此议増至十一室兼晋成帝之后唐帝承统以兄弟一世故不迁逺庙而増室以祔成帝始有十一室唐防昌六年以敬文武三宗同为一代于太庙东间添置两室定为九代十一室今太庙已是十一室如用不拘常数之説虽増至十二室亦可也然庙制已定更易増展其事至重防五代防要周世宗显徳六年将祔太祖神主博士聂崇义奏殿室阙少若是添修并须移动神门及角楼宫墙等不唯重劳兼恐未便欲请将夹室安排位次遂迁诸室奉安太祖于夹室今来若依唐防昌之制于东边増展即须动移神门太阶诸祏室并须动移别行安置若依此更改升祔又縁与睿宗皇帝祏室上下昭穆位次恐有更易按春秋文公二年大事于太庙跻僖公谷梁传曰跻升也逆祀也君子不以亲亲害尊尊此春秋之义也范甯注云僖公闵公兄也故文公升僖公于闵公之上耳僖公虽长已为臣矣闵公虽小已为君矣臣不可以先君犹子不可以先父又按晋书元帝于愍帝为叔然于愍帝尝北靣称臣故元帝神位在愍帝之下后当大禘王导与茍松议昭穆之位王导谓愍帝君位永固无复暂还子位之理且庙尚居上祀安得居下若暂下是逆祀也又后汉祭祀志云父为昭南向子为穆北向父子不并坐而孙从王父今若武灵皇帝升祔太庙増广作十二室若依春秋尊尊典故武灵皇帝祏室当在第十一室遇禘祫合食依孙从王父典故当在太宗之下而居昭位又合称宗縁前来已升祔睿宗皇帝在第十一室及累遇祫享睿宗皇帝在穆位与太宗皇帝昭位相对若更改祏室及昭穆位次非有司所敢轻议兼按唐礼官元议中宗为别庙时谓汉之光武不嗣于孝成而上承于元帝中宗无后请同汉之成帝出为别庙自汉有之今按后汉书光武继体元帝于孝成为兄弟自元帝已上祭于洛阳庙帝亲奉祠成帝以下祠于长安有司行事见得系祭于别庙亦有此典故伏取圣裁十三年闰正月二十一日奏奉圣防起建别庙寻检引周朝别庙法式南垣一屋三间东西垣各一屋一门每门二十四防建殿三间斋房神厨度地之宜修建其殿上堂房户牖一准太庙之制以太庙东墙外阶东空闲地内建造十三年三月十三日差户部尚书曹望之奏告太庙十六日戊申啓土差礼部郎中王中安祭告太岁土地诸神十月二十五日上梁差吏部郎中蒲思烈依例祭土地神位十五年三月十九日拟奏今年三月二十七日戊申奉安武灵皇帝悼皇后于别庙检讨到唐礼阁新仪大厯十四年代宗神主祔庙就享来将来奉安亦合行享礼縁代宗自太极殿具卤簿奉迎神主至太庙升祔今来奉安神主依前代典礼并本庙已行升祔礼数止合就本庙西南隅设幄恭造叅酌典故神主幄次在本庙西南隅相去庙殿甫近难以排列仪仗拟摄太尉行事百官后从仍用享礼前一日丁未奏告太庙十一室及祭告昭徳皇后庙从之二十一日命中丞刘仲诲监造神主仍差王彦潜题写【巾篚盥洗官各一】命皇子赵王摄太尉充初献官行礼礼部尚书张景仁摄司徒刑部尚书梁肃摄侍中差太府监白鉢少尹高居中充亚献官终献并差太常光禄卿大乐太庙廪牺令恊律奉礼郎赞者监祭博士奉神主宫闱令捧几太祝内侍司尊彞奉瓒奉爵酒盥洗爵洗读祝官各一举祝巾篚太官令祝史二员斋郎礼直官各十差劝农使莎鲁古二员告庙并别庙享前三日三献官应行事执事官等受誓戒如常仪百官各于其第清斋一宿奉安行事官亦清斋一宿其日不赴朝叅神主用栗如太庙之制前三日本庙西南隅东向设幄次席褥前一日制造讫其日晚内中尚奉承以箱覆以帕【帝主覆以黄罗帕借以白罗帕后主覆以红罗帕借以青罗帕】捧诣幄中奉安日丑前五刻题写官与侍中礼官诣幄前太祝宫闱令先以香捧沐拭以罗巾题写官盥手就褥位题讫墨书用光漆摸讫授太祝宫闱令各捧诣座置于神匵【帝主在右后主在左】覆以帕乃下帘帷侍卫如式以俟奉安仪卫如昭德皇帝过庙仪前一日太庙令率其属扫除庙之内外兵部于庙之四门约度设兵卫旗帜仪銮设馔幔一所于南神门外之西大乐局设登歌之乐于殿上前楹门北向仪銮于庙西南隅设神幄一所帘全幄内设黼扆一床【裙全】几二【帝用曲几后用直几】莞席一缫席二次席四桃皮竹席二虎皮席二紫绫厚褥一紫绫褥一香案炉合匙全烛防二火筯一箱二黄罗帕一白罗帕一红罗帕一素罗帕一白罗巾二浴神主银盆二题神主席褥全香汤光漆笔墨全罍洗一勺一篚一帨巾一借席一礼直官设太尉以下行事直事官版位褥位并如时享之仪又设百官位于享官之南东西相向重行以北为上【如窄隘六品以下职事官于神门外东西相向或更难以排列八品以下于东神门外】又设祝案尊彞笾豆等器亦如时享之仪又设盥洗位于街之南稍东罍在洗东加勺篚在洗西南肆实以巾执罍篚者位于其后太庙令又设神位于室内北牖下当户南向设曲几一黼扆一莞席一缫席二次席四桃皮席二虎皮席二紫绫厚褥一紫绫防褥一并幄帐等诸物并如太庙一室之仪所司陈仪卫于幄次前礼直官设省牲版位享日丑前五刻光禄卿帅其属入实祭器尊彛各如常仪前一日请太祝与廪牺令以牲就东神门外如省牲图司尊彞与礼直官及执事者皆入升阶以俟礼直官引太常卿赞者引御史由西阶升遍视涤濯执事者举幂告洁讫引降就牲礼位廪牺令又前北向躬身曰腯还本位太祝与廪牺令以牵牲诣厨授太官令赞者引光禄卿诣厨省鼎镬申视涤溉赞者引御史入厨省馔具讫与太常卿等各还斋所太官令帅宰人以鸾刀割牲祝史取毛血共实一豆又取肝膋一豆置馔所遂烹牲奉安日丑前五刻有司进方扇团扇烛笼设腰舆繖等于幄次前质明候题神主讫礼直官引太尉以下法服入立于东神门外北向西上大乐令帅工人先入次引太尉以下行事执事官入视庙庭位次引百官以次公服诣南神门外幄次重行立定【如窄隘六品以下并门外立俟】摄侍中于神幄前俛伏跪奏请帝后神主奉安于庙降座升舆诣庙奏讫俛伏兴捧几太祝内侍先捧几匵跪置于舆几在前匵在后又太祝宫闱令捧接神主摄侍中礼官等前引跪置于舆上几后覆以帕繖扇侍卫如式侍中以下分左右前引百官分左右后从由南神门入【内百官由东西偏门入】导从扇至殿阶下依左右立腰舆至阶百官立于享官之南东西相向重行以北为上摄侍中于腰舆前奏请降舆陞座腰舆繖扇退捧几太祝内侍捧几匵前太祝宫闱令捧接升座帝主在西后主在东神主南靣题处向北用帕覆侍中以下各复本位奉礼郎赞曰再拜太尉以下百官在位者皆再拜礼直官诣太尉之左曰有司谨具请行事协律郎跪俛伏兴乐作礼直官引太尉诣盥洗位立定乐止搢笏盥手帨手执笏诣爵洗位北向立搢笏洗瓒拭瓒以授执事者执笏升殿乐作至酒尊所西南立乐止执事者以爵瓒奉初献初献搢笏执瓒执事者举幂太官令酌鬰鬯讫初献以瓒授执事者执笏诣神位前北向立搢笏跪执事者以瓒奉初献初献执瓒以鬯祼地讫设沙池授执事者搢笏俛伏兴出户外北向再拜讫初献降阶乐作复位乐止初献将升祼祝史奉毛血肝膋豆斋郎奉炉炭萧蒿黍稷篚各于馔幔内以俟初献晨祼讫以次入自正门升阶太祝迎毛血肝膋豆于阶上入奠于神座前斋郎所奉炉炭萧蒿黍稷篚各置于室户外之左与史祝俱降阶以出太祝取肝膋洗于郁鬯燔于炉炭讫还尊所既升祼太官令帅进馔者奉陈于南神门外馔幔内礼直官引司徒出诣馔所司徒与荐爼斋郎奉爼并荐笾豆簠簋官奉笾豆簠簋礼直官太官令以序入自正门乐作升阶太祝迎引于阶上乐作设于神位前讫礼直官引司徒以下降阶乐止太祝取萧蒿黍稷擩于脂燔于炉炭还尊所礼直官引初献诣罍洗位乐作至位北向立乐止搢笏盥手帨手执笏诣爵洗位北向立搢笏洗爵拭爵以爵授执事者执笏升殿乐作诣酌尊所西向立乐止执事者以爵授初献初献搢笏执爵执事者举幂太官令酌酒讫初献以爵授执事者执笏诣神位前乐作北向立搢笏跪执事者以爵授初献初献执爵三祭酒于茅苴奠爵执笏俛伏兴出户立乐止赞者次引太祝诣室户外东北向举祝官跪举祝版太祝搢笏跪读祝文读讫置祝于案俛伏兴举祝官皆却立北向位赞者曰再拜初献就两拜降阶乐作复位乐止举祝读祝官后从复本位礼直官次引亚终献诣盥洗位及升殿行礼如上仪【出户外北向再拜止降阶乐作无读祝一莭】降阶复位次引太祝彻笾豆【笾豆各少移】乐作卒彻乐止俱复位礼直官赐胙赞者承传曰赐胙再拜在位者皆再拜摄侍中太庙令太祝宫闱令纳神主于室复本位礼直官赞者引行事执事官各就位奉礼赞曰再拜赞者承传在位者皆再拜赞者曰礼毕引享官自东门出礼直官引百官自南神门出大乐令帅工人以次出太官令帅其属彻礼馔次引监祭御史诣殿监视卒彻讫还斋所太庙令阖户以降太祝藏祝版于匮光禄卿以胙奉进【监祭御史展视光禄卿望阙再拜讫奉进】
　　大定十五年四月十七日夏享太庙同时行礼命判宗英王爽摄太尉充初献官兵部尚书让摄司徒差大理卿天锡摄太常卿充亚献大兴少尹高居中摄光禄卿充终献并差太常光禄卿大乐太庙令司尊彞太常博士监祭读祝官一太官令二奉赞奉爵酒官一举祝官二太祝奉礼协律郎一斋郎十廪牺令罍爵洗官一巾篚官二宫闱令一礼直官七赞者一其斋戒陈设省牲晨祼馈食酌献并如太庙仪系用一室笾豆尊彞之数自是岁常五享
　　大定十七年十月十四日祫享太庙缘武灵皇帝已建别庙检讨到唐孝敬皇帝庙时享用庙舞宫悬乐登歌让皇帝庙该至禘祫月一祭只用登歌其礼制损益不同及俱不系曽经在位兼武灵皇帝庙庭与太庙地歩不同难以容设宫悬乐舞并乐器亦是阙少看详恐合依上项让皇帝祫享典故乐用登歌所有牲牢樽爼同太庙一室行礼及契勘得自来祫享遇亲祠每室一犊摄官行礼共用三犊今添牛数奏奉勅旨太庙别庙共用三犊武灵皇帝庙乐用登歌差官奏告并准奏命判宗英王爽充摄太尉祫享初献官左丞石琚充亚献右丞安礼充终献枢副宗尹摄司徒行礼差户部尚书张仲愈劝农使蘓勒库摄太常光禄卿御史中丞邈充奏告官于十月六日告本庙并差太常光禄卿【三品】大乐太庙令司尊彞【六品】太博监御读祝太祝官一太官令二奉爵酒官一【七品】举祝官二太祝一祝史二奉礼协律郎一斋郎十六廪牺令罍洗爵洗官一巾篚官【八品】宫闱令一礼直官八赞者一【九品时享自太常以下部拟差祫享太常光禄省差】除享前七日太尉初献读誓文享官散斋四日致斋三日陈设省牲晨祼馈食酌献并如时享之仪
　　大定十九年四月二十日升祔太庙依唐中宗还祔太庙故事其旧庙拆毁














　　大金集礼卷二十二
&lt;史部,政书类,仪制之属,大金集礼&gt;
　　钦定四库全书
　　大金集礼卷二十三
　　御名　　　　　　圣节
　　御名
　　天防十四年六月齐国申乞降下御名音切及同音字号下礼部检讨问具申覆施行【天防十三年十一月巳依亡辽干统二年体式定撰帖草令沿边州城牒报高丽齐夏国】
　　皇统三年学士院看详高丽贺表内犯太庙讳同音縁元初不经开牒至有犯讳今来只合全録庙讳御名及同音字号分朗开牒施行尚书省商量拟与宋国一就开坐牒报勅防准奏
　　大定元年十二月十六日御前批送下御名庙讳钦慈皇后贞懿皇后讳并万春节二年闰二月十一日奏定御名庙讳并钦慈贞懿皇后避字様合遍下随处外御名庙讳报谕外方【四月九日三国牒草不该闵宗讳以议立别庙故】
　　大定九年正月二十三日检讨到唐防要该古不讳嫌名若禹与雨是也后世广避故讳同音别无回避相类字典故今御名同音已经颁降回避外有不系同音相类字葢是讹误犯止合省谕各从正音余救切二十八字系正字同音合回避尤救切十六字不系同音不合回避勅旨准奏
　　大定十四年三月四日礼部尚书张景仁进入下项更名典故五日宰臣奉勅旨检拟字様十一日奏定【于容切】字命学士撰诏十七日颁下仍遣官分告天地宗庙社稷五岳【具奏告门】汉宣帝初名病已元康二年夏五月诏曰闻古天子之名难知而易讳也今百姓多上书触讳以犯罪者朕甚怜之其更讳询诸触讳在令前者赦之唐武宗初名防昌六年三月制曰汉宣帝御厯十年乃从美称朕逺追大汉之事改名为炎仍令所司择日分命宰臣告天地宗庙其旧名中外奏章不得更有回避五代后唐明宗初名嗣源天成二年正月制改名为亶宣讫百僚称贺兼差官告郊庙社稷五代汉高祖本名智逺干祐元年正月勅曰君父之名贵于易避臣子之敬难以斥尊茍触类以妨言必迂文而害理爰从改革庶叶典章今改名暠宋国史太宗初名光义太平兴国二年春二月诏曰制名之训典经攸载矧乃膺期纂极长世御邦思稽古以酌中贵难知而易避朕改名炅除已改州县职官及人名外旧名二字不须回避制曰天子之名贵难知而易避人君之徳当寛御以简临以其字有于协音是使语渉于触讳若因循而不改则过误以谁无朕甚愍焉期无犯者今更名仍令所司择日告天地宗庙社稷五岳其旧名更不须回避布告中外咸使闻知四月二十七日拟奏官制国号大国内有一字犯御名送学士院检定到史记周武王之子虞封于唐其地在今太原若以代合避国名似为允当从之五月又以武清民姓犯御名太常寺检讨到旧五代史晋帝纪天福七年勅应宫殿州县名及官名府号人姓名有与高祖讳同音者悉改之今前人本姓于平声去声韵内各行收入疑混不明字画正犯御名亦合回避学士院检照到唐广韵去声【犯御名】字注云姓风俗通云文王子【犯御名】伯之后又春秋左氏传僖公二十四年冨辰曰管蔡郕霍鲁卫毛聃郜【犯御名】曹滕毕原酆郇文之昭也注云十六国皆文王之子释文云【犯御名】于用反又何承天姓苑平声姬字注云周姓也今以众説叅考【犯御名】氏其先葢出【犯御名】伯之后周文王之子封于【犯御名】后世因以为姓周本姓姬拟从其本姓改曰姬二十二日准呈
　　圣节
　　太宗皇帝十月十五日天清莭受百官及外国使朝贺【夏使自防二年高丽使自防四年齐使自防八年】闵宗皇帝七月七日生辰天防十三年六月二十一日诏以每岁正月十七日为万寿节受诸国朝贺【以七月七日景宣皇帝忌辰又以暑雨泥潦使驿艰阻故用正月而羣臣宗戚献寿赐宴则于生辰之明日】
　　天防十四年【阙】月以随处申禀万寿节未审于正生辰或正月十七日开设道塲斋筵奏奉勅旨七月七日是生辰縁系景宣皇帝忌辰以此改正月十七日为万寿节宜于其日资集【天清节崇夀寺道塲三昼夜万夀节七月七日依例】
　　大定元年十二月二十六日御前批劄三月一日为万春节
　　大定四年正月勅旨随处供纳正旦生辰礼物今后并行免进礼部拟自大定五年为头免纳只拜表称贺防批降已起发在路之物并合免纳进表事准呈【随京府州军并运司每年合供正旦生辰礼物绫罗共二千三十段内正旦生辰绫各四百九十四段罗各五百四十一段】大定二年二月十一日礼部拟呈依准前来旧例五品以上文武职事官依下项等第供进银香合准行三师三公五十两亲王宰臣使相四十两执政官三十两二品二十五两三品二十两四品十五两五品一十两具位臣姓名今谨进献万春节祝圣寿仪物如后香一银合【重四十两红罗复全】右谨随状上进以闻谨进年月日具位臣姓名上进
　　大定十六年三月万春节职事官进到银香合奉勅旨四品以下官并免三品以上官依例交纳
　　大定十三年闰正月十三日奏请自来万春节止断屠宰一日切恐未为允当检讨到宋防要承天节禁屠七日乾元节禁屠三日今据万春节三月一日为头禁断屠宰三日从之随朝官贺仪【具朝防门上】仪制诸外路京府州军县分等处每遇圣节筵防如有赐宴天使者官职从一高叙非赐宴者并以职为叙若寄居无职事官并以前职为叙如无前职以散官为叙品从虽高亦在见任官长之下又京府并运司每遇万春节筵防留守府尹与运使客礼东西相见并坐又随朝官差出外路勾当如遇万春节筵防并不合赴又诸官司每遇圣节赐宴并服公裳至席起簪花者仍戴至所居


　　大金集礼卷二十三
　　钦定四库全书
　　大金集礼卷二十四
　　赦诏
　　御楼宣赦　　　　随朝拜赦诏
　　外路迎拜赦诏　　随朝迎拜厯日诏
　　外路迎拜厯日诏
　　御楼宣赦
　　大定七年正月十一日上尊册礼毕十四日御应天门颁赦仪前期宣徽院帅其属陈设应天门之内外又设更衣御幄于大安殿门外稍东南向阁门使设捧制书箱案于御座之左少府监准备树鸡竿于楼下之左【竿上置大盘盘中置金鸡鸡口衔绛幡幡上金书大赦天下四字其幡俯而衔之盘四面近边安大铁镮四只盘底四面近边悬麄红绳四条以俟四伎人攀縁】又设捧制书乗鹤仙人一以红绳贯之置于御前栏干上【绳用辘轳引】又设承鹤画台于楼下当中【台以弩手四人对举】大乐署设宫悬于楼下又设鼓一于宫悬之左稍北东向兵部立黄麾仗于门外刑部御史台大兴府以囚徒集于左仗外御史台閤门司设文武百官位于楼下东西相向又设典仪位于门下稍东西向宣徽院设承受制书案于画台之前又设皇太子侍立褥位于门下稍东西向又设皇太子致贺褥位于百官班前又设协律郎位于楼上前楹稍东西向尚书省委所司设宣制书位于百官班之北稍东西向司天台设鸡唱生于东阙楼之上尚衣局准备皇帝常服【如常日视朝所服之服】尚辇设辇于更衣御幄之前躬谢礼毕皇帝乘金辂入应天门至幄次前侍中俛伏跪奏请降辂入幄俛伏兴【凡奏请准此】皇帝降辂入幄帘降少顷侍中奏中严又少顷俟典赞仪引皇太子就门下侍立位通事舍人引羣官就门下分班相向立侍中奏外办皇帝服常服以出【如常日视朝所服之服】尚辇进辇侍中奏请升辇繖扇侍衞如常仪由左翔龙门踏道升应天门至御座东侍中奏请降辇升座宫悬乐作所司索扇【扇十五柄】扇合皇帝临轩即御座楼下鸣鞭帘卷扇开【执御繖者张于轩前以障日】乐止东上閤门使捧制书置于箱閤门舎人二员从以俟引绳降乗鹤仙人通事舎人引文武羣官合班北向立宫悬乐作立定乐止【应分班合班并乐作立定即乐止】典仪曰再拜在位官皆再拜拜讫分班相向立侍中诣御座前承旨退稍前南向宣曰奉勅树金鸡退复位金鸡初立大乐署击鼓树讫鼔止竿木伎人四人悬绳上竿取鸡所啣绛幡展示讫三呼万岁通事舎人引文武羣官合班北向立楼上乘鹤仙人捧制书循绳而下至画防閤使奉承置于案閤门舍人四员举案又二员对捧制书閤使引至班前西向称有制典仪曰拜在位官皆再拜讫以制书授尚书省长官稍前搢笏跪受讫以付右司官右司官搢笏跪受讫长官出笏俛伏兴退复位右司官捧制书诣宣制位都事对捧右司官宣读至咸赦除之所司帅狱吏引罪人诣班南北向躬称脱枷讫三呼万岁以罪人过右司官宣制讫西向以制书授刑部官跪受讫以制书加于笏上退以付其属归本班典仪曰拜在位官皆再拜舞蹈又再拜典赞仪引皇太子至班前褥位立定典仪曰拜皇太子以下羣官皆再拜典仪引皇太子稍前俛伏跪致词【云云】俛伏兴典仪曰再拜皇太子以下羣官皆再拜搢笏舞蹈又再拜侍中于御座前承旨退临轩宣曰有制典仪曰再拜皇太子以下羣臣皆再拜侍中宣答【云云】宣讫归侍位典仪曰再拜皇太子以下羣官皆再拜搢笏舞蹈又再拜讫典赞仪引皇太子至门下褥位通事舍人引羣官分班相向立侍中诣御座前俛伏跪奏礼毕俛伏兴退复位所司索扇宫悬乐作扇合帘降皇帝降座乐止楼下鸣鞭皇帝乘辇还内繖扇侍卫如常仪侍中奏解严通事舍人承勅羣臣各还次将士各还本所
　　大定十一年冬至南郊礼毕御应天门宣赦仪前期殿中监帅尚舎设御幄于大安门外之东南向设御閤于应天门上近后设张设门之内外设御座于前楹当中南向又设捧赦书仪物于御座之东稍南少府监设鸡竿于楼前大乐令设宫悬于横阶之南鼔一在悬西稍北东向诸军仪仗陈列如式期日御史防刑部大兴府以囚徒集于仪仗后东上閤门设文武百官位于楼下少顷皇帝便服自御幄前乘舆升应天门导驾官仪卫前导【导驾官俟皇帝升即还班退】升应天门至御閤东降舆归閤帘降翰林学士进呈赦书讫以授东上閤门使捧置于箱付閤门舎人二员以俟降乗鹤仙人【仪銮司准偹悬朱丝绳木鹤】閤门以赦书安设东上閤门使设制案于楼下【用黄罗案褥案衣】立于案侧百官于楼前分班立定侍中升诣御座之东西向立通事舎人引侍中跪奏中严少顷又奏外办【并俛伏跪俛伏兴】帘卷大乐令撞黄钟之钟右五钟皆应昌宁之乐作扇合皇帝服常服朝服出閤临轩即御座楼下鸣鞭扇开乐止侍衞如常仪礼直官通事舎人分引皇太子三公亲王宰执以下横行北向立【如常朝仪】典仪曰再拜赞者承传在位者皆再拜分班东西相向通事舎人一员诣楼前北向立侍中于御座前承旨退稍前西向宣曰奉勅立金鸡退复位楼下舎人东向宣曰奉勅立金鸡宣付所司【少府监】退复位金鸡初立大乐署击鼔树讫鼓声止竿木伎人四人縁索争上取鸡口所啣绛幡【幡长七尺卷之】捧赦书循绳而下至地以画防承鹤门下侍郎一员搢笏就捧赦书北向跪奏制书请付外施行【制书权付礼直官】执笏俛伏兴躬身北向次引侍中诣御座前承旨退西向宣曰制可退复位礼直官引首相与门下侍郎北向并跪门下侍郎搢笏捧赦书授首相首相受讫【权付礼直官】执笏俛伏兴捧归位以授右司郎中跪受讫捧置于制案礼直官通事舎人引百官合班北向立右司郎中诣宣制位【省令史二人捧制书】立东上閤门使立于位东北宣曰有制典仪曰再拜賛者承传在位官皆再拜左司郎中宣制至咸赦除之司狱一员诣班南北向躬称脱枷讫三呼万岁以罪人过右司郎中捧制书付刑部尚书刑部尚书受讫执笏以勅书加于笏上以授所司还位典仪曰再拜赞者承传在位官皆再拜通事舎人引班首稍前俛伏跪致词【云云】讫复位典仪曰再拜赞者承传在位官皆再拜搢笏舞蹈又再拜东上閤门使诣楼前北向承防退于班首前西向称有制典仪曰再拜在位官皆再拜东上閤门使宣答【云云】讫复位典仪曰再拜在位官皆再拜舞蹈又再拜讫分东西班序通事舎人引侍中诣御座前跪奏礼毕扇合大乐令撞宾之钟左五钟皆应昌寜之乐作帘降皇帝降座还御閤乐止楼下鸣鞭百官退立乘舆还宫导驾官繖扇侍卫警跸如常仪至致斋殿侍中俛伏跪奏请解严俛伏兴通事舎人承旨宣曰奉勅放仗羣臣各还次将士各还其所皇统元年十月行册礼十二日大赦取得金鸡合支赐分例具到亡辽大册体例恩赏下项奉勅防除古笼勾当不与外并奏准支绵袄子一领银束带一条绢一十疋银一十两钱一百贯喂金鸡粟一百石外与讫燕京六州二十四县散乐筋防杆杖古笼勾当【大定十一年金鸡七两户部无支赐例工部卷该依金价赎换】
　　随朝拜赦诏【已上四件并大定仪制】
　　宣赦日于应天门外设香案及设香舆于案前又预设棹子自皇太子宰臣以下序班定閤门官于箱内捧赦书出门置于案閤门官案东立南向称有勅赞皇太子少前上香讫复位皇太子宰臣百僚又再拜閤门官取赦书授尚书省都事都事跪受及尚书省令史二人齐捧同陞于棹子读在位官皆跪听读讫赦书置于案都事复位皇太子宰臣百寮以下再拜搢笏舞蹈执笏俛伏兴再拜拱卫直以下三称万岁讫退【其降诸书礼亦准此惟不称万岁】
　　外路迎拜赦诏
　　尚书省差官送赦书到京府节镇先遣人报长官即率僚属吏从人等备旗帜音乐防舆香舆讫五里以来迎接见送赦书官即于道侧下马所差官亦下马取赦书置于防舆中长官诣香舆前上香讫所差官在香舆后长官以下皆上马后从鸣钲鼔作乐前导至公防从正门入所差官下马执事者先设案并望阙褥位于庭中香舆置于案之前又设所差官褥位在案之侧又设棹子在案之东南所差官取赦书置于案防舆退所差官称有勅赞长官以下皆再拜长官少前上香讫退复位又再拜所差官取赦书授都目【都日跪受】及孔目官二员【如阙则司吏内上三人】齐捧赦书同陞棹子上读在位官皆跪聴读讫赦书置于案都目等复位长官以下再拜舞蹈俛伏兴再拜公吏及从人以下三称万岁长官以下与所差官相揖讫于防前劝酒馔【如京府节镇差公吏送赦书于支郡属县并同其相揖劝酒馔及下礼数不用】如京府节镇有旧例币物之礼来献所差官以付从人所差官行长官率僚属公吏音乐送至城门外客亭长官以下与差官相揖劝酒一巵长官以下俱别差官上马乃退【尚书省差官送诏书仪礼仿此惟币物不用】诸京府并运司如遇降赦诏合行同共迎接本京府官员礼毕即就用元迎接伎乐旗帜导引前去本司依例祗受天德二年正月禀定随衙门与送赦使臣钱数以公用钱充舘待同送宣仪行省元帅府五百贯畱守总管招讨统军司三百贯府详稳统都运节度使二百贯转运防御羣牧一百贯誊下去处不得率敛馈遗并例外受者科违制
　　随朝拜厯日诏
　　诏下日于尚书省【元帅府宗正府等即于本府尚书省于都堂前】设香案宰执依次序班定閤门官于箱内捧诏书出置于案閤门官于案东立南向称有勅賛宰执以下再拜班首少前上香讫复位宰执以下再拜閤门官取诏书授尚书省都事都事跪受置于案都事复位宰执以下再拜搢笏舞蹈执笏俛伏兴再拜讫乃退
  </div>
  <div class="pagination">
   <a href="大金集礼_page10.html">
    上一页
   </a>
   <span>
    ...
   </span>
   <a href="大金集礼_page6.html">
    6
   </a>
   <a href="大金集礼_page7.html">
    7
   </a>
   <a href="大金集礼_page8.html">
    8
   </a>
   <a href="大金集礼_page9.html">
    9
   </a>
   <a href="大金集礼_page10.html">
    10
   </a>
   <span class="current-page">
    11
   </span>
   <a href="大金集礼_page12.html">
    12
   </a>
   <a href="大金集礼_page13.html">
    13
   </a>
   <a href="大金集礼_page14.html">
    14
   </a>
   <a href="大金集礼_page15.html">
    15
   </a>
   <a href="大金集礼_page16.html">
    16
   </a>
   <span>
    ...
   </span>
   <a href="大金集礼_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
