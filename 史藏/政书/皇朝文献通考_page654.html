<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 654 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 654 页/共 807 页</h1>
    <div class="content">　　洪庥传于奕世焉
　　帝号歴年
　　【臣】等谨按我
　　朝诞膺
　　天眷肇啓
　　皇图自
　　先世发祥长白山之阳
　　灵符神贶丕着休征洎乎
　　圣圣相承宏辟疆宇寖炽寖昌垂裕大统恢亿万年无疆之祚猗欤盛哉亘千古而配两仪矣臣等恭遵宗人府
　　帝系敬谨编纂用昭
　　列圣亿万斯年垂裕盛轨云
　　皇始祖肇祖原皇帝姓爱新觉罗氏崇德元年四月丙戌
　　追尊曰
　　泽王顺治五年十一月戊辰恭上
　　尊号
　　尊諡
　　兴祖直皇帝
　　肇祖原皇帝曾孙崇德元年四月丙戌追尊曰
　　庆王顺治五年十一月戊辰恭上
　　尊号
　　尊諡
　　景祖翼皇帝
　　兴祖直皇帝第四子称宁古塔贝勒崇德元年四月丙戌
　　追尊曰
　　昌王顺治五年十一月戊辰恭上
　　尊号
　　尊諡
　　显祖宣皇帝
　　景祖翼皇帝第四子崇德元年四月丙戌追尊曰福王顺治五年十一月戊辰恭上
　　尊号
　　尊諡
　　太祖承天广运圣德神功肇纪立极仁孝睿武端毅钦安文定业高皇帝
　　显祖宣皇帝长子
　　圣母宣皇后诞生称聪睿贝勒癸未
　　高皇帝起兵削平诸国丙午古五部落来朝尊高皇帝曰
　　神武皇帝鸿勲克集帝业已成贝勒大臣劝进丙辰正月
　　壬申朔恭上
　　尊号曰
　　覆育列国英明皇帝建元天命十一年八月庚戌上宾
　　圣寿六十有八在位十有一年崇德元年四月丙戌恭上尊諡曰
　　承天广运圣德神功肇纪立极仁孝武皇帝庙号太祖康熙元年四月丙辰加上
　　尊諡曰
　　承天广运圣德神功肇纪立极仁孝睿武文定业高皇帝雍正元年八月己酉加上
　　尊諡曰
　　承天广运圣德神功肇纪立极仁孝睿武端毅文定业高皇帝乾隆元年三月乙巳加上
　　尊諡曰
　　承天广运圣德神功肇纪立极仁孝睿武端毅钦安文定业高皇帝
　　恭加上
　　太祖承天广运圣德神功肇纪立极仁孝睿武端毅文定业高皇帝尊諡册文曰
　　圣德诞敷肇啓万年之统绪
　　神功丕焕开百世之升平垂大业于无穷奉鸿名于有永钦惟
　　太祖承天广运圣德神功肇纪立极仁孝睿武文定业高皇帝
　　智勇性成
　　聪明天纵
　　体元立极建经天纬地之功
　　应运绥猷扩物与民胞之量
　　声教讫于九有文德遐宣
　　威灵慑乎万方武功逺震
　　决机制胜成算如神
　　置腹推心求贤若渴啓疆宇而立
　　宗庙制度恢相原隰而定邦都规模久逺文同仓史爰造国书义取卦图聿修军制致人心之徯应承
　　天命之维新缅惟
　　垂统訏谟发祥泽逺上溯开基厚德昌后功宏兹当缵绪之初宜重追崇之典谨奉册宝增上
　　尊諡曰
　　太祖承天广运圣德神功肇纪立极仁孝睿武端毅文定业高皇帝伏冀
　　圣鉴长昭
　　庥永被贻博大昌明之运集山陵冈阜之祥
　　恭加上
　　太祖承天广运圣德神功肇纪立极仁孝睿武端毅钦安文定业高皇帝尊諡册文曰
　　天开泰运升日驭于东维
　　帝握干符建斗枢于北极定万年之统绪啓百世之升平
　　盛业常昭鸿名弥耀钦惟
　　太祖承天广运圣德神功肇纪立极仁孝睿武端毅文定业高皇帝
　　聪明天亶
　　智勇性成
　　大德体元参三才而正位
　　至诚立极用庶务以成能
　　纬地经天卜世之功日永
　　民胞物与肇基之迹方新
　　声教讫于四方仰同光被
　　神武昭于九有望切来苏合讴颂以归心集贤才而佐治国书初设制字母以谐音军制新颁按卦图而取义际
　　天与人归之会肇建邦啓土之勲造草昧而大经纶发祥自逺首庶物而膺图箓裕后方长缅维
　　垂统之隆宜极尊崇之礼祗承丕绪敬考彝章谨奉册宝
　　增上
　　尊諡曰
　　太祖承天广运圣德神功肇纪立极仁孝睿武端毅钦安文定业高皇帝伏冀
　　圣鉴长昭
　　皇图永固益啓绵长之泽弥臻熙皥之风
　　建元一　天命十一年
　　太宗应天兴国德彰武寛温仁圣睿孝敬敏昭定隆道显功文皇帝
　　太祖高皇帝第八子
　　圣母孝慈高皇后诞生称贝勒天命十一年九月庚午朔嗣登大位改元天聪以明年为元年十年四月乙酉羣臣表上
　　尊号曰
　　寛温仁圣皇帝建国号大清改元崇德八年八月庚午上宾
　　圣寿五十有二在位十有七年是年十月丁卯恭上尊諡曰
　　应天兴国德彰武寛温仁圣睿孝文皇帝庙号太宗康熙元年四月丙辰加上
　　尊諡曰
　　应天兴国德彰武寛温仁圣睿孝隆道显功文皇帝雍
　　正元年八月己酉加上
　　尊諡曰
</div>
    <div class="pagination">
<a href="皇朝文献通考_page653.html">上一页</a><span>...</span><a href="皇朝文献通考_page649.html">649</a><a href="皇朝文献通考_page650.html">650</a><a href="皇朝文献通考_page651.html">651</a><a href="皇朝文献通考_page652.html">652</a><a href="皇朝文献通考_page653.html">653</a><span class="current-page">654</span><a href="皇朝文献通考_page655.html">655</a><a href="皇朝文献通考_page656.html">656</a><a href="皇朝文献通考_page657.html">657</a><a href="皇朝文献通考_page658.html">658</a><a href="皇朝文献通考_page659.html">659</a><span>...</span><a href="皇朝文献通考_page655.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
