<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 792 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 792 页/共 1125 页</h1>
    <div class="content">使李惟贤状，假日崇政殿起居，合门诸司使副、合门祗候班未到间，于东阶下取便聚立，语话交杂，况仪制不载先诣殿庭立班。欲乞依垂拱殿常朝起居，候宰臣以下入殿庭，以次序班。仍添入仪制。诏〔合〕门详定。今相度假日崇政殿起居，诸司使副、合门祗候等班次未到间，于东阶下便分东西班缀行序立，(冬)[终]须端谨，候宰臣以下入班庭，以次序班起居，不得取便聚立，语话交杂。有违，许合门弹奏。」从之。 
嘉佑元年六月一日，诏双日不御殿，止只日御前殿或后殿，至三伏终如旧制。 
七月一日，诏三司、开封府、台谏官、审刑院复上殿奏事，仍一日一班。初，帝不豫，惟二府得奏事，至是始引对近日。 
八年三月二十一日，中书言：「圣体初安，未可日劳政事。请每遇只日，且于后殿坐朝。其正衙辞见并权放。」从之。 
英宗治平元年五月十一日，诏：「十五日以后，依先朝旧制，每日前后殿视事。」 
六月十八日，步军副都指挥使贾逵言：「自来军员赴朝，只据诸军晚探兵士问当；若是常朝，即至次日五更锁匙到城门，便开放入，画时 闭，别无条贯。欲乞将朝门各置铁牌一面，深凿『开朝门』(四)[三]字，牌后各凿逐门名，降付钥匙库。遇常朝及非时合入，即与钥匙牌一时降出。假故及放朝参，即更不降出。其牌与钥(题)[匙]到门，令监门使臣亲监开门，放入军员，却使 闭。仍下合门，今后常朝及假故逐日关与钥匙库照会。」 
      
从之。 
十九日，合门言：「定到上殿侍立臣僚：客省、引进、四方馆、合门使副、枢密院都承旨已下，入内内侍省、内侍省都知、押班，修起居注，带御器械臣僚，勾当皇城、翰林仪鸾司监官。殿下祗应臣僚：殿前马步军以下。军头司如引公事，在殿阶下进读奏目，引拨公事。如引呈射人，即逐旋令内弓箭库勾当使臣依力旋□弓弩，阶下进呈。其提点军器库臣僚，或内有都知、押班、御药院使臣管勾，多进呈殿上祗候掌记策子，以备顾问。左右骐骥院监官押御马入，在朵殿上祗候。内衣物库朝官并祗候库使臣随准衣物等在排立诸班之后。」诏可。 
二年八月十三日，诏：「自今月十三日后遇常朝日，依例常朝。新城门外住营军员并权放起居，候水退道路通行依旧。」 
神宗熙宁元年五月二十五日，西上合门使李评言：「后殿逐日御马祗候，每遇雨雪，御崇政殿，即循南廊于延和殿上过，历迎阳门、迩英阁，近北面东摆立。伏思犬马上堂，《礼经》所戒；况人主殿阁，天步经由，非路马所宜登降。欲乞每遇雨雪，只令在崇政殿门内南边东廊上摆立。」从之。 
三年二月二日，诏：「今后遇风寒，令合门取旨放起居。」 
六月一日，编修合门仪制所言：「观文殿大学士、学士旧制前殿侍立，又赴假日后殿起居。缘已有旨罢前殿侍立，其假日后殿亦欲依资政殿、端明殿学士例，更不赴(居)[起]居。」从之。 
四年二月十三日，枢密 
      
院言：「都承旨如有假故，即轮那逐房都承旨权过后殿祗应。今有都副承旨二员供职，欲乞今后都副承旨全阙，即轮那逐房副承旨一员，权行祗应。」从之。 
十二月五日，合门言：「审官、三班院、流内铨凡引人至主判官亲，即奏乞左右内侍代持奏目。伏缘引对、转官、差遣，皆有司常法，已有定议。欲乞今后应有亲属，只具姓名奏知，不许乞左右人持文字。」从之。 
十三日，合门言：「在内监临库务京官遇本库阙官，合入殿祗应日，于后临时系鞋，别班起居。除常朝已有体例外，假日宰臣等班数稍多，欲乞只令依监临库务三班使臣例系鞋，缀大班起居。」从之。 
六年九月十六日，引进使李端悫言：「近来朔望御文殿视朝，然祁寒盛暑，数烦清跸。窃缘紫宸之朝，岁中罕御岁中罕御：原脱，据《宋史》卷一一六《礼十九》补。，欲乞朔日御文德，即望坐紫宸。〔所〕贵正衙内殿，朝仪并举。」从之。 
八年五月二十四日，诏以时热，更不御后殿视事，候秋凉取旨。 
元丰三年五月三日，合门言：「每岁盛暑御后殿，便于决事。乞自五月一日至七月终当御前殿日，合门取旨，如得旨御后殿，即放朝参。」诏自今三伏内五日一御前殿。 
八年正月四日，诏不视事五日，三省、枢密院问候福宁殿东寝阁。宰臣言：「上未视事，应合行事，乞权作圣旨行出以闻。事体稍重者进画施行。」以上寝疾故也。 
元丰八年哲宗已即位，未改元。二月二十二日，三省、枢密院言：「按仪注，未释服已前，遇只日皇帝御迎 
      
阳门，日参官并赴起居，依例奏事。每五日遇双日于迎阳垂帘，皇帝坐于帘内之北，宰臣、执政升殿奏事，权屏去左右侍卫。有机速公事，并许非时请对，及赐宣召。」 
礼部、御史台、合门奏：「讨论故事，详定御殿及垂帘仪。每朔望六参，皇帝御前殿，百官起居，三省、枢密院奏事，应见、谢、辞退班，各令诣内东门进牓子。皇帝只日御延和殿垂帘，日参官起居太皇太后，移班少西，起居皇帝，并再拜。三省、枢密院奏事，三(月)[日]以上四拜，不舞蹈。候祔庙毕，起居如常仪。帘前事以内侍，殿下以合门。凡军头司引呈公事，可以权付有司者，续具条奏。吏部磨勘奏举人，垂帘日引应见、谢、辞。臣僚遇朔望参日不坐，并先诣殿门，次内东门。应 赐者，并门赐。」从之。 
二十三日，上御迎阳门幄殿，同太皇太后垂帘。宰臣、亲王以下合班起居。常制分一十六班，至是合班，以合门奏请故也。 
元佑三年二月十日，诏：「自今御垂拱殿日，如直放朝参，即取旨御崇政殿。」 
元符三年十二月十六日，以皇太后服药，不视朝。 
崇宁五年十二月五日，诏：「臣僚请对，虽遇休假，特(遇)[过]便殿听纳。」 
高宗绍兴元年九月十一日，太常寺言：「得旨，今后遇朔(朔)[望]合不视事日分，御后殿坐，止引百官并起居班、三省、枢密院奏事。今月十五日系明堂大礼前三日，奏请宿斋，更不视事。」从之。 
二年十一月四日，尚书左仆射、同 
      
中书门下平章事吕颐浩言：「已曾面奏，行宫南门遇朔望及冬年节拜表日分，若依时开门，窃虑百官趁赴立班不及。欲依东京自来朝会例，早开一刻。」从之。 
三年九月四日，诏：「为射殿窄隘，百官起居权放，候御后殿日依旧。」 
四年九月二十八日，上以疮疡有妨久坐，改坐内殿，引宰执奏事。 
十三年正月十二日，合门言：「依在京礼令，三元节前后各一日不视朝。」诏上元节前后各一日不坐，中元、下元正节日作假前后各一日并后殿坐。 
二月七日，诏：「今后遇假日坐后殿，止就常御殿。如有移倚子公事，亦就常御殿引。遇射射公事，射殿权作后殿坐引。」 
十四年四月十七日，诏：「今后三省、枢密院开启枢密院满散天申节道场日下「枢密院」疑衍。，并改作后殿坐。」 
孝宗绍兴三十二年未改元。六月十五日，诏：「今后宰执以(以)[下]诣德寿宫起居日，特不视事。」继又诏：「遇宰执以下得太上皇帝圣旨免到宫，即改作后殿坐。或降旨值夜及临期方得旨，集殿不及，即不视事。」十八日，上始御后殿。上自登极建诣德寿宫及奏告等不视朝，至是始御殿。 
九月九日，合门言：「太上皇帝巡幸以来，止御后殿。继朝廷复兴旧典，于绍兴十三年二月四日初御前殿，特令四参官起居。伏自皇帝登宝位，止系后殿日分殿日：原作「系后」，据《文献通考》卷一○八《王礼考》三改。。今已降旨，九月十二日初御前殿。欲乞是日皇帝御垂拱殿，四参官起居。」从之。 
二十一日，合门言：「每遇车驾诣德寿宫起居，若太上皇帝降旨免出，乞改作后殿坐。」从之。干(德)[道]元年十一月二日，又言：「若诣宫日系御前殿日分，如前一 
      
日得旨免赴宫，即改(得)[后]殿坐。如直夜或临期方得旨，即前后殿不坐。如前二日得旨，御殿如常制。」从之。 
隆兴元年九月二十八日，合门言：「昨依年例，自五月二十八日并后殿坐，至九月十二日当御垂拱殿。继以飞蝗，避正殿至今。近文武百僚上表请御正殿，已允所请。」诏以十月四日垂拱殿坐。二十九日，诏：「庆会圣节，前后各一日不视事，今后准此。」后又改用十九日习仪，是日不御朝，准此。 
二年九月十六日，合门言：「在京及行在旧例，御前殿日分，值雨雪及泥泞，得旨放朝参，即改后殿坐。今后乞依例取旨。」从之。 
干道元年三月十一日，合门言：「昨为霪雨不止，有伤蚕麦，诏避正殿，减常膳。近文武百僚拜表请御正殿，已允所请。」诏以三月十三日垂拱殿坐。 
四年十二月十七日，诏：「今后金国贺正旦使人赴阙，自二月二十一日至二十六日；贺会庆节使人赴阙，自十月十五日至二十日，并放朝参，并后殿坐。今后准此。」 
五年十月五日据《宋史》，此与下条确系五年事，则此条当置下条之后，删句首「五年」二字。，又诏：「贺会庆节使人赴阙，自今月十一日为始，至二十五日，并放朝参，仍后殿坐。今后准此。」 
五年六月十三日，宰臣陈俊卿等言：「圣躬康复，视朝有日，臣子之心，咸欲瞻望清光。欲乞是日令四参官并赴后殿，随大班起居。」从之。 
七年四月二十三日，诏：「为暑热，依年例自五月十三日并后殿坐，并放见、谢、辞及参假官，候秋凉日取旨。今后准此。」逐年检会施行，以降旨立为定例，故附见(放)[于]此。 
淳熙三年二月十五日，合门言：「三月三日进 
      
呈光尧寿圣宪天体道性仁诚德经武纬文太上皇帝日历，其余系工已假，不视事。」诏特御垂拱殿，次日不视事。八月二十八日，礼部太常寺言：「十月五日文德殿发中官册宝，依礼例前后殿不视事。」 
十年七月十三日，避正殿，减 ，不视事。以季夏涉秋，旱暵为虐。是月二十三日以雨霖感应，文武百僚拜表请御正殿，凡三表，从之。 
十四年十月七日，诏：「太上皇帝未御常膳，可依唐贞观四年典礼，自来日权不视朝。宰执依时赴内殿奏事，候太上皇帝康(服)[复]，依旧。」 
十五年三月二十六日，秘书省著作郎、兼权礼部郎官倪思言：「检准永昌陵神主祔庙前三日不御殿，永熙陵虞主至京至于祔庙，皆不御朝。乞今比附上件典故，其祔庙前三日，乞皇帝特不视事，庶合祖宗礼意。」从之。 
(淳熙)十六年二月十三日，合门言：「已降指挥，今月十七日宰执以下赴重华宫起居，乞依例不视事。如前一日恭奉至尊寿皇圣帝圣旨免到宫起居，乞作后殿坐。如值夜及至日得旨免赴起居，窃虑集朝殿官起居不及，是日亦乞依例不视事一日。」诏依。宰执以下赴重华宫起居准此。 
【宋会要】
      
淳熙七年九月十四日以下淳熙年六条，当分别移入前淳熙三年条后相应位置。，诏：「自今垂拱殿日参宰臣特免宣名。」既而合门言：「得旨，垂拱殿日参宰臣特免宣名。所有驾出起居、奏万福及引呈射射公事、后幄奏事、御试举人并唱名，对御筵宴及诸处赐茶，合与不合宣名。」诏除朝贺六参并人使在庭依议，其余日参宰臣并免宣名。内枢密使日参如遇押班，亦免宣名。 
八年正月十六日，诏宜州观察使、安定郡王子栋除上寿、六参、郊祀外，余并免趁赴。从其请也。 
九年八月二十日，诏安德军节度使、开府仪同三司、充万寿观使赵伯圭令趁赴从驾筵宴、上寿、六参外，余并免。 
十四年十一月十二日，右监门卫大将军、沂州防御使、权知大宗正司不黯言：「乞依不(息)[心]例，趁赴六参起居。」从之。 
十五年七月八日，中书门下省言：「垂拱殿四参起居官，文臣监察御史以上，武臣正任刺史以上趁赴。已降指挥，权令侍从官趁赴后殿起居。其武臣观察使以上未有该载。」(照)[诏]依文臣侍从官已得指挥。 
十二月四日，诏：「少保、嗣濮王士歆特与依士輵例，除上寿、六参、郊礼外，其余并免趁赴。」 
绍熙二年七月十一日，皇伯太保、安德军节度使、判大宗正事、嗣秀王伯圭言：「昨任万寿观使日，趁赴从驾筵宴、上寿、六参外，余并免。兼照前知宗不心、不黯亦系趁赴六参，所有日后朝参，欲依已降指挥。」从之。 
三年四 
      
月二十七日，诏：「皇侄永兴军承宣使、许国公柄令趁赴朝参。」 
嘉定十二年正月十一日，臣僚奏：「窃见皇帝御正殿或御后殿，固可间举，四参官亦有定日。近者每见改常朝为后殿，四参之礼亦多不讲，正殿、后殿四参间免。陛下临朝之日，固未尝辍，而外廷不知圣意，或谓姑从简便，非所以肃百执事也。常朝之礼，止于从臣；后殿之仪，从臣不与。四参止及卿郎，而乃累月仅或一举。咫尺天威， 简至此，非所以尊君上而励百辟也。伏愿陛下严常朝后殿四参之礼，起臣下肃谨之心，彰明时厉精之治，岂不伟哉!」从之。
 仪制 宋会要辑稿 仪制一 文德殿视朝 
      
文德殿视朝
【宋会要】
      
宋沿唐制，以月朔御紫宸殿， 臣行入合之仪。唐敬宗宝历初，始以月朔御紫宸殿入合。后唐明宗天成初，又以月望。国朝但以月朔行之。马端临曰：入合，唐制起于天宝。明皇以无为守成，诏晏朝唤仗，百官从容至合门入。盖唐前含元殿非正、至大朝会不御，次宣政殿，谓之正衙。每坐朝，必立仗于正衙，或御紫宸殿，即唤正衙仗自宣政殿两门入，是谓东、西上合门，故谓之入合。其后遂为常朝之仪。五代以来，既废正衙立仗，而入合亦希阙不讲。至是复行之，然御前殿，非唐旧矣。崇元殿即大庆殿前殿也，待制候对者，亦唐制也。每正衙，待制官两员；正衙退后，又令六品以下于延英候对，皆所以备顾问。其后每入合，即有待制次对官。后唐天成中废，至是复行之。廊下食起唐贞观，其后常参官每日朝退赐食，谓之廊餐。唐末浸废，但于入合起居日赐食。今循其制。其仪：合门先期举奏，候诏可，即施行。前一日，有司供帐于文德殿。是(明)[日]袍，乘辇上长春殿，驻辇，枢密使以下奉谒。前导至文德殿上，承旨索扇卷帘，皇帝升座，扇却。次仪鸾使焚香。次文武官等拜。次司天鸡鸣。次合门勘契。次合门使承旨呼四色官唤仗，其南班有辞谢者再拜先退。次引中书门下班对揖，序立于衙门外。次引翰林学士、两省官、中丞、侍御史、殿中侍御史分立于衙门外。次引左右金吾将军押细仗入正衙门后，横行拜讫，分行，上黄道，仗随 既明，先列文武官于殿庭之东西。次引百官、军校、行军副使等序班于正衙门外。次引御史中丞、三院御史序立，中丞独穿金吾班过揖两班，一揖，归本位。次引监察御史两员监合，于衙门外北面分立。次引中书门下、翰林学士、两省官分班序立。次司天奏辰刻。次合门版奏班齐。皇帝服 
      
入，金吾将军至龙墀分班揖讫序立。次引吏部、兵部侍郎执文武班簿入，对揖立。次引中书门下、翰林学士、台省官入，北面拜讫，上黄道。将至午阶阶：原作「街」，据《宋史》卷一一七《礼二十》改。急趋揖殿。次中书门下、学士就位。合门使宣放仗，皆再拜，赐廊下食，又再拜。次合门使奏：「合内无事。」文武官出，殿上索扇垂帘，辇还宫。其赐廊下食，自左右勤政门北东西两廊，文东武西，以北为上立定。中丞至本位，面南一揖，乃就坐。食至，台吏乃赞「搢笏」，食将讫，复赞「食毕」而罢。合内弹奏官自失仪 急趋入沙墀。次引侍从班横行宰臣祝月起居毕，分班序立。次引文武两班出，军校等亦随出，序立于衙门外。刑法、待制官赴监奏位，中书门下夹香案侍立。次台省官出。次翰林学士。次兵、吏部侍郎出。次金吾将军押仗出。次监合御史出。出者皆依殿就衙门外位，唯翰林学士立门侧以俟宰相。次中书门下诣香案前奏曰「中书公事臣等已具文」，奏讫，乃退揖殿出。次刑法官奏事，次待制官奏事，毕，皆出就班次。弹奏官出，合门有失仪者弹纠如式。次左右史出。凡出者皆廉支 行至折方石位，又对揖。北行至奏事石位，鞠躬，一员奏「军国内外平安」，倒行就位。次引文武班至位，揖讫鞠躬，廉支 急趣赴丹墀，弹奏御史至吏部侍郎南便落黄道，急趋就位。起居郎、舍人至兵、吏部侍郎后，急趋而进，飞至香案前，皆揖讫序立。次金吾大将军先对揖并鞠躬，廉支 ，廉支 
      
者，起居郎、合门使、宣徽使以次纠之。 
太祖建隆元年八月朔，帝常服御崇元殿。王应麟《玉海》：崇元殿即天安殿，太祖五行其礼，然御前殿非唐旧矣。文武百官入合，置待制、候对官，仗退，赐食廊下。王应麟《玉海》：廊下食起唐贞观。 
三年八月朔，御崇元殿，文武百官入合，工部尚书窦仪待制，太常卿边光范候对。 
十一月朔，御崇元殿入合，宗正卿赵矩待制，知制诰张澹候对。 
四年四月朔，帝服通天冠、绛纱袍，御崇元殿视朝，设金吾仗。 臣入合，工部侍郎艾颍待制、给事中马士元候对。 
八月朔，御崇元殿入合，给事中刘载待制、左谏议大夫崔颂候〔对〕。 
干德四年四月朔，御文明殿入合。王应麟《玉海》：文明殿即文德殿，一云大明殿，国史云即文明。 
 太宗太平兴国二年闰七月二十八日，御史台言：「八月一日入合，准旧仪，诸军军主、厢主以下及前任、见任行军副使等只于朝堂序班陪位，不入殿庭起居。其文武官至本位，廉支(候)[疾]趋入沙墀，再拜鞠躬，不呼万岁。今请诸军军主、厢主及行军副使并如冬正朝贺例，先赴殿庭陪位序立，随大班退，赴门外序立。其文武官起居舞蹈，并如中书门下班。」从之。制下，会雨而止。 
淳化二年十一月一日，诏：「以来月朔日御文德殿入合，宜令史馆修撰杨徽之、张洎与有司取旧图校定仪注以闻。」徽之等请设殿砖位于押乐石南，其丹墀、龙墀内 臣自外入至午(街)[阶]急趋上黄道，急行至揖 急趋就位，退时亦廉支 ，并廉支 
      
就位 殿位。文武班起居毕，亦倒廉支此句疑有脱误。，卷行急趋出。殿中省细仗左右各加一百人。廊下食，自左右勤政门北列文武两班，门南列诸军校。殿庭班当退而未退者，有司轻语令出，勿致喧咋。诏悉从之。洎又上奏曰：「谨按今之干元殿，即唐含元殿也，在周为外朝，唐为大朝。冬至设仗卫、朝万国，在此殿也。今之文德殿，即唐之宣政殿也，在周为中朝，在汉为前殿，在唐为正衙。凡朔望起居及册后妃、太子、诸王、三公、对四夷君长、试制策举人在此殿也。今之崇德殿，即唐紫宸殿也，在周为内朝，在汉为宣室，在唐为上合，即只日常朝之殿也。东晋太极殿有东(合)合，唐置紫宸上合，法此制也。人君恭己南面，向明而理，紫宸黄屋，至尊至重，故巡幸则有大驾法从之盛，御殿则有钩陈羽卫之严。虽只日常朝，亦须立仗。所谓入合者，盖只日御紫宸上合之时，先于宣政殿前立黄麾金吾仗，俟契勘毕，唤仗自东西门而入，故谓之入合。今朝廷以文德殿正衙权为上合，甚非宪度也。窃见长春殿正与文德殿相对，伏请改创此殿，以为上合，作只日立仗视朝之所。其崇德殿、崇政殿即唐之延英殿是也，为双日常(明)[朝]听断之庭，庶乎合前规，永垂昭范。」疏入不报。王应麟《玉海》：初，上以入合旧图承五代草创，礼容不备，命徽之等讨论故事，别为新图。 
十二月朔，御文德殿。宰臣李昉前跪致词曰：「伏以四序将周，北陆正严于寒气；一阳已发，东郊即扇于和风。二仪当交 
      
时乐圣、欢呼忭蹈之至。」 泰之期，三殿举会朝之礼。伏惟法天崇道皇帝陛下三灵睠命，万国来王。膺历数以绍洪基，奄寰区而作元后。宵衣布政，持竞竞翼翼之心；负扆主阳，显赫赫威威之德。今者属季冬之令旦，列多士于彤庭，烟尘永息于穷边，文物重兴于圣代。臣等叨居禄位，幸遇休明，虔倾捧日之心，共祝后天之寿。无任王应麟《玉海》：礼毕，赐百官廊下食。唐制，朔望天子御宣政殿受百官起居及诸司奏事，仗卫如式。敬宗始于紫宸殿〔行〕入合之仪。 
三年五月朔，御文德殿入合，诏有司增设黄麾仗二百五十人，令文武官随中书门下横行起居，徙翰林学士位于参知政事后，与节度使分东西揖殿出，余如旧制。 
旧制，入合，惟殿中省细仗与两省供奉官班入陈于庭，帝以为仪卫太简，故命增设。仍先列于庭中，殿中省仗仍旧，(坦)[但]易黄衣，执仪刀人衣碧。 
真宗咸平二年八月朔，御文德殿入合。右司谏、直史馆孙何待制，比部员外郎、直史馆洪湛候对。 
大中祥符二年六月十六日，帝常问宰臣读时令之礼何时可行，王昱等曰：「旧礼以四时首月读之。」诏自今每入合日，即行此礼，其后亦不果行。 
三年闰二月朔，御文德殿入合。右司谏、直史馆李迪待制，金部员外郎杜梦证候对。 
七年四月二日，合门言：「入合图，殿上侍立臣僚皆唐时职官，与今名品不同。望依新仪别画副本。」诏礼仪院详定，余从其请。 
</div>
    <div class="pagination">
<a href="宋会要辑稿_page791.html">上一页</a><span>...</span><a href="宋会要辑稿_page787.html">787</a><a href="宋会要辑稿_page788.html">788</a><a href="宋会要辑稿_page789.html">789</a><a href="宋会要辑稿_page790.html">790</a><a href="宋会要辑稿_page791.html">791</a><span class="current-page">792</span><a href="宋会要辑稿_page793.html">793</a><a href="宋会要辑稿_page794.html">794</a><a href="宋会要辑稿_page795.html">795</a><a href="宋会要辑稿_page796.html">796</a><a href="宋会要辑稿_page797.html">797</a><span>...</span><a href="宋会要辑稿_page793.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
