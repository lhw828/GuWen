<!DOCTYPE html>
<html>
<head>
    <meta charset="UTF-8">
    <title>皇朝礼器图式 - 第 27 页/共 234 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝礼器图式 - 第 27 页/共 234 页</h1>
    <div class="content">



　　天坛正位簋　谨按周礼地官舍人注圎曰簋盛黍稷器考工记旊人疏云用瓦簋者祭天地外神尚质也乾隆十三年
　　钦定祭器
　　天坛正位簋用青色甆制圎而椭通髙四寸六分深二寸三分口径七寸二分底径六寸一分口为回纹腹为云纹束为黻纹足为星云纹两耳附以防凤葢髙一寸八分径与口径同面为云纹口为回纹上
　　有棱四出髙一寸三分























　　天坛正位笾　谨按尔雅释器竹豆谓之笾防引周礼笾人注笾以竹为之口有縢縁盛枣栗桃梅蔆芡脯修膴鲍糗饵之属乾隆十三年
　　钦定祭器
　　天坛正位笾编竹为之以绢饰里顶及縁皆髤以漆青色通髙五寸八分深九分口径五寸足径四寸五分葢髙二寸一分径与口径同顶正圆髙五分









　　天坛正位豆　谨按尔雅释器木豆谓之豆乡射记注豆宜濡物盛韲醢菹臡之属宋史礼志元丰六年详定礼文所言簠簋尊豆请改用陶乾隆十三年
　　钦定祭器
　　天坛正位豆用青色甆通髙五寸五分深一寸七分口径五寸校围六寸六分足径四寸五分腹为垂云纹回纹校围波纹金钣纹足为黻纹葢髙二寸三分径与口径同为波纹回纹顶为绹纽髙六分








　　天坛正位篚　谨按仪礼注篚竹器次尊孟子防篚以盛
　　丝帛有葢乾隆十三年
　　钦定祭器
　　天坛正位篚编竹为之四周髤以漆青色髙五寸纵五寸六分横二尺三寸三分足髙一寸一分葢髙一寸八分










　　天坛正位俎　谨按礼记祭统三牲之俎眀堂位俎有虞氏以梡夏后氏以嶡殷以椇周以房俎郑康成注梡形足四如案嶡为之距椇谓曲挠之也房谓足下跗上下两间有似于房乾隆十三年
　　钦定祭器
　　天坛正位俎以木为之髤以漆青色中虚锡里外四周各铜环二四足有跗纵二尺三寸横三尺二寸通髙二尺三寸实以特牲








　　天坛正位尊　谨按郑锷曰尊以盛五齐三酒用以献且上及于天故名曰尊祭天用瓦泰礼记眀堂位曰泰有虞氏之尊也孔颖达曰以考工记有虞氏上陶故知泰尊用瓦也周礼春官司尊彛注云太尊太古之瓦尊葢溯皇初之制莫质于此矣乾隆十三年
　　钦定祭器
　　天坛正位尊用青色甆纯素通髙八寸四分口径五寸一分腹围二尺三寸七分厎径四寸三分足髙二分两耳为牺首形


















</div>
    <div class="pagination">
<a href="皇朝礼器图式_page26.html">上一页</a><span>...</span><a href="皇朝礼器图式_page22.html">22</a><a href="皇朝礼器图式_page23.html">23</a><a href="皇朝礼器图式_page24.html">24</a><a href="皇朝礼器图式_page25.html">25</a><a href="皇朝礼器图式_page26.html">26</a><span class="current-page">27</span><a href="皇朝礼器图式_page28.html">28</a><a href="皇朝礼器图式_page29.html">29</a><a href="皇朝礼器图式_page30.html">30</a><a href="皇朝礼器图式_page31.html">31</a><a href="皇朝礼器图式_page32.html">32</a><span>...</span><a href="皇朝礼器图式_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
