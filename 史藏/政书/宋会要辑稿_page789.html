<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 789 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 789 页/共 1125 页</h1>
    <div class="content">二十九日，诏江南西路提点刑狱公事陶定除直秘阁。以定按察所部，职事修举，故有是命。 
五月十三日，诏都大提举川秦茶事买马赵彦博除直秘阁。以职事修举，从四 
      
川宣抚使王炎奏乞旌擢故也。 
六月五日，诏给事中徐良能除龙图阁待制、提举江州太平兴国宫，任便居住。以良能丐祠，从其请也。 
二十六日，诏直宝文阁、两浙西路提点刑狱公事任文荐除秘阁修撰、知建宁府。 
二十九日，诏宝文阁待制、提举佑神观胡铨除敷文阁直学士、提举江州太平兴国宫。以铨丐祠，故有是命。
八月五日，诏中书舍人兼侍讲、同修国史兼实录院同修撰范成大除集英殿修撰、知静江府。 
十九日，诏知全州支邦荣除〔直〕秘阁。 
九月十九日，诏虞光亮除直秘阁。 
二十三日，诏直秘阁、知湖州向汋除直徽猷阁，知温州曾逮除直秘阁。各以措置赈济有方，故有是命。
二十六日，权礼部尚书兼侍读刘章除显谟阁学士、提举江州太平兴国宫。以章丐祠，从其请也。 
十月三日，诏权尚书刑部侍郎兼详定一司敕令王秬除集英殿修撰、知饶州。以秬丐外，故有是命。 
十一月二十一日，诏尚书户部郎中、总领湖广江西京西财赋、湖北京西军马钱粮、专一报发御前军马文字吕游问除直显谟阁、知襄阳府。 
同日，诏直秘阁、权发遣(旴)[盱眙]军龚鋈除直徽猷阁，差遣如故。以鋈职事修举，故有是命。 
八年二月一日，诏权发遣秀州丘 除直秘阁。以本路运使奏 本州岛和籴，不扰而办，故有是命也。 
五日，诏知明州兼沿海制置使赵伯圭除显谟阁学士，再任。以本 
      
州士庶叶武等乞伯圭再任，故有是命。 
三月二十三日，诏尚书右司员外郎兼权刑部侍郎韩彦古除秘阁修撰、知台州。 
同日，诏直显谟阁、权发遣隆兴府龚茂良除右文殿修撰，仍再任。以茂良捄荒有劳，故有是命。四月五日，诏利州路转运判官郭仪除直秘阁，令再任。 
十一日，诏左承议郎、殿中侍御史萧之敏除直秘阁、权发遣江南东路提点刑狱公事。 
二十二日，诏集英殿修撰、知饶州王秬除敷文阁待制。以秬赈济有劳，故有是命。 
二十三日，诏陈弥作除敷文阁直学士，胡仰除直秘阁。并以捄荒有劳，故有是命。仍令弥作开具湖南州县协力济办官属姓名闻奏。 
二十六日，诏太常少卿兼国史院编修官兼实录院检讨官黄钧除秘阁修撰、知泸州。以钧丐外，从所请也。 
二十七日，诏敷文阁直学士、知荆南府姜诜除宝文阁直学士。以救荒有劳故也。 
五月十四日，诏尚书吏部郎中姚时行除直秘阁、荆湖北路提点刑狱公事。以时行丐外，从其请也。 
二十五日，诏尚书兵部员外郎高禹除直秘阁、淮南路转运判官兼淮南东路提点刑狱公事。 
六月十二日，诏：「恭奉太上皇帝圣旨，直秘阁、知徽州赵师夔特除直徽猷阁。」 
七月十二日，诏权发遣舒州兼措置淮西铁钱许子中除直秘阁，令再任。以子中创行措置 铸钱三十万敷额，故有是命。 
二十一日，诏知庐州赵彦 
      
俊除直徽猷阁，候任满日，特令再任。 
二十五日，诏权发遣两浙路计度转运副使公事胡坚常除直秘阁、权发遣扬州兼主管本路安抚司公事、提领(权)[措]置屯田。
二十七日，诏直秘阁、都大主管成都府利州等路茶事赵彦博除直显谟阁，仍再任。以职事修举，故有是命。
八月三日，诏太子詹事周操除敷文阁学士，在外宫观。从其请也。 
五日，诏中书门下省检正诸房公事司马伋除秘阁修撰、权发遣广州兼主管本路经略安抚司公事。 
二十六日，诏权发遣衢州施元之除直秘阁、权发遣两浙西路提点刑狱公事。 
二十七日，诏(真)[直]徽猷阁、权发遣江南东路计度转运副使公事张维特除秘阁修撰。以职事修举，故有是命。 
十月十四日，诏宗正少卿赵子英除秘阁修撰、主管隆兴府玉隆观，任便居住。 
二十四日，诏权知泸州李(寿)[焘]除直宝文阁李焘：原作「李寿」，据《宋史》卷三八八《李焘传》改。。 
十一月七日，诏权吏部尚书张津除敷文阁直学士、提举江州太平兴国宫。 
十七日，诏宁国府司马陈损除直秘阁、宁国府长史。 
九年闰正月三日，权枢密院检详诸房文字杨由义除直敷文阁、福建路〔转〕运判官。以由义丐外，从其请也。 
六日，诏尚书吏部郎中傅自得除直秘阁、福建路转运判官。以自得求外，从其请也。 
二月一日，诏知隆兴府龚茂良除敷文阁待制。 
二十四日，诏提举福建路市舶张坚除直秘阁。以坚职事修举，故 
      
有是命。 
三月八日，诏直敷文阁、福建路提点刑狱公事吕企中除直宝文阁。以企中兼权帅司拣发本路弓弩手有劳，故有是命。 
四月八日，诏：「司农少卿冯撙除直徽猷阁、成都府路提点刑狱公事，尚书户部郎中王全福除直秘阁、权荆湖北路计度转运副使公事，国子司业林光朝除直显谟〔阁〕、广南西路提点刑狱公事。」并以自陈补外，从其请也。 
五月十八日，诏尚书户部员外郎赵磻老除直秘阁、知庐州、主管淮南西路安抚司公事、马步军都总管兼提领措置屯田。 
二十七日，诏：「右朝请郎、权成都府路转运判官张拣除直秘阁，朝辞讫，不候受告之任。」 
七月八日，诏大理少卿马希言除直敷文阁、知平江府，填见阙。初除秘阁修撰，以臣僚论列，(兴)[与]依寻常少卿补外例除职名，故有是命。 
十七日，诏敷文阁待制、知泉州汪大猷除敷文阁直学士，令再任。 
八月一日，诏秀王孙添差权通判婺州师龙、添差权通判平江府师垂并除直秘阁，差遣如故。 
十四日，诏敷文阁待制、知太平州胡元质除龙图阁待制，令再任。 
十六日，诏枢密都承旨叶衡除〔敷〕文阁学士、知成都府，尚书户部员外郎、总领浙西江东〔财〕赋淮东路军马钱粮曾逮除直显谟阁、知荆南府。 
九月十七日，诏直秘阁、利州路转运判官郭仪除直敷文阁、利州路转运副使。 
二十三日，诏显谟阁学士、知明州兼沿海制置使 
      
赵伯圭除龙图阁学士，令再任。以士庶陈南一等言伯圭到任以来，听讼详明，持心忠厚，乞再任，故有是命。
十月四日，诏权两浙路转运判官吕搢除直秘阁。以搢勋臣之后，克绍家声，故有〔是〕命。 
十六日，诏中书门下省检正诸房公事兼权工部侍郎傅自修除直宝文阁、江南西路计度转运副使。 
二十六日，诏新知建宁府陈天麟除集英殿修撰、知婺州。 
十一月四日，诏秘阁修撰、两浙路转运副使张宗元除敷文阁待制、提举佑神观。 
二十六日，诏殿中侍御史陈举善除直宝文阁、知衢州。 
同日，诏左朝奉郎、试给事中兼侍讲苏峤除显谟阁待制、知太平州。以峤丐外，从其请。 
二十九日，诏礼部尚书兼太子詹事胡沂除龙图阁学士、提举江州太平兴国宫，任便居住。以沂丐外，故有是命。 
十二月三日，诏户部尚书杨倓除徽猷阁学士、提举佑神观，尚书吏部侍郎韩元吉除敷文阁待制、知婺州。 
八日，诏中书门下省检正诸房公事韩元龙除直宝文阁、权江南东路计度转运副使。以元龙丐外，故有是命。以上《干道会要》。 
【宋会要】
 选举 宋会要辑稿 选举三四 举士十九 举遗逸 
      
举士十九 举遗逸
      
太祖开宝三年三月十日，以处士王昭素为国子博士致仕。昭素，开封府酸枣人。少笃学不仕，有志行，为乡里所称。常聚徒教授以自给，博通九经、老、庄，着《易论》三十三篇，李穆常师事之。至是，穆荐于朝，召至，见于便殿，时年八十余，精爽不衰。赐座，令讲《易 干》卦。因访以民间事，所言诚实无隐，帝嘉之。寻辞以衰老，求归乡里，故有是命。仍赐茶药钱二十万，留月余遣之。后卒于家。 
五年正月十一日，以布衣万适为(卢)[庐]州慎县主簿。 
      
适，宛邱人。少好学问，工诗，其警策多在人口。与高锡兄弟及韩丕齐名。丕任翰林学士，因召对，帝问曰：「卿早在嵩阳，当时辈流颇有遗逸否 」丕以适及杨璞、田诘为对，帝悉令召至阙下。诏书下而诘卒，璞既至，对于便殿，不愿仕进，止赐以束帛，以此无出身，遣还故郡。适最后至，公交车拒之不得见，寓居京师半年，仅至寒饥。丕又罢翰林，因上言其事，故有是命。适素康(疆)[强]无疾，馆于太医赵自化家。诏下，太医怪其色变，因而切脉曰：「君将死矣。」适已病，犹勉(疆)[强]赴朝谢，举止山野，人皆笑之。后数(目)[日]而卒。璞，景德四年又遣官赐以茶绢，令吏部铨注其子从政近官，以便侍养。 
真宗咸平五年九月十六日，以终南山处士种放为左司谏、直昭文馆。放字明逸，河南洛阳人。性沉默好学，幼能为文。不喜干进，与母偕隐终南山之豹林谷。淳化三年，陕西转运使宋维干言其才行，诏使召之，辞疾不起，令京兆府赐钱三万，不夺其志。咸平四年，又诏本府就赐缗钱五万，以礼敦遣赴阙，复以疾辞。至是，使赍诏书，赐绢百疋、钱十万，就山趣召。及至，对于便殿。帝亲抚劳命座，与语久之，馆于都亭驿。既命官职，复赐以巾笏袍带。踰年，表求归山，命为起居舍人。景德元年，复来朝。明年，擢为右谏议大夫。三年，以兄丧，请归终南山营葬。十月，复至。大中祥符初，命判集贤院。封泰山，拜给事中。从祠汾阴，拜工部侍郎。自是屡至阙下，俄 
      
复还山者数四。晚节颇饰舆服，广置田产，门人宗族依倚恣横。王嗣宗守京兆(京)，放常乘醉慢骂。嗣宗屡责放不法，于是表请徙居嵩山天封观侧，遣内侍就兴唐观基起第赐之。八年卒，讣闻，帝亲制文遣内侍致祭。归葬终南山，赠工部尚书。 
笏、银带、束帛。先是，帝将幸巡，令州郡搜访遗逸。本府以李渎及选名闻，并命召对。渎不求闻达，以文行著称乡里，乃以疾辞。有诏本府存问之。选年七十余，以经传讲授，躬耕自给。及召见命官，帝又作七言诗赐之。时又有陕州草泽魏野，亦以疾辞，不应召命。渎、野天禧四年并诏赠著作郎。 大中祥符四年二月二十日，以河中府草泽刘选为大理评事致仕，赐绿袍、 
七月二十八〔日〕，以宣州布衣陈宽为本州岛助教。本州岛言宽经明不仕故也。 
十一月十五日，以京兆府草泽李遂良为秘书省校书郎、复州军事推官。时有言其苦心文学，不求闻达，故召试中书而命焉。 
五年正月十五日，以怀安军鹿鸣山人黄敏为本军助教。敏明经学，着《九经余义》四百九十篇。益州路转运使滕涉以其书上，诏下两制，晁迥等言有可采故也。 
四月十六日，以邵武军进士陈度为本军助教。度有文行，为乡里所推，以福建转运使以闻故也。 
六月二十九日，以湖州进士许既济为本州岛助教。既济词学为州人所推重，两浙转运使得其所著《四民论》上之，故有是奖。 
十一月十 
      
五日，以永康军进士李畋为试秘书省校书郎。畋明经，聚徒教授，益州以闻，故召而命之。 
六年七月十三日，以台州草泽蒋至为本州岛助教。至有素行，聚徒教授，其母年八十，常躬写经典，以助其子。至〔是〕仍赐其母束帛米五石。 
十一月十七日，以梓州草泽东方自牧为本州岛助教。自牧表上所著《易论》，故有是奖。 
天禧四年二月十二日，以(蜜)[密]州莒县马蓍山明九经杨光辅为国子四门助教，加赐束帛，诏长吏常存问之。光辅聚徒三十年，知州王博文上言，因有是命。 
七月十八日，以汉州绵竹县助教杨曮为试国子监主簿。西(州)[川]安抚吕夷简言曮有名节故也。
仁宗天圣元年十月二十八日，以荣州进士杨褒、和州进士鲜于播并试国子四门助教。益州路转运司言「有进士文学，乞依赦文收录」故也。 
十一月十八日，以眉州进士孙褒试国子四门助教。本州岛言褒有学行故也。 
二年八月初九日，以蜀州新津县处士王润为试国子四门助教，眉州草泽刘沂为试广文馆助教。本州岛各言有孝行故也。 
九月十三日，以资州进士宋太和为试国子四门助教。本州岛言太和「久在育材山讲说，经术有闻」故也。 
</div>
    <div class="pagination">
<a href="宋会要辑稿_page788.html">上一页</a><span>...</span><a href="宋会要辑稿_page784.html">784</a><a href="宋会要辑稿_page785.html">785</a><a href="宋会要辑稿_page786.html">786</a><a href="宋会要辑稿_page787.html">787</a><a href="宋会要辑稿_page788.html">788</a><span class="current-page">789</span><a href="宋会要辑稿_page790.html">790</a><a href="宋会要辑稿_page791.html">791</a><a href="宋会要辑稿_page792.html">792</a><a href="宋会要辑稿_page793.html">793</a><a href="宋会要辑稿_page794.html">794</a><span>...</span><a href="宋会要辑稿_page790.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
