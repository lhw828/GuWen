<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 752 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 752 页/共 1125 页</h1>
    <div class="content">七年正月八日，命侍御史韩缜、直集贤院同修起居注郑獬、集贤校理邵亢、杨绘、陆经考试开封府举人，侍御史陈经、秘阁校理李綖、雍子方、馆阁校勘郑穆、孙洙考试国子监举人，左正言王陶、集贤校理同修起居注钱公辅考试 厅举人。 
八年正月七日，以翰林学士范镇等权知贡举，权三司盐铁判官楚建中、监察御史傅尧俞贡院封印卷首。 
二十一日，命集贤校理王权、陈绎考试知举官亲戚举人。 
英宗治平元年七月十七日，命殿中侍御史赵鼎、集贤校理王权、李綖、张 
      
洞、馆阁校勘孙洙考试开封府举人，直集贤院韩维、秘阁校理文同、钱藻、编校史馆书籍孙觉考试国子监举人，监察御史林大年、秘阁校理陈襄考试 厅举人。 
二年正月九日，以翰林学士冯京等权知贡举，龚鼎臣封印卷首，刘攽、顾临、黄履、王存、王觌充点检试卷官，张师颜、傅卞、蔡冠卿、孙固、朱公绰、王广廉充诸科考试官，集贤校理宋敏求、滕甫考试知举官亲戚举人。 
三年八月七日，命监察御史蒋之奇、秘阁校理陈襄、窦卞、曾巩、国子监直讲刘攽考试开封府举人，修起居注滕甫、直集贤院章衡、集贤校理郑穆考试国子监举人，殿中侍御史吴申、集贤校理孙觉考试 厅举人。以上《国朝会要》。 
治平四年正月二十五日，神宗即位，未改元。以龙图阁直学士司马光等权知贡举，都官郎中郭灏、屯田郎中赵众监贡院门，屯田郎中范道卿、监察御史里行刘庠封弥，永兴军掌书记吕惠卿、三司检法官李常、编校昭文馆书籍沈括、编校秘阁书籍顾临、高密、广平西院小学教授黄履点检试卷，权发遣大理少卿大理寺详断官孟开、审刑院详议官吕孝廉诸科出义，大理寺检法官陈确、大理寺详断官李逵、刑部详覆官胡援、开封府法曹参军靳绶、司农寺主簿姚舜谐考试，国子监直讲黎錞、楚王宫教授张参、韩王宫教授李实覆考，集贤校理孙洙、陈绎考试知举官亲戚举人。 
熙宁二年 
      
八月十四日，以秘阁校理同修起居注陈襄、集贤校理王权、秘阁校理王介、安焘、李常、馆阁校勘刘攽考试开封府举人，虞部郎中陈捻监门，监察御史里行张戬、直史馆苏轼、集贤校理王汾、胡宗愈、馆阁校勘顾临考试国子监举人，比部郎中张吉监门，集贤校理王益柔、秘阁校理钱藻考试 厅举人，都官员外郎许懋监门。 
三年正月九日，以翰林学士承旨王珪等权知贡举，虞部郎中卢盛、职方员外郎徐九思监贡院门，监察御史里行张戬、御史台推直官张景真封弥，秘书郎李清臣、著作佐郎邓(闰)[润]甫邓润甫：原作「邓闰甫」，据《宋史》卷三四三《邓润甫传》改。、馆阁编校林(布)[希]、西京留守推官苏辙、国子监直讲王汝翼、张巨、崇文院校书邢恕、馆阁校勘蒲宗孟点检试卷，审刑院详议官王彭、朱太简、韩晋卿、刑部详覆官胡援诸科出义，刑部检法官王圭、大理寺详断官邵奎、孟璋、刑部详覆官陈端、前郓州中都县主簿傅宏、殿中丞袁廷之、祥符县丞田盛考试，刑部详覆官朱温其、御史台主簿钱长卿、吴王宫睦亲广亲小学教授张元舆、宋璋覆考，天章阁侍讲吴申、监察御史里行程颢考试知举官亲戚举人。 
四月二十五日，以兵部郎中集贤校理王益柔、著作佐郎馆阁校勘王存考试武举进士，驾部员外郎陈叔夏监门，职方郎中李芬封弥，著作佐郎李大昕、许宗举誊录对读。 
十二月十四日，编修阁门仪制册所奏：诸发解考试对读官等，并 
      
门辞入见，殿试官更不见，只随班起居。今参详除知举官门辞入见外，其封弥、发解、考试、对读等官，只门赐 ，不门辞，只门见；殿试官更不见，只随班起居。欲乞修入仪制。从之。 
五年八月，以监察御史里行张商英、秘阁校理钱藻、馆阁校理蒲宗孟、太常丞邓(闰)[润]甫邓润甫：原作「邓闰甫」，据本书选举三三之一三「十月十八日」条及《续资治通鉴长编》卷二四四、《宋史》卷三四三《邓润甫传》改。、崇文院校书张谔考试开封府举人，命集贤校理兼直舍人院同修起居注张琥、集贤校理李定、国子监直讲龚原、沈季长、王沇之、曾肇考试国子监 厅举人。 
十二月九日，诏：「应发解省试于 院一月前，不许官员乞假出外，差官毕仍旧。」 
六年正月，以翰林学士曾布等权知贡举，虞部郎中胡淮、职方员外郎穆珣监贡院门，权三司户部判官张讽、监察御史里行盛陶、馆阁校勘梁焘封弥，司农寺丞丁执礼、流内铨主簿张瑾、大理评事叶祖洽、崇文院校书黎侁、张谔、国子监直讲周谌、龚原、王沇之、孙谔、陆佃、审官西院主簿舒亶、北京留守推官上官均、试将作监主簿陈彦弼、新南京国子监教授莫京、前南京宋城县尉孙鳌抃、新蔡州汝阳县主簿赵彦点检试卷，秘书丞胡援、屯田员外郎元凯、国子博士傅亶、屯田员外郎虞肇、大理寺法直官刘赓诸科出义，著作(左)[佐]郎董唐臣、太子中舍徐育、邵奎、大理寺详断官周孝恭、刑部详覆官汤希言、翟君陈考试，鲁王宫太学教授胡宗尧、睦亲等北宅讲书张详、国子博士霍大备、著作佐郎 
      
周定辞覆考，馆阁校勘蒲宗孟、黄履考试知举官亲戚举人。 
八年八月，以监察御史里行蔡承禧、集贤校理李定、馆阁校勘徐禧、国子监直讲周谌、龚原考试开封府、国子监举人，崇文院校书练亨甫、权检正中书刑房公事王震、国子监直讲彭汝砺考试 厅举人。 
九年正月，以翰林学士邓绾权知贡举，集贤校理同管勾国子监黄履、国子监直讲龚原、彭汝砺、秘书丞周谌参详，职方郎〔中〕巩彦辅、屯田郎中王克存监贡院门，御史台推直官许仪、秘阁校理陈睦、馆阁校勘虞太熙封弥，国子监直讲周常、上官均、叶涛、叶唐懿、曹确、都提举市易司勾当公事欧阳成、秘书丞叶谊、审官东院主簿陆佃、武学教授文涣、国子监丞王白、睦州清溪县令李如曛、前杭州司法许彦、太学正赵叡、前安州安睦县主簿王迪、殿中丞张须、颍川郡王院太学教授王汝翼点检试卷，祠部员外郎胡援、屯田员外郎李山甫、监国子监书库常谔臣、光禄寺丞刘赓诸科出义，屯田郎中虞肇、刑部详覆官(阳)[汤]希言、刑部详议官周孝恭、大理寺详断官盖士安、著作佐郎陈龙辅、三司检法官王振考试，都官郎中万公仪、秘书丞安宗奭、度支主簿王彭年、太常寺主簿杨杰覆考试。 
十二日，以太子中允崇政殿说书沈季长、著作佐郎余中考试知举官亲戚举人。
元丰元年七月二十五日，御史黄廉言：「国子监生员著述论议， 
      
尽得讲官绪余，将来逐官例差考试，切恐去取之际，或未能判然无疑。虽未必私徇，以辞名实，其如参校所长，多就己见，此盖人情所不能免。如此则外方疏远之人，偶不相合，遂致黜落，甚非朝廷兼收博采之意。臣愚欲乞将来止选近岁科人为试官，或差近郡教授。」诏候差官取旨。 
八月十一日，诏自今科场考试刑法，并中书差官。 
九月三日，〔诏〕自今科场奏策问，并具撰人职位姓名。先是，别头试官撰策问，辞意有不当，而不着氏名。上以问中书，莫知其谁撰，故有是诏。 
二年六月十五日，知制诰张璪、光禄寺丞陆佃赴秘书阁考试宗室。 
五年正月十二日，诏自今毋以大理寺官为试官。 
六年二月二十七日，三省言：「国子监公试所策问：『诸司之务，寺监有所不究。寺监之职，六曹有所不察。六曹之政，都省有所不悉。任其责者，殆未足以尽小大相维、上下相制之道，岂制而用之者法未足与守 推而行之者人未足与明 』乃起居郎蔡京撰。」诏京具所问「事理当如何救正，其所取诸生如何者为上等」。既而京言：「策之于诸生，而诸生皆未能有至当之论，其等上者多以经义为主。至于对问之言，或取其文词而已。」 
八年正月九日，以尚书户部侍郎李定权知贡举，给事中兼侍讲蔡卞、起居舍人朱服同权知贡举，国子司业翟思、监察御史邵材为别试所考试官。 
三月二十七日，以兵部侍郎许将、 
      
给事中兼侍讲陆佃、秘书少监孙宽并权知贡举，右司谏蹇序辰、太学博士黄裳充别试所考试官，以遗火再试也。 
哲宗元佑三年六月一日，翰林学士苏轼等言：「将来科场既复诗赋，今来礼部新立条，将来经义一员、诗赋两员者，各差一员。今欲乞后差试官，不拘曾应差经义举者，专务选择有词学人充，更不指定员数。」从之。
六年十月二十二日，诏今后省试罢差参详官，差知举官四员。从翰林学士范百录请也。 
八年六月五日，礼部言：「检准元佑五年二月十六日 ，科场新兼诗赋，虑诸路阙诗赋试官，其通判内有可差之人，亦许差充。」
十二月二十四日，翰林学士范祖禹言：「伏见祖宗时差知贡举官，常以昼日入省。近岁每宣召知举官至合门，须等候其余官，作一番押入。或已昏晚，则受 于宫城门外，往往夜深方入试院。元丰八年，孙觉同知贡举，臣为点检官，亲见觉宿于东华门外卫士榻上。天将晓，方隔门受 而去。切惟朝廷差侍从、近臣、两省以上官知贡举及同知贡举，委以进退天下多士，其体不轻。而近世陵迟至此，恐非所以观示四方，为国光华也。臣欲乞自今宣知贡举官到合门已上，令便受 ，先次差内臣一人押入。乞下礼部施行。」从之。 
绍圣元年正月十八日，礼部言：「诸州军就试进士及千人已上，差点检试卷官二员，每增五百人添一员，人数虽多，不得过六员。」从 
      
之。
十九日，诏：「今后礼部贡院以点检试卷官二十人分属知举官，使之相通考校。」从翰林学士范祖禹请也。祖禹言：「切见礼部贡举,差点检试卷官二十人。自来久例，点检官先考校书鉴等第，送知举官，然后知举官再考定去留高下。点检官自入试院，未誊录到卷子以前，及将卷子以送知举官以后，别无职事，止是中间考校，及候知举考毕，然后分定合格卷子，点校杂犯，故前后空闲之日常多，考试点检之日常少。而知举官以夜继昼，力犹不给。臣愚欲乞将点检官二十人分属知举官，每员各得属官五员，使之相通考校去留高下，可以共议。如此，则不独任一人之见，又得稍均劳逸，必更精审。」 
二十五日，右通直郎蔡安持言：「贡举 ：五百人以上差点检官一员。既与考官分校，然以应黜试卷为中程，止坐点检官，而考官不坐，考官将无肯协心考校者。欲于贡举 内改点检为考试官字，庶几条约均一，士无遗滥。」从之。 
二年二月二日，国子司业龚原等言：「太学公试，除依元丰旧制差长贰监试，轮差博士五员入院外，乞朝廷差官五员，同共考试。」从之。 
元符二年十月二十三日，起居舍人周常言：「将来春试，更增知举官一员、参详官二员，使之分力考校。」从之。 
三年二月十四日，徽宗即位，未改元。以尚书吏部侍郎徐铎权知贡(责)[贡]举，给事中赵挺之、宝文阁待制何执中、起居郎吴伯举同知 
      
(责)[贡]举，尚书司封员外郎朱京、太常丞吴(纳)[絪]为别试所考试官。 
徽宗崇宁元年十二月六日，试给事中王能甫言：「陛下明年临轩亲策进士，号为龙飞。而预试于庭者，皆南省合格之士。南省合与不合，皆系于考校官之手。谨按，省试点检试卷官，名为点检，实预考校。除朝旨选差外，并主司奏辟。夫主司苟能尽公，而或因亲戚，或缘故旧，不观其学术，不审其趣向，偶有出身，遂具闻奏。朝廷因是差焉，而一失其人，则安在其为取士，以称陛下龙飞之时哉!欲将来点检官除朝旨选差外，令主司于曾充太学上舍、内舍并学谕以上职事人，及于殿试第一甲、省试府监发解十人内举辟。如上件人数不足，即以近离科场，久有声称人。所贵考校至精，无负多士进身之望。」从之。 
五年正月五日，以兵部尚书朱谔知贡举，御史中丞侯蒙、吏部侍郎白时中、大司成薛昂同知贡举，起居郎侯绶、起居舍人李图南考试官，宗正少卿姚尧仁、秘书少监罗畸、辟廱司业余深、何昌言、礼部员外郎李夔、祠部员外郎毕渐、太常博士叶唐稽、著作郎王孝迪、秘书省校书郎翟汝文参详官，辟廱博士谢孚、俞 、赵资道、太学博士刘安上、路瓘、阎旦、曾楙点检试卷官。
大观元年正月二十三日，以吏部尚书余深知贡举，给事中蔡薿、中书舍人霍端友同知贡举，刑部郎中朱维、监察御史杨绩、大理正王 、辟廱司业路瓘、校书 
      
郎宇文粹中为别试所考试官。 
五月二十九日，礼部言：「宗子博士毛若冲札子，州郡通判合差监试，并依差试官条，不得辄有规避。如前期在假，委监司审察，于试院事更加严密，应副不到，责在郡守。看详监试官已有不得差出及在假等条，将来科举发解所差监试官，如前期在假，更委监司审察。其试院关防事件，并已有贡举条制，及应干州郡合应副事，自当责在郡守施行。」从之。
八月十四日，发解所差监试官殿中侍御史刘安上，考试官辟廱司业陆蕴、国子司业潘兑、起居舍人(余)[俞] 、符宝郎郑南。
政和三年正月十九日，以朝散郎试兵部尚书俞知贡举，朝请郎给事中宇文粹中、奉议郎试中书舍人张 并同知贡举，朝奉郎宗(政)[正]、周因、宣德郎太学博士张迭、施垧、文林郎太学录林徽之、将仕郎辟廱录张穆、从事郎国子正顾文并充点检试卷官，朝请大夫尚书刑部郎中钱归善、宣德郎尚书司封员外郎方闻、通直郎大理寺丞聂宇、奉议郎秘书省著作佐郎黄颖并充别试所考试官，宣德郎辟廱录李才伯、文林郎 少卿耿南仲、朝奉郎殿中侍御史郭沔、奉议郎秘书少监柯棐、奉议郎尚书礼部员外郎黄齐、朝散郎秘书丞李邦彦、朝散郎监察御史许尚志、承议郎秘书省正字王俣、承事郎议礼局检讨官莫俦并充参详官，将仕郎太学正康执权、宣德郎辟廱博士卢天骥、李 
      
国子录黄哲、文林郎辟廱正王礼、承直郎大理评事高得仁、从事郎国子正辛炳并充别试所点检试卷官。
八月十九日，臣僚言：「窃见以谓凡试院之事，虽尽在主司，至于关防周悉，全籍封弥官谨密详察。号既已定，岂容复有差互 臣今月十四日，差赴考试吏部参选出官人，考试所拆号，开拆到京选人试出官一封，而字号是假将仕郎施埙，寘字号是假将仕郎宋皋。续拆到判字号，又是假将仕郎施埙，乔字号、 字号又是假将仕郎宋皋。显见封弥所并不子细点检，对二人卷子重迭用号，所失甚大，伏望重行黜责。」诏管号官朝请郎周劲特降两官，依冲替人例施行，系公罪事理稍重。 
五年八月十八日，臣僚言：「河北东路学事司奏，河间府考试官引试上舍，出《书》义题『无轻民事，惟艰』，作『为难』字，陛下赦其过失，止从薄罚，而合格学生张修等四人，学事司以其引题用字与本不同，悉已驳放。今看详于经意别无违戾，欲望定夺其罪。」诏元出题官特冲替，系公罪事理稍重，张修等免驳放。 
七年六月一日，新差权发遣提举河北西路学事丁权言：「乞今后差考试官，教授两员以上者常留一员，独员者勿差，则不惟训迪无阙，章程不紊，亦所以绝奸弊之端。」从之。继而臣僚上言：「诸路州县有出身官，虽比年以来尽出学校，然既为州县有出身官，虽文吏则惟簿书期会、狱讼钱谷是急，回视平日 
      
所学，遂成陈迹。使当考校之任，与平时专以教导为职，而朝夕于其间者，其为工拙，诚不相侔也。将元奏请『诸路差考试官，教授两员以上者常留一员，独员者勿差』指挥改正。」从之。 
八年二月十八日，权发遣提举荆湖南路学事李侗言：「今后校定官免差入上舍贡院，庶使专一管勾。」从之。 
四月二十六日，梓州学事司言：「泸州公试上舍题目内，有差漏并错引事迹，及试经义题目失先后之序。除已重别差官前去，别行引试学生外，所有考试官资州龙水县尉王行、合州司录钱挺显不子细，出题致有差错违误。」诏行、挺并放罢。 
二十八日，诏：「泸州今春引试上舍，考试官出策义题错误，致学生尤沔等率众论诉，显属失职，可并先次冲替。仰本路提点刑狱司疾速根勘，具案闻奏。其提举学事官差官不当，可案后收坐，取旨施行。」 
十一月一日，礼部言：「保庆军申，欲今后监试官入院后果有疾病，依法同职官先行审实，申知、通，限当日差医官看候是实，别差官承替，许出院。如被差官委托疾病，并同职通情保明，及医官看候不实，并乞一等科杖一百私罪。」 
重和二年正月二十五日，诏县令今后不许差充试官。从聂山请也。
 选举 宋会要辑稿 选举二○ 试官下 
     
宋会要辑稿 选举二○

试官下原题下注：「徐辑《大典》无卷数。」
宣和元年正月二十一日，以御史中丞陆德先知贡举，给事中赵野、起居郎李纲同知贡举，参详官国子司业梅执礼、辟廱司业程振、吏部员外郎周固、祠部员外郎刘彦 
     
适、司勋员外郎倪涛、膳部员外郎权邦彦、秘书省校书郎胡松年，参详兼点检试卷官大理寺丞张璞、大理寺正高述，牒避亲官大理司直任林，点检试卷官校书郎曹大同、《九域志》编修官翁彦约、国子正傅崧卿、太学博士臧瑀、曾几、辟廱博士郑庭芬、邓纯亦、辟廱录夏承、太学录何大圭、秘书正字李本、国子小学博士申迎、文林郎林闶、樊澥、新广亲宅宗子学录李唐俊、新湖南学勾誊葵、太学录刘国瑞、太医局考试点官太医学司业李康、太医学同上舍出身林充、太医录李则、翰林医官梁晔、保痊大夫张公恕、保安郎李保仁、太医学博士郑续、翰林医诊孙琳。 
三年四〔月〕五日，诏御史中丞陈杨庭近充殿试覆考官，考校精密，特赐诏书奖谕。 
五年七月五日，诏县丞并常平主管官并特许差充考试等官。
六年正月二十三日,以翰林学士承旨、宣奉大夫、知制诰兼侍讲、修国史宇文粹中知贡举，朝议大夫尚书吏部侍郎同修国史王时雍、朝奉大夫试中书舍人沈思、降授承议郎试中书舍人兼资善堂直讲王绹、朝奉郎左司谏高伯振并同〔知〕贡举，承议郎尚书水部员外郎龚端、承议郎尚书职方员外郎陈磷、朝奉郎尚书礼部员外郎孙傅、朝奉郎尚书职方员外郎胡交修、宣教郎尚书都官员外郎孙觌、朝奉郎尚书都官员外郎胡秀实、朝奉郎秘书省著作郎樊察、奉议郎尚书礼部员外郎 
     
潘果、通直郎秘书省校书郎潘良贵、承议郎尚书屯田员外郎张纲、奉议郎开封少尹郑滋、朝奉郎符宝郎周离亨、承议郎大晟府典乐兼国史编修官刘国瑞、奉议郎尚书吏部员外郎王俊乂、朝奉郎秘书省著作郎康执权、朝奉大夫国子司业黄哲并充贡举参详官，朝奉郎秘书省校书郎刘棐、朝奉郎诸王府赞读尤深、承事郎太学博士祖秀实、奉议郎秘书省校书郎郭孝友、朝奉郎诸王府直讲黎确、从事郎秘书省正字何大圭并充贡举点检试卷官。以上《续国朝会要》。 
光尧皇帝建炎四年九月十一日，诏利州试官宋愈、陈协，各特罚铜十斤。臣僚言：「驻跸会稽，是为首善之地。愈出策题，谀宰相为得王佐，夏旱秋霖，而协以为雨旸时若。导谀如此，何以求切直言 」故有是罚。 
绍兴三年十月二十七日，臣僚言：「科举之设，实用人材之根本。而省试最为重事，必于六曹尚书、翰林学士中择知贡举，诸行侍郎、给事中择同知贡举，卿监郎官为参详官，馆职学官为点检官，又以御史监察其中，故能至公至当，厌服士心。间因军兴，遂以此权付之诸路漕司，所差试官不过数人。其选皆出于漕臣，奸弊百端。乞今后省试并就行在遴选近臣，付以兹事。」诏检坐累降指挥施行。 
四年六月二十五日，诏礼部贡院：更添差参详官一员，点检试卷官二员，别试所更添差参详官一员，点检试卷官二员。 
二 
     
十七日，诏：「今岁科举，权免差知县县令充诸郡考试官。」以知婺州李擢言「今岁应办大礼钱帛，若知县县令差出考试，不免付之权官，首尾断绝，难以办集」故也。 
五年六月二十五日，以翰林学士孙近知贡举，给事中廖刚、中书舍人刘大中同知贡举，中书门下省检正诸房公事吕祉、殿中侍御史张绚、吏部员外郎董弅、礼部员外郎许抟、都官员外郎董将、工部员外郎程克俊并充参详官，秘书省正字李弥正、高闶、胡珵、张嵲、秘书省校书郎李公懋、御史台主簿闾丘昕、御史台检法官方庭实、大理寺丞黄邦俊、主管官告院宋棐、司农寺丞金安节、诸王宫大小学教授刘长源、钱观复、监尚书六部门孙荩、太常寺丞王普、庄必强、将作监丞张宇、知大宗正沈禹卿、国子监丞张戒、枢密院编修官王鉌、李谊、枢密院计议官方云翼、李痴并充点检试卷官，(大尚)〔太常〕少卿陈桶充别试所考试官，司勋员外郎林季仲、吏部员外郎范同、枢密院编修官孙汝翼、 令删定官左时并充点检试卷官。 
七月八日，礼部贡院言参详官张绚为祖母疾，依条先次出院，合行补差。诏差监察御史周(蔡)[葵]。 
九月四日，广南东路漕臣特降两官。以差无出身人陈涣充封州考试官故也。 
七年五月十三日，殿中侍御史石公揆言：「乞诸州发解，令转运司取词赋、经义两等，各差考试官，以投试人多少定其数，不得卤莽偏异。先期选 
     
合差之人，密行桩定，免致临时无官可差，却将昏老庸谬之人充数，并不许辄有规避及请求免差。」诏令礼部行下诸路转运使司照会。 
、诸王宫大小学教授施、枢密院计议官陈沃、监登闻检院詹肇、枢密院编修官胡铨、秘书省校书郎许忻、秘书省正字常明、黄衡、凌景夏、孙道夫、主管官告院徐注、干办诸司粮料院石嗣庆、左宣教郎蔡安强、枢密院计议官李琳、左宣教郎马竑、左宣义郎周执羔、黄丰、 令所删定官方畴、临安府府学教授周孚先、左从政郎石延庆并充点检试卷官，尚书司封员外郎王鉌充别试所考试官，仓部员外郎高俨、宗正丞陈确、著作佐郎朱松、 令所删定官周林并充点检试卷官。 八年四月二十七日，以翰林学士朱震知贡举，给事中张致远、起居舍人勾龙如渊同知贡举，右司员外郎程克俊、吏部员外郎庄必强、户部员外郎钱观复、宋瀚、祠部员外郎高闶、工部员外郎李良臣、监察御史施庭臣、黄缓并充参详官，左朝散大夫李
二十八日，中书门下奏：「礼部国子监言程克俊、黄丰、并曾充绍兴七年国子监发解试官，不合更考省试。」诏考功员外郎郑刚中差充参详官，太常博士孙邦差充点检试卷官，替程克俊、黄丰出院。 
五月十二日，诏：「楼玮为贡院对读官，规避妻党，牒试托故出院，特降一官。」
十年十一月二十二日，诏：「诸州遇科场年分，封弥誊录 
</div>
    <div class="pagination">
<a href="宋会要辑稿_page751.html">上一页</a><span>...</span><a href="宋会要辑稿_page747.html">747</a><a href="宋会要辑稿_page748.html">748</a><a href="宋会要辑稿_page749.html">749</a><a href="宋会要辑稿_page750.html">750</a><a href="宋会要辑稿_page751.html">751</a><span class="current-page">752</span><a href="宋会要辑稿_page753.html">753</a><a href="宋会要辑稿_page754.html">754</a><a href="宋会要辑稿_page755.html">755</a><a href="宋会要辑稿_page756.html">756</a><a href="宋会要辑稿_page757.html">757</a><span>...</span><a href="宋会要辑稿_page753.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
