<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 401 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 401 页/共 1125 页</h1>
    <div class="content">三年五月，大雨平地数尺，以诸军营壁圮坏，今内侍都知阎承翰与八作司官吏按视完葺。 
六年 
      
六月，诏环州修城余材材：原作「财」，据《长编》卷八○及原批改。同条下「材」字亦同。，令主者覆护之，备修营舍，自今不得配率「今」下原有「年」字，据右引删。。环州穷边，不产材木，凡有所须，即于内地科斫内地：原作「地内」，据《长编》卷八○乙。。踰越山阻，辇致甚艰，故有是命。
七年八月，诏：「城门外军营，虽各有本营人员，然阙人都提辖，可差近上军主或都虞候一员点检教阅，因令巡警。」 
天禧四年二月，枢密使丁谓言：「升州抽税竹木官瓦甚多，而营垒多葺茅为舍，延燔所及，难于救止，望令本州岛接续增益。」从之。 
七月，以连雨，诏三司计度材木完葺营舍，又令八作司并集工徒修建。其军士有无屋者，配以空闲廨宇处之。 
五年正月，命内藏库使刘赞元等同共管勾修葺诸班院营舍。 
仁宗天圣四年十月，西上合门使曹仪等言：「昨雨水损坏诸军营房，蒙差臣与江德明提举修盖。自六月二十五日用功起役，至今都修舍屋墙壁共十二万九千一百余间堵。所役兵士颇涉辛苦，欲自十月二十日后住役。所有八作司事材场各归逐司，并内臣十人发归两省外，有畸零修盖，乞令东西八作司将本司兵士、工匠一面修盖。其外处并在京抽差到兵士等，却遣赴逐处收管。」从之。诏仪、德明各赐对衣、金带、器币，八作使臣赐中金束帛，内臣、使臣、军员各赐缗钱有差。 
庆历六年六月二十四日，诏在京坊郭、军营并畿县凿井数百。先是，京师闵雨，井汲多竭，人有暍死者。帝闻之恻然，遣中贵人及开封府属官督作，以济民 
      
用。 
至和元年六月十二日，帝曰：「诸军营房，窃虑经此霖雨，有摧塌欹侧去处，令三司速差人检计添修，不得有妨兵士居止。」 
二年十月九日，诏：「近拨并剩员营房，今为冬寒，其未搬移者，(今)[令]权住。候春暖，其营房仍渐次添盖，人给一间。」 
嘉佑二年七月十二日，枢密院言，(令)[今]为霖雨倒塌军营、官私舍屋，及有积水去处。诏选差内臣大使臣三员、前班大使臣三人、忠佐三人，计会东西八作司、街道司分擘沟畎积水，内忠佐即令提举工役。 
英宗治平元年六月二十二日，知制诰钱公辅言：「伏见大雨之后，营舍必有圮坏，宜选能吏相视，可修者修完。」枢密院勘会：「已下殿前、马步军司，令点检诸营房倒塌去处。如五间已下，即本营粪土钱修盖；六间以上，即申三司检计修整。」从之。 
八月一日，知谏院吕诲言：「访闻诸军甚多屋舍倒塌，乞朝廷差官计会修盖。」诏选差朝臣二人、近上内臣二人，将带壕寨工匠计会，殿前、马步军司诣诸班直及诸营点检见在舍屋，内有 漏倒塌合行修盖者，立便检计工料。 
二年八月七日，命三司盐铁副使杨佐、权三司度支副使李肃之、景福殿使石全彬、入内押班张茂则，都大提举修葺在京诸班直及不出军营房。内全彬、肃之提举东南壁，茂则、佐西北壁。又分命差朝臣大使臣共八员，度功督役，殿前司委郝质、马步军司委宋守约专切提举修葺。应有合行事 
      
件，仍与都大提举修葺营房近递相关报。又命四厢都指挥使卢政、步军都虞候杨遂同其事，质、守约提纲而已。至四年二月二十二日奏工毕，自提举已下，赏赉有差。 
神宗熙宁八年闰四月二十一日，修废营六所充马军教场，隶殿前、马军司。 
八月十六日，诏在京剩员营房，差沈希颜专切管勾。以营房迫隘，疲老缺所依故也。 
哲宗绍圣三年八月一日，河东路经略司言：「吴堡寨在河之外，东岸渡头有仓草场、酒税务、舟船等，而无城堡可以保守。渡口之东，山势高险，下瞰黄河，可以筑垒壁，置楼橹，储峙粮草，以为吴堡寨声援。就用见今监渡使臣主之为便。」从之。 
四年闰二月四日，枢密院言：「向者熙河路筑安西城，日夜不辍工，自今若复尔，将为贼所乘。」诏陕西、河东等路经略司及提点熙河兰岷等路汉番弓箭手锺傅，如兴役，非事机交急，毋得夜役兵。 
徽宗大观二年七月一日，御笔：「阙额禁军，久不招填，其营房必久不修治。在京仰工部，在外仰提刑、提举司，限两季完葺了当。」 
政和元年十一月十日，臣僚言：「访闻西京自崇宁四年内创行招置皇城水南北三巡检司土兵凡六百人，共三营，效忠指挥凡四百人一营，未有营房，各于街市赁屋，居住混杂，逋逃寇盗，难以辨察，部辖酉点，不得如律。闻已那容修盖，将欲了当。兼访闻诸路亦有似此创行招置、至今营房未了者。」诏转运、提 
      
刑司点检督促所属，限一季须管那容修盖了当。 
两浙厢军营房多因霖雨摧塌，致见管军兵赁屋散居，将校难为钤束，与逃军杂居，捕盗官无以辨认。遇夜为寇，部辖人无以知觉。是致逃军日甚，盗贼滋多。欲乞下本路立限修盖，须管足备，庶得逃军、盗贼易为缉捉。」从之，仍令所属限半年修盖了当。 四年十一月七日，臣僚言：「伏 
宣和四年四月二十八日，诏：「宋朝置禁旅于京师宋朝：按当时诏令必不自称「宋朝」，疑为「本朝」之误。，处则谨守卫，出则捍边境，故择诸爽垲，列屯相望，将校步骑，驰走教阅，分都置舍，多寡往来，各有区处，以相保守，其法甚严。比来官司臣僚指射干请，置局增第，致吾禁旅暴露湫溢，不安其居。夫介胃之士，所与共患难，惟有以恤其私，然后可使之竭力。自今敢有如前指射者，以违制论。」 
五年二月五日，诏：「江淛被贼州县军兵营房多有焚毁，仰转运司检计兴修。其合用工料，并官为应副，或有所阙，听以系省钱(顾)买，不得因此搔扰。如依限了当，特与推赏；弛慢灭裂，并仰转运司劾奏。」 
光尧皇帝建炎四年六月十日，诏：「神武前军统制王燮军兵颇多暴露，至于架筱枝、蒙破席而寝处，雨不能免沾濡，暑无以芘烈日。可赐钱三千缗，为席屋之费。」 
三年四月二十七日天头原批：「『三年』上疑落『绍兴』二字。」，诏：「韩世忠诸军合用营寨席屋壹万间，每间支钱四贯文。建康府榷货务钱内支四万贯文付世忠，令诸将搭盖席屋以处人兵。」从江淮荆浙都督府请 
      
也。 
四年二月四日，神武中军统制杨沂中言：「枢密张浚起发到马军一千人骑。已降指挥，令户部支钱一万贯，令本军收买席竹盖屋二千间应副安泊外，有武骑锐士、良家子、汉儿赤心军并骡马等，乞下所属支降钱一万贯文，盖席屋二千间。」诏令户部更支钱五千贯付本军修盖。 
七年九月十六日，宰执言：「张俊营寨未办，乞与增支钱。」上因论：「财用皆出民力，若如此之费不可已，苟可已者须极爱惜。张俊尝奏：『军中费却陛下无限钱粮。』朕即语之：『朕何尝有一钱与卿，皆百姓膏血也。卿须知百姓膏血不可穷竭，务与朝廷为一体，则中兴之功不难致矣。』」 
十月九日，宰臣赵鼎言：「昨日遣人阅张俊营寨，云一半已了。」上曰：「朕昨日又遣人喻俊，令抚劳诸军。本欲遣一内侍传宣，又恐卒伍辈见内侍至，不无所觊望，或谓空言不济实用。朕尝闻楚子伐萧，师人多寒，王巡三军，拊而勉之，三军之士皆如挟纩。要是古之军士知义，与今人不同耳。」 
十六年七月十九日，诏：「诸军寨屋经夏霖雨，不无损坏。今修整，俾各安处。」于是人支钱一千。 
十九年十月十三日诏：「西溪标拨马军寨地，可令宋贶亲往检视，毋得侵掘坟墓，多占民田。」 
二十三年六月三日，诏：「近缘霖雨，军营多坏，已降指挥，赐钱七万贯，令修整，庶得安处。」 
二十八年二月三日，殿前司言：「平江府合用寨屋一万三千三百九十四间，并 
      
秀州护圣军添盖二百间，除平江府已盖瓦屋外，有合造瓦屋一万二千二百五十三间。每间支钱一十贯文，共计钱一十二万贯二千五百三十贯文。已承激赏库节次支降，通计钱一十万五千贯，尚少一万七千五百三十贯，乞下桩管御前激赏库一就贴降。」从之。 
三十一年八月四日，淮南转运副使王秬言：「得旨，同池州驻札都统制李显忠商议，于枞阳镇以北二十五里地名中坊净严寺，先次修盖寨屋三千间，及江州驻札都统制戚方军马踏逐得本州岛黄梅县地名龙平山屯泊，见行措置，盖造寨屋。两州合用材植物料、人工价钱，逐急于见管官钱内兑那支使。欲于见管常平钱内却行拨还逐州借兑窠名。」从之。 
寿皇圣帝隆兴元年四月十五日，诏：「自绍兴三十一年军兴以来，应朝廷科降，并督视行府、两淮节制司、江淮宣抚司、都督府盖造营寨之类，并系科拨经总制及支降激赏钱银，于州县和买计置。尚虑官吏作弊，因缘掊敛，不即支还价钱，许令人户越诉。仰所属监司取索违戾去处，按治以闻。」 
二年三月十七日，诏：「诸军暴露日(夕)[久]，将来归司休息，虑恐营寨损弊，可令三衙及在外诸军检计，预行修葺。在内委户部，在外总令所量支钱物应副。」以宰执进呈王公述、宋受两军令归行在休息指挥，汤思退奏：「乞下都督府、制置司相度事势，出戍久远，更番休息。」上曰：「先放归不妨。」
      
故有是(诰)[诏]。 
五月七日，马军司言：「已降诏，诸军将校将来归司休息，营寨损弊，令预行修葺。本司有 漏倒塌、柱脚朽烂、篱壁笆箔损坏、合行修葺共计五千二百五十一间。每间计价钱二贯四伯有零，共计一万二千八百余贯，乞下户部支降施行。」从之。 
干道二年七月五日，户部言：「马军司申：差人前去严州收买木植二万条，添置湖州牧放寨屋。下本部出给免抽税文引，有碍已降绍兴三十一年正月二十五日依条收税、许执奏不行指挥，难以施行。」诏特依，仍免执奏。 
三年三月二十五日，武锋军都统制兼知高邮军陈敏言：「蒙拨钱三万贯，前去六合县添造瓦屋。相度高邮军所管旧寨屋，自武锋军起离后，经今日久，多是倒塌。乞将上件钱除六合支使外，往高邮军添贴就盖寨屋支使。」从之。
四年二月六日，诏令户部支降三合同五分优润关子三十万贯，旧会子三十万贯，付郭振(克)[充]修盖营寨等使用。 
二月十一日，主管殿前司公事王琪言：「本军元有小教场寨屋一所，坐落东青门里。昨临安府起盖环卫官宅，缘无官员居住，却尽行拆去。今来本军先有收管江州拨到官兵，并新招到人兵及增添队伍，见今官兵权行合并居住，委是阙少寨屋。乞下临安府将见今空闲地段拨还本司，应副起盖寨屋，令官兵居住。」从之。 
十四日，诏降殿前指挥使寨图，付殿前司依此改造新屋。 
      
五月十三日，新权发遣处州范成大进对，论诸州军简阅未精，营伍未立。上曰：「正缘无营寨，所以纪律不行。」 
六月四日，知(杨)〔扬〕州莫蒙言：「措置起盖(杨)[扬]州牧马官兵寨三千间，其所用竹木，万数浩澣。缘淮东不系出产去处，已分差使臣前去和州、太平州以来收买。望行下所属税场通放。」诏依，仍免执奏。 
十一月六日，诏：「荆南、郢州出戍军马家小，并津发前去就粮屯驻。合用寨屋，令湖北转运司于荆南大军营寨相近踏逐系官空闲地段，疾速措置修盖。合用钱物，于本司应管官钱内支给。」 
六年三月十九日，两浙路计度转运副使刘敏士言： 
      
「得旨，令本司计置材植、芦瓦等，(处)[起]盖步军司寨屋二千间，应副拨到广西、湖南寄招人兵居止，望依例同与临安分认，起造一千间。仍乞下步军司标拨地段，应副盖造。」诏令两浙转运司、临安府各分认造一千间。继而两浙计度转运副使刘敏士、权发遣临安府姚宪言：「照得昨修盖马军寨，应副班直居住，每间估计材植、砖瓦、芦竹、蔑、石灰等价钱一十八贯二伯五十九文省。今来所造寨屋二千间，共计三万六千五百一十八贯文省，两司各计一万八千二百五十九贯文省。欲依例发送步军司交收，计置物料，用军工自行修盖。」从之。 
四月二十八日，诏两浙路转运司见盖杨家桥寨屋一千间，权住修盖。 
十月四日，权江南东路计度转运副使张松言：「得旨，盖造牧马寨屋，今已毕工。」诏令张松将城东齐安寺、半山寺二寨并分屯殿前司牧马官兵安泊。已而张松言：「建康两次共起寨屋四万五千余间，三衙牧马已占一万二千间外，尚有寨屋三万三千间。计九寨在马鞍山外，余八寨尽在东城两路连秦淮一带。今来上件寨屋阙人看守，欲望每寨差副将一员、军兵三十人前来交割看守。」诏依，令马军司差人前去。 
十一月十一日，张松又言：「创造寨屋二万间，计五寨，并桩管到材植物料一万间，各已圆备。每寨委干办官一员、知县一员、巡检一员，监督工役，委是协济。望特与逐官量行推赏，庶可激劝。其指使以下，从本司犒设一次。第一等：知建康府上元县方廷瑞，江宁县何作善，句容县慕容邦用，溧水县陈嘉善，溧阳县喻仲迁。第二等：本司主管文字吴麟，干办公事赵彦声、苗观颐、茹骧，主管帐司文字赵彦骏。第三等：建康府东阳镇巡检王立，靖安寨巡检商乂，马家渡巡检韩居实，溧水县管界巡检吴忠，溧阳旧县管界巡检陈沂。」诏第一等转一官，第二等减三年磨勘，第三等减二年磨勘。选人比类施行，余依。 
十二月二十六日，权两浙路转运判官胡昉言：「得旨踏逐地段，修盖镇江府牧马官兵寨屋。已到镇江府西门七里店至高资一带踏逐数处，见今标迁除官地外，有民间地段，欲从镇江府踏逐系官田地，依数对换。内有坟茔，即
      
用篱围擗截，许令春秋祭祀。」从之。 
七年二月十六日，诏：「浙西诸州三衙旧牧马寨屋，除存留秀州管下屋外，余并令胡坚常拆移。内平江府屋发往建康府，令张松、沈度拘收；湖、常州屋发往镇江府。各拣堪好瓦木、材植，内瓦充修盖新牧马寨屋，木植桩留，别听指挥。其不堪物料，给散移戍诸军充柴薪使用。」 
三月四日，诏令张松疾速于建康府城内掇移都统司空闲六段寨地内，摽拨一处措置修盖一千间，充马军司廨舍，并亲随衙兵及潜火官兵吏舍、库局等使用。 
十四日，主管侍卫马军司公事李显忠言：「得旨，令本司将官兵连老小逐旋津发前去建康府，与出戍官兵一处居住。本司并诸军各有自行计置买到教场等地段，候军马起发之后，许令本司拘收，召人耕种。」诏依。教场内营寨地，令两浙转运司权行拘收。 
四月十一日，宰执进呈马军司右军已到建康。上曰：「闻寨屋稍齐整，人情莫安帖否 」虞允文等奏曰：「昨李显忠说张松措置得板瓦甚多，今欲令张松广行烧变，逐旋修换，庶几可以慰安士卒之心。」上曰：「极是。虽日下未能一发修，但此声一出，覆瓦有期，人心自喜。可便降指挥。」 
五月十三日，宰执进呈洪遵已措置烧瓦。上曰：「洪遵近日职事甚留意。」允文等奏曰：「遵言建康寨屋间有木植小者，若欲覆瓦，须当抽换。臣等昨日因问李择，乃知芜湖、当涂所造两寨木植甚小，不 
      
能胜瓦。此皆太平管下县也，故遵以为言。」上曰：「遵朴不欺如此。」上又曰：「有内侍自建康回，闻马司人至新寨，无不欢喜，皆云官家爱惜士卒。它日调发，止过一水，便可接战，免得临时道涂之劳。」允文奏曰：「士卒却知陛下圣意，朝臣喜为纷纷之论，使闻此言，能无媿乎 」上曰：「然。」 
十月六日，主管侍卫马军司公事李显忠〔言〕：「本司旧管诸军营寨，昨来蒙标拨到临安府管下西溪一带民户地段起盖营屋，并于寨墙外拨到空地，付本司自行计置材植，盖造房廊，赁与随军父老作经纪买卖，收掠赁钱赡军百色支用。今来移屯建康府，望依临安府本司营寨体例，于寨墙外拨地五丈，令本司自行计置木植起盖，收掠赁钱，补助军用。」从之。 
八年三月一日，步军司言：「本司镇江府木桥、石炭渚、高资五寨一万七千间，差将官前去交点，以十分为率，于内有八九分走趄 漏，壁饰倒烂。望下两浙转运司修整施行。」诏令胡坚常将席草并行（去拆）〔拆去〕，瓦屋别听指挥。 
八月，主管侍卫步军司公事吴挺言：「六合见屯驻本司出戍官兵三千人，缘彼处寨屋多茅草搭盖，低矮窄狭，官兵居止不便。窃见镇江府七里岗新寨内有拆下寨屋材植、芦瓦等，见在本处堆垛，欲望令两浙转运司于内取拨堪好材植一千间并芦瓦等，差船津送往六合县应副，本司自用军工逐旋起盖。」诏依。其六合县见有寨屋如有损漏， 
      
令淮南转运司量行应副材料。 
十月十二日，知建康府洪遵言：「修盖马寨屋一行官属：提督官添差江东安抚司干办公事韩琳，提督监辖修盖左军、后军寨屋共一万二千二百间；修造官知江宁县何作善，修盖本县所分左右两处寨屋三千五百五十间，提督右军寨屋二千一百间；知溧水县梁公永，修盖本县所分左右军寨屋四千间；知上元县方廷瑞，修盖本县所分左右军寨屋三千五百五十间。」诏韩琳转一官，减二年磨勘；何作善、梁公永、方廷瑞各转一官。继而遵言：「知溧阳县丞蒋机，〔修〕盖本县所分后军寨屋四千间；句容县尉嵇忱，修盖本县所分左军寨屋一千一百间；措置木植竹瓦官太平州军事判官赵子勋，权句容县日，收买右军寨屋木植一千间，并收买板瓦及竹木五万竿。」诏蒋机转一官，嵇忱、赵子勋各减三年磨勘。 
十九日，主管殿前司公事王友直言：「平江府旧管本司诸军牧放战马寨屋共一万三百二间，内九千四百四十五间先拆移往建康府起盖，其木植桩留，别听指挥。窃详建康水草不便，若来年许令依旧平江府牧养，所有寨屋望行下计置修盖，应副将来牧放人马安泊。」诏依。令殿前司拘收见今桩留瓦木，并于将作监见管木植内，支降二寸半径、三寸径共五千条应副修盖使用。所有昨镇江府起盖寨屋已搬取过瓦木，令左藏南库支降 
      
会子一千贯，依元数收买，添修使用。仍并依元间数起盖，不得灭裂。 
十一月九日，诏令临安府于忠锐军寨相近踏逐地段，和买修盖寨屋六百间。两浙转运司于忠武军寨接连元马军司退下寨地内修盖一千间，并限两月了毕。 
二十四日，诏令殿前司差统领官一员，将带壕寨等前去扬州，与胡坚常、高禹同共相视修盖出戍官兵寨屋。 
九年三月二十七日，马军司言：「本司云骑寨除倒塌外，见在一百六间，与枢密院亲兵寨相连。铁冶岭寨除倒塌外，见在三百二十八间，与步军司右军潜火寨相连。窃恐日后倒塌数多不便，乞下遂处权行交割摊拨，付官兵居住，候本司军马回日，具申朝廷指挥施行。」从之。 
六月二十三日，侍卫步军都虞候郭弟言：「本司中军营寨缘地形低洼，近因霖雨水涨，四面河道溢满，所渰寨屋三千二百余间。今欲尽数掇移往本军西观音寨内空闲地段上起盖外，有湖州市两寨屋宇二千七百余间，例皆经水损坏。欲将两寨通作一处，周围开掘水道，就便取土，先次打筑堤岸，复于堤上再筑围墙，庶几牢固，可以隔水。所有合用材植、钱米，望应付支用。」诏依。左藏南库支会子一万贯文。 
十一月二十二日，臣僚言：「临安府所管将兵营房不多，往往星散而处，往来出入，更无关防。望令临安府踏逐地段，据所阙厢、禁军营房量事盖造。」从之。 
淳熙元年七月 
      
三日，知建康府胡元质言：「乞将江东诸州已发回团结禁军寨屋拆移入城，改充军兵营屋。」从之。 
二年九月十二日，诏：「西溪马军司教场营寨地，拨还马军司。」先是，干道七年三月十日，有旨：「西溪马军司人马移屯建康府，其教场、营寨地，令两浙转运司拘收。」至是，马司有请，故有是命。 
五年正月十一日，诏诸路州军所管厢、禁军有在营外人，尽拘收入营；其无营房去处，限半年修盖。」从臣僚请也。 
十一年五月二十四日，步军司言：「六合县见管寨屋三千三百九十八间，内有草房三百一十四间，年深损烂，不堪居住。乞行拆卸，拣选堪好材植，令项桩管，应副逐时添修瓦屋使用。」诏令淮南转运司如法修葺，付本司交管，均拨见屯官兵居止，日后毋致更有损坏。
八月十五日，淮南转运判官赵彦逾言：「本司委官前去相验，得目今见屯官兵不多，若以便行起盖，亦是空闲未用，又致捐坏，枉费工物。乞将来有添屯官兵，令步军司预行关报本司，即行盖造。」从之。 
十二年十二月三日，诏福建路安抚司，同泉州措置盖造殿前司左翼军水军官兵寨屋。 
十三年正月六日，枢密院言：「温州申：本州岛僻在海隅，军民杂居，动辄生事。军人无营可归，多是在外赁屋居止。所有威捷、雄威节三十三，崇节三十四，牢城等六营屋十阙八九。已拨系省钱收买木植盖造，将军人尽拘入营教阅。」从之。 
闰七月
      
</div>
    <div class="pagination">
<a href="宋会要辑稿_page400.html">上一页</a><span>...</span><a href="宋会要辑稿_page396.html">396</a><a href="宋会要辑稿_page397.html">397</a><a href="宋会要辑稿_page398.html">398</a><a href="宋会要辑稿_page399.html">399</a><a href="宋会要辑稿_page400.html">400</a><span class="current-page">401</span><a href="宋会要辑稿_page402.html">402</a><a href="宋会要辑稿_page403.html">403</a><a href="宋会要辑稿_page404.html">404</a><a href="宋会要辑稿_page405.html">405</a><a href="宋会要辑稿_page406.html">406</a><span>...</span><a href="宋会要辑稿_page402.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
