<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1075 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1075 页/共 1125 页</h1>
    <div class="content">七月十二日，吏部员外郎杨信功送吏部，与远小监当。坐前治郡乖谬故也。 
二十八日，通侍大夫、相州观察使和诜责授濠州团练副使副：原无，据《宋史》卷三五○《和诜传》补。，筠州安置。以童贯奏诜玩寇误国故也。 
八月二十三日，诏：「新同州司户曹事范焘上书狂妄，送吏部，与广南远小监当。」 
九月五日，前提举亳州明道宫宋昭除名勒停，送广南编管。以上书狂妄、前后反复故也。 
十二月三日，徽猷阁待制、知袭庆府钱伯言落职，提举南京鸿庆宫。以托疾避事故也。 
八日，龙图阁直学士、知杭州蔡薿提举南京鸿庆宫。以言者论其任意用刑，判词鄙陋，因事中人，取其财以修城，故有是命。 
十一日，直徽猷阁、提点京东西路刑狱梁扬祖落职，提举亳州明道宫。以言者论其建议修东平府城壕，欲浚及泉，又乞用明年及次年春夫，轻作寡谋，故有是命。 
二十四日，金部郎中林冲之、谢彦中并送吏部。以言者论其同僚交讼、有害士风故也。 
五年正月二十七日，直龙图阁薛尚志落职，送吏部。以言者论其轻儇无士行故也。 
二十八日，知滁州唐恪提举南京鸿庆宫。以言者论其于邻郡营私第、搔动一方故也。 
二月二十五日，知汝州李敦义管勾南京鸿庆宫。以漕司劾其昏耄废职故也。 
三月十七日，殿中少监李佖降两官，管勾亳州明道宫。以言者论其任将作监日盗用修 
      
宜春苑钱故也。 
二十一日，江南东西路提举盐香官胡说可先次降三官，以私煎盗贩公行，妨阻客旅，及推行新钞以来，并无申陈措置故也。 
同日，两浙盐香官诏降两官。 
六月十五日，中书舍人王绹降一官。以言者论其夏祭大礼行事奔趋后时故也。 
二十一日，权知巴州熊倩降一官。以前任提点坑冶铸钱，有连州衙皂黄瑗妄将同官铜场地段改名，妄作新地告发，寻委官体究不实，黄瑗特追毁元补授官，倩时佥书保明，故有是命。 
七月五日，大理卿宋伯友降两官。以刑部劾其上编断例不(轻)[经]刑部、违紊官制(是)[故]也。 
九日，知泸州刘亚夫放罢。以接纳溪州田才顺搔扰，冒赏(坐)[生]事故也。 
十一日，兵部尚书陆德先提举江州太平观。以其交通近习，尝观望言事故也。 
二十四日，诏胡师文复显谟阁待制、蒋彝赠徽猷阁待制指挥勿行。以言者论二人憸佞，师文不宜居法从，彝不当被恤典也。 
八月一日，诏延康殿学士、知福州刘韐落职，提举南京鸿庆宫。先是，御史中丞陆德先被旨根治刘延庆公事，而韐私谒德先，为言者所论故也。 
四日，提举江州太平观聂山责授崇信军节度副使，衡州安置。臣僚上言：「山自罢开封，退处临川，干挠州县，营第城中，皆丁夫供役。有邻田，其人孤幼，给其立券之后，一文不与。」故有是责。 
十三日，检校少保、安德军节度使、醴泉观使李彀责授岳 
      
阳军节度副使致仕。以言者论其子雍奏乞析居，而彀遂逐之，不以为子，慈孝两失故也。雍亦追毁出身以来文字，放归田里。 
十五日，主客郎中贾镇送吏部。以言者论其尝为都水监胥吏故也。 
二十五日，管勾步军司公事王元提举西京嵩山崇福宫。以言者论其朋附权贵，沽誉希进，又招刺老弱充军故也。 
二十九日，大名尹王革为延康殿学士，提举西京嵩山崇福宫。以治郡惨酷无状、捕盗措置乖方故也。 
九月十三日，徽猷阁待制、提举万寿观蔡绦勒停。以言者论其撰《西清诗话》，学术邪僻，多用苏轼、黄庭坚之说故也。 
十月八日，诏诸路漕臣吕淙、徐闳中、陈汝锡、李侗并落职，俞赒、向子諲各降两官，范仲、柴梦、李孝昌各降一官，蔡杰、蔡蒙休、胡端平、郑待问各降一官冲替。以上供未到额斛数多，有误中都岁计，发运司官坐视，并不措置故也。 
十一月十一日，惠柔民可罢殿中侍御史，柳约罢著作佐郎。以差充府监发解别试所试官，具武士合格字号奏闻，数内系内舍试上舍试卷，其当行人却误用外舍试内舍印子，致有差错故也。 
十三日，知抚州留怙令致仕，以聂山挠州政，每事曲从故也。 
十五日，度支员外郎袁炳、监左藏西库贾公彦各降一官。以户部违定限不支俸钱，时于搉货务拨见钱应副故也。 
二十一日，太府少卿李着、太府寺丞胡钦之各降一官。以洮州守 
      
御人兵唐突车驾，言得功支赐太府寺未与支给故也。 
二十九日，诏：「右文殿修撰、河北燕山府路转运副使王子献 刷厢军等，辄经两月，略不措置，可落职。」 
十二月十七日，诏：「勘会官员缘罪冲替、放罢，后来结断，元犯罢前任，即不合更罢后任。若前任已满，或因事故未差冲替、放罢者合罢任。」后令吏部申命行下。 
同日，静江军承宣使致仕李宗振降三官、给全俸指挥更不施行。以言者论其本胥史奴才，比使宣抚东南、恢复燕蓟，而宗振居幕府，招权恣横，旁若无人故也。 
二十一日，太常博士汪叔詹送吏部。以言者论其哀疚中讼于徽州，乞治言新城之不便者，惟以便己故也。 
宣和六年二月六日，宝文阁学士、知河中府程唐落职，提举南京鸿庆宫。以言者论其交结贵臣、营私射利故也。 
二十八日，太常少卿苏元老、秘书少监洪炎并罢，与外任宫祠。以言者论元老乃轼之从孙，炎乃黄庭坚之甥也。 
闰三月二十二日，榷货务官并大观、元丰、左藏东库官，常、抚、洪、夔、桂、袁州、遂宁府买纳官，并各降一官，知、通、令、(辰)[丞]及当职官各罚铜二十斤。以纳到春衣紬绢布纰薄陈烂故也。 
二十五日，应天尹叶着提举西京嵩山崇福宫，以治郡无状故也。 
四月二十四日，诏龚况上殿奏对疏谬，人材阘冗，送吏部。 
九月十三日，直龙图阁邓绍密落职，送吏部。以言者论其贪污，又为谭稹所荐故 
      
也。 
十月二十七日，吏部侍郎王时雍、御史中丞何 并为徽猷阁待制，提举西京嵩山崇福宫；中书舍人韩驹为集英殿修撰，提举江州太平观。以三人俱元佑曲学故也。 
十一月三日，吏部尚书卢法原、延康殿学士提举上清宝(录)[箓]宫何志同并为显谟阁待制、提举西京嵩山崇福宫，工部侍郎贾安宅提举亳州明道宫，中书舍人张忞提举杭州洞霄宫，高伯辰提举南京鸿庆宫，给事中檀倬、中书舍人胡松年并提举江州太平观，起居郎周离亨送吏部。皆以言者论其朋附王黼,规摇时政，故黜之。 
同日，徽猷阁待制、提举西京嵩山崇福宫王时雍，集英殿修撰、提举江州太平观韩驹并落职。以言者论其责轻故也。 
十九日，尚书右司员外郎宋孝先送吏部，以言者论其人才凡庸故也。 
二十一日，河东路转运副使韩 、陕西路转运副使王泽、淮南东路转运判官向子諲、淮南西路转运判官俞赒、成都府路转运判官苏觉、(童)[潼]川府路转运判官梁子京、夔州转运判官李定并放罢，内带职人落职。皆以前用事者选任非人，臣僚论列故也。 
二十三日，诏知东平府李延熙差管勾南京鸿庆宫，知深州向子伋、知磁州贺希仲并送吏部。以言者论延熙尝知密州，掊克诸色钱以入公使库；子伋尝为京畿常平，提举方田不均，虚增赋税；希仲曾任河北监司，凡所荐举，使其私仆干求百出。故皆 
      
罢之。 
十二月四日，直秘阁、两浙路转运副使曾谠落职送吏部，大晟府典乐刘谷瑞送吏部，国子祭酒蒋存诚放罢。以言者论谠职事弛废，谷瑞贪鄙冒进，存诚狠愎自大故也。 
八日，直秘阁、新知鼎州宋晦，提举江淮荆浙等路坑治铸钱沈公彦，并送吏部，晦仍落职。以言者论其贪鄙无行故也。 
十一日，龙图阁直学士、知成都府王复提举西京嵩山崇福宫，显谟阁待制、知邓州葛胜仲提举江州太平观，并落职。秘阁修撰、提点河北东路刑狱李孝扬，直秘阁、提点河北西路刑狱陈隆寿，直秘阁、提点淮南东路刑狱徐闳中，直龙图阁、提点淮南西路刑狱雷寿松，提点福建路刑狱俞尚，并落职，送吏部。知怀州李罕，知相州何渐，知庆源府赵令 ，直秘阁苏之悌，并送吏部。皆王黼党也。 
十六日，尚书都官郎中尚瑜送吏部，以言者论其病不胜任、素无廉称故也。 
同日，显谟阁待制、提举西京嵩山崇福宫何志同落职。以言者论其「被责怏怏，迟留近邑，意欲营求，复居赐第」，故有是命。 
十八日，诏国子祭酒蒋存诚放罢。以言者论其主张僻学故也。 
七年正月五日，诏太常少卿高景云别与差遣，以臣僚论列也。 
十八日，徽猷阁待制、提举(确)[榷]货市易务魏伯刍落职，以动摇盐法故也。 
二十二日，徽猷阁直学士、陕西路都转运使赵子淔落职，提举亳州明道宫。以朋附权势、将漕失职故也。 
二 
      
月七日，京西转运副使、直秘阁朱彦美放罢取勘。臣僚论：「彦美以州县漕司钱物徙置僻左小邑，贮之别库，悉皆移牒径取，谓之笔帖，前后非一，莫可考验。所起官钱，则纵吏为虚，作券钞折会盗请。既为告者暴其罪，彦美不即案治。」故有是诏。 
四月六日，提举上清宝箓宫、兼侍读蔡绦罢侍读，提举亳州明道宫。以其僻学邪见，除迩英非所宜也。继又诏绦出身敕可拘收毁抹。 
同日，诏罢开封尹燕瑛，落龙图阁直学士，与在外宫观。以不戢盗贼，辇毂之下白昼杀人故也。 
十八日，提点江南东路铸钱王阐除名勒停，以其贪墨，因巡历贾贩，盗取官钱，提刑廉访，验治有迹故也。 
十九日，(京)[宗]正少卿李积中送吏部，以元符末上书诋诬先朝故也。 
二十一日，吏部尚书叶梦得提举南京鸿庆宫，试给事中翟汝文提举江州太平观，中书舍人李璆提举亳州明道宫，中书舍人曾开提举杭州洞霄宫，吏部侍郎叶戚提举江州太平观，徽猷阁待制、知海州钱伯言落职提举亳州明道宫。御笔：「梦得害风教，汝文狂率，璆小人，开傲忽弗恭，戚无状，钱伯言诞谩。」故有是命。亦以蔡绦之党也。 
席床笫，皆隶其中，又欲空府库之所有以实之。违典式，兴聚敛， 同日，龙图阁学士蔡绦落职。奉御笔：「绦妄意建议，请创置式贡司于宣和库，张官置吏，又分六库以括四方之币，万民之贡，凡金玉文织与良货贿，下至 
      
屈国用，启私藏，阴怀奸谀，公肆狂率。」故有是命。寻又诏绦罪大责轻，特勒停。 
二十六日，中书舍人张灏提举亳州明道宫，提举亳州明道宫韩招责授海州团练副使，黄州安置。以言者论灏致身掖垣，尚领宣和库式贡司，阴助绦奸谋；招凭借绦势，肆为奸慝，祠宫自便，犹为轻典。故有是命也。 
同日，诏姜刚之、郭孝友、张觷并送吏部，李弼孺与外任差遣。并以附丽蔡绦故也。 
二十七日，宗正少卿董浚放罢，徽猷阁待制、新知济南府陈彦文提举江州太平观。以言者论浚附会蔡绦，进用超躐，彦文天资凶悍，治郡无状故也。 
五月二日，诏孙默除陕西转运副使、石悈知解州指挥并勿行。以言者论默残忍不法，悈驵侩小人故也。 
六月十三日，诏兵部员外郎李悚送吏部，以言者论其倾邪反复也。 
同日，开封府右司录吕瓘、士曹李敏能并放罢。以言者论瓘、敏能为燕瑛荐引，专权不法故也。 
二十一日，权知邠州不谅放罢，差管勾亳州明道宫。近缘张确依旧知邠州，不谅别与差遣，奏乞终满今任。已而张确除知解州，臣僚论不谅辄作急速文字，径赴入内内侍省投进，缘近岁边防机密或寇盗窃发，急于奏取圣裁，始有径赴入内内侍省文字，号为直达，未闻以私事直达、夺人差遣者也，故有是命。 
七月十二日，延康殿学士、提举西京嵩山崇福宫薛嗣昌降充徽猷阁待制。臣僚言：「奉御 
      
笔，嗣昌有转一官回授恩例未经行使，可依陈彦修男陈章例，特许回授与男昶，改合入官。检会陈章改官元降御笔，未尝有用父回授之语。况吏部又有回授不许改官之法，嗣昌自知回授恩例与选人改官轻重不伦，故启拟之间，妄称有例，以罔聪听。伏望追夺薛昶已改之官，正嗣昌罔上之罪。」故有是命也。 
八月三日，提举潼川府路常平汪叔詹放罢。以言者论其操行狂率，罢归铨部，拟官未赴，遽升使指，故有是命也。 
十月十七日，诏高掞依旧通判卫州，前降知秀州指挥更不施行。以言者论其趣操卑猥，治行无闻，累任宪司，屡以失职降秩故也。 
二十三日，诏江淮荆浙等路提点坑冶铸钱汤梦观、林拯并送吏部。以言者〔论〕梦观贪虐、拯污谬故也。 
十一月十八日，诏权发遣兴元府李士式差管勾江州太平观，永不得与知州军差遣。以臣僚论其视事之初，惟供给是务，配敛民户，勒卖醋钱，以入公使库，致人户远诣台省论诉，兼入仕以来获罪非一也。 
二十二日，知濠州连南夫降一官。以言者论其与兄争论，讼十七年，不葬其亲，及知濠州，乃因谢表文过饰非，无所忌惮故也。 
二十三日，诏汪希旦前降复职指挥更不施行，送吏部。以臣僚论希旦贪污不法，狼藉有声。顷知泗州，无罪死于狱者三十余人，张汝舟盖常发其贪污，钱景述、向子諲、俞赒常同奏其不法，故有是责。 
钦宗 
      
靖康元年正月三日，宁远军节度使朱 放归田里，续诏安置广南，籍没财产。以言者交章论其罪恶荼毒天下，犹未正典刑，故特有是命。 
同日，太傅、楚国公致任王黼责授崇信军节度副使，永州安置，仍籍没资产。先是，臣僚言：「奸臣贼子如四凶者，蔡京、王黼、童贯、梁师成、李彦、朱 。黼欺君罔上，蠹国害民，朔方之寡，黼实启之。」故有是责。 
二月十八日，太保、领枢密院事蔡攸可特授太中大夫、提举亳州明道宫。以幽蓟之役，攸为宣抚使，邀功误国，造怨结祸，致言者论罪，故有是命。 
二月十九日，保和大学士孟昌龄、延康殿学士孟扬、龙图阁直学士孟揆并落职，昌龄与在外宫观，扬依旧权领都水监职事，揆候措置桥船了日取旨。以言者论：「昌龄父子相继领水衡职，过恶山积，结内侍为之奥主，超取名位，不知纪极。及首建回大河之势，漂没生灵。身不在公，遥分爵赏，每兴一役，干没无数，莫能钩考。」故有是责。二十七日，又降昌龄为中大夫，扬、揆为中奉大夫。六月二十七日，又责授昭信军节度副使，袁州；其子扬海州团练副使，全州；揆黄州团练副使，永州安置。知磁州孟持落直徽猷阁放罢，复有论列也。 
</div>
    <div class="pagination">
<a href="宋会要辑稿_page1074.html">上一页</a><span>...</span><a href="宋会要辑稿_page1070.html">1070</a><a href="宋会要辑稿_page1071.html">1071</a><a href="宋会要辑稿_page1072.html">1072</a><a href="宋会要辑稿_page1073.html">1073</a><a href="宋会要辑稿_page1074.html">1074</a><span class="current-page">1075</span><a href="宋会要辑稿_page1076.html">1076</a><a href="宋会要辑稿_page1077.html">1077</a><a href="宋会要辑稿_page1078.html">1078</a><a href="宋会要辑稿_page1079.html">1079</a><a href="宋会要辑稿_page1080.html">1080</a><span>...</span><a href="宋会要辑稿_page1076.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
