<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 253 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 253 页/共 354 页</h1>
    <div class="content">　　谕宁夏为甘省要地渠工乃水利攸闗万姓资生之防莫先于此是以朕特遣大臣督率官员等开濬恵农昌润二渠又命修理大清唐汉三渠以溥万民之利年来恵昌二渠及唐渠工程渐次告竣于民田大有裨益其大清渠虽未工竣然闻连年加谨堵叠极力排濬水泽已可敷用不过□岸及牐有应修补之处可以从容经理宁夏有专司水利之同知著于每嵗春工内分年陆续修理宁夏道勤加督率不时稽察务期工程坚固利济有资使民田永沾膏泽钦此○十一年议准恵农渠暗洞上下交流渗漏处所
<史部,政书类,通制之属,钦定大清会典则例,卷一百三十四 >照汉唐渠例递年修补恵农渠中段汉渠尾梢各増建退水小石牐一座昌润渠建大飞槽四座恵农渠尾建大飞槽一座昌润渠永屏牐开大渠一道于每嵗春工分年陆续修理○乾隆二年覆准宁夏新渠县建筑通吉清水五香等堡顶水马头又加髙通朔堡马头并加叠通吉通义清水等处马头隄埂○又覆准宁夏县河忠堡南面加筑长隄二百六十一丈底濶八丈顶平二丈髙一丈二尺又自南面起至西面沿河筑隄一千八百丈底濶四丈顶平二丈嗣后嵗修事宜统归水利同知专理本堡嵗输额夫额草令该同知察收贮工以备嵗修之用○又奏准臯兰县张达二川附近大通河口开成渠道引水灌田○又覆准狄道县北乡新甸子南乡漫坝河西乡三岔河等处开渠十道○又覆准河州河政驿下川堡二处开渠八道○又奏准平番县属西大通马军二堡开渠八道○三年奏准平凉府渠工建牐以利宣泄○又覆准河州洪济地方开渠一道灌溉民田○又覆准开濬蘑姑滩渠道建设石牐以资灌溉○又覆准平罗县镇朔堡建设围隄以防城堡○又覆准新渠县恵农渠交济堡造闇洞一座引水出泻西河东西两面各造小桥以利攸往○又覆准陇西县二十里铺开渠一道○又覆准漳县三岔驿开渠三道○又覆准开濬秦州地方双桥旧渠六道新渠十有三道○四年奏准宁夏大清唐汉三渠因去年十一月地震坍损一切大渠支渠应重加修理○又奏准修整恵农废渠渠口引水入汉渠展长汉渠之尾灌溉民田加修沿河长隄以资捍御○五年议准臯兰县张逹二川附近大通河口开渠引水设正牐退水牐各一座以备渠水泛涨冲漫随时启闭○又覆准宁河县河忠堡渠口隄埂设水手四名○又覆准寳丰县兰泉等堡有自来泉一道按地铺设石槽引水其接连导引之所架置木飞槽引水以灌附近田亩○又覆准疏濬恵农渠西河起宁夏县河西寨至平罗县石觜子长二百二十里有竒建牐设桥架置木飞槽以资灌溉○又覆准甘省平番县野狐城地方开渠一道○又覆准金县定逺镇自滴水崖起至马家荘开修渠道○六年议准修理靖逆卫旧开渠道○又议准靖逆卫蘑姑沟等处新开渠道五十四里工竣设渠夫二十名常川廵察○七年议准前年六七月间黄河叠次泛涨恵农渠隄冲决修濬隄埂渠□又从四堆子起至通顺桥以下直抵西山脚截筑横埂一道以障狂澜○九年议准去年六月灵州永宁洞冲坍秦渠中断移南三十丈重建石洞加筑秦渠附近捞河揠濬展濶量筑隄埂改建利济桥○又议准堵筑秦州周家磨新开河口并吕二沟阙口等处筑坝堵塞以除水患疏濬旧有小渠以济民用○十年议准宁夏四堆子地方起冯家庙至五堆子筑遥隄一道加培六堆子以下残阙旧隄恵农渠尾梢展开深濶以资引灌永保汕刷○十一年议准开揠狄道州引河増筑大坝加建长隄以避洮水冲射城基之患○又覆准西安州等处渠道増设渠兵八十名水利外委一人统率渠兵应用器具如有残阙必须修补者准水利外委造册估报动项制造请销如遇新旧更换交代明白报防存案○又议准昌润上下九牐自首迄尾轮流封闭次第浇灌充足之后挨次自下而上专令水利县丞督率堡长不时廵防并令水利同知亲往稽察如有截坝偷水等事按法责惩仍将奸民追照驱逐别招新戸顶补承种○又议准宁夏县属髙崖子起至平罗牐堡四堆子月隄止顺河长埂一道嗣后间嵗一修加髙培厚其应用人夫埂以内每田一分出夫一名埂以外每田二分出夫一名竢二三年后仍令埂内一例分拨○又议准四堆子以下至八堆子中间一带老埂于每嵗农隙时将残阙之处饬令该管官督率民夫逐渐修补一式齐整以资防卫
　　一四川水利雍正十一年覆准新津华阳二县修淘通济堰拦河砌石为埂截流而东灌溉田亩○十二年覆准修理眉州蟇颐堰○乾隆六年议准哨汛城筑隄一道遏御顶冲隄之上流开揠河路使水性循轨而下○九年覆准去嵗五六月内宁逺城河被冲淤垫别决新河一道垫筑新河开通旧河
　　一广东水利康熙五十五年筑广东海康遂溪二县围隄以卫洋田○雍正五年议准广肇二府所属围基责令广南韶道肇罗道不时亲诣工所督率修理如式坚固毋致江水涨发之时临期周章倘该道怠玩偷安以致冲决坍卸并偏袒绅衿富戸欺压贫民借端滋扰纵役需索者即指名题叅○九年覆准重建遂溪县辛壬两字号隄岸并修补丁字号隄岸及麻烈等牐○乾隆元年奏准广肇二属围基动拨广东盐运司库存贮递年融羡等项银四万余两借商生息以为嵗修之用○又奏准广肇二属围基改建石工○二年议准抢筑海康井鬼等七字隄柳字下牐遂溪甲乙等十字隄乙字牐并丁戊两字麻烈大牐○三年覆准筑竣海康县冲决隄岸○又覆准海阳县东南北三隄加筑灰石隄防隄以固上游借闗税银十万两给盐洋二商营运生息积至三年次第办理竢五年归还原本工完如有余别为生息以备递年嵗修之用其潮阳揭阳澄海饶平恵来等县旧有隄岸给与嵗修银以舒民力○四年议准修筑始兴县南门外河隄○五年议准加筑海康井鬼等七字隄遂溪甲乙等十字隄并接砌乙丁戊三字大小牐二座○七年议准粤东围基顶冲险工及窦门坝用石砌筑以资捍御每年动支盐规生息银嵗加修理其一应土工令水利各官于农隙时督率围民加培髙厚永为定例○九年议准三水县南岸围土建用石工以杀水势○又议准抢筑海阳县东南北三隄○十年议准海阳县东南北三隄用三合土筑砌土墙矶头用顽石堆填○十一年议准续筑海阳县蔡家围隄工○十二年议准修筑始兴县南门外河隄
　　一广西水利雍正八年议准修葺临桂县黄泥等十三陡凿石九处开凿雒容县陆路又修兴安县以至全州一带河道修整旧陡三十六处以资转运米谷灌溉田亩○十年议准増修临桂县鲢鱼等七陡増凿一百三十五处○又覆准临桂县修筑鲢鱼等二十陡每陡设夫二名共设夫四十名东西两陡各设渠目一名每名嵗给工食银六两照兴安县陡河之例拨嵗修银六十两于存公银内动支以备分修之用年终造册覈销又兴安县二十三陡除旧设夫四十六名外増设夫一名○乾隆四年覆准临桂县鲢鱼陡河上之门山湾魦鳅桥二处加筑两陡给嵗修银六两于盐道库贮存公银内支给按年造报察覈每陡设夫二名每名嵗给工食银六两○五年覆准兴安县马石桥设立牐版并设陡军二名专司启闭每名嵗给工食银六两遇闰加増又每年増设嵗修银二两○十一年议准筑复兴安县三里桥等处陡门四座疏濬分水潭等处河道并修砌陡埂新増四陡设陡夫八名以司启闭嵗给工食银四十八两一云南水利康熙十年云南云津河冲溢増南城外石桥二洞以杀水势○二十一年又修云南城外金汁诸河及旧废牐坝○二十七年修云南松华坝及金汁等六河牐坝引水资昆明各县灌溉○雍正十年议准修濬龙盘金棱银棱寳象海源马料明通马溺白沙诸河増修石岸牐坝桥洞○又议准昆阳州増设水利同知一人驻劄海口常川廵察遇有壅塞不时疏通设或冲塌立即堵筑其余各州县凡有水利之处将同知通判州同州判经厯吏目县丞典史等官皆准加水利职衔境内河道沟渠责令专理除云南一府仍归粮道管辖其各属在迤东者统归迤东道管辖在迤西者统归迤西道管辖仍令各该府察勘騐报各该道考察详明听督抚酌覈劝惩○又议准昆明六河酌定嵗修银八百两昆阳海口酌定嵗修银二百两临安三河酌定嵗修银三百两动支盐道衙门合秤银给发兴修用则报销不用则存贮以备大修之需○又议准疏濬临安防峩曲靖南宁罗平新兴路南和曲赵云南邓川浪穹各州县河道重修禄丰县废桥定逺县建设石隄永北府羊保山建筑石坝顺宁府河造铁索桥増修阿迷州至八达通粤河道又濬嵩明州河口经寻甸东川由牛拦江达金沙江周环川江复抵昭通以通舟楫○十二年议准修濬鹤庆府漾弓河又修禄丰县石隄五十丈昭通府西门开濠引水入城以资灌溉○十三年议准开凿恩安鲁甸擦拉诸河建牐以资蓄泄○乾隆二年
　　谕水利所闗农功綦重云南跬歩皆山不通舟楫田号雷鸣民无积蓄一遇荒歉米价腾贵较他省数倍是水利一事不可不急讲也凡有闗于民食者皆当及时兴修总期因地制宜事可谋成断不应惜费如难奏效亦不必强作钦此○五年议准开濬龙盘江金棱银棱海源寳象马料诸河修建桥牐涵洞隄岸又昆阳海口改建石岸○六年覆准滇省恩安县开塘四区以济兵民汲饮○七年议准开凿黒龙硐修濬青口河又开恩安县礲硐水源建大坝一座培修李子湾蓄水隄基建木牐一座又修建水塘坝补卧箐山蓄水隄基建木牐一座又晒鱼口河开沟建坝以资蓄泄灌溉民田○八年议准安宁州筑石坝六座开渠百六十里有竒以资灌溉○九年议准疏濬大理府洱海淤沙以除榆郡水患嗣后责令地方官就近督修按田出夫五年大修一次仍令该道不时稽察毋致复淤○十年议准开凿南宁县亮子口黒寳滩等处滩河二十余里又修陆凉湖严芳桥梁○十一年议准开凿金沙江下游新开滩至黄草坪等滩河以利舟楫○又议准开修金沙江两岸陆路○十二年议准开通大闗盐井渡水陆道路每年动支运铜节省银三百两以为嵗修之用○又覆准安宁州葡萄桥石龙坝等处开渠引水分灌民田○十四年
　　钦差大臣覆勘奏准金沙江自四川叙州府城内起至云南小江口止共计水程一千四百余里内上游之蜈蚣岭至下游之黄草坪一段工程实于运铜无益其自黄草坪以下至新开滩约五百八十余里亦有数大滩尚系人力可施可以直达泸叙于运铜有益应弃其无益留其有益仍酌给嵗修银以利挽运○又议准大修昆明六河昆阳海口隄岸牐坝桥梁河道
　　一贵州水利顺治十七年修贵州黔河○乾隆三年覆准开修黔省都匀府由旧施秉通清水江至湖南黔阳县直达常徳又由独山州三脚达来牛古州抵粤东河道縴路一槩修治以资挽运以济商民○十年议准开凿毕节县赤水河道起赤水河渡口至猿猱地方大小六十八滩








　　钦定大清防典则例卷一百三十四
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百三十五
　　工部
　　都水清吏司
　　海塘【江防附】
　　一海塘职掌康熙初年设浙江海防同知二人○雍正八年议准浙江杭州府粮捕同知管粮通判令其就近分管东西两塘○十一年议准浙江海塘设海防道一人兼辖沿海州县除原设海防同知二人外再増设海防同知一人令其分管塘工○又议准浙江新设海防道应移驻海宁稽察塘工其海塘同知三人除乍浦同知仍旧驻劄外旧同知一人移驻海宁新同知一人移驻仁和○十二年
　　谕浙省海塘关系重大固须详慎尤戒迟疑若总理者不肯担承将分任者愈为瞻顾因循草率迄无逺图其何以谋奠安而垂永久海塘一应工程毋得推诿竝毋得稽迟钦此○又议准江南寳山县主簿移驻髙桥上海县丞移驻黄家湾华亭县丞移驻漕泾各依本县地界管理海塘工程令松江府同知太仓州同知统辖○十三年议准浙江海塘増设引河通判一人専司疏濬○乾隆元年议准江南増设海防道一人驻劄松太二属适中之地専管海塘岁修工程事务原管塘工之同知州同丞簿各官听其调遣○三年议准寳山县主簿仍令驻劄适中之地専管寳邑境内沿海各塘遇有雨淋潮刷坍损之处随时报明修理○九年覆准镇洋塘工令该县甘草司廵检就近管理○十二年奏准浙绍所属塘工令绍兴府水利通判兼管○十三年议准浙省仁钱萧三县塘工需用钱粮归海防道办理○十九年奏准裁汰浙江海防道北岸仁和海宁海盐平湖四县塘工归杭嘉湖道管辖南岸萧山山隂防稽三县塘工归宁绍台道管辖北岸自八仙石起至戴家石桥计塘工八十余里改归西防同知専管自戴家石桥起至谈仙岭计塘工八十七里仍归东防同知専管自谈仙岭起至江南交界仍归乍浦海防同知専管以重责成其南岸塘工向归绍兴府水利通判管理终非専官应将北岸海防通判改为南塘通判移驻绍郡之三江城専管南岸塘工凡有塘工各县所设之廵检典史听同知通判稽察调遣一塘工康熙五十七年覆准浙江海宁塘工塘脚建坦水排桩密布大石填砌中间一层低一层如鱼鳞之比附纵遇潮汐冲撼不能动揺○雍正三年议准海塘之内一槩增建复塘以防海啸○五年
　　谕吴淞石塘当日勘估之时于海潮纡缓处酌量修筑土塘盖因工程浩大诸臣勘估为节省钱粮起见故如此定议但东南财赋之区灌溉田亩保聚室庐全頼海塘捍卫朕思海潮冲激风涛旋转难定土塘歴年经久未免可虞不若一槩尽修石塘为一劳永逸之计着确行勘估详悉定议具奏钦此遵
　　防议准松属新筑石塘之外土塘二千四百余丈一槩改筑石塘○七年覆准松江一帯海塘平铺实砌每丈用条石六十七丈长大桩木百根石块六面凿齐合缝平稳用杨桃藤糯米为汁和灰抿缝○十年议准江南塘工需用青石及铺底黄石每丈连运费给银六钱六分黄脚地石每丈连运费给银六钱一分由逺处采者每丈各加银五分由海运者各加银九分○又覆准松江海塘外层纵横铺砌之石用铁笋聨贯每丈用五十三笋有奇每笋重二斤○又议准每石一丈用桩木百根土松之处桩长一丈四五尺余桩以一丈二尺为率○十一年奏准浙江仁宁二邑草塘均改建大石塘奉
　　防尖榻两山之间建立石塘以堵水势类挑水坝之意所见固是若再于中小舋开揠引河一道分江流入海以减水势似更有益从前虽经开揠旋复壅塞者皆因惜费省工之故今若倍加工力开揠两工并举更觉妥备石坝建后即有沙涨而石塘亦可渐次改建以为永久之计钦此○乾隆元年议准嗣后歳修土塘塘顶加髙一尺塘面帮濶二尺塘底帮濶四尺五寸塘内坡开尺有五寸塘外坡开三尺○二年议准浙江仁宁盐平四县塘工应量准丈尺编列字号以二十丈为一号建坚碑碣刋刻字号以専责成○又议准松郡岁修土塘塘身两旁取土每方银七分二厘一里以内者八分一里以外并隔河取土者九分至二里者一钱连夯硪工费在内○四年覆准浙江塘工需用条石用营造尺量厚一尺濶尺有二寸每丈准销银七钱三厘如系洞庭金山石外加过坝运费银七分石宕等山海运大块石每万斤准销银八钱四分六厘内河办运洞庭山茅响山大块石每万斤一两四钱一分均连运费在内运船每石万斤给水脚银二钱有奇○又议准浙江海塘土方价直分别逺近干湿着为等则取土在三十丈以内者干地每方银一钱一分湿地一钱二分对江取土用船载运及绕越城坦二三里者干地二钱四分湿地二钱五分取土在三十丈以外至百丈者照江南河工取土之例三十丈以外至五十丈者干地一钱二分五厘湿地一钱三分六厘五十丈以外至百丈者干地一钱三分六厘湿地一钱五分○九年题准浙江海塘建竹篓石坝每丈用竹篓二每叚中放丁篓两头安放凤尾顺篓外临水贴篓每丈下关篓排桩二十根东西两头下迎潮抵溜裹头排桩以防篓底沙脚
　　一岁修雍正八年定浙江海塘令经管之官歳一修葺其官兵俸饷均于歳修银内支给○十二年议准松太所属沿海塘工每歳扵十一月察勘正月内兴工三月内告竣○十三年奉
　　防浙江修理海塘工程着用正项钱粮○又覆准浙江海塘紧要之处酌量动银分发产柴各县及时购买豫期解交塘工委官验收加谨分贮遇有紧急工程一面详报一面拨用仍将所用物料造入岁修案内报销如有余剩扣除现存数目再覈数给银如前购买责令海防道不时稽察如有办料短少侵蚀帑项及堆贮不慎朽烂柴料以不堪应用者揭叅追赔○又议准浙江开濬中小舋南港两处引河工竣制就混江龙铁箆子等器具用夫捞浅嗣后每年按季豫期领银雇夫疏濬年终据实造册详送该管司道转送督抚覈实入于海塘岁修案内一并声明具题报销所需濬船在于江口两岸银杏西兴两埠额设渡船内调取八船轮流应用○又覆准海塘应修筑之工估计册籍均令承修官会同地方正印官诣工确估会造清册由该道详覈转送督抚达部工完据实题销倘彼此推诿修筑迟延者正印官及承修官一并叅处○又覆准嗣后遇有坦水石块冲卸桩木欹斜承修官即详报该道确勘估计修理完固入于岁修案内题销○又覆准海塘紧要工程遇有坍损承修官一面督率在塘兵弁上紧抢堵一面飞报该道亲往察勘覈明估计飞驰转报如工非紧要不应抢修揑饰危险希图冒销者详叅究处该道察勘不实徇庇朦溷者一并题叅○又覆准修筑塘工覈计所费饬令承修官専案请领不得将数案之银牵溷并领亦不得通融那用领银之后将办过物料名色数目申报该道委官察验加具保结倘有亏阙及那移掩饰情弊将承修官揭叅如委官察验不实通同徇隐者一并叅处○又议准浙江新筑土备塘工责令承修官于工竣后起限保固三年新筑条石块石各塘保固一年附石土塘各保固半年抢修加筑草塘保固三月限内如有坍塌即着落承修官赔修如遇异常潮汐实非人力可施察明工程本属坚固钱粮皆归实用者虽在限内亦准取结保题免其赔修如物料茍简工程草率钱粮不归实用以工程坍塌者虽属异常潮汐亦必将承修官照例题叅着落赔补○乾隆元年
　　谕朕闻浙江绍兴府属山隂会稽萧山余姚上虞五县有沿江沿海隄岸工程向由附近里民按照田亩派费修筑而土豪衙役于中包揽分肥用少报多甚为民累着将按畆科钱之例停止其隄岸工程遇有应修叚落着地方大吏委官确估于公项内动银兴修报部覈销永着为例钦此○又奏准寳山防城土圩濵临海澨潮汐冲刷每年相度情形入于塘工岁修案内确估加培○又覆准浙省江海塘隄均闗紧要嗣后修筑塘工皆令动支司库银按季豫造清册咨部存案仍竢本案竣工别造细册分别请销○二年奏准停止疏濬浙江塘工中小舋引河○又议准松太所属华寳二县土石塘坝各工如系新筑石塘离海里许或土塘虽不及里许坐非顶冲急溜者限保固三年如石塘并坦水石坝单路石坝加桩坦坡玲珑石坝等工离海不及一里及在一里以外坐当顶冲急溜者均令保固三年其土塘离海不及一里及在一里以外坐当顶冲急溜者保固二年抢修柴埽各工保固一年倘于限内坍塌均着落承办官赔修如限内遇有异常潮汐实非人力可施以坍塌者察明工固帑实该督抚保题免其赔修如物料茍简工程草率者虽由异常潮汐仍照例题叅着赔○又议准海塘工完之日限四月题销○四年奏准仁宁二县一带草塘暂停歳修○五年议准松太所属石土塘工一应岁修抢修工料繁多不拘于何项动给工竣之日均令覈实报销○六年议准松太海塘闗系紧要酌拨银四千两交海防道经管分发松江府太仓州各半存贮以为塘工修理之用○十九年奏准浙江海塘经费每年额拨引费银万两为岁修之用尚属不敷今既裁汰海防道又将兵四百名改为堡夫又裁汰马战守兵三百名所遗俸工役食月粮饷米约计每年裁省银万两应归入海塘经费于岁修案内拨用报销
　　一塘汛雍正八年议准浙江海塘照河工之例専设千把总二人兵二百名分于东西两塘看守并令兵丁修补零星塘工○十一年议准浙江仁宁两县塘工增设兵八百名建堡房四十间海盐及平湖之乍浦建堡房二十间以便兵丁栖止○十三年议准浙江海塘兵丁增至千名今引河既盖堡房应以四百名拨于引河新工以资疏濬余六百名仍留东西两塘照旧分防○乾隆元年议准江南增设海防道所辖道标兵丁应于塘工分汛防守以资调遣○十九年奏准改浙江海塘兵四百名为堡夫又裁汰马战守兵三百名
　　一夫役雍正十三年议准江南松江府属沿海土塘长二百五十里分为四十四叚每叚设塘长一名每名岁给工食银七两二钱盖造堡房一间令其日夜看守并令修补浪窝獾洞○十二年
　　谕朕闻浙江海塘工程见在修理尖山已堵筑三分之一人心极为踊跃但尖山夫役日给银三分六厘似觉不足今当初春之月水长潮平防筑工程着照引河挑夫之例日加银一分四厘共足五分之数又闻从前运石每方给银八钱九分四厘六毫今运送多费人力着每方增银六分俾夫役等工食寛裕钦此○乾隆二年议准松江一带沿海石塘计长七千一百余丈每四百五十丈设塘长一名共设塘长十有六名每名盖堡房一间日给工食银二分遇閠加増小建扣除○五年议准江南寳山县民筑土圩五千一百二十丈计二十八里设塘长五名建堡房五间○又议准寳山县对江墩新旧土塘计长三十里旧设塘长四名应增设二名照例盖造堡房○九年覆准寳山镇洋二县顾泾港加筑续筑土塘四千二百二十九丈有奇应设塘长四名建堡房四间○十九年奏准浙江海塘额设兵千名应于守兵内选四百名改为堡夫一应土石柴塘遇有蛰陷坍卸堡夫即报廵捕转报防官察勘如止些小坍损即调集附近堡夫修砌完固北岸设堡夫三百名一里一夫南岸设堡夫百名二里一夫均酌设夫头分司管束每名给堡房一间月给银一两
　　一江防康熙十三年议准楚省襟江带湖民间庐舍田亩建设隄堘以为保障濵江一带地方有司専令汉阳府知府武昌黄州襄阳荆州安陆徳安六府同知分督江夏武昌蒲圻黄梅钟祥京山天门江陵公安石首监利十一县县丞潜江县主簿沔阳荆门二州州同咸宁嘉鱼汉阳汉川广济当阳云梦应城孝感松滋十县典史每逢夏秋汛涨各于所属境内董率隄老圩甲搭盖棚房置偹桩篓柴草芦苇锹筐等项器具堆贮棚所昼夜住隄廵逻看守防防春冬兴工修筑○三十九年议准湖广素称泽国全頼筑隄髙厚责令地方官于每年九月兴工次年二月告竣如修筑不坚以冲决将督抚照总河例道府照督催官例同知以下照承修官例各议处○五十四年
　　谕江隄与黄河隄堘不同黄河水流无定时常改移故特设河官看守江水并不改移故止交与地方官看守如江水泛涨亦非人力能保湖广隄岸引黄河例议处地方官之处着再议具奏钦此遵
　　防议准嗣后湖广隄岸冲决府州县官各罚俸一年该抚罚俸六月将三十九年议准之例停止○雍正五年
　　谕荆州沿江隄岸着动用帑金遴委贤员监督修理修成之后仍为民隄令百姓加意防防随时补葺俾得永受其益钦此○六年
　　谕据湖广总督奏称各属隄堘向由业戸按粮出夫取土歳修今各业戸感戴皇恩莫不踊跃欢呼自出夫土照上年水痕加髙修筑其支河淤塞之处亦自行疏濬等语朕念修筑江隄疏濬河道该地方官既有岁修定例今百姓踊跃从事加髙修濬甚属可嘉用沛特恩助其力作按康熙五十五年湖北湖南兴修隄垸河道工程防
　　圣祖仁皇帝特恩赏助银六万两今朕遵照此例赏助帑银六万两令该督于湖北湖南二省酌量工程多寡分给并饬地方有司实心办理使小民均沾实恵工程永逺坚固钦此○又议准荆江两岸黄滩等六处险工每隄百丈设圩长一名圩甲二名圩役五名督率附近居民看守遇有蚁六獾洞即为填补再于江工险要之处一例籖钉桩木编槿条竹笆以垂永久○又题准楚省江隄有勒索业戸包揽土夫者照河工包折牐夫溜夫之例分别治罪○又议准楚省官民有于隄外捐栽柳荻者照河工之例分别议叙○六年覆准江西九江府同知给江防衔并令管理津渡事务○又议准四川成都府同知分驻灌县専司都江堰工○七年议准武昌荆州襄阳三道各加兼理水利衔统辖武昌等府同知州同县丞主簿等官如有防防不力修工怠玩者该道揭叅该道徇隐不揭该督抚一并题叅○又议准荆门州沙洋大隄逼临襄江岁征湖粮三千石湖粮每石输银一钱计银三百两以资江工歳修之用○九年覆准四川灌县都江为岷山分流经成都华阳新津温江崇庆彭崇宁新都金堂等县及简州直入资阳内江富顺泸州归入川江各县田亩借以灌溉水道隄堰闗系紧要每秋末水涸之时该管官逐一勘估冬月募夫修筑春月报竣○又覆准都江堰工按照田亩均摊夫价解交水利同知承修再修筑堰工用竹编长笼自一二丈至三四丈不等中将碎石填实垒筑成隄面盖押二笆每块长二丈濶一丈五尺用白夹竹百根每根银一厘六毫编工银一钱二分竹笼折长三丈径一尺八寸用白夹竹四十根编装工银一钱二分○又奏准武昌乃楚疆之省防沿江隄岸应行修筑计正岸千三百十有九丈五尺防岸六百八十八丈限三年次第修理○又奏准修筑江工每砂石长三尺厚一尺价银八分六厘每松桩长七尺围圆一尺五六寸不等银四分五厘汁米一石银一两二钱柴每斤银一厘化灰槽银八钱汁桶银四钱水桶银五分小灰桶银二分土箕银八厘箒银三厘竹摃银一分五厘木摃撬棍银三分灰箩银五分灰筛银四分木掀银三分舀斗银二分桷竹每捆银五分青竹篾每把银二分揪棍银一厘芦席银一分每石灰百斤汉阳脚价银四分五厘武昌五分荆门州八分每匠一名工银五分每夫一名工银三分五厘○又覆准川省都江隄堰嗣后伏汛遇有抢修工程该抚先将应修縁由报部所需工料银入于岁修案内造册题销如有侵蚀揑报者该抚即行指叅○二年覆准岁修都江堰自人字隄起至省城西门外金沙新堰温江县江安堰新彭二县通济堰疏濬省城城河自乾隆二年为始于该省盐茶项内动支修筑○又议准湖北沔阳一州南北两江大隄计三万一千九百三十余丈东西南三方隄工归水利州同管理北方一带隄塍令州判分驻仙桃镇就近管理凡有应修工程按期督修○三年奏准武昌一带江塘防岸加髙二层○又议准汉阳府江岸石隄波浪冲激自西闗小马头至东闗上马头建筑正岸二百六十七丈防岸亦如之城南张王矶加筑二层防岸三十丈以为保障○四年覆准武昌江岸荞麦湾地方别筑月隄二百九十五丈○六年覆准川省石牛黑石二堰归入都江歳修案内一并动项修理○八年奏准武昌沿江一带石岸动支江工节省银五千两交江汉二县商民营运生息按季交总理江工之驿盐道库收贮每年水涸时着地方官履勘乘时修葺○又奏准荆门州沙洋大隄发银万两分给荆安二属州县交商营运取息按季呈缴安陆府库每届歳修勘明动用如有余剰递年存贮偹用○九年题准汉阳江岸动支江工节省银三千两交江夏汉阳二县商民各半营运取息遇有坍塌即饬估修○又议准汉江险工水府庙郑家潭等处增筑月隄○又议准武汉两处大工动拨银四万两交商营运取息以备次第兴举○又议准襄阳府枕江老龙石隄每年随赋额征岁修银三百两有奇尚不敷用动拨府库军需积存银五千两交襄属商民生息以备修筑○十一年议准安陆府黄蓬山同知改驻荆门州沙洋地方丽阳司廵检改驻潜江县与主簿分地管理天门县丞改驻岳家口钟祥县丞改驻石牌沔阳州东西南三方大隄州东令沙镇廵检州南令锅镇廵检州西令州同分管天门县之牛蹄河令干镇廵检専管以重责成○十二年议准湖北各隄隄长严饬印河各官加意稽察隄长只令唤催工毋许滥行苛派如有旷误营私勒索滋扰情弊严加治罪别行公举签充如印河各官漫无觉察经道府揭叅照隄岸溃决疎防例处分○十三年议准川省岁修都江等堰每年动支盐茶耗羡银二千五百十有二两有奇














　　桥道
　　一桥梁道路都城内外大街凡十有六坊二十有四防城桥十有五
　　御河桥十水陆大小桥梁共三百有七十○顺治元年定凡直省桥道令地方各官以时修理若桥梁不坚完道路不平坦及津要之处应置桥梁而不置者皆交部分别议处○又议准
　　京师街道差本部汉司官一人専管仍令五城司坊官分理凡在京内外街道若有作践掘成坑坎盖房侵占或傍城使车撒放牲畜损坏城脚及
　　大清门前
　　御道
　　正阳桥及各门月城等处作践损坏者交刑部治罪○康熙二年覆准内城街道令满汉御史街道防歩军翼尉协尉管理外城令街道防五城司坊官管理○三年覆准街道分左右翼差本部满汉司官各二人管理○十四年覆准内城街道交歩军统领外城交街道防分理○四十三年奉
　　防街道交歩军统领専管○四十七年奉
　　防着给事中兼管街道○五十年奉
　　防凡一应旧有瓦房偏厦侵占街道者暂免拆毁竢盖造时清出○又议准
　　正阳门外东西两边房屋并猪市口民房以新沟为限准其修理盖造至小街有沟者以沟为限无沟及街道原系参差不整或一面系空地者均以左右邻房不占官街者为准仍将该戸碍道尺寸报部备案日后更造清出还官○五十二年覆准监督街道仍差本部满汉司官各一人定限一年更代○雍正二年
　　谕九门石路损坏行走维艰交工部歩军统领公同详勘将应修补之处确估以次修理再西直门外石路修至髙梁桥畅春园石路有损坏者亦着修理此工着动内库银钦此○又
　　谕闻前三门外沟渠壅塞人家存水街道泥泞行路艰难如有积水之处作何疏通毋使居民受累歩军统领察覈奏闻着该城监察御史街道防营弁防同料估启奏动用内帑修理如有骑沟大房着拆毁赏银以偿其费钦此○又覆准
　　皇城一带地方禁止当街汚秽晒晾皮张○三年
　　谕广宁门外大路低洼大雨时行则积水处车辆行李往来甚难着步军统领支部库银修理石路钦此○
　　又
　　谕直隶总督今年六月以后雨水过多桥梁道路多被渰没京师为四方辐辏之地士民商贾往来云集今闻近京各处道涂积涝行李维艰诸物腾贵朕心深为轸念尔可转饬各地方官悉心筹画其大路中积水之处作何疏泄洼圮之处作何修垫通州一路可交与通永道副将古北口一路可交与提督及该管州县官宣府一路可交与总兵官及该管州县官近京一带可交与大兴宛平良乡等县及涿州速令相度地势设法修理使行旅无阻不可借端科派以便民之政转累民钦此○又
　　谕御史条奏道路甚髙相应刨揠将刨出之土止住空军只装半载出城不费钱粮等语若拦止空车赶车之人必怨怨则进城之车必少进城之车少物价必贵与民生无益见今京城禁止成造土坯此土情愿取去成造土坯及填垫院基沟渠者听其取用余土亦着动正项钱粮岂可劳众钦此○又
　　谕新修九门石路有被重车压陷者着即修理嗣后日久再有车压塌陷处歩军统领由部支领钱粮修理
　　钦此○又议准
　　紫禁城周围
　　御河街道有堆积处悉行禁止嗣后仍令歩军统领清理并于左右两翼内委所属官弁不时廵察○四年奏准通州牛栏山昌平州道路交地方官察看遇有低洼随时修整○六年奏准京仓运道一槩修整石路工竣令保固三年○又奏准察勘石路自广宁门外至小井村土道自右安门外至草桥南并夹石路之防土木钉荆笆悉令平坦坚固至竣保固三年○七年
　　谕正阳门外天桥至永定门一路甚是低洼此乃人马往来通衢若不修理一遇大雨必难行走至广渠门内之路亦着一并察勘具奏钦此遵
　　防察勘广渠门道路毋庸修理左安门道路微洼交街道防将刨揠街道附近所起之土运往铺垫再天桥起至永定门外吊桥一带道路应改建石路以图经久○又
　　谕自朝阳门至通州京东大路曾发钱粮修垫土道今复压坏此道行人既多且系京城大小官员支领俸米必由之路着由朝阳门至通州大道皆铺墁石块酌量可容二车两旁土道亦着修理平整钦此○又
　　谕平治道路王道所先是以周礼有野庐合方之职自四畿达之天下掌其修治俾车马所至咸荡平坦易津梁辐辏行李通达无雨雪羁滞之累迩年以来广宁门外已修石道通州运粮之处亦修整髙爽往来行人颇为便利今直隶至江南大道车轮马迹践压岁久致通衢竟成沟堑两旁之土髙出如谷一遇雨水众流汇归积涝难退行人每苦泥泞或至守时日朕心深为轸念但此通行大道久成洼下势难培筑增髙而道旁髙阜甚多若于大道相近之处别开一道工力似属易施其间或有地形断续应修建桥梁或沟塍淤积应疏濬水道或所开之迳有借用民田者应补给价直并除钱粮或绕行之路有逺隔村庄旅舍者应引归故道使有顿宿特遣大员于今年夏秋之交自京师起程由良乡至宿迁大道一路踏勘将作何别开新道详悉议定估计工价绘图呈览
　　钦此遵
　　防察勘直隶山东江南三省道路自宛平县长新店至景州刘智庙应修道路长五万五百五十丈修建桥梁四十八座自刘智庙至郯城红花埠驿应修道路长四万二千十有九丈修建桥梁九十四座自宿迁桃源至清河县王家营应修道路长万一千八百十有二丈修建桥梁二十座并责令该州县于道旁补栽柳树春秋亲往察勘奉
　　防工部即行文三省动正项钱粮乘此农隙之时委官作速兴工务于明春雨水前告竣仍差官往勘其修过桥梁道路交该地方官随时修整并令新旧交代永着为例○又题准黔省通滇大路陡窄纡盘改由镇宁州属黄果树岔而入别辟新路至普安州属蒿子卡归于旧路并修整花局阿药郎岱等处道路开平斗郎箐打铁简古等关石龙那贡烈当赶场猪场等坡务令一式平坦沿涂河沟各建大小木桥西林一渡置造渡船安设六驿均归各该地方官管辖○八年
　　谕通州石路及两旁培土前已降防交地方官但恐伊等未必实心培垫着工部每季委司官前往察勘并谕地方官知之钦此○又奏准通州石路及两旁培垫土道交与地方官管理令沿涂保甲居民随时平垫车辙○又奏准直隶山东江南三省道路令各州县补栽柳树以庇行旅○又奏准外城房屋坍塌者多着五城御史会同街道防验勘凡系旧房见修者令照旧地不得侵占○十年题准芦沟桥琉璃河桥两边雁翅毋得搭盖房屋有碍行旅○十一年
　　谕由京师至江南道路往来行旅繁多朕于雍正七年特遣大臣官员前往督率地方官修理平治不惜帑金成功迅速又令道旁种树以为行人憇息之所比时河东总督董率河南官种树茂密较胜他省经过之人皆共见之凡此道路树木皆朕降防交与地方官随时留心保防者近闻官吏怠忽日渐废弛低洼之处每多积水桥梁亦渐折陷车辆难行道旁所种柳株残缺未补且有附近兵民砍伐为薪者此皆有司漫不经心而大吏又不稽察训戒之故着谕该督抚等转饬有司照旧修理务令平坦整齐或遇雨水泥潦随损随修不得迟缓其应补柳株之处按时补种并令文武官弁禁约兵民不得任意戕害倘有不遵将官弁题叅议处兵民从重治罪钦此○十二年覆准川省南北两路驿站北路之观音碥牛头山剑门关五侯坡南路之金鸡岭飞龙关大关山小关山大相岭飞越岭金钗碥大胡梯小胡梯等处山路坍损应动项修整凡遇陡壁临深之处建造偏桥增设扶防○十三年
　　恩诏各省要路桥梁间有损坏行人劳苦着地方有司申报各督抚奏明修理○乾隆二年议准京师朝阳广寜二门石道交地方官三年一次察勘如有圮塌报部修理○三年
　　谕川省逺在西陲道路之难甲于天下其中栈道偏桥更为险隘每年资借民力随时修补未能一劳永逸行旅艰辛深可轸念着四川廵抚会同西安廵抚委官确勘将应修之处分别南栈北栈两省分任修理即动该省存公银以为工费工竣之后交地方官不时稽察如遇暴雨大水冲塌过多仍准详报酌动公项修整俾永逺坚固以便行人钦此遵
　　防议准陜省栈道自凤翔府寳鸡县起经汉中府凤褒城沔宁羌等州县南接四川广逺县界绵长九百余里其咸宁县栈道偏路改田库峪口至旧县关镇安县旧县关偏路栈道改由关西折入西平峪至旧司川省栈道自剑州起至广元昭化一带长四百二十余里凡遇山水相逼纡折之处随势开凿増广偏路偏桥叠桥砌路增设木筏接渡悬岩峭壁大谷深渊建筑短墙并设木防保防○六年题报栈道工竣令地方官不时廵察其存剰各项铁器贮州县库内以为岁修之用遇地方官新旧交代造入册内以专责成○十二年奏修
　　畿辅低洼道路奉
　　防交地方官随时办理○十五年
　　恩诏各省要路桥梁有损坏者着地方有司申报该督抚动项修理○十六年
　　恩诏同○十九年
　　谕五城街道泥土歳久填积増髙行路居人均属不便着管理河道沟渠大臣等详悉察勘量其修理之费动支官帑除去积土堆置就近城外隙地此番官办后随时畚除自易为力并令该管衙门酌照从前煤车回空携带沙土之例善为经理勿仍壅积但不得任听兵役抑派滋扰钦此
　　一除道康熙四十年题准
　　京城内垫道交歩军统领城外令大宛二县分理○四十一年题准修桥垫道着动用道库杂项钱粮报戸部会同本部覈销○五十五年议准
　　车驾行辛沿涂修垫银交本部扈跸侍郎赍往沿涂给发事竣奏销○五十六年题准修垫营盘大营每座给夫八十名顿营四十名修垫道路每里日给夫五名每夫日给银六分○乾隆元年
　　谕时际东作方兴农事伊始毋得因朕谒
　　陵经过地方多覔人夫修垫道路妨农业钦此○又谕修理谒
　　陵道路着酌定一路修理毋得屡行改易以劳吾民钦
　　此○六年
</div>
    <div class="pagination">
<a href="钦定大清会典则例_page252.html">上一页</a><span>...</span><a href="钦定大清会典则例_page248.html">248</a><a href="钦定大清会典则例_page249.html">249</a><a href="钦定大清会典则例_page250.html">250</a><a href="钦定大清会典则例_page251.html">251</a><a href="钦定大清会典则例_page252.html">252</a><span class="current-page">253</span><a href="钦定大清会典则例_page254.html">254</a><a href="钦定大清会典则例_page255.html">255</a><a href="钦定大清会典则例_page256.html">256</a><a href="钦定大清会典则例_page257.html">257</a><a href="钦定大清会典则例_page258.html">258</a><span>...</span><a href="钦定大清会典则例_page254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
