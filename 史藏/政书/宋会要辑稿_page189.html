<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 189 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 189 页/共 1125 页</h1>
    <div class="content">     
宋会要辑稿 礼四○

濮安懿王园陵
【宋会要】
英宗治平元年五月二十八日，宰臣韩琦等上言：「伏以出于天性之谓亲，缘于人情之谓礼。虽以义制事，因时适宜，而亲必主于恩，礼不忘其本，此古今不易之常道也。伏惟皇帝陛下奋干之健，乘离之明，拥天地神灵之休，荷宗庙社稷之重。即位以来，仁施泽浃，九族既睦，万国交欢。而濮安懿王德盛位隆，宜有尊礼。陛下受命先帝，躬承圣统，顾以大义，后其私亲，慎之重之，事不轻发。臣等忝备宰弼，实闻国论，谓当考古约礼，因宜称情，使有以隆恩而广爱，庶几上以彰孝治，下以厚民风。臣等伏请下有司议濮安懿王及谯国太夫人王氏、襄国太夫人韩氏、仙游县君任氏合行典礼，详处其当详：原作「祥」，据《长编》卷二○一改。，以时施行。」诏须大祥后议之。 
三年三月二十一日，王世宁、张徽言：「奉诏计度园庙，据司天冬官正亢翼等言，濮安懿王园四面地步窄狭，形势掩抱，林木茂盛，已乘王气，务贵安静，不可兴作。园之正南偏东丙地，棘寨外有隙地，土地肥厚，水不冲注。内取南北长六十四步一尺，东西六十二步，建庙三间二厦，神门屋二座，及斋院、神厨、灵星门。」以图来上，从之。 
四月三日，礼官言：「建庙合行祭告，而宗朴丧服未除，请权以本房诸弟摄事。其祭告濮安懿王及黄帝黄帝：原作「皇帝」，据《大典》卷一七○八五改。、后土、十二祗神祝文，并令本宫教授修撰。所
     
用香币、酒脯、礼料等，乞下河南府备办。太祝、奉礼就差永安县尉、主簿摄。如阙官，即差本府曹官。职掌人等，并西京留司礼院差祗应。今后凡祭告及四仲飨，并依此。」从之。先是，将修庙，下学士院撰祭告祝文。学士冯京言：「本院未有体式，乞下太常礼院议定。」始议祝文云「皇帝某谨遣官恭告于亲濮安懿王」，既而以先诏俾王子孙奉祀事，遂议以本宫子弟自告，而命教授修撰祝文。 
十九日，提举修庙所言：「庙室神门用吻兽，乞定其制。」礼院言：「宜并用兽。所安木主石鸰，于室中西壁三分室之一近南去地四尺，开四鸰室，以石为之，其中可容神主趺柜。」并从之。 
九月四日，诏奉安濮安懿王神主三献，内亚献命西京差通判一员，终献差朝臣一员摄。自是多用永安知县摄。四仲庙享并如之。知园令出纳神主。仍命知制诰宋敏求题神主及三夫人庙主于园，以二十三日祔飨。 
十八日，入内内侍省副都知石全育、三司勾当修造案王荀龙言三司勾当修造案：原作「三旬勾当修造按」，不通。据《大典》卷一七○八五改。：「奉诏增修奉先院夫人任氏坟域，乞详定制度。」而礼官言：「濮安懿王庙制用一品，夫人任氏神主已祔庙，其坟域制度请从一品。其兴工祭告以本宫子弟行礼。」又议任氏坟域所称：「按《前汉书》，悼惠王冢园在齐，是诸侯王皆得称园。濮安懿王已准先诏以茔为园，今夫人任氏坟域称园，合于故事。」并从之。 
十一月八日，太常礼院撰到飨礼仪注，每遇四仲时飨，预牒司天监选日，关报
     
本宫、河南府排办施行。从之。 
神宗熙宁十年十一月十四日，宗室邕州观察使宗晖权令奉祀濮安懿王神主，其往来祭飨盘缠等，今后并依《禄令》例支给。 
元丰二年五月十三日，诏中书曰：「濮安懿王，先帝斟酌典礼，即园立庙，诏王子孙岁时奉祀，义 恩称，后世无得议焉。今三夫人名位或未正，茔域或异处，有司置而不讲，曷足以彰明先帝甚盛之德、仰承在天之志乎 三夫人可并称曰『王夫人』，命主司择岁月迁祔濮园，俾其子孙以时奉主与王合食，而致孝思焉。」初，濮国公宗晖言：「父赠濮王而母襄国太夫人韩氏坟犹用垩饰，乞下有司议增修，兼乞专隶濮王园庙濮：原无，据《长编》卷二九八、《大典》卷一七○八五补。，岁时奉祀。」上批：「依所奏。」未下而有是诏。 
二十五日，太常礼院言：「奉诏，濮安懿王三夫人并称曰『王夫人』。按唐大中三年，追尊顺宗、宪宗谥号，礼官请别造神主及改题。议者以栗主升祔之后，在礼无改造之文，亦无重加尊谥、改题神主之例。以臣等所议，当以新谥典册告于陵庙，正得其宜；神主不改造，不重题，为得礼。」中书言：「改造、改题，并无所据，酌情顺理，题则为宜。况今士族之家，通行此例。又按干德二年改谥明宪皇后曰昭宪皇后时，命宗正少卿赵洙改题神主洙：原作「沫」，据《长编》卷二九八、《大典》卷一七○八五改。。大中祥符六年，改上元德皇太后徽名曰元德皇后，升祔太宗皇帝庙室，亦命左司谏、知制诰路振改题神主振：原作「拯」，据《长编》改。。今参详三夫人神主，欲依故事改题，于礼意为允。及司天
     
监选用元丰六年癸亥岁四仲月内择日迁祔吉。」从之，遣宝文阁学士陈荐改题神主。 
十一月十一日，诏：「濮安懿王夫人迁葬濮园，其令礼官议所以将奉礼仪以闻。」其后太常礼院言：「请依令用一品卤簿，依晋国大长公主故事用鼓吹。」从之。仍诏启菆等礼，止令宗晖祭告，作哀志、祝文并迁护使代作并迁护使代作：原无，据《长编》卷三○一补。。初，濮安懿王以谯国王氏合葬，而襄国韩氏亦前葬西坟西：原作「四」，据《大典》改。，其距濮园犹远，仙游任氏乃葬京城东南繁台村奉先资福禅院之西偏村：原作「封」，据《大典》改。，故迁祔焉。 
二十七日，诏迁祔濮安懿王二夫人，给卤簿全仗，至国门外减半。以翰林学士章惇为迁护使，入内东头供奉、干当御药院李舜举为迁护都监为迁：原倒，据《大典》乙。，赐主奉祠事濮国公宗晖银二千两、绢二千疋、钱三千缗以给葬具。 
十二月十一日十二月：原无。按前条已述及十一月二十七日事，此条内容又当在前事后，不得反为「十一月十一日」事。又下条「二十五日」，据本书礼三二之七所载相同文字，正是十二月事。故此条必脱「十二月」，今补。，迁护使司请广濮安懿王园域作三穴，以濮安懿王穴为尊穴，任夫人葬第二穴，韩夫人葬第三穴。诏濮安懿王坟域勿复广，任夫人葬甲穴，韩夫人(外)[升]祔壬穴。 
二十五日，诏：「宗室正任防御使以上，许从大行太皇太后灵驾，已从濮安懿王夫人者免从。」 
三年正月十八日，翰林学士章惇言：「濮安懿王二夫人哀志，未委依常用石盖，或用漆匣 」诏造木漆匣，量加装钉。又言：「导引仪仗内有挽歌人而无挽词，乞令中书、枢密院、两制、侍从、两省、馆阁、台谏官各撰挽词二首。」从之。上亦制词四首付之。惇又言：「王夫人改葬，濮国公宗晖等当服缌，若赴庆寿宫临，即服衰(经)[绖]。」诏宗
     
晖等更不赴庆寿宫临。 
二十四日，诏濮安懿王二夫人丧，行赠祭如启菆礼，令宗晖主之宗晖：原倒，据《大典》乙。。 
二月十二日，左谏议大夫、史馆修撰安焘知审官东院，为濮安懿王夫人迁护使迁：原作「改」，据《大典》改。。以章惇除参知政事，故改命焘。 
四年七月二十四日，保章正冯士安等言：「乞于濮安懿王园东寅、卯、辰三位行镇土之术。」详见永厚陵。
 礼 宋会要辑稿 礼四○ 濮安懿王园庙 
     
濮安懿王园庙濮安懿王园庙，《永乐大典》中两见：一载卷六七六二，即本卷一至五页；一载卷一七○八五，即本卷六至十二页。其中后者较详，《辑稿》两存之，今仍旧。
【宋会要】
     
英宗治平元年五月二十八日，宰臣韩琦等上言：「伏以出于天性之谓亲，缘于人情之谓礼。虽以义制事，因时适宜，而亲必主于恩，礼不忘其本，此古今不易之常道也。伏惟皇帝陛下奋干之健，乘离之明，拥天地神灵之休，荷宗庙社稷之重。即位以来，仁施泽浃，九族既睦，万国交欢。而濮安懿王德盛位隆，宜有尊礼。陛下受命先帝，恭承圣统，顾以大义，后其私亲，慎之重之，事不轻发。臣等忝备宰辅，实闻国论，谓当考古约礼，因宜称情，使有以隆恩而广爱，庶几上以彰孝治，下以厚民风。臣等伏请下有司议濮安懿王及谯国太夫人王氏、襄国太夫人韩氏、仙游县君任氏合行典礼，详处其当，以时施行。」诏须大祥后议之。 
二年四月九日，乃诏礼官与两制以上详议。翰林学士王珪等议曰：「谨案《仪礼 丧服》『为人后者』传曰：『何以三年也 受重者必以尊服服之。』『为所后者之祖父母妻，妻之父母昆弟昆弟：原无，据《长编》卷二○五补。，昆弟之子若子。』若子者若子：原无，据《长编》卷二○五补。，言皆如亲子也。又『为人后者为其父母』传曰：『何以期 不二斩。何以不二斩《长编》卷二○五无「何以不二斩」五字。 特重于大宗，降其小宗也。』又『为人后者为其昆弟』传曰：『何以大功也 为人后者降其昆弟也。』以此观之，为人后者为之子之：原无，据《长编》卷二○五补。，不敢复顾私亲。圣人制礼，尊无二上，若恭爱之心分于彼，则不得专于此故也。是以秦、汉以来，帝王有自旁支入承大统者，或推尊其父母以为帝后，皆见非当时，取讥后世，臣等不敢引以为圣朝法。况前代入继者，多宫车驾晏之后，援立之策或出母后或出母后：原无，据《长编》卷二○五补。，或出臣下。非如仁宗皇帝年龄未衰，深惟宗庙之重，祗承天地之意祗承：原无，据《长编》卷二○五补。，于宗室众多之中，简推圣明，授以大业。陛下亲为先帝之子，然后继体承祧，光有天下。濮安懿王虽于陛下有天性之亲，顾复之恩，然陛下所以负扆端冕、富有四海、子子孙孙单世相承者，皆先帝之德也皆、之：原无，据《长编》卷二○五补。。臣等窃以为濮安懿王宜准先朝封赠期亲尊属故事，尊以高官大国，谯国、襄国、仙游亦封大国太夫人。考之今古，实为宜称实：原无，据《长编》卷二○五补。。」于是中书门下奏：「珪等所议，未见详定濮安懿王当称何亲，名与不名。」珪等复议：「濮安懿王于仁宗为兄，于皇帝宜称皇伯而不名，如楚王、泾王故事。」中书门下又言：「《仪礼》、令文及《五服年月敕》，出继之子于所继、所生皆称父母所生：原作「之生」，据《长编》卷二○五改。。又汉宣帝、光武皆称父为皇考。今珪等议称濮安懿王为皇伯，于典礼未有明据，请下尚书省，集三省、御史台官议奏。」 
六月十三日，诏复集议。 
二十六日，皇太后手书以议事诘责执政太后：原作「太子」，据《宋史》卷二四五《赵允让传》改。，且云：「如闻议论不一，宜权罢议，当令有司博求典故以闻。」礼官范镇等言：「汉之称皇考，称帝，称皇，立寝庙，序昭穆，皆非陛下圣明之所法，宜如前议为便。」于是侍御史知杂事吕(海)[诲]、侍御史范纯仁、吕大防弹奏欧阳修首建邪议，韩琦、曾公亮、赵 傅会不正，固请如王珪等所议。谏官傅尧俞等皆有
     
言。 
三年正月二十二日，内出皇太后手书曰：「吾闻群臣议请皇帝封崇濮安懿王，至今未见施行。吾再阅前史，乃知自有故事。濮安懿王、谯国太夫人王氏、襄国太夫人韩氏、仙游县君任氏，可令皇帝称亲，仍尊濮安懿王为濮安懿皇，王氏、韩氏、任氏并称后。」事方施行，而英宗即是日手诏曰：「称亲之礼，谨遵慈训；追崇之典，岂易克当。且欲以茔为园，即园立庙，俾王子孙主奉祠事。」 
今日太后手书，乃知大臣之谋有素。诲等又言欧阳修与韩琦皆当谴诎，以解天下疑谤。命合门以告牒还之，及令中书札子趣使赴台供职，而诲等缴还札子并前后所奏文状申中书 翌日，诲等以所论列弹奏不见听，因缴纳所受御史告牒，家居待罪。诲等所列大抵以为，前诏称权罢集议，后诏又称且欲以茔为园，即追崇之意未已。又诲比与范纯仁至中书，执政言禁中商量，非久施行，诲：原作「晦」，据前后所述改。，坚辞台职。 
至二月十四日，帝阅诲等奏，问执政当如何，韩琦对曰：「臣等忠邪，唯陛下所知。」欧阳修曰：「御史以为理难并立，臣等有罪，即留御史；若以臣等为无罪，则取圣旨。」帝犹豫久之，乃令出御史，而曰：「不宜责之太重也。」于是诲落御史知杂事，以尚书兵部员外郎知蕲州，纯仁以侍御史通判安州，大防落监察御史里行，以太常博士知歙州休宁县。马端临曰：先是是：原作「时」，据《文献通考》卷九五改。，宰臣韩琦等奏，请下有司议濮安懿王及谯国太夫人王氏氏：原无，据《文献通考》卷九五补。、襄国太夫人韩氏、仙游县君任氏合行典礼，诏须大祥后议之。至是进呈，乃有是诏。翰林学士王珪等相顾不敢先，知谏院司马光独奋笔立议，略曰：「为人后者为之子，不敢复顾其私亲。秦、汉以来，有自旁支入承大统，推尊其父母为帝后，皆见非当时，取讥后世，不敢引以为圣朝法。臣以为濮王宜尊以高官大爵，称皇伯而不名。」贾黯之议同黯：原作「谙」，据《文献通考》卷九五改。，王珪敕吏以光手槁为案。议上，欧阳修以为自古无以所生父改称伯者「父」下原有「母」字，据《文献通考》卷九五删。，珪等言非是。中书奏，孝宣、光武皆称父为皇考。太后闻之，手书诘责辅臣，以不当议称皇考。上诏：「如闻集议议论不一，宜权罢议，当令有司博求典故，务合礼经。」判太常寺范镇率礼官上言：「陛下既考仁宗，又考濮王，其议未当。」具列《仪礼》及汉儒议论、魏明帝诏，为五篇奏之。于是台官自中丞贾黯以下各有奏。知杂吕诲亦言：「陛下入继大统，皆先帝之德，当从王珪等议为定，封濮安懿王大国，诸夫人典礼称是。」奏皆留中，不报。司马光又上言曰：「伏见向者诏群臣议濮安懿王合行典礼，王珪等二十余人皆以为宜准先朝封赠期亲尊属故事。凡两次会议，无一人异辞，而政府之意，独欲尊濮王为皇考，巧饰词说，误惑圣听。政府言《仪礼》本文、《五服年月敕》皆云『为人后者为其父母之服』者，不谓之父母，不知如何立文。此乃政府欺罔天下之人，谓其皆不识文理也。又言汉宣帝、光武皆称其父为皇考。臣案宣帝承昭帝之后，以孙继祖，故尊其父为皇考，而不敢尊其祖为皇祖者，此与昭
     
帝昭穆同也。光武起布衣，诛王莽，冒矢石以得天下，名为中兴，其实创业，虽自立七庙犹非太过，况但称皇考，其谦损甚矣。今陛下亲为仁宗之子，以承大业，传曰：『国无二君，家无二尊。』若复尊濮王为皇考，则置仁宗于何地乎 」至是，乃诏立濮王园庙，以宗朴为濮国公朴：原作「濮」，据《宋史》卷二四五《赵允让传》改。后同。，奉濮王祀。先是，太后手书：「濮安懿王、谯国太夫人王氏、襄国太夫人韩氏、仙游县君任氏，可令皇帝称亲，尊王为濮安懿皇，谯国、襄国、仙游并称后。」上手诏曰：「称亲之礼，谨遵慈训；追崇之典，岂易克当。且欲以茔为园，即园立庙。」皇太后已赐俞允，仍改封宗朴。侍讲吕公着上言：「称亲之说，乃汉史皇孙故事。皇孙即宣帝所生父，宣帝为昭帝后，是以兄孙遥嗣祖统，无两考之嫌，故且称亲。其后既立谥，只称悼园。今陛下以旁支继大统，建立园庙，以王子承祀，于濮王无绝父之义，于仁宗无两考之嫌，可谓兼得。其『亲』字既称谓难立，且义理不安，乞寝罢。」不报。 
三年正月五日，诏濮安懿王子瀛州防御使、歧国公宗朴候服阕，除节度观察使留后，改封濮国公，以奉王祀。是日，中书门下奏，乞避濮安懿王名下一字，诏恭依。仍置园令一人，以大使臣为之。募兵二百人，以奉园为额。仍令河南府置 子户五十人。命带御器械王世宁、权三司户部判官张徽相度濮安园庙图(奉)[奏]上，令太常礼院详定庙飨仪式制度以闻。 
三月十七日，手诏曰：「朕近奉皇太后慈训，濮安懿王令朕称亲，仍有追崇之命。朕惟汉史，宣帝本生父称亲，又谥曰悼，裁置奉邑邑：原作「议」，据《长编》卷二○七改。，皆应经义。既有典故，遂遵慈训，而不敢当追崇之典。朕又以上承仁考宗庙社稷之重，义不得兼奉私亲，故但即园立庙，俾王子孙世袭濮国，自主祭祀。远嫌有别，盖欲为万世法，岂皆权宜之举哉 而台官吕诲等，始者专执合称皇伯、追封大国之议，朕以本生之亲改称皇伯，历考前世，并无典据，追封大国则又礼无加爵之道。向自罢议之后，而诲等奏促不已，忿其未行，乃引汉哀帝去恭皇定陶之号，立庙京师，干乱正统之事，皆朝廷未尝议及者，历加诬诋，自比师丹比：原作「此」，据《长编》卷二○七改。，意欲摇动人情，衒惑众听。以至封还告敕，擅不赴台，明缴留中之奏于中书，录传讪上之文于都下。暨手诏之出暨：原作「 」，出：原作「书」。并据《长编》卷二○七改。，诲等则以称亲立庙皆为不当。朕览诲等前疏，亦云生育之恩，礼宜追厚，俟祥禫既毕俟：原作「矣」，据《长编》卷二○七心。，然后讲求典礼，褒崇本亲。今(及)[反]以称亲为非，前后之言，自相抵牾。继以尧俞等不顾义礼，更相唱和，既挠权而恃众恃：《长编》卷二○七作「示」。，后归过以取名过：原作「国」，据《大典》卷一七○八五改。。朕姑务含容，屈于明宪，止命各以本官补外。尚虑缙绅之间，士民之众，不详本末，但惑传闻，欲释 疑，理当申谕。宜令中书门下俾御史台出榜朝堂，及进奏院遍牒告示，庶知朕意。」 
二十一日，王世宁、张徽言：「奉诏计度园庙，据司天冬官正亢翼等言，濮安懿王园西(西)[四]面地步窄狭园：原无，据本卷第一页补。，形势掩抱，林木茂盛，已乘王气，务贵安静，不可兴作。园之正南偏东丙地，棘寨外有隙地寨：原作「塞」，据本卷第一页改。，土地肥厚，水不冲注，内取南北长
     
六十四步一尺，东西六十二步，建庙三间二厦，神门屋二座，及斋院、神厨、灵星门。」以图来上，从之。 
四月三日，礼官言：「建庙合行祭告，而宗朴丧服未除朴：原作「濮」，据本卷第一页改。，请权以本房诸弟摄事，其祭告濮安懿王及黄帝、后土、十二祇神

祝文，并令本宫教授修撰。所用香币、酒脯、礼料等，乞下河南府备办。太祝、奉礼就差永安县尉、主簿摄。如阙官，即差本府曹官。职掌人等，并令西京留司礼院差祗应留：原无，据本卷第二页补。。今后凡祭告及四仲飨，并依此。」从之。先是，将修庙，下学士院撰祭告祝文。学士冯京言：「本院未有体式，乞下太常礼院议定。」始议祝文云「皇帝某谨遣官恭告于亲濮安懿王」安懿：原倒，据《大典》卷一七○八五乙。，既而以先诏俾王子孙奉祠事，遂议以本宫子弟自告，而命教授修撰祝文。 
十九日，提举修庙所言：「庙室神门合用兽：本卷第二页作「吻」。，乞定其制。」礼院言宜并用兽，所安木主石鸰，于室中西壁三分室之一近南去地四尺，开四鸰室，以石为之，其中可容神主趺柜。并从之。 
九月四日，诏奉安濮安懿王神主三献濮安：原脱「安」字，据本卷第二页补。，内亚献命西京差通判一员，终献差朝臣一员摄。自是多用永安知县摄。四仲庙飨并如之。知园令出纳神主。仍命知制诰宋敏求题神主及三夫人庙主于园。以二十三日祔飨。 
十八日，入内内侍省副都知石全育、三司勾当修造案王荀龙言：「奉诏增修奉先院夫人任氏坟域，乞详定制度。」而礼官言：「濮安懿王庙制用一品，夫人任氏神主已祔庙，其坟域制度请从一品。其兴工祭告以本宫子弟行礼。」又议任氏坟域所称：「按《前汉书》，悼惠王家园在齐，是诸侯王皆得称园。濮安懿王已准先诏以茔为园，今夫人任氏坟域称园，合于故事。」并从之。 
十一月八日，太常礼院撰到飨礼仪注，每遇四仲时飨，预牒司天监选日，关报本宫、河南府排办施行。从之。 
神宗熙宁十年十一月十四日，宗室邕州观察使宗晖权令奉祠濮安懿王神主，其往来祭飨盘缠等，今后并依《禄令》例支给。 
元丰二年五月十三日，诏中书曰：「濮安懿王，先帝斟酌典礼，即园立庙，诏王子孙岁时奉祀，义 恩称，后世无得议焉。今三夫人名位或未正，茔域或异处，有司置而不讲，曷足以彰明先帝甚盛之德、仰承在天之志乎 三夫人可并称曰『王夫人』，命主司择岁月迁祔濮园，俾其子孙以时奉主与王合食，而致孝思焉。」初，濮国公宗晖言：「父赠濮王而母襄国太夫人韩氏坟犹用垩饰，乞下有司议增修，兼乞专隶濮王园庙濮：原无，据《长编》卷二九八补。，岁时奉祀。」上批「依所奏」，未下而有是诏。 
二十五日，太常礼院言：「奉诏，濮安懿王三夫人并称曰『王夫人』。按唐大中三年，追尊顺宗、宪宗谥号，礼官请别造神主及改题。议者以栗主升(附)[祔]之后，在礼无改造之文，亦无重加尊谥、改题神主之例。以臣等所识，当以新谥典册告于陵庙，正得其宜；神主不改造，不重题，为得礼。」中书言：「改造、改题，并无所据，酌情顺理，题则为宜。况今士族之家，通行此例。又按干德二年改谥明宪皇后曰昭宪皇后时，命宗正少
      
卿赵洙改题神主洙：原作「沬」，据《长编》卷二九八改。。大中祥符六年，改上元德皇太后徽名曰元德皇后，升祔太宗皇帝庙室，亦命左司谏、知制诰路振改题神主振：原作「拯」，据《长编》卷二九八改。。今参详三夫人神主，欲依故事改题，于礼意为允。及司天监选用元丰六年癸亥岁四仲月内择日(选)[迁]祔吉。」从之，遣宝文阁学士陈荐改题神主。 
十一月十一日，诏：「濮安懿王夫人迁葬濮园，其令礼官议所以将奉礼仪以闻。」其后太常礼院言；「请依令用一品卤簿，依晋国大长公主故事用鼓吹。」从之。仍诏启菆等礼，止令宗晖祭告，作哀志、祝文并迁护使代作并迁护使代作：原无，据《长编》卷三○一补。。初，濮安懿王以谯国王氏合葬，而襄国韩氏亦前葬西坟，其距濮园犹远，仙游任氏乃葬京城东南繁台村奉先资福禅院之西偏，故迁祔焉。 
二十七日，诏迁祔濮安懿王二夫人，给卤簿全仗，至国门外减半。以翰林学士章惇为迁护使，入内东头供奉、干当御药院李舜举为迁护都监。赐主奉祠事濮国公宗晖银二千两、绢二千匹、钱三千缗以给葬具。 
十二月十一日十二月：原无。说见本卷第四页同条校记。，迁护使司请广濮安懿王园域作三穴，以濮安懿王穴为尊穴，任夫人葬第二穴，韩夫人葬第三穴。诏濮安懿(三)[王]坟域勿复广，任夫人葬甲穴，韩夫人(外)[升]祔壬穴。 
二十五日，诏：「宗室正任防御使以上，许从大行太皇太后灵驾，已从濮安懿王夫人者免从。」 
三年正月十八日，翰林学士章惇言：「濮安懿王二夫人哀志，未委依常用石盖，或用漆匣 」诏造木漆匣，量加装钉。又言又：原作「反」，据本卷第四页改。：「导引仪仗内有挽歌人而无挽词有：原无，据本卷第四页补。，乞令中书、枢密院、两制、侍从、两省、馆阁、台谏官各撰挽词二首。」从之。上亦制词四首付之。惇又言：「王夫人改葬，濮国公宗晖等当服缌，若赴庆寿宫临，即服衰绖。」诏宗晖等更不赴庆寿宫临。 
二十四日，诏濮安懿王二夫人丧行，赠祭如启菆礼，令宗晖主之。《宋史》：南渡后，主奉祠事以嗣濮王为之；园令一员，以宗室为之；祠堂主管兼园庙香火官一员官：原无，据《宋史》卷一二三《礼志》二六补。，以武臣为之。 
二月十二日，左谏议大夫、史馆修撰安焘知审官东院，为濮安懿王夫人迁护使护：原作「户」，据前二年十一月二十七日条改。，以章惇除参知政事，故改命焘。 
四年七月二十四日，保章正冯士安等言：「乞于濮安懿王园东寅、卯、辰三位行镇土之术。」详见永厚陵。 
高宗绍兴二年九月九日，皇叔祖嗣濮王仲湜言：「濮安懿王祠堂仲享及忌辰、节序修设酌献等，全阙祭祀，乞每岁给度牒二十道，充仲享等支用。」诏令礼部每岁给降福建路度牒一十道。 
四年十月三日，权知濮安懿王园陵士从言：「濮安懿王神主、神貌见在泸州，正当防秋之时，乞从便迎奉，迁徙往稳便州郡，权行安奉。」从之。 
五年二月十五日，嗣濮王仲湜言：「昨被旨迎奉濮安懿王神主、神貌至行在，今已至绍兴府，欲权就本处安奉。」从之。 
十三年五月二十六日，知大宗正事、权主奉濮安懿王祠事士言：原作「套」，据《宋史》卷一二三《礼志》二六改。后径改。：「濮安懿王四仲则享神主于永安军园庙，忌辰、节序则追荐酌献于睦亲宅祠堂，荐生荐熟，各中典礼。昨因多事，前嗣濮王仲湜自行在迎奉神貌、神主，权于绍兴府
      
光孝寺法堂奉安，仲享追荐，其献官、牲牢、礼料并多简略。乞令有司讨论旧制。」行下礼部、太常寺(今)[令]参酌，欲令知大宗正事、权主奉濮安懿王祠事士摄初献，仍差士(套)[]男二人摄亚献、终献。如阙，以本位侄男充摄。其合用牲牢羊、豕各一，笾、豆各十，实设礼料。并初献合服八旒冕，亚献、终献合服四旒冕，奉礼郎、太祝、太官令服无旒冕，并以旧制从事。从之。 
二十六年二月二十三日，嗣濮王士俴言：「濮安懿王祠堂外无门牖，内阙龛帐，至于影像，徒挂空壁而无供具。望下绍兴府置造修奉。」从之。 
二十九年五月三日，嗣濮王士輵言：「每岁四仲月诣濮安懿王园庙祭享，准令听以子侄充亚献、终献官。虽有侄，并系出官之人，欲将南班充亚、终献官终：原无，据《永乐大典》卷一七○八五补。。」礼部、大宗正司及宫院看详，行在南班官系日奉朝请，兼不时差充五享三献行事，难以差拨。欲就差绍兴府南班官充。从之。 
孝宗隆兴元年三月七日，嗣濮王士輵言：「窃见濮王神主龛室屋宇昨尝修造昨：原作「作」，据《大典》卷一七○八五改。，今涉八年，木植朽腐，室壁已损，兼供具寝帐、茵褥、帘幙之属，日久寖敝。乞下绍兴府修造祠宇，重置供具茵缛等，务使严整。」从之。 
干道元年十一月十七日，士輵言：「濮安懿王园令士程恭奉神主、神貌，并被旨修造园庙龛室屋宇等，躬督工役，支费既省，又皆整严，乞将两次差充园令该过年月日，每年对减磨勘。其自转官后历过年月，仍乞通理收使，于今官上特与转行。」从之。 
四年三月十三日，士輵言：「濮安懿王祠堂在绍兴府报恩光孝寺，昨尝得旨量行修葺。至今十一年，木植朽烂，窗户损坏。当时屋宇隘窄，设四位，神座迫蹙。其器用、茵缛、帘幙之属，经十四年，并各破弊。乞令绍兴府差官检计，支降官钱，修盖置换。」从之。 
五年九月十二日，士輵言：「濮安懿王园令昨来陈乞权差士程，今士程已差知西外宗正事，待阙。其园令职事乞令仍旧兼权，阙到日罢。」从之。 
七年十一月六日，士輵言：「濮安懿王神主、神貌，每年四季仲飨，差三献官，其亚献、终献依格差子侄，前系绍兴府行司差南班官权充。今行司已并归行在宗正司，其绍兴府无南班官可差，乞每遇四仲飨月，就差本位子侄或绍兴府见任寄居待阙宗室，依长幼次序，许牒本府逐时权差行事。」从之。 
十二月十四日，士輵言：「濮安懿王神主、神貌合差园令一员，见差士程权知。士程见待知西外宗正事，阙将及，乞选武安军承宣使士石权知园令职事。」从之。
十八日，户、吏、礼部言：「大宗正司准已降旨，绍兴府大宗正行司并归行在，其见任并已差下官属，并依省罢法。其权知濮安懿王园令士程缘园庙见在绍兴府，乞令依旧本府居住，请给于经总制钱内支。」从之。《绍兴府前志》：濮安懿王在英宗皇帝时以茔为园，即园立庙，俾王子孙世袭濮国，自主祭祀，行之累朝。绍兴中，以濮邸宗室有在远未集行在者，故久阙嗣王故久阙：原作「改久」，据《大典》卷一七○八五改、补。，止以见在行高者为主奉濮安懿王祠事，久之乃复除嗣
      

王。濮国既阻绝，庙鹢寓会稽之天宁寺。(注：今为报恩光孝寺。)盖以英宗初诏有立庙京师之戒，故止寓会稽，当时讲求亦详矣。十三年，主奉祠事贺王士请即光孝之法堂为庙，而辟寺西隅南向为庙门如旧制，置卫甚谨，其香火官吏出入繇别门。园令一人，以濮邸诸王孙充。嗣濮王奉朝请，岁以春秋来荐献，亦循旧制也。
 礼 宋会要辑稿 礼四○ 秀安僖王园庙 
      
秀安僖王园庙
【宋会要】
      
绍熙元年三月十三日绍熙：原作「绍兴」，据《宋史》卷一二三《礼志》二六改。，诏秀王袭封等典礼，令礼部、太常寺讨论闻奏。 
二十七日，礼部、太常寺言：「检照治平三年正月五日中书门下省奏，乞避濮安懿王名下一字。今讨论，欲依前项典礼，避秀安僖王名下一字。」诏恭依，仍置园庙。 
四月六日，诏皇伯少师、安德军节度使、充万寿观使、荥阳郡王伯圭除太保，依前安德军节度使、充万寿观使、嗣秀王，以奉王祀。是日，内降制曰：「门下：明德亲族，允为帝治之先；继世象贤，无若王封之贵。有嘉伯父，亶谓老成，爰升公保之班，俾绍宗藩之爵。饬宣制綍，播告朝绅。皇伯少师、安德军节度使、充万寿观使、荥阳郡王、食邑八千户、食实封二千九百户伯圭，秉德端良，持身恭俭，显矣神明之胄，粹然儒雅之风。济美不陨其名，休夙承于奕世；因心则笃其庆，睠方厚于慈宸。爵齿寖尊，誉处深着。朕钦承大统，申睦近支，眷惟秀邸之追荣，厥有濮园之故事。考治平、元丰已行之可法，在干道、淳熙欲举而未遑。是用亶两宫之训以广恩，稽六经之谊以订礼。建园立庙，典既极于优隆；裂土分茅，宠宜延于似续。肆命尧家之懿，颛修主祀之恭。并跻论道之联，仍遂奉祠之逸。序高槐位，肃趋定着之严；情洽棣华，娱侍大安之燕。陪加采邑，增衍真畲田，以崇屏翰之权，以耸亲贤之望。兹为公道，夫岂予私。于戏!与国咸休休：原作「修」，据《永乐大典》卷一七○八五改。，庸大本根之庇；嗣庆无怠，益长源委之流。勉迪令猷，永绥多祉。特授太保，依前安德军节度使、充万寿观使，嗣秀王，加食邑七百户，食实封三千户。」 
六月十九日，礼部、太常寺言：「秀安僖王许置园庙，检照濮安懿王园庙，园令官一员，就差儿男权摄。并合差官相度园庙制度：庙室、神门宜并用兽。所安木主石鸰，于室中西壁三分之一近南去地四尺开鸰室，以石为之，其中可容神主趺 。今来秀安僖王及夫人神主，欲乞并依上件典礼。四仲飨庙，三献官并奉礼郎等，系嗣秀王充初献，本位儿男摄亚、终献，其奉礼郎等，乞湖州差官充摄。行礼合用牲牢羊、豕，乞从本府行下湖州排办；祭器、祭服，乞工部下文思院制造。祭服：初献八旒冕，亚献、终献四旒冕，奉礼郎、太祝、太官令无旒冕。每遇仲飨，本府前期牒报湖州排办。所有行礼仪注，乞从太常寺参照濮安懿王仪注修定。」并从之。其园庙差御带霍汉臣同湖州通判一员相度闻奏。 
八月二十六日，合门宣赞舍人、带御械器霍汉臣、通判湖州朱僎言僎：原作「撰」，据《永乐大典》卷一七○八五改。：「奉诏相度园庙，同天文官李师信相视得四面地步，山峦奇秀，形势环抱，林木茂盛，已乘王气，贵宜安(迹)[静]，不可兴作。今踏
</div>
    <div class="pagination">
<a href="宋会要辑稿_page188.html">上一页</a><span>...</span><a href="宋会要辑稿_page184.html">184</a><a href="宋会要辑稿_page185.html">185</a><a href="宋会要辑稿_page186.html">186</a><a href="宋会要辑稿_page187.html">187</a><a href="宋会要辑稿_page188.html">188</a><span class="current-page">189</span><a href="宋会要辑稿_page190.html">190</a><a href="宋会要辑稿_page191.html">191</a><a href="宋会要辑稿_page192.html">192</a><a href="宋会要辑稿_page193.html">193</a><a href="宋会要辑稿_page194.html">194</a><span>...</span><a href="宋会要辑稿_page190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
