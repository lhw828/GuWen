<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 375 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 375 页/共 1125 页
  </h1>
  <div class="content">
   七年，臣僚复上言：「辰、沅、靖三州之地多接溪峒，其居内地者谓之省民，熟户、山徭、峒丁乃居外为捍蔽。其初区处详密，立法行事悉有定制，峒丁等皆计口给田，多寡阔狭，疆畔井井，擅鬻者有禁，私易者有罚，一夫岁输租三斗，无他繇役，故皆乐为之用。边陲有警，众庶云集，争负弩矢前驱，出万死不顾。比年防禁日弛，山徭、洞丁得私售田，田之归于民者，常赋外复输税，公家因资之以为利，故谩不加省，而山徭、峒丁之常租仍 
      
虚挂版籍，责其偿益急，往往不能聊生，反寄命徭人，或导其入寇，为害滋甚。宜敕湖广监司檄诸郡，俾循旧制毋废，庶边境绥靖而远人复安也。」《会要》：七年三月十六日，臣僚言：「窃见辰、沅、靖三州，内地省民居其十，外则为熟户、山徭，又有号曰峒丁，接近生界，迤逦深入，团峒甚多。(年)[平]时省民得以安居，实赖熟户、山徭与夫峒丁相为捍蔽。创郡之初，区处详密，堤防曲尽，故立法有溪峒之专条，行事有溪峒之体例，无非为绥边之策。一、生界有警，侵扰省地，则团结熟户、山徭与夫峒丁操戈挟矢以捍御之，不费郡县斗粮尺兵，冒万死一生而乐为用，盖本朝成宪有以使之然也。夫熟户、山徭、峒丁，有田不许擅鬻，不问顷亩多寡，山畲阔狭，各有界至，任其耕种，但以丁各系籍，每丁量课米三斗，悉无他科配，熟户、山徭、峒丁乐其有田之可耕，生界有警，极力为卫，盖欲保守田业也。近年以来，生界徭、獠出没省地，而州县无以禁戢者，皆繇不能遵守良法，有以致之。溪峒之专条，山徭、洞丁田地并不许与省民交易，盖虑其穷困而无所顾藉，不为我用。今州郡谩不加意，山徭、洞丁有田者悉听其与省民交易，利于牙契所得，而又省民得田输税，在版籍常赋之外，可以资郡帑泛用，而山徭、洞丁之米挂籍自如，催督严峻，多不聊生，往往奔入生界溪洞受顾以赡口腹，或为乡导，或为徒伴，引惹生界出没省地，骎骎不已，害不胜言。臣所目击者，三郡而已，其它湖广边蛮去处，未必不皆然。乞明敕湖广监司行下诸郡，凡属溪洞去处，山徭、峒丁归业，不得擅与省民交易，犯者科以违制之罪，仍以其田归之。庶几山徭、洞丁有田可耕，各安生业，不致妄生边衅，实绥靖远民之长策。」从之。十一年八月二十九日，臣僚言：「尝观仁宗庆历六年张方平言："西、北二虏为患，故于守御用心，至于蛮、徭作梗，冲突岭外，而交趾路接溪峒，理须经略。"且言："唐室蕃戎之变，寻复宁定，其后安南蛮寇侵扰，因有庞勋之祸。"则知事起细彻，祸生所忽。今言武备者，类于两淮、荆襄介意，若夫二广，土旷人稀，州之大者，城池、甲兵仅足自保，小州荒僻，兵力单微，(熟)[孰]与为守 况岭南山高海阔，盗贼、民徭杂处，中州奸民贷刑配隶于此，万一饥荒相煽，州郡胡以待之 臣恐唐人每备西北，不知祸起东南。国朝以契丹、元昊为忧，不知侬贼猖獗。臣近见淮甸版筑荐兴，更戍日增，北虏垂亡，淮汉义勇民兵尝收制虏之功，独广南城隍摧圮不修，诸兵逃死不填，春秋教阅，一郡不及百人，皆平时役使奔走之人，设遇送迎押纲，所存无几，虽有乡兵、义丁、土丁，实不足用。若城内外赤民，未尝以义丁、土丁法绳之，城不足守， 
      
民不知兵，缓急岂不 事 乞于岭南要害城当修者，葺理乡井，民兵置籍，委官春秋教之，内外之民，或季或月点集，赏其能，罚其怠，使仓卒可以相卫。郡有城池，民兵又皆练习，可以息蛮徭侵掠之患，措四十州民于久安之域。」从之。
 蕃夷 宋会要辑稿 蕃夷五 南蛮 
      
南蛮

【宋史列传】

      
干德三年，五溪团练使、洽州刺史田处崇上言：「湖南节度马希范建叙州潭阳县为懿州，署臣叔父万盈为刺史。希范卒，其弟希萼袭位，改为洽州。愿复旧名。」诏从其请。《会要》：仍铸印以赐处崇。 

十二月，诏溪州宜充五溪团练使，刻印以赐之。《会要》：□□铸五溪都防御使印赐本州岛天头原批：「此注在"五年"二字下。」。
五年十月五年：五年：原脱，据《长编》卷八补。，诏溪州团练使彭允足以为濮州牢城都指挥使，溪州义军都指挥使彭允贤为卫州牢城都指挥使，珍州录事参军田思晓为博州牢城都指挥使为：原作「而」，据《长编》卷八改。。允足等溪峒酋豪，据山险，持两端，故因其入朝而置之内地。 
开宝元年，珍州刺史田景迁言：「本州岛连岁灾沴，乞改为高州。」从之。 
八年，景迁卒，其子衙内都指挥使彦伊来请命，即以为刺史。《会要》：是年，梅山峒蛮闻江南用兵，乘间寇邵州、武岗、潭州、长沙。 
九年，奖州刺史田处达以丹砂、白石英来贡。《会要》：正月，邕州上言：「得广源州酋长坦绰侬民富状言：管内左江溪峒七源州状称：广源州、武勒州、南源州、西农州、万涯州、覆和州、温州、弄州、古拂峒、八耽峒凡干首领，以岭南日伪命诏 十道来献，愿比七源州内附，输赋税。为思琅州蛮蔽塞，不得通，愿朝廷举兵诛思琅州，使得比内属之人。」诏授坦绰侬民富金紫光禄大夫、检校司空、兼御史大夫、上柱国，仍令广南转运使除道以招来之。八月，以梅山峒蛮左甲首领苞汉阳、右甲首领顿汉凌率众寇劫商人，于潭、邵州界屡遣使招谕，寇暴不止，遣客省使翟守素发潭州兵击之，下诏曰：「汝等保于溪峒，守在封陲。况霜露之所均，固声名之攸暨。遽忘覆育遽：原作「据」，据《宋大诏令集》卷二一七改。，敢恣睢盱，毒我齐民，挠兹戎索，亦尝訹诱尝訹：原作「常诛」，据《宋大诏令集》卷二一七改。，尚或逗留逗：原作「逼」，据《宋大诏令集》卷二一七改。。既豺虎之难驯，当鲸鲵之尽戮。今遣马步大军恭行天讨。尚念迷途之众众：原作「旨」，据《宋大诏令集》卷二一七改。，宜推祝网之心。更示招携，庶几悛改。若能知非效顺，相率归降，特与矜容，更不问罪。尚兹拒命，犹或执迷，便当分布大军，同此并进， 期歼 
      
殄，合势剪除，若火燎原，不可向迩迩：原作「尔」，据《宋大诏令集》卷二一七改。当谕好生之旨，勉思转祸之言。无蹈骇机，自贻后悔。」汉阳犹保险拒命，守素进兵讨平之。 
太平兴国二年，懿州刺史、五溪都团练使田汉琼以其子弟十二人来贡，诏并加检校官以奖之。 
三年，夷州蛮任朗政等来贡。《会要》：四年，十峒首领
杨蕴送款内附。五年三月，诚州十峒首领杨通宝来贡，以通宝为诚州刺史。七月，南州刺史向行猛遣使以方物来贡。 
七年，诏辰州不得移部内马氏所铸铜柱。 

八年，锦锦：原作「绵」，据《长编》卷二四、《宋史》卷四九三改。、溪、叙、富四州蛮相率诣辰州言：愿比内郡输租税。不许。懿州刺史田汉琼、锦州刺史田汉希上言：愿两易其地。诏从之。又以知叙州舒德郛为刺史。《会要》：溪峒之酋来请命也。 

雍熙元年，黔南言：溪峒夷獠疾病，击铜鼓、沙锣以祀神鬼。诏释其铜禁。《会要》：四年十二月，诏宜、融、柳等三州蛮界人户曰：「朕抚临万国，赡养远人，唯推济活之恩，各遂舒苏之性。前知州、赞善大夫侯汀上分朝寄，全昧正经，莫能绥怀，但务侵扰，致蛮人之结集，入州境以惊骚，烧荡民居，劳动师旅。由汀滥政，致人罹灾，用示诫惩，已行降黜。汝等体兹朝旨，各务安居，乐我皇风，保其生业。若或不遵抚谕，更敢猖狂，必议剿除，永去巢穴。」 
淳化元年，知晃州田汉权言：「砂井步夷人粟忠获古晃州印一钮来献。」因请命，以汉权为晃州刺史。又以五溪诸州统军、鹤州刺史向通汉为富州刺史。从其请也。《会要》：十一月，诚州刺史杨政岩遣使以方物蜀马、锦紬、龟钿、犀甲来贡，亦溪峒之首也。二年，诚州杨政岩卒，其子衙内指挥使通王盈表请命，诏以为诚州刺史。是年，诏荆湖诸州不得擅遣衙吏及禁僧道、举人摄官等辄入溪峒。 
是冬，荆湖转运使言：富州向万通杀皮师胜父子七人，取五藏及首以祀魔鬼。朝廷以其远俗，特令勿问。 
三年，晃州刺史田汉权、锦州刺史田保全遣使来贡。《会要》：四年闰十月，诏富州刺史、检校左仆射向通汉特授检校司空。 
至道二年，上亲祀南郊，富州刺史向通汉上言：「圣人 
      
郊祀，恩浃天壤。臣虽僻处遐荒，洗心事上，伏望陛下察臣勤王之诚，因兹郊礼，特加真命。」诏加通汉检校司徒，进封河内郡侯。《会要》：开国侯，加食邑五百户。参知政事寇准上言：「通汉已尝真命，今此奏述全以罔冒。」真宗曰：「徼外蛮夷，能慕风化，宜且从所请。向去制置可也。」八月，通汉又言：「父、母、妻、姑及弟、妇今遇郊礼，(迄)[乞]行封赠。」诏惟父、母、妻循例授之。 
咸平元年，通汉又言：请定租赋。真宗以荒服不征，弗之许。《会要》：诏曰：「汝远遵朝阙，继上封章。欲于陬落之田，复位赋舆之数。虽忠勤之备 ，谅播种之异宜。前典甚明，难遵什一。乃诚可尚，有烦再三。当体绥怀，更加安抚。所请宜不允。」通汉累表请定税，帝以荒服不征，且虑奸谋扰叛，故拒之。 

二年闰三月二年：原脱，据《宋史》卷四九三补。，以下溪州刺史彭允殊为右千牛卫将军致仕，以其侄文勇为刺史。《会要》：允殊老疾陈乞，荆湖转运使张素上言，而有是命。 
三年，高州刺史田彦伊遣子贡方物及输兵器。 
四年，其酋向君猛又遣弟君泰来朝。上溪州刺史彭文庆来贡水银、黄蜡。 

五年正月，天赐州蛮向永丰等二十九人来朝。夔州路转运使丁谓言：「溪蛮入粟实缘边砦栅，顿息施、万诸州馈饷之弊。」《会要》：十月，丁谓言：「施州蛮人向者侵扰边鄙，委逐族首领会兵讨除，已获宁静。自后于州南界要害处建寨栅，益戍兵，兼与置屯田赡给，不烦辇运。其招到先叛去者蛮人头首谭仲通等三十余人，乞补职名。」帝曰：「蛮人亦不可姑息太过，当谕转运使给帖补充寨将。比来溪峒蛮人每有归投，及杀贼得功押来赴阙，皆过乞恩泽，不惟遐远空成往复，至于道路颇有害民，无厌请求，虚有縻费。可谕谓自今蛮人委实得功，只在彼量加支赐。若改补职名，即条奏以闻，不须发来赴阙。」帝常遣使问谓如何去蛮人久远之患，谓言：「若所委之官不邀功伐，不妄生事，常以安静为胜，一依前后诏条抚理制置，即蛮人不敢久远为非。」帝曰：「边境不宁，多因首臣生事。国家条制甚明，苟奉而行之，必无事矣。」六年二月，丁谓言：「黔州南蛮族颇有善马南：原作「高」，据《长编》卷五四改。，请致馆设，给缗帛给：原脱，据《长编》卷五四补。，每岁收市。」从之。四月，诏禁蛮人市牛入溪峒。 
六年四月，丁谓等言：高州义军务头角田承进等擒生 
      
蛮六百六十余人，夺所略汉口四百余人。 
《会要》：又诏谓规画久远，蛮人不知为非。谓言：「若委得其官不邀功，不生事，以安静为胜，乃可。」五月，荆湖转运使王贽上言：「近溪峒田先以蛮人侵扰，禁其垦殖。今边境安静，民复耕莳，已遣官检拔置籍，请令依旧输租。」诏蠲常赋之半。天头原批：「此注在"民得耕种"句下。」。 

七月，南高州义军指挥使田彦强、防虞指挥使田承海来贡。施州叛蛮谭仲通等三十余人来归。《会要》：诏悉补寨将，仍诏自今蛮人杀贼有功，就加赐赉，合补职者，具名以闻，勿须部送赴阙。
景德元年，高州五姓义军指挥使田文鄯来贡。 
《会要》：二年正月十二日，峡路都监侯延赏上言：「施、黔州等溪峒七百余户归业，悉以器及峒印、假命符牒送官。」天头原批：「此注在"存恤之惠"句下。」 

二年二年：原无，据《宋史》卷四九三补。，夔州路降蛮首领皆自署职名，请因而命之。上不许，第令次补牙校。《会要》：十九日，知叙州舒君旺来朝，有司言：「溪峒刺史旧例并不许入对，自余拜于殿门外。」诏君旺特令入对。溪峒刺史卒，其男皆代领刺史，君旺以其初命，故且令知州，而入对特依刺史例。 
是岁，辰州诸蛮攻下溪州，为其刺史彭儒猛击走之。 
《会要》：十五日，以故懿州刺史田汉希男汉能为检校太子宾客、知懿州。四月，帝谓宰臣曰：「富州刺史向通汉于辰州溆浦县、(谭)[潭]州益阳县广市土田，或言谋劫内地，此为次舍之备。可就命交州安抚使邵火晔俟经其地，熟察情伪及图利害以闻。」五月，夔路转运使薛颜等言：「投降蛮人首领皆以自补职名降：原脱，据上文及《宋史》卷四九三补。，请因而命之。」帝曰：「向者川峡屡扰，多擅补巡检、将领桀骜纵恣。今蛮酋所补复有此名，不可从也，第令次补牙校。」天头原批：「此注在"加(已)[邑]封"句下。」 
十二月，荆湖北路言：溪峒团练使彭文绾送还先陷汉口五十人。诏授文绾检校太子宾客、知中彭州。《会要》：辰州洛浦峒州衙内指挥使田允旻来贡，赐锦袍、银带、器币有差。 
三年，溪州刺史彭文庆率溪峒 蛮来贡。《会要》：并献方物。帝顾文庆曰：「尔善于统辖，自今盖须用心。」又谓诸蛮曰：「自此勿更为过，犯者不赦。」赐锦袍、银带、器帛有差。先是，溪峒蛮或时扰边，自文庆总领，不敢为非故也。又高州诸名豪百余人入贡。《会要》：二十四日，夔州转运使薛颜遣侍禁韩令珪押高州新附蛮首八十九人来贡水银、蜡烛、麝香、黄连、土布、花席、花幕等。 
四年五月，以高州刺史田 
      
彦伊子承宝为宁武郎将，高州土军都指挥使田思钦为安化郎将。《会要》：闰五月四日，诏：「应溪峒诸处每年进奉及差人到阙，今后溪峒诸处除刺史、知州已上名目人非泛进奉，依旧例供申枢密院外，其常例进奉人员限五日内将物色进纳，一面供报合门见、辞。合门勘会合支例物，于逐库取索宣赐。如该说不著名目，仰比类节次施行，不得邀难住滞，违者勘断。仍每遇冬月，所支官絁衫子，即支紫小绫锦旋襕，其皂紬衫子，即支皂紬锦袍襕。溪峒诸处进奉人员，衙内都指挥使、都教练使并诸色目都指挥使、指挥使、招安巡检使副，各赐官絁衫子、四两银要带、绢夹*、绢二匹、麻鞋；都押衙、都部领、大将、军将、承引官、都知兵马使、子城使，各赐紫官絁衫子、绢夹*、钱一千；散从官、步奏官、子弟、傔人，各赐皂绢衫子、钱一千。富州刺史向通汉差来衙内都指挥使、指挥使、都教练使，各赐紫官絁衫子、四两银带、绢夹*、幞头、丝鞋、绢二匹；军将，各赐紫官絁衫子、绢夹*、钱一千；散从、步奏官、子弟、傔人，各赐皂紬衫子、钱一千。」七月，南州科事龚允进等四十二人来贡白布、班布、犀角、麝香、朱砂、黄蜡、虎皮等。 
大中祥符元年三月，知元州舒君强、知古州向光普并加银青光禄大夫、检校太子宾客。《会要》：兼监察御史、武骑尉、知州事，皆转运使乞加真命故也。四月，补澧州慈利县土丁都指挥使陈士洪为三班借职利：原作「和」，据《宋史》卷八八《地理志》改。，充本县土丁都指挥使。以荆湖转运使许逖言其在边御蛮有功故也。 
八月，黔州言：磨嵯、洛浦蛮首领龚行满等率族二千三百人归顺。《会要》：是族自唐以来未尝归化者。九月，高、顺州贡奉蛮人入辞，帝谕曰：「各安部族，勿相侵扰。」有自陈亲族为邻峒所杀，求往复雠。帝曰：「事往矣，勿复论。」咸拜而退。 

十月，溪峒诸蛮献方物于泰山。《会要》：十月，东封泰山，溪峒诸蛮并来贡方物。诏以人数稍多，命使臣专于岳下馆待之。十二月，辰州大峒狤獠蛮大都头魏进武及峒主首领覃架图等以方物来贡。二年六月，叙、显、云三州衙内指挥使舒宝、舒富、向由等来贡端午水银，赐银带、衫*、鞋、绢有差。 
三年，澧州言：慈利县蛮相雠劫，知州刘仁霸请率兵定之。上恐深入蛮境，使其疑惧，止令仁霸宣谕诏旨，遂皆感服。《会要》：十月，以前富州刺史向通汉为起复云麾将军，通汉亡母晋安郡太君黄氏赠江陵郡太君。 
四年，安、远、 
      
顺、南、永宁、浊水州蛮首田承晓等三百七十三人来贡。《会要》：十二月，夔州路转运使言：「近置暗利寨，有为恶蛮能率属归投者，望补其首领职名，月给食盐。」从之。五年二月，洛浦峒刺史田仕琼来贡溪布三百匹，磨嵯峒主张万钱贡溪布三百匹，贺承天节。八月，荆湖转运使陈世卿言：「澧州慈利县蛮人侵扰汉土，臣已率兵逐归溪峒，复置武口寨控之。其酋下溪州刺史彭儒猛愿岁修贡职，望降诏慰奖。」从之。时又诏合门祗候史方至澧州，同相度侵占汉地蛮人。先是，方尝经度其事，亦称便利。至是，荆湖转〔运〕使司有请，故复命之。九月，诏荆湖北路、夔州路转运司：「今后溪峒进到户口，当议量多少支赐，更不降真命，及不令置立州名，仍分析合与支赐蛮人久例物色等第开坐以闻。」以合门祗候史方奏：「彼溪峒将略过户口却为进贡邀恩，及乞创立州名，受真命，便预逐时进奏。每所贡甚微，所费极大。」故有是命。 

五年，诏：「昨许溪峒蛮夷归先劫汉口及五十人者，特署职名，仍听来贡。」《会要》：十月，夔州路转运使上言：「辖下蛮峒日前因结构为非，发兵擒戮，始致宁静，仍归我所略人口。本州岛准所归人口数及五十人者许量置州名，补置名目，及许差人贡奉。」帝曰：「如闻此亦非便。其间远僻蛮峒连接汉户之处，亦有旋虏充数以邀锡赉，自今严行禁止之。」 

其年，夔蛮千五百人乞朝贡。上虑其劳费，不许。《会要》：是月，溪峒蛮人请赴阙朝觐者千五百人。朝议以道途往来，公私劳费，遂令转运使定夺以闻。除令上京奏裁外，余止就彼犒设，量行支赐遣之。又令使臣一人沿路押伴，钤辖齐肃，无致扰人。因诏：「蛮人有来贡者，选使臣一人部押，先须搜索兵刃器械，每程与驿官同给驿料。如抚遏蛮人不致违越，理为劳绩，不即钤辖，即行责罚。若牙校部送者，与迁一资，仍与优稳差遣。或与蛮人同为违越，亦当停削。」又诏：施州溪蛮朔望犒以酒肴。《会要》：闰十月四日，荆湖转运使陈世卿言：「前请于澧州慈利县置澧州、武口二寨，今蛮人悉归溪峒。」诏奖之。 
闰十月，五溪蛮向贵升及磨嵯、洛浦蛮来贡。《会要》：十二月，溪峒蛮张文裔等八百人来朝。 
六年，夔州蛮彭延暹、龚才晃等来贡。《会要》：六年四月，五溪蛮向彦胜、四进戎等来贡端午水银。辰州溪峒都指挥使魏进武率山傜数百人数寇城砦，朝廷不欲发兵穷讨，乃降诏招谕。《会要》： 
      
十月，知荆南军府朱巽言：「辰州卢溪县土丁都头魏进武等率山傜数百侵扰溪寨，已遣本州岛监押部兵掩袭。」帝以本州岛官不可并出，亟令留一员在州，仍降诏谕进武等令还溪峒，如有所诉，委本州岛裁酌施行；若无故啸聚，即便宜抚遏，件析以闻。七年二月，荆湖转运使上言：「魏进武已招赴卢溪县请罪。」诏分屯诸军，止留五百人戍县境。三月，诏辰州张纶于卢溪县建道场五昼夜，仍令丰洁致祭。 
七年，进武诣吏请罪，署为三班借职、监房州税，仍赐装钱。《会要》：进武自言房州接归、峡山路，颇迩蛮界，乞移他所。遂改于淮南。八年二月，邕州上言：「得知思琅州侬承政状，乞归化从输。诏转运使相度，如经久不致生事，即从其请。 
八年，诏中彭州彭文绾岁赐锦袍。《会要》：又赐下溪州刺史彭儒猛奖诏，以辰州言其捕获蛮寇故也。九年八月，诏溪峒蛮人因朝奉遣回者，并令夔州路转运使勘会，贡方物者，人赐彩三匹、盐二十斤，无方物者，人彩二匹、盐半斤，其近上首领即加赐二两银 一。天禧二年闰四月二十八日二年：原作「元年」，按天禧元年无闰四月，据《长编》卷九一改。，知辰州钱绛言：「正月二十七日，与供备库副使李守元、入内供奉官江德源等入下溪州，(收)[攻]破寨栅，斩蛮人六十九级，降老幼千二百二十人，收器械甚众，招获彭儒猛男仕汉等，部送赴阙。」 

天禧元年，溪州蛮寇扰，遣兵讨之。《会要》：十一月，以辰州溪蛮为梗，再遣侍禁合门祗候刘永崇、入内供奉官江德源驰往安抚，如敢拒命，即发鼎州戍兵讨之。 
二年，辰州都巡检使李守元率兵入白雾团，擒斩蛮寇，降其酋。知辰州钱绛等入下溪州，破砦栅，斩蛮六十余人，降老幼千余。刺史彭儒猛亡入山林，执其子仕汉等赴阙。诏高州蛮捕儒猛来献者，厚加赏典。《会要》：二年正月，江德源上言：「辰州都巡检使李守元部白丁会诸蛮入白雾团，讨击生擒蛮寇十五人，斩首万级，获器甲二百，招降酋首董文千、王文象等二百余人。」诏高州蛮如能捕儒猛来献者，当量其功，或授刺史，赐州额、牌印，其次第与补置给赐，许其进奉。二十六日，上溪州衙内指挥使鲁文足等一百八十九人进奉，其赐衣服、腰带、麻鞋分物。文足等乞比去年冬月例支赐锦衣，卒不肯受。诏所有分物，却令于逐库送纳。闰四月，补下溪州蛮彭仕汉为右班殿直，彭儒霸、儒聪并为三班借职，赐衣冠、缗帛。 
其年，儒猛因顺州蛮田彦晏上状本路， 
      
自诉求归，转运使以闻。上哀怜之，特许释罪。《会要》：五月六日，夔州路转运使上言：「得顺州蛮田彦晏等状，具言彭儒猛哀诉求顺向。」乃下诏曰：「怀远之方，推恩必厚，念劳舍过，抑有典常。下溪州彭儒猛，负衅逋逃，久困羁旅，其子仕汉等已束身归服，并列班秩，儒猛亦远陈诚恳，深足哀矜。俾均在宥之仁，式启自新之路。宜特释其罪，仍加录用，令高州等处诸族蛮人以此招谕，如挈属来归，愿给田耕凿，许从所便；愿还溪峒，亦听其请。诏谕之人，亦以等第加酬奖。」是月，彭儒猛表纳所略人口、器甲等，诏辰刑通判刘仲象召至明滩，歃血为誓，赐锦袍、银带遣之。富州刺史向通汉率所部来朝，贡名马等物。《会要》：十五日，富州刺史向通汉率所部九十二人来朝，贡名马、丹砂、银装剑槊、兜鍪、锦牌，赐通汉袭衣、金带、靴笏、器币、鞍勒马，其子光泽、孙守忠、甥张处厚、门客邹师说、都知兵马使黄德文已下，各赐衣冠、器币有差。二十一日，向通汉表乞日奉朝请，以面天颜。帝以其远人，且复时暑，特令五日一起居。六月十一日，又上《五溪地里图》一，乞留京，许之。十三日，乃以通汉为检校(大)[太]傅、本州岛防御使，依前五溪州都防御使，增食邑封，加保顺功臣，所纳疆土复赐之。以其子光泽为右班殿直，孙守忠为三班借职，甥张处厚为殿侍，门客进士邹师说同学究出身。初，本路以富州本是蛮界，不可建置郡县，及以吏部统辖为请，故通汉赴阙，复有是命。七月，通汉再表乞留京师，诏不许，以通汉子殿直光泽监鼎州税，孙借职守忠巡辖荆南鼎州马递铺，并从其请也。又言：「自今赐冬服使臣望许至臣本州岛，所冀陬落得识使命。」从之。及入辞，特赐袭衣、金带。通汉本青州人，唐僖宗朝隔在溪峒，因母疾，不茹荤迨今三十年，言语与中华无异，所居与辰州接境。时王师讨彭儒猛之叛，通汉表请纳土入觐，故优礼之。十二月，补辰州牙校田保崇为三班奉职，赐公服、靴笏、银带、缗钱。初，下溪州彭仕汉为盗，保崇往执而出之，故有是赏。三年二月十一日，辰州言：富州防御使、五溪都防御使向通汉卒。诏赐缗帛、羊、酒，命其子光舜袭知州事。十三日，知辰州张纶上言：下溪州蛮彭儒猛昨自为非，结誓之后，颇恭朝命，而州民多在市侵凌，望委州将觉察。」从之。十八日，知富州向光舜卒，请以向通汉第二子光宪继知州事，许其进奉，从之。六月，命内殿崇班合门祗候张纶赴辰、澧、鼎州，安抚招捉蛮人。知辰州史方、知澧州曹克己、辰澧鼎州都监巡检使柴忠、荆南驻泊都监赵振同其事。十二月，富州蛮首向光泽表乞纳土。帝曰：「得此何用 必其亲族不相容尔。当令转运使察之。」洎奏至，果如圣虑，遂不许。 
      
初，北江蛮酋最大者曰彭氏，世有溪州。州有三，曰上、中、下溪，总二十州，皆置刺史，而以下溪州刺史兼都誓主，十九州岛皆隶焉，谓之誓下州。《会要》：五年十月，荆湖北路转运使上言：「知上溪州彭君保卒，请令其弟君佐代知州事，望降真命。」从之天头原批：「此注在"下溪州，赐以袍带"句下。」。 

天圣七年圣：原作「禧」，据同书蕃夷七之二四、《长编》卷一○八、《宋史》卷四九三考改。，遂以其弟仕羲贡方物。明道初，仕端死，复命仕羲为刺史，累迁检校尚书右仆射。自允殊至仕羲，五世矣。仕羲有子师宝，景佑中知忠顺州。《会要》：仁宗天圣元年二月，知夔州史方上言：「顺州蛮田彦晏、承恩等结构作过，攻施州宁边寨。见集施、黔州义军，令差都指挥使牟汉卿、秦施煦等捉杀到溪峒子弟，夺器甲甚众。」诏奖之，其得功人赏以盐、彩。闰九月，夔州转运使刁湛上言：「顺州田彦晏等各以悔过纳命，已送先略生口、器甲入官，望不授以刺史，止给知州告身，自今依元定人数许令进奉。」诏授宁远将军，依前知顺州，仍召彦晏等亲赴边寨，饮血设誓。彦晏初攻破施州宁边寨，刁湛召令饮血结誓，乞舍过，许令依旧往。诏释其罪，所欠金银、匹帛、粟米特与放免，所欠户口即责近限送官。湛上言，特降 书奖之。二年正月，都进奏院言：「有武宁州教练使吴知福等到京，称当州本属下溪州管下，昨有安抚使入峒安抚，起立武宁州名。今奉知本州岛彭仕罕、押案副使彭文述差押进奉贺正溪布上京。院司勘会：自来下溪州管下别无武宁州进奉名目，未敢依例收接表券。」诏都进奏院、客省、合门依溪峒诸州逐年四节进奉例施行。五月十四日，荆湖北路转运使上言：「知古州向光普置佛寺一区，乞乞赐寺额，及依富州例赎度行者二人。」诏以「报国」为额，每岁度行者一名。二十二日，知辰州刘永崇上言：「摄懿州判官牟坦久在溪峒钞夺贡奉关谍，蛮酋今捕赴阙，望与散参军安置。」特诏黥面配京东州本城收管。四年二月，夔州路溪峒归顺蛮人田思钦等三百二人来贡方物，时夔州路转运使得溪峒诸州状，即遣赴阙。枢密院奏：「蛮人入贡人数非少，本路并不奏禀朝旨，辄令赴阙，乞行荆湖转运使差官取勘。」从之。三月，枢密院言：「溪峒蛮人每年一次上京进奉人数不少，例皆凶愚，访闻往来搔扰官私。欲下夔州路转运使，只作在彼意度，勾唤高、顺等诸州头首审议，以蛮人进奉涉路冲寒，多有死亡，自今或只将进奉土贡物纳于施州，贡表诣阙，其差来蛮人，依元定数即就施州给赐例物，发回溪峒。如得稳便，即令蛮人连书文状，取候朝旨。若愿得食盐，亦听 
      
就近取射数目，比折支与。若蛮人坚欲诣京买卖，即许每十人内量令三二人上京。」从之。八月，夔州路转运使王立等上言：「臣差人唤到安远、矢赐州、南州、顺州、保顺州向万勇等审问，愿依今年条约，如逐州欲得上京货易，每三年一次，于元定数十人内量差三二人上京。惟高州刺史田承进一族六州未有申报。况已有天赐等州体例，欲望一例降诏，令自天圣四年为始。」从之。六年七月，辰州言：「知溪峒忠顺州彭儒赞捉杀得贼人罗万强等，乞依上溪州义军都指挥使彭文贵等例支赐红巾、锦袄、腰带充赏，更支赐盐三百斤。」从之。十月，夔州路转运使言：「溪州蛮人高州刺史田彦晏等乞加恩命。」从之。八(月)[年]四月，诏邕州：「今后钤辖所管溪峒州县人户，令各守地分安居，不得(牙)[互]相劫略。本处小事及输税迟延，只州司移文，委本州岛县勾当人员催遣，不得差人入峒。或事须追问，即选差衙前往彼勾当。仍钤辖不得接便妄行威势，搔扰取索良口钱物，充下担发遣。如违，勘逐不虚，当科违制之罪。」景佑二年五月，知桂州田丙言：「宜州管下镇宁州蛮莫陵等七百余人内寇。」诏遣西京作坊使郭志高、合门祗候梁绍熙捕讨之。广南西路转运司复言：「蛮贼莫陵、边人覃敌争田，互相雠杀，其众才百余人，而宜、融、柳州同巡检凌仲舒妄言七百人。今既诣降，已勒誓状，放还镇宁州。」诏莫陵等尝杀害官吏陵：原作「凌」，据上下文改。，而转运司擅释之，并仲舒妄增贼数，并令劾罪。续诏转运使魏瓘：「宜州蛮莫陵等既请降，宜令还所略人户。若不从命，即并兵追讨之。」六月，广南西路提刑司言：高、窦州蛮獠陈友明等寇海上。遣左侍禁合门祗候侍其洙、右侍禁米光浚捕讨之。三年正月，辰、澧、鼎等州五溪十峒巡检安抚使张纶言：「蛮首修贡如故，仍购还所略民，遣官与盟，刻石于境上。」先报辰州溪峒蛮彭氏内寇，以纶知辰州，纶至，筑逢山驿路，贼不得通，乃遁去。又修新兴寨，凿井导泉以便民，俄徙渭州。未几，蛮复入寇，故命纶往焉。二月，广南西路转运司言：「邕州申：峒蛮掠思陵州冯详峒生口，及杀登 镇将等，已会兵追击之。」庆历元年十二月，湖南溪峒知徽州杨通汉贡方物。三年九月，湖南转运司言：桂阳监蛮傜内寇。诏发兵捕击之。事具「出师」。四年二月，广(司)[西]钤辖司言：宜州蛮区希范领众破环州，又破镇宁州。诏本路转运、钤辖司亟发兵捕击之，即毋得深入。四月，以京西转运使、虞部员外郎杜 为刑部员外郎、直集贤院、广南西路转运按察使兼安抚使，命讨宜州叛蛮。续诏出榜，有获区希范、区正辞、蒙赶者，每一名赐钱三十万、盐千斤、绵袄子、银腰带。明年三月， 至环州，讨杀蛮贼，区希范平。希范，环州思恩县人，尝举进士，试礼部。景佑五年，应募从官军击安化州叛蛮，既而诣登闻求录用。下宜州，而知州冯伸己言其妄要 
      
赏，朝廷遂编管全州。未几，辄遁归，与其族百余人谋为乱，将杀伸己，据广西一方，建大唐国，推白崖山首蒙赶为帝，叔区正辞为奉天开基建国桂王，自为神武定国令公、桂牧，凡伪补三十余人。庆历四年正月十三日，领众二千余人破环州，劫州印，以环州为武成军，又破带溪寨，下镇宁州及普义寨义：原作「乂」，据《长编》卷一四六、《宋史》卷四九三改。。宜州捉贼李德用出韩婆岭击却之，(复)[获]伪将崔盈、谭护二人，希范遂入保荔波峒，间出拒官军。明年，转运使杜 大领兵至环州，使人诱其党六百余人，绐与之盟绐：原作「绍」；盟：原作「盗」，均据《宋史》卷四九五改。，饮以药酒，因得尽擒杀之。后三日，得蒙赶、区希范、区丕续等千数人，醢赐诸溪峒。皇佑元年四月，改邕州管内溪峒波州为安平州。三年正月，以辰州溪峒彭师宝知上溪州，仍令干元节贡献如旧。师宝，仕羲之子，自庆历四年绝其贡(举)[奉]，至是，累投本路纳款，求知上溪州，故特命之。三月十七日，荆湖南路安抚司言：「邵州溪峒中胜州舒光银陈述杀贼劳，乞赐中胜州名额。如不许，止乞依旧例赐盐一千斤、绢一百匹为酬奖。」从之。五年八月，湖南安抚司言：「邵州溪峒舒光银捍贼有劳，请于本峒置中胜州。」从之。至和元年正月，广西南路转运司言：「昨送黎贼符护奴婢十人还峒中，而符护复以所留琼崖州巡检三班借职慕容允则及军士五十六人来归，允则道病已卒。」诏军士悉贷其罪。是月，广西路经略司言：融州大邱峒首领杨光朝内附。九月四日，夔州路转运都监司蒋贲等言：「乞施州管下元进奉蛮人向永词等乞与量蛮人进奉，仍与永词降赐真命归明州都巡检名目 告付与。」从之。二年正月，荆湖北路钤辖、转运司言：知龙赐州彭师党以其族来归。诏本路常加存抚之，仍议所与官及所居处授田顷亩之数以闻。是月，邕州言：苏茂州蛮内寇。命广南西路经略安抚司发兵捕击之。十七日，诏荆湖北路都钤辖、转运司体量蛮人彭仕羲即目结集蛮军多少，欲往何处作过，仍具控扼经久利害以闻。十月，荆湖北路转运司言：下溪州蛮彭仕羲举众内寇。诏本路发兵捕击之。嘉佑元年三月，广南西路安抚司言：融、桂等州蛮人杨克端等一百三人内附。八月，诏湖北路钤辖司：下溪州刺史彭仕羲侵扰边境，为患不已，其相度招安之。九月，诏诏：原无，据《长编》卷一八四补。：「知荆南府魏瓘、荆湖北路转运使王绰、知辰州窦舜卿所奏彭仕羲遣衙内指挥使覃师明欲归款所：原作「并」，据《长编》卷一八四改。须令自赍降表至澧州，始行抚纳之。其十三州刺史进奉，宜与减落五七州，仍具处置次第闻奏。」三年八月，荆湖北路转运司言：「已招安彭仕羲，省本路军马。」仕羲盖盘瓠之种，所居即汉黔中，唐彭水之地，其俗阻五溪，历代荒谲不常。唐末诸酋分据其地，自置刺史，而彭氏素有溪州。晋天福五年，有彭志愁者，出寇辰、锦，进围澧州，湖南节度马希范讨不能下，遂与志愁约和，而五州酋豪既来盟， 
      
乃立五(桐)[铜]柱为界，其后子孙多世袭之。国初，彭氏纳牌归顺，许通市易。咸平中，降真命，赐管下二州名，许贡奉京师。命景德中，有彭文庆者来贡方物，真宗尝面戒之。后有彭儒猛、彭文绾、彭仕汉等继以修贡。仕羲祖父五世袭下溪州刺史，兼都誓主，其诸州将承袭，必率蛮首共议子孙若弟侄亲党之当立者，具州名文移辰州，州(史)[吏]保明，止申钤辖司，然后以闻，而赐 告、印牌，每隔江望拜阙庭而受恩。其州有上、中、下溪、龙赐、忠顺忠：原作「中」，据《宋史》卷四九三改。、保静、感化、永顺顺：原脱，据《宋史》卷四九三补。、懿、安、远、新、给、富、来、宁、南、顺、高等州，每州有押案副使及校吏，皆自补置之。至和二年，仕羲纳其子上溪州师宝之妻，师宝乃与其子师党投辰州，告其父之恶，且言将有谋叛。于是知辰州宋守信与通判贾师熊、转运使李肃之共议领兵丁数千人入峒讨伐，即以师宝为之向道。兵既至，而仕羲遁入峒，不可得，官军战死者十六七。后蛮獠数侵省地，不复可制，间遣吏谕以朝廷之意，使复立誓，许通贡奉。辄慢命不从。乃遣三司副使李参李：原脱，据《宋史》卷四九三补。、文思副使宝舜卿、侍御史朱处约、转运使王绰经制讨伐之事，大领兵问罪，令减去五七州贡奉，然后许以改过自归。而仕羲自陈本非有侵轶不顺之状，因以子悖逆，而守信等擅伐无辜，愿以二十州旧地复贡奉，永以向化。既又遣殿中丞雷简夫往议，而至是以所掠兵丁共五十一人、械甲千八百九事并蛮众七百人赴誓场饮血就降，而遣师宝知龙赐州，戒勿杀，而荆湖之间遂无事。五年六月，广南西路经略司、邕州言言：原脱，据《长编》卷一九一补。：甲峒等处蛮贼五千余人内寇。诏邕州发兵攻讨之。十一月，湖南安抚司言：「旧制，溪峒知州卒，令其首领推所当承袭者，许进奉为知州，俟抚遏蛮人及五年，即奏授 告。今邵州溪峒知徽州杨光倩承其父通汉已及七年，无他过，请授以真命。」从之。十二月，广南西路转运司言：甲峒蛮寇邕州。诏安抚使余靖等发兵捕讨之。七年八月，开封府言：「得知下溪州彭仕羲状，乞与同誓二十州每岁入贡，于榷货务使钱五百贯，下鼎州市诸物归峒。」从之。八年八月二十五日，知辰州段继文言：「石马崖客团人户为溪州蛮彭仕羲所据，臣欲诱谕使投辰州为汉民，缘集边事须钱物，乞特赐钱付臣支用。」诏赐钱五百千。治平四年十一月二十九日，神宗即位，未改元。邵州管下溪峒知中胜州舒光银进表，乞管内舒光财等同随例进奉，及乞给券。诏许舒光财进奉，券与舒光银等，共给六道。十二月，荆湖北路都钤辖转运司言：「乞今后降下溪州刺史彭仕羲 告，与依旧于"光禄大夫"上带"金紫"二字。以蛮人不晓品秩，累诉除落"金紫"二字，不满其所望也。」从之。神宗熙宁三年八月十五日，辰州言：「权发遣下溪州事彭师晏言："退纳喏溪地土，乞承父仕羲知州名额。"州司欲乞放行进奉，及建明溪寨、通望、连云 
      
两堡，却于喏溪口北岸筑一堡，差明溪寨兵马监押一员并两堡并丁守把，据其要害，绝蛮人侵占省地便利。」诏令本路钤辖、转运司定夺闻奏。荆湖北路转运司言：「溪峒下溪州军衙并誓下诸州保明故刺史彭仕羲男师晏承充下溪州知州，并师幸承任富州知州。内师幸依例进奉，候五年抚遏手下蛮民别无过犯，方与保明奏降真命 告。」并从之。师晏，祖儒猛，父仕羲，世为下溪州刺史。仕羲颇黠骜，数侵盗地，边民不安，于辰州界喏溪起铺。嘉佑中，雷简夫、窦舜卿受命招安，令仕羲归所侵地，不肯，以兵丁逐之，暂去复来。八年，知州段继文遣指挥曹振等以众数千人攻之不克，至是，为其子师彩所杀。师彩自称权发遣下溪州，既弒其父，知众不伏，专为暴虐，贼杀不辜，虏其妇女，夺诸州贡物。其兄师晏结同巡检彭仕选、都指挥使周允荣等攻围师彩，杀之，并其党田忠财等三十余人皆死，纳誓表并归喏溪地，因辰州以闻之。十一月二十七日，知辰州张崇义言：「知下溪州彭师晏退仕羲侵地，筑堡已毕，仍乞以镇溪寨为名。」从之，仍赐 书奖谕及赐器币。四年二月十八日，夔州路转运司言：讨杀叛贼李光吉并破本人新寨等。诏夔州路捉杀夷贼梁承秀、李光吉、王兖等一行军兵土丁各等第与特支，仍遣使传宣抚问。先是，渝州南川、巴县夷税户李光吉、王兖、梁承秀三族各有北客数千家，侵害汉户，人莫敢言。转运使孙抃、判官张诜奉诏穷讨累月，乃就诛，始复宾化县，属著作佐郎章惇经制，凡得三族之地云。五年二月十六日，辰州言：「知下溪州彭师晏乞纳马皮、白务峒地土，依例转刺史，改支逐年衣袄色额，加食盐，并乞母、妻进邑号。」诏彭师晏与下溪州刺史，母、妻并与邑号，其衣袄、食盐，令钤辖、转运司相度依自来体例施行。七月，遣中书检正官秘书丞、集贤校理章惇往荆湖南路察访，始经制蛮事也。闰七月二十一日，以东作坊使石鉴充荆湖北路钤辖兼知辰州，因辰州布衣张翘上书言南、北江蛮衰弱，可郡县之。朝廷以广西兵马钤辖刘策知辰州，即图之，策如翘请，遣其子图上方略。未几，策卒，乃遣鉴，始用事于南、北江也。十月，章惇发檄喻告开梅山道，而蛮徭争辟道路以候，得其地，东起宁乡县司徒岭，西抵邵阳白沙寨，北界益阳四里河，南止湘乡佛子岭。六年六月，南江向永晤等归明二十五人，并补授以官。九月二日，荆湖北路转运司言：辰州南江将官杨万与与蛮'敌。有诏杨万迁两资，(余)[余]迁资减磨勘。六日，辰州南江归明溪峒硖州军牙头首指挥使向真赠内殿崇班牙：原作「于」，据《长编》卷二四七改。。以章惇言真说喻蛮人有劳，后为蛮舒先旦等驱略并屠其家也。十月一日，融州外略蛮人乞开通道路，抄札人口，建置州县城寨。从之。是月，诏：「许施州蛮人许 
      
将金银估实直钱数典当粮米，如及七年不收赎，即行变转。」初，施州蛮人例因灾伤，量以金银倍估其直，质米于官，官司不能禁止。至是，始令估实直以易之。二十七日，知桂州沈起言：「已差兵甲防托蛮贼。窃虑辰州讨贼将卒不分蛮贼曾与不曾作过，一例杀戮，乞下章惇约东。」从之。十二月十二日，孙构奏构：原作「沟」，据同书选举三三之一三、《宋史》卷三三一《孙构传》改。下同。：招谕北江下溪州刺史彭师晏内附招：原作「诏」，据《长编》卷二四八改。，具地里、四至、户口数目以闻。诏令章惇相度处置。十三日，熊本言：「相度泸州纳溪寨乌蛮出入道路，令添兵防托，及移路分都监廨宇就彼。」从之。八年正月二十一日，权发遣荆湖南路转运副使蔡火晔言：「招谕到蛮人舒光旦、杨晟坚，乞各补一官支俸，许居依旧溪峒。」诏舒光旦与右班殿直，杨晟坚与借职，余并从之。闰四月五日，知沅州谢麟言：「招到溪峒草呼、古诚等州二十三州峒，二千七百一十九户，九千四百九十六丁，情愿出纳课米，量支食盐，逐州知州仍乞补授班行。」诏杨光富补右班殿直富：原阙，据《宋史》卷四九四补。，杨昌进等五人并补奉职，杨晟坚等十六人并补三司军将，候纳到课米，即给以盐。八月十五日，蔡火晔言：「据全州并邵州关峡寨言：招谕到未归明平水等三十团峒头首杨晟进等乞归明，依例出给课米，献纳器甲。所纳课米乞依前来归明团峒体认展限。」从之。十二月十三日，荆湖北路转运使孙构言：「沅州招纳伪地、林、锦等十三州归明，得户三千九十，丁六千四百四十一，逐州分认岁入课米，以盐酬之。州界远者六十里，近者四十里，请补知州等官。」诏授地、林、锦州杨昌蛮等十三人为班行军将。构又言：「古诚州杨昌衔等原罢进奉授官。请补昌衔右班殿直，弟、侄、男等十人为三班奉职、借职、差使、下班殿侍、土军都头。」并从之。九年五月二十四日，熊本言：权梓州路转运使陈忱措置到泸州淯井监山前后拾州，纳溪后蓝、顺、宋宋：原作「送」，据同书蕃夷五之五二改。、纳四州、安乐、武都等夷人输款纳租，把拓边界。」赐忱褒诏。十一月一日，荆湖北路转运司言：「勘会溪州归明人户委得不曾作过，又本处去岁亦是灾旱，今年并值霖雨，畲种失时，乞依辰州所奏，许令南江富、古等州不作过人例，候五年满日，起纳丁身税米。」从之。元丰元年四月七日，权发遣荆湖北路转运判官马诚言：「体问山徭丁先锋初因雠杀地客王聪王：原作「主」，据《长编》卷二八九改。，其后沈大鼻等乘势劫略，见今保险保：原作「堡」，据《长编》卷二八九改。，迁徙不常，官军难于追逐，臣已立赏招捕。乞止令湖南差兵防截追逐赴本路出降。」诏荆湖南路安抚司晓谕徭贼于北路投首，仍多差兵丁防截，如已在南路归穷，即安存，奏听旨。 
十八日，马诚言：徭贼丁先锋等纳木契乞降。诏诚：如首领实愿降，听收木契，毋遣人招唤。二年四月十八日，广南西路经略司言：「顺安州贡峒等旧隶邕州，昨宣抚司因收复广源，分隶顺州，乞还旧隶。」从之。五月九日，广南西路经略司
  </div>
  <div class="pagination">
   <a href="宋会要辑稿_page374.html">
    上一页
   </a>
   <span>
    ...
   </span>
   <a href="宋会要辑稿_page370.html">
    370
   </a>
   <a href="宋会要辑稿_page371.html">
    371
   </a>
   <a href="宋会要辑稿_page372.html">
    372
   </a>
   <a href="宋会要辑稿_page373.html">
    373
   </a>
   <a href="宋会要辑稿_page374.html">
    374
   </a>
   <span class="current-page">
    375
   </span>
   <a href="宋会要辑稿_page376.html">
    376
   </a>
   <a href="宋会要辑稿_page377.html">
    377
   </a>
   <a href="宋会要辑稿_page378.html">
    378
   </a>
   <a href="宋会要辑稿_page379.html">
    379
   </a>
   <a href="宋会要辑稿_page380.html">
    380
   </a>
   <span>
    ...
   </span>
   <a href="宋会要辑稿_page376.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
