<!DOCTYPE html>
<html>
<head>
    <meta charset="UTF-8">
    <title>续通志 - 第 1060 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1060 页/共 1359 页</h1>
    <div class="content">
　　△刘容

　　刘容字仲宽其先西宁青海人高祖阿勒华西夏王尚食西夏平徙西宁民于云京容父海川在徙中后遂为云京人容幼颖悟稍长喜读 
书善骑射中统初入侍皇太子于东宫命专掌库藏每退直即诣国子祭酒许衡衡亦与进之至元七年世祖闻容知吏事命权中书省掾事以 
忠直称十五年奉旨使江西抚慰新附之民或劝其受遗以赂权贵容曰剥民利已吾心何安使还惟载书籍数车献之皇太子忌嫉者从而议 
之由是稍疏容容亦终不辩会立詹事院容上言曰太子天下本苟不得端人正士左右辅翼之使倾邪侧媚之徒进必有损令德闻者是之俄 
命为太子司议改秘书监未几出为广平路总管以疾卒于官

　　△嘉鲁克鼐达实

　　嘉鲁克鼐达实辉和尔人通天竺教及诸国语世祖召入朝命从国师习其法及言与字期年皆通以辉和尔字译西天西番经论西南小 
国星噶尔德威二十余种来朝嘉鲁克鼐达实于帝前敷奏其表章诸国惊服朝议兴兵讨暹罗国斛马八儿俱蓝苏木都刺诸国嘉鲁克鼐达 
实请遣使谕以祸福不服而后攻之帝纳其言命使往降者二十余国至元二十四年擢翰林学士承旨遣侍成宗于潜邸且俾以节饮致戒成 
宗即位迁大司徒仁宗即位加开府仪同三司是年卒

　　△奇尔济苏

　　奇尔济苏蒙古阿齐台氏曾祖巴尔斯布哈从攻奈曼钦察俄罗斯满济勒噶回回诸国常为先锋破敌太祖嘉之及谕降丰州云州擢充 
宣抚使祖呼雅克和斯袭职改河中府达噜噶齐卒父伊实摩建康路达噜噶齐致仕奇尔济苏初以宿卫克博啰齐至元二十五年擢司农少 
卿累升行湖广平章讨平海南生黎诸峒寨大德三年 【按地理地征东行省立于大德三年原文作二年误今改正】 改征东省平章政事 
高丽刑政无节官冗民稀因悉加裁正以闻有旨征入见俾条析便民事宜五年复拜湖广平章踰年改陕西以目疾还京师加官至云南诸路 
行省左丞相卒子鄂勒哲湖广右丞征广西贼卒于军

　　△巴勒丹

　　巴勒丹辉和尔人 【按原史旧作苏尔约苏图和琳传而多载其子巴勒丹事迹今改作巴勒丹传】 父苏尔约苏图和琳太祖时来归 
从征回回国还事睿宗于潜邸以为真定路断事官巴勒丹事世祖为博啰齐鹰房万户从征哈喇章及额哷布格俱有功后从裕宗北征至托 
哈尼噜衮命归守真定未几改隆兴府达噜噶齐遥授中书右丞居三年海都叛奉旨从噶玛拉太子往征之师还卒赠司徒子阿里实登德服 
阿萨尔琳沁俱以仕显

　　△乌鲁斯

　　乌鲁斯喀喇氏曾祖哈斯巴延为庄圣太后宫牧官祖海都从宪宗征钓鱼山殁于阵父莽赉特穆尔世宗时为笔且齐乌鲁斯以内府笔 
且齐至元中拜监察御史迁云南行省理问后以忤僧格被谮籍其家唯金玉带各一黄金五十两皆帝所赐者乃获免二十六年置八番罗甸 
宣慰司进宣慰使时诸蛮叛服不常乌鲁斯平之乃立安抚等司以守焉 【经世大典及元地理志并作至元十六年事本传系之二十六年 
恐误】 二十八年平杨都要等累官至四川行省平章政事至大二年召还皇庆二年卒赠益国公子博啰布哈初直宿卫至大元年为翰林侍 
讲学士以父疾归侍延佑四年复入侍至治二年袭授河南府同知子察罕布哈萨禧总管府副达噜噶齐

　　△多罗台

　　多罗台唐古氏祖苏尔楚太祖时以业弓进赐名齐勒乌兰命为弓匠百户卒父塔尔呼台袭职额哷布格叛从战于苏玛勒图之地死之 
多罗台从万户伊苏岱尔伊啰斡齐等累战有功授前卫亲军百户积官芍陂屯田千户所达噜噶齐后以疾退弟库库楚亦业弓尝献所造弓 
帝称善问知为塔尔呼台之子因试之射命为近侍明年武备寺臣复以其弓献且瘈用之擢为大同路广胜库达噜噶齐广胜者贮兵器之所 
时总管唐古哈雅以库作公署寘甲仗于虗廪多被蛊鼠之害库库楚言于帝复之使者色辰布哈纳苏罗丹以檄取鹰房军衣甲弓矢库库楚 
责其入文书领去宪副巴埒默令毋入文书库库楚不从事闻帝命笞色埒默罢之累官大宁路总管卒于官多罗台之子托观初直宿宁厯官 
至四川廉访司佥事枢密院都事升断事官尝上疏请停罢修寺及省减供佛饭僧之费又请富商大贾宜与军民一体应役回回诸色人等不 
许赉宝中卖以虚国用其辞恳当时称之

　　△额森布哈

　　额森布哈蒙古齐喇氏祖实喇阿古尔兄弟四人长图卜布哈次齐哩克季哈喇阿古尔方太祖微时齐哩克巳深自结纳偕兄弟率属来 
归太祖遇之特异他族命为笔且齐长实喇阿古尔早世其子博尔欢事睿宗入宿卫宪宗即位与蒙古萨勒密赞谋议拜中书右丞相遂专国 
政至元元年以党附额哷布格论罪伏诛于四人额森布哈初世其职为笔且齐长裕宗封燕王世祖命为之传且谓之曰额森布哈旧臣子孙 
闲习典故尔每事问之必不使尔为不善也二十三年拜云南诸路行中书省平章政事时阿郎可马丁诸僰夷为变讨平之遂立登云等路府 
州县六十余所官其酋长定其贡税边境以宁大德二年迁湖广行省平章为政明决会汴梁行省有妖狱飞语连湖广平章政事刘汉杰右丞 
燕公楠朝廷诏二人入二人与额森布哈尝有违言至是急遣使附奏明其无他二人皆得释八年迁平章河南行省河决茖黎堤督有司备之 
汴以无患 【按河渠志载大德九年黄河决徙弣近汴梁几至浸没本处官司权宜开辟卒无成功语异本传】 九年进拜湖广等处行省左 
丞相至大二年卒天厯二年赠恒阳王谥文贞子五人曰额琳沁曰图噜曰塔斯曰齐喇曰阿勒坦事成宗袭长宿卫有旨给传往侍其父以孝 
行闻拜海北海南道宣慰使都元帅时海岛生黎叛服不常阿勒坦威望素着夷人帖服皆愿输贡税至大二年奔父丧于武昌以哀毁致疾卒 
天厯二年追封特进赵国公中书左丞相谥贞孝

　　△伊奇哩

　　伊奇哩女真人幼颖悟及长以孝友闻事世祖潜邸得备宿卫中统初命参议陕西行院事未几改行省断事官复入宿卫李璮平朝议选 
宿宁之事监汉军伊奇哩监军于毗阳至元七年命为监战以所领军围襄阳筑一字堡以张军势一时名将索多刘国杰李庭等皆隶麾下攻 
樊城率其军先登破之所受赐悉分将士十一年从丞相巴延次郢州时粮储不继伊奇哩攻江陵龙湾堡得粟万石众赖以济大军东下宋将 
夏贵迎战于阳逻洑 【阿珠巴延等传并作阳罗堡】 巴延未至众欲少俟之伊奇哩曰兵贵神速机不可失宜及其未定而击之遂直前冲 
贵军获战船百余贵败走十二年攻常州伊奇哩造云梯绳桥以登遂克之徇下安吉诸州十三年宋降巴延命伊奇哩监守其宫号令严肃秋 
毫无犯入朝录功迁浙江宣慰使镇守绍兴十九年卒子齐拉衮江东廉访使托克托淮东宣慰使

　　△郑温

　　郑温真定灵寿人初从中书钮祜禄纳罕南征授千户宪宗征西川温四月不解甲史天泽言其功帝曰朕所亲见也赐名伊克巴图还至 
阆州奉旨分军守逻天泽命统四千人警逻钓鱼山中统三年李璮叛诏温以军还讨至济南大军围其城贼将乘夜斫营温力战却之至元六 
年进右卫副都指挥使九年诏统蒙古汉人女真高丽诸步军渡海征躭罗平之 【躭罗国传作至元十年事】 十二年率三卫军从攻岳州 
江州皆有功十八年迁江淮行省参知政事杭民饥出米二十万石粜之俄阳常州官田三十顷二十三年升江浙左丞命以新附汉军于淮安 
云山泉塘立屯田二十八年卒子钦利用监丞釭榷茶都运使铨右卫亲军千户镛袁州路判官

　　钦定续通志卷四百七十四

　　●钦定续通志卷四百七十五　列传二百七十五

　　列传

　　元 【二十九】

　　○元二十九

　　王盘　　　　　　　王鹗　　高鸣　　　　　　　李冶　　李昶　　　　　　　刘肃　　王思廉　　　　　　李谦　　徐 
世隆　　　　　　孟祺　　阎复

　　王盘
　　王鹗
　　高鸣
　　李冶
　　李昶
　　刘肃
　　王思廉
　　李谦
</div>
    <div class="pagination">
<a href="续通志_page1059.html">上一页</a><span>...</span><a href="续通志_page1055.html">1055</a><a href="续通志_page1056.html">1056</a><a href="续通志_page1057.html">1057</a><a href="续通志_page1058.html">1058</a><a href="续通志_page1059.html">1059</a><span class="current-page">1060</span><a href="续通志_page1061.html">1061</a><a href="续通志_page1062.html">1062</a><a href="续通志_page1063.html">1063</a><a href="续通志_page1064.html">1064</a><a href="续通志_page1065.html">1065</a><span>...</span><a href="续通志_page1061.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
