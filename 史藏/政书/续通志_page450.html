<!DOCTYPE html>
<html>
<head>
    <meta charset="UTF-8">
    <title>续通志 - 第 450 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 450 页/共 1359 页</h1>
    <div class="content">即园立庙俾王子孙主奉祠事寻罢议神宗元丰二年诏以濮安懿王三夫人并称王夫人云王二十八子长宗懿宿州团练使封和国公神宗 
以宗懿濮安懿王元子追封舒王次宗朴陇州防御使封岐国公治平中建濮王园庙拜宗朴彰德军节度使封濮国公奉王后神宗即位加同 
平章事兼侍中进封濮阳郡王薨追封定王宗谊袭封终昭化军节度使同中书门下平章事薨赠广陵郡王宗晖元丰中以淮康军节度使袭 
封濮国公安懿王及三夫人改祔命为志并题神主加同中书门下平章事进嗣濮王薨赠怀王 【按世系表作和王】 先是濮国嗣王四孟 
诣洛享园庙以河南府县官充亚终献宗晖之袭封也神宗始命其子仲璲为之遂以终献侍祠宗晟昌王宗愈襄王宗绰荥王宗楚惠王宗佑 
钦王宗汉景王以次袭封徽宗幸濮邸迁其子孙官时安懿王诸子独宗汉在恩礼隆腆宗汉薨仲增嗣仲增濮王孙于属为长得袭封薨仲御 
仲爰仲理以次嗣高宗南迁奉濮王神主于绍兴府光孝寺时嗣濮王仲理北迁诏楚荥王宗辅子仲湜袭封仲湜薨以宗汉子仲儡袭仲儡薨 
秦桧专政罢袭桧死始以安懿王曾孙士俴袭踰年薨士輵士歆以次嗣士歆薨安懿王元孙不■〈禾去〉袭时不■〈禾去〉为武功郎以 
年最高得袭封由庶官袭封自不■〈禾去〉始不■〈禾去〉薨不壆不俦不标不凌以次袭封

　　士珸

　　士珸 【世系表及建炎要录并作士晤】 字公美商王元孙弱冠为右监门卫大将军贵州团练使从上皇北迁次洺州东与诸宗室议 
欲遁还据城谋未就而金人围合皆散走士晤西亡抵武安募得少壮百余人从至磁州招集义兵以解洺围旬日间得胜兵五千人归附者数 
万时洺州守臣王麟欲叛降敌军民怒杀之推统制韩一为主士晤夜半薄城下力战破围翌日入城部分守御砺将士死守敌治壕堑树鹿角 
示以持久因飞火礟碎其攻具以计生得其首领敌乃解去以功迁权知洺州仍兼防御使绍兴五年迁泉州观察使再迁平海军承宣使知南 
外宗正事卒赠少师 【世系表作太师】 追封和义郡王淳熙中谥忠靖子不流厯临安绍兴帅治有声

　　士■〈亻褭〉

　　士■〈亻褭〉字五之商王元孙郇康孝王仲御第四子 【世系表作第六子】 有大志好学善属文初补右班殿直累迁忠州防御使 
郑州观察使由寍远军承宣使转权同知大宗正事时康王建大元帅府士■〈亻褭〉请于孟太后乞命帅府得承　制便宜行事又请奉王 
承大统太后从之高宗即位除光山军节度使扈跸南幸黄潜善用事士■〈亻褭〉论其误国潜善斥之出知南外宗正事会苗傅刘正彦作 
乱士■〈亻褭〉以蜡书遗张浚趣其勤王复遗吕颐浩书勉其与浚同济国难事平以功累加检校少师判大宗正事入觐劝帝留意恤民金 
人既归河南陕西地命士■〈亻褭〉谒陵寝特封齐安郡王寻权主奉濮安懿王祠事士■〈亻褭〉数言事忤秦桧及岳飞被诬士■〈亻 
褭〉力辨曰中原未靖祸及忠义是忘二圣不欲复中原也臣以百口保飞无他桧大怒讽言者论士■〈亻褭〉与飞交通遂夺官中丞万俟 
卨复希旨连击之谪居于建凡十二年而薨赠太傅 【世系表作太师】 追封循王子六人长子不凡方苗傅之乱刲股纳蜡书特告张浚以 
功转两官易文资从赵哲收复建州杀叶浓以功赐爵二级

　　士■〈山穹〉

　　士■〈山穹〉字仰夫商王元孙初以荫补官累转太子率府副率建炎初隆佑太后幸洪州敌奄至百司散走士■〈山穹〉躬负二帝 
御容遇溃兵数百同行至山中众欲为盗士■〈山穹〉出御容示之曰盗不过求为朝夕计耳孰若仰给州县士■〈山穹〉以近属谕之必 
从众听命乃走谒太后虔州会虔民作乱乡兵在外为应与官军相持士■〈山穹〉诣执政请太后急肆赦人知急死庶可安集又请急谕城 
中安戢之城中定则外寇可弭赦既下城中遂定迁右监门卫大将军惠州防御使绍兴二十一年卒赠建安郡王 【世系表作建安郡公】

　　士晴

　　士晴商王元孙从上皇俱北迁乘间变姓名入僧寺中落发衣僧衣以行抵会稽扈驾循幸以覃恩转千牛卫将军奉朝请而卒

　　不羣

　　不羣字介然商王五世孙宣和中量试授承事郎靖康初宰章邱县当山东河北之冲不羣募五千人增城浚濠为战守备敌攻围两月不 
能下累迁直秘阁通判镇江府辟充两浙宣抚司主管机宜文字高宗在越诏改郴州时羣盗出没湖湘间不羣严备御盗不能犯会岳飞破曹 
成成遁因犯郴不羣乘城固守拒御之进直宝文阁移知宣州军需以时办而民不扰知庐州郦琼叛拥不羣北去寻释归除知荆南府累迁两 
浙路转运副使卒

　　不弃

　　不弃字德夫太宗之裔绍兴中为江东转运判官秦桧忌四川宣抚使郑刚中以不弃能制之除四川宣抚司总领官不弃至官用张宪成 
故事以平牒见刚中刚中愕然久之始悟其不隶已遂有隙不弃欲尽取宣抚司所储刚中不与不弃怒刚中辟利州转运使王陟兼本司参议 
不弃劾罢之二人愈不相能桧并召还刚中在蜀服用颇踰制不弃复文攻其事桧乃罢刚中升不弃敷文阁待制知临安府踰年改兵部侍郎 
寻除敷文阁直学士知绍兴府未几卒

　　不尤

　　不尤有武力靖康之难与王明等募义兵与金人战雄张河南北盗皆避其锋曰此小使军也高宗即位引众归补武翼郎从岳飞平湖寇 
飞死桧夺其兵遣守横州而卒子善悉登进士第累官两浙转运副使

　　不■〈百上心下〉

　　不■〈百上心下〉字仁仲商王五世孙父士圃从上皇北迁遥拜集庆军节度使不■〈百上心下〉初补保义郎绍兴二十七年登第 
易左宣义郎调婺州金华丞除知开州开在巴东俗鄙陋不■〈百上心下〉为兴学俾民知孝义在开二年民绝鬬争夜户不闭诸司交荐转 
夔州转运判官累迁成都路转运判官岁饥不■〈百上心下〉行抵泸南贷官钱五万缗遣使分籴比至下令曰米至矣富民争发粟米价遂 
平黎州青羌诺尔嘉勒反朝廷命不■〈百上心下〉摄制司酋豪莽苏尔吹喇率数千人入汉地二百余里成都大恐不■〈百上心下〉静 
以镇之召僚属饮夜遣步将领飞山军径赴沉黎又徙绵州兵戍卭州为后援令坚守勿动密檄诸蕃部生获吐蕃一人赏十缣杀一人二缣遂 
大破吐蕃于汉源斩莽苏尔吹喇首来献凡十有六日而平嘉州虚恨蛮入寇不■〈百上心下〉标吐蕃首境上蛮惧一夕遁去不■〈百上 
心下〉乃令缘边家出丁夫一人分戍诸堡复其家擢右监门卫大将军惠州防御使知大宗正事进昭庆军承宣使金人完颜烈来聘充馆伴 
副使金使从者旧见馆使皆对揖不■〈百上心下〉不为礼宴玉津园不■〈百上心下〉连射皆中使者惊服不官以文行训勉族属荐其 
秀杰者奏新学宫增广弟子员仿大学校定法置自讼斋使有过者读书其中人人感砺淳熙十四年卒赠崇国公不■〈百上心下〉性笃孝 
居官所至有声立朝好言天下事其论王抃不宜拣选诸路军王友直不可为调都指挥使尤人所难言者遇大旱一日九疏劝上求直言通下 
情时布衣上书狂悖多抵罪不■〈百上心下〉谓太上皇帝不罪言者此宜书之御座右帝悚然可之一日坐待漏完有给事中白英国公借 
击球马不■〈百上心下〉正色曰上惟一皇孙万一马惊堕斩汝辈无益也马竟不可得所敬者朱熹张栻张栻死为请谥又请用熹其好尚 
如此

　　善俊

　　善俊字俊臣商王六世孙闽路兵马钤辖 【世系表云赠正义大夫】 不衰子初补承节郎绍兴二十七年登第换左承务郎调南城丞 
改昭信军虞允文荐其有边帅才干除办诸司审计司知郴州寻摄帅知庐州会岁旱江浙饥民麇至善俊括境内官田均给之贷牛种僦屋以 
居州城旧毁于兵善俊葺完之募乡兵保孤姥二山治屋储粟以为御敌计累迁龙图阁直学士移知建州建俗生子往往不举善俊痛绳之给 
金谷损已俸以助其费再知庐州首言和好不可恃当高城浚池以为备复芍陂七门堰农政用修再知建州岁馑民羣趋富家发其廪监司议 
调兵掩捕善俊曰是趣乱也谕许自新平米价民乃定厯江西转运副使时朝廷议减月桩钱善俊言及州不及县则县仍迫取于民犹不减也 
宜一路通裁其额下之漕臣科郡县轻重均减之又奏和买己是白科从而折变益加糜费其数反重于正绢并乞蠲减所言多见用转湖南师 
移知镇江府卒善俊喜功名好论事孝宗英武独运缺相者累年善俊极言相位不可无人尤人所难言者

　　善誉

　　善誉字静之父不倚 【按世系表商王房有四不倚而其子俱无名善誉者善誉之父则不晦也表传必有一误】 商王后也善誉幼敏 
慧力学干道五年试礼部第一初调昌国簿摄邑事劝编户裒金买田以明嫁娶丧葬捕得海盗全党守欲上其功善誉曰奈何以人命希赏守 
益贤之荐于朝授两浙运干改知抚州临川县改常州添差通判史浩言其贤诏赴部堂审察累迁大理丞湖北常平茶盐提举奏罢税场十余 
渡四十五民便之俾诸郡售田委郡文学董其入以给计偕者移潼川路提刑转运判官遂寍守徐诩乏廉声部使者以其故御史宽假之善誉 
过遂宣诩出迎善誉抑使循廊诩大沮郡人闻之争讼其过善誉劾诸朝宰相王淮善诩寝其章善誉径以闻罢诩又以羡赀给诸郡置庄民宗 
子寓蜀者少业儒善誉即郡庠立学以教之人始感砺引年乞祠归处一室以图书自娱无疾而卒善誉早失怙恃抚育诸季备至居官廉靖自 
将多所著述郭雍朱熹尝取其易说云

　　汝述

　　汝述字明可商王七世孙曾祖士说从二帝北迁临河骂敌而死汝述登淳熙十一年进士第调南剑州顺昌尉嘉定六年诏主管官告院 
自是常兼宰士八年除起居郎兼密院都承旨俄迁兵部侍郎改刑部侍郎迁尚书知平江府卒汝述为尉应诏上封事论议恳恻立朝荐引多 
知名之士然为时相所亲躐跻通显人亦以此少之
</div>
    <div class="pagination">
<a href="续通志_page449.html">上一页</a><span>...</span><a href="续通志_page445.html">445</a><a href="续通志_page446.html">446</a><a href="续通志_page447.html">447</a><a href="续通志_page448.html">448</a><a href="续通志_page449.html">449</a><span class="current-page">450</span><a href="续通志_page451.html">451</a><a href="续通志_page452.html">452</a><a href="续通志_page453.html">453</a><a href="续通志_page454.html">454</a><a href="续通志_page455.html">455</a><span>...</span><a href="续通志_page451.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
