<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 307 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 307 页/共 1125 页</h1>
    <div class="content">十一月二十七日，广南西路经略安抚使王祖道奏：「知南丹州莫公佞就擒，已进筑平、允、从州外，到、文、地、兰、那、安化、外习、南丹八州之地并为镇、庭、孚、观州、延德军，通八州军。」 
三年正月二十四日，诏：「胡耳西道蛮(面)[向]慕纳土，(福)[幅]员千里，宜有以镇抚其俗。可令王子武同王长孺度地之要，据其腹心，建置一州。仍令长孺知州事。」 
政和元年七月二十六日，详定九域图志何志同奏：「地理志有赤，有畿，有望，有紧，又上、中、下之等，其法自唐始。后周因之，以三千户以上为望，二千户以上为紧，千户以上为上，五百户以上为中，不满五百户为下，亦各一时之制也。建隆初，从有司所请，递增千户，不满千户为下，仍 
      
三年视诸道户口为之升降。逮今百五十余年，其数(陪)[倍]于前矣，而县之第名仍旧。若齐州应城户九千七百，今为紧；临邑万七千户，乃为中；杭州临安户万二千，今为望；盐官户二万四千，乃为上。乞命有司参酌旧制，量户口多寡之数，以为诸县升降之法，使县之第名常与户版相应。」从之。 
十二月二十三日，广南西路转运副使陈仲宜等奏：「据昌化军状，昨于大观元年六月内，于海南黎母山心置一州，以镇州为名；及于沿海置一军，以延德军为名。各将本军元管下昌化、感恩两县拨隶上项州军，却于本军界内创置通华、四达两县。出(差)[产]货物不多，并深在黎洞中间，别无人旅往还。」奉圣旨，海南新置镇州、延德(年)[军]县寨并废罢，所有昨赐镇州作靖海军军额，拨归琼州。 
五年四月四日，户部员外郎沈麟奏：「承详定九域图志所申，取到天下户口，付户部参酌升降，送图志所看详。契勘本所申请，称自唐始至后周，县以三千户以上为望，二千户以上为紧，一千户以上为上，五百户以上为中，不满五百为中下。国初增四千户以上为望，三千户以上为紧，二千户以上为上，一千户以上为中，不满一千户为中下。今来取索到提刑司审括到户数(彼)[比]旧已增数(陪)[倍]，难以依旧志编类。欲乞元系赤畿、次赤畿依旧外，今以下项户数为则编类，所贵(道)[遵]执成书。一万以上为望，七千户以上为紧，五千户以上 
      
为上，三千户以上为中，不满二千户为中下，一千五百户以(上)[下]为下。」从之。 
高宗绍兴元年九月一日，诏：「今后遇有军期，其全州许听广西经略安抚司节制，互相应援。」时主管广西经略安抚司公事许中言：「桂州系置帅去处，北至本州岛略百余里，地势平坦，自界首至全州八九十里间，重冈复岭，多有险阻，缓急可以措置把拓。如去春虏骑侵犯长沙，全州遣官告急，本路经略司即调发人马前去应援。缘全州系属湖广路，于广西经略司未有节制，若割隶广西，实为经久利便。」故有是诏。 
绍兴四年二月五日，三省言：「广南东西路宣谕使明橐奏橐：原作「索」，据《宋史》卷四九五《蛮夷传》三改。，乞废罢平、观二州，免支移应副之苦。」诏令广西经略、转运、提刑司，限一月相度废罢，条具沿边事宜及经久利害，结罪闻奏。 
九月七日，广西转运、提刑司〔言〕：「平、观二州困弊本路，有害无益，合行废罢，乞依旧制罢观州为高峰寨，平州为王口寨。」诏依，其两州知州改为知寨，逐寨人兵令帅司斟酌存留。 
绍兴六年八月二十九日，广南西路经略安抚、转运、提刑司言：「乞依政和元年指挥，将白州依旧废为博白县，隶郁林州；龚州废为平南县，隶浔州。逐县各存县令、县尉外，增置主簿一员，管认卖盐收税租赋等事。」从之。时臣僚言：「岭外州军多是伪汉建置，徒有虚名。如龚、浔、贵、白，每州户口不归数千，竭一州租税不能偿官吏之费。白州距郁林州纔八十里，龚 
      
州距浔州六十里。国朝以来，屡经废并，政和六年，因白州放罢吏人卢晔伪作本县人户姓名，妄称情愿于租税额外每贯增添税钱五百足陌，米每硕加增三斗赡给官吏，乞复为州。龚州亦因平南县梁甚陈状，乞添纳二税米钱各二分，依旧为州。本路帅司、监司不顾实利害，取降指挥，并复州额。前任广西提点刑狱公事巡历到白州，据博白县百姓(奏)[秦]实等状，从初增添税钱等，即非人户情愿。边远州军，输纳不前，以致逃窜，乞依旧额。龚州人烟又不逮白州，并乞废并，将两州所增苗税悉行改正，依旧额均敷。」札下本路监司，相度可行，故有是命。 
十月二十三日，万安军言：「本军已废作县，今来即无拨隶琼州之文，亦无万安县名额，省符内并不该载。」吏部勘当：「万安军承指挥隶琼州，今来合以『万安军使兼知琼州万安县』称呼，其仓库受纳、支遣，系主簿本职，兼兵官系极边，与黎人相接，难以废罢。」诏仓库、粮料院等印记，并依旧行使，厢禁军依旧就本军勘请。仍仰琼州通判每季诣军取索，驱磨点检。所有本军陵水县依旧隶琼州。差县令一员，兼主簿职事；存留水陆巡检，兼尉司职事。余从之。
绍兴九年十一月三日，诏：「新复州军民户未全归业，官吏猥众，难以赡给。仰逐路监司相度，县镇有民户稀少去处，权行省并，以宽民力。限一月措置闻奏。」 
绍兴十三年九月五日，诏复琼州宁远县 
      
为吉阳军，万宁县为万安军，宜伦县为昌化军，并免隶琼州。今后止差军使兼知倚郭县事。 
十四年三月十七日，诏阶、成、西和、凤州并属利州路。 
十月三日，诏昌化军、万安军、吉阳军依旧为军，差置守臣，其余元管属县仍旧拨隶逐军。合置官属等，并依绍兴五年未废并以前事理施行。 
二十九年三月二十日，臣僚言：「切见两淮民事稀简，官曹猥多，乞令漕司省并闲慢窠阙，以宽民力。」诏令帅、漕臣同(其)[共]审度，(其)[具]合省并员数申尚书省。 
绍兴二十九年七月三日，淮南路转运判官孟处义言：「真州军事推官一员，缘民事稀简，可以省废，并在城都酒务见系双员，欲减一员。」吏部勘会，欲依所乞，将见任人令满令任日省废，其差下人依省罢法。诏依，其见任人如愿省罢者听。 
绍兴三十二年六月十八日，孝宗即位未改元。礼部侍郎黄中等言：「乞照国朝故事，天下山川、地名、人姓名及州、府、军、监、县、镇官司及敕赐名额寺观取旨，有犯御名者合易。」从之。 
      
阳春县原批云：「此条移前第十五页第六行『庆历八年』上。」按此条与《方域》七之一五「庆历八年」条内容多重复。，开宝五年废春州，来隶。 
南恩州按据《方域》七之一五，「南恩州」三字应在前行「阳春县」上。：六年复置春州，省流南、罗水二县入焉。熙宁六年废春州，复来隶。又铜陵县，开宝五年废勤〔州〕，来隶。熙宁六年废勤州富林县，省入铜(林)[陵]县。是年又废铜陵县隶阳春县。《图经》云，祥符曰新春县祥符：原作「符祥」。按《元丰九域志》卷一○「春州」条云：阳春县「大中祥符九年又废入新州，为新春县」。据此可知此处「符祥」乃「祥符」之误。今正。。卢多逊贬朱崖，谏议大夫李符适知开封府，求见赵普，言：「朱崖虽在海外，而水土无他恶，流窜者多获全。春州在内地而近，至者必死。望追改前命，亦以外彰宽宥，乃置于必死之地。」普颔之。后月余，符坐事贬宣州行军司马，上怒未已，令再贬岭外，普具述其事，即以符知春州。 
春州：南陵郡，领三县。开宝五年废入恩州，六年复置。废勤州，以铜陵县来隶。祥符九年废入新州，天(僖)[禧]四年复置，熙宁六年废州，省铜陵入阳春县，隶恩州。
 方域 宋会要辑稿 方域八 怀远城 
     
宋会要辑稿 方域八

怀远城此上天头原批：「广南西路。移后。」
仁宗天圣三年五月八日，广南西路提点刑狱、转运司言：「相度郑天益请移怀远军城并古阳县及都巡检廨宇，就江口寨镇江西岸起置，控扼安化等州处蛮人出入，久远甚为稳便。」初，帝虑劳百姓，令本路相度，及言省功便民，从之。 
 方域 宋会要辑稿 方域八 诸城修改移并\qf上\Qf 
     
诸城修改移并上「诸城」上又有手添「修城」一标题。
雍熙三年八月六日，河北营田使樊知古请修城木百万、牛革三百万。帝曰：「万里长城，岂在于此 自古匈奴、黄河世为中国之患，朕即位以来，疆埸无事则有河堤之役。近日边(蜂)[烽]稍警，大河寻即安流，此盖天意更迭垂戒，常令惕厉。然备豫不虞，古之善教，深沟高垒，亦王公设险之义。知古所请过当，重困吾民。」第诏有司量以官物给之。 
咸平四年八月七日，陕西转运使刘综请于浦洛河建城为军，帝曰：「颇有臣僚曾献此议，且城郭既立，又须屯兵，屯兵不多，寇来不可悉战，止闭壁自守，则军城之立未见其长。」吕蒙正曰：「圣虑所及，深得理要，愿罢其请。」从之。 
景德元年四月二十九日，诏：「沿边州军役人修城隍，宜令官吏常切按视，饮食以时，均其劳逸，无过督责，致其逃亡。其北平寨筑堤导河水灌才良淀者，宜罢之。」先是，帝以北边工役烦重，渐及炎夏，虑使者不 
     
能优恤。又周怀政自北面来，帝阅地图，以才良淀地极卑下，至夏秋自有积水，不必劳役，故有是诏。
二年三月十八日，诏河北诸州军城敌楼战棚有隳损者，即葺之，虑罢而列郡废怠故也。 
三年二月十五日，诏：「闻贝州调民修城，颇亦劳苦，即罢之，第用州兵以渐给役。」 
四年三月五日，诏近徙祁州而颇为迫隘，南关旧城令葺以裨益之。 
四年十月一日，诏河北诸州军增葺城池楼橹之具，令转运使、沿边安抚都监分往检校。 
天圣三年八月四日，河北转运使言：「沿边州军霖潦之后，修浚城隍功料甚大，役兵不足，欲伺农隙差乡村强壮共力营葺。」从之。 
六年九月十四日，诏：「河北沿边及近里州军城壁，令逐处总管、知州军、同判、钤辖、都监，如城池敌楼壕堑等摧损，亦并修之。」自通和已来，只修近边州城，今并力修饰之。又诏天雄军城壁并敌楼年深，候将来检计修御河、漳河时，并城壕密令检计，差夫修之。 
明道元年十二月二十二日，河北转运司言：「相度高阳关城壕开淘，别无妨碍。」诏自今春秋但作渥城取土，渐次开浚，不得张皇。 
康定元年三月五日，诏：「陕府以西城池，令都转运司相度，除近边冲要之处即依前敕催督修筑，自余州郡止以役兵渐次兴葺，无得差率人夫，致妨农务。」 
康定元年四月十九日，陕西安抚使韩琦等言：「庆、鄜、泾三州修城，有妨农种，复少兵士以代夫役。今 
     
请听富民献力，自顾人夫修筑三万功者，与太庙斋郎，五万功与试监簿或同学究出身，七万功与簿尉，八万功与借职，十万功与奉职。」从之。 
庆历元年七月，诏：「河北、河东近经霖雨，恐城壁垫坏，及甲铠、弓弩损湿。其令转运、安抚司点检完葺，及所部有衰疾不任职者，(迁)[选]吏代之。」三年正月十九日，以提点河北路刑狱王仪提举本路葺城池、器械，及置堡寨烽火、教阅军阵、市马等事。 
二十六日，诏河北转运、提点刑狱、安抚司提举修完城垒。 
五年七月七日，步军都虞候狄青言：「西事以来，极边州军并已完固，次边不曾修葺，西贼直至泾川，人大惊逃，盖为城壁未完。今西贼纳款，乞将次边州军因暇兴修。」诏令陕西转运司相度施行。 
庆历八年九月十四日，诏河北沿边修城军士月给特支钱。 
皇佑元年三月二十四日，臣僚上言，江淮城壁缺落，乞特加修葺。诏以透贼谩说量葺之。 
五年八月二十一日，诏益、梓州、夔路转运司渐修筑诸州军城池，毋致动民。时言者以甲午年有蜀变，而诸州军素无城郭之豫，宜备御之。及兴工，又赐役卒缗钱。
治平四平六月八日，神宗即位未改元。诏河北沿边当职臣僚常切完城壁、楼橹、器用。 
熙宁二年十月九日，诏：「应河北州军昨经地震，管勾修葺城壁、敌棚、楼橹、仓库、官舍功役官员，的有勤劳，逐州军长吏已下各赐奖谕。令本路更切体量，昨经地震后，缮完城宇，救获官物，内有尽心悉力、优有劳绩者，仰与本州岛长吏同共的确保明闻奏。」 
熙宁三年正月二十三日，诏：「诸州军自来有于城上别作踏路、便门，可以踰城出入者，并令废拆，不得存留。」《续资治通鉴长编》：神宗熙宁三年，赐沧、瀛、莫、霸州、信安、保安军知州军、通判并董役使臣等银绢有差，以地震修城有劳也。秦凤路经略使李师中请废山丹、纳述、干川三堡，增修伏羌寨为城，从之。 
熙宁八年九月十三日，诏：「河北诸州军城壁见兴修外，权住修展。令转运司指挥逐处，据昨来检计合修展城所用楼橹，渐次计置材植，兴造收阁，准备缓急安卓。仍限三日了毕，先具工料闻奏，每季具已修、未修数目申枢密院。」 
九年八月十八日，中书门下言：「福建路转运副使徐亿奏，准朝旨修沿海福、泉、漳州、兴化军城壁，缘约用工料价钱万数浩大，乞借民力兴役，支与口食。」诏亿量岁时丰凶、州军紧慢，依条差夫修筑。 
十年七月十一日，河北西路提点刑狱丁执礼言：「窃考前代，凡制都邑，皆为城郭，于周有掌固之官，若造都邑则治其固，与其守法是也。盖民之所聚，不可以无固与守。今之县邑，往往故城尚存，然摧圮断缺，不足为固。况近岁以来，官司所积钱斛日多于前，富民巨买，萃于廛市，城郭不修，甚非所以保民备寇之道也。以为完之之术，不必费县官之财，择令之明者，使劝诱城内中、上户，出丁夫以助工役，渐以治之。缘城成亦民之利，非强其所不欲也。仍视邑之多盗者先加完筑，次 
     
及余处，庶使民有所保，而杜塞奸盗窥觊之心。」诏中书门下立法以闻。中书门下言：「看详天下州县城壁，除五路州军城池自来不阙修完、可以守御外，五路县分及诸州县城壁多不曾修葺，各有损坏，亦有无城郭处。缘逐处居民不少，若不渐令修完，窃虑缓急无以备盗。今欲令逐路监司相度，委知州、知县检视城壁合修去处，计会工料，于丰岁分明晓谕，劝谕在城中、上等人户，各出丁夫修筑。委转运使勘会辖下五路，除沿边外，择居民繁多或路当冲要县分，诸路即先自大郡城壁损坏去处，各具三两处奏乞修完。候降到朝旨，依下项：一、委转运司先体量合修城州县知州、知县人材，如可以倚办集事，即行差委。如不堪委知州，即具奏乞选差知县。并许于本路官员内选择对换，或别举官。其被替人却令赴铨院，依旧名次别与合入差遣，仍并不理为遗阙。一、令所委躬亲部领壕寨等打量检计城壁合修去处州县，并依旧城高下修筑。其州县元无城处，即以二丈为城，底阔一丈五尺，上收五尺。如有旧城，只是损缺，既检计补完，其州城低小去处，亦须增筑，令及县城丈尺分擘工料纽算，却计合用人工、物料若干数目申差宫检覆，委无虚计工料，即各令置簿抄录，依料次兴修。一、于丰岁劝诱在城上、中等人户，各出人夫，仍将合用工料品量物力高下，均定逐户合出夫数，出榜晓示，及 
     
木博子椽之类，并委转运司勘会有处移那 置簿拘管，从上轮番勾集工役，仍限三年了毕。如遇灾伤年分，亦许依常平赈济法，召阙食人民工役，支给钱米。一、应合用修城动使(之)[支]拨，其椽木亦许于系官无妨碍地内采斫充使。一、应城门并检计合用物料、人工，差官覆检，支破官钱收买，应副使用。」从之。 
元丰二年正月十七日，诏诸路修城，于中等以上户均出役夫，夫出百钱。其役广户狭处，以五年分五限，余以三年分三限送，官为相度，募人或量增役兵修筑。如钱不足，预具数以闻。遇灾伤及三分年，仍权住输钱。 
五年七月二十三日，诏鄜延路见修六寨，其长城岭寨以西接连环庆路金汤、白豹，已指挥环庆路差二万人并边照应。若别无兴作，即是虚勒军马，令徐禧、沈括计议当进筑城寨处，与曾布议定以闻。 
八月二十五日，环庆路经略使曾布言：「洛原故城可以建一城，白豹和市可以建一寨，宫马川可以建一堡。」从之，令李察应副，候鄜延路兵势相接，方兴板筑。 
十一月九日，鄜延路经略司言：「塞门山城逼山受敌，有古城基、井、古壕垠，权本路第三将米赟和募禁兵兴筑，凡七日工毕。」诏米赟减磨勘二年。 
六年九月十二日，河东经略司言：「本路有当修城壁，工料浩大，转运司钱谷有限，必难应副。乞赐度僧牒五分，分与沿边州军，和顾民夫修缮。其次边及近里州军，乞令转运司 
     
就农隙度工料发民夫。」从之。 
元符三年十一月十日，中书省、尚书省送到工部状：「臣僚札子奏，窃见元符元年十二月二十三日朝旨，将陕西诸路并依泾原路申请，不得于近城脚下取土。臣窃谓固护城壁，何独陕西，欲乞天下应有城垒去处，并依泾原路申请施行。(尚)[撅]成坑陷者，限半月令有司填垒，豫为缓急之备。工部勘当，欲依本司所申，如违，其所主修造官科(丈)[杖]八十罪。当职都监、监押有失检察，减罪二等。」从之。《续资治通鉴长编》：元符二年闰九月庚午，承议郎、知吕州文辂，奉议郎、通判泗州沈衔，宣德郎、持服人王高，淮南节度推官、知达州新宁县张湜各特冲替。奉议郎杨阜依冲替人例，王高候服阕日准此。以诉理所言辂等进状语涉讥讪故也。辛未，知大名府韩忠彦奏，乞顾募饥流民修城。从之。 
大观二年五月四日，枢密院札子：「臣僚言，诸州壮城兵士，州军多巧作名目影占，差充他后，不得专任修葺城壁。欲乞责在知通，如任满或非次替移，令递相交割。若有损坏去处，令新任官不得隐庇，具实申枢密院相度，若城壁大段损圮，取旨黜责。所贵知通任责，提辖兵官免有他役之獘，因致损坏误事及枉费官钱。」从之。 
二年五月二十六日，河东路提点刑狱司状：「承都省批下承议郎赵希孟札子：『窃见备城之具，以篾篱为先。河东素不产竹，止以软木条子为之，不经岁月，便成麋烂，难御矢石。今欲乞于怀州、河南府等处根括系官竹园，分作二年，间岁洗斫，令递铺般运，于泽州置场，专委知、通、职官管勾。先沿边，次次边，挨排拨送逐州 
     
作院造作篦篱使用。如更不足，即乞行下江南、两浙出产去处根括系官竹，或收买，逐旋官 附带至都下，却令递铺搬送泽州置场处。』送工部行下河东路提刑司。本司今相度，所用防城篦篱，若依赵希孟起(清)[请]，经久委是利便。」从之。 
宣和三年闰五月八日，江浙淮南等路宣抚司奏：「浙江被贼六州，睦、歙、杭、衢、婺、处曾经焚劫，秀、越二州经贼围闭。臣勘会秀、越二州昨因凶贼初犯睦、杭州之后，逐州补充城壁，粗可守御。歙州元无城壁，睦州系就旧基，并合创筑城池。虽目今事力未完，缘逐州首被贼扰，居民若无城壁，无缘安居，须着先次筑城。杭州城基四十余里，地步太宽，若全修旧城，不惟目前费功，异日亦难守御。如未修城，民户未尽安乐，不免就其形势减缩，因旧日修完，如此省功，民情乐为。已行下歙、睦州、杭州，依此修筑外，有衢、婺、处州，臣闻皆有旧城，内婺州城内官私舍屋全不经焚烧，衢、处城郭被烧至多，其城各可以因旧增葺。臣闻完城壁，浚池壕，备贼寇，州郡之常事，但东南久不用兵，官司懈弛，是致一日贼发，人不安居。今措置江浙不以曾未修筑城池，如自来未曾招置壮城人兵去处，帅府以三百人、节镇以二百人、支郡以一百人为额，专一修浚城池，不得别兼他役，庶几日久不致颓圮。」诏杭州、江宁府城壁并因旧修完，不得减缩，余依宣抚司措置到事理施行。 
二十九日，中书 
     
省言：「勘会诸路州军城壁，除已修筑去处外，其余路分应合修完城壁内，有不置壮城州军，未有该载，逐旋申请不一。」诏无壮城州军，即 刷本处厢军工役，仍量度紧慢，逐旋修筑，合用钱物并令转运司 刷那融应副。合置壮城阙额去处，委当职官限一月招填足额。 
十一月二十八日，朝散〔郎〕、直秘阁沈思奏：「前日鼠寇窃发，十百为(郡)[群]，辄敢侵犯郡邑者，独以城郭不完。而城郭之所以不完者，以州郡壮城兵卒虽有条禁，不给他役，然皆玩习故常，恬不知畏。工匠役使，冗占殆尽，坐视城郭隳圮，不复缮完。臣愚以谓，诸路州郡量大小，宜皆置壮城兵，仍责守(二)[贰]、兵官旬月检察，修完城壁。欲望申明旧法。」诏申明行下，今后诸路州军修完城壁了毕，如功力就大，依元丰法遣工部郎官前去覆按。 
靖康元年三月二十二日，臣僚言：「闻京畿诸县及汝州、蔡州、顺昌、河中、凤翔等处见修城壁，工役浩大，汝州用六十四万八千工，差科率敛，尤为烦扰。方春东作，众务毕举，驱民舍业，从事工役，既违天时，又虏已渡河，河南非受敌之所。近调兵运粮，民力凋獘，若又大兴工役，劳费已甚。欲乞速降指挥，除与河东、河北接连要害之地，其京畿县汝、蔡、顺昌等处权罢，庶几可以息日前之急。」诏除河东、河北并滑、浚州外，并权罢，候农隙日取旨。 
五月十日，诏河北、京东路州军城壁合行修治，仰逐路帅守多方计度， 
      
速行修缮，安置楼橹。其县镇民间自愿出力修筑者听。令佐、监司，官为部率，毋得搔扰。委有功绩，仰帅臣、监司保明以闻。 
绍兴六年三月一日，尚书省言：「诸州城壁往往倒塌，不即补治，及将壮城人兵违法他役，有乞修去处，增添高阔，徒费工力，不能就绪。」诏令逐路帅司督责所属州军，如有损坏，用功不多，仰一面计置，用壮城人兵修治，不得科扰。若倒塌稍多，不能自行整葺，即审度实用工料，开具见管壮城人数供申，不得隐落，虚桩大计。或城大难以因旧，亦仰随宜减蹙，务要省便。仍将合减蹙去处丈尺画图，及今后具所管城壁有无损坏事状，并.申尚书省。 
淳熙三年十月五日，诏诸路帅司行下所部州军，专令守臣分委在城都监等，各认定地分，常切照管城壁，遇有损动开裂，随即修治。守臣以时躬亲点检，岁终具已修补圆备帐状申本路安抚司。若守臣去替，即令新官依此施行。 
      
政和元年正月二十六日天头原批：「京东路。」，京东路转运使奏：「(淮)[准]枢密院札子，臣僚上言：『勘会京东路军州城壁内外空闲地段，多是违法人户请佃，并不曾(裁)[栽]植寸木。每至修补城壁，即须支破官钱收买木植，又从而搔扰人户，积岁所费，蠹耗公私不轻。今相度，欲乞逐州委自兵官一员，于内外城脚下栽种槐、榆、柳、枣，以备修补城隍之用，贵免侵损公私，即不得非时以剥破为名，应副他用。依河北濠城司栽种，比较青活死损法赏罚。所有其余路分军州，应无居止、不系占射地段，似此可以栽种去处，仍乞依此施行。』大观四年十二月二十七日，送京东转运司相度保明。本司今相度，委是利便。」从之。
 方域 宋会要辑稿 方域八 诸城修改移并\qf上\Qf 清阳城 
      
清阳城天头原批：「京畿路。」
      
宣和三年，以开封府中牟县纣王城改作清阳城。
</div>
    <div class="pagination">
<a href="宋会要辑稿_page306.html">上一页</a><span>...</span><a href="宋会要辑稿_page302.html">302</a><a href="宋会要辑稿_page303.html">303</a><a href="宋会要辑稿_page304.html">304</a><a href="宋会要辑稿_page305.html">305</a><a href="宋会要辑稿_page306.html">306</a><span class="current-page">307</span><a href="宋会要辑稿_page308.html">308</a><a href="宋会要辑稿_page309.html">309</a><a href="宋会要辑稿_page310.html">310</a><a href="宋会要辑稿_page311.html">311</a><a href="宋会要辑稿_page312.html">312</a><span>...</span><a href="宋会要辑稿_page308.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
