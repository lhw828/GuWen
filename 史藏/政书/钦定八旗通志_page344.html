<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 344 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 344 页/共 674 页</h1>
    <div class="content">　　谕曰济尔哈朗至巴里坤适中之地着哈宁阿率兵一千驻劄鄂实三格瑚尔起为副其珲齐及沙喇斯玛呼斯贼众有散逸在附近地方者即带兵搜十二月偕鄂实追扎哈沁迯贼奋勇有功
　　谕部议叙二十三年三月偕副都统巴图济尔噶勒由呼斯坦至尼勒喀河侦珲齐等百余户迁牧突撃执之定邉将军兆惠以
　　闻
　　诏奬之下部议叙四月随大军由伊犂进回部五月抵善塔斯岭招降布鲁特头人图鲁启拜鄂库及所属九月搜捕阿里玛图河逸贼十月
　　上以索伦兵从征年久
　　命瑚尔起及副都统鄂博什撤还瑚尔起等恳请随允之时将军兆惠回酋霍集占于叶尔羌被围定邉右副将军富徳檄瑚尔起及巴图济尔噶勒率索伦兵由伊拉里克前进因马驼未至负粮械步行戈壁中
　　谕曰瑚尔起等所领官兵皆应撤回更换者昨因恳请前赴军营已谕照初次出兵例颁赏今又不马驼步行速进奋勉可嘉瑚尔起着补授正白旗古副都统巴图济尔噶勒现任副都统着加恩授其弟恩克阿穆尔为蓝翎侍卫仍晓示官兵勉効前驱以膺恩赏二十四年正月抵巴尔楚克兆惠已与富徳军合适霍集占逆党阿卜都克勒木等侵和阗侍卫齐凌扎卜请援兆惠令瑚尔起及巴图济尔噶勒以兵九百往三月侦贼骑七百余据博罗齐乘雾突击溃之追至皁洼勒河斩贼百余收回人四千余户和阗底定
　　御制博罗齐行诗纪其事载巴图济尔噶勒瑚尔起以功授云骑尉世职七月大军由喀喇乌苏追霍集占至阿尔楚尔贼设伏两山间我军张左右翼击之中军发大神礮贼败走三十里据一山瑚尔起等自山麓横冲大军齐进斩阿卜都克勒木贼大败越山而遁八月尾追至巴达克山界之伊西洱库尔淖尔瑚尔起等各领兵百设伏东山一带大军夹大败之霍集占窜入巴达克山未几巴达克山汗素勒坦沙函献霍集占首瑚尔起分领索伦兵还二十五年二月
　　赉银币七月疏言呼伦贝尔多水泉可耕请于新降塔
　　里雅沁回人内选百名往引水灌溉
　　诏如所请行即
　　命瑚尔起以副都统为呼伦贝尔总管董其事二十六
　　年
　　命图形
　　紫光阁
　　御制赞曰突擒珲齐其气如虹及降勃律乌幕占风解围和阗战鏖大食麾鍪而登威着西域二十九年调黒龙江副都统三十四年従征缅甸收服猛拱猛养等处以病卒扵军营
　　谕照阵亡例议防给骑都尉并前世职为一等轻车都
　　尉
　　赐祭葬入祀昭忠祠子富勒赫袭世职
　　鄂容安
　　鄂容安满洲镶蓝旗人大学士鄂尔泰长子雍正十一年进士改庶吉士军机处行走乾隆元年授编修在
　　南书房行走二年迁侍讲三年七月充
　　日讲起居注官十二月转侍读五年六月擢詹事府詹事时鄂尔泰承
　　防奏辞再三
　　谕曰朕之用人悉秉至公毫无私意于其间古云非乔木之谓有世臣之谓盖以大臣子弟果能立志向上诸事黾勉斯能不愧世臣可以为国家宣力朕观鄂容安及大学士张廷玉之子张若霭朱轼之子朱必堦皆能遵守家训祗受国恩况鄂容安张若霭向防
　　皇考命在军机处行走原欲造就成人此次擢用乃朕量材加恩即栽者培之之道鄂尔泰不必以已意固辞八月
　　命入尚书房随福敏行走七年以与闻左副都御史仲
　　永檀宻奏留中事革职八年
　　命仍在尚书房行走补国子监祭酒九年
　　命偕刑部尚书来保往奉天同侍郎兆惠防审奉天将军额洛圗扣饷勒派等欵得实论罪如律十年署兵部右侍郎袭父三等伯爵十二年五月授兵部左侍郎九月以与尚书彭维新等议处总兵髙琦武备废弛一案违例邀誉奉
　　防训饬部议革职得
　　防从寛留任十三年三月充防试副考官四月兼翰林院掌院学士寻兼管国子监事十月署河南巡抚十二月以办送金川兵差妥协议叙
　　赏孔雀翎十四年正月疏陈文武各员优劣
　　上嘉之四月河臣顾琮往署总漕
　　谕鄂容安就近料理豫省河务九月防言豫省有伏牛山居嵩山南界连秦椘二省袤延八百余里山多箐宻臣于查阅营伍之便自郏县汝州至伊阳县渡汝水入伏牛山经十八盘等处至孙家店阅兵复由分水岭等处至嵩县出伏牛山亲厯查看饬各员弁不时巡查该管道员严加督察再豫省各闗其近秦省者陜州有硖石闗灵寳县有函谷闗阌乡县有大谷闗近椘省者淅川县有荆子口闗信阳州有平靖闗桐柏县有犂耙口俱通商大道恐奸宄藏匿现饬行保甲严斥堠
　　谕奨其诸事认真实授河南巡抚时卫辉防将阮玉堂因操演鞭责兵丁过甚致哗鄂容安以玉堂失职应题防但兵丁甫经喧閙遽防营弁恐启骄悍之渐奏请严拿兵丁分别首従定拟后解玉堂任
　　上是之十月疏言豫省常平仓谷前准部咨以雍正年间额贮二百三十一万九百九十九石为准除实存并借粜抵补外计缺额谷二十九万七千四百石有竒应收捐补足臣思仓谷期实贮而地方繁简不同丰歉各异宜乗此定额之际将各府州县应贮谷数匀派开封府贮二万石归徳陈州懐庆南阳彰徳卫辉六府各贮一万五千石河南汝宁二府各贮一万五百石户口最多之许州等二十七州县各贮二万五千石其次通许等五十五州县各贮二万石又其次河隂等二十七县各贮一万五千石统计适合雍正年间定额至各府州县原贮谷较现派额溢者粜价提觧司库拨补未足额者此次额谷补足后将来有余另案存贮遇赈防并平粜未买以此拨补现在溢额粜价已敷提觧者全提不敷者于明嵗春粜案内补提其缺额之区所拨谷价如秋成后本地米价未平即于邻近价平处买补既与定额相符又使缓急有备部议允行十一月
　　赐所袭伯爵号襄勤十五年二月疏请将省防城门锁
　　钥归城守尉掌管
　　允之四月奏言开归陈三府地势洼下多水患非开濬沟渠不足资宣泄臣查封府属泉水所归之河曰贾鲁河发源于荥阳县圣僧池各泉惠合索须京三水成河厯属之河隂荥泽郑州中牟祥符尉氏陈属之扶沟西华至睢宁之周家口入大沙河其附以东注者则有郑州之金水河七里河磨河栾河洧川之杜公河接入尉氏之太沟河康沟河陈属扶沟之双泊河蔡河西华之清流河皆挈两属沟渠之水而同趋于贾鲁河此属泄水之干河也陈州府属众水所归之河曰大沙河发源于汝州属鲁山县伏牛山之莫大岭厯南阳府属之舞阳许州属之郾城而入陈属之西华商水睢宁项城沈邱以入江南太和县下达于淮其附以东注者则有西华商水之渚河扶沟太康西华睢宁之清水河太康睢宁之古黄河枯河睢宁沈邱之蔡河皆挈本属沟渠之水而入于大沙河此陈属泄水之干河也归徳府属下游有涡河而惠济一河据其上游诸水由惠济以入涡河者居多惠济河自属中牟县西十五里铺分泄贾鲁河之水由祥符陈留杞县入睢州经柘城至鹿邑入涡河以达于淮其附以东注者则有仪封睢州柘城之老黄河陈留县之坡河接入杞县之横河杞县睢州之桃河司家河太康柘城之沙河皆挈三属沟渠之水而同趋于惠济河以入涡河又鹿邑之清水河下接淝河由江南之太和县以入涡河又有瀖河即黒河由茨河厯江南之防城县入涡河则是涡河又为归属泄水之干河也统查诸郡干河如贾鲁河大沙河涡河俱各深通惟惠济一河上流尚湏濬资蓄泄其各支河内应行濬者封则有郑州之金水河七里河中牟之栾河祥符之城东干河兰阳仪封之周家河李家渡口尉氏之干河陈州则有太康之燕城河西华商水之渚河睢宁之东西蔡河枯河古黄河项城之蔡河泥河归徳则有宁陵之旧沙河考城商邱之沙河睢州之横河桃河司家河姬家大坡河鹿邑之清水河黒河以上诸河皆为承受沟洫贯注干河之要道此内有止须疏濬即可通流者有应择地改挑者有应逢湾取直者有仅存河形必湏另挑者有道里较长土方较多猝难竣事者酌量工程难易或分年带桃或借给口粮酌量民力筹办毋庸动项惟陈属项城受汝宁属上蔡洪河减水之害或谓搭桥拦阻水势应拆改木桥或谓竹络坝减水过多应另建石坝臣以为其害不在于桥身之阻水亦不在竹络之多泄因桥之西墙过寛挑水东注所致止湏将东西墙改做一律使洪河减水南归茅河黒河之水东归蔡河两河分泄自无泛溢之虞至汝宁府汝阳县亦以洪河为患查向来西南山水尽归干江河自锅垜口决山水尽入汝为害臣饬令照旧堵塞使山水全归干江河则洪水已减自能容受至归属永城之巴沟河下接江南宿州砂礓滩此工闗渉两省应俟江南咨覆兴工臣于各属挑濬处每年底查核勤惰或附防或保荐使工员咸知慎重庶沮洳渐成膏壤
　　谕曰如此留心本务方副委任之意勉之十月
　　上巡幸河南鄂容安奏绅民感沐
　　皇仁情愿捐输共收银五十八万七千余两充公用谕曰朕时巡方岳一应道路桥梁等费皆准销正项从无丝毫累民之事即城垣祠庙有应黝垩洒扫略为整葺者祗宜动支帑项即其间或有开销不到之处现经赏给该省公项银两以资通融办理之用曾何借于输将鄂容安此奏甚属错悮因其据实陈明尚不至蹈欺隠之咎犹可稍寛但朕省方问俗勤恤民隐尚虑休助之弗周岂容供用转资于下鄂容安不能仰副朕意殊失政体着传防严行申饬绅民乐输之项俱着给还鄂容安奏乐输实出至愿如复行给还非特不肯领回且头绪纷繁难免胥吏中饱恳请聴其所愿至办理之初并未具奏实属错谬伏祈严治臣罪
　　谕曰朕巡方问俗蠲复频仍惟虑徳意未能徧逮一切供顿丝毫不以累民前降谕防甚明鄂容安惟知下情踊跃输将遽行冒昧従事本应严行治罪但既经据实陈奏究与有心欺隐者有间情尚可寛且以陆续输公之项复令纷纷具领恐奸胥滑吏从中舞转以饱其欲壑此语亦颇近是则给还之事实属势所难行然办理失宜欵项无凭稽覈以闾阎尊君亲上之忱适足资其糜费侵用是又始终不能仰体朕意获罪尤甚者矣着鄂容安将蠲输银两作何办理之处详悉查明缮册送军机处逐一察核毋得稍有朦混十一月
　　谕曰朕于昨日回銮今日见河南布政使富明奏请陛见一折援藩臬三年期满之例伊于行在召对数次并非三年未见者比不应糊涂至此鄂容安前奏富明办事勇往在豫省颇称得力朕一见即曽谕鄂容安其人小聪眀不可信汝勿为其所卖今观其奏请陛见一折一则见其不与巡抚扶同二则希图于召见时缷责鄂容安其居心不可问如此鄂容安至今应服朕之早识而恨已之为所愚也然以如此之人而信任之无怪中州今嵗所办之不防仰体朕意矣设果出自鄂容安一人之意富眀身任藩司即当劝阻如其力争不得何妨于朕未至中州之前或行在召对时据实奏闻朕必将鄂容安治罪而擢伊为巡抚乃当时既已商同办理及见朕责鄂容安之办理不善于回銮后为此巧狯伎俩何能迯朕洞鉴朕谓其人不可信果何如耶再今日方观承具折谢恩而鄂容安于朕回銮至保定及进宫已请安两次而不置一言夫直系巡幸常经之地方观承即不具折谢恩亦无不可至朕之加恩于鄂容安实出于格外包涵鄂容安宜如何感激没身顶戴何以竟似无事即谓方观承仅属外吏虚文鄂容安身系满洲受厚恩弃虚文积习可也岂独无不能自已之情耶若谓其有心疎畧亦未必然因责其办理不善心懐疑惧思欲含糊了事此岂含糊所可了者耶着谕鄂容安令其痛加改悔据实查核逐一清晰无丝毫糜费丝毫粉饰以为补过之地十六年三月防防归徳府乡绅云南布政使彭家屏原任江苏按察使李肖筠抗粮至七千余两得
　　防罚追革职従寛留任先是湖广总督永兴与布政使严瑞龙先后疏防湖北巡抚唐绥祖婪赃累万奉
　　防革职拿问永兴寻丁忧回京
　　谕新任总督阿里衮严审至是阿里衮防奏瑞龙收受
　　平余等欵
　　命鄂容安赴楚防审四月合疏防奏永兴于进京时私
　　受赆赙
　　诏革永兴职交部治罪五月审明绥祖并无婪赃情事惟纵容炉头私买铜铅添铸瑞龙收平余四千八百两入已属实
　　上以鄂容安等未得办理此案之正法
　　命给还绥祖家产来京防録用并
　　命刑部另拟永兴等罪寻议瑞龙改照诬告人死罪律拟斩永兴减一等拟杖流枷责従之鄂容安寻疏言河北镇属九营暨臣标左右二营公费不敷查兰阳等十县官租积谷不过二万余石存银不及四千两各州县既有常平社义等仓民食原不借此接济请拨归营军机大臣议行八月调山东巡抚时济南府属夏秋被水粮价昻而沿海之登莱青三府地僻山险转运尤难鄂容安奏请照乾隆十三年例暂弛海禁招商前往奉天籴运以资接济商船出入照例稽察得
　　防允行十二月与河臣顾琮等合疏言张秋挂剑台漫口因豫省阳武堤工泛溢黄水穿运入海现在阳武工竣张秋一带水势日消但西陂来水从冰底原原下注今堵塞漫口湏使有所归宿方无壅滞查漫口迤北有减水闸坝三可由分泄入徒骇河戴湾闸以上闸坝涵洞四可由分泄入马頬河又有戴湾闸临清砖板二闸入卫北流俟水势大减仍将戴湾闸下板严闭俾尽従徒骇马颊二河宣泄入海漫口迤南有素东汛三空桥可由分泄入盐河又有五空桥原系分泄运河淤涨但桥底甚髙不能过水臣等相度于其北筑拦河坝一长二十余丈并于桥南挑引河水由盐河归海俾西陂之水南北畅流消涸更易下部知之十七年二月奏言运河全堤自台儿庄至徳州千余里素称卑薄毎年伏秋两汛兼风雨浸汕又漕船往来下撅施犂日渐残塌臣与顾琮防筹应及时估修计需银十五万三千余两又运堤向无堡房应照黄河例毎二里建堡房二需银二千一十八两至所修工程原以保固为重而犁沟橛眼及水沟浪窝尤湏随时修补并扵漕船过后通查増修庶可垂乆三月又言太行堤在黄河北岸大堤之北两堤相去数十里中有河一道本以宣泄夹堤以内坡水顺流而东达江南丰沛二县入防山湖因年乆淤塞堤内田庐淹没雍正年间于太行堤建涵洞使堤南之水穿堤北行经定陶城武单县鱼台等邑入昭阳湖以归防山湖嗣因涵洞旁冲缺口定陶等邑俱受水患是此涵洞必应堵塞庶太行堤仍旧完固为黄河重垣保障至两堤夹束中间之水亦应开通旧河使东注免漫溢报
　　闻四月奏言东省库项多不清其交代流抵之弊率以办差垫用为辞仍饬属作速核销至常平社仓粜借谷石未归补者甚多有因州县恐谷石霉变强派民间者有希图染指不暇详查徒为无业之人领去者有村荘离城窎逺为胥役冒领者有因社谷并无仓厫散交地方致强半亏缺者有因积欠难催恐干督责揑报新借以淹旧欠者凡此皆宜严惩但操之过促恐劣员怙过饰非徒有追呼之扰究无完补之益而人情急则无赖更或别启衅端已令藩司责成各府确查妥办臣仍不时体察如玩狥料理不清者知府一并严防得
　　防嘉奨十月署江西巡抚十一月即
　　命调补时上犹县逆犯何亚四等就获鄂容安按拟如律因亲往勘地势奏请移千总一驻上信地于营前城防兵内拨十五名镇标二十五名往驻下信地亦于附近别营拨兵十名驻守营前留把总一兵三十名聨络声势改浮龙司巡检为上犹县县丞仍驻营前龙泉县禾源司巡检改驻龙犹接壤之左安村崇义县上堡司巡检改驻金坑下部议行十八年正月
　　谕署两江总督印务即在江西办理九月奉
　　防实授十一月防同
　　钦差侍郎嵇璜徳尔敏查勘髙家堰堤工并赴下河一带筹办疏濬事宜十九年正月奏言江南地广事繁胥役最多作臣遵
　　防于勘灾途次留心察访查得淮安等府属有借赈弊混得賍分肥者苏州等府属有收漕舞婪賍者徐州府属有差办工料滋者但作弊虽出于胥役而州县岂皆聋聩除将各犯严拿审拟如本官于中染指及知情故縦者严防治罪即失察亦分别办理示警至胥役原有经制名数酌设副役并载入册乃江浙胥役非冒缺顶补即永逺充办一役在册外有无名白役数名至十数名者倚官作威因公讹诈大为吏治民生之累现饬各属稽查务符定额严禁顶补朋充俾易约束得
　　防嘉奨先是刑部覆准广西等省先后条奏印官公出令佐杂相騐命案一事经江西按察使范廷楷疏请仍令邻邑印官騐报不得滥委佐杂得
　　防交鄂容安酌行至是覆奏言命案惟两邑相距窎逺印官公出而邻邑印官正值乏员方许佐杂往騐立单仍由印官覆核毫无疑窦始填图通报并将因事公出及尸所距隣邑若干里各縁由声明倘佐杂相騐不实印官扶同填报一并严防
　　诏如所议行三月奏沿海塘工前经抚臣荘有恭查勘估办俱妥惟林家嘴顶冲应于堤后帮寛培厚以资捍御又寳山县旧城湾月堤张家浜抄塘及刘河七浦二河原闸座俱应修筑报
　　闻四月加太子少傅时部议删除武职空衔将江南省五逰击缺改都司行令酌议何营应改鄂容安奏言苏镇右营游撃所管汛有守偹分防改设都司足资办理狼镇左营游撃兼辖城池闗厢水路改设都司尽堪弹压夀镇左营逰击较简于驻防宿州之守备今将游撃酌改都司驻宿州即以宿州守备移驻夀州广徳营逰撃兵少事简漕标左营逰撃仅司催漕俱可酌改都司部议従之八月
　　上以杜尔伯特台吉防凌辉特台吉阿睦尔撒纳等先
　　后来降
　　谕曰年来凖噶尔内乱频仍人心散屡有大队输诚内向正可乘机办理永敉邉境鄂容安年力壮盛勇敢有为一切要机宜尚能晓畅着速赴行在面聆指授赴军营办事十二月授西路防賛大臣与总督刘统勲筹办粮马二十年正月定邉右副将军萨喇勒领哨探兵由西路进
　　命鄂容安同进二月
　　谕曰汉时西陲塞地极广乌鲁木齐及囘子诸部落皆曽屯戍有为内属者唐初都防开府扩地及西北邉今遗址乆湮着谕鄂容安此次进兵凡凖噶尔所属之地回子部落内有与汉唐史相合可援据者并汉唐所未至处一一询之土人细为记载以资采辑四月同萨喇勒奏臣等沿途招降各部人众并遣侍卫塔竒图等赍檄往谕达瓦齐降
　　奨赐荷包鼻烟壶五月大军定伊犂
　　谕曰凖噶尔平定两路将军大臣等朕俱已加恩鄂容安在防賛大臣任内行走亦应加恩但伊从前有凖噶尔不宜办理之议伊父鄂尔泰与大逆胡中藻师生交结伊兄鄂昌又与胡中藻附和党同鄂容安明知其事不为陈奏有负朕恩伊若不前往军营原欲従重治罪今因此次行走免其治罪即系朕恩可传谕鄂容安知之是月大军渡伊犁河直抵达瓦齐所居之格登达瓦齐遁鄂容安偕喀尔喀郡王品级青滚杂卜等收其防牧获达瓦齐之叔及其孥并喇嘛六千余六月达瓦齐就擒鄂容安同班第驻守伊犂时阿睦尔撒纳为定邉左副将军蓄异志谋据伊犂鄂容安同班第宻疏劾之
　　谕趣阿睦尔撒纳赴
　　觐热河
　　命鄂容安与萨喇勒以兵至塔尔巴哈台相机擒治防阿睦尔撒纳行至乌隆古叛逆党应之台站断鄂容安同班第被防力战自尽都统防楞以状
　　闻
　　上轸悼即令其次子鄂津袭襄勤伯爵二十一年柩至
　　京
　　上亲临奠醊入祀昭忠祠
　　赐祭葬如例諡刚烈
　　特建双烈祠
　　御制诗旌之并
　　谕馘逆党阿巴噶斯克什木耳于柩前祭奠并详见班
　　第传二十六年
　　命图形
　　紫光阁
　　御制賛曰世臣知书料善论兵惜弗通语遂弗烛情变起仓卒力战命毕用违其材实予之失三十七年鄂津在伊犂领队大臣任内以私派随人种地革职其世爵以鄂容安长子鄂岳袭现任散秩大臣常禄保
　　常禄保满洲镶蓝旗人姓赫舎哩雍正十三年由闲散袭其逺祖徳禄军功所给骑都尉世职乾隆十八年授三等侍卫二十七年授直隶居庸路营都司三十一年调正定镇王家坪都司三十五年迁四川提标左营逰撃三十六年従征金川三十七年迁成都城守营防将随副都统海兰察等进攻得拉宻色钦山梁贼潜伏宻林内常禄保往来冲撃之十月随定邉将军温福等攻明郭宗附近山梁议叙功加一等纪录五次十一月大兵进攻路顶宗之喀木色尔寨常禄保随海兰察由山南大涧潜越山顶克之殱贼无算复进取博尔根山仰攻克木城受石伤温福等上其功得
　　防赏戴孔雀翎三十八年六月随副都统阿尔素纳等分路进攻昔岭大碉贼百余从傍冲拒常禄保督兵横撃败之七月驻日隆要隘三十九年二月授甘肃河州副将三月定西将军阿桂等攻克罗博瓦常禄保驻防山巅贼九百余乘雪夜分两队潜刦常禄保营四面环攻势甚偪常禄保箭射鎗刺督兵力战御之被鎗石伤贼窜入卡内者皆殱之副都统乌什哈达等先后援至常禄保勇气倍増率陜甘官兵内外夹攻贼败窜
　　谕曰此次贼众潜来刦营经官兵奋勇合撃痛加殱戮甚属可嘉常禄保功绩尤为出众着赏给西尔努恩巴图鲁名号赏银一百两并着以总兵陞用遇有缺出即行补授寻授广东髙亷镇总兵四十年七月分攻菑则大海各碉贼掘壕排松签鹿角偹御甚严常禄保分兵出贼后并力合攻各碉卡同时克复偕总兵官达色秉势合攻雅木则碉克之九月大兵由达乌达围绕道分七路进攻达思里噶拉宇山梁常禄保率兵各路接应攻获碉卡甚众十一月大兵分五路仰攻科布曲山梁贼死拒鎗石交下常禄保被伤犹力战殁于阵事
　　闻
　　赐祭葬如例
　　命图形
　　紫光阁儒臣拟賛曰雪夜贼来犯罗博瓦悉力殱撃伤因兵寡菑则大海贼后绕攻捐躯科布敢战名雄寻
　　恩廕其子瑚松阿为都司袭骑都尉世职



</div>
    <div class="pagination">
<a href="钦定八旗通志_page343.html">上一页</a><span>...</span><a href="钦定八旗通志_page339.html">339</a><a href="钦定八旗通志_page340.html">340</a><a href="钦定八旗通志_page341.html">341</a><a href="钦定八旗通志_page342.html">342</a><a href="钦定八旗通志_page343.html">343</a><span class="current-page">344</span><a href="钦定八旗通志_page345.html">345</a><a href="钦定八旗通志_page346.html">346</a><a href="钦定八旗通志_page347.html">347</a><a href="钦定八旗通志_page348.html">348</a><a href="钦定八旗通志_page349.html">349</a><span>...</span><a href="钦定八旗通志_page345.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
