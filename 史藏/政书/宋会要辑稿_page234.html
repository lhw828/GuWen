<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 234 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 234 页/共 1125 页</h1>
    <div class="content">      
厥志是继，惟厥万事是述。十有四年，道洽政治，民用丕变。六府三事孔修，利用厚生惟和，鳏寡孤独有养，什伍其丁壮，宾兴其贤能，惟我神考睿知，稽古有为。海隅万里，罔不率俾，西至积石，南至于牂牁、夜郎，富以备礼，和以广乐，亦惟我神考建法立制，克和厥中。盛德大业，光于四海，格于天地，无远弗届，大纲小纪，本数末度，有条而不紊，若卜筮罔不是孚，亦惟我神考于古其训，以克用乂。永观厥成，盖迄于今，天休滋至，地不爱宝，告成厥功，锡以元圭。末予冲人，诞受厥命，靡敢安居，夙夜惟厉。迪惟前人，光施于我后嗣。稽谟自天，酌于师言，谨以法古，始立意度，增厥徽称。今燎禋圜坛，大享祖庙，躬以玉册玉宝加上曰体元显道法古立宪帝德王功英文烈武钦仁圣孝皇帝。夫显名惟德，显德惟名，率时昭考，孝思惟则，洞洞属属，若在其上。爰伸命于皇帝，垂训来裔，以光我烈考于无极。谨言。」 
又躬行奉上哲宗皇帝册、宝于本室。册文曰：「孝弟嗣皇帝臣佶谨再拜稽首言：臣闻昔者先王褒显其世德，名阶于功，言顺于事，传言万世，远而益彰，莫之能易。顾德不类，嗣承先业，永惟大思畀付之重，夙夜震惧，弗知攸报。恭惟哲宗皇帝英武刚健，盛德大业，着在典册，载于徽称，不可以加。至于嗣政之始，恭默不言，蒙养圣功，沉巘刚克。爰自亲政，睿知浚发，南面而听，赫然昭彻，如日之升。追念先烈，明发永怀， 
      
震悼诋诬，临朝出涕，除恶昭奸，靡有佚罚。外攘夷狄，以复境土；内修法度，是正纷更。上定郊丘之制，下复省耕敛征役之科，天下靡然，喜于王化。复行熙宁、元丰之政，德意志虑，废而复兴。遵制扬功之美，继志述事之孝，孚于神明，冒于下土。以迄于今，地平天成，海内乂安，万邦作孚，天锡之瑞，元圭自至。考循初终，寔惟前人，光施后裔。永惟盛美，罔敢居有，亦罔敢自功。参稽彝宪，佥协人言，德莫大于世前人之德，功莫先于昭先人之功。而往者所上徽称，未究斯意。名以宾实，实有余而名不足，大惧不足以彰显丕烈，用伸命于上帝。今燎禋圜坛，荐享太室，躬以玉册玉宝，改上曰宪元继道世德扬功钦文睿武(斋)[齐]圣昭孝皇帝。恭惟在天之灵，昭鉴于下，来格来宁，膺此名实，永孚于休无斁。」次行朝享太庙之礼毕，赴南郊青城宫。 
徽宗崇宁三年三月二十六日按前文叙政和三年更定哲宗徽号，此以下反及述崇宁三年事，年代颠倒。未知系《宋会要》原文如此，抑为《永乐大典》编纂之疏舛。，诏曰：「哲宗皇帝聪明睿智，天性夙成。嗣服之初，遵养渊默。洎总威柄，发挥权刚，黜除奸回，修复法度，熙丰之政，灿然再新。十有六年，底于至治。而谥号所纪，未能究宣。朕自缵承，因心则友，凡在典礼，必极其隆。仰稽追崇之文，具存祖考之训。虽体道之妙，莫显于言声；而御世之经，可求于拟象。载扬丕烈，(照)[昭]示无穷。宜加上哲宗皇帝谥号共为一十六字，令三省、枢密院官、御史中丞、杂学士、太中大夫以上，与太常寺同共集议合增徽号，仍令礼官详 
      
具典礼以闻。」 
五月六日，命翰林学士承旨张康国撰更定神宗皇帝、增上哲宗皇帝徽号议文。 
六月六日，命宰臣蔡京撰神宗皇帝、哲宗皇帝徽号册文并书。 
七月二十三日，又上增哲宗皇帝徽号曰宪元继道显德定功钦文睿武(斋)[齐]圣昭孝皇帝。议曰：「臣等闻圣人无名，所谓必得其名者，应帝王而已；至敬无文，所谓以进为文者，行典礼而已。然帝王之名垂于简编者未尝绝简：原作「垂」，据《宋大诏令集》卷一四二改。熙丰之盛。而所以致此者，盖在于应天以实， ，而典礼之文行于宗庙者致其显，则尽天下之至美以拟象，合天下之公愿以增崇，是惟旧章，宜其祇率。恭惟哲宗皇帝清明刚健，有开自天，渊默沉巘，发为英断。幼冲履位，嶷然若神，灼见几微，不动声色，惟以诚孝，事于两宫，缉熙光明，他无所嗜。左右近习，曾莫察其喜怒之色。盖如是者九年，而无一日之异。及其总揽威柄，骏发至权，雷动风行，中外丕应。去奸慝如振槁，复法度如转圜。博收神宗所用之臣，聚于庙廷，以为绍述之助。于是扫尽朋党，委用才能，申严赏罚，明示好恶，而作人之法、取士之制、理财之义、裕民之仁、礼之废兴、刑之轻重，始于朝廷，布在郡邑。凡元佑之所变乱者，次第而悉复之。然后修我戎兵，震詟丑虏，选练将帅，恢拓土疆。横山、天都，既入舆地，陇右酋长，稽颡请归，执讯献浮，殆无虚日。凡元佑之所弃捐者，尽取而广有之。远近之情，欢欣鼓舞，再 
      
临下以简，致知以察迩言，审听以塈谗说。苟丽于法，一视而无戚 ；苟害于治，毕除而无细大。宵旰愿治，十有六年，四方无虞，动植咸若。天不爱其道，地不爱其宝，风雨时序，日星顺行，神光发祥，玉玺自至，珍符异瑞，史不绝书。至治之隆，固非一言之所能尽。今将图上丕号，阐扬洪烈，则亦因其应帝王之迹，推本所自而昭发之尔。夫鼓一气之自然，成三才之妙用，行乎至虚、为物之始者，元也；惟圣时宪，则效法于此，无所异焉，此之谓宪元。乾坤之所以(合)[阖]辟，日月之所以往来，万物并由、莫见其迹者，道也；继之者善，则运量酬酢，无不承焉，此之谓继道。始则遵养时晦，谨密而不出；终则泛应曲当，辉光而日新。开之廓然，被于四表，非显德乎 观会通之宜，御方来之变，应时而造者以莫不兴，为国之利者举无遗策，浮言不能惑，异意不能沮，非定功乎 不自以为足，不忘其所恭，达经纬之原，顺刚柔之用，可谓钦文矣。虚以致其明，思以合其几，运不测之神，成无竞之烈，可谓睿武矣。有万不同，莫能一致，自我总之之谓齐；以天为宗，以德为本，大通四辟之谓圣；而昭则无小不察，容光必照；孝则克笃前烈，遹观厥成。合是数者，虽未足以窥其绪余，而至美之所存，公愿之所在，冒昧自竭，无余蕴矣。伏请增上徽号曰哲宗宪元继道显德定功钦文睿武齐圣昭孝皇帝。」诏恭依，宜以所上议诣太庙本室奏请。 
      
十一月二十三日，奉哲宗皇帝徽号册、宝授知枢密院蔡卞，上于太庙室。册文曰：「孝弟嗣皇帝臣佶谨稽首再拜言：臣闻昔者明王崇德广业，举而措之天下，日见之行，于用则藏，于仁则显，其称名或小，其取类则大。故令闻广誉，克有辞于永世，无得而加焉。乃若德有余于业，名不称其实，未足以丕扬显烈，以端命于上帝，则在我后之人。恭惟哲宗钦文睿武昭孝皇帝仁覆四海，十有六年。肆其即位，越在冲幼，沉巘刚克，以蒙养正。动静有度，不大声色，左右仆御、侍从之臣亦罔能知，盖不言者九年。爰及亲政，率时昭考，永言孝思，追悼先烈，弗克钦若，溃于厥成。放逐奸宄，是正诋诬，遵制扬功，仪刑典则。登用善良，协于克一，四方风动，如日之中。至于清静而寡欲，体仁而继善，先后天时，遇灾而惧，遵道贵德道：原作「者」，据《宋大诏令集》卷四二改。，靡所不钦。南面而听，尊严若神，瘅恶虽弗容贷，而好善常若不及。故小大祇若，无侮无拂，市无剖斗折衡之争，朝无错立族谈之犯。慈故能勇，外攘夷狄，开辟境土，克继前人，卒其武功。皇天眷佑，诸福毕至，地不爱宝，神玺自出，英声茂实，莫可殚穷。末予冲人，祇奉顾托，付以大业，夙夜祇栗，惧弗能胜。乃者奸臣乘隙，(覆)[复]出为恶，公肆抵戏，用正典刑，无有佚罚。显谟丕烈，既晦而明，然其垂之将来，昭示无极，其敢不虔 爰卜日至，禋于圜丘，裒对明神，增备徽典。稽诸故实，协于师言。自天申锡，万邦作孚。 
      
谨遣金紫光禄大夫、知枢密院事、上柱国、南阳郡开国公、食邑三千三百户、食实封八百户蔡卞，奉玉册玉宝，上徽号曰哲宗宪元继道显德定功钦文睿武齐圣昭孝皇帝。恭惟在天之灵，降鉴于下，来燕来宁，膺受兹礼，于昭于天，俾缉熙于纯嘏。谨言。」礼毕，群臣拜表称贺。 
徽宗体神合道骏烈逊功圣文仁德慈宪显孝皇帝，初谥圣文仁德显孝。穷理尽性曰圣，经纬天地曰文，功施于民曰仁，有义可尊曰德，受禄于天曰显，慈惠爱亲曰孝。后加上体仁合道骏烈逊功宪慈十字。
 礼 宋会要辑稿 礼五八 后谥 
      
后谥
【宋会要】
      
皇高祖文懿皇后崔氏。文同帝谥。行见中外曰懿。册文曰：「粤若天生万物，资坤载以顺成；日丽九华，配阴灵而合照。人伦以之围范，王化于是权舆。当骏命之有归，眇洪源之所自。浚川垂裕，良因启母之贤；卜世延体，盖自姜嫄之德。永怀明烈，是荐鸿名。伏以皇高祖母崔氏，夕月沦辉，柔祗比义。凤鸣袭吉，始成将育之占；燕堕开祥，终启咸宜之祚。在昔皇基未构，帝箓犹缄，肥家实赖于正规，开国诚因于内助。庆隆中外，福被云来。惟舜历之受终，自尧门之诞圣。臣属当主祭，恭议荐羞。奠瑶鳵以洁诚，方期有事；缅玉衣之告兆，曾是贻谋。敢旌维鹊之风，上正濯龙之贵。谨遣使王溥、(使副)[副使]李涛奉宝册，上尊谥曰文懿皇后。寝庙奕奕，磬筦锵锵，酌礼于旧仪，从祀于先后，庶歆备物，永佑丕图。」 
皇曾祖惠明皇后桑氏。惠同帝谥。容仪恭美曰明。册文曰：「臣闻飞星入昴，帝期虽显于乘时；朱草成房，灵气宁忘于发地。今十朋兆吉，百姓与能。思圣善之风，若不基于上世，则旋枢之运，何以齐于眇躬。四悬将荐于登歌，六服式尊于懿号。伏惟曾皇祖母桑氏，慈修母训，学奉女师。赋汝水之条枚，闵其君子；闻汉宫之大练，思齐古人。诵诗则义达王风，肃闺则世传家法。顺成圣祖，昭著阴功。冲人自构于丕基，无日不思于灵贶。非含章之德，素积于无疆， 
      
则辟统之孙，宁昌于有后 今则按兴王之茂典，举配祖之明文。克谨奉先，虽庙以观德；恭思归厚，当立以正名。谨遣使王溥、副使李涛奉宝、册，上尊谥曰惠明皇后。宋室受命，上应大辰。浚郊太庙，肇自冲人。功由圣母，施及孝孙。告成之颂，永播云门。」 
皇祖简穆皇后刘氏。简同帝谥。布德执义曰穆。册文曰：「昔者运属金行，女节感流虹之瑞；天开土德，皇轩承统极之祥。咸资妃后之贤，终茂帝王之业。矧乃年逾七百，始自于《关雎》；国盛八迁，实因于简狄。当受图之伊始，思假庙之有期。爰考旧章，式崇尊谥。伏惟皇祖母京兆郡太夫人刘氏，炎灵圣绪，沙麓祥符，法厚载于含章，体中和而毓粹。彤云配润，承帝胄于千龄；朱茀斯皇，诞天资于一世。自乐《葛覃》之咏，宛符瓜瓞之言。式是母仪，光于祖德。应四星于列象，虽不逮于当年；锺百禄于后昆，实有开于景运。爰举奉先之典，载扬俪圣之风。用表因心，所期观德。谨遣使王溥、副使李涛奉宝、册，上尊谥曰简穆皇后。篆金以颂美，奠玉以荐诚。庶施文母之芳猷，用慰孝孙之精恳。宗祧既正，皇祚永昌。」 
皇考昭宪皇后杜氏。昭同帝谥。圣善周达曰宪。照临四方曰明按此句无所承，当有脱文。当云「初谥明宪，照临四方曰明」。《宋史》卷二四二：杜太后初谥明宪，干德二年更谥昭宪。。 
太祖孝惠皇后贺氏。谥法阙。 
孝明皇后王氏，初谥章顺。法度明大曰章，慈和遍服曰顺。后改谥孝明，不载谥法。 
孝章皇后宋氏。慈爱忘劳曰孝，温克令仪曰章。 
太宗淑德皇后尹氏。言行 
      
不回曰淑，富贵好礼曰德。 
懿德皇后符氏。温柔圣慈曰懿，富贵好礼曰德。 
明德皇后李氏。无幽不察曰明，中和纯备曰德。 
元德皇后李氏。茂德丕绩曰元，中和纯淑曰德。真宗祥符六年十月二日，宰臣、摄太尉王旦奉册、宝诣元德皇太后庙，改上徽号曰元德皇后，升祔太宗庙室。册文曰：「孝子嗣皇帝臣某谨再拜稽首上言：恭以婉资生之德「恭以婉资生之」六字原脱，据《宋大诏令集》卷一三八补。，莫大于母仪；隆归厚之基，率由于子道。夫其贯统百行，渐被四海，日用不匮，天经为本。内顾菲薄，粤自冲幼，夙膺皇训，允迪化源，故得罄烝烝翼翼之心，尚尊尊亲亲之教，守国令典，承家积庆。函蒙博爱，蕴结孝思，永慕有慈，聿怀追远。伏惟元德皇太后星轩凝粹，石文定祥石文定祥：《宋大诏令集》卷一三八作「文定储祥」。，蔼彤史之清芬，耀白云之冠族。辅佐先帝，诞生眇躬，鞠育之念深，顾复之恩重。惠和宫掖，茂宣度宪，周仁恕以恻隐，尽箴规以达聪。方流咏于河洲，遽缠哀于风木。属当嗣服，弗逮承颜，徒以尊长乐之称，恢仪坤之制，成易名于懿实，契节惠于前经。有恤斯严，惟馨致荐。日月逾迈，霜露增感。劬劳曷报，瞻言罔极。是用广因心之孝，从有位之谋，考明征于旧章，遵合飨于清庙。庀职攸叙，揆日斯良，式竭至诚，恭行盛礼。谨遣摄太尉、尚书右仆射、兼门下侍郎、同中书门下平章事、充玉清昭应宫使、昭文馆大学士、监修国史臣王旦，奉宝、册改上徽号曰元德皇后，升祔于太宗皇帝殿室。洪惟圣灵，谅鉴勤恳，仰庆 
      
登格，永申配侑， 符介福，延施无疆之休。谨言。」 
真宗章怀皇后潘氏，初谥庄怀。(复)[履]正志和曰庄，慈仁哲行曰怀。后改「庄」为「章」，以从帝谥。 
庆历四年七月二十二日，诏俟南郊礼前改谥庄怀皇后曰章怀，庄穆皇后曰章穆，庄献明肃皇太后曰章献明肃，庄懿皇太后曰章懿，庄惠皇太后曰章惠。八月二十五日，太常礼院言故事只以册、宝告庙，更不改题神主。从之。议具《庙议》。 
十一月二十二日，帝备礼大庆殿庭，奉册、宝授太尉，上于庙室。章怀皇后册文曰：「孝子皇帝臣某谨再拜稽首上言曰：伏闻周称文母，汉着光烈，系王之号，与庙俱传。虽忠质递变，详简殊尚，至于统尊无遂统尊无遂：《宋大诏令集》卷一四一作「奉先统，遵母极」，当是。，其谊一也。恭以庄怀皇后挺俔天之禀，率流荇之恭。作俪储禁，收华早世，逮即洪祚，追位长秋。时推内范之懿，厥有大名之受。真室升遐，天诔垂鸿，攸司持循，偶失参考。今议者援述祖则，执据旧章，以谓后无外事，法不专谥。况阳秋之善，大乎复古；圣哲之训，必也正名。礼虽溢美溢：原作「没」，据《宋大诏令集》卷一四一改。，神弗安飨。是敢以章代庄，申告典册，奉承圣孝孝：原作「考」，据《宋大诏令集》卷一四一改。，顺迪母仪。谨遣摄太尉、枢密使、检校太傅、行尚书工部侍郎贾昌朝，奉玉册玉宝，改上尊谥曰章怀皇后。伏惟光灵有在，鉴諟孔昭，舍可改之权制，安不迁之永宪，锡类昌后，以摅无穷。谨言。」 
章穆皇后郭氏，初谥庄穆。履正志和曰庄，贤德信修曰穆。后改为章，以从帝谥。 
庆历四年改谥册文曰：「伏以 
      
尊母仪者，功归于圣淑；配宸极者，体同于称谓。稽夫汉有光烈，唐有文德，所以着大法、示来叶也。若乃饰鸿徽，扬景铄，古今通谊也。恭以皇妣庄穆皇后郭氏，河汾甲族，姜任令猷。特治长秋，正位坤掖正：原作「在」，据《宋大诏令集》卷一四○。，辅佐圣考，述宣阴教。谦肃以居体，慈 以流誉。靡臻曼寿，永贻茂范，升祔清庙，垂裕彤管。夫以宗祊之重，有司定论，佥以托母天下，体无攸遂。式遵先典，仰图懿实，追正礼谥之失，稽合祢宫之号。顺公议之协济，正徽名而允穆。上以广思齐之美，下以伸遹追之孝。谨(追)[遣]摄太尉、工部尚书、同中书门下平章事、兼枢密使、昭文馆大学士、监修国史章得象，奉玉册玉宝，改上尊谥曰章穆皇后。伏愿昭格明灵，具膺典册，佑蕃昌之绪，易显懿之称，敷宣景辉，摅之罔极。」 
章献明肃皇后刘氏，初谥庄献明肃。履正志和曰庄，聪明睿智曰献，无幽不察曰明，威德克就曰肃。后改「庄」为「章」，以从帝谥。 
庆历四年改谥册文曰：「伏以奉宗祧、遵圣绪者，莫重于显亲；正坤极、母天下者，匪专于殊号。尝讲求因革，参考遗坠。昔艺祖在御，易昭宪之称，惟礼所以称情，惟名所以配德，垂鸿万叶，敢不详正!伏惟庄献明肃皇太后俔天禀粹，曾沙膺庆，辅佐文考，正位内朝。《关雎》之德，贤才是进；濯龙之诫，外戚咸劝。顾惟菲质，夙荷慈荫，保佑丕构，亿宁中夏，长乐之训，淑声无已。今容台定论，援据纤悉，谓东汉诸后法同(常)[帝]谥，用章圣称 
      
天之诔冠夫德号。臣工之所尽志，典册之所正名，着之方来，不可阙也。谨遣摄太尉、尚书吏部侍郎、同中书门下平章事、兼枢密使、集贤殿大学士杜衍，奉玉册玉宝，改上尊谥曰章献明肃皇太后。伏惟徽音无极，灵监聿昭，奄受丕称，幽赞鸿祉，子孙千亿，垂休无疆。」 
五年十月九日十月：原作「二月」，据《宋大诏令集》卷一三九、《长编》卷一五七改。，摄太尉、宰臣陈执中奉册宝诣奉慈庙，改上章献明肃皇太后徽号曰章献明肃皇后，升祔真宗庙室。章献明肃册文曰：「孝子嗣皇帝臣某谨再拜稽首上言曰：恭闻宗庙之制，昭穆有定位，禘夆有常礼。是故妇缘姑次，所以示恭顺之大；后从帝飨，所以隆恩义之至。宪度昭布，典经具存以上二句，「布」原作「而」，「存」原作「订」，并据《宋大诏令集》卷一三九改。。伏以章献明肃皇太后阴教纯备，宝慈炳迪以上二句，「教」原作「致」，「宝」原作「实」，并据《宋大诏令集》卷一三九改。，膺荷顾托，护康冲眇。延洪积累之庆，增固盈成之守。是以丰功溥博，至德曼羡，流之于广宇，浃之于生民，书之于简编，播之于金石，卓乎徽懿，高视往古。向采攸司之议，遂崇别庙之荐。瞻言閟鹢鹢：原作「佑」，据《宋大诏令集》卷一三九改。，尚隔大宫，礼典之所未宜，神心之所未协。至于霜露濡降，春秋祼献，惕然念虑，亶无遑宁。是用讲配食之明文，稽奉先之正范，上以率乎大谊，下以徇乎群谋。谨遣摄太尉某官某奉玉册玉宝，改上徽号曰章献明肃皇后，升祔真宗庙室。伏惟降格光灵，昭孚顾禔，丕侑圣考，永严宗祊。垂休宝图，锡乂生齿，世世洁祀，底于无疆。谨言。」 
章懿皇后李氏，初谥庄懿。履正志和曰庄，温柔圣善曰懿。后改「庄」 
      
为章，以从帝谥。改上章懿皇太后升附真宗庙室册文曰：「恭以孝莫大乎显亲，尊莫大乎严配。父以配天，母以配父。若稽先帝，推本礼意，神宗三后，并升(佑)[鹢]室。敢率成宪，参用群议，恭祔昭主，合食于位。伏惟章懿皇太后仪德坤载，融精霄魂，柔嘉齐栗，静渊粹和，诞集庆灵，克昌基祚。维眇躬之缵服，悼慈颜之早隔，缅怀鞠育，哀哀罔极。顷从权制，就飨别庙，日月其迈，昭穆未正。爰稽旧典，陟序祢宫，庶伸追养之诚，以明欲报之志。谨遣摄太尉某官某奉玉册玉宝，改上徽名曰章懿皇后，升祔真宗庙室。伏惟神鉴，歆兹吉蠲。永侑文考，百世不迁。流徽音于炜管，光淑范于青编。禴祠烝尝，期万斯年。」 
章惠皇太后杨氏，初谥庄惠。维德端严曰庄，慈哲远识曰惠。后改「庄」为「章」，以从帝谥。 
庆历四年改谥册文曰：「恭闻先帝时，怀、穆二后早世上仙，崇告天谥，用题庙主，有为而作，未从定制。明肃厌务，容台诔功，因仍前比，遂使懿号弗系于真圣，不可谓顺；异于祖法，不可谓宜。惕然深念，思从详正。伏以章惠皇太后静婉柔嫕，仁明厚博。辅佐圣考，知臣下之劳；拥卫眇质，均母氏之爱。向缘閟(佑)[鹢]，已易大名，不当神心，未协礼意。是以采攸司之执奏，稽中古之成宪。统尊则有典，据旧则易遵。闳谘公议，弗谋而 。谨遣摄太尉、尚 
      
书吏部侍郎、同中书门下平章事同中书：原脱，据《宋大诏令集》卷一四一补。、兼枢密使、集贤殿大学士杜衍，奉玉册玉宝，改上尊谥曰章惠皇太后改上：原脱，《宋大诏令集》卷一四一补。。伏惟慈烈如在，容物是膺，舍暂误之华谓谓：原作「胄」，据《宋大诏令集》卷一四一改。，揭永孚之淑声，子子孙孙，式克钦承旧制。」 
仁宗慈圣光献皇后曹氏。爱民好与曰慈，能以仁教曰慈；通达先知曰圣，穷理尽性曰圣；和宁百姓曰光，格于上下曰光；聪明睿智曰献，博闻多能曰献。 
温成皇后张氏。德性宽柔曰温，齐圣广渊曰成。 
英宗宣仁圣烈皇后高氏。圣善周闻曰宣，施而不私曰宣；克己复礼曰仁，功施于民曰仁；穷理尽性曰圣，裁成万物曰圣；秉德遵业曰烈，安民有功曰烈。 
神宗钦圣宪肃皇后向氏。敬事节用曰钦，威〔仪〕悉备曰钦；通达先知曰圣，扬善赋谋曰圣；刑政四方曰宪，圣能法天曰宪；刚德克就曰肃，执心决断曰肃。 
钦成皇后朱氏。威仪悉备曰钦，敬事节用曰钦；妇德均一曰成，夙夜警戒曰成。 
钦慈皇后陈氏。威仪悉备曰钦，敬事节用曰钦；一心均爱曰慈，能以仁教曰慈。 
哲宗昭慈圣献皇后孟氏，初谥昭慈献烈。明德有功曰昭，视民如子曰慈，聪明睿智曰献，安民有功曰烈。后改昭慈圣献，备物成器曰圣。 
      
昭德皇后刘氏。初入宫为婕妤，昭慈既废，立为皇后。徽宗立，册为元符皇后。 
徽宗显恭皇后王氏，初谥靖和。柔德教众曰靖，恭仁鲜言曰靖，雍熙阃内曰和，闺门有礼曰和。大观四年十二月十六日，改惠恭。绍兴七年六月一日，改今谥。 
光尧寿圣〔绍兴〕七年四月六日，太常少卿吴表臣言：「侍从官议上惠恭皇后改谥，俟 下，有司合行制造册、宝。检照昨加上神宗皇帝、哲宗皇帝谥号，系于政和三年冬祀大礼前一日，皇帝行朝飨礼前躬行奉上。所以将来奉上惠恭皇后改谥册、宝，合依加上神宗谥号礼例，将来大礼躬行奉上。」诏恭依。 
五月二十三日，命给事中胡世将撰谥议，参知政事张守撰册文，知枢密院沈与求书册文，参政事陈与义篆宝文。 
七月五日，给事中、兼直学士院胡世将上显恭皇后谥议，诏恭依。议曰：「惟天生覆万物，地以顺承而代有终；惟帝临 四方，后以静专而修内则。于皇母仪，体坤 法，义贵有从，事无攸遂。周之文母，汉之(烈光)[光烈]，咸取媲德，礼不专谥。国朝之制，监于前古。粤自干德，推尊昭宪，仰协宣祖，着为丕范。(建)[逮]我烈圣，率循故典。恭惟惠恭皇后天禀柔明，性锺慈惠，生于王公之族而志存谦下，习于富贵之养而躬行俭约。尊俪宸极，祗循妇顺。肃环佩以中礼，援图史以自鉴。栉纵笄总，建供养于东朝；副祎褕翟，谨荐羞于时祀。四德兼备，六宫承式。有《樛木》逮下 
      
》美其和平。用能夙歆帝武之敏，诞膺长发之祥。是生圣子，丕承大业。虽省方巡狩，远迈于朔野；而深仁厚德，益昌于炎图。宜有徽称，以彰贵范。惟大观诔行，尝纪于鸿名；而烈考上宾，方严于升祔。显孝锡谥，既命于天，庙主易题，宜系于帝，则惠恭二美，义难偏举。臣谨按《谥法》，严钦事上曰恭。盖考合众善，节以一惠，其大要佐崇观宵旰之治，尽长乐温凊之礼，齐肃以承宗庙，毖谨而绝私谒，非严钦事上乎 仍此懿号，仰配先烈，则以显易惠，抑惟旧章。请改上惠恭皇后谥曰显恭皇后。」 之仁，有《卷耳》进贤之志。《桃夭》宜其家室，《芣 
九月二十一日，明堂前一日，奉册、宝上于庙室。册文曰：「孝子嗣皇帝臣某，伏以生而媲德宸极，寔赞于皇猷；死而升侑宗祊，必从于帝「帝」下当脱一字。。后不专谥，礼有故常。在汉则光烈之于光武，在唐则文德之于文皇。爰洎本朝，垂宗室昭宪之规，更定陵五后之号，盖古今之通议也。虽仙游已邈，而遗范具存，用诏方来，丕昭景铄。恭惟惠恭皇后坤灵肖静，月体储精。锺庆勋门，来仪潜邸。翼六龙而御极，正重翟以居中。肃雍之德，本乎天成；勤约之风，行乎宇内。协佑初政，恪恭东朝。饬身刑家，率礼不越；进贤(建)[逮]下，视古有光。功既茂于补天，祥蚤开于梦日。诞(肖)[育]元(司)[嗣]，禅膺宝图。岂期盛年，遽弃昭代。(愿)[顾]以冲眇，逮兹纂承，虽莫觌于母仪，尚钦闻于内则。向者(已固)[固已]考实于彤史，易名于閟宫，踰三十 
      
年，祸发意表，〔太〕上皇帝厌世，讳问奄闻，复以梓宫隔于要荒，(佑)[鹢]室稽于荐飨。藏鼎湖之弓剑，殆未有期；游高庙之衣冠，非所当后。是宜卜日升祔，因时正名。(盍)[盖]推诔于皇天，既推崇于先烈；而系号乎帝，乃稽合于旧章。载扬徽音，以显易惠，永严禋祀，对越在天。谨奉册、宝，上尊谥曰显恭皇后。伏惟明灵，观膺受典，迪我昭考，燕兹新宫，益绵鸿休，施于罔极。谨言。」 
十二月十三日，诏：昭慈圣献皇后改谥册、宝，命使发策告迁权安奉神御，迎奉至温州太庙，奉上册、宝。景灵宫安奉神御礼毕，礼仪使已下并官吏等比拟除几筵例，各支银绢有差。 
七年二月十九日，三省言：「已议上徽宗圣文仁德显孝皇帝尊谥，所有惠恭皇后合易旧谥。礼部、太常寺今讨论，窃闻周之文母，唐之文德及东汉诸后皆同帝谥，议者以为后无外事，法不专谥，故系于帝以为称谓。国朝以来，烈圣诸后悉遵此制。至于昭宪皇后初谥明宪，后改曰昭，以从宣祖昭武之谥也。真宗皇帝五后，初皆谥曰庄，后皆改庄曰章，以从真宗章圣之谥也。今徽宗皇帝已议上尊称曰圣文仁德显孝皇帝，宁德皇后已议尊谥称曰显肃皇后，伏请改惠恭皇后谥连『显』字，仍依故事集官议谥。」既而吏部尚书孙近等集议，易惠恭皇后谥曰显恭皇后。诏恭依。议曰：「恭惟惠恭皇后禀坤德之至柔，配离明之淳耀。锺粹公侯之族，发为宫掖之祥。言则有常， 
      
克奉诗书之训；动而合礼，无烦保傅之严。用能正位居室，作宾于京，纲纪人伦，母仪天下。行四教以兴内朝之治，师六宫而亲北郊之蚕。服澣濯之衣，崇节俭也；有进贤之志，念艰难也。無險詖，無嫉 ，不以燕私之意弄於外也；进贤才，知勤劳，不以外家之事请于朝也。是以奉神灵之统，理万物之宜，配至尊作宗庙主而天下化之。乃若猗兰梦日，华渚流虹，天佑下民，是生渊圣。以三善之德，重列圣之光。虽逸驾鎗鸾，方周流于八极；而深仁厚泽，以渗漉于无垠。然则推原内助之风，上论继明之自，必有徽号，永配宸极。臣等按《谥法》：『严钦事上曰恭，严钦鬼神曰恭，夙夜恭事曰恭，接下不骄曰恭。』夫思媚诸姑，归宁父母，非严钦事上乎 躬视涤溉，为豆孔庶，非严钦鬼神乎 肃环佩之节，谨鸡鸣之戒，非夙夜恭事乎 有逮下之言，尽众妾之心，非接下不骄乎 国家重规沓矩，比迹周汉。昭宪之谥，仰法乎宣祖；五后之号，并同于章圣。至乎宣孝之祔，钦仁之配，罔不由斯。其意若曰，妇无遂事，理不专美，后顺得常之道也。臣等请上惠恭皇后尊谥曰显恭皇后。臣等谨议。」 
昭怀皇后刘氏。容仪恭美曰昭，慈仁短折曰怀。 
明达皇后刘氏。明达懿文贵妃，追册为明达皇后。谥法阙。 
明节皇后刘氏。明节和文贵妃，追册为明节皇后。谥法阙。 
      
钦宗仁怀皇后朱氏。恭宽敏惠曰仁，克己复礼曰仁；德礼不易曰怀，执义扬善曰怀。 
高宗宪节皇后邢氏。初谥懿节。柔克有光曰懿，能因所守曰节。后改。有善可纪曰宪，能固所守曰节。 
宪圣慈烈皇后吴氏。圣能法天曰宪，通达先知曰圣，视民如子曰慈，安民有功曰烈。 
成穆皇后郭氏。初谥恭怀，继改安穆，后改成穆。妇德均一曰成。 
成恭皇后夏氏。初谥安恭，后改成恭。夙夜警戒曰成。 
光宗慈懿皇后李氏。视民如子曰慈，温柔圣善曰懿。
 礼 宋会要辑稿 礼五八 王谥 
      
王谥
【宋会要】
      
兗王 ，諡沖惠。幼少短折曰冲，遗爱在民曰惠。 
邠王坦，谥冲温。幼少短折曰冲，德性宽和曰温。 
郢王增，谥冲英，幼少短折曰冲，出类拔萃曰英。 
华王垧，谥冲穆。幼少短折曰冲，敬明其德曰穆。 
</div>
    <div class="pagination">
<a href="宋会要辑稿_page233.html">上一页</a><span>...</span><a href="宋会要辑稿_page229.html">229</a><a href="宋会要辑稿_page230.html">230</a><a href="宋会要辑稿_page231.html">231</a><a href="宋会要辑稿_page232.html">232</a><a href="宋会要辑稿_page233.html">233</a><span class="current-page">234</span><a href="宋会要辑稿_page235.html">235</a><a href="宋会要辑稿_page236.html">236</a><a href="宋会要辑稿_page237.html">237</a><a href="宋会要辑稿_page238.html">238</a><a href="宋会要辑稿_page239.html">239</a><span>...</span><a href="宋会要辑稿_page235.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
