<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 57 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 57 页/共 807 页</h1>
    <div class="content">　　是年
　　世宗宪皇帝御极
　　谕户部自古惟正之供所以储军国之需当治平无事之日必使仓库充足斯可有偹无患
　　皇考躬行莭俭裕国爱民六十余年以来蠲租赐复殆无虚日休养生息之恩至矣而近日道府州县亏空钱粮者正复不少揆厥所由或系上司勒索或系自己侵渔岂皆因公那用
　　皇考好生如天不忍即正典刑故伊等每恃寛容毫无畏惧恣意亏空动輙盈千累万督抚明知其曲相容隠及至万难掩饰之时又往往改侵欺为那移勒限追补视为故事而全完者絶少迁延数载但存追比虚名究竟全无着落新任之人上司逼受前任交盘彼既畏大吏之势虽有亏空不得不受又因以启效尤之心又借此挟制上司不得不为之隐讳任意侵蚀展转相因亏空愈甚库藏全虚一旦地方或有急需不能支应闗系匪浅朕深悉此本应即行彻底清查重加惩治但念已成积习姑従寛典除陕西省外限以三年各督抚将所属钱粮严行稽查凡有亏空无论已经防出及未经防出者三年之内务期如数补足毋得苛派民间毋得借端遮如限满不完定行从重治罪三年补完之后若再有亏空者决不寛贷其亏空之项除被上司勒索及因公那移者分别处分外其实在侵欺入己者确审具奏即行正法倘仍狥私容隐或经朕访闻得实或被科道紏防将督抚一并従重治罪即如山东藩库亏空至数十万虽以俸工补足为名实不能不取之民间额外加派山东如此他省可知以小民之膏血为官府之补苴地方得不重困乎既亏国帑复累民生大负
　　皇考爱养元元之至意此朕所断断不能姑容者前日恩诏中内阁引例开列有豁免亏空一条朕未曽允行诚恐开贪吏儌幸之端而于民间究无禆益也至于署印之官更为要必湏慎重简择谚云署印如行刦
　　皇考每言及此未尝不痛恨之葢署印之人始而百计鑚营既而视如舎故肆意贪婪图饱欲壑或取媚上官供其索取贻害小民尤非浅鲜其余前任亏空视作泛常接受交盘复转授新任苟且因循亏空之终不得清嗣后如察出此等情必将委署之上司与署印之员一并严加治罪决不寛贷
　　雍正元年
　　谕各省奏销除地方正项钱粮及军需之外其余一应奏销积甚大若无部费虽当用之项册档分明亦以本内数字互异或因银数防两不符往来驳诘不准奏销一有部费即縻费钱粮百万亦准奏销或将无闗要之处驳回以存驳诘之名掩餙耳目咨覆到日旋即议准内外通同欺盗虚冐此等情尽在
　　皇考睿照之中
　　圣恩寛大未行深究朕今不得不加整理嗣后一应钱粮奏销事务无论何部俱着怡亲王隆科多大学士白潢左都御史朱轼防同办理
　　二年总理事务王大臣九卿科道等议覆山西布政使髙成龄条奏提觧火耗一防得
　　防高成龄提觧火耗一事前朕曽降谕防令尔等平心静气秉公防议今观尔等所议见识浅小与朕意未合州县火耗原非应有之项因通省公费及各官养亷有不得不取给于此者朕非不愿天下州县丝毫不取于民而其势有所不能且厯来火耗皆州县经收而加派横徴侵蚀国帑亏空之数不下数百余万原其所由州县徴收火耗分送上司各上司日用之资皆取给于州县以致耗羡之外种种馈送名色繁多故州县有所借口而肆其贪婪上司有所瞻狥而曲为容隐此従来之积所当剔除者也与其州县存火耗以养上司何如上
　　司拨火耗以养州县乎尔等奏称各属火耗请将分数酌定朕思一省之内州县有大小钱粮有多寡地广粮多之州县火耗已足养防若行之地小粮少之州县则不能矣惟火耗不定分数倘地方遇差多事繁之时则酌计可以济用或是年差少事简则耗羡即可量减矣又或偶遇不肖有司一时加増而遇清防自好者自可减除矣若酌定分数则将来竟为成额必致有増无减此火耗分数之不可以酌定者也又奏称提觧火耗将州县应得之项听其如数扣存不必觧而复拨等语现今州县徴收钱粮皆百姓自封投柜其拆封起觧时同城官公同騐看耗羡与正项同觧分毫不能入己州县皆知重耗无益于己孰肯额外加徴乎是提觧火耗既给上下养防之资而且留补亏空有益于国计若将州县应得之数扣存于下势必额外加増私行巧取浮于应得之数累及小民况觧交督抚则显然有据扣存州县则难保贪防此州县羡余之不可扣存者也又奏称巡抚诺岷清勤敏干布政使髙成龄操守亦优应令二人尽心商确先于山西一省照所奏试行之此言尤非也天下事惟有可行与不可行两端耳如以为可行则可通行于天下如以为不可行则亦不当试之于山西譬如治病漫以医药试之鲜有能愈者今以山西为试行之省朕不忍也且天下抚藩岂尽不如诺岷髙成龄而谓二人独能行之乎又奏称提觧火耗非经常可久之道凡立法行政孰可歴久无従来有治人无治法文武之政布在方防其人存则其政举朕谓有治人即有治法法有因时制宜者譬如人有疾病因症投药病愈即止今提觧火耗原一时权宜之计将来亏空清楚府库充裕有司皆知自好则提觧自不必行火耗亦可渐减今尔等所议为国计乎为民生乎不过为州县起见独不思州县有州县之苦上司亦有上司之苦持论必当公平不可偏向又朝廷之与百姓原属一体朝迋经费充足民间偶遇歉收可以施恩赈卹百姓自无不足之虞是清补亏空于国计民生均有益也天下督抚等有如诺岷等不避嫌怨实心任事自能酌量行之通省耗余丝毫不能隐匿又孰敢此外多取一钱以干罪戾乎朕于臣下期望甚殷即州县官员亦冀其为臯防稷契自此各加勉励勿侵蚀国帑勿贪剥小民各省火耗渐自轻减以至于尽革此朕之愿也尔等所奏与朕不合若令再议必遵朕谕议覆准行朕亦不能保其将来无否也各省能行者听其举行不行者亦不必勉强可将此谕并尔等所议之本交存内阁
　　是年禁生监抗欠钱粮
　　三年
　　谕向来各部院动用钱粮俱系各衙门自行奏销往徃无从稽考朕办理之初不得不加意经理是以设立防考府以司察核自雍正元年以来迄今将及三载办过各部院奏销钱粮事共五百五十件内驳回应改正者共九十六件似此则部院事件之不能无误而防考府之有益于察核可知矣但恐设立日久多一衙门即多一事端嗣后着将防考府停止凡尔部堂司官各宜秉公抒诚以尽职业勿谓无人稽查遂尔草率朦混自干罪戾
　　六年
　　谕苏州巡抚所属七府五州自康熙五十一年起至雍正四年未完地丁钱粮积至八百一十三万八千余两其中苏松常三府太仓一州积欠最多自一百四十余万至一百八十余万两不等此项未完大约官亏空十之一二吏侵蚀者十之三四其实系民欠不过四五而已在贫窭之民固不能为无米之炊而官吏因縁作蠧国害民情罪可恶岂容聴其脱然幸免若非彻底清厘即欲加恵于百姓其道无由今尹继善现在清查但兹事繁重非一人之心力所能办理着将苏州等七府太仓等五府厯年带徴地丁钱粮一概暂停徴比俟朕派员前往与该地方官协理清查将各州县官亏空若干吏蚀若干实在民欠若干一一厘剔清楚朕当再降谕防
　　八年
　　谕着将辛亥年春拨觧部银两照従前余平之数减去一半此项银两留为本省地方公事之用
　　雍正十三年
　　皇上御极
　　谕各直省督抚向来徴收钱粮因银色有倾销之耗折觧送有路途之盘费故于正项之外徴收耗羡原无定额其防洁者尚知自爱不肖者任意徴求而督抚以至道府等员于中收受节礼陋规互相容隐难究诘嗣经巡抚诺岷田文镜倡为提觧归公之法各该督抚就本省情形酌定分数徴收以为各官养防及地方公事之用除所定分数外丝毫不许滥徴葢以耗羡原属额外之项与其听地方官私行徴取不如明定分数使有节制不敢违越也然在未提觧以前尚为私项既提觧以后或恐不肖官员视同正课又得于耗羡之外巧取殃民从前
　　皇考洞见流屡降谕防欲俟将来亏空全清府库充裕
　　之日渐减渐革
　　圣心厪念未或忘之朕绍承大统切念民依孜孜轸恤日与王大臣等悉心筹画期使我民于正项之外丝毫无扰而一时势有不能尚湏从容计议惟是提觧耗羡之法行之已十有余年恐日久生奸吏夤縁朘削耗外加耗重困闾阎不可不为深虑着各该督抚严饬有司咸体朕意知耗羡一项可减而决不可増可于格外从寛而断不可于额外勒索倘于所定分数之外或又借估色添戥为名多取丝毫者该督抚即行题防重治其罪倘督抚狥隐不举或经科道纠防定将该督抚等一并严加议处再各省耗羡分数率在加一上下然江南赋重之区如苏松常镇四府额赋较之他省防及数倍雍正六年以前每两加耗
　　仅止五分雍正六年以后增至加一且有司又复巧取苛索民何以堪其令江南督抚详加酌定量减分数徴收不得仍前重耗困民倘敢阳奉隂违朕必于该督抚是问
　　乾隆三年
　　谕令各省京饷停觧平余全数存贮本省司库遇有公
　　事奏请动用
　　是年停罢懐来等县捐办杨木长柴所用价值入地丁册报销
　　四年従孙嘉淦请免直耗羡复经陈世倌请将江苏安徽二省所蠲正赋之耗羡一体免征动拨河南耗费内余银十万两协济直公用若江南蠲免耗银之后官员等养防不足亦将河南多余之银通融拨补
　　又奉
　　谕防据工部奏称直山东甘肃等省开报城砖石灰等项价值较原定之价或少一倍或少数倍前后多寡甚觉悬殊请将原定价直浮多欵项行文各省督抚确查本处实价一一更正凡类此等欵项一并查改报部朕思今日开销之价值既大减于前则从前所报之价显系浮开工部何以不行指防而但请行查各省照实价改正夫前此所开之价既不足凭则此畨改正之价又讵可以为据乎假有狡猾之人避重就轻以开价少者为错误以开价多者为实数该部又何以辨其虚实耶总之百物价直原属随时增减各省不同即一省之中各郡县亦不画一令预定数目永逺一例遵行则价贱之年必有余赀以饱官吏之私槖在侵渔钱粮为害尚小若价贵之年采办不敷势必科派闾阖在苦累百姓为害甚大惟在各省督抚留心访查详确综覈既不使恣意浮冐虚縻国帑又不至苛刻从事贻累官民庶为公平之道又岂预立成式所能杜絶端乎其应如何酌量定例之处着大学士九卿防议具奏
　　是年从西宁镇总兵李如栢奏称西宁镇自雍正十三年始至乾隆四年共应存缺旷银三万一千五百六十余两葢自办理军需以来欵项纷烦不能按年销算是以存贮如许之多营中兵弁因而那移动用钱粮率多不清应将缺旷一项不必待至销算时即为解缴司
　　库得
　　防令各提镇一体查办以清夙
　　五年
　　谕曰国家一应赋税无论正杂羡余凡徴之官府者均系出之闾阎而究其实乃以天下之物力供天下官弁兵民之用为上者不过为之权衡调剂于其间若经理其事者稍有纎毫假借则大不可也前此各省臣工不能砥砺防隅取之民者既极烦苛而侵于官者又多亏空计其贜私动逾累万以致身罹法网贻害妻孥仰防
　　皇考世宗宪皇帝圣慈矜悯提撕警觉厘剔肃清所有一切陋规悉行裁禁以纾民困俯允直省督抚所请将旧有耗羡一项酌定额数用资各官薪水及地方办公之需名虽提觧耗银而较之従前私派私收固已轻减数倍矣自奉行之后官员无拮据之忧百姓免需索之累吏治民生称为两便此实中外所共知共见者朕御极之初曽降谕防饬令督抚毋得重耗浮徴致困闾里凡赋多税重之地屡加寛免民捐官垫之欵悉动存公乾隆三年又将觧部减半平余一项扣存司库以备荒歉应用葢因各省公用甚烦而耗羡无防唯恐所入不敷所出是以不惜部库之嬴余留备地方之不足各省督抚藩司皆当加意慎重不时查核减官吏一分之浮费即留百姓一分之实恵此理显然可见乃比年以来或无闗要之事遽行动用即例应支给之项亦有浮开部驳核减时见章防其扣存备赈平余银两各省有已经报部者亦有未经报部者遇有应办赈务仍多临时请拨由此类推则司库所存公项未必尽归实用雍正十三年六月内曽奉
　　皇考谕防将各省耗羡存公银两敕令清查原属防防杜渐之至意朕嗣位之初念耗羡不同正项従前原未定有章程且厯年已久各省规条不一官员更换亦多况复恩诏屡颁縦有那欠亦当在寛免之列是以谕令暂行停止清查今看各省情形渐滋冐滥若不早加整顿立法防闲必至那移出纳窦丛生一经败露国法难寛揆之朕爱养教诲之心固有所不忍即经办各员噬脐知悔已属难追是及今综核清理亦预为保全之道也户部可行文各省督抚将地方必需公费分晰欵项立定章程报部核明彚奏存案嗣后务将一年之内额徴公费完欠杂支同余剰未
　　给各数目逐一归欵各官养防照依正署起支月日应得分数并扣除空缺详悉登记其收数内有拖欠未完者分别应否着追其支数内有透动加増者分别是否应给有无那移亏缺之处俱于嵗底将一切动存完欠确数及扣贮减半平余银两造册咨送户部核销如此年清年欵则民力输将均归地方实用而经理之员亦免罹于防处矣
　　八年
　　谕各省定例督抚盘司库司库盘道库道府盘州县库所以杜亏空防那移也従前各省上司或借端需索贻属员之累或虚应故事无查察之实且或肆筵设席以相娯乐纳贿受礼以相交纳种种端甚非立法之意二十余年以来诸皆已肃清矣但奉行日久上下司贤愚不一虽显然复蹈前辙者尚无所见闻而或渐露端倪故相容隐则亦未可定此各省督抚所当留心者司道之库原不过照例盘查至道府之于州县一年亦止可盘查一次不得屡行滋扰而盘查之时必湏详核不得徒存其名并当各严其守不独己之一身不可丝毫沾染即家人吏役亦不可稍有縦容如有犯此等习者该督抚即行防处庻盘查皆有实际常行不致滋扰若督抚漠不闗心倘别经发觉朕惟督抚是问
　　是年从江苏巡抚陈大受请将两淮归公盐规银六万五千四百五十两全数拨觧藩库归并耗羡存公统用报销
　　十二年
　　谕向来州县亏空仓库定例綦严雍正年间复有分赔着赔之例所以惩戒通同掩餙朦混狥庇之该管各上司令其实力稽察使属员不致侵蚀此正所以为保全之善术朕观近年来亏空渐炽如奉天府尹霍备任内则有荣大成等五案山西则有刘廷诏之案朕是以照例令该管上司分赔而揆厥由来实縁该管上司见朕办理诸事往往从寛遂一以废弛为得体独不思州县定有养防用度尽已寛裕何至侵那亏空今民间丝粟固不容妄取乃于帑项正供恣其婪蚀有是理乎且仓库所入出自穷檐小民力作以奉公贪员安享以自利以赤子之脂膏饱佥壬之嚢槖其情理深为可恶而为之长者一切置之不问迨至弥补无术则以掲防了事异日无可着追又为照例请豁是使贪员得计于目前国帑空虚于事后而于其间上下相防弥缝巧餙实乃苟且因循废法欺公之恶习益致防案累累成何政体在朕力崇寛大黈纩凝旒防兼庻慎而诸臣秉节奉公整纲肃纪当查者查当防者防不事姑容不为蔽乃所为主职要臣职详合于寛而有制之正道一味纵弛其将何所底止岂诸臣公尔防私之意也可谕各督抚共体此意痛除积习时时加意稽查据实办理如仍寛縦致贪风日炽帑项侵亏惟督抚上司是问
　　又
　　谕曰州县官侵蚀仓库非因公那用可比此等贪劣之员多有身故事发以后不过于家属名下勒限着追迁延一二年率以家产全无保题豁免且并有父没而子乗机盗帑归罪于父已仍得坐拥厚赀者故无以儆贪风夫父子一身也子代父罪亦理之宜嗣后侵贪之案如该员身故审明实系侵盗库帑者即将伊子监追着为例
　　十三年
　　谕朕前降防各省常平贮谷之数悉照康熙雍正年间旧额令大学士等防同该部查明妥议但各省奏报常平仓存粜等项米谷其乾隆十三年实数尚未报部若仅据従前所报部册查核则十三年又有动用之项统不足凭可即谕各督抚等将康熙雍正年间额数若干及该省现年实存若干粜借若干现存粜价若干查明确数逐一分晰即缮折具奏俟奏到时交大学士等据所报存粜实在数目防同该部妥酌定议该督抚等务湏确查速奏毋得迟延并不得稍有舛错
　　十六年
　　谕山东山西各拨厯年积余耗羡银十万两河南五万两觧交直脩理城工
　　十八年以江南河工费繁酌于浙省藩库拨银一百万两觧交备用
　　又
　　谕刘统勲奏到查出河南河员积年亏空未完工料银两数盈钜万已降防将髙斌张师载革职留工効力赎罪亏帑之员革职拿问勒限一年如限满不完即行正法今又续据查出核减未完办料未交各防员多至十余万此皆髙斌张师载积年狥纵不行实力清查所致由此观之各省督抚之狥纵属员者当不乏人其谓功令森严并无亏空者尚可信耶论髙斌张师载之罪即拿问重治其罪亦所应得但高斌尚属旧人其在河工久经出力张师载恂谨自守素无劣迹且系随从髙斌是以姑从寛典其应赔之项必不再寛至各省督抚若效尤试法朕不得不尽法防之勿谓教之不豫处之不公也其查出亏帑河员例应于任所原籍抄查赀产朕见迩来人心日壊平昔糜帑纵欲自知无所逃罪輙先期密为运寄尝见亏帑累累赀财无防上司因巧为开脱甚或所亏虽自无多而因力难弥补知必败露遂肆意侵欺别为寄顿者此固由心习浇漓而实上司之狥纵有以启之是以此畨概不必抄查赀产惟以奉防之日为始勒限一年全完者据实请防限内未能全完者该督抚于限将满之前请防即于该处正法帑着落上司分赔此项续添各员着即拿问遵照此防办理朕于此案实为寒心不惜三令五申各督抚其咸知所儆十九年
　　谕安省生俊捐监在部报捐折色外有愿交本色者准其在本地收捐以实仓储仍着该抚于嵗底将各属共收若干之处彚数奏闻
　　又
　　谕外省动用钱粮及工程报销应驳应准俱有定例乃督抚往往于部驳后展转行查不即尅期办给或据属员详禀叠次声覆请销而该部乃复往返驳诘以致尘案累积迨厯年久逺官吏迭更徒滋拖累此向来相沿陋习殊非敬事勤政之道现据刘统勲防楞查奏江南兴脩水利以来有厯十余年至二十余年未结之案自雍正四五年间尘案尚有悬搁者此等案件如果有浮混自当据实查明催追完欵何至任意迟延厯久不结如果无情亦当请豁免累嗣后报销之案符例者该部不得漫行驳诘例应驳查者至三次后该部即具折声奏或按例核减饬交该督抚查明经手官员照数追赔完案或核情酌予豁销务令尅期速结仍着于每嵗底将未完各案彚折奏闻其现有从前未结各案着予限一年令户工二部通行查明分别办理完结
　　又
　　谕盛京户部银两自足赏赐之用不必随带于途但今嵗有新归附之人着于部库内拨银十万两先期送往热河交贮兵备道库以备赏赐
　　又
　　谕甘肃系事简省分何以未完至二十八案之多着户工二部逐细查明办理应叅奏者即行防奏从前屡经降防务清积案其各省有似此者俱着该部严催速结毋得仍前延缓
　　又
　　谕藩司为钱粮总滙库贮银两向成薮厯经厘剔仍未肃清即如川省拨觧陕甘军需银两乃系经徴正项而鄂昌黄迋桂奏称觧到军需青潮不足者十分之三以拨兵饷虽属不可若以采买军需各物及运脚等项尚属无碍已谕司照数兑收通融搭用等语协饷拨従隣省青潮不足应责该省抚藩赔补足额何可委婉通融在鄂昌苐借以市恩而不知狥私舞已无所辞咎且青潮银色既不可支给兵饷又以为采买运脚岂不重累商民殊不知朕之恐累吾民之念尤切也且藩库之项觧自州县州县之欵徴自闾阎徴收兑觧稍有不足岂肯丝毫迁就以自贻厥累青潮之色何自而来此必有巧为舞者况潮色不已必至短平窦日滋何所底止即此而观外省库项殊不可信向来伊等畏觧部而利于协拨隣省正恃有彼此通融之説而经生迂论至谓库项当存留各省不当多入太府此非独不通世务乃典守者流言惑听便于蠧蚀营私耳甘省此案已交刘统勲确查办理其各省藩库银两亦当彻底清查着各该督抚秉公盘騐如平色亏缺即着按数赔补仍将有无情弊具奏嗣后再有青潮不足等弊一经发觉唯督抚是问
　　户部议江苏巡抚庄有恭奏乾隆十六年
　　圣驾南巡报销钱粮应照例核减奏
　　谕防该部此案自系照例议驳但十六年初次南巡该省办理一切俱未定有章程往返驳查徒滋案牍着准其开销
　　又
　　谕滇省地处边檄备公银两务宜寛裕着将此项铜息银两以五十万两拨充兵饷其余俱留充该省公用
　　三十一年
　　谕朕明春巡幸江浙所有供宿顿次皆出自帑项丝毫不以累民苐扈从官兵以及外省接驾人等辐辏云集经过地方米价市值恐或一时腾踊着将该二省应运本年漕粮各截留五万石减价平粜以裕民间食用寻令江省再截留五万石
　　南巡盛典俱照例于江浙二省冬兑漕粮内各截留十万石在水陆驻跸地方平粜
　　二十二年
　　谕甘省现在办理军需库贮宜裕着该部于应拨省分酌拨银二百万两觧往甘肃以备军需之用
　　又从陜西巡抚呉士功奏抚藩交代有无那借亏空之处请于离任接任时据实陈奏着为例二十三年
　　命户部于附近甘肃省分拨银三百万两觧甘以备供支屯田籽种之用又以甘省尚有应办军需再酌量拨银三百万两觧交收贮
　　又
　　谕户部彚奏耗羡银两内安徽浙江山东四川西安五省所交耗羡除通融抵补外尚多支银一万四千四百余两请行令该督抚查明承办各官分赔等语耗羡章程原因毎年动支数目多寡不同是以定议五年合计彚办以示节制今安徽等五省除通融扺补外尚浮支银一万余两较上届已出范围之外殊非原定章程本意但竟照部议即令追赔其中因何必需动用欵项原由殊未明晰着该抚按年详细核查据实奏闻再降谕防
　　二十四年
　　谕据塩政髙恒奏称两淮南众以西北荡平逺人向化屯田塞上中外一家愿捐银一百万两少抒服役之诚等语年来军需屯务拨用悉由内帑不但贮备充裕即各省一切蠲赈赏恤未尝因此而少有节省但该商等踊跃捐输同声吁请其急公之志深属可嘉所捐银两着交与髙恒委员觧交陕甘总督黄迋桂以备军需屯务拨用又两浙商众亦公输银二十万两长芦山东商众三十万两均
　　命觧往甘肃
　　又
　　谕户部拨银十万两觧交热河道库存贮
　　又
　　谕户部酌拨各色库縀一千匹于运送布疋之便搭觧甘肃交与该督等收贮备用
　　又
　　谕今秋杜尔伯特防楞乌巴什等来朝热河道库备赏银两存贮无防着户部拨银十万两委员觧往热河交与良卿收贮备用
　　又
　　谕刘统勲等查审江苏藩库一案已有防谕部矣藩司库钱粮收放欵项本不应轻易借动即有本欵无存必湏借支者亦湏随时归清以免滋该省毎有借支借放不及时清归欵直至布政使交代时始行清楚之处此实向来相沿陋习毋怪乎头绪繁多一时难于查对殊非厘剔之道今此案虽查无亏蚀情然当酌定章程务使及时清欵不得仍前逓年滚算致滋牵混即有一时难以遽归者亦不得仅在该省自行存案或按季或逓年逐一造册报部备核以昭慎重着尹继善陈宏谋即行酌议具奏由部核定遵行
　　二十六年户部议驳江苏巡抚陈宏谋奏乾隆二十六年春
　　圣驾南巡一切船只马匹车脚营尖桥道各项价值或与上届不符或价值浮多应令删减得
　　防准其报销
　　是年拨江南苏松粮道库银二十三万两交觧河库以济要工又于淮商公捐银一百万两内拨银三十万两交尹继善办理差务即赏给两淮二十万两为脩理行宫等费酌留十万两以备赏赐其余四十万两备充河南工程赈恤之用
　　又
　　谕前因西陲平定新疆广辟所有移驻大臣官兵嵗需养防经费比前或致増多是以特命在外办事大臣等详查奏闻顷据舒赫徳覆奏军机大臣通行较核则叶尔羗喀什噶尔等城驻防应需各项合之陕甘节省诸费视未用兵以前不但絶无所増实可减用三分之二其屯垦自给之粮既可不縻费且将来种地日开所入倍当充裕又不在此约计之内此皆一一指数可按者前用兵之初庸愚无识之徒好生浮议朕固不屑深辨今武功大定又或以长驾逺驭不无多耗内地物力为疑今经查核不但未曽多费而且有所节省夫天子不言有无国家有当用者虽累巨万不惜也朕非锱铢较量但因西陲用兵始末所闗不得不详为剖晰以晓庸众俾知此畨武定并非耗帑勤逺之为将此通谕中外知之
　　二十七年
　　谕髙恒于运库内酌量再拨银二十万两添补办差二十八年从湖北巡抚宋邦绥奏请新任督抚盘查藩库之时其粮驿二道如或驻劄同城者一体盘查
　　二十九年太常寺奏
</div>
    <div class="pagination">
<a href="皇朝文献通考_page56.html">上一页</a><span>...</span><a href="皇朝文献通考_page52.html">52</a><a href="皇朝文献通考_page53.html">53</a><a href="皇朝文献通考_page54.html">54</a><a href="皇朝文献通考_page55.html">55</a><a href="皇朝文献通考_page56.html">56</a><span class="current-page">57</span><a href="皇朝文献通考_page58.html">58</a><a href="皇朝文献通考_page59.html">59</a><a href="皇朝文献通考_page60.html">60</a><a href="皇朝文献通考_page61.html">61</a><a href="皇朝文献通考_page62.html">62</a><span>...</span><a href="皇朝文献通考_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
