<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 242 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 242 页/共 1125 页</h1>
    <div class="content">       
使实惠在民，而遗爱及远，是其政也，而或病其少文。亦有摛藻掞庭，舒文华国，可以用世，可以行远，是其文也，而或病其无实。乃公兼之。按《谥法》：『德美才秀曰文，遗爱在民曰惠。』裒是二美，则于公其有合矣。」 
。外而佐州典藩，持节总饷，无非裕国便民之事；内而论思献纳，建议揆策，亦皆关国家之大体。其详载于行实，而太常亦举其凡申言之，兹不复云云。以文惠易名，盖摭其实也，于义为称。」 覆谥，朝散郎、考功员外郎郑汝谐撰。议曰：「故忠宣洪公某以不辱命羁留虏庭，一旦握节来归，忠义之声暴白于天下。卒为时相所忌，摈弃岭外，识者冤之。是生三子，皆能以文学世其家，盖天以是丰其报也。丞相、大观文某生而俊迈，未弱冠已为名公之所称赏。兄弟相踵，俱中宏博之选，洪氏家学遂名一世，接武华实，亦相先后。公独蚤结主知，致位宰辅，惜其用不甚久，其所抱负不能见之大施设、大勋业。然平日所居之官，其略可 
敷文阁直学士、朝请大夫、赠通奉大夫陈良翰，谥献肃。着令，诸官不应得谥，而声称显著者亦许定谥。载念先臣平生正色立朝，直道事主，公论所与，信史所载，未可一二缕数。初任言责，论舍淮防江之非计，争唐、邓、海、泗之不可捐，辩张浚精忠老谋，汤思退奸邪误国，反复剀切，天 孙应时《烛湖集》《代请陈詹事良翰谥状》：「臣等孤远小臣，微比蝼蚁，辄干万死，仰叩九阍。臣窃以荣亲者人子之至情，章善者朝廷之令典。矧逢际会，敢后控陈 伏念臣等先父敷文阁直学士、左朝讲大夫致仕、临海县开国男、食邑三百户、赐紫金鱼袋、赠左太中大夫臣良翰，早以儒生，进陪国论。顷干道己丑岁，任左谏议大夫，方皇帝陛下潜德朱邸，而东宫虚位，天下属心，惟先臣尝手疏面陈，愿早定议，以系国本。寿皇圣帝察其朴忠，开怀奖纳，以为人所难言。越明年，下诏建储。先臣已奉祠里居，首与故从臣王十朋并膺妙简，除领詹事，两降诏旨趣行，仍令州郡礼遣。暨入陛对，慰谕隆渥，专委调护，不兼他官。先臣亦感激自幸，每事罄竭，仰蒙皇帝陛下礼接尤重，度越常等。其冬以疾求去，有诏特听五日一参，问『谁可代卿者』，先臣即以故从臣胡沂、周操为对，寻即相继召用。病剧告老，畀职领祠，遣使劳抚，赐以衣带。还家踰年，无禄即世，遗奏赠秩，具如彝章。惟是易名之请，限于阶品，未敢上列。兹者恭遇皇帝陛下继舜受历，龙飞御天，振古大庆，恩施周普，至若官寮庶尹，并蒙超奖，荣耀联属，为千载一时之会。臣等私自慨念，先臣于诸旧僚名在第一，事迹本末如前所陈，已不及身见今日之盛，理势隔绝，万无他顗，唯有饰终一节，犹可望赐九泉。臣等不以此时吁天有请，大惧先臣有善弗传，孤负圣明当时任遇之意。兼臣又 
       
下韪之。太学诸生伏阙上疏，请复召用。去国未几，还陟从列，封驳论谏，排抑权幸，益无所顾避。进退去就，截然明白。寿皇圣帝素加器遇，尝有『卿以正直为朕所知』之褒。(晓)[晚]职端尹，尤号得人。至于事亲处乡，牧民察吏，行谊风绩，靡不可书，揆之声称显著之文，实亦无媿。臣等不敢欺罔，昧死以闻，伏望皇帝陛下天地垂仁，不遗细微，日月委照，罔间幽潜。推念旧之恩，可以示天下之厚；举劝贤之义，亦以明天下之公。使先臣蒙节惠之荣，则臣等虽就戮不恨。所有知漳州朱熹前任迪功郎日撰先臣行状一通，谨缮写成册，随状投进。欲乞圣慈降付有司，特赐定谥施行。臣等无任瞻天望圣、激切屏营之至。」 
太师、平章军国重事文彦博。先谥忠烈，后夺谥，政和五年赐恭烈。 
翰林学士、追复龙图阁学士范祖禹，谥正献。 
追封成国公林希怿，谥正惠。
 礼 宋会要辑稿 礼五八 处士谥 
       
处士谥
【宋会要】
       
宋承事郎、赠宣教郎王庠，谥贤节处士。庠(正)[政]和中授廉逊处士号，后来朝廷虽与授官，并不就禄。淳熙元年，缘其子进士本陈乞，太常寺拟谥，宠至益戒曰贤，好廉自克曰节。
 礼 宋会要辑稿 礼五八 僧谥 
       
僧谥
【宋会要】
咸平三年八月，梵僧法贤卒，谥慧辨。四年，法天卒，谥元觉。其后施护卒，谥明悟。《真宗(宝)[实]录》：大中祥符六年六月甲申，诏谥志公真觉大师宜加为道林真觉大师。宋敏求《东京记》：(详)[祥]符五年，谥真觉大师。又曰：大中祥符六年六月，诏泗州僧伽大师加号普照明觉大师。
 礼 宋会要辑稿 礼五九 册命王亲大臣 
     
宋会要辑稿 礼五九

册命王亲大臣
国朝《开宝通礼》载三师、三公、亲王、大臣临轩册命仪。凡降制命宰相、亲王、使相、枢密使、西京留守、节度使及公主制书，皆有备礼册命之文，多上表辞免而未尝行。其制并翰林草词，夜中进入，翌日自内置于箱，二黄门对拜，立于御座之东。内朝退，黄门捧箱降殿，出殿门外，宣付合门使，降置案上。俟文德殿立班，合门使引制案出东上合门横街南，当殿宣付中书门下。宰臣跪受，捧制归位，转付通事舍人，赴宣制位，舍人唱其名。宣讫，复授宰臣，宰臣转授堂后官。若后妃、亲王、公主，即先称有制，百官再拜，宣毕，复舞蹈。如宰臣加恩制书，即宣付通事 
     
舍人，引宰臣于宣制石东，北向再拜，立听讫，拜舞还位。如百官授制者，即自班中引出听麻，文班在宣制石东，武班在西，并如宰臣仪。听讫，出赴朝常。其罢相者，即引出赴朝堂金吾仗舍。如别无中书门下及参知政事，其制书直赴堂后官。凡宰臣、亲王、枢密使、节度使告 ，皆合门使于朝谢前一日从内出东上合门外宣词以赐。凡降麻者，所授 使相并列衔。如授节者，仍交旌节。授赐者俛伏，执旌节交于颈上者三。凡参知政事、宣徽使、枢密副使、大两省、两制、秘书监、上将军、观察使以上，其授官告、 牒，皆拜 舞蹈于殿门下。若止授 或宣头者，止再拜。余官于殿门阶下，止再拜。若(上)[止] 或宣头不拜。御史大夫、中丞拜殿，授东上合门使，又引至殿门外中笼门再拜。凡亲王、使相、节度使官诰，并载以彩舆迎归第。亲王舆中设银(香)师子香合。辇官、十二人，并幞头、绯绣宽衣。旌节、各二。马、四。 官，十六人，执旌节摆马对引。由干元门西偏门以出至门外。马技骑士、五十人。枪牌步兵、六十人。教坊乐工六十五人。鸡、角抵，次第迎引，左右军巡使 及百戏蹴踘、(其)[具]军容前导至本宫。使相、节度使舆中用银香炉。辇官、十二人，金几帽、锦络缝紫纯宽衣。旌节、各一。马、二。 官、八人。马技骑士、二十人。枪牌步兵。二十四人。军巡使不前导，余如亲王之制。 
太宗淳化五年五月六日，两降白麻，以府州观察使 
     
折御卿为永安军节度使，加检校太保，食邑五百户，以同讨李继捧之功也。是日夏至假，百僚不入，御史台未明追班，序立于庭，以宣制书，非常也。 
二十一日，右仆射李昉以司空致仕，令男宗谔赍诏书就第赐之。 
真宗景德二年二月三日，武宁军节度使、同中书门下平章事石保吉，马军都指挥使、感德军节度使葛霸上言：「奉制加恩，旧例自合门拜受，出干元门，用鼓吹、优乐前导归第。伏以圣上居大行皇太后心丧，方在彻县，迎受之仪，望赐停寝。」从之。 
十月七日，诏：「每遇降麻及宣御札，皇城司、殿前司指挥把门人员，不得放非立班人于殿庭听宣。如违，并当重行朝典。」 
大中祥符元年十二月十五日，帝谓王旦等曰：「先帝每命宰臣、亲王降制，则不御崇德殿视朝，应有故事，其旨以命宰臣、亲王，示帝王不专耶示：原作「视」，据《长编》卷七○改。 」是日以庆行，宰臣、亲王、节度使皆有制加恩，故帝询及于此。 
三年十二月，诏刺史、少卿监已上在外任，其加恩告 如有亲属愿赍送去者并听，自余马递降下。 
四年六月，宁王元墦等言：「昨奉圣恩，俱膺宠命，以从弟德存身亡，显有服式，迎授之日，合陈音乐，有此未便。又缘诸镇节度使各授麻制，望颁朝旨，先令迎授。」从之。 
八年四月十五日，枢密院言：「新枢密使王钦若、陈尧叟及武胜军节度使寇准各上表辞恩命，其不允批答合差使臣六人赍赐。」诏枢密副承旨、中书堂后官、 
     
主事赍送，所得事例各令均分。副承旨、堂后官为一等，主事、守(关)[阙]主事为一等，内提点五房公事刘明恕量与加赐。自今并依此例。 
二十二日，王钦若、陈尧叟上言：「臣等欲以二十八日与寇准同入谢，缘二十七日私忌，望许准先中谢讫，别日迎受。」帝曰：「此非故事，理亦不便，不若各自谢也。」准又表请罢迎受，可之。 
二十三日，荣王元俨降封端王，宣制于崇政殿门之外。时荣王宫火，延燔殿庭故也。 
十二月十七日，礼仪院言：「皇子寿春郡王告 ，望令中书进呈，别择良日合门使押引诣内东门进纳，宫中给赐。」诏令合门使就内东门依降麻官告例赐。 
二十四日，合门言：「仪制，宣赐亲王告 ，合门使称有敕，再拜，口宣讫，搢笏跪授。候箱过，俛伏兴，再拜，搢笏，舞蹈三拜，退。将来宣赐寿春郡王告 称有 再拜、口宣、应诺、跪授后，拟只再拜，随拜万岁，退。」诏可。 
九年八月十三日，枢密使、同平章事陈尧叟罢为右仆射，表辞恩命。答诏不允，遣使臣赍赐第，召尧叟子赐之。 
天禧二年二月四日，枢密院言：「楚王加恩，自来不遣使赐批诏，望依例进内。寿春郡王加恩，合有迎授恩命。」诏罢迎授之礼，其告 如八年例，于内东门赐王，余如所请。旌节令周怀政就元符观内安置。 
八月五日，王旦授太尉、玉清昭应宫使。时旦居疾在告，不能赴朝谢，特命其子大理评事雍就赐。其谢恩日赐物，亦令就第赐之。以上《国 
     
朝会要》。 
治平四年神宗即位未改元。三月十九日，皇弟东平郡王颢言：「(家)〔蒙〕恩授两镇节度使，进封昌王，仍令所司择日备礼册命。窃以临轩册命之礼，国朝以来，虽元功德之臣，未尝敢有当之者。伏望收寝册命。」从之。 
哲宗元佑三年四月五日，尚书右仆射、兼中书侍郎吕公着除司空、同平章军国事，一月三赴经筵，二日一朝，因至都堂议军国事。令所司备礼册命。于是公着免册礼，令学士院降诏。从之。故事，亲王、大臣例辞册礼，后不复书。以上《续国朝会要》。 
高宗绍〔兴〕三十年三月二十七日，诏曰：「朕荷天佑序，承列圣之丕业，思所以垂裕于后，夙夜不敢康。永惟本支之重，强固王室，亲亲尚贤，厥有古义。普安郡王孝宗旧名艺祖皇帝七世孙也，自幼鞠于宫闱，嶷然不群，聪哲端重，阅谊有立，亢于宗藩。历年滋久，厥德用茂，望实之懿，中外所闻。朕将考礼正名，昭示天下。立爱之道，始于家邦，自古帝王以此明人伦而厚风俗者也。稽若前宪，非朕敢私。其以孝宗旧名为皇太子，仍改赐名。孝宗旧名。于大庭。皇子检校少保、常德军节 可特授宁国军节度使、开府仪同三司，进封建王，仍令所司择日备礼册命。」制曰：「圣人谨礼，其垂百世之规；君子笃亲，爰假有家之吉。朕祗膺景命，寅奉丕图，思置天下于盘石之安，必侈公室于维城之固。恩繇贵始，国以宗强。聿资右序之休，用协荣怀之庆。我有明命， 
     
度使、普安郡王孝宗旧名邃禀天成，隽猷时敏，体备五行之秀，气兼四序之和。问安蚤侍于宫闱，学礼不烦于师傅。旋开邸第，就畀斋旄。卓荦不群，允矣神明之胄；温良持重，居然信厚之风。韫才识以益充，居富贵而不溢。游心典籍，惟前言往行之师；接席宾僚，有春诵夏弦之乐。用是深存睠奖，肆示褒嘉。锡山与田，册王封之真命；维衮及黼，视宰路之缛仪。易宣城之巨藩，畴爰田之多邑，以壮本支之形势，以新中外之观瞻。于戏!昭令德以示子孙，朕无忘于斯义；藩王室以和兄弟，尔思配于前人。勉服训辞，益光蕃衍。」辞免受册，降诏宜允。以上《中兴会要》。 
绍兴三十二年孝宗即位未改元。七月八日，特进、观文殿大学士、判建康府、充江南东路安抚使、马步军都总管、兼行宫留守、专一措置两淮事务、兼节制淮东西建康镇江府江池州军马、和国公张浚除少傅，依前观文殿大学士、充江淮东西路宣抚使，建康府置司，仍节制建康镇江府江阴军江池州屯驻军马，进封魏国公，令所司择日备礼册命。 
二十一日，少保、保康军节度使、充万寿观使吴益除少傅，进封太宁郡王，充醴泉观使，仍令所司择日备礼册命。 
九月一日，皇子蕲州防御使 除少保、永兴军节度使，进封邓王。皇子贵州团练使恺除雄武军节度使、开府仪同三司，进封庆王。皇子荣州刺史惇除镇洮军节度使、开府仪同三司，进封 
     
恭王。并令所司择日备礼册命。 
二十八日，少傅、奉国军节度使、四川宣抚使、领御前诸军都统制职事、充利州西路安抚使、判兴州、充陕西河东路宣抚招讨使、成国公吴璘除少师，余如故。令所司择日备礼册命。 
孝宗隆兴元年十二月三日，特进、尚书左仆射、同中书门下平章事、兼枢密使、信国公陈康伯，罢尚书左仆射，授少保、观文殿大学士、判信州，进封福国公。仍令所司择日备礼册命。 
干道元年五月二日，少师、奉国军节度使、四川宣抚使、领御前诸军都统制职事、充利州西路安抚使、判兴州吴璘除太傅，进封新安郡王，余如故。仍令所司择日备礼册命。 
六月十六日，少傅、保康军节度使、充醴泉观使、大宁郡王吴益，除少师，余如故。宁武军节度使、开府仪同三司、充万寿观使、永嘉郡开国公吴盖，除少保，余如故。并令所司择日备礼册命。 
三年十二月十八日，少师、保康军节度使、充醴泉观使、大宁郡王吴益，除太傅，余如故。令所司择日备礼册命。 
七年二月八日，皇子雄武军节度使、开府仪同三司、庆王恺除雄武保宁军节度使，依前开府仪同三司、判宁国府，进封魏王，余如故。令所司择日备礼册命。 
八年九月十二日，少傅、观文殿大学士、江淮东西路宣抚使虞允文，除少保、武安军节度使、充四川宣抚使，进封雍国公。令所司备礼册命。 
九年十二月十七日，皇叔祖检校 
     
少保、昭化军节度使、开府仪同三司、判大宗正事、嗣濮王士輵，除少保，余如故。令有司备礼册命。 
同日，皇兄检校少保、岳阳军节度使、开府仪同三司、充万寿观使、永阳郡王居广，除少保，余如故。仍令所司备礼册命。以上并辞免册命，降诏从之。以上《干道会要》。
 礼 宋会要辑稿 礼五九 群官仪制 
     
群官仪制
【宋会要】
     
淳熙元年八月十一日，诏右丞相曾怀朝参日，许肩舆至殿门外，令合门差承受二人，以备扶掖起居、升殿奏事。 
五月三日，诏少保、观文殿学士、充醴泉观使、侍读史浩免从驾。先是，史浩言：「被旨，令臣合班处于宰臣之东一行歇空立班，从驾日在少保、永阳郡王居广之东，行马并在执政官之上。臣窃〔以〕执政大臣实佐天子出令，非归班奉祠之比，使居上列，臣所未安。欲援少傅、嗣濮王士輵例，特免从驾。其立班乞只于执政一行近东别作一班。」故有是命。 
九月十四日，上谓辅臣曰：「每日常朝可同后殿之仪，不必称(承)[丞]相名。」赵雄奏曰：「君前臣名，礼也，臣岂敢当 陛下欲少更朝仪，须俟他日有硕德在位，行之未晚，决不可自微臣始。」上曰：「记得苏洵亦尝论此，谓名呼而进退之，非体貌大臣，丞相不须多辞。」于是诏自今垂拱殿日参，宰臣特免宣名。寻诏除朝贺六参并人使在庭依仪，其余并免宣名。内枢密使日参，如遇押班，亦免宣名。 
十年十一月十一日，诏史浩以藩邸旧臣再登揆席，力求休致，已 所请，可特依曾公亮例，令赴阙入谢。浩以病弱无力乞宽假，别具陈乞入谢。诏从之。 
绍熙元年三月十六日，诏荥阳郡王伯圭到阙，差内侍任邦俊传宣抚问，并赐银合茶药。 
六月十日，诏太师、魏国公史浩：「庚暑方隆，宜加调养，当 
      
俟小愈，可即造朝。」既而浩言：「蒙荐赐宣召，臣以老病未瘳，尝三具辞免，准诏不得更有陈请。臣幽栖田里，人所不顾，独(猗)[倚]两宫轸记畴昔，不忘旧物，俾趋阙庭。纶言三锡，恩意鼎来。又蒙亲洒宸翰，有曰『至尊寿皇圣帝深念旧学之臣，见于慈训』，而陛下亦以违去之久，每怀注想。今臣宜体眷渥，亟为此来。诚以抱病行及半年，未有生理，正恐当此隆暑，跋履三江，霣命中途。乞降敕旨，许免此行，容臣一意调养。」故有是诏。 
二年二月二十一日，诏太师、魏国公史浩候到阙朝见等，许肩舆入至隔门里，仍令子孙一人扶持。同日，又诏令学士院降诏，疾速赴阙。
四月三日，太师、魏国公史浩言：「昨自引年休致，伏蒙至尊寿皇圣帝悯臣为系攀附旧臣，再曾入相，许给全禄，请给、人从、恩数等并依前任少保至少师日已得指挥。臣既为闲人，不管职事，乞将俸赐止依致仕禄格支破，吏卒悉从罢遣。」诏：「赋禄、给使，此寿皇圣帝优佚故老之恩，朕惟子道先于养志，当务增加，岂应镌削 所乞不允，不得再有陈请。」 
七日，诏太师、魏国公史浩孙定之特与循两资。以定之扶侍浩朝见，故有是命。以上《光宗会要》。 
庆元元年二月六日，诏皇伯祖太师、嗣秀王伯圭，可赐赞拜不名。以伯圭爵齿俱茂，特降是诏。 
六年五月十九日，诏左丞相京镗权令乘轿入内，趁赴朝参。以镗疮疡，特降是诏。 
嘉泰三年十一月十一日，南郊赦：「应 
      
文武升朝官以上致仕者，等第赐粟、帛、羊、酒。内曾任太中大夫、观察使以上，仍别作等差，务从优厚。」开禧二年以后明堂赦并同。 
同日赦：「内应士庶男子、妇人年九十以上，与依格给赐粟、帛等。令户部疾速行下所在州县就赐，于系省钱内支，具给赐过姓名闻奏，不得追扰。仍仰监司检察。」 
开禧三年三月十三日，诏项安世父奉议郎致仕项温恭教子以忠，屡宣劳效，特转朝奉大夫致仕，仍赐紫章服。以上《宁宗会要》。
 礼 宋会要辑稿 礼五九 〔配享功臣〕 
      
〔配享功臣〕此处原稿标目为「册命亲王大臣二」，核其文，实乃礼类「配享功臣」门之复文，见本书礼一一之一至一一之六，与册命亲王大臣无关。今易题。
      
〔绍兴〕十八年，监登闻鼓院徐琏言：「国家远稽三代，肇建原庙，凡是佐命配享与夫当时辅弼勋荣之臣，绘像于庙庭，以示不忘崇德报功之意。累朝佐命配享功臣不过十余人，今之臣僚与其家之子孙必有存其绘像者，望诏有司寻访，复摹于景灵宫廷之壁，非独假宠诸臣之子孙，所以增重祖宗之德业，以为臣子之劝。」礼部讨论，欲下诸路转运司，委所管州军寻访配享功臣之家：韩王赵普，周王曹彬，太师薛居正、石熙载，郑王潘美，太师李沆、王旦、李继隆、王曾、吕夷简，侍中曹玮，司徒韩琦，太师曾公亮、富弼、司马光、韩忠彦，各令摹写貌像投纳，绘画于景灵宫廷壁。从之按以上一段乃错简，本在下文绍兴八年三月条之后(参见本书礼一一之五)。。 
真宗咸平二年二月十二日，诏曰：「朕听政之暇，观书益专，遂见国初，始经王业，我太祖皇帝将膺帝箓，已肇人谋。当或跃之秋，属难艰之际，周微吕望，安能定不拔之基 汉匪萧何，无以左勃兴之运。时则有故太师、赠尚书令、追封韩王、谥忠献赵普，蕴负鼎之雄才，畜经邦之大略，首参密画，力赞沉机。辅弼两朝，出入三纪，茂岩(廓)[廊]之硕望，分屏翰之剧权。正直不回，始终无玷，播为巨美，勒在丰碑，实千载之伟人，庶九原之可作。烈魄未陪于严祀，彝章曷称于有知!遂俾缙绅，详求典故，考行既闻于余裕，出纶必 于通规。义着幽明，道符今古。宜以配 
      
</div>
    <div class="pagination">
<a href="宋会要辑稿_page241.html">上一页</a><span>...</span><a href="宋会要辑稿_page237.html">237</a><a href="宋会要辑稿_page238.html">238</a><a href="宋会要辑稿_page239.html">239</a><a href="宋会要辑稿_page240.html">240</a><a href="宋会要辑稿_page241.html">241</a><span class="current-page">242</span><a href="宋会要辑稿_page243.html">243</a><a href="宋会要辑稿_page244.html">244</a><a href="宋会要辑稿_page245.html">245</a><a href="宋会要辑稿_page246.html">246</a><a href="宋会要辑稿_page247.html">247</a><span>...</span><a href="宋会要辑稿_page243.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
