<!DOCTYPE html>
<html>
<head>
    <meta charset="UTF-8">
    <title>大金集礼 - 第 15 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大金集礼 - 第 15 页/共 17 页</h1>
    <div class="content">









　　大金集礼卷三十四
　　钦定四库全书
　　大金集礼卷三十五
　　长白山
　　封册礼　　　　　杂録
　　封册礼
　　大定十二年二月三日检讨到长白山建庙典故下项勅防准奉行尚书舜典封十有二山注谓每州之名山殊大者以为其镇通典载唐天宝八载封太白山为神应公其九州镇山除入诸岳外并宜封公又通典秦有名山大川祠汉修山川羣祀唐宋岳镇海渎及名山皆有庙今来长白山在兴王之地比之其余诸州镇山更合尊崇拟别议封爵仍修建庙宇十二月一日礼部太常寺学士院检定到爵号名称及差官相视到建庙地步下项奏奉勅防封王仍以兴国灵应为名唐天宝八载封太白山为神应公并九州镇山除入诸岳外并封公唐清泰初封吴山为灵应王宋元丰七年封吴山为成德王拟具到爵号名称王公开祥应德兴国灵应开圣永宁山北地一段各面七十步可以兴建庙宇
　　十五年三月二十三日奏禀封禀仪物册祝文并合差使副选定月日行礼节次春秋降香等事从之其余拟定事理并准呈
　　封册仪物九旒冠冕板广七寸长一尺二寸璑玉三采朱白苍玉笄九章服一五章在衣山龙华虫火宗彝四章在裳藻粉米黼黻【裙蔽膝中单带革带玉环绶玉佩劔袜舄等并依前来封髙丽国王冕服等制度】玉圭一同桓圭长九寸广三寸厚半寸玉册一用次玉长九寸广九分简数视册文多少节二持节拟依于本处差官二员合降册文祝文香用黄香币用青币一丈八尺奉册使副各一员五品六品内奏差【宣判张国基充副使起马前去咸平府少尹娄室充使】进发日册匣衮冕等各置以舆约量差军人援防所过州县更替每行节在舆前使副在后逐程置于驿之正防【无驿防处即于屋宇严洁处安置】册案在路人皆避路至山下安置洁净去处行礼官并散齐二日于公馆致斋一日于祠所
　　前一日所司于庙中陈设如仪于庙门外设玉册衮冕幄次又设使副幕次设登歌钟磬两架【无即以常乐充】及用导从人【本处军人内差】牙杖旗鼓従物等视一品仪持节者乗马前导册使副骑従就本处官属差三献官并选定近上官一十员导引册舆如不足以次官充并公服本处差捧册官二员读册官一员至庙门外步入庙中玉册幄次册使副奉玉册衮冕入次讫改服公服礼生賛引三献官致祭乐作降神如今祭岳镇之仪应本处官属并公服陪位立班北向以西为上三献官致祭讫礼生引册使副出自幄次奉玉册衮冕由正门入持节者去节依前导乐作升殿上门西褥位乐止玉册在前兖冕次之使副立于其后礼生賛拜殿下官属并再拜礼生引册使副当神座前言具衔某奉勅防册长白山神为兴国灵应王赐玉册衮冕言讫稍西立副使奉册案诣神前置褥位讫少退西立礼生引册使至案南捧册官跪捧册读册官跪读册讫乐作副使及捧册官同奉册匣入殿内安置讫出立殿外少西乐止礼生又引副使奉衮冕至殿门外褥位北向册使副同奉入殿乐作至殿内奉安讫置于匮出立殿门外少西乐止少顷礼生引使副降殿持节者加节衣前导以出复门外位送神乐作一成止礼生賛拜殿下祝官及羣官皆再拜以次退祝官焚祝板币帛如仪
　　封册用八月二十日戊辰如有妨碍用二十四壬申日每嵗于春秋二仲月择日降香致祭【元拟春祭东方岳镇时差走马人送祝板委本属长贰官致祭奉特防兴国灵应王每嵗两次降香再检用唐会要开元十一年四月勅霍山宜崇饰祠庙秩视诸侯晋州刺史春秋致祭典故】
　　册文
　　维年月日皇帝若曰自两仪剖判山岳神秀各钟于其分野国将兴者天实作之对越神依必以祀事故肇基王迹有若岐阳望秩山川于稽虞典厥惟长白载造我金仰止其髙实惟我旧邦之镇混同流光源所从出秩秩幽幽有相之道列圣蕃衍炽昌迄于太祖神武徴应无敌于天下爰作神主肆予冲人绍休圣绪四海之内名山大川靡不咸秩矧王业所因瞻彼旱麓可俭其礼与服章爵号非位于公侯之上不足以称焉今遣某官某持节备物册命兹山之神为兴国灵应王仍勅有司嵗时奉祀于戏庙食之享亘万亿年维金之祯与山无极岂不伟与
　　祝文
　　盖以发祥灵源作镇东土百神所寰羣玉之府势王吾邦日隆丕绪祀典肇称宠章时举显显真封岩岩祠宇神之聴之永膺天祜
　　杂録
　　十四年六月建毕正殿三间正门三门两挟廊各二间北廊准上惟不设门东西两廊各七间东廊当中三间就作斋防神厨三间并添寝殿三间贮廊三间
　　十三年十月于遣千户下差人丁多者两户看管免杂役浮泛差使
　　十五年闰九月看庙二户于上户内轮差周年一替千户谋充行礼
　　十五年五月勅长白山兴国灵应王依五岳例降香检讨到唐开元礼诸岳镇每年止是一祭各以五郊迎气日祭如立春祭东岳是也又大定四年祭五岳礼仪内下内藏库进请祭岳御封香合依奉今年正月初九日勅防长白山兴国灵应王仰每嵗两次降香比准唐开元间霍山祠庙春秋二仲月致祭典礼长白山系兴王之地如每嵗两次降香严奉祭祀可以副国家尊崇名山之意若依五岳例降香亦合内藏库进请御封香合外五岳惟是号祝板进请御署海镇并不进署今来长白山王合进请御署其牢醴用羊一豕一酒一笾豆簠簋依常礼其祝板止合依海镇一体
　　大金集礼卷三十五
　　钦定四库全书
　　大金集礼卷三十六
　　宣圣庙
　　祀仪　　　　　　杂录
　　祀仪
　　皇统元年二月戊午日帝诣文宣王庙奠祭北面再拜谓儒臣曰为善不可不勉孔子虽无位以其道可尊使万世高仰如此
　　大定十四年正月六日以国子监申请每年春秋仲月上丁日释奠于文宣王案典礼合用笾豆俎坫簠簋幂尊等为祭器实以豕羊牲体鹿臡醓醢等为祭酌献杓爵罍洗篚箱皆有制度献官拜跪豋庙降阶皆有节次学生各执事庙庭奏大乐三献官并分献以次行礼毕焚祝与弊今每遇释奠官破本监房钱六十贯支用非轻止造茶食等物以大小椀楪排设用留司乐以乐工为礼生率仓场等官陪位似未合古礼伏覩国家承平日久典章文物当灿然备具以光万世况京师为首善之地四方之所观仰据释奠合用器物以至行礼次序有无行下详定兼兖国公亲承圣敎者也邹国公扶圣敎者也当俱在庙于宣圣像左右列之今孟子以燕服在后堂宣圣像侧还虚一位未见应礼有无迁孟子像于宣圣右与顔子相对据改塑冠冕妆饰法服于本监房钱内支破本部下太常寺检讨拟定下项准呈外借差乐工一节再勘当即日大成殿文宣王塑像冠十二旒服十二章兖国公像冠九旒服九章勘当到唐郊祀録开元二十七年八月下诏追諡孔子为文宣王仍内出王者衮冕之服以衣之按周礼王者之服衮冕十有二旒其服十有二章诸公之缫斿九就今文宣王兖国公冠服巳依典故其邹国公合与兖国公一体装塑九章服拟迁邹国公神像于宣圣之右与兖国公相对准上冠冕装塑检讨到唐开元礼防酌拟定释奠礼数合用祭器内文宣王兖国公邹国公每位笾豆各十牺尊一象尊一簠簋各二俎二祝板各一皆设案七十二贤二十一先儒每位各笾一豆一爵一两庑各设象尊二总用笾豆各一百二十三簠簋各六俎六牺尊三象尊七爵九十四其尊皆有坫罍二洗二篚勺各二幂六正位并従祀借尊罍俎豆席约用三十领【尊席用苇俎豆席用莞】每祭用羊三豕三酒二十瓶检讨到唐开元礼释奠用轩悬后又用宫悬契勘释奠系中祀似大重今拟只用登歌似为相应并契勘到合用乐工三十九人及乐曲迎神三奏【送神同】沽洗宫初献盥洗沽洗宫初献升殿【降同其曲名与盥洗同】南吕宫奠币沽洗宫正配位酌献亚终献通用沽洗宫及合用乐器等拟于大乐署附余内借用祝板国子监计置用初献官衔祝文令本监定撰书填摄官并部差祭酒司业博士为三献官【礼部太常寺国子监官充摄】分奠官二读祝官一太官令一捧祝官二【八品官内选】差罍洗官一爵洗官一巾篚官二【学生内选差】大乐令一【本署官充】礼直官十一【三人充礼直官八人充賛者】其余学生儒服陪位国子监预于隔季以仲春仲秋释奠至圣文宣王报太常寺太常寺具时散告
　　前释奠三日应行事执事官散斋二日治事如故宿于正寝不吊丧问疾作乐判署刑杀文书决罚罪人及预秽恶致斋一日于本司【质明至斋所】唯释奠事得行其余悉禁已斋而阙者通摄行事
　　前三日所司设行事执事官次于祠所前一日太官令陈礼馔于殿之东南向牵牲诣祠所太常设省馔位于礼馔之南三献官在南北向西上分奠官位于其后大乐令太祝太官令在东西向北上【位皆稍却】大乐令设登歌之乐于殿上前楹间稍南北向释奠日丑前五刻礼直官賛者诸司职掌各服其服设祝版各于神位之右置于坫次设祭器皆借以席太官令实之【正位至圣文宣王配位兖国公顔子邹国公孟子】每位各左十笾为三行以右为上【第一行干防在前干形盐鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹菹在前笋菹葵菹菁菹次之第二行韭菹在前鱼醢兔醢次之第三行豚胉在前鹿臡醓醢次之】俎二一在笾前【实以羊腥七体两髀两肩两脇并脊两脾在两端两肩两脇次之脊在中】一在豆前【实以豕腥七体其载如羊】簠二簋二在笾豆外二俎间簠在左簋在右【簠实以稻粱粱在稻前簋实以黍稷稷在黍前】又设牺尊象尊在殿上前楹间北向西上皆有坫加勺幂为酌尊牺尊一【实以泛齐初献酌之】象尊一【实以醴齐亚终献酌之并代以法酒】俱北向西上加幂借以席又设诸従祀位祭器左一笾【实以鹿脯】右一豆【实以鹿臡】爵一在笾豆之南两庑各设象尊二【实以法酒】设烛于神位前洗二于东阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则实以爵加坫】执罍篚者位于其后设揖位于南神门外三献官在西东向分奠官位于其后大乐令太祝太官令在东西向俱北上开瘗坎于殿西北壬地方深取足容物南出陛设望瘗位于瘗坎之南如省馔之位【唯不设太官令位】又设三献官席位于殿下东阶之东西向北上分奠官位于其后大乐令席位于殿之南北向太祝太官令位于其后俱西上陪位生员位于其后俱北向西上太祝在东西向北上大乐令于乐虡北太官令于酌尊所俱北向
　　前一日行事执事官集初献斋所肄仪太祝习读祝文次礼直賛者分引行事执事就省馔位【凡初献行事礼直官引余皆賛者引】立定礼直官賛揖所司省馔具毕礼直官賛省馔毕揖讫俱还斋所次引三献官诣厨省镬视祭器涤溉及视牲充腯乃还斋所未明一刻太官令帅宰人以鸾刀割牲祝史以槃取毛血置馔所遂烹牲晡后有司帅其属扫除殿之内外讫还斋所
　　释奠日丑前五刻行事【春用丑前七刻秋用丑前一刻】初献以下并赴祠所就次太官令帅其属实馔具毕次乐工升东阶各入就位三献官以下各服法服次引执事官诣南神门外揖位立定礼直官賛揖次引大乐令先入就殿下席位北向立赞者曰再拜大乐令再拜升殿次引太祝太官令入就殿下席位北向立次引三献官入就殿下席位西向立礼直官稍前賛有司谨具请行事乐作三成止賛者曰再拜在位者皆再拜次引太祝太官令俱升殿各就位立定次引初献官诣盥洗位乐作【凡初献升降行事皆作乐】至洗位北向立乐止搢笏盥手帨手讫执笏乐作升诣文宣王神位前北向立乐止搢笏跪执事者以币授初献初献受币乐作奠讫执笏俯伏兴少退再拜诣配位前奠并如上仪乐止初献降阶乐作复位乐止少顷引初献再诣盥洗位北向立搢笏洗爵拭爵以爵授执事者执笏乐作升诣正位酌尊所西向立乐止执事者以爵授初献初献搢笏执爵执尊者举幂太官令酌牺尊之泛齐讫先诣兖国公酌尊所北向立初献以爵授执事者执笏乐作诣文宣王神位前北向立搢笏跪执事者以爵授初献初献执爵三祭酒奠爵执笏俯伏兴少立乐止次引太祝诣神位前东向搢笏跪读祝文读讫执笏兴先诣兖国公神位前南向立初献再拜次诣邹国公神位前行礼并如上仪太官令复诣正位酌尊所太祝复位初献将降阶乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升诣文宣王位酌尊所西向立乐作执事者以爵授亚献搢笏执爵执尊者举幂太官令酌象尊之醴齐讫先诣兖国公位酌尊所北向立亚献以爵授执事者执笏升诣文宣王神位前北向立搢笏跪执事者以爵授亚献亚献执爵三祭酒奠爵执笏俯伏兴少退再拜次诣配位行礼并如上仪止乐降阶复位次引终献诣洗位升殿行礼并如亚献之仪降阶复位初亚献将升引分奠官诣洗位盥手帨手讫分奠殿内及两庑诸神位搢笏跪执爵三祭酒奠爵执笏俯伏舆再拜分奠讫俱降复位礼直官曰赐胙賛者承传曰赐胙再拜在位者皆再拜送神乐作一成止次引三献诣望瘗位有司各诣神位前取祝板置于瘗坎又引大乐令太祝诣望瘗位立定礼直官曰可瘗实土半坎初献以下诣南神门外揖位立定礼直官賛礼毕揖讫退太官令帅其属彻礼馔乃退【即今不用大乐令礼直官】十五年七月检讨到唐郊祀令并开元礼皆云日月星辰社稷岳镇海渎孔圣文宣并为中祀本朝祭太社太稷用大乐署乐工释奠文宣王既与社稷并为中祀若依前项典故亦用大乐署乐工别无妨碍
　　十八年四月十七日又会勘到礼部该上丁释奠命乐工习舞习吹今祭社稷之礼歌钟歌磬据唐韩愈之论文宣王与社稷一体合用前件乐无疑本库见有附余可以就用礼部契勘太常寺所申检讨到典故其乐工合于太常寺取用恐难准使前来释奠止用留司乐工拟令国子监取见有附余钟磬等修整只令留司乐工习学依旧承应防准呈
　　大定二十二年十二月十三日因奏立宣圣庙碑奉勅防如差官祭奠有无典故奏知检讨到唐典故宣圣系中祀春秋二仲月释奠令三公摄行事开元二十七年追谥文宣王命右丞相裴耀卿摄太尉就庙册命毕奠祭亦如释奠之礼二十三年二月十三日奏奉勅防差右丞相致祭仍摄太尉祝版不御署二十三日省差直学士吕忠翰摄祭酒充亚献官待制任倜摄司业充终献官并光禄少卿一分奠官十监祭御史大乐令奉礼郎【差舎人】读祝太祝官各一捧祝官二太官令尊罍官奉爵酒官盥洗官各一巾篚官二祝史三【部令译通事已上并部差】礼直官一十五【賛者在内】于二月二十九日行礼参酌开元礼定到仪注准呈下项祝文合下学士院撰辞书写讫以付所司【正位配位皇帝谨遣某官姓名尊号皇帝遣某官姓名】
　　前致祭三日应行事执事官散斋二日治事如故唯不吊丧问疾不作乐不判署刑杀文书不行刑罚不预秽恶致斋一日于本司无本司者于斋所唯享事得行其余悉断其享官已斋而阙者通摄行事官及诸生皆清斋于学馆一宿
　　前二日所司设行事执事次于祠所前一日光禄少卿陈礼馔于殿之东南向牵牲诣祀所太常少卿设省馔位于礼馔之南献官【国子祭酒司业】在南北向西上分奠官位于其后监祭御史在西东向光禄少卿奉礼郎太祝太官令在东西向北上【凢奉礼郎以下位皆稍却】大乐令设登歌之乐于殿上前楹间稍南北向其日丑前五刻礼直官賛者诸司职掌各服其服【法服阙则服公服】太常设币篚各于神位之左【币以白】祝板各于神位之右置于坫设祭器皆借以席光禄卿实之每位各左十笾为三行以右为上【第一行干防在前干形盐鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹菹在前笋菹葵菹菁菹次之第二行韭菹在前鱼醢兔醢次之第三行豚胉在前鹿臡醓醢次之】俎二一在笾前【实以羊腥七体两髀两肩两脇并脊两髀在两端两肩两脇次之脊在中】一在豆前【实以豕腥七体其载如羊】又俎六在豆右为三行以北为上【第一重一实以羊腥肠胃肺离肺一在上端刮肺三次之肠三胃三又次之一实以豕腥肤九横载第二重一实羊熟旸胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长脇一短脇一代脇一皆二骨以并肩臂臑在上端肫胳在下端脊脇在中一实以豕熟十一体其载如羊皆羊在左豕在右】簠二簋二在笾豆外二俎间簠在左簋在右【簠实以稻粱粱在稻前簋实以黍稷稷在黍前】铏三在笾豆间【一在前二在后实以羹如毛滑】豋二一在铏前【实以太羹】一在笾左【实以肝膋】槃一在铏后【实以毛滑】设牺尊四象尊四为二重在殿上前楹间北向西上牺尊在前皆有坫加勺幂为酌尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祀祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在殿下【着尊一实盎齐牺尊一实醴齐象尊一实沈齐各以一尊实明水壶尊三实酒三实三酒明水酒皆上】俱北向西上加幂五齐三酒皆设而不酌借以席又设诸従祀位祭器每位各左二笾【栗在前鹿脯次之】右二豆【菁菹在前鹿臡次之】俎一在笾豆间【实以羊豕腥肉】簠一在笾南【实以稷】簋一在豆南【实以黍】爵一在笾豆之南两庑间各设象尊二【实以祀祭法酒】太常设烛于神位前洗二于东阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位其后设揖位于南神门外三献官在西东向分奠官位于其后监祭御史大乐令奉礼郎太祝太官令在东西向俱北上开瘗坎于殿西北壬地方深取足容物南出陛设望瘗位于瘗坎之南如省馔之位【唯不设太官令位】又设三献官席位于殿下东阶之东西向北上分奠官位于其后监祭御史大乐令席位于殿之南北向奉礼郎太祝太官令位于其后俱西上光禄少卿席位于监祭御史之东陪位生员位于其后俱北向西上监祭御史位于殿上乐虡之北在西东向奉礼郎太祝在东西向北上大乐令于乐虡北太官令于酌尊所俱北向
　　前一日行事执事官集斋所肄仪太祝习读祝文及视币次礼直官賛者分引行事执事官就馔位立定礼直官賛揖所司省馔具毕礼直官賛省馔毕揖讫俱还斋所次引监祭御史诣厨省镬视祭器涤溉及视牲充腯乃还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后有司帅其属扫除殿之内外讫还斋所
　　其日丑前五刻初献以下并赴祀所就次太官令帅其属实馔具毕次引光禄少卿入就殿下位北向立賛者曰再拜光禄少卿再拜升自东阶【凡行事执事官升降自东阶】防视礼馔毕次引监祭御史升殿下阅除设纠察不如仪者【凡防视及防阅皆先诣正位】次乐正帅工人升东阶各入就次光禄少卿还斋所余官各服祭服次引行事执事官诣南神门外揖位立定礼直官賛揖次引大乐令先入就殿下席位北向立賛者曰再拜大乐令再拜升殿就位次引监祭御史奉礼郎太祝太官令入就殿下席位北向立次引三献官入就殿下席位西向立礼直官稍前賛有司谨具请行事乐作三成止賛者曰再拜在位者皆再拜次引监祭御史奉礼郎太祝太官令俱升殿各就位立定次引初献诣盥洗位乐作至洗位北向立搢笏盥手帨手执笏升诣文宣王神位前北向立乐止搢笏跪乐作次引奉礼郎搢笏西向跪执事者以币授奉礼郎奉礼郎奉币授初献执笏兴先诣文宣王神位前北向立初献受币奠讫执笏俯伏兴少退再拜次诣兖国公位前次诣邹国公位前奠币并如上仪乐止奉礼郎复位初献将降阶乐作复位乐止少顷引初献再诣盥洗位乐作至洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升诣正位酌尊所西向立乐止执事者以爵授初献初献搢笏执爵执尊者举幂太官令酌牺尊之泛齐讫先诣兖国公酌尊所北向立初献以爵授执事者乐作执笏诣文宣王神位前北向立搢笏跪执事者以爵授初献初献执爵三祭酒奠爵执笏俯伏兴少立乐止次引太祝诣神位前东向搢笏跪读祝文读讫执笏兴先诣兖国公神位前南向立初献再拜次诣配位每位行礼并如上仪太官令复诣正位酌尊所太祝复位初献降阶乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升诣文宣王位酌尊所西向立乐作执事者以爵授亚献亚献搢笏执爵执尊者举幂大乐令酌象尊之醴齐讫先诣兖国公位酌尊所北向立亚献以爵授执事者执笏升诣文宣王神位前北向立搢笏跪执事者以爵授亚献亚献执爵三祭酒奠爵执笏俯伏兴少退再拜次诣每位行礼并如上仪乐止降复位次引终献诣洗位升殿行礼并如亚献之仪降复位初亚献将升引分奠官诣盥洗位盥手帨手讫分奠殿内及两庑诸神位搢笏跪执爵三祭酒奠爵执笏俯伏兴再拜分奠讫俱复位礼直官曰赐胙賛者承传曰赐胙再拜在位者皆再拜送神乐作一成止次引三献官诣望瘗位有司各诣神位前取币祝版置于瘗坎次引监祭御史大乐令奉礼郎太祝诣望瘗位立定礼直官曰可瘗实土半坎初献以下诣南神门外揖位立定礼直官賛礼毕揖讫退太官令帅其属彻礼馔监祭御史诣殿上监视収彻乃退【又拟光禄卿进胙防准呈】
　　大定十八年十一月以涿州申禀释奠牲器礼仪检讨到唐开元礼诸州释奠礼数下项契勘自大定十八年仲秋上丁国学释奠礼数内减去饮福受胙之礼未审在外诸州有无一体遵用省部防详饮福受胙一节不合减去外行礼礼秩本朝州府不设置拟助教以学正代防军等各系唐礼秩本朝州府不设置拟助教以学正代祝以学生充防军事以礼生充省部准申行下前享三日刺史散斋于别寝二日致齐于防事一日亚献以下预享之官散斋二日各于正寝致斋一日于享所【上位为亚献博士为终献若刺史有故并以次差摄博士有故次取防军以上摄之】散斋理事如旧唯不吊丧问疾不作乐不判署刑杀文书不行刑罚不预秽恶致斋唯享事得行余悉禁断享官已斋而者通摄行事助教及学生皆清斋于学馆一宿前二日本司扫除内外又为瘗坎于院内堂之壬地方深取足容物南出陛本司设刺史以下次于门外随地之宜
　　前一日晡后本司帅其属守门本司设三献位于东阶东南每等异位俱西面设掌事位于三献东南西面北上设望瘗位于堂之东北当坎西向设助教位于西阶西南当掌事位学生位于助教之后俱东面北上设賛唱者位于三献西南西面北上又设赞唱者位于瘗坎东北南向东上设三献门外位于道东每等异位俱西面掌事者位于终献之后北上祭器之数每座尊二笾八豆八簠二簋二俎三【羊豕及腊各一俎】掌事者以尊坫升设于堂上前楹间北向先圣之尊在西先师之尊在东俱西上加幂勺先圣爵一配座爵四各置于坫设币篚于尊所设洗于东直荣南北以堂深罍水在洗东加勺幂篚在洗西南肆实爵三巾二于篚加幂执尊罍洗篚者各位于尊罍洗篚之后
　　享日未明烹牲于厨夙兴掌馔者实祭器【牲体羊豕皆载右胖前脚三节肩臂臑节一段皆载之后脚三节节一段去下一节皆载上肫胳二节又取正脊脡脊横脊短脇各二骨以并余皆不设簋实黍稷簠实稻粱笾实石盐干鱼栗榛菱芡鹿脯豆实韭菹醯醢菁菹鹿醢芹菹兔醢笋菹鱼醢若土无者各以其类充之】本司帅掌事者设先圣神席于堂上西楹间东向设先师神席于先圣神座东北南向席皆以莞质明诸享官各服祭服助教儒服学生青衿服本司帅掌事者入实尊罍及币【每座尊二一实酒为上一实醴齐次之神之币用白各长一丈八尺】祝版各置于坫賛唱者先入就位祝二人与执尊罍篚者入立于庭重行北向西上立定賛唱者曰再拜执祝以下皆再拜执尊罍篚者各就位祝升自东阶行扫除讫降自东阶各就位刺史将至賛礼者引享官已下俱就门外位助教学生并入就门内位刺史至防军事引之次賛唱者先入就位祝入升自东阶各立于尊后刺史停于次少顷服祭服出次防军事引刺史入就位西向立防军事退立于左賛礼者引享官以下次入就位【凡导引者每曲一逡巡】立定賛唱者曰再拜刺史以下皆再拜防军事少进刺史之左北面曰请行事退复位祝俱跪取币于篚兴各立于尊所【凡请物者皆跪俯伏而取以兴奠则奠讫俯伏而后兴】本司帅执馔者奉陈于门外防军事引刺史升自东阶进先圣神座前西向立祝以币北向授刺史防军事引刺史进西向跪奠于先圣神座兴少退西向再拜讫防军事引刺史当先师神座前北向立又祝以币西向授刺史刺史受讫防军事引刺史进北向跪奠于先师神座兴少退北向再拜防军事引刺史降复位本司引馔入升自东阶祝迎引于阶上各设于神座前【笾豆盖先彻乃升簠簋既奠却其盖于下笾居右豆居左簠簋居其间羊豕二俎横而重于右腊俎特居左】设讫本司与执馔者降出祝还尊所防军事引刺史诣罍洗执罍者酌水执洗者跪取盘兴承水刺史盥手执篚者跪取巾于篚兴刺史帨手讫执篚者受巾跪奠于篚遂取爵兴以进刺史受爵执罍者酌水刺史洗爵执篚者又跪取巾于篚兴进刺史拭爵讫受巾跪奠于篚奉盘者跪奠盘兴防军事引刺史升自东阶诣先圣酒尊所执尊者举幂刺史酌醴齐防军事引刺史诣先圣神座前西向跪奠爵兴少退西向立祝持板进于神座之右北向跪读祝文【维某年嵗次月朔日子刺史具官封姓名敢昭告于先圣孔宣文云云】祝兴刺史再拜祝进跪奠板于神座兴还尊所刺史拜讫防军事引刺史诣先师酒尊所取爵于坫执尊者举幂刺史酌醴齐防军事引刺史诣先师神位前北向跪奠爵兴退北向立祝持板进于神位之左西向跪读祝文【维某年嵗次月朔日子刺史具官封姓名敢昭告于先师顔子云云】祝兴刺史再拜祝进跪奠板于神座兴还尊所刺史拜讫防军事引刺史诣东序西向立祝各以爵酌合置一爵一祝持爵进刺史之左北向立刺史拜受爵祭酒奠爵俯伏兴祝各帅执馔者进俎跪减先圣神前胙肉【各取前脚第二骨】共置一俎上又以笾取稷黍共置一笾兴祝先以饭进刺史受以授执馔者又以俎进刺史受以授执馔者刺史跪取爵遂饮卒酒祝进受爵复于坫刺史兴载拜防军事引刺史降复位初刺史献将毕賛礼者引亚献诣罍洗盥手洗爵升献饮福如刺史之仪
　　杂録
　　大徳五年二月一日都省批劄随处宣圣庙宇多有损壊官司不用心提控修完致有如此委随路转运司差佐贰官或幕官一员专一管勾遇有损壊即便检修大定十年八月七日以懐州申禀释奠币帛合无焚烧检讨到唐开元礼释奠礼毕太祝各执篚进神座前跪取币诣瘗坎以币置于坎讫奉礼郎曰可瘗又宋熈宁祀仪释奠礼毕有司各诣神座前取币置于瘗坎板置于燎柴据上项典故其币帛皆是埋并无焚烧币帛典故礼部准申行下











　　大金集礼卷三十六
<史部,政书类,仪制之属,大金集礼>
　　钦定四库全书
　　大金集礼卷三十七
　　杂祠庙
　　宫观　　　　　　　保陵公
　　应圣公　　　　　　嘉防侯
　　河神
　　宫观
　　大定【阙】年驾幸天长观拜数【天长观再修建毕命侍读郑于耼撰碑文于二十年九月立石】前期一日所司设幄次于观内至日皇帝便服出宫导从如常仪百官奉迎于观门外再拜皇帝至幄次百官先于殿阶下立班俟班齐皇帝玉袍带宣徽使前导至三清殿神位前再拜百官皆再拜皇帝三上香复再拜百官皆再拜礼毕至昊天上帝阁下如上仪百官亦分班陪拜【特防上香礼毕皇太子升殿上香】
　　大定【阙】年献言者以南京上清宫中太乙宫佑神观延祥观葆直观年深损坏宜检料修完从之共修讫殿廊七百余间令道士看管幕官一员提控相沿交割
　　保陵公
　　大定二十年十月三日勅防山陵下葢山神庙今后但节下去后便交享祭二十一年四月十七日检定下项礼数防准呈每遇祭享日先次设祭物于神庙俟差去官山陵行礼之后礼直官引提防山陵官公服诣神位前再拜少进北向跪奠讫俯伏兴复位立读祝官读祝讫俯伏兴献官再拜读祝官奠板于神位前俟礼毕诸陵署官取祝板焚之
　　大定二十一年勅防坟山起葢山神堂合封王合封神礼部定了奏知本部检讨得别无端的典故拟以王爵封之寻送礼部学士院检定学士院官所见若便定撰缘照得五镇四渎并系公爵今来山陵土地之神恐难比拟长白山神在镇渎之上八月十七日勅防封公以崇安为名山陵致祭亦祭续奉勅防山神本为保防山陵崇安止是高大安宁无保防山陵之意后改封保陵公
　　大定二十二年四月二十八日行封册礼鷩冕八旒服七章【三章在衣虫火宗彝四章在裳藻粉米黼黻余同衮冕】圭册香币使副持节行礼并如册长白山之仪【涿州刺史高季孙充册使修撰赵德摅充副使】
　　册文
　　维年月日皇帝若曰古之建邦设都必有名山大川以为形胜我国家旣定鼎于全燕西顾郊圻巍然大房秀拔混后云雨之所降出丘墟万民之所瞻仰祖宗陵寝于是焉依抑惟岳镇古有秩序皆载祀典矧兹大房岂可独阙其礼哉其爵号服章列于侯伯之上庶足以称今遣某官备物册命兹山之神为保陵公申勅有司岁时奉祀其封域之内禁无樵采弋猎着为宪令使草木禽虫各遂其性所以广先圣之德泽而报神之功也于戏享之庙食锡乃多仪佑列圣以妥安期亿年而有永以笃金祜时维神庥
　　祝文
　　盖以肇基所巩陵寝是安惟尔有神实受其职是用昭报锡以显封尚鉴予诚永修灵祐
　　应圣公
　　大定二十五年四月十三日奏请混同江太祖征辽防马引军径渡盖江神灵应之事虽有庙宇前来未曽封册拟再行修完加赐封爵奉勅防旧庙修完仍封兴国应圣公令学士院撰碑文用女直汉字刋写二十六年六月五日奉勅防依长白山致祭七月十九日行册礼并如封册保陵公之仪
　　册文
　　昔我太祖武元皇帝受天明命扫辽季荒茀成师以出至于大江浩浩洪流不舟而济虽穆满渡江而鼋梁光武济河而水氷自今观之无足言矣执徐之嵗四月孟夏朕时迈旧邦临江永叹仰艺祖之开基嘉江神之効灵至止上都议所以尊崇之典盖古者五岳视三公四渎视诸侯至有唐以来遂享帝王之尊称非直后世弥文而崇徳报功理亦有当然者矧兹江源出于长白经营帝乡实相兴运非锡以上公之号则无以昭答神休今遣某官持节备物册命此江之神为兴国应圣公申命攸司嵗时奉祀于戏严庙貌正封爵礼亦至矣惟神其衍灵长之徳用辅我国家弥亿年神亦享庙食于无穷岂不休哉
　　祝文
　　盖以滔滔灵源东土之纪义师初济实发其祥爰秩典文肇称册号丕显休命神其聴之
　　嘉廕侯
　　大定二十五年四月二十日奉勅防林神庙赐名防国嘉廕侯逢七日令上京幕官一员烧香仍带脩葺二十六年四月检讨到自昔封拜公侯虽有册命缘照得唐以来典故封五岳四渎为王公曽行册礼别不见封侯行册命之仪近世褒礼神灵亦止给衣冠不行册命至于王公之封例亦不行册礼兼侯爵品秩稍卑今拟嘉廕侯止颁给勅命降赐冠服差人賷付本处长吏用祝板择日祭告定到下项仪注毳冕七旒服五章【三章在衣宗彝藻粉米二在裳黼黻玉圭同信圭长七寸广三寸厚半寸】祝文学士院撰香用黄香币用白缯长一丈八尺行礼官清斋一日择日祭告前一日所司于庙中陈设如仪于庙门外设冠服幄次差官并本处官充内三献官本部差【初献委长官如即以次官】外委本处就便差读祝官一捧祝官二盥洗官二爵洗官二奉爵官一司尊彝一礼直官四【以本处司吏充】祭日丑前五刻行事执事官各就次掌馔者帅其属实馔具毕凡祭官各服其服賛者引初献官升自东阶防视陈设讫退就次次引初献以下诣庙南门外揖位立定賛礼者赞节次引祝入就堂下席位北向立次引三献入就席位西向立又引行事执事官就堂下席位北向立以西为上賛者曰再拜在位者皆再拜賛者请诸执事官各就位次引祝升堂就位立定次引初献诣盥洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升堂诣酌尊所西向立执事者以爵授初献初献搢笏执爵执尊者举幂执事者酌酒初献以爵授执事者执笏诣神位前北向立搢笏跪执事者以爵授初献初献执爵三祭酒奠爵讫执笏俯伏兴少立次引祝诣神位前东向立搢笏跪读祝文读讫执笏兴退复位初献再拜賛礼者引初献复位次引亚献终献酌奠并如初献之仪【唯不读祝不饮福受胙】赞者引初献官诣神位前北向立执事者以爵酌清酒进初献之右初献跪祭酒啐酒奠爵执事者以俎进减神座前胙肉前脚第二节共置一俎上以授初献初献以授执事者初献取爵遂饮卒爵执事者进受爵复于坫初献兴再拜賛者引初献复位賛者曰再拜献官已下皆再拜【已饮福受胙者不拜】次引初献已下就望瘗位庙令进神座前以俎载牲体并血黍稷饭诣瘗坎以馔物置于坎东西厢各二人实土半坎賛者曰可瘗赞者又曰礼毕遂引初献官以下奉毳冕服匣并勅命匣入殿内安置讫以出祝与执尊罍篚幂者俱复位立定賛者曰再拜讫遂出祝板燔于斋所
　　六月五日奏定止颁给勅命降赐冠服令本处长官择日祭告仍出讫勅命【部卷六月五日省劄该护国嘉廕侯是荫字又省劄上京防国林神可特封防国嘉防侯右依上出给勅命云云】
　　祝文
　　蔚彼长林实壮天邑广袤百里惟神主之庙貌有严侯封是享歆时蠲洁相厥滋荣
　　河神
　　大定十九年十一月十七日奏禀言事者以泸沟河水势泛涨损壊民田乞官为封册神号建立祠堂检讨得典故止载祭祀岳镇海渎其山林川泽之神有功徳于人者乃降封爵未有非在祀典止用损壊民田赐号建庙之理难准所言施行従之
　　大定十七年十二月以都水监节次申禀阳武上埽圣后庙乞检料脩整倒换诰勅并每年五月一日降香祈谢寻检讨到唐令岳镇海渎中祀也其祭用酒脯醢牲馔太牢祀官当界都督刺史充有事故者遣上佐行事遇旱而祈其礼亦如之其余山川判司行事县则令丞行事遇旱亦用酒脯醢今圣后之庙盖山林川泽之属为小祀宜依有唐仲春祭五龙祠故事以羊豕各一外仍设酒脯醢于二月内卜日行祀事祭官差随县县令充外降香一节歴代俱无似礼佚并前代已封加勅诰亦难倒换防准呈行下
　　大定二十七年十一月二十六日礼部准户部工部闗省批三部呈承省劄奉圣防黄河圣后庙泸沟安平侯庙仰脩盖得好者教本县官以时祭祀其祭祀所须之物官为约量应副为此下太常寺检讨到差官礼数防批呈讫奉圣防仰行下所属每嵗委本县官长春秋致祭余并准呈送部


</div>
    <div class="pagination">
<a href="大金集礼_page14.html">上一页</a><span>...</span><a href="大金集礼_page10.html">10</a><a href="大金集礼_page11.html">11</a><a href="大金集礼_page12.html">12</a><a href="大金集礼_page13.html">13</a><a href="大金集礼_page14.html">14</a><span class="current-page">15</span><a href="大金集礼_page16.html">16</a><a href="大金集礼_page17.html">17</a><a href="大金集礼_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
