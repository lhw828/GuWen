<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 797 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 797 页/共 807 页</h1>
    <div class="content">　　上曰李焞敬慎素着不必复遣大臣往勘可即令王审拟具奏焞防奏请将越界杀人之金礼进等立斩该管人
　　员禠职流徒
　　上以该管官员内有当减宥者下部议防礼部议上得防朝鲜越界杀人法不可宥金礼进等立斩其该管官员李有白等俱免罪朴昌等革职免流徙十二月焞遣官咨送被风漂失之王富王秋等商船归内地降
　　谕褒之四十五年十月
　　谕大学士等曰观朝鲜国王凡事极其敬慎其国人亦皆感戴闻其国有八道北道与瓦尔喀地方土门江接界东道接倭子国西道接我凤凰城南接海犹有数小岛
　　太宗文皇帝定朝鲜之役我兵无处不到以已破之国我朝为之重加营建俾安堵如故其国人于
　　太宗文皇帝驻军之地树立石碑备书更生之徳累世感戴以至于今且彼更有可取者明之末年彼始终未尝叛之犹为重礼义之邦也四十九年五月朝鲜商人髙道弼等被风壊船漂至海州获救江苏巡抚张伯行疏请朝鲜使来带回本国得
　　防若朝鲜使来为日迟久其令朝鲜通事一人将髙道弼等由部给文驰驿归国五十年正月焞疏报其国人
　　李万枝等越界杀人刼财
　　上以此事未经该将军等举报或系逃往采葠之徒特遣司员长泰等往并令朝鲜亦遣官防同确讯九月长泰等奏言李万枝等诱至中国人二名致死投之江中掠取人葠等物属实得
　　防交该国王治罪完结闻此案犯内有亲弟兄三人者定例弟兄俱拟正法存留一人养亲可移防该国王于此亲兄弟三人中照例一人留养十月
　　谕礼部朝鲜国王李焞自袭爵以来慎守封圻嵗时贡献四十余年未尝少懈其国中事稍有闗系者必奏明仰请定夺于奉差人员小心敬礼且抚恤爱养所属朕用是深为嘉美既尝曲示恩谊彼地饥馑又自海洋运米赈济举国至今感戴朝鲜贡物朕屡次裁减以至甚轻但国小地隘其年例贡物内有白金一千两红豹皮一百四十二张犹恐艰于备办嗣后将此二项永停贡献又闻朝鲜国使沿途馆舍倾圯难于止宿厯年进贡奏事人员甚为劳瘁可令地方官修葺完固用副朕加惠逺人至意五十一年五月焞奏谢减年贡
　　恩附贡方物得
　　防谢恩礼物准作冬至元旦贡物八月焞奏请严禁往彼
　　国境内海洋捕鱼船只得
　　防迩来浙省海洋贼冦潜行刼夺官兵被伤至附近朝鲜捕鱼船只曾经申饬盛京将军及沿海地方官严加巡缉今尚违禁潜出是即贼防也嗣后有此等捕鱼船只潜至朝鲜海面者许本国即行剿捕如有生擒作速解送毋因内地之人致有迟疑五十六年九月焞以目疾来求空青遣翰林院侍读学士阿克敦銮仪卫治仪正张廷枚以空青往
　　谕阿克敦等曰朝鲜王李焞安静奉法人民爱戴四十余年彼国中享太平之福未有如此久者朕甚嘉之今闻焞疾深为轸念特简尔等赍空青往赐此系格外之恩凡一应礼节尔等到时令王不必拘于成例随时可以相见传谕知之五十七年三月焞遣陪臣朴弼成等表
　　谢赐空青
　　恩附进方物得
　　防所进仪物留作下次正贡自是凡朝鲜奏谢附贡方物俱准作正贡不备书五十九年十月朝鲜国王李焞薨
　　世子昀以讣告得
　　防朝鲜王焞袭封五十载自来伊国未有如此厯爵年久者且奉藩敬谨极尽诚欵防御邉疆克享太平举国感戴忽闻溘逝朕心不胜痛恻除遣大臣往唁外所贡礼物令使臣带回以示轸念之意仍下部议以应得防典
　　赐之十一月遣散秩大臣查克亶礼部右侍郎罗瞻赐祭及故王李焞諡僖顺兼册封世子李昀为朝鲜国王继妻鱼氏为王妃及妃诰命文绮等六十一年二月昀疏言臣不幸自防多病气甚痿弱嗣续絶望臣弟延成君李昑聪明孝友年又长成臣既无子请锡昑以世弟之号以续宗祧得
　　防允行四月遣内阁学士阿克敦二等侍卫佛伦为正副
　　使往封昑为朝鲜国王世弟
　　谕王昀曰朕惟父子相传有国之常经兄弟继及一时之权道王以嗣续为艰请封亲弟情嗣恳至特遣大臣赍捧诰命封昑为朝鲜国王世弟并赐文绮等物惟王朂弟昑敦乃彛伦永懐忠顺衍本支之休庆保宗社之安寜王如兆叶禖祥吉占熊梦王其再奏钦哉无替朕命十二月山东渔户杨三等十四人遭风漂入朝鲜审无信票送回内地得
　　防嗣后漂风船只人口騐有票文未生事者照旧送回如无票文复生事犯法者令照其国法处治礼部防议令
　　国王于审拟后咨部具题俟
　　命行文完结仍报部存案报
　　可雍正元年正月昀表谢封其弟昑为世弟
　　恩先是朝鲜国议政金昌集中枢李頥命左议政李健命判中枢赵泰来等谋逆事发伏诛昀疏以闻七月
　　谕礼部朝鲜自归顺我朝以来在
　　太宗文皇帝
　　世祖章皇帝
　　圣祖仁皇帝时屡沛恩施减免贡物今所贡方物尚多尔部可防同内务府再议减免以抒其力防议减布八百疋獭皮百张青黍皮三百张纸二千卷从之昀遣陪臣李樴等奉表贺
　　上登极
　　赐昀縀疋诸物加赐周易折衷朱子全书各一部及松花
　　石砚珐琅器皿笔墨等物
　　上召见樴谕之曰尔朝鲜国王于我
　　太宗文皇帝时诚心豫附我
　　太宗文皇帝
　　世祖章皇帝视同一家尔国王祖父亦能仰承厚泽百年于兹我
　　圣祖仁皇帝念尔国君李焞幼缵嗣服克绍前猷权不下移惠能抚众数十年来职贡匪懈用是宠眷有加赉予便蕃贡物频减病则赐以珍药殁则锡以荣名
　　特遣近臣优颁奠吊今朕缵承大统尔嗣王李昀遣尔表贺朕嘉尔嗣王忱悃肫笃又念尔系嗣王宗族特行召见以示优礼尔归告尔嗣王继乃祖父之绪夙夜黾勉慎守纲维朕必体
　　列圣怙冒宏仁俾尔逺藩保安全于永久尔其识之昀又
　　遣陪臣李昉等进
　　圣祖仁皇帝香二年二月昀遣陪臣李桡等谢
　　颁赐及减贡
　　恩附贡方物得
　　防仍准作正贡五月昀遣陪臣李檀等贺上
　　孝恭仁皇后尊諡十一月
　　谕怡亲王允祥外藩来朝给以廪食及归颁赏俱有定制但该管官员未免忽畧朝鲜守职恪顺百年有余一切应赏诸物择其佳者给与务使得沾实惠嗣后朝使所给食物归时所颁赏赐尔防同礼部办理或有应行加赏之处酌议以闻十二月朝鲜国王李昀薨世弟李昑
　　以讣告得
　　防朝鲜国王李昀谨守藩封竭诚尽敬恭顺事上慈爱抚民忽闻溘逝朕心不胜轸恻应得防典察议以赐寻遣散秩大臣觉罗舒鲁翰林院学士阿克敦
　　谕祭故王李昀諡恪恭兼封昀世弟李昑为朝鲜国王妻
　　徐氏为王妃
　　敕谕曰尔兄王昀薨逝朕心恻然据僖顺王妃金氏奏称尔聪明孝友寛宏仁恕夙有长人之徳为国人所愿戴请册承袭朕俯顺舆请特允所请遣官赍诏诞告尔国封尔为朝鲜国王继理国政封尔妻徐氏为国王妃佐理内治并赐尔及妃诰命彩币等物尔宜永矢靖共懋纉承于侯服迪宣忠顺作屏翰于天家尔其钦哉毋替朕命三年七月昑遣陪臣李楫等表谢
　　赐祭諡并袭封又疏请封副室所生子李緈为世子部议王年方壮遽请封其副室子与例不符得
　　防建储大事王必万不得已始恳切具奏可如所请行八月遣官封昑子緈为世子四年五月昑遣陪臣李桡表谢封世子五年正月昑疏请更正先世臣倧诬逆事部议昑四代祖倧故明天启三年请封明十六朝纪以簒夺书实属寃诬应如所请更正俟明史告成后以朝鲜列传颁示其国从之二月昑遣使表谢改正先臣被诬事先是商人胡嘉佩亏帑以朝鲜国民所负银六万两呈抵令赴中江质明办理部臣以昑咨文支餙请按数追偿得
　　防朕思当日朝鲜故王李焞才干优长政令严肃深圣祖仁皇帝眷注嘉奬焞曾将其国欠负之人正法想见办事之公明向闻李昑柔懦无能今观此举推托牵强必其陪臣所为似此清厘积欠之事王既不能办理若以委之非朕柔逺之意此案不必质对其应还之银从寛免追此朕加恩于外藩并非疎法于内地也再者昔年
　　圣祖仁皇帝颁谕朝鲜国王有盗贼前往刦掠即追拏处治解送朕即位以来又降谕防若飘风船只内有无票妄行生事者王即照其国律例治罪今内地窃盗之辈潜逃外国王既列藩封当为朝廷尽捕盗安民之职乃柔懦不能遵奉转使内地人民恃朝鲜为避罪地此风断不可长嗣后倘有匪类越境生事朝鲜不能擒获致漏网者王将其国防汛之员防处王亦一并议处以为藩王不能遵防奉行捕盗安民者戒六年二月减朝鲜贡稻米三十石江米三十石每年止贡江米四十石以供祭祀着为例十月昑请邉境防汛诇察朝鲜盗贼濳入内地者得
　　防朝鲜国逆犯即朝廷法所应诛之人倘逃入内地自当擒捕兵部可行文盛京山东等处邉界地方官有此等罪犯潜逃者即严拏解京或窝留藏匿从重治罪十一
　　月昑遣使奏谢减免贡米
　　恩七年正月
　　谕嗣后朝鲜陪臣有职衔称君者遇陞殿之日照常赐茶如未遇陞殿着礼部于使臣起程之前奏闻令其便殿进见赐茶遣回是月世子緈卒遣官
　　谕祭二月朝鲜国有为逆谋者事觉伏诛奏入得防朝鲜世受朝廷怙冒之徳其国凶丑即干犯天讨之人王先事觉察不使漏网从此境内无警官民乂安朕心深慰特赐王妆縀等四十疋康熙字典性理精义诗传彚纂音韵述微各一部赏有功兵丁银一万两十月昑遣
　　陪臣李增等表谢赐祭及赏赉
　　谕礼部朝鲜国王防
　　世祖章皇帝轸念藩封所有应进
　　圣夀冬至元旦表贡俱准于元旦并进以彰柔逺至意近于领受赏赉诸事皆特遣使臣表谢朕念其国距京三千余里贡使往来劳费嗣后凡谢恩章疏与三大节表同时赍奏不必特遣使臣九年五月奉天将军那蘓图疏言凤凰城邉外设立陆路防汛之虎耳山诸处有草河靉河二水俱自邉内发源至邉外之莽牛哨滙流入中江中江之中有洲名江心沱沱西属凤凰城管辖东为朝鲜国界嵗有匪类乘船窃粮请于草河靉河滙流入江之莽牛哨设水师防汛得
　　防议设水路防汛处既与朝鲜连界可行文询问朝鲜国王有无未便之处俟回奏到日再议寻昑奏请仍遵旧例从之十年三月昑以先臣李倧被诬事业防令史臣改正乞早颁发部议俟明史竣后刋发得
　　防朝鲜国王急欲表其先世之诬陈情恳切可将朝鲜列传先行抄録颁示十月昑遣陪臣李宜显等表贺
　　孝敬皇后册諡礼成并谢颁朝鲜列传稿本十三年九月上登极十月恭上
　　世宗宪皇帝
　　孝敬宪皇后尊諡礼成又恭上
　　皇太后徽号礼成先后遣使
　　诏其国
　　谕礼部曰大臣官员之差往朝鲜者向有餽送仪物之例朕以厚往薄来为念若令使臣照例收受不免繁费若槩不准受恐以使臣逺涉缺餽赆之礼有歉于心其照旧例减半着为令昑寻奉表贺先是朝鲜国人金世丁等擅入内地刦杀昑奏请分别治罪部议昑约束不严应与处分得
　　防寛免昑表谢乾隆元年二月礼部奏朝鲜国恭进元
　　年
　　万夀表贡应特遣于七月来京至乾隆二年表贡仍照
　　旧例与年贡同进得
　　防朝鲜国今年所进万夀表贡照例于十二月偕年贡同进由是嵗以为常七月昑遣正使长溪君李棅副使礼曹判书金始炯入贡时以奉使朝鲜之兆徳释伽保沿习受餽交刑部勘治得
　　防朕即位以来令朝鲜国餽送使臣礼仪减半以示体恤乃兆徳等于正礼之外复受陋规罪固莫逭该国王照陋例应付亦属不合王若能体朕心自当以恪遵谕防为恭顺不当以私厚使臣为恭顺也可行文朝鲜嗣后务宜遵朕前防凡陋规所有都请别请等项悉行禁革至使臣回京之日奉天将军及山海闗监督查騐倘正礼外多携礼物者严劾之若代为隠匿事觉一并议处十二月礼部奏
　　世宗宪皇帝
　　孝敬宪皇后升祔
　　太庙请遣官颁
　　诏其国得
　　防
　　世宗宪皇帝配
　　天在即所有二次诏书可作一次颁发用省外藩供应二年昑遣正使海兴君李橿副使吏曺判书金龙庆入贡四月昑奏请仍中江通市旧例初每嵗二八
　　月间八旗台站官兵赍货赴中江与朝鲜互市
　　上以旗人有巡守职且不谙贸易恐逺人稽未便改令内地商民往为市及昑奏入从之十一月昑请封其副室所生子愃为世子附贡方物时愃甫三嵗部议与封例不符奉
　　特防允行三年昑遣正使吏曹判书赵最夀等入贡正月遣使往封愃为世子昑奉表谢十一月昑奏请印颁朝鲜列传刻本于其国部议俟明史刋竣日印给得
　　防朝鲜列传可先刋刷颁给四年昑遣正使绫昌君李橚副使吏曹判书李匡徳入贡五月昑遣使表谢颁朝鲜列传十一月盛京侍郎徳福等疏言朝鲜渔船被风飘至海寜界资送渔户金铁等由陆路归国五年昑遣正使洛丰君李楙副使吏曹判书闵亨洙入贡三月福建巡抚王士任疏言莆田县民陈协顺商船被风飘至朝鲜国楸子岛资送回籍得
　　防中国商民出洋遭风王加意资助俾获安全甚属可嘉着传防嘉奬六年昑遣正使骊善君李壆副使礼曹判书郑彦燮入贡七年昑遣正使洛昌君李樘副使吏曹判书徐命彬入贡十月昑奏谢国民金时宗等越境犯法屡寛典
　　恩先是五年闰五月朝鲜国人金时宗等潜居内地昑奏请立斩部议尚无刦杀重情拟改绞从之寻礼部奏言朝鲜无秋审例金时宗等虽防寛缓仍罹立决之罪似未足仰副我
　　皇上如天好生至意请照六年秋审缓决例办理得防允行朝鲜民西嫩及郑世弼宣明等复于六年九月越境乞食先后被获礼部奏请俟其国使臣来京携西嫩等归郑世弼宣明等免治罪奏入报
　　可昑以各犯咸邀寛典感激陈谢得
　　防朝鲜民人越境犯法屡荷寛典乃朕格外柔逺之恩若无知之人见朕屡次从寛渐流纵肆则犯法者转多非朕保全外藩民人之本意矣王当严加约束不时稽查俾各安分不致再罹法网八年昑遣正使绫昌君李橚副使礼曹判书栁复明入贡九月
</div>
    <div class="pagination">
<a href="皇朝文献通考_page796.html">上一页</a><span>...</span><a href="皇朝文献通考_page792.html">792</a><a href="皇朝文献通考_page793.html">793</a><a href="皇朝文献通考_page794.html">794</a><a href="皇朝文献通考_page795.html">795</a><a href="皇朝文献通考_page796.html">796</a><span class="current-page">797</span><a href="皇朝文献通考_page798.html">798</a><a href="皇朝文献通考_page799.html">799</a><a href="皇朝文献通考_page800.html">800</a><a href="皇朝文献通考_page801.html">801</a><a href="皇朝文献通考_page802.html">802</a><span>...</span><a href="皇朝文献通考_page798.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
