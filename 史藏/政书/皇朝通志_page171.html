<!DOCTYPE html>
<html>
<head>
    <meta charset="UTF-8">
    <title>皇朝通志 - 第 171 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 171 页/共 231 页</h1>
    <div class="content">　　圣祖仁皇帝五十年通行轮免一次今
　　皇上诏令分年普免至四十五年又普免一次闾阎盖
　　无不享盈宁之福矣
　　三十二年
　　上幸天津免该属节年尾欠并缓征出借未完银米旋谕翠华所至郊圻黎庶共切近光着将直通省节年尾欠未完民地屯粮等项银谷一体蠲免是时大兵进征缅匪令于云南通省州县卫及十九姓土司
　　本年地丁钱粮普行蠲免其湖南湖北贵州三省所有军行经过地方钱粮亦予缓征明年令直河南湖南湖北贵州五省所有军行经过处本年地丁钱粮概予缓征时安徽之合肥等十六州县卫旱凡新旧漕项钱粮及歴年贷欠均予停缓本年民卫屯地钱粮各按灾分蠲免其未蠲应征之项仍分年带征被灾军民及各学贫生一体本折兼赈缺籽种者贷其直霸州保定等十二州县洼地水河南光山等七州县旱蠲赈如例三十四年加赈直河南安徽被灾各州县时湖北江湖骤涨武昌汉阳所属被淹
　　饬大吏加意抚卹其进征缅匪兵屯经过之处应征地
　　丁钱粮
　　诏令分别蠲免在云南办理军需地方免十分之五直河南湖北湖南贵州经过各州县免十分之三三十五年
　　皇上六旬万夀越明年
　　皇太后八旬万夀
　　诏普免天下钱粮其刍粮等项例不入蠲者仍加恩分别蠲免随
　　谕直省督抚遇轮免之年照应免粮银十分之四令食力佃农准直减租时古北口山水涨发壊兵民田庐
　　命大臣驰往抚卹前后拨内库银四万并发仓协济赈粜旋
　　命直总督杨廷璋遴选大员察勘东安寳坻十一州县洼地被淹之处加意抚卹于是截漕二十万石陆续拨通仓米四十万发内库银七十万银米兼给其拨运内库银两旧例除俸饷外俱有应扣秤余不必悉照部颁法马
　　上谕赈卹以苏民困其事较俸饷尤重将此次所动帑银即于库贮元寳如数发往嗣后如遇赈卹之项俱照此行永为例是年
　　上幸天津免天津所属及经过州县节年未完银谷及直隶一省三年前积欠共计三十一万有余三十六年
　　上巡幸山东免经过州县本年额征钱粮十分之三其上年被灾之处免十分之五其直隶之武清等十五州县因灾借贷谷十万有余山东济南等六府属因灾支借麦本银十万八千余两全予蠲除又以浙省滨海屡被潮患自常赈展赈外即不成灾地亩亦予抚卹又直水甘肃偏旱截漕五十万拨通仓米三十万部库银五十万赈直隶拨陜西藩库银三百万仓米三十万赈甘肃又向例屇蠲免之年即遇灾歉亦不再蠲
　　上念甘肃地瘠民贫将被灾州县展至明年按分蠲免其该省积欠仓粮四百四万余石全行豁除其米银分作六年带征是年除临清及陵县沙压盐鹻地畆震泽县坍没公作田荡租赋三十七年缓征四川兵过州县及直隶山东上年被灾州县钱粮又加赈去年山东偏灾及各省偏灾贫民三十八年缓征四川湖南陜西等省兵过各州县钱粮及拨调湖广各营官兵经过州县漕米又以肃州髙台抚彜安定金县五防州县皆经兵过挽运之所免本年额征钱粮十之四其黔省运送军装亦分别缓征又免天津府属积欠及直省上年被灾州县积欠时黄河北岸湖水盛涨防黄下注河南正阳等府县及江南清河桃源安东三县大河淮安卫泗州凤阳等属洋津里河二处庄地俱被水又陜西间被偏灾各如例赈卹又加赈甘肃皋兰等五州县以漕运总督嘉谟请豁除太仓等州县所有坍没田畆租赋并捐义塜地亩应征银米以湖北巡抚陈辉祖请豁除监利挽筑月提挖压田畆粮赋以安徽巡抚裴宗锡请豁除凤阳泗州等属被水田亩应征粮银三十九年加赈陜西河南安徽江苏四省上年被灾各州县除江西新昌宁都等五州县坍没荒田及江苏江浦县坍没屯田租赋以上年黄水漫溢免山阳清河盐城阜寕四县明年应征钱粮其四县暨淮安太河二卫本年漕粮漕项银米一体分别蠲免又令缓征川省兵过地方钱粮及畨民认纳夷赋银米贡马等项寻以大功指日告成
　　谕该省沿边畨民及十姓土司所有递年缓征夷赋贡马分别酌免是年逆贼王伦滋扰山东夀张临清数州县弥月平
　　命该督抚查明加意抚卹分别蠲免其直隶甘肃安徽江苏俱偏灾咸赈如例四十年缓征甘肃积欠其直隶上年被灾州县并毗连灾地钱粮概予缓征又加赈直隶甘肃安徽江苏四省饥民四十一年以金川荡平
　　命四川总督文绶防同将军阿桂将全省节年应征缓征带征钱粮及畨民杂项查明差务繁简分别酌免又以
　　武功耆定
　　亲谒
　　两陵祝
　　厘东岱所过直隶山东除如例免租外并令二省递年缓征带征称贷银数杂项酌定蠲免【计直隶免银十万六千余两谷米豆麦共十万余石山东免银九万一千六百余两谷米十有三万石】其江南被灾州县漕粮分别展限四十二年
　　诏普免直省地丁钱粮自四十三年起计三年轮免一周其不在蠲免之例者仍令分别蠲免
　　【臣】等谨按普免天下钱粮为从古所未有
　　圣朝累洽重熙频加恩赉兹复推广
　　圣慈将天下地丁钱粮再轮免一次
　　厚泽深仁沦肌浃髓尤
　　推恩锡类之旷举也
　　时又以甘肃屡被旱灾豁免歴年积欠加赈上年甘肃安徽偏灾州县四十七年以山东歴城等十九州县河南汲县淇县临漳三县甘肃皋兰三十二防州县上年被灾业与蠲缓借贷赈卹
　　上又念民气未苏
　　加恩免山东河南被灾州县额赋十之四其甘肃灾民展赈二月是年黄河漫口被水州县奉
　　防截漕二十万又留豫省新漕十万石并先后拨两淮
　　盐课银百万户部库银六十万
　　命大员前往董率有司赈卹又湖北安徽江苏甘肃间遇偏灾动湖北藩库存贮银百八十万并拨内库银三十五万赈济湖北其安徽等省借贷赈卹俱如例行四十五年
　　上七旬万夀
　　诏免天下漕粮以庚子年为始如例轮免其漕项欵内例征折色及民户输银官为办漕之项一体蠲免又
　　上幸盛京免奉天所属本年钱粮及杂项米豆以甘肃屡灾免二十七年至三十七年带征未完银米河南数被水缓征本年地丁钱粮时河南抚臣奏中州漫淤未退现奉
　　恩诏于庚子为始普免七省漕粮请即于今嵗先将豫
　　省漕粮概
　　赐蠲免其仪封考城等五州县上年缓征漕粮亦请展至四十五六两年分年带征从之四十五年仍以漫口堵筑未竟将被灾较重之仪封考城等十三州县接赈数月其河南未遇灾州县暨上下两江甘肃上年偏灾各州县均予展赈其河南上年应征钱粮缓征至本年者被灾各属仍行蠲免余俱分作三年带征是年
　　上巡幸浙江
　　銮辂所经直隶山东江南浙江四省地方如前免地丁钱粮十分之三其该地每年积欠银粮暨商场逋课概予蠲除【直隶顺徳等府属所除积欠谷米豆九万余石折色银十万两山东厯城等州县银十三万两谷麦万余石江寕藩司所属银四十五万二千余两米十七万余石蘓州藩司所属银二万三千余两米十二万九千余石安徽藩司所属银四万余两米谷麦十余万石两淮灶户节年未完银三万五千余两两淮商民应完川饷未缴银百二十万两浙江归安仁和等县银五万四千两米谷二万石有余】时直隶水武清房山等四十一州县偏灾截漕三十万拨通米三十万拨部库银三十万与该省现贮银米协济赈卹四十六年免直隶顺天等七府二州节年因灾缓征及借贷未完银谷米麦加赈江蘓安徽河南上年被水灾民时黄河南北两次漫溢浸及江南山东濒河各州县又直隶天津等处低地间有积水俱如例赈卹先是甘肃连年被旱准开捐监例征收本色以资赈卹其后布政使王亶望等私收折色银揑灾冒赈
　　上令确查歴年冒赈分肥之员俱以法论复
　　谕各督抚毋得因此讳灾不报乃
　　谕该督臣派委明干大员查勘本年被灾之处即不成灾者亦予抚卹续经奏报宁平乐等州河水泛溢秋禾被灾即照例赈卹又屡
　　饬直省该督抚遇有歉嵗即据实奏报不得因噎废食时大兵进勦逆回其用兵之兰河二州本年钱粮通行豁免又每人给仓谷三斗加赈一月其为逆回焚掠房屋耕具牛马者均令给银人口被伤者查明抚卹四十七年加赈直隶河南山东甘肃江南上年被水各州县寻以黄河漫口未堵令将被水较重之州县不限月分常予赈卹俟堵筑后停止四十八年豁免河南山东所有开挑引渠歴次酌增夫料银共一千六十余万甘肃歴年缓征积欠银一百六十余万是年陜省榆林懐逺葭州神木绥徳米脂吴堡府谷等八州县秋禾被灾除将应征钱粮分别蠲缓外即着于地丁项下拨银四万两以备赈卹之用其未成灾之清涧靖逺二县所有本年额征并上年缓征未完及新旧借欠常社食粮俱着来年征还又蠲免直隶节年民欠耗羡银三万二千七百余两又以江南被水最重之沛县丰县铜山邳州四处不论月分常予赈卹其余被灾稍轻州县不在常赈之例者俱分别加赈又因河南之仪封考城陈留三县北岸被淹于展赈外加赈二月又以山东兖州曹州二府属及济宁州所属连年被淹其最重之州县不论月分常予赈卹其次重之各州县俱加赈一月又加赈安徽被水之凤阳頴州二府并泗州等属一月四十九年
　　谕上年陜西榆林绥徳二属秋禾歉收节经降防令该抚加意抚卹并加恩照乾隆二十四年散给折色之例优予赈银灾黎自可不至失所苐念今春正赈已毕地气寒冷并无冬麦大田收获较迟民食仍未免拮据复加恩将榆林蔚州懐逺府谷神木绥徳所属之米脂吴堡所有被灾极贫户口展赈四月次贫户口展赈两月以资接济五十年
　　上幸盘山免经行地方本年正赋十之三是年豫省雨泽稀少粮价日增抚臣毕沅以河北一带各属仓石因连年积歉蠲缓散给存贮无多请于豫省应行起运米豆内截留十余万石并于山东起运漕粮内就近截八万石以备接济
　　上谕河南卫辉一带近嵗被有旱灾叠经降防蠲免展赈现在未得雨泽自应寛为储备着于豫东两省内截留漕粮三十万石如东省漕粮不敷着即于就近各帮拨给又
　　谕明兴奏曹州东昌济宁临清各府州属雨泽稀少地方未经播种者尚有三十州县东省仓贮歴年蠲缓借出存贮无多请截留南米寛裕储备等语着于南粮头进在后各帮内截留二十万石存贮济寕聊城水次以备应用又
　　谕江苏徐淮海三属本年雨泽愆期二麦歉收所有被灾最重之铜山丰县沛县萧县砀山邳州睢宁宿迁安东阜宁桃源十一州县实在贫民着借给三个月口粮次重之清河盐城海州沭阳赣榆五州县贫民借给两个月口粮以资接济再该处州县仓石频年赈贷存贮无多其淮安一属着该督抚就近酌拨调济所有徐海二属着即于邳宿一带水次截留漕米十万石以八万石分拨徐州各属二万石分拨海州各属以备赈贷之用
　　谕安省亳凤等属上年被水歉收本年复雨泽愆期业经分别借给籽种口粮以纾民力今尚未得透雨着照书麟所请于三进帮船内截留漕粮五万石存贮备用


　　皇朝通志卷八十七
　　钦定四库全书
　　皇朝通志卷八十八
　　食货畧【八】
　　平粜【常平仓　义仓　社仓】
　　【臣】等谨按平粜之法所以酌盈剂虚使谷价常得其平故嵗丰增价而籴以便农嵗歉减价而粜以便民是为常平仓法其可与常平相辅而行者则莫如义仓社仓顾自汉唐以来积相沿有储备之名无平粜之实者比比而然洪惟我
　　国家雨时若年谷顺成丰穰之庥超轶往古
　　列圣轸念民依绸缪未雨由省防以至州郡俱建常平仓乡村则设社仓市镇则设义仓而近边有营仓之制濒海有盐义仓之制所以预为之备者无处不周矣至于截漕协采劝输通粜诸法又复委曲周详措施尽善洵非前代言积贮者所可几及兹纂依郑氏平粜之志叙列常平诸仓合为一卷崇徳元年
　　上命户部承政英俄尔岱玛福塔传谕八家各出粮百石平粜旋又令固伦公主和硕公主和硕格格及官民富饶者凡有藏谷俱令平粜六年都察院参政祖可法上言二事一请杜囤积之弊有粮之家或卖或借俾得有无相济卖则从市平粜借则从时起息不许坐拥多储妄希长价一请开纳粟之例或论罪之大小限以米数捐赎或无罪之平人有
　　急公输粟者量加奬录俟秋成丰稔停止从之顺治四年江西水旱令发仓米三千余石减价平粜十一年近京地饥
　　上谕赈济大臣曰米价腾贵饥民得银犹恐难于易米殷实之家有能捐谷麦或减价出粜以济饥民者先给好义匾额及羊酒币帛以示旌表又令各州县常平义仓社仓两次造册报部部臣按积谷多寡定有司功罪十三年令各省修葺仓敖并印烙仓斛选择仓书籴粜平价不许别项动支十七年定仓谷粜籴之法凡春夏出粜秋冬籴还平价生息务期便民一遇凶荒即按数散给灾户康熙四年礼科给事中黏本盛请饬地方官通籴以便民食从之六年准甘肃积贮米石变价另籴新谷以免浥烂五年陜西巡抚贾汉复请将西安等四府积谷变价生息
　　上以出陈易新原以为民若将利息报部反累百姓诏停止生息十八年令各地方官修常平仓毎嵗秋稔劝谕官绅士民捐输米谷照例议叙乡村立社仓市镇立义仓公举本地善良之人出陈易新春贷秋还毎石取息一斗毎嵗杪州县核数申详上司上司报部储谷多者管仓人给与顶带官吏掊克者照侵欺钱粮例处分强派抑勒扰民者罪十九年又定常平积谷留本州县备赈义仓社仓积谷留本镇备赈永免协济外郡时以浙江杭州等府米价腾贵动库银四万两往湖广江西籴米平粜又
　　令奉天等处城守征收杂税于米价贱时购贮
　　内仓遇急拨用名曰备米嗣后近边境地如山海闗古北口张家口黒龙江墨尔根奉天锦州开元辽阳盖州及榆林等处卫堡俱有贮备仓庾特行于常法之外二十一年
　　命州县卫所官劝谕积贮以米谷多寡定议叙三十年截漕米十万石令于江宁京口等处驻防之地建仓存贮三十一年直永平所属及丰润玉田等县米价腾贵
　　谕令发各王庄屯米转粜三十二年西安米贵令户部招募殷实商人给以正项钱粮于各省购米运往发粜其利息听商人自取俟该省价平但收所给原本时畿辅米贵
　　谕大学士等每月发通仓米万石减价出粜禁商贾贩囤
　　三十四年
　　盛京旱
　　谕令支海运米二万石一半赈给一半出粜嗣后直属遇灾即发京通仓米或截留漕米并贮以备赈济余米视时价减粜直省遇灾除如例赈防外或多截漕米或借拨库银向邻近嵗丰之省籴米平粜四十一年以直各属所设常平等仓不敷赈济令于各村庄设立社仓如直行之有效各省即照例行寻以廷臣议定社仓之谷于本乡捐出即贮本乡令诚实乡民经管上嵗谨收中嵗粜借易新下嵗量口发赈嗣后直属陆续劝捐米谷七万五千四百余石出借得息米千五百余石俱令于各属社仓存贮其直省各州县常平等仓存粜数目向例大州县留一万石中八千石小六千石至四十三年乃按各省形势食指多寡分定大中小存粜四十三年以河南居数省之中宜广积仓贮以备山陜赈济之需乃将上年兑征漕米二十三万二千八百余石每石易谷二石分给河南府及近汴近洛之祥符中牟汜水巩鼎渑池偃师陜州灵寳阌乡等处造仓收贮嗣后于江南浙江两省开捐监例定额贮仓贮足即止五十四年令直省劝输社仓按数多寡分别旌赏
　　雍正元年饬直省督抚查核存仓米石其蓄积未多之处令比嵗动帑采谷增益二年奉
　　谕防备荒便民之举莫良于社仓但劝导设建当俟屡丰时随民多寡利息从轻取偿从缓倘值嵗歉即与展限一切条约有司不得预干至积谷渐多督抚亦止具折奏闻不必造册题报致社仓顿成官仓其时督抚务求速效多有令州县于应输赋一两者加纳社仓谷一石且以贮谷之多寡定牧令之殿最
　　上闻谕曰是何异于正赋外每两加收四五钱火耗耶该督抚宜防同司道府等官妥议务得安民经久之法嗣
　　后复奉
　　谕防奉行之道宜缓不宜急宜聼百姓自为之不当以官法绳之续经议定有司劝捐不得苛派所捐之数立册登注不拘升斗如有捐至十石以上者给以花红三十石以上者给以匾额五十石以上者递加奬励其有年久不倦捐至三四百石者给以八品顶带每社择立品端方家道殷实者设立正副社长果能出纳有法十年无过亦题请给以八品顶带其收息之法本谷一石收息二斗小歉减半大歉全免至息倍于本祗以加一行息【乾隆三年议定每息十升以七升归仓以三升给社长作收仓折耗之费】其出入斗斛遵部颁公平较量每嵗四月出贷十月完纳每社设用印官簿二本一社长收执一缴州县存查凡州县官止聼稽查不许干预出纳如有抑勒强借粜卖侵食等弊许社长首告各督抚于一省之中先择行数州县俟一二年后着有成效然后行于通省三年直省俱丰稔
　　命各督抚遵行社仓之法于是社仓之制大行江苏巡抚何天培疏请预造排门细册存案凡借贷散赈如有不务农业游手好闲之人不许借给其正副社长外再举一殷实者为总领积谷既多恐滋浥烂应于夏秋之交减价平粜秋后较时价买补从之寻定各省存仓米改易稻谷后于归化城土拉库等各建备贮仓于两淮浙杭建盐义仓于江南之泰州通州如臯盐城板浦近盐社地方建仓六所以济贫苦灶户江宁苏州常州镇江四府另建府仓直之喜峰口贵州之古州都江广东之南澳镇右营澄海海门达濠等营惠来平海大鹏等营及潮州城守三营镇标三营提标五营督标并水师六营肇庆城守营琼州镇琼协龙门协香山协虎门协广海赛四川之潘州协标达建等营及新设苖疆之河西七儿堡俱建仓丰储五年以湖广积贮较他省独少令照江浙现开捐监之例收捐本色贮仓以备东南各省拨运平粜之需六年按八旗分数设立二十四米局通州二翼设二米局令旗丁余米欲售者以时价收及其欲买则以平价粜川陜总督岳钟琪请以陜省耗羡银内拨发各州县采买谷麦广建陜省社仓每社贮一千石从之是时陜省官员每以收贮在官即是公物未便付之仓正仓副但令里甲押运七年岳钟琪请
　　颁明诏交该督抚恭録镌石每仓颁发一本并拟社仓条
　　约亦请发各社仓使乡愚共晓
　　上如所请行八年于五城通州各添设米厰俟昂贵时减价出粜十年大学士鄂尔泰言甘州凉州肃州为军需防齐之地仓储要请将见行捐纳欵项改折本色粮石
　　上以本地采买恐价直腾贵转于军民未便乃令除本地民人以所有粮石交纳外其他处交纳人等俱在别处运交不得于甘州凉州肃州采买十二年
　　谕各省设立社仓以便济用近闻直百姓借领社谷必俟督臣咨部而后行往返动经数月小民守候维艰嗣后但当先发咨报存案着为例十三年以云南各属社仓贮谷多不满千石议将各属常平仓及官庄等谷内动拨或五百石或八百石作为社本按地方大小以足千石以上之数时内阁学士方苞言仓谷毎年存七粜三设遇谷价昂贵必待申详定价穷民一时不得邀惠嗣后请令各州县酌定官价一面开粜一面详报俾民早沾实惠从之
　　乾隆元年禁粜买派累之弊增设河标四营及广东左翼镇标营仓二年京城米价稍长
　　特防发通仓米于五城共设十厰六居城内四居城外减价平粜寻又于近京四乡添设八厰明年移内城六厰于城外闗厢添设崇文门宣武门外米厰永定徳胜二门中间米厰又于城内添设米厰三处平粜定各处无论常平社仓借谷歉嵗还仓概免加息四年西安巡抚张楷条奏社仓事例一社长定三年更换以杜欺弊一春借时酌留一半以防秋歉一限令每年清还兼收麦石一粘贴借户谷数姓名以除揑冒一令地方官稽查交代分赔以专责成又设立浙江福建四川各属营仓明年河道总督白钟山请于黄河南北两岸照标营例设立河营仓以利河兵堡夫嗣后河南山东诸营俱建营仓七年
　　申谕遏粜之禁令各州县买补仓谷时值嵗歉价昂不能买补而该处所存尚可接济准其展至来年买补若谷价不敷而贮仓又系不足该州县即详明上司以别州县谷价之盈余添补采买为酌盈剂虚之计其减价出粜在寻常出陈易新之际照市价每石核减一钱若嵗荒价昂该督抚即临时酌量不拘减一钱之数其平粜亦视嵗歉轻重毋拘存七粜三成例凡奸民贱籴贵粜之弊仍有例禁又令山东行销票盐地方分上中下三等照票输谷其章邱济阳莱芜淄川新泰徳平邹平商河临邑惠民十县列为上等每票输谷二石陵县齐东阳信长山博山乐陵青城临淄乐隂临胊益都髙苑沂水费县十四县列为中等每票输谷一石五斗莒州新城博兴滨州兰山海丰乐安蒲防日照霑化利津夀光昌乐潍县郯城十五州县列为下等每票输谷一石通计输谷二十万五千九百七十八石分限二年交仓照社仓例施行九年以直米贵令于通州卢沟桥沙河黄村四路分设四厰平粜仍于通州设两局粜卖官米【按通州向设两米局收买俸米以备平价之需嗣于雍正十三年并归一局至是复开两局】是年置河南营仓十一年置山东营仓十三年
　　谕直常平积聚之数悉准康熙雍正年间旧额其加贮者以次出粜至原额而止十六年
　　圣驾巡幸江浙先期
　　命两省截留漕粮二十万石以资平粜嗣后遇
　　南巡盛典即照为例十七年停止八旗及通州二翼米局二十三年准运丁余米在通州出粜二十六年令甘肃省设立府仓明年又令甘省建乡仓二十八年户部侍郎英廉言京通仓贮最宜充裕而频年截漕散赈动以亿万计间遇京城粮价昂贵辄发
　　内仓广为平粜截留之数既多储积之数自减请于湖广江西江南浙江四省开捐贡监收纳本色或以三年五年为限捐有成数另行收贮遇截漕之年即于次年照所截之数补运京仓廷臣议如所请遂令该督抚将见在谷价酌中定议并一应年限拨运事宜酌定具奏于是安徽巡抚托庸请将见存常平仓谷先行碾米附漕船运京以捐监本色随后补仓
　　上谕三农生谷只有此数采购于官庾捐输于绅士条欵虽殊其为地方所产则一与其辗转挹注曷若留之民间若一概丰贮恐小民未获粜贷之利先受目前食贵之艰譬诸日食四鬴者先夺其三而语之曰吾将为尔他日待哺计也彼不生感而生怨矣国家升平富庶内府外府均为一体凡官廪兵糈嵗支之数岂缺于供若以补漕粮而议捐谷又因议捐谷而先运常平仓储不独徒费输挽之劳且他省闻风踵事地方因缘垄断必致米价涌腾闾阎转滋弊累揆之经常不易之道惟为民食留其有余国用自无不足居今承平日久户口増而产米祗有此数倘遇必资通融协济之处亦不过临时善为补救而已所有碾运常平仓谷之奏不必行其江浙四省捐纳贡监之例并停止嗣于三十年托庸又以安徽所属仓额拨碾后缺至四十万买补维艰请于各属捐监酌量减收本色以补仓贮寻议准令减三报捐至徽宁地僻准令减四粟谷兼收俟额足即止凡外省营贩寄居者不准报捐本省人亦不准折色时以直省府仓收放俱委州县不免回防徇令改归首邑经理知府祗许照例盘查毋庸干渉三十一年停止陜甘直安徽山西河南等省捐监事例其各省仓谷缺额俱令动库项买补如库项不敷采买该督抚随时奏请拨给【时因陜甘捐纳多系折色转向民采买令将见发帑三百万两存留廿省之项陆续购足以崇积贮实政于是并安徽等省亦如之】三十三年停止福建云南广东三省捐监贮仓事例三十四年以直近水州县洼地被灾拨通仓米二十万石散各处平粜又云南因拨运军粮各属仓谷缺额今将该地方有永折改折扺条各项米悉征本色抵补仓额先是通州设立米局凡王公大臣官俸聼其出售通州民人因私立米局渐滋弊端至是御史屏治奏请清理积弊以平米价乃令歩军统领防同顺天府尹将该地米局十余座永行停止其王公大臣官俸令兵弁解京交纳三十五年以嵗届夏閠秋成稍迟近畿米粮不敷接济将王公大臣秋季俸米先期支放以平市直又以入夏雨少拨京仓米给五城平粜令歩军统领派委员役严缉奸商贩买囤积是年于古北口地方添建仓贮八万石三十六年
　　谕积贮既属充盈新陈亦当量为出易若兵食寛裕则余粮可赡及闾阎自为一举两得着将该地驻防八旗兵丁及城守营提标各营緑旗兵丁应支月粮每年支给两季本色三十七年畿辅麦收歉薄
　　谕河南山东抚臣各购麦十万石运京供粜并令山东仍弛海禁四十年京师粮价昂贵令照例拨京仓米给五城设厰平粜先是川省因办理军需购粮较多该督抚因请暂停夔闗出米以供军储至是大功将成而督臣文绶犹请将川地所产杂粮饬夔闗一并截留
</div>
    <div class="pagination">
<a href="皇朝通志_page170.html">上一页</a><span>...</span><a href="皇朝通志_page166.html">166</a><a href="皇朝通志_page167.html">167</a><a href="皇朝通志_page168.html">168</a><a href="皇朝通志_page169.html">169</a><a href="皇朝通志_page170.html">170</a><span class="current-page">171</span><a href="皇朝通志_page172.html">172</a><a href="皇朝通志_page173.html">173</a><a href="皇朝通志_page174.html">174</a><a href="皇朝通志_page175.html">175</a><a href="皇朝通志_page176.html">176</a><span>...</span><a href="皇朝通志_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
