<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 248 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 248 页/共 1125 页</h1>
    <div class="content">九月己巳，铸交趾郡王印，制安南旌节，付广南运司赐之。赐交州黎龙廷佛经一藏，从其请也。 
八月，诏：「近日外国人使并诸蕃酋长入贡朝见，所赐例物中有轻 闇弱者，可专委合门使、副觉察检校，不得更然。」 
八月壬寅，幸崇文院观书，赐修书官器币。 
九月，诏：「三司请给左藏次色金造带，以备赐近臣。国家宠待俊髦，务存优异，惜费敦俭，岂在于斯 自今并以上色金造。」
【宋会要】
〔大中祥符〕三年正月，诏河东吐浑安庆军校，自今岁给锦袄。 
二月，诏：「旧制，自二月朔，诸军入见，赐单夆服，今以天气尚寒，令赐锦衣。」是月丙子，知枢密院陈尧叟上《泰山封禅圣制颂》，诏答之。上又以其词有规切之意，作歌以赐。戊寅，作新制《泰山铭记周备》五言诗赐王旦。 
三月十三日， 
      
李公蕴贡方物，诏赐太宗御制御书一百卷轴。 
九月，诏：「自今每遇节赐臣僚吃食，令内侍省差使臣就御厨先点检精细，即付客省宣赐。若有不便，回换，仍具以闻。」 
九月十二日，帝作《宗室座右铭》并注，分赐宁王〔元〕墦等。帝谓宰臣曰：「判宗正司赵湘请朕亲着箴诫之文以示宗室，因制此铭以申诲导，可付学士院降诏赐之。宁王等因此亦降诏谕意分赐。」 
十二月十六日，内出南阳郡王惟吉书迹七卷并目录，并御制序送秘阁。惟吉子守节又献其父真草书《千字文》石本，诏付史馆，而赐守节 书。 
四年正月，帝谓知枢密院王钦若等曰：「此月二十四日宁王元墦生日，其日方在祀(分)[汾]阴途路，中司移就十七日，仍依例差使臣押赐器币等如例。」是日，帝又曰：「应祀汾阴一行白当并礼毕文武臣僚已下支赐，今后如遇南郊及别行祀事，不得为例。」 
七月辛巳，赐蒲端国旗帜、铠。 
五年正月二十七日，帝作七言诗赐允宁等。先是，允宁等诵《易》终篇，习虞世南书颇有楷法。帝悦其向学，故赐诗奖焉。 
十二月，赐在京诸班直、诸军厢主以下至剩员以上柴炭各有差。先是，真宗以连日雪寒，柴炭价贵，故特有给赐。其军士外戍家属在营者半之。凡柴五百七十八万，炭五百八十五万。 
六年十一月，赐御史台九经、三史、《三国志》、《晋书》，从所请也。 
七年二月，给泾原路笼竿城公用钱岁二十万。时都 
      
钤辖曹玮言，本城鬻酒课二百三十万，请以其羡数给公用，故有是赐。 
八月，诏河东转运司以官物制韦裘毡革蔑，给代州沿边巡警兵士，恤其寒苦也。 
【宋会要】
十二月，赐刑部尚书、新授兼御史中丞冯拯袭衣、金带、鞍辔马，仍赐绣鞯，以拯尝历中书、枢密院，非常例也。 
八年正月，赐玉清昭应宫国子监印本书各一部，从判官夏竦之请也。 
二月辛酉，圣制文集赐玉清昭应宫。 
三月癸卯，崇文检讨冯元讲《论语》首篇，赐绯。 
五月，三司言端午合赐臣僚时服，以禁帑经火，编排未得。帝以时服不可后期，仍令先给诸军班及赐内侍。诏同玉清昭应宫副使、户部侍郎林特，给事中、知制诰、同知审官院钱惟演冬服，并依学士例给锦袍。特自三司使授，惟演尝知通进银台司，因上言，故给之。又诏赐注辇使冬服锦袍。使方胜宜男锦，副使盘球云鴈锦，判(言)[官]方胜练鹊锦，仍赐八节燎羊、法酒。 
五月，诏增镇戎军公用钱岁二十万。初，本军岁给百三十万，地当极边，军屯颇众，故增焉。仍赐银千两，以备器用。是月，又赐邕州公使钱岁二十万，以其地管蛮洞，备犒设也。 
九月八日，赐知秦州、兼泾原路沿边安抚使曹玮公用钱岁三百万，仍诏自今不兼安抚使者给其半。 
十二月十八日，合门言：「立春日，内外文武百僚宣赐春幡胜，门赐放谢，逐 
      
幕次各赐茶酒。其日懿德皇后忌，欲候文武百僚西上合门进名奉慰退，令戴幡胜，依例唱赐。」从之。 
十二月癸酉，高丽遣使郭元至阙下，请赐历日及《登科记》、御制赐诗。 
九年正月丙寅，郭元辞，赐王询诏书七函、衣带、器币、鞍马、九经、《史记》、《两汉书》、《三国志》、《晋书》、诸子、历日、《圣惠方》，从其请也。 
九年十一月二十三日癸亥，召近臣观书龙图阁，杨亿、吕夷简与，上作诗五章分赐。 
【续宋会要】
天禧元年二月二十八日，新授保平军节度使、同中书门下平章事、驸马都尉魏咸信判天雄军，召到未见，亦赐新史。 
二月，赐宗正寺本经史各一本，以备修撰玉牒。 
七月，赐中书、枢密院、两制已上新印《翊圣保德真君传》各一册。 
【宋会要】
十二月，诏赐诸军班直、六军修仓装卸兵健已上柴炭。以岁寒故也。柴六百七十五万，炭七百二十七万。 
二年四月，上封者言：「岁遣使臣赐府州蕃部冬服，悉召藩部面给之，其使臣颇成留滞。望令麟、府州驻泊石知颙及知府州折惟忠受之，纳于公库，召蕃部给付，冀免(从)[侵]欺留滞。」从之。 
九月癸酉，龙图阁待制李虚己上奉诏集群臣所和御制诗为《明良集》五百卷，诏赐器币。 
十一月辛未二十一日二十一日：按天禧二年十一月朔在己未，辛未乃十三日，此误。，召近臣观太宗御书及圣制 书， 
      
赐宴楼下，上作《太清楼阅歌诗》二首。 
三年九月丙子，召宗室、宰臣、两制以上于清景殿观御制于：原作「对」，据《长编》卷九四改。，赐皇太子《元良述》、《六艺箴》，又以《国史》、《两朝实录》、太宗御集、纬书、□秘书、经史子集并御集、《御览》、群书赐太子，命从臣 阅，又作七诗十韵赐宰臣准等，遂宴于殿内。 
十二月辛卯，赐辅臣《元良述》、《六艺箴》各一卷，《承华要略》、《正说》各十卷。要录再赐则总为二十卷也。 
四年七月，新除吏部侍郎、兼太子少傅、同平章事李迪等，召谢日面赐袭衣、金带、鞍勒马，非常例也。 
十月，赐天下宫观《祥符降圣记》各一本。 
五年二月十二日，赐内客省使、桂州观察使杨崇勋新火，内客省使赐新火自此为例也。 
三月戊戌，阁成。《会要》二月毕功，癸酉上梁临幸。庚子，令具两街僧道威仪，教坊作乐，奉御集、御书自玉清昭应宫安于天章阁。 臣称贺。赐宴。 
五月，赐翰林学士承旨利瓦伊《册府元龟》一部李：原作「学」，据《宋史》卷二八二《利瓦伊传》改。。维上表陈乞，帝以维尝同编修此书，故赐之。 
八月庚午，诏以御集二十一本赐天下名山寺观，及赐辅臣一本。 
十二月，赐权高丽国主王询阴阳地理书、《圣惠方》，从所请也。 
干兴元年八月，枢密院言：「河北戍兵故(也)[事]每季赐银 钱，至道三年三月，经先帝即位赏给，至九月乃支。又环庆戍兵两月一赐薪草钱，遇南郊即加至四月。昨经御楼及皇帝即位，赏给已及六月，欲 
      
如例加赐。」从之。 
仁宗天圣元年四月，诏：「自今三班使臣殿直以上，虽未经差使，见赴起居者，并依例赐圣节公服。」 
九月戊寅，召辅臣观冯元讲《论语》，赐御飞白书。 
二年二月乙丑，召辅臣观讲《孝经》于崇政殿西庑。六月己未讲彻，赐马宗元三品服。 
三年三月己酉，召辅臣于崇政殿西庑，观孙奭讲《曲礼》，仍赐御书古诗各一章。 
十一月七日，召宰执听讲，越二日赐宴。 
四年六月，赐汴河禁卒缗钱。凡汴水涨一丈，即命殿前马军司禁卒缘岸列铺巡护，以防决溢，及五昼夜即赐以缗钱。 
五年二月十七日，枢密直学士刘筠知(隶)[棣]州回，到阙未朝见，差知贡举，诏赐其家新火。 
四月，赐(亲)[新]及第进士王尧臣已下《礼记 中庸篇》各一本。 
九月壬午，迩英讲书，赐御书诗一首，赐御筵于东宫。 
九月，诏：自今无得差朝臣押赐诸路衣袄，仍令御史台于朝堂牓谕。 
十月甲午八日八日：按天圣五年十月丁卯朔，甲午乃二十八日，此误。，上与皇太后幸御书院，观太宗、真宗御书，赐本院内臣等器币。 
六年六月，赐秀州城北门外荒田三顷，召客耕种，以为公用。 
八年四月，赐新及第进士王拱辰已下《礼记 大学篇》各一本。自后登第者，赐闻喜宴日必遣中使赐《儒行》或《中庸》、《大学》篇一轴，以为常。 
【宋会要】
景佑二年九月二十九日景佑二年：原无，据《长编》卷一一七补。，诏曰：「朕绍承丕构，怀抚懿亲，荷庙祧锡 
      
羡之祥，致藩戚广滋之庆。并开邸第，散处都城。念燕集之或暌，加室居之多隘，(卑)[俾]迁爽垲，载易规摹，示列次之有伦，庶在宗之胥乐。宜以旧玉清昭应宫地修盖潞王等宫院，仍赐名睦亲宅。」 
三年九月五日，以睦亲宅成，帝临幸，赐宗室器币、工匠役卒缗钱有差，遂宴宗室及从官于都厅。 
七月十九日，初置大宗正司，以宁江军节度使濮(支)[安]懿王名。知大宗正事，彰化军节度观察留后守节同知大宗正事，仍赐器币、袭衣、金带、鞍勒马。 
宝元二年六月，诏曰：「朕猥奉鸿业，深惟永图，恭己爱人，励精求理。欲朴素形于天下，必风化始于朝廷。专命近臣，议去浮费。爰自乘舆之所御自：原作「日」，据《宋朝事实》卷一五改。，以至宫掖之所须，尽屏纷华「尽」原作「画」，「华」原作「革」，并据《宋朝事实》卷一五改。，一敦简俭敦：原空，据《宋朝事实》卷一五补。。若夫设官置史，分总事职，经武制军，参处营卫，惟其廪稍之给稍：原作「少」，据《宋朝事实》卷一五改。，具载等差之常，务为定规，无或过议。其文武百官及军班等俸赐，宜令详定所不得辄行裁减。」初，宰臣奏减节费用事，仁宗曰：「国家择人任官，岂可减其禄赐 况上下皆有定制，今遽变更，恐中外疑惑，宜申谕之。」故降是诏。 
十一月癸巳，宴辅臣、宗室于太清楼太清：原脱，据《长编》卷一二五补。，观《三朝宝训》，赐诗。 
十二月，赐自京至鄜延路马递及急脚铺卒缗钱，及鄜延路戍兵缗钱。 
康定元年三月丁丑，始遣中使存问刘平、石元孙家属，加赐赠。 
九月辛酉，赐陕西军士羊裘。言者以塞上苦寒，谓以羊裘赐战士，一裘用五羊皮，听军士自制。 
十月朔，赐翰林 
      
学士对衣、红锦袍。 
十一月四日，(任)[仁]宗亲制《风角集占》三卷，备古今之要，仍镂版印赐辅臣，又面谕 赐陕西都总管等。 
庆历二年四月，诏：「近令三司减省诸费，其文武官及诸班、诸军(粮)钱粮、衣赐、赏给、特支，并听如故。」 
五月十日，诏：「自今南郊支赐，皇后及宗室女各减旧数之半。」 
四年正月，赐德顺军《太平圣惠方》及诸医书各一部。是月，诏取荆王元俨墨迹及所著赋咏分赐辅臣，余以藏秘阁。 
五年闰五月十六日，赐亲除宣徽北院使、建武节度使李用和本任公使钱，岁百万。 
十月十三日，诏彰信军节度使、同中书门下平章事李用和，宣徽南院使、河阳三城节度使夏竦升祔支赐，准两府例。是年，赐在京开浚城壕役卒特支钱。赐秦州修陇城川堡使臣、役卒银绢有差。以雪寒赐诸班诸军薪。枢密使王贻永、副使庞籍、丁度奏，司封员外郎、分司西京赵希言常侍讲禁中，年八十而家贫，上赐三品服，仍赐钱十万。 
六年四月二十一日，赐北面戍兵特支、银鞋有差，环州戍兵、环庆巡检、诸军柴草钱有差。自京至益州担递物帛军士，各赐布衫。 
十一月十七日，讲《诗》彻，宴近臣，赐花作乐，从官皆献诗颂。 
七年三月丙申，讲于迩英。己亥，赐曾公亮三品服。 
七年九月二十二日，赐北宅名曰广亲。先是，以秦王宗子蕃多而所居隘狭，乃命以故宰臣王钦若第增修之。及成而赐名。 
      
皇佑元年十二月乙丑，卢士宗讲《泰卦》，赐紫(数)[服]。 
二年九月辛卯九月：原脱，据《长编》卷一六九补。诏明堂礼毕，并以袭〔衣〕、金带、器币、鞍勒马赐夏竦、王德用、程琳、李昭亮。将相在外遇大礼有赐自此始。 
四年三月十六日，知制诰稽颖新除翰林学士，未及谢卒，诏赐明堂赉物。 
</div>
    <div class="pagination">
<a href="宋会要辑稿_page247.html">上一页</a><span>...</span><a href="宋会要辑稿_page243.html">243</a><a href="宋会要辑稿_page244.html">244</a><a href="宋会要辑稿_page245.html">245</a><a href="宋会要辑稿_page246.html">246</a><a href="宋会要辑稿_page247.html">247</a><span class="current-page">248</span><a href="宋会要辑稿_page249.html">249</a><a href="宋会要辑稿_page250.html">250</a><a href="宋会要辑稿_page251.html">251</a><a href="宋会要辑稿_page252.html">252</a><a href="宋会要辑稿_page253.html">253</a><span>...</span><a href="宋会要辑稿_page249.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
