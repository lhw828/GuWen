<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 1019 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 1019 页/共 1125 页
  </h1>
  <div class="content">
   五月三日，提举陕西买马监牧司奏：「据阶州申，元买马蕃部请大竹茶，每驼一十四贯六百四十文，所有近茶场司每驼添钱五贯三百六十文，近累申上衙，只每驼减钱一贯文。为茶价高大，买马不行。本司看详，阶州茶价添起钱数，其马价若只依旧，恐蕃部不肯将马中卖，须致量增马价。」诏只依旧价，如蕃部不愿请茶，并以见钱物帛收买。 
六月七日，兵部状：「勘会提举陕西买马司郭茂恂奏内一项节文：『臣昨于去年中奏乞将博马茶比见钱及物货博买者，每驼减钱一贯文，即蒙施行。缘今来 
      
茶价比之日前增数至多，又添长不已，而买马价如旧。所较数日，相远殊甚。臣今相度，若欲稍添马价，缘一增之后难复减损，而日后它物价平，脚费稍少，则茶固应可减，不若只将茶价减数博买，所贵他日易于裁损，可复如旧。臣今欲乞权将应系博马茶每驼量添色高下及马等第参酌，于见折价上更与减一二贯以来。仍从本司相度，随时增损，候向去脚费渐少，茶价稍减，即依旧每驼秖减钱一贯文。所贵蕃部可贩，易于招诱。』窃恐茶场司以减钱数多，仍乞从依先降朝旨减价钱外，今来所减茶价钱，本司管认别作项次拨还，如此则自不亏损茶司财利。」诏提举买马司更不兼茶场司，其博马茶每驼比见卖价更与减二贯文，所减价更不拨还，许理茶场司课息。所有买马司用过茶价，限岁终拨还取足，不得拖欠。 
二十二日，提举成都府等路茶场郭茂恂言：「昨准诏专提举买马，兼提领茶事，而茶场司不兼买马，既不任责，遂立法以害马价，每驼有增十余千者，恐蕃马岁不入，上 国事。乞并茶场、买马为一司，庶几茶司同任买马之责。」降旨阙。 
闰六月十二日，吏部状：「准都省送下提举成都府利州陕西等路茶场司奏：『乞秦、熙、河、岷、阶州、通远军、永宁寨茶场，并乞令本司不拘常制踏逐谙晓事法、有心力京朝官、选人、小使臣，奏乞差充监官。』本部检会圣旨，内外官司举行悉罢，今来系 
      
是本处创有陈请，合取自朝廷指挥。」诏特依。 
十三日，提举茶场公事陆师闵札子奏：「窃见新修茶场司敕尚未全备，择出合行通用条贯三十八件，内有于新法干碍者，略加删正下项：诸提举官于辖下官吏，事局相干同按察，部内有犯同监司。诸提举官点检职务公事，杖已下罪就司理断，事合推究者送所司，徒已下依编敕监司点检法。诸路茶法、职务、措置、词讼、刑名、钱谷等公事，除州县施行外，合申明者申取提举司指挥施行，他司不得干与。虽于法合取索文字，并关牒提举司施行，不得专辄行下诸处，亦不得供报。如已经处置，尚有抑屈者，许以次经转运、提刑司申理。诸干当公事官，川路二年、陕西二年半为一任，选人愿三考者听从便。供给依廨宇所在州签判例，州无签判依职官例。京官以上及大小使臣各随本资添支，本资无添支者，依监一万贯场务例给。诸干当公事官阙无所承，许不拘常制选差辖下官权充。其余应合差官干事，并依编敕差官条施行差官条施行：原作「差官依条行」，据本书食货三○之二二改。。诸纸笔、朱墨、油烛、皮角，以系省钱收买，在京申省支给。诸文字往还并入急脚递。」从之。全文见茶门。 
十月八日，户部状：「提举成都府利州陕西等路茶场司奏：『检准元丰五年二月十八日朝旨，郭茂恂奏，博马茶量减钱一贯已来。窃详元无指定减过钱数，合令是何司分管认明文。今来未审令买马司据减过茶价钱数拨 
      
还本司，或只亦依今降朝旨指挥于本司课息钱内豁除。』本部今勘当，欲将元丰五年二月十八日后来至今年二月终已前减过茶价钱，并依今年六月七日朝旨，更不令提举买马司拨还，许理为茶场司课息。」从之。 
十一月八日，诏：「都大提举成都府等路茶场，朝廷特以增广榷卖路分，所以改置司名。其将事之人资任虽浅，不可不随宜假借事权，宜令与转运使叙官。」后诏都大提举视转运使，同主管视转运判官。经制熙河兰会路边防财用司准此。 
九日，都大提举永兴(运)[军]等路榷茶公事陆师闵奏请事件于后：「一、本司旧于成都府、秦州两处置司，各有廨宇、人吏等，今并乞依旧，仍于两处各置管干文字官一员，许不依常制奏差承务郎以上或选人充，仍并依干当公事官条。一、干当公事官见管七员，内二员系奏差，五员系吏选差。今乞许本司不依常制奏差，所有吏部已差下未到任交割者，亦乞别指名奏差替换。其接送、当直、兵级及不许赴妓乐筵会等事，并乞依转运司管干文字官条。一、每年奏举选人改官旧条，通计合举九人，欲乞特添三人外，有县令、小使臣升陟员数，只依旧条并举。一、本司旧支头子钱七百贯充公使，今乞特添三百贯，每年共支一千贯文。一、公使合用酒欲乞随所至州县那兑支用，以米曲、工价算还，通计不得过合造酒数。一、本司今来赴阙，依例添差等 
      
分三人，各使递马及担擎文字兵士五人，递铺七人。乞今后遇赴阙及出巡，并依此施行。一、本司旧条，提举官与提点刑狱序官，同提举官与转运判官，惟都大提举官元系陕西路转运使兼领，未有明文。」诏特令与转运使序官，余并从之。 
十二月十二日，守监察御史张汝贤奏：「近定夺郭茂恂、蒲宗闵互论公事，因两司执议桩茶价之法至今未定，遂相度立为酌中之法，以息纷纭。今准朝旨，送陆师闵相度闻奏。臣勘会师闵今年中尝具札子上殿，奏乞马司用茶依旧条以钱帛对数交易易：原无，据本卷原稿第六二页补。。令与蒲宗闵同(其)[具]利害闻奏，亦用前说同状奏闻。此二人之议固已符合。臣详究两司利害，博马之利实仰于茶，而茶司运致茶货，自秦陇以西惟以顾赁脚乘为患，不以出卖不行为患。借令马司不为支用，蕃部亦必以他物博易，实无损于岁课。此茶司之利所以无仰于马司。然欲其法度相济，可以经久，实在朝廷参酌而行之。今止令师闵相度，试恐尚执前议，祗求自便，不顾马司之害，则行之将来，未免牵制。臣契勘递年买马，冬季常多，夏季常少，春季多少不常。盖马性宜寒而畏热，其来多寡不常，待用之茶宜亦有别。臣愚见窃谓可令逐季首桩定名山茶驼春秋各三千，各加一千，夏减一千，余茶量数桩留。若买到马多，更要支用，仍委茶司画时应副，所支茶价并限次季还足。庶为酌中之法，两得顺便。」中 
      
书省勘会：「蒲宗闵据张汝贤定夺到与郭茂恂互奏公事，多有不当。以茶法推行之初，宗闵能协力主办职事，不为异论所摇，特免勘除都官郎中。今年十一月二十五日，得旨郭茂恂依赦放，其张汝贤相度到桩定博马茶数等事，令陆师闵相度闻奏。」诏张汝贤前奏先次施行，其今年十一月二十五日令陆师闵相度闻奏指挥更不施行。 
七年五月十七日，户部言：「都大提举成都府永兴军等路榷茶司奏：『利州路买马事件内一项，有今来添额买马合用茶货，乞指挥茶场司于洋州、兴元府应副。本司勘会，若洋州、兴元府额外应副买马司茶般赴文州支用，则是通商低价茶侵入禁地，有害茶法。今相度，乞许令本司就近于文州茶场见卖茶内支拨应副买马，除转运司旧额茶只用洋州、兴元府元价并雇脚钱数计算归还本司外，有添额买马合用茶并旧额茶内亏少钱，并乞依例计算，理为本场课额。』本部看详，欲乞依本司所奏。」从之。 
十一月二十二日，都大提举成都府永兴军等路榷茶公事陆师闵札子：「诸巡辖般茶铺使臣请受、当直、兵士并依巡辖马递铺例，出巡给递马一匹。每岁比较，如无住滞工限及逃死兵士不及五厘，任满与减一年磨勘，先次指射家便差遣。」从之。 
十二月十一日，兵部奏：「陕西买马司自熙宁十年差官买马，岁以一万五千匹为额，至元丰三年，每岁常买 
      
及数。其时马价听用茶并杂物，从蕃部所便，相兼折还。唯茶依市价外，其杂物各有量增息钱，岁收六七万贯。至元丰四年，郭茂恂乞蕃部中马专以茶充，其余数仍许见钱、物帛，内物帛止依市卖实价纽折，并不收息，遂增立年额为二万匹。至五年八月满一年，止买及一万四千七百余匹。又至六年八月并闰月，计一年有余，又止买及一万六千一百余匹。至今年八月又满一年，合行比较，约仅买到一万二千匹，比之前二年其数愈少，各不增及新额。本司累奏，称收市不行，乞差官询采，参酌裁定，并乞前来奏禀。蒙朝旨令具到利害，大抵皆以茶价高及别司买马价高为说。本部看详，自元丰四年后，杂物既用实估，及折马茶比见卖市价每驼又减钱三贯，已是暗增马直。然其所买马不惟不及新额，亦不能过旧额所买之数，乃是每岁陡失利入不少，又买马额数渐亏。望赐详酌指挥，参考新旧应干买马事件利害，措置施行。」诏陕西买马拨隶经制熙河兰会路边防财用司，仰本司先具合行事件画一闻奏，候至来年下半年，交割管干。 
八年二月二日，户部状：「都大提举成都府永兴军等路榷茶公事陆师闵奏：『近准朝旨，许令本司于文州茶场见卖茶内支拨应副买马。窃缘本司应副买马茶既已理为课额，即转运司所还旧额茶价及顾脚钱并在定本之外，难以逐时增添收系。乞据逐 
      
年还到钱数，依川路食茶钱条限分数，于陕西路封桩，委是允当。』本部欲下榷茶司同所属转运司相度闻奏，奉诏依。今送下榷茶司奏，具其钱系属本司所管，即与利州路转运司别无干预，难以同共相度。本部乞依本司元奏事理施行。」从之。 
十一日，户部状：「都大提举成都府永兴军等路榷茶司奏：『准敕，陕西买马监牧司相度到文州买马利害：一、乞将买马紬、绢、绞、茶之类，令买马官专管。本司看详，欲乞令买马官亲管折博支给外，依旧令职官兼管干折博场文历、仓库支收出入等事，于本司茶法别无妨碍。一、乞今后茶场司合应副本路博马茶数，并令文州茶场以洋州等处茶应副。如买马数多，额外更合销物色，并乞许令本司预行计度，下应副官司依数实时应副。看详买马司所乞文州茶场应副茶事，已准朝廷令本司就近于文州茶场见卖茶内支拨应副买马，除转运司旧额茶只用洋州、兴元府元价并雇脚钱数计算还本司外，有添额买马合用茶并旧额茶内亏少钱数，并依例计算，理为本场课额。』本部欲依相度到事理施行。」从之。 
七月十日，兵部状：「成都府利州路经制买马司奏：今相度黎、雅、嘉州买马博马合用茶数，除旧额买马茶令于雅州官场收买外，有新额买马合用茶数，欲乞依利州路已得朝旨体例，令榷茶司于就近场务支拨应副，仍理为榷茶司课额。寻下 
      
榷茶司相度，如朝廷许令本司应副，并须于春初指定的实合用斤数，关本司支拨。如支用不尽，即不许减退。本部欲依所乞施行。」从之。 
九月十八日，诏：「陕西提举买马监牧司及成都府利州路买马司，并令提举成都府永兴军等路榷茶公事陆师闵兼提举，仍旧用茶货随宜增减价直，相度稳便置场去处，计置博马。候及一年，具买到马实数并应有合措置事件，令详具画一闻奏。所有先降陕西监牧公事拨令陕西路转运司管干指挥，及陕西买马拨隶经制熙河兰会路边防财用司并成都府利州路买马指挥，并更不施行。」 
粟倍贵，岂任他司侵用!缘榷茶司以茶博马，每茶一驼收头子钱三百文，系专库均分。窃详买马场所用博马茶场专库于此无功，辄享其利，实出侥幸。乞应副买马场并纲马上京支过本路粮草等，岁终计数，令榷茶买马司以上项头子钱拨还。如不足，更以茶头子钱贴支。」从之。 哲宗元佑元年六月九日，相度措置熙河兰会路经制财用司事所奏：「提举榷茶司于本路买马岁额万数不少，其买马场并纲马上京所历州塞，支过经制司支计案草料，并系辍郡边计应副。缘本路与内地州军不同，经费既多， 
十月十七日，都大提举成都府等路榷茶兼陕西等路买马黄廉言：「按元丰六年闰六月十三日并八年十二月七日朝旨，应缘茶事于他司非相干者不 
      
得关与，设使缘茶事有侵损违法或措置未当，即未有许令他司受理关送明文，深恐民间屈抑无由申诉。乞止依海行元丰令，监司巡历所至，明见违法及有词讼事在本司者，听关送。应缘马事亦乞依此。」从之。 
四年二月四日，吏部状：「都大提举成都府利州陕西等路茶事司状：递年于雅州名山县买茶，数目浩瀚，应副沿边博卖。其知县并昭化、依政、德阳、巴西、雒县，各系装卸雇脚去处，若省部依名次差人前来，万一不至得力，无由改易。乞许本司奏举名山、依政、利州昭化等紧切处知县三员外利州昭化：原脱「州」字，「昭」作「照」，据下文所述补改。，有巴西、德阳、雒县职事差少，只乞许本司举官一次。」诏雅州名山、邛州依政、利州昭化知县许奏举外，余从吏部差注。 
绍圣元年闰四月九日，枢密院言：「买马岁额钱约五十余万贯，自开拓熙河，运川茶易战马，其后官司务在收息趁赏，不以国马为急，至高增茶价，尽折马司钱钞疋帛以充本司之息。缘运茶、市马共是一司，均为朝廷之物，请自今一切官为收市，上驷不过用茶三两驼，而听民以钱请买于官，则实息自倍甸外。无卖尽令计纲上京，以供良马之用。」诏太仆寺相度。 
六月十日，都大管干陕西等路茶事〔陆〕师闵奏：「伏见买马用茶博易，每以茶价增长侵费买钱物为害。窃缘茶事司岁课浩大，其费茶之数多，而博马之用少，不可以博马之数减损卖茶价直，捐弃厚利。乞应用茶博马，并依 
      
见今所行条法外，每岁将未增茶价以前一年内买马逐等实价立为定额，会计支破买马司钱物外，有增起茶价，并令茶事司于所收税息钱内支破。」从之。 
二年四月二十二日，都大提举成都府利州陕西等路茶事兼提举陕西等路买马公事陆师闵奏：「陕西卖茶、买马，比较赏罚，素有成法。今来券马初行，已见得沿边州军买卖各与前日事体不同，盖贩马客人多是就便入钱买茶结券。如前日沿边入纳见钱十余万贯，并于秦州茶场算请。又如熙、岷、通远马场岁额不少，今来客人多就秦州结券，则诸场必亏旧额。凡此之类，并因改法使然，即不系于官吏能否，窃虑岁终比较赏罚，有所不均。乞应今年茶场、马场比较课额，并委都大提举茶事司及提举买马司详具逐处增亏因依奏裁，仍候法行就绪，别立条贯闻奏。」从之。《续通鉴长编》：宋哲宗绍圣二年八月辛卯，朝散郎、直秘阁、都大提举成都府利州陕西等路茶马陆师闵权陕西路转运使，仍兼领茶马事。 
三年八月八日，枢密院言：「太仆寺考会绍圣元年二月纲、券马死损分数，纲马死者不止十倍。今复行券马，系陆师闵建议，其 已见。」陆师闵特赐银、(捐)[绢]各一百匹、两，仍令学士院降敕书。 
元符元年九月二十八日，都大提举成都府利州陕西等茶事司申：「准批下利州路转运司申：『检准元丰元年二月十二日敕，文州年额买马 
      
五百一十一疋。又准元丰八年十二月十五日敕，成都府利州路买马钱并依未置司以前旧额匹数，合用钱物令逐路转运司应副外，有不足，并于榷茶司税息钱内支破。后准元佑七年八月二日敕，管干茶事阎令奏，准敕买马钱本旧额，令转运司应副外，有不足，并于茶事司息钱支破。今来川路已罢榷，除收致钱外，更无诸般课息，恐应副买马阙 ，以前额外买马支过钱数，今茶司更不拨还。今后逐年买马钱，仰成都府利州路转运司均敷。又准绍圣元年八月二十七日敕，文州添额买马合用茶，令转运司算还元买茶价并雇脚钱。近准绍圣四年二月二十五日敕，提举茶事陆师闵奏，复行榷买川茶，依元丰法不许通商。』本司勘会，文州旧额买马逐年额外合用钱数目，并系茶事司于税息钱内应副，后来阎令奏请，为罢榷川茶后来阙少课息，所以令转运司均认。本司自承准上件指挥后来，至绍圣三年终，买过额外马，支过马价并生料等，见取会元价拨还。本路财税岁入有限，应副不足，自均认后来，拖欠万数不少，尚未有钱拨还。今来已准敕依旧禁榷川茶，其茶司岁入课息等钱，自可敷足旧额应副买马之费，所有元佑七年八月二日并绍圣元年八月二十七日指挥，理合更不施行。自绍圣四年二月二十五日指挥后来，合依旧令茶司管认外，有未降复榷川茶日前均认过 
      
数目，乞渐次拨还，送都大提举茶马司相度，申枢密院。勘会昨准朝旨，永兴、鄜延、环庆三路复为禁茶地分后来，出卖川茶倍多，并于兴元、洋州收市应副，即目大段阙少钱本支使。本司今相度，欲将未准绍圣四年二月二十五日复禁川茶日前合还本司茶钱，乞严责日限拨还，应副茶本急阙支用。所有自复行禁榷川茶日以后利州路买马钱本，并从逐司依元丰年条法应副申闻事。【小贴子】称：所有成都府路、黎州买马钱本，亦乞依此施行。」从之。其去年二月二十五日以前转运司钱，限一年拨还。 
三年九月二十七日，徽宗即位未改元。都大提举成都府利州陕西等路茶事兼提举陕西等路买马公事程之邵申：「自来蕃商唯是将马入塞博易茶货，今访闻得近因熙州边事后来，并不将马入汉，只用水银、麝香、毛段之类博易茶货，是致马额亏少。今相度，今后许蕃商将马并物货各中半赴官，折请名山一色茶货。仍令支茶场分明于茶驼上印号，出给公据，付蕃部收执前去。及委经过近边城寨、关堡子细点检，若有公据印号茶驼，方得放行，其公据拘收毁抹，缴赴元给茶场照会。如无公据印号茶货，即不得放入蕃界。仍乞差本司勾当公事及准备差使官员更互前去边塞点检，无令透漏茶货入蕃，所贵招诱蕃马入汉中卖。」从之。 
十二月十七日，提举陕西等路买马监牧司奏：「检准 
      
诏：『今后许蕃商将马并物货各中半赴官，折请名山茶货。』今有合申请事件：一、今来未有明文指定告赏刑名，欲乞应将不系博马茶、无公据夹带透漏入蕃，并许人告，依匿税条格施行。一、蕃部博马，给公据入蕃茶经过城塞堡镇，有合收税去处，虽即目不多，缘公人上下因此邀阻，乞权免收税。所有免过税钱，岁终计算，于茶事司年额税息钱内除豁。其税务监官许将免过税钱通入课额比较，候将来买马通快，依旧例施行。」并从之。 
二十七日，诏：「访闻涉冬已来，熙河兰会路渐有蕃商赴近边博易，令都大提举成都府利州陕西等路茶事司，应茶货除胡宗回合要打誓支用，量行应副本色外，其余入蕃茶惟博易马方许交易，即不得将茶折博蕃中杂货，务要茶马懋迁渐通。仍每月终会聚月内博马到匹数，具状闻奏。」 
徽宗建中靖国元年四月三日，户部状：「茶事司奏：『蕃戎性嗜名山茶，日不可阙。累年以来，买马大段稀少，盖因官司及客旅收买名山茶，与蕃商以杂货贸易，规取厚利。其茶入蕃，既已充足，缘此遂不将马入汉中卖，有(言)[害]马政。今乞将名山茶立为永法，专用博马。如诸官司、客旅等辄取支卖与兴贩，其买卖之人、官吏等，并乞以不应为从重科罪。如有计嘱情弊，自依本法。』本部看详，所乞专用博易马，已有今年十二月二十七日朝旨外，有官司、客旅兴贩，并依本司奏乞事理 
      
施行。」从之。 
五月三日，吏部状：「都大提举成都府利州陕西等路茶事司乞将准备差使臣二员，许举小使臣差使，借差殿侍、军大将充都官阙。契勘所乞左军大将充，委是阙人应副，难议施行。殿前司申，若依条奏举殿侍，如朝廷许差，别无诸般违碍。本部今勘当，欲依本司所乞及逐处申到事理施行。」从之。 
九月十七日，茶事司状：「今相度绵州罗江、巴西县界八茶铺，令巡辖绵、利州界茶铺使臣移赴绵州置廨宇，巡辖邛、雅州、成都府路茶铺使臣兼催拨黎州博马茶纲。所有逐官称呼、窠阙，一员以『巡辖绵州罗江至利州昭化县界茶铺』〔称〕呼，于
绵州置廨宇，一员以『巡辖汉州成都府至邛雅州界茶铺兼催发黎州博马茶纲』称呼，依旧只于成都府置廨宇，委是地里、职事均当。」从之。 
十二月十一日，户部状：准茶司奏：『黎州合用博马茶，自来来年抛数，行下雅州在城并名山、百丈、卢山县茶场收买应副，虽严加督责收市，常是不足。伏缘逐场买茶出卖，收息比额增剩，及买秦、熙等路纲茶及八分，各有赏典，管勾官减监官之半，唯收市黎州博马茶别无赏罚，逐年常是收买不敷元抛数目，因而黎州支遣不接，递有积欠蕃人马价，于边防不便。今相度，雅州在城、名山、百丈、卢山县茶场收买黎州博马茶，比元抛不及八分及雇发积滞，即监专公人并管勾官买卖食茶收息虽比额增剩，并收买起 
      
纲茶虽及八分，不在推赏之限。及名山茶场买秦、熙等路纲茶，今年分抛买一百二十纲茶，近又秦州更添买二十一纲，本司已一面行下本场，且依元抛数收买一百二十纲，仍收买黎州博马茶，候足数接续收买。』本部欲依本司所乞事理施行。」从之。 
崇宁元年五月二(月)[日]，都大提举茶马事程之邵申：「茶事并买马监牧司虽在川、秦两处置司，缘所领职事并系通管，自来为相去遥远，行移申请文字往往不相照应。今乞应缘川、秦两司茶马职事，凡有独衔申请及虽系同状不曾同签，并须互下两司勘当。如所见不同，亦令各具利害开陈，免致利害不得详尽。」诏令茶马司提举官，今后除常程文字依条外，应合更改措置事件，并须连书申奏。如有所见异同，仰各具利害开陈。 
二年三月二十四日，都大提举程之邵状：「自元符三年九月二十七日申请，专用名山茶博马并贴卖与中马人逐年买马，七州军茶场卖过茶，收获税息钱数比递年收获税息钱外，建中靖国元年二月内增剩收到税息钱二百五十三万二千九百九十七贯一百三文省。内建中靖国元年收到增剩税息钱，已赴阙奏计日，已将钱六十六万八百四十三贯八百六十七文省申纳朝廷封桩外，余并崇宁元年收到增剩税息钱，共一百八十七万二千一百五十三贯一百三十六文省，系专用名山茶博马并贴卖，比递 
      
年分外收致税息钱数目。」诏据上件增剩息钱，并令提刑司封桩，听候朝廷支用，仍依条具帐供申都省。 
七月二十二日，尚书省札子：「勘会收复湟州，(徐)[除]已降指挥用茶博马，并移出措置籴便司、买马司往湟州置司及支勘本钱交子等外，程之邵称所管茶数共约四万余驼，数内名山茶约一半以上，依条专用博马，不许出卖，若尽数取拨往湟州，委是阙 今来马额。令程之邵今年马额权住博买，其茶依已降指挥尽数支拨前去。若是久来蕃户将马中官，已计置到马，恐有 蕃客自来入中之人，兼虑诸边万一阙战马，既相度移都大买马司往湟州，令就近于湟州量数支拨三五千驼博马，以备急用。今来支降去茶钞、银绢，准元博买粮草并马为军须支用外，不得别将支使。仍置簿拘管，逐一抄上所籴买到及支用过数，每季申尚书省检点勾考。如违，并徒三年，吏人决配千里。」从之。 
八月九日，枢密院札子：「为程之邵令巡历熙河，窃见收复湟州故地，部族甚众，商贾通行，窃谓非茶马无以招集汉蕃人族。盖蕃部恃茶马为命，本州岛又当青唐一带蕃马来路，乞朝廷指挥，就本州岛添置茶马场，实为要便。如蒙俞允，乞依条令本司选举大小使臣二员，充茶马场监官，内马场监官(内马场监官)依例兼本州岛兵马都监。候举到官，令逐官各计会本处当职官，同共修盖场库驿舍、般运茶货、计备 
      
刍秣等了日，开场博籴。所有茶马场合行事件，并依逐司见行条贯施行。候及一年，见得茶马课息，从本司申请立额。【贴黄】称：勘会茶马场监官依条系本司奏举，内买马都监近准朝旨罢举。今来事初，欲乞令买马监牧司举官一次。右检会已降朝旨，今相度都大茶马司移往湟州置司，其本州岛茶马场自合添置。」诏依，其茶马场监官今后并特令奏举。 
九月十六日，以朝请大夫、直龙图阁、提举成都府利州陕西等路茶事、兼陕西买马监牧程之邵为集贤殿修撰、熙河路都转运使、兼川陕茶马。 
十月二十三日，同管干成都府等路茶事孙轸奏：「今年轮当臣赴阙奏计，方欲起发间，承朝旨，比年例增两倍茶应副新边支用。续又令臣量添价钱，速行收买川马。赴阙奏计，不免往回数月，显妨收市茶马，乞特免今年奏计一次。」从之。 
三年二月二十九日，户部状：「提举陕西等路买马监牧司申：『黎州所买马类多不堪披带，自来止为羁縻远人。又虑买数过多，有损无益，遂立条，从八月一日开务，至三月一日住买。后来官司有失体究本意，不限月分收买，却于成都府马务经夏养喂，比之起纲时月，积留死损极多，枉费官钱刍粟不少。马务监官每岁例该责罚，遂累次检会旧条，乞本州岛每年自八月一日开务买马，至三月一日闭务住买，蒙朝廷施行，自后免得积留在成都府马务养喂病生，枉死 
      
物命。今会算黎州见买四岁至十三岁四赤四寸大马，每匹用名山茶三百五十斤，每斤折价钱三十文；银六两，每两止折一贯二百五十文；绢六匹，每匹止折一贯二百文；絮六张，每张止折五十文；青布一匹，止折五百文。约本处价例，仅是半价支折与卖马蕃部。自黎州至凤翔府汧阳监四十八程，沿路倒死数目不少，其马多充杂支。今会计，秦州买四岁至十岁四赤四寸大马一匹，用名山茶一百一十二斤，每斤折价钱七百六十九文七百六十九文：按前云名山茶每斤折价钱三十文，与此相差甚大。且约计之，此云买马一匹用茶一百一十二斤，则为八十六贯有奇，远比前述价高，而后文反云「衮比马价钱止四分之一」，显然矛盾。疑「七百」乃「一百」之误。，比黎州减得茶二百三十八斤，又减省银、绢等不少，衮比马价钱，止四分之一。黎州岁买马二千匹，元符二年买五千二百八十余匹，元符三年买四千一百余匹，费用茶万数浩瀚。雅州至黎州，道路尽是山崄，人夫负担，委是不易。近准建中靖国元年十二月十一日敕，茶事司奏，乞雅州在城、名山、百丈、卢山县茶场收买黎州博马茶不及八分及雇发积滞，即收买起纲茶虽及八分，不在推赏之限。契勘收买陕西、名山茶一百二十纲，买及九十六纲，已及八分该赏。其黎州收买博马茶自来不限定分数，今若候黎州收买足茶数及雇发无积滞方赏，其陕西纲茶必是减少留滞，有妨博(马)[买]战骑，兼于陕西贵价出卖茶处亏损课额。欲乞黎州买马，且依元条收买三千匹，其博马茶比旧减半支折，所有一半茶却依价折与(纟艮)[银]、绢等。合用钱物，除转运司年例拨到 
      
外，有余少钱物，并依旧茶事司应副，即蕃部尚为优幸，不失抚纳远人之意。所有雅州名山买陕西纲茶并黎州博马茶，且依旧条收买。』送户部，符茶事司连旧书申奏。今据提举官孙鳌抃状：『黎州南蛮及吐蕃部落惟仰卖马为生，久来不以配军为限，尽行收市，招怀远人。今若止以三千匹为额，更除豁不理赏之数，必致减损买马官赏格，无以激劝，又恐因此阻节远人，于蕃情未顺。兼茶事司额外买马银帛，自来转运司计置支还，茶事〔司〕止是应副茶货，年终计算拨还。成都府转运司见申乞令茶事司拨还用过银绢亏损价例，若减半支茶，却以银帛支折，转运司岂肯更行应副 若依旧不限数买马，又缘欠蕃部茶八千余担，亦非经久之法。所有买发黎州年额并额外马，通数岁买不得过四千匹，赏罚并收市合用茶及支折茶、彩，且依见行条法施行。其四赤以下马更不收买。』本部看详，若止三千匹为额，不惟减损买马官赏格，兼恐阻节远人。若不限定分数及比旧减半支折茶收买，缘今来应副湟州博籴万数浩大，比(赏)[常]年加两倍买茶，亦恐阙 。除赏罚并收市合用茶依见行条法施行，欲将黎州年额并额外马通岁额不得过四千匹，其博马茶比旧减半支折，所有一半茶却依价折与银、绢等。所是合用买马钱物，除转运司年例拨到外，有余少钱物，并依旧茶事司应副。其四赤已下马更 
      
不收买。」兵部看详，除所乞将年额并额外马数通不得过四千匹，合系年额马三千匹依旧、一千匹额外收买外，即无未尽未便事。从之。 
四月十一日，殿前司申：「承枢密院批下都大提举成都府利州陕西等路茶事司状，殿侍、本司指使王鉴状：窃见马司指使、殿侍程佾先有状乞立磨勘年限，寻申明已奉圣旨，与理八年磨勘，改转三班差使外，有茶事司指使、殿侍未有立定磨勘年限，乞施行。勘会本司指使、殿侍与马司指(挥)[使]、殿侍窠阙资任并同，及差赴川陕，往来取送官物、应副茶本并诸般差使干当，委是事务一般。本司契勘，欲乞将都大提举成都府利州陕西等路茶事司指使、殿侍比附，依提举陕西等路监牧司指使理八年磨勘，改转三班差使。」从之。 
五月二十日，都大提举茶事司状：「本司系移运钱物买卖收趁课利司分，即与诸司钱物事法不同。兼每年买茶收获课息，除年例支使外，将所余年分外增羡息钱，已逐旋具数申纳朝廷，以助支用。近年以来，多为诸司及臣僚申请，承受朝廷指挥，许于诸司钱物内取拨支用，遂将本司茶钱一例作诸司钱取拨。今来若令他司并作诸司钱物一 取拨支用，便见本钱妨阙，寖坏事法。欲乞今后他司及臣僚申请乞支用诸司钱，除茶马司钱物不许作诸司钱一例支使，如朝廷非泛支用，乞下本司契勘有宽剩钱处 刷应副。」从之。 
十 
      
二月二十五日，提举陕西路买马监牧司状：「黎州年额并额外马通岁额不得过四千匹，其博马茶比旧减半支折，所有一半茶却依价折与(纟艮)[银]、绢。自八月一日开场至九月终，共买到三百五十匹，比递年一般月分大段亏少。契勘卖马蕃蛮以茶为本，即目正当买马之际，若比旧减半支茶，不唯买马稀少，兼恐 事。欲申候朝旨，深虑有妨趁办岁额，已逐急下黎州，将四赤二寸以上马每匹合得茶，依已降朝旨比旧减半支折外，各与量添茶一担，招诱收市。所〔有〕来年已后合用博马茶，欲乞依旧收买应副，其减半支折指挥乞更〔不〕施行。」从之。 
四年六月三日，都大提举茶事司、买马监牧司奏：「茶马司〔管〕干文字、干当公事第一等将仕郎张察、文林郎杨达、将仕郎张庭玉、黄瑜，第二等登仕郎高成章、将仕郎王易、朝奉郎孙俞、朝请郎路康国及逐司点检文字等，自承朝旨后来，首尾管干、催促、拨发茶货有劳。」诏第一等张察特改宣德郎，杨逵、张庭玉、黄瑜各循两资；第二等王易、孙俞、路康国各减三年磨勘，高成章循资占射差遣一次。内选人如无资可循，或已官，即比类推恩。人吏第一(第)[等]各转一资，如无资可转及有违碍，或不愿转资，即支赐绢二十匹；第二等各支赐一十五匹，第三等各赐一十匹。 
七月二日，熙河兰湟秦凤路经略安抚制置使司奏：「奉诏处分相度措置马政事，寻先次指挥岷州计 
      
置收买马一万匹，作制置司支用，候足日奏取处分，已令知岷州冯瓘措置。今据冯瓘申，已牒提举买马司逐急借拨名山茶贴作三万驼支与岷州，候见得的确数目申朝廷，却行拨还。及已牒茶事司依冯瓘所申，并下秦、巩、熙、河、岷州，依所乞应副去讫。一、于买马场勘会到良纲马，并系支一色名山茶下项：良马三等，并〔四赤〕四寸(已寸)已上，上等见支茶二驼一头，中等见支茶二驼二十斤一十五两半，下等见支茶二驼二十斤七两半；纲马四赤七寸，见支茶一驼一头二十六斤半，四赤(四)[六]寸见支茶一驼一头一十九斤一十二两，四赤五寸见支茶一驼一头壹十四斤一两半，四赤四寸见支茶一驼一头四斤一十一两，四赤三寸见支茶一驼四十九斤二两，四赤二寸见支茶一驼三十二斤一十二两。一、勘会日近蕃客稀少，即今买马场全然收买不得，若不添展茶数，窃恐卒难收买。乞候蕃客牵马到场，相验好弱，临时添搭。良马权添茶三十斤，纲马权添茶二十斤。相度欲依冯瓘所乞，权添上件茶数博马，只作添搭支马牙人，即不得碍买马司博马体例，候今来数足依旧。一、契勘若只买良马一万匹，约用名山茶三万驼。今来本州岛见管有三千余驼，止买得一千余匹。一、欲将秦州庙州铺分擘合应副，秦、巩、熙、河州名山茶，以三分中且截拨二分赴岷州，准备支用。一、今来茶数既多，即沿路不免 
      
拥并，欲乞将秦、巩、熙、河大路榷茶铺权行差那于本州岛沿路地分贴铺，及下经由县、镇、堡、寨，和雇人夫，并工推般，庶得办集。」从之。 
十月十二日，枢密院奏：「熙河兰湟路经略司申，熙、河、兰、岷、巩州旧管蕃兵，近年出入频数，死过战马不少，虽督蕃官首领紧行收买添填，其蕃兵例各阙乏，兼无货博买。今相度，乞将熙、河、兰、岷、巩州阙马蕃兵于逐州茶场各量借茶添助收买五千匹，每匹借茶一驼，共借茶五千驼。仍许蕃兵将斛折纳元价，其斛可充茶事司应副支给逐处茶场监官、巡铺使臣、榷茶铺兵请受。如有剩数无支遣处，许令别司桩钱兑籴。」从之。 
十二月三日，中书省、尚书省〔言〕：「检会元丰六年闰六月十三日条：『诸出卖官茶，提举司立定中价，仍随市色增减。应增者本场体访诣实增讫，申提举司覆按，应减者申提举司待报。』今立到熙河路博马、贴卖、出卖茶名色酌中价例下项：博马茶：名山茶每驼七十八贯五百三十三文，瑞金茶每驼一百二十九贯四百一十三文，洋州茶每驼七十贯五百四十二文，万春茶每驼八十七贯三十六文。贴卖茶：名山茶每驼八十一贯六百五十一文，瑞金茶每驼一百七十三贯三百四十八文，万春茶每驼一百七十三贯三百四十八文，洋州茶每驼一百七十三贯三百四十八文。出卖食茶：油麻埧茶每驼九十三贯九百九十八文，洋州茶每驼八十
      
六贯二百三十文，崇宁茶每驼八十一贯八百六十六文，杨村茶每驼一百一贯九百七十三文，兴元府茶每驼一百二十二贯五百七十一文，永康军茶每驼九十八贯七百二十四文，味江茶每驼九十三贯四百一十四文，堋口茶每驼一百三十贯四百五十三文。」诏川茶专充博马川：原作「州」，据下条所述改。，更不出卖。旧出卖数，令洪中孚相度博籴斛。 
十一日，中书省、尚书〔省〕检会：「熙宁、元丰川茶惟以博马，不将他用，盖欲因羌人必用之物，使之中卖，不至艰阻国马，不乏骑兵之用。窃虑浅见官司趋一时之急，陈乞别将支费，有害熙丰马政，失今日继述之意。修立下条：诸川茶非博马辄陈请乞他用者非：原作「价」，据本书兵二四之二九改。，以违制论。」从之。以上《国朝会要》。 
徽宗崇宁五年二月六日，户部状：「同提举成都府等路茶事孙鳌抃奏：『准尚书省札子，洪中孚奏乞会茶司见在之数，如未用折博蕃马，即尽将博籴斛，所有茶价增减，临时视斛多寡计定。诏令鳌抃同共措置，即不得有妨博马支用。契勘茶司计名山等纲茶有条，专用博马，不(计)[许]出卖。其逐色茶价，系茶司依条以川路产茶场元买茶本縻费等钱，立定逐州价例，比其余杂茶例各低贱，所以优润蕃商，钩致国马。今来若依洪中孚陈请，必恐将漕司减损茶价，亏失岁课。欲乞除斛价许临时随市势增损外，其茶依本司已定价例折博，不许减损。』又称：『乞用提刑司封桩加买到两 
      
倍茶交拨，与洪中孚同共措置博籴斛。』本部看详，欲依所乞。」从之。 
十六日，户部奏：「熙河兰岷路转运使洪中孚等状：『乞令茶司与臣同共措置茶博籴，奉诏依奏，令孙鳌抃同共措置。契勘得所管茶货除可以移那般运应副博籴外，今相度，乞令西宁、湟、廓州召客人先将斛赴本处入中，其价钱出给合同会子，给付客人，令自赍前来河州茶场出外变转。仍支与每驼脚钱，西宁、廓州比河州至湟州脚钱，量加饶润。如本场阙钱，即以茶依价添搭纽折。』本部欲依崇宁四年十二月二十八日朝旨，于加置到两倍茶内支还，不得有妨博马支用。」从之。 
五月二十三日，都大提举成都府利州陕西等路茶事司、提举陕西等路买马监牧司奏：「本司辖下见有员阙去处不少，虽依本司条权差罢任待阙官承摄，为无法与理在任月日，往往不愿权摄，差委不行。乞应茶马职事员阙去处，见差权官权摄月日，依陕西转运、提刑司法，与理为考任。」从之。
  </div>
  <div class="pagination">
   <a href="宋会要辑稿_page1018.html">
    上一页
   </a>
   <span>
    ...
   </span>
   <a href="宋会要辑稿_page1014.html">
    1014
   </a>
   <a href="宋会要辑稿_page1015.html">
    1015
   </a>
   <a href="宋会要辑稿_page1016.html">
    1016
   </a>
   <a href="宋会要辑稿_page1017.html">
    1017
   </a>
   <a href="宋会要辑稿_page1018.html">
    1018
   </a>
   <span class="current-page">
    1019
   </span>
   <a href="宋会要辑稿_page1020.html">
    1020
   </a>
   <a href="宋会要辑稿_page1021.html">
    1021
   </a>
   <a href="宋会要辑稿_page1022.html">
    1022
   </a>
   <a href="宋会要辑稿_page1023.html">
    1023
   </a>
   <a href="宋会要辑稿_page1024.html">
    1024
   </a>
   <span>
    ...
   </span>
   <a href="宋会要辑稿_page1020.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
