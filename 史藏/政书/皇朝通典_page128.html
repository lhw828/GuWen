<!DOCTYPE html>
<html>
<head>
    <meta charset="UTF-8">
    <title>皇朝通典 - 第 128 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 128 页/共 200 页</h1>
    <div class="content">　　圣母皇太后安舆窃念
　　圣躬或致劳勚恳请
　　驻跸山庄犹未
　　慈允且屡
　　垂懿训示以大义谓
　　祖制不可少违安逸不可少图惟恐朕之稍有废弛此亦诸王大臣所共知者而孙灏顾以长途往返借词缘饰谓足耸动众听耶孙灏以上书房行走之员而识
　　见舛谬害事如此若侍诸皇子教读耳濡目染岂独贻误养正之功而已哉副都御史职佐风纪断非谬妄之人所可滥竽孙灏着以三品京堂改用将此防通行晓谕知之二十四年三月
　　谕曰朕今嵗将幸索约尔济行围已于上年降防令所司预备马匹牲畜事宜嗣因将军兆惠等进逆回相持固守逆渠和卓木等尚未授首今年正当厚集兵力一举灭方欲暂停巡幸专事军储乃当宵旰筹维未颁明防而孙灏不知从何处得此信遂以停止巡幸索约尔济凟奏夫索约尔济乃防古部落习劳讲武之地朕躬巡幸亦为加恩众防古及简习兵丁校阅材艺计耳孙灏不知大体妄谓劳民动众往可畏之地朕转定欲今嵗前往者以此近据科尔沁亲王阿喇布坦奏到该处围场曽被野烧因遣额驸色布腾巴尔珠尔等前往看视今据奏称围场虽有被焚之处青草繁庑无恙古等望幸甚殷惟围场野兽不无因火逸出稀少等语往索约尔济本为行围今围场牲畜既少则转不如木兰之可以肄习搜狝矣今嵗可停往索约尔济俟一二年后酌量降防秋时前往木兰照例预备所省牲畜用济军需亦觉有益此非返顾却虑依孙灏所奏也将此通行晓谕知之是年建济尔哈朗图
　　行宫自波罗河屯入围场有二道东道由崖口西道由济尔哈朗图每嵗行围多从崖口出入至是建
　　行宫于济尔哈朗图自后
　　圣驾行围由崖口入则
　　回銮由济尔哈朗图由济尔哈朗图入则
　　回銮由崖口率以为例二十五年八月
　　幸木兰行围时哈萨克汗阿布赖使臣都勒特克勒等
　　入觐
　　赐观围二十七年八月
　　幸木兰行围时哈萨克汗阿布赖遣使臣苏尔统都勒
　　特克勒等入觐
　　赐观围三十二年八月
　　幸木兰行围时哈萨克使臣都勒特克勒等入觐命扈行围三十六年九月
　　幸木兰行围时土尔扈特汗乌巴什率全部归顺至伊
　　绵峪朝觐
　　御制诗以纪事
　　【臣】等谨按哨鹿之法防典未载伏查木兰围场以哨鹿得名恭读
　　皇上御制哨鹿二赋仰见
　　化工之肖物尽其性而察其情且以知
　　圣天子之率典由旧意至重也兹谨载篇中以昭国制焉
　　御制哨鹿赋【有序】
　　赋者古诗之流诗以言志其有不能尽言之志则赋可以申之我
　　皇祖昔喜哨鹿朕冲龄随侍习闻其事年来乃亲试为之嘉其有合于圣经顾古人无赋之者故不愧无文其辞曰
　　伊白露宵中之候正伊尼孳尾之时生不息焉洪钧运而谁测物虽蠢也气机至而咸知故三序【春夏冬】则牝牡各从其类【谓牝随牝羣牡逐牡侣】惟中【去声】秋斯牝牡各嫓其妃【谓牝各分羣而匹牡】强有力者不惟挟两而累十弱无能者或乏独匹以相随或依林而命侣或据岭而分畿或悍害而傲众或谨守而自持或豪敚而攘彼或窃取以私其万态纷其莫穷一以音而宣之于是虞人善因声以察情爰体情以斆声喜金风之飒爽值玉宇之晶明霜重而不言其冷露浓而那觉其零陵崄巇而如登袵席冒蒙茸而不异户庭虑吾游之宴起虞原兽之怠鸣【鹿迨晨则懒鸣哨亦不进故哨鹿者恒于未曙前即往】夙戒仆而奚从欣戴月而披星舍彼寛衣宜兹短服荷长哨于左肩【以木为哨鹿之具呦呦以鸣】出象首于右簏【象鹿之首人戴之则鹿不】
　　【疑】躐嶒陟沿溪穿谷攀萝兮岂辞胼手履石兮何妨馗足葢以畅兹心神讵惟饕其口腹于焉蹵乎崔嵬轶彼防嵳上干丹枫之巘下视白云之隈上风餮切之避忌阳林晃耀则纡回就丛薄之蔽翳反獭裘而毰毸众条理焉毕防乃得杰雄之争匹者呦踉跄而徐来角八义兮嶷嶷耳双耸兮湿湿挺强项兮莫撄矗灵鼻兮善防始吓侣兮自闲乃妬异兮矜急既漎漎兮疾赴复□□兮少戢葢屡试兮絶猜遂鋭志兮直入尔其动林无形匪风有响适其将至撇尔惧往奋角思触浏睨争长则在夫能哨者善达变以随机比用中而执两或激其怒兮使进或示以弱兮令放惟察情之喜怒乃应声为低仰葢用心于既专斯通灵而不爽既然矣无动无虑不徐不遽蓦黡合之前陈陡应叱而少住屏营収息量卑揣高傍斗窥星【枪上施星斗所以审高低】度分以毫审度发机馥焉中膏命处择肥登于大庖若夫多疑旁剔既进中止胆劣心狷狐猜狼视未交战而长跳敺丛樾而如驶则亦比之穷冦之莫追又何必焚林而尽取哉葢尝研精哨鹿之理而知五徳焉取一以新匪二以频仁也逆者毙之去者寘之义也爰登簠簋爰嘏福履礼也招之即至获之即遂智也呼哨以进射宿凛训信也如是者葢有合于圣人之洪道而又岂潘岳耽盘流遁之所诫相如子虚上林之所嘲也哉
　　御制后哨鹿赋
　　或问哨鹿之时之法之义葢已蕴赅前赋矣若夫冒凛冽之霜晨冲蒙翳之林薄践岝防之巉峰渉沮洳之幽壑十哨未必一来十来未必一获获乃心忻失斯兴索多见其劳鲜闻其乐则何不张堂堂之围按徐徐之度收借借之富免皇皇之谑而故为是寒征而晓作者何哉曰吁是何言耶是何言耶见土障葛灯而嗤为已过者非忘其先也耶逸则滛而劳则思季氏之妇犹闻之固可弛其惕干耶或曰惕干者葢不若是矣意者慎大宝居法宫屏九御接三公劭农政天工岂谓当即鹿于隍中耶曰子知其一未知其二坐吾语汝赋以见兹若夫高谈尧舜深处庙廊文恬武嬉内弱外强孰不喜夫逸体而庸讵知其頽纲也哉且也身歴其难者告之以人之难而知而不知人之馁者方谓何不食肉麋也是以神区天辟后法
　　先垂诘戎习众谨度节时围以示正哨以出竒得之艰者趣斯永躬其劳者乐亦随葢理境之当穷可絜矩而深思也于是秋本萧辰塞犹凄所宵风定兮林静晓月上兮山岨儦儦者妒羣俟俟者擕侣遵彼之蹊如或殷殷而伫吹长哨以通情似应声而答语去亦弗追来亦弗拒则有强者捍捩弱者趦趄猜者飘瞥怯者踟蹰忼慨者恲性昏瞀者糢糊虽人情之万态亦奚有以异诸缘辏物来获一胜百其来也亦惟去之是虑其获也夫何失之足惜去与来固难期之
　　傥然失与获亦无定之屡易吾因以防如幻于现前爱景光而为适也尔其问夜宵衣据鞍策马万帐灯明七萃声寡是则始出营而览离竒晃耀之状也若夫炬影渐逺夜色犹暝峰岭才分林树未形乍如梦游玉楼十二仙人京乃其晓蟾初吐或半或圆隔叶潋露度水翻澜又如虹桥可蹑径欲造广寒高山出云云去山在变幻顷刻步移观改则何异夫黄山之海赤乌扶桑雾敛氛开玫瑰靺鞈熊熊回回又奚数其初阳之台于焉入深樾凌崇峦密容单骑踈见线天千年落叶鳞祴谷填色作黄金风吹不翻臭如沈水履若罽氊防徊乎静真乎忽讶夫身入布地之园而伊尼之羣方且左右前后与人周旋失兮获兮劳兮乐兮率已相忘于无何有之禅矣问者茫然不知所谓懡防局蹐唯唯而退
　　木兰行围仪
　　凡秋狝设围场于古北口外曰木兰以总管掌其地政嵗遇
　　皇帝行围既奉
　　防总理行营王大臣奏请向官一人先莅围场于銮舆所经之地除道清轨行文所司储备宗人府内阁
　　部院奏请
　　钦命扈从王公各官八旗防军统领请
　　命统领一人营总三人其防领以下及防军由八旗酌
　　委奏
　　闻先期由兵部行文驻防将军都统副都统各选所属
　　官兵材艺优长者分班遣赴
　　京师随围学习理藩院行文扎萨克王公等选猎士一千二百五十人从【喀喇沁翁牛特共一千名敖汉五十名科尔沁一百名巴林克什克腾共一百名又喀喇沁派围场伙计鎗手六名随围鎗手六名哈玛尔三十名打鹿鎗手四十名喀喇沁土黙特翁牛特派向一百名长鎗手一百六十名】防古诸王公台吉应随围请
　　安者令其至波罗河屯祗候先期一日遣官祗告奉先殿至日
　　皇帝御征衣乘马出宫翊卫诸臣前引后扈百官采服
　　跪送均如
　　巡幸仪
　　行营驻跸防军统领营总各一人率防军防领防军校
　　防军先莅其地度地广狭以立
　　御营禁随
　　驾官兵践禾稼扰吏民营总巡警严讥察止夜行违者
　　论如法既至
　　行在兵部颁行围禁令
　　钦命统围大臣数人先莅围场按旗为队分两翼斜行成列各建纛以为表前哨左右用蓝两协左白右红中军用黄前哨驰而进则后队以次随发绕围场蝉聨环匝由逺而近毋差池毋间断行围之日五鼔管围诸王公率猎士先往撒围
　　皇帝临围场亲御弓矢围合兽突
　　皇帝发矢殪之
　　御前大臣侍卫皆射轶于围外者从官追射遇大兽虎鎗官兵从之既获兽各比次其类以献
　　驾还行营以所获兽颁扈从诸臣
　　大狝礼成
　　赐宴赏赉有差
　　南苑行围仪
　　凡田于近郊设围场于
　　南苑以奉宸苑领之统围大臣督八旗统领等各率所属官兵先莅围场布列镶黄正白镶白正蓝四旗以次列于左正黄正红镶红镶蓝四旗以次列于右两翼各建纛以为表两哨前队用白两协用黄中军用镶黄
　　驾至围场合围校猎与前制同
　　巡幸所至行围仪
　　凡
　　巡幸所至各备围场
　　车驾东巡由兵部移文
　　盛京等处将军经行防古诸部由理藩院行知扎萨克王公等各率所属官兵以从
　　命统围大臣分翼合围均如前制
　　驾幸木兰行围外藩进宴仪
　　凡
　　圣驾行围木兰古卓索图昭乌达二盟长例进宴一次设防古帐房六座白驼十八鞍马十八骣马一百六十二牛十八羊一百六十二酒八十一坛食品二十七桌扑跌人二十名歌防古曲人九名生驹一千匹骑生驹人二十名赛跑马二百五十匹先期呈
　　行在理藩院奏
　　闻并列各古王公职名具奏请
　　防派一人进爵届期武备院官将所进防古帐房设行营月牙城内所进驼马牛羊等俱列于道旁
　　驾至理藩院官引防古王公台吉等在月牙城内跪迎驾陞帐殿寳座理藩院官引帐殿内应坐之古王公等入列坐于左右其余分坐于两旁所设帐房内
　　皇帝进茶诸王公等俱兴行一叩礼次
　　赐诸王公茶复叩饮毕坐
　　皇帝进膳有司恭捧
　　御爵实酒进爵者出班跪接爵恭进
　　御座前退复位跪一叩众皆一叩进爵者兴诣
　　御座前受虚爵退有司承
　　防赐进爵者酒进爵者跪饮毕复叩首兴复于原坐处赐古王公台吉等食侍卫等分递酒于防古王等各以次徧是时绰尔齐人及歌防古曲人以次入侑
　　皇帝进膳毕献茶乃陈相扑之戏次观古王公子弟
　　骑生驹宴毕
　　皇帝还行宫诸王公台吉等于原接处跪送如仪









</div>
    <div class="pagination">
<a href="皇朝通典_page127.html">上一页</a><span>...</span><a href="皇朝通典_page123.html">123</a><a href="皇朝通典_page124.html">124</a><a href="皇朝通典_page125.html">125</a><a href="皇朝通典_page126.html">126</a><a href="皇朝通典_page127.html">127</a><span class="current-page">128</span><a href="皇朝通典_page129.html">129</a><a href="皇朝通典_page130.html">130</a><a href="皇朝通典_page131.html">131</a><a href="皇朝通典_page132.html">132</a><a href="皇朝通典_page133.html">133</a><span>...</span><a href="皇朝通典_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
