<!DOCTYPE html>
<html>
<head>
    <meta charset="UTF-8">
    <title>大明律集解附例 - 第 31 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明律集解附例 - 第 31 页/共 42 页</h1>
    <div class="content">按借所部马牛见求索条
备考
　一借官畜产而死者依弃毁器物系官者论若在场公然牵去者依常人盗论
　条例
一在京坐营管操内外官并把总以下官若将马匹私占骑用及拨与人骑坐至五匹者降一级六匹以上降二级其各边分守守备把总管队等官将骑操并驿传走递官马擅拨与人骑坐及私用伺候等项亦照前例问拟
一官军将所领官马耕田走驿驮载物件及雇与人骑坐问罪俱罚马一匹
公使人等索借马匹
凡公使人等承差经过去处索借有司官马匹骑坐者杖六十驴骡笞五十官吏应付者各减一等罪坐所由
纂注罪坐所由谓同僚官吏内系主意应付之人为坐盖公使人等承差遣经过去处其应给驿者自有本衙门应付脚力而又索借系官有司马匹骑坐者是额外多取杖六十索借骡驴者非马匹之比笞五十当该官司听行应付者各减一等与马匹笞五十骡驴笞四十罪坐所由不泛及同僚官吏 
 
大明律集解附例卷之十七
兵律
    邮驿
递送公文 三条
凡铺兵递送公文昼夜须行三百里稽留三刻笞二十每三刻加一等罪止笞五十其公文到铺不问角数多少须要随即递送不许等待后来文书违者铺司笞二十
凡铺兵递送公文若磨擦及破坏封皮不动元封者一角笞二十每三角加一等罪止杖六十若损坏公文一角笞四十每二角加一等罪止杖八十若沉匿公文及拆动元封者一角丈六十每一角加一等罪止杖一百若事干军情机密文书不拘角数即杖一百有所规避者各从重论其铺司不告举者与犯人同罪若已告举而所在官司不即受理施行者各减犯人罪二等
凡各县铺长专一于槩管铺分徃来巡视提调官吏每月一次亲临各铺刷勘若失于检举者通计公文稽留及磨擦破坏封皮不动元封十件以上铺长笞四十提调吏典笞三十官笞二十若损坏及沉匿公文若拆动元封者与铺兵同罪提调吏典减一等官又减一等府州提调官吏失于检举者各递减一等
纂注十里有铺以递送公文谓之急递铺设铺兵以走递设铺司以总管府州县额设司吏一名徃来巡视诸铺谓之铺长沉匿谓沉没藏匿也军情机密只承沉匿拆封一边观即字可见铺司不告举以下通承磨擦等项言府州县提调官吏递减一等谓州官吏减县官吏府官吏减州官吏各一等也若县不隶州则府官吏止准见设减县一等此见国家置铺专以递送文书昼夜兼行欲其速达而无滞也若公文已经入递而在途延缓有违则稽留之罪在铺兵计刻论笞罪止笞五十若已经到铺不即附历遣令铺兵递送则稽留之罪在铺司坐笞二十各铺兵将所送公文封皮磨擦及破坏而原封不动者其情尤轻若将公文损坏者其情稍重然止是失于谨慎故皆计角论笞或罪止杖六十或罪止杖八十若将公文沉匿则非特损坏而已原封拆动则不特破坏而已故计角论杖罪止杖一百此皆以常事言若所沉匿拆动文书事干军情机密者则不论角数多少即以杖一百之罪坐之此特以无规避言若有所规避而沉匿拆动者则不论常事及军情机密各从其事之重者科断其磨擦破坏封皮损坏沉匿文书拆动原封而铺司不告举者或笞或杖或从重各与犯人同罪若已告举而所在官司不即与之受理施行者各减犯人罪二等亦通磨擦以下而言其县铺长以巡视槩管铺分为责县提调官吏以每月亲临各铺刷勘为责若有前项稽留及擦损破坏封皮十件以上不觉举者铺长笞四十提调吏笞三十官笞二十若损坏及沉匿拆动文书不觉举者铺长与兵同罪损坏亦罪止杖八十沉匿拆动及干军机亦杖一百提调减铺长一等官减吏一等曰十件以上则不及数者不坐矣府州县官吏亦各有提调之责若有稽留磨擦等项而不觉举各递减县官吏一等或云铺长以下不言机密者非是盖机密文书是律于沉匿拆动中摘出其罪应重者言之今泛言沉匿拆动与铺兵同罪则军情之事亦在其中矣
按吏律私开官司文书印封看视事干军情重者以泄漏论此拆动军机文书止杖一百盖彼以常人先知有机密文书因而私开看视者言之此自铺兵先因拆动而后见是军情机密事者言之其情异故其罪亦不同耳然此云有所规避者从重论则亦未始拘于杖一百也
条例
一各铺司兵若有无稽之徒不容正身应当用强包揽多取工钱致将公文稽迟沉匿等项问罪旗军发边卫民并军丁人等发附近俱充军其提调官该吏铺长各治以罪
邀取实封公文
凡在外大小各衙门官但有入递进呈实封公文至御前而上司官令人于中途急递铺邀截取回者不拘远近从本铺铺司铺兵赴所在官司告举随即申呈上司转达该部追究得实斩其铺司铺兵容隐不告举者各杖一百若已告举而所在官司不即受理施行者罪亦如之○若邀取实封至五军都督府六部察院公文者各减二等
纂注上司凡军民衙门相统属者皆是该部如选法钱粮制度属吏户礼军马刑名工作属兵刑工之类或谓专指兵部大泥各减二等通指上司铺兵及所在官司而言为从及听使之人各减一等此见下情上达全凭公文邀截取回实为壅蔽故在外大小衙门官入递实封公文进呈御前而上司官令人于中途铺内邀截取回者从本铺司兵赴所在官司举告申呈上司转达该管部分追究得实主意为首者斩秋后处决为从者杖一百流三千里若该铺司兵容隐而不告举或虽告举而所在官司不受理者皆杖一百若宝封至督府部院公文则与进呈御前者有间故邀取之罪得减二等上司为首者杖一百徒三年为从者杖九十徒二年半该铺司兵不举告所在官司不受理杖八十故曰各减二等
备考
一下司邀取上司公文律无异文有犯比附上司邀截律奏请
一邀截进贺表文比依上司邀截进呈实封论
铺舍损坏
凡急递铺舍损坏不为修理什物不完铺兵数少不为补置及令老弱之人当役者铺长笞五十有司提调官吏各笞四十
纂注按每铺设铺兵四名铺司一名须要少壮正身每铺什物十二时辰转子一个及灯烛夹板油绢回历之类详见大明令盖铺舍损坏则司兵无所居什物不完则应用无其具铺兵数少则走递无其人而老弱之人则力不能以供其事此皆铺长之罪而有司与有责焉故铺长笞五十提调官吏各笞四十
私役铺兵
凡各衙门一应公差人员不许差使铺兵挑送官物及私已行李违者笞四十每名计一日追雇工钱六十文入官
纂注铺兵之设专以递送公文而差使供役必致妨悞故凡各衙门一应公差人员如有差使铺兵挑送官物及私已行李者笞四十每役一名计一日追雇工钱六十文入官
按旧云设若公差人员出雇工钱与铺兵虽是雇工名色终是买求合追入官仍将铺兵问不应笞罪
驿使稽程
凡出使驰驿违限常事一日笞二十每三日加一等罪止杖六十军情重事加三等因而失悞军机者斩若各驿官故将好马藏匿推故不即应付以致违限者对问明白罪坐驿官其遇水涨路道阻碍经行者不坐○若驿使承受官司文书误不依题写去处错去他所而违限者减二等事干军务者不减若由公文题写错者罪坐题写之人驿使不坐
纂注出使驰驿谓奉使之人应驰驿者也常事重事即出使之事事干军务不减兼失悞斩罪而言盖事有定限驿有常程若出使驰驿而惰慢延缓过违期限即为稽程但事有轻重在常事则计日决笞罪止杖六十军情重事则加常事三等罪止杖九十因稽程而失心悞军机致陷城损军者斩若各驿官故将好马藏匿推托他故不即应付以致违限者则非驿使之罪也对问明白前项应得笞杖斩罪并坐驿官其所经之处或遇水涨路没阻碍难行因而违限者亦非其罪也照勘明白不坐若驿使承受官司文书误不依文书上题写去处错去他所展转路程以致违限者则事出于悞与怠缓故违者不同故减二等常事一日笞二十罪止笞四十其事干军务者不减仍前加三等科之罪止杖九十失误亦斩若由原行文书题写差错以致误徃他处而违限者前项罪名袛罪原行衙门题写之人驿使不坐
条例
一各处水马驿递运所夫役巡检司弓兵若有用强包揽不容正身着役多取工钱害人揽扰衙门者问罪旗军调发边卫民并军丁人等发附近俱充军其官吏通同纵容者各治以罪若不曾用强多取工钱者不在此例
一南北直隶山东等处各属马驿佥到马头情愿雇募土民代役者听若用强包揽者问罪旗军发边卫民并军丁人等发附近俱充军其有光棍交通包揽之徒将正身姓名捏写虚约投托官豪勋戚之家前去原籍妄拏正身家属逼勒取财者所在官司应提问者提问应奏人员羁留奏请提问俱照前例充军该管官司坐视纵容者参究治罪
一会同馆夫供役三年转发该管官司收当民差另佥解补不许过役更易姓名捏故佥补违者官吏一体坐罪若五年以上不行替役及近馆无籍军民人等用强揽当者俱问发边卫充军
多乘驿马
凡出使人员应乘驿船驿马数外多乘一船一马者杖八十每一船一马加一等若应乘驴而乘马及应乘中等下等马而勒要上等马者杖七十因而殴伤驿官者各加一等若驿官容情应付者各减犯人罪一等其应乘上等马而驿官却与中等下等马者罪坐驿官本驿如无上等马者勿论○若枉道驰驿及经驿不换船马者杖六十因而走死驿马者加一等追偿马匹还官○其事非警急不曾枉道而走死驿马者偿而不坐○若军情警急及前驿无船马倒换者不坐不偿
纂注一船一马谓但有多乘者即坐非兼乘也殴伤各加一等兼上二项言不由当行之路曰枉道事非警急对下军情警急言末节只承倒死马匹一边疏议说是盖出使人员水路则乘船陆路则乘马与夫应乘驴马及上中下马匹皆有原来定规在使人不得多乘勒要在驿官不得容情应付若使数外多乘船马或应驴而乘马及应乘中下马而要上等马者皆乘所不当乘而为驿递之害故或杖八十或杖七十或计船马加等因而打伤驿官者比之多乘勒要之情为尤重各于所犯本罪上加一等坐之若驿官容情应付者其间容有不得已之情比多乘勒要之人为稍轻故减犯人罪一等坐之其有应乘上等马而故与中下等马者则反坐驿官杖七十如该驿原无上马者勿论若枉道驰驿及经驿而不倒换船马者是适已自便而不恤劳伤于物杖六十若因枉道及不倒换而驰死驿马者加一等杖七十追马还官若事非警急不曾枉道致马倒死者是驰骤太过而非枉道致之也故止令偿马而不坐罪若事干军情警急则势不容缓及虽常事前驿无马则无可倒换因而驰死驿马者则非其得已也故人不坐罪马不追偿
按殴驿官伤重至折齿以上依鬬殴法论

　条例
一凡指称勋戚文武大臣近侍官员姻党族属家人名目虚张声势扰害经过军卫有司驿递衙门占宿公馆索取人夫马匹车辆财物等项及奸徒诈称势要衙门乘坐黑楼等船只悬挂牌面希图免税诓骗违法者徒罪以上俱于所犯地方枷号一个月发边卫充军杖罪以下枷唬一个月发落
多支廪给
凡出使人员多支廪给者计赃以不枉法论当该官吏与者减一等强取者以枉法论官吏不坐
纂注按廪给旧例经过三升宿顷五升今例经过二升公干去处仍旧此见出使人员应支廪给皆有常数若额分外多支是亦赃也但其间有和取强取不同和取者计赃以不枉法论有禄人一百二十贯无禄人减一等一百二十贯之上各罪止杖一百流三千里各主折半科罪当该官吏听行多与者减犯人罪一等恶其容情也强取者则计赃以枉法论有禄人八十贯无禄人减一等一百二十贯各绞各主通算全科当该官吏与者不坐恕其不得已矣
　条例
一各处地方如遇夷人入贡经过驿递即便查照勘合应付不许容令买卖连日支应违者重治若街市铺行人等私与夷人交通买卖者货物入官犯人问罪枷号一个月发落
文书应给驿而不给
凡朝廷调遣军马及报警急军务至边将若边将及各衙门飞报军情诣朝廷文书故不遣使给驿者杖一百因而失误军机者斩○若进贺表笺及赈救饥荒申报灾异取索军需之类重事故不遣使给驿者杖八十若常事不应给驿而故给驿者笞四十
纂注给驿者谓给符验驰驿亲赍者也各衙门在外都布按凡军民衙门皆是常事对上重事言重事给驿常事入递也此见事莫重于调遣军马及警急军务飞报军情必遣使给驿者欲其速达也前项文书或自朝廷而达于边方或自边方各衙门而达于朝廷关系至大若应给驿而不遣使给驿者杖一百因不给驿以致失误军机者斩若进贺表笺及赈救饥荒申报灾异取索军需之类一应重事视军机有间不遣使给驿者杖八十若官司常行之事应合入递而故行遣使给驿者笞四十
公事应行稽程
凡公事有应起解官物囚徒畜产差人管送而輙稽留及事有期限而违者一日笞二十每三日加一等罪止笞五十若起解军需随征供给而管送违限者各加二等罪止杖一百以致临敌缺乏失误军机者斩若承差人误不依题写去处错去他所以致违限者减二等事干军务者不减若由公文题写错者罪坐题写之人承差人不坐
纂注事有期限事字泛指凡事而上项事亦在其中各加二等各字指稽留及违限二项减二等以加二等列之至四日皆不坐罪至七日笞二十如疏议说是此见承差不可稽留期限不可过违故凡各衙门公事有应起解系干钱粮等物或流徒等囚或牛马等畜而承差管解之人无故而輙自稽留不去及一应事务官司原有定限而故违之者皆属怠玩计日决笞罪止笞五十若起解成造军需随征钱粮供给又非寻常钱粮畜产之比而管送之人有稽留不去及违限者各加一等计日决笞罪止杖一百此皆以不误事者言若因不去及违限以致军需供给临敌缺乏失误军机者斩若承差之人失误不依公文上题写去处错徃他所展转路程而违限者非故违者之比减二等至七日笞二十罪止笞三十若事干军务者或笞或斩照前枓罪不在减等之限若由公文错写以致转展他处而违限者则题写者之过也或笞或杖或斩即以其罪罪之承差人不坐
占宿驿舍上房
凡公差人员出外干办公事占宿驿舍正厅上房者笞五十
纂注承差人员指在京员役故曰出外解见公差人员欺凌长官条此见正厅上房以待品官上客若公差人员承遣在外干办公事经过驿舍占宿正厅上房者是为越理犯分笞五十
乘驿马赍私初
凡出使人员应乘驿马除随身衣仗外赍带私物者十斤杖六十每十斤加一等罪止杖一百驿驴减一等私物入官
纂注应乘驿马谓出使给颁符验驰驿者也衣谓衣服仗谓弓矢器仗之类皆随身应带之物盖出使人员虽得乘坐驿马若衣仗外赍带私物必致妨损驿马故计斤数定罪如所乘者马则十斤杖六十罪止杖一百所乘者驴则减一等罪止杖九十前项私物追没入官
私役民夫抬轿
凡各衙门官吏及出使人员役使人民抬轿者杖六十有司应付者减一等若豪富之家役使佃客抬轿者罪亦如之每名计一百追给雇工钱六十文○其民间妇女若老病之人及出钱雇工者不在此限
纂注人民非在官之人佃客佃种田地之人也追雇丌钱总上官吏人员豪富私役者言盖各衙门官吏出入其脚力自有常例而出使人员亦有应乘驿马若役使人抬轿者是为越分劳民故杖六十所在有司听　应付者减　等笞五十若豪富之人役使佃客抬轿虽势有相关而分非所宜故罪亦如役民人者杖六十其所役民人佃客每一名一日追给工钱六十文其民间妇女若老病之不能自行或虽非妇女老之人自出钱雇人抬轿者不问民人佃客俱不在禁限之内
病故官家属还乡
凡军民官在任以理病故家属无力不能还乡在所在官司差人管领应付脚力随程验口官给行粮递送还乡违而不送者杖六十
纂注以理病故如以理去官之云非犯刑罪而卒于任所者也脚力谓人夫马匹此见凡军民衙门官员见在任所以理病故既有可悯之情所遗家属不能还乡又有当周之义所在官司必须差人管领应付人夫马匹随程口给与行粮递送还乡盖念其效劳于生前而体恤于没后者如此若有违而不送者则失朝廷厚臣之意故杖六十
承差转雇寄人
凡承差起解官物囚徒畜产不亲管送而雇人寄人代领送者杖六十因而损失官物畜产及失囚者依律各从重论受寄受雇人各减一等○甚同差人自相替放者各笞四十取财者计赃以于枉法论若有事有损失者亦依损失官物及失囚律追断不在减等之限
纂注前段受雇寄系常人后段替放则同差之人也损失官物见户律转解官物条失囚见刑律不觉失囚条追断谓追其损失等物还官而断以应得罪名也此见官司起解一应官物囚徒畜产既以承受差遗必须亲行管送若承产之人雇倩他人或转寄与人代替领送者杖六十因而损坏遗失官物畜产及失囚者依律各从其重者论罪谓损失重者以损失科之轻则仍以雇寄科之损失重者如起官物安置不如法致有损失者坐赃论罪止杖一百徒三年不觉失囚者一名杖六十罪止杖一百其受雇寄之人代其领送及有所损失者各减寄之人代其领送及有所损失者各减承差之人一等承差之人以损失科罪受寄雇者亦自损失之罪减之若同承差遗起解官物囚徒畜产之人自相替放其替者及放者各笞四十如承替之人私取放者贴解之财则计赃以不枉法论若事有损失者亦损失官物及失囚律与放者一体追断不在减等之限以其均有受差遣之责与雇寄常人不同也不言畜产者统在官物中也凡雇寄替放而有所损失着落均陪其囚徒亦责限同捕若侵欺故纵各依律科罪其不亲管送不知侵欺故纵之情仍以损失科断
乘官畜产车船附私物
凡因公事应乘官马失驼骡驴者除随身衣仗外私驮载物不得过十斤违者五斤笞一十每十斤加一等罪止杖六十不在乘驿马之条○其乘船车者私载物不得过三十斤违者十斤笞一十每二十斤加一等罪止杖七十家人随从者皆不坐若受寄私载他人物者寄物之人同罪其物并入官当该官司知而容纵与同罪不知者不坐若应合递运家小者不在此限
纂注不得过十斤谓附带私物十斤不坐至十斤外多五斤乃笞五十也车船载私物不得过三十斤亦然注云不在乘驿马之条谓本条所载非指乘驿马者如扈从车驾关拨头匹皆不许多带私物之类家人随从者不坐谓罪止公差之人不及其家人也当该官司通承上言应合递运家小如阵亡病亡官军及军民官在任以理病故属之类此见官司马牛驼骡驴与官车船皆以给公差之徃来非驮载私物者也若公使人等承衙门公务差遗应乘马牛等畜者除随身衣服器仗之外或有赍私物不得过十斤其乘官车船者私载物不得过三十斤过此均谓之违故皆计斤数科罪一则止杖六十一则罪止杖七十家人随从者皆不坐承差人当之不滥及也若乘船车而受他人寄附私载物货者寄物之人与受寄人同罪亦计斤数蒙上而言省文耳所带人之私物并追入官当该官司知其自带之情而纵容不举者与前项受寄之人同罪不知者不坐若应合递运家小者虽有私带不论故曰不在此限
　条例
一运军土宜每船许带六十石沿途过浅盘剥责令旗军自备脚价例外多带者照数入官监兑粮储等官水次先行摉检督押司道及府佐官员沿途稽查经过仪直听攒御史盘诘淮安天津听理刑主事兵备道盘诘经盘官员徇情卖法一并参治其余衙门俱免投文盘诘
一漕运船只除运军自带土宜货物外若附搭客商劫要人等酒面糯米花草竹木皮片器册货物者将本船运军并附载人员参问发落货物入官其把总等官有犯降一级回卫带俸差操民船不在此例
一黄船附搭客货及夹带私物者小甲客商人等俱问发极边卫分永远充军货物入官若客商人等止是空身附搭者亦连小甲俱发附近充军其马快船只附搭客货及夹带私物者小甲客商人等俱发口外充军货物亦入官若客商人等止是空身附搭者照常发落
一沿河一带省亲祭丁忧起复并升附外任及内外公差官员若有乘坐马快船只与贩私盐起拨人夫并带去无籍之徒辱骂锁绑官吏勒要银两者巡抚按河巡盐管河管闸等官便拏问干碍应奏官员奏请提问其军卫有司驿递衙门若有惧劫付者参究治罪
私借驿马
凡驿官将驿马私自借用或转借与人及借之者各杖八十驿驴减一等验日追雇赁钱入官若杖计雇钱重者各坐赃论加二等
纂注马曰驿马驴曰驿驴皆官司以待公差人员不得私自相为用若驿官私自借用或转借与人及借之者则其罪一矣所借者马杖八十所借者驴减一等杖七十皆验日数照犯时追收赁钱入官若计赁钱重于杖八十七十者或马或驴各坐赃论加等


大明律集解附例卷之十八
　刑律
贼盗
谋反大逆
凡谋反谓谋危社稷及大逆谓谋毁庙卜陵及官阙但共谋者不分首从皆凌迟处死祖父子父子孙兄弟及同居之人不分异姓及伯叔父兄弟之子不限籍之同异年十六以上不论笃疾废疾皆斩其十五以下及母女妻妾姊妹若子之妻妾给付功臣之马为奴财产入官若女许嫁巳定归其夫子孙过房与人及聘妻未成者俱不追坐下条准此知情故纵隐藏者斩有能捕获者民授以民官军授以军职仍将犯人财产全给充赏知而首告官为获者止给财产不首者杖一百流三千里
纂注谋反大逆解见名例律不分异姓谓同居之人如本宗无服亲属及外祖外孙妻父女婿之类至奴婢雇工人凡同居者皆坐不限籍之同异谓不分同籍异籍各居期亲之伯叔皆坐年十六以上谓自此至老皆斩即名例九十以上犯反逆者不用此律是也财产乃共谋人自家者其分居兄弟俱不籍没下条仿此指女许嫁以下而言也知情二字直贯下故纵四字谓知其反逆之情而故纵其事藏匿其人也此言谋危社稷及谋毁庙山陵官阙以行篡夺之祸者罪大恶极故不分首从皆凌迟处死其至亲则祖父父子孙兄弟其同居则不分同姓异姓其亲则怕叔及兄弟之子不分同籍异籍但年十六以上不论笃疾皆斩称祖父则曾高同称孙则曾玄同不限姓者其居同不限籍者其亲同男子十五以下及母女妻妾姊妹若子之妻妾皆给付功臣之家为奴家财产业入官不言谋而未行者但谋即坐与下条不同也若女巳许嫁而未过门子孙曾过房与人为后而不知谋情或巳聘之妻而未成婚者皆为外人不在皆斩为奴之律此皆指不共谋者言然但言兄弟之子而不言兄弟之孙言母及子之妻妾而不言祖孙伯叔父兄弟侄之妻妾言伯叔而不言姑则俱不连坐可知矣既曰女许嫁归其夫则姊妹缘坐者亦以在室者言出嫁与许嫁者亦不追坐矣言女许嫁而不及姊妹者在室之通称姊妹兼之矣若知其叛逆之情而故纵之及隐蔽而藏匿之者则与之同恶矣故斩此又言党恶之诛有能捕获其人送官者民授民官军授军职仍将犯人家产全给充赏不言品级者临时奏裁也知而首告官为捕获者止与财产若知而不首者虽无故纵之情亦杖一百流三千里此又广首捕之门按名例注谋反逆叛未行而亲属首告或捕送到官者其正犯人俱同自首免罪若非亲属首告虽未行亦依律坐罪不在未行减等之限又按律解云丈人反女婿窝藏者依知情隐藏斩子孙为僧道及女为僧尼冠者亦不追坐
谋叛
凡谋叛谓谋背本国潜从他国但共谋者不分首从皆斩妻妾子女给付功臣之家为奴财产并入官父母祖孙兄弟不限籍藏者绞有能若捕者将犯人财产全给充赏知而不首者杖一百流三千里若谋而未行为首者绞为从者皆杖一百流三千里知而不首者杖一百徒三年○若逃避山泽不服追唤者以谋叛未行论其拒敌官兵者以谋叛巳行论
纂注上言财产入官而此言并入官者盖此为奴之家口与反逆异而应没之财产仍与反叛者皆全入官故曰并入逃避山泽乃负恃险固之劫而不服拘唤非暂时逃避者此条前一节言谋叛之罪后一节言逃叛之罪而谋叛之中又分巳行未行盖罪莫重于反逆而谋叛次之故罪亦差异巳行者其本犯与缘坐之家属及知情故纵隐匿知而不首者俱减一等捕告者止是一体充赏不与官职惟应没之家产亦全入官许嫁之女与过房之子孙巳聘未成婚之妻亦俱不追坐与上条同其谋而未行者与巳行者又为有间证状明白则为首者绞为从者不论众寡皆杖一百流三千里家口不缘坐财产不入官知而不首者杖一百徒三年若军民人等有钱粮差役罪名等故耳逃避山泽不服官府追唤还业者虽有负固国不服之迹而无潜从他国之情以谋叛未行论为首者绞为从者流其有官兵追捕而敢行拒敌者则与叛何异故依谋叛巳行论不分首从皆斩家口财产亦入官为奴按旧云谋叛未行不言知情故纵隐匿犯者以知情藏匿罪人科罪非也盖知情藏匿律减犯人罪一等若依此断则杖一百徒三年与知而不首者一矣窃详谋叛未行事尚隐秘又何故纵隐藏之有此律所以略而不言也旧说恐凿
造妖书妖言
凡造谶纬妖书妖言及传用惑众者皆斩皆者谓不分首从一体科罪余条言皆者并准此若私有妖书隐藏不送官者杖一百徒三年
纂注谶符也纬棋也谓以符谶之说棋乱正道如赤伏符卯金刀之类妖者怪异不祥之类成帙谓之书而言即未成帙者也传用惑众谓传播而信用之以惑乱众人也私藏妖书乃他人所传而未用者盖谶纬妖书妖言皆妄谈国家存亡世道兴废人巳休咎与凡灾祥吉凶之事其说易以惑人流祸甚大故凡有始作及传用其说以欺世惑众者不分首从皆斩若私有他人传造妖书而隐藏在家斩若私有他人传妖书而隐藏在家不首送官司者虽非行用亦恐其或传于人故杖一百徒三年以示禁绝之意按唐律不及众者流三千里今不同
盗大祀神御物
</div>
    <div class="pagination">
<a href="大明律集解附例_page30.html">上一页</a><span>...</span><a href="大明律集解附例_page26.html">26</a><a href="大明律集解附例_page27.html">27</a><a href="大明律集解附例_page28.html">28</a><a href="大明律集解附例_page29.html">29</a><a href="大明律集解附例_page30.html">30</a><span class="current-page">31</span><a href="大明律集解附例_page32.html">32</a><a href="大明律集解附例_page33.html">33</a><a href="大明律集解附例_page34.html">34</a><a href="大明律集解附例_page35.html">35</a><a href="大明律集解附例_page36.html">36</a><span>...</span><a href="大明律集解附例_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
