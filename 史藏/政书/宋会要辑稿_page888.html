<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 888 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 888 页/共 1125 页</h1>
    <div class="content">其就改官考第。立法之意，岂不美哉!今来员多阙少，致选人更不问考第足与不足，逐任例皆展就三考、四考，原其本意，为难得差遣，只要久占窠阙，使在部人难得阙次，显属未均。欲乞自今后有出身选人今任满日已及六考、无出身选人今任满日已及七考者，更不得展考，庶使差注流通，均得就禄。』送部勘当，申尚书省。本部欲依展考指挥条法，将合应关升改官合用考第之人许令依自来条限申陈展考外，余并不许陈乞展考。」从之。 
十四年正月十四日，吏部言：「右承议郎、添差通判建州赵令芹乞用武臣换授前考第比折收使关升，本部即未曾行遣过试换京朝官体例，欲将武臣试换文资，其武臣理过考第依条两考当一考收使。」从之。 
二十六年七月九日，诏：「今后选人初改官，令吏部依法注知县、县丞差遣。奏补承务郎以上人须要实历亲民知县、县丞差遣一任，方许关升通判。」 
孝宗隆兴元年四月七日，吏部言：「左迪功郎、临安府富阳县主簿章汝楫乞关升。本人元系无出身右迪功郎上授今任差遣，于绍兴三十年正月二十六日到任间，准 赐进士出身，在任成三考，有举主三员。所有未赐出身以前历过月日，乞依詹承家例，作有出身人用三考关升。缘指挥内今后更有似此之人，逐旋申取朝廷指挥。」诏依詹承家例施行。 
八月五日，吏部状：「依指挥省并吏额，考功见管主 
      
事二人，令史四人，守当官二十九人，贴司、私名一十八人。今于权守当官内减罢四人充贴司，权贴司内减六人。」诏见在人且令依旧，如将来遇阙，更不迁补。 
二年三月二日，吏部侍郎叶颙言：「条具革弊便宜，武臣任川广有赏州郡或窠阙，元是大臣后差武臣，其赏止系文臣格法；并小使臣有赏窠阙，后差大使臣，吏部往往称不该载，并作不应推赏，格法不行，因缘请托，巧用别选赏格放行，其弊滋久。欲自今川广州军武臣任文臣有赏知州军，并大使臣任小使臣有赏差遣「小使臣」上原衍一「并」字，已删。，并照应文臣并小使臣格法放行。」从之。 
同日，叶颙又言：「官员陈乞磨勘服色内有因罪犯编〔管〕、羁管、勒停，并责授散官、追官、指定州军居住、除名之人，今措置应有前项罪犯，后虽改正，若无理元断月日之文，以前年月并不许收使。」从之。 
二十三日，诏：「今后以减年磨勘转官者须将实历过年数对用，谓如一年实历用一年减年。」 
九月十五日，权吏部侍郎叶颙言：「广南西路转运司申前权知廉州黄齐状，于绍兴三十二年正月初八日到任，至隆兴二年正月初十日罢任，乞任满减三年磨勘酬赏。本部契勘廉州知州旧来系差武臣，缘自今却差文臣，于左选未有推赏之(人)[文]，伏乞朝廷详酌指挥施行。」诏依武臣任满与减三年磨勘以折收使。 
二十五日，叶颙又言：「绍兴二十八年五月二十七日指挥，获贼并私 
      
茶盐合推赏之人，只据得赏任内月日收使。续承当年八月二十九日都省降批状，获贼许收一任内月日循转。本部(诏)[照]得两项指挥内并不该载任内获赏日前历过考第、资序之文，又缘续降批状系是一时指挥，难以冲改元降指挥，接续引用。今乞将选人任内获贼并私茶盐所得酬赏，若司勋勘验审覆，关到日即从本部照应获赏月日以前已历过考第官序，许行收使循转。如在获赏月日以后历过考第官序「在」下原衍一「获」字，已删。，并不许收使。」从之。 
干道元年四月十八日，诏：「文武官监当人依法合满六年，到部关升。近来陈乞称已到堂，便理作到部，放行关升，显属弊幸。今后并遵依见行条法，须候亲身到部，方许关升。人吏或有违犯，送所属根究施行。」 
二年正月二十四日，吏部侍郎陈天麟言：「选人系三年为任，使臣以二年成任。使臣任内偶因被对移或冲差替、放罢之类，比附选人条法止破犯时一考，庶几文武臣升改事体均一。」从之。 
六月二十七日，吏部侍郎陈之茂等言：「伏准御笔降下集议等事，今议定下项：一、职事官以上系朝廷除人材，不拘亲民。一、今后六院官须要曾经实历知县一任，方得除授。一、今后(教)[授]官应堂除理当亲民人，须要实历知县一任，方许关升通判资序。若在任未满二考，或寻医侍养，并不许理为任。一、见任官除在外场务监当窠阙，并送归吏部，随见任官四选诏定诏定：疑误，或当作「议定」。，依本部 
      
见行格法使阙差注。一、今后在京监当、主管尚书六部架阁文字等阙，如系京朝官以上任上件差遣，亦须实历知县一任，方许关升通判。一、知县除选人授知县外，其京朝官并以二年为任。」并从之。 
同日，陈之茂等又言：「准御笔降下堂除理实历亲民知县等事，今再集议定：今来改官人理知县资序，两任内一任实历知县，方得关升通判。后来循袭，却将堂除差遣理当实历知县。士大夫往往不历民事，越次关升。今来欲乞将初改官人所历两任内须要实历知县一任外，一任如系内外堂除及到部或举辟注授，并与(揍)[凑]理为两任关升。宫观岳庙非。奏补承(承)[务]郎以上已关升知县，及宗室换授理亲民人准此。仍自今降指挥日为始。」诏从之。详见尚左门。 
三年十一月二十日二十日：原稿旁批：「寄案《大典》卷一百九十四作『二日』。」，大礼赦：「应命官犯罪案到刑寺，约定公私罪情轻，依今赦原免，不该取旨人，若拟断未下，有妨朝见，特许先次朝见。内合磨勘、改官、关升、差注者，除犯赃罪人外，并与放行。」 
二十八日，中书门下省言：「四川文学参选并京朝官初该磨勘与关升资序之人，各有合用举主申发文字到部，动经岁月，批会有碍，不免符下，委是留滞。今欲比附选人关升、改官体例，许据凭申发文字实日照验施行。如举主事故在申发之前，即不许收使；在申发之后者，许理作举主，庶几不碍注授升转。」从之。 
六年五月四日，吏部言：「依指挥省并吏额， 
      
考功见管主事二人，令史四人，书令史一十人，守当官一十五人，私名一十人，正贴司八人。(令)[今]欲于书令史内减罢二人，守当官内二人，正贴司内五人。」诏依拟定各从下裁减，将来见阙日依名次拨填。其减下人愿依条比换名目者听。 
七年四月二十五日，诏明州制置司水军大小使臣自今后依诸军例理任。 
同日，详定一司 令所删定官杨恂乞通理前任成三考，以后别理今任。诏将 令所删定官许依秘书省官条法，一体通理，别理今任。 
【宋续会要】
淳熙元年七月二十七日，臣僚言：「乞将选人任岳庙在任不理考少一年以下之人，许令通理为任。」诏吏部勘当以闻。既而，本部言：「欲将选人未降干道九年十月岳庙不理考指挥以前，应曾经省部陈乞之人，量增两月，许令通理成任；其不曾陈乞之人，止合通理半年以下成任，并别理为任。」从之。 
二年十二月十三日，诏考功置大小使臣年甲簿。从郎官王信请也。以信言：「旧大小使臣磨勘付身不曾填写年甲，续因隆兴二年二月指挥，方于告内书写。及干道八年指挥，又将出身以来文字批上纸背。然而减落岁数之弊，终不可革。乞下吏部架阁库，将大小使臣昨来覃恩公案并以前磨勘奏钞应干文字可照年甲者，以姓类聚三代、乡贯、年甲置簿， 
      
委郎官点对印押，庶几日后有所稽考。」诏王信同架阁库官置簿籍定。 
六年二月十三日，臣僚言：「昨来吏部侍郎张津陈请武臣除见从军人及宗室且依自来关升外，其余人并于历过考任内须曾历州县职事或诸司官属一任二考，方许关升。窃详津所谓缘不曾立定关升名色，是致陈乞不一。兼在法正、副使等荫补引用关升资序多有不同，有司无以遵执，并宗室及见从军人亦未有定法。乞令吏部逐一措置指定申尚书省。」既而本部指定如右：「合该关升名色，在内九项：监左藏东、西、南库，封桩库，行在、建康府、镇江榷货务都茶场，行在省仓，上、中、下界丰储仓，赡军、激赏诸酒库，草料场，杂贾务，杂卖场。在外五十二项：制置司沿海统制，安抚司水军统辖、水军统领，转运司酒库，铸钱司措置铜场、措置锡场，检踏官，总领所酒库、监仓库，户部大军仓措置籴买官，诸路州军知县、县令、县尉，正副将、准备将领，都巡检使、都巡检、巡检、水陆巡检、管界巡检、同巡检，巡捉私茶、巡捉私盐，兵马都监、驻泊兵马都监，兵马监押、驻泊兵马监押，文州安昌寨驻泊，左、右江镇寨兵马盗贼公事、知寨、知城、知城堡寨，主管堡、同主管堡寨官，知关堡、同知关堡军使，监仓场库务税，监院镇(监)[盐]井、排岸支盐官，主管榷场官，文州南路镇主管，(岩)[宕]昌寨买马，银铜场监辖使臣。内外诸军一项：正将以上。本部今措置使臣历任实及六年，内 
      
须曾历前项名色四考，方许关升亲民。其武功至武翼郎入官三十年内军功换授，止理十五年。正侍至右武郎转授及(一)[十]年。武功至武翼大夫、遥郡同入官及二十年内军(班)[功]换授，止理十年。已上并曾经关升，听依条荫补。通侍至右武大夫、正任防御使至刺史同曾经关升，每遇大礼未经关升，两遇大礼，并听荫补。宗室历任六考，虽非前项名色，亦许关升，内二考许用宫观岳庙及不厘务差遣。见从军曾立战功人关升荫补，听依旧法，无战功人非。」从之，仍令 令所修立成法。 
三月九日，考功郎官叶宏言：「昨准指挥令考功置大小使臣年甲簿，近来有年及七十以上之人赴部陈乞磨勘，或欲侥幸今冬郊礼奏荐，今欲将年及人于簿内本名用龊印云『淳熙六年校定到年及』，录示书铺，遇有陈乞磨勘关升，并不收接。及军班换官付身自来不载年甲，每遇磨勘，随意添减岁数。乞下军头司许从本部径于诸班直统制司将日前应军班换官人各具军分年月、乡贯、三代、年甲，逐一钞录，保名申部。如遇有换官人，亦乞依此先次具报本部，以凭置籍，编类拘籍。」上曰：「簿籍分明，则可革伪冒，可从所请。如是六十九岁以前该磨勘关升等人，已行申发文字到部。年已七十，并不许收接。」 
二十三日，吏部言：「淳熙令诸选人任不厘务差遣，如未颁降淳熙令之前罢任人，乞与依任岳庙人分别前后指挥， 
      
作考第收使。」从之。 
七月六日，诏：「路分都监、副都监职任与州都监一同。又在州都监之上，可听关升。其诸路总管、钤辖、州总管、钤辖、提刑、知州军准此。」以吏部言：「成忠郎武侁任福建路副都监，陈乞关升。本部照得关升指挥，即无一路兵马副都监之文。乞照考功及格法关升。」故有是诏。 
九月十六日，明堂赦：「选人先一任差遣未满，因避亲之类以理去官，第二任授岳庙或不厘务差遣已满，别注第三任，曾于限内陈乞通理，若作隔任，妨碍通理，可特许将第三任补满第一任，理为考第。」 
十二月二十一日，吏部郎中朱佺言：「考功编类大小使臣年甲置籍，诚足革弊。然各选凡遇参部，每陈乞一事，必须关会，前后重迭，行移繁冗，孤寒滞留。乞自今大小使臣参部，先送考功整会的实年甲，给据付本人，许令终身照用，庶免重迭会问。」从之。 
七年七月十八日，诏：「应百司出职人吏收使酬赏及磨勘转官，岁不得过两官。」吏部言：「出职人吏转官未有格。」上曰：「三省都录事收使酬赏及磨勘转官，每年不得过两官，其余百司出职人吏岂可过此数耶 」因有是诏。 
八年闰三月十七日，诏 令所于通判关升知州条内删去注文「堂除宫观听用一任，即不许理当实历」一十五字，却修入「宫观并不理任数」八字。先是，臣僚言：「本知县关升通判者必以实历，而自通判关升知州者乃或用宫观月日以为考任。 
      
乞诏有司，自今通判资序人必实历两任然后关升知州，其宫观年月并依岳祠例，不许收使。」故有是诏。 
九年十二月二十六日，吏部言：「从军人曾历正将以上差遣四考，及曾立战功，未经关升，离军后历外任，添差不厘务者非。(揍)[凑]及六考，方许关升。其不曾历任正将以上差遣，又不曾立战功，离军后须历立定名色差遣四考，方许通理在军考任二考，(揍)[凑]成六考关升。并外任人已历立定名色差遣四考，从军后任军中差遣二考，(揍)[凑]成六考，方许关升。其已历立定名色差遣二考，从军后再历正将以上差遣二考，及军中差遣二考，(揍)[凑]及六考，方许关升。」从之。以本部言：「昨降关升指挥，内不曾该载离军后通理在军考任及从军后通理外任月日。」故有是诏。 
十年七月十三日，诏：「曾任知州而为郎官卿监而复出为监司之人陈乞关升者，依两任无人荐举去处条例，特与免用举主，理为资序。」从臣僚请也。 
十九日，诏：「皇太子宫主管左、右春坊系是选授，令吏部特在内差遣关升。」 
十月二十日，吏部侍郎贾选言：「乞将二广申到选人、京朝官、大小使臣用考任关升。如已经本路运司公参之人，并照四川已得指挥一体施行。」从之。先是，绍兴十四年指挥：「四川选人、京朝官、大小使臣关升，其依条到部陈乞之人，如已经本路运司公参月日，缴出身大字保明申部施行。是时二广不曾该载。」故选及之。 
      
十一月十一日，吏部言：「选人任岳庙已有立定条法，不许理为考任，则京官亦合一体。(令)[今]措置条除见任宰执、台谏子孙任宫观岳庙差遣已有淳熙七年八月十一日指挥，特许理任外，欲将承务郎以上应曾任宫观岳庙及不厘务差遣历过月日，但理磨勘，不许理为资任。」从之。既而十一年五月二十四日吏部又言：「照对选人岳庙关升年月、京官初磨勘岳庙年月皆有指挥，分别前后。今来京官宫观岳庙关升年月未曾分别指挥，如在淳熙十年十一月十一日指挥以前之人许行收使，若在上件指挥之后自合遵守。」从之。 
十一年五月一日，吏部言：「乞将京官任知县在任成二考，不因罪犯偶因忧罢之人，与理当实历知县一任。照对本部京官在法虽知县资序人，须实历一任满，方合理当实历。其注文称『若在任未满二考改移，或寻医侍养，并不许理为一任』，即是两考实历，便合理当一任。今来承务郎以上官到部注授知县差遣，在任已成二考，偶因丁忧罢任之人，服阕之后再行参部。缘见今知县以三年为任，本部却将似此之人作不曾实历知县一任，复令止注知县差遣，委是未尽。」从之。 
十二年六月一日，吏部言：「知(阁)[合]门事张薿乞关升。照得张薿所历考任虽满六年，其历任差遣止有浙西副总管一任二考理名色考第外，有知合门事二考。照得元降指挥在内止有监仓场库务， 
      
后承指挥，在外路分都监、钤辖、总管、知州军差遣之人，许理当名色关升。今来张薿任知合门事，其元降指挥内虽未曾该载，缘知合门事职任非内外监当、路钤等差遣之比，今欲将张薿任知合门事二考理当名色关升。」诏特与放行关升。 
十二月十六日，吏部看详胡晋臣奏，许令宗室用厘务一任、不厘务四考关升亲民。先是，考功郎中胡晋臣奏：「窃见宗室关升旧法，历(雨)[两]任六考，不以有无厘务，年三十以上，许令升入亲民资序。至淳熙六年，始立定名色指挥，内宗室止许用宫观岳庙两考之外，仍须历厘务四考方得关升。窃详立法之意，本任之事，以观其能。然酒税务钱谷去处，已不许干与巡尉、马铺等差遣，又不许注射，且必欲以厘务限之，而无阙以处之，犹欲其入而闭之门也。今纵未能还旧法，令历一任厘务，许通用不厘务四考或更展二考不厘务通理八考，令升亲民，亦不为侥幸。」得旨，令吏部长贰看详闻奏：「窃详宗室选法差注止有排岸监作院、造船场、板木场监门厘务窠阙，皆注添差不厘务，少得任厘务考第及格之人。今来晋臣奏请，止令历一任厘务，通用不厘务四考计，令关升亲民。校之祖宗成法，考任即无冲改，比之未降名色指挥之前皆用六考不厘务，可以酌中，使其能者关升亲民，不为侥幸。」从之。 
同日，臣僚申请奏辟碍格法之人不许以成资理任。先是，臣僚言：「诸八 
      
路权注见阙而勘当应差者，所权月日听理为任。下文又云举辟官及虽不应注而注各已成资者准此。则不应辟而辟、不应注而注，各以二年成资者并听理任矣，不应注而权及二年亦听理任固也。惟是吏部格法，非初任、非有过犯、非已注差遣、非资序越等之人方该辟差，给降付身。今求辟者鲜有不碍格法，辟书之上吏部，虽已疏下，缘有考功理任之法多是藏匿省符，迁延岁月，以(资)待成资，遂其私计者。乞考功理任条令参照吏部格法，今后从辟之人，如系初任、曾有过犯，或已注差遣受朝廷付身，或资序越等者，虽已成资，不问替阙，皆不在理任之限，庶可以杜侥幸之门，一铨曹之法。」从之。 
十三年八月二十八日，吏部言：「欲将使臣校尉所得庆典减年，除住程应格外，并与对半收使，其佗恩赏不得援例。」从之。 
十二月九日，诏考功减守当官一人，私名二人。以司农少卿吴燠议减冗食，下 令所裁定，故有是命。 
十四年三月十五日，吏、刑部言：「令大理寺结绝公案批报，以革留滞之弊。」以考功员外郎郑汝谐申请吏部注拟磨勘、升改等事，并须截会刑寺有无过犯。缘大理寺人吏前后沿袭批报，至有将二十年前罪犯作未结绝见作公案在寺者，亦许将公罪笞作不见得该与不该取旨者。甚至于一州有失出入之罪，不问官员已满罢、已未到任，并作有一犯者，遂致吏部不敢 
      
放行。间有官员留滞数年，无所控告。照得淳熙九年大理卿潘景珪申请，乞将日前未结绝公案照明堂赦恩并行结绝，已奉旨依奏。今来本寺更不用此一项指挥，仍旧将经历年深罪犯批报。乞下大理寺照潘景珪元请，将淳熙十三年正月一日以前官员所犯，量其公私轻重，日下并行结绝批报，吏部施行，庶免留滞官员注拟、磨勘、升改。」从之。 
十五年九月十六日，诏：「永佑陵攒宫内外巡检理当名色关升，今后准此。」以浙西兵马都监杨曭乞关升，吏部言：「曭昨任攒宫内外巡检成二考替罢，当来所降名色指挥不曾该载，虽有申请到徐德荣指挥攒宫内外巡检比类诸路州军巡检理当名色关升，缘所降指挥内无今后比类收使之文，本部未敢施行。」故有是诏。 
十六年正月二十九日，臣僚奏请诸军承代之人更不施行相验年貌指挥。以户部侍郎、兼权吏部侍郎张杓言：「吏部侍郎右选昨自淳熙三年因臣僚奏请创造考功编类使臣年甲簿籍，以革减落岁数之弊。自干道八年诸军冒名承代者与退减补正官资，至淳熙七年都省批状指挥其年甲照应未退减改正前年甲施行。盖承代之人皆是以少承老，姑俾之从承代人年甲，庶年及不远，可革磨勘荫补之滥。至淳熙九年，本部申明画降指挥，如无以前年甲干照之人，遇陈乞磨勘，从本军次第结罪，主帅重加相验年貌保明， 
      
委无隐匿不实。如已离军，亦令本州岛及知通保明。臣以为冒名之人与之退减补正，固已为优恩，所承代者岂无元来年甲 若不从实供报，不与施行磨勘可也。今乃因其不报，许令从权相验保明，则是开其诈冒之路，然犹未尝许其有干照重行相貌也。近准枢密院批下兴元都统司保明到成忠郎程绘，镇江府都统司保明到保义郎陈进，皆是承代补正，径行貌验年甲具申。寻行检照簿籍，见得程绘、陈进其未改正以前年甲具有干照，即不应本军擅行貌验保明。今来程绘却减落一十三岁，陈进却减落一十一岁，乃知昨来申明貌验之说，其流弊必至于此。今照得冒名承代者尚有万五千人，若一一于其将年及之时径自貌验，减落岁年，以为磨勘奏请之地，其侥幸冒滥，何有穷极 乞应诸军冒名承代人并照应未递减改正以前年甲，从淳熙七年批状指挥，其淳熙九年申明貌验指挥更不施行。」 
十六年七月二十八日十六年：原稿旁批：「寄据《大典》卷一百九十三校补三字。」，考功员外郎杨经言：「选人在法前任令录、知令录，有职官举主三员，非今任停替者，候参选与文林郎。又条带官别领任与就任循正资序，谓迪功郎系判司簿尉任提刑司检法官之类。今准庆典指挥，应就任循转带行旧任之人，虽有资序，不同月日，并与通理凑作实考收使。本部见已施行外，其间却有非带官别领职任之人，到官止及两三月，该遇庆典、赦恩循转，后来已成三考，有举主三员，乞将迪功郎月日豁出，依上条循转。本部却未有施行
      
似此体例。」送部看详，本部照对：「选人系迪功郎任判司簿尉差遣，到官后该遇庆典，覃恩赏循转修职郎之人，如授修职郎之后已有三考，可作修职郎一任回关升。如不及三考之人，自合依见行条法。」从之。 
绍熙二年二月七日，权考功郎官陈士楚言：「进武校尉在职任人去岁该遇登极覃恩，合循一资，改转承信郎。缘在法不是军功、捕盗上用恩赏改转，其校尉上历过年月不许于承信郎上收使，所以似此之人不即陈乞覃恩循资。先用实历住程年月并理当公据，凑满五年，陈乞磨勘改转承信郎，俟后却用覃恩转承节郎，可以不坏校尉上所历年月，本部未敢放行。乞指挥应进武校尉在职任人该遇淳熙十六年二月四日登极赦恩，并合用覃恩改承信郎，却将二月四日以后历过校尉月日，与作承信郎参选月日起理，如此则不容侥幸，亦不使有觖望。」吏部指定：「照得当来覃恩转资无厘革年限，所以各人留下，未即收使。近承指挥登极赦与转官资，以二年满为限。过限陈乞，并不放行。今指定欲与量展半年为限，所有校尉实历在今来展限应满之前及二年六个月以上贴用，理当凑满年限之人，从条于校尉上先以放行磨勘。如在展限满日之后，实历不及二年六个月之人，自不许放行磨勘。其覃恩自合遵依展限，申明陈乞收使。」从之。 
九月一日，权发遣郢州任世安言：「京西一 
      
路六(部)[郡]之地，实与敌境相接，除襄阳府、均州、随州、光化军、房州五郡官吏任满皆有恩赏外，止余郢州一郡独无推赏之令。乞与照别路次边体例，特与放行恩赏。」诏依本路极边州军任满推赏。 
同日，吏、刑部言：「准指挥合门宣赞舍人依合门舍人例与理关升，令看详闻奏。照得淳熙六年二月十三日降名色指挥之后，使臣须要名色差遣四考，通历及六年放行关升，如是武举出身任合门舍人，并从专法四考与关升。本部自后即不曾将不系武举出身任合门舍人之人及合门宣赞舍人理为名色放行关升，伏乞照已降名色指挥放行。」诏：「合门舍人系是召试与依武举出身，放行关升。余依吏、刑部看详到事理施行。」 
庆元三年十月二日，诏：「选人初官所得关升职令状，比附经任人荐举改官状，到部日实时理作放散。」从右正言刘三杰请也。 
六年闰二月三日，诏：「见任宰执、台谏子孙宫观岳庙既已理为考任，许令用前宰相举状充职司。」 
十月十四日，吏部言：「选人历十五考以上，无赃私罪犯，不拘职司员数，有改官举主四员，与从减举主条法放行改官。」从之。 
嘉泰元年八月二十九日，诏：「新州县丞、司理、知录、推官、签判破格注授之人，许用五纸常员奏举改官。」以守臣滕安言：「新州水土恶弱，在法教授、推官、县令、录参系用举主二员改官，独破格县丞、司理、知录、推官、签判并系四纸 
      
常员，一纸职司。今乞仍旧用举主五员，与免职司。」故有是命。
 职官 宋会要辑稿 职官一一 审官东院 
     
宋会要辑稿 职官一一

审官东院
【宋会要】
淳化三年置磨勘京朝官院，四年改。又太平兴国中置差遣院，至是并入。在宣德门外西北廊。掌考校京朝官之殿最，分拟内外之任而奏之。知院事二人，以朝官充。书令史七人，掌舍二人。 
熙宁三年，分东西院。《玉海》五月丁巳二十八日，诏：「以审官院为审官东院，置主簿二人。」 
太宗太平兴国六年九月诏：「应在京朝官、京官宜差中书舍人郭贽、御史知杂滕中正、户部郎中雷德骧同考校劳绩过犯，铨量材器，堪何任使。候要人差使，令中书送贽等定差，具姓名申中书奏呈，并须尽公采访考校。如涉私徇，当加其罪。仍令贽等点检班簿，务令齐整。」 
八年六月，命刑部郎中杨徽之、库部员外郎孔承恭同考校京朝官殿最。 
雍熙二年四月，命右谏议夫夫、权御史中丞刘保勋同知京朝官考课。 
十月，命右谏议大夫雷德骧同知京朝官考课。仍令所差朝官、京官自今并具其人功过引见取旨。初，太宗谓宰臣曰：「朕亲阅班簿，择堪河北转运使者。而臣僚既众，不能尽识，亦不知其履行。自今可令引对，既得渐识群臣，可以择才委任，且使有官政者乐于召对，有事得以面陈，负瑕累者亦耻于顾问，惩恶劝善，于是在焉。」 
端拱元年六月，以左谏议大夫刘蟠同知京朝官考课。 
淳化四年二月，以考校京朝官院为审官院。 
五月，以翰林学士钱若水、枢密直学士刘昌言同知审官院。先是，置京朝官考课院，又别令校其殿最。至是并而为一，命若水等主之。 
十月，诏审官院：「自今初任京朝官，未曾历州县，不得拟知州、通判。」从翰林学士承旨苏易简之请也。 
至道元年十月，诏：「今后自广南回京朝官，须在任及二周年已上者即与两任近地，未满二年者只与一任。」 
</div>
    <div class="pagination">
<a href="宋会要辑稿_page887.html">上一页</a><span>...</span><a href="宋会要辑稿_page883.html">883</a><a href="宋会要辑稿_page884.html">884</a><a href="宋会要辑稿_page885.html">885</a><a href="宋会要辑稿_page886.html">886</a><a href="宋会要辑稿_page887.html">887</a><span class="current-page">888</span><a href="宋会要辑稿_page889.html">889</a><a href="宋会要辑稿_page890.html">890</a><a href="宋会要辑稿_page891.html">891</a><a href="宋会要辑稿_page892.html">892</a><a href="宋会要辑稿_page893.html">893</a><span>...</span><a href="宋会要辑稿_page889.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
