<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 63 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 63 页/共 1125 页
  </h1>
  <div class="content">
   茶、笔墨，各撰成谢恩诗上进，诏宣付史馆。 
六月十三日，新知建宁府程大昌朝辞奏：「窃见讲殿进读陆贽《奏议》，两日而彻一卷，异代谏语，亦蒙采录，古无前比。然臣愿有献。唐人以谏名世者，贽外，更有魏(证)[征]率皆主本仁义，而能发达事情。贽之所事者德宗，故其仁义为空言，(证)[征]之所事者太宗，故其仁义为实效。贽语如医家之脉书，阁于不试，则无效可考；(证)[征]书如良医，诊疗皆效，则其方药悉可循用也。乞宣取魏(证)[征]《谏录》，接续览观，则(失)[夫]德宗之所从失，与夫太宗之所从得，皆昭昭如白黑矣。」诏缮写进入。 
淳熙十六年二月十三日，诏讲筵所，依令用此月中旬，择日开讲。 
十四日，诏：「朕仰稽祖宗故事，开讲日可诏辅臣观讲。」 
十八日，讲筵所言：「皇帝初御经筵，合具奏，请点定讲读经史。」诏读《尚书》，读《三朝宝训》，接续东宫所讲《尚书》。 
五月十四日，讲筵所言：「见进读《三朝宝训》，今准指挥，合进读《资治通鉴》，即未审与《三朝宝训》相兼或相间进读 」诏《宝训》与《通鉴》间日进读。 
【宋会要】
      
光宗绍熙元年十月十二日，讲筵所言：「经筵见今进讲《尚书》将欲终篇。」诏再讲《春秋》。 
二十五日，权吏部尚书、兼实录院修撰、兼侍读郑侨等言：「臣等仰惟皇帝陛下，以天纵上圣之资，承寿皇亲传之统，道同舜禹，稽古为先。乃淳熙十六年二月二日，登大宝位甫涞日，命诹辰开经筵，续东宫所讲《尚书》。是月二十三日，御迩英初讲，用祖宗故事，召辅臣与观。自是只日，率以为常。间遇休假，亦特命讲。始自《无逸》，顾问咨访，玉音折衷，动与理会。讲《立政》，上曰：『《立政》一篇，大抵以用人为本。』胡晋臣言：『信任则不以小人参之。』上曰：『任则勿疑。』讲《君陈》『斯谋斯猷，惟我后之德。』上曰：『此乃万世人臣之龟鉴。后之人臣，多是沽名。』讲《君牙》『丕显哉文王谟，丕承哉武王烈，』上曰：『文王功业甚大，武王又能承之，可谓授受一道。』讲《冏命》『侍御仆从，罔匪正人』，上曰：『文武之圣，犹先辨邪正，则邪正诚不可(可)以不辨。』余端礼言：『古者人主，左右必择贤士大夫，不专用近习。』上曰：『左右近习能移人之性。』又曰：『士大夫进见有时，若左右近习，则朝夕亲近，所以能移人之性。』又曰：『邪正混淆，尤当深察。』讲《吕刑》，〔上曰：『《吕刑》〕一书，非有意于用刑，盖欲使人知畏而不敢犯。』绍熙元年十月二十五日终篇。 
      
臣等窃惟《尚书》一经，帝王轨范，陛下养德储闱，进讲是书，已至于再；临御未几，亟诏侍臣续业金华，遂究五十八篇之旨。臣尝于经筵奏事，蒙宣谕曰：『夫人幼而学之，壮而行之。朕在东宫时，每与诸儒讲论经理，至今颇得学力。乃知此事不可一日废。』臣等闻之，赞美一词。窃谓经曰『学于古训乃有获』，又曰：『念终始典于学』，陛下于此，可谓尊其所闻，行其所知矣。臣等不胜庆幸。乞宣付史馆。」从之。 
十一月七日，诏进讲《尚书》终篇，宰执、侍读、侍讲、修注官并特与转一官，本所官吏装界作依淳熙八年例推恩，其人吏依例不得过一十六人。内白身人与补进武副尉，仍不得过二名。余不该推恩五人，各支犒设钱五十贯文。诸色祗应人一十七人，支犒设一次。 
三年九月十六日，讲筵所言：「今来秋讲，据太史局申，宜用九月二十五日。」从之。先是，吏部尚书、兼侍读郑侨言：「二月开讲，止于重午，八月复开，止于冬至，着为定令。自时厥后，定令虽存，间以事妨，亦有春讲用三月，秋讲用九月，则渐失祖宗之旨。窃谓将来秋讲，自会庆重明节，北使到阙前后日分，皆有相妨。加以今岁初郊，习仪前五日，例是辍讲。若自八月开经筵，日数已是希少，设用九月，则愈少矣。乞诏有司，择日于八月上旬，则御迩英，庶几日分稍宽，可以仰副陛下从容访道、终始典学之意。」 
【宋会要】
      
《高宗皇帝圣政》、《孝宗皇帝圣政》二书，皆是两朝七十年间大政事，藏诸金匮。不惟盛德大业、醲化懿纲，一一所训式，而纪载明白，事理较然，观阅之闲，易于着心而入耳，固不侍讲理而后明也。欲望陛下以高宗、孝宗宫中读书定课为法，而 宁宗庆元元年正月二十一日，臣寮奏：「恭闻高宗皇帝谕宰臣赵鼎曰：『朕居宫禁中，自有日课，早阅章疏，午后读《春秋》、《史记》，夜读《尚书》。率以三 罢。』孝宗皇帝谕讲官周操曰：『朕在宫中，并无他用心，只是看经史耳。』大哉，皇祖之训!学有缉熙于光明，所谓贻孙谋而燕翼子者，盖必由于学也。仰惟陛下践祚之初，未遑他务，首开经幄，添置讲员，增益诸经，早晚两讲，不以崇高富贵为乐，而以盛德日新为念。臣去岁八月二日面奏讲学札子，陛下慨然垂听，出示讲官。越三日，宣召徽臣，玉音谕以悉行所奏。中外交贺，咸仰陛下念学之笃，根于至诚。盖二帝三王之用心，上继高宗、孝宗圣学之盛也。仰惟陛下日御经筵，固有定式，惟是暇日与退朝之际，皆是清间之燕，宫中庶务，必不上关圣怀。当此暇隙之时，稍思日课之学，如高宗、孝宗之训，定课式于禁中，庶几既有外朝讲读之勤，又有内廷课学之益。恭 
      
复以《圣政》之书专为宫中课程之学，下秘书省缮写两朝《圣政》二书，留寘日所御殿，日阅数条，以为定式。详其施置之美意，法其政事之修明，熟味细观，再三紬绎，积日累月，不踰定课，则两朝《圣政》之书，尽毕观览，良法美意，皆在陛下胸中。出而见诸政治者，将自合而无间矣。此其事不劳，其道易行，而其 必至者也。臣拳拳爱君，愿 圣学，惟陛下财幸。」诏从之。 
四月二十五日，权工部侍郎兼知临安府钱象祖言：「仰惟国家圣圣相承，莫不锐情经术，博考古今，参稽洽要。逮高宗皇帝当艰难再造之日，亦不忌贻训，常诏侍从官遇住讲日，轮进故事，俾从臣时得以前代及本朝之事有关治体者，述录以闻。虽汉世祖之投戈讲艺、息马论道，不是过也。恭惟陛下以天纵之资，留意圣学，粤自龙飞九五而来。益加圣心，崇尚儒臣，访求治道，日御经筵，靡间寒暑。虽于旧制罢讲之时，犹日讲不辍。缉熙光明之盛，度越前古。惟是侍臣所进故事，以绍兴之制，系于住讲日，依讲筵日分，以次轮进。今讲筵既无住讲日分，有司遂未举行。窃谓所进故事，皆摘取切近时务、足以观省者，以为规益。或以古语而明令，或以往事而申鉴，非徒为多闻也，讵可废而不举哉 欲望圣慈特降睿旨，自今虽非住讲日分，亦令侍从官从旧制轮进，庶几古先之成续、列圣之良规，时得以彻闻聪听。不惟有以副 
      
升下博询广问、孜孜不倦之意，而且俾侍从之臣咸得输忠效美，以罄爱君忧国万一之诚。实非虚文，不为小补。」诏从之。 
十月十七日，太中大夫、试吏部尚书、兼实录院修撰、兼侍读叶翥，中奉大夫、权兵部尚书、兼侍读张叔椿，通奉大夫、御史中丞、兼侍读何澹，太中大夫、守尚书户部侍郎、兼修玉牒官、兼侍讲袁说友，朝议大夫、新除刑部侍郎、兼侍讲黄艾，朝奉大夫、试右谏议大夫、兼侍讲李沐，朝请郎、试国子祭酒、兼权兵部侍郎、兼侍讲杨大车巂去，朝散大夫、行殿中侍御史、兼侍讲黄黼，朝奉大夫、行右正言、兼侍讲刘德秀言：「内侍王德(兼)[谦]白札子，得旨宣谕侍读、侍讲等，自今后晚讲，各要讲解义理，引古证今，庶不为文具。若只读过，恐无益于事。请具知委回奏。翥等除已遵依圣旨外，尝于十一日早讲毕，同班面奏讫，乞宣付史馆。」诏从之。 
十二月七日，诏：「自今已后，如遇开讲，只日，早一讲，晚两讲，一读；双日，止晚讲，两读、两讲。如将来遇垂拱殿坐，双只日并晚讲，免早讲。不系开讲之时，除假、故外，并特晚讲，依旧两读、两讲。 
庆元五年四月二十七日，通义大夫、权礼部尚书、兼实录院同修撰、兼侍读黄由札子奏：「臣恭惟陛下天资(浚)[睿]明，圣意冲澹，肃御经殿，朝夕讲说。虽祁寒盛暑，亹亹忘倦。此尧之日行其道、汤之日新厥德、成王之日就于学也。比者，讲官进讲之次，尝颂仁祖圣语，以(剌)[刺]诗乱世之事为监戒， 
      
讲读敷演，未尝讳避。陛下恪遵成宪，即赐允俞。至今臣子得以肆言无忌，而陛下每每倾听不厌。臣以谫薄，备数进读《资治通鉴》，自接续汉宣帝之后，至世祖建武之十二年。每同读官，得以管见援引敷奏，不敢缄默。然臣窃观《通鉴》正本计二百九十四卷，所记兴君谊辟与中才庸主之事， 有可法，亦有可戒。今进读节本，类多芟摭，为进士科举计。其间急政要务，关于君子小人进退用舍之际、天下国家安危理乱之机者，或阙不载，甚非所以广聪明而示龟鉴也。宣帝五凤三年，张敞请明饬郡国挟诈伪；元帝竟宁元年，候应奏罢边备设置戍卒；成帝河平二年，胡三老等讼王尊之冤，以指(纔)[谗]贼之罪；哀帝建平二年，扬雄等论鼓妖之异，以明听失之象。凡此等事，或切于吏治，或熟于边防，或系于国是，或兆于天变。考之节本，一切遗轶。甚至当时阉寺小人恃权挟术以误人家国者，乃复略焉。宣帝本汉英主，弘恭、石显信任非才，自是基祸于后。至元帝时，大为欺罔。有如宫门不可夜开，自有着令，显恐左右间已，取一信以为验，辄先自白请，使诏吏开门，故投夜还，称诏开门。入后，虽有上书告显，而颛命矫诏之奏遂不得行。是托信以济其诈也。而元帝不之悟，由是奸谋阴计，诡秘百端，小夫憸人，党友交结，于时民间，有『牢邪石邪，五鹿客(夜)[邪]』之歌。此在《通鉴》中最为要切，可以为后世戒者，而节本不载。 
      
臣自去冬进读，殆及半岁，其泛然无益，不足勒乙览者，既不敢有所删削；至关系治体，可以为规警者，复不敢有所增益。以陛下讲学日勤，顺考古道，而臣悠悠岁月，塞责目前，读得不读失，读存不读亡，或尽如本朝赵抃之论，岂不负陛下细旃之意哉!陛下始初践祚，深以宗社大计为重，如王德谦之积奸稔恶、怙势邀宠，殆与弘恭、石显无异。陛下奋发英断，窜投远方，天下竦然，咸服陛下之刚明。而臣遭遇最蚤，窃窥陛下识度昭晰，其于小人情状，灼见有素，固不待罪衅满盈而后知也。盖臣甲寅之夏，执经潜邸，同列或在告，或丐外，独臣朝夕得侍陛下左右。时孝宗圣躬违豫、太上亦以疾不得以时问安。宰辅寡谋，仓皇无策。臣尝罄竭愚虑，谓孝宗诒谋燕翼，垂诸子孙，休戚一体，太上以疾未出，陛下即孝宗之长孙，盍谓于太上躬往省侍。于是具札闻奏，得前旨诏，陛下即日过宫。(奏)[诏]下之时，臣犹在讲席未退，陛下欣喜踊跃，更衣趣驾。而王德谦时为都监，辄为间言，妄立异说，执留省札久之，谓当审奏，抑陛下不得前。臣正色力争，德谦坚持不下。臣又得省札，乃太上亲旨。子持父命，亟当钦承。德谦何见，敢迩稽违!陛下天日熙烛，怒其言为非，而以臣言为是，断自圣意，随即登车。仍令臣留邸，以问安之回。德谦迫不获已，勉强从往，而愤怒偃蹇，形于色辞。盖其无君无亲之心、大奸大恶之态，固已发露于此矣。陛下祗见孝宗，赐坐移时，告语慰藉，不一而足。自是 
      
日往省问，率以为常。向使陛下明断不果，德谦之言或入，则孝宗爱孙之怀、太上命子之意，与陛下事两宫之孝诚，讵能彰着于天下后世哉!是事始末，惟陛下实能轸记，而廷臣所未知，国史所未载。臣隐而不言则有罪，故臣因论进读《资治通鉴》，辄并及之。臣窃谓德谦之奸欺，甚于弘恭、石显，而陛下之明断，非元帝所能及。继今进读，止用节本，而汉、唐间所以贻祸于此曹者，不获彻闻。则是奸邪之谋，不惟可以取信于当时，而亦可以肆欺于后世，臣实惧焉。臣闻神宗制《通鉴》序文，有曰：『荒坠颠危，可见前车之失；乱贼奸宄，厥有履霜之渐。』欲乞诏许读官径将《通鉴》正本择其要切，反复进读。凡自昔君子小人进退用舍之际，天下国家安危理乱之机，该载日月，具以时闻。间有泛然无益于治体者，则削去之。仍乞下臣札子，宣付史馆，登记潜邸省侍孝宗始末，使千万世知陛下之孝德不可及，小人之奸谋不可欺。实宗庙生灵之福也。」诏从之。 
嘉泰元年十一月三日，朝请大夫、试尚书礼部侍郎、兼权礼部尚书、兼给事中、兼实录院同修撰、兼侍读费士寅，中奉大夫、试尚书礼部侍郎、兼直学〔士〕院、兼实录院同修撰、兼侍读陈宗召，新授中大夫、试尚书兵部侍郎、兼侍讲赵介，太中大夫、中书舍人、兼侍讲万锺，朝请大夫、行殿中侍御史、兼侍讲林采，朝散大夫、行右正言、兼侍讲施康年札子奏：「臣等恭惟皇 
      
朝家法，以亲近儒臣讲论经义，商较古今，为求治之本。列圣相承，所守一道。典学之勤，盖汉、唐贤君所莫能及。然考之故实，皆二日一开经筵，率用双日一读一讲。惟仁宗皇帝自干兴后，只日亦或讲说，而亦未以为常也。皇帝陛下至诚天纵，好学不倦，自登宝位，双日只日，咸御经筵，两读两讲，《宝训》、《通鉴》、《诗》、《书》、《礼记》、《春秋》、《语》、《孟》，分日更进，率以为常。每当讲读，凝神审听，诸儒之说，间有理到词达，足以发明微旨，默契圣心者，必首肯意受，喜见天颜。或诵说之多，至漏移十数刻，亦未尝有倦色。盖自昔帝王好学之诚笃不厌，未有如今日之盛者也。《孟子》一书，自绍熙五年八月十七日，诏续潜邸所讲之章，至今年十一月三日讲彻。臣等窃惟孟子之道，大抵先义后利，教民孝悌力田，使之不饥不寒，为王道之本。此二帝三王所以君天下者。而当时之君，乃以其说为迂阔。又以距杨、墨，放淫辞，使邪说者不得作，以着孔子之道为已任，此禹、周公、孔子三圣人所以善天下者。而当时之人，乃以其说为好(辨)[辩]，则其不遇亦已甚矣!今陛下于千载之后，乃好其道，讲明其书，举其言而措之天下，崇俭约，省徭役，捐帑廪，以厚民力；辟邪说，距诐行，放淫辞，以正人心，一政一事，无非取诸其书。然则孟子之言，虽不用于战国之君，而见用于陛下；孟子之道，虽不行于当时，而实行于今日也。臣等陋学谀闻，充员讲读，式际 
      
休嘉，不胜庆幸。欲望圣慈宣付史馆。」诏从之。 
开禧元年正月二十三日，朝请郎、试兵部尚书兼侍读张泽，中大夫、权礼部尚书、兼同修国史、兼实录院同修撰、兼侍读萧逵，太中大夫、守吏部侍郎、兼同修国史、兼实录院同修撰、兼直学士院、兼侍读颜棫，朝请大夫、试中书舍人、兼侍讲陆峻，朝散大夫、权尚书刑部侍郎、兼侍讲、兼中书舍人杨炳，朝奉大夫、侍御史、兼侍讲林行可札子奏：「臣等近于十二月十三日恭侍经幄，因奏陈民间望雪甚久，陛下精祷通天，加之前日颁诏改元，推行宽大之泽，百姓 舞，和气感召，瑞雪应期，速若桴鼓。更愿陛下益加兢业，畏天爱民，茂宗社无穷之福。臣等又奏，陛下当隆冬雪寒之时，不辍讲诵，仰见圣学无倦，盛德日新。臣等一介寒儒，获际休明，实千载难逢之会。皆蒙陛下嘉纳。臣等拳拳愚衷，欲望圣慈特降睿旨，下臣等所奏宣付史馆，昭示将来。臣等不胜幸甚。」诏从之。 
嘉定元年三月十一日，资政殿大学士、中大夫、提举万寿观、兼侍读赵彦逾，通奉大夫、守吏部尚书、兼翰林学士、兼修国史、兼实录院修撰、兼侍读楼钥，宝谟阁学士、太中大夫、充湖北京西宣抚使、兼侍读宇文绍节，中大夫、权兵部尚书、兼修国史、兼实录院修撰、兼侍读倪思，朝奉大夫、试尚书礼部侍郎、兼直学士院、兼修玉牒官、兼侍讲章良能，朝散大夫、试中书舍人、兼侍讲蔡幼学，朝奉 
      
大夫、试右谏议大夫、兼侍讲叶时，朝奉郎、殿中侍御史、兼侍讲黄畴若，宣教郎、试起居郎、充奉使通谢使许奕，朝议大夫、起居舍人、兼太子侍讲陈希点札子奏：「臣等仰惟皇帝陛下，锐情经术，退朝暇豫，再御迩英，隆冬祁寒，曾弗少怠。多闻建事之效，固已度越前王矣。迨兹更化，又令权寝他经，专一以《诗》进说，尤见圣心急于究闻三百五篇大义。温颜访逮，命之坐讲。章句虽多，垂听不倦，遂卒金华之业。宣召宰辅，同豫荣观，甚休甚盛。臣等猥以未学，获备讲读之职，无所发明，积怀愧惧。窃惟三代而下，人主号为尊尚儒术，莫如汉之武帝、唐之太宗。武帝表章六经，然好大喜功，失于多欲。太宗严访儒生，然内多 德，人得以议。诚未有如陛下，始终惟一，笃学而力行者也。夫《诗》之美(剌)[刺]，关系治忽，文、武王业之所由兴，幽、厉主业之所由替，与夫持盈拨乱，治内治外之规模，不可为后世法。陛下深明六艺，夫岂效经生学士，区区于多识鸟兽草木之名 盖欲本之修身、刑之齐家，极于美教化、移风俗，是以施为注措，莫不有得于《诗》。敬畏天戒，则不识不知，顺帝之则也。遵守成宪，则不愆不忘，率由旧章也。《下武》继文，于以尽其孝。《行苇》忠厚，于以广其仁。夙夜敬止，于以致其勤。奉养有节，于以示其俭。不谏亦入，则从善为甚速。见晛曰消，则去邪为甚易。戒政多如雨，则威福自已。惩巧言如流，则听断惟精。险诐私 
      
谒，不行于宫庭，《关雎》之美着焉。振振信厚，皆显于公族，《麟趾》之化行焉。诛鉏元凶，所以惩尹氏之专于秉国；登进耆旧，所以藉老成之重于典刑。《棫朴》能官，而髦士休宜；《菁莪》乐育，而英才并出。至若有常立武，而得卫中国之道；不陨厥问，而得御夷狄之术。劳来还定，而鳏寡不失其所。叙情闵劳，而将士咸乐为用。凡此大政数十，虽陛下天资高明，动与理合，然实稽古典学之力也。盖《诗》进讲，始于陛下登极之初，绍(兴)[熙]盛美，若不能备述始末，登载简策，传示万世，则为有罪。谨具札子奏闻，伏望圣慈宣付史馆。」诏从之。 五年甲寅八月，终于嘉定改元戊辰三月。日就月将，缉熙光明，陛下既得之矣。维天之命，于穆不已，文王之德之纯，纯亦不已，抑臣等愿陛下加之意焉。臣等遭逢明时，亲 
嘉定二年十一月十六日，朝议大夫、权礼部尚书、兼侍读章颍，朝散郎、试尚书吏部侍郎、兼侍读许奕，朝议大夫、试尚书吏部侍郎、兼直学士院、兼侍读蔡幼学，朝奉大夫，侍御史、兼侍讲陈晦，朝请大夫、行左司谏、兼侍讲刘 ，承义郎、右正言、兼侍讲黄中，朝奉大夫、起居郎、兼国史院编修官、兼实录院检讨官、兼太子右谕德曾从龙，承议郎、起居舍人、兼权直学士院留元刚札子奏：「臣等仰惟陛下天纵之圣，冠于百王，日新之德，光于四表。自履大位，虽万几之繁，日亲听断，然犹逊志于学，祁寒盛暑，不废讲读。固尝下 
      
明诏，增讲员，训辞丁宁，务求多闻之益。前乎此，未有晚讲，自陛下始行之；前乎此，未有坐讲，自陛下始行之。书之国史，为法来世。每御殿(惟)[帷]，诹诸经，以究治忽之原；访诸史，以(凿)[鉴]得失之迹。因古验今，形于天语。辞简理到，臣下叹服。至于法先王、由旧则，业业乎累圣之重规。向者进读《三朝宝训》既终，继以《两朝宝训》。其后终篇，有司以他书为请，诏读《高宗皇帝圣政》。至于嘉泰三年之四月，凡六年而后六十卷之书毕陈于冕旒之前。仰惟高宗皇帝圣学高明，神武震耀，中天立极，再造王室，枢机阖辟之运，与天地同其功，殆非常情之所能窥测。三十六年之治，利泽施四方，仁风翔海表，天下固已颂而歌舞之。而明明之庙谟，赳赳之雄断，料敌制胜之方，保大定功之略，大纲小纪，详法略则，规天条地之绩，声金振玉之妙，略见于此书。陛下临政愿治，动循丕矩，对扬休烈，观省不忘。其与商宗之鉴成宪、周王之酌祖道，盖异世而同符。臣等欲望圣慈宣付史馆。」诏从之。 
嘉定五年九月十四日，中大夫、新除吏部侍郎、兼中书舍人、兼同修国史、兼实录院同修撰、兼侍读俞烈，朝请郎、试中书舍人、兼修玉牒官、兼侍读范之柔，承议郎、殿中侍御史、兼侍讲徐宏，朝奉郎、左司谏、兼侍讲郑昭先，朝奉郎、右正言、兼侍讲董居谊，朝请大夫、试国子祭酒、兼国史院编修官、实录院检讨官、兼侍立修注官刘爚，朝散大夫 
      
、守太常少卿、兼国史院编修官、兼实录院检讨官、兼侍立修注官刘弥正札子奏：「臣等仰惟陛下绍隆圣祚，祗遹先猷，稽古用贤，谨守一道。不迩声色，不事观游，而政机余暇，日延儒臣，讲论经理，进读史事，凝神静听，间形商榷，敷畅经旨，曾无倦容。此虽舜之好问、禹之拜言、汤之又日新、成王之光明缉熙，不是过也。惟昔三圣，成《易》一经，羲画、文重，具三才变通之体；周情、孔思，扶百世纲常之宗。岂浅知之可窥，俟上圣之复起。惟我皇家，列圣相承，右文尊经，以为家法。考之故实，皆二日一开经筵，率用双日一读一讲。独仁宗皇帝于庆历二年进讲《周易》，而自干兴以后，(双)[只]日亦或讲说，未以为常也。陛下睿谋天纵，圣德日新，猷训是承，专法仁祖，取《易》一书，昼诵夜思。复延经生，诵说紬绎。盖昉于嘉泰改元之冬，迄今十有二载。宸衷惕厉，锐情经术。日讲二卦，虚心正守，端拱以听，昼漏下或十余刻，不懈盆壮。讲官敷绎，有契圣心，间形褒拂，以示激厉。臣等至愚，仰窥圣运，垂衣拱手，间发英断，则《干》之时行也；圣化聿新，崇俊去邪，则《丰》之日中也；清心寡欲，行不踰矩，则《大壮》之非礼勿履；发政施仁，与民休息，则《无妄》之对时育物；不绝邻好，益严边备，则得《师》之中吉；垂意臬事，不惮详覆，则得《贲》之无敢折狱。天造神断，雷厉风飞，无非《大易》之妙用。而犹日开经闱，欣闻讲绎，有若饥渴。昔孔子读《易》，韦编三绝。圣人 
      
穷而在下，以明道传后为己责。遂穷日力，不惮讲席。今陛下贵为天子，日亲万几，而听断之隙，有似于孔圣之穷经析义。圣王相去千有余岁，而尊经乐道，若合符节。臣等末学谀，闻充员讲读，获际休嘉。臣等不胜大愿，欲望圣慈宣付吏馆。」诏从之。 
嘉定七年十月十三日，朝议大夫、权刑部尚书、兼修玉牒官、兼侍读范之柔，朝奉郎、试中书舍人、兼国史院编修官、兼实录院检讨官、兼侍读石宗万，朝奉大夫、殿中侍御史、兼侍讲应武，朝请郎、右正言、兼侍讲黄序，朝议大夫、试国子祭酒、兼国史院编修官、兼实录院检讨官、兼崇政殿说书、兼权工部侍郎徐应龙，朝议大夫、起居郎、兼国史院编修官、兼实录院检讨官、兼侍读、兼权礼部侍郎李，朝散郎、守起居舍人、兼玉牒所检讨官、兼权直学士院、兼太常少卿真德秀札子奏：「臣等伏读《两朝宝训》，仁宗皇帝命丁度等讲《春秋》终篇，圣语有曰：『《春秋》所述，皆前世治乱，敢不鉴戒』 仰见祖宗学于古训，施于政理，于《春秋》一经，尤所加意。恭惟陛下以天纵之资，茂日新之德，恪遵家法，勤御经帷。比年以来，荐彻篇帙。今麟史告备，载举盛仪。窃惟周辙既东，疆国分列，治世之经莫举，尊王之旨不明。此书一立，惩劝善恶，扶植名分，岂惟二百四十二年之行事 其所以建民极而正人心者，虽数千百年犹赖之。是宜渊衷洞究、玉音涣发，深有取于明君臣之义。猗欤盛 
      
哉!前圣述作之心，异世同符。先朝宪章之美，重规迭矩。窃尝敬考岁月，接续龙潜研精之素，起于绍熙五年之仲秋，从容燕闲，务学之勤，迄于嘉定七年之良月。紬绎之久，则所得益闳；体察之深，则所施不紊。运量酬酢，左右逢原。君道之所以昭明，治功之所以超越者，不在兹乎 臣等猥以非才，备员讲读，获际休嘉，不胜庆幸。欲望圣慈宣付史馆。」诏从之。 
嘉定九年三月二十五日，朝散郎、试兵部侍郎、兼中书舍人、兼同修国史、兼实录院同修撰、兼侍读石宗万，朝请大夫、试右谏议大夫、兼侍读应武，中大夫、权吏部侍郎、兼同修国史、兼实录院同修撰、兼侍读徐应龙，朝奉大夫、行殿中侍御史、兼侍讲黄序，朝散郎、试秘书监、兼国子祭酒、兼国史院编修官、兼实录院检讨官、兼崇政殿说书袁燮，朝议大夫、起居郎、兼国史院编修官、兼实录院检讨官、兼枢密副都承旨赵汝述，朝议大夫、军器监、兼玉牒所检讨官、兼权检正、兼侍立修注官聂子述言：「仰惟陛下宸衷渊靖，趋向纯一，留神典学，延纳儒绅。自登宝位，行历二纪，就将缉熙，久而弥笃。粤从双日只日，咸御经筵；晚讲坐讲，创为定制。至于凝虑审听，喜见天颜，商榷大义，玉音涣发，前后见于史臣之登载者，固不止于屡书特书而已也。远而帝王之经藉，近而祖宗之家法，以次讲读，兼举无遗。自《三朝宝训》终篇三：原作「二」，据本卷前嘉定二年十一月十六日奏改。，而轲书继之；自《(二)朝宝训》终篇，而鲁语 
      
继之。嘉定以来，《诗》首告备，而《高宗圣政》随竟宝帙。《易》既卒业，而《孝宗圣政》载毕瑶篇。若《春秋》说事，则又近在甲戌之良月也。越丙子季春，《书》复以彻章告。夫尊经盛典也，而史不绝书；彻章旷仪也，而靡岁不举。凡斯文之所以起兴，群目之所以动荡，声诗之所以声美，耀简册而传方来者，实汉、唐以来之所未有也。以至燕衎之私，屡见于石渠之庐；匪颁之式，迭至于迩臣之室。尤为熙朝之盛事，猗欤休哉!臣等窃惟《尚书》一经，实为人主轨范，尧、舜、禹、汤、文、武之行事，如指诸掌。陛下研精覃思，有年于兹，固已举坦明之制，合前后之揆矣。迩者讲官得旨，灼趱敷奏黼扆之前，圣语有云：『典谟训告之书，朕留意已久。尧言宣布，一词称赞。』窃谓陛下游神艺圃，潜心圣域，诚非分章摘句，泥纸上之言，事口耳之末也。盖尝蠡测管窥，仰观圣运，如精一之旨，传之尧舜，俭勤之德，无间大禹。不迩声色，不殖货利，则与汤之检身者无二道。谨庶狱而无游畋，建皇极而无偏党，则与文武之忧勤者无两心。岂非平时留意之久，其效遂至是乎 臣等闻伊尹之告太甲曰：『终始惟一，时乃日新。』传说之告高宗曰：『念终始典于学，厥德修罔觉。』惟陛下谨终始如，自强不息，则高明光大，悠久无疆，将与天地同其德矣。臣等不胜大愿，欲望圣慈宣付史馆。」诏从之。 
十一年三月二十六日，太中大夫、守尚书吏部侍郎、兼修玉牒官、兼侍 
      
读徐应龙，朝奉大夫、新除尚书礼部侍郎、兼同修国史、实录院同修撰、兼侍读袁燮，朝请大夫、试右谏议大夫、兼侍读黄序，朝奉郎、殿中侍御史、兼侍讲李楠，朝奉郎、右正言、兼侍讲刘棠，中奉大夫、行起居郎、兼中书门下省检正诸房公事、兼玉牒所检讨官、兼权工部侍郎聂子述，朝散郎、行起居舍人、兼国史院编修官、兼实录院检讨官、兼太子侍读宣缯言：「仰惟皇帝陛下，天资冲澹，惟性高明。日御讲筵，就学不倦。经籍奥义，以次咨访，罔有逸遗。自庆元戊午，至嘉定丙子，凡十彻章。虽商高宗典于终始，周成王学有缉熙，殆不是过。猗欤懿哉!甚盛德也。厥今《通鉴》进读，复告讫篇，非汲汲皇皇，畴尧臻此!緬惟是書之作，昉我英宗，命司馬光論次於中祕，起周威烈，下竟五代，研精極慮，窮竭日力，久迺克就，卷帙曠分，綱目井列，不但 擷故實而已，蓋將便清燕之觀，示元龜之鑒也。裕陵钦承先志，宠以序文，谓『天人相与之际，休咎庶证之原，威福盛美之本，规摹利害之效，良将之方略，循吏之教条，于是悉备。』显谟大训，炳若日星。诏燕后人，永永无斁。陛下笃意此书，肆命劝诵，其闻善可为法、恶可为戒者，或关宸听，有悟圣心，涣(法)[发]玉音，动与理会。前后侍臣之言，钦聆敬孍，不一而足。维庆元乙卯二月，实始启帙，除东西魏、陈、隋及五季渎乱之事，有旨不读，自余纪载，弗怠幡阅。逮嘉定戊寅季春，遂底终篇。 
      
陛下稽古之懋、典学之勤，可谓同符祖宗，有光帝王矣。昔唐开元中，日选耆儒侍读，以质史籍疑义，然而锐始怠终，徒文亡实。秉史笔者，犹且特书，以为美谈。矧陛下历览前代兴亡理乱之故，尊所闻，行所知，首末惟一，顾可不登之汗简，以诏万世 欲望睿慈宣付史馆。」诏从之。 
十二年五月十三日，通议大夫、权刑部尚书、兼修玉牒官、兼侍读徐应龙，朝散大夫、试尚书礼部侍郎、兼同修国史、兼实录院同修撰、兼侍读表燮，朝请郎、新除右谏议大夫、兼侍讲李楠，朝奉郎、新除殿中侍御史、兼侍讲盛章，朝请郎、新除右正言、兼侍讲胡卫，朝散郎、试秘书监、兼国史院编修官、兼实录院检讨官、兼崇政殿说书柴中行，朝奉郎、新除起居郎、兼国史院编修官、兼实录院检讨官扬汝明，朝奉郎、新除起居舍人、兼国史院编修官、兼实录院检讨官李安行言：「仰惟陛下，天纵之圣，议挹弗居，日就之功，缉熙不已。粤自临御以来，锐情经术，垂意史传。凡三五帝王学聚问辨之方，暨历代兴(忘)[亡]理乱之迹，亦既洞究其颠末，而深造其渊微矣。比岁记注之臣，欲以上 聪明，复取先朝讲官范祖禹所进《帝学》一编，续以五宗之懿，厘为十卷，仰尘乙览。顷因《资治通鉴》彻章，有旨以是进读。圣心亹亹，咨阅靡殆。乃嘉定乙卯仲夏，实竟其帙。自非陛下典学之诚，有加无已，畴克臻此 钦惟元佑更化，作新之治，符靖始初，清明之 
      
政，无非皇皇汲汲之所繇致。高宗、孝宗若稽于古，高明光大之效，尤极其盛。今观三圣学问之精微，诸儒讲说之本末，是书所载，炳如日星。臣等进读之次，陛下穆垂天听，莫不心领意会，抑亦尊所闻而行所知矣，岂但虚文而已哉!昔傅说之告商高宗曰『王人求多闻，时惟建事，学于古训，乃有获。』又继之曰：『监于先王成宪，其永无愆。』陛下学于古训矣，而复以五宗之家学为法，是则监于成宪之谓也。视商之贤王，真可齐休匹美。逮兹彻卷，固宜纪诸汗简，以侈万世之传。臣等劝诵罔功，迭睹盛事，不胜庆幸。欲望睿慈宣付史馆。」诏从之。 
十四年十一月十八日，太中大夫、试工部尚书、兼修玉牒官、兼侍读叶时，朝请郎、试尚书吏部侍郎、兼侍读盛章，朝奉大夫、试尚书礼部侍郎、兼同修国史、兼实录院同修撰、兼侍读杨汝明，朝请大夫、行殿中侍御史、兼侍讲张攀，朝请郎、左司谏、兼侍讲张次贤，朝请郎、右正言、兼侍讲龙盖卿，朝请郎、守起居郎、兼国史院编修官、兼实录院检讨官杜孝严，朝奉大夫、起居舍人、兼国史院编修官、兼实录院检讨官、兼权直舍人院程珌言：「窃谓圣学无倦，固治道之所当先。皇祖有训，尤圣学之不可后。商宗学于甘盘，其永无愆，必监先王成宪。成王学有缉熙，其养天下，必酌先祖之道。盖近承家法，皆易知而易行。视泛稽于古昔，又不侔也。仰惟皇帝陛下，德冠百王，绍休列 
      
圣，聪明本于天纵，兢业着于日行。垂精艺文，笃意学问，万几之暇，惟求多闻；一日之间，至勤再讲。诹经读史，尊道崇儒，博考前代或得或失之原；以为今日可戒可法之鉴。自复大宝，逮今二十八年，日月就将，一诚不斁。至于仰绳祖武，率由旧章，凡典之昭垂，益加意于省览。初读《五朝宝训》，继以《高宗皇帝圣政》，又继以《孝宗皇帝圣政》，皆已终篇。惓惓圣心，复欲参稽高宗皇帝之《宝训》，及诏攸司，自嘉定六年十(二)[一]月三日进读。阅八年，而七十卷之书篇帙毕陈，亦已尽经睿览。(逮)[建]炎、绍兴之圣治，条贯统纪，皆备见其始终。尊闻行知，实为大训，信无负高宗皇帝贻谋燕翼、启佑后王之意矣。臣等窃观高宗皇帝以神武之资，履艰厄之运，身济大业，光启中兴。仁足以兼覆夷夏，明足以洞烛忠邪，勇足以成戡定之功，刚(则)[定]以大自强之德。宵衣旰食，三十六年，立政用人之要，料敌制胜之谋，裕民足国之方，御外理内之策，大纲小纪，详法略则，炳如日星，皆聚于《宝训》一书。陛下以圣继圣，骏惠先猷，不但观省之克勤，每思尊奉而唯谨。重熙累洽，根本于兹。商宗监成宪而永无愆，成王酌祖道以养天下，讵容专美于古先 臣等猥以 庸，充员讲读，复有际遇，何补圣明。惟知归美报上，出于诚实，不容自默，用敢奏闻。欲望圣慈宣付史馆。」诏从之。
 崇儒 宋会要辑稿 崇儒七 观赏观赏：眉批有：「帝系、」「帝治观赏」字样。 
      
观赏观赏：眉批有：「帝系、」「帝治观赏」字样。
【宋会要】
      
太宗至道三年九月四日，御滋福殿，召辅臣观《西鄙地图》，历指山川堡壁，曰：「朕已令屯兵于内地州郡，而简其闲冗，冀以省费，而息关辅之民也。」先是，命左藏库使杨允恭、崇仪副使窦神宝、合门祗候李允则，乘傅(传)视山川郡县形胜，以图上焉。 
真宗咸平四年十二月二十日，御龙图阁，召辅臣观太宗皇帝草、行、飞白、篆籀、八分书，及阅古今〔名〕画；移御崇和殿，阅张去华所著《元元论》及《国田图》。帝曰：「经国之道，必以养民务穑为先。朕常冀边鄙稍宁，兵革粗息，则可以力行其事，富庶吾民矣。」 
六年十月三日，(对)辅臣于龙图阁，观种放《山居图》。放别业在终南山，聚徒讲学，性嗜酒，常种秫自酿，林泉之景，颇为幽胜。时帝遣使携画工图之而观焉。 
景德元年十二月五日，召辅臣于龙图阁。观契丹礼物，国母所致御衣缀珠银貂鼠裘、细锦刻丝透背合线、御绫罗绮纱縠御样，皆百匹，金银饰箱缄之；果实、杂礝、腊肉凡百品，贮于栋棂器；水精鞍勒、新罗酒、青白盐。国主所致戎器宾铁刀，鸷禽曰海东青。又太祖、太宗朝契丹所上衣物，尽在禁中，至是，亦发笥宣示。自是，遣使契丹所持礼物，皆召辅臣临观，着为例。
四年二月十四日，车马驾驻西京，召宗室、辅臣游内苑，御西北小亭，观寒林石。登东楼，望老君祠。 
二十日，幸内园，登砌台，召亲王、辅臣、吏部尚 
      
书张齐贤、刑部尚书温仲舒、寇准等，赐座。因阅台西婆罗石，观东亭御制御书《朝拜诸陵因幸西京记》。 
之兴感，命有司设龛护覆之。至是，启而观焉。 二十三日，召辅臣于内东门，观太祖弹凡壁。初，开宝九年，太祖幸西都，因行郊礼，常戏弹于门之北壁，其迹三在焉。帝 
大中祥符二年十月二十二日，(对)辅臣于崇政殿之西庑，内出太宗圣制歌诗、御书故事，皆有以鉴戒者，示王旦等曰：「此先帝朱才人所藏，近者上进，自言至道初许度为道士，以永熙晏驾而止。昨祥符初，再有陈请，已为修观处之。」又出安王元杰歌诗真草行书，帝曰：「安王好学，有天然性格，生平著述尤多。王薨，皆已亡逸。朕惜其乐善勤古，而世不及知，购求所得，悉以编次，因纪序纪之上「纪」字疑误。，仍付史馆。」 
(二)[三]年五月二十八日，召辅臣于崇政殿北廊观中使任文庆于茅山郭真人池中所获龙，体长二寸许，鳞极细，腹如玳瑁，置手中，仰覆无惧。帝作《观龙歌》，复送茅山池中。又出楚王笔札，圣制记及赐山人秦辩、道人刘元诗，因看《金液诀歌》示之。 
九月十一日，(对)辅臣于龙图阁，观《宫中迎奉天书图》二，一绘天书出宫，一绘入宫。又绘帝行大礼毕入宫之仪。 
五年十二月二十四日，编联祥瑞所上祀汾阴、后土坛、〔朝觐坛〕、亲奠西岳庙三图，及祥瑞图百四十八，置龙图阁下。召宗室、辅臣、两制、尚书丞郎、两省给谏、三司副使、刺史已上观之。 
九 
      
年三月四日，召宗室观书于玉宸殿。 
十月十四日，召辅臣至龙图阁，观圣祖天尊大帝宸篇、圣翰、药金、药银、功德什器、钱宝、花珠等物，及《降临内记真纪》书名疑有误。。 
十一月二十三日，召近臣观书于龙图阁，秘书监杨亿、知杂御史吕夷简预焉。帝作七言诗五首，分赐辅臣、宗室、两制、诸帅、待制等，命儒臣即席皆赋。 
十二月十一日，召辅臣至崇德殿，观新制真圣宝册、衮服、仙衣等。又至崇政殿，观玉皇法从道具物。 
袍，命辅臣临观焉。 二十五日，权三司使马元方等诣崇政殿，上新作天书、金辂、帝服、
天禧二年四月四日，召近臣及馆阁、三司、京府、谏官、御史诣宜圣殿，朝拜太宗圣容。又至龙图阁，观书及圣制赞颂石本。时升王未出合，始预座，令从臣赋《龙图阁观书》、《宜圣殿赏花诗》各一首。是日，先赐食于殿门。 
十一月十三日，召近臣观书于太清楼。 
三年六月二十三日，召宗室、近臣、馆阁、三司、谏官、御史官、法官两制官诣真游殿，观豫设，赐御制《圣祖降临记》人一匣。 
九月二十三日，召近臣观书崇政殿。 
十月十八日，召辅臣于后苑，观滑州所献鹿、河阴县所献龙卵。 
四年十一月十日，召辅臣、两制丞郎、给谏、三司副使、御史知杂、直龙图阁赴龙图阁观书，赐食承明殿门。 
十二月二十三日，(对)辅臣洎王钦若于承明殿，示以御制文章数轴，及粉片戈销金纸，赐中宫诗什手书等。
  </div>
  <div class="pagination">
   <a href="宋会要辑稿_page62.html">
    上一页
   </a>
   <span>
    ...
   </span>
   <a href="宋会要辑稿_page58.html">
    58
   </a>
   <a href="宋会要辑稿_page59.html">
    59
   </a>
   <a href="宋会要辑稿_page60.html">
    60
   </a>
   <a href="宋会要辑稿_page61.html">
    61
   </a>
   <a href="宋会要辑稿_page62.html">
    62
   </a>
   <span class="current-page">
    63
   </span>
   <a href="宋会要辑稿_page64.html">
    64
   </a>
   <a href="宋会要辑稿_page65.html">
    65
   </a>
   <a href="宋会要辑稿_page66.html">
    66
   </a>
   <a href="宋会要辑稿_page67.html">
    67
   </a>
   <a href="宋会要辑稿_page68.html">
    68
   </a>
   <span>
    ...
   </span>
   <a href="宋会要辑稿_page64.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
