<!DOCTYPE html>
<html>
 <head>
  <meta charset="utf-8"/>
  <title>
   文献通考 - 第 326 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   文献通考 - 第 326 页/共 334 页
  </h1>
  <div class="content">
   《禹贡》曰：“黑水、西河惟雍州（西据黑水，东距西河。西河即龙门之河也，在冀州西，故曰西河。黑水出今张掖郡鸡山，南流至今敦煌郡，经三危山，过今南溪郡而入南海）。弱水既西（弱水，今张掖郡张掖县界，理使西流，至合黎。合黎，亦张掖郡界中），泾属渭（泾水出今平凉郡高平县。渭水出今陇西郡渭源县。属，逮也。水北曰。言理泾入於渭，经秦川而入河也。在今新平郡宜禄县。《水经》云：“经宜禄名，名为宜禄川。”），漆、沮既从，沣水攸同（漆、沮之水，今京兆府华原、富平界，亦曰洛水。沣水出今长安县之南山。言漆、沮既从入渭，沣水亦来同也）。荆、岐既旅（荆山在今富平县。岐山在今扶风郡岐山县。荆山在岐东。言二山理毕，可旅祭），终南、物，至于鸟鼠（终南、物二山，皆在今长安及武功二县。鸟鼠山在陇西郡首阳山西南。言自终南西出，至於鸟鼠）。原隰底绩，至于潴野（高平曰原，下湿曰隰。潴野，地名。言皆致功也。今武威郡姑臧县即潴野泽）。三危既宅，三苗丕叙（三危，山名，言可居也。三苗，本有苗氏之族，今长沙、衡阳是，徙居於此，分而为三，故言三苗。皆大得其次叙也。三危山在今敦煌郡县界）。厥土黄壤。浮于积石至于龙门西河（积石山在今西平郡龙支县，龙门山在今绛郡龙门界，皆河水所经），会于渭（逆流曰会。自渭北涯逆水西上）。”舜置十二牧，雍其一也。以其四山之地，故曰雍州（亦谓西北之位，阳所不及，阴所雍闭）。《周礼 职方》：“正西曰雍州。其山曰岳（即吴岳，在今阳郡吴山县），薮曰弦蒲（在阳郡阳县），川曰泾、（在豳地。《诗 大雅 公刘》之篇曰“鞠之即”。），浸曰渭、洛（洛即漆、沮）。其利玉石。人三男二女。畜宜马、牛，宜黍、稷。”兼得《禹贡》梁州之地矣。周自武王克殷，都於丰、镐，则雍州为王畿（丰邑在丰水，镐京在丰水之东，并在今长安县界）。及平王东迁雒邑，以岐、丰之地赐秦襄公，乃为秦地矣。至孝公作为咸阳，筑冀阙，徙都之，故谓之秦川，亦曰关中也（《关中记》云：“东自函关、弘农郡灵宝县界，西至陇关今阳郡源县界。二关之间，谓之关中，东西千馀里。”）。其在天文，东井、舆鬼则秦之分野（汉之京兆、扶风、冯翊、北地、上郡、安定、天水、陇西、金城、武威、张掖、酒泉、敦煌、皆其分地，今京兆、扶风、冯翊、华阴之西境，阳、新平、安定、彭原、安化、灵武、五原、宁朔、洛交、中部、延安、咸宁、上郡、银川、新秦、朔方、天水、陇西、金城、会宁、安乡、和政、宁塞、西平、武威、张掖、酒泉、晋昌、敦煌等郡），兼得魏、赵之交（汉之高陵以东，今冯翊之南境，华阴之东境也，宜属魏。汉之中、五原之境，今榆林、九原、安北，属赵）。始皇置四十郡，此为内史（今京兆、华阴、冯翊、扶风、阳、新平等郡是）、上郡（今洛交、中部、延安、咸宁、上郡、银川、新秦、朔方等郡地）、北地（今安定、彭原、安化、平凉、灵武、五原、宁朔等郡地）、九原（今九原、安北地是）、陇西（今天水、陇西、金城、会宁、安乡等郡地是）及中之西南境（今榆林郡）。其馀郡县，自汉後历代开置。其伊吾以西，并雍州之封域外，羌胡地也（临洮、武威、张掖、西平、宁塞、酒泉、晋昌、敦煌，古雍州域内地，而非秦所置郡之境也。伊吾、交河、北庭、安西，则雍州域外）。秦灭，项籍分秦地为三国，曰雍（以章邯为王，都雍邱，今京兆府金城县）、塞（以司马欣为王，都栎阳县，今县）、翟（以董翳为王，都高奴，今延安郡金明县），谓之三秦。汉武帝置十三州，以其地西偏为凉州，盖以地处西方，常寒凉也。又置司隶，领三辅。後汉时，司隶、三辅并如前代（州理於陇，今天水郡陇城县）。魏分河西为凉州，分陇右为秦州，三辅仍旧属司隶（改京兆尹为守，冯翊、扶风各除左右）。晋置雍州（领郡、国七，理京兆）、凉州（领郡、国八，理武威，今郡）、秦州（领郡六，理上わ，今天水郡）。愍帝之後，刘聪、石勒、苻坚、姚苌相继据之。及姚泓为宋武帝所灭，後属赫连勃勃，其州县之名，不可得而纪也。後魏以其地置北秦、雍、南秦三州（雍州理京兆，即长安地。秦州理天水，今郡上わ县。南秦州理洛谷城，今天水郡伏羌县），颇得古雍州之地。迨西魏以後及於周氏，分裂制置，其名甚多，不可悉数。隋氏置司隶剌史，分部巡察，而不详所统（馀州皆然）。唐分置十部，此为京畿（京兆府、华阴、冯翊、扶风、新平等郡）、关内道（安定、彭原、阳、中部、洛交、安化、灵武、榆林、延安、上郡、咸宁、银川、平原、九原、会宁、五原、新秦、朔方、安北等郡）、陇右道（武威、天水、安西、北庭、交河、晋昌、西平、陇西、敦煌、酒泉、金城、安乡、宁塞、临洮、和政、张掖、伊吾等郡）。天宝盗起中国，而河西、陇右不守，陷於吐蕃。至大中、咸通，始复陇右。宋为陕西路及河东路（麟、府二郡），内夏、银、绥、宥、静、灵、盐诸郡，为西夏所据，甘、凉、瓜、沙、肃、西、伊、安北、安西、北庭，亦没於西夏及诸蕃。庆历初，分陕西缘边为秦凤、泾原、环庆、延四路。熙宁，又以熙河洮岷州、通远军为一路，各置帅。五年，又以五路、三十四州军分为两路：永兴军等路（京兆、河中、陕、延、同、华、耀、、、乾、庆、虢、商、宁、坊、丹、环、保安），秦凤等路（凤翔、秦、泾、熙、陇、成、岷、渭、源、阶、河、兰、凤、德顺、镇戎、通远）。绍兴初，置川陕等路宣抚处置使。富平之败，陕西五路俱陷於金。吴、胡世将等力战，守凤翔之和尚原。九年，和议成，归我陕西地。十年，背盟入寇，再取陕西，仅馀阶、成、岷、凤四州，以属四川之利州路云。
    雍州之地，厥田上上，、杜之饶，号称“陆海”（言其高陆物产，如海之无所不出），四塞为固，被山带河。秦氏资之，遂平海内。汉初，高帝纳娄敬说而都焉。又徙齐诸田，楚昭、屈、景、燕、赵、韩、魏之後，及豪族名家於关中，强本弱末，以制天下。自是每因诸帝山陵，则迁户立县，率以为常。故五方错杂，风俗不一。汉朝京辅，称为难理。其安定、彭原之北，阳、天水之西，接近胡戎，多尚武节。自东汉、魏、晋，羌、氐屡扰，旋则苻、姚迭据，五凉更乱，三百馀祀，战争方息。帝都所在，是曰浩穰。其馀郡县，习俗如旧。
    ◎古雍州历代沿革之图
    ▲春秋时可考者十四国
    秦  梁  召  崇  毕  丰  韩  贾  杜  西戎  义渠  白翟  郑（始封地是）晋（西境是）
    ▲秦时为郡六
    内史  北地  上郡  九原  陇西  中（西南境是）
    ▲汉时为郡十六县二百三十一
    京兆十二县（长安  新丰  船司空  蓝田  华阴  郑  湖  下わ  南陵  奉明  霸陵  杜陵）
    左冯翊二十四县（高陵  栎阳  翟道  池阳  夏阳  衙  粟邑  谷口  莲勺徵  频阳  临晋  重泉  阳  礻殳礻羽  武城  沈阳  怀德  长陵  陵万年  阳陵  阳）
    右扶风二十一县（渭城  槐里        郁夷  美阳    雍  漆平陵  邑  俞麋  陈仓  杜阳    好  虢  安陵  茂陵  武功）
    弘农郡十一县（弘农  卢氏  陕  宜阳  黾池  丹水  新安  商  析  陆浑上雒）
    安定郡二十一县（高平  复累  安俾  抚夷  朝那  泾阳  临泾  卤  乌氏彭阳  阴密  安定  参  三水  阴  安武  祖厉  爰得  旬卷  月氐道鹑阴）
    北地郡十九县（马岭  直路  灵武  富平  灵洲  晁衍  方渠  除道  五街廉鹑觚  归德  回获  略畔道  泥阳  郁郅  义渠道  弋居  大阙）。
    上郡二十三县（肤施  独乐  阳周  木禾  平都  浅水  京室  洛都  白土龟兹  襄洛  原都  漆垣  奢延  雕阴  推邪  桢林  高望  雕阴道  望松  定阳高奴  宜都）
    朔方郡十县（三封  朔方  都  临河  呼遒  窳浑  渠搜  沃野  广牧临戎）
    五原郡十六县（九原  固陵  五原  临沃  文国  河阴  蒲泽  南兴  武都宜梁  曼柏  成宜  固阳  莫&lt;黑旦&gt;  西安阳  河目）
    天水郡十六县（平襄  街泉  戎邑道  望垣  罕井  绵诸道  阿阳  略阳道勇士  成纪  清水  奉捷  陇  &lt;豕原&gt;道  兰干  冀）
    陇西郡十一县（狄道  上わ  安故  氐道  首阳  子道  大夏  羌道  襄武临洮  西）
    金城郡十三县（允吾  浩  令居  枝阳  金城  榆中  χ罕  白石  河关破羌  安夷  允街  临羌）
    武威郡十县（姑臧  张掖  武威  休屠  扌胥次  鸾鸟  朴[A16L]  媪围苍松  宣威）
    张掖郡十县（&lt;角乐&gt;得  昭武  删丹  氐池  屋兰  日勒  骊干  番和居延  显美）
    酒泉郡九县（禄福  表是  乐涫  天依  玉门  会水  池头  绥弥  乾齐）
    敦煌郡六县（敦煌  冥安  效  渊泉  广至  龙勒）
    西河郡（西南境是县见冀州）
    中郡（西南境是县见冀州）
    ▲晋时为郡国十九县九十九
    京兆郡九县（长安  杜陵  霸城  蓝田  高陆  万年  新丰  阴般  郑）
    冯翊郡八县（临晋  下わ  重泉  频阳  粟邑  莲勺  阳  夏阳）
    扶风郡六县（池阳    雍    陈仓  美阳）
    上洛郡三县（上洛  商  卢氏）
    安定郡七县（临泾  朝那  乌氏  都卢  鹑觚  阴密  西川）
    北地郡二县（泥阳  富平）
    始平郡五县（槐里  始平  武功    蒯城）
    新平郡二县（漆  汾邑）
    金城郡五县（榆中  允街  金城  白土  浩）
    西平郡四县（西都  临羌  长宁  安夷）
    武威郡七县（姑臧  宣威  揖次  仓松  显美  骊靳  番禾）
    张掖郡三县（永平  临泽  沃兰）
    酒泉郡九县（禄福  会水  安弥  も马  乐涫  表氏  延寿  玉门  沙头）
    西海郡一县（居延）
    敦煌郡十二县（昌蒲  敦煌  龙勒  阳关  效  广至  宜禾  冥安深泉  伊吾  新乡  乾齐）
    天水郡六县（上わ  冀  始昌  新阳  显新  成纪）
    南安郡三县（犭原道  新兴  中陶）
    陇西郡四县（襄武  首阳  临洮  狄道）
    略阳郡四县（临渭  平襄  略阳  清水）
    ▲隋时为郡二十九县一百五十七
    京兆郡二十二县（大兴  长安  始平  武功    醴泉  上宜    蓝田泾阳  新丰  华原  宜君  同官  郑  渭南  万年  高陵  三原  富平  阳华阴）
    冯翊郡八县（冯翊  韩城  阳  朝邑  澄城  蒲城  下わ  白水）
    扶风郡九县（雍  岐山  陈仓  虢    普润  源  阳  南由）
    安定郡七县（安定  鹑觚  阴盘  朝那  良原  临泾  华亭）
    上郡五县（洛交  内部  三川  城  洛川）
    北地郡六县（安定  罗川  彭原  襄乐  新平  三水）
    朔方郡三县（岩绿  晁朔  长泽）
    雕阴郡十一县（上县  大斌  延福  儒林  真乡  开光  银城  城平  开疆抚宁  绥德）
    延安郡十一县（肤施  丰林  金明  临真  延川  延安  因城  义川  汾川戎宁  魏平）
    弘化郡七县（合水  马岭  华池  归德  洛源  弘化  弘德）
    平凉郡五县（平高  百泉  平凉  会宁  默亭）
    灵武郡六县（回乐  弘静  怀远  灵武  鸣沙  丰安）
    盐川郡一县（五原）
    五原郡三县（九原  永丰  安化）
    天水郡六县（上わ  冀城  清水  秦岭  陇城  成纪）
    陇西郡五县（襄武  陇西  渭源  障  长川）
    金城郡二县（金城  狄道）
    χ罕郡四县（χ罕  龙支  大夏  水池）
    浇河郡二县（河津  达化）
    西平郡二县（湟水  化隆）
    武威郡四县（姑臧  昌松  番和  允吾）
    张掖郡三县（张掖  删丹  福禄）
    敦煌郡三县（敦煌  常乐  玉门）
    鄯善郡二县（显武  济远）
    且末郡二县（肃宁  伏戎）
    西海郡二县（宜德  威定）
    河源郡二县（远化  赤水）
    临洮郡十县（美相  叠川  合川  乐川  归政  洮阳  临潭  临洮  当夷和政）
    榆林郡三县（榆林  富昌  金河）
    ▲唐时为州四十三县一百七十三
    京兆府二十县  华州四县  岐州九县  同州七县陇州三县  州四县  泾州五县  宁州六县  庆州六县  原州五县州五县  坊州三县  丹州三县  延州十县  绥州五县  银州四县麟州三县  府州一县  夏州三县  丰州三县  胜州二县灵州四县盐州二县  宥州二县  秦州四县  渭州四县  兰州三县  会州二县河州三县  洮州一县  岷州三县  廓州三县  鄯州三县  凉州五县甘州二县  肃州三县  瓜州二县  河州二县  伊州三县  西州五县庭州三县  安北都护府二县  安西都护府一县宋时为州三十八县  一百二十七永兴军十三县  耀州七县  乾州五县  华州五县  同州七县  凤翔府十县  陇州四县  州五县  泾州四县  宁州四县  庆州三县  定边军一县  原州二县  镇戎军一县  怀德军一县  州五县坊州三县延安府十县  保安军一县  丹州三县  麟州三县  府州一县  环州一县西安州一县  秦州六县  渭州五县  德顺军一县  巩州三县  兰州一县  熙州一县  会州一县  河州一县  积石军一县  洮州一县岷州一县  鄯州一县  湟州一县  震武军一县
    永兴军  周之旧都，平王东迁而属秦，始皇以为内史地。汉高祖初，属塞国，後更为渭南郡，寻罢，复为内史。武帝分为右内史（秦於右北分泾水，置郑渠，灌田四万馀顷。汉置白渠，灌四千五百馀顷），後更分京兆尹（领县十二）。後汉因之（领县十）。魏改尹为守，後改为秦国，後复为京兆国。晋为京兆郡，兼置雍州（领郡、国七，理於此），後魏亦然。後周复为京兆尹。隋初，置雍州，炀帝改为京兆郡。唐初，复为雍州。开元三年，改为京兆府。凡周、秦、汉、晋、西魏、後周、隋至於唐，并为帝都（周谓幽王以上，汉谓西汉。晋愍帝亦暂都於此，凡四年。後魏孝武帝自洛阳来都之，是为西魏，凡四主，得二十二年，而禅後周）。其间王莽、更始、刘曜、苻坚、姚苌，亦都於此（前赵刘曜为石勒所灭。前秦苻坚为姚苌所灭。後秦姚泓为晋将刘裕所灭）。唐号西京（汉高帝自栎阳徙都长安，至惠帝方发人徒筑城，今西北古城是也。至隋文帝开皇三年，移筑新郡，号曰大兴，今城是也。武德以来，称京城，开元元年十二月，称西京）。属关内道。领县二十（万年、长安、咸阳、三原、渭南、昭应、高陵、同官、富平、蓝田、兴平、阳、泾阳、、奉天、、武功、醴泉、华原、美原）。梁为佑国军节度，大安府，俄改为永平军，以同官、奉先二县属同州。後唐复为西京，府名仍旧，以富平、阳、三原三县属耀州，以奉先还隶。晋改晋昌军。汉改永兴军，以商州乾来属。周以渭南属华州。宋建隆中，复以奉先隶同州。乾德二年，以好属乾州。大观元年，升大都督府。领永兴军路安抚使。属陕西永兴军路。建炎二年，金娄宿围长安，外援不至，城陷，陇右大震。三年，虏渡渭河，犯永兴，张浚合兵四十万，败於富平。三年，浚复取，旋复失。贡靴毡、蜡、席、酸枣仁、地骨皮。领县十三，治万年、长安。万年（汉有万年县，属左冯翊，今在栎阳东北二十五里。後周始於长安城中置万年县。隋改为大兴县。有轵道，秦子婴降处。始皇墓在今县东北。有洛南山、子午谷、杜陵、樊川、渭水、灞水、水。宣和三年，改为樊川县）长安（汉置。周文王作丰，今县西北灵台。武王治镐，今昆明池北镐陂是也。有阿房宫、洛南山、龙首山；细柳原周亚夫所屯处。汉长乐宫在县北故城中。又有渭水、沣水、镐水及定昆池，安乐公主所穿）蓝田（秦旧县。有山出美玉。有白鹿原、蓝田关、金谷水）（夏有扈。国商为崇国。汉县。有鸡头山、牛首山、涝谷水）咸阳（周王季都之，後毕公封焉。县东十五里有故咸阳城，则秦所都。有长陵城，汉高帝陵。有棘门；杜邮亭，白起赐死处）醴泉（汉谷口县地，隋改。有九山、苏武墓）泾阳（苻秦县。有长平阪、泾水、大白渠、中白渠、南白渠）栎阳（秦旧县，献公自雍徙居，亦曰万年县。有沮水、畦）高陵（隋县。有泾水、渭水、白渠、秦姚苌墓）兴平（唐县。有渭水、醴泉、古大邱城、马嵬城）临潼（古骊戎国。唐昭应县，宋改。有骊山、凤凰原、坑儒谷、鸿门阪、温泉、戏水）武功（古有国。汉县。有武亭川、雍水、斜谷）乾（唐乾元县，後汉改）。
    《中兴四朝地理志》：潘岳以为秦在陇、函二关之间，是为关中。然函关固秦所立，而凤州之散关，陇西之陇关，商州之武关，原州之萧关，蓝田之关，其名皆已先秦而出，秦又自命其国以关中。则凡地在四关之内者，皆当系关以为之名也。文公朱熹曰：“前代所以都关中者，以黄河左右旋绕，所谓临不测之渊也。近东独有函谷关一路通山东，故可据以为险。又关中之山，皆自西而东，若横山之险，乃山之极高处。本朝则自横山以北，尽为西夏所有，据高以临我，是以不可都也。神宗锐意欲取横山，夏人以死争之。”
    按：先儒谓“宋北不得燕蓟，则河北不可都；西不得灵夏，则长安不可都。”此专以形势言也。然愚尝论之，汉、唐都於长安，西北皆邻强胡。汉之初兴也，河西五郡皆匈奴之地，去长安密迩，故胡骑入寇则烽火通於甘泉。唐之初兴也，突厥雄据西北，故入寇即犯渭桥。高祖至欲徙都以避之，可谓逼矣。然孝武用兵，取河西，夺其美地荐草以置郡县。议者谓“断匈奴之右臂”，而虏遂衰。至宣、元间，卒称臣请命。太宗平突厥，俘高昌，置安西、北庭二府。至肃宗时，西北二胡，反能以兵助讨安、史，复两京。然则汉唐之於夷狄也，或取其地以为我有，或役其兵以为我用，则密迩寇敌之地，岂果不可都哉？盖宋之兵力，劣於前代远甚，故景德时，澶渊小警，而议者遽谋幸蜀、幸江南以避之。靖康後，女真南牧，一鼓傅汴，再驾陷京城，不一、二年间，逾河越淮，跨江躏浙，历数千里如入无人之地。虽有金汤之险，幅员之广，而望风奔北，大驾航海，几不知税驾之所失在兵弱，非关於地之不广且险也。假令承平时，尽得幽蓟、灵夏之地，而兵势不振如此，亦岂能救中天之祸哉！
    耀州  唐末，李茂贞以京兆华原县置耀州，义胜军节度。领县一。梁改崇州，静胜军。後唐复为耀州，顺义军，以京兆府之富平三原阳、同州之同官美原五县来属。宋太平兴国初，改为咸德军节度。淳化四年，升阳梨园镇为淳化县。属永兴军路。建炎四年，没於金。金隶夹西京兆府路。贡器。领县七，治华原。华原（唐县。有石门山、漆水、沮水、衤殳礻羽城）富平（汉县。有荆山、郑白二水）三原（唐县。有尧门山、青谷水）阳（唐县。有泾水、截山；甘泉山，黄帝以来圜丘祭天处。金属京兆府）同官（後周县。有白马山、同官川）美原（唐县。梁改裕州。後唐复为县。有顷阳山）淳化（宋县。有仲山。金属州）。
    乾州  唐末，李茂贞以京兆府奉天县置乾州，领县一。梁为威胜军。宋乾德二年，以京兆府之好、州之永寿二县来属，属永兴军路。熙宁五年废；政和七年复，更名醴州，再以京兆之武功、醴泉二县来隶，割属环庆路。建炎後，没於金，绍兴九年收复，旋复失。金隶陕西京兆府路。领县五，治奉天。奉天（唐县。有黄谷水、甘谷山、梁山）好（古以雍州积高，故立以郊上帝。唐县）武功（古国。有后稷、姜原原。有衙领山、斜谷、物山）醴泉（唐县）永寿（古豳国，公刘所居。唐县。有高泉山、泾水）。
    华州  周为畿内之国，郑桓公始封之邑。其地一名咸林（《国语》郑：“桓公为周司徒，采地咸林。”）。春秋时为秦、晋地（《左传》：“晋侯许赂秦伯河外列城五，南及华山。”），战国为秦、魏二国之境（今华阴县界有古长城，则秦之分境）。西岳华山在焉。秦为内史地。汉属京兆尹。後汉为京兆、弘农二郡，魏、晋因之。後魏置华山郡，後又於华山郡，后又华山郡北置东雍州。西魏改东雍州为华州（今冯翊郡）。隋初郡废，而华州如故。炀帝初州废，具地属京兆、冯翊郡。唐复置华州，垂拱元年，改为太州，寻复旧。或为华阴郡，镇国军节度。属关内道。领县四（郑、华阴、下わ、栎阳）。梁改威化军。後唐复为镇国军。周以洛南属商州，以京兆府渭南来属。宋天禧四年，以同州蒲城来属。属永兴军路。後改镇潼军节度。潼关因潼水而名，又名冲关，以河水自龙门冲击至华山东也。然潼关皆土而无石，剑关皆石而无土，两关号天下之险，而潼关不如剑门险矣。建炎元年，没於金，改属陕西京兆路。三十一年，都统王彦遣邢进收复，分屯商、虢、陕、华四州，虢、华为贼所取，得而复失。贡伏苓、细辛、伏神。领县五，治郑。郑（郑桓公所封之邑。有少华山、灌水、沉水）下わ（隋县。有古莲勺城）华阴（唐县。有太华山、漳谷水、巨灵祠、潼关、渭津关）渭南（前秦县。有漕渠）蒲城（唐奉先县，宋改。有金粟山）。
    同州  春秋时属秦，战国时秦、魏二国之境（《汉史》曰：“自高陵以东，皆魏分。”）。始皇平天下，为内史地。项羽分为塞国。汉高帝初，置河上郡，後复为内史。景帝时，为左内史。武帝改为左冯翊，後汉因之。魏但为冯翊郡。晋、後魏因之，兼置华州。西魏改华州为同州（以“漆、沮既从，澧水攸同”，言二水至斯皆统入渭，以城居其地，故曰同州），而冯翊郡如故。隋初废郡，炀帝初州废，复置冯翊郡。唐为同州，或为冯翊郡，正国军节度。属关内道。领县七（冯翊、朝邑、白水、河西、澄城、韩城、阳）。梁改忠武军，以京兆府之同官、奉先来属，以阳、澄城、韩城属河中府。後唐复为正国军，以奉先还隶京兆府，及废裕州，以美原来属及以同官、美原属耀州，阳、澄城、韩城还隶。宋为定国军节度，以奉先还属。天禧四年，以蒲城隶华州。属永兴军路。建炎元年，没於金。金隶陕西京兆路。贡白蒺藜、生熟地黄。领县七，治冯翊。冯翊（古芮国。有大荔戎城。有沙苑，北齐神武为周文所败处。有洛水、商原、龙首渠。隋县）阳（古有莘国，在水之阳，《诗 大明》所谓“在之阳”是也。有刳浴水、羁马城、太任庙）澄城（後魏县。有王官城）白水（有彭衙，秦、晋战处。後魏县。有白水）夏阳（唐县。有瀵水）韩城（古韩国谓之少梁。秦、晋战韩原，即此地。有龙门山，禹导河处。有大梁山、小梁山。隋县）朝邑（西魏县。有长春宫）。
    凤翔府  春秋以来为秦都（秦德公元年，初居雍，至献公，始徙栎阳），始皇平天下，为内史地。汉高初，属雍国，後分为中地郡，复为内史。武帝分雍为右内史，後置主爵中尉（後更名都尉），又改为右扶风。魏但为扶风郡，亦为重镇（曹公使张屯陈仓，建兴中，诸葛亮攻陈仓及，皆不克）。晋因之。後魏置平秦郡，兼置岐州（後魏亦有扶风郡，好、始平、美阳、槐里、五县，非今郡地）。西魏改平秦为岐阳郡。隋初郡废，置岐州。炀帝初州废，置扶风郡。唐为岐州，或为扶风郡，後改为凤翔府节度。属关内道。领县九（雍、、岐山、陈仓、普润、扶风、麟游、岐阳、虢）。後唐以清水属秦州。宋乾德元年，置崇信县。淳化中，以崇信属仪州。属秦凤路。熙宁五年，废乾州，以好县隶府。大观元年，以县清平镇置军及洛南县，隶京兆府。政和八年，以好县隶醴州。、渭、漆、岐、雍五水皆经郡界，而和尚原在大散关之东，距宝鸡两驿，为形势必争之地，此地一失，则路径散漫，戎马深人，无所限隔。绍兴间，吴守之，兵力虽足而粮运不继，蜀人困於转输，议亦弃之，而守仙人关。十二年，和议成，卒割和尚原以遗虏，凤翔遂没。贡蜡烛、榛实、席。领县十，治天兴。天兴（本秦雍邑。唐县。有天杜山、雍水、汉五帝）扶风（唐县。有渭水、水、白水）（隋县。有太白山、积石原、五丈原、坞）岐山（隋县。有岐山、姜泉、洛南山、渭水）宝鸡（唐县。有陈仓山、水、大散关）麟游（隋县。有五将山、黝土山、八马坊）普润（隋县。有漆水、杜阳川）虢（周虢叔所封之地。有楚山、渭水、溪）（唐县。有洛南山、渭水、洛谷关）好（有梁山、武亭河。政和，拨隶醴州）。
    陇州  春秋秦国之地，始皇属内史。汉属右扶风。後汉、魏、晋属扶风郡。西魏置陇东郡，兼置东秦州，後改为陇州（因山为名）。隋初郡废，而陇州如故。炀帝初州废，以其地入扶风郡。唐复置陇州，或为阳郡。属关内道。领县三（源、阳、吴山）。宋开宝二年，析阳县四乡置陇安县。为阳郡防御，属秦凤路。绍兴後，没於金。贡席。领县四，治源。源（隋县。有陇山、水、弦蒲薮、大震关、秦城、都夷城）阳（後周县。有水、俞麋泽）吴山（唐县。有山、长蛇水）陇安（宋县。有秦岭山、渭水）。
    仪州  唐末，李茂贞於陇州废华亭县以县为州治。宋乾德二年，析置安化县。太平兴国初，改仪州。淳化中，又以凤翔崇信县来属。属秦凤路。熙宁五年废州，以县隶渭州。领县三，治华亭。华亭（周县）崇信  安化（并宋县）。
    州  古豳国，昔公刘居豳，即其地也（豳，故邑是）。秦始皇属内史。汉为右扶风、安定、北地三郡地。後汉末，置新平郡，兼旧安定为二郡地。魏、晋亦同。西魏置豳州，後周及隋皆因之。炀帝初州废，以其地为安定、北地二郡。唐复置豳州，开元十三年，改为。其後或为新平郡，静难军节度。属关内道。领县四（新平、三水、永寿、宜禄）。周废衍州为定平县，来属。宋乾德二年，以永寿属乾州。熙宁五年，废乾州，永寿县及二寨来隶；以定平县隶宁州。政和七年，复以故乾州为醴州，割宁州定县来隶。八年，复以永寿隶醴州。宣和初，以耀州淳化来隶。属永兴军路。绍兴後，没於金。金隶陕西庆原路，拨耀之淳化来隶。贡火著、荜豆、翦刀。领县五，治新平。新平（隋县。有泾水、漆水）三水（後魏县。有石门山、罗川水）宜禄（唐县。有鹑觚源、长武城）定平（周县。有溪水）淳化（有仲山、车箱阪）。
    泾州  春秋秦地。始皇时属北地郡。武帝分置安定郡。後汉徙其人以避羌寇，郡寄在美阳（今京兆武功县界美阳故城是也，顺帝移於此）。魏、晋亦为安定郡。後魏太武帝置泾州，盖以泾水为名。隋为安定郡。唐为泾州，或为安定郡，彰义军节度。属关内道。领县五（安定、阴盘、灵台、临泾、良原）。後唐以平梁置渭州，临泾置原州。周以潘原属渭州，又废灵台军，以县来属。宋太平兴国元年，改彰化军。咸平四年，升长武镇为县。属秦凤路。建炎四年，没於金。贡紫茸、毛褐段。领县四，治保定。保定（唐县。有回山、泾水、水）灵台（古密须之地。唐县，後李茂贞置灵台军。有蒲川水、阴密城）良原（隋县。唐置良原军。周军废，县复。有白石原、朝那城）长武（宋县）。
    宁州  夏之季，公刘之邑。春秋时戎地（即义渠戎国）。战国时属秦，始皇初，为北地郡。汉为北地、上郡二郡地。後汉属北地、安定二郡地（魏、晋未详。按《晋史》云：自愍帝时，其地没於刘聪。郡县之名，不得知也。他皆类此）。後魏献文帝置华州，孝文改为班州，後改为州，又改为豳州。西魏改为宁州，立嘉名也。後周分置赵兴郡。隋炀帝初，改宁州为豳州，寻废豳州，改赵兴郡为北地郡。唐复置宁州，或为彭原郡。属关内道。领县五（定安、襄乐、彭原、贞宁、丰义）。宋至道三年，以彭阳属原州。为兴宁军节度。属永兴军路。绍兴军，没於金。金隶陕西庆原路。贡、荆芥、砚、席。领县四，治定安。定安（後魏县。有九陵川）彭原（隋县。熙宁间，拨隶庆州）真宁（唐县。有桥山、罗川、要册湫）襄乐（後魏县。有大延川）。
    庆州  周之先不所居。春秋时，义渠戎之地。秦灭之，始皇以属北地郡。二汉因之。西魏置朔州。後周废。隋文帝置庆州，炀帝初，置弘化郡。唐复为庆州，或为安化郡。属关内道。领县六（安化、延庆、华池、乐蟠、合水、同川）。李茂贞建为安定军节度。梁为武静军。周废延庆、合水二县。宋乾德二年，废同川县。政和七年，升庆阳军节度。宣和七年，改为庆阳府。置环庆路经略、安抚使，统庆州、环州、州、宁州、乾州、醴州。建炎二年，没於金；绍兴九年收复，十年再陷。贡紫茸白花毡、麝香、黄蜡。领县三，治安化。安化（唐顺化县，宋改。有白马川）华池（隋县。有子午山）乐蟠（隋县有。秦长城）。
    定边军  宋元符二年初，令环庆路相度进筑定边城，其後改为定边军。置倚郭县一：定边。
    原州  春秋时属秦，始皇属北地郡。汉属安定郡，後汉因之。晋属新平郡。後魏太武置高平镇，後为太平郡，兼置原州，後置总管府。隋初废郡，而原州如故。炀帝初州废，置平凉郡。唐武德初，平薛仁呆，置原州。或为平凉郡。属关内道。统县五（平高、平凉、萧关、百泉、他楼）。广德元年，没吐蕃，太中二年收复。广明後，复没吐蕃，乃以泾州临泾县侨置原州。五代因之。宋至道三年，以宁州彭阳来属。属秦凤路。其地羌戎杂居，北捍蕃境。祖宗时，置十一镇寨守之。建炎後，没於金。绍兴三十二年，姚仲收复，寻复陷。金隶陕西庆原路。贡甘草。领县二，治临泾。临泾（隋县。有阳晋水、朝那水）彭阳（唐丰义县，宋改。有大胡河、蒲川河）。
    镇戎军  本故原州高平县之地，山川险阻，旁扼夷落，为中华襟带。宋至道三年，建为军，领三寨。後置彭阳县。属秦凤路。建炎後，没於金。绍兴三十二年收复，随失。贡白毡。领县一：彭阳。
    怀德军  本平夏城。宋大观二年，升为怀德军，以萧关等寨隶之，与西安、镇戎互为声援，应接萧关，为边面之壮。盖唐之武州萧关县地也。属秦凤路。领堡寨十八。
    州  春秋白翟之地。秦属上郡。汉属上郡、左冯翊之地。後汉属上郡。魏、晋陷於戎狄。後魏置东秦州，後为北华州。後周改为敷州。隋炀帝初，改为城郡，寻改为上郡。唐为州，或为洛交郡。属关内道。领县五（洛交、洛川、三川、直罗甘泉）。李茂贞建为保太军节度。後唐以坊州城来属。周废咸宁。宋因之，属永兴军路。建炎三年，没於金；四年收复，旋复陷。金隶陕西延路。贡大黄、席。领县五，治洛交。洛交（隋县。有雕山、洛交河）洛川（後秦县。有蒲川水）三川（汉翟道县地。西魏改直罗唐县。西魏改）直罗（唐县。有罗川）川（隋县。古长城在县东）。
    坊州  历代与州同。刘、石、苻、姚时，於今州治七里置店城镇，常以重兵守之。後周时，元帝放牧敷州，於今州界置马坊。唐高祖因旧迹，以州南故城旧马坊置坊州（因马坊为名）。或为中部郡（《汉书》“朔方为西部都尉，休屠为北部都尉，渠搜为中部都尉。”故此云中部）。属关内道。领县三（中部、城、宜君）。後唐以城属州。宋属永兴军路。建炎後，没於金。金隶陕西延路。贡弓弦、麻席。领县三，治中部。中部（唐县。有石堂山、蒲谷水）平（唐县。有子午水）宜君（唐县。有慈乌水、石盘水）。
    延安府  春秋白翟之地。秦属上郡。项羽三分秦地，以董翳为翟王，都高奴，即此也。汉初属翟国，寻属上郡，亦朔方郡之南境。後汉亦属上郡。後魏置东夏州，後又改为延州（以界内延水为名）。隋文帝废，炀帝复置延安郡。唐为延州，或为延安郡。属关内道。为卫国军节度。领县十（宋同）。梁改忠义军。後唐改彰武军，宋因之。元四年，升为延安府。延路经略、安抚使，统延州州丹州坊州、保安军；其後增置绥德军及银州，皆属所隶。属永兴军路。此州堡寨最多，以地势极边故也。建炎二年，没於金。绍兴元年收复，自後战守不一，终失之。贡黄蜡、麝香。领县十，治肤施。肤施（隋县。有五龙山、伏龙山、洛水、清水）延长（唐县。有独战山、濯筋水）延水（唐县。宋移治黄河西岸。熙宁八年，省为镇入延川）山门（唐县。有马关、黄河、渭川水）临真（隋县。有库利山）敷政（唐县）丰林（隋县。熙宁五年，省为镇入肤施）甘泉（唐县。有雕阴山、洛水）金明（唐县。有金明川水。熙宁五年，省为寨入肤施）延川（唐县。有黄河、延水）。
    保安军  本延州永安镇。宋太平兴国二年，建为军。领十六寨。属永兴军路。其地唐为神策军，控扼蕃寇。建炎四年，没於金。金升为州，置保安县。
  </div>
  <div class="pagination">
   <a href="文献通考_page325.html">
    上一页
   </a>
   <span>
    ...
   </span>
   <a href="文献通考_page321.html">
    321
   </a>
   <a href="文献通考_page322.html">
    322
   </a>
   <a href="文献通考_page323.html">
    323
   </a>
   <a href="文献通考_page324.html">
    324
   </a>
   <a href="文献通考_page325.html">
    325
   </a>
   <span class="current-page">
    326
   </span>
   <a href="文献通考_page327.html">
    327
   </a>
   <a href="文献通考_page328.html">
    328
   </a>
   <a href="文献通考_page329.html">
    329
   </a>
   <a href="文献通考_page330.html">
    330
   </a>
   <a href="文献通考_page331.html">
    331
   </a>
   <span>
    ...
   </span>
   <a href="文献通考_page327.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
