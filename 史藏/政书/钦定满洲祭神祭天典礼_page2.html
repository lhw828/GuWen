<!DOCTYPE html>
<html>
<head>
    <meta charset="UTF-8">
    <title>钦定满洲祭神祭天典礼 - 第 2 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定满洲祭神祭天典礼 - 第 2 页/共 20 页</h1>
    <div class="content">　　献鲜背镫祝辞
　　堂子亭式殿祭马神仪注
　　堂子亭式殿祭马神祝辞
　　正日祭马神仪注
　　正日祭马神祝辞
　　次日祭马神仪注
　　次日祭马神祝辞
　　卷五
　　祭神祭天器用数目
　　卷六
　　祭神祭天器用形式图
　　【臣】等谨案
　　钦定满洲祭神祭天典礼六卷乾隆十二年特诏编辑我
　　国家肇基东土风俗醇茂昭格
　　天神尊崇祀典敬诚慤着于以壹志迓庥丕昭仪度为万世不刋之令则顾礼节相沿未有载籍而所用祝辞口耳相传或字音渐淆转异其本爰
　　命王公大臣详考确证勒为是编昭垂永久首列诸奏议及彚记故事次则行礼仪注祝辞赞辞器用数目图式详晰胪载毎一卷成即缮本呈
　　进复
　　亲加覈改至精至详俾祈报之义对越之诚永崇
　　万禩苐初纂専以
　　国书
　　国语成文乾隆四十二年复
　　诏依文译义亦悉禀
　　睿裁而后成书与
　　大清通礼相辅而行弥昭美备矣乾隆四十六年七
　　月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　　墀


　　钦定四库全书
　　钦定满洲祭神祭天典礼卷一
　　祭神祭天议
　　每日
　　坤宁宫朝祭夕祭每月祭天每嵗春秋二季大祭四季献神每月于
　　堂子亭式殿
　　尚锡神亭内挂献净纸春秋二季
　　堂子立杆大祭一切礼仪俱行之已乆灿然美备无可置议惟昔日司祝之人国语娴熟遇有喜庆之事均能应时编纂祷祝厥后司祝之清语不及前人复无典册记载惟口相授受于字句音韵之间不无差异即如祭天之赞辞挂献净纸之祷辞掌仪司俱载有册档是以无稍差遗所有司祝之祝祷辞章若不及时拟定载在册档诚如
　　圣谕音韵字句渐至讹舛今谨将
　　内廷司祝之一切祭神背镫祷祝赞祈等辞録出详阅不惟字句多有差谬即左右两翼承充
　　内廷司祝之赞辞亦彼此互异是以【臣】等令五旗王公等将各家祭神辞章録送并令从前司祝家内将伊等旧存祝祷辞章悉行録呈彚写一帙【臣】等公同敬谨覆核订悮补阙删复去冗又各就所见粘签恭呈
　　御覧伏
　　钦定再恭查
　　坤宁宫毎日祭神至祭马神之时复于祭马神室内另祭所有祝祷之辞亦应更正【臣】等逐条缮写恭呈
　　御览如防
　　皇上训示谨遵缮成全部永逺奉行请自王以下宗室
　　觉罗以及奉祭觉罗
　　神之满洲人等有情愿抄録者俱准其抄録庶为臣仆者
　　仰沐
　　皇仁满洲旧俗不致湮没而永逺奉行矣谨此议奏
　　献鲜背镫祭议
　　我满洲之礼凡祭神祭天牺牲俱用整齐全备者稍有残缺即斥而不用是以祭祀之牺牲供献
　　神位不稍留剰即胆与蹄甲亦取置碟内陈于旁案初我满洲在本处围既近所获之兽可乘其鲜好背镫以祭迨入京师围场既逺或所获之兽已越昼衣或系多伤或已取去腑脏因其不全不敢祭献今【臣】等钦遵
　　上谕公同详议如
　　盛京等处畋猎
　　皇上亲射之兽既难送京祭献请仍照从前不献外现
　　在
　　大内凡新得鲜果鲜蔬既恭献
　　神位而旧例曾以雏鸡鲜鱼等物背镫以祭王等以及各满洲等亦仍有以雏鸡鲜鱼之类背镫以祭者请嗣后南苑等处附近畋猎
　　皇上亲射鹿等兽内伤止一处尾蹄脏腑齐全者如
　　有
　　防令背镫以祭则所司恭赍交司俎人等敬谨修整祭献若伤多残缺不全者仍请勿用至时新鲜物【臣】等按其时令请每嵗春季以雏鸡各二夏季以子鵞各一秋季以鱼各一冬季以雉各二背镫以祭其应献之雏鸡子鵞交防计司令庄头择肥美者交纳鱼雉交都虞司令网户猎户择鲜整者交纳均以生者由掌仪司官员详视交司俎官敬谨修整于
　　神位前背镫以祭等因议准施行
　　彚记满洲祭祀故事
　　我
　　满洲国自昔敬
　　天与
　　佛与神出于至诚故创基
　　盛京即恭建
　　堂子以祀
　　天又于
　　寝宫正殿恭设
　　神位以祀
　　佛
　　菩萨
　　神及诸
　　祀位嗣虽建立
　　坛
　　庙分祀
　　天
　　佛暨神而旧俗未敢或改与祭祀之礼并行至我列圣定鼎中原迁都京师祭祀仍遵昔日之制由来乆矣而满洲各姓亦均以祭神为至重虽各姓祭祀皆随土俗微有差异大端亦不甚相逺若
　　大内及王贝勒贝子公等均于
　　堂子内向南祭祀至若满洲人等均于各家院内向南以
　　祭又有建立
　　神杆以祭者此皆祭
　　天也凡朝祭之
　　神皆系恭祀
　　佛
　　菩萨
　　闗帝惟夕祭之
　　神则各姓防有不同原其祭祀所由葢以各尽诚敬以溯本
　　源或受土地山川
　　神灵显佑黙相之恩而报祭之也
　　大内毎嵗春秋二季于
　　堂子内立杆祭祀复于
　　宫内报祭除斋戒并禁止屠宰日期外每日祭神每
　　【月】初二日祭天一次四季则有献神之祭分府之
　　皇子与
　　宫内居住之皇子如奉
　　防在
　　坤宁宫祭神每月于
</div>
    <div class="pagination">
<a href="钦定满洲祭神祭天典礼.html">上一页</a><a href="钦定满洲祭神祭天典礼.html">1</a><span class="current-page">2</span><a href="钦定满洲祭神祭天典礼_page3.html">3</a><a href="钦定满洲祭神祭天典礼_page4.html">4</a><a href="钦定满洲祭神祭天典礼_page5.html">5</a><a href="钦定满洲祭神祭天典礼_page6.html">6</a><a href="钦定满洲祭神祭天典礼_page7.html">7</a><span>...</span><a href="钦定满洲祭神祭天典礼_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
