<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 216 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 216 页/共 1125 页</h1>
    <div class="content">      
大圭，内侍跪受大圭讫，皇帝诣寿慈宫，内侍前导皇帝，内侍跪进大圭。皇帝执大圭，诣寿成惠慈皇太后殿行加上尊号册宝，并如慈福宫之礼。称贺致词：「皇帝臣扩稽首言：伏惟寿成惠慈皇太后殿下层闱并寿，镂册贡徽，家国荣怀，天人 喜。」宣答词曰：「寿成惠慈皇太后圣旨：皇帝八銮节卫，百礼崇容，来奉慈徽，深嘉恭爱。」礼毕，宰执率文武百僚常服诣慈福殿下拜笺，贺寿圣隆慈备福光佑太皇太后。移班拜笺，贺寿成惠慈皇太后，如拜表之仪讫，太傅以下行礼官并仪仗、 吹、仪卫等先赴和宁门外幄次前，俟太傅以下行礼官换朝服讫，导从册宝至寿康宫幄次，权退。应从驾臣僚免奏万福，以俟从驾至寿康宫，行奉上尊号册宝之礼。 
二十二日，诏寿圣隆慈备福光佑太皇太后加上尊号册宝礼毕，本殿官吏并亲属并特与转一官资，令先次开具职名申尚书省。 
三年三月十六日，诏寿圣隆慈备福光佑太皇太后册宝礼毕，亲属内侄女咸安郡夫人吴氏、咸宁郡夫人侄妇新安郡夫人雷氏、韩氏，并加封国夫人；妗淑人赵氏加封郡夫人；侄妇三人、侄孙女一十三人、曾侄孙女二人，亲属韦氏、潘氏、陆氏、张氏、左氏、王氏、周氏、周氏、张氏、王氏、吴氏、吴氏，内已有封号特与加封，未经封号并与初封。 
庆元二年十月三日，恭上寿成皇太后尊号曰「寿成惠慈皇太后。」册文知枢密院事郑侨书撰，篆宝参知政事谢深甫。诏曰：「朕祗膺慈训，嗣守庆基。尊奉重闱，务爱钦之备至；增崇丕号，在典礼以必严。爰协佥辞，茂扬懿铄。寿成皇太后德全博厚，性本静专。佐内治于熙朝，是基王化；赞亲传于奕世，允赖母仪。方安色养之荣，介寿祺之永。惕惟菲质，实荷深恩，愿殚归报之诚，益尽推崇之美。曰惠以显乎至顺，曰慈以昭乎至仁。奉宝册以进登，将行吉旦；辑廷绅而播告，(慈)[兹]用先期。繄孝道以式孚，庶欢心之咸得。」 
嘉泰二年十二月四日，恭加上寿成惠慈皇太后尊号寿成惠圣慈佑太皇太后。册文右丞相谢深甫撰，参知政事陈自强书，篆宝参知政事张(严)[岩]。于徽称；因庆元初载之隆名，愈腾于茂实。恪伸丹恳，恭禀俞音。洋洋乎帝者之上 之祥。顾眇躬夙荷于深恩，极天下莫伸于美报。若稽邦宪，宜衍号荣。诏掌故以陈仪，辑颂台而订议。陋汉家长信之故事，蔑 诏曰：「朕钦承圣绪，获奉重闱。诵万有千岁寿母之诗，仰孙谋之诒燕；稽五三六经载籍之谊，镂宝牒以垂鸿。轶邃古之弥文，赫丕天之大律。嗣涓谷旦，前诏多方。寿成惠慈太皇太后衍庆曾沙，怡神少广。万国咸蒙于子惠，圣以何加；三朝寅仰于母慈，佑于我后。逢尧、舜、禹之内 ，鬯姜、任、姒之徽音。天地有美而不言，讵可一词而尽；甲子既周而复始，有开七 
      
仪，亶增光于祖烈；欣欣然百姓有喜色，谅参穆于舆情。以迎滋至之休，以笃无疆之佑。咨尔众庶，体予爱钦。寿成惠慈太皇太后宜恭上尊号曰『寿成惠圣慈佑太皇太后』。其令有司详具仪注，朕当亲率 臣诣寿慈宫奉上册宝。」
 礼 宋会要辑稿 礼五○ 杂录 
      
杂录
绍熙五年八月十一日，皇太后该遇大礼、圣节、生辰，各合得亲属恩泽，令有司依格于行。 
庆元二年十月十三日，奉上寿成惠慈皇太后尊号册宝。仪注载于慈福宫。册文曰：「皇帝臣扩谨稽首再拜言曰：臣闻隆古之君曰尧、舜、禹，同道相禅而不同姓；宗周之后曰姜、任、姒，同德相继而不同时。《书》纪其盛，《诗》咏其美，后代仰望，不可及已。逮我国家，远过于是。中兴以来，父子揖逊，今历四朝，姑妇并处，今见四世。皇乎哉!视《书》所纪为盛之极，拟《诗》所咏为美之至者也。顾惟冲菲，亲绍丕祚，虞侍慈闱，方兹包众，甫行鸿名，以尊崇我重庆之懿，曷敢不推原极盛至美之所由来哉!恭惟寿成皇太后殿下道柔而正，德静而方，席庆华宗，俪尊烈祖。躬节俭之本，服澣濯之衣。后家之恩，法所宜优也，力请裁削，至于再三；后膳之品，礼所宜备也，深务抑损，期于寝免。惟是辅佐君子，夙夜谦勤，修阴教以厚人伦，倡内则以基王化。家齐国治，大业升平。首赞宸谋，蚤传圣嗣。陪重华之清燕，承慈福之欢颜。妇范母仪，具全家法；诚里孝行，动协礼经。天锡寿期，如川方至。臣初受内禅，断于太上，成于太皇，亦惟我太后同力，是保是佑。恩隆德博，尽万物不足以报，乃涓良月，乃举祲容，徽称载新，庶几扬厉之万一焉。夫坤道尚顺，惟顺故惠；家道尚爱，惟(受)[爱]故慈。《虞书》以惠为吉，岂非天下之所同庆乎 老氏以慈为宝，岂非天下之所同贵乎 臣不胜大愿，谨奉玉册金宝，加上尊号曰『寿成惠慈皇太后』。伏惟殿下对此熙洽，安于寿慈，受四海之至养，膺一时之上仪。日奉皇姑，雍睦愉怡。万有千岁，我子孙其永赖之。」宝曰「寿成惠慈皇太后宝」。 
二十二日，诏寿成惠慈皇太后加上尊号册宝礼毕，本殿官吏并亲属并特与转一官资，令先次开具职位、姓名申尚书省。 
三年正月十八日，宰执进呈内批：「寿成皇太后外亲卢璋等补承信郎，谢氏等封恭人。」京镗等奏：「寿圣外亲止补进义校尉，妇人止该初封。」上曰：「如此则反重矣。」遂降旨依太皇太后外亲例。 
四年十二月十三日，诏寿成惠慈皇太后亲妹嘉国淑惠柔懿庄顺夫人谢氏，特转嘉国淑惠柔懿庄顺恭温夫人。 
五年正月九日，诏安庆军承宣使、提举佑神观吴回差充寿慈宫提举。 
十月二十一日，诏慈福宫提举所、提点所并提辖造作见祗应使臣、人吏、诸色人，并系已经裁减人数，将来撤几筵毕，各依元名色，并就改差充寿慈宫祗应，理任、(清)[请]给、酬奖、差取， 
      
并依德寿宫、重华宫、慈福宫前后已得指挥体例施行。 
六年闰二月二十六日，车驾诣寿慈宫起居进香。 
三月六日，寿成惠慈皇太后生辰，车驾诣寿慈宫起居上寿。 
八月十五日，内降诏曰：「朕仰承庆绪，祗奉层闱。道极爱钦，本列圣相传之懿；礼严尊奉，冠累朝最盛之称。肆举徽章，式循天下。寿成惠慈皇太后英娥媲德，任姒传音。恭俭流风，夙助重华之化；慈仁垂裕，密参太极之功。燕颐衍庆于三宫，赞 增辉于再世。比载瞻于北内，盍加异于东朝。爰稽长信之隆名，丕显寿康之末命。庶崇彝训，益展孝诚。谨上尊号曰『寿成惠慈太皇太后』，合行册礼，令有司检详典故以闻。」 
十月十一日，礼部、太常寺言：「奉诏寿成惠慈皇太后谨上尊号曰『寿成惠慈太皇太后』，册礼乞依淳熙十四年礼例，候三年丧毕行礼。」诏恭依。 
嘉泰元年六月三日，诏寿成惠慈太皇太后侄女谢〔氏〕特封寿国夫人。 
十一月一日，诏镇江府显亲胜果寺系寿成惠慈太皇太后功德寺，特与蠲免科敷借借借借：疑误。，及官员指占安泊，仍关州县不许差使坟寺占破摆铺军兵、宣借兵士等人。 
二年八月二十八日，诏寿成惠慈太皇太后加上尊号，令有司前期参照典礼集议以闻。先是，庆元六年十月有上尊号之旨，适以光宗尚在殿攒，礼寺言国朝典故，候三年之制毕行礼，至是复有此诏。 
九月十三日，宰执进呈次，右丞相谢深甫等奏：「太皇太后加上尊号，合以惠慈二字加作四字。礼官所拟，惟有惠圣慈佑四字可以形容太皇太后圣德。」上曰：「圣字为重。」深甫等奏：「诚如圣训。礼官拟到尊号乞留中，取圣裁。」次日，深甫等奏：「昨日所拟太皇太后尊号，未知孰合圣意 」上曰：「惠圣慈佑字既典重，且便称呼。」深甫等又奏：「臣等恭依圣旨，集议加上寿成惠慈太皇太后尊号『寿成惠圣慈佑太皇太后』。」诏恭依，令学士院降诏，择日宣布。 
十二月三日，诏右丞相谢深甫撰册，参知政事兼知枢密院事陈自强书册，参知政事张岩篆宝。 
四日，诏〔将〕来加上寿成惠慈太皇太后尊号册宝：摄太傅奉上册宝，右丞相谢深甫。摄侍中奉宝，参右政事兼知枢密院事陈自强。摄中书令奉册，参知政事张岩。前导礼仪使并奏礼毕，同知枢密院事袁说友。押册案吏部侍郎，吏部尚书兼给事中费士寅。押宝案礼部侍郎，吏部侍郎张伯垓。奏中严外办礼部侍郎，秘书监兼权吏部侍郎曾(瑍)[ ]。御前奏中书舍人王容。前导册宝太常卿，兵部侍郎虞俦。举册，起居郎兼权刑部侍郎林采、起居舍人曾炎。举宝，殿中侍御史张泽、右正言邓友龙。押乐太常卿，太常少卿薛绍。奏解严礼部郎中，监察御史李景和。御前奏监察御史朱钦则。太常博士赞引太傅，宗正少卿颜棫。赞引前导礼 
      
仪使，司农卿兼权户部侍郎叶簨。赞引太常卿，太府少卿兼权户部侍郎王违。协律郎，军器少监兼知临安府李澄。大庆殿前导行礼进中严外办兼进解〔严〕。权知合门事张时修。 
同日，诏差寿慈宫内侍奉册置于座前吴回，奉宝置于座前王思诚，读册宋安世，读宝何俨，尚宫奏请前导杨旦。 
同日，上帅文武百僚诣寿慈宫恭请，如寿成惠慈太皇太后。前一日，设御幄于大庆殿御屏风后之西，设册宝幄于大庆殿当中，南向。设皇帝褥位三：一于殿上册宝幄之东；一于殿下当中，面册；一于殿下当中，南向。又设以册宝授太傅褥位一于殿下当中。太常设宫架乐于殿庭，协律郎、押乐太常卿有位于宫架之西。(设)又设置册宝褥位四：二于殿下，南向；册东宝西。二于殿下东阶之东，西向。册南宝北。太傅、侍中、中书令、吏部侍郎、举册举宝官、太常卿、太常博士各有位于殿之东西阶下。是日，仪仗、 吹列于殿门外，禁卫等列于殿庭，前导官、礼仪使、合门官、太常博士分立于御幄前之左右，皆自西阶升，立于册宝幄之西，东向。皇帝服靴袍入御幄，易通天冠、绛纱袍。合门官、礼部侍郎奏请中严外办，太常博士引礼仪使奏请皇帝恭行发寿成惠圣慈佑太皇太后尊号册宝之礼。前导官导皇帝出幄，殿中监跪进大圭。皇帝执大圭，殿中监进大圭讫，诣东阶上西向少立，以俟礼毕授大圭。诣殿上册宝幄前褥位西向立。举册官入幄举册，中书令奉册，吏部侍郎押册案。次举宝官入幄举宝，侍中奉宝，礼部侍郎押宝案。凡举册宝并置册宝于案，皆礼部职掌助举。太常博士、太常卿前导册宝，侍中、中书令奉册宝降自西阶，皇帝步从至殿下褥位，南向置定。侍中、中书令、吏部侍郎、举册举宝官，各诣东阶下褥位西向立。太常博士、太常卿前导皇帝至殿下面册褥位立。礼仪使奏请皇帝再拜，典仪曰再拜，赞者承传，在位官皆再拜讫，内应行事、执事、应奉官不拜。举册官前举册，吏部侍郎押册案，先诣皇帝褥位前置定。中书令前奉册进行，置于案，吏部侍郎、中书令退复西向立。举册官少立，太常博士引太傅诣受册褥位东南向侧身，俛伏跪，举册官跪举册。皇帝搢大圭，跪捧册授太傅，〔太傅〕受册。皇帝执大圭，俛伏兴。太傅兴，举册官举册兴，太傅奉册于殿东阶下褥位，西向，跪置册于案。太傅受册宝，皆礼部先举册宝案诣殿东阶下褥位，西向置定。举册官退立册案之后，太傅立于册案之侧，西向。次举宝官举宝，礼部侍郎押宝案，先诣皇帝褥位前置定。侍中奉宝进行，置于案，礼部侍郎、侍中退立于殿东阶下，西向立。举宝官少立，太常博士引太傅诣受宝褥位东南向侧。举宝官举宝，皇帝搢大圭，跪捧宝授太傅。太傅奉宝于东阶西 
      
向褥位，置宝于案。太傅已下并退，立于殿东阶下褥位，西向。皇帝诣殿下当中南向褥位少立，举册举宝官举册宝兴，吏部、礼部侍郎押册宝案，太常博士、太常卿前导册宝，太傅、侍中、中书令后从册宝出大庆殿正门，至殿门外，捧册宝于腰舁。初，册宝出，礼仪使奏礼毕，皇帝升自东阶。至御幄，礼仪使奏请皇帝释大圭，殿中监跪受大圭。皇帝入御幄，帘降，合门官、礼部郎中奏解严，皇帝服靴袍还内，文武百僚以次退。内合导从册宝官并从驾臣僚，并俟导从册宝并从驾，其不该导从驾官并先赴寿慈宫。次诣寿慈宫奉上册宝。前期，有司设寿成惠圣慈佑太皇太后座于寿慈殿南，设大小次于寿慈宫大门内及殿廊，又设权置册宝幄于大门内，皇帝褥位二于殿上，稍东北向。行礼官殿上下皆有位，宫架乐如大庆殿之仪。大庆殿礼毕，礼部率辇官捧擎册宝进行，仪仗、 吹振作，仪卫等以次援引从行。太常博士、太常卿、举册举宝官、吏部礼部侍郎步导，太傅、侍中、〔中〕书令步从。至和宁门外，太傅以下皆上马导从。都大主管官往来照管。至寿慈宫门外，步导、步从至册宝幄次权设讫，仪仗、 吹、仪卫等分列于宫门之内外，文武百僚入就位，东西相向立。举册官举册，中书令奉册，吏部侍郎押册案。奉册宝行礼等官皆升自西阶。，猗欤盛哉!顾惟冲人，钦绍鸿业，亲奉燕谋，谨五日之朝，备四海之养。尝仅举于缛仪，未大彰于懿铄，讵可不形容万分一，以推绎其所自乎!恭惟寿 举宝官举宝，侍中奉宝，礼部侍郎押宝案。并先诣殿上褥位北向置定，少退立。太常博士、太常卿前导册宝进行，入殿门，太傅后从至殿下。册宝升殿，置册宝于案，中书令、侍中、举册举宝官、太傅以下并少立。举册宝内侍举册宝，举册宝案内侍举册宝案，先入诣寿慈宫寿成惠圣慈佑太皇太后座前褥位，西向置定。太傅已下俱降阶，各归幕次，以俟拜笺。都大主管官前导册宝进行，册宝入宫，举册宝内侍置册宝于册宝案。皇帝至寿慈宫殿上降辇，入诣寿慈宫，服通天冠、绛纱袍。内侍前导皇帝，跪进大圭。皇帝执大圭，诣寿成惠圣慈佑太皇太后座前褥位北向立。内侍引司言，司言引尚宫，尚宫引寿成惠圣慈佑太皇太后升座。皇帝再拜，稍前，躬身奏万福。又再拜，退诣西向褥位立。举册内侍举册，次举册案内侍举案置于寿成惠圣慈佑太皇太后座前褥位，北向置定。内侍进册于案，举册内侍举册，读册内侍跪读册。册文曰：「皇帝臣扩谨稽首再拜言曰：臣闻周称贤后，太姜为冠。于昭文王，太姜之孙，原所以圣，积厚流远。诗雅登载，思媚有光，传诵徽音，于今不泯。矧我大母，卓乎远过，逢四朝父子之内 ，见四世妇姑之并处，身备众美，寿开七 
      
成惠慈太皇太后性淑而行方，道大而德博。祥启沙麓，庆占渭阳。天作之合，俪尊烈祖。敬顺繇乎天禀，节俭本乎躬行。不侈鼎俎之同庖，而惟澹泊之适；不矜袆褕之盛服，而惟澣濯之安。请损外家之优恩，务绝内朝之私谒。惟以警戒，见于辅佐。阃则修而风动，彤史焕而日章。家道既正，天下已平。当慈极之倦勤，赞睿谟而揖逊。神器有托，乃陪高蹈，齐大安之冲适，奉长乐之怡愉。上恭下惠，表里邕穆。亦阅累闰，曾无间然。妇道母仪，亶昭著以全尽；神休帝祉，宜繁衍以骈臻。申锡寿祺，后天难老，将巧历不能定其筭数也。臣祗获守文，居惭绳武。顾继承之德薄，戴保佑之恩隆。揆厥所元，曷为效报!俶践新阳，载诹良日，循绍熙初举之彝典，衍庆元再上之隆名，庶几铺张扬厉，以见归美之意焉。夫圣，尽伦也，必厚人伦以为大；由惠以致圣，则惠广而圣益盛，不曰惠而圣乎 佑者助也，必自天助以为吉；由慈以获佑，则慈广而佑益隆，不曰慈而佑乎 臣不胜大愿，谨奉玉册金宝，加上尊号曰『寿成惠圣慈佑太皇太后』。伏惟殿下安坐少广之居，长受大庆之礼，与太极合德而尊尊莫尚，与坤元同功而生生不穷。聿怀多福，施于孙子，以永亿万年无疆之休。臣扩诚欢诚忭、稽首再拜，谨言。」读讫，举册内侍奠册，读册，举册并册案退。举宝内侍读宝等，并如上仪。皇帝复诣北向褥位立，尚宫奏请皇帝再拜，俛伏跪，奏：「皇帝臣扩稽首言：寿成惠圣慈佑太皇太后殿下衍庆重闱，应荣显册，神人闿怿，福祉函蒙。」俛伏兴，又再拜。内侍承寿成惠圣慈佑太皇太后旨退，西向宣答曰：「皇帝呜鸾饬卫，镂玉扬徽，勉觌祲容，第惭溢美。」皇帝又再拜讫，内侍奏礼毕，寿成惠圣慈佑太皇太后降座，皇帝退，释大圭，内侍官跪受大圭。皇帝行礼毕，次御史台、合门、太常寺引宰执率文武百僚诣寿慈殿下拜笺，贺寿成惠圣慈佑太皇太后讫，退。仪仗、 吹、仪卫以次退。应从贺臣僚免奏万福，以俟从驾还内。 
闰十二月十五日，诏寿成惠圣慈佑太皇太后加上尊号册宝礼毕，寿慈宫提举所等处并本殿官吏、诸色人等，及亲属并外宅，已降指挥各行推恩。内转一官资碍止法人，许令依条回授；白身人候有名目日，特作一官资收使。 
寿康宫：绍熙五年七月，诏以太上皇后宅为泰安宫。移寓有日，上以太上玉体未安，惧有劳动，乃于大内因太上常御之所建泰安宫，遂以东华门里后苑画方等盖造殿廊五十，有四门，入出东华门，改宫名为寿康。
 礼 宋会要辑稿 礼五一 徽号 朝谒太清宫 
     
宋会要辑稿 礼五一

徽号
朝谒太清宫原稿以「朝谒太清宫上玉皇圣帝徽号上皇地祇徽号」三子目与正文连排。今以第一子目单列为标题；第二、三子目后文自有，此处删去。
【宋会要】
真宗大中祥符六年七月十九日，亳州团练使高汉美遣判官李好问与父老、僧道、举人赵永等三千三百六十人诣阙，请车驾朝谒太清宫。对于从政殿，赐酒食、缗钱遣之。二十七日，宰臣率文武百官上表陈请，诏答之。 
八月一日，内出御札曰：「朕以眇躬，缵承大宝，荷降康于穹壤，膺锡类于祖宗。明发之心，常增于厉翼；大同之俗，获固于隆平。盖积累之善祥，岂凉薄之能致 而自钦承端委，祗奉元符，陟云岱而上(对)[封]，款魏(睢)[脽]而大报，再临巩洛，躬祀寝园。天监孔章，民和旁洽。暨太宫之归格，乃宣室以疑神。属以上真，荐回嘉贶。洪惟宝绪，逖悟于有开；复念休期，肇隆于无斁。故将 吉春序，卜胜神 ，恭建坛壝，亲谢天地。窃思三才之始，是谓道尊；百化之先，允推教父。顾谯都之旧壤，峙曲里之珍祠。炎汉庇民，荐芬馨而祗肃；有唐继孝，奉宝绶而尊崇。俾浃宇之咸康，实上清之幽赞。当乘法驭，顺拜殊庭。方冀询谋，未遑诞告。而景亳耆耋，趍丹阙而献封；外朝官师，伏彤庭而抗疏。愿修盛节，允契素怀。是用祗考元辰，缅遵令典。彼涡之曲，既奉于萧芗；在国之阳，复荐于圭币。朕以来年春亲诣亳州太清宫，行朝谒之礼。咨示蒇事，及夫撰仪，勿旷攸司，各扬乃职。祀礼所用，必极于丰崇；乘兴所须，务敦于简俭。应干费用，并从官给。一路但增修馆驿，以备行宫。所用什物，亦官自营辨，不得辄以科率及差役丁夫。诸路长(表)[吏]不得擅离本任，来赴行在，及以修贡为名，辄有率敛。两京诸路起居章表，附驿以闻。」 
六日，详定所言：「皇帝亲诣亳州太清宫行朝谒之礼回，恭谢天地前，所有玉清昭应宫合行朝谒。」诏恭依。 
八日，以参知政事丁谓为奉祀经度制置使、判亳州，翰林学士陈彭年为副使，权三司使林特计度粮草，命工部侍郎赵安仁、翰林学士晁迥、陈彭年、王曾同详定仪注。前监察御史薛田免持服，通判亳州。太常博士刘楚、殿中丞集贤校理宋绶，并签书亳州判官公事，绶兼掌表奏。以殿中丞、通判单州刘庆知真源县。 
十一日，内出御札曰：「二仪剖判，实本于鸿蒙；万化弛张，聿宗于清净。盖体包于 有，遂功冠于三才。洪惟教父之尊，克总帝先之妙。洞希夷之壸奥，挺参午之纯精。自神降于灵区，乃庆流于远裔。皇图是启，天秩斯隆。逮锺累洽之期，益盛钦崇之礼。顾循菲德，夙慕真风，承穹厚之眷怀，恢祖宗之绪业。元符锡祚，荐振黄紫之文；毖祀洁诚，屡展禋燔之制。丹舆来格，宝训克昭。此皆上帝之所降衷，至真之所敷佑。载怀道荫，敢怠夤威!旋(田)[申]饬于庶工，命考仪于往册，俾涓令序，躬达明馨。重念 
     
戬福是膺，徽章可举。虽冲虚不宰，固绝于强明；而肸蠁无方，岂忘于昭事 式隆称谓，以极推崇。咨尔攸司，肃将大典。谨奉上真元皇帝圣号曰『太上老君混元上德皇帝』，择日备礼奉册。」 
十三日，诏禁奉祠一路粘竿、弹弓、罝网诸捕猎之具，太清宫园林五里内禁樵采，应修饬行宫桥道，不得侵占田畴，蹂践禾稼，犯者重寘其罪。 
十五日，详定所言：「朝谒太清宫，牙盘、笾豆、簠簋、祭馔物，请用去年十一月三日朝元殿恭谢玉皇礼例，太清宫庭并天书幄用登歌四架，玉清昭应宫太初殿下设宫架二十(虞)[虡]，太初殿上及明庆殿上各设登歌二架。」并从之。 
十六日，诏亳州罪人至死者，送邻州裁断。 
十七日，宴饯丁谓于长春殿，陈彭年预焉，各赐诗宠行。及行，又命相王元墦饯于都门外。 
十九日，命赵安仁撰太上老君混元上德皇帝册文及书宝。 
二十四日，诏奉祀一路诸色人不得以伎巧雕绘宝装物来献。 
二十五日，礼仪院言：「按唐太清宫令，奠献老君用碧币，同人灵，故不用玉。今详太上老君宜同天神用玉，若依昊天上帝例，合用四圭有邸。昨荐献圣祖文帝用四圭有邸。」诏用苍璧，太清宫用竹册一副。 
二十八日，诏车驾所历州县，悉于城外经过，毋令毁拆门户，遇坟冢则避之。禁亳州妇人至真源县及太清宫。 
同日，礼仪院言：「朝太清宫用一献饮福。」诏特备三献，以尽严恭。 
三十日，诏奉祀后役卒、工人日给缗钱，两月一给麻屦。 
九月六日，丁谓言：「围城顿室宇(溢)[隘]陋，其扈从 官至时请依东封翔銮顿、西祀硖石顿例，放迎驾起居，先一日发付太康县。」从之。 
十六日，陈彭年言：「太清宫行礼日，邻州知州及宅州经省试举人、本宫道士，望并令陪位。又本宫殿室内无奉安宝册之所，请于殿庭天宝台下封藏，仍令礼仪院详定制度。又行礼日，诸宫观尊像请遣官荐献，真源观灵宝天尊、三清，先天观元始天尊，并用碧币；洞霄宫圣母太后用白币；广灵宫玉皇大帝用苍币。仍用大祀礼。本宫元中大法师、经籍度三师、真武将军、张天师，洞霄龙女，各用两笾两豆。又还京谒玉清昭应宫，请依谒太庙礼例，至外门勘契。」并从之。 
十七日，命入内都知邓永迁赍诏抚问丁谓已下，并赐茶药。十月，再遣副都知张继能犒赐，及军校、役夫缗钱衣物，并赐辇运、马递卒缗钱。 
二十四日，丁谓等言：「太清宫封藏太上老君宝册，请用玉匮各一副，长广一尺，高如之，检厚一寸二分，长广如匮。刻金绳道五，封处深二分，方取容受命宝。请下中书门下省修制。石匮三层，各长五尺三寸，阔四尺三寸。下层高二尺，刻牙道一周，阔四寸，深五分，中容玉匮处凿深一尺二寸，长二尺五寸，阔一尺三寸。中层高一尺，南北刻金绳 
     
道三，相距各五寸，阔一寸，深五分。系金绳处各深四分，方取容天下同文宝，四角安牙道。上层为盝顶盖，盖下刻用印处。请下三司制造。」 
同日，礼仪院言：「朝谒太清宫日，老君殿内列子而下四真人，唐明皇、文宗二帝，请依从祀例设位两廊，遣官分荐。」并从之。 
二十五日，礼仪院言：「朝谒太清宫日，荐献饮福请用《太安》之乐，其降圣已下乐并同朝元殿恭谢玉皇例。」从之。 
十月六日，礼仪使言：「将来行事官有先诣太清宫者，请令择严洁公宇，用官高一员摄太尉，立班读誓如仪。又车驾前告太庙、出京日、太清宫行礼日，并用銮驾仪仗四千人。周绕官垣别用黄麾仗三千人。至真源县中路，离真源县日止，中路顿并用銮驾仪仗二千二十人。太清宫前一日遣官奉上宝册，用黄麾仗二千人。内鼓吹四百人。宝册安玉辂中，太尉持节上册宝，用本路仪仗车辂。车驾告宫庙及朝谒、恭谢，(黄)[皇]帝饮福清清：疑当作「酒」。，令尚食奉御进上樽酒，庶 礼文。」并从之。 
七日，诏曰：「朕 谒灵宫，虔修真祀。飨献之礼，备考于典章；警跸所经，务崇于严肃。屏兹声乐，庶极齐明。朕自离京，奉祀以前不举乐，经州县无令乐人迎候。」 
八日，诏定銮驾内导驾官从人：亲王、中书、枢密院、使相、宣徽、三司使已上四人，学士、尚书丞郎、节度使已上三人，给谏、知制诰、待制、三司副使、卿监、金吾大将军、内职崇班已上二人，少卿监已下、供奉官以上一人。 
九日，以宰臣王旦为奉祀大礼使，向敏中为仪仗使，枢密使、同中书门下平章事王钦若为礼仪(事)[使]，陈尧叟为卤簿使，参知政事丁谓为桥道顿递使。以王旦为天书仪卫使，王钦若为同仪卫使，丁谓为副使，兵部侍郎赵安仁为扶侍使，入内副都知张继能为扶侍都监。诏朝谒太清宫，天下禁屠宰十日，以明年正月十四日为始。 
十三日，礼仪院言：「告玉清昭应宫日，太初明庆殿亲行礼，二圣神御殿亲焚香，紫微已下诸殿遣官以素馔荐献，集灵殿、翊圣阁遣官焚香，着为永式。」诏令近臣分献。 
十六日，朝谒玉清昭应宫。 
十七日，命直(入)[集]贤院石中立、初暐初暐：按此时有直集贤院祁暐，《宋史》卷四五六有传，疑「初」即「祁」之讹。、钱易、集贤校理晏殊修车驾所过图经，以备顾问。 
二十一日，诏扈从 官、诸色人不得隳坏百姓庐舍什物，伤践苗稼，仍各谨火禁，无致他虞。 
二十八日，命给事中、知制诰钱惟演押当太上老君宝册，先车驾二日进发。 
同日，礼仪院言：「车驾所经山川，前代帝王、名臣、(列)[烈]士十里内神祠，所历桥梁，并本处遣官祭之。内有功德赫奕者，请命使致祭。」从之。 
二十九日，诏改亳州太清宫洞玄真人号曰洞元真人。 
十一月六日，赐真源县行宫名曰奉元，殿曰迎禧，殿后亭曰观妙。 
十九日，诏车驾巡幸，其近京州军兵甲寇盗事，令东京留守提举之。京东西、 
     
江淮南诸路，即以藩镇知州领之。 
十二月五日，令扈从诸军分为十番，有司预给春衣。 
十日，以兵部尚书寇准权东京留守，礼部侍郎冯起权判留司御史台，左谏议大夫陈象舆权判留司三馆，三司度支副使赵湘、户部副使李士龙权同管勾留司三司事，内侍都知阎承翰、崇仪使蓝继宗、入内押班周怀政、内殿崇班周文质同管勾大内公事，权殿前都虞候高翰为京旧城内都巡检使，蔡州团练使荆嗣、东染院使韩景佑为同巡检使，权步军都虞候蔚昭敏为新城内都巡检使，捧日左厢都指挥使张赟、礼宾副使岑保正为同巡检使，(翰)[蔚]昭敏仍权勾当留司殿前马步军司事。 
十二日，以右谏议大夫、权三司使事林特为行在三司使，殿前都指挥使曹璨、马军副都指挥使张旻兼行在马步军司事，盐铁判官直集贤院杨侃、权度支判官曹谷、户部判官袁成务并为行在三司判官，四方馆使杨怀(中)[忠]、枢密副都丞旨张质为车驾前后行宫四面都巡检，宫苑使郭崇仁、内藏库使刘赞明、衣库使杨崇勋、庄宅使王怀节、崇仪使梁昭信为同都巡检，庄宅副使王丞佑、礼宾副使郭守信、侯绍隆、内殿崇班合门祗候刘美为拦前收后巡检，入内都知秦翰、都知邓永迁、军器库使安守中为行宫使，翰仍同昭宣使赵承煦、枢密院诸房副承旨尹德润提举往来顿递事，绫绵使杨保用、洛苑使张景宗、内侍省右班副都知窦神宝整肃行在禁卫。 
十五日，奉天书于崇德殿道场，帝斋于殿之后阁。翌日四鼓，奉天书于朝元殿，帝服衮冕行酌献之礼。质明，扶侍使奉天书(外)[升]玉辂，出干元门，至玉清昭应宫，奉安于太初殿。帝服通天冠、绛纱袍，乘金辂出干元门，诣玉清昭应宫，改服衮冕，升殿荐献。又诣明庆殿告飨圣祖大帝。改服靴袍，朝拜二圣殿，分遣近臣酌献诸殿，遂诣太庙荐告六室，以亳州所贡灵芝列于宫庙之庭。 
二十一日，帝谓辅臣曰：「向东封、西祀，皆遣使驰书谕契丹，令朝谒太清宫，去京师非远，更不遣使，重于烦费。宜令国信使晁迥以此意谕之。」 
二十五日，以翰林学士王曾摄御史大夫为考制度使，侍御史知杂段晔摄中丞副之，知制诰钱惟演、直(使)[史]馆姜屿编排迎驾父老及州县系囚，右谏议大夫慎从吉、直史馆刘锴详定词状。 
七年正月六日，礼仪使言：「准礼例，自京至太清宫，所经县镇先车驾三日禁止坊市哭泣。」从之。 
十五日，仪卫使等具鼓吹、仗卫、道门威仪、(坊教)[教坊]乐，奉天书升玉辂。少顷，帝乘辇出干元门，留司百官、京畿父老奉辞于南熏门外。改御逍遥辇进发，夕次咸平县，赐僧道、父老时服、茶绢。自是所过皆然。自咸平县历(围城)[圉城]、太康县、鹿邑县至真源县，凡五置顿。 
十六日，命陈彭年 
     
赴太清宫醮告。 
十七日，王旦告至于太清宫。 
袍，乘大辇至奉元宫。是夕，帝斋于迎禧殿。 十九日，至真源县西五里大次，帝服 
</div>
    <div class="pagination">
<a href="宋会要辑稿_page215.html">上一页</a><span>...</span><a href="宋会要辑稿_page211.html">211</a><a href="宋会要辑稿_page212.html">212</a><a href="宋会要辑稿_page213.html">213</a><a href="宋会要辑稿_page214.html">214</a><a href="宋会要辑稿_page215.html">215</a><span class="current-page">216</span><a href="宋会要辑稿_page217.html">217</a><a href="宋会要辑稿_page218.html">218</a><a href="宋会要辑稿_page219.html">219</a><a href="宋会要辑稿_page220.html">220</a><a href="宋会要辑稿_page221.html">221</a><span>...</span><a href="宋会要辑稿_page217.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
