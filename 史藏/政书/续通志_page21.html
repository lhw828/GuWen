<!DOCTYPE html>
<html>
<head>
    <meta charset="UTF-8">
    <title>续通志 - 第 21 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 21 页/共 1359 页</h1>
    <div class="content">　　八年春正月辛未权德舆罢癸未以山南东道节度使李夷简为成都尹剑南西川节度使以户部尚书袁滋为山南东道节度使二月辛 
卯田兴改名弘正丁酉贬于頔为恩王傅三月甲子以剑南西川节度使武元衡为门下侍郎同中书门下平章事夏六月丙戌以东都留守韩 
皋为忠武军节度使辛丑出宫人秋七月丁卯以李光进为灵武节度使冬十月庚寅以湖南观察使柳公绰为岳鄂沔蕲安黄观察使戊戌以 
神策普润镇使苏光荣为四镇北庭行军泾原节度使十二月丙戌以桂管观察使马总为岭南节度使庚寅振武军乱逐其帅李进贤诏以夏 
绥节度使张煦为振武节度使丙午以金吾卫将军田进为夏绥银节度使滑州薛平魏博田宏正于黎阳界开古黄河道以纾水患
　　九年春正月乙亥张煦入振武军讨作乱者诛之二月癸卯李绛罢三月辛酉以郑余庆为兴元尹山南西道节度使夏四月庚寅诏太师 
咸寍王浑瑊配享德宗庙庭五月癸酉以旱免京畿夏税六月庚辰以义武军节度副使浑镐为义武军节度使壬寅河中节度使张宏靖为刑 
部尚书同中书门下平章事秋七月乙未以御史大夫赵宗儒为河中尹河中晋绛节度使闰八月丙辰彰义军节度使吴少阳卒其子元济自 
称知军事 【旧纪在九月】 辛酉以乌重胤为怀汝河阳节度使徙治汝州己巳加田宏正检校右仆射九月丙戌以袁滋为江陵尹荆南节 
度使严绥为山南东道节度使吴元济反屠舞阳焚叶县戊戌加河东节度使王锷检校司空同平章事冬十月丙午李吉甫薨壬戊以忠武军 
节度副使李光颜为忠武军节度使甲子以山南东道节度使严绶充申光蔡招抚使督忠武河阳诸道兵讨吴元济戊辰以尚书左丞吕元膺 
为东都留守十一月甲午以御史中丞胡证为振武军节度使丁酉太子太傅范希朝卒戊戌以中书舍人裴度为御史中丞以左金吾大将军 
郭钊为邠寍节度使十二月戊辰以尚书右丞韦贯之同中书门下平章事
　　十年春正月乙酉加宣武军节度使韩宏为司徒己亥削吴元济官爵命宣武等十六道进军讨之二月甲辰严绶及吴元济战于磁邱败 
绩 【胡三省曰磁邱当作慈邱县属唐州取县界慈邱山为名】 壬戌河东将刘辅杀丰州刺史燕重旰伏诛己巳以羽林将军李汇为泾原 
节度使三月庚子李光颜及吴元济战于临颍败之夏四月甲辰又败之于南顿辛亥盗焚河阴转运院五月辛巳御史中丞裴度兼刑部侍郎 
丙申李光颜大破吴元济于洄曲六月癸卯盗杀武元衡京师大索庚戌神策军士以盗名上乃捕得张晏等八人诛之乙丑以御史中丞裴度 
为中书侍郎同中书门下平章事秋七月庚午灵武节度使李光进卒辛未以神策军长武城使杜叔良为朔方灵盐节度使甲戌以王承宗有 
罪绝其朝贡丙戌泾原节度使李汇卒以将作监王潜为四镇北庭泾原节度使八月己亥朔日有食之丁未李师道将訾嘉珍于东都作乱吕 
元膺捕得之乙丑李光颜及吴元济战于时曲败绩九月癸酉以韩宏充淮西行营兵马都统冬十月庚子析山南东道为两节度以户部侍郎 
李逊为襄州刺史充襄复郢均房节度使以右羽林将军高霞寓为唐州刺史充唐随邓节度使刑部尚书权德舆奏请行用新定敕格三十卷 
十一月壬申李光颜乌重胤及吴元济战于小溵河败之乙亥以山南东道节度使严绶为太子少保丁丑李文通又败吴元济于固始戊寅盗 
焚献陵寝宫诏发振武兵二千会义武军以讨王承宗十二月甲辰李愿及李师道战于平阴败之乙丑河东节度使王锷卒
　　十一年春正月己巳张宏靖罢乙亥刘总及王承宗战于武强败之癸未削王承宗官爵令河东及河北道诸镇加兵进讨甲申盗断建陵 
门戟四十七竿二月乙巳以中书舍人李逢吉为门下侍郎同中书门下平章事三月庚午皇太后崩夏四月庚子李光颜乌重胤及吴元济战 
于凌云栅败之乙卯刘总及王承宗战于深州败之五月丁卯宥州军乱逐其刺史骆怡夏绥节度使田缙讨平之六月甲辰高霞寓及吴元济 
战于铁城败绩秋七月丁丑贬高霞寓为归州刺史以河南尹郑权为山南东道节度使以荆南节度使袁滋为彰义军节度使权以唐州为理 
所以华州刺史裴武为江陵尹荆南节度使戊寅以随州刺史杨旻为唐州刺史充行营都知兵马使壬午韩宏及吴元济战于郾城败之八月 
壬寅韦贯之罢己未昭义军节度使郗士美及王承宗战于柏乡败之九月乙酉李光颜乌重胤奏拔凌云栅冬十月丁巳以刑部尚书权德舆 
为兴元尹山南西道节度使十一月丙寅加刘总同平章事李师道请降加检校司空 【旧书是年不书十一月以次年正月辛酉朔推之则 
丙寅非十月也今据通鉴辑】 辛巳命内常侍梁守谦监淮西行营诸军辛卯李文通奏败吴元济于固始十二月丙午以易州刺史陈楚为义 
武军节度使丁未以翰林学士王涯为中书侍郎同中书门下平章事甲寅以闲厩宫苑使李愬检校左散骑常侍充唐随邓节度使己未西原 
蛮陷岩州
　　十二年春正月癸未贬义武军节度使浑镐为循州刺史甲申贬唐邓节度使袁滋为抚州刺史三月壬戌郗士美及王承宗战于柏乡败 
绩戊辰赐程执恭名权癸未吴元济将吴秀琳以文城降于李愬夏四月辛卯李光颜及吴元济战于郾城败之五月丙子罢河北行营专讨淮 
蔡庚辰李愬奏败吴元济于吴房获其将李佑 【旧书五月作庚寅朔此据通鉴改丙子庚辰皆系五月】 秋七月庚戌以国子祭酒孔戣为 
岭南节度使丙辰以裴度为门下侍郎同平章事使持节蔡州诸军事充彰义军节度使仍充淮西宣慰招讨处置使以户部侍郎崔羣为中书 
侍郎同中书门下平章事以刑部侍郎马总充淮西行营诸军宣慰副使八月庚申以河南尹辛秘为昭义军节度使癸亥李光颜乌重胤及吴 
元济战于贾店败绩九月丁未李逢吉罢甲寅李愬及吴元济战于吴房败之冬十月癸酉克蔡州 【考异曰按十月戊午朔韩愈平淮西碑 
云壬申愬用所得贼将自文城因天大雪疾驰百二十里即十五日也又曰用夜半到蔡破其门取元济以献即十六日实录己卯执元济乃奏 
到日也】 甲戌以淮南节度使李墉为门下侍郎同中书门下平章事以左丞卫次公为淮南节度使甲申给复淮西二年十一月丙戌吴元济 
伏诛以李愬检校尚书左仆射充山南东道节度使加宣武军节度使韩宏兼侍中忠武军节度使李光颜河阳节度使乌重胤并检校司空以 
宣武军都虞候韩公武检校左散骑常侍鄜坊丹延节度使戊申以马总为彰义军节度留后十二月壬戌以彰义军节度使门下侍郎同平章 
事裴度守本官赐上柱国晋国公以蔡州留后马总为彰义军节度使溵州颍陈许节度使
　　十三年春正月乙酉朔大赦免元和二年以前逋负赐高年米帛羊酒辛亥以礼部尚书王播为成都尹剑南西川节度使三月戊戌以御 
史大夫李夷简为门下侍郎同中书门下平章事李墉罢己酉横海军节度使程权以沧景二州归于有司夏四月甲寅王承宗献德棣二州庚 
辰诏复承宗官爵以华州刺史郑权为横海军节度使五月丙申以李光颜为义武军节度使 【旧书作丙辰然上有乙酉乙未又六月癸丑 
朔则不当是丙辰也兹据通鉴改】 马总为忠武军节度使戊戌以李愬为凤翔尹凤翔陇右节度使丙午以户部侍郎孟简为山南东道节度 
使六月癸丑朔日有食之丁丑以程权为邠州节度使秋七月癸未以新除凤翔节度使李愬为武寍军节度使甲申以田宏正检校司空乙酉 
削李师道官爵令宣武魏博义成武寍横海等道进军讨之辛丑李夷简罢庚戌以左仆射郑余庆为凤翔陇右节度使八月壬子王涯罢戊午 
以尚书右丞崔从为兴元尹山南西道节度使戊寅前山南西道节度使权德舆卒九月甲申以左卫将军高霞寓为单于大都护振武麟胜节 
度使甲辰以户部侍郎皇甫镈充诸道盐铁转运使程异为工部侍郎并同中书门下平章事冬十月甲寅吐蕃寇宥州壬戌灵武节度使杜叔 
良击败之癸亥前淮南节度使卫次公卒丙子以左金吾卫大将军薛平为义成军节度使以义成军节度使李光颜为忠武军节度使十一月 
丁亥以山人柳泌为台州刺史以求药 【谨按通鉴辑览　　御批大乱甫戢而亟亟求仙服药葢由志满意盈遂尔一蹶不振而穆宗且甘 
蹈覆辙而不悟非所谓贻谋不臧者乎】 壬寅以河阳节度使乌重胤为横海军节度使丁未以华州刺史令狐楚为河阳三城怀孟节度使十 
二月庚戌遣使迎佛骨于凤翔
　　十四年春正月壬辰李愬克鱼台佛骨至京师癸巳贬刑部侍郎韩愈为潮州刺史丙申田宏正败李师道于东阿丙午又败之于阳谷二 
月壬戌田宏正奏淄青兵马使刘悟斩李师道并男二人首请降庚午以刘悟为义成军节度使封彭城郡王癸酉田宏正加检校司徒同中书 
门下平章事三月己丑以义成军节度使薛平为平卢军节度使以淄青四面行营供军使王遂为沂海兖密等州都团练观察等使夏四月戊 
午以刑部尚书李愿为凤翔尹充凤翔陇右节度使辛未程异薨丙子裴度罢 【谨按通鉴辑览　　御批晋武平吴赞成者独有杜预而山 
涛则云吴平之后方劳圣虑其言可谓知要宪宗倚任裴度河南北得以摧陷廓清可谓有为之主既而镈异并进度且不安其位中兴之业自 
亏一篑于此可见处成功之难】 五月庚辰以楚州刺史李听为夏绥银宥节度使丙戌以河东节度使张宏靖为吏部尚书以忠武军节度使 
李光颜为邠寍庆节度使庚寅以工部尚书郗士美为忠武军节度使秋七月戊寅韩宏以汴宋亳颍四州归于有司宏朝于京师己丑羣臣上 
尊号曰元和圣文神武法天应道皇帝大赦免京畿今年秋税赐文武官阶勋爵遣黜陟使于天下辛卯沂海将王弁杀其观察使王遂自称留 
后丁酉以河阳三城节度使令狐楚为中书侍郎同中书门下平章事癸卯以前黔中观察使魏义通为河阳三城怀孟节度使八月己酉韩宏 
守司徒兼中书令癸丑以吏部尚书张宏靖为宣武军节度使戊午王承宗进位检校左仆射九月戊寅王弁伏诛癸未以国子祭酒李逊为忠 
武军节度使冬十月壬戌安南军乱杀其都护李象古是月吐蕃寇盐州十一月辛卯灵武大将史奉敬破吐蕃于盐州十二月乙卯崔羣罢
　　十五年春正月庚子以少府监韩璀为鄜坊丹延节度使宦者陈宏志等反皇帝崩 【按旧书云时以暴崩皆言内官陈宏志弒逆史氏 
讳而不书范祖禹曰陈宏志弒宪宗而穆宗不讨贼故旧史于宪宗疑以传疑其后文宗谋诛宦者本讨元和之乱宣宗追怨穆宗以为预谋穷 
治逆党诛之殆尽其子孙皆以为弒无疑矣故正其事曰为陈宏志所弒】 年四十三谥曰圣神章武孝皇帝庙号宪宗陵曰景陵
　　宪宗元和十五年

　　钦定续通志卷十二

　　●钦定续通志卷十三　唐纪十三 

　　唐纪 【十三】 

　　穆宗　　　　敬宗 

　　○穆宗 

　　穆宗皇帝讳恒宪宗第三子也母曰懿安皇后郭氏初名宥封建安郡王进封遂王领彰义军节度使元和七年册为皇太子改今名 【 
吴缜曰按宪宗纪元和元年进封子延安郡王宥为遂王即穆宗也延安建安字有误元和七年立遂王宥为皇太子十五年皇太子即皇帝位 
以上穆宗之为皇太子也其名宥也及本纪则讳恒新史又不载改名年月葢新史凡诸帝在潜之日诸事多所简略不复详述然既为一朝之 
史凡人主彧皇太子之名岂细故哉今乃削而不着使览者莫见本末则难免阙文之讥也自后文武宣懿僖昭六帝在藩与本纪所载之讳皆 
不同又不见所改年月其失皆与穆纪同也】 十五年正月庚子宪宗崩陈宏志杀吐突承璀及沣王恽闰月丙午皇太子即皇帝位于太极殿 
丁未贬皇甫镈为崖州司户参军戊申始听政辛亥以御史中丞萧俛翰林学士段文昌为中书侍郎同中书门下平章事诏山人柳泌轻怀左 
道上惑先朝僧大通医方不精药术皆妄付京兆府决杖处死丁巳以剑南东川节度使李逢吉为山南东道节度使以吏部侍郎王涯为剑南 
东川节度使丙寅以右神策大将军张维清为单于大都护充振武麟胜节度使乙卯尊母贵妃郭氏为皇太后二月丁丑大赦赐文武官阶爵 
高年粟帛二王后三恪文宣公嗣王公主县主武德配享及第一等功臣家予一子官放没掖庭者宣制毕于丹凤门观百戏丁亥如左神策军 
观角抵及杂戏甲午以桂管观察使裴行立为安南都护充本管经略使乙未以太仆卿杜式方为桂管观察使吐蕃寇灵州三月癸卯朔赠皇 
太后父郭暧太傅母虢国大长公主赠齐国大长公主乙巳杜叔良及吐蕃战败之夏五月癸卯以国用不足诏两税盐酒茶税及户部阙官除 
陌等钱兼诸道杂税合送上都及留州留使诸道支用诸司使职掌人课料等钱并每贯除旧垫陌外量抽五十文庚申葬宪宗皇帝于景陵六 
月丁丑韩宏罢戊寅以金吾将军李佑为夏绥银宥节度使代李听以听为朔方灵盐节度使己卯放京兆府今岁青苗钱壬辰停五月敕应给 
用钱每贯所抽五十文仍出内库钱付度支给用癸巳皇太后移居兴庆宫皇帝与六宫侍从大合宴于南内至右军颁赐中尉等有差自是凡 
三日一至左右军及宸晖九仙等门观角抵杂戏秋七月丙午罢诞日受贺之礼甲寅御新成永安殿观百戏乙卯如安国寺观盂兰盆壬戌盛 
饰安国慈恩千福开业章敬寺纵吐蕃使者观之丙寅以新成永安殿与中官贵主密宴以乐之嫔妃皆预丁卯令狐楚罢八月癸酉太子少傅 
李墉卒甲戌安南都护杜仲武讨其叛将杨清诛之乙亥赐教坊钱五千贯充利息本钱壬辰如鱼藻池发神策兵二千浚鱼藻池戊戌以崔植 
为中书侍郎同中书门下平章事九月辛丑大合乐于鱼藻宫观竞渡戊申以重阳节曲宴郭钊兄弟贵戚主壻等于宣和殿戊午加裴度守司 
</div>
    <div class="pagination">
<a href="续通志_page20.html">上一页</a><span>...</span><a href="续通志_page16.html">16</a><a href="续通志_page17.html">17</a><a href="续通志_page18.html">18</a><a href="续通志_page19.html">19</a><a href="续通志_page20.html">20</a><span class="current-page">21</span><a href="续通志_page22.html">22</a><a href="续通志_page23.html">23</a><a href="续通志_page24.html">24</a><a href="续通志_page25.html">25</a><a href="续通志_page26.html">26</a><span>...</span><a href="续通志_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
