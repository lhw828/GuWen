<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 217 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 217 页/共 307 页</h1>
    <div class="content">　　大赉周穷壤
　　深仁浃逺乡化行滋富庶俗羙保丰穰在镐
　　天顔喜吹豳世道良雷霆平蜀道烽火息闽疆沙漠皇威畅边廷
　　圣武九州恢土宇重译効梯航谟烈逾周后随刋过
　　夏王洪澜遵
　　指授巨浸息汪洋茀禄隆千古声名溢八荒虹流华渚日电绕斗枢旁松栋红辉抱蓂阶紫霭翔
　　帝车朝炳焕
　　御宿夜光芒好鸟鸣兰殿飞花散柳塘三春文囿景百
　　福舜壶华祝陈
　　宸极嵩呼彻
　　帝阊来仪鳯翽翽率舞兽跄跄锡福
　　颁纶綍飏言进缥缃清宁齐
　　圣夀衢室永垂裳



　　万寿天保九如歌
　　翰　林　院　庶　吉　士【臣】胡　煦
　　如山髙耸郁嵯峩地近云霄瑞霭多占象特开仁夀域
　　六旬初进九如歌【其一】
　　如阜嶙峋尽仰瞻增髙常共海筹添寰中百族叨培植春满郊原雨露霑【其二】
　　如冈屹峙更连绵蕴借霖膏普大千徧植桐枝栖鳯羽喈时听颂声传【其三】
　　如陵更觉势峥嵘
　　帝徳髙深未易名仰岳有情劳想像学山无术借陶成
　　【其四】
　　如川方至浩无垠太液深涵四海春试看朝宗来万
　　恩波长共物华新【其五】
　　如日东生海上霞扶桑万丈吐光华离明长自垂今古普照无私未有涯【其六】
　　如月金波皓满空光含明镜彻鸿防一轮髙拥青天上三五清辉万古同【其七】
　　如松挺植泰衡巅甘露和风养岁年节贯四时无改易龙鳞照灼五云边【其八】
　　如栢菁葱挺擢时乾坤淑气集繁枝椒浆并祝正元防春酒同登介
　　寿巵【其九】







　　万夀盛典初集巻九十三
　　钦定四库全书
　　万夀盛典初集巻九十四
　　歌颂三十四【词臣二十六】
　　万夀无疆赋【有序】
　　翰　林　院　庶　吉　士【臣】李如璐
　　【臣】闻衡正阶平允矣皇王气象日华云烂焕乎天地文章盖参赞经纶合三才而建极斯禄位名夀亘万古而常新徳迈黄农率土乐冈陵之算龄齐虞夏普天近日月之光华祝欢腾嵩呼抃舞钦惟
　　皇帝陛下
　　手握璿图
　　心涵穹盖
　　内圣外王之学至中至和
　　经天纬地之功乃文乃武万物得所举昆虫草木乐春台四方攸同统南北东西登夀域此清宁合
　　撰遐龄其覆载俱长保佑常申
　　圣夀与地天交泰者矣【臣】乐生隆盛幸荷甄陶仰瞻华
　　渚之虹爰效康衢之颂其辞曰
　　维贞元之既合集
　　圣主之鸿休巩舆图以受瑞绵玉厯以垂旒明庶物而察人伦理抉天根之奥亶聪明而作元后心探月窟之幽竒偶图书知一画开天之始危微精一见厥中允执之由羲轩尧舜之传函三五而皆归
　　圣学商周邹鲁之绪作君师而覃布
　　皇猷溯濂洛澈源流辨朱陆别薰莸大徳日新合古今而一贯至诚无息与上下而同流且也天纵多能左宜右有鳯翥鸾翔之瑞苞采呈毫川流岳峙之书权衡在手赤文緑字衍全数于九畴天禄石渠探羣书于二酉蓬莱殿内开映日之龙章太液池边结古文之蝌蚪炳然云汉之丽天俨若星辰之环斗上同球璧而称珍长悬日月而弥久矧夫诞敷文徳大展雄图物阜民安扇薰风于宇宙垂裳端拱奏大化于唐虞星扫欃枪廓緑水天山之界图成王防尽雕题凿齿之徒察大吏以安民共凛知人则哲蠲两租而赐复均霑大泽敷圜土屡空久洽好生之徳贤书迭进广开登俊之涂无小无大咸霑雅化如纶如綍共仰王谟以故诸祥辐辏万象光昌泽马噐车皆呈地寳景星庆云并耀天章哕哕鸣郊鳯有五苞之采英英度曲芝含三秀之房嘉禾连茎而献瑞玉泉合醴以称觞揲羲防于先天方开景运展尧蓂之三荚乍应青阳愿戴
　　一人而长歌有道欣逄
　　万夀而共庆无疆于是时也
　　禁苑开云衢歌匝路夹花栅于
　　御道雷动欢声散丽色于皇州锦纒春树观开鳷鹊直在云霄乐奏仙璈疑闻韶濩瞻云就日尽倾葵藿之心抒笔陈辞敢上太平之赋














　　万夀诗【七言律一首】
　　翰　林　院　庶　吉　士【臣】杨　湝
　　六合清宁
　　寳厯新八纮欢忭拱
　　枫宸静调玉烛星辰正快覩金瓯海岳春寰宇早教归化育羣生何处不陶钧从知亿万斯年算甲子初周第一廵









　　万夀诗【五言排律二十韵】
　　翰　林　院　庶　吉　士【臣】沈世屏
　　安贞祥应地广运徳先天至治隆千古昌时厯万年维
　　皇膺寳箓叶瑞纪珠聫淑景循黄道荣光幕紫渊崇卑
　　通黙契精一启真诠
　　学已高前圣
　　仁尤徧八埏盈宁人尽乐汪赋恒蠲苍赤痌瘝切要荒雨露偏平成恢禹绩解阜应虞弦苹野兴羣防梧冈蔼众贤山陬钦日厯泽国静风烟
　　骏业辞难赞
　　鸿禧理自延
　　诞辰当六袠协气绕三躔防仗晴霞防金炉寳篆连绯
</div>
    <div class="pagination">
<a href="万寿盛典初集_page216.html">上一页</a><span>...</span><a href="万寿盛典初集_page212.html">212</a><a href="万寿盛典初集_page213.html">213</a><a href="万寿盛典初集_page214.html">214</a><a href="万寿盛典初集_page215.html">215</a><a href="万寿盛典初集_page216.html">216</a><span class="current-page">217</span><a href="万寿盛典初集_page218.html">218</a><a href="万寿盛典初集_page219.html">219</a><a href="万寿盛典初集_page220.html">220</a><a href="万寿盛典初集_page221.html">221</a><a href="万寿盛典初集_page222.html">222</a><span>...</span><a href="万寿盛典初集_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
