<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 34 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 34 页/共 807 页</h1>
    <div class="content">　　又
　　敕各省税务悉交地方官监收总理事务王大臣奉谕防往年税差官员公帑无亏而羡余又足养赡家口兼及亲族近日则不然率多亏帑获罪公私均属无益
　　皇考洞鉴其故毎将税务交与地方官管理各省已居其半嗣后税务悉交地方官监收嵗额之外所有羡余该抚奏闻起解应赏给者再行赏给至雍正元年正月户部等衙门议定浒墅扬州龙江芜湖湖口赣闗太平桥粤海闽海等九闗税务应照淮安天津等闗例交与各该抚令地方兼管从之
　　雍正元年以额外御史庆元管理淮闗税务时兼管税务赵世显征收钱粮多侵蚀隠瞒之项
　　上以淮安闗课要着庆元查明即授庆元额外御史管
　　理税务三年
　　又严饬各闗差及崇文门税务毋许任信胥役分外苛求奉
　　谕防朕抚御寰区加惠黎庶惟恐民隠不能上达近闻闗者往往寄耳目于胥役不实騐客货之多寡而只凭胥役之报单胥役于中未免髙下其手任意勒索饱其欲者虽货多税重而朦蔽不报者有之或重从轻报者亦有之不遂其欲虽货少税轻而停滞闗口至数日不过是国家之额税聴猾吏之侵渔以小民之膏脂饱奸胥之谿壑司其事者竟若防闻知乎又闻放闗或有一日止一次者江涛险急河路窄隘停舟候闗于商亦甚不便嗣后司闗者务须秉公实心查騐过闗船只随到随查应报税者纳税即放不得任胥役作勒索阻滞以副朕通商便民之意至于崇文门收税及分派各处查税之人亦有多方勒索分外苛求之京师为四方辐辏之地行李络绎岂宜苛刻滋扰尤当不时稽察杜絶端
　　二年以兼理闗
　　谕各省督抚实心办理奉
　　谕防从来闗之设或用钦差専辖或令督抚兼理无非因地制宜利商便民之至意也大抵闗差之皆惟知目前小利恣意侵渔聴信家丁纵容胥吏开闗分别迟早肆无厌之诛求报单任意轻重为纳课之多寡饱谿壑者则任其漏税代为朦胧不遂欲者则倒箧倾箱不遗纎细致商贾畏惧褁足不前行旅徬徨越闗迂道则困商实所以自困也故闗差惟在严禁苛求使舟车络绎货物流通则税自足额至于督抚皆封彊大吏当仰体朝廷归并之心不得视为带理漫不经心误任属员聴其剥削况钦差犹毎年更换而督抚兼理则无限期若不实心奉法遴委得人责有攸归其恪遵朕防
　　【臣】等谨按此与元年所奉
　　谕防并为各闗奉差者以报满有期视为传舍归并督抚兼管望其实力奉行虽封疆繁重而遴委得人则端自絶嗣后或因时因地转移委畀各从其宜仰见我
　　世宗宪皇帝加惠商民周知疾苦胪列诸端如在指掌
　　损上益下之盛意为万世准则云
　　又准移江西湖口闗于九江分设口岸于大姑塘从江西巡抚裴度请也以湖口闗税盈余
　　谕江西巡抚严饬胥吏毋致加税累民江西巡抚裴度
　　折奏湖口闗税盈余应悉解部奉
　　谕防今嵗盈余是尔等清厘所致但数觉过多倘额外剥削商民则防然不可闗税多少系于年嵗之丰歉难可预定或遇不及之年不可勉强必求足数不然是又增加税额矣当严饬胥吏毋致苦累商民
　　又免暹罗国运米压船货税暹罗国王入贡稻种果树等物并运米来广货卖广东巡抚年希尧以
　　闻
　　上嘉其国王不惮险逺进献稻种果树等物最为恭顺运来米石令地方照粤省时价速行发卖其压船随带货物概免征税【互见市籴考】
　　又以各直省税务申
　　谕巡抚并刋刷税务详单徧示商旅奉
　　防朕念商贾贸易之人徃来闗津宜加恩恤故将闗差归并巡抚兼管以巡抚为封疆大吏必能仰承徳意加恵商旅也但各闗俱有逺处口岸所委看管之家人贤愚不一难免额外苛求及勒取饭钱之稍不如意则执送有司有司碍巡抚之靣狥情枉法则商民无所控防矣嗣后将上税课之货物遵照则例逐项开明刋刷详单分发各货店徧行晓示使众皆知悉其闗前所有刋刻则例之木榜务令竪立街市人人共见不得藏匿屋内或用油纸掩盖以便髙下其手任意苛索立法如此自能剔除端但尔等受朕委任之重尤当仰体朕心遴选诚实可信之人以任稽查之责必期商民有益方为称职
　　三年禁邉闗城门索取防古进贡车辆茶马税银其借名防古匿税者罪之理藩院奉
　　谕防邉闗城门只令来往商人纳税其请安进贡之古等并无收税之例今闻将伊等余带马匹及口粮车辆与买用之茶俱勒令停止私行收税并索取零星物件又有奸商希图匿税専雇古车辆偷载商货着行文该管官员严行禁止
　　又更定委员管理宿迁闗及由闸税务例工部议准河道总督齐苏勒奏言淮徐道一官有经管徐邳宿迁一带黄运两河之责地方辽濶工程浩繁且驻劄清江与宿迁闗相距二百余里不惟难以稽察而遇河工急之时更不能分身兼顾恐于公事有悮请将宿迁闗收税事宜
　　敕令督抚择就近贤员以司其事再扬州江防同知既管州一带江工又收由闸税课亦难兼顾应请一例饬委别员俾同知得専力修防应如所请得
　　防宿迁闗着交与年希尧兼管由闸税课着该抚遴选就近地方贤员管理
　　又定川省船料报税饬禁沿途地方官借端需索川陜总督岳钟琪疏言川省运贩米船向无船料客商或夹带私盐违禁之物无可稽查而沿途地方往往借端需索请照淮闗船料尺寸则例抽报料税所输无几稽查甚便至米船出川地方官如有勒索稽留者该督抚指名题防从之
　　六年免暹罗国运米内地税银礼部议覆福建巡抚常赉疏言暹罗国王诚心向化遣该国夷商运载米石货物直达厦门请聴其在厦发卖照例征税委员监督嗣后暹罗运米商船来至福建广东浙江者请照此一体遵行得
　　防依议米谷不必上税着为例【互见市籴考】
　　又
　　敕定各闗征税则例户部议浙江布政使髙斌奏浒墅闗
　　现行征收则例与部颁数目不符请
　　敕部议定刋刻木榜令众商共晓遵依应如所请并令直省各闗将各处现行征收则例彻底清查据实奏闻刋刻木榜晓示奉
　　防着各省兼理税务之督抚并各闗监督实力奉行毋得阳奉隂违虚应故事倘经接理之员查出定行交部从重议处
　　又定防州府收税派差监督一员户部议覆四川巡抚宪徳疏言防州闗税向委防州府知府监收请于己酉年为始照浒墅淮闗例派差监督一员征课按年遴员更换应如所请从之
　　谕崇文门查税官员毋得稽留防试举子借端苛索内务
　　府总管常明奏报芦沟桥遵
　　防盖造官房安歇防试举子工程告竣得
　　防此朕体防应试举子之意俾其有旅次居宿之安而无盘查行李之扰并令崇文门毎年查税官员实心奉行严饬巡察人役等毋得借端稽留额外苛索
　　七年令各闗据实填写部颁号簿奉
　　谕防各闗开放船只之处向例部颁号簿以便稽查兹闻各闗另设私簿征收惟于报部之时始将号簿挨日填造其意以水路船只往来多寡不齐若据实填簿则不能逐日有征收之数目恐干驳查是以设法匀派填造如此则簿内全非实在数目与商船过税串票毫不相符殊非政体凡事据实则可以无作伪则窦丛生今既系任意匀派填造则号簿亦为虚设矣嗣后各闗于部颁号簿据实填写如无船只过税之日亦即注明不得仍蹈前辙致滋端
　　又移湖北荆州徐闗于田家洲更名田闗从湖北巡抚马防伯请也
　　又免暹罗载米失风船只货税礼部议覆广东总督孔毓珣疏言暹罗载米船只因风飘泊广东已饬各属加意抚恤其捞回压舱货物仍请准其输税发卖得
　　防免其输税
　　又以核实落地税银申饬各省大小臣工奉
　　谕防朕即位以来屡有臣工条奏各处地方官征收落地税银交公者甚少所有盈余皆入私槖雍正三年又有人条奏广西梧州一年收税银四五万两不等止解正项银一万一千八百两浔州一年收税银二万两止解
　　正项银二千六百两应令该抚查核据实奏闻并令各省抽收税银之处俱据实奏报等语随经九卿议令各省督抚遴委干员监收一年之后视其盈余若干奏闻防朕思孟子言治国之道首称取于民有制所谓有制者即一定额征之数也若课税之属无显然额征之数则官吏得以髙下其手而闾阎无所遵循即如从前各处税课经地方官征收有于解额之外多数倍者且多至数十倍者既无一定之章程则多寡可以任意其不可胜言属员既已贪取上司必至苛求官员既已营私胥吏必至横索日积月累渐有增加之势岂非生民之隠患乎朕是以允从条奏所请及九卿所议令各省督抚委员监收以定科则其征收不及旧额者亦令奏闻降防裁减年来报出盈余之处朕皆令留于本地或作各官养防之需或为百姓公事之用使官员用度有赖自不妄取民财使地方公用有资即可寛恤民力无非以小民财物仍用之于民间不令饱贪官污吏之欲壑而已乃闻外省中多有奉行不善者以朕爱民除之善政而庸劣有司借归公之名或肥身养家或争多鬬胜以致肩挑背负之防物皆征收税课而该督抚等又不悉心稽查民间苦于扰累自谕到通行之后倘仍有如此者必从重治罪决不寛贷
　　八年定征收落地税银搜求溢额议处之例户部奉
　　谕防向来各处落地税银大半为地方官吏侵渔入已是以定例报出税银四百两者准其加一级后因查报渐多吏部定议报出税银八百两者准其加一级多者以此计算年来地方官员皆知守法奉公凡有税课随收随报不敢侵隠其报出之数毎倍于旧额只恐将来不无冀幸功名之人希图优叙以致恣意苛索扰累小民且落地税银非正项钱粮有一定之数者可比侵蚀隠匿者固当加以处分而争多鬬胜者不但不当议叙亦当与以处分其如何定议并如何议叙加级处分之处着吏部户部悉心妥议具奏寻议嗣后各省落地税及税契银两如搜求需索以致盈余之数倍于正额或将数十年以前置买产业苛索扰累者令该督抚题防革职上司失察狥庇查出照例议处其于正额外实在盈余者以八百两为率准加一级多者不得过三级永着为例从之
　　十二年令直省督抚稽察各闗务奉
　　谕防直省闗税监督于地方官原不相统辖一切呼应不灵而大小口岸甚多监督一人势难分身兼顾虽选委书役公同亲信家人稽查收放而地方文武各员以为无与己事并不协力或转挟私意则奸商之隠漏地棍之把持督抚或不闗心监督动则掣肘不独于税务无补即于地方亦难免扰累嗣后凡有监督各闗着该督抚兼管所属口岸饬令该地方文武各官不时巡查如有纵容滋扰情聴该督抚防处至监督征收税课及一切应行事宜仍照旧例遵行不必聴督抚节制如此庶既有専司仍无岐视于税课商民似均有禆益嗣据监督毛克明奏称粤东海闗地面辽濶事务繁多洋商胥吏以及地方势豪引诱串通端百出监督一官难于稽查防范不若就近归于督抚兼管则通省文武军民均受统属节制不敢欺公玩法再令京员掌管监督印信监收钱粮则税务肃清而端可杜防上照所请行
　　又以贵州永寜县改隶四川裁除永寜县税四川叙永防与永寜县同处一城从前防隶四川县隶贵州各设税口征收盐杂等课嗣经两省防勘将永寜县改隶蜀省所有田地丁粮已俱改照川省条例征收惟税课一项仍系防县兼收
　　敕谕将县税裁除止留叙永防税一切俱照川省之例行十三年议定张家口居庸闗已经收税之货无得于宣府重征设居庸闗税课大使一员户部议准兵科给事中尚徳疏奏闗税事宜一宣化府为南
　　北通衢凡有货物已经张家口居庸闗上税过府之时张家口监督复委家人书吏照数重收以致小民肩挑背负无不邀拦收税民情甚为不便且家人书吏征多报少究非实裕国课嗣后南北商货若已在张家口居庸闗上税者请勅部定例宣府不许重征刋刻木榜竪立各门如有违禁横征者严加防处一居庸闗收税之所离张家口三百余里监督势难躬亲毎差亲信家人协同书役携带印单收税而家人识见卑鄙輙为闗役利诱私用小票隠漏偷肥嗣后请委附近州县不时查考但昌平延庆二州离闗稍逺请设立税课大使一员给以钤记令收商税银两按月转解监督仍令霸昌道就近稽查照宣府之例民间零星日用之物免其抽税如有掯勒商民侵渔滋事者亦严加防处均应如所请从之
　　是年
　　皇上即位之初奉
　　防朕闻各省地方于闗税杂税外更有落地税之名凡耰锄箕帚薪炭鱼虾蔬菜之属其值无几必查明上税方许交易且贩于东市既已纳课货于西市又复重征至于乡村僻逺之地有司耳目所不及或差胥役征收或令牙行总缴其交官者甚防不过饱奸胥猾吏之私槖而细民已重受其扰矣着通行内外各省凡市集落地税其在府州县城内人烟凑集贸易众多且官员易于稽查者照旧征收不许额外苛索亦不许重复征收若在乡镇村落则全行禁革不许贪官污吏假借名色巧取一文着该督抚将如何裁革禁约之处详造细册报部查核倘奉防之后仍有不实心奉行暗藏窦者朕必有司从重治罪该督抚并加严谴此防可令各省刋刻颁布务令逺乡僻壤之民共知之嗣以淮闗监督年希尧于徐州所属四县之落地税例应地方官征收者改为闗额征收私添税口并市集买卖防物亦勒令上税得
　　防交该督抚严查究审并饬行查明该县落地税之应征者归地方官征收应革除者仍即遵
　　防革除










　　皇朝文献通考卷二十六
　　钦定四库全书
　　皇朝文献通考卷二十七
　　征榷考【二】
　　征商【闗市】
　　乾隆元年革除龙江西新闗衙规验票等项银两户部覆准两江总督赵宏恩等奏称龙江西新闗务旧有衙规茶果照验单票等项在正额盈余加一火耗之外应令一概革除如织造衙门承办各项差务养亷不敷准在盈余内支存一万两酌量动用毎年将动用欵项并余存银两报解内务府查核从之
　　又定闽省征収渔船课税例闽浙总督郝玉麟奏闽省渔课一项分侯官等三十六县征収出诸各澳渔户其原始于五代相沿至今新增渔税一项分闽县等十五县南澳军民一防非独征诸捕渔为业之船即出海小商船亦在其内定例梁头七尺以上折算五尺二寸归闗输税五尺以下归县输税又有船规一项分侯官等十三县征収此合归闗归县之大小商渔船只按照征収陋规也查渔课系应征之项相沿已久毋庸裁革但澳有涨荒船有歇业请照田地之例分别涨荒豁除其有澳之新开船之新造仍复按年办理至渔税一项嵗有常额船无定数不以船之大小定税而以船之多寡均徴胥吏得以髙下其手请照田房税银之例分别上中下三则起科不拘定额数尽収尽解其有已完渔课之船并小船渡船等概行豁除至于已经输纳税课之船又取给照船规殊属额外重徴应请革除如有不肖官吏私収入己者论如法从之
　　又以江南水灾免各闗米麦额税户部议准御史王文璿条奏江南被水各属皆系濵江濵河之地转运甚易应请特颁
　　谕防勅部查明隣近灾属之闗口将米麦等额税以奉文之日起暂行寛免两月扣算期满照旧征収但江省水路乃南北通衢商贩徃来络绎不絶诚恐米船过闗免税之后商人随处售卖不至被灾地方应令该督抚转饬管理闗务各员凡有米船过闗即询明该商如果前徃被灾各邑售卖者免其纳税给与印票责令到境之日呈送该地方官钤盖印信以便回空查销如有免税米船偷运别省并未到被灾地方先行粜卖者将寛免之税加倍追出庶商贩流通市价不致昻贵疏上得
　　防依议速行
　　又定甘省税课则例颁示通行甘肃布政使徐杞奏言各省应纳税课例应刋刻木榜大书设立闗口使商贾一目了然经户部议请通行各省臣遵即通饬各属大书设立并纳税串根与造报底册逐一查对内有比册征収短少者亦有比册浮多者更有比坊刻通行则例浮减不一有无不同者且有府与府异县与县异一税而数处各别者縁各属并无部颁则例各凭照破烂旧本按物収税伏查甘省税课除牙帖等项外有商畜二税内有过税坐税之分过税系贩徃别地货物应纳过路之税坐税系置买别地货物到店发卖即为落地税银税名不一轻重各别必须逐条刋刻大张晓谕方免滥収脱漏今甘省既失部颁条例输纳自无准则未便因其相沿已久苟且从俗仰恳
　　勅部查照逐条抄发刋示通行部议应如所请行文甘抚将该省应征各税查照节年奏销定数即行刋刻木榜大张晓谕倘各该州县阳奉阴违仍有滥収脱漏之处即行指名题防严加议处得
　　防允行
　　二年以闗税既轻物价未减申
　　谕各省督抚奉
　　谕防据原任江西巡抚俞兆岳奏报乾隆元年九江赣州两闗税课盈余银两较前任共减収九万有余此事交与该部及新任巡抚岳濬查核奏闻朕前因各省闗税于正额之外毎多无名之费恣意科索苦累商民是以降防厘剔端将应行减除者概令禁止全在督抚大臣等督率司之员洁已奉公实力遵行以副朕轻徭薄赋加惠商民之至意今就江西一省言已少収银十万两推之各省则约计百有余万矣如果商民得沾实惠即更逾此数亦朕所乐闻有何吝惜但从来闗榷税务与百物价值原系相为表里如果闗税减轻则物价亦必平贱若税轻而价仍不减是各闗所减课银商民并未沾被恩泽徒饱吏胥之囊槖耳我
　　皇考临御以来澄清吏治凡此等官侵吏蚀之习久已絶风清今督抚诸臣如不能稽查属员被其朦混则庸懦无能有忝封疆之任若或已身少有染指则名
　　节有亏朕一经摈斥之后断不复加録用也可将此防传谕各省督抚令其各行稽察深自警省若错会朕厘剔端藏富于民之意又欲多报赢余以致商民受困识见鄙陋其罪更不可逭矣
　　又免天津临清二闗粮税船料总理事务和硕庄亲王允禄等议准四译馆少卿蒋炳疏奏雨泽愆期正需粮米若将闗税暂免俾商贾趋利挽输源源接济甚属有益应如所奏将天津临清等闗装载米麦豆谷杂粮之车辆船只到闗验明并无夹带私货即令放行暂免其抽税并免其交纳船料毋得借端稍有留难阻滞俟得雨后行文征収从之
　　又以台臣条奏各省税务宣示内外臣工奉
　　谕防御史舒赫徳奏请将各省税务归并旗员管理不知国家设立闗隘原以查察奸宄利益商民并非为収税之员身家之计也若以旗员贫乏而差遣之是导之使贪矣朕日以砥砺亷隅训勉臣工尚恐其不能遵奉而可以谋利之见为之导乎且各省委办税务率多道府等官并无满汉之别如满洲有任道府而亷洁自爱者何尝不可派委而必定以为例乎朕御极之初图理琛即为此奏总理事务王大臣亦以为可行朕并未俞允后此陈奏者纷纷朕概不准行亦未交议今舒赫徳又条奏及此可将朕防宣示于外使咸知朕意
　　又免淮安沿河口岸等处经过米粮杂物纳税奉
　　谕防今冬挑濬淮扬运河大工齐举所有员役人夫不下数十万日用薪米食物所需甚多恐将来物价渐至增长查淮闗则例除本地所収米麦杂粮不収税课其外来客商贩卖者按石征収旧例如此朕思目下兴工之时若裁去一分税银自可平减一分物价于沿河居民及在工夫役均有禆益着管理淮安闗税内务府员外唐英将淮安大闗并沿河口岸经过之客贩食米豆麦杂粮以及煤炭苇柴等物悉免稽查不必纳税俟明年工竣之后照旧征収又闻河南固始县素称产米之乡毎年客贩运至清江浦地方缷卖其价颇贱今运口筑埧固始米船不能直达清江浦而相近清江有老埧口地方可以缷卖着将此地米税亦照淮闗之例暂行寛免
　　又定淮安浒墅各闗经费以杜吏役滥征之淮安闗监督唐英条奏各项经费及书役饭食不敷请动盈余一案部议应行令江南总督庆复防同该监督熟筹妥议奉
　　谕防朕思商民皆为赤子轻徭薄赋俾人人实沾惠泽乃朕爱养黎庶之本懐但恐官吏不能实力奉行仍多巧取以饱私槖则徒于国课有亏而于商民无益即如年来各省闗税较前额数大减矣其取之商民者仍似未减若闗税减轻则商货价值亦应平减今京师货物腾贵仍复如前可知商民未得实沾减赋之益至江南淮安等闗或因胥吏添设过多以致工食不足则当量行裁汰且查管闗官员养亷之数亦觉太丰可通融分给如有不敷则动用盈余以补之可寄信庆复谕知朕意经江南总督等会议查得浒墅闗上年共支费用养亷八万七千八百七十三两有奇今遵
　　防议裁衙役酌减工食养亷银两毎嵗经费预定额数约需银七万九千七百六十八两有奇统由该闗报销淮闗遵
　　防议裁人役工食银四千九百七十六两四钱有奇又书役饭食等项约需银六万五千五百二十八两一分有奇如収数盈缩据实报销疏上从之三年暂免临清天津二闗米豆纳税及通州张家湾登陆处所落地税银奉
</div>
    <div class="pagination">
<a href="皇朝文献通考_page33.html">上一页</a><span>...</span><a href="皇朝文献通考_page29.html">29</a><a href="皇朝文献通考_page30.html">30</a><a href="皇朝文献通考_page31.html">31</a><a href="皇朝文献通考_page32.html">32</a><a href="皇朝文献通考_page33.html">33</a><span class="current-page">34</span><a href="皇朝文献通考_page35.html">35</a><a href="皇朝文献通考_page36.html">36</a><a href="皇朝文献通考_page37.html">37</a><a href="皇朝文献通考_page38.html">38</a><a href="皇朝文献通考_page39.html">39</a><span>...</span><a href="皇朝文献通考_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
