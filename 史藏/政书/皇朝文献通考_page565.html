<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 565 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 565 页/共 807 页</h1>
    <div class="content">　　员家人伊主皆革职
　　七年申隠漏赎锾之禁先是顺治十二年定犯人赎罪春夏纳银秋冬二季收银籴谷贮仓备赈年终汇造清册咨报户刑二部查核十八年又定赎锾银两由督抚按批行者承问官通详互相稽核解部司道府州县自理赎锾亦全数报部查核至是又议覆御史徐旭龄奏请州县自理赎锾嵗底申报臬司藩司自理赎锾嵗底申报督抚督抚嵗底汇题报部查核以杜折多报少隠漏等弊应如所请得
　　防允行并
　　谕罚赎之人姓名及罚数着承问各官明晰书写告示于该地方晓谕如有隠漏即以贪賍治罪
　　定赌博案内军流以下等罪槩不准折赎例十年改定王公以下及各官员罪应罚赎为罚俸之例宗人府等衙门遵
　　防议覆王公以下及文武各官有应得之罪例应罚赎者各量其罪之重轻改为罚俸自一月逓增至一年从之
　　十一年饬刑官详定赎罪刑部奏准律例折赎内有开载未尽之条问刑官临时详审情罪应准赎而出自本犯情愿者准其折赎不应准者仍的决如滥准折赎并多取肥已者叅处
　　十五年定军绞以上不准赎罪例户部议奏律内流徒以下原有收赎之条军绞以上情罪重大不应准赎得
　　防允行
　　十六年定出征之处杀人赎例刑部议准有出征之处杀人奉
　　防免死者鞭一百追银二十两给死者之家枷号两月存案令军前効力赎罪其口外古等有犯亦鞭一百追银二十两折牲口一九给死者之家令军前効力赎罪若不行効力仍追牲口三九给死者之家
　　【臣】等谨按効力赎罪于罚金赎锾及做工防运等例外别为一条皆
　　国家矜全罪人开以自新之路也凡军台効力赎罪军前効力赎罪屯田効力赎罪隄工城工効力赎罪及革职余罪人员或留该省効力赎罪或发往他省効力赎罪等名色并按罪重轻酌量时事特奉
　　恩纶事无定例是以不槩入赎刑一门
　　二十九年定边口输米赎罪例凡死罪现监人犯除十恶强盗及杀人人犯外米一谷二聴其捐输死罪如内外三品以上堂官与兼堂官职衔之人捐米一万石在外实系二品三品文职官员捐米七千石道府官捐米二千五百石在内四品堂官及司官捐米一千五百石在外同知通判知州知县叅将游击捐米一千五百石笔帖式佐贰杂职守备千总及文武进士举人监生人等捐米五百石生员及平人捐米二百五十石皆免死释放再考职缺人等照伊等品级令其捐纳凡捐赎死罪如有因家产尽絶免追及家产已经入官者捐纳数目各减一半此例以一年为限于三十年四月初一日停止捐输以具呈后三月为期逾期槩不准行
　　三十年复定军流人犯捐赎例刑部议准御史邵嗣尧奏死罪重犯已令捐赎军流人犯亦应准捐除叛逆干连并强盗及杀人等犯内有免死减等流犯并山海闗以外等处发遣安插与各直省安插等犯俱不准捐赎外其余军流等罪内外三品以上堂官及兼堂官职衔之人捐米三千三百石在外实系二品三品文职官员捐米二千三百石道府官捐米八百石在内四品堂官司官及在外同知通判州县叅游捐米五百石其州同县丞守备千总各项杂职文武官员进士举人监生人等捐米一百五十石生员平人捐米八十石皆以米一谷二计算准其免罪此例亦以一年为限于次年四月初一日停止
　　三十三年定修理边墙捐纳赎罪例先是部定西安等处捐纳事例有流犯纳银赎罪给照还籍之条至是川陜督臣佛伦奏修理秦省三边墙垣请照西安纳赎办公例凡各省已遣流犯除死罪减等之犯外其已流三千里者纳银五百四十两流二千五百里者纳银四百五十两流二千里者纳银三百六十两给照还籍其已遣徒罪五年者纳银五十两五年以下按年逓减银数免其配驿部议应如所请从之至三十九年十一月部议停止定因賍审拟流徒賍银全完方准捐赎之例三十四年定通仓运米捐赎例凡死罪在外道府运米五百五十石在内司官运米三百五十石在外同知通判知州知县叅将游击运米三百五十石笔帖式州同县丞守备千总杂职等官进士举人监生运米一百石生员运米五十五石俱免死释放考职缺人等照依品级捐运免死减等人犯亦准捐运流犯运米四十石徒犯运米三十石俱免罪回籍
　　三十八年停河工捐赎例先是刑部会同工部议准河工捐赎例除内外十恶外三品以上死罪捐工五百丈流罪捐工二百丈五品以上死罪捐工八十丈流罪捐工四十丈九品以上死罪捐工六十丈流罪捐工三十丈庶民死罪捐工二十丈流罪捐工十丈俱免罪以修完日为始保固三年至是奉
　　防停止
　　三十九年定那移仓库钱粮银至五千两以上米至六千石以上者满流不准折赎之例
　　定永定河工捐赎例凡内外除十恶及重罪不准原赦外三品以上死罪捐银三千三百两军流罪捐银一千三百二十两徒罪捐银六百六十两五品以上死罪捐银五百二十八两军流罪捐银二百六十四两徒罪捐银一百九十八两九品以上死罪捐银三百九十六两军流罪捐银一百九十八两徒罪捐银一百三十二两庶民死罪捐银一百三十二两军流罪捐银六十六两徒罪捐银三十三两俱以修筑完日为始保固三年准其免罪五十二年定福建开捐事例军流人犯除发山海闗外者不准捐纳外其余不论巳未发配捐谷五百石徒犯不拘年限捐谷三百石俱免罪发回原籍
　　六十年定河工捐赎例凡死罪监禁人犯照二十九年边口捐输赎罪例行凡军流人犯捐驼五只徒罪人犯捐驼四只俱准免罪回籍凡罪人并妻子发遣奉天宁古塔船厰打牲乌喇白都讷黒龙江墨尔根三姓地方者除犯人本身现在不准捐免外本身已故者其妻子家口存留彼处捐驼十二只准其回籍
　　雍正二年停止捐赎例是时奉
　　谕将戸部与陜西各案捐例即行停止捐赎条例槩不准
　　行
　　三年重定赎罪例先是顺治三年颁定五刑赎罪
　　之图至是部臣以旧例做工运炭运砖等项今已不行但照有力稍有力纳赎所有从前做工运炭等项条例俱改为纳赎充徒字様其官员犯罪俱以罚俸降级处分不入赎例奏准改定颁发遵行定妇女赎罪例凡妇女犯杂犯死罪以下该决杖一百者与命妇正妻一体折赎
　　五年定营田赎罪事例凡不论旗民罪拟斩绞非常赦不原者原任三四品官营田四十顷五六品官营田三十顷七品以下进士举人营田十五顷贡监生员营田十顷平人营田八顷准其免罪其军流罪犯各减十分之六徒罪以下各减十分之八俱准免罪仍记档案倘有再犯徒罪以上者前后通论从重治罪
　　定盗案贼犯毋论年逾七旬俱不准折赎例定殴毙人命案犯不准捐赎例
　　七年定盗犯妻子入监探视者枷责不准収赎例【详见刑制门】
　　九年増定营田赎罪事例户部奏准照营田原例四品官以下死罪各酌加十顷平人酌加四顷俱准免罪军流罪犯原例各减十分之六今定减十分之四徒罪以下原例各减十分之八今定减十分之六再有所犯军流以下之罪情重法轻者按所定之数再加十分之六准其免罪
　　十一年定孀妇独子犯军流徒罪者照例杖一百余罪收赎例
　　十二年定预筹粮运捐赎事例凡不论旗民罪拟斩绞非常赦不原者三品以上官捐银一万二千两四品官捐银五千两五六品官捐银四千两七品以下进士举人捐银二千五百两贡监生捐银二千两平人捐银一千二百两俱准其免罪其军流罪犯各减十分之四三品以上官捐银七千二百两四品官捐银三千两五六品官捐银二千四百两七品以下进士举人捐银一千五百两贡监生捐银一千二百两平人捐银七百二十两俱准其免罪徒罪以下各减十分之六三品以上官捐银四千八百两四品官捐银二千两五六品官捐银一千六百两七品以下进士举人捐银一千两贡监生捐银八百两平人捐银四百八十两俱准其免罪凡罪人并妻子发遣奉天宁古塔船厰打牲乌拉伯都讷齐齐哈尔黑龙江墨尔根三姓地方除十恶强盗光棍等犯不准捐免外其余发遣罪犯一二品官捐银六千两三四品官捐银四千八百两五六品官捐银三千六百两七品以下进士举人捐银二千四百两贡监生捐银一千二百两无禄人捐银六百两准其本身及妻子家属回籍如本犯已死其子系册内有名并家口存留彼处者酌议捐银各减十分之六准其妻子家属回籍其军流徒罪已经发遣者流犯捐银六百两徒犯捐银四百八十两准其免罪回籍俱照例请
　　防
　　定捐赎条例旧例捐赎事隶户部先是雍正九年户部以罪名案件俱在刑部往返咨查必滋弊窦奏归刑部办理刑部以事属创始其收呈查案交银给照隔碍难行未即承办是以营田事例报捐赎无多至是刑部奏准凡赎呈词一槩本部收受特派清慎司员専司其事凡一呈必两拟准赎不准赎看语呈堂酌定不准赎者奏定之后将呈词发还准赎者折内声明可否准其捐赎请
　　防即将逓呈之人发取的保行文户部令其上库如一月不能完纳照本犯应得之罪减三等治罪十三年定直省自理赎锾银两造册题报之例署湖南巡抚钟保奏外省自理赎锾一项向由外结部内无案可稽毎年但以并无自理赎锾一语题覆积习相沿因循隠匿湖南如此他省可知仰恳
　　勅部通行直省嗣后赎锾银两按年造册报解其隠匿不
　　报者严加议处得
　　防允行
　　乾隆元年复行赎罪旧例奉
　　谕前因官爵有闗名器仕途不宜冒滥是以降防停止捐纳至于赎罪一条原古人金作赎刑之义况在内由部臣奏请在外由督抚奏请皆属斟酌情罪有可原者方准纳赎其事尚属可行嗣后赎罪一条仍照旧例办理
　　二年定妇女枷号准赎例
　　四年定胁从伙盗年未及嵗者不论曽否分賍流罪不准收赎【互见徒流门】
　　五年増定老幼实犯死罪减流收赎之例湖南按察使彭家屏奏定律凡十五以下实犯死罪减等为流者不准收赎查秋审册内幼童所犯多系无知始予可矜若照例减流拟以实遣似与壮年罪
　　犯矜减为流者无别请嗣后犯死罪时在十五以下
　　恩减等为流者俱收赎部议应如所请并奏秋审可矜人犯有年逾七十而罪情可原已邀矜减为流者亦请准其收赎从之
　　定过失伤人收赎银数例刑部奏准查例内止载过失杀人银数并无过失伤人若干银两之文按过失杀人绞罪收赎银十有二两今将收赎过失伤人银数其致伤轻重应得罪名不成伤笞二十赎银三钱五分四厘手足伤笞三十赎银五钱三分二厘他物伤笞四十赎银七钱九厘拔发方寸以上笞五十赎银一两四钱一分九厘折人一齿一指眇一目者杖一百赎银一两七钱七分四厘折人二齿二指者杖六十徒一年赎银三两五钱四分八厘折肋堕胎眇人两目及刃伤者杖八十徒二年赎银五两三钱二分二厘致成废疾者杖一百徒三年赎银七两九分七厘成笃疾者杖一百流三千里赎银十两六钱四分五厘
　　六年定限内完賍减流为徒之官犯不准折赎例【详见刑制门】
　　九年定命案赎罪者倍追给埋葬银两刑部议准查赎罪条内凡斩绞命犯准赎罪者原款无追给埋葬之文请嗣后照常例倍追埋葬银四十两给尸亲收领
　　定各省赎罪银两改收稻谷贮仓例
　　定妻过失杀夫妾过失杀家长及过失杀正妻者杖罪的决流徒等罪收赎例【详见刑制门】
　　十五年定监司分赔属员侵欺钱粮未完者杖徒不准折赎例【详见刑制门】
　　十七年定笞杖捐赎例先是雍正十二年奏准预筹粮运事例内载徒罪以下有犯笞杖者贡监生捐银八百两平人捐银四百八十两俱准其免罪盖因律载杖笞等罪原有收赎纳赎之条其不准赎之人核其情罪尚轻者始准其捐赎是以议照徒罪援赎之例不分多寡一例办理至是西安布政使张若震奏请分别酌减刑部议覆如贡监生犯杖罪者捐谷四百石纳银二百两笞罪者捐谷二百石纳银一百两平人犯杖罪者捐谷二百石纳银一百两笞罪者捐谷一百石纳银五十两又凢官员革职后有余罪者三品以上犯杖罪者捐谷二千四百石纳银一千二百两犯笞罪者捐谷一千二百石纳银六百两四品官犯杖罪者捐谷二千石纳银一千两犯笞罪者捐谷一千石纳银五百两五六品官犯杖罪者捐谷一千六百石纳银八百两犯笞罪者捐谷八百石纳银四百两七品以下官及进士举人犯杖罪者捐谷一千二百石纳银六百两犯笞罪者捐谷六百石纳银三百两得
　　防允行
　　定笞杖赎罪分别题结外结例定例请赎事案不论罪之重轻并请
　　防定夺乾隆九年安徽布政使范璨条奏平人徒杖等罪例系督抚自行完结若逐案查明未免烦琐可否量为区别部议笞杖赎罪如系题结之案该督抚附疏声明刑部核议请
　　防傥系例得外结有情愿捐赎者督抚将犯案并赎罪
　　缘由咨部部臣遵例核覆请
　　防至是复经奏定笞杖赎罪在京具呈刑部查办按季汇题外省笞杖赎罪令地方官详报督抚核明批允办理案系题结附疏声明事若外结咨报户刑二部由部造册按季汇题
　　二十三年停止斩绞捐赎例御史叶啓丰奏请斩绞人犯即情稍可原宁于秋审时量加矜减其捐赎之例应行删除部议以赎罪之法第按其情之故误不拘夫罪之重轻自古迄今从无死罪不准纳赎之说应不准行得
　　防该御史所言未尝不是着将斩绞缓决各犯纳赎之例永行停止俟遇有恩赦减等时其惮于逺行者再准收赎而赎锾则仍照原拟罪名不得照减等之罪着为令
　　二十五年定捕蝗不力拟杖的决不准纳赎例奉
　　谕褚廷章捕蝗不力事闗农田民食非寻常因公罪犯可比所拟杖罪不应准其纳赎
　　二十七年定诱拐案内妇人为首者所犯军流等罪一槩的决不准收赎例【详见刑制门】
　　三十一年严定问刑官多取赎锾之例定例承问官滥准纳赎并多取肥己者交部议处至是刑部奏定应计賍科罪不应与滥准纳赎槩止议处着为例
　　三十六年定援
　　赦减等人犯准其收赎例时广东巡抚徳保奏流犯四防等呈请纳赎刑部议乾隆二十三年奉
　　防斩绞各犯纳赎之例永行停止俟遇有恩赦减等其惮于逺行者准收赎而赎锾则仍照原拟罪名不得照减等之罪又定例平人犯死罪遇减等者仍照原犯罪名捐银准其免罪应如所请得
　　防允行
　　三十八年定徒罪纳赎凡在各省具呈者均由督抚具奏例云南巡抚李湖咨部称恩安县民杜镇逺情愿捐赎徒罪查乾隆十七年刑部议覆陜西布政使条奏内称杖笞人犯原系轻罪若槩行奏请未免烦琐应令地方官将犯罪情节并可否应赎原由详报督抚核明批允办理限一月内缴准其免罪如系题案附疏声明若事由外结咨报户刑二部由部造册按季彚题等因查滇省歴年并未办过徒犯捐赎之案今杜镇逺系平人殴妾致死罪止满徒例得外结今愿捐赎如専折具奏未免烦琐应咨部核覆等因嗣经部查向来本部办理赎罪案件如系笞杖罪者三四品官以下按季彚题至徒罪以上无论职官平人槩行専折具奏若在外具呈者由督抚自行具奏本部核议今杜镇逺系殴妾致死拟徒之犯本部并无原案未便据咨办理仍令该抚自行具奏并将原案送部再议
　　三十九年増定围内因射兽伤平人致死者追埋葬银两例刑部遵
　　防议定围内射兽兵丁因射兽而伤平人致死者照比较拳棒戏杀拟绞监仍追银给付死者之家如系前锋防军亲军领催及甲兵等追给银一百两系跟役追银五十两若伤而未死前锋等项及甲兵头等伤者将本犯鞭一百罚银四十两二等伤者鞭八十罚银三十两三等伤者鞭七十罚银二十两如系跟役所罚银数各减十两给与被伤之人
　　定凡民人捕猎误杀人命追埋葬银两例凡民人捕猎遇有施放鎗箭打射禽兽不期杀人者比照捕户于深山旷野安置窝弓不立望竿因而伤人致死律杖徒仍追埋葬银一十两给与死者之家定军流以下罪犯在部呈请收赎均令开具案由分别准赎不准赎按月彚题刑部奏称办理赎罪一条除斩绞各犯已于乾隆二十三年奉
　　谕防俟减等后再准收赎外其余军流徒罪官常各犯无论旗民于具呈后臣部检查原案核其情节轻者逐案専折具奏情重者即指摘批驳罪应笞杖官犯四品以上亦照徒罪以上例办理四品以下官犯及常犯即由臣部核定准赎仍于年底彚题至发遣新疆乌噜木齐伊犂等处之犯有核其情节可悯情愿破格捐赎者开具事由据呈转奏久经遵照在案伏思赎锾各案原系
　　皇上格外加恩予人悔过自新之路本非臣下所可专
　　是以一切准赎者固无不仰邀
　　圣鉴共沐矜全至于情节较重未能准赎之犯向例即由臣部议驳未经与准赎各犯一体奏明诚恐其中未必悉归平允请嗣后外遣军流以下罪犯如有在部呈请赎罪者应准应驳俱开载案由分别似应准赎不准赎两项按月彚题具奏如一月内仅止一件即归入下月彚题俟
　　命下之日将不准赎者原呈发还准赎者照例办理如
　　此则准驳总由
　　钦定不特事归覈实而办理亦昭详慎
　　上如其请



　　皇朝文献通考卷二百九
　　钦定四库全书
　　皇朝文献通考卷二百十
　　刑考【十六】
　　赦宥【寛恤】
　　【臣】等谨按刑罚者经国之大权赦宥者钦恤之旷典也罪人逃戮则废法矜疑弗释则失情义正仁育要各以时而已我
　　朝初造革故鼎新涤瑕荡秽旧染汚俗从风丕变自时厥后
　　列圣继承惟以刑期无刑辟以止辟者饬纪纲而彰成宪凡不在三刺三宥之列者先着不赦之条其余或
　　遇
　　庆典则肆赦或遇灾则肆赦矜宥减免
　　特恩寛大之诏嵗辄屡下或间嵗而一下湛濡汪濊浃
　　髓沦肌自
　　开国以迄于今未之有改也然而吏民触法觝禁者无幸免之患胁从过误连坐逮问者无久淹之虑至于奸宄肃清狱讼衰息囹圄无轻系小罪而嵗决重囚不过数十人猗欤盛哉唐虞三代之隆莫是过矣【臣】于详谳一门既备载慎刑
　　训防兹考赦宥凡省刑停刑诸条有闗于矜恤庶狱者例
　　得谨敬特书以昭
　　旷典云
</div>
    <div class="pagination">
<a href="皇朝文献通考_page564.html">上一页</a><span>...</span><a href="皇朝文献通考_page560.html">560</a><a href="皇朝文献通考_page561.html">561</a><a href="皇朝文献通考_page562.html">562</a><a href="皇朝文献通考_page563.html">563</a><a href="皇朝文献通考_page564.html">564</a><span class="current-page">565</span><a href="皇朝文献通考_page566.html">566</a><a href="皇朝文献通考_page567.html">567</a><a href="皇朝文献通考_page568.html">568</a><a href="皇朝文献通考_page569.html">569</a><a href="皇朝文献通考_page570.html">570</a><span>...</span><a href="皇朝文献通考_page566.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
