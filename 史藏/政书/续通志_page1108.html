<!DOCTYPE html>
<html>
<head>
    <meta charset="UTF-8">
    <title>续通志 - 第 1108 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1108 页/共 1359 页</h1>
    <div class="content">日毕以夸神速明年大选因就第唱补召左相陈希烈隅坐给事中在旁既对注曰已过门下矣希烈不敢异侍郎韦见素张倚与本曹郎趋走 
堂下拜案牒鲜于仲通等讽选者立碑省户下以颂德诏仲通为颂帝为易数字以黄金识其处自是资格纷谬无复纲序帝常岁幸华清宫诸 
杨汤沐馆在宫东垣连蔓相照帝临幸必徧五家赏赉不訾出有赐曰饯路返有劳曰软脚远近馈遗阉侍歌儿狗马金贝踵迭其门国忠由御 
史至宰相凡领四十余使 【按洪迈容斋随笔云杨国忠为度支郎领十五余使至宰相凡领四十余使新旧唐书皆不详载其职按其拜相 
制前衔云御史大夫判度支权知太府卿事兼蜀郡长史剑南节度支度营田等副大使本道兼山南西道采访处置使两京太府出纳监仓祠 
祭木炭宫市长春九成宫等使关内道及宗畿采访处置使拜右相兼吏部尚书集贤殿崇元馆学士监修国史太清紫微宫使其余所领又有 
管当租庸铸钱等使以是观之概可见矣】 而度支吏部事尤丛伙第署一字不能尽故吏得轻重显赇公谒无所忌国忠性复疏侻捷给硁硁 
处决枢务自任不疑盛气骄愎百僚莫敢相可否官属悉苛督句剥相惎又便佞专徇帝嗜欲不顾天下成败帝雅意事边身高兵食取习文簿 
恶吏任之须索快成其手不能省视大雨败稼帝忧之国忠择善禾以进曰雨不为灾扶风太守房管上郡灾国忠怒遣御史按之后乃无敢以 
水旱闻子暄举明经不中诟曰生子不富贵邪岂以一名为鼠辈所卖侍郎达奚珣大惊即致暄高第俄与珣同列犹咤官不早达遣戍泸南饷 
路险乏举无还者旧勋户免行以宠战功国忠今当行者先取勋家凡募法愿奋者则籍之国忠岁遣御史迫促郡县吏穷无以应乃诡设饷召 
贫弱者密械送之亡者以送吏代故人人思乱安禄山方有宠国忠知终不出已下暴发其反状帝不之信禄山虽逆久以帝遇之厚不忍发欲 
伺晏驾后称兵俄禄山授尚书右仆射帝恐国忠不悦故册拜司空国忠寡谋矜躁谓禄山跋扈不足图故幸其必反以取信于帝乃建言请以 
禄山为平章政事追入辅政以贾循节度范阳吕知诲节度平卢杨光翙节度河东已草诏帝使谒者辅璆琳觇禄山未还帝致诏坐侧而璆琳 
纳金固言不反帝谓国忠曰禄山无二心前诏焚之矣禄山还幽州觉国忠图己反谋愈急国忠令客何盈蹇昂刺求反状讽京兆尹李岘围兵 
第捕禄山所善李超安岱李方来王岷杀之贬其党吉温于合浦禄山上书自陈条上国忠大罪二十帝归过于岘贬零陵太守以慰禄山 【 
按通鉴国忠建言以禄山为平章在天实十四载二月甫安禄山所善李超等在三月通鉴旧书皆言既杀李超等禄山惶惧遂反新书前后倒 
置今据移正】 禄山反以诛国忠为名帝欲自将使皇太子监国国忠惧请女弟等曰太子监国吾属诛矣因聚泣入诉于贵妃妃以死邀帝遂 
寝及哥舒翰守潼关按兵守险国忠闻欲反己疑之乃从中督战输不得已出关遂大败降贼书闻帝召宰相计事国忠先闻难时自以身帅剑 
南豫置腹心梁益闲为自完计请曰幸蜀便帝然之明日迟昕帝出廷秋门羣臣不知国忠与韦见素高力士及皇太子诸王数百人护帝进次 
马嵬将士疲乏食右龙武大将军陈玄礼召诸将曰今天下震荡社稷不守使生人肝脑涂地岂非国忠所致欲诛之以谢天下云何众曰念之 
久矣会吐蕃使有请于国忠众大呼曰国忠与吐蕃谋反卫骑合国忠突出或射中其頞杀之争噉其肉且尽枭首以徇是时禄山虽据河洛其 
兵锋东止于梁宋南不过许邓李光弼郭子仪统师河洛若崤函固守则凶逆之势不讨自毙及哥舒翰出师凡不数日乘舆迁幸朝廷陷没兵 
满天下毒流四海皆国忠之贻祸也 【是时禄山以下据旧书增】 四子暄昢晓暄太常卿户部侍郎闻乱下马蹶弩众射杀之岊尚万春公 
主鸿臆卿陷贼见杀晓奔汉中为汉中王瑀搒死晞及国忠妻裴柔同奔陈仓为追兵所斩柔故蜀倡也国忠本名钊以图谶有金刀帝为改今 
名 【按新书有李翛郑光二传事无足录今删】

　　钦定续通志卷五百一

　　●钦定续通志卷五百二　外戚传二

　　外戚传

　　宋 【一】

　　○宋一

　　杜审琦【审琼　审肇　审进　惟序】　　　　　　　　　贺令图　　王继勋　　　　刘知信　　　刘文裕　　刘美【从广 
　永年】　　　　杨景宗　　　　符维忠　　柴宗庆　　　张尧佐

　　杜审琦
　　贺令图
　　王继勋
　　刘知信
　　刘文裕
　　刘美
　　杨景宗
　　符维忠
　　柴宗庆
　　张尧佐

　　△杜审琦

　　杜审琦昭宪皇太后兄昆仲五人审琦最长其次审玉审琼审肇审进世居常山以积善闻审琦仕后唐为义军指挥使天成二年卒审玉 
前一年卒太祖开国赠审琦左神武军大将军子彦超

　　杜审琼
　　杜审肇
　　杜审进
　　杜惟序

　　 杜审琼

　　审琼建隆初授检校国子祭酒厯左领军卫将军改左龙武军大将军迁右卫大将军干德闲领富州刺史权判右金吾卫仗兼领步军司 
事四年卒赠太保宁国军节度使谥恭僖审琼性醇质在公畏慎宿卫勤谨徼巡京邑里开清肃人皆称之景德三年加赠太傅改葬陪陵又增 
太师中书令子彦圭

　　 杜审肇

　　审肇起家授左武卫上将军检校左仆射致仕赐第京师领潍州刺史开宝中为右骑卫上将军出知澶州以未尝厯郡务姚恕通判州事 
以左右之未几河决郓濮数郡民田罹水害太祖怒其不实时上言遣使案鞫论恕弃市审肇免归私第俄复令致仕以潍州刺史月奉优给之 
七年卒赠太保昭信军节度谥温肃景德三年加赠太傅子彦遵

　　 杜审进

　　审进初授右神武大将军改右羽林大将军领贺州刺史知陕州就改保义军节度观察留后加节度太宗立加检校太傅太平兴国二年 
许昌裔刺虢州捃拾使州阙失事上诉诏右拾遗李干鞫之干因上言请支郡不复隶藩镇皆得专达从之四年帝亲征河东审进愿率所部击 
太原帝以审进耆年不计五年契丹入边帝幸大名劳军留审进警巡都邑复归陕加检校太师故右卫上将军寻领静江节度端供元年帝亲 
耕籍田审进预其礼加开府仪同三司卒赠中书令谥恭惠审进镇陕二十余年劝农敦本民庶便之虽居位节制无骄矜之色人推其醇厚景 
德三年追封京兆郡王后赠尚书令子彦钧彦彬 【按此下原有彦珪彦钧及彦圭子守元三传均无事啧足录今删】

　　 杜惟序

　　惟序字舜功审琦曾孙自三班奉职累迁至供备库使为梓夔路钤辖徙怀庆路知邠州又权庆州会任福败以骑兵数千繇怀安路破三 
砦斩首数百级获牛马千计以功领忠州刺史为泾原钤辖敕巡警边州改六宅使知雄州时契丹勒兵燕蓟闲遣使求割地未至惟序预得其 
草以闻累徙大名府路总管改干州团练使卒

　　△贺令图

　　贺令图父怀浦孝惠皇后兄仕军中为散指挥使出为岳州刺史领兵屯三交从杨业出师死于阵令图少谨愿隶太宗左右洎即位补供 
奉官改绫锦副使知莫州迁崇仪使知雄州领平州刺史充幽州行营壕砦使以所部克涿州会父死起为六宅使领本州岛团练使护瀛州屯兵 
初令图在边十余年恃旧恩每入奏事多言边塞利害及幽蓟可取之状 【按续通鉴纲目载令图上言契丹主少母后专政宠幸用事请乘 
其衅以取幽蓟】 帝信之故有岐沟之败令图轻而无谋契丹将耶律休格 【原作选宁查系耶律休格之字今据辽史改称名】 号裕悦 
者使谍给令图曰我独罪本国愿归南朝令图不虞其诈私遗重锦十两既裕悦率众入侵宋师败于君子馆裕悦传言军中愿得见雄州贺使 
君令图意其来降即引麾下数十骑逆之将至其帐裕悦据床骂曰汝常好经度边事乃今送死来邪麾左右缚令图去令图与其父首谋北伐 
一岁中父子皆陷焉是役也武州防御使高阳关部署杨重进死之 【按此下原附有杨重进传今析入忠义】

　　△王继勋

　　王继勋孝明皇后同母弟也性凶率无赖以后故为内殿供奉官都知溪州刺史累迁龙捷右厢都指挥使领彭州防御使太祖将讨蜀令 
</div>
    <div class="pagination">
<a href="续通志_page1107.html">上一页</a><span>...</span><a href="续通志_page1103.html">1103</a><a href="续通志_page1104.html">1104</a><a href="续通志_page1105.html">1105</a><a href="续通志_page1106.html">1106</a><a href="续通志_page1107.html">1107</a><span class="current-page">1108</span><a href="续通志_page1109.html">1109</a><a href="续通志_page1110.html">1110</a><a href="续通志_page1111.html">1111</a><a href="续通志_page1112.html">1112</a><a href="续通志_page1113.html">1113</a><span>...</span><a href="续通志_page1109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
