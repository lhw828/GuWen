<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 144 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 144 页/共 1125 页
  </h1>
  <div class="content">
   别庙初献差嗣濮王士輵，亚献差恩平郡王璩，终献差保康军节度使士歆。 
二十三日，诏：「明堂大礼，应行事、执事等官务在严肃，有懈怠不恭者，令合门取旨送御史台。」 
九月十三日，文武百僚诣文德殿，奏请皇帝诣斋殿。十四日，皇帝诣景灵宫行礼。十五日，皇帝诣太庙行礼。十六日，皇帝诣行礼殿行明堂礼。同日，明堂礼成，宰臣赵雄等奏：「肇禋总章，积雨骤霁，熙事庆成，神天顾歆，景贶飨荅，舆情胥悦。陛下拜跪虔恭，不御小次，圣躬良劳。」上曰：「敬事天地祖宗，初不觉劳。久雨即霁，星月灿然，殊可喜。」 
淳熙九年六月八日，太常少卿余端礼等言：「太史局缴到《明堂神位图》，数内『传说得之』，本寺检照《春秋正义》：『天策傅说星，《史记 天官书》之文，庄子云傅说得之，以骑箕尾。傅说相商高宗，死而托神于此星，故名为傅说。』及《政和五礼新仪》，太史设神位版，传说在寅阶内壝之内，即不是傅说，此太史局循习谬误，乞改正。」从之。 
七月六日，诏：明堂大礼，以皇太子惇充亚献，嗣濮王士歆充终献。前一日飨别庙，初献差少傅、静江军节度使、充醴泉观使、恩平郡王璩，亚献差昭庆军节度使、濮王位检察尊长士岘，终献差和州防御使、知大宗正事不息。 
九月十三日，车驾诣明堂行礼讫，文武百僚赴紫宸殿称贺。质明，皇帝登门肆赦。毕，上帅文武百僚诣德寿宫上寿、饮福、称贺。恭承太上皇帝圣旨，为泥泞 
      
免到宫。自绍兴元年至此，并详见后《中兴礼书》。 
十五年四月二十四日，太常寺言：「今年九月有事于明堂，检照绍兴三十一年六月十六日礼官议，按礼经丧三年不祭，惟祭天地、社稷，为越绋而行事。元佑之初，大飨明堂，而哲宗居神祖之丧，礼官谓景灵宫、太庙当用三年不祭之礼，遣大臣摄事。或谓圣祖为天神，非庙飨也，当时虽从其说，然黄帝实我宋之所自出，岂得不同于宗庙 今秋有事于明堂，以孝慈渊圣皇帝升遐，主上持斩衰之服，考之礼经及元佑已行故事，并当时礼官所议，窃谓前期朝献景灵宫、朝飨太庙，皆当遣大臣摄事，主上惟亲行大飨之礼。其玉帛、牲牢、礼料、器服、乐舞，凡奉神之物依典礼外，銮驾既不出宫，所有车辂、仪仗、供张、宿顿之属，令有司更不排办。礼毕于殿庭宣赦，及朝飨景灵宫，朝飨太庙，缘皇帝在高宗圣神文武宪孝皇帝谅阴之内，乞依上件典故。」从之。 
五月十一日，权礼部侍郎尤袤等言：「逐次明堂大礼所设神位，沿革不〔一〕。绍兴四年、七年、十年，设昊天上帝、皇地祇、太祖皇帝、太宗皇帝并天皇大帝已下从祀四百四十三位；绍兴三十一年，设昊天上帝、徽宗皇帝并五方(地)[帝]、五人帝、五官神从祀共一十七位；淳熙六年、九年，设昊天上帝、皇地祇、太祖皇帝、太宗皇帝并天皇大帝以下从祀共七百七十一位。今来缘高宗皇帝几筵未除，考于典礼，未合升配。」从之。 
二十五日，宰 
      
执进呈礼官申(谓)[请]明堂画一。上曰：「配位如何 」周必大奏：「礼官昨已申请，高宗几筵未除，用徽宗故事，未应配坐，且当以太祖、太宗并配宗：原作「祖」，据《宋史》卷一○一《礼志》四改。。他日高宗几筵既除，自当别议。大抵前代儒者多因《孝经》严父之说，便谓宗祀专以考配，殊不知周公虽摄政，而主祭则成王。自周公言之，故曰严父耳。晋纪瞻荅秀才策曰：『周制，明堂宗其祖以配上帝，故汉武帝汶上明堂，舍文、景而远取高祖为配。』此其证也。」留正奏：「严父莫大于配天，则周公其人也，是严父专指周公而言，若成王则其祖也。」上曰：「有绍兴间典故在，自可参照，可以无疑。」 
二十七日，太常寺言：「明堂大礼，缘在高宗圣神武文宪孝皇帝谅阴之内，将来行事合服吉服。今皇帝见服布素，乞自受誓戒以后，依典礼权易吉服，至礼毕仍旧。一、文武百僚应行事、执事、应奉官，并禁卫、执打从物等，自受誓戒以后，并合权易吉服，俟宣赦毕依旧。一、九月一日、八日，缘系在受誓戒、散斋、致斋行事之内，免诣德寿宫高宗皇帝几筵前烧香、一、昨淳熙九年明堂大礼，大庆殿作明堂殿行礼，后殿作文德殿致斋，依仪枢密院以下诣垂供殿起居。一、皇帝散斋七日于别殿，致斋三日于文德殿。一、明堂大礼毕，紫宸殿受贺，欲依绍兴三十一年免称贺。一、本季内朝献等，并依典礼权罢。一、恭谢景灵宫等处，依礼例分诣行事。一、明堂大礼，合于行礼殿习仪外，其朝献景
       
灵宫、朝飨太庙，系遣官摄事，更不习仪。」从之。 
七月四日，〔诏〕：明堂大礼，以皇太子惇为亚献，嗣濮王士歆为终献。朝飨太庙，以皇太子惇为初献，少傅、荥阳郡王伯圭为亚献，士歆为终献。 
八月六日，礼部、太常寺言：「起居舍人郑侨言：『大飨之礼，陛下身亲行之，歌乐之作似不可废，其它委官分献与夫先期奏告之所有合用乐者，若设而不作，不亦可乎 今明堂典礼与其它祀事不同，若因而裁定，亦足为将来之法。』奉旨令礼部、太常寺详议以闻。检照景德二年十一月有事于南郊，时 臣上表请举乐，诏郊庙用乐如礼，事毕复寝。熙宁元年，依景德二年故事，并除郊坛、太庙、景灵宫礼神用乐外，有卤簿鼓吹、楼前宫架、诸军音乐，皆备而不作。元丰三年，诏依熙宁元年南郊例施行。今详议将来明堂大礼，遣官朝飨景灵宫，朝飨太庙行礼，所设登歌、宫架、乐舞，缘祖宗已行典礼，欲除降神、奠玉币、捧俎、酌献、换舞、彻豆、送神依典礼作乐外，所有皇帝并三献官盥洗、登降、行步导乐备而不作。」从之。先是，内降御札曰：「朕何神天之顾，赖宗佑之灵。嗣缵丕图，久底多方之乂；亲承元祀，率循三岁之常。礼盖重于合祛，谊并崇于陟配。念方在谅阴之疚，惧莫修肆类之文，祗考前朝考：原作「朝」，据《中兴礼书续编》卷五改。，具存明宪，虽云宅恤，无敢废尊。 缘越绋之文，爰饬燔柴之敬。惟郊丘之夙讲，宜路寝之间祠。位度九筵，务斋精而展事；正成万宝， 
       
资备物以将仪。庶申报本之诚，益茂函生之祉。肆浮大号，用戒先期。朕以今年九月有事于明堂。咨尔攸司，各扬其职，相予祀事，罔或不恭。」《朝野杂记》：明堂者，仁宗皇佑中始行之，其礼合祭天地，并配祖宗，又设从祀诸神，如郊丘之数。政和七年，既建明堂于大内，自是岁以九月行之。然独祀上帝而配以神宗，惟五帝从祀。绍兴元年，上在会稽，将行明堂礼，命迩臣议之。王刚中居正为礼部郎官，首建合祭之议，宰相范觉民主之，乃以(帝)[常]御殿为明堂，但设天地、祖宗四位而已。四年，始设从祀诸神。七年，复祀明堂而徽宗崩问已至，中书舍人傅崧卿请增设道君太上皇帝配位于太宗之次。礼部侍郎陈公辅言，道君方在几筵，未可配帝，乃不行。三十一年，始宗祀徽宗于明堂以配上帝，而礼五天帝、五人帝于明堂上，五官神于东厢，罢从祀诸神位，用熙宁礼也。干道以后，说者以德寿宫为嫌，止行郊礼。淳熙六年，用李仁父、周子充议，复行明堂之祭，并侑焉。逮十四年，高宗崩，明年秋季，乃用严父之典。今郊祀从绍兴，明堂从皇佑，惟岁时常祀则以太祖配冬至圜丘，太宗配(亲)[祈]谷、大雩，高宗配明堂宗祀，盖尤延之为礼官时所请云。绍兴、淳熙，分命馆职定撰十七首撰：原作「择」，据《宋史》卷一三三《乐志》八改。：降神《景安》，圜锺为宫：「上直房、心，时维明堂。配天享亲，宗祀有常。盛德在金，日吉辰良。享我克诚，来格来康。」黄锺为角：「合宫盛德，金商令时。备成熙事，搜扬上仪上：原作「人」，据《宋史》卷一三三《乐志》八改。骏奔在庭，精意肃祗。来享嘉荐，神灵燕娭。」太簇为征：「休德孔昭，灵承上帝。孝极尊亲，严配于位。嘉荐芬芳，礼无不备。神其格思，享兹诚至。」姑洗为羽：「霜露既降，孝思奉先。陟降上帝，礼隆九筵隆：原作「龙」，据《宋史》卷一三三《乐志》八改。。有馨黍稷，有肥牲牷。神来燕娭，想象肃然。」盥洗《正安》：「礼经之重，祭典为宗。上公摄事，进退弥恭。庶品丰洁，令仪肃雝。百祥萃止，惟吉之从。」升殿《正安》：「皇祖配帝，岁祀明堂。冕服陟降，玉佩玱玱。疾徐有节，进止克庄止：原作「此」，据《宋史》卷一三三《乐志》八改。。维时右享，日靖四方。」上帝位奠玉币《嘉安》：「大享季秋，百执扬厉。明明太宗，赫赫上帝。祗荐忱诚，式严珪币。祚我明德，锡兹来裔。」太宗位奠币《宗安》：「穆穆皇祖，丕昭圣功。声律身度，乐备礼隆。祗荐量币，祀于合宫。玉帛万国，驩心载同。」捧俎《丰安》：「备物昭陈，工祝告具。维羊维牛，孔硕孔庶。有嘉维韾，加食宜饫。敛时五福，永膺丰胙。」上帝位酌献《嘉安》酌：原作「昭」，据《宋史》卷一三三《乐志》八改。：「烨彼房、心，明明有融。维圣享帝，礼行合宫。祀事时止，粢盛洁丰。昭受申命，万福攸同。」太宗位酌献《德安》：「受命溥将，勋高百王。寰宇大定，圣治平康。有严陟配，宗祀明堂。神保是格，申锡无疆疆：原作「强」，据《宋史》卷一三三《乐志》八改。。」文舞退、武舞进《正安》：「温厚严凝，于皇上帝。文德武功，列圣并配。
       
舞缀象成，肃雝进退。秉翟踆踆，总干蹈厉。」亚、终献《文安》：「总章灵承，维国之常。礼乐宣鬯，降升斋庄。竭诚尽志，荐兹累觞。于昭在上，申锡无疆。」彻豆《肃安》：「于皇上帝，肃然来临。恭荐芳俎，以达高明。烹饪既事既：原作「即」，据《宋史》卷一三三《乐志》八改。，享于克诚。以介景福，惟德之馨。」送神《景安》：「帝在合宫，鉴观盛礼。黍稷惟馨，神心则喜。礼备乐成，亦既归止。亿万斯年，以贶多祉。」高宗位奠币《宗安》：「赫赫高庙，于尧有光。覆被万祀，冠冕百王。有量斯币，蠲洁是将。在帝左右，维时降康。」酌献《德安》：「炎运中兴，苍生载宁。九秩燕豫，三纪丰凝。精祀上帝，陟配威灵。锡羡胙祉，万世承承。」孝宗亲享明堂乐曲并同，唯天地位奠币、酌献及太祖酌献、皇帝入小次、大次、亚献、送神等篇，各有删润。又以太祖奠币曲改名《广安》，酌献改名《恭安》，太宗奠币改名《化安》，酌献改名《英安》。 
绍熙五年六月二十四日，诏：「今岁郊祀大礼改作明堂大礼，令有司除事神仪物事：原作「是」，据前后同类诏令文字改。、诸军赏给依旧制外，其乘舆服御及中外支费并从省约。仍疾速从实条具闻奏。」 
二十五日，内降御札曰：「国家恢列圣之鸿绪，秩百王之弥文。天施地生，尤重合祛之报；祖功宗德，载严并侑之升。肆循三岁之常，间举九筵之飨。朕自罹咎衅，方处棘艰。顾思道弗言之时，岂遑他务；惟越绋行事之谊，莫废亲祠。 易圜丘之仪，近从路寝之礼。适农亩之屡稔，暨边方之咸宁。万宝臻成，庶备盛多之荐；前彝具在，一遵寅畏之谟。上以衍寿于重闱，下以祈安于兆姓。用颁丕号，俾戒先期。朕以今年九月有事于明堂。咨尔攸司，各扬其职，相予肆祀，罔或不恭。」 
八月九日，礼部、太常寺言：「今年九月有事于明堂，朝献景灵宫，朝飨太庙，缘皇帝〔在〕大行至尊寿皇圣帝丧制之内，乞并依绍兴三十一年六月十六日、淳熙十五年四月二十四日典故施行。」从之。庆元六 
       
年大行寿仁太上皇后丧制同。 
十三日，礼部、太常寺言：「明堂大礼，缘在大行至尊寿皇圣帝丧制之内，将来行事合服吉服。今皇帝见服衰服，乞自受誓戒以后，依典礼权易吉服，至礼毕仍旧。一、文武百僚应行事、执事、应奉官，并禁卫、执打从物等，自受誓戒以后并合权易吉服，俟宣赦毕依旧。一、受誓戒、散斋、致斋行事之内，免诣大行至尊寿皇圣帝梓宫前烧香。一、昨来淳熙十五年明堂大礼，大庆殿作明堂殿行礼，后殿作文德殿致斋。一、皇帝散斋七日于别殿，致斋三日于文德殿。一、明堂大礼毕，依典礼免称贺拜表。一、恭谢景灵宫等处，依礼例(依)[分]诣行事。一、明堂大礼合于行礼殿习仪外，其朝献景灵宫、朝飨太庙，系遣官摄事，更不习仪。」从之。六年大行圣安寿仁太上皇帝丧制同。 
二十三日，诏：明堂大礼，以太帅、安德军节度使、嗣秀王伯圭为亚献，宁远军承宣使师淳为终献。师淳以疾，改命工部尚书彦逾。 
九月二日，诏：明堂大礼，朝献景灵宫以右丞相赵汝愚为初献，知枢密院事兼参知政事陈骙为亚献，参知政事余端礼为终献；朝飨太庙以检校少保、兴宁军节度使师夔为初献，右监门卫大将军、眉州防御使不俦为亚献，右监门卫大将军、蕲州防御使不舍为终献。 
同日，殿前司言：「明堂大礼，依典礼銮驾不出宫，欲依淳熙十五年例，有临安府诸城门一十六座，欲差素队官兵 
       
守把，每座二十(八)[人]，计三百二十人，事毕依旧。」从之。 
五日，主管侍卫马军行司公事张师颜言：「明堂大礼，依例差拨官兵三千人趁赴排立祗应，自车驾宿斋日，于丽正门外一带东西两壁守宿，乞照淳熙十五年体例排立。」从之。 
九日，诏：明堂大礼，朝献景灵宫，宰执行事合宿斋去处，令就后殿门外。其合经由门户，比常早二刻开。 
十三日，诏：「马军行司官兵连日排立，依淳熙十五年明堂大礼例，使臣各特支三贯文，效用军兵各支二贯文，令户部支给。」庆元六年年亦如之。 
庆元六年六月十三日，诏今岁郊祀大礼，令礼部、太常寺条具奏闻。 
八月二十五日，诏：明堂大礼，以太师、安德崇信军节度使、充万寿观使、嗣秀王伯圭为亚献，昭庆军节度使、开府仪同三

司、吴兴郡王柄为终献。 
同日，诏明堂大礼，朝献景灵宫以右丞相谢深甫为初献，知枢密事兼参知政事何澹为亚献，签枢密院事陈自强为终献。 
九月三日，臣僚言：「伏见国家今岁多事，而明堂之礼不敢少缓，诚以祀天飨亲，国之大事，此天子所以示万方之孝，迓三灵之厘者也。是以三岁而后一举，先事十日，行礼之官受誓戒于都省，重其事也。俎豆之实，必贵乎洁，所以荐馨；俯伏拜跪，必贵乎恭，所以尽诚也。散斋、致斋各有所，(以)欲其无敢亵也；凡百奔走执事有恪，欲其无敢慢也。考诸礼经，稽诸令甲，从古迄今，率 
       
由斯道。近年以来，礼料之物取具临时，牲牢取诸近甸，果烛之属索之都城，官司既不偿钱，则所供安得嘉旨 此不肃者一也。两序分献八十余员，主献十位或八位，每位六拜，献官或惮烦，则并数位而拜之。此不肃者二也。所差仓场库务等官，既不预宿斋宫，亦合各宿本局，今闻年来间有居家致斋。此不肃者三也。奔走执事，多是临期差百司吏贴，乐工多是市井寄居，衣服蓝缕，容止疏慢，此不肃者四也。夫元祀之重，而循习之弊至此，可不为之革乎 乞申饬有司，继自今应礼料等物，官中并先给钱，依价收买；所供牲牷务要肥美，所供果烛等务要精洁；分献之官毋得仍前怠惰，拜跪须导仪式；所差监当等官，致斋之夕并就本局，不得私家止宿；所有百司吏贴，须前期差定；虽乐设不作，而乐工亦须预行戒谕，使澣濯衣服，阅习仪矩，务要严整。如有违戾，仰御史台弹治。如此，则无小无大，各尽寅恭，祗服祀事，庶几上帝顾歆，祖考来格，降祥隤祉，流庆无穷。」从之。先是，内降御札曰：「朕祗若大猷，率循成宪。接千岁之统，夙殚天明地察之诚；交三灵之欢，遹严祖功宗德之侑。肇启总章之宗祀，嗣新泰畤之亲(词)[祠]。神其宴娭，帝均嘉(向)[飨]。爰属当郊之次，载修肆类之恭。倏端慈壸之忧，方辑颁台之典。念考明制度，具存捐益之宜；而敬事鬼神，参酌尊卑之义。 肃九筵之荐，式隆三举之仪。练良日于用辛， 
       
饬季秋于先甲。急于礼而重于祭，敢忘越绋之行；应以实而不以文，益谨奉盛之告。务专求于诚感，庸罔愧于灵承。钦戒先期，亶孚群听。朕以今年九月有事于明堂。咨尔攸司，各扬厥职，相予肆祀，罔或不恭。」宁宗庆元六年大飨明堂，以谅闇用绍熙礼。绍熙五年明堂，孝宗未卒哭，时赵汝愚朝献景灵宫，嗣秀王伯圭朝享太庙，而上独祀明堂。是年光宗之丧甫踰月，而当行大礼，乃命右丞相谢深甫款天兴之祠，嗣濮王不俦摄宗庙之祭，盖用绍熙礼云。 
开禧二年四月七日，诏：「今岁明堂大礼，令有司除事神仪物、诸军赏给依旧制外，其乘舆服御及中外支费并从省约。仍疾速从实条具闻奏。」嘉定二年、八年、十一年、十四年皆有是诏。 
七月十九日，诏：「明堂大礼支赐，除师臣、宰执、侍从辞免依所乞外，余并依已降指挥减半支给，更不许辞免。」 
八月四日，诏：「明堂大礼并前二日朝献景灵宫，前一日朝飨太庙并飨别庙，所差行事等官内职事稍重之人，往往推故乞改差，未称严恭之意。令礼部、太常寺日下检坐条法指挥申严，应被差行事等官，如敢依前避免、乞改差之人，委台谏觉察，具名弹奏，取旨施行。」先是，内降御札曰：「朕丕承眷命，祗奉燕谋。庆衍重闱，赖上下神祇之佑；尊临广宇，席祖宗功德之休。深惟菲质之奚堪，益念鸿私之当报。兹以阴阳顺序，人物遂宜，国势日以安强，朝纲日以清肃，不循三岁之祀，曷表一纯之衷!是用稽绍兴之成规，辑合宫之阔礼。时秋必报，矧万宝之方成；国典固存，宜九筵之间举。诞孚群听，明戒先期。朕 
       
以今年九月有事于明堂。咨尔攸司，各扬乃职，相予肆祀，罔或不恭。」 
嘉定二年正月二十八日，臣僚言：「臣闻古之王者父事天，母事地。一岁之间，冬夏日至，大雩大享，以及四时迎气之类，无非躬行郊见之礼。后世弥文日增，乘舆出郊仪卫之供，百物之须，赏赉之数，无名之费，不一而足，虽欲行礼如先王，不可得已。夫礼从宜，苟不失乎先王之意，而有得于事天之实，何害其为礼也!恭惟艺祖在位十有七年，亲郊者四；太宗在位二十二年，亲郊者五；真宗以后，三岁一郊，遂为定制。逮仁宗皇佑间，始有事于明堂，盖稽之古典，断自圣意而以义起也。陛下即位以来，圜丘、重屋，其礼迭举。及兹三岁，又当亲郊之期，有司文移督办钱物，固已旁午于道。州县之间，以应奉为名，抑配于民，不知其几。军旅之厚，旱蝗相仍，公私之积旦暮不继。民生既艰，国力大屈。重以近日使命往来，其费逾倍，空匮之状，可为寒心。臣愿陛下相时之宜，权停郊祀之礼，仍以季秋大享明堂，既无失于事天之诚，而可以省不急之费。古之行礼，视年之上下，正此意尔。昔咸平中，盐铁使王嗣宗奏郊祀费用繁重，望行谒庙之礼。当是之时，帑藏(允滥)[充溢]，天下富饶，嗣宗犹以为请，况今日国计比之咸平万不侔哉!检照国朝故事，仁宗嘉佑元年恭谢天地于大庆殿，四年夆祭，七年明堂，盖不行郊禋者九年。哲宗元佑继举明堂者再， 
       
高宗绍兴继举明堂者八。若陛下申讲宗祀之仪，则于祖宗旧章不为无据。欲望下臣此章，令礼部详议施行。臣又闻真宗因王嗣宗之请，诏三司非禋祀所须，并行减省。是岁减应奉杂物十万六千计，其数之可考若此，则必有条目而非漫然者矣。今若举行明堂，其费较之郊丘虽已不等，然明堂祭礼仪物之外，赐予浮费岂无合从节约者 望并诏有司，取其凡目参酌考(顶)[订]，当减者减之，当去者去之，一切条画，无为具文。方国用窘乏、民力殚竭之余，减千则吾之千也。若曰细微不足经意，则真宗全盛之时，视十万六千何足道哉!惟陛下果断而行之。」从之。 
九月二日，臣僚言：「臣闻《棫朴》髦士奉璋峨峨，《思齐》群臣在庙肃肃，禋祀之贵乎敬尚矣。于穆昭代，肃将宗祀，万乘亲祠，群工显相，上帝临于斯，祖考格于斯，穹壤百神降于斯。凡(而)[百]奔走执役于斯地者，尽其悫〔而悫〕焉，尽其信而信焉，尽其敬而敬焉，犹恐其或失也，讵可有一容貌之惰、一举动之慢哉!故禘自既灌，诚意少差，夫子以为不足观；有司临祭，或至跛倚，子路以为大不敬。况明堂大享非他祀比，所以骏奔乎左右，鳞集乎后先者，至不可忽也。窃闻往岁行礼之际，冕旒款谒，诚敬尽矣，而环尹卫卒或不免有亵慢之容；搢绅助祭，威仪肃矣，而礼生、乐工或不免有怠惰之失。登降方严而醉呕于旁者有之，荐献未毕而攫取其物者有之。
       
夫阳馆上仪，与郊间举，天地鬼神，昭布森理，而小人之无忌惮者一至于此，甚非所以严大祀、敬明神也。今厘事在即，缛典惟新，凡行事、执事之官，讲习礼仪亦既详且悉矣，然下而执役等人，间有不尽其敬者，尤不可不预戒而严饬之也。乞下御史台、合门及太常寺，申明戒饬，务在严肃，有一不恭，必寘重宪。庶几祀事有严，神明可交矣。」从之。先是，内降御札曰：「朕祗奉诒谋，协临大宝。荷天地施生之德，燕及多方；守祖宗积累之基，期于千载。居怀兢业，获济艰难。属边鄙之辑宁，与黎元而休息。田莱寖辟，麰麦以登。方迎滋至之祥，敢后一纯之报 远稽元佑，近质淳熙，咸即合宫，载申宗祀。肆率遵于旧典，用丕阐于弥文。寅畏严恭，尚庶几于对越；肃雝显相，实允赖于交修。爰饬先期，亶孚众听。朕以今年九月有事于明堂。咨尔攸司，各扬乃职，相予肆祀，毋或不恭。」 
嘉定八年九月十五日，先是内降御札曰：「朕缵承祖烈，裒对神休。惕思积累之难，无疆惟恤；祗畏监观之赫，不显亦临。保邦常谨于万微，更化已踰于八载。猥蒙丕佑，获底小康。虽瞻仰昊天，方切侧身之念；敬事上帝，敢稽报本之仪 率循旧章，间秩宗祀。爰卜季商之吉，乃涓路寝之居。惟予一人，将举亲祠之典；凡尔百辟，各(惮)[殚]显相之诚。庶昭答于灵心，且茂迎于和气。诞敷大号，明戒先期。朕以今年九月有事于明堂。咨尔攸司，各扬乃职，相予 
       
肆祀，毋或不恭。」 
十一年九月十二日，先是内降御札曰：「朕缵绪守成，既踰二纪；厉精更化，亦越十年。若涉渊水，靡遑夙夜。天地神示之森列，丕显丕承；祖宗功德之兼隆，是彝是训。言念菲凉之质，每蒙保佑之恩。比者水旱不时，间臻中熟；边隅多故，旋底小康。属当举于亲祠，敢敬伸于昭报。载考累朝之典，洊修路寝之仪。 卜季商，聿严熙事，以灵承于肸蠁，以迓续于休(详)[祥]。祗告先期，诞孚群听。朕以今年九月有事于明堂。咨尔攸司，各扬乃职，相予肆祀，毋或不恭。」 
十四年九月十日，先是内降御札曰：「朕纂履鸿基，恪膺骏命。合祭天地，肆严三岁之彝；并侑祖宗，尤重九筵之礼。肇精禋于皇佑，垂典于后昆。虽圜丘、路寝，制名稍殊；而紫坛、清庙，报本则一。载惟凉菲，端荷贶临。百谷屡丰，庶证 叙。齐鲁首陶于王化，舆地来归；荆淮尽扫于胡尘，只轮弗返。人心底定，国势渐尊。顾列圣积累之所臻，岂一己图回之能致 乃卜季商之吉，聿臻大飨之仪，以殚昭答之诚，以广敷锡之庆。用孚 听，肃戒先期。朕以今年九月有事于明堂。咨尔攸司，各扬乃职，相予肆祀，毋或不恭。」
 礼 宋会要辑稿 礼二五 郊祀赏赐 
     
宋会要辑稿 礼二五

郊祀赏赐
【宋会要】
国朝凡郊祀，每至礼成，颁赉群臣衣带、鞍马、器币，下洎军校缗帛有差。熙宁中，始诏编定，遂着为式。凡郊祀赏赐：亚献、三献皇子加赐银五百两，孙、曾孙三百两，玄孙二百两。旧式：皇子充亚献银三千两，帛三千匹，加袭衣、金带、鞍勒马。文武百官奉祠事，宰臣、枢密使一千五百两，一千五百匹，银鞍勒马，银重八十两，枢密使不带使相七十两。宰臣充大礼使，银、绢各加五百。旧式二千两、二千匹。亲王二千两，二千匹，银鞍勒马。旧式如今数。充开封尹即三千两、三千匹。使相并同宰臣外任，银、绢减半，皇亲准在京数。知枢密院事、三师、三公、参知政事、枢密副使、同知枢密院事、签书同签书枢密院事、宣徽南北院(事)[使]千两，千匹，银鞍勒马。如枢密使、宣徽使外任，银、绢减半。旧式：三师、三公二百两、二百匹，参知、枢副一千五百两、一千五百匹。东宫三师、三少、仆射、观文殿大学士七百五十两，七百五十匹。旧式，东宫三师如三公。三司使三百五十两，三百五十匹，银鞍勒马，重五十两。权使公事、权发遣使公事同。旧式：使、三部使，并五百两、五百匹。副使百两，百匹。权副使、权发遣理资序同。旧式百五十两、百五十匹。学士、尚书一百五十两，一百五十匹。旧制二百两、二百匹。阁直学士、丞郎、给事中百两，百匹。自学士已下充四使者，银、绢各加百两、百匹，直学士百五十两、百五十匹。
谏议大夫、舍人、知制诰、待制四十两，四十匹。内充四使者，银、绢各加十。旧式五十两、五十匹，内充四使者加赐金带，亦有特赐者。待制减十两、十匹。天圣四年加，后复减如常数。常侍、宾客银、绢同待制。已上并袭衣、腰带，其带金、犀，鱼袋随所佩服。金带观文殿学士已上二十五两，内笏头者加鱼袋二两五钱，余二十两。太常卿至正言二十两，二十匹。旧式太常卿如丞郎，宗正卿至正言如今数。大常博士至朝官十两，十匹。旧式太博至五官正如今数，内监察御史、著作郎二十四，后减。京官五两，五匹。旧式各寺监丞已上十两、十匹，后减如今数。幕职州县官五两，五匹。旧式充校勘、直讲、教授、刑法直官、开封府曹官，乃如今数。节 
     
度使七百五十两，七百五十匹，银鞍勒马。旧式千两、千匹，上将军二百两、二百匹。留后六百两，六百匹，余同节度使。旧式五百两、五百匹。观察使三百五十两，三百五十匹。自节度使已下并加袭衣，金带二十两。旧式同留后。防御使二百五十两，二百五十匹。旧式三百两、三百匹。团练使一百五十两，一百五十匹。旧式二百两、二百匹，遥领者五十两、五十匹。刺史百两，百匹。已上并加袭衣，金带十五两。旧式刺史比团练使递减一等，遥领者五十两、五十匹。皇亲上将军、节度使千两，千匹。旧式皇子上将军如今数。留后七百两，五百匹。旧式，若充二献官，加三百两。观察使、防御使五百两，五百匹。团练使五百两，五百匹。刺史三百两，三百匹。皇亲自刺史已上，并加银鞍勒马，上将军、节度使七十两，留后已下五十两。大将军二百两，二百匹。遥领防、团者，同正刺史。遥领刺史者二百五十两，二百五十匹。旧式五百两，五百匹，后减。领团练使各三百，领刺史各二百，不遥领者如今数。将军百五十两，百五十匹。皇亲自将军已上并加袭衣、金带。上将军已上二十五两，节度使至刺史二十两，遥郡至将军十五两。旧式二百两、二百匹，已减如今数。率府率、副率率百两、百匹，副率五十两、五十匹。诸司使至殿直旧式：使百两、五十匹，领刺史者加袭衣、金带。副使五十两、五十匹，承制四十两、四十匹，崇班三十两、四十匹，供奉官三十两、二十匹，侍禁十两、二十匹，殿直十两、十匹。驸马都尉、观察、防团、刺史、将军三百五十两，三百五十匹，银鞍勒七十两，并加袭衣、马。内观察使金带二十两，防御已下十五两，两使留后已上自从本官。枢密都承旨、副都承旨五十两，五十匹，旧式都承旨百两、百匹。副都承旨五十两、四十匹，旧式百两、百匹。横行使东班昭宣使已上四十两，四十匹。旧式：内客省使已下横班诸司使百两、百匹，不掌事横班诸司使减半。横行副使三十两，三十匹。旧式五十两、五十匹，不掌事者如今数。两省都知、押班、带御器械诸司副使四十两，四十匹，窄四，金束带十五两。旧式：都知、押班、诸司使充行宫使及青城至郊坛巡检，同押仪仗、管勾应奉物色、提点酒食、管勾大内，百两、百匹。都知、押班不掌事者，加五十两、袭衣、金带。带御器械、诸司使，五十两、五十匹，副使五十两、三十匹，承制三十两、二十匹。自内客省已下，仍加袭衣、金带；自带御器械、诸司使已下，加窄袍、金束带。大将军诸司使四十 
     
两，四十匹。不掌事者银减半，绢减十匹。大将军如勾当金吾引驾仗者，银、绢各加七十五。旧式：统军大将军三十两、三十匹，诸司使仪仗内押当及乘珂马，五十两、五十匹，不掌事减三十两、二十匹。将军诸司副使
二十两，三十匹。不勾当事减十匹。旧式将军乘珂马者五十两、五十匹，判金吾者四十两、四十匹，副使仪仗内押当及乘珂马，二十两、三十匹，不掌事减十匹。枢密院诸房副承旨四十两，四十匹，逐房副承旨减十两、十匹。旧式，逐房副承旨如今数。合门通事舍人二十两，二十五匹，不掌事者减五两、五匹。自都承旨已下至通事舍人，如充行宫使、青城至郊坛已来巡检，及同押仪仗、驾前编排臣僚，及御营四面巡检、都大管勾大内公事、枢密都承旨已下至诸司使，赐七十五两、七十五匹。都大提举管勾南郊一行公事，赐百两、百匹。副使充者五十两、五十匹。并加袭衣、金带，重十五两。即官序支赐本应多者，自从多给。旧式：五十两、五十匹，不掌事二十两、二十匹。自今所载加袭衣、金带，旧式并同加金束带者，前后异例。内殿承制二十两，二十匹。带合门祗候者同。不勾当事减十两。旧式二十两、二十匹，乘珂马加五匹，不掌事减十两。崇班、内常侍十两，二十匹，不勾当事减十匹。旧式崇班十两、二十匹，乘珂马加十两，不掌事减十匹。内常侍十两、十匹。新定承制、崇班、带合门祗候充驾前编排及青城至郊坛四面巡检等，三十两、三十匹，窄衣、金束带，十五两。合门祗候崇班、供奉官并同崇班掌事者，殿直、侍禁并同崇班不掌事者。旧式：崇班、供奉充者二十两、二十匹，侍禁、殿直充者十两、十匹，乘珂马者加十匹。供奉官至借职供奉官五两、十匹，侍禁、乘直五两、五匹，奉职、借职三两、三匹。已上内大使臣绞缚青城，银、绢各加十，三班使臣各加五，勾当八作司、监修雅饰桥梁道路各加五。摄统军各二十两、二十匹。新定八作司文臣朝官比大使臣，京官以下比三班使臣。旧式：三班使臣充诸杂勾当、监当在京库务及库务门，十两至二两、十匹至二匹凡六等。内侍两省使臣夹侍、扶侍、听宣及当合分供奉官、殿头高品、高班，并挂御衣供奉官以下至黄门，十两、二十匹。前省挂御衣同后省挂御衣例。诸杂勾当诸杂勾当并道场及随驾带甲等供奉官、殿头、高品、高班，十两、十匹。带器械、带甲、台宝、管勾诸合分当从物诸差使，黄门至后苑散内品，五两、十匹。前省诸杂勾当除不管道场外，并同。其随驾带甲等供奉官、殿头、高品、高班，并十两、十匹。带器械、带甲诸杂差使、寄班黄门、小黄门，五两、十匹。在内及诸处守宿两省供奉官、殿头，五 
     
两、十匹。高品、高班，五两、五匹。后省黄门、祗候、殿头已下至后苑散内品，前省黄门、小黄门、祗候、高品已下至后苑散内品，三两、三匹。后省祗候、殿头已上在内守宿者，加赐二(匹)[两]、二匹。升坛入室等后省升坛、入室、卷帘、执扇等，进食门带器械祗候、殿头至后苑散内品，前省升坛、入室、卷帘、执扇等及将擎礼衣等祗应，并诸杂差使祗候、高品已下至后苑散内品，并五两、五匹。诸监皇城门、权监门监西华兼宣德、东华、左右掖、拱宸门，两省供奉官、殿头、高品、高班，并十两、十匹。黄门并减五两。前省祗候、高品已下至后苑散内品，银、绢各减半。勾当绞缚青城两省供奉官二十两、二十匹，殿头减十两，高品、高班减十两、五匹。后省黄门、前省黄门寄班并祗候、高品已下至后苑散内品，并十两、十匹。在京监当任使后省供奉官、殿头，前省供奉官殿头、高品，各五两、十匹。后省高品、前〔省〕高班，五两、五(品)[匹]。前省高班、黄门，三两、十匹。后省黄门，三两、三匹。祗候、殿头至后苑散内品，二两、二匹。前省祗候、高班已下至后苑散内品，三两、三匹。旧式：内臣侍听宣、当合及诸勾当，十两至二两、二十匹至二匹，凡六等。内品监当在京库务及库务门，如三班使臣例。三班差使、借职权代殿侍在内守宿钱五贯。管军殿前都指挥使、副都指挥使并同使相。侍卫亲军马军步军都指挥使、副都指挥使节度使并同殿前，内绢减五(十)百匹，余金带减五两，银鞍减十两。殿前侍御亲军马步军都虞候千两，千匹，金带二十两，银鞍勒七十两。内防御使带减五两，绢减五百匹。旧式：管军都虞候已上，节度使千五百两、千五百匹，留后、观察千五百两、千匹，防御千两、五百匹。捧日天武龙神卫四厢都指挥使三百两，三百匹。团练使减百匹。金带十五两，银鞍勒五十两。旧式并三百两，并三百匹。捧日天武龙神卫四厢指挥使二百两，二百匹，金带十五两，银鞍勒五十两。已上并加袭衣、马。殿前指挥使都虞候五十两，百匹，窄紫罗旋襕，金带十五两带：原作「束」，据本卷第三四页复文改。。马步军都军头、副都军头、马军都军头、副都军头、步军都军头、副都军头窄衣一袭，带重十五两。内马步军都军头带遥郡者，改赐金束带十五两。军头、指挥使、御龙诸直都虞候充夹辂乘及仗内大将军押队百两，百匹，窄衣，金束带十五两。
     
诸班都虞候窄紫罗旋襕，金束带一十五两。在京诸军军头指挥使同诸班都虞候。不带遥郡者银带二十两。自都军头已下，尽从本额赐钱。管军自厢都指挥使已上，在外亦给。马步军都军头领团练使钱百五十。军头、指挥使、马步军都军头百千。副都军头领刺史百千，不领郡九十千。马军步军都军头八十千。副都军头七十五千。殿前诸殿直殿前指挥使、内殿直、散员指挥、散都头、祗候、金枪班、东西班、招箭班、散直、钧容直、新立内员僚直、御龙骨朵子直、御龙弓箭直、御龙弩直下茶酒班。都虞候遥领郡，东西班不披带，年小守内不守内，自百千至五千凡十七等。旧式有殿外直，凡十八等。捧日掘直至龙神卫，捧日金屈直、左射、捧日宽衣、天武金屈直、天武左射、天武第五军、在京员僚直、龙卫金屈直、龙卫左射龙卫、神卫。自捧日第五军副指挥使至长行，六十千至二十千，凡四等。旧式有捧日弩手、天武第五军、在京员僚、神卫水军，军都指挥使至长行，自百千至二十千凡八等。拱圣左射至奉节，拱圣左射、上神勇、神勇、骁骑、弩手、上骁骑、骁骑、上龙猛、北面员僚直、骁捷、新立骁捷、云骑、武骑、宣武、上虎翼、殿前步军司虎翼、虎翼水军、步武上奉节、奉节。都指挥使遥领郡至长行，自百千至十五千，凡十等。旧式有马直、步直凡十五等。在京吐浑小底并咸平县契丹直，都指挥使至长行，自八十千至十五千凡七等。归明渤海至步斗，归明渤海、拣中龙卫、新立拣中龙卫、神卫、骁猛、神骑、骁雄，归明神武、雄武、弩手、新立弩手、 子弩雄武、飞山雄武、雄勇、雄威、广勇、步斗。都指挥使至长行，自七十千至十五千，凡七等。捧日天武第七军至定州禁军散员，捧日天武第七军、捧日龙卫神卫第十军、军头司散员、归明骁骑、拣中武骑、雄武、效顺、殿前司广德、忠猛、定州禁军散员。都指挥使至长行，自六十千至十三千凡七等。旧式有拣中骁捷、神卫第九军、飞虎，数同。拣中雄武至就粮威果，拣中雄武、雄勇、广德、清翔、擒戎、庆渭州员僚直、许州员僚剩员直、龙骑、 忠、新立川 
     
 忠、雄胜、归圣、广备、飞猛、骁胜、宁翔、卫圣、威虎、曹州员僚剩员直、勇斗、宣毅、岢岚军宣毅、 子弩炮手、淮南等路就粮威果。都指挥使至长行，自六十千至十千，凡七等。、宣毅、 子弩炮乎、就粮威果，数同。 旧式有拣中归明雄武、神射、怀勇、顺胜，无勇骁锐广捷指挥使至长行，自四十千至八千，凡五等。旧式锐捷、广捷数同。广锐至相州禁军厅子，广锐、铙武、武卫、禁军弩手、劲勇、飞捷、骑捷、云翼、骁骏、上威猛、禁军有马劲勇、神锐、相州禁军厅子。都虞候至长行，五十千至七千，凡六等。天武龙神卫剩员至延州青涧，天武龙卫神卫、日骑巡检龙卫、检中神卫、归明神卫、剩员新立神卫、带甲剩员、新立雄勇上下第一、川忠节、川桥道、云捷、克胜、武清、神威、卫州、川员僚直、勇捷、威武、静戎弩手、平塞弩手、强猛、壮勇、忠节、横道、横塞，河北关西极西振武，保、宁、环、庆、原、渭、延、秦州、镇戎、保安军禁军蕃落，庆州禁军安(寨)[塞]，延州禁军捉生，府州威远，麟州飞骑，定州新立禁军厅子马，河北新立禁军无敌、招收，太原府新立禁军克戎，仪州新立禁军蕃落，登州禁军澄海水军弩手，江淮东西、荆湖南北诸州军就粮禁军，教阅忠节，延州青涧。都虞候至长行，自五十千至七千，凡七等。新定龙卫带甲剩员，五十千至七千七等七等：原脱「七」字，据本卷第三七页复文补。。云骑带甲剩员指挥使至长行，二十千至五千凡七等。旧式有龙卫带甲剩员、威宁、强猛，无府州威远至延州青涧，数同。神虎至广南东西路有马雄略，神虎下威猛、武严、宣 、雄略、保捷、忠勇、拣中宣 、宁远、清边弩手、制胜、河东新立禁军、建安陕西禁军定功、太原府骑射、登州平海、广南东西路有马雄略。都虞候至长行，五十五千至六千。凡七等。旧式无清边弩手至有马雄略，都指挥使至长行，自三十千至六千凡五等三十千：原作「三十年」，据本卷第三七页复文改。。拣中看仓草场神卫剩员并在京看仓草场剩员，都虞候至长行，四十千至五千，凡六等。旧式有看船神卫剩员，数同。归明羽林牵拢至归恩赦罪，归明羽林牵拢、许寿州契丹直、太原府代潞州吐浑安庆直、太原府感圣、夏州拣中厅子马、在谷熟就粮来化归远雍丘雄武归恩赦罪。都指挥使至长行，五十千至五千，凡七等。旧式有三部落，数同。新立广锐带甲剩员至西京奉 
     
园，新立广锐、神锐带甲剩员，新立吐浑剩员直，永安奉先用拣中怀爱、万捷马步军、清塞、拣中教骏、平塞六军教骏，备军、怀顺、带甲龙骑剩员、平塞、 恩六军搭材材：原作「村」，据本卷第三七页复文改。、六军开封府军都、西京奉园。马步军都指挥使至牢城都指挥使，并教骏六军搭材都虞候，自五十千至三十五千，凡四等。又自指挥使并厢虞候至长行，自三十千至五千，凡五等。旧式兼 忠有骁捷、武骑带甲剩员，无 恩、西京奉园，自指挥使三十千至五千凡五等，余数同。左右金吾巡检军指挥使至长行，十千至四千凡三等。骁捷剩员至六军开封府军都诸处借事者，骁捷剩员、怀恩、怀爱、新立河清借事、诸处新招雄勇、骑射、功役厢军、六军开封府军都诸处借事者。
指挥使至长行，十千至三千凡三等。旧式有牵船、怀爱、拣中窑务，数同。
广捷剩员至怀顺剩员，广捷、常宁、雄胜、 顺、怀顺。指挥使至长行差出在营，自十千至二千凡四等。新立骑御马小底指挥使至长行并借事，自四十千至五千凡六等。旧式指挥使至长行，四十千至十五千凡五等。御营喝探军使至长行，自七千至五千凡三等。八作司至宫观厨子指挥，八作司造船务作坊、弓弩院事材场、八作司事材场、广德杂役 节 役、造船务杂役，万寿观、景灵宫、集禧观、醴泉观杂役厨子。都虞候至长行工匠，自二十千至三千凡六等。
旧式有看舡广德、玉清昭应宫，无万寿观，数同。店宅务杂役至八作司壮役，店宅修竹本提兼修仓店宅修竹本提兼修仓：语意不明，似应作「店宅务竹木提点修仓」。、提点修造司杂役、街道八作司壮役。指挥使至长行，自六千至二千凡五等。旧式无街道八作司壮役，数同。太原府就粮岢岚军克戎指挥使至长行，自十千至五千凡三等。新置军头司散指挥使至副兵马使、副都头，自二十五千至十千凡四等。军头司壮强副指挥使至都头、副都头，自六千至五千凡二等。殿 
     
前司军头司承局、副兵马使五千。延州塞门寨捉生指挥使至长行捉：原作「促」，所本卷第三九页复文改。，自七千至三千凡三等。诸军看营剩员指挥使至副都头，自十千至七千凡二等。诸军驮甲钧容直，排乐殿前马步军诸司承局，各三千。权管诸军三班使臣，各依本军指挥使例支给。诸班直兼管诸军，各依权管例与本职名例，从多支给。诸班殿直充河东、河北诸处忠烈、宣勇权官及权员僚，并捧日、天武已下指挥使、副使、员僚，差充川陕诸州马步军都指挥使、副都指挥使者，并依在京本军班支赐。诸道本城员僚、兵士，诸州本城兵士，晋、绛、慈、隰、泽、潞州等处拣中厢军，及晋、隰州拣中保节，泽州等处拣中宣节，广州等处教阅澄海，广南忠敢，河北、河东、陕西保节，淮南教阅壮武，江南教阅武雄，荆湖路教阅静江，两浙教阅崇节，福逮教阅保节，京东教阅忠果。节镇马步军都指挥使遥领郡至长行，不带甲牢城兵士，自二十千至二千凡八等。防、团、刺史州军都指挥使至长行，自十三千至二千凡六等。旧式无秦州定功及淮南教阅壮武至京东教阅忠果，节镇自二十千至二千凡七等，余数同。澧、复、郢州就粮剩员并永城诸处剩员，及诸处本城剩员指挥使至长行不带甲，自七千至二千凡五等。旧式同，无郢州。沿河东北面诸处劲勇等至保州散员指挥使、员僚，劲勇、招收、捉生、报冤、慈州就粮招收及景迹、归化、定塞、广信、安肃军、保州散员指挥使、员僚。都指挥使至长行，自十千至二千凡五等。在京排岸司管辖水军，奉化并广牧及开封府界递铺，指挥使至长行，自七千至二千凡四等。军器三库至诸州马监，军器三库军器什物库、拣选衣甲器械库、弓箭库，左右骐骥院天驷监、天厩坊，天垧监，并诸州牧龙坊、养马务，洺州广平 
     
监，相州安阳监，卫州淇水监，管城原武监，澶州镇宁监，(军)大名府大名监，白马灵昌监，同州沙苑监，西京洛阳监，郓州东平监，单、镇新置马监，北京元城监，定州定武监，真定府真定监，高阳关高阳监，太原府太原监。指(指)[挥]使至长行工匠，七千至二千凡五等。旧式无原城监至太原监，数同。归化至拣充本指挥剩员，归化、新立归化，顺化，新立顺化剩员，年老顺化并归化，拣充本指挥剩员。指挥使至长行，十千至二千凡六等。广固指挥使至剩员，自七千至一千凡五等。川陕武宁指挥使至长行，自二十千至四千凡五等。诸路不教阅厢军，京东奉化、京西庄武、河东旌猛、河北崇胜、淮南宁淮、两浙雄节、江南 勇、荆湖宣节、福建保节、广南清化、川陕克宁、陕西保宁。指挥使至长行，自七千至二千凡三等。广济并新招水军河清兵士，及在京排岸装卸军，都虞候至长行，自七千至二千凡五等。诸州忠烈至新立逐州宣武，诸州忠烈、宣勇、厅直、散员僚直，并真定府赵怀卫州州：原缺，据本卷第四一页复文补。、大名府忠烈、宣勇内(陈)[拣]新立逐州宣武。都虞候至长行，自八千至二千凡六等。西京、商、虢、汝州采造务至河阴窑务，西京，商、虢、汝州采造务开山员僚、兵士，并诸州采造务、柴炭务采斫，造船务装发军、推车军，并三门务门匠、西京河阴窑务。指挥使至长行，自四千至一千凡四等。高阳关忠顺指挥使至长行，自四千至一千凡四等。饶、池、江、建、邛、嘉、梓、雅、兴州铸钱监，指挥使至长行，自五千至二千凡四等。兖州景灵宫太极观杂役指挥使至长行，自十千至三千凡三等。诸营曹司虞候、兽医剩员、子门门子等，各一千。自归化至此，旧式数同。陕西沿边等处守把防托功役弓箭手、保毅军寨户：极边，鄜延、环庆两路，并镇戎军及原州柳泉镇、西壕、新门、平安等四寨，渭川德顺军、隆德、静边、得胜、水洛等五城寨，秦州极边诸寨。新定熙河弓箭 
      
手同此。军都指挥使至长行，自四千至三百文凡七等；稍次近里，原州诸县及新城、开边、截原等三寨，渭州潘原县安国、耀武、定川、瓦亭、新寨等五寨。秦州稍次近里城寨依此例。若非次勾抽极边使唤，即依极边本例支给。其秦州下番保毅不支。军都指挥使至长行，自三千至二百五十文凡七等；近里地分，泾、仪等州若非次勾抽在极边或稍次近里使唤，即依本例支给。军都指挥使至长行，自二千至二百文凡七等。陕西沿边防秋，见今上番义勇，军都指挥使至长行，自四千至三百文凡七等。堂后官兼提点五房公事二十五两，二十五匹。堂后官十五两，十五匹。中书职事主事十匹、十两，礼房录事、主书、守当官各十匹，祗应大礼使司者自从本司例支，守阙五匹，私名二匹。专行大礼文字录事、主书、守当官各十匹、五两，守阙五匹，私名二匹。大礼使司堂后官加赐十匹、五两，主事加赐五匹、五两五两：「五」字原存「两」字之残笔，据本卷第四二页补改。，录事十匹、十五两，主书十五匹书：原作「事」，据本卷第四二页改。、十两，崇文院孔目官十五匹、十两，编修院书库官十匹、十两，书表司十匹、十两。枢密院职掌主事并守阙各十匹、十两，礼房主行南郊司令史、书令史各十匹，新定加五两。正名贴房五匹，守阙贴房、私名贴房各三匹。三司置司行遣排办职级前后行，共钱二百千。新定留一百七十三贯充支，以二十七贯充将作监押司官等。提点合门承受殿直已上五十两，供奉官已上加二十匹，本色、色衣三件。合门承受十一人，共绢二十匹。行首银四两，加绿袍衣服。又定承受七人共二十匹。旧式除行首，并如今数。御史台引赞至知班
共绢二十匹。太常礼院抽差出职礼直官六十，太常礼院礼直官至归司礼生，五十匹至十匹有差。旧式太常礼直官并寺监职掌、金吾勘箭官、皇城司勘契声赞亲事官、六军司卤簿仪仗司职掌、骐骥院教(切)[坊]部(书)[辖]色长、二舞教头，自五十匹至一匹凡八等。御书院御书祗候至库子，自二匹、八百文至钱二千为差。前行加旋襕。凡加衣服，仍随本色。御药院自药童副指挥使至裹幞头子祗应，自二两、五 
      
匹至二匹、二千为差。除押司已下及供御造裹人，并加旋襕。翰林医官手分一匹、一千。加旋襕。翰林图画院祗候至涤除，自二千至一千、一匹为差。库子加旋襕、绵裤、头巾、麻鞋。大宗正司勾押官至前后行，自二两一千至一两一千凡二等。并加旋襕。两内侍省前后行至贴司，自二匹至一千为差。皇城司亲从指挥使至长行，自十匹、十千至三匹、四千凡六等。都下都头至营门子，自五匹、五千至一匹、一千凡五等。亲事官指挥使至军医人，自十匹、十千至一匹、一千凡十一等。入内院子指挥使至营门子，自十匹、十千至一匹、一千凡九等。本司勾押押司官至赞声亲事官，自二两、一千至二匹为差。勾押至守阙曹司，并加旋襕。行宫司押司官至贴司，自六匹至五千凡三等。除贴司，并加旋襕。御前忠佐军头引见司勾押官至军医人，自三匹、三千至二匹、二千凡三等。内东门司押司官至曹司，自三匹、二千至一匹、二千凡三等。除曹司，并加旋襕。入内内侍省合同凭由司前后行各一两一千。加旋襕。都大提举管勾所勾押官至守阙前行，自十匹至五匹凡三等。都大管勾大内公事所押司官至贴司，自七匹至五千凡四等。提点管勾顿递所后行五匹，诸司人骐骥院教马官差赴太仆寺祗应，六军仪仗司排通直官，教坊二舞部辖色长差赴太常寺祗应，太常寺修制专知官都知等。各五匹六军仪仗司排仗大将，太常寺掌祭酒都知，仪仗使司手分手分：原作「手手」，据本卷第四四页复文改。、催驱职掌，教坊二舞教头差赴太常祗应。各三匹六军仪仗司喝采头节级，太常寺两局令丞、正副院官录事，排列引乐官都知，登歌(官)〔宫〕架色长，供官职掌，府典史、副知，驱使官，卤簿、桥道顿递 
      
使行遣手分，太仆寺中书省职掌。各二匹司天监 择官、礼生，天文院节级，锺鼓院挈壶正、节级、直官，测验浑仪所节级、监生、学生，翰林天文院节级、监生、学生、礼生，太常寺修制副知。各二千左右街司职掌，排列官节级长行，左右金吾仗司职掌，引车驾排列官都押衙、十将、副将、节级长行，太常寺诸色乐工，引文武舞郎，教坊差赴太仆寺祗应，羊车下童子，司天监天文锺鼓院监生、学生、守阙学生。各一千文思院金明池杂役，绫锦院、驼坊、东西窑务、军营致远务、四园苑、牛羊司、作坊料物库、西内染院。右都虞候至押司官，自五两五千至一两一千凡五等。军头至军医杂役，各一千，内西窑务小分五百文。中书、枢密(使)[院]、宣徽院大程官，内酒坊都头、副都头， 牧司、左右骐骥院、裁造院、弓弩院、内香药、外物料库、军器、什物、鞍辔、尚衣、祗候、内藏左藏、南北内弓箭库、内酒坊、军器、衣甲、弓枪弩剑箭库、左右天厩坊、左右天驷监、管勾往来国信所、编押添修弓弩所、专管拆剥变转不堪弓弩所、专一监造弩椿所专副勾押押司官，东西作坊专副勾押官，各二两一千。布库、杂库等下界，都茶库、油醋库、皮角库、皮场、大通咸丰门、东西水磨务、杂买务、东西八作司事材场、竹木务、宣德门、太庙南郊家事库、南郊板木库、杂物库上界，修内司在京都大管勾街道司。右专副至杖直库子节级等，自一两一千至一千凡二等。内香药库、内外物料库、鞍辔库、尚衣库、祗候库、太庙祭器库、内藏库、左藏库、南北库、内酒坊，自十将至杖直；左右骐骥院、弓弩院、军器、衣甲、弓枪弩剑箭库、军器什物库、左右天厩坊、左右天驷监，自前后行剩员至押营至：原作「在」，据本卷第四五页复文改。；东西作坊押司官至虞候；管勾往来国信所、编拣添修弓弩所、专管拆剥变转不堪弓弩所、专一监造弩椿所前后行、手分、学士院院子；都大提点内弓箭、军器等库所押司官，前后 牧司、前后通引官虞候，提点在京西园苑司手分，集禧观法从库前后行手分、库子，醴泉观前后行，宜春苑随龙养老副指挥使、钤辖，钧容直所曹司。各一两、一千。崇政殿御弓箭库曹司，慈孝司专副。各一匹、一千。都监院兵士。各一千。冰井务兵士。各三千。旧式：诸司于南郊事有供应，自都虞候至诸司库务专副押司官职掌，自五千五两至一两一千凡七等。八作司专知勾押官、尚衣库祗候至诸门长行工匠杂役，自二千至一千凡三等。 牧司、牧养监、卖马务，指挥使至长行，自二两三千至一两一千凡四等。中书、枢密、宣徽院大程官，都头至长行，自二两一 
      
千至一两一千凡二等。司天职掌、礼生供官并进牌直官及羊车童子、节级、金吾衙司、太常、教坊、少府杂供应职掌，自二千至一千凡六等。御辇院都虞候至知粮曹司，自十匹、(至)十五千至一匹、一千。车子院十将、将虞候，自二匹、一千至一千为差。除曹司，并加旋襕。新定车子军(使)[马]使三匹、四千，副兵马使三匹、三千。裁造院额外副指挥使至副都头，自二两、二千至一两、二千凡二等。仪鸾司指挥使至小分看城壕，自七匹、七千至一匹、一千凡七等七：原作「一」，据本卷第四六页复文改。。各加旋襕。翰林司指挥使至长行，自七匹、七千至一匹、一千凡七等。专副勾押官二匹、二千，各加旋襕。御厨指挥使至杂役兵士，自七匹、十千至一匹、一千凡六等。专副勾押官、前后行，各二匹、三千，各加旋襕。法酒库军使至副都头，自三匹、二千至二(两)[匹]一千凡四等。内军使、十将、将虞候、节级酒炊匠长行，并加旋襕。鞍辔库指挥使、副都头，自三两二千至二两一千凡二等。太庙祭器专知官、尚衣库供御裹匠人，各二两二千。后苑御弓箭库曹司至招到工匠，一两一千至一千凡三等。曹司加旋襕。朝服法物库专副至曹司，自二两二千至一两二千凡二等。新定给纳专副至不给纳库子，自一两五千至一两二千凡五等。奉宸库专副至库子，自二匹、二千至一千凡四等。除节级、库子，并加旋襕。后苑东门药库节级至手分，以三千五百与一两为差。内弓箭库给纳库专副及副指挥使，至不给纳小分长行，自十千至一两一千凡十二等。内弓箭南内外库专副及指挥使至小分，自七千至一两一千凡七等。柴炭库专副各一两一千，手分、秤库子各一千。养象所养德将
  </div>
  <div class="pagination">
   <a href="宋会要辑稿_page143.html">
    上一页
   </a>
   <span>
    ...
   </span>
   <a href="宋会要辑稿_page139.html">
    139
   </a>
   <a href="宋会要辑稿_page140.html">
    140
   </a>
   <a href="宋会要辑稿_page141.html">
    141
   </a>
   <a href="宋会要辑稿_page142.html">
    142
   </a>
   <a href="宋会要辑稿_page143.html">
    143
   </a>
   <span class="current-page">
    144
   </span>
   <a href="宋会要辑稿_page145.html">
    145
   </a>
   <a href="宋会要辑稿_page146.html">
    146
   </a>
   <a href="宋会要辑稿_page147.html">
    147
   </a>
   <a href="宋会要辑稿_page148.html">
    148
   </a>
   <a href="宋会要辑稿_page149.html">
    149
   </a>
   <span>
    ...
   </span>
   <a href="宋会要辑稿_page145.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
