<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 303 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 303 页/共 1125 页</h1>
    <div class="content">沅州：熙宁七年以唐叙、锦、奖三州地置。 
招谕县，太平兴国七年析麻阳县地置，隶辰州，熙宁七年来隶，八年废隶麻阳县。 
麻阳县，熙宁七年自辰州来隶，八年省锦州寨地入焉。 

卢阳县，熙宁七年以叙州潭阳县地置。 
渠阳县，旧渠阳寨，元丰五年升为县，元佑六年省为寨，崇宁二年复。 
靖州：大观元年升为望郡。 
永平县，崇宁二年以渠阳县改。 
会同县，崇宁二年以三江县改。 
贯堡县，元丰五年置。 
绍兴八年十一月二十八日，知靖州覃敌言：「本州岛永平县并无居民，止有东林一团，户口不多，欲将永平县移就州城倚郭旧都监廨宇充县。」从之。 
〔汉阳军〕：汉阳县，周即鄂州汉阳县地建军，熙宁四年废，以汉阳县隶鄂州，省汉川县入汉阳县，元佑元年复，绍兴五年废为县，七年复。 
汉川县，绍兴五年废为镇，七年复。 
绍兴二年十一月二十六日，诏汉阳军依旧拨隶荆湖北路。以枢密院勘会，汉阳军旧隶湖北帅司，与鄂州对岸，实为唇齿控扼之地。昨来拨隶德安府，相去三百余里，缓急措置后时。兼近降指挥，湖北帅臣于鄂州置司。 
      
故有是命。 
绍兴五年十一月五日，诏汉阳军汉川县废为镇。 
绍兴六年八月十五日，权发遣汉阳军高舜举言：「本军于熙宁四年曾废为县，却于元佑元年复。元符元年，知军茹东济陈论利害事件，遂不曾废。今来本军累经残破，户口减少，官吏之费，深扰于民。兼鄂州见屯大军，无盗贼之患，与承平日事体不同，若废为县，委是利便。」都督行府勘会，已札下汉阳军，隶鄂州，知县带军使，乞令(道)[遵]守。从之。 
绍兴七年闰十月二十五日，湖北京西路宣抚使岳飞言：「汉阳军元管汉阳、汉川两县，最是控扼去处。后来湖北安抚司一时申请，废军为县，隶鄂州。乞复为〔军〕。汉阳、汉川复为县，依旧将汉阳(军) 
(信阳县)信阳军：旧隶京西北路，绍兴四年隶襄阳府路，六年隶京西南路，十九年正月隶淮南西路，是年三月来隶。 
荆门军：开宝五年，即江陵府长林县建军，以长林、当阳二县来隶。熙宁五年军废，二县复隶江陵府，熙宁六年废为长林县，隶江陵府「熙宁六年」以下文义舛复，疑是衍文。，元佑三年复为军。绍兴十四年八月十三日，诏荆门军当阳县废入长林县，官员依省罢法，从本路监司之请也。绍兴十六年十一月十四日，诏复置(判)[荆]门军当阳县，从本路诸司之请也。 

元佑四年六月二十八日，湖北转运司言：「荆南长林县已复为荆 
      
门军，其诸军指挥人额并差拨屯驻人数，并合(入)[如]旧。」从之。 
『HTH』续东阳志原批云：「此条移第廿二页第二行，接湖州条下。」： 
《宋会要》云：嘉泰元年三月二十四日，诏婺州东阳县添置县尉一员，盖以臣僚言东阳县为婺州难治之县，而永宁又为东阳难治之乡。
 方域 宋会要辑稿 方域七 州县升降废置 
     
宋会要辑稿 方域七

州县升降废置
成都府路，干德三年平两川平：原作「并」，据《元丰九域志》卷七改。，并为西川路，开宝四年分峡路，咸平四年分益、梓、利、夔四路，嘉佑四年以益州路为成都府路。 
〔成都府〕：唐成都府、剑南西川节度，太平兴国六年降为益州。端拱元年，复成都府、剑南西川节度，淳化五年降为益州，嘉佑六年复为剑南西川节度。 
灵泉县，旧名灵池，天圣四年改。 
犀浦县，熙宁五年废为镇，隶郫县。 
广都县，熙宁五废陵州，以贵平籍县地益入焉。 
重和元年十二月七日，诏改石泉县为军，以永康、龙安、神泉隶焉。知军及寨堡官吏，委知成都府孙羲叟辟置闻奏。 
七年二月六日，诏成都府路石泉县依旧为军，差武臣知军。 
眉州：至道二年升防御。 
蜀州：青城县，干德四年隶永康军，熙宁五年军废，复来隶。
彭州：导江县，干德四年隶永康军，熙宁五年军废为寨，县复来隶。九年废寨，复即县治置永康军。 
堋口县，熙宁二年置，四年废为镇，隶九陇县。 
〔嘉州〕：犍为县，大中祥符四年徙治惩非镇。 
嘉祥县，旧龙游县，宣和元年改，今复为龙游县。 
龙游县，宣和元年改 
     
为嘉祥，绍兴元年依旧。 
邛州：火井县，开宝三年徙治平乐镇。 
雅州：百丈县，熙宁五年废为镇，隶名山县，今复为县。 
唐下都督，干德二年为上州。 
通化县，天圣元年改金川，景佑四年复旧，即县治置通化军使。 
延宁军，旧威戎军，政和六年汤延俊等纳土建，宣和三年废。 
通化军，政和三年董舜咨纳土建，宣和三年废军使为押，隶威州。 
祺州，旧元保州，政和四年董舜咨纳土建，宣和三年废为城。 
春祺县，政和四年建，宣和三年废为城。 
亨州，旧霸州，政和四年招纳，改今名。 
嘉会县，政和四年赐今名。政和四年五月十七日，知成都府庞恭孙奏乞：「据知霸州董彦博状，乞将本州岛管内地土献纳，伏乞改赐嘉名。仍乞为军事、下州，置倚郭一县，亦乞赐名。」诏名亨州，倚郭县赐名嘉会县。 
〔仙井监〕：唐陵州，至道二年升团练，宣和四年改仙井监。贵平、籍二县，熙宁五年废为镇，以籍隶成都府广都县。干道六年正月十七日，成都府路钤辖、转运、提刑司言：「熙宁五年，隆州改为监，将贵平、籍县皆废为镇，其籍县所管夷歌乡并贵平镇所管唐福乡，并割归仁寿县。今贵平、籍镇复还县，镇逐乡合拨归元旧县分，其两县人户(税)[赋]税亦合拨隶隆州。」从之。 
     
〔永康军〕：唐于彭州导江县灌口镇建镇静军，开宝四年改永安军，以蜀州青城、彭州导江二县来隶。太平兴国三年，改永康军。熙宁五年，废军为寨，以蜀州青城县、彭州导江县还旧隶。七年废寨，九年复即导江县置永康军使。 
石泉军：政和七年以县升为军，宣和二年以知军为军使，宣和七年复为军。 
安昌县、神泉县，政和七年自绵州来隶，宣和三年以知军为军使，依旧还隶焉。 
真宗咸平四年三月十日，诏分川峡为四路，以西川转运使、兵部员外郎、直史馆马亮为益州路转运使，总益、绵、汉、彭、邛、蜀、嘉、眉、陵、简、黎、雅、维、茂、永康凡十五州军。以知益州宋太初、崇仪使恩州刺史杨怀忠并为益州钤辖，提辖兵马捉贼事。峡路转运副使、秘书丞李昉为梓州路转运使，总梓、遂、果、资、荣、昌、普、渠、合、戎、泸、怀安、广安、富顺凡十四州军监，以知梓州王渭提辖兵马捉贼事。西川转运副使、虞部员外郎张志言为利州路转运使，总利、洋、兴、剑、文、集、壁、巴、蓬、龙、阆、兴元、剑门、三泉、西县凡十五州军府县，以益州都监、崇仪使王阮知利州，提辖兵马捉贼事。峡路转运、工部员外郎、直史馆丁谓〔为〕夔州路转运使，总夔、施施：原作「于」，据《长编》卷四八改。、忠、万、开、达、渝、黔、涪、云安、梁山、大宁凡十二州军监，以知夔州、西京左藏库使、顺州刺史李汉赟提辖兵马捉贼事。 
潼川府路，旧梓州路，重和元年升为潼川府路。开宝 
     
六年正月九日，诏以遂、合、渝、泸、昌、开、建、渠、巴、蓬、资、戎、涪、忠、万、夔、施十七州及广安、梁山、云安三军，别置水陆转运计度使，以太子中允张颙充。 
潼川府：旧梓州，唐剑南东川节度，伪蜀改天正军，干德三年改静戎军，端拱二年复剑南东川节度按据《宋史》卷八九《地理志》五，端拱二年只称东川节度。，元丰三年闰九月(复诏)[诏复]称剑南东川。 
中江县，旧名玄武，大中祥符五年改。 
绍兴三十一年五月七日，四川安抚制置司言：「相度到潼川府东关县管县令、主簿、县尉三员，安泰尉司止管尉司官一员，却管六案、仓库、刑狱等事。今欲将东关县主簿一员废罢，令县尉兼领主簿职事。仍乞将安泰尉司依旧复置安泰县，将尉司官改注县令，却将东关县所废主簿一员拨隶安泰县差置，仍兼县尉职事。内酒务官钱隶属本县拘催外，余收纳商税并监合同场职事，委自主簿兼监，即是每县各(将)[管]县令一员、簿尉一员。」从之。 
重和元年十一月二十一日，剑南东川奏：「据奉议郎王维等状，契勘本州岛南控泸、叙，西扼绵、茂，江山形势据西川之胜，水陆之冲，为剑外一都会。见管九邑四十镇兵甲，巡检贼盗，提举五州军，为东路十八州军监之冠，与成都相对。昔元丰中，蒙神宗皇帝正剑南东川之名，人神改观，原隰生光，千里父老欣戴歌咏，至今不已。即目监司移文，尚以梓州为称，窃恐名实未称，不足以镇压委切之地。欲望睿断，依剑南西川 
     
例，赐一府号，上以副神考正名之实，下以慰远方士民之望。」诏梓州赐名潼川府。 
〔遂宁府〕：旧遂州遂宁郡、武信军节度，政和五年升为遂宁府，武信军节度依旧。 
青石县，熙宁六年废隶遂宁县，七年复。 
绍兴三十年十二月十六日，遂宁府奏：「本府依已降指挥升为大藩，照得绍兴海行名例敕，未曾于大藩条内修入遂宁府字，乞下敕令所增修，降下遵守。」从之。 
昌州：唐中都督，干德三年为上州。 
昌元县，咸平四年徙治罗市。 
泸州：唐下都督，干德元年为上州。宣和元年升为泸川军节度泸川军：原作「泸州军」，据《宋史》卷八九《地理志》五改。。二年三月六日，诏泸州守臣带潼川府夔州路兵马都钤辖、泸南沿边安抚使。 
熙宁四年正月一日，诏：「昨令泸南安抚使韩存宝移泸州于江安，又建置堡寨等事，今林广候到，与转运司商议，从便宜施行。」 
宣和元年三月十五日，诏：「泸州西南要会，控制一路，边阃之寄，付(界)[畀]非轻，可升为节度，仍赐名泸川军。」 
果州：伪蜀永宁军节度，干德三年降为团练。绍兴二十七年十月二日，诏果州流溪镇复升为县。 
〔资州〕：资川县，旧龙水县，宣和二年改，今复为龙水县。熙宁四年九月十八日，梓州路转运司言：「准朝旨相度知资州王公仪奏，移钤辖司于本路，乞升军额，置通判及 
     
增公使钱，如遂州为便。」从之。 
内江县，绍兴十七年移治于旧城。绍兴十七年正月二十六日，潼川府路转运、提刑、安抚司言：「资州内江县因江水泛涨，漂荡县治，乞迁本县于本州岛旧治，地名旧城，实为长久之利。」从之。
普州：普康县，熙宁五年废。 
叙州：旧戎州，唐中都督，干德元年为上州。 
开边县、归顺县归：原无，据《宋史》卷八九《地理志》五补。，干德五年隶僰道县。 
宜宾县，熙宁四年废隶僰道县。 
僰道县，政和四年改宜宾县。 
滋州：大观三年建，宣和三年废为城。 
承流县，大观三年建，宣和三年废。 
仁怀县，大观三年建，宣和三年废为堡。 
纯州：大观三年建，宣和三年废为城。 
九支县，大观三年建，宣和三年废为城。 
安溪县，大观三年建，宣和三年废为寨。
祥州：大观三年建，宣和三年废。 
庆符县，大观三年建。 
〔合州〕：赤水县，熙宁四年废隶铜梁县，七年复置。 
</div>
    <div class="pagination">
<a href="宋会要辑稿_page302.html">上一页</a><span>...</span><a href="宋会要辑稿_page298.html">298</a><a href="宋会要辑稿_page299.html">299</a><a href="宋会要辑稿_page300.html">300</a><a href="宋会要辑稿_page301.html">301</a><a href="宋会要辑稿_page302.html">302</a><span class="current-page">303</span><a href="宋会要辑稿_page304.html">304</a><a href="宋会要辑稿_page305.html">305</a><a href="宋会要辑稿_page306.html">306</a><a href="宋会要辑稿_page307.html">307</a><a href="宋会要辑稿_page308.html">308</a><span>...</span><a href="宋会要辑稿_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
