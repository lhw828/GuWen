<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 18 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 18 页/共 1125 页</h1>
    <div class="content">徽宗崇宁四年四月四日，诏：仲忽已除知西京外宗正事，如敦劝有方，宗子肃戢，即与转官。 
十二日，知西京外宗正事仲忽言：「无官宗室多是少孤失教，自恃赎罚之外无以加责，故犯非礼。乞所管宗室或有恣横不遵教约者，听比附崇宁《宫学敕》行夏楚。苟败群不悛，及不(负)[服]夏楚者，则许奏劾，押赴大宗正司，下本宫尊长羁管。」从之。 
七月十四日，诏世开男令瓢、令戈各转一官。以世开尝在英宗皇帝潜邸同学故也。 
八月八日，诏：「非袒免亲之子，磨勘至大将军止。其今日以前因试艺业得减年磨勘、应至止法人，并许回授有官有服亲。」 
十六日，仲忽言：「河南府偃师县故西头供奉官赵士 男不器，系非袒免亲，为父亡，有祖母及母与姊妹，乞给 
      
官屋。勘会士 母楚氏系故仲瓗缌麻亲之妇，见今贫乏，依条并合居敦宗院。其请给等，依条，转运司应副。如今后更有此类，并许来敦宗院就系居屋住。」从之。 
九月二十三日，诏：「熙宁《宗室葬敕》可颁降施行，如与今事名不同者，礼部贴正。今后如敢式外辄受钱一千以上，以自盗论。」 
十一月十五日，诏：宗室公使并生日支赐并依元丰条例，其元佑条例更不施行。户部言：「元丰年别无定宗室公使钱则例，只许引用熙宁五年六月朝旨，每年支赐使相、节度使各二千贯，节度观察留后一千五百贯，观察使一千贯，防御使使七百五十贯，团练使五百贯，刺史二百五十贯。」从之。 
二十一日，仲忽言：「准格，宗室非袒免以下两世，于两京近辅沿流便郡居止者，支赐起发钱：十五口以上三十千，十口已上二十千，四口已上十五千，三口以上十千。南京比西京水陆远近不同，故贫乏宗室愿往西京者少。」诏：往西京居止宗室，起发钱各递增十千。 
是日，中书省言：「宗室诸王影前屋业房钱，庄宅行人辄为典卖，若钱主知而买者，各杖一百。其屋业及钱物，委大宫院尊长同袭封人管干。若〔无〕袭封人，尊长(即)[及]以次宗室同管。检察侵欺入己，或非理破用，各以违制论，失觉察者减三等。仍令均备，着为敕令。」从之。 
十二月二日，尚书省言：「检会崇宁《内外宫学令》，诸宗子入学即笃疾废疾，若无兼侍，曾被解送宗正司验实，听免。 
      
即有官，在学未及一年，虽及一年而犯第二等以上罚者，犯(等)[第]二等罚未再满一年，不在出官赴任之限。若已经赴任，而无举主三人，亦准此。已经赴任，既有举主，即不须更限员数。」从之。 
八(月)[日]诏：「太祖皇帝应天启运，创业垂规，福庇生民，泽流万世。其袭封王爵安定郡王世雄身薨，可令有司议当袭封者，封王爵施行。」 
十五日，武(库)[康]军节度观察留后、同知大宗正事仲爰言：「奉诏以昨幸世雄宅浇奠，宫学宗子道旁起居人数甚多，可见宗子向善，学官劝导有方，蒙恩特转一官，回授有官有服亲。乞与弟右武卫大将军、袁州团练使仲 。」从之。 
二十二日，诏：「仲糜久患脚膝，特与随六参官起居。在假更不看验及抽拦人马。」 
二十五日，判大宗正事宗汉言：「遇有公事，乞依久例不限日本厅聚议；如同知官欲不依日限入局商议公事者，亦乞从便，庶得公事不致留滞。」从之。 
大观元年八月二十日，诏：「皇家宗族属有远近，礼有隆杀，亲亲之恩，义所当厚。熙宁变法，皆循中制；而元佑纷更，务从裁削，失敦宗之道。可依下项：一、熙宁法，祖宗袒免、非袒免亲常许指射差遣，仍不拘远近差注。元佑唯许指占一次，致出官亲属久不得差注，待次或(遇)[过]岁年，颇见失所。可依熙宁(注)[法]，仍常许占射，不拘远近差注，仍并替成资。一、熙宁法，袒免、非袒免亲出官者，虽在外，俸钱依在京分数。元丰法，袒免亲授班行者 
      
支见钱。建中靖国依外官分数给。宗室既不补南班，俸禄至薄，今又不以见钱支给，而限以外官分数，颇闻贫窘不足。可依熙宁、元丰，应袒免、非袒免在京并敦宗两院并支见钱；任外官，依在京分数。一、熙宁法，常许指射，不拘远近。方是时，宗族尚少，指射未多。今蕃衍盛大，深恐有妨百官差注。可依绍圣法，一州添差、亲民不得过一员；一州五县以上，添差、监当不得过三员，余二员。一、熙宁法，宗室刺史以上，每年公使钱绢各支一半，后以渍污紬折，以故宗室支用不足。可依熙宁法，唯以绢折，仍三分以上一分折绢。一、宗室熙宁中未有遗表荫补之法，崇宁二年虽立袒免遗表许推恩子孙之文，唯及正任以上，而不及余官。且外官之法，诸司副使已许推恩，岂宗族之恩义可薄，而不及外官乎 可诸司副使以上遗表推恩如外官法。」 
二年三月八日，大宗〔正〕司奏：「右武卫大将军、通州防御使仲唐突乞宫学无官宗子三经公试不中，亦乞特与升补内舍。诏仲唐突，特与于罪。本司看详，宫学已有法，今仲妄敢唐突，非朝廷考察行艺、甄别能否之意。」兼上批「兼」字疑衍。：学校之法非有窒碍，而辄议改者，以违制论。仲特降两官。 
九月十二日，学制局奏：「勘会内外宗子上舍，近制已令附贡(生)[士]举院引试，取六分为限，其不合格者依贡士法施行。契勘贡士试合格下等人方升内舍，其不合格人系留辟雍充 
      
外舍生。若该升补太学内舍，即与贡士同试。今来宗子试中下等人更不补内舍，便合推恩；其不合格人若降充外舍，即又无升补内舍便许附贡士举试条法。今相度：宗子上舍附贡士举院试不合格者，并归本学为内舍生，许理考察；再试上舍，依条保奏。若三经试不与升补，或两试不与而犯第三等已上罚者，并降充外舍，依初入学法。其在本学升补内舍生者，亦合依此。如得允当，即乞先次施行。」诏：「宗子在舜通谓之胄子，在周谓之国子。今京师置监名国子，而宗室升贡，试或不中，不入国子，名之不正甚矣!士许留辟雍，而宗子遣归本学，薄于宗亲，厚于庶士，不可施行。可许入国子学。」 
三年正月二十一日，制以皇叔仲忽起复定国军节度使、普安郡王、知西京宗正事。 
三月二十一日，诏：「宗室并依行第连名，不得单名；并须连『士』字、『之』字之类。其见不连名者，限十日改正。」 
政和元年三月八日，诏：宗室知通、兵职官、令丞不得同任一州，余官州不得过三员，县不得过二员。 
二年五月十五日，诏：「比闻孤遗宗子应给钱米，一有愆违，终身遂无所给，深虑遗(法)[乏]，不能自存。当限以岁月，使之自新。自今若犯取人财物、故欧伤人杖以下罪，情理重者住给一年，轻者半年。或私罪徒以上罪若赃罪二年，如不再犯，仍旧支给；有再犯者，大宗正司量轻重再展年限。」 
六月十九日，诏：今后宗室承直郎 
      
以下，罢任不住请受。 
二十三日，诏：「宗室袒免已下亲，男女生、亡，外任限三日申所属州县，州县限三日申大宗正司，在京限三日报本祖下袭封宗室注籍存存：疑有脱误。。」大宗正司请也。 
二十八日，诏：「节度使仲挽特依仲糜例，人从并同外官额定人数差取。如遇疾病在假，缓急事故，许依元丰令乘暖轿出入。余人不得援例。」 
三年正月二十一日，宗正寺言：「本寺训撰宗室名，『之』字子皆从『公』字，『子』字子从『伯』字，『不』字子从『善』字。自来未有『公』字、『伯』字、『善』字之子许连名指挥，今欲乞依『公』字等例，许撰连名。所贵有以分别宗族昭穆。」从之。 
闰四月二日，诏：「宗室同安郡王仲仆薨，陈乞男三人见系副率，转将军；女二人转郡主，仍依出适人例支给请俸等；妻张氏依故仲绾妻王氏例破俸给；余恩例并依故仲损遗表恩泽体例已得指挥。其仲仆父宗愈为系英祖同母弟，所乞先次行出，余人不得援例。」 
二十二日，诏：「宗室诸王已追封大国者，其世袭子孙尚仍旧国，甚未称正名之〔义〕。如鲁王改封商王，其子尚袭鲁国之类。其令大宗正司改正。」二十四日，制以皇伯宁远军节度使、鲁国公仲先改封商国公。 
四年正月二十四日，诏：「比览宗籍，濮王子皆英宗昆仲之列，并已沦亡，而未封王爵者尚众。念祖追往，恻然兴怀。故宗谊等八人可追封王爵。上以慰祖考在天之灵，下以昭隆亲报本之意。」于是追封宗谊 
      
为祁王，宗咏为莱王，宗师为温王，宗辅为楚王楚王：原作「樊王」，据《宋史》卷二一《徽宗纪》改。，宗博为萧王，宗沔为霍王，宗荩为建王，宗胜为袁王。 
四月一日，上御崇政殿，按宗子习大乐，赐奖谕曰：「敕仲爰等：先王本人之情性，礼乐出乎法度。后世乐坏不作，而败礼者莫之能禁。比诏有司颁乐宗学，其从也深，其入也易，而能改其所习，忘其贵骄，服我教养，以克有成，朕不愧于古矣。故兹亲札，其体至怀。」 
九日，手诏：「宗室乐成，昨日庭按。登歌击拊，八音克谐，朕甚嘉之。因阅名籍，无禄者百有余人，恻然兴孍。应昨日按试，有官者可并转一官，正任大将军及遥郡以上回授有服亲；无官者可并与承信郎。仰宗正司申中书省施行。」 
七月四日，诏：「应见今环卫遥郡正任以上官，因子孙迎侍在任人，候任满日更不许迎侍之官。」 
十三日，诏承节郎、添差监秀州在城都酒务赵宥之许令入学，考选、校定、升补之类依国子监生条令施行。以宥之言，系不厘务，即无职事，已依见任宫观岳庙差遣及得替待阙人条法，愿入州学听读，故有是诏。 
十一月二十二日，诏：「自今应宗室无父，宗妇无夫若舅亡殁，仰大宗正司管勾葬事。如有居丧非理争讼，挟长取财物等，及一切违犯，并许纠劾以闻。其所差官吏敢有搔扰乞取，收受馈遗者，并以违制论。所有官给孝赠，限一月内赐。非袒免以下无官人遭期以上丧，于法不应给孝赠，约度所用，每位许共借 
      
助钱一百贯，仍于所破钱米内逐月克纳。应有该载未尽事，仰大宗正司条析以闻。」 
五年六月十六日，诏：宗庭按雅乐所得各转一官恩例，内宗室仲轩、仲车工车工系大将军止法，合行回授，特许与亲侄士仅；士称合转小将军，亦系止法，特令转行。余人不许援例。」 
六年三月七日，臣寮言：乞宗室不注沿边差遣。从之。 
十日，诏：宗子犯罪锁闭者，并释之，令尊长钤束，许以自新。 
十三日，吏部奏：「臣寮上言：『自来宗室惟大小使臣不许注授沿边，至于文臣，即无条法。欲望特降睿旨，今后宗室不注沿边差遣，并依宗室女夫已得圣旨施行。』奉御笔依，见任人对移近里一般差遣。其被对人本部不见得本路本州岛有无合避亲嫌，并合对移宗室填替等违碍因依，若伺候会问，窃恐迟延。本部今相度，欲应有违碍人，且依今来御笔指挥对移。如愿放罢，与不依名次路分在外指射差遣恩例，别授差遣。」从之。 
本司令文，诸事有条令及无违碍，非本司理断不当而不由本司者，尚有法禁，况事无条例者乎 欲望降旨，今后宗室以无条例事进状，及直经朝廷或他司陈论，敢有隔越者，乞增立禁止。」诏宗正司立法。 七年三月二日，臣僚言：「比来宗室宗妇往往侥幸陈乞，多不次第经由，而直赴朝廷，至有冒渎宸严者。伏 
二十五日，诏：自今宗室赐名，令学士院看定，中书省取旨。 
二十七日，诏：「故濮王孙仲的 
      
年高官卑，未尝干托求进。家贫累重，聚族百余人，并无依赖，殊可矜悯。其见居宅屋等可特拨赐本位子孙永充己业。其妻滕氏恩例请给，并依仲绾新妇例倍给，仍封康国夫人。」 
三十日，判大宗正事仲爰等言：「欲令宗正寺将保州宗子依在京三祖下宗子例编为图录，别为一秩，岁具见存字行人数(阙)[关]报本司。」从之。 
四月十九日，吏部奏：「承节郎赵不讷、子浚状：各系依政和五年二月十四日赦文量试补授出官，不讷注江州盐酒税，子浚注襄州酒税，并不厘务。今来拟注作(意)[不]签书本职公事，伏乞依赦文改作不厘务差遣施行。本部检详：宗室该出官人无阙注拟，待次半年以上，许添差，每州不得过三人。本部看详，上件赦文内该载依崇宁法量试。未审系差注逐州人数，并系崇宁法只改不厘务称呼 唯复合依不厘务法每州不得过三人 合取自朝廷指挥。」诏依崇宁法人数，并不厘务。 
二十四日，诏：「西京敦宗院汉王宫宗子士佩管勾本位尊长职事三年，劝诱本宫宗子入学，升补过上舍不化等一十四人。士佩缘见系同免官例勒停人，虽在罪废，能改过自新，不干吏议；又能以长率幼，俾趋庠序，升贡者众，可特与叙官，以为宗子之劝。」 
五月十日，诏：宗室见任不厘务小使臣，应陈乞再任，并依大使臣已得指挥。从吏部请也。 
九月九日，诏以仲爰、仲忽判大宗正事，各特添差兵士二 
      
十人，余人不得援例。 
十日，手诏：「宗室犯罪，不以亲 、有无官爵、罪犯轻重，从来循例与常人同法。有司承例奏乞，不候三问，未承，便加讯问。朕席庆仙源，嗣承大统，岂有恩不及于祖宗之裔乎 追远念亲，为之恻然。自今有犯，除情理巨蠹，事涉重害，及已杀伤人，并别被御笔处分外，余只以众证为定，仍取伏辩，并不得辄加棰栲。若徒流以上，方许依条请官制勘，自余只行严监散禁。虽有上条，承勘官司逐旋奏禀，若合行庭训者，并赴大宗正司，令本位尊长以小杖依法夏楚。恪意遵承，立为永法，以副朕敦睦九族之意。」 
八年正月二十二日，诏：皇侄有奕特授保顺军节度使、和义郡王。有奕，陈王子也。制曰：「永念泰陵之末命，缅怀陈邸之懿亲。居长而贤，退托以疾。」有奕袭庆，属兹奉朝，特有是命。 
三月十六日，故宗楚新妇濮国夫人尹氏表：孙男二人，朝□郎提点彭州冲真观士 忌、朝奉大夫前知滁州士片虎，各乞除一省曹寺监近见阙烦要差遣。诏依所乞，士 忌除卫尉寺丞。 
九月二十日，太仆卿闾丘吁言：「奉诏措置玉牒祖簿。缘宗正寺每修进《玉牒属籍》、《仙源类谱》、《宗藩庆系录》、《仙源积庆图》，皆以祖簿为据。祖宗以来，蕃衍盛大，旧簿止是二十一秩，不能尽载。兼本支不分，世系难别。今以宣祖之后太祖、太宗、魏王，分三祖而下，依次序编纂。每朝皇子、皇女并亲贤□华宅及诸宫院宗室女妇，分 
      
立字行，依式样编载。修至政和六年终。太祖皇帝下九十九秩，太宗皇帝下二百六十九秩，魏王下一百四十八秩，总计五百一十六秩。内目录九秩。进呈，乞降付宗正寺收掌，遇有增修，检照施行。」从之。 
宣和元年十二月四日，诏：除宗室依已降指挥不注沿边差遣外，其服属相避并依元丰法。 
二年五月二十九日，诏：宗室有文行材术、名实显著者，令大宗正司具名以闻。从龙图阁学士宋康年请也。于是子沂与寺监贰，子昼与郡。 
六月二十二日，知大宗正事仲涣奏：「方今宗室蕃衍，陛下惇叙族属，教养作成，于兹有年，才能并出，咸拭目以幸千载之遇。然混于常列，格于铨选。有志于事业者不为不多，若不特加旌别，无以昭示激劝。欲望圣慈特降睿旨，应宗子有文行才术、名实显著，许本司具名以闻，断自渊衷，不次升擢。庶使人人奋励，以副陛下乐育之意。」从之。 
七月十一日，诏：「近岁添置宗室不厘务差遣，既失循名责实之义，而不厘务者乃违元丰成宪，拘以同任之限，致使累岁不调，殊失先帝惇叙本旨。应宗室注不厘务差遣指挥可罢，见任者依省罢法注拟。同任条令并遵从元丰旧制施行。」 
十月九日，诏：宗子非袒免亲遇恩奏荐者，许预定名申大宗正司，报宗正寺参照。同名者，大宗正司改定。 
皇帝陛下加惠宗子，遴择师儒教导。自幼学，由选升舍， 十九日，臣僚上言：「臣伏
      
赐之名第，然后官使之。峨冠锵佩，接武外廷。咸思奋励，以赴事功，甚盛举也。比年以来，有司申陈，文禁过密，动见拘碍，殆非元丰立法之意。元丰法：宗子服属相避，亦同庶官。是时宗子补外之人少，州县可入之阙多。今既不许同局，又复不注沿边，至于内地知通、兵职官、令丞悉不得同任，郡县有一宗子，吏部不容注拟。虽引恩例、展员数，皆为虚文。况宗室蕃盛，人才至众，就禄之路甚艰，居闲之日淹久。议法之弊，乃至于此!臣愿明诏有司，详求厥中，仰副陛下绍述之意。」诏依元丰法差注。 
十一月四日，吏部奏：「勘会宗室注拟不厘务小使臣，近承指挥减罢，在任者依省罢法。其量试出官之人，依条许注不签书本职事及不厘务。宗室内在任不佥书者，所属承受上件指挥，减罢到部。勘会不佥书本职事未有亦许省罢指挥明文。本部今相度，欲乞将前项量试宗室依奏补法，各随本资叙许注厘务差遣，通理旧任；见任者亦乞依今年七月十二日所降指挥。」诏：宗室量试指挥更不施行，见任人候罢注厘务差遣。 
三年三月一日，知大宗正事仲涣奏：「臣先奏，欲应宗子文行材术、名实显著者，许本司具(以名)[名以]朝散郎、权通判隆德府纪之学术该通，操守端谨。上舍试艺，尝冠宗盟；历任以来，莅职详敏。尚淹郡倅，未究所长。欲望圣慈特赐睿旨升擢，必有殊 闻，断自渊衷，不次升擢。已得旨依奏。伏 
      
功，以劝属籍。」诏与除寺监贰官。 
御笔，以子崧族兄子栎为宗正少卿，仍移异姓他官。子崧一介孤外，久容尸素，未即汰斥，天地大恩， 四年六月十二日，承议郎、试宗正少卿赵子崧奏：「伏(大)[犬]马糜殒，无以论报。仰体并用公族之意，不敢以亲嫌自列。检准元丰官制：诸职事官以先后列为序。子崧(侍)[待]罪司属，并书吏考，虽难以私义辄紊甲令，然长幼有叙，愚分未安。伏望详酌施行。」诏依元丰官制。 
二十二日，诏：「应同国姓者，毋得与宗室连名相犯。」从宗正少卿赵子崧之请也。 
五年六月十四日，诏：今后内外宗室并不称姓。 
十二月三日，诏：教诱陪涉宗室，虽不系敦宗院所管之人，并依外宗正司条法。 
六年四月二十四日，诏：诸路应宗室并不许募押粮纲。 
七月十一日，诏罢添置宗室不厘务差遣，并遵元丰成宪。 
七年六月一日，诏：内外宗室依熙宁法，并着姓。先是宗正少卿子崧赐对，上疑宗子出仕者皆着姓。子崧对以熙宁法如此，与异姓共事，须着姓以别之。若辞见谢及独衔奏事则否。上曰：「终是相 ，可令讨论奏来。」子崧检会开宝中有赵令图任宗正丞，本贯济州，因申明与国同姓者不许与宗子连名故事，上之。后子崧从兄子淔召对，上又及之。有旨，宗室内外并不着姓。朝廷不复考故事，而有司不以官职高下，皆名别之。至是，子(孙)[崧]出守淮宁，陛辞，复为上言：「周曰姬氏，汉曰刘氏， 
      
唐曰李氏。今无故去国姓，恐非所宜。」故有是诏。 
七月二十五日，诏：承议郎详之，三经进士及第，特与升擢，可除见阙在京合入差遣。 
八月十九日，诏：「外官宗室不着姓，自降指挥以来，凡官司行移、文券帮书之类，虽侍从至一命，皆以名别之，殊失国体。熙宁、元丰中，宗室任外官，惟辞见牓子并不着姓，余依外官法。此制甚明，可依前降不着姓指挥改正，并依熙丰旧制。」 
高宗建炎元年五月一日赦：「应外官宗室未有差遣，及已授三路差遣，愿别授者，并令吏部不依名次，注近阙近便差遣。应宗室年幼未合出宫人，并与依见今官序支破请给。」 
六月四日，中书省勘会：「宗室先因臣僚陈请，不令书姓，后已改正仍旧。至今往往尚有不书姓者。」诏今后宗室衔位不书姓名，官司不得收接。 
十二月二十三日，诏：「昨降指挥罢添差官，访闻诸路将宗室例罢，致各失所。可令已罢添差宗室各还旧任。」 
三年三月十日，诏：宗室有才能者，令三省擢用。 
六月八日，诏：「宗室，国之枝叶。自艰难以来，有不得已从事军旅之人，可限指挥到日，应在军中充参谋、统领之类，并发遣赴都堂审量，与升等差遣。如不即发遣，其主兵官及合发遣人并重行黜(贡)[责]。」 
十一月十二日，宰臣吕颐浩言：「乞令宗室赴吏部自陈，未有添差官处指定添差监当一次。仍须年及二十以上。其添差员数，每州不许过七员，县不过三员。 
      
并不厘务。人从供给各减半。」从之。四年二月二十三日，诏仍通注八路，亦不通计已前添差员数。 
</div>
    <div class="pagination">
<a href="宋会要辑稿_page17.html">上一页</a><span>...</span><a href="宋会要辑稿_page13.html">13</a><a href="宋会要辑稿_page14.html">14</a><a href="宋会要辑稿_page15.html">15</a><a href="宋会要辑稿_page16.html">16</a><a href="宋会要辑稿_page17.html">17</a><span class="current-page">18</span><a href="宋会要辑稿_page19.html">19</a><a href="宋会要辑稿_page20.html">20</a><a href="宋会要辑稿_page21.html">21</a><a href="宋会要辑稿_page22.html">22</a><a href="宋会要辑稿_page23.html">23</a><span>...</span><a href="宋会要辑稿_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
