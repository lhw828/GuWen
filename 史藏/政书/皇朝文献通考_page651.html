<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 651 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 651 页/共 807 页</h1>
    <div class="content">　　瑞竹亭合稿四卷
　　王愈扩及其弟愈融撰愈扩字若先泰和人康熙庚戍进士愈融字侣新诸生
　　全唐诗録一百卷
　　徐倬编倬见别集类
　　圣祖仁皇帝御制序曰在昔诗教之兴本性情之微导中和之防所以感人心而美謡俗被金石而格神祈故大舜以教胄子乐正以造俊秀葢自二帝三王之世固己然矣文武成康之际王泽洽颂声作洋洋乎洵足以继薰风之操并卿云之奏也自时厥后作者弥繁孔子从而删定之使六义彰明一经灿列録其忠厚悱恻之辞
　　以寓讽谕戒勉之意天道人事胥于是乎具焉汉魏以还尤多新制体例虽更前徽未邈至陈隋之末稍凌替矣唐之太宗致治防于三代之隆躬自撰著一时文人才士将相名臣咏吟递发藻采缤纷踵袭雅骚之迹光昭正始之音而歌行律絶独创兼能自遐古以来未尝有也爰及盛唐逮乎中晚或与运防为髙下而凡縁时托志触物摅怀形诸翰简者皆卓然成一家之言弗可废也朕万防余闲回环览咏寻其指归晰其正变而三百年升降得失之故亦因可以考焉于是论世观人即其章句揽其菁英勒为成书置诸几席毎勤披阅加以精研迄于今已厯有年所矣顷以视河南巡至于江浙见比闾士庻有吹豳击壤之风献诗颂者络绎于途虽其工拙浅深各极其不齐之致而衢讴巷舞俨然省方之所采列国之所陈亦可见人情之爱戴而先王以诗为教之义濡染而蒸陶之者所闗甚钜也翰林侍读徐倬以全唐诗録进展卷而读之与朕平时品第者葢有合焉嘉其髦年好学迁秩礼部侍郎以为天下学者之劝乃取兹集亲为鉴定赐以帑金即命校刋俾诵习者由全唐之诗沿波讨澜以上溯夫汾泗之传而游泳乎唐虞载赓之盛其于化理人心将大有禆益也矣是为序以弁其端云
　　【臣】等谨按康熙丙戍
　　圣祖仁皇帝南巡倬缮録此编进
　　呈
　　御览得
　　防嘉奬由侍读
　　特擢礼部侍郎并为
　　御制序文
　　赐帑刋板儒臣荣遇实为千古所莫及至今传为盛事其
　　书较
　　御制全唐诗先一年成故编次颇有不合云
　　洛如诗钞六卷　明诗综一百卷　词综三十卷
　　朱彛尊编彛尊见史类
　　彛尊自序明诗综曰合洪武及崇祯诗甄综之上自帝后近而宫壸宗潢逺而蕃服旁及妇寺僧尼道流幽索之神下徴诸謡谚入选者三千四百家或因诗而存其人或因人而存其诗间缀以诗话述其本事期不失作者之防
　　汪森序词综曰彛尊辑唐以来迄元人所为词凡一十八卷后彛尊北游南至白下逾三年归广为二十六卷而森亦往来苕霅间从故藏书家钞白诸集相对防论复益以四卷凡三十卷计览宋元词集一百七十家传记小説地志共三百余家厯嵗八稔然后成书庻防一洗草堂之陋而倚声者知所宗矣
　　汉诗音注五卷汉诗评五卷
　　李因笃撰因笃见诗集类
　　诗观十四卷别集二卷
　　邓汉仪编汉仪字孝威泰州人康熙己未
　　召试博学鸿词以年老授中书舎人
　　浙西六家词十卷
　　不着编辑者名氏
　　朱子论定文钞二十卷
　　呉震方编震方见经类
　　粤西诗载二十五卷粤西文载七十五卷粤西丛载三十卷
　　汪森编森字晋贤桐乡人休寜籍官桂林府通判凤池集【无卷数】
　　沈玉亮呉陈琰同编玉亮字瑶岑武康人陈琰见经类
　　续三体唐诗八卷　唐诗掞藻八卷
　　髙士竒编士竒见经类
　　楚风补五十卷
　　廖元度编元度字大隠长沙人
　　四家诗钞二十八卷
　　王企靖编企靖字苾逺雄县人康熙乙丑进士官至江西巡抚
　　【臣】等谨按是编为清苑郭棻集六卷钜鹿杨思圣集八卷任邱厐垲集六卷文安纪炅集八卷每集各为之序
　　濓洛风雅九卷
　　张伯行编伯行见史类
　　厯朝赋楷八卷
　　王修玉编修玉字倩修钱塘人
　　檇李诗系四十二卷
　　沈季友撰季友见诗集类
　　朱彛尊序曰往者蒋之翘辑檇李诗乗其卷帙之富什倍朱翰英华当从雁川访求之其身甫殁而遗稿已化为蛛丝蟫粉他若刘常武原集徐赞宸之海谷遗风一时转相钞撮流布未广洊经嵗月亦防防有失传之患季友辞世已十有余年同里金南瑛校而刻之庶防其传可永矣
　　于野集七卷
　　王原编原号西亭青浦人康熙戊辰进士官至给事中
　　唐宋十大家全集录五十一卷
　　储欣编欣见经类
　　欣自序曰即茅坤唐宋八家文钞所评论以窥其所用心大抵为经义计耳予欲破学者抱匮守残之见所録加倍焉至増入习之可之似属创见然大家岂有定数可以八即可以十
　　【臣】等谨按欣论茅坤之説良是然亦不离乎经义之计伏读
　　御制唐宋文醇序文嘉欣用意之美而惜其学识之未
　　当所去取亦与茅坤等
　　圣谕持平欣亦何能置一辞矣
　　松风余韵五十一卷
　　姚宏绪编宏绪号聴岩娄县人康熙辛未进士官翰林院编修
　　例畧曰是选七百余家始张翰终叶有声附以闺秀方外诗以姓叙姓以韵分有风雅萃于一门者即按世次列之又曰集内有鄙俚可笑者以采得不忍复逸存诗所以存其人也
　　【臣】等谨按是编専采松江诗人各系以小传意在博收故别择未能精审焉
　　述本堂诗集十八卷
　　方登峄式济观承撰登峄字鳬宗号屏坧桐城人康熙甲戌贡生官工部主事坐事谪黒龙江卜魁塞式济登峄子见史类观承登峄孙见诗集类唐四家诗八卷
　　汪立名编立名见经类
　　立名自序曰唐王孟韦栁四家为宋元人鼻祖学宋元诗者当仍于唐诗求之故以此矫其云八刘唐人诗集八卷
　　刘青夕选青夕名未详淮安人
　　唐诗叩弹集十二卷续集三卷
　　杜诏杜庭珠同编诏见诗集类庭珠秀水人古文雅正十四卷
　　蔡世逺编世逺见别集类
　　世逺自序曰康熙乙未嵗自京师回闽家居数载评选厯代古文自汉至元约二百三十余首雍正元年入京与同志李立侯张季长参论考订又是正之髙安朱轼迨季长作令长洲取以授梓因为序之曰是选也采之各家文集者若干篇采之二十一史者若干篇若文选文苑英华唐文粹宋文鉴元文类以及厯代名臣奏议偶有所喜则登之文虽佳非有闗于修身经世之大者不録也言虽切而体裁不美备则贤哲格言不能尽载也其事则可法可传其文则可歌可诵然后録之不及三传檀弓者檀弓经也三传虽传经也不及战国策者多机智害道也呜呼虗车之饰与犬羊之鞟交讥也不加体察躬行之功徒夸闳博雕镂之用先儒之所羞称言不能以足志文不能以行逺亦大雅之所弗尚也措之为君臣父子夫妇昆弟朋友之伦发之有经国大业不朽盛事之美言为心声词尚体要斯集之所由选乎名之曰雅正者其词雅其理正也
　　【臣】等谨按是集以理为根柢以词为羽翼而语录之体浮艳之词概从删汰良由世逺防于学问深明文章正变之繇故所选录传诵艺林洵足为古文家正则也
　　明文逺【无卷数】
　　徐文驹编文驹见别集类
　　尺牍嘤鸣集十二卷
　　王相编相字晋升临川人
　　絶妙好词笺七卷
　　查为仁厉鹗同撰为仁字心谷号莲坡宛平人康熙辛夘举人鹗见史类
　　鹗自序曰絶妙好词七卷南宋周蜜所辑多绍兴迄徳祐间人自二三钜公外姓氏多不着为仁躭玩倚声披阅之下随笔劄记辑有诗余纪事如干篇于是编特为之笺不特诸人里居出处十得八九而词中之本事词外之轶事俱攟拾无遗焉元诗选一百一十一卷
　　顾嗣立编嗣立见诗集类
　　文章鼻祖六卷
　　杨绳武编绳武字文叔长洲人康熙乙未进士官翰林院编修
　　鄱阳五家集十五卷
　　史简编简字文令鄱阳人
　　【臣】等谨按是编辑自宋末至明初其乡人中黎廷瑞呉存徐瑞叶兰刘炳五家之诗
　　南宋杂事诗七卷
　　沈嘉辙呉焯陈芝光符曾赵昱厉鹗赵信等同撰嘉辙字栾城焯字尺鳬曽字幼鲁由荐举官至户部郎中皆钱塘人鹗见史类芝光字蔚九昱字功千信字意林皆仁和人
　　二家诗钞二十卷
　　邵长蘅编长蘅见别集类
　　【臣】等谨按是编専选王士祯宋荦之诗然荦诗实逊于士祯故论者颇以并选为未协
　　棣华书屋近刻四卷
　　朱湘朱绛朱纲撰湘纲俱见诗集类绛字子桓由贡生官至广东布政使
　　诚求堂彚编六卷
　　徐开锡撰开锡字定山常山人康熙中贡生官至彰徳同知
　　明文在一百卷
　　薛熙编熙见子类
　　汉诗説十卷
　　费锡璜沈用济同编锡璜字滋衡呉江人用济字方舟钱塘人
　　岭南五朝诗选二十五卷
　　黄登编登字俊升号积庵番禺人
　　【臣】等谨按是编前二十卷为第一帙皆载诗之为粤东作者后十五卷为第二帙皆粤东人诗其第一帙谓之名宦然如杜审言宋之问沈佺期辈其事具着唐书登以名宦称之谬矣
　　义门郑氏奕叶吟集七卷　义门郑氏奕叶集十卷
　　郑尔垣编尔垣字一枢浦江人
</div>
    <div class="pagination">
<a href="皇朝文献通考_page650.html">上一页</a><span>...</span><a href="皇朝文献通考_page646.html">646</a><a href="皇朝文献通考_page647.html">647</a><a href="皇朝文献通考_page648.html">648</a><a href="皇朝文献通考_page649.html">649</a><a href="皇朝文献通考_page650.html">650</a><span class="current-page">651</span><a href="皇朝文献通考_page652.html">652</a><a href="皇朝文献通考_page653.html">653</a><a href="皇朝文献通考_page654.html">654</a><a href="皇朝文献通考_page655.html">655</a><a href="皇朝文献通考_page656.html">656</a><span>...</span><a href="皇朝文献通考_page652.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
