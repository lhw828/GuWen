<!DOCTYPE html>
<html>
<head>
    <meta charset="UTF-8">
    <title>续通志 - 第 699 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 699 页/共 1359 页</h1>
    <div class="content">地彼若知而据之则未可图也知泾州镇戎军为定州路副都总管迁步军都虞候辽人争代州地界文广献阵图并取幽燕策未报而卒赠同 
州观察使

　　 王贵

　　王贵者并州太原人周广顺初补卫士太祖即位累迁至散员都指挥使马步军都军头领胜州刺史太平兴国二年出为淄州刺史受诏 
从潘美北征攻沁州颇立战功又从杨业为辽兵所围亲射杀数十人矢尽张空弮又击杀数人遂遇害年七十三擢其子文晟供奉官文昱殿 
直

　　△荆罕儒

　　荆罕儒冀州信都人少为盗晋天福中诣范阳事赵延寿得掌亲兵开运末延寿从契丹主入汴署罕儒密州刺史汉初故山南东道行军 
司马周广顺初为率府率奉朝请贫不能振显德中世宗战高平戮不用命者因求骁勇士通事舍人李延杰以罕儒闻即召赴行在命为招收 
都指挥使会征太原命罕儒率步卒三千先入敌境罕儒趋太原城焚其东门擢为控鹤弩手大剑直都指挥使从平淮南领光州刺史改泰州 
为下蔡守御都指挥使累擢至团练使太祖建隆初升郑州防御使改晋州兵马钤辖罕儒恃勇轻敌尝率骑深入晋境人多闭壁不出虏获甚 
众复领千骑抵汾州城下焚其草市案兵以退一夕次京土原刘钧遣大将郝贵超领万余众袭罕儒黎明及之罕儒遣都监毡毯副使閰彦进 
分兵以御贵超罕儒方锦袍里甲据迹享士闻彦进小却即上马径犯贼锋并人攒戈春之罕儒犹手杀十数人遂遇害刘钧素畏罕儒之勇常 
欲生致之及闻其死求杀罕儒者戮之太祖痛惜不已擢其子守勋为西京武德副使因索京土原之不效命者黜慈州团练使王继勋为率府 
率阎彦进为殿直斩其部下龙捷指挥使石进德等二十九人罕儒轻财好施礼接儒士负勇善战不顾胜负常欲削平太原志未果而及于败 
人皆惜之罕儒兄延福延福孙嗣

　　荆嗣

　　 荆嗣

　　嗣干德初应募为控鹤卒从李继勋讨河东继勋择悍勇百人闲道截洛阳砦嗣请行手斩五十余级进薄汾河河东将杨业扼桥路嗣与 
众转战杀业所部兵千计射中业从骑业退保城进焚南门夺羊马城矢集于面敌夜薄砦继勋选勇敢五百人接战而嗣为冠及旦多所斩馘 
从太祖征太原率先陷阵召见补御龙直太平兴国初三迁至天武军校太宗再征太原嗣登城手刃数人足贯双箭中手炮折二齿太宗赐以 
锦袍银带从崔翰征幽州补龙猛副指挥使五年契丹侵雄州据龙湾堤嗣隶袁继忠遇敌屡击之皆获胜八年李继迁寇边又从袁继忠田钦 
祚戍三义口为前锋斩贼千余追之获牛羊铠甲弓矢数千计进至万并口狐路谷余贼复来请战初以雄武千人为后殿为贼所掩继忠命嗣 
援之凡数战始与雄武合队因列阵格鬬复夺人马七百余钦祚夜还依山为营贼亦砦其下募劲卒五十往袭之嗣为其帅抵贼所刺杀百余 
人焚其砦而还雍熙三年从田重进谭廷美率师入辽境疾战飞狐口辽师不利重进引全师合击辽骑引去进至飞狐城北辽将大鹏翼率众 
复至重进阵压东偏数战不胜命嗣出西偏麾兵薄山崖以短兵接战辽兵败投崖而下手斩百余级散卒千余在野嗣呵止之悉断弦折筈来 
降追至河槽复击退余众屯土岭裨将黄明与战不胜将退嗣谓之曰汝且屯兵于此为我声援我当战此岭遂力战追奔五十余里抵仓头而 
还又领招收卒千人克仓头小治二砦黄明与战克直谷砦命嗣屯焉数日辽人复致师重进与战奔突往来大军颇扰重进召嗣合战悉走之 
夺炮具铠冑贼乘夜复围直谷石门二砦重进遣嗣以精兵五百济之嗣曰敌二万余今援师甚寡难以解围重进颇忧之嗣曰谭师屯小治绾 
兵二千愿闲道以往邀其策应中夜匹马诣廷美廷美曰敌势若此何可解也嗣曰请移全军就平川植旗立队别择三二百人张白旗于道侧 
彼见旗帜绵亘远甚谓大军继至嗣自以所部五百疾驱往鬬必克其砦廷美许焉一日凡五七战辽兵遂引去咸如嗣所料蔚州之降也重进 
先命嗣率勇士数十人缒入见守将得其实状翌日将受降而敌反拒大军所出之路遂与鬬杀伤甚众屡缒入城取守将之归服者重进之垒 
粮运颇乏嗣遣降卒辇州廪济之辽援兵大至副都指挥使江谦妄言惑众嗣即斩之悉收兵敛辎重还重进砦与辽人转战时军校五人其四 
悉鬬死至大岭嗣与战败走之师还太宗引见便殿重进言其有劳补本军都虞候又从李继隆御敌于北平砦将赴蒲城道遇敌疾战俘获甚 
众又战于鸾女祠继隆遣步卒二千伏定州古城为敌所攻命嗣援之至唐河桥嗣扼桥路出战解敌围数重与伏兵合分为三队背水为阵敌 
将于越率骑百余队临烽台求战嗣整兵与战数合得与继隆会又阵于东偏大败之继隆以闻诏嘉奖之迁本军都指挥使领澄州刺史至道 
二年加御前忠佐马步军头屯定州辽人入侵隶范廷召提偏师捍辽兵于嘉山廷召徙高阳命嗣以兵二千为殿过平敌城辽众十余万来嗣 
屡出战及桑赞秦翰来援夜二鼓敌再至嗣曰彼不利夜战我当破其砦以趣大军即与赞翰合势戒所部望敌炬火多处并力冲之诘旦至瀛 
州咸平三年加领本州岛团练使出为郎山路都巡检使破敌砦于蒲阴俘获甚众四年命嗣领万人断西山路会敌遽至大兵不及进而止五年 
真拜蔡州团练使赵州部署踰年徙沧州是冬辽人入侵命率所部自齐州抵淄青警备景德初又命与刘汉凝田思明率兵至冀州防边俄赴 
澶州行在所会辽人请和复遣还任厯郓州凤翔永兴部署车驾幸亳州留为旧城内同都巡检使大中祥符七年改虢州防御使邠州环庆副 
部署卒嗣起行闲以劳居方面经百五十余载殁兄子信贵并为左侍禁贵至内殿崇班

　　△曹光实

　　曹光实字显忠 【据东都事略增】 雅州百丈人父畴为蜀静南军使控扼卭崃以捍蛮夷光实少武勇有胆气轻财好施不事细行意 
豁如也畴卒光实嗣职迁永平军节度管内捕盗游弈使太祖干德中命王全斌等平蜀俄而盗贼羣起夷人张忠乐者尝羣行攻刼且憾光实 
杀其徒党率众数千中夜奄至环其居鼓噪并进光实负其母挥戈突围出贼众辟易不敢近贼杀其族三百余口又发其父墓坏其棺椁光实 
诣全斌具以事白誓雪冤愤时蜀中诸郡未下乃图雅州地形要害兼陈用兵攻取之策请官军先下之全斌乃署光实为义军都指挥使残寇 
犹据沈黎光实以所部尽平之遂以光实知黎雅二州兼都巡检使安集劳来蛮族怀之六年全斌遣人贡京师遂言境内安乂乞罢义军归农 
太祖喜曰此蜀中杰俊也诏升殿劳问久之以为黎州刺史开宝三年改唐州刺史及平交广羣盗未息以光实为岭南诸州都巡检使既至捕 
逐羣盗海隅以寍太平兴国二年就迁本州岛团练使车驾征河东以光实知威胜军事令调军食光实入告愿提一旅奋锐先登帝曰资粮事重 
亦足宣力也河东平命为汾辽石沁等州都巡检使改汝州团练使大军北征与潘美分道出鴈门光实为前锋遇敌击败之李继捧之入朝也 
以光实为银夏绥麟府丰宥州都巡检使继捧弟继迁逃入蕃落为边患光实乘闲掩袭至地斤泽俘斩甚众破其族帐获继迁母妻及牛羊万 
计继迁仅免使人给光实期某曰降于葭芦川光实信之且欲专其功不与人谋及期继迁先设伏兵光实遂遇害卒年五十五以其子大理评 
事克护为右赞善大夫克恭为殿直淳化二年又录克己为奉职后至殿内承制克广至合门祗候从子克明

　　曹克明

　　 曹克明

　　克明字尧卿既生会敌攻百丈县父光远遇害姆抱克明匿苇蒲中得免既长喜兵法善骑射从父光实奇之补为衙内都虞候光实击敌 
于葭芦川战殁克明时护辎重在后闻光实死惧军乱秘不发丧令人传光实令还军银州而潜与仆张贵入敌中获光实尸还葬京师繇是显 
名初蜀人留京师者禁不得还乡里克明以母老闲道归李顺反闻克明将家子且有名欲胁以官克明携母遁山谷夜止神祠中梦有人叱之 
起既觉而去贼果至及贼陷雅州克明募众数万人以迎王师遂复名山火并夹门 【东都事略作夹江】 等九县分兵嘉眉卭三州立七砦 
以邀贼复收雅州蜀平擢西头供奉官黎州兵马监押以余寇未息权卭州驻泊巡检峡路溃卒邓绍等复起攻雅州克明又平之入朝改内殿 
崇班为温台等七州都巡检使景德中蛮寇邕州改供备库副使知邕州召左右江蛮洞三十六酋长谕以恩信是岁悉来赴承天节克明慰拊 
出衣服遗之感泣而去独如洪峒恃险不至克明谕两江防遏使黄众盈引兵攻之斩其首领陆木前枭于市宜州澄海军校陈进反时郁江暴 
涨州城摧圯克明伐木为连舫维之水土状如郛郭又多张旗帜浮巨栰陈兵其上为守御备募溪峒兵三千而黄众盈亦济兵千五百将趣象 
州会巡抚使曹利用约克明会兵行次贵州遇贼大败之贼平利用专其功代还真宗问南方事对称旨赐一子官迁供备库使江淮两浙都大 
提举捉贼使克明使人捕贼辄出私钱资之以故人人尽力视贼中趫勇者释缚使还捕其党前后获千余人知江寍府张咏以其事闻赐钱四 
十万领平州刺史知辰州抚水蛮叛徙宜融桂昭柳象邕钦廉白十州都巡检使兼安抚使既至蛮酋献药一器曰药箭中人以是解之可不死 
克明曰何以验之曰请试以鸡犬克明曰当试以人乃取药箭刺酋股而饮以药即死羣蛮惭惧而去是年冬安抚都监王文庆马玉出天河砦 
东克明与中人杨守珍出环州樟岭西磴道危绝林木深阻蛮多伏弩以待玉所向力战屡败蛮军是时朝廷意在招附数诏谕克明而克明亦 
惮深入屡移文止玉玉至如门团为蛮所扼不得进克明迁延顾望月余乃至抚水州与知州蒙承贵等约盟而还未几知桂州兼管勾溪峒公 
事始置溪峒司又奏闽广南两路士军为忠敢军州人覆茅为屋岁多火克明教以陶瓦又激江水入城以防火灾代还知滁州徙鼎州会交趾 
李公蕴寇邕州以文思使复知邕州既至遣人入交趾谕以利害公蕴拜表谢罪迁西上合门使厯知登舒邵三州复徙鼎州卒

　　△张晖

　　张晖幽州大城人后唐清泰初隶控鹤军累迁奉国弩手都头晋开军末与武行德夺契丹甲船于河阴行德领河阳以晖为弩手指挥使 
复令引兵趋怀州契丹将遁去因领州军汉祖入汴晖迎于荥阳授怀州刺史干佑初郢州刺史慕容业治多不法以晖为缘汉都巡检使领唐 
州屯军至郢州即代业还京改郢州刺史周广顺初刘崇起兵晋阳召晖为步军左厢排阵使师还改沂州刺史从世宗征淮甸充壕砦都指挥 
使俄为西南面桥道使太祖即位从征泽潞为行营壕砦使先登陷阵事平迁华州团练使在郡颇有治状建隆二年太原未下诏入觐问计晖 
对曰泽潞疮痍未复军旅一兴恐人力重困不若戢兵息民俟富庶而后为谋朝廷方议伐蜀迁凤州团练使兼缘边巡检壕砦桥道使晖尽得 
山川险易因密疏陈之太祖大悦干德二年大军西下乃以晖充西川行营先锋都指挥使督兵开大散关路躬抚士卒且役且战人忘其劳至 
青泥岭卒天禧五年晖妻年百五岁家贫诣阙自陈诏赐束帛录其孙永德为三班借职

　　△司超

　　司超大名元城人初事邢帅安叔千汉祖在太原超隶帐下为小校汉祖将渡河遣超先领劲骑由晋绛趋河阳及入汴以超为郓州必敌 
指挥使时京东诸州寇盗充斥以超为宋宿亳三州游弈巡检使改宿州西固镇守御都指挥使移屯颍州下蔡镇屡与淮人战有功周世宗命 
宰相李谷讨淮南以超为步军先锋副都指挥使又为庐寿光黄等州巡检使大败淮人三千余众于盛唐县获棹船四十余艘禽其监军高弼 
</div>
    <div class="pagination">
<a href="续通志_page698.html">上一页</a><span>...</span><a href="续通志_page694.html">694</a><a href="续通志_page695.html">695</a><a href="续通志_page696.html">696</a><a href="续通志_page697.html">697</a><a href="续通志_page698.html">698</a><span class="current-page">699</span><a href="续通志_page700.html">700</a><a href="续通志_page701.html">701</a><a href="续通志_page702.html">702</a><a href="续通志_page703.html">703</a><a href="续通志_page704.html">704</a><span>...</span><a href="续通志_page700.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
