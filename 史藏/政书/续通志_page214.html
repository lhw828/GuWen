<!DOCTYPE html>
<html>
<head>
    <meta charset="UTF-8">
    <title>续通志 - 第 214 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 214 页/共 1359 页</h1>
    <div class="content">
　　辽

　　○辽

　　（臣）等谨案辽代地理分为五道其各道之州军城有直属京者有属之府者有属之州者今惟取属京之州军城悉着于篇其余各府 
州所领者概行省去以归简当
　　辽国其先曰契丹本鲜卑之地世居辽泽南控黄龙北带潢水冷陉屏右辽河壍左当元魏时有地数百里至唐达呼尔氏蚕食扶余室韦 
奚靺鞨之区地方二千余里唐太宗贞观三年以其地置元州寻置松漠都督府建八部为州各置刺史德吉部曰峭落州赫伯部曰弹汗州都 
呼部曰无逢州芳阿部曰羽陵州图勒彬部曰日连州芮奚部曰徒河州卓津部曰万丹州富部曰匹黎赤山二州以达呼尔氏库克为使持节 
十州军事迨于五代契丹约尼氏益强辟地东西三千里太祖以德哷勒部之众代约尼氏起临潢建皇都更约尼氏八部曰达尔结部伊斯珲 
部舍珲部诺尔威部丕勒摩部纳古济部济勒锦部实衮部每部设刺史又西兼突厥东并渤海土宇日拓太宗援立石晋得燕云十六州以皇 
都为上京升幽州为南京改南京为东京圣宗城中京兴宗升云州为西京于是五京备焉又以征伐俘户建州襟要之地加以萨纳置投下州 
凡五道总京五府六 【案府六谓定理率宾铁利安定长岭镇海也而龙州亦曰黄龙府霸州亦曰兴中府开州亦曰开封府是有九府】 州 
军城百五十有六上京道曰上京临潢府 【本汉辽东郡西安平之地辽太祖神册三年城之名曰皇都天显十三年更名上京府曰临潢　 
案辽史本纪天显无十三年十三年即太宗会同元年也本纪书此在会同元年】 道所辖州曰祖 【天成军上节度本辽右八部实默里地 
太祖建州】 怀 【奉陵军上节度本唐归城州地辽世宗大同元年置州】 庆 【元寍军上节度本太保山黑河之地圣宗建州】 泰  
【德昌军节度本契丹二十部族放牧之地后建州】 长春 【韶汤军下节度本鸭子河春猎之地兴宗重熙八年置州】 乌 【静安军 
刺史本乌丸之地辽建为州】 永 【永昌军观察景宗干亨三年置】 仪坤 【启圣军节度本契丹右大部地太祖建为州】 龙化 【 
兴国军下节度本汉北安平县地辽太祖置州】 降圣 【开国军下刺史本大部落东楼之地穆宗建州】 饶 【匡义军中节度本唐饶 
乐府地贞观中置松漠府辽太祖建州】 又投下州曰徽 【宣德军节度景宗女秦晋大长公主置】 懿 【广顺军节度圣宗女燕国长 
公主置】 渭 【高阳军节度秦国王隆庆女韩国长公主置】 壕 【本辽东西安平县地国舅宰相置州】 原 【本辽东北安平县地 
国舅金德置州】 福 【本辽东北安平县地国舅萧寍置州】 横 【汉辽阳县地国舅萧克忠置州】 凤 【本藁离国故地渤海之安 
寍郡境南王府五帐分地】 遂 【本高州地南王府五帐放牧于此】 丰 【汉辽泽大部落约尼氏赛音牧地】 顺 【汉辽队县地横 
帐南王府建州】 闾 【罗古王牧地】 松山 【本辽泽大部落横帐布库王牧地】 豫 【横帐陈王牧地】 寍 【本达呼尔氏勒 
牧山横帐固寍王牧地】 又边防州曰静 【观察本泰州之金山天庆六年升】 镇 【建安军节度本古哈屯城统和二十二年置】 招  
【绥远军刺史开泰二年置】 城曰和坦 【本回鹘哈屯城】 静边 【本契丹二十部族水草地】 皮被河塔里珠 【太康九年置 
】 东京道曰东京辽阳府 【本朝鲜之地后为渤海大氏所有号中京显德府辽太祖天显三年升为南京十三年改为东京府曰辽阳】  
道所辖府曰率宾 【刺史故率宾国地渤海置府　案渤海置府据唐书渤海传增入】 定理 【剌史故挹娄国地渤海置府升案渤海置 
府据　盛京通志增入】 铁利 【剌史故铁利国地】 安定长岭镇海 【防御】 黄龙 【亦曰龙州本渤海扶余府辽太祖改置】  
开封 【亦曰开州镇国军节度本濊貊地高丽为庆州渤海为东京龙原府辽圣宗开泰中置】 州曰定 【保寍军高丽置】 保 【宣 
义军节度高丽置】 辰 【奉国军节度本高丽盖牟城渤海改为葢州又改辰州】 卢 【玄德军剌史本渤海杉卢郡】 铁 【建武军 
剌史本汉安市县高丽为安市城渤海置州】 兴 【中兴军节度本汉海冥县地渤海置州】 汤 【本汉襄平县地】 崇 【隆安军剌 
史本汉长岑县地渤海置州】 海 【南海军节度本沃沮国地高丽为沙卑城渤海号南京南海府】 渌 【鸭渌军节度本高丽故国渤 
海号西京鸭渌府】 显 【奉先军上节度本渤海显德府地辽世宗置州】 宗 【下剌史圣宗置】 干 【广德军上节度本汉无虑县 
地圣宗统和三年置】 贵德 【寍远军节度本汉襄平县地辽太宗时察克以所俘汉民置后没入焉】 渖 【昭德军中节度本挹娄国 
地渤海置州】 集 【怀众军下剌史本汉险渎县地高丽为霜岩县渤海置州】 广 【防御汉属襄平县高丽为当山县辽太祖建铁利 
州圣宗开泰七年改今名】 辽 【始平军下节度本佛寍国城渤海为东平府辽太祖改为州】 遂 【剌史本渤海美州地辽采访使耶 
律佛德置州穆宗时没入焉】 通 【安远军节度本扶余国王城渤海号扶余城辽太祖改龙州圣宗更今名】 韩 【东平军下剌史本 
藁离国高丽置鄚颉府辽太祖置三河榆河二州圣宗并二州置韩州】 双 【保安军下节度本挹娄故地渤海置安定郡额里森王置州后 
没入焉】 银 【富国军下剌史本渤海富州辽太祖改今名】 尚 【镇远军下节度本汉襄平县地辽太祖置州　案本志下文又有尚 
州据金史地理志铜山县注作同州镇安军疑此尚字为同字之讹镇安镇远则未知孰是也】 咸 【安东军下节度本高丽铜山县地渤海 
置铜山郡辽开泰八年置州】 信 【彰圣军下节度本越喜故城渤海置怀远府辽开泰初置州　案金史地理志作开泰七年建】 宾 【 
怀化军节度本渤海城辽统和中升州】 湖 【兴利军剌史渤海置】 渤 【清化军剌史渤海置】 郢 【彰圣军剌史渤海置】 铜  
【广利军剌史渤海置】 涑 【剌史渤海置】 冀 【永安军圣宗置】 东 【以渤海户置】 尚 【以渤海户置】 吉 【福昌 
军剌史】 麓 【下剌史渤海置】 荆 【剌史】 懿 【寍昌军节度太平三年越国公主置道宗清寍七年进入】 滕 【昌永军剌 
史】 寍 【观察统和二十九年置】 衍 【安广军防御】 连 【德昌军剌史】 归 【观察太祖平渤海置】 苏 【安复军节度 
　高丽南苏城辽兴宗置州】 复 【怀德军节度兴宗置】 肃 【信陵军剌史重熙十年置】 安 【剌史】 荣率荷源渤海寍江 【 
混同军观察清寍中置】 河 【德化军】 祥 【瑞圣军节度兴宗置】 城曰顺化 【向义军下剌史开泰三年置】 来远 【统和 
中置】 中京道曰中京大定府 【本汉新安平县唐置饶乐都督府辽统和二十五年城之号曰中京府曰大定】 道所辖府曰兴中 【 
彰武军节度本唐营州辽太祖改建霸州重熙十年升为府】 州曰成 【兴府军节度晋国长公主置军曰长庆初隶上京后改军名来属】  
宜 【崇义军上节度本辽西絫县地兴宗置州】 锦 【临海军中节度本汉辽东无虑县慕容皝置西乐县辽太祖置州】 川 【长寍 
军中节度本唐青山县地辽太祖弟明王安图置白川州后没入者曰川州】 建 【保静军上节度本唐昌乐县辽太祖置州】 来 【归 
德军下节度木唐瑞州故地辽圣宗太平元年置州】 南京道曰南京析津府 【本幽州唐置大都督府五代晋以辽有援立之功割幽州等 
十六州以献太宗升为南京府曰幽都开泰元年改今名】 道所辖州曰平 【辽兴军上节度】 西京道曰西京大同府 【本云州石晋 
割献辽重熙十二年升为西京府曰大同】 道所辖州曰丰 【天德军节度本唐丰州都督府辽太祖神册五年复为州】 云内 【开远 
军下节度本中受降城地辽初置代北云朔招讨司改云内州　案续舆地考及方舆纪要并云辽置开远军清寍初改云内州】 寍边 【镇 
西军下剌史本唐隆镇辽置州】 奉圣 【武定军上节度本唐新州石晋割献太宗改今名】 蔚 【忠顺军上节度石晋割献升军】 应  
【彰国军上节度】 朔 【辽升顺义军下节度】 东胜 【武兴军下剌史】 金肃 【重熙十二年置】 军曰天德 【天德军节度 
使】 河清 【重熙十二年置】 其地东至于海西至金山暨于流沙北至胪朐河南至白沟葢幅员万里云

　　钦定续通志卷一百六

　　●钦定续通志卷一百七　地理略五

　　地理略 【五】

　　金

　　○金

　　金之先世居肃慎地太祖起兵伐辽攻黄龙府南取辽阳进克临潢拔中京又西掠云中乃入居庸并幽冀还都会寍建国号金太宗时尽 
得辽故地于是遣将分徇河南州县执宋二帝关陕山东以次俱下寻破西京宋高宗南渡乃立刘豫于河南既又取之而长淮以北悉为版宇 
其壤地封疆东极吉林密雅呼达噶之境北自扶余路之北三千余里和洛和搏穆昆地为边右旋入泰州博勒郭所浚界壕而西经临潢金山 
跨庆桓抚昌净州之北出天山外包东胜接西夏逾黄河复西历葭州及米脂寨出临洮府会州积石之外与生羌地相错复自积石诸山之南 
左折而东逾洮州越盐川堡循渭至大散关北并山入京兆络商州南以唐邓西南皆四十里取淮之中流为界而与宋为表里袭辽制建五京 
置十四总管府是为十九路上京路领府二曰会寍 【留守司即哈尔呼之地金之旧土也初为会寍州太宗天眷元年升为府号上京】 隆 
安 【利涉军节度使本辽黄龙府金天眷三年改为济州世宗大定二十九年改为隆州宣宗贞佑初升为府】 州二曰肇 【武兴军招讨 
司旧珠赫店太宗天会八年建州】 信 【彰信军刺史】 路五曰扶余 【节府】 海兰 【初置总管府后改为尹】 率宾 【节度 
本辽率宾府金天会二年为路】 哈斯罕 【节度】 和啰噶 【节度】 司一曰乌克苏喇 【招讨司】 咸平路领府一曰咸平 【 
总管府本辽咸州金海陵天德二年升为府】 州一曰韩 【刺史】 东京路领府一曰辽阳 【留守司】 州六曰澄 【南海军刺史本 
辽海州金天德三年改今名】 渖 【昭德军刺史】 贵德 【刺史】 葢 【奉国军节度本辽辰州金章宗明昌四年改今名】 复 【 
刺史】 来远 【本辽来远城金大定中升为州】 路一曰博索 【初置总管府后改为尹】 北京路领府四曰大定 【留守司本辽中 
京金贞元元年改为北京】 广寍 【镇寍军节度使本辽显州金天辅七年升为府】 兴中 【辽同】 临潢 【初置总管府为临潢路 
大定后罢】 州十曰利 【刺史】 义 【崇义军节度使本辽宜州金海陵天德三年更今名】 锦 【临海军节度】 瑞 【归德军 
节度本辽来州金天德三年更为宗州泰和六年改今名】 懿 【寍昌军节度】 建 【保靖军刺史】 全 【盘安军节度章宗承安二 
年置】 庆 【玄寍军刺史】 兴 【寍朔军节度本辽北安州兴化军兴化县金承安五年升为州】 泰 【昌德军节度】 西京路领 
府二曰大同 【留守司】 德兴 【本辽奉圣州金大安元年升为府】 州十四曰丰 【天德军节度】 弘 【刺史】 净 【刺史 
大定十八年置】 桓 【威远军节度】 抚 【镇寍军节度】 昌 【案金史志云天辅七年降为建昌县明昌七年以徇复置而不详其 
初置年月】 宣德 【刺史本辽归化州金大定七年改今名】 朔 【顺义军节度】 武 【刺史】 应 【彰国军节度】 蔚 【忠 
顺军节度】 云内 【开远军节度】 寍边 【刺史】 东胜 【刺史】 中都路领府一曰大兴 【辽析津府金贞元元年改今名】  
州十三曰通 【刺史天德三年升潞县置】 蓟 【刺史】 易 【刺史】 涿 【刺史】 顺 【刺史　案以上四州在辽皆隶府金 
升】 平 【兴平军节度】 滦 【永安军节度　案滦州辽隶平州金升】 雄 【永定军节度】 霸 【刺史】 保 【顺天军节度 
】 安 【刺史宋顺安军金天会七年升为州】 遂 【刺史宋广信军金天会七年升为州】 安肃 【刺史宋安肃军金天会七年升为 
徐州天德三年改今名】 南京路领府三曰开封 【留守司】 归德 【宣武军节度宋应天府归德军金天会八年改军名为府】 河南  
【宋西京金兴定元年升为中京改府名曰金昌】 州十九曰睢 【刺史本宋拱州金天德三年改今名】 单 【刺史】 寿 【刺史 
】 陕 【保平军节度】 邓 【武胜军节度】 唐 【刺史】 裕 【宋方城县金泰和八年升】 嵩 【刺史宋广州金天德三年改 
升名】 汝 【防御】 许 【昌武军节度】 钧 【刺史宋阳翟县金大定二十二年升】 亳 【集庆军节度】 阵 【防御】 蔡  
【镇南军节度】 息 【宋新息县金泰和八年升】 郑 【防御】 颍 【防御】 宿 【保静军节度】 泗 【防御】 河北东路 
领府一曰河闲 【总管府】 州八曰蠡 【刺史本宋永寍军金天会七年升为寍州天德三年改今名】 莫 【刺史】 献 【刺史本 
</div>
    <div class="pagination">
<a href="续通志_page213.html">上一页</a><span>...</span><a href="续通志_page209.html">209</a><a href="续通志_page210.html">210</a><a href="续通志_page211.html">211</a><a href="续通志_page212.html">212</a><a href="续通志_page213.html">213</a><span class="current-page">214</span><a href="续通志_page215.html">215</a><a href="续通志_page216.html">216</a><a href="续通志_page217.html">217</a><a href="续通志_page218.html">218</a><a href="续通志_page219.html">219</a><span>...</span><a href="续通志_page215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
