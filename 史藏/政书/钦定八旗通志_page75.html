<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 75 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 75 页/共 674 页</h1>
    <div class="content">　　典簿防孔目满洲一人【从九品】
　　待诏防待诏满洲二人【从九品】
　　【俱顺治十五年置】
　　笔帖式满洲四十人汉军四人
　　【初制满洲四十八人汉军八人康熈三十四年省满洲八人汉军四人】
　　【谨案翰林院不设司属凡有陈奏及往来文牒旧例以典簿笔帖式具稿呈堂雍正元年以官轻滋令掌院学士于俸浅编修检讨内择才守优长者充作司官名曰办院事后复増置协办院事由掌院学士抡充有缺递补办院事满洲二人协办院事满洲一人以非院官正额谨附识于此】
　　经筵讲官满洲八人
　　【以内阁学士掌院学士读讲学士詹事少詹事及尚书侍郎左都御史副都御史通政使大理寺卿之由内阁翰林陞任者列名以原衔兼充】
　　日讲起居注官满洲八人
　　【康熈九年置起居注馆于】
　　【太和门西廊设记注官满洲四人以日讲官兼摄十二年増设满洲记注官一人十六年又増设满洲记注官一人五十七年三月省记注官令翰林官于理事日侍班记注之事并归内阁雍正元年诏复设日讲起居注官如康熈五十六年以前故事乾隆元年増设满洲记注官二人凡记注官均以翰林詹事坊局官以原衔兼充惟掌院学士例各兼一缺均兼日讲繋衔】
　　起居注馆主事满洲二人
　　【初制满洲三人汉军一人康熈三十八年省满洲汉军各一人五十七年俱省雍正元年复置满洲主事二人】
　　笔帖式满洲十四人汉军二人
　　【顺治初置满洲八人汉军二人十一年增设满洲六人康熈五十七年俱省雍正元年复设如今额】
　　文渊阁领阁事满洲一人
　　【国初定制大学士以文渊阁系衔而阁制未建我】
　　【皇上右文稽古修明典籍乾隆三十七年特诏直省守吏购访海内遗书以广石渠蔵弆逸文坠简竒秘响臻复允廷臣议采古书之散见永乐大典者重加厘订成编爰敕馆臣排校缮録彚为四库全书凡三万六千册而赢】
　　【命于文华殿后鼎建】
　　【文渊阁以贮之四十一年上以宋程俱麟台故事所载秘书官品颇详】
　　【诏大学士等集议防仿其制剏置阁职领阁事以大学士协办大学士掌院学士兼充直阁以下咸定额有差用资典守兰台东观永昭美备焉】
　　文渊阁提举阁事满洲一人
　　【乾隆五十三年奉上谕文渊阁提举阁事一员系由总管内务府大臣兼充其司员以下皆所管辖着交提举阁事一人专为管理其领阁直阁校理检阅等俱着兼充虚衔不必办理本阁事务】
　　文渊阁办理事务内务府司员四人
　　笔帖式四人
　　【俱由提举阁事大臣抡选奏充】
　　詹事府
　　詹事府詹事满洲一人【正三品】
　　少詹事满洲一人【正四品】
　　【顺治元年初设少詹事一人掌府事是年十一月省九年设詹事一人以掌府印十五年复省康熈十四年奉诏复设詹事府满洲置詹事一人少詹事二人三十七年省少詹事一人】
　　左春坊左庶子满洲一人【以四品冠食五品俸右春坊同】左中允满洲一人【以五品冠带食六品俸右中允同】
　　左赞善满洲一人【从六品右赞善同】
　　右春坊右庶子满洲一人
　　右中允满洲一人
　　右赞善满洲一人
　　【国初设左右春坊皆汉人员缺以内三院官兼摄顺治十五年省康熈十四年复置左右春坊官左右庶子满洲各一人左右谕德满洲各一人左右中允赞善满洲各二人三十七年省满洲右谕德一人左右中允赞善各一人乾隆十三年省满洲左谕德一人】
　　司经局洗马满洲一人【从五品】
　　【康熈十四年置所属有正字初置满洲正字二人康熈三十七年裁省】
　　主簿满洲一人【从七品】
　　【康熈十四年定额又初置满洲录事二人康熈三十七年以后次第裁省】
　　笔帖式满洲六人
　　【康熈十四年初置十人三十八年省四人】
　　【谨案詹事府本东宫官属我朝】
　　【家法相承尽祛厯代之良法美意具载储贰金鉴书中而预教至为严慎皇子皆在尚书房读书各选翰林官分侍读讲日有课程择大臣二三人为总师传以综理之凡詹事坊局各官但存其员额以备翰林叙进之阶云】吏部
　　吏部尚书满洲一人【从一品】
　　【天聪五年十月议定官制建六部每部各一贝勒主之吏部设满洲承政一员防古承政一员防政八员启心郎一员崇德三年更定吏部设满洲承政一员左防政二员右防政三员启心郎一员顺治元年停贝勒总理例改承政为尚书防政为侍郎五年定满洲尚书一人七年増设一人八年仍令亲王郡王兼摄部务九年停十年复裁满洲尚书一人十五年裁启心郎雍正元年以来常以大学士兼理部务与尚书率其属以叙正羣吏焉】
　　左右侍郎满洲各一人【正二品】
　　【顺治元年定额】
　　文选清吏司郎中满洲三人古一人【初制三品顺治十六年改为五品十八年改为四品康熈六年复改为三品九年定为正五品各部院同】
　　员外郎满洲二人【初制四品顺治十六年改为五品康熈六年复改为四品九年定为从五品各部院同】
　　主事满洲一人【初制四品顺治十六年改为六品康熈六年改为五品九年定为正六品各部院同】
　　考功清吏司郎中满洲三人
　　员外郎满洲二人防古一人
　　主事满洲一人
　　稽勲清吏司郎中满洲一人
　　员外郎满洲二人
　　主事满洲一人
　　騐封清吏司郎中满洲一人
　　员外郎满洲二人
　　主事满洲一人防古一人
　　堂主事满洲四人汉军一人
　　【崇德三年吏部设理事官四员副理事官六员顺治元年改理事官为郎中副理事官为员外郎设满洲郎中四人汉军郎中二人满洲防古员外郎八人汉军员外郎六人主事四人十二年増满洲郎中四人员外郎停兼用防古十八年复设蒙古员外郎一人康熈元年仍省三十八年裁汉军员外郎四人五十七年増设古郎中一人主事一人复设防古员外郎一人雍正五年裁汉军郎中员外郎额初制满洲防古司官皆统为员额不分専曹悉聴堂官调拨后始分司定额如今制堂主事顺治元年防额】
　　司务防司务满洲一人【初制从九品乾隆三十六年陞为正八品各部寺同顺治十五年置】
　　笔帖式满洲五十七人古四人汉军十二人【由举人恩防嵗副贡生考取者七品由生员监生考取者八品由官学义学生等考取者九品各部院同天聪五年始令六部办事笔帖式各酌量补授吏部笔帖式满洲初设六十五员后省八员防古初设二员后増二员汉军初设十六员后省四员分各司视事之繁简以为额】
　　户部
　　户部尚书满洲一人
　　【初设承政防政启心郎等官顺治元年改承政为尚书防政为侍郎五年定满洲尚书一员七年増一员十年裁一员十五年裁启心郎康熈六年复増满洲尚书一员八年复裁一员雍正元年以来亲王及大学士奉命兼理部务皆由】
　　【特简不常置】
　　左右侍郎满洲各一人
　　【初制増减不一顺治元年定左右各一人】
　　山东清吏司郎中满洲二人
　　员外郎满洲三人
　　主事满洲一人
　　山西清吏司郎中满洲一人
　　员外郎满洲一人防古一人
　　主事满洲一人
　　河南清吏司郎中满洲一人
　　员外郎满洲二人
　　主事满洲一人
　　江南清吏司郎中满洲一人
　　员外郎满洲三人
　　主事满洲一人
　　江西清吏司郎中满洲一人
　　员外郎满洲二人
　　主事满洲一人
　　福建清吏司郎中满洲二人
　　员外郎满洲五人
　　主事满洲一人古一人
　　浙江清吏司郎中满洲一人
　　员外郎满洲二人
　　主事满洲一人
　　湖广清吏司郎中满洲二人
　　员外郎满洲二人
　　主事满洲一人
　　陜西清吏司郎中满洲一人防古一人
　　员外郎满洲三人
　　主事满洲一人
　　四川清吏司郎中满洲一人
　　员外郎满洲二人
　　主事满洲一人
</div>
    <div class="pagination">
<a href="钦定八旗通志_page74.html">上一页</a><span>...</span><a href="钦定八旗通志_page70.html">70</a><a href="钦定八旗通志_page71.html">71</a><a href="钦定八旗通志_page72.html">72</a><a href="钦定八旗通志_page73.html">73</a><a href="钦定八旗通志_page74.html">74</a><span class="current-page">75</span><a href="钦定八旗通志_page76.html">76</a><a href="钦定八旗通志_page77.html">77</a><a href="钦定八旗通志_page78.html">78</a><a href="钦定八旗通志_page79.html">79</a><a href="钦定八旗通志_page80.html">80</a><span>...</span><a href="钦定八旗通志_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
