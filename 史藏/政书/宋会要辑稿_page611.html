<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 611 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 611 页/共 1125 页</h1>
    <div class="content">六月二十五日，诏信阳军隆兴元年进奉天申节银一百两、绢二百疋，予蠲免一年。 
二十六日，诏二广比年科敷买卖鬻爵度牒并甲叶等，见今起发之数尽行蠲免。 
八月十七日，诏：「淮南州县曾被绍兴三十一年贼马残破去处，昨降德音展免二年税课，并有不经贼马县分撮取课子，亦免纳四分，并各至来年起催。尚虑民力未苏，更与展免二年。」 
九月二十五日，诏湖州乌程等六县将绍兴三十一年第四等以下户见欠苒税，特予免放。 
同日，诏：「灾伤之田，既放苒税，所有私租，亦合依例放免。若田主依前催理，许租户越诉。」 
十月十二日，诏扬州催发内藏库隆兴元年分年额坊场钱，与蠲免一年。 
十二月二十四日，诏广西合起牛羊皮军器物料并广东路未起发牛羊皮，并予蠲免。 
二年正月九日，诏广西路于榷场卖引钱内，每岁特予蠲免一十五万贯，令本漕司应付缺乏州郡二年。 
二月十六日，诏秀州去岁被水灾伤人户拖欠绍兴三十一年以前苒税，特予放免。 
三月十七日，诏泰州上供等钱三分蠲免一分。 
同日，诏扬州上供进奉诸色物钱，予免一年。 
四月七日，德音：「应高、藤藤：原作「藤」，据《宋史》卷九○《地理志》改。下同。、雷、容州逐州县，近缘盗贼窃发，民力不易，可特放免今年夏、秋二税，官司不得妄行催理。如违犯，按劾以闻，仍许人户越诉。」同日，德音：「高、藤、雷、容州民间拖欠诸色窠名钱物、米斛，可接续放至隆兴元年终。」 
二十九日，诏滁州合起今年经、总制无额钱并隆兴二年分合发进奉天申圣节银、绢，并与免一年。 
五月四日，诏无为军合起发隆兴二年上供钱物斛斗、经总钱物及诸司窠名钱物，予免一年。
      
十七日，诏吉州入县第四、第五等人户未纳绍兴三十一年、三十二年夏秋二税，隆兴元年夏料、役钱、残零税物，特予蠲免。 
六月一日，诏：「淮东、西商旅所贩货物，依立定省则例，并与减半收税，如系归正人兴贩，特予全免三年。」 
十五日，诏诸路归正僧、道免丁钱，并放免。 
二十九日，诏淮南西路科买朴硝并牛皮等物及应干科敷，并予蠲免。 
七月二十五日，诏扬、泰、楚、滁州、盱眙、高邮军合桩发隆兴二年分内藏库岁额坊场钱，并予蠲免一年。 
二十九日，诏：「行在排岸司见监系官纲欠米舡户，欠十石以上人，日下蠲放；其三十石以上人，司农寺各责保知在，出外填纳。」 
九月四日，诏：「临安府见寄禁少欠米料纲(稍)[梢]何元等一百六十七人，可将欠五十石以上之人令户部押下元装发州军补籴，欠五十石以下人并予蠲放。」
十月五日，诏：「扬州认桩转运司隆兴二年天申节银、绢，予免一年。 
二十八日，诏汉阳、荆门、信阳军、襄阳府、安、复、随、郢州人户应水陆般运去处，今年秋税更予放免一半，其已纳者，即予理为明年合纳之数。」 
十一月十五日，诏光化军合纳隆兴三年分内藏库天申节银一百两，折绢银七十五两，予免一年。 
十二月四日，诏黄州隆兴二年夏限上供钱，特予蠲免。 
十六日，德音：「楚、滁、濠、庐、光州、盱眙、光化军管内并扬、成、西和州、襄阳、德安府、信阳、高邮军人户合纳税赋，除见放免年限外，并房钱、白地钱予展放二年。其日前积欠税赋，并予除放。」 
同日，德音：「楚、滁、濠、庐、光州、盱眙、光化军管内并扬、成、西和州、襄阳、德安府、信阳、高邮军，应日前系官及常平司诸色借贷欠负钱物，一切并特予蠲放。其人户承买坊场、河渡拖欠净利、课利，亦予除放。见承买人令提举司相度，量予蠲减，并民间私下欠负权行倚阁，并候及三年依旧。」 
同日，德音：「楚、滁、庐、光州、盱眙、光化军管内并成、西和州、襄阳、德安府、信阳、高邮军逐州军招填厩、禁军缺额请给钱物内，已有指挥免起年限。窃虑未能桩办，可更予放免二年。 
干道元年正月一日，南郊赦：「两浙、江东、西、湖南、北、福建路合造发上供岁额军器物料甲叶并泛抛军器物料，可自绍兴三十二年以前拖欠未起之数并予蠲免。内湖南、北路每年合造弓射、克敌弓箭，已免至绍兴二十五年终，可更予蠲免三年。」 
同日，赦：「温、明、秀、赣、吉州各有造打年额粮船，并真州小料舡，积年登带拖欠数多，若令补造，虑致搔扰。可将逐州绍兴三十二年以前未造舟舡，并予放免。」三年十一月二日南郊赦放至干道元年，六年十一月六日南郊赦放至干道三年，九年十一月九日南郊赦放至干道六年。 
同日赦：「诸路州军般发米斛，缘有折欠，将管解人并纲 
      
梢等送所属陪填。访闻其间有贫乏之人，无力偿纳，监系日么。可将见欠五十石以下人并予蠲放。其欠五十石以上人，除蠲免五十石外，其余所欠数目，行在委户部，外路委总领官，取见(指)[诣]寔，先次批发押下元装发州军依数补籴。」既而两浙路计度转运副使方滋言：「窃见赦书：『诸路纲梢折欠间有贫乏之人，监系日么，将见欠五十石以下人并予蠲放，五十石以上人蠲免五十石。』而官司往往执文以害意，必日么与贫乏始有纵释之限，其间侥幸脱免者，未必非真有力之人，而贫乏系累者返未获全宥，甚失主圣恻怛之本意。乞下诸路官司，将该遇赦恩纲梢见欠五十石以下之人，不限远近日数，并与蠲免。其余欠折五十石以上之人，阴天头原批：有脱文。。」六年、九年赦书并同此制。 
同日，赦：「应欠负官物元非侵欺盗用，及虽侵盗而本家并干系保人内无抵当豹产偿纳，或官司失于催理，误行支遣见行均认，并咤水火损败若被盗及纲船抛失各无欺弊见 折侵受，或坑场咤苒脉不发及不显侵欺系欠课利见行催理，或冒佃官田与户绝田产并欺隐税租见理积欠等，委是贫乏，无可陪填，已上并委本属限一月保明申转运、常平司审寔，申户部除放。」 
同日，赦：「应犯罪合追赃备赏，并先以官钱代支，而犯人委是贫乏无催理，见行监锢干系人名下均摊傥纳，及监司、州县一时增立赏钱，日下追理未足者，并特予蠲放。」三年、六年、九年南郊赦并同此制。 
同日，赦：「冒佃官田及户绝田产，限一月许令经官自陈，其欺隐过税租并予除放。」三年、六年、九南郊赦并同此制。 
同日，赦：「诸路州县酒税欠折、坊场废坏、纲运沉失、仓库漏底，注在簿籍，委非侵盗，并四川民户拖欠布估、水脚钱，已放至绍兴二十八年终。窃虑以后年分亦有积欠之数，官司见行追理，无所从出。可将二十九年至三十二年终拖欠之数，并予除放。三年十一月南郊赦放至隆兴二年，六年十一月六日南郊赦放至干道三年，九年十一月九日南郊赦至干道六年。 
同日，赦：「淮、浙盐场亭户亏欠盐数，已降赦文放至绍兴二十九年。可将绍兴三十二年已前拖欠未补数目，令提举盐司取见，如委寔不能补趁，并予蠲放。」三年十一月二日南郊赦放至隆兴二年，六年十一月六日南郊赦放至干道二年，九年十一月九日南郊[赦放]至干道六年。 
同日，赦：「州县伤灾去处，第四第以下户依法合借种、食，限一年免息送纳。切虑贫乏之人限满无可输纳，可并予蠲放。」六年、九年南郊赦并同此制。 
同日，赦：「民间欠负，已除放至绍兴二十八年终。其二十八年至三十一年终，民间欠负私债如纳息过本，可并予除放。应民间所欠官、私房廊钱，并予除放。」三年 
      
十一月二日南郊赦放至隆兴二年，六年十一月六日南郊赦放至干道三年，九年十一月九日南郊赦放至干道七年。 
同日，赦：「军州起发金银物帛纲运内色额低次之类，估剥亏官钱数，行下补发。访闻州县监勒干系人等及元卖铺户均摊，贫乏之人不能偿纳，理宜矜恤。可将绍兴三十二年以前未追数目，如委是无可填纳，并予除放。」三年十一月二日南郊赦放至干道元年，六年十一月六日南郊赦放至干道三年，九年十一月九日南郊赦放至干道六年。 
二十三日，诏楚、滁、濠、庐、光州、盱眙、光化军管内并扬、成、西和州、襄阳、寿春府、信阳府曾经残破或经人马侵扰去处，应合起诸色窠名官钱，并特予蠲免一年。 
二十五日，诏泰州合纳二分上供钱并进奉圣节银、绢折纳价钱，蠲放一年。 
二月二十四日，诏：「朕以泪雨不止，有伤煅麦，其浙东、西路灾伤去(岁)[处]人户合纳干道元年身丁钱、绢，临安、绍兴府、湖、(南)[秀]、常州，并与全免一年；温、台、明、处州、镇江府，并各减放一半。」 
三月九日，诏：「楚、真、滁、扬、濠、庐、光州、寿春府、盱眙、光化军，各系人马残破或侵扰去处，所有合起发干道元年进奉天申圣节内藏库绢，并予蠲放一半。」 
十一日，诏信阳军干道元年进奉天申圣节内藏库绢，并免一年。 
十七日，诏：「真州六合县人户咤虏人侵优，烧劫残破，其合纳税赋特予展免二年。其人户承买坊场、河渡拖欠净利亦予除放，见承买人，仍令提举司量予蠲免。」 
五月二十三日，诏：「临安府内外有全家患病贫民，令本府差官抄札，予放房钱一月，毋致失寔作弊。」 
同日，诏蠲免盱眙军发纳绍兴三十二年、隆兴元年、隆兴二年分内藏库坊场钱各五百贯文。 
二十四日，诏：「四川州县虚额钱，令制置司、总领所并行除放。如有用度不足，即将添造钱自变量内通融取拨补用。」 
六月七日，诏和州所催一半上供等钱并诸司窠名钱、内库钱物，特免一年。 
十五日，诏蠲免光化军干道元年合发进奉天申节银五百两。 
二十五日，直显谟阁、权发遣广州林安宅言：「近者湖东凶寇奔冲本路，北江则围英州，而韶、连、南雄管下皆遭蹂践，西江则围封州、德庆府，而肇庆之四会四会：原作「会四」，据《宋史》卷九○《地理志》乙。、广州之怀集、清远亦被焚荡。其有经由残破去处，乞依广西例予免今年夏、秋二税。所有诸州合应付转运司供赡荆南及本路大兵钱粮，特予蠲免。」诏依。今年夏税人户已行送纳，即理充来年之数，仍令尚书省给降黄暝晓谕人户通知。依前科扰，许人户越诉。 
二十九日，诏无为军干道二年分上供等钱物全免一年。 
七月四日，诏蠲免随州合起诸色窠名钱一年。 
十二日，诏蠲免(卢)[庐]州干道元年合起发进奉天申节银五百两。 
十四日，诏蠲免均 
      
州合发(请)[诸]色官钱一年。 
十九日，诏已降沙田、芦场起税，所有和买并特予免纳。干道八年七月七日，臣寮言：租佃沙田、芦场已减免一半，计一十六万余贯文。原书天头注云：「干道八年七月七日条移后七月二十四日前。」又原书干道旁书「入后」二字 
二十二日，诏：「阶、成、西和、凤州人户会纳租赋，予免今年夏、秋两料。如内有已纳人户，理充来年合纳之数。」 
同日，诏：「近咤湖南盗贼窃发，其曾经残破去处州县，并予免今年夏税。如内有已纳人户，理充来年合纳之数。」 
八月十二日，册皇太子赦：「应州县僧、道见欠隆兴元年、二年免丁钱，特予除放。」 
十月十三日，诏真州干道元年合发上供经、总制等钱物，特予免一年。 
十一月二十六日，诏蠲免兴化军犹剩米一半。权知兴化军张允蹈言：「自建炎三年本军秋税除一年军储外，犹剩米二万四千四百五十八石七斗八合五勺，供福州军须。其后逐年以为定例，常以二百五百石支发应付福州，谓之犹剩米。四十年(问)[间]，民间水旱，官司不复减损。本军苒赋有限，岁入不及岁出，递年上司指挥将犹剩米委本军转变或拨三寨就请，无以应付。乞行蠲除。」故有是命。干道三年八月七日，兴化军人言：「前知军张允蹈具申犹剩米咤依，虽蒙蠲减一年，近年以来，减罢场务，并增壮城军额，及归正等人吏费数倍，若令应付一年，委是窘乏。」有旨：特依所乞，并予蠲免。原书天头注云：「干道三年八月七日条移后八月二十二日前。」又原书干道旁书「入后」二字。 
十二月十五日，宰执进呈立皇太子赦，内一项：「应为人曾娉如祖娉四世见在，特予免本身色役、二税、诸般科敷一年。」户部申明：「欲每户只于至五十贯文止。」上曰：如何五十贯文止 」洪适奏曰：「为恐放免稍多，户部虑亏损岁计，故欲立定止于五十贯尔。」上曰：「岂可失信于人 虽放免数多，亦不奈何。」 
干道二年三月十八日，户部言：「据两淮诸州军言：『乞接续展免二税。』缘两淮有沿边及近里州军并残破轻重去处，难以一概放免。一、沿边两经残破州军，欲更予展免干道二年起理二税，并接续放免上供诸色窠名钱物一年，自干道三年为始起理桩发。盱眙军、楚、滁州、寿春府、濠、庐、光州，除上供等钱物已放免一年外，合更予展起理二税一年。一、扬州、高邮军、真州、无为军、和州，虽系近里，一经残破去处，其隆兴二年人马亦曾侵犯管下，及各曾屯驻兵马，更予展免起理二税一年，及减一半上供诸色窠名钱物。一、泰州系一经残破近里州县，除经、总制等诸色钱物已经认发外，有上供钱一万四千贯文、天申节进奉银五百两，去年以三分为率，减免二分，认发一分；其米二千六百余石，隆兴二年以三分为率，减免一分，认发二分。亦系咤隆兴二年冬兵火惊扰去处，窃虑难以全令认发一半，及更予展免一年起理二税，并自干道三年为始起理。」从之。 
四月二十四日，诏：「浙西招募佃客开掘围田，应 
      
日前借过粮食债负，悉予除放。」 
五月十三日，诏盱眙军干道三年并以后年分上供诸司经、总制无额等钱物，予免一年。 
二十七日，诏蠲免桂阳军干道元年分阙官俸料钱四百贯。 
六月一日，诏：「江阴军缘累年灾伤，除放税已减放外，其夏税，并依干道元年数目特与除放。」 
二十九日，诏无为军干道二年上供等钱物，特全免一年。 
八月五日，诏：「江阴军元来寄买临安府和买紬绢，特与减一千五百匹，却令临安府认买。」先是，建炎间，临安府遭陈通之变，本府奏请权将年额和买紬绢于苏、湖、常、秀四州寄买，江阴时为县，隶常州，分认紬绢四千余匹。至绍兴十四年，转运司将寄买紬绢拨还临安府认发，而江阴独失于陈理。干道二年八月，知江阴军徐藏上疏言之，故有是命。 
七日，诏：「襄阳府应合起诸色官钱，不以有无拘碍，蠲免一年。」 
十三日，诏：「光化军、襄阳府、信阳军等处合纳二税，依已降德音各已展放二年，所有均、随二州理合一体，自干道二年科□为始，依展免二年四料「依」下疑脱一「旧」字。。如已行送纳，理充将来合纳之数。」 
二十六日，诏降指挥两浙、江东路州军不(已)[以]官户、富民，管田一万亩出籴米二千五百石。两浙三十五万四千三百余石，已纳三十万六千七百余石，未纳四万七千六百余石；江东三万四千四百八十余石，已纳二万三千二百三十余石，未纳一万一千二百五十石。以上未纳米并予除放。 
十月九日，诏：饶州每岁进奉金一千两，特予减七百两。 
同日，诏将诸州军外坊绍兴三十一年至隆兴元年拖欠酒钱，并予除放。 
二十八日，诏两淮残破州县二税已免至干道二年终，可更予放免一年。 
三十日，诏隆兴元年、隆兴二年分拍户欠未纳酒钱，特予蠲放。 
十一月二十二日，成都府路转运判官樊汝霖等言：「本司照得所理人户白契税钱，系自绍兴三十一年立限拘收，至今首尾已经五周年，其间官司或催或放，或理或还，以致文簿交错，民间疑惑。其初本路一路共合理民间钱三百四十万余贯，今来所余三十七万余贯，并系畸零残欠，乞权住催理。」有诏：自今降指挥到日，未理残欠并予除放。 
二十六日，诏淮东盐司，将今来未起宽剩盐本钱三十万贯物免桩费费：疑当作「发」。。 
十二月二十一日，左司谏陈良佑进对，咤奏：「切见御笔有『百姓既足，君孰不足』、『量入为出，可不念哉』之语，此最为要道。官吏与兵今取于民者已竭，而养官吏与兵之费功益而不已，国用安得不穷 愿陛下取见一岁赋入之数，其取于民者已过则从而蠲之，以宽民力；取见所养官吏与兵之数，其可省者从而省之。」上曰：「朕尝有志于免和买及折帛等钱，以宽民力，但如今未暇。」良佑奏：「陛下言及此，生灵之幸!旧来都一尢此 
      
等钱，皆是军兴时科取，及讲和之后，此等科目依旧不除，今取民者竭矣。若制节国用，令出入有度，稍有蓄储，即可行于陛下之志矣。」上曰：「咤卿之言，当定经制。」 
二十五日，诏：「诸路州军岁额弓甲物料均拨付三衙、江上诸军等钱，及军器所从抛并岁额弓甲箭物料干道二年以后合纳之数，令工部行下(请)[诸]州军，并予权行放免。」 
干道三年正月一日，诏：「临安府每岁认发三五分税钱一十五万贯，缘今年本府应办大礼，所用钱物浩瀚，除通判听认发八万四千贯不减外，所有本府岁发钱六万贯予减免五万贯。」
十八日，诏蠲免六合县去冬遗米烧爇过仓米七百五十二石。 
二月三日，臣寮言：「川秦茶、马两司，自绍兴十九年至绍兴三十二年，诸州县侵用，失催博马岁计，并茶场园户积欠亏额科息钱、引见钱、银绢锦紬布等，两司总计六十六万四千九百余贯，系年深月远，官吏替移，园户委是贫乏，无可(倍)[赔]填。欲望将绍兴三十二年以前应有欠负茶、马司钱物，并与除放。」从之。 
十七日，诏四川宣抚司，本路诸监司将泸、叙州、长宁军日后非泛科敛，一切蠲免。 
四月十八日，诏温州永嘉、平阳、瑞安、乐清四县逃移死绝人丁共一万四千七百九十五丁，每丁纳绢三尺四寸，共计一千二百五十七匹二丈三尺，并营销欠。 
六月七日，宰执奏事之处，上曰：「湖、秀、越三州雨水为害，可谕守臣，如民间诉潦，宜予减放。」魏杞奏曰：「依条自当减放，更当谕以圣怀轸怀之意。」上曰：「三(洲)[州]和籴，宜与免放。」又曰：「江西今年和籴米免一百万石，民力想少宽。」陈俊卿奏曰：「此陛下一念之及，足以致和气，况百万石米，民之受惠多矣!」 
十二日，诏潼川府、利州、夔州路人户白契税钱共一十万五千五百三贯五百七十四文，并行除放。 
二十六日，诏临安府新城县每年进际税赋，与减免一半。 
七月十四日，诏桂阳军干道元年未起发上供钱，并干道三年分天申节、大礼土贡，及上供钱、银，并以三分为率，特予减免一分。 
</div>
    <div class="pagination">
<a href="宋会要辑稿_page610.html">上一页</a><span>...</span><a href="宋会要辑稿_page606.html">606</a><a href="宋会要辑稿_page607.html">607</a><a href="宋会要辑稿_page608.html">608</a><a href="宋会要辑稿_page609.html">609</a><a href="宋会要辑稿_page610.html">610</a><span class="current-page">611</span><a href="宋会要辑稿_page612.html">612</a><a href="宋会要辑稿_page613.html">613</a><a href="宋会要辑稿_page614.html">614</a><a href="宋会要辑稿_page615.html">615</a><a href="宋会要辑稿_page616.html">616</a><span>...</span><a href="宋会要辑稿_page612.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
