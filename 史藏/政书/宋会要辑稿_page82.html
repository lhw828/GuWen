<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 82 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 82 页/共 1125 页</h1>
    <div class="content"> 礼 宋会要辑稿 礼五 祠宫观 妙元观 
      
妙元观
建炎二年二月十四〔日〕，江南东路转运司言：「饶州德兴县妙元观，宣和二年改为神霄宫下院。今准 赦罢神霄宫，乞还旧名。」从之。
 礼 宋会要辑稿 礼五 祠宫观 天庆观 
      
天庆观
      
真宗大中祥符二年十月，诏曰：「朕钦崇至德，诞锡元符。率土溥天，冀福祥之咸被；灵坛仙观，俾兴作以攸宜。庶敦清净之风，永洽淳熙之化。应天下州、府、军、监、关、县有全无宫观处，择空闲官地，以官钱及工匠建道观一，以天庆观为额。若百姓愿舍地及就官地备财修者亦听。」 
五年闰十月，诏于新建观置圣祖殿，以官物充。殿内尊像及侍从令玉清昭应宫具仪式降付。 
六年正月，知雄州李允则言：「州无道观，以己俸创北极殿，蒙赐列真观额。近奉诏盖天庆观，当州别无地位，遂就列真观醮设。今又令修圣祖殿，已于观北置得空地。缘本观未有三清、玉皇殿，今欲盖造，未知圣祖殿合在三清殿前后，乞降式样，仍改赐天庆(额)[观]为额。」诏从之，仍下详定。学士院准道藏所奏，定三清为上，玉皇次之，圣祖又次之，北极又次之。凡醮告(清)[青]词并依此次序。今雄州殿宇欲依此。兼虑诸州天庆观未并有三清、玉皇殿处，如各建，即依此；若未 造，但据殿宇依此设位。从之。 
十二月，知处州张若谷言：「奉诏修圣祖殿，未蒙降到圣像、部像。又 ，旧有轩辕庙处并议修崇。当州仙都山轩辕皇帝祠宫已重修正殿，及添部从。窃闻皇帝得六相而天下治，命蚩尤明天道，太常察地利，青龙辨东方，祝融辨南方，大封辨西方，后土辨北方。又 御札，有六人躬揖天尊就坐。以臣参详，必当时六相。按唐天宝六年敕，三皇五帝各有配享，惟神农以祝融配，黄帝以后土配，其余蚩尤、太常、青龙、大封各未有配。以臣愚见，乞于黄帝殿内安六大相塑像，并加谥号，增入醮位。」事下详定所参议，且乞所以加谥号。「伏缘神灵之事，不可备知，恐难执据。今请添入设醮六位，及于殿内安塑像。望令玉清昭应宫与圣祖样同诏下。」从之。是年，以朝谒太清宫，诏亳州、应天府圣祖殿，自京造像，往彼奉安，及车驾至，皆诣殿朝拜。 
七年，诏南京天庆观圣祖殿宜号鸿庆宫，仍设太祖、太宗像，西京亦曰天庆观。南京复别置鸿庆宫，而天庆观仍旧，惟不改圣祖像。其后定令：诸州给闲田供斋厨，藩镇十顷，余州七顷或五顷。 
八年正月，礼仪院言：「诸路天庆观圣祖殿，其转运司、提点刑狱官巡历所到，并穿执烧芗。长吏以下除天庆观天贶、先天降圣节、冬至、三元日率州城内命官齐赴朝拜，每到任、得替，并先诣观朝谒及辞。若观内有三清、玉皇、圣祖、北极殿，并依次第列班朝拜，知州升殿烧香讫，归位，再拜。若圣像不在本殿塑造，即候了日，选吉日具道门威仪，官员穿执迎引奉安。公私人入觐瞻礼，茹(晕)[荤]食者不得升殿。」从之。 
三月，江南转运使曹谷言：「天庆观圣祖殿将成，虑臣僚不知道家典礼， 
      
每因朝谒，多入正门驰骤，乞并令门外下马。」从之。 
闰六月，礼仪院请令天庆观立石，刻建置 文、事迹，及于碑阴刻官位。定到纸样付诸路，候刻了，打本进纳。从之。 
天禧元年五月一日，礼仪院言：「诸州天庆观常须清洁，止绝闲杂人出入，勾当事官员、使臣不得于观内安下。每遇五节、三元、正冬、寒食，许士庶入观烧香瞻礼，不得升殿。凡有道场设醮，并令本观道士铺排供养香火，不得令诸色人升殿。官员使臣不得乘马入门，先行私礼，将至门，禁呵止；如升殿朝拜，并具袍笏，不得挟从人上殿，及制作名目入观聚会饮宴。如有士庶施钱就观斋醮，除不得于国家起建道场处排设外，并许稳便铺设供养次第，即不得与朝廷所降数同，毋得过百二十分者。长吏常令检视完葺，即不得别乞添造。旧观宇俯墉街市，丧葬之具并须取路回避，不得观前经过。」并从之。 
二十日，知明州刘绰言：「诸州天庆观圣祖殿请自今长吏以下每到任、得替，洎朔望，并斋洁，亲诣朝谒及辞。」从之。 
二年五月，知陈州冯拯言：「当州建天庆观工毕，望下道录院选道流一人住持，仍于本州岛户绝或逃田内给充常住。」从之。 
仁宗天圣元年九月，知秦州陈尧咨言：「秦州城中右道观名紫极宫，后为天庆观，置殿奉安圣祖像。近又奉诏于城北更修天庆观，亦有圣祖殿。其城北观元是古寿山寺，最为胜迹，昨因造观，摽占三分之二。缘当州司有天庆观司：疑当作「已」。，乞将观地依旧创寿山寺，余材木添修当州南山妙胜院。况本院有天水池，乃国家郡望，寔宜崇饰。」诏从之，其妙胜院内天水池令常爱护。 
八年八月，诏：「如闻都州天庆观及寺院有在城外者都：疑当作「诸」。，官吏节序朝拜或国忌行香，绝早开门，妨废管辖。今后都监、监押、巡检军员等不赴朝拜行香。」 
庆历二年闰九月，除诸州军天庆观所赐田税。 
皇佑三年八月十四日，诏：「真州天庆观先赐到两庄田土，后来给与长芦崇福禅院充常住。宜令本路转运司给还本观。」 
徽宗崇宁元年四月八日，臣寮言：「天下州军天庆观圣祖像有系泥塑者，并令合属计置，改充漆布塑像，物料工直至(至)置造银花瓶并
以系省钱充。殿牌皆以金字。其余务在严洁恭肃，以称尊祖钦崇之意。」从之。 
大观元年四月十六日，礼部言：「修立诸天庆观金宝牌、圣祖殿供养之物，轮知事道士一人主守。满一年无旷失，听度系帐道童一人；如有旷失，即差人承替，别理年限。」从之。 
政和四年正月二十日，诏天下知州、军、监等：应天庆观每年特赐紫衣一道。 
五年十月二十三日，诏：「大名府天庆观殿宇，令大名府路安抚使姚佑修建，转运司应副，什物令后苑依制造御前生活所制造。」从佑请也。 
十一月十八日，中书舍人陆 
      
蕴言：「诸州天庆观兴建岁久，及圣祖殿率多(损)[敝]陋损坏，乞量赐度牒，随宜增葺。」诏诸路转运司各具本路州军天庆观合修葺处申尚书省。 
七年正月二十二日，诏：「诸路州县官吏每遇朝拜天庆观，并先诣昊天玉皇上帝殿，次诣圣祖殿。」 
宣和三年十一月十四日，诏诸州天庆观今后不许建置祠堂。 
五年六月二十一日，诏诸路天庆观行香朝拜，今后止许于正三门外上下马。 
光尧皇帝绍兴七年闰十月二十四日，臣僚言：「伏 四月二日指挥，太庙殿宇可赐临安府充圣祖殿。臣恭惟本(庙)[朝]推尊圣祖，肇自祥符，止于天庆观建置殿宇奉安，以示一时崇奉之仪。仁宗纂承以来，五圣百年，踵行不易。惟临安府天庆观圣祖圣像并殿宇，顷因兵火烧毁，若因旧修立，宜无不可。今来乃赐太庙以为圣祖殿，在理寔有未安。乞断自宸衷，追还成命。」从之。 
二十七年三月二十七日，太常寺言：「本朝典故，内大中祥符五年十月二十四日圣祖降于延恩殿，于圣祖坐西斜设六位。天尊就坐，有六人揖天尊而后坐。详定所言：请以玉清昭应宫后殿为圣祖正殿，金铜铸圣像，西斜设六位侍从，一如延恩殿所见之仪，仍增金童玉女。诏天下州、军、府、监并于天庆观置圣祖殿，其尊像、侍从令玉清昭应宫立式。详定所言：其六位仙官，望令编修道藏所添入醮位，及于圣祖殿设像，仍令玉清昭应宫并圣祖画像同降诸路。从之。又录到《圣祖九(司)[天]司命保生天尊降临记》，照得天尊冠簪衣服如道像中元始天尊。有六人，皆秉玉珪。其中四人冠类天尊冠，无起云紫，衣服亦同；二人冠通天冠，服绛袍。天尊就坐，六人躬揖天尊就坐。天尊坐侧有四真人，二童子分东西侍立，侍坐者各有一童子。本寺今欲依制度，并所设次序塑像，令诸路州军随宜措置施行，不得夤缘搔扰。」诏依。先是右朝请大夫、知濠州周绂(诏)[奏]：诸州天庆观圣祖殿神御位次多或不同，有失崇奉之意，乞下礼院讲究元本制度。至是条具行之。
 礼 宋会要辑稿 礼五 祠宫观 〔集禧观〕 
      
〔集禧观〕
      
集禧观，旧曰会灵。真宗大中祥符五年九月，诏修玉清昭应宫使丁谓等就南熏门内奉节、至远三营地，及填干池之西偏建观，以奉五岳帝。又命内侍邓守恩监修。仍作保康门于朱雀门之东，又作延安、安国二桥，南辟街与观北门相直。 
七年九月，诏名观曰会灵，东西门曰左、右嘉应，后门曰昭福，献殿曰延真，灵宝天尊殿曰崇元，齐殿曰祝禧。其月十九日，上梁，命宗室宰臣观之，许士庶观看三日，赐百官休一日。 
八年四月，修景灵宫使丁谓言：会灵观颂、记及延真殿五岳殿额，乞御制、御书，从之。 
五月，诏会灵观池以凝祥为名，园以奉灵为名。即旧池也，又导惠民河注之。 
十一月十日，御书殿额，自正阳门设仪仗、僧道威仪，教坊作乐，迎导赴观。又许士庶烧香三日，赐文武百官假一日。 
十一日，奉安尊像，挂额，车驾幸观焚香，宴从臣于祝禧殿。复诣凝祥池观醮殿修盖，太祖所建池殿旧址也，真宗令增崇之，至是而成。赐工人役徒缗帛有差。初欲与景灵宫同日上梁，帝以崇奉之礼不可略也，遂令先后异日。 
十二月，命丁谓斋宿会灵观五殿，建为民祈福道场。每季皆准此，着为定式。 
袍，辇如本观。修宫使已下拜起居，前导赴三门道场焚香，如常仪，从官陪位。次诣东岳殿。陪位官班定，修宫使奏请皇帝赴殿焚香，即前导至东阶上褥位，请皇帝再拜，从官皆再拜。皇帝三上香，又再拜。复导皇帝还褥位。礼直宫引宰臣一员升殿上香，归位，再拜，皇帝又再拜。毕，诣诸殿， 九年正月，幸会灵观。前一日，所司预于斋殿陈设，及设从臣幕次。又于诸殿东廊各设御幄，备褥位、香案。诸挟殿、崇元殿、三门道场各设褥、香案如仪。是日，帝服并如东岳之仪。归御斋殿进膳，从官赐食如仪。自是朝拜之仪着为令式。 
二月，令会灵观每朔望、三七、正(室)[至]、寒食、上巳、三元，许士庶焚芗，着为定式。 
五月，观成，车驾亲诣酌献。凡延真殿，虚其中，启醮于此设立。次则五殿差布：正东，东岳天齐仁圣帝；正(西)[南]，南岳司天昭圣帝；正西，西岳金天顺圣帝；次东，北岳安天元圣帝。皆相对面，西岳、北岳稍退。中位，中天崇圣帝，又稍退。每殿二夹，东岳佐命曰罗浮山(拔)[括]苍山，南岳储副曰霍山、潜山，西岳佐命曰胏山，北岳佐命曰河逢山、抱犊山，中岳佐命曰少室山、武当山。皆设真君像。殿廊各圃山岳形及得道事迹。崇元殿设灵实天尊像，二夹殿设中茅、小茅君像。观西壖别有小池，中建鸿福殿，〔设〕扶桑大帝、旸谷神王、洞渊龙王像，每岁春秋具祝文祭赛。 
九月，会灵观使陈彭年言：「请本观每月朔开观一日，上元、清明节各三日，中元、下元节各一日。」从之。 
天禧元年十二 
      
月，诏刻五岳帝玉宝，令会灵观使王钦若奉上。以汾阴岁加岳帝号，有册无宝故也。 
仁宗庆历四年七月十二日，诏：「会灵观延真殿已奉安玉皇、玉虚、圣祖及三圣真容，令皇城司不得放入臣僚、皇亲乘骑鞍马，及诸色闲杂人并牵鞍马入殿庭内。」 
皇佑五年正月，会灵观火，寻重修。至六月成，诏名曰集禧。初，观火，即旧址西偏复建一殿，内祠五岳，名曰奉神殿，盖取真宗尝着《奉神述》也。因命知制诰蔡襄重模真宗御书故本，立石于东庑，名曰神藻殿。仍令襄书殿额。又以灵应真君殿为灵福殿，令王洙书额。 
至和元年六月二十三日，诏名斋殿曰洁诚，园曰芳华。 
神宗熙宁二年闰十一月二十三日，诏集禧观神藻殿奉安唐、葛、周三真君，仍取真宗皇帝御集之字，令于天章阁收掌。
 礼 宋会要辑稿 礼五 祠宫观 〔万寿观〕 
      
〔万寿观〕
万寿观。淳熙三年八月八日，诏：万寿观殿宇，令临安府每月检计损动去处修整。二十三日，诏：修整万寿观殿宇，前期奏告告迁。 
十三年四月二十五日，诏：万寿观减副知一人、手分一人、兵级、库子二人、院子二人、军兵一十五人。以司农少卿吴燠议减冗食，下敕令所裁定，故有是命。 
十四年十一月二十日，诏：大行太上皇帝御书介福殿牌，及丁亥本命圣像、万寿观本命相属并星官位牌，撤于本殿内收奉，并住香火。以万寿观太一宫申请：大行太上皇帝升遐，所有本殿崇奉本命星官朝夕香火，合与不合崇奉 下礼部、太常寺勘当，逐处检照礼经及典故别无(核)[该]载，故有是命。 
淳熙十六年二月十四日，万寿观言：「皇帝本命纯福殿见安奉至尊寿皇圣帝丁未本命星官位牌，乞依礼例设置皇帝丁卯本命星官位牌，一处安奉。每遇至尊寿皇(帝)[圣]帝、皇帝本命日，依例用本观道士一十人，就本殿作道场一昼夜，设醮一百二十分位。皇帝圣节亦乞依会庆圣节体例。」从之。 
三月十七日，本观言：「将来安奉高宗皇帝神御附宫崇奉日，及见安奉诸殿神御，遇旦望节序、生忌辰，乞并依景灵宫体例排办。」从之。 
五月五日，本观言：「见权安奉会圣宫及应天启运宫祖宗神御，将来高宗皇帝神御二位赴宫奉安，合添盖殿宇，设置帐座。乞下礼部、太常寺，令临安府添盖。逐处相视得本殿系是东向，其殿北壁别无地段增展。今欲于殿南壁增展，添盖殿宇。临安府打量，并展向南壁，去拆厅库界墙，展套地步，以南接连盖造殿屋、挟殿屋各一间，并拆移殿门三间、廊屋七间，向南一丈四尺盖造。乞令本观俟修盖毕奏告，告迁安奉。以南为上，于北壁空留二位，将来安奉高宗皇帝神御。从之。 
绍(兴)[熙]五年七月十八日，万寿观言：「皇 
      
帝本命纯福殿安奉太上皇帝丁卯相属座并本命星官位牌。今皇帝戊子相属并本命星官位牌乞依此设置，同处安奉，以祝圣寿。及每遇太上皇帝、皇帝本命日，依例用道士一十人，就本殿作道场一昼夜，设醮一百二十分位。皇帝圣节亦乞依崇明圣节体例。」从之。 
庆元二年二月二日，本观言：「将来安奉孝宗皇帝神御祔宫崇奉日，遇旦望节序、生忌辰，乞依诸殿神御体例排办。」从之。 
四日，本观言：「见权安奉会圣宫、应天启运宫祖宗神御，将来孝宗皇帝神御二位赴宫奉安，合添盖殿宇，设置帐座等。乞下礼部、太常寺，令临安府相视添盖施行。一、将来添修殿宇，依自来例奏告告迁，设殿神御权于前正殿内奉安，俟修造毕却行依旧。」并从之。
 礼 宋会要辑稿 礼五 祠宫观 天宁万寿观万寿观：原作「观寿观」，据正文所述改。 
      
天宁万寿观万寿观：原作「观寿观」，据正文所述改。
政和元年八月八日，诏天下崇宁观并改作天宁(观)[万]寿观。 
四年四月二十四日，诏：福州天宁观置道教一藏，以「政和万寿道藏」为额。 
七年二月十三日，诏天下天宁万寿观改作神霄玉清万寿之宫。
 礼 宋会要辑稿 礼五 祠宫观 崇宁寺观接前 
      
崇宁寺观接前
徽宗崇宁二年十月一日，御史中丞石豫言：「伏见宰臣蔡京等以天宁圣节，请天下州军各赐崇宁寺额。此实上广《蓼萧》之泽，共伸《天保》之报，区区小臣，均作是念。伏望特降睿旨，许天下置观，此类寺额，亦乞以崇宁为名。」诏节镇州许置崇宁观，余依崇宁寺已降指挥。 
三年二月八日，诏崇宁寺、观上添入「万寿」二字。 
三月一日，诏崇宁寺、观各给田十顷，以天荒等田拨充。 
四月十九日，知河南府范致虚言：「杭州请以崇宁观为皇帝本命殿，赐名天保殿，仍乞赐御书(碑)[牌]额。乞诸州亦依此，以御书石本颁赐摹勒，泥金揭之殿宇。」从之。 
六月五日，诏：「监司所在州如崇宁观在城内者，每月旦日，许同本州岛官属恭诣烧香。及巡按所至州城，非时亦恭诣本观烧香点检。不系监司所在州军，知、通集官属同诣烧香。」 
四年五月二十五日，诏：诸路人户舍田土顷亩在崇宁寺、观，与免纳役钱。 
十一月七日，敕：应诸路州军崇宁寺、观，所赐田并免税。 
五年四月七日，诏：「诸崇宁万寿观朝拜，并乘马于殿门外上下，带入殿人从不得过三名。入《元符仪制令》。」 
大观四年五月十四日，臣僚言：「崇宁寺、观赐田，并人户愿舍田土，役钱并免，俱为害法。」诏礼部 刷，关户部改正。 
六月十五日，复诏崇宁万寿观官赐田土，并依天庆观例免出役钱。
 礼 宋会要辑稿 礼五 祠宫观 〔宁寿观〕 
      
〔宁寿观〕
宁寿观，系宁寿院。绍兴二十年六月二十七日，诏临安府七宝山三茅堂 
      
赐观额。
 礼 宋会要辑稿 礼五 祠宫观 〔白云昌寿观〕 
</div>
    <div class="pagination">
<a href="宋会要辑稿_page81.html">上一页</a><span>...</span><a href="宋会要辑稿_page77.html">77</a><a href="宋会要辑稿_page78.html">78</a><a href="宋会要辑稿_page79.html">79</a><a href="宋会要辑稿_page80.html">80</a><a href="宋会要辑稿_page81.html">81</a><span class="current-page">82</span><a href="宋会要辑稿_page83.html">83</a><a href="宋会要辑稿_page84.html">84</a><a href="宋会要辑稿_page85.html">85</a><a href="宋会要辑稿_page86.html">86</a><a href="宋会要辑稿_page87.html">87</a><span>...</span><a href="宋会要辑稿_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
