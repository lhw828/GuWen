<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 935 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 935 页/共 1125 页</h1>
    <div class="content">七月二十二日，大理寺言：「依已得指挥，道君太上皇帝本命令检举设狱，今乞从本寺就狱粮历内作料次，经粮审院批勘，下左藏库，每料支钱二十贯，收买设物使用。」从之。

闰四月二十六日，权刑部侍郎王衣言：「大理寺官属，其堂除选人任大理(寺)[司]直、评事，除试法官中等第二等下已有改官法外，余人未有立定改官之法。今乞堂除选(一)人任大理司直、评事，到寺供职二年，通理三考，有举改官人三员，与改合入官。」诏令吏部限三日立法，申尚书省。

八月十二日，诏大理正、断刑、治狱丞共七员窠阙，依旧堂除差人。先是，寺监丞及法寺官堂除差人，以吕颐浩言，依旧法，归吏部注拟，已而无应格之人。至是吏部建请：「大理正、丞资望甚高，异时除授郎官、卿少之选，欲望仍旧堂除。故有是诏。详见吏部。

九月二十六日，诏令

      
大理寺选差使臣一员，充监门官，具姓名申尚书省。仍令内侍省专差内侍官一员，常切在门检察。以本寺言：「本寺合差监门内侍官二员，专一在门守宿，检察出入。今止差到一员，又趁赴朝殿祗应及(专)[传]宣出入。自来备礼到寺，委是虚文。望于枢密院见管使臣内选差有行止谨愿官一员，充监门官，一年一替。」故有是命。
十月五日，诏：「大理寺使臣公吏，应官司及奉使官辄指差者，并从杖一百科罪。仍仰本寺执奏，更不发遣。」从本寺请也。

十一月十七日，大理寺言：「踏逐到承信郎冯熙积充监门官，与内侍官互轮当日宿直几察。乞于本寺赃罚钱内支钱七贯充茶汤钱外，每月别给食钱一十五贯，于本寺公吏请给历内批勘。」从之。

三年六月十八日，诏：「大理寺监门使臣与内侍官一员，并仰每日常切在门检察。遇夜，许分番宿直。其内侍官与免趁赴朝殿祗应及傅宣出入之类。」从大理请也。

七月九日，诏：「大理寺手分狱子，令本寺于外州军差拨，不得更于临安府抽差。其已差过本府手分狱子，候外州军差到日，对替发遣。」

二十二日，诏：「大理寺见破狱子，每人特令户部每月各添支米六。」

十一月十五日，诏：「大理寺职级张昭亮、顾琦、使臣王庆并许依例，不妨参部注授差遣。」昭亮以成忠郎任大理寺左推职级，琦以保义郎任大理寺右推职级，庆以成忠郎为捉事使臣，共有陈乞故也。

      
四年正月八日，诏：「大理寺务要严密，虑有听探语言，漏泄狱情，其本寺许用元丰六年二月右治狱指挥，系公人漏泄狱情，杖一百。及许用大观开封府六曹通用 ，诸左右狱内祗应人谓狱子、行入、座婆、医人之类，但可传达漏泄者皆是。并三人为一保，如通言语漏泄者，情重者杖罪，五百里编管；徒罪配千里牢城，同保人失觉察，各杖八十勒停，永不收叙。即经停而别投名者，许人告条法。仍有告获似此之人，赏钱五十贯。」先因渡江散失，后省记到前项节文，经尚书左右司看详，以上件指挥无元降年月日，全文贴说不行，至是寺官有请，故有是命。其后视为虚文，无复畏惮。至五月二十九日，本寺措置，如请求行用、传达狱情申乞，又立一百贯，以赃罚钱先次充赏。亦从之。

四月十日，刑部言：「大理寺丞刘抡等状，『本寺丞、评事议断刑名有差失者，岁立比较法。去年责罚差失寺丞孙光庭降一官，评事张仲奭送远小监当。切详祖宗以来自有比较法，差失死罪，至满其数，乃该比较。仍须因朝廷问难改正者，方理为数。或因刑部改正，则以名件比折。及所差失死罪徒杖刑名，各以其数多少，递相比折以计，差失死罪，各有差等。及在赦降前者，不理为数。所有比较法：重者止于选人展年改官，京官不得当年对减磨勘，或断绝赏给。若一岁丞、评事差失死罪皆满其数，不以人数，尽行责罚；若皆

      
无差失，即尽无责罚。今来比较法不以(多)[其]数多寡、刑名轻重，又赦降前后，每岁须要丞、评事两员被罚，其罚又比旧日至重。若一岁皆无差失，而偶失出入笞杖刑者，依近法亦须责罚丞、评事两员。若皆失出入数多，亦止责罚丞、评事两员。以三岁论之，(承)[丞]三员尽当降官，评事八员，被罚者几半。况本寺职事繁重，使一岁所断，皆无分毫差失，止得减一年或半年磨勘。依今来比较法，则四岁之劳不足以赏一日之责，委于人情法意未尽。』都省送下刑部，本部看详，昨立到比较法，每岁具两员最多者取旨责罚，不以差失多寡为限。显与比较旧格法意不同，理合别行修立。」从之。
六年五月二十六日，刑部状：「看详先拟立到比较差失最多者，具官职姓名上省，取旨责罚等条法，缘所立条内别无立定每岁差失多寡，该比较之数明文。谓如评事八员为额，内七员别无差失不当，一员稍有差失，责罚亦不能逃。兼(等)[寺]丞四员，分议八员评事案状，即是寺丞所议，比之评事所断，案状倍多，其差失刑名，理宜分别立文。今欲拟立下条：诸大理寺丞、评事断议刑名，每岁于次年正月行下，取会差失名件比较。死罪二人，寺丞三人。或流徒罪六人，刺配同。寺丞八人。失出者二人当一人，以上执议不同建白者非建：原作「巡」，据《建炎以来系年要录》卷一○一改。。具官职、姓名上都省，取旨责罚。右入刑部。今系于本刑条内『比较』字下删去『最多者』字并注文，计一十

      
八字，却添入『死罪二人，寺丞三人。或流徒罪六人，刺配同。寺丞八人。失出者二人当一人，以上执议不同建白者非执、建：原作「干」、「巡」，据《建炎以来系年要录》卷一○一改。。』计三十九字，冲改元修不行。」诏从之。
十六日，大理卿元衮言左断刑等处乞破纸札，户部供在京元破纸数：池表纸九千七百九十八张，大表纸一万二千张，小纸一万三千五百张，黄纸五千四十九张。诏依东京所破纸数减半支给，仍令所属作两次申户部勘支。

七月六日，诏：「大理寺评事今后依格差试中刑法(等)[第]一等上人外，其第二等下人，令刑寺议，申朝廷除授。」旧法：差试中刑法(等)[第]二等上人充，第二等下人系刑寺选议保明，关吏部差注。近年少有试中及格之人，遂试中第三等以下人，亦蒙除授。故有是命。

八月十四日，诏：「大理寺左断刑人吏，依右治狱已得绍兴二年十月五日指挥施行，不许诸处指差。虽画降指挥，亦令执奏。」

十月二十一日，参知政事沈与求言：「亲兄薨求昨任湖州归安县主簿「薨」字疑误，「□求」应为沈与求兄之名。，为本州岛按发不合循旧例令乡书手家人当直等事「等事」下原衍一「等事」，据文义删。，送常州根勘，已结断讫。窃虑奏案上，臣忝执政，恐有司观望。望付刑寺，依公约法施行。」从之。

九月八日，诏：「大理寺推司如遇省台点检，若止系行遣稽违失错，别无取受情弊及出入人罪，所犯情轻，许与赎罚上簿。若杖以下罪，非情轻合行断决，依临安府例，将当行正领人断决外，其余连书人行下本寺，

      
依条施行。」从本寺请也。
十月五日，著作佐郎张九成言：「理官欲计若干人立为定数，凡天下狱案来上，序其先后，轮次看详。凡活几人，并减磨勘。」诏令刑部勘当，申尚书省。

七年五月五日，诏：「大理寺丞勘吏部人吏种永和等公事，行遣迂枉，故作(注)[住]滞，其当行官吏理合惩戒。少卿张汇、正赵公权各特罚铜十斤，丞林悫、都辖张昭亮各降一官，职级推司并令临安府从杖一百科断。」

十五日，诏刑寺：「今后应议刑不同，限次日禀白刑部。若所断未定，则刑部长贰限两日率法寺官赴堂禀决。」中书门下省勘会元丰五年十二月十一日尚书省批下大理寺正杜纯奏：「(讫)[乞]今后本寺断狱，凡有可疑欲禀白者，先委所议及连签官，事大者众官断议官各述己见，共为一状，须要的确指定，不得疑设两端。然后自正以上，尽凿『欲从某议』，后不可从，即各注所见，从长定断。终不能同，先以众议纳刑部，约日禀白；(人)[仍]未可断，则纳尚书省，约日禀决。」十一月二十一日送刑部十一月：按前文言「十二月」，此处不当反为十一月，两处当有一误。，依所申施行。今来刑寺凡有疑案，情法未相当者，不曾遵依上项指挥，次第禀白与决，只行问难，遂致淹延刑禁，故有是命。

六月九日，中书门下省奏：「勘会大理寺狱空，已降诏奖谕。大理寺近缘住(满)[滞]公事，官吏降官罚铜，并与改正。」

八年四月二日，宰执进呈□□议郎周三畏阙处《要录》作「尚书比部员外郎」，按《职官分纪》卷一一，元丰改制后为正七品，则周三畏当为从七品右承议郎或正八品右奉议郎。、右宣教郎周聿除大理寺卿。上曰：「须仁恕老成者为之。宣、

      
政间，作此官者皆观望以成狱事，深可戒也。」
【宋会要】


十二年六月二十六日，臣僚上言：「近 关报，大理寺丞叶庭珪除大理正。庭珪前日为丞，乃治狱之丞，今日为正，实断刑之正。断刑职事与治狱异，祖宗旧制，必以试中人为之。庭珪资历颇深，初无他过，徒以不闲三尺，于格有碍。」诏别与差遣。

十四年九月十四日，宰执进呈大理寺词诉公事，上曰：「此皆官吏 慢所致，可委长贰据所诉亲加审察。如非其人，可与沙汰。又闻狱吏多非旧人，只以诸州人吏充，逐时更替，漏泄狱情，极为不便。盖理寺非州县之比，尤在详察。可密令长贰措置，应人吏须久于执役，不得非时更替。」

十月十一日，宰执进呈刑部侍郎周三畏措置大理寺人吏抽差约束、增添请给等事，上因宣谕曰：「断刑评事，须是尽公，人命所系，岂可容心于其间 可令刑部长贰常切觉察闻奏。」

十七年五月二十日，右承议郎、行大理寺丞陈良(韩)[翰]候今任满日再任，从之，仍诏法寺断刑官自今愿再任者听。

二十年八月五日，诏：「大理寺刑狱所在，与景灵宫、太一宫相近，令临安府择空地移置，如法修盖。旧基拨入景灵宫。」监察御史汤允恭言：「今百司一新，独大理狱湫隘非便，望 有司量加修葺。」乃有是命。

九月一日，诏：「起造大理寺，可一就于所移地段内，量行盖造吏院。

      
自治狱都辖至推司家属，并令就院内居住，严其出入之禁。」从寺丞石邦哲请也。
二十五年十一月二十四日，内降手诏曰：「廷尉为天下平，而年来法寺惟事旬白，探大臣旨意，轻重其罪，致民无所措手足，玩文弄法，莫此为甚。比恐尚尔任情，(函)[亟]罢旧吏。所冀端方之士详核审复，一切以法而不以心，俾无 滥，副朕丁宁之谕。」二十六年十月二日，少卿杨揆请刊手诏，置于本寺，从之。

二十六年正月二十八日，执政进呈刘嵘、何泾、杨邦弼拟除大理寺官。上曰：「理寺都无出身官，正宜参用士人。」于是嵘除大理正，泾、邦弼除大理寺丞。

九月二十七日，上谕宰臣沈该等曰：「大理寺人命所系，近闻吏人多计嘱受赇，深为不便。旧来京师最是棘寺知法，不敢作过。不知今日请给比京师如何 若禄薄，须量增其数，然后可以责其守法。」盖缘重禄有犯，其罪不轻。该等奏：「今日吏禄比京师曾增添。」上曰：「不然。此间物贵，虽已增俸，未必足用。可更令有司相度量增。」已而户部言：「欲据见请十分为率，量增二分。」从之。

十月一日，大理少卿杨揆奏：「检准一司 ，诸刑名疑虑及情法不称并奏裁事，若重密，仍许上殿。乞自今后，遇本司有重密公事，许依前件条制，上殿陈奏。」从之。

二十七年四月二十五日，诏：「六曹寺监正名贴司、大理寺右治狱抽差正名贴司到寺，及补正并及七年，许比换副尉。其应攀引

      
六曹寺监批换去处依此。」先是及三年比换，至是以为太优，故改之。
十月四日，诏：「近累有官员雪诉冤抑，多是元系大理寺勘断。其本寺官观望挟情，已行罢黜，所有旧吏显有妨碍。将大理寺右治狱人吏当出职人日下解罢日：原作「目」，据《要录》卷一七八改。，与注授差遣。其已有差遣人，并限十日前去外州县待阙外，有原系大理寺右治狱人吏，已出职而在行在其它官司充役者准此。」从刑部侍郎徐林等请也。

二十九年四月六日，诏：「大理评事贾选等四人未更外任，并与补外。仍自今虽系试中，必须历任，方得除授。」从侍御史朱倬请也。

三十年四月十八日，诏：「大理寺般押推司请(授)[受]比承勘推司减三分之一，仍展二年，方补副尉。」少卿张运言：「本寺推司系承勘重密公事，所以优支请受，到寺三年，即补副尉。内有般押推司六名，止是抄写文字及赍已勘就案款呈押，难以一例。」故有是命。

二十四日，诏：「大理寺治狱合置检法使臣一员，许本寺踏逐外路州军曾充法司、出职补摄诸州助教名目人充。候到寺满二年，依推法司人吏体例，通理入仕迁补以来至年劳补摄助教及八年以上，与补进武副尉酬赏。」从少卿张运之请也。

五月一日，诏：「刑部进拟案并大理寺右治狱法司(守)[手]分今后遇阙，许刑部并六曹寺监正贴司以上，并大理寺左断刑法司本司贴司以上，各令所属保明无过犯守行止之人，并依三

      
衙人吏条法，春秋附试。候试到合格人姓名，关送所属收补。内进拟案主事遇阙，将本案试到人依名次递迁。」先是，刑寺胥吏有阙，例是长贰临期差官，量试收补，或抽差填阙。至是臣僚有请，从之。
七月十一日，诏：「大理寺官拘催赃罚钱，比附诸州知通拘收无额钱例例：原阙，据《要录》卷一八五补。，每年催到一万贯以上，少卿减一年磨勘，至四年止。干预管库文簿官减半年磨勘，至二年止。不及一万贯，更不推赏。日后措置拘收，并拨纳激赏库，别项桩管。」先是大理寺赃罚钱准绍兴六年指挥，令每旬赴左藏库送纳，而积年所入无几，率皆失陷。大理少卿张运到任，不〔及〕半年间，拘催赃罚钱二十万缗，于是少卿减四年磨勘，干预管库文簿官减二年磨勘，非首尾干预官以钱数纽计推赏，因有是命。

</div>
    <div class="pagination">
<a href="宋会要辑稿_page934.html">上一页</a><span>...</span><a href="宋会要辑稿_page930.html">930</a><a href="宋会要辑稿_page931.html">931</a><a href="宋会要辑稿_page932.html">932</a><a href="宋会要辑稿_page933.html">933</a><a href="宋会要辑稿_page934.html">934</a><span class="current-page">935</span><a href="宋会要辑稿_page936.html">936</a><a href="宋会要辑稿_page937.html">937</a><a href="宋会要辑稿_page938.html">938</a><a href="宋会要辑稿_page939.html">939</a><a href="宋会要辑稿_page940.html">940</a><span>...</span><a href="宋会要辑稿_page936.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
