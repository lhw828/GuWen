<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 238 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 238 页/共 354 页</h1>
    <div class="content">　　谕朕御极以来于满汉人材广开登进之途冀收得人之效是以雍正元年定有满洲亦准考试武场之例今已行之十年未见有宜用绿旗之才况满洲弓马技勇远胜于汉人将来行之日久必至科场前列悉爲满洲之所占而满洲文艺不及汉人又恐考试内场时不免有传递代作等弊似于作养人材之道未有裨益着行停止钦此○乾隆元年议准各省监生有素习骑射愿入武场者准与武生一同乡试其中式者造入武举册内不中者仍归监生原册不准再行改考○二年议准马射步射各少中一矢者不准入内场若马射少中一矢步射合式步射少中一矢马射合式者再试技勇若弓刀石三项皆一等者亦准其合式阙一者不准果有勇力过人技艺出众准一同选入好字号○又议准武乡会试三场卷面号印令监试提调同受卷弥封等官亲用不得假手书吏致滋弊端○又覆准武乡会试每围各以御史一人监试原爲杜弊防奸头二场考试毕所有三场防名册亦按围分造令各围监试御史于防名时各认其考试之人倘有顶冒代倩等弊卽行察究○三年覆准武乡会试选取单好字防好字号者皆作暗记密开姓名移送内帘倘不愼密以致泄露将外场考试官及监试御史交部议处○四年覆准武乡试令提调同监试各官会试令知武举同监试各官将外场考试册带入内场系单好双好字号于本人交卷时将原册所塡马步射技勇逐一询问如举对相符者卽准给签放出有一二项相符者亦准给签放出如与原塡马步射技勇全不相符果系顶冒照例察究○六年覆准武乡会试卷有将字号误印者将承办官照例察叅外其取中之卷于塡榜时察对原册如有合式卷误印单双好字号者卽不准取中若原系单好双好字号误印合式者仍准取中○七年覆准文武准其互试原欲简拔全材但日久弊生夹带传递换卷皆势所必有内帘但凭文取中外帘稽察甚难应将文武乡会互试之例永行停止○又覆准武乡会试外场考试官等当外场校阅马歩射技勇之时若商酌稾案未免妨碍应竢校阅完毕于退食之后再行办理至于单好双好号册皆系密记关系綦重向将本部同御史号册各带入内场察对编号而外场考试官号册并不带入内场但同系外场公定亦应一例察阅嗣后外场考试官号册一幷封固带入内场以重关防○八年奏准监生向照文生之例准入武场一次见在文武互试旣经停止则监生自不准入武场但监生原有区别其由武生捐纳者原系武生出身应不准入文场仍照旧准入武场应试至由廪增附生及俊秀捐纳者槩不准入武场○九年议准外场马射九矢中四歩射九矢中二方爲合式行之已久近于中数已经合式者不复令其再射应将中数合式者亦必令足九矢之数则选取单好双好亦可就中数之多寡以定高下○又覆准各省武乡试考试外场好字号中亦照顺天武乡试之例分别双好单好三场阅文先尽双好次及单好如不足额再于合式卷内选取○又覆准武场分别双单好字号原欲拔取年力强壮之人乃有举子已过中年气力就衰明知必不取中偶尔合式溷入内场爲好字号代作论策是名爲举子而实则枪手嗣后遇有实在年届六十者卽不准其应试以杜溷冒之弊○又覆准武生有捐监生者揆其捐监之情因自顾弓马不能出众文艺或有可观故弃武就文安心肄业以图上进应准其入文场应试不得槩入武场○十二年奏准捐职武生需次未选愿与武乡试者准其应试
　　一武
　　殿试事例顺治二年题准会试之后于十月内举行
　　殿试○又题准会试武举揭晓后由部将
　　殿试策文及考试马歩射弓刀石并传胪各日期拟定具奏
　　殿试之后恭请
　　驾临
　　紫光阁考试第一日先将黄册陈设
　　紫光阁
　　驾临亲阅黄册考试马射第二日考试歩射并开弓舞刀掇石第三日将记名之武举缮名签进呈
　　御览
　　钦定甲第交读卷官塡榜传胪如
　　命王公大臣考试将拟在前列者引
　　见恭候
　　钦定○又题准
　　殿试提调官以本部满汉堂官职名开列读卷官四人以内阁吏戸礼刑工五部都察院通政使司大理寺翰林院詹事府送到各堂官职名开列监试官以都察院送到御史职名掌卷受卷弥封官以内阁翰林院詹事府六科送到各官并本部司官笔帖式职名巡绰官以銮仪衞送到各官职名塡榜官以内阁送到中书并本部司官笔帖式职名印卷官以本部司官笔帖式职名供给官以光禄寺送到各官并本部司官笔帖式职名各拟定开列均密题请
　　旨简用○又题准武进士胪唱行礼毕赞礼官赞举榜本部尚书举榜出至阶下授司官由中路奉至
　　午门前跪设龙亭内行三叩礼銮仪衞校尉舁亭乐部作乐前导至
　　长安右门外张挂
　　赐给武状元盔甲诸武进士随出观榜巡捕营备繖盖仪从送武状元归第次日读卷执事各官及诸武进士在部
　　赐会武燕其状元盔甲及腰刀櫜鞬鞓带鞾袜等项并赏给诸进士银由部具奏行文戸工二部支取传胪燕鸣赞作乐行文乐部光禄寺鸿胪寺豫备其余仪注均与文传胪同
　　一武生童考试事例顺治二年定京衞武童生每年春秋二季由部考试每季取进五十名直隶各省武童照文童例学政三年一考取进多寡无定额○顺治九年题准考武生童卽于考试文生童后踵行无武学处附文学敎官管辖除骑射外敎以武经百将传及孝经四书俾知大义并将各学射圃修葺置备弓矢敎官率武生童较射以饬武备○康熙三年题准京衞武童生照直省例归幷学政考取三年一考共取进百名○十年题准直省考取武生府学额定二十名大州县学额定十有五名中州县学额定十有二名小州县学额定七八名○又覆准直省考取武童均照文童例分别大中小学名数考取造册报部至取中武举之武生取具并无诡冒连名保结若一人冒进两途及见任官子弟并别省之人诡名冒籍匪类滥充顶替者该督抚据实题叅如不题叅将督抚及原出结官交部照例议处○四十三年覆准湖南各府州县熟苖情愿考试文武生童者准以民籍应试入于各该学定额内取进○四十四年覆准湖北湖南各土司情愿考试者准照熟苖生童例一体考试○五十年议准童生籍贯假借者不准应试已入学者褫革如祖父入籍二十年以上及坟墓田宅有据者准其应试○雍正元年覆准八旗汉军及大宛二县武童考试外场时由部将八旗副都统职名开列具题请
　　简一人会顺天学政考试直省武童由督抚提鎭将就近副将叅将游击内选委一人会学政考试奉天武童由将军选委协领一人会府丞考试各将武童内弓马娴熟技勇优长者多行选取学政卽将选取之人考试策论择其优者取进入学○三年覆准京衞武学改爲顺天府武学○四年题准裁顺天武学汉军武生归满洲敎官管辖大宛二县武生归顺天府敎官管辖○五年覆准嗣后武生与文生一例按期督课如有骑射不堪文理荒疎以及品行不端者许该敎官详请学政褫革○又覆准武生歳考如年老不能骑射者卽给予衣顶归州县管辖○七年覆准应试武童骑射合式者用合式号记印面如无合式号记者不准入场其中如有技勇人材可观者用好字号印卷内场考试时先尽好字号择其文理明通者取进如好字号不足额数再于合式卷内取进但旣编设好字号则外场重于内场倘校阅不公滥用印记照考试艺业不实例降一级调用○又议准新进武童新案到学该敎官造册移送同城武职每月定期会同考验弓马如抗不赴考托故规避移学示儆其生事犯法者详请革究如武职无故违误考期致诸生守候者罚俸两月○八年议准武生文艺尚优不能骑射情愿告退者准其告退与文童一例考试○九年覆准武童考试外场时每人给亲供单一纸各令亲书籍贯三代年貌竢取进时再令覆塡亲供验对笔迹至考试内场日将好字号武童与合式武童分别坐号以杜倩代之弊○十年覆准武生歳试照例先考外场将武生马步射技勇人材可观者于卷面钤记好字合式者钤记合式字又次者钤记中等字以凭内场比较等次并于考试外场时令自塡亲供若磨对字迹不符实系顶替倩代卽行褫革咨部除名○又议准文武原属一体新进文童在学肄业旣有限期竢有下案新生爲满其新进武童送营考验者亦照新进文童之例以下案新生到案爲满若旧案武生有情愿力图学习者听其与新案武生一同考校○十一年具奏各省武生举优令该学政出具考语题明送部升入太学准作监生奉
　　旨各省保送优生内若有武生于到部时礼部考试文艺兵部考试骑射卽行具奏请旨○十二年覆准大宛二县武童照文童之例由县审音考试毕发案造册送府丞考试府考发案造册送学政考试其县府原卷合订以备察对如武童内有不经由县府两试学政不得收考○又覆准学政下马卽封门考试先文生次文童将文案发过然后考试武生童先考骑射次考策论○又覆准学政考取武生童骑射该督抚提鎭不得委本籍武职会同考试或同城武职皆系本籍之人卽于附近别府之副将叅将游击内调委一人会同考试○又议准地方官若有不公不法凌辱士子生童等身受其害者准其赴该管上司衙门控告秉公审理如控告属实卽将地方官叅处属虚将该生童等治以诬妄之律倘该上司袒防地方官不卽准理或剖断不公将该上司议处若有豪横之徒逞其私忿聚众罢考胁制官长者审实照例分别首从治罪其逼勒同行罢考之武生褫其衣顶武童记名停其考试如合邑合学同罢考武生全褫衣顶武童全停考试已经惩治之后果能洗心涤虑改过自新该督抚会同学政察实具题请
　　旨倘学政市恩邀誉暗中寝息或将罢考案内之人滥行收考并该督抚通同徇隐以及董率无方不能约束之敎官一幷交部处分至生童罢考之时或有同城武职从中调处寝息其事者罚俸一年○十三年奉
　　旨文武生员名列胶庠各应专心举业娴习技艺以图上进岂可又挂名营伍若已经入伍之兵如有粗知文义愿应考试者原有准入武场一体乡试之例不必又附名学校若以一身而兼顾两途必且互相牵制转致两误嗣后文武生员一槩不许滥收入伍如故违成例一经察出卽将该营将弁该学敎官一幷题叅议处○又奏准八旗汉军敎养兵如有情愿应试者准与武童一例应试○乾隆元年议准武生该学政于歳试时随棚举报优劣一次造册送部仍竢三年任满汇题至科试后不必举报优劣其有抗粮唆讼行止不端者仍许各地方官随时详报大过请革小过分别戒饬○三年议准武生童首重骑射学政会同武职考试原欲其秉公详愼不滋弊窦但营伍旧制副叅游等官籍隶本省者止回避五百里若于考试之时仍以本省武职校射诚恐故旧婣朋彼此相连不免夤缘请托应令各省督抚提鎭于考试时将校射副叅游等官均用别省籍贯之人凡籍隶本省者不得选委○四年覆准各省会同学政校射之武职奉到委文之日加谨关防封门回避该提调官畱心访察不得与本地人士私相往来以及家人兵丁私自出入竢考试旣毕照常办事○五年奏准武生情愿告给衣顶者除笃疾之人照例令该学敎官据实具详准给衣顶外其有以年老告给衣顶者察其入学已经三十年无论衰病与否均爲合例或入学虽不满三十年而其年已及七旬者亦爲合例统令呈明该学敎官察验确实出具印结申详学政卽准给予衣顶不必亲赴学政衙门候验○又覆准武生降爲靑社者如未满十科不准给予衣顶其入学已及三十年及年届七十者虽未满十科亦准给予○又奏准缘事褫革武生除包揽辞讼武断乡曲及一切实系本身重犯于律无可贷者仍永行褫革外其因人连累并本身事犯情有可原及罪在杖一百以内革后能改过自新者均准以原名应童生试曾捐监生者亦许以原名复捐其褫革武举有似此情节愿考试者亦准其一例应童子试以图上进皆令取具里邻甘结报地方官及敎官察明加结申送学政如有隐匿重情防溷滥邀者仍应斥退其应行收考者毋许地方士庶挟嫌告讦○六年奏准武职有将文武生员滥收食粮者罚俸一年○八年覆准武童额进一名准府试取二十名送学政照额选取如有逾数多送者照文童之例许学政裁去不准收考○又覆准武生原以外场爲重若照文生年届七十方准给予衣顶则頺顔白髪之人张弓挟矢万难努力嗣后实在年届六十者虽未满十科亦准给予衣顶○又覆准各省文乡试如五等文生不敷对读卽兼用四等武生对读之后免其录遗准入武场乡试○十年奉
　　旨直省文武生员三年歳考一次若临场不到卽行黜革其游学患病皆取结开报限三月内补考近闻各处士子有任意迁延屡次欠考者此风渐不可长嗣后除无故临防不到卽行黜革外凡系病假生员其上届开报者下届果系游学未归患病未痊该敎官察验确实再行详请展限一竢病痊囘籍卽送补考如欠至三次以外不准展限竟行黜革倘有扶同揑报不行详请展限者该学政严察将敎官叅处以专责成
　　一八旗考试事例原定八旗考文童生文举人由部将领侍衞内大臣大学士尚书都统防军统领职名开列具奏请
　　简四人监试骑射考文进士由部将领侍衞内大臣
　　大学士都统职名开列具奏请
　　简二人监试骑射考笔帖式及繙译童生举人进士由部将领侍衞内大臣职名开列具奏请
　　二人监试骑射均择其能合式者准入内场考试其奉天八旗考文童文生由该将军副都统等验其骑射能合式者送该府丞考试○雍正七年议准八旗考文生员举人进士者于未考骑射之先每旗委叅领一人每叅领下委贤能官一人令其送考本佐领内管领下各委领催一名率领应试之人与委出之叅领等令其识认各旗将所委送考识认叅领等职名同应试名册一幷咨送礼部存案由礼部造册送部传集叅领等察对名册及试骑射入场之时该叅领等亲身识认送考如叅领等本身不到者各罚俸一年领催鞭五十







　　发配
　　一编发顺治十六年题准刑部问拟充军人犯开明籍贯送部照军衞道里表开载衞所附近充军者发二千里边衞充军者发二千五百里边远充军者发三千里极边充军者发四千里烟瘴充军者发烟瘴地方亦四千里如无烟瘴卽以极边爲烟瘴以上充军人犯给传牌一纸劄行顺天府令沿涂府州县差役递解取具收管送部仍移咨该抚取具地方官文结并原发传牌缴部察覈其在外省问拟军犯由巡抚定衞发遣钞录本犯供辞送部若于定衞充发之时恭遇
　　恩赦者咨送刑部援免军犯起解时或于涂中病故卽委官相验果系患病身故并无别情者移咨刑部销案例应佥妻者免其发遣在配所病故者该抚察明病故情由取具该管官印结送部所遗妻室准其囘籍○又定刑部审拟外遣之犯应发宁古塔吉林黑龙江等处安置咨部差役递解○康熙五年题准遣犯应给车移付车驾司拨给罪犯有家口者每六人一车若内有老幼男女病废者卽一二人亦给一车○六年题准军犯配所脱逃拏获之日杖一百折责四十板发原衞充军遇
　　赦免其杖责仍发原衞充军○十一年覆准军犯到配该管官加意防范抚防无令至于饥寒若军犯有单身逃逸者初叅该管官罚俸六月兼辖官罚俸三月限一年缉拏限满不获该管官罚俸一年兼辖官罚俸六月有携妻同逃者初叅将该管官罚俸一年兼辖官罚俸六月限一年缉拏限满不获该管官降一级畱任获日开复兼辖官罚俸一年○又题准军犯中涂脱逃押解官住俸勒限一年督缉限内不获罚俸一年行文各省照案缉拏○二十三年奉
　　旨凡充军流徙犯人于盛暑严寒时发遣在涂苦累嗣后冬十月至正月夏六月停其发遣○又议准军流遣犯未经起解者遇盛暑隆冬仍照例停遣外若已至中涂者初冬十月照常接递至十一月初一日方准停遣竢次年春融起解如抵配所不远本犯情愿前进者将不停遣缘由移咨前涂州县一例接递其从配所逃囘被获者照逃人例解囘原配虽遇盛暑隆冬不准停遣○二十八年覆准永远充军本犯身故无子仅存妻室有欲囘籍察明报部准其各囘原籍○雍正三年奏准充发人犯酌定名数分起解送如案内人犯众多至五名以上者每五名作一起先后解送押解官役严加约束在涂毋致生事扰累地方○又奏准凡充发军犯各计罪人原籍之府属照所限道里远近定衞发配皆不得任意充发致有趋避○四年覆准各省衞所有改爲州县及裁汰归幷州县者嗣后充发军犯卽发于改设归幷之府州县管辖仍注军籍当差以该州县爲专管官该府爲统辖官有脱逃疎纵等事照例叅处○十三年十一月奉
　　旨从前发往各处安置人犯有情罪尚轻而在外已过三年能安静悔过者各该督抚开明所犯情罪具奏请旨○乾隆二年奉
　　旨军流人犯已到配所者向例遇赦不准放囘今特加恩此等人犯内除情罪重大及免死减等实系凶恶强徒外其余因事议遣在配已过三年安静悔过情愿囘籍者令该督抚覈奏请旨准其囘籍○又覆准闽省收到军流人犯令各州县安插如军犯年逾六十不能自食其力拨入养济院按名给以孤贫口粮年未六十已成笃疾者亦准拨给若本犯挟有防资习有艺业者听其各自谋生交地保管辖其少壮军犯实系贫穷又无艺业者初到配所该管官就近酌量安插管束仍按本犯妻室子女每名每日照孤贫给以口粮自到配日爲始以一年爲率所给口粮令该抚于各州县存贮仓谷项下动用报销迨至一年后本犯习于风土不难自食其力且年力强壮尚可使用各州县有驿递之所卽令充当夫役一例给以工食毋许胥役克扣滋扰该管官仍于每月朔日按名防验○七年覆准各直省收到军犯无论有衞无衞均照闽省之例办理其应给口粮各州县有存贮仓谷者照仓谷项下开销无存贮仓谷者于存公项下报销○十年覆准各直省收到军犯除老疾孤贫及充驿站水草等项夫役仍照定例办理外其按里充配之处止照军犯应遣府分转行各该抚于该府所属州县覈明里数均匀拨令充役毋令拥聚一处以致扰累地方○十一年
　　谕自古明罚饬法所以弼教而大辟之外又设有军流之条此卽移郊移遂屛诸寄棘之遗意也朕今歳特沛恩纶将斩绞人犯量加酌减夫大辟人犯情罪较重尚已从寛而军流所犯罪轻转使之远离故土殊堪悯恻其令直省督抚各就所在地方将从前军流人犯内已过十年安分守法别无过犯者分别咨部覈议该部奏请省释其有居住已久自能谋生不愿囘籍者听钦此○十二年覆准贵州各属地方狭隘苖多民少与他省不同充军人犯聚集太众与苖人日相往来所关非细嗣后各省应发贵州军犯径解巡抚衙门就地方情形通融安插他省有苖民杂处之州县亦照此例行○又覆准各省发遣广西军犯统于所属州县内照该犯应配道里远近酌量安置不得拨发土司所属地方致生事端又广西太平府属之宁明州庆远府属之东兰州鎭安府属之天保县归顺州奉议州五处烟瘴极重免其分拨安置○十六年覆准奉天府爲
　　国家畱都根本重地风俗最爲淳朴凡发往军犯聚集兹土大爲风俗之害嗣后军衞道里表内所载顺天等处充军人犯编发奉天安置者悉行停止如有应遣之犯照道里相符之江南山西山东陜西等省分别发遣○十九年覆准军衞道里表内载各省编发附近军犯有直隶河间天津等府边衞有顺天保定等府边远有宣化顺德等府极边有永平府易州
　　畿辅之地外省岂得指爲边远极边嗣后外省编发军犯止照各省应发地方计里充配其编发直隶府州之处永行停止

　　钦定大清防典则例卷一百二十三
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百二十四
　　刑部
　　刑制
　　一刑制顺治元年
　　谕各衙门应责人犯悉遵用鞭责不许用杖○又奏准五刑中死罪居二曰斩曰绞明律分别差等绞斩互用我
　　朝法制罪应死者止用斩刑嗣后丽重典者仍分斩绞按律引拟至以板易鞭尤当酌得其中定以三鞭准一板○三年除割脚筋法○又旧例犯重辟减等者鞭一百贯耳鼻奉
　　防耳鼻在人身最为显著此刑永革除之○四年定五刑之制一曰笞刑自一十至五十每十笞为一等凡五等用小竹板折责每十笞折责四板二十应折责八板者除零责五板三十折责十板四十折责十五板五十折责二十板旗人旗奴犯应笞者以鞭代之不折责二曰杖刑自六十至一百每十杖为一等凡五等用大竹板折责折责之数与笞刑等凡行杖不得过百罪重于杖者枷示应枷者先枷后责三曰徒刑发本省驿递自一年至三年每半年为一等凡五等各依年限应役役满回籍五徒各予以杖徒一年者杖六十徒一年半者杖七十徒二年者杖八十徒二年半者杖九十徒三年者杖一百到配折责四曰流刑安置逺方终身不返分二千里二千五百里三千里为三等三流并杖一百到配折责惟缘坐问流者不杖五曰死刑曰斩曰绞皆有立决监之别五刑之外有迁徙离乡土一千里之外安置曰充军较流为重凡五等曰附近发二千里曰邉卫【初曰沿海今改边衞】发二千五百里曰边逺发三千里曰烟瘴曰极边烟瘴【初曰永逺今改极边】发四千里五军并杖一百到戍所折责曰边外为民发边外安置曰杂犯流罪准徒四年曰杂犯斩绞准徒五年死刑之最重者为凌迟为枭示○又定狱具之图一曰板以竹箆为之大头径二寸小头径一寸五分长五尺五寸重不得过二斤一曰枷以干木为之长三尺径二尺九寸重二十五斤一曰杻以干木为之长一尺六寸厚一寸一曰铁索【即钳也一名链】以铁为之长七尺重五斤一曰镣以铁为之连环重一斤徒罪以上用之命盗重案供辞不实男子用夹棍以梃木三根中梃木长三尺四寸旁木各长三尺上圆径一寸八分下方濶二寸自下而上至六寸于三木四面相合处各凿圆窝径一寸六分深七分妇人供辞不实用桚指以圆木五根为之各长七寸径圆各四分五厘○又定赎锾之法曰纳赎分有力稍有力为二等若军民有力若举人监生生员冠带官犯非奸盗诈伪者若官员革职有余罪及革后别犯流以下罪者并听纳赎受赃者不准有力者每笞一十赎银二钱五分如纳米五斗如纳谷一石以次递加至徒三年赎银十有七两五钱如纳米三十五石如纳谷七十石总徒四年赎银二十两五年赎银二十五两稍有力者笞一十力役一月折银三钱每一等加役十五日折银一钱五分以次递加至徒三年赎银十两八钱总徒四年赎银十有四两四钱五年赎银十有八两曰赎罪若官员正妻若妇人有力及例难的决者每笞一十赎银一钱以次递加至杖一百赎银一两犯徒流者皆折杖计数【如应杖六十徒一年共折杖一百二十是也】诬轻为重者亦如之曰收赎若老幼废疾天文生及妇人犯非奸盗者每笞一十赎银七厘五毫递加至杖一百流三千里赎银四钱五分绞斩赎银五钱二分五厘赎锾递加之法如收赎每笞一十赎银七厘五毫笞五等每一等加银七厘五毫至笞五十赎银三分七厘五毫自杖六十至杖一百亦五等每一等亦如笞罪加法至杖一百赎银七分五厘若徒一年则倍加银七分五厘赎银一钱五分徒五等每一等则以七分五厘折半为三分七厘五毫递加至徒三年赎银三钱若流二千里仍加银七分五厘该银三钱七分五厘流三等每一等亦折半以三分七厘五毫递加至流三千里赎银四钱五分绞斩死罪仍加银七分五厘该赎银五钱二分五厘其赎罪纳赎之数有轻重而加法悉准乎此○又定刺字之法犯逃盗者犯谋故及拒捕杀人者外省死囚决不待时者皆应刺字旗人刺臂奴仆刺面民犯徒罪以上刺面杖罪以下刺臂再犯者亦刺面刺面在鬓之下颊之上刺臂在腕之上肘之下逃犯刺左余犯刺右初犯刺左者再犯累犯刺右初犯刺右者再犯累犯刺左罪名刺左者地名刺右罪名刺右者地名刺左【地名谓遣犯应刺所遣地方者】字方一寸五分画濶一分有半并不得过限立决者狱成即刺监者奉
　　防始刺余犯皆于起解责释之前刺之若官员犯侵盗旗人正身脱逃及准盗论罪与妇人有犯者不论轻重皆免刺○又定死囚禁内监军流以下禁外监其强盗十恶谋故杀及奉
　　特防拏问之犯手足颈各絏三道窃盗鬭殴人命及军流徒犯之情重者手足颈各絏一道情轻各犯及罪止杖笞与妇人犯轻重罪者止絏颈一道老幼废疾者防禁妇人犯罪应禁者别置一室曰女监○八年
　　谕天下罪囚毙于囹圄者何限有死于疾病有死于饥饿有死于刑拷有死于官吏虐害囚徒之阴谋诸如此类未可悉数朕心恻然在良有司济以医药给以口粮非刑有禁陵虐有禁内外交通毒谋阴害有禁督抚廵按时加申饬该道府亲为稽察州县有犯前弊分别防处庶狱囚不至无故枉死用昭朝廷法外之仁钦此○又定刑部司狱司设医生一名医治病囚○十二年定一应流犯皆照律例所定地方发遣其解部流徙者改流尚阳堡○十三年题准凡旗人犯军罪者枷三月流罪枷两月徒罪枷一月仍责以应得鞭数○十六年覆准在京军民人等犯流罪以上及奸盗强盗知情故纵罪囚以卑犯尊衙蠹犯赃等罪仍不准收赎外其犯徒罪以下有力者皆照例分别收赎旗下妇女除犯奸盗逃走等情的决外余亦准赎○十七年奏准縻北虽在属国地方但在边外今后有徒縻北者皆改发宁古塔○十八年议准旗人犯徒一年者枷二十日一年半者枷二十五日二年者枷三十日二年半者枷三十五日三年者枷四十日流二千里者枷五十日二千五百里者枷五十五日三千里者枷六十日军罪枷三月杂犯死罪准徒五年者枷一百五日○又定审问官有擅用匣牀捕获强盗有妄用脑篐毛竹连根大板及竹签烙铁等刑肆行酷虐致毙人命者从重治罪○又定凡反叛案内应流人犯皆流徙宁古塔○康熙元年定凡流徒人将妻室及未分家之子一幷流徙如无妻室者取具该管官印结缴部隐漏者事发议处官员革职后犯杖罪者仍准收赎○又定凡犯人有愿认工赎罪者呈明刑部移咨工部会同将该犯情罪与工程覈对轻重相准奏请工竣之日免罪○又奏准有创设非常刑具肆行苛虐者从重治罪○二年
　　谕流徙人犯有止应将本身发遣者有并及妻子者后欲令其夫妻完聚故令一并发遣但其妻子本系无罪嗣后如反叛重案缘坐干连人犯仍照例遵行外其余流犯身死妻子皆免流徙钦此○六年定认工赎罪之例槩行停止○又定旗人犯罪有力情愿折赎者照民人例折赎○二十年
　　谕凡重案悉归刑部拟罪早完一日牵连者即得早安一日如遇斋戒不能审理亦应前期速结更闻所用枷恐有大小板有厚薄所带铁鎻亦轻重不一发在各门罪犯辄受门军汚秽吓诈此等情弊着稽察严禁钦此○二十一年
　　谕朕以逆冦歼灭海宇荡平躬诣盛京谒
　　陵因而廵行边塞见乌喇地方风气严寒由内地发遣人犯水土不习难以资生念此辈虽干宪典但旣免死原令安全若仍投畀穷荒终归踣毙殊非法外寛宥之初念以后免死人犯皆发尚阳堡者改发辽阳至反叛案内流犯仍发黑龙江当差不必与新兵丁为奴以昭朕轸防矜全之意钦此○二十三年奏准刑罚闗系人命凡审谳用刑务遵定式不得恣行酷虐致滋寃滥○三十七年奉
　　防各监口有刑具曰大镣与匣牀无异又短夹棍止长尺许大枷重百三十斤瓦样重板此皆酷虐之刑着严行禁止○四十一年定内外问刑官滥用夹棍致死人命者照例严行治罪其学政盐院闗差以及佐贰官不许擅用夹棍如有应行刑讯事送问刑衙门审理○雍正三年奏准监禁罪犯分别内外内监以居重囚要犯外监以居见审轻罪再听审之人其女监别作墙垣隔别以杜串通口供之弊○又定各省监狱高筑墙垣以资防范其地势低洼者改造高阜狭隘者酌量寛展其枷示暂羁之处亦必缮治完固该管官不时稽察毋令狱官禁卒任意陵虐弛懈疎防○四年议准嗣后旗人所犯徒罪仍照旧例折枷鞭责完结有犯军流者若系满洲防古亦停议遣若系汉军及内府佐领旗鼓佐领辛者库【即内管领】各官及闲散人等按所犯流罪远近照律定发各省州县地方安置应发边卫边远充军者亦按其所犯照律编发应极边烟瘴者酌发云贵川广地方此等军流人犯内有人材弓马好或祖父阵亡及本身有战功者准免发遣仍照例折枷每一等加十五日○十三年
　　谕嗣后发遣人犯有应发宁古塔等处者皆改发三姓地方给与八姓一千兵丁为奴计一千人足数之后再行请防钦此○乾隆元年奉
　　防黑龙江宁古塔吉林乌喇等处若槩将罪人发遣则该处聚集匪类多人恐本地之人渐染恶习有闗风俗朕意嗣后如满洲有犯法应发遣者仍发黑龙江等处其汉人犯发遣之罪者应改发于各省烟瘴地方着总理事务王大臣会同刑部议奏钦此遵
　　防议准除满洲蒙古汉军有犯发遣者仍照定例发往及旗下家奴应发遣者亦照旧例发往为奴外其民人有犯如强盗免死减等及窝盗三人以上之犯应发遣黑龙江等处者皆令各该督抚覈明该犯妻室改发云南贵州四川广东广西极边烟瘴地方其各项平常发遣人犯情罪较轻酌发云贵川广烟瘴少轻地方交与地方官严行管束○又覆准各省州县所用刑具务皆按定式制造不得用短夹棍及大板重枷仍令该管道府稽察有不遵定式者即行纠防至征比钱粮应用小板轻枷薄以示惩下限完粮即行释放又强盗及十恶谋故杀人等案重犯仍照例用铁锁扭镣各三道其余鬭殴人命以及军流徒罪等犯止用锁扭各一道笞杖人犯止用铁锁有违例滥用者防处○二年
　　谕汉军犯军流等罪者其亲族坟墓尽在京师边方远土风俗顿殊平时不习生计类难存活且与百姓错处不无滋扰仍照例枷责完结钦此○三年议准嗣后内府佐领旗鼓佐领辛者库有犯军流徒罪者照汉军例枷责完结○五年奏准过失杀伤人律应收赎而例内止有收赎过失杀人银数并无过失伤人若干银两之文按过失杀人绞罪收赎银十有二两四钱二分今将收赎过失伤银数其致伤轻重应得罪名合算折银别立一图附诸图之后以便稽考不成伤笞二十赎银三钱五分四厘手足伤笞三十赎银五钱三分二厘他物伤笞四十赎银七钱九厘拔髪方寸以上笞五十赎银八钱八分七厘内损吐血杖入十赎银一两四钱一分九厘折人一齿一指眇一目者杖一百赎银一两七钱七分四厘折人二齿二指者杖六十徒一年赎银三两五钱四分八厘折肋堕胎眇人两目及刃伤者杖八十徒二年赎银五两三钱二分二厘致成废疾者杖一百徒三年赎银七两九分七厘成笃疾者杖一百流三千里赎银十两六钱四分五厘○二十年奉
　　防旗人犯罪充徒例得折鞭枷号者原指常犯而言若告主旗奴则当有别嗣后旗奴告主应问徒罪者着予实徒不准鞭枷完结○又奏准旗奴告主应得徒罪限满之日交与各该本旗照例官卖仍令为奴其价给还原主





　　律纲【凡拟罪条例详见　大清律例全书者兹不复载】
　　一律令顺治元年定问刑衙门准依明律治罪先是
　　国初律令重罪有斩刑轻罪用鞭责至是始有用明律之制○又奏准故明律令当斟酌损益刋定成书俾中外知所遵守○又奏准文官犯罪先下吏部覆议如所坐重大必奏请革职后方送刑部问拟武官隶兵部亦如之在外府州县各官被革应逮问者行该抚按就近提讯具狱报谳法司但于爰书覆覈不得径行句摄○是年奉
　　防法司会同廷臣详绎明律防酌时宜详议允当以便裁定成书颁布天下○二年奉
　　防令修律官防酌满汉条例分别轻重差等彚集进呈○四年律书成名曰大清律集解附例
　　御制序文颁行天下计书十卷共四百五十八条律编为六曰吏律戸律礼律兵律刑律工律总律之大凡别为一编曰名例其目首列律母八字之义曰以以者与实犯同谓如监守贸易官物无异正盗故以枉法论以盗论并除名刺字罪至斩绞并全科曰准准者与实犯有间谓如准枉法准盗论但准其罪不在除名刺字之例罪止杖一百流三千里曰皆皆者不分首从一等科罪谓如监临主守职役同情盗所监守官物并赃论数皆斩之类曰各各者彼此同科此罪谓如各色人匠拨赴内府工作若不亲自应役雇人冒名私自代替及替之人各杖一百之类曰其其者变于先意谓如论八议罪犯先奏请议其犯十恶不用此律之类曰及及者因类而推如彼此皆罪之赃及应禁之物则入官之类曰即即者意尽而复明谓如犯罪事发在逃者众证明白即同狱成之类曰若若者文虽殊而会上意谓如犯罪未老疾事发时老疾以老疾论若在徒年限内老疾者亦如之之类次列五刑之图刑具之图【均详刑制】次曰十恶一谋反谓谋危
　　社稷二谋大逆谓谋毁
　　宗庙
　　山陵及
　　宫阙三谋叛谓谋背本国潜从他国四恶逆谓殴及谋杀祖父母父母夫之祖父母父母杀伯叔父母姑兄姊外祖父母及夫者祖父母父母但谋但殴即坐伯叔以下须据杀讫方入恶逆若谋而未杀自当不睦之条盖恶逆者常赦不原不睦者会赦原宥五不道谓杀一家非死罪三人及支解人若采生造畜蛊毒魔魅六大不敬谓盗大祀
　　神御物
　　乘舆服御物盗及伪造
　　御宝合和
　　御药误不依本方及封题错误若造
　　御膳误犯食禁
　　御幸舟船误不坚固七不孝谓造言咒骂祖父母父母夫之祖父母父母及祖父母父母在别籍异财若奉养有阙八不睦谓谋杀及卖缌麻以上亲殴告夫及大功以上尊长小功尊属九不义部民杀本属知府知州知县军士杀本管指挥千戸百戸吏卒杀本部五品以上官长若杀见受业师及闻夫防匿不举哀若作乐释服从吉及改嫁十内乱谓奸小功以上亲父祖妾及与和者次曰八议一议亲二议故三议功四议贤五议能六议勤七议贵八议宾凡应议者犯罪实封奏
　　闻取
　　防不许擅自句问若奉
　　防推问者开具所犯及应议之状先奏请议议定奏闻取自
　　上裁其犯十恶者不用此律应议者之祖父母父母妻及子孙犯罪亦如之若皇亲国戚及功臣之外祖父母伯叔父母姑兄弟姊妹女壻兄弟之子若四五品官之父母妻及应合袭廕子孙犯罪从有司依律追问议拟奏
　　闻取自
　　上裁其犯十恶反逆缘坐及奸盗杀人受财枉法者不用此律其余亲属奴仆管庄佃甲倚势虐害良民陵犯官府者加常人罪一等止坐犯人不在上请之律若各衙门追问之际占恡不发者并听当该官司实封奏
</div>
    <div class="pagination">
<a href="钦定大清会典则例_page237.html">上一页</a><span>...</span><a href="钦定大清会典则例_page233.html">233</a><a href="钦定大清会典则例_page234.html">234</a><a href="钦定大清会典则例_page235.html">235</a><a href="钦定大清会典则例_page236.html">236</a><a href="钦定大清会典则例_page237.html">237</a><span class="current-page">238</span><a href="钦定大清会典则例_page239.html">239</a><a href="钦定大清会典则例_page240.html">240</a><a href="钦定大清会典则例_page241.html">241</a><a href="钦定大清会典则例_page242.html">242</a><a href="钦定大清会典则例_page243.html">243</a><span>...</span><a href="钦定大清会典则例_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
