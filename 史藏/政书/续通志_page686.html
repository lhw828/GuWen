<!DOCTYPE html>
<html>
<head>
    <meta charset="UTF-8">
    <title>续通志 - 第 686 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 686 页/共 1359 页</h1>
    <div class="content">　　吕蒙正
　　张齐贤
　　贾黄中

　　△李昉

　　李昉字明远深州饶阳人父超晋工部郎中集贤殿直学士 【东都事畧作集贤院学士】 无子以昉为后荫补斋郎选授太子校书汉 
干佑举进士为秘书郎宰相冯道引之与吕端同直宏文馆改左拾遗集贤殿修撰周显德二年宰相李谷征淮南昉为记室世宗览军中章奏 
爱其辞理明自己知为昉所作及见相国寺文英院集乃昉与扈蒙崔颂刘衮窦俨赵逢及昉弟载所题益善昉时而称赏之曰吾久知有此人 
矣师还擢为主客员外郎知制诰集贤殿直学士四年加史馆修撰判馆事是年世宗南征从至高邮会陶谷出使内署书诏填委乃命为屯田 
郎中翰林学士太祖即位加中书舍人建隆三年罢为给事中四年平湖湘受诏祀南岳就命知衡州踰年代归陶谷诬奏昉为所亲求京畿令 
帝怒召吏部尚书张昭面质其事昭老儒气直免冠帝前抗声云谷罔帝帝疑之不释出昉为彰武军行军司马居延州为生业以老三岁当内 
徙昉不愿宰相荐其可大用开宝二年召还复拜中书舍人未几直学士院 【按宋名臣言行录载昉在周朝知开封府人望已归太祖而昉 
独不附王师入京昉又独不朝贬道州司马三岁徙延州别驾在延州为生业以老三岁当徙不愿内徙后二年宰相奏其可大用召判兵部昉 
五辞既至帝劳之昉曰臣前日知事周而已今以事周之心事陛下帝大喜曰宰相不谬荐人与宋史本传异】 三年知贡举五年复知贡举预 
宴大明殿帝见昉坐卢多逊下因问宰相对曰多逊学士昉直殿尔即令真拜学士令居多逊上昉之知贡举也其乡人武济川预选既而奏对 
失次昉坐左迁太常少卿俄判国子监明年复拜中书舍人翰林学士判吏部铨时赵普为多讯所构数以其短闻于帝帝询于昉对曰臣职司 
书诏普之所为非臣所知普寻出镇多逊遂参知政事太宗即位加昉户部侍郎受诏与扈蒙李穆郭贽宋白同修太祖实录从攻太原车驾次 
常山常山即昉之故里因赐羊酒俾召公侯相与宴饮尽欢里中父老及尝与游从者咸预焉七日而罢人以为荣师还拜工部尚书兼承旨太 
平兴国中改文明殿学士时赵普宋琪居相位久求其能继之者宿旧无踰于昉遂命参加政事普出镇昉与琪俱拜平章事加监修国史复时 
政记先进御而后付有司自昉议始也雍熙元年郊祀命昉与琪并为左右仆射昉固辞仍加中书侍郎王师讨幽蓟不利遣使分诣河南东籍 
民为兵凡八丁取一昉等相率奏免帝嘉纳之端拱初布衣翟马周击登闻鼓讼昉居宰相位当北方有事之时不为边备徒知赋诗宴乐属耤 
田礼方毕乃诏学士贾黄中草制罢昉为右仆射且加切责黄中言仆射百僚师长实宰相之任今自工部尚书而迁是职非黜责也若曰文昌 
务简以均劳逸为辞斯为得体帝然之会边警益急诏文武羣臣各进策备御昉又引汉唐故事深以屈己修好弭兵息民为言时论称之淳化 
二年复以本官兼中书侍郎平章事监修国史三年夏旱蝗既雨时昉与张齐贤贾黄中李沆同居宰辅以燮理非材上表待罪帝不之罪四年 
昉以私门连遭忧戚求解机务诏不允遣齐贤等谕旨复起视事后数月罢为右仆射先是帝召张洎草制授昉左仆射罢相洎言昉居燮理之 
任而阴阳乖戾不能决意引退俾居百僚师长之任何以示劝帝览奏乃令罢守本官晋侍中明年昉年七十以特进司空致仕朝会宴乐令缀 
宰相班岁时赐予益厚焉至道元年正月望帝观灯干元楼召昉赐坐于侧酌御罇酒饮之自取果饵以赐帝观京师繁盛指前朝坊巷省署以 
谕近臣令拓为通衢长廊因论晋汉君臣昏闇猜贰枉陷善良时人不聊生虽经营缮其暇及乎昉谓晋汉之事臣所备经何可与圣朝同日而 
语若今日四海清晏民物阜康皆陛下恭勤所致帝曰勤政忧民帝王常事朕不以繁华为乐盖以民安为乐尔因顾侍臣曰李昉事朕两入中 
书未尝有伤人害物之事宜其今日所享如此可谓善人君子矣二年陪祀南郊礼毕入贺因拜舞仆地台史掖之以出卧疾数日薨年七十二 
赠司徒谥文正昉和厚多恕不念旧恶在位小心循谨无赫赫称为文章慕白居易尤浅近易晓好接宾客江南平士大夫归朝者多从之游雅 
厚张洎而薄张佖及昉罢相洎草制深攻诋之而佖朔望必诣昉或谓佖曰李公待君素不厚何数诣之佖曰我为廷尉日李公方秉政未尝一 
有请求此吾所以重之也昉所居有园亭别墅之胜多召故人亲友宴乐其中既致政欲寻洛中九老故事时吏部尚书宋琪年七十九左谏议 
大夫杨徽之年七十五郢州刺史魏丕年七十六太常少卿致仕李运年八十水部郎中朱昂年七十一庐州节度副使武允成年七十九太子 
中允致仕张好问年八十五吴僧赞寍年七十八议将集会蜀寇而罢昉素与卢多逊善待之不疑多逊屡谮昉于帝或以告昉不之信及人相 
太宗言及多逊事昉颇为解释帝曰多逊居常毁卿一钱不直昉始信之帝由此益重昉昉居中书日有求进用者虽知其材可取必正色拒绝 
己用擢用或不足用必和颜温语待之子弟问其故曰用贤人主之事若受其请是市私恩也故峻绝之使恩归于上若不用者既失所望又无 
善辞取怨之道也初起未有子昉母谢方娠指腹谓叔母张曰生男当与叔母为子故昉出继于超昉再相因表其事求赠所生父母官诏赠其 
祖温太子太傅祖母权氏莒国太夫人超太子太师谢氏郑国太夫人昉素病心悸数岁一发发必弥年而后愈盖典诰命三十余年劳役思虑 
所致及居相位益加忧畏 【按长编载昉卒后太宗谓近臣曰昉本以文章进用及居相位自知才微任重无所弥纶但忧愧而已】 子四人 
宗讷宗诲宗谔宗谅宗诲右赞善大夫宗谅主宾客员外郎

　　李宗讷
　　李宗谔
　　李昭述
　　李昭遘

　　 李宗讷

　　宗讷字大辨以荫补太庙斋郎迁第四室长代谒吏部铨拟授秘书省正字帝命擢国子监丞盖帝居藩邸时每有篇咏令昉属和前后数 
百章皆宗讷缮写帝爱其楷丽问知为宗讷所书故有是命雍熙初昉在位相帝欲命宗讷为尚书郎昉恳辞以为非承平故事止改秘书丞厯 
太常博士宗讷颇习典礼淳化中吕端掌礼院引宗讷同判累迁比部郎中咸平六年卒年五十五子昭回召试赐进士第昭逊太子中舍

　　 李宗谔

　　宗谔字昌武七岁能属文耻以父任得官独由乡举第进士授校书郎明年献文自荐迁秘书郎集贤校理同修起居注先是后苑陪宴校 
理官不与京官乘马不得入禁门至是皆因宗谔之请复之遂为故事真宗即位拜起居舍入预重修太祖实录从幸大名迁知制诰判集贤院 
景德二年召为翰林学士是秋将郊命判太常大乐鼓吹二署先是乐工率以年劳迁补至有抱其器而不知声者宗谔素晓音律遂加审定奏 
斥谬滥者五十人因修完器具更署职名条上利病二十事事具乐畧又着乐纂以献命付史馆自是月再肄习焉属契丹遣使来贺承天节诏 
宗谔为馆伴使自郊劳至饮饯皆刊定其仪大中祥符初从封泰山改工部郎中三年知审官院属祀汾阴后土命为经度制置副使同权河中 
府事礼成优拜右谏议大夫尝侍宴玉宸殿帝谓曰闻卿至孝宗族颇多长幼雍睦朕嗣守二圣基业亦如卿之保守门户也又曰翰林清华之 
地前贤扬厯多有故事卿父子为之必周知也宗谔尝着翰林杂记以纪国朝制度明日上之宗谔究心典礼凡创制损益靡不与闻五年以疾 
卒年四十九帝甚悼之谓宰相曰国朝将相家能以声名自立不坠门阀唯昉与曹彬家尔宗谔方期大用不幸短命深可惜也初昉居三馆两 
制之职宗谔不数年皆践其地风流儒雅藏书万卷内行淳至事继母符氏以孝闻二兄早世奉嫂字孤恩礼兼尽与弟宗谅友爱尤至覃恩所 
及必先羣从及殁而己子有未仕者勤接士类无贤不肖恂恂尽礼奖拔后进唯恐不及以是士人皆归仰之宗谔工隶书尝预修续通典大中 
祥符封禅汾阴记诸路图经又作家传谈录并行于世子昭遹昭述昭适

　　 李昭述

　　昭述字仲祖以父荫为秘书省校书郎召试学士院赐进士出身为刑部详覆官累迁秘书丞羣牧制置使曹利用荐为判官郓州牧地侵 
于民者凡数千顷昭述悉复之以太常博士知开封县特迁尚书屯田员外郎开封推官坐尝被曹利用荐出知常州迁为三司度支判官改河 
北转运使江陵屯兵哗言仓粟陈腐欲以动众昭述取以为奉且以饭其僚属众遂定徙湖南潭州戍卒愤监军酷暴欲构乱或指昭述谓曰如 
李公长者何可负其谋遂寝昭述闻之以戒监军监军自是不复为暴比去众遮道罗拜指妻子曰向非公无噍类矣河决澶渊久未塞会契丹 
遣刘六符来乃命昭述城澶州以治堤为名调兵农八万逾旬而就初六符过之真以为堤也及还而城具甚骇愕初置义勇军人情讻讻昭述 
乘疾置日行数舍开谕父老众始安宣抚使表其能除龙图阁直学士之澶州又为枢密直学士陜西都转运使河北始置四路以为真定府路 
安抚使知成德军大水民多流亡籍僧舍积粟为粥糜活饥民数万计改龙图阁学士知秦州谏官御史言昭述庸懦不可负重镇留真定府居 
四年入领三班院以翰林侍读学士知郑州未机知通进银台司判太常寺复领三班累迁尚书右丞卒赠礼部尚书谥恪李氏居京城北崇庆 
里凡七世不异爨至昭述稍自丰殖为族人所望然家法亦不隳

　　 李昭遘

　　昭遘字逢吉宗谔从子也以荫为将作监主薄幼时杨亿尝过其家出拜亿命为赋既成亿曰桂林之下无杂木非虚言也其后荐之召试 
授馆阁校勘改集贤院校理坐失误落秩未几复为盐铁判官初议罢天下职田及公使钱昭遘以为不可三司使姚仲孙恶其异己请诘所以 
兴利之实昭遘争不屈遂罢判官为白波发连使因入奏事仁宗谓曰前所论罢职田等事卿言是也迁直史馆知陜州谏官欧阳修言陜府关 
中要地昭遘无治剧材不宜遣改判三司理欠司徙度支判官使契丹还道除陜西转运使坐家人盗辽人银酒杯降知泽州阳城冶铸铁钱民 
冒山险输矿炭苦其役为奏罢铸钱又言河东铁钱真伪淆杂不可不革后复直史馆知陜州城中旧无井唐武德中刺史长孙操始疏广济渠 
水入城众赖其利昭遘至立庙祠之累迁尚书工部郎中擢天章阁待制知沧州用谏官吴及言复改知陜州徙郑州卒昭遘性和易不忤物能 
守家法

　　△吕蒙正

　　吕蒙正字圣功河南人祖梦奇户部侍郎父龟图起居郎蒙正太平兴国二年擢进士第一授将作监丞通判升州陛辞有旨民事有不便 
者许骑置以闻赐钱二十万代还会征太原召见行在授著作郎直使馆加左拾遗五年亲拜左补阙知制诰初龟图多内宠与妻刘氏不睦并 
蒙正出之颇沦踬窘乏刘誓不复嫁及蒙正登仕迎二亲同堂异室奉养备至龟图旋卒诏起复迁都官郎中入为翰林学士 【按宋史宰辅 
表太平兴国八年载十一月壬申吕蒙正自翰林学士都官员外郎参知政事宰辅编年录亦载蒙正自翰林学士都官员外郎除惟吕文穆公 
神道碑所载与宋史本传同】 擢左谏议大夫参知政事帝谓之曰凡士未达见当世之务戾于理者则怏怏于心及列于位得以献可替否当 
尽其所蕴虽言未必尽中亦当佥议而更之俾协于道朕固不以崇高自恃使人不敢言也蒙正初入朝堂有朝士指之曰此子亦参政耶蒙正 
阳不为闻而过之同列不能平诘其姓名蒙正遽止之曰若一知其姓名则终身不能忘不若无知之为愈也时皆服其量李昉罢相蒙正拜中 
书侍郎兼户部尚书平章事监修国使蒙正质厚宽简有重望以正道自持遇事敢言每论时政有未允者必固称不可帝嘉其无隐赵普开国 
</div>
    <div class="pagination">
<a href="续通志_page685.html">上一页</a><span>...</span><a href="续通志_page681.html">681</a><a href="续通志_page682.html">682</a><a href="续通志_page683.html">683</a><a href="续通志_page684.html">684</a><a href="续通志_page685.html">685</a><span class="current-page">686</span><a href="续通志_page687.html">687</a><a href="续通志_page688.html">688</a><a href="续通志_page689.html">689</a><a href="续通志_page690.html">690</a><a href="续通志_page691.html">691</a><span>...</span><a href="续通志_page687.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
