<!DOCTYPE html>
<html>
<head>
    <meta charset="UTF-8">
    <title>续通志 - 第 88 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 88 页/共 1359 页</h1>
    <div class="content">所杀六月遣使册李干顺为夏国皇帝秋七月耶律达实自金来归冬十月复渡河东还居图噜卜部梁王雅里卒耶律珠拉继之十一月图烈 
为众所杀
　　四年春正月帝趋都统玛古军金人来攻弃营北遁玛古被执玛克实来迎赆马駞羊又率部人防卫至乌尔古德哷勒部以都点检萧伊 
实知北院枢密使事封玛克实为神裕越王特默格降于金二月耶律约苏等谋叛伏诛夏五月金人驱燕民东徙平州张瑴召左企弓等杀之 
仍称保大三年画天祚象朝夕谒事必告而后行六月榜谕燕人复业秋七月金袭平州瑴奔于宋帝既得林牙耶律达实兵归又得阴山室韦 
玛克实兵再谋出兵复收燕云达实林牙九谏不从达实杀伊实及博勒和置南北面官属自立为王率所部西去帝遂率诸军出夹山下渔阳 
岭取天德东胜寍边云内等州南下武州遇金人与战奄遏下水师溃直趋山阴八月国舅详衮萧卜托嘉笔砚祇候察喇降金是月金主阿古 
达死九月建州降于金冬十月纳图噜卜部人额尔克之妻阿克以额尔克为本部节度使扎古雅率众降于金金攻兴中府降之十一月从行 
军乱北护卫太保珠展舍利详衮额布埒等击败之十二月置二总管府
　　五年春正月辛巳党项小呼噜遣人请临其地戊子趋天德过沙漠金兵忽至帝徒步出走近侍进珠帽却之乘张仁贵马得脱至天德己 
丑遇雪无御寒具珠展以貂裘帽进途次绝粮珠展进麨与枣珠展辈惟啮冰雪以济饥过天德将宿民家绐以侦骑其家知之叩马首跪而大 
恸潜宿其家数日嘉其忠遥授以节度使遂趋党项以小呼噜为西南面招讨使总知军事仍赐其子及诸校爵赏有差二月至应州新城东六 
十里为金将完颜罗索等所获八月癸卯至金丙午降封海滨王以疾终年五十四葬于广寍府闾阳县干陵傍天祚帝干统十年 【其元年 
即道宗寿隆七年】 天庆十年保大五年凡二十五年

　　西辽附录 【按辽史天祚帝纪末附载北辽西辽事考耶律淳与雅里达实之立均在天祚未亡之时有君而复君之于名义皆无足取 
惟是天祚既亡而达实尚艰难立国寡母弱子继绪迭承几九十年而后绝亦所以延辽国之一线谨仍旧史附录于后至淳与雅里则无异于 
篡逆之徒且其事又多详天祚纪中故不别者】

　　○耶律达实

　　耶律达实者世号西辽达实字重德太祖之八代孙也通辽汉字善骑射登天庆五年进士第擢翰林应奉寻升承旨辽以翰林为林牙故 
称达实林牙厯泰祥二州刺史辽兴军节度使保大二年金兵日逼天祚播越达实与诸大臣立秦晋王淳为帝淳死复立其妻萧德妃为太后 
以守燕及金兵至萧德妃走天祚天祚诛德妃而责达实曰我在汝何敢立淳达实曰陛下以全国之势不能一拒敌弃国远遁使黎民涂炭即 
立十淳皆太祖子孙岂不胜乞命于他人耶天祚无以答赐酒食赦其罪达实终不自安遂杀萧伊实博勒和自立为王率铁骑二百宵遁北行 
三日过黑水达勒达详衮崇乌鲁献马駞羊若千西至哈屯城驻北庭都护府会威武崇德会蕃新大林紫河駞等七州及大黄室韦德哷勒昂 
吉喇特察察哩约喜布古德尼勒塔喇贵达玛勒默尔吉和卓乌库哩准布博克硕宽唐古呼穆苏希达济勒贝十八部王众得精兵万余置官 
吏立排甲具器仗明年二月甲午以青牛白马祭天地祖宗整旅而西假道回鹘回鹘王毕哩克迎至邸大宴三日献马駞羊愿质子孙为附庸 
送至境外所过敌者胜之降者安之兵行万里归者数国获駞马牛羊财物不可胜计军势日盛至塔什千西域诸国举兵十万号呼喇伞来拒 
战大败之驻军塔什千凡九十日回回国王来降贡方物西至奇尔玛勒羣臣上表劝进遂以乙巳岁二月五日即皇帝位 【辽史乙巳作甲 
辰兹据甲子会纪改】 号噶尔汗复上汉尊号曰天佑皇帝改元延庆册元妃萧氏为昭德皇后自萧额哩埒等四十九人并加祖父封爵有差 
延庆三年班师东归马行二十日得善地遂建立都城号呼逊鄂尔多改延庆为康国元年三月以六院司大王萧额哩埒为兵马都元帅德哷 
勒部前同知枢密院事萧托伦布副之察察哩部图噜耶律雅克为都部署护卫耶律特尔格为都监率七万骑东征以青牛白马祭天树旗以 
誓众行万余里无所得牛马多死勒兵而还达实曰皇天勿顺数也康国十年卒在位二十年庙号德宗子伊哩年幼遗命以皇后权知国事后 
名达布延号感天皇后称制改元咸清在位凡七年子伊哩即位改元绍兴籍民十八岁以上得八万四千五百余户在位十三年卒庙号仁宗 
子幼遗诏以妹博克实宽权国称制改元崇福号承天太后在位十四年仁宗次子珠勒呼即位改元天禧在位三十四年时以秋出猎奈曼王 
库楚哷伏兵擒之而据其位自天祚帝为金所执达实建号沙漠之外凡四世七十六年库楚埒袭辽衣冠尊珠勒呼为太上皇朝夕问起居以 
待终焉珠勒呼死辽乃绝

　　钦定续通志卷四十六

　　●钦定续通志卷四十七　金纪一

　　金纪

　　太祖　　　　太宗

　　○太祖

　　太祖皇帝姓完颜氏讳旻本讳阿古达父世祖讳和哩布母翼简皇后纳喇氏其先出靺鞨氏号勿吉勿吉古肃慎地也勿吉有七部唐初 
有黑水靺鞨粟米靺鞨其五部无闻黑水靺鞨东濒海南接高丽五代时附属契丹其在南者系契丹籍号熟女真其在北者不系契丹籍号生 
女真生女真地有混同江长白山混同江亦名黑龙江所谓白山黑水也始祖讳哈富从高丽来居完颜部布尔罕水之涯部众信服之生子德 
帝乌噜德帝生子安帝巴哈安帝生子献祖绥赫献祖徙居海古勒水耕垦树艺始筑室有栋宇之制自此遂定居于安春水之侧生子昭祖舒 
噜昭祖始立条教约束部众及耀武于青岭白山而势乃寖强辽主官以特哩衮 【按金史世纪载昭祖时尚未有文字不知岁月晦朔年寿 
莫得而考而叙始祖乃云初从高丽来年已六十余其叙明懿皇后亦云部有贤女年六十而未嫁似相矛盾兹节其紧要者补附太祖本纪内 
余槩删不录】 生子景祖乌古鼐景祖稍役属诸部诸部多听命来归辽主以为生女真节度使称都太师自是有官属渐立纪纲据其山川险 
要以计谋不使辽兵入境得知其道里辽主尝欲刻印与之使系籍不从以厚赀易邻铁为甲冑兵势大振时鄂敏水富察部特克绅特布水完 
颜部图们水温特赫部舍音水完颜部相继来附卒年五十四十子世祖和哩布及肃宗颇拉淑穆宗额噜温世祖生康宗乌雅舒及太祖自世 
祖肃宗穆宗康宗相继为节度使削平诸部康宗卒太祖嗣节度使位初辽道宗时有五色云气屡出东方大若二千斛囷仓之状司天孔致和 
窃谓人曰其下当生异人建非常之事咸雍四年戊申七月一日太祖生世祖与拉必玛察战于野鹊水被四创疾困坐太祖于膝抚之曰此儿 
长大吾复何忧太祖举止端重少即善射一日辽使坐府中见太祖手持弓矢使射羣鸟三发皆中辽使矍然曰奇男子也太祖尝宴赫舍哩部 
南望高阜使众射之皆不能至太祖一发过之踰三百二十步后立射碑以志焉太祖尝遇壮士托云乘骏马持枪来刺太祖不及备舅氏和尔 
和驰出其间击托云枪折刺中其马托云仅得免又尝遇敌兵追急独行隘巷中失道追者益急值高岸与人等马一跃而过追者乃还世祖寝 
疾太祖以事如辽统军司将行世祖戒之曰汝速了此事五年未半而归则我犹及见汝也太祖往见和啰木萨噶统军既毕事前世祖没一日 
还至家世祖见太祖来所请事皆如志喜甚执太祖手抱其颈而抚之世祖疾革谓穆宗曰乌雅舒柔善惟此子足了契丹事世祖已擒拉必玛 
察尚据哲克依水肃宗使太祖先取玛察家属康宗至哲克依水围之太祖会军亲获玛察献馘于辽辽命太祖为详衮久之以偏师伐尼玛哈 
部伯赫布尔噶等乃以等通额为乡导沿刷水夜行袭之虏其妻子初温都部巴图杀唐古部巴噶穆宗命太祖伐之乃与乌库哩部兵沿屯水 
过摩琳乡追及巴图于额斯珲山北泺之间杀之萨哈以都统伐埒克们图珲合实图美伐达萨塔萨哈与将佐议或欲先平边地部落城堡或 
欲径攻埒克城议不能决愿得太祖至军中穆宗以甲士七十命太祖将以往们图珲在穆噜密斯罕城下实图美未到土人欲执们图珲以与 
敌使来告急遇太祖于实都甸太祖曰国兵尽在此矣使敌先得志于们图珲后虽种诛之何益乃分甲士四十与之自以三十人诣萨哈军及 
至夜急攻之迟明破其众还攻乌塔城遣普嘉努招卓多卓多乃降穆宗将伐萧哈里募兵得千余人女真兵未尝满千至是太祖勇气百倍曰 
有此甲兵何事不可图也哈里来战与辽兵合因止辽人自为战渤海留守以甲赠太祖太祖不受曰被彼甲而战战胜是因彼成功也穆宗令 
诸部不得擅置信牌驰驿讯事号令自此始一皆自太祖启之康宗七年岁不登民多流莩强者转而为盗罕都等欲重其法太祖曰以财杀人 
不可财者人所致也遂减其法为征偿三倍民间多逋负卖妻子不能偿太祖曰骨肉之爱人心所同愿停三年勿征自是远近归心焉太祖既 
袭位辽使阿息保来曰何以不告丧太祖曰有丧不能吊而乃以为罪乎赫舍哩阿苏既奔辽 【按金史世纪穆宗伐阿苏阿苏奔诉于辽而 
城破遂留于辽自后康宗尝责辽以不遣阿苏太祖又遣实古纳等往索之是阿苏之留辽久矣辽史云天庆四年阿苏来奔金太祖遣人来索 
考天庆五年即金收国元年则天庆四年去穆宗有十余年之远辽史恐有误载】 初辽每岁遣使市名鹰海东青于海上道出境内使者征索 
无艺公私厌苦之康宗尝以不遣阿苏为言稍拒其使者太祖遣宗室实古纳完颜尼楚赫往索阿苏实古纳等还具言辽主骄肆废弛之状于 
是召官僚耆旧以伐辽告之使备冲要建城堡修戎器以听命辽使节度使尼格来问状曰汝等有异志乎 【按辽史载天庆元年辽主渔于 
混同江生女真部长阿古达率其弟乌奇迈等来朝辽主以其跋扈疑有异志大金国志载天庆四年辽主如混同江疑阿古达欲杀之金史载 
穆宗袭节度使位时朝辽主于渔所于太祖本纪不言有朝辽主事至太祖将伐辽辽乃使使以有异志来问状亦非朝辽主而见疑也诸书各 
异附识于此】 太祖曰设险自守又何问哉辽复遣阿息保来诘之太祖曰我小国也事大国不敢废礼大国德泽不施而逋逃是主以此字小 
能无望乎若以阿苏与我请事朝贡苟不获巳岂能束手受制也阿息保还辽人命统军萧托卜嘉调诸军于寍江州太祖闻之使富卦喇复索 
阿苏实观其形势富卦喇还言辽兵多不知其数太祖曰彼初调兵岂能遽集如此复遣华沙布往还言惟四院统军司与寍江州军及渤海八 
百人耳太祖曰果如吾言乃谓诸将佐曰辽人知我将举兵集诸路军拒我必先发制之众皆曰善乃入见宣靖皇后告以伐辽事即奉后率诸 
将出门举觞东向以辽人荒肆不归阿苏并巳用兵之意祷于皇天后土祷毕号令诸部达噜噶部色尔衮来告曰闻举兵伐辽我部谁从太祖 
曰与汝邻境固当从我若畏辽人自往就之九月太祖将攻寍江州督诸路兵会于拉林水得二千五百人以辽之罪申告于天地传梃而誓将 
至辽界先使宗干督士卒夷堑既度遇渤海军来攻左翼众少却辽兵直犯中军会耶律色实坠马辽人前救太祖射救者毙之复射中色实宗 
干与数骑陷辽军中太祖救之免冑战或自旁射太祖太祖还射之一矢而毙谓将士曰尽敌而止众从之勇气百倍辽军大奔相蹂践死者过 
半萨哈在别路使人来贺且请称帝太祖曰一战而胜遂称大号何示人浅也进军寍江州辽统军司以闻时辽主射鹿于庆州遣海州刺史高 
仙寿应援 【按辽主略不介意惟遣一刺史应援此正其致败之由金史失载兹据续通鉴纲目补纂以戒先几之失】 诸军填堑攻城寍江 
人自东门出温特赫额图珲邀击尽殪之十月朔克其城获防御使大药师努阴纵之使招谕辽人铁骊部来送款次拉林城以俘获赐将士召 
渤海梁福额特埒使之伪亡去招谕其乡人曰女真渤海本同一家我兴师伐罪不滥及无辜也使完颜罗索招谕系辽籍女真师还命诸路以 
三百户为穆昆十穆昆为明安十一月辽都统萧嘉哩副都统托卜嘉将步骑十万 【按珠赫店之役金史载十一月辽都统萧嘉哩副都统 
托卜嘉将步骑十万而辽史载十月发契丹奚军三千中京禁兵及上豪二千别选诸路合万余人命都统萧嘉哩副都统托卜嘉将之与金史 
异续通鉴纲目载十一月发契丹奚军二千中京禁兵七千以萧嗣先为都统托卜嘉副之又与辽史异大金国志载发奚契丹兵五千人兵溃 
复召宰相张琳付兵十万分四路悉为女真攻陷又与诸书互异而据续通鉴纲目尤足见轻敌致败之失】 会于鸭子河北太祖自将击之未 
至会夜方就枕若有扶其首者三太祖寤曰神警我也即鸣鼓举燧而行黎明及河辽兵方坏陵道选壮士击走之大军继进遂登岸甲士三千 
七百至者纔三之一俄与敌遇于珠赫店会大风起尘埃蔽天乘风势击之辽兵溃逐至沃棱泺杀获首虏及车马甲兵不可胜计辽人尝言女 
真兵若满万则不可敌至是始满万云斡鲁败辽兵斩托卜嘉富呼等攻宾州富察攻祥州拔之铁骊王和勒博以所部降乌楞古败辽军于咸 
</div>
    <div class="pagination">
<a href="续通志_page87.html">上一页</a><span>...</span><a href="续通志_page83.html">83</a><a href="续通志_page84.html">84</a><a href="续通志_page85.html">85</a><a href="续通志_page86.html">86</a><a href="续通志_page87.html">87</a><span class="current-page">88</span><a href="续通志_page89.html">89</a><a href="续通志_page90.html">90</a><a href="续通志_page91.html">91</a><a href="续通志_page92.html">92</a><a href="续通志_page93.html">93</a><span>...</span><a href="续通志_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
