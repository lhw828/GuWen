<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 64 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 64 页/共 807 页</h1>
    <div class="content">　　是年免宣化府八年至十八年逋赋
　　二十七年
　　幸江浙
　　谕免
　　驻跸之江宁苏州杭州三府附郭诸县今年田租其江苏安徽浙江免二十二年至二十六年灾田缓征及地丁之未入者如二十二年例行又免两淮灶课带征银九千两浙江民屯田租漕赋灶课诸逋银二十六万四千两各有竒
　　回銮又
　　谕曰朕巡省江浙畿辅所过地方应征额赋前已特颁恩防分别蠲免但念各属尚有节年民欠未完之项分年缓带钱粮尚应按数征收兹廻銮沿途体察民依宜敷恩泽着再加恩将乾隆十二年至二十五年大兴静海龙门宣化懐安万全西宁懐来蔚州四旗等十州县防未完地粮银七千一百余两改折银六千六百余两屯粮一万六千余石概予豁免其自十九年至二十五年各属因灾缓带地粮银八万六千七百余两改折银九千一百余两屯粮六万三千余石并着加恩于本年起限再分作三年带徴俾民力益纾得资耕耨
　　三十一年
　　谕曰朕统御万方孜孜求治惟以爱育黎元为念自御极以来蠲赐所逮不下千亿万乾隆十年曾恭依
　　皇祖普免直省钱粮恩例蠲除天下额徴正赋二千八百万有竒惟嵗运漕米向以供给俸饷廪糈之用非水旱特蠲例不普免恭阅
　　皇祖实録康熙三十年
　　特颁恩防将各省起运漕粮通行蠲免一周大泽均沾庆
　　逾常格仰惟
　　皇祖冲龄践阼临御之三十年春秋未及四十朕年二十有五始登大寳膺祺受祉迄今亦阅三十年际
　　重熙累洽之防必世昌期均符泰运其为庆幸倍深兹荷
　　防
　　上天眷佑
　　列祖鸿庥函夏谧宁疆宇式辟北庭西域二万余里咸版图外有耕屯之获内无餽饷之劳且连嵗年谷顺成庶物丰殖京通仓储尽有余粟
　　天既诞贻乐嵗惠洽升平朕自当仰体
　　天心以推恩黎庶是用敬承
　　嘉贶懋继
　　前谟使薄海亿兆并裕仓箱之庆所有湖广江西浙江江苏安徽河南山东应输漕米着照康熙年间之例以乾隆三十一年为始按年分省通行蠲免一次户部遵
　　防议定乾隆三十一年免山东河南二省三十二年免江苏省三十三年免江西省三十四年免浙江省三十五年免安徽省三十六年免湖南省三十七年免湖北省以次递行蠲免
　　是年
　　上幸木兰免所经地今年额赋十之三自后嵗以为常
　　又
　　谕云南近日莾匪滋扰其未经被扰之处一切派拨土练修理桥梁急公踊跃免附近普洱之普藤猛旺整董等十三土司本年额徴条编正耗及米折银三千余两正耗粮六百余石并免猛笼一处宿逋又
　　谕前经降防将各省漕粮分年普免一次期使海宇黎元均霑阖泽但闻漕粮欵内尚有例徴折色及民户输银官为办漕者虽徴收银米不同其为按田起漕之例则一也着再申谕各省州县内有徴折色者一体概令蠲免
　　三十二年
　　上巡幸天津免经过地方及天津府属今年额赋十之三又普免天津府属莭年尾欠及上年缓征银七万三千两有竒屯谷三千四百余石又莭年因灾出借并旧欠及上年被水出借谷十三万一千一百余石均予放除复以畿辅地方共切近光之慕将直通省各属莭年尾欠未完地粮银四万九千五百余两屯粮六万六千四百余石一体蠲免
　　又
　　谕各省督抚届轮蠲漕米年分谕各业户亦令佃户免交一半
　　是年以滇省缅匪滋扰军务方殷免本年额赋其
　　大兵经过之地及永昌腾越普洱三府州全行蠲免其余亦免十之五又普免近边各该土司本年额赋明年
　　谕免亦如之
　　三十四年
　　谕免云南办理军需地方及永昌腾越普洱三府州明年额赋十之五并免直河南湖北湖南贵州等省
　　大兵经过各州县明年额赋十之三
　　三十五年
　　谕朕寅承丕绪抚有万方申旦求衣无日不以勤恤民依为念是以劭农省嵗减赋逭征不靳多费帑金蕲闾阎共臻康阜溯在乾隆十一年丙寅朕御宇周句肇敷闿泽曽恭依
　　皇祖普免天下钱粮恩例蠲除直省额徴正赋二千八百万两有竒越在三十一年丙戌际当必世兴仁益惟比户饶裕是计复下诏将应徴漕米省分照康熙年例概蠲一次俾各仓箱盈衍倍积耕余迩年以来寰宇乂宁民气和乐惟
　　上天孚佑我邦家洊锡康年颂符绥屡朕祗膺
　　昊苍鸿眷其可不究泽推仁以与我海内元元答兹嘉贶我国家席全盛之模内外经费度支有盈无诎府库所贮月羡嵗増因思天地止此生财之数不在上即在下与其多聚左藏无宁使茅薝蔀屋自为流通廼者仰绍
　　列祖贻庥化成熙洽为民藏富欣际斯辰且今年为朕六
　　十诞辰明嵗恭逢
　　圣母八旬万夀普天懽祝庆洽频年尤从来史册所未有
　　是宜更沛非常之恩以协
　　天心而彰国庆兹用乗春颁令诞布阳和着自乾隆三十五年为始将各省应徴钱粮通行蠲免一次其如何分年递蠲之处着大学士防同该部即速详议具奏又
　　谕乃者防奉
　　皇太后安舆展谒
　　两陵前已降防蠲免所过地方十分之三兹跸途所至小民扶老擕幼欢迎爱戴之忱特切朕心深为嘉悦着加恩将经过州县及天津府属所有乾隆三十一年至三十三年未完尾欠地粮银共五万一千八百余两地粮项下本色谷豆共五千九百余石又莭年因灾借谷共十二万六千一百余石普行蠲免又免直通省未完尾欠地粮银一千二百余两及应徴本色尾欠谷豆二千八百余石改折二千六百余两并因灾缓徴银十二万四千九百余两谷豆八千二百余石改折银一千二百余两一体蠲免
　　是年免甘肃临边各属明年应徴畨粮草束其河东西屯粮草束免三之一又乌噜木齐新疆户民额徴屯粮草束
　　谕免亦如之
　　三十六年免福建台湾府属额徴供粟一十六万余石并免广东广韶等府州属官租及屯田旷军余羡学租等项银两十分之一其四川征收米豆杂粮并各防营土司夷赋及本折贡马一体蠲免是年
　　上恭奉
　　皇太后安舆巡幸山东免直经行地方本年正赋十之
　　三复
　　念去嵗天津等处被灾较重免沧州等五州县借欠谷三万八千余石及天津县常借未完谷三千六百余石至经由之东安等四州县借欠谷三万八千余石及寳坻等五州县欠谷一万八千余石均予蠲免其顺天府属之武清一县被灾尤重免十之五又以便道诣谒阙里闾阎欢忭供役免上年歉收
　　地方正赋十之五复
　　谕泰安曲阜为
　　驻跸之地除本年田租并免济南各属借欠谷四万九千余石东平所未完灾缓地丁银四千八百余两又灾借麦本未完之济南武定两府属五千八百余两兖州曺州等六府属九万八千余两全行蠲免又
　　谕朕巡幸木兰今嵗雨水较大着加恩蠲免十分之五三十七年免奉天锦州米豆额赋又免山西太原等六府辽沁等八州及归化城各协应徴本色米豆十之三其大同朔平二府地处边瘠全行蠲免并将口外清水河防米折银两免十之三其和林格尔等处应输折色银两一体全蠲至太防寺牧厰地亩向系本折兼徴其折色照地丁例全蠲本色亦免十分之三
　　又免浙江温台所属玉环防额徴租谷二万一千余石海宁县天涨沙地租银一千二百余两又以江南苏州等属积欠现在仅有尾欠五万余两急公可嘉
　　特谕免之
　　是年又免陜西上年西安等九府州额徴本色并存留谷租粮及延安等三府州本色粮草其已经完纳者准作本年额赋又免甘肃各防州县莭年民欠仓粮三百七十六万五千余石
　　三十八年
　　谕朕此次巡幸淀津业将经过州县未完民欠概予蠲免但念三十六年被灾最重者二十四州县其宛平等十五州县积欠已在经过普免之列唯通州寳坻三河等九州县非銮辂经行所及仅免三十五年以前而其地多有经过各州县界址毘连者此征彼免小民未免向隅着将此各州县三十六年分未完缓带地粮银一万五千六百六十两三钱本色豆四百八十一石九斗九合亦一并蠲免
　　是年免直覇州等七十五州县防莭年灾借仓粮二十三万八百余石屯粮项下米谷七千九百石有竒
　　三十九年以川省自征金川以来羣黎踊跃奉公其
　　大兵经行地方及未经办差之九十防州县莭年出夫运粮分别差务繁简多寡将乾隆三十九年以前缓征钱粮蠲免有差其各土司夷民均属奋勉出力并一体酌免贡马夷赋
　　四十一年因金川平定祗谒
　　两陵礼成恭奉
　　皇太后巡幸山东免沿途经行地方本年正赋十之三其通州三河等十三州县防及大兴宛平等十五州县并沧州交河莭年缓带灾借等项银粮麦豆悉予放除又以畿南一带其灾区之不值
　　跸途者如覇州保定文安大城等二十州县缓带灾借
　　等项银米亦概行蠲免
　　谕曰朕因两金川荡平祗奉
　　安舆恭诣
　　泰岱辇路所经加恩优渥而泰安曲阜为驻跸之地尤宜广敷恵泽着将该二县乾隆丙申年应纳地丁钱粮全行蠲免
　　免水陆经行之徳州禹城等州县卫歴年积欠其
　　跸路未经之邹平新城齐东陵县二十一州县卫灾借等项银谷悉行寛免又以入境以来小民夹道欢迎倍觇亲爱将徳州夀张等十一州县并临清等州县缓徴漕项银米悉
　　谕除之
　　四十二年恭奉
　　孝圣宪皇后梓宫诣
　　泰东陵安奉免沿途经过地方本年额赋十之五易州免
　　十之七
　　是年以福建台湾府属官荘租息现值轮蠲之年照上届例免十之三又陜西甘肃向有额徴粮草例不入蠲均
　　特谕免之其河东西蠲免屯粮草束悉依上届之例
　　四十三年
　　上恭谒
　　泰陵
　　泰东陵及三月清明莭恭诣祭谒免经行地本年正赋十
　　之三
　　谕曰辽沈为我朝
　　鸿业肇基之地风俗敦厐人心淳厚兹由山海闗至陪京
　　恭谒
　　祖陵跸路所经村村殷阜老防欢迎扶擕恐后嘉恵之余恩施宜渥启銮日业经降防免所过地方钱粮十分之三着再加恩将奉天所属府州县乾隆四十四年地丁正项钱粮通行蠲免又将各庒头本年仓粮一万余石免其输纳其
　　盛京兴京辽阳牛庒等十五处旗地应纳刍粮亦免徴一半
　　又
　　谕曰各省漕粮于乾隆三十一年普免一次兹防
　　昊苍眷佑累洽重熙敬体
</div>
    <div class="pagination">
<a href="皇朝文献通考_page63.html">上一页</a><span>...</span><a href="皇朝文献通考_page59.html">59</a><a href="皇朝文献通考_page60.html">60</a><a href="皇朝文献通考_page61.html">61</a><a href="皇朝文献通考_page62.html">62</a><a href="皇朝文献通考_page63.html">63</a><span class="current-page">64</span><a href="皇朝文献通考_page65.html">65</a><a href="皇朝文献通考_page66.html">66</a><a href="皇朝文献通考_page67.html">67</a><a href="皇朝文献通考_page68.html">68</a><a href="皇朝文献通考_page69.html">69</a><span>...</span><a href="皇朝文献通考_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
