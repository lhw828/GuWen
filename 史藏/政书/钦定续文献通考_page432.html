<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 432 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 432 页/共 455 页</h1>
    <div class="content">　　许州【仍金旧】领县五　长社　长葛　郾城　襄城临颍【皆仍金旧】
　　陈州【仍金旧】领县五　宛邱　西华　商水　南项城【皆仍金旧】
　　钧州【仍金旧】领县三　阳翟　新郑【皆仍金旧】宻【金郑州至元二年来属】
　　睢州【仍金旧】领县四　防邑　考城【皆仍金旧】仪封【説见金曹州】柘城【仍金旧】
　　河南府路【宋河南府金金昌府元初复旧名改为路】领县八州一州领四县　洛阳　宜阳【皆仍金旧】永宁【金嵩州】登封　巩　孟津　新安　偃师【皆仍金旧　金旧有沔池县改陜州芝田县废】
　　陜州【仍金旧】领县四　陜　灵寳【皆仍金旧至元八年以虢州之虢略朱阳省入】閺乡【仍金旧】黾池【金沔池县金昌府后升为诏州至元八年复县来属　金旧有湖城县至元二年省入閺乡】
　　南阳府【金南阳县邓州至元八年升为府】领县二州五州领十一县
　　南阳　镇平
　　【臣】等谨按元志南阳县金升为申州又镇平县王氏续考以为金置属申州考金志无之当是元初始置
　　邓州【仍金旧】领县三　穰【金穰城县】内乡【仍金旧】新野【汉县唐废为镇金穰城元初复升为县】
　　唐州【仍金旧】领县一　泌阳【仍金旧　金旧有比阳湖阳桐栢三县至元三年并废】
　　【臣】等谨按元志唐州金改裕州元初复为唐州考金志自有唐州而裕州乃唐州之方城县升置未可混合为一也
　　嵩州【仍金旧至元三年以伊阳县省入】领县一　卢氏【金虢州至元十一年来属　金旧有永宁县改河南府福昌长水二县并废】
　　汝州【仍金旧】领县三　梁【仍金旧至元三年以寳丰县省入】鲁山【仍金旧】郏【金郏城县至元三年废大徳八年复置】
　　裕州【仍金旧】领县三　方城　叶　舞阳【皆仍金旧】
　　汝宁府【金蔡州至元三十年更名升府】领县五州四州领十县　汝阳【仍金旧至元七年以平舆县省入】上蔡　西平　确山　遂平【皆仍金旧】
　　颍州【仍金旧至元二年以汝隂县省入】领县三　太和　沈邱　颍上【皆仍金旧】
　　息州【仍金旧至元三年以新息褒信二县省入】领县二　新蔡　真阳【皆仍金旧】
　　【臣】等谨按汝宁府领州四其光州一州及所属三县详前扬州信阳一州及所属二县详前荆州
　　归徳府【仍金旧】领县四州四州领八县　睢阳【仍金旧】永城【金亳州后升为永州至元二年复县来属】下邑【金兴定中永州至元二年州废来属】宁陵【仍金旧　金旧有虞城砀二县改济宁路谷熟县至元二年省入睢阳】
　　亳州【仍金旧】领县三　谯　鹿邑　城父【皆仍金旧金旧有卫真县省入鹿邑酂县省入永城改归徳府】
　　【臣】等谨按归徳府领州四其徐宿邳三州及所属五县详见徐州
　　襄阳路【宋防阳府至元中改为路】领县六州二州领四县　襄阳【仍宋旧以邓城县省入】南漳　宜城　糓城【皆仍金旧】光化【宋干徳县后升为光化军至元中复县来属】枣阳【宋升为军至元中复县来属】
　　均州【仍宋旧】领县二　武当【仍宋旧】郧【宋郧乡县至元十四年改臣】等谨按襄阳路领州二其房州一州及所属二县详后梁州
　　荆湖北道宣慰司
　　山南江北道肃政亷访司
　　徳安府【府治在荆详见荆州其属州在豫者列后】
　　随州【仍宋旧】领县二　随【仍宋旧】应山【宋徳安府嘉定中改夲州元仍之】
　　【臣】等谨按以上据马氏按古豫州地详列元代中书省及河南江北行省郡县凡为路四府四州一属州二十二县一百有九除济宁徳安两府路治地分见徐荆二州又除信阳光二州及所属五县分见扬荆二州徐邳宿三州及所属五县详见徐州房州一州及所属二县编入梁州外合计实得路三府三属州十六县九十七余如前数
　　明
　　南直　山东　河南　湖广
　　南直属州二县二
　　凤阳府【府治在掦详见扬州其属州在豫者列后】
　　颍州【元汝寜府洪武四年来属】领县二　颍上　太和【皆仍元旧元旧有沈邱县改陈州】
　　亳州【元归徳府洪武初以州治谯县省入寻降为县治九年复升为州　元旧有鹿邑县改归徳府城父县洪武初废】
　　山东布政使司属州一县二
　　兖州府【府治在徐详见徐州其属州在豫者列后】
　　曹州【元中书省正统十年来属】领县二　曹【元济隂县洪武元年省县入州四年降州为县正统十年复置州以县为属】定陶【仍元旧　元旧有城武县改兖州府禹城县改济南府楚邱县洪武初废】
　　河南布政使司府五州一属州八县七十三
　　开封府【宋京师开封府元改汴梁路洪武元年复旧名】领县十七州四州领十三县　祥符　陈留　　通许　太康　尉氏　洧川　鄢陵　扶沟　中牟　阳武　原武封邱　延津　兰阳【皆仍元旧】仪封【元睢州洪武中来属】新
　　郑【元钧州隆庆五年来属　元旧有开封县洪武中省入祥符荥泽县改郑州】陈州【仍元旧洪武初以州治宛邱县省入】领县四　商水　西华项城【皆仍元旧洪武初以南县省入】沈邱【元颍州洪武初废治十年复置来属】许州【仍元旧洪武初以州治长社县省入】领县四　临颍　襄城郾城　长葛【皆仍元旧】
　　禹州【元钧州洪武初以州治阳翟县省入万厯三年避讳改名】领县一　宻【仍元旧　元旧有新郑县改开封府】
　　郑州【仍元旧洪武初以州治管城县省入】领县四　荥阳【仍元旧】荥泽【元汴梁路洪武中来属】河隂　汜水【皆仍元旧】
　　河南府【元河南府路洪武元年改为府】领县十一州一州领二县洛阳　偃师　巩　孟津　宜阳　永宁　新安【皆仍元旧】渑池【元黾池县陜州洪武中来属】登封【仍元旧】嵩【元嵩州洪武二年降县来属】卢氏【元嵩州洪武中州废陜州万厯初来属】
　　陜州【仍元旧洪武元年以州治陜县省入】领县二　灵寳　閺乡【皆仍元旧　元旧有黾池县改河南府】
　　归徳府【仍元旧】领县六州一州领二县　商邱【元睢阳县嘉靖二十四年改】宁陵【仍元旧】鹿邑【元亳州洪武中来属】夏邑【元下邑县洪武初改】永城【仍元旧】虞城【元济寜路洪武二年来属】
　　睢州【元汴梁路洪武初以州治防邑县省入嘉靖二十四年来属】领县二　考城　柘城【皆仍元旧　元旧有仪封县改开封府】
　　汝宁府【仍元旧】领县七州二州领五县　汝阳【仍元旧】真阳【元息州洪武四年省入汝阳治十八年复置】上蔡【仍元旧】新蔡【元息州洪武四年来属】西平　确山　遂平【皆仍元旧】
　　【臣】等谨按汝宁府领信阳光二州及所属五县信阳详前荆州光州详前扬州
　　南阳府【仍元旧】领县六州二州领五县　南阳　镇平【皆仍元旧】唐【洪武三年以故比阳县地置】泌阳【元唐州治洪武十三年州废来属】桐栢【成化十二年升唐县之桐栢镇置】南召【成化十二年升南阳县之南召堡置】邓州【仍元旧洪武中以州治穰县省入】领县三　内乡　新野【皆仍元旧】淅州【成化六年析内乡地置】
　　州【仍元旧洪武初以州治方城县省入】领县二　舞阳　叶【皆仍元旧】
　　汝州【元南阳府洪武初以州治梁县省入成化十二年直布政司】领县四　鲁山　郏【皆仍元旧】寳丰【成化十一年析汝州地置】伊阳【成化十二年以伊闗故县置析嵩及鲁山二县地益之】
　　湖广布政使司府一属州二县七
　　徳安府【府治在荆详见荆州其属州在豫者列后】
　　随州【仍元旧洪武二年以州治随县省入】领县一　应山【仍元旧】
　　襄阳府【元襄阳路明太祖改为府】领县六州一　襄阳　宜城南漳　枣阳　糓城　光化【皆仍元旧】
　　均州【仍元旧洪武二年以州治武当县省入　元旧有郧县改为郧阳府治】
　　【臣】等谨按以上据马氏按古豫州地详列明代南直山东河南湖广郡县凡为府九州一属州十三县八十九除凤阳兖州徳安三府治分见荆豫二州又除信阳一州及所属一县详前荆州光州一州及所属四县详前扬州外合计实得府六属州十一县八十有四余如前数






　　钦定续文献通考卷二百三十四
　　钦定四库全书
　　钦定续文献通考卷二百三十五
　　舆地考
　　古梁州
　　梁州东据华山之阳西距黒水其在天文兼参之宿亦秦之分野又得楚之交宋平孟蜀尽得其地分为利州防州成都潼川四路而陜西路之商州京西路之房州并属其境南渡后乃割商州与金至元以房州河南余属四川陜西二省明仍元旧惟多湖广郧阳一府此宋元明梁州疆域之大略也若其南滇黔之地宋时并没于蛮元宪宗始立云南行省明分云南四川贵州三布政司其地本非禹迹所及但考汉书地里志益州郡滇池有黒水祠黒水为梁州界而滇池有祠是凡滇池毗连之域并应参列梁州此亦马氏邻接附入之意也
　　宋
　　利州路　陜西永兴军路　京西南路　防州路潼川府路　成都府路
　　利州路府三州十三军一县六十三
　　兴元府【唐梁州汉中郡兴元元年更名升府宋因之】领县六　南郑【汉县】城固【汉县唐改唐固寻复旧名】褒城【隋县】西【隋县】三泉【唐县】亷水【绍兴四年析南郑县地置】
　　【臣】等谨按宋志有亷水无三泉盖由三泉自至道二年建为大安军而亷水则南渡后置马氏失载今依志増一县一军三泉原文仍存
　　大安军【説见前】
　　洋州【仍唐旧又为望洋郡】领县三　兴道【晋县后魏改兴势唐复旧名】西乡【晋县西魏改丰宁隋复旧名】真符【唐县】
　　金州【仍唐旧又为安东郡】领县五　西城【汉县后周省隋改金川寻复旧名】平利【唐县】洵阳【汉县后废晋复】汉隂【唐县】石泉【西魏县】
　　【臣】等谨按金州本京西南路南渡后来属马氏列于商州之后未便省览今类登于此又马氏谓南渡后以商州之上津丰阳二县来属考宋志有上津无丰阳而金志上洛县有丰阳镇意始与上津改本州后归金而废为镇欤
　　巴州【仍唐旧又为清化郡】领县五　化城【后周县】恩阳【隋县】曽口【梁县】七盘【唐县】其章【梁县】
　　【臣】等谨按巴州属利州路马氏列于房达渠恭涪泸六州之后未便省览今类登于此又宋志有难江通江而无七盘其章考七盘其章二县并废于熙宁间难江县本属集州通江县本属壁州熙宁间州废来属今仍注明分载
　　壁州【唐武徳四年置熙宁五年废入巴州】领县三　通江【唐县熙宁五年改巴州】白石【西魏县宁五年省入通江】符阳【后周县熙宁五年省入通江】
　　蓬州【仍唐旧又为咸安郡】领县六　蓬池【唐县】良山【唐县】仪陇【梁县】伏虞【隋县】蓬山【唐县熙宁三年省为镇入营山】营山【唐朗池县大中祥符五年改臣】等谨按宋志有相如县注云寳祐六年自兴州来属考相如县初属果州后属蓬州其中间未尝改属兴州此史误也马氏既列于果州故此处不载
　　集州【唐旧州熙宁五年废】领县二　难江【后周县熙宁五年改巴州】清化【隋县熙宁五年省为镇入巴州化成】
　　阆州【仍唐旧又为阆中郡后改安徳军】领县九　阆中【汉县隋改阆内唐复旧名】新井【唐县】晋安【唐县熙宁四年省为镇入西水】新政【唐县】苍溪【隋县】奉国【西魏县】南部【梁县】岐坪【西魏县熙宁四年省为镇入奉国】西水【后周县】
　　鳯州【仍唐旧又为河池郡】领县三　梁泉【后魏县】两当【后魏县】河池【隋县】
　　阶州【唐武州武都郡宋更名郡仍旧】领县二　福津【唐县】将利【后周县】同庆府【唐成州同谷郡寳庆元年更名升府】领县二　同谷【西魏县】栗亭【后唐县】
　　【臣】等谨按鳯阶成三州本秦鳯路南渡后来属马氏列于果晋等州之后未便省览今并类登于此
　　沔州【唐兴州顺政郡开禧三年更名郡仍旧】领县二　顺政【隋县开禧三年更名畧阳本古雍州地以本州故列此】长举【后魏县】
　　文州【仍唐旧又为隂平郡】领县一　曲水【西魏县】
　　龙州【唐改州后改龙州江油郡政和五年复为政州绍兴元年复为龙州】领县二　江油【后魏县】清川【唐县端平三年废】
　　利州【仍唐旧又为益昌郡宋改昌为川】领县五　绵谷【隋县】平蜀【唐允山县干徳三年改熙宁三年省入嘉川】葭萌【隋县】昭化【唐益昌县开寳五年改】嘉川【西魏县】
　　隆庆府【即劔州唐初为始州后改劔州普安郡宋隆兴中更名升府郡仍旧】领县七普安【西魏县】武连【西魏县】隂平【汉隂平道晋改县】梓潼【汉县梁改安寿隋复旧名】临津【隋县熙宁五年省为镇入普安】普成【唐县】劔门【唐县】
　　陜西永兴军路州一县五
　　商州【仍唐旧又为上洛郡绍兴十二年割商秦之半畀金以大散关为界】领县五　上洛【汉县】上津【西魏县绍兴十三年改金州】丰阳【晋县后废后周复绍兴十三年改金州】商洛【隋县】洛南【隋县】
　　京西南路州一县二
　　房州【仍唐旧又为房陵郡】领县二　房陵【汉县后周改光迁唐复旧名】竹山【西魏县】
　　防州路府二州五军三监一县三十四
　　防州【仍唐旧又为云安郡】领县二　奉节【唐县】巫山【隋县本古荆州地以本州故列此　唐旧有云安县升为军大昌县改属大宁监】
　　达州【唐通州通川郡干徳三年改通为达郡仍旧】领县八　通川【隋县】永睦【隋永穆县咸平中改穆为睦】石鼓【梁县熙宁七年废】新兴【西魏县隋废唐复】巴渠【刘宋县隋废唐复】三冈【梁县熙寜六年废】东乡【西魏县】通明【崇宁六年置】
</div>
    <div class="pagination">
<a href="钦定续文献通考_page431.html">上一页</a><span>...</span><a href="钦定续文献通考_page427.html">427</a><a href="钦定续文献通考_page428.html">428</a><a href="钦定续文献通考_page429.html">429</a><a href="钦定续文献通考_page430.html">430</a><a href="钦定续文献通考_page431.html">431</a><span class="current-page">432</span><a href="钦定续文献通考_page433.html">433</a><a href="钦定续文献通考_page434.html">434</a><a href="钦定续文献通考_page435.html">435</a><a href="钦定续文献通考_page436.html">436</a><a href="钦定续文献通考_page437.html">437</a><span>...</span><a href="钦定续文献通考_page433.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
