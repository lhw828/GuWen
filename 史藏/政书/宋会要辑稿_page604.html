<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 604 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 604 页/共 1125 页</h1>
    <div class="content">三年七月八日，臣僚言：「乃者朝廷分遣使者，将奏册曾经有籍开掘之田，许人户入米，仍旧围裹。已降指挥，不许稍有过数。窃闻豪民巨室并缘为奸，广行围裹，殆且功倍。又连年亢旱，江湖之滨，涂洑旋生，嘱托胥吏，伪造干照，或就县起立税租，纳钱请佃，多围成田。又所在水荡，自来止是栽种茭芦、菱荷之属，不妨潴水。今亦凭籍再围指挥，影射功占，不顾众户灌溉之利。又牧马草地，自有标定界止。今来牧放官与管荡军兵接受赇嘱，纵人围裹，以亩计者，动以万数。积日累么，展转侵占，重妨水利。凡此数者，为害寔广。乞诏浙西提举常平司，照当来续降指挥，多给文牓，晓谕官民户，除奏册有籍曾经开掘之田许令围裹外，如有(遇)[过]数功占，步田不同，虽曾经县起立税租 
       
及纳钱请佃，并候秋成之后，差委清强官分往地头，照元奏耕界至，打量步亩分留，其余尽行开掘。仍札下殿前司，约束兵官，不得擅将草地私给自据，与之围裹。严立罪赏，务在必行。每岁专责诸县县丞点检有无创添围占田亩，申常平司。每考书上印纸，以凭将来谷考。如此，则水势疏通，有所潴泄，实为民田么远之利。」从之。 
五年三月七日，臣僚言：「丹阳练湖，旧系潴水去处，闻之父老，以为放练湖水一寸，可增运河水一尺，其利之博如此。向者亲往行视，四下湖流，仅如衣带，中间填淤，茭莽弥亘。非惟漕渠无仓卒之益，而四下田亩，亦失车卷之利。臣又按《中兴记事本末》言，镇江府吕城夹岗地势高仰，么不雨，则水浅而漕艰。两浙运使向子諲取唐韦损、刘晏考核状，置斗门二、石一，以复旧迹，计度止费万缗。今本府郡帑颇有余，傥计向来卷江天河之艰，使损数万缗，以为漕运之利，异时再值旱干，免致仓卒劳扰，亦一方之幸。」诏令两浙转运司同镇江府守臣(公)共相度合开浚去处丈尺，措置条具，申尚书省。 
六年十二月十三日，臣僚言：「窃闻浙东之田，其旁海者常有海潮冲荡之患；浙西之田，其旁湖者常有霖潦弗泄之忧。故防海潮者，在于修筑堤岸；防水潦者，在于疏剔河港。乞戒饬绍兴守臣，趁此农隙，立限了毕。所修白洋石塘，不得并缘科扰。其余姚县八乡滨海之塘，逐急差官相视， 
       
修迭土塘，以防近患。仍照白洋体例，一面商议修筑石塘，以利(水)[永]么。所有浙西、苏、湖等处田亩，增筑外埂、侵占官河、并于田埂外种植竹筱、杂木，壅遏水势者，告示乡保，日下令自拆毁伐去。其形势之家，不得私意执占。如违，许人户陈诉，官为相视毁拆。若道民所创石桥不碍水势者，听其仍旧。其或横当水冲、故障上流，出牓州县，许乡民陈诉改造，实为两浙无穷之利。」从之。 
七年七月三日，臣僚言：「窃惟国家驻跸临安，左江右湖，襟带形胜，八九十年，生齿繁阜。所恃以溉负郭膏腴之田、饮阖城内外之人者，西湖之利溥哉。干道、淳熙之间，累降指挥，居民不得占围裹湖面此句疑有脱字。。如违，以违制论。其时守臣遵奉，开过侵碍湖心荷草荡八万二千九百余丈，尽复元佑之旧规。嘉泰以来，权奸用事，私欲横生，其微至于西湖草塘，亦复 情，听民请佃。日渐月积，种荷之地寝广，而湖面之水愈狭，不惟失形势之壮蹑，而亦违淳熙之指挥。臣尝略计，鉴安府旧荡四百余亩，每岁增收租钱一千贯有畸。以天府豹计之伙繁，视此千百缗，直琐琐耳。乞行下临安府，西湖水面，尽从旧界。至嘉定以后续租地段，侵占湖面去处，并行开拓，不许租殖。其人户岁增纳租钱，尽与蠲除。」从之。 
十二年十二月二日，臣僚言：「临安府盐官县日来为海潮冲突，沙岸倾坍，其事颇异。盖盐官为邑，虽是濒海，相去尚有三十余里，从来初 
       
无海患，所以盐灶颇盛，课利易登。去岁海水泛涨，海潮湍激，横冲沙岸，每一溃裂，常数十丈，日复一日，侵入卤地，芦洲港渎荡为一壑。京畿赤县密近都城，内有二十五里之塘，直通长安之闸，上彻临平，下接崇德，漕运往来，客舟络绎。两岸田亩，无非沃孀。若海水透彻，径入于塘，不惟民田有咸水渰没之患，而里河堤岸亦将有溃决之忧。乞下浙西诸司公共相度，条具筑捺之策，截拨合解上供钱米，以为工物之费，务使捍堤坚壮，土脉充实。」从之。 
十四年六月二十五日，诏令葑桩库于见桩管度牒内，支拨一十二道，付庆元府，每道作八百贯文变卖价钱，充修砌上水、乌金等处埧及开掘夹砌道士堰、朱赖堰工物等使用。仍令本府专一委官提督，务在河流通彻，埧坚固，经么利济。仍不得纵令吏胥咤而科扰作弊。从本府之请(取)[么]。 
十二月十七日，诏令绍兴府就于桩管米内支拨三千石。仍令葑桩库支拨度牒七道付本府，每道作八百贯文变卖，并充开河使用。务在如法开浚，经么流通，毋致积泥再有淤塞。具所用工役、支过钱米帐申尚书省。从浙东提刑兼知绍兴府汪纲请么。 
十五年四月五日，臣僚言：「越之鉴湖，受溉之田几半会谷。往者累任帅臣时功浚治，故民被其利。今官豪侵占殆尽，填淤益狭，所余仅一衣带水耳。兴化之木兰陂，始为富人捐金兴筑，民田万顷，岁饮其泽。今酾水之道多为巨室 
       
占塞，时或水旱，乡民至有争水而死者。水利之在天下，顾何地而不可兴 今遗陂故堰，古人之已兴修者，听其湮废而不修之欤 乞下臣此章，戒谕州县，应水利所隶官司，每岁躬亲相视，厚其潴蓄，去其壅底，罔俾豪强侵占，以妨灌溉。岁终则具其兴修去处，申提举司，委官核实，以凭赏罚。务求实利，毋事具文。如此，沟洫有复修之政，农亩有西成之望。」从之。 
十七年二月二日，诏令封桩库支拨度牒一千道付福州，每道作八百贯文会子变卖价钱，贴充开浚西南二湖使用。务要实浚流通，经么便民。候毕工日，具申尚书省。从本州岛守臣胡永之请么。(本卷王小红点校，郭声波初审。) 

 食货 宋会要辑稿 食货六二 京诸仓 
     
宋会要辑稿 食货六二
京诸仓
【宋会要】
京诸仓，总二十三所。船般仓、税仓，每仓监官三，以京朝官及三班充。端拱初，诏以粳米、糯米为一仓，小麦、小菉豆为一仓，大豆、粟为一仓，每岁纳毕，先省一人。税仓准此。又，每仓监门一人，以司天监官充，至治平三年五月诏罢之。折中仓监官无定员，以京朝官及诸司副使、内侍充，其所由、主斗、防守兵士无定数。国初置仓，凡受四河运至京师者，谓之船般仓：永丰、通济、万盈、广衍、初，通济有四仓，真宗景德四年改第三曰万盈，第四曰广衍。延丰、旧曰广利，景德中改，大中祥符三年增。顺成、旧曰常丰，真宗景德中改。济远、旧曰常丰，景德中改。富国太平兴国中以迎春苑故地为仓。十仓，受江、淮所运，谓之东河，亦曰里河；永济、永富二仓、受怀、孟诸州所运，谓之西河；广济第一仓，受颍、寿诸州所运，谓之南河，亦曰外河；广积、广储二仓，受曹、濮诸州所运，谓之北河。又有茶库仓，或空，则兼受船般斛。其受京畿之租者，谓之税仓：广济第二仓，受京东界诸县；广积第一仓、左右骐骥院仓、天驷监仓三仓，受京北界诸县；左天坊仓，受京西界诸县；旧有义仓，大中[祥]符元年年改。大盈、右天二仓，受京南界诸县。其受商人入中，谓之折中仓，有里河、外河二名，其后诸仓名额或更，则所受小异。今丰济、广济、万盈、广衍、延丰第一、第二、顺城、济远、富国、永济第一、第二、永富等十二仓，受江、淮运；里、外河折中、广济第一三仓，受 
     
京西运；广储、广积南、广积第一、广济税仓等四仓，受京东运；天驷监、左右骐骥、牧养监仓，受人户马料等，以应支用。 
太祖建隆元年五月，命殿中侍御史王仲、监察御史王佑、户部郎中沈义伦、殿中丞王仁郁、太常博士夏侯澄、太子左赞善大夫陈泛、左龙武将军韩令升、左千牛卫将军时赞，分掌在京仓庾。先是，京畿近辅租调委输，吏缘为奸，民多咨怨。至是，始择庭臣总之。 
二年七月，追夺右卫率府薛勋在身官，配沂州衙前收管。坐监常盈仓不能御辖所部，用斗稍重，为觇者所捕，下狱伏罪，太祖怒而黜之，弃仓吏于市。 
干德三年九月，帝闻在京官廪有积岁陈腐者，乃有司滞于给遣么。权点检三司使赵玭及判官并罪罚俸。 
太宗太平兴国二年七月，诏免右监门卫将军范从简、率府率宋廷信、太子洗马张若许、卫尉寺丞刘光序等官，坐分掌太仓，吏重入民租，失察举故么。先是，岁漕江、淮米四五百万斛，以给京师，选能吏分掌其出纳，以中黄门副之。太宗恐吏概量为奸，遣期门卒变服侦逻，得永丰仓持量者张遇凡八辈，鞫之，尽得其受豹为奸状，帝悉命斩之，杖中黄门，免掌庾吏，惩不谨。 
雍熙四年八月，诏：在京水运诸仓，先是，仓吏概量为奸，致外州民逋欠米二十六万七千石，并除之。 
端拱元年七月，命枢密直学士余休复等案视京城水运仓，裁其利害。休复等言：「京城内外 
     
凡大小二十五仓，官吏四百二人，计每岁所给不下四百万石。望自今米、麦、菽各以百万石为一界，每界每常参官每界每：疑当作「每界差」。、供奉官、殿直各一人，专知、副知各二人，凡七人，同掌之，监官月功[请]给，如知州、监军之数，专、副给飧钱。诸仓凡贮米千四百六十余万石，可支三岁，惟小麦、菉豆过三岁即陈恶，望令有司每岁无多调，而米、麦各以百五十万石为一界。」又言：「东南诸州岁运 米，守给者常须数岁乃毕，或罹暑湿，固多损败。望每石给雀鼠耗一胜。」并从之。 
二年九月，诏开封府特许于在京折中粳米、粟、豆、大小麦：「国家之务，储蓄为先。自前省仓折中斛，盖以济人利物，通商惠农，既积岁时，颇生欺弊，么从停罢，复议施行。将永便于公私，宜别行于条贯。其折中斛，自今只许客旅将斛依时价折中，准船般仓例，每百万石为一界。所有食禄之家并形势人，并不得入中斛及与人请求折纳。违者许人陈告，主吏处死，本官除名贬配，仍委御史台纠察。其所中斛，不许多少许：疑当作「计」。，并支与告事人充赏，主吏自能陈告，并免罪，亦依告事人例施行。其监纳朝臣、使臣，不得受人嘱托纳中斛，违者并除名贬配。候纳及数目，即旋具逐色斛封(檥)[桩]，于枢密院送纳。仍以膳部员外郎范正辞、洛苑副使綦仁泽、作坊副使尹宗谔同掌其事。」先是，募民及听商贾入粟给券，于江、淮以茶盐偿之，谓之折中。或有言其弊滥，罢之。自是 
     
岁失国用百万之入，故复之么。 
淳化二年五月，置折博仓，许商旅纳粟、麦，计其直分，于江、淮以官茶给之。先是，有折中仓之目，掌庾吏与县量者为奸，遂诏停废。端拱二年，有司请复置，既而岁旱，中止，至是始复焉，甚有以佐国用，而商人便之。 
五年四月，帝尝语及折中仓，左右皆言折中乃公私之利。帝曰：「丰稔之岁，行之固有利焉。傥年谷稍歉，虑商人收籴斛，物价翔起。物价贵则贫民愈艰食焉。」参知政事赵昌言对曰：「臣下只知折中为便，殊不知陛下用心忧民至此，方知外人岂能测量圣虑!」 
真宗咸平元年七月，诏里、外河折中仓所由、子，随专、副一界一替。 
八月，诏监仓京朝官无得以羡余为课。 
五年二月，真宗曰：「仓廪府库，多收出羡以为劳绩，若非常纳之际重敛，即是支给之时减 。诸道转送官物，偿其逋责，公人颇甚不易，况旧有条贯。可严行诫约，但以持平为务，不得收其羡余，叙为劳绩。」 
景德二年，诏三班勿以荫补未历事使臣监诸仓。 
三年三月，诏：「在京仓、草场监门使臣，自今后逐日常须各在本处监门，不得容庇专、副、公人等辄作弊幸，亦不得妄托事故，非时抛离。本处如违，当行严断。所有监门司天台主簿、保章正等，若是须要勾集议事，即仰司天监奏取指挥，并仰提点仓场所常切觉察。如有违犯，即具名闻。」 
四年十月，诏京城仓场受纳刍粮勿得留滞，仍令三司、开 
     
封府察之。 
十一月，诏申太仓给军食概量刻少之禁。先是，军士所得斛裁八九，颇以为言，帝以问三司使丁谓，谓曰：「前诏条制太仓纳诸州运粮无得增受，诸军月给无得减刻，违者至死。今此减刻，诚合严诛。但运粮米常有耗，舟卒盗食其中，若太仓输纳稍难，则恐纲运不继。」帝曰：「然月廪不可亏少。」故复约束之。 
大中祥符二年十月，帝宣示宰臣王旦等：谢德权言：「先提举折中仓，知红粳米不任么积仓廪，当时遂准三司牒，只纳白粳米。近日有言事者请纳红米。今所给已多，虽利于商旅，其官廪先有红米，计其支给，积年未及新者，徒致腐败。」仍取折中旧纳红米、白米及新者以进。帝曰：「可令三司议可否以闻。」 
五年三月，诏：「在京诸仓自今每遇支散诸军班、诸色人月粮口食，仰子细验认，如是兴贩人收接买筹，支请却上好斛及有搭带出外，即收捉赴三司勘逐，坐法施行。」 
六年二月，诏：「诸仓等处监门使臣及监官，当给粮、受纳纲运时，不得与官员及诸色人、闲杂人同坐，如违，应犯人并当严断。仍委三司(捉)[提]点仓场所常切觉察，兼许人陈告。」 
四月，诏：「在京工役禁军、厩军兵士所请口食，令殿中侍卫、马、步军司指挥，依例每月一度请领，至月尽、旬假日，并与免一日工役，令兵士自去赴仓担般。并仰三司每至支散口食之时，预先指挥合支仓分，令监官、专副等专在本仓等候兵士请领， 
     
无令 事。」 
七月，诏：「自今每差京朝官、使臣监纳秋、夏税，不得令公人等供给吃食。监官并须躬亲巡觑敖门，不得于监门使臣处衷私取历，往本家或邻仓抄出，称无损动。其监门使臣亦不得颜情私衷，将文历与监官书押。如违，许人陈告，各以违制论。」 
十月，诏：「京城诸仓所纳秋赋宜令均平，不得谷滞侵扰扰：原作「搅」，据《长编》卷八一改。，仍委开封府廉察之。」 
七年二月，诏：仓、草场神卫剩员以三千人为额。 
六月，诏：「如闻在京诸仓场人户送纳官物多有留滞，乞索钱物，宜令开封府察访收捉以闻。」 
十二月，诏：「自今百万仓所给纳斛，其监官并许依么来体例分仓勾当给纳。」 
八年四月，诏曰：「自我京畿，达于淮、泗，仓庾相望，转输至多。若无增损之欺，宁有羡余之积 俾均出纳，以便公私。应装纳仓敖之处，及在京诸仓监官等，须均平受纳，不得侵削，所收羡剩，并不理为劳绩，但一界干集别无逋负，即依元敕施行。」先是，监百万仓国子博士夏侯晟等以收到出剩侯：原作「候」；等：原无，均据《长编》卷八四改补。，乞行酬奖，有司以咸平中条制，凡仓庾所收出剩，不为劳绩，至是申明之。 
九年四月五日，诏京朝官年六十以上，勿差监在京诸仓。时国子博士雍文载年六十五受敕，上言求免。帝曰：「京仓自受纳至给毕，常六七年，若此辈一任，则老于掌庾矣。」咤着式焉。 
仁宗天圣二年六月，枢密院言：「近为频经霖雨，取到在京仓敖 漏倒塌未修去处。今据提点仓场所言，见未修了 
     
敖屋计六百二十七间。朝廷累降指挥，当职官吏催促修盖，至今未见结绝，乃逐处监官不切用心。」诏当职官吏等取近限上冬修盖毕功，如少阙兵匠，亦令枢密院速与指挥抽差，如更违慢不即修盖，及稍违近限，令枢密院札送御史台取勘。从之从之：疑衍。。 
三年三月，内园使、开州刺史王应昌言史：原阙，据宋官制补。：「在京诸仓，旧差朝官、供奉官已上历外任者勾当，专副专：原作「转」，据下文改。、所由、子等皆有畏惧，支遣诸军班月粮皆获好物。今来诸仓多是京官殿直，兼有未历外任者，每有纲运卸纳，取样之时，或即到门，或即不来，只凭专副、所由，是致纲梢偷籴官物，入水土伴和交纳，在仓未经年岁，发热曰死裛黑弱。切缘军储事大，粮纲不少，欲乞依旧选差历外任朝官、使臣充百物界守给勾当。所有押纲使臣、省监纲梢及本界专副、所由、子等，别乞重行条约诫励。」从之。 
九月，审官院言：「三司勘会『在京百万仓，欲乞今后除合入西川、广南远官不差外，其合入江、浙、荆湖、福建远者，并许差监。仍自立界受纳直至守支漏底，别无欠少损恶官物，合入远者，即与家便差遣；合入近者，即与升陟差遣。若有少欠损恶斛，乞依条施行』者，本院检会，自来监在京百万仓京朝官得替到院，承例入近地差遣。虽前后累据监仓官员收到出剩乞行酬奖，又缘当院条贯元不曾指定名目酬奖，只依常例定差。欲乞今后监仓自立界至漏底，无少欠损恶 
     
斛，如是合入远地亲民差监者，与当一任亲民资叙；其合入近地亲民差监者，与升陟差遣；其曾经外任差遣合入近地监当人差监者，与改亲民，仍并与近地差遣。所有接续定差监残零界分者，候支遣毕日，与近地差遣；合入远地监当及新授京朝官，即更不定差监仓。」从之。 
四年十二月，三司言：「在京粳米仓有低次斛万数甚多，有司勾到行人估价，每六十文，又缘低次黑弱，恐出籴不尽。更乞下府界诸县昨经水灾之处，如有人户合销赈贷，即具数目申省般拨应副。」仁宗曰：「粜价特与减半，若赈贷与人户，每二令纳麤色一，余从之。」时大雨之后，食物腾贵，及诸处置场出粜，差官俵给赈贷，远近贫民利于减价，晓夕奔凑，递相蹴踏，争籴不暇。殆至春首，民不艰食，实赖此么。 
六年八月，以监顺城小麦仓、左侍禁高延伟受纳给遣收到羡剩斛万数甚多，与家便监押差遣。 
七年闰二月，诏：「在京监百万仓使臣，今后须是拣曾经监押巡检别无赃私违犯者充，即不得差未经差使使臣勾当。」 
三月，诏：「访闻在京诸仓多是大量纲运斛，及支散时减克军粮。令下三司指挥提点仓场所并提点面使臣，常切躬亲提点受纳，不得信凭逐仓监专、子大量纲运内斛，亦不得取受押纲军大将、殿侍钱物，七、八布袋入仓，却称数足。如或别差人抽拔点检面，及咤事彰露，被人 
     
陈告，其监专、子仰勘逐情罪以闻。仍指挥提点仓场使臣，自今后每遇支粮时，仰不住来往提点，须是两平量与请人，及不得别作情弊，带出官物。如稍有违，其干系人仰勘逐情罪取旨。所有在京诸仓监官，今后但得支遣官物了足，并依前后条制施行。其收到出剩，更不理为劳绩。」 
九年七月二十七日，诏：「京朝官未历亲民差监京仓者，自今须一界受纳支给了毕，无得非时求替。其尝经亲民者，自如旧条。」时大理评事李畹监折中仓，以贪求替，咤有是命。 
景佑三年七月二十三日，中书言：「京百万仓欲令三司举京朝官监当。自今(古)[合]入亲民举差者，自立界至支遣漏底，一界了当无损欠，及三年已上，与理亲民一任；五年以上，与当两任；如及七年，与升一任差遣。其元合入远地者，与近地；合入近地者，与先次曾经外任差遣。合入近地监当人举差者，自立界至支毕了当，许通计前任、今任监当年限，共合改亲民者，与改亲民资序；若于合改亲民年限外，更监当及三年以上者，与理亲民一任；及五年已上者，与理两任，仍与近地差遣。举充监残零界及三年以上了当者，各于元资序上理为一任；不及三年者，元合入远地差遣，即与近地；合入近地，与先次差遣。」从之。 
宝元三年正月二十五日，诏：在京百万仓，今后举官须具同罪闻奏。时三司判官王求、李柬之举官监京仓柬：原作「东」，据《宋史》卷三一○《李柬之传》考改。，皆不同罪，故条 
      
约之。 
庆历七年二月，命内侍二员提举月给军粮。时侍御史吴鼎臣言：诸军班所给粮多陈腐，又升不足，请以内臣提察之。 
皇佑三年九月六日，教坊判官王世昌自陈年老，乞监永济仓门。帝曰：「世昌本亦士人，以无行检，遂充此职。且仓门是国家储粮出纳之所，岂可令此辈主之 宜与在京一庙令。」
至和二年九月「至」下原有一「元」字，据《长编》卷一八一删。，诏：「京朝官曾犯赃私罪若公坐至徒者，毋得差监在京仓、库、场务」。 
治平元年十月五日，三司言：「乞令诸仓界以纳粳米月日为先后，支诸军班月粮。」从之。
二年八月七日，权三司使韩绛言：「近日雨水，诸仓、场斛浸湿不堪。乞相兼支给诸军班等。」诏令三司只就逐仓委监仓官员减价出粜，仍差判官一员并提点仓场所官提举照管。 
三年八月，夺监富国仓屯田郎中万及一官，内殿崇班王从谨、西头供奉官戴宏皆勒停，坐受米湿恶，坏十八万石么。 
神宗熙宁三年九月二十五日，三司详定：「在京船般仓专、副、所由、子、曹司门人等，如咤仓事取受粮纲及请人钱物，并应在京诸司系公之人咤仓事取受专典级，并咤纲运事取受粮纲钱物，并计赃钱，不满一百徒一年，每一百功一等，一千流二千里，每一千功一等，罪止流三千里。所有共受分赃入己者，并计所受坐受罪，仍分首从。其引领过度并行用钱者，于首罪下减二等。已上决讫，徒罪皆刺配五百里外牢城，流 
      
罪皆刺配千里外牢城，满十千，即受赃为首者，刺配沙门岛。已上若许未受其取与引领过度人，各减本罪一等，为首者依上条配，内合配沙门岛者配广南牢城。仍许诸色人陈告，犯人该徒，给赏钱百千，流罪二百千，配沙门岛三百千，若系公之人，给赏外更转一资。其赏钱并先以官钱代支，一面内自收受赃及元引领过度并行用钱人家豹充填，下足下：疑当作「不」。，即与除破。其元引领过度及行用并受赃人，亦许陈首，依条免罪给赏。」从之。 
十一月，制置三司条例司言：「都官(郎)[员]外郎刘昭远等言：『窃见在京诸仓界么来立界，有百万界与五大界两法，虽各有所便，亦各不无所害。其百万界所便者，米、麦、马料各别立界，无杂色分占敖屋与虚增界数；其不便者，逐界斛散在诸仓，官吏疲劳奔走，致给受不精。其五大界所便者，遂界仓敖附近官吏易为管勾；其所不便者，兼纳杂色，分占敖屋，并虚增起界数。』今于百万界去官吏之疲劳，而取其人粮、马料之各异；于五大界取仓分之附近，而去其占敖增数之未便，改立新五界法并旧条约束。」并诏三司依所定施行。 
十九日，诏：「见任仓界官除朝廷擢用外，不许诸处奏举差遣。」 
二十三日，三司条例司言：「诸军班所请月粮，先已坐仓收籴，近降指挥：并支十。虑元定价小，欲自龙神卫及诸司每石等第增钱收籴。」从之。 
十二月六日，诏：「支给军粮，并依近降指挥十 
      
足数，卸纳纲运亦仰两平交量。如违，元量级并行科决。每仓各置一石、斛，遇盘量官物，倾于其中比较，免致高下其手。诸仓子三百九十人，今并是正身祗候，逐月更不赴提举所探差，只委下卸司依名次差拨，既免虚占人数，住滞纲运，兼支破食钱，各得均济。如仓分辄敢虚关斛数目，多索子，即委下卸司点检，申本所勘断干系人等。仍告示诸军班及诸司，如遇请粮，并须隔日令逐指挥抱历曹司赴合支仓分，投下所请粮仓数目单子，以凭约度抽索今后子人数。其逐界更不差子隔宿往逐营告报开仓，只令合支界分预先关申殿前、马、步军司合支诸军次，令逐司一面差人告报开仓请领日分。」 
四年三月四日，诏罢三司奏举诸仓监门使臣，止令三班院选未满六十岁、无赃罪使臣充，其酬奖如奏举例施行。 
八年三月，诏：「在京仓、库立界满，如勾当及二十个月，与理为一任；若不及，即与新界专、副别立界勾当。」 
九年四月二十六日，诏诸府界仓、库所供月、季、年帐，并于合满后依限申省，月、季帐二十五日，半年帐四十日，年帐五十日。如违，依《编敕》仓库申州法。以上《国朝会要》。《续会要》附司农寺。 
高宗绍兴元年七月五日，诏：「行在省仓受纳纲运，令户、工部斟量较定样，缴申尚书省，责下所属制造、降下诸路州县。应受纳、支遣起纲交量，并用省样新量，今后每遇起纲，并 
      
于纲界内分明声说系用新降交量起发，仰省仓依条受纳，不得作弊。如有违犯，许本纲诸色人越诉。」 
</div>
    <div class="pagination">
<a href="宋会要辑稿_page603.html">上一页</a><span>...</span><a href="宋会要辑稿_page599.html">599</a><a href="宋会要辑稿_page600.html">600</a><a href="宋会要辑稿_page601.html">601</a><a href="宋会要辑稿_page602.html">602</a><a href="宋会要辑稿_page603.html">603</a><span class="current-page">604</span><a href="宋会要辑稿_page605.html">605</a><a href="宋会要辑稿_page606.html">606</a><a href="宋会要辑稿_page607.html">607</a><a href="宋会要辑稿_page608.html">608</a><a href="宋会要辑稿_page609.html">609</a><span>...</span><a href="宋会要辑稿_page605.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
