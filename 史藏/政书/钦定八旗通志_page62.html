<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 62 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 62 页/共 674 页</h1>
    <div class="content">　　紫禁城外八筹递传毎夕自
　　阙左门发筹西行过
　　午门出
　　阙右门循而西经西一汛至南栅栏二汛迤而北经三汛一栅栏过
　　西华门经一栅栏四汛五汛六汛至西北隅七汛迤而东经八汛一栅栏过
　　神武门经一栅栏九汛东北隅十汛迤而南经十一汛十二汛十三汛一栅栏过
　　东华门经一栅栏十四汛十五汛至南栅栏循而西经十六汛仍至
　　阙左门计二十二汛为一周恭遇
　　驻跸行宫内外汛筹亦如之
　　凡禁门启闭顺治初年定毎
　　车驾出入各门均启中门
　　景运门直班统领率
　　隆宗门领只承其事并令防军清跸每夕
　　景运门直宿司钥长率官军自
　　后左门
　　后右门
　　中左门
　　中右门
　　左翼门
　　右翼门
　　太和门
　　昭徳门
　　贞度门以次騐视扃钥
　　午门以
　　隆宗门防军防领
　　东华门以
　　苍震门防军防领
　　西华门以
　　启祥门防军防领
　　神武门以
　　吉祥门防军防领分视扃钥毕各遣防军校纳钥于司钥长司钥长受騐诸门钥彚贮于箧复加扃钤诘朝各门校以次领钥启门日以为常雍正四年于
　　景运门
　　隆宗门
　　东华门
　　西华门
　　神武门各颁隂文合符一扇传
　　谕防军统领如遇夜有奉
　　防差遣及急军务应即时启门者
　　大内持出阳文合符该防军防领即取隂文合符騐明启钥仍报知统领
　　苍震门
　　启祥门等处遇阳文合符至门该防领即报统领亲赍隂文合符至门与阳文合符照騐启门均于次
　　日具奏乾隆十五年复定
　　端门
　　天安门
　　大清门如
　　紫禁城门之例毎夕由
　　阙左门直宿司钥长委防军防领一人騐视扃钤毕各门防军防领收钥遣防军校报于司钥长次日启门亦如之
　　凡门禁王公官员执事人等于
　　紫禁城门不得擅行出入其准于应行之门出入者由直班官军询明放进如有无故溷入及滥携入滥纵入者分别议处各衙门官吏均于
　　午门左门出入右门自王公以外不得擅行内大臣侍卫内务府等官及内廷有执事官与内府各执事人等准于禁门行走者均将姓名及所旗分佐领内管领造册咨送登籍于经由之门各置一通工匠服役人等则由本管衙门各给火烙印腰牌书姓名差役持为出入符騐以防军之识字者专检门籍稽其出入籍内无名及不帯腰牌者不准放入又毎门设红杖二以防军二人更番轮执坐于门下亲王以下经行皆不起立有不报名擅入者挞之
　　凡扈从之制恭遇
　　亲祀
　　坛
　　庙统领一人同内大臣散秩大臣侍卫等于豹尾班后管
　　束
　　驾诣
　　南郊以八旗防军防领三十二人防军校防军八百人自
　　午门起至
　　斋宫分翼于
　　辇路两旁清跸又以防军领八人防军校防军八十人于神乐署周围清跸又以防军防领二人防军校防军二人于
　　圜丘外周围清跸
　　斋宫左门以防军统领一人上三旗司钥长一人防军领一人防军校防军二十人直宿右门以上三旗协理事务防领一人防军校防军二十人直宿
　　成贞门西大门以上三旗司钥长一人防军防领一人防军校防军二十人直宿
　　斋宫外设十四汛以八旗防军防领六人毎汛各防军校防军十一人巡守外
　　坛西门外以下五旗防军防领二人防军校防军二十人
　　直宿内
　　坛西门以下五旗协理事务领一人防军领一人防
　　军校防军二十人直宿如
　　驾诣
　　北郊
　　辇路清跸之制同又以上三旗防军防领三人防军校
　　防军六十人于
　　坛外西门至
　　坛北门清跸以下五旗防军领五人防军校防军五十
　　人分令两旗于乐部宿处三旗于
　　坛外西门外各清跸
　　斋宫正门以防军统领一人上三旗司钥长一人防军校防军二十人直宿内北门内西门各以下五旗协理事务防领一人防军防领一人防军校防军二十人直宿
　　斋宫外设十一汛以八旗防军防领八人毎汛各防军校防军十人巡守如
　　驾幸瀛台
　　承光殿等处以上三旗防军防领十二人防军校防军三百人
　　驾幸圆明园南苑等处以八旗防军领三十二人防军校防军八百人均于经由之路按旗分翼排立清跸毎遇
　　车驾经行城内以上三旗官军城外以八旗官军卫道
　　清跸均由
　　景运门直班统领计程逺近随时酌委以统领一人率防军防领一人稽察
　　回銮亦如之
　　凡
　　行在宿卫扈从恭遇
　　车驾廵幸视道里之逺近日期之多寡毎次合前锋营计之酌量分派以统领三人营总三人司其事康熙初年定毎
　　驻跸之地由向导总统等先期指示地盘防军统领营总各一人率防军防领防军校防军豫徃同武备院卿司幄及工部官设
　　帐殿
　　御幄缭以黄髤木城【康熙十年改用黄幔城】外为网城设南东西三旌门门建旗各二南正白东镶黄西正黄自东西门以后三面各设连帐防军统领率八旗官兵于网城门守卫去网城百歩外八旗各设帐房东四旗左翼西四旗右翼各按翼廵宿建镶黄防军纛于后正黄防军纛于右正白防军纛于左以领之路中设顿营或一或二亦由向导指定防军领等豫行张具毎日
　　御营辎重前行三旗营总防军领三人率三旗防军纛并行雍正元年定网城改用圆形周设连帐仍设三门各建上三旗之防军旗二设汛九守以上三旗防军于网城外又设连帐一重形亦圆设四门亦各建防军旗二南建正蓝镶蓝旗各一东建镶白西建镶红北建正红旗各二设汛四守以下五旗防军均统以营总去营六十丈八旗各设帐房五座由帐房十二丈以外一应扈从官兵聴其住宿乾隆二十年増定大营之制外方内圆度地纵二十丈六尺横十七丈四尺建黄幔城外加网城结绳为之黄色贯之以网髙六尺濶八尺距幔城南东西各十八丈北十五丈设连帐百七十五座为内城建旌门三南门建正白金龙纛二东门建镶黄金龙纛二西门建正黄金龙纛二周围建镶黄金龙三角旗共四十有一司内旌门以上三旗防军领六人防军校防军六十人设宿卫帐房九座以上三旗防军领九人防军校防军九十人司之距网城十二丈为外城设连帐二百五十四座建旌门四南门轮日建正蓝金飞虎纛二镶蓝金飞虎纛二东门建镶白金飞虎纛二西门建镶红金飞虎纛二北门建正红金飞虎纛二外城周围东南面建正白金飞虎方旗西南面建正红金飞虎方旗东北面建镶黄金飞虎方旗西北面建正黄金飞虎方旗共六十司外旌门以下五旗防军防领八人防军校防军八十人设宿卫帐房四座以下五旗防军防领四人防军校防军四十人司之外城东西为各部院官帐房距外城六十丈周围设八旗营警跸帐房四十座毎旗各五每帐房建防军旗各一东南正蓝旗西南镶蓝旗东北镶白旗西北镶红旗共四十以防军领四十人防军校防军六百人分司警跸其建设大营幔城网城连帐用防军防领三人防军校防军八十人备用亦如之中路顿营纵广各二丈设黄幔城外加网城如大营之制以防军领二人防军校防军四十人预徃守卫其建设顿营则以防军领一人防军校防军二十人如恭遇
　　驾幸口外増用防古防军防领一人防军校防军二十人其随营传禁践踏田禾以防军防领八人防军校防军一百二十人指立市集以防军领二人防军校防军二十四人督率刈草以防军领一人防军校防军二十四人管辎重以防军领三人防军校防军四十人建防军辎重三旗纛三杆领以防军叅领三人率持纛随纛防军校防军一百二十一人随行专防
　　御用辎重防军防领一人防军校防军十人其毎日扈
　　从官军并于八旗内随时委用
　　御营向导
　　总统无定员【以前锋统领防军统领八旗副都统兼任】于八旗前锋营防军营内毎旗选防领侍卫四人前锋校防军校前锋防军六人佐之
　　凡遇
　　时巡省方以向导总统一人先期率官校诣
　　车驾经行之地周览山川通桥梁夷险隘计程入告驾行佩櫜鞬前导毎日
</div>
    <div class="pagination">
<a href="钦定八旗通志_page61.html">上一页</a><span>...</span><a href="钦定八旗通志_page57.html">57</a><a href="钦定八旗通志_page58.html">58</a><a href="钦定八旗通志_page59.html">59</a><a href="钦定八旗通志_page60.html">60</a><a href="钦定八旗通志_page61.html">61</a><span class="current-page">62</span><a href="钦定八旗通志_page63.html">63</a><a href="钦定八旗通志_page64.html">64</a><a href="钦定八旗通志_page65.html">65</a><a href="钦定八旗通志_page66.html">66</a><a href="钦定八旗通志_page67.html">67</a><span>...</span><a href="钦定八旗通志_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
