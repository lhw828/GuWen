<!DOCTYPE html>
<html>
<head>
    <meta charset="UTF-8">
    <title>续通志 - 第 358 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 358 页/共 1359 页</h1>
    <div class="content">一卷神方二卷狐子杂诀三卷太山八景神丹经一卷太清神丹中经一卷养生注十一卷养生术一卷龙树菩萨养性方一卷引气图一卷道 
引图三卷养身经一卷养生要术一卷养生服食禁忌一卷养生传二卷帝王养生要方二卷素女秘道经一卷素女方一卷彭祖养性一卷郯 
子说阴阳经一卷序房内秘术一卷玉房秘诀八卷徐太山房内秘要一卷新撰玉房秘诀九卷
　　焦竑曰入医方非改道家
　　（臣）等谨案彭祖养性神仙服食经服食诸杂方三种志两出
　　翰林论三卷文心雕龙十卷
　　马贵与曰宋三朝蓻文志晋李充始着翰林论梁刘勰又着文心雕龙言文章体制又锺嵘为诗评其后述略例者多矣至于扬搉史法着 
为类例者亦各名家焉前代志录散在杂家或总集然皆所未安惟吴兢西斋有文史之别今取其名而条次之

　　○唐蓻文志 

　　唐蓻文志分为四部甲部经类十一乙部史类十三丙部子类十七丁部集类三其有重出及纰缪应正者并列于左崔令钦教坊记一卷 
南卓羯鼓录一卷
　　陈振孙曰刘歆班固虽以礼乐着之六蓻略要非孔氏之旧也然三礼至今行于世犹是先秦旧传而所谓乐六家者影响不复存矣窦公 
之大司乐章既已见于周礼河闲献王之乐记亦已录于小戴则古乐已不复有书而前志相承乃取乐府教坊琵琶羯鼓之类以充乐类与圣 
经并列不亦悖乎晚得郑子敬氏书目独不然其为说曰仪注编年各自为类不得附于礼春秋则后之乐书固不得列于六蓻今从之而着于 
子录杂蓻之前马贵与曰自唐有四库之目而后世之所谓书者入史门所谓诗者入集门独礼乐则俱以为经于是以历代典章仪注等书厕 
之六典仪礼之后历代乐府教坊之书厕之乐记司乐之后猥杂殊甚如陈氏书录列之杂蓻之闲又太不伦今与仪注谶纬并列于经解之后 
史子之前云
　　（臣）等谨案教坊记诸书厕之乐记司乐之后固为猥杂然马氏列于经解之后子史之前是犹未离经类也陈氏书录解题着于子录 
杂蓻之前其说较马氏为长矣
　　谥法三卷沈约谥例十卷贺琛谥法三卷古今谥法十四卷
　　焦竑曰入经解非改附仪注
　　庾肩吾书一卷李嗣真书后品一卷张怀瓘书断三卷
　　陈振孙曰自刘歆以小学入六蓻略后世因之以为文字训诂有关于经蓻故也至唐志所载书品书断之类亦厕其中则庞矣盖其所论 
书法之工拙正与射御同科今并削之而列于杂蓻类不入经录
　　荆浩笔法记一卷
　　（臣）等谨案陈振孙书录有山水受笔法记一卷即荆浩笔法也入杂蓻类其书论画非论书志八小学误矣
　　武德贞观两朝史八十卷
　　焦竑曰入正史非
　　葛洪史记钞十四卷又汉书钞三十卷后汉书钞三十卷张缅后汉书略二十五卷又晋书钞二十卷范蔚宗后汉书缵十三卷张温三史 
要略三十卷阮孝绪正史削繁十四卷王廷秀史要二十八卷萧肃合史二十卷又录一卷王蔑中汉要集二卷
　　焦竑曰入杂史非改附正史
　　虞溥江表传五卷
　　焦竑曰杂史传记两出改霸史
　　关东风俗传六十三卷
　　焦竑曰入杂史非改地理
　　蒋乂大唐宰辅录七十卷又凌烟功臣秦府十八学士史臣等传四十卷
　　焦竑曰入杂史非改传记
　　（臣）等谨案杂史门仍有张荐宰辅传略应入传记
　　凡诏令一家十一部
　　马贵与曰唐志特立诏令一门历代史皆无之按古左史记言右史记动后官制中起居郎起居舍人即左右之任也故以诏令并入起居 
注门庶从其类云
　　（臣）等谨案旧唐书经籍志诏令并入起居注故其标目则曰五曰起居注以纪人君言动析之者自新书始也
　　春坊旧事三卷春坊要录四卷
　　焦竑曰入故书非改职官
　　马总唐年小录八卷
　　焦竑曰入故事非改杂史
　　习凿齿襄阳耆旧传五卷
　　晁公武曰隋志曰耆旧记唐志曰耆旧传观其书记录丛脞非传体也名当从隋志云
　　列藩正论三十卷
　　焦竑曰传记儒家两出
　　（臣）等谨案旧唐书入传记不列儒焦氏经籍志同
　　李袭誉江东记三十卷
　　焦竑曰入传记非改地里
　　王氏训诫五卷
　　焦竑曰入传记非改儒家
　　李筌中台志十卷
　　晁公武曰其书起殷周迄隋唐纂辅相邪正之迹分皇王霸乱亡五类以为鉴戒故入职官类焦竑曰入传记非改职官
　　张鷟朝野佥载二十卷封氏闻见记五卷
　　焦竑曰入传记非改杂史
　　韦机西征记 【卷亡】 韩琬南征记十卷陆贽遣使录一卷裴肃平戎记五卷房千里投荒杂录一卷
　　焦竑曰入传记非改地理
　　许康佐九鼎记四卷
　　焦竑曰入传记非改食货
　　李德裕异域归忠传二卷西番会盟记三卷西戎记二卷
　　焦竑曰入传记非改地理
　　葛洪西京杂记二卷
　　焦竑曰故事地里两出
　　凡释氏二十五家四十部
　　焦竑曰入道家非今别出
　　鬼谷子二卷
　　马贵与曰唐志以鬼谷子为苏秦之书然苏秦所记以为周时有豪士者隐居鬼谷自号鬼谷先生无乡里俗姓名字又史记战国时隐居 
颍川阳城之鬼谷因以自号长于养性治身苏秦张仪师之
　　刘子十卷
　　陈振孙曰刘昼孔昭撰播州录事参军袁孝政为序凡五十五篇案唐志十卷刘勰撰今序云昼伤己不遇天下陵迟播迁江表故作此书 
时人莫知谓为刘勰
　　（臣）等谨案晁公武读书志亦云刘昼字孔昭之书虽刘昼之为人莫详本末然以为刘勰据序文殆不然也
　　朱澹远语丽十卷
　　陈振孙曰语丽十卷采摭书语之丽者为四十门案前志但有杂家而无类书新唐书志始别出为一类此书乃犹列杂家虽分门类无伦 
理要之实类书也
　　孟仪子林二十卷沈约子钞三十卷庾仲容子钞三十卷薛克构子林三十卷
　　焦竑曰入杂非附子
　　徐陵文府七卷
　　焦竑曰入杂非改总集
　　王方庆绩世说新书十卷
　　焦竑曰入杂非改小说
　　王范续蒙求三卷白延翰唐蒙求三卷李伉系蒙二卷
　　焦竑曰入杂非改小学
　　崔实四人月令一卷宗懔荆楚岁时记一卷杜公赡荆楚岁时记二卷杜台卿玉烛宝典十二卷王氏四时录十二卷孙氏千金月令三卷 
薛登四时记二十卷裴澄乘舆月令十二卷王涯月令图一轴李绰秦中岁时记一卷韦行规保生月录一卷韩鄂四时纂要五卷岁华纪丽二 
卷
　　陈振孙曰前史时令之书皆入子部农家类今案诸书自国家典礼下及里闾风俗悉载之不专农事也故中兴馆阁书目别为一类列之 
史部是矣焦竑曰入农非改时令
　　顾烜钱谱一卷浮邱公相鹤经一卷尧须跋鸷击录二十卷范蠡养鱼经一卷鹰经一卷相贝经一卷
　　陈振孙曰唐志著录相牛马诸书是犹薄有关于农者至于钱谱相贝鹰鹤之类于农何与焉焦竑曰钱谱相贝经入农非改食货
　　戴祚甄异传三卷袁王寿古异传三卷祖冲之述异记十卷刘质近异录二卷千宝搜神记三十卷刘之遴神录五卷梁元帝研神记十卷 
祖台之志怪四卷孔氏志怪四卷荀氏灵鬼志三卷谢氏鬼神列传二卷刘义庆幽明录三十卷王廷秀感应传八卷陆果系应验记一卷王琰 
冥祥记十卷王曼颍续冥祥记十一卷刘泳因果记十卷颜之推冤魂志三卷又集灵记十卷征应集二卷侯君素旌异记十五卷唐临冥报记 
二卷
</div>
    <div class="pagination">
<a href="续通志_page357.html">上一页</a><span>...</span><a href="续通志_page353.html">353</a><a href="续通志_page354.html">354</a><a href="续通志_page355.html">355</a><a href="续通志_page356.html">356</a><a href="续通志_page357.html">357</a><span class="current-page">358</span><a href="续通志_page359.html">359</a><a href="续通志_page360.html">360</a><a href="续通志_page361.html">361</a><a href="续通志_page362.html">362</a><a href="续通志_page363.html">363</a><span>...</span><a href="续通志_page359.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
