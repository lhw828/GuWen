<!DOCTYPE html>
<html>
<head>
    <meta charset="UTF-8">
    <title>续通志 - 第 48 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 48 页/共 1359 页</h1>
    <div class="content">丙寅以吴奎为枢密副使戊辰以韩琦守司空兼侍中曾公亮行门下侍郎兼吏部尚书进封英国公文彦博行尚书左仆射检校司徒兼中书 
令富弼为武寍军节度使进封郑国公检校尚书左仆射欧阳修赵槩并加尚书左丞仍参知政事东平王允弼襄阳王允良并加守太保弟东 
阳郡王颢进封昌王鄠国公頵进封乐安郡王羣臣进秩有差二月乙酉立向氏为皇后甲辰西蕃首领伊哷伯久凌诱番部三百余帐投夏国 
捕斩之三月壬子昭庆军节度检校太傅曹佾加检校太尉兼侍中甲寅陕西宣抚使郭逵讨番部凌蒸等平之壬申欧阳修出知亳州癸酉以 
吴奎参知政事乙亥允良薨闰月甲申夏国主谅祚遣使谢罪庚子诏求直言癸卯王安石出知江寍府夏四月丙寅虑囚吴奎出知青州遣使 
循行陕西河北京东京西路体量安抚壬申奎复位罢州郡岁贡饮食果药六月己酉辽遣使来吊祭己未振河北流民辛未诏天下官吏有能 
知徭役利病可议宽减者以闻秋八月戊午复西夏和市癸酉葬英宗皇帝于永厚陵九月丁丑诏减诸路逃田税额戊子减两京畿内郑孟州 
囚罪一等民役山陵者蠲其赋辛卯徙封颢为岐王頵为高密郡王以富弼为尚书左仆射遣孙思恭等报谢于辽且贺生辰及正旦壬辰录周 
世宗从曾孙贻廓为三班奉职甲午辽使来贺即位戊戌以王安石为翰林学士辛丑韩琦罢为司徒镇安武胜军节度使判相州吴奎陈升之 
罢枢密副使吕公弼为枢密使张方平赵抃并参知政事邵亢为枢密副使壬寅以曾公亮为尚书左仆射文彦博为司空癸卯以权御史中丞 
司马光为翰林学士冬十月丁未富弼罢判河阳甲寅制资治通鉴序赐司马光癸酉知青涧城种谔复绥州十一月戊寅诏求直言丙戌诏二 
府各举所知乙未诏内外文武官各举有材德行能者十二月辛酉以来岁日食正旦自乙丑避殿减膳罢朝贺己巳辽使来贺正旦
　　熙宁元年春正月甲戌朔日有食之改元丁丑以旱减天下囚罪一等杖以下释之丁亥命宰臣曾公亮等极言阙失丙申赵槩罢知徐州 
以三使司唐介参知政事二月壬戌贷河东饥民粟三月庚辰夏主谅祚卒遣使来告丙戌诏恤刑夏四月乙巳诏翰林学士王安石越次入对  
【谨按　　御制全韵诗云熙宁即位颇励精一用安石乱机定盖自用安石而纷纷变法朘民以病国则神宗直是不知治道其以为求治太 
速者犹躗言矣】 五月甲戌募饥民补厢军辛亥诏诸路兴水利丙寅命司马光滕甫裁定国用秋七月以陈升之知枢密院事给濮州雷泽县 
尧陵守户壬辰遣御史中丞滕甫知制诰吴充安抚河北甲午减河北路囚罪一等丁酉诏河北安抚使募民入粟八月壬寅诏京东西路存恤 
河北流民乙卯诏河东及鄜延路募民入粟实边丁卯遣宗益等贺辽主生辰及正旦九月辛未进封太祖曾孙舒国公从式为安定郡王冬十 
月乙卯出奉宸库珠付河北买马戊辰禁销金服式十一月丙戌朔飨太庙丁亥祀天地于圜丘大赦羣臣进秩有差十二月庚戌赐夏国主秉 
常诏许纳塞门安远二砦归其绥州庚申以判汝州富弼为集禧观使诏乘驿赴阙甲子辽使来贺正旦
　　二年春二月己亥以富弼同中书门下平章事庚子以王安石参知政事乙巳以灾变避正殿减膳彻乐甲子陈升之王安石创制三司条 
例议行新法三月乙酉诏漕运盐铁等官各具财用利害以闻戊子秉常上誓表纳塞门安远二砦乞绥州许之乙未以旱虑囚夏四月戊戌省 
内外土木工壬寅辽使来贺同天节丁未唐介薨戊申富弼曾公亮以旱上表待罪丁巳遣使察诸路农田水利赋役甲子免河北归业流民夏 
税五月己卯赐河北役兵特支钱癸未翰林学士郑獬出知杭州宣徽北院使王拱辰出判应天府知制诰钱公辅出知江寍府甲午减西京囚 
罪一等六月丁巳右谏议大夫御史中丞吕诲出知邓州以翰林学士吕公着为御史中丞秋七月乙丑朔日当食不见甲戌东平王允弼薨辛 
巳立淮浙江湖六路均输法壬午振恤被水州军仍蠲竹木税及酒税八月癸卯贬侍御史刘琦监处州盐酒务御史里行钱顗监衢州盐税乙 
巳殿中侍御史孙昌龄贬通判蕲州丙午同修起居注范纯仁罢同知谏院戊申夏国请从旧蕃仪许之己酉以范纯仁知河中府辛酉以秘书 
省著作佐郎程颢王子韶并为太子中允权监察御史里行九月丁卯立常平给敛法戊辰出内库缗钱籴河北常平粟丁丑遣孙固等贺辽主 
生辰及正旦壬辰以秘书省著作佐郎吕惠卿为太子中允崇政殿说书冬十月丙申富弼罢为武寍军节度使判亳州曾公亮陈升之并同中 
书门下平章事十一月乙丑以韩绛制置三司条例己丑减天下囚罪一等徒以下释之闰月庚子浚御河壬子置交子务是月差官提举诸路 
常平广惠仓兼管勾农田水利差役事十二月戊子辽使来贺正旦
　　三年春正月癸丑录唐李氏周柴氏后乙卯诏诸路散青苗钱禁抑配戊午判尚书省张方平出知陈州二月壬申以翰林学士司马光为 
枢密副使凡九辞诏收还敕诰乙酉韩琦罢河北安抚使为大名府路安抚使三月丙申孙觉吕公着张戬程颢李常上书极言新法不听翰林 
学士兼知通进银台司范镇罢职守本官夏四月癸亥如金明池观水嬉宴射琼林苑丙寅辽使来贺同天节丁卯给两浙转运使度僧牒募民 
入粟戊辰御史中丞吕公着贬知颍州巳卯赵抃出知杭州以韩绛参知政事监察御史里行程颢罢知京西路同提点刑狱壬午贬右正言李 
常通判滑州监察御史里行张戬知公安县王子韶知上元县癸未侍御史知杂事陈襄罢为同修起居注程颢签书镇寍军节度判官公事前 
秀州军事判官李定为太子中允监察御史裹行五月癸巳诏并边州郡毋给青苗钱甲辰诏罢制置三司条例归中书六月丙戌知谏院胡宗 
愈贬通判真州秋七月辛卯欧阳修徙知蔡州壬辰吕公弼罢枢密使以知太原府冯京为枢密副使置潞州交子务八月丙寅以旱虑囚降死 
罪以下振卫州饥仍蠲其租戊寅遣张景宪等贺辽主生辰及正旦己卯夏人犯大顺城环庆路钤辖李信庆州东路都巡检刘甫监押种咏出 
战败绩庆州巡检姚兕败夏人于荔原堡钤辖郭庆都监高敏死之九月乙未韩绛罢为陜西宣抚使庚子曾公亮罢为司空兼侍中河阳三城 
节度使辛丑以冯京参知政事翰林学士吴充为枢密副使司马光罢知永兴军冬十月辛酉诏延州毋纳夏使丙子知庆州李复圭贬保静军 
节度副使戊寅陈升之以母忧去位乙酉诏罢诸场务内侍监当十一月戊子振河北饥民徙京西者壬辰蠲陜西蕃部贷粮甲辰夏人寇大顺 
城都监燕达等击走之乙卯以韩绛兼河东宣抚使十二月己未诏立诸路更戍法乙丑立保甲法丁卯以韩绛王安石并同中书门下平章事 
王珪参知政事庚午夏人寇镇戎军三川砦巡检赵晋伏兵击败之戊寅初行免役法庚辰命王安石提举编修三司令式壬午辽使来贺正旦
　　四年春正月己丑种谔袭夏兵于罗乌北大败之壬辰王安石请鬻天下广惠仓田为三路及京东常平仓本从之乙未渝州夷李光吉叛 
巡检李宗闵等战死命夔州路转运使孙构讨平之乙巳停括牧地庚戌罢永兴军买盐钞场二月丁巳罢诗赋及明经诸科以经义论策试进 
士辛酉诏治吏沮青苗法者戊辰诏振河北民乏食者壬申进封高密郡王頵为嘉王三月丁亥夏人陷抚寍堡戊子庆州广锐卒叛讨平之辛 
卯遣使察奉行新法不职者癸卯减河东陜西路囚罪一等徒以下释之民缘军事科役者蠲其租丙午种谔责授汝州团练使潭州安置丁未 
韩绛以本官知邓州辛亥录唐李氏后夏四月丙辰虑囚辛酉辽使来贺同天节癸亥罢陜西交子法癸酉司马光权判西京留台种谔再贬贺 
州别驾壬子遣使振恩冀等州仍蠲其税六月甲子欧阳修以太子少师致仕丙寅虑囚甲戌富弼坐格青苗法徙判汝州秋七月甲午振两浙 
水灾丁酉监察御史里行刘挚罢监衡州盐仓御史中丞杨缯贬知郑州八月癸丑遣使体量陜西差役新法及民闲利害癸酉遣楚建中等贺 
辽主生辰及正旦置洮河安抚司命王韶主之九月辛卯大享明堂以英宗配大赦百官进秩有差冬十月壬子罢差役法十一月甲申诏蠲逋 
租丁亥作中太乙宫壬寅开洪泽河达于淮十二月己未安定郡王从式薨甲子封越国公世清为会稽郡王丙寅省诸路厢军丙子辽使来贺 
正旦
　　五年春正月己亥置京城逻卒察谤议时政者二月以两浙水赐谷振之仍募民兴水利壬戌诏罢陜西递运铜锡丙寅以知郑州吕公弼 
为宣徽南院使判秦州龙图阁直学士蔡挺为枢密副使三月甲午李日尊卒子干德嗣遣使吊赠戊戌富弼以司空致仕进封韩国公丙子以 
内藏库钱置市易务夏四月乙卯辽使来贺同天节己未括闲田置弓箭手五月行保马法六月壬子曾公亮以太傅致仕秋七月壬寅初以文 
臣兼枢密都承旨闰月庚戌遣中书检正官章惇察访荆湖北路八月秦凤路沿边安抚王韶复武胜军癸巳遣崔台符等贺辽主生辰及正旦 
甲辰王韶破穆蒸于巩令城颁方田均税法冬十月戊戌置熙河路降秦凤囚罪一等十一月癸丑河州首领辖乐等来降壬申分陜西为永兴 
秦凤路仍置六路经畧司十二月壬午以陈升之为枢密使己亥辽使来贺正旦
　　六年春二月辛卯夏人寇秦州都巡检使刘惟吉败之王韶复河州壬寅以韩绛知大名府三月丙辰以四月朔日当食自丁巳避殿减膳 
降天下囚罪一等流以下释之 【谨按通鉴辑览　　御批日食推测可知然自属天变敬谨修政可也避殿减膳乃至一月得毋沽名太甚 
至以阴云不见为德所感而君臣相贺益可鄙矣】 夏四月甲戌朔日食不见丁丑辽使来贺同天节甲午定齐徐等州保甲秋七月乙巳诏京 
西淮南两浙江西荆湖等六路各置铸钱监甲寅虑囚降死罪以下丁巳诏沿边吏杀熟户以邀赏者戮之八月壬申朔遣贾昌衡等贺辽主生 
辰及正旦甲申罢简州岁贡棉紬戊戌复比闾族党之法九月壬寅置两浙和籴仓立敛散法戊申诏兴水利戊午岷州首领穆尔琳沁以其城 
降王韶入岷州冬十月辛未章惇平懿洽蛮辛巳以复熙河洮岷迭宕等州御紫宸殿受羣臣贺甲申朝献景灵宫丙戌振两浙江淮饥壬辰行 
折二钱丁酉遣使瘗熙河战骨十一月癸丑中太一宫成减天下囚罪一等流以下释之乙卯亲祀太一宫十二月戊子诏录开封府囚丙申辽 
使来贺正旦
　　七年春正月辛亥赏复岷洮等州功西京左藏库使桑湜等迁官有差乙卯封子浚为永国公甲子熊本平泸州夷二月振河阳饥癸未诏 
三月岁会天下财用出入之数乙未知河州景思立等与青宜结果庄战于踏白城败绩死之三月壬寅穆蒸果庄寇岷州高遵裕击走之虑囚 
减死罪一等杖以下释之癸卯以旱避殿减膳丙午遣使分行诸路募武士赴熙河罢两浙增额预置紬绢丙辰辽遣林牙萧禧来言河东疆界 
命太常少卿刘忱议之己未行方田法甲子遣使报聘于辽乙丑诏以灾异求直言夏四月癸酉以旱罢方田辽使来贺同天节乙亥王韶破西 
番于结河川己卯以高遵裕为岷州团练使乙酉王韶进筑科城与番兵战连破之穆蒸降丙戌王安石罢知江寍府以韩绛同中书门下平章 
事监修国史翰林学士吕惠卿参知政事丁酉诏王韶发穆蒸及其家赴阙辽遣枢密副使萧索议疆界于代州境上五月戊戌减熙河路囚罪 
一等流以下释之辛丑诏河州瘗番部暴骸秋七月癸亥诏河北两路捕蝗又诏开封淮南提点提举司检覆蝗旱振河北西路灾八月丁丑赐 
环庆安抚司度僧牒以募粟振汉蕃饥民遣张刍等贺辽主生辰及正旦辛卯诏免淮南开封府来年春夫除放邢洺等州秋税九月癸丑置京 
畿河北京东西路三十七将甲寅诏枢密使议边防冬十月壬申诏韩琦富弼文彦博曾公亮条代北事宜以闻戊寅诏浙西路提举司出米振 
常润州饥庚辰置三司会计司以韩绛提举辛巳以河北灾伤减州军文武官员癸巳以常平米于淮南西路易饥民所掘蝗种又振河北东路 
流民十一月己未祀天地于圜丘大赦十二月丙寅省熙河岷三州官百四十员己丑辽使来贺正旦是岁淯井长宁夷十郡及武都夷内附
　　八年春正月庚子蔡挺罢判南京留司御史台冯京罢知亳州辍江南东路上供米均给灾伤州军戊午诏所在流民愿归业者州县赍送 
之二月癸酉以王安石同中书门下平章事乙酉初行河北户马法丙戌停京畿土功七年三月丁酉振润州饥戊戌知河州鲜于师中乞置番 
学教番酋子弟庚子辽萧禧再来遣韩缜往河东会议癸丑以知制诰沈括报聘复振常润饥民夏四月丁卯辽使来贺同天节戊寅以吴充为 
枢密使闰月乙未陈升之罢为镇江军节度使判扬州广源州刘纪寇邕州归化州侬智会败之壬寅沈括上奉元厯癸卯以宣徽北院使张方 
平判永兴军分秦凤路兵为四将五月辛酉虑囚降死罪一等杖以下释之甲子分环庆兵为四将甲申熙河路蕃官殿直顿埋谋叛诛己丑遣 
使振鄜延庆饥六月丙午酾汴水入蔡河以通漕己酉颁王安石诗书周礼义于学官辛亥以王安石为尚书左仆射兼门下侍郎戊午太师魏 
国公韩琦薨秋七月戊子分泾原兵为五将命韩缜如河东割地八月庚寅朔日当食阴云不见癸巳募民捕蝗苗损者偿之仍复其赋丙申遣 
谢景温等贺辽主生辰及正旦减官户役钱之半诏发运司体量淮南江东两浙米价实存州县上供米余减直予民庚戌韩绛罢丁巳大阅冬 
十月庚寅吕惠卿罢知陈州己亥诏以灾异数见不御前殿减常膳求直言壬寅赦天下罢手实法十一月戊寅交址陷钦州壬午立陜西蕃丁 
法甲申交址陷廉州十二月丙申浚河壬寅以翰林学士元绛参知政事龙图阁直学士曾孝宽签书枢密院事辛亥以天章阁待制赵卨为安 
南道招讨使嘉州防御使李宪副之以讨交址癸丑辽使来贺正旦甲寅熙河木宗域首领结彪谋叛熟羌嘉卜族策巴斩其首来献
　　九年春正月戊辰交址陷邕州知州苏缄死之己卯下溪州刺史彭师晏及天赐州来降庚辰遣使祭南岳南海告以南伐二月戊子以宣 
徽南院使郭逵为安南道招讨使罢李宪以赵卨副之诏占城占腊合击交址己丑噶尔首领果庄寇五牟谷蕃官琳沁喇勤智等击破之三月 
恤钦廉邕三州死事家瘗暴骨果庄复入寇钤辖韩存宝败之庚辰以种谔知岷州夏四月辛卯辽使来贺同天节乙未以辽主母丧罢同天节 
上寿戊戌复广济河漕丙午遣王苑臣等吊慰于辽辛亥茂州夷寇边遣内副甲班王中正经制甲寅辽使以国母丧来告帝发哀承服辍视朝 
七日五月庚辰静州下首领董整白等来降六月己丑绵州都监王庆崔昭用刘珪左侍禁张乂援茂州死之己亥虑囚降死罪一等杖以下释 
之秋七月丙辰朱崖军黎贼黄婴入寇诏广南西路严兵备之癸亥静州将杨文绪结蕃部谋叛王中正讨斩之八月戊子以文彦博守太保兼 
侍中行太原尹己丑遣程师孟等贺辽主生辰及正旦罢鬻祠庙钱丁酉禁北边民阑出谷粟九月戊午浚汴河丙寅诏罢都大制置河北河防 
水利司己卯辽遣使来谢诏恤岭南死事家表将士墓冬十月丙午王安石罢判江寍府以吴充监修国史王珪为集贤殿大学士并同中书门 
下平章事资政殿学士冯京知枢密院辛亥除沅州归明入户去年倚阁秋税十一月乙卯诏广南东路募入钱助军己卯洮东安抚司言包顺 
等破果庄兵于多移谷壬午果庄寇岷州知州种谔败之十二月丙戌安南伪观察使刘纪降癸卯郭逵败交址于富良江李干德诣军门降逵 
</div>
    <div class="pagination">
<a href="续通志_page47.html">上一页</a><span>...</span><a href="续通志_page43.html">43</a><a href="续通志_page44.html">44</a><a href="续通志_page45.html">45</a><a href="续通志_page46.html">46</a><a href="续通志_page47.html">47</a><span class="current-page">48</span><a href="续通志_page49.html">49</a><a href="续通志_page50.html">50</a><a href="续通志_page51.html">51</a><a href="续通志_page52.html">52</a><a href="续通志_page53.html">53</a><span>...</span><a href="续通志_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
