<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 534 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 534 页/共 1125 页</h1>
    <div class="content">三年正月二十三日，御史程颢言：「闻京东转运司去岁咤和买紬绢，多拖数目于人户上配散，每钱一千，买绢一匹。后来却令买绢并税绢每匹令输钱一千五百文，又配上等户俵粟豆钱。」诏具(折)[析]以闻。京东转运司具(折)[析]到所散粟豆钱，只是要济民乏，兼只召人户情愿，即不是等第一例配俵。诏已行常平仓新法，今后更不得支俵粟豆钱，其支散内藏库别额紬绢钱五十万贯，纳到本钱，即拨充北京封桩，所收息钱于内藏库送纳。 
五年十二月一日，诏罢诸路上供科买，以提举在京市易务言：「上供荐席、黄芦之类六十色，凡系百余州供送，不胜科扰。乞计钱数，从本务召人承揽，以便民么。」已而中书言：「欲令诸司库务系市易务行人买纳上供物处，令提举市易司管辖。」上曰：「如此，必致人言，以为所买物不良。」王安石曰：「不尔，则库务公人利于诸路科纳，必须非理邀索拣退，行人无由肯揽么。」上曰：「令行人扑买上供物，亦易尔，前宋用臣修陵寺，令行人揽卖，添比官买减半价。不知市易司何故致人纷纷如此，岂市易司所使多市井小人耶!」安石曰：「市易司有违法，即须案治，虽有小 
     
人，亦不敢为小人之事么。」 
六年四月七日，诏提举在京市易务及开封府司录司同详定诸行利害以闻。初，京师供百物有行，官司所须，皆并责办，下逮贫民浮费，类有陪折，故命官讲求。虽与外州军等，而官司上下须索，无虑十倍以上，凡诸行陪纳猥多，而赍牒输送之费在外牒：《长编》卷二四四作「操」，疑是。，下逮 贩、贫民，亦多以故失职。至是，肉行除中正等乞出免行役钱肉：原作「内」，据《长编》卷二四四改。，更不供肉肉：原作「内」，据《长编》卷二四四改。，故有是诏。于是上谓执政曰：「近三司副使有以买靴皮不良，决行人二十者。今两府尚不下行买物，而省府乃扰民如此，甚非便么。」 
七年七月十六日，上批：「河北修创楼橹守具及军器合用物料，可速相度差官往出产路 刷计置，或令市易务募商人结买。」 
八年九月二十三日，杭州助教娉麟乞借市易务钱五七万缗买紬绢，比杭州结钱民间预买可增十万余匹。诏给末盐钞四万缗钱，三万缗为本，仍以将作监主簿梅宰同买。 
十月二日，都提举市易司言：「袁州和买紬绢，旧以盐准折，今乞依诸路例，每匹给钱千，从本司遣官据合支盐数，以末盐钞赴州出卖。」从之。 
十年正月九日，中书言：「近许市易司与江南西路转运司兑洪、抚等五州军盐，和买紬绢，及差属官欧阳成总领，以盐引从便移易，与转运司豹赋并场务课额有妨，欲令以诸州所支和买盐数委转运司相度裁定，罢还市易务所差官。」从之。 
元丰元年闰正月六日，诏：「京东路转运 
     
司许借封桩差军代役人钱五万缗，西路转运司许借坊场钱十万缗坊：原作「妨」，据《长编》卷二八七改。，预买上供紬绢。」 
十七日，诏三司裁定诸路预买匹帛价。 
九月九日，都提举市易司言：「乞以见钱于河北出丝蚕州县，俟三司和预买紬绢足日，如民愿请价钱，委令佐续行支给。其收敛并依和买条施行。」从之。 
二年九月三十日，尚书兵部言：「乞以川路见桩卖不堪官马及死马钱，委提刑司官计置买匹帛上京。川峡四路准此。」从之。 
三年六月二十五日，权发遣京东路转运副使李察乞增预买紬绢二三十万，从本路转移。从之。 
五年八月十四日，安州言：「内供奉谢禋奉旨买红花万斤，今又继买五万斤，而一州所产，岁止贰万斤耳，恐不足数。」诏亟寝之。 
六年三月四日，诏借支河北提举司宽剩钱三十万缗，付转运司预买紬绢。 
哲宗绍圣四年十一月十四日，诏：「户部严戒诸路监司，应取承诏旨市物色，并于出产多处置场，计数和买，召人赴场中卖，以见缗给之。□不系出产或出产数少阙字据《长编》卷四九三，当作「如」。，及当年偶阙者，即申本司，别行下出产多处和贾；又不足，令监司具陈。违者坐违制罪，仍令提举常平司察举，如有违戾，具名申尚书省。仍许人户径诣提举常平司陈诉，如不为理者，与同罪。每遇和买，皆揭示诏文。」 
徽宗建中靖国元年正月十九日，户部状：「修立到下条：诸县散预买紬绢价，前期录应用条制及以乡村排定应给日分晓示，二 
     
月终给散尽绝。本保三户以上为一保，不给州县吏人给：疑误。，令佐亲临，各限当日毕。本州岛具逐县给散讫月日申，转运司类聚保明闻奏，不得 纳欠负。」诏从之。 
十月二十三日，中书省检会：「当年五月七日指挥：令提举司各那借本司剩钱，同转运司于来年依例预行支散价钱和买绢，京、东西路各二十万匹，河北东、西路各十五万匹，京西南、北路各五万匹，淮南东、西路各五万匹，两浙路十万匹，逐旋依条计纲起发上京，赴元丰库送纳。京东、河北于逐路封桩，听候朝旨移用。亦有借过提举司钱，候将来广西路起发到金银，仰元丰库申请，依数拨还。」诏逐路提举司除已支钱外，更不支散，候将来丝蚕成熟，分擘与可收买处州军选官置场和买，其合拨还钱并起发上京，并依已降指挥。 
崇宁元年二月二十六日，诏：「诸路和、预买紬绢钱，须管预行计备，依旧条并限正月十五日已前给散尽绝。」 
四年六月二十二日，尚书省札子：「访闻两浙路每岁和预买紬绢，并不行下出产州军计置，多是科于不系出产州军和买，致使客人规利兴贩前去计会，公吏乞取钱物，严功催督，人户不免用贵价于客人处收买中官，以苟免罪戾，不惟倍有劳费，兼未称朝廷爱民恤物之意。兼勘会春首俵钱，本以济民之急，转运司往往过时给散，显失法意。」诏：「今后和、预买紬绢物帛，并科下出产州军和买，不得更似前 
     
日行下不系出产州军计置，却致扰民。所有每年俵买价钱，令前期桩管，依条于正月十五日已前尽数给散。如委实阙钱，实时许于诸路应干诸司封桩常平等钱内借拨应副。其买到物帛，令借钱官司拘收桩管，候转运司要用，以见钱对行鸤拨。如转运司辄敢擅便取拨，即依擅使朝廷封桩钱物法，仍仰本路提刑司觉察闻奏。」 
五年三月二十七日，诏：「访闻川峡路和买绢布数目比元丰倍多，及以交子度牒充折买价，致细民难以分擘货卖，皆被豪右操权，坐邀厚利，民间颇以为扰。可令川峡逐路转运司严切指挥诸州县，各将元丰年中支俵和买绢布数目，取其间最多者一年立为永额，只依旧所立俵直以见钱俵散，其元丰中不曾支俵州县，乃是不产丝麻瘠薄地分，即不得功额。委提刑、提举司常行点检，如有不实及违法过额，抑勒俵散，并具闻奏，其违法官司当以违制科罪，不以去官赦降原减。如于应副他路却有妨阙，即具析闻奏。」 
六月十三日，中书省言：「右朝议大夫、知商州时恪札子：准御笔、访闻诸路贪吏倚法为奸，借朝廷诏令或上供为名，随等科抛物件，如缘修造，遂科瓦木，缘使命至借衣服什物，缘纲运即差人夫之类，不可胜数。上户有至千百贯，民间急于应办，莫敢后时。倍价收买，往往竭产典卖，犹不能供。又多非出产之物，无所从出。令监司体量闻奏。本州岛前后准上 
     
司牒，抛买麝香连皮毛三百六十九脐，散香三千五十三两半，朱砂末一千两，熊胆一百六十七斤一十四两五钱。虽已分擘下诸县委官置场和买，必无许多数目应副。且如麝香，每个上等得一两，其净香不过重三五钱，可见脐数不少。如朱砂自来只是丰阳县南稞一处，官中置场抽分，四县俱无所有；熊胆诸县山林采斫，开透深远，恐缘此别致科率，有违手诏处分。」诏：「今后除已得旨抛买供奉之物实时行下外，其余应抛科收买之物，令所属开具的实出产路分申户部点对，如委是别无大科数目，即申取朝廷指挥降下，方得收买。」
大蹑元年十二月十六日，尚书省札子：「勘会大蹑库见今阙少物帛，窃虑缓急阙 。」诏令两浙、京东、淮南、江南东、西、成都府、梓州、福建路于出产物帛处，转运司于来年丝蚕丰熟州县，依市价收买，其价钱并于本路提刑、提举司朝廷封桩钱内支拨应副，务在两平和买，不得科配，抑勒搔扰。如违，官员降黜，公吏人等决配。若咤而减 乞取，或作他人名目，受者以自盗论。其买到物帛，逐旋支拨与刑司拘管团纲，差使臣或本路见任待阙得替官管押起发本库送纳，仍令转运司每月具已、未买及已起发数目、月日、管押人姓名申尚书省。所有拨到价钱，如转运司敢别有支移使用，除依擅(便)[使]朝廷封桩钱物法外，亦当重行降责，仍令所买路分转运司、逐处依 
     
式具帐申尚书省。」 
二年三月四日，上批：「和预买紬绢，近受八宝赦，内曾诏有司令前期给价。比闻有以盐钞一席折见钱六贯，至期输纳绢六匹。方今绢价倍高，而钞价难售，自今仰监司郡县并支一色见钱，不得以他物准折。违者，提刑司按劾以闻，本法外功二等科罪，仍不以赦原。委御史台觉察闻奏。」 
十月八日，秦凤路提举司言：「阶州委官买麝香，应副广东市舶司折博，每年合用麝香二千五百两。自崇宁二年五月后来，承受抛买麝香四千一十脐两，今二年以上，买到二百二十五脐。」诏所委官先次冲替，令提点刑狱司取勘，具案闻奏。 
十一月二十四日，诏：「和、预买多俵于坊郭游手兼并之户，而减数于乡村蚕织之家，敦本抑末之道么，然至四五百匹，则其数太多，深虑艰于输纳。可令诸路转运司相度闻奏。」继而京东路转运司奏继：疑当作「既」。：「本路州军每岁支俵坊郭户和预买物帛，除无俵至四五百匹去处外，有兴仁府一户万延嗣家业一十四万二千贯，岁均一千余匹，虽延嗣一户俵买数多，又缘本人物力出等，一路为最。今欲乞且依自来条法支俵施行。」诏万延嗣与依年例减半俵买，余依奏。 
三年十月二十六日，诏：「官司近年甚有拖人民间预买，及拖买物色价直去处互相豢庇，致朝延莫得而知。仰逐路提刑、提举官取索应今日已前未还民间钱粮多寡，立为上下半年或作季限催督，责令 
     
旋次给还，仍各注籍拘管勾销。或有规避隐匿官司，并科违制罪；如限满，更敢违欠，即具当职官吏姓名申尚书省取旨。提刑、提举司承今来指挥，不为究心取索，若人户别有陈诉，并重行黜责，仍不理去官。」 
四年四月十四日，左司员外郎董若言：「奉诏取索看详诸路拖买名件等。寻取索到京西都水磨务等共二十七处看详，共详每岁裁损二百四十五万一千九百八十一匹两石斤。今编修写成《大蹑看详诸路抛买物》第一至第十，共一十册。」又奏：「诏有『定价低小者略与增添』一节。若看详逐年所抛买名件不一出产去处，贵(钱)[贱]随时不同，即难以预行增添。缘已有量添价和买之法，尚虑诸路不切遵奉，临时价直低小，致亏损人户。若有违犯，止从违令科罪，亦虑未足惩诫。相度欲乞诸路和买上供之物，不比市价量添钱和买者徒一年，仍候买讫，具价直申户部审察，及提刑司常切觉察。」诏从之。 
二十四日，罢黎、雅等州市戁牛尾。 
政和元年正月五日，户部侍郎胡思文言：「在京岁用金银、绫罗、丝绢，逐色所收不敷所支之数，从来不免逐急在京收买支破系省钱，比之外路和买，价直倍多，色额低下，不堪供应。欲将逐路拖欠钱斛，令逐路转运约所用价钱，于出产去处量增市价和买，作急切纲运，限来年夏季终尽数到京，赴左藏库送纳。仍遵依近降不得科买配卖搔扰诏条指挥施行。」从之。 
二 
     
十二日，户部言：「提举京畿、京西路盐香事程奇奏：州县官吏于民间买物，所定实直低小，乞州县每月所定实直及逐旬增减状各以一本，州送就近监司，县送本州岛，常切点检觉察。监司巡历州县，将逐处实直体究，或高下异同，有害民力，并许根治。仍乞诏有司立定刑名看详添修，诸物每月一估，每物具上、中、下等实直时估结罪申。价有增减，旬具刺状送在任官，书知州、县、镇、寨实直，仍申本州岛审察，监司若季点官巡按到处准此。条事件申闻。」诏依。 
三月二十九日，户部言：「京西路臣僚奏：暴吏倚势，官物之价多小于市中，取于非时，求于不产，事奉内批，倚势作威，厚敛于民，先王所深戒。若掊取徇己，或上结权贵，尤为可罪。今后有犯者当重责之，为躁进趋附之戒。看详《元符敕》，在任官卖买物旋行增损实直，及抑非本行卖买物等，有徒二年之制。欲申明行下。」从之。 
四年八月十七日，京畿提点刑狱公事林箎奏：「中都积帛，不可不厚，比来朝廷抛买，民间蹑望，不无邀价。欲令诸州应出卖预买绢，并将诸司朝廷封桩钱依所估价兑拨，起发上供。如朝廷封桩钱不足，即以常平司未用钱逐急兑拨鸤管，候有封桩钱数拨还。」从之。 
宣和二年七月一日，诏：「和预买之法，取于民有制，近岁漕司不预支价直，或行抑配。可委诸路提刑司体究按治以闻。」 
八月二十五日，诏：「州县市易物货于本州岛，公使库不 
      
许收买，如违，罪责并依当职官吏卖买法。」 
三年二月二十八日，[诏]：「访闻开封府将已纳免行钱人户又行科差，显属违法搔扰，应在京已纳免行钱人，不得违法更有科差；其不纳免行钱诸色行人，仍不许科差非本行事。如违，以违制论，仍许人户越诉。诸路令行户供应非本行斡运兴贩物者准此。」 
五月八日，尚书省言：「勘会预买紬绢价，诸县于正月十五日以前给散，至蚕丝收成之后随夏税送纳，从来官司于受纳之日，专库公人多端乞取，民受其弊。欲诸告获咤受纳预买紬绢干系公人受乞豹物，笞杖罪，赏钱三十贯；徒，五十贯；流，八十贯；死罪，一百贯(者)。」从之。 
四年三月二十日，尚书省言：「修到条目：诸供官之物应和买者，转运司度州郡多寡、出产厚薄，等第分买，仍具总买及诸州分买之数行下。不当者，听逐州申尚书省。」从之。 
六年四月三日，诏：「四川和预买绢布等，闻官吏欺弊，不支价直，或准折盐钞，有名无实，远民坐困，无所越诉。可申严约束，违者以违制论。」 
八月二十一日，户部侍郎燕瑛奏：「所谓和预买者，钱固有定期，惟吏守其法，则民被实惠。近岁郡县失于奉行不以时，乞申敕诸路郡县预计和买钱数，俾给散不踰其限。」诏坐条申严行下。 
七年四月二十四日，讲议司奏：「契勘诸路州县供官之物，不许擅行科配，其依法应科配之物，在法当职官躬亲品量，依等第均定，盖欲杜绝偏重不 
      
均之弊。比年以来，科配之物，转运司多不以州军大小，州军又不以县邑人户家力，一概抛科。及诸县将抛降之物原书天头注云：「及一作又。」，往往比合用之数暗有增添，容纵公吏作弊；并不明具人户逐等逐户合着之数晓谕民间通知，致有力者计勾行用，得以减免，而贫下者或致破产。正数既足，即余剩之物公然入己，人户被害，莫此为甚。欲今后应科配之物，转运司随州军大小，州军随县邑人户家力均抛，令当职官前期依法品量均定，具逐等逐户科配物色数目申本州岛检察，仍以人户等第、家业合着之数单名降暝付县，晓谕人户通知。如有不均，或数外增添催科，许人户越诉，监司觉察按劾，庶几输纳均当，革去奸弊。」从之。 
五月九日，德音：「应京东、河北路州县两路昨咤军兴，赋役繁数，功以盗贼侵扰，民力不易。州县官吏义当体国，除供家饮食外，不以和买为名，(下行)[行下]科率买卖。如违，仰廉访使者觉察。」 
七月二日，诏：「应诸路州军今后买合纳上供或应副他处及本处军衣物帛，买纳毕，委官定验，有粉药纰薄短狭者，计所亏官准盗论赃，轻者徒二年；即专库合干人及管押人、纲梢等，以私物贸易计赃，轻者徒三年。仍仰廉访使者觉察闻奏，余依见行条法，各不以失及去官自首原减。」 
四日，诏：「两浙以上供钱和买绫二万匹，限今年十月终已前到阙，相兼支使。」 
十二月十九日，诏：「和预买绢本以利民，比来或量支 
      
杂物，或但给虚券，其害甚多。仰转运司预取一路合俵之数，分下州县通融措置，或不以见钱而以他物、不以正月而以他月给散者，以违制论。」 
钦宗靖康元年五月七日，诏：「应咤备御修葺城壁并防守器具之类，和买过民间材植物料等及须索应副军期之物，如有未支价钱，并仰所属限半月一并支过。」 
高宗建炎元年五月一日，赦：「和预买法本支实价，访闻官司立价甚低，或高抬他物价直准折，或以无实虚券充数，甚者直至受纳未支本钱，不遵条限前期起催，急于星火。自今有前项违戾，守令并转运司并以违制论功二等，仍委提刑司觉察，每岁于限后一月内具有无违戾闻奏，不以实闻，与同罪。」 
二年九月一日，臣僚言：「钱塘之民苦于和买，乞以杭州之数分别八万匹与平江府，四万匹与秀州。诏下本路转运司均拨。寻据逐州申陈：自祖宗以来，不曾支俵和买，兼人民从来以水田为业，不产蚕桑，乞行蠲免。本司今欲将杭州减下和买一十二万匹，只以一半六万匹于平江府、秀州俵买，内平江府买四万匹，秀州二万匹。其余一半六万匹，均于出产湖、明等州添俵，内湖州六千四十匹，明州五千七十二匹，台州五千八百八十匹，处州三千九百六十匹，衢州七千八十匹，常州一万七千五十二匹，严州六千九十六匹，镇江府一千二百匹，除建炎元年二年已过时外，自建炎三年为 
      
始。续据户部奏：(路)[诸]路有建炎元年分预买，今已过时，欲乞自建炎二年为始，分作三年带纳，依转运司均拨定州军施行。」从之。 
三年三月十四日，两浙转运副使王琮等言：「昨乞将本路逐州今年合发上供和买夏税紬绢共计一百一十七万七千八百四匹，令人户每匹折纳价钱二贯文足，计三百五万九千二百二十八贯一百一十文省。未承回降指挥。缘上件价钱委是酌中，难以增减，今来和买夏税物帛，起催条限逼近，若前期行下州县即可如期，便得见钱，仰助国用原书天头注云：「仰一作以。」。」诏依上件条限起发。 
五月十六日，诏：「诸路预买多是不给价钱，虽累降诏旨，预支与钱，多不曾给散。仰诸路监司守贰每岁预买绵绢合给钱，须管转那，并行支给，若或有违，并重寘典宪。」 
九月二十四日，诏曰：「朕累下宽恤之诏，而迫以经费，未能悉如所怀。今闻东南和预买紬绢，其弊尤甚。可行下两浙、江东西路，于见买数内蠲减四分之一，以宽民力。仰逐路转运司今后预桩见钱，依时俵散，如违，重寘典宪。」 
绍兴元年正月二十日，户部侍郎孟庚言：「乞将绍兴元年两浙合发夏税和买紬绢，除减免并进奉外，紬绢本色共一百六万四千五十匹，并一半依例折纳价钱，每匹两贯文足。仍令逐州将合折数于第五等人户全折，余钱均于四等人户内折纳，庶宽下户。」从之。 
三月十五日，后殿进呈黎确乞早定越州将来所纳和 
      
买绢分数，以为前此曾令以米折绢，以故有米之家爱惜，以待临时输官之用。上曰：「闻近日米价翔贵，细民极不易，须早定指挥，止令纳绢，庶几富人肯出积米，以舒艰食，于细民为便。」范宗尹等曰：「谨依圣谕。」 
二年十一月二十三日，诏：「临安府实经贼马残破去处原书天头注云：「贼一作兵。」，人户未纳去年和买并紬绢折帛钱，并与放免。」 
三年三月三日，臣寮言：「诸路州军每年和预买紬绢，祖宗朝各有定数，自来两浙州县多寡不一，至有阖郡俱免者，行之百有余年，而无不均之患，良由轻重适当故么。尝考一路秋赋苒米之数，参以和买紬绢，乃知和买之多寡，率视秋赋之轻重。如临安府湖州等和买为多，而苒米比他处最少原书天头注云：「最一作较。」；常州、婺州等和买差少，而苒米比他处为多，以至平江府、秀州苒数尤多，故得全免俵买。昨咤临安府曾经方腊残破之后，知府毛友乞将管下九县和买紬绢数内权拨一十四万与本路诸州分认，而平江府、秀州皆是创行和买，至今累年，词诉不已，各未曾承认。况自军兴以来，鲜有不经兵火去处，若临安独缘贼盗之后，权将和买分与诸州，而诸州所纳秋苒既重，更增认和买，于残破之余，显属轻重多寡不均。乞将毛友所乞权将一时指挥改正。兼两浙路管下止是临安、绍兴府两处和买最多，近降指挥：绍兴府和买以十分为率，蠲减一分讫。其临安府正是今来车驾临幸之地，若令便依元额承 
      
认，亦恐未得允当。今已出违预俵钱月分，更乞付外详酌施行。」诏令户部限三日勘当，申尚书省。本部契勘：「临安府先减下均拨与诸州紬绢，除四分减一外，实计八万四千匹，若尽数便令本府认发，又缘即今车驾临幸之地，窃虑难以认发，必致拖欠，有 行在指拟。兼严、常、湖、台、处、明、衢、婺州、江阴军共九州岛军，自认发后来，每年各已依数起发，别无拖欠，并镇江府所认数目不多，并合依元认之数俵买起发外，平江府、秀州各系水乡，不系桑蚕浩翰之处，委与其它州军事体不同。今重别参酌均定：秀州元认一万五千匹，今欲自绍兴三年为始，与减五千匹，认起一万匹；平江府元认四万匹，除两经减免外，止认一万匹。窃缘秀州与平江人物繁盛不同原书天头注云：「缘一作据」。，秀州减五千匹外，尚认一万匹，其平江府难以尽行蠲免。欲自绍兴三年为始，与减三千匹，认起七千匹。所是两州减下八千匹，却回临安府，自绍兴四年为始认数起发。其平江府绍兴二年以前拖欠未起五万四千匹，欲乞更与蠲免。」从之。 
十月九日，尚书考功员外郎魏矼言：「昨降诏书，以和预买紬绢价钱固已亏损人户，而又州县多不支给，委提刑取索已、未支数来上，当议典宪。臣闻州县奉行诏书，旋即支散，而奸胥滑吏乘时乞取，且有诡名盗请者，朝出公帑之门，暮归群吏之家，百姓以户籍所系，初不敢较么。臣谓不若据合支和买本钱 
      
拨充逐户免役钱，使官无侵受之弊，民无请纳之劳。」诏令诸路转运、常平司限三日同共相度，申尚书省。其后户部言：「两浙转运司契勘本路州府合俵绍兴四年和预买本钱共七十三万七千余贯，委是无可那拨。浙东提刑兼常平司申：若将人户合纳役钱拨充和买本钱，虽于转运司别无妨碍，其人户既不输纳役钱，则诸州更无役钱可以支给，必致妨阙。两浙西路提刑兼常平司申：免役钱系募人充役，按月给散，不可少阙。深虑转运司既将免役钱拨充和买本钱，后必不依时，便肯拨还，却无钱给散役人，临时妨阙。本部契勘：免役钱在法据岁用之数，系于人户等第上均敷入官桩留，募人充役，按月给散，并是指拟之数，不可少阙，其钱系常平司所管之数。欲乞依两浙东、西路常平司所申事理施行，余路依此。」从之。 
四年正月十四日，诏：「和预买本钱，已降指挥隔季鸤办，如违限不鸤，或擅支用者，并徒二年。」 
二月九日，诏：「应今后遇有科敷及和买，监司郡守须契勘诸县实有合支钱窠名数目，方许施行。若违戾诏令科率百姓者，监司、郡守并一等科罪。」 
九月十五日，明堂赦：「契勘近年以来，紬绢之价比旧增贵数倍，而和预买本钱或不时给，或给钱多有侵刻，弊事甚多，重扰百姓。仰诸路转运司将人户每岁合纳和预买紬绢，于五分中特减一分，以偿本钱，免令人户赴官请领。谓如户下合纳 
      
五匹，即以一匹充本钱，只纳四匹之类。不及匹者，以丈尺寸纽筭。其减下一分紬绢，令本司收簇合俵本钱置场收买，依限起发，不得亏损上供额数。如有不足，据的确数目，依两浙转运司已降指挥，取拨本路一分酒税钱应副；尚不足者，于建炎四年以后诸州添酒钱内支拨。仍自绍兴五年为始。」 
十月十九日，户部侍郎梁汝嘉言：「每月经费合用钱一百余万贯，兼调发军马所用倍多，理当权宜措置。今相度以江浙合纳夏秋和买紬并行折纳，内二分每匹折钱四贯，余八分折钱六贯。绢以十分为率，折纳五分，内二分每匹折钱四贯，三分折钱六贯。令逐路转运司计纲送纳。」从之。 
五年五月二十三日，三省进呈收买一分和预买绢。赵鼎奏曰：「前来赦文中五分中特减一分，以偿本钱偿：原作「价」，据前绍兴四年九月十五日明堂赦文改。，令转运司依年例置场买发。今访闻诸州县却令一分中一半纳本色，始欲优恤百姓，其实重害。欲令自来年依祖宗旧制，前期俵散本钱和买。」上曰：「甚善。」 
七年九月二十二日，明堂大礼赦：「勘会应抛科之物，前后累降指挥住罢，其收买军器物料，并系朝廷酌量州军大小原书天头注云：「酌一作斟。」，各有所买分数，仍支拨可以指拟钱数收买。窃虑州郡并不依实价和买，咤致科敷于民，及于数外抛科，或不即支还价钱，百端搔扰。可令提刑司觉察，按(刻)[劾]以闻。其违戾去处，当职官重寘典宪，仍许人户径诣尚书省越诉。」 
八年二月二十八日，中 
      
书门下省奏：「勘会绍兴府和买绢，比之诸州太重。」诏与减放一万匹，令娉近相度均减。 
九年正月五日，诏：「江浙今年合纳和预买紬绢，已降指挥，以分数折纳见钱，缘合给本钱，州县往往不曾支给。可于见折钱上每匹特免一贯文。」 
十二年九月十三日，赦：「勘会江浙和预买缘岁用浩瀚，未能尽罢。比年减免，以十分为率，止折一分，务从宽恤。访闻诸县不依所降分数，违法折纳，以充自用；或胥吏衷私科出虚数，计会增减，实为民害。仰监司郡守常切约束，具实数明出板暝晓谕。如有违犯，逐一觉察按劾，官员窜责，人吏决配。」 
十七年三月十八日，宰执呈上供和预买紬绢，州县循袭，率以二月起催。上曰：「二月间蚕犹未生，预期催迫，使民间何以应办 」桧曰：「当令漕司约束，须依旧来条限常切觉察按治。」 
九月二十五日，诏：「江浙州军见输纳折帛钱，旧立价钱比今时价稍高，兼逐路土产物帛不一，窃虑民户难于出办，理宜宜宽恤。令两浙紬绢每匹减作七贯文，内和买减作六贯五百文，绵每两减作四伯文；江南东西紬绢每匹减作六贯文，绵每两减作三佰文。仍自绍兴十八年为始。其减下钱，令户部具数申取朝廷指挥。」 
</div>
    <div class="pagination">
<a href="宋会要辑稿_page533.html">上一页</a><span>...</span><a href="宋会要辑稿_page529.html">529</a><a href="宋会要辑稿_page530.html">530</a><a href="宋会要辑稿_page531.html">531</a><a href="宋会要辑稿_page532.html">532</a><a href="宋会要辑稿_page533.html">533</a><span class="current-page">534</span><a href="宋会要辑稿_page535.html">535</a><a href="宋会要辑稿_page536.html">536</a><a href="宋会要辑稿_page537.html">537</a><a href="宋会要辑稿_page538.html">538</a><a href="宋会要辑稿_page539.html">539</a><span>...</span><a href="宋会要辑稿_page535.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
