<!DOCTYPE html>
<html>
<head>
    <meta charset="UTF-8">
    <title>续通志 - 第 1218 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1218 页/共 1359 页</h1>
    <div class="content">　　●钦定续通志卷五百五十　儒林传十三

　　儒林传

　　宋 【十一】

　　○宋十一

　　黄干　　　　李燔　　　张洽　　陈淳　　李方子　　黄灏　　叶昧道　　　廖德明

　　黄干
　　李燔
　　张洽
　　陈淳
　　李方子
　　黄灏
　　叶味道
　　廖德明

　　△黄干

　　黄干字直卿福州闽县人父■〈王禺〉高宗时为监察御史以笃行直道着闻瑀殁干往见清江刘清之清之奇之曰子乃远器时学非 
所以处子也因命受业朱熹干白母即日行时大雪既至而熹他出干因留客邸二月而熹始归干见熹夜不设榻不解带少倦则微坐一倚或 
至达曙熹语人曰直卿志坚思苦与之处甚有益尝诣吕祖谦以所闻于熹者相质正及张栻亡熹与干书曰吾道益孤矣所望于贤者不轻后 
遂以其子妻干宁宗即位熹命干奉丧补将仕郎铨中授廸功郎监台川酒务丁母忧学者从之讲学于墓庐甚众熹编礼书独以丧祭二编属 
干藁成熹见而喜曰所立规模次第缜密有条理他日当取所编家乡邦国王朝礼悉仿此更定之熹殁干持心丧三年调监嘉兴府石门酒库 
时韩侂冑方谋用兵吴猎帅湖北将赴镇访以兵事干曰闻议者谓今欲为大举深入之谋果尔必败此何时而可进取哉猎雅敬干名德辟为 
荆湖北路安抚司激赏酒库兼准备差遣事有未当必输忠款力争江西提举常平赵希怿知抚州高商老辟为临川令岁旱劝粜捕蝗极其力 
改知新淦县吏民习知临川之政不令而行以荐差通判安丰军淮西师司檄干鞫和州狱狱故以疑未决干委曲审问无所得一夜梦井中有 
人明日呼囚诘之曰汝杀人投于井我悉知之矣何得欺我因遂惊服果于废井得尸寻知汉阳军值岁饥籴客米发常平以赈制置司下令欲 
移本军之栗而禁其籴干报以乞候干罢然后施行及援鄂州例十之一告籴于制司荒政具举旁郡饥民辐凑惠抚均一春暖愿归者给之粮 
不愿者给庐居之民大感悦所至以重庠序先教养其在汉阳即郡治后凤栖山为屋馆四方士立周程游朱四先生祠以病乞祠主管武夷冲 
佑观寻起知安庆府至则金人巳破光山沿边多惊安庆去光山不远民情震恐乃请于朝城安庆以备战守不俟报即日兴工城分十二料先 
自筑一料计其工费若干然后委官吏寓公士人分料主之役民兵五千人人役九十日而计入户产钱起丁夫通役二万夫人十日而罢役者 
更番暑月月休六日日午休一时至秋渐杀其半干日以五鼓坐于堂濠砦官入听命以一日成筭授之役某乡民兵若干某乡人夫若干分布 
于某人料分或搬运某处士木应副某料使用某料兵民人夫合当更代合散几日钱米俱受命毕乃理民讼阅士卒会僚佐讲究边防利病次 
则巡城视役晚入书院讲论经史筑城之柞用钱监未铸之铁事毕还之城成会岁大旱干祈辄雨或未出晨邓郡阁望灊山再拜雨即至后二 
年金人破黄州沙窝诸阙淮东西皆震独安庆安堵如故继而霖潦余月巨浸暴至城屹然无虞舒人德之制置使李珏辟为参议官再辞不受 
既而朝命与徐侨两易和州且令先赴制府禀议干即日解印趋制府先是干移书珏曰丞相诛韩之后惩意外之变专用左右亲信之人至于 
军政不修边备废弛皆止曹为之若今大敌在境更不改图大事去矣又曰今莫若用两淮之人食两淮之粟守两淮之地然其策当先明保伍 
保伍既明则为之立堡砦蓄马制军器以资其用不过累月军政可成且淮民遭丙寅之厄今闻金人迁汴莫不狼顾胁息有弃田庐挈妻子渡 
江之意其闲勇悍者且将伺变窃发向日湖海张军之变为害甚于金若不早为之图则两淮日见荒墟卒有警急壤臂而起矣珏皆不能用及 
是珏往维扬视师与偕行干言敌既退当思所以赏功罚罪者崔维扬能于清平山豫立义砦断金人右臂方仪真能措置捍御不使军民仓皇 
奔轶此二人者当荐之泗上之败刘倬可斩也某州官吏三人携家奔窜追问治之然后具奏可也其时幕府书馆皆轻儇浮靡之士僚吏士民 
有献谋画多为毁抹疏驳人心不附所向无功流移满道而诸司长吏张宴无虚日干知不足与共事归自维扬再辞和州之命仍乞祠乃复告 
珏曰浮光敌退已两月安丰巳一月盱眙亦将两旬不知吾所措置者何事所施行者何策边备之弛甚于前恐其祸又不止今春矣向者轻信 
人言为泗上之役丧师万人良将劲卒精兵利器不战而沦于泗水黄团老幼俘虏杀戮五六千人盱贻东西数百里莽为邱墟安丰浮光之事 
大率类此窃意千乘言旋必痛自咎责出宿于外大戒于国曰此吾之罪也有能箴吾夫者疾入谏日与僚属及四方贤士讨论条画以为后图 
今归巳五日矣但闻请总领运使至玉麟堂赏牡丹用妓乐又闻总领运使请晏赏亦然又闻宴僚属亦然诸军闻之岂不痛愤且敌国深侵宇 
内骚动主上食不甘味听朝不怡大臣忧惧不知所出尚书岂得不朝夕忧惧而乃如是之迂缓暇逸耶今浮光之报又至矣金欲以十六县之 
众四月攻浮光侵五关且以一县五千人为率则当有八万人攻浮光以万人刈吾麦以五万人攻吾关吾之守关不过五六百人岂能当万人 
之众哉则关之不可守决矣五关失守则蕲黄决不可保蕲黄不保则江南危尚书闻此亦已数日乃不闻有所施行何耶其它言皆激切同慕 
忌之尤甚共诋排之厥后光黄蕲继失果如其言遂力辞去请祠俄再命知安庆不就入庐山访其友李燔陈宓相与盘旋玉渊三峡闲讲乾坤 
二卦于白鹿书院居山南北之士皆来集未几召赴行在所奏事除大理丞不拜为御史李楠所劾在位者羣起挤之遂归里弟子日监俄命知 
潮州辞不行差主管亳州明道宫踰月乞致仕诏许之特授承议郎卒后数人以门人请谥又特赠朝奉郎与一子下州文学谥文肃有经解文 
集行于世

　　△李燔

　　李燔字敬于南康建昌人中绍熙元年进上第授岳州教授未上往建阳从朱熹学熹告以曾子弘毅之语且曰玫远固以毅而任重贵乎 
弘也燔退以弘名其斋而自儆焉至岳州教士以古文六艺不因时好且曰古之人皆通材用财文武兼焉即武学诸生文振而识高者拔之辟 
射圃令其习射廪老将之长于艺者以率偷惰改襄阳府教授复往见熹嘉嘉之凡诸生未达者先令访燔俟有所发乃从熹折衷诸生畏服熹 
谓人曰燔交友有益而进学可畏且直谅朴实处事不苟他日任斯道者必燔也熹殁学禁严燔率同门往会葬视封窆不少怵及诏访遗逸九 
江守以燔荐召赴都堂审察辞再召再辞郡守请为白庆书院堂长学者云集除大理司直辞寻添差江西运司干办公事江西帅李珏漕使王 
补之交荐之会洞寇作乱帅漕议平之而各持其说燔曰寇非吾民耶岂必皆恶诚以有司贪刻者激之将校之邀功者逼成之耳反是行之则 
皆民矣帅漕是其言燔乃请自往驻兵万安会近洞诸巡尉察隅保之尤无良者易置之分兵守险驰辩士谕以祸福寇皆帖服洪州地下异时 
贑江涨而堤壤久雨辄涝燔白于漕师修之自是田皆沃壤漕司以十四界会子新行价日损乃视民税产物力各藏会子若千官为封识不时 
点阅人爱重之则价可增慢令者黥籍而民读张持空券益不售燔与国子学录李诚之力争不能止燔又人札争之曰钱荒楮壅子母不足以 
相权不能行楮者由钱不能权之也楮不行而抑民藏之是弃物也诚能节用先谷粟之实务而不取必于楮币则楮币为实用矣札入漕司即 
弛禁燔又念社仓之置仅贷有田之家而力田之农不得沾惠遂倡议裒谷创社仓以贷佃人诏改官通判潭州辞不许真德秀为长沙帅一府 
之事咸谘燔不数月辞归时史弥远当国废皇子竑燔以三纲所关自是不复出矣真德秀及右史魏了翁荐之差权通判隆兴府江西帅魏大 
有辟充参议官皆辞乃以直秘阁主管庆元至道宫燔自谓居闲无以报国乃荐崔与之魏了翁真德秀陈宓郑寅杨长孺丁黼叶宰龚维藩徐 
侨刘宰洪咨夔于朝绍定于年帝论及当时高士累召不起者史臣李心传以燔对且曰燔乃朱熹高弟经术行义亚黄干先帝以大理司直召 
不起比乞致仕陛下诚能强起之以寘讲筵其裨圣学岂浅浅哉帝然之终不召也九江蔡念成称燔心事有如秋月燔卒赠直华文阁 【原 
误作文华阁今据职官志改正】 谥文定补其子举下州文学燔尝曰凡人不必待仕宦有职事方为功业但随力到处有以及物即功业矣又 
尝曰仕宦至卿相不可失寒素体夫子无入不自得者正以磨挫骄奢不至居移气养移体故燔处贫贱患难若平素不为动被服布素虽贵不 
易入仕凡四十二年而厯官不过七考居家讲道学者宗之与黄干并称曰黄李孙镳登进士第

　　△张洽

　　张洽字符德临江之清江人父缓第进士洽少颖异从朱熹学自六经传注而下皆究其指归至于诸史百家山经地志老子浮屠之说无 
所不读尝取管子所谓思之思之又重思之思之不通鬼神将通之之语以为穷理之要熹嘉其笃志时行社仓法洽请于县贷常平米二百石 
建仓里中六年而归其本于官乡人利之嘉定元年中第授松滋尉湖右经界不正弊日甚洽请行推排法令以委洽洽令民自实其地土疆界 
产业之数投于匮乃筹核而次第之吏奸无所匿改袁州司理参军有盗黠甚辞不能折会狱有兄弟争财者洽谕之曰讼于官祗为胥吏之地 
且冒法以求胜孰与各守分以全手足之爱乎辞气恳切讼者感悟盗闻之自伏民有杀人贿其子焚之居数年事败洽治其狱无状忧之且白 
郡委官体访俄梦有人拜于庭示以伤痕在胁翌日委官上其事果然郡守以仓廪虚籍仓吏二十余家命洽鞫之洽廉之为都吏所卖都吏者 
州之巨蠹也尝于于仓不获故以此中之洽度守意锐未可婴姑系之而密令计仓庾所入以白守曰君之籍二十余家者以胥吏也今校数岁 
之中所入巳丰于昔由是观之胥吏妄矣守悟为罢都吏而免所籍之家知永新县一日谒告闻狱中榜笞声葢狱吏受财乘闲讯囚使诬服也 
洽大怒亟执付狱明日以上于郡黥之湖南■〈嶲阝〉寇作乱与县接壤民大恐洽单车以往邑佐寓士交谏弗听至则寇未尝至因行安福 
境上结约土豪得其欢心未几南安舒寇将犯境闻有备乃去以江东提举常平荐通判池州狱有张德修者误蹴人以死狱吏诬以故杀洽讯 
而疑之请再鞫守不听会提点常平袁甫至时方大旱祷不应洽言于甫曰汉晋以来滥刑而致旱伸冤而得雨载于方册可考也今天大旱焉 
知非由德修事乎甫为阅款状于狱德修遂从徒罪复白郡请蠲征税宽催科以召和气守为宽税三日果大雨洽数以病请祠至是主管建昌 
仙都观时袁甫提点江东刑狱白鹿书院废弛招洽为长洽至则选好学之士日与讲说而汰其不率教者凡养士之田干没于豪右者复之学 
兴即谢病去端平初大臣多荐洽召赴都堂审察洽以疾不赴乃除秘书郎寻迁著作佐郎度正叶味道在经幄帝数问张洽何时可到将以说 
书侍洽洽固辞遂除直秘阁主管建康崇禧观嘉熙元年以疾乞致仕卒洽自少用力于敬故以主一名斋平居不异常人至义所当为则勇不 
可夺所交皆名士如吕祖俭黄干辈皆敬慕之卒后一日有旨除直宝章阁所著书有春秋集注春秋集传左氏蒙求续通鉴长编事略厯代郡 
县地理沿革表文集子■〈木路〉柽赐同进士出身

　　△陈淳

</div>
    <div class="pagination">
<a href="续通志_page1217.html">上一页</a><span>...</span><a href="续通志_page1213.html">1213</a><a href="续通志_page1214.html">1214</a><a href="续通志_page1215.html">1215</a><a href="续通志_page1216.html">1216</a><a href="续通志_page1217.html">1217</a><span class="current-page">1218</span><a href="续通志_page1219.html">1219</a><a href="续通志_page1220.html">1220</a><a href="续通志_page1221.html">1221</a><a href="续通志_page1222.html">1222</a><a href="续通志_page1223.html">1223</a><span>...</span><a href="续通志_page1219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
