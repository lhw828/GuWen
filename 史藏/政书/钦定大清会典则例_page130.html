<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 130 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 130 页/共 354 页</h1>
    <div class="content">　　隆恩门楼为
　　明楼上悬
　　孝陵牌匾每年以清明孟秋望冬至嵗暮为四大祭祭
　　日奉
　　世祖章皇帝神位居中
　　孝康章皇后神位居左
　　孝献皇后神位居右均南向
　　帝后同案奠献行礼与
　　昭陵礼同○又题准
　　陵寝周围立界界内禁止采樵设
　　孝陵官礼部设奉祀郎中工部设修理郎中兵部设守衞总管翼领防御领催骁骑内务府设奉祀郎中等官及内监各执事男妇銮仪衞设校尉二十四名户部设库尉二人领催一名礼工二部设各项人役三百二十余名又置牛羊圏设吏以饲牺牲设荘头二人各给地七顷二十亩园头一人给地一顷五十亩以供米麺菜蔬【官员兵丁员额详见吏部兵部内务府】又除内大臣侍衞等守防
　　山陵○又奏准
　　孝陵四时大飨由
　　皇陵礼部设祝版香帛于龙亭校尉舁亭前列御仗恭
　　送至
　　陵凡执御仗校尉皆乘驿马所用米麺油蜜等项用驿车装送每月朔望所供果品盛于黄盒酒尊盛于黄架前列御仗校尉舁送至
　　陵○是年议准改建
　　福陵
　　昭陵明楼寳城
　　地宫修理完竣前期一日各遣大臣一人以奉安祗告读文致祭一如大飨礼是日焚楮帛五千祭酒三
　　爵奉安
　　地宫礼成祭酒三爵
　　隆恩殿内安奉
　　神牌及神龛寳牀衾褥帷幔楎椸均照
　　太庙成式制造○又题准谒
　　陵礼凡有事往
　　盛京者三品以上官于
　　福陵
　　昭陵罗城门外行礼若遇致祭日二品以上官进城门
　　内随守
　　陵官陪祭归时行礼同○又定自分水岭至鮎鱼闗寛天峪系马兰口副将营兵周围安设十八处堆拨其风水内地看守四十二处堆拨系副将总管一同稽察如遇军政之期所属守备千把皆系副将考验造册申送总管翼领呈报兵部○三年奏准各
　　陵寝祭飨易豕为羊并酌定祭品○又议准谒
　　陵礼凡往东路经由石门者王贝勒于
　　隆恩门外行三跪九叩礼守备直班官员启
　　隆恩门贝子以下三品官以上行礼不启门皆由奉祀礼部官引礼囘时不必进谒往汤泉者囘时准其进谒若遇祭飨日免行礼○又议准每嵗清明于各
　　陵上土十有三担承祭官总管掌闗防官率官兵共十
　　有三人升
　　宝顶上土豫于界外取土贮各
　　陵垣外洁净处用○七年于
　　福陵
　　昭陵
　　孝陵各建立
　　圣德神功碑恭纪
　　列祖功德昭垂万世○八年议准
　　福陵
　　昭陵停止宗室觉罗居住
　　四陵每年四时大祭遣多罗贝勒以下奉国将军并觉
　　罗男以上前往致祭○又议准
　　盛京
　　三陵每年四时祭祀令奉天将军副都统侍郎致祭每
　　祭豫期将职名开列具题
　　孝陵照见定例仍奏遣王公前往国有大庆祗告各陵将和硕亲王以下镇国将军并文武一品大臣以
　　上奏遣前往○九年
　　圣祖仁皇帝奉
　　太皇太后
　　仁宪皇太后率
　　孝诚仁皇后诣
　　孝陵先期钦天监择吉日礼部具题内阁撰祝文祭文太常寺办告祭品物宗人府题请扈从王以下宗室觉罗等官各部院题请扈从堂上官科道官各一人各部院酌委官属兵部题请扈跸官军额数銮仪衞备随行仪仗户部给扈跸官军行粮工部修理桥梁道路光禄寺豫办
　　御膳供具教坊司设导迎乐
　　圣驾启銮前一日
　　圣祖仁皇帝躬诣
　　太庙行祗告礼不设卤簿启銮日设骑驾卤簿不作乐午门鸣钟在京王以下文武各官咸常服于午门外分翼跪送时
　　太皇太后
　　仁宪皇太后
　　孝诚仁皇后均由
　　午门出
　　长安左门
　　圣驾经由通州三河蓟州等处地方文武官咸常服于
　　道右百步外跪迎次日
　　驾发仍跪道右恭送其迎送各官吏部奏请朝见将至孝陵守
　　陵官员不直班者于兴龙口之外道右跪迎至日行谒陵礼
　　太皇太后
　　仁宪皇太后
　　孝诚仁皇后公主等先行
　　圣祖仁皇帝率王以下叅领侍衞等官随后行进昌瑞山红门
　　太皇太后驾入
　　隆恩门至
　　明楼阶前降舆
　　仁宪皇太后驾入
　　隆恩门至
　　隆恩殿阶东南降舆
　　孝诚仁皇后至
　　隆恩门内燎鑪旁降舆公主等至
　　隆恩门外阶下下车马扈从妇女至三洞桥迤南下
　　车马
　　太皇太后于方城上东旁坐祭酒举哀
　　仁宪皇太后率
　　孝诚仁皇后曁公主等于
　　明楼前正中行六肃三跪三拜礼随举哀祭酒时行三
　　拜礼毕奉
　　太皇太后陞舆
　　还行宫
　　圣祖仁皇帝至下马石牌降骑王以下各官均在五洞
　　桥迤北下马恭谒行礼出乘骑还
　　行宫次日于
　　隆恩殿行大飨礼又次日于
　　宝城前设黄幄行焚楮帛读文致祭礼恭奉
　　太皇太后
　　仁宪皇太后率
　　孝诚仁皇后公主等先行至
</div>
    <div class="pagination">
<a href="钦定大清会典则例_page129.html">上一页</a><span>...</span><a href="钦定大清会典则例_page125.html">125</a><a href="钦定大清会典则例_page126.html">126</a><a href="钦定大清会典则例_page127.html">127</a><a href="钦定大清会典则例_page128.html">128</a><a href="钦定大清会典则例_page129.html">129</a><span class="current-page">130</span><a href="钦定大清会典则例_page131.html">131</a><a href="钦定大清会典则例_page132.html">132</a><a href="钦定大清会典则例_page133.html">133</a><a href="钦定大清会典则例_page134.html">134</a><a href="钦定大清会典则例_page135.html">135</a><span>...</span><a href="钦定大清会典则例_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
