<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1059 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1059 页/共 1125 页</h1>
    <div class="content">十二年六月十八日，通议大夫、敷文阁待制洪迈
      
提举佑神观，兼侍讲，兼同修国史。 
十三年正月二十一日，皇叔祖昭庆军节度使、提举佑神观〔赵〕士岘授开府仪同三司，为醴泉观使。 
十一月二十三日，特进、右丞相梁克家除观文殿大学士、醴泉观使，兼侍读。 
十五年五月二十三日，敷文阁学士、通奉大夫、提举隆兴府玉隆万寿宫韩彦直提举万寿观。 
六月四日，武泰军承宣使、带御器械、干办皇城司、专切提举训练所、宜春郡开国公夏执中授奉国军节度使，提举万寿观。 
十六年正月十八日，昭庆军承宣使、提举佑神观、吴兴郡开国侯郭师禹授保大军节度使，提举万寿观。 
五月十二日，诏少保、益国公周必大充醴泉观使，在外任便居住。 
绍熙元年六月二十四日，诏宁武军节度使、开府仪同三司、判潼川府潼：原作「同」，据《宋史》卷三九六《赵雄传》改。、降益川郡(国开)[开国]公赵雄充醴泉观使，在外任便居住。从其请也。 
五年二月十一日，诏少保、(开)[观]文殿大学士、益国公周必大充醴泉观使。以辞免判隆兴府，故有是命。 
五月一日，诏太师、安德军节度使、判大宗正事、嗣秀王伯圭充万寿观使。以辞免判大宗正事，故有是命。
 职官 宋会要辑稿 职官五四 任宫观 
      
任宫观
【宋会要】
      
《哲宗正史 职官志》：外任宫观非自陈而朝廷特差者，如降黜人例。 
神宗熙宁二年十二月二十四日，诏宫观差遣不限员数，差知州资序人以上，须神不至昏昧、堪任厘务者充，以三十个月满替。 
三年正月二十六日，诏应宫观差遣，除两制以上临时取旨外，余候到阙体量定差。 
五月十四日，诏杭州洞霄宫、永康军丈人观、亳州明道宫，华州云台观、建州武夷观、台州崇道观、成都玉局观、建昌军仙都观、江州太平观、洪州玉隆观、五狱庙、太原府兴安王庙，今后并依嵩山崇福宫、舒州灵仙观，置管勾或提举官。先是，上以诸臣历监司、知州，有衰老不任职者，令处闲局，令增诸道员数，使便乡里，示优恩也。 
十六日，龙图阁直学士、兵部侍郎、集贤殿修撰何郯提举成都府玉局观，以病故也。郯遂请老，乃除右丞致仕。 
七月二十七日，诏二京留台、国子监及诸州宫观岳庙所差提举、管勾官等添支，大两省、大卿监及职司资序人视知小州，知州资序人视小州通判，仍各依本人见任官，武臣仿此。遥郡以上罢正任及遥郡改授南班官以上：原脱「上」字，据本书本卷第六页补。，元系文资换者却与换文资，功绩殊异者别取旨。 
四年五月，诏：「应臣僚陈乞宫观并国子监差遣，除大卿监以上及朝廷特旨与差从中书指挥外，余并送审官东院。 
十一月十六日，诏：「应提举、管勾内外诸宫观及岳庙官，常留一员在彼，余听如分司、致仕例，任便居止。」 
六年四月，诏：应宫观差遣系大卿监及职司，并本州岛知州自来带管勾者，并充提举，余官管勾。」 
十八日，诏前宰臣、执政官宫观差遣添支，依知大藩府禄令给。 
九月十四日，以莊宅使、帶禦器械、知鎮戎軍張 為右騏驥使、提點鳳翔府太平宮。 有戰功，以病請退，故遷官以閑局處之。 
八年正月二十五日，以皇城使、忠州团练使马捻管勾兖州仙源县景灵宫太极观公事。寻除捻大将军，以闲职不可仍旧官也。 
闰四月十八日，诏：「今后武臣遥郡刺史以上曾历五路路分钤辖，不因体量，并有战功、曾经转资、历路分都监以上差遣，不以官资，并许陈乞外处宫观差遣。 
九年五月一日，以殿中丞曾孝纯同管勾西京崇福宫，从父公亮所乞也。孝纯监当资序，得管勾宫观，用父恩也。 
元丰元年正月十九日，权发遣三司使李承之言：「近年以来，朝廷宽假资格稍高之人，为其衰迟，或不任事，未欲遽令休退，改置提举、主管宫观之职，优与俸禄，以示始终，而不立员数。臣僚趋闲贪禄，冒居无耻，或精神未衰，年齿方壮，以便私避事，亦求此职。条制既宽，初未厘革，故今内外宫观约百余员，无纤介职事，岁费廪食不下数万缗，臣窃惜之。乞今后在 
      
京宫观提举、提点、主管官共无得过十五员，诸路倍之。如有除授，令依例待阙。所贵勤劳官守之人有以区别，不虚费国用。」诏中书立法，自今陈乞宫观等差遣人，年六十以上听差，仍无过两次。 
二月七日，诏审官东、西院，应乞宫观人年六十以上听差，毋得过两任。 
二年六月二十四日，尚书屯田员外郎、权京西转运副使李南公主管西京嵩山崇福宫，以御史黄颜言南公女皆适士人，而同产女弟在室者已三十余岁，委寄于妹 范迁家，按之有实故也。 
五年九月十六日，诏应尚书吏部陈乞留台宫观、国子监人，年六十以上兼用执政官恩例者，通不得过三任。 
哲宗元佑元年五月二十二日，新差知苏州张铣依旧提举杭州洞霄宫，以其罢耄也。 
七月二十八日，提举西京嵩山崇福宫韩宗师再任，理提刑资序，以宗师自陈父老，从所乞也。 
二年六月十四日，诏郭逵罢广州观察使逵：原作「达」，据下文改。、知河中府，除左武卫上将军，提举嵩山崇福宫。先是，逵知潞州，河东路转运使论逵言语蹇缓，步履艰难，请别与差遣，以安老疾。会逵徙知河中府，亦露章祈免，故有是诏。 
三年十二月十六日，诏应缘例陈乞子弟宫观岳庙差遣再任者，不理为资序。 
绍圣二年正月十三日，侍御史翟思言：「欲今知右州资序人年七十以上者，并依元丰以前旧法，注监当差遣。元佑二年与监岳庙差遣法勿用，其见任执政官许依例陈乞，仍不得过一任。及于今文『年七十乞宫观』条内『侍御史』字下添入『以上』二字，『职司』字下添入『中散大夫』四字。」从之。 
元符元年，知枢密院事曾布言：「高遵固年八十一，乞再任宫观；高遵礼年七十六，已再任亳州太清宫，又从其再任之请。待遇宣仁亲属敦笃如此，当宣付史官。」从之。 
徽宗崇宁元年七月十一日，中书省〔言〕：「勘会熙宁三年五月诏，以诸臣历监司、知州，有衰老不任职者，使食其俸给，令处闲局，故令诸州增置宫观员数，使人各得便乡里，且以优老示恩。自后添支屡经裁减，而诸州供给亦无明文，是致往往失所，恐非先帝创立宫观、优老示恩之意。今以熙宁、元丰以来条制，参详修立下条：诸三京留司御史台、国子监，诸州宫观岳庙提举、管勾等官添支，前宰相、执政官依知判诸路州府例，待制已上依见任官知郡例，中散大夫以上并职司资序人依知诸州府大卿监例，知州资序人依见任官充小郡通判例，通判资序人依见任官充军通判例，武臣正任横行以上依诸司副使知州例，路分钤辖以上依侍禁、合门祗候知州例，路分都监以上依殿直充诸路走马承受例。上条合入禄令，冲改元丰三年十一月十八日并元丰六年四月十八日、绍圣元年五月十六日指挥不行。诸宫观、岳庙提 
      
举、管勾等，文官因陈乞及非责降充者，并月破供给，于所居处依资序降二等支，职司以上资序人依通判例，知州资序人依佥判例，无佥判处及通判资序人并依幕职官例幕：原无，据本卷第三五页补。。前宰相、执政官及见带学士以上职者不降不降。原无，据本卷第三五页补。。诸陈乞宫观、岳庙若三京留司御史台、国子监，年七十以下不得过三任；七十以上、曾历侍御史以上，听两任；寺监长贰六(书)[曹]郎中以上同。及职司中散大夫以上，并一任。曾历堂除知州资序人准此。当直宫观、岳庙，宫观使五十人，学士以上四十人，太中大夫、(官)[观]察使以上三十人，中散大夫及提点刑岳以上资序并正任横行以上二十人，知州路分都监以上资序十五人，通判以下资序十人。」从之。 
十月二十七日，诏应责降充宫观人不得同在一州军居住。 
政和三年二月十五日，尚书省言：「勘会官员关升，依条并实理考第，其宫观以三十个月为任，显是碍关升。」诏今后应宫观并以三年为任，其已授三十个月合罢人，并依三年满罢人例施行。 
八月十七日，尚书省言：「宫观已降指挥三年为任，岳庙其以二年。」从之。 
二十四日，中书省言：「检会《大观重修中书省令》，诸宫观差遣，中散大夫以上及职司资序并充提举，余官充管勾。勘会余官内，朝奉郎以上及曾任职事官监察御史以上职任，及曾带贴职之人，若与承务郎并一等充管勾宫观，虑无以区别今令参酌添立下条：诸宫观差遣，中散大夫以上及职司资序充提举；朝奉郎以上或曾任职事官监察御史以上，若曾带贴职，充提点；余充管勾。」从之。 
十月二十九日，中书省〔言〕：「勘会除授宫观差遣，近降旨立定提点、提举、管勾三等，所有(诸)[请]受、从人，亦合随所授职任修定。今参酌旧法，拟立下项：承务郎以上任宫观差遣，提举二十人，提点一十五人，管勾一十人。右入《政和重修吏卒格》，冲改本格中散大夫及提点刑狱以上资序、知州通判以上资序差当直人格不行。承务郎以上任宫观差遣，谓外任许在京居住者。提举十五人，提点十人，管勾四人。右入《绍圣军马司格》，冲改本格太中大夫及职司资序、知州通判(江)[以]下资序差当直人格不行。」从之。 
五年八月十三日，诏新知池州陈邦光提举杭州洞霄宫，池州居住。以言者论其以地远辞桂州之行、方命不恭故也。 
六年闰正月二十六日，户部侍郎孟昌龄言：「文武二途，本为一道；禄廪待遇，理当均一。朝廷近为宫庙供给之制以优礼臣下，令文臣任宫庙，自职司以上比视有差，至通判而(上)[止]。按令，通判与武臣序官，自有定制，而武臣宫观供给未有明文。臣愚欲乞曾任职事与通判序官人依通判法，余皆勿给，以称陛下均待文武之意。」诏系武功大夫以上未至知州职司资序人，依通判资序 
      
人例支破供给，以下勿给。 
三月二十四，枢密院言：「臣僚任宫观差遣，供给人从各有等差。今外路见任宫观之人，其间或有妄称资序，冒请供给，谓如知县人称作通判、知州人作职司，未应请而妄请，当请少而受多，或匿其照检，州县不察。欲乞今后任宫观、岳庙人，并令吏部以本官资序符所住州郡，及于所受付身内声说，庶绝贪冒。其见任人诸州供具所请月给等第，申吏部勘验，如有冒请，即行改正。」从之。 
宣和元年八月十一日，臣僚上言：「窃以宫观、岳庙设置官属，既免亲执祠事而又给廪禄，陛下养贤优老之意厚矣。比年下至小使臣，往往偷闲窃禄，其数猥多。臣近会到吏部右选小使臣任宫观差遣凡四百二十七员，累日已来，又不知其几人也。使皆有功可念，有劳可录，犹未免泛滥之弊，况其间年齿方壮、血气未衰者比比皆是。揆其入仕，亦未久远，曾无汗马横草之劳，率皆规避重难，以就安逸。伏望睿旨，应小使臣之授岳庙差遣者，特重其选，庶几可以杜绝侥幸，不为苟免退避之计。」诏今后小使臣更不得差注宫观、岳庙，见任人并罢。 
九月十七日，吏部言：「奉圣旨，选人见任岳庙，令吏部具数申中书省取旨。本部勘会，选人见任岳庙计七十九员。检会政和七年十月敕内一项，应未应出官人及选人小使臣并大使臣武功郎以下，并不得陈乞宫观、岳庙差遣。如违，以违制论。」诏并罢。 
二年二月九日，制以宁远军节度使、知大名府、兼北京留守司公事、大名府路安抚使梁子美为开府仪同三司、提举西京嵩山崇福宫。 
五月五日，中书省言：「奉御笔，宫观并依元丰法，其后来新置创添差、兼领等员阙，并合先次放罢，限三日。所有宫观窠阙，今具下项：一、熙宁编 阙额：西京嵩山崇福宫、南京鸿庆宫、凤翔府上清宫、亳州明道宫、杭州洞霄宫、袭庆府仙源县景灵宫、太极观、华州灵台观、建州武夷观、已改为建州武夷山冲佑观。台州崇道观、成都府玉局观、建昌军仙都观、江州太平观、洪州玉隆观、舒州灵仙观。改为舒州潜山真源万寿宫。一、崇宁三年七月六日 添置下项：灵济观、建隆观、奉慈观、延祥观、阳德观、福源观、崇先观、东太一宫、西太一宫、长生宫。一、政和二年七月五日 添下项：成都府玉清宫，成都府国宁观、成都府长生观、成都府太平观、江宁府万寿宫、江宁府崇真观、江宁府崇禧观、杭州紫霄宫、杭州集真观、泰州万寿宫、袭庆府会真宫、袭庆府岱岳观、筠州妙真观、温州南真观、温州万寿宫、华观、信州上清宫、信州太霞宫、南康军延真观、南康军逍遥观、临江军承天观、陕州太初观、筠州明道观、泗州太初观、彭州冲真观、衡州露仙观、衢州福堂观、南雄州会仙观、成都府崇道观、成都府 
      
永宁观、衢州兴道观。」 
十三日，中书省言：「检会御笔，宫观并依元丰法，其后来新置创添差、兼领等员阙，并合先次放罢，限三日。」诏依下项：应宫观、岳庙依熙丰立定窠名，新置内外宫观、岳庙并罢。太中大夫以上任宝箓(官)依旧；见在并曾任职事官监察御史以上及监司、并谓责降。并见久任归明人并蕃官，并依旧；见任职事官监察御史以上及监司陈乞，并谓合堂除。并依熙丰法久任，内非癃老疾病人并罢，随龙官依旧；太中大夫及武臣正任以上见任都下宫观依旧，内太中大夫以上任职事兼宫观人并罢；太中大夫及武臣正任以上正领宫观兼别差遣、或见领差遣兼宫观人并罢，内太中大夫以上兼书局人依旧；太中大夫及武臣正任以上领在外宫观人依旧，内依旧人见领内外新置宫观改差旧额宫观。用恩例陈乞并请给、人从、差注，并依熙丰法，余依已降指挥。岳庙并依宫观已降指挥。 
二十五日，诏三京留守司御史台添权判官一员，仍差大卿监并职司以上差遣人；国子监添同判官一员。尚书检会：宫观不限员，并在知州资序人以上，并须精神不至昏昧、堪厘务者充。审官东院编 ：宫观岳庙及三京国子监、御史台并差知州、军人，仍到院体量精神不至昏昧、堪厘务者充。元丰元年二月六日，中书省札子：「应审官东、西院陈乞宫观等差遣人，年六十以上许差，仍不得过三次。吏部尚书左选条，诸管勾宫观、岳庙、三京御史台、判国子监，并注知州军年六十以上、精神不至昏昧、堪厘务人，长官审验差，不得过两任。兼用执政官乞者加一等。奉圣旨依，余依已降指挥。元系侍从者责降，与宫观后来改作自陈人，依堂除宫观人，令吏部差注人，并依元丰吏部法，注知州军年六十以上、精神不至昏昧、堪厘务人。」诏依此行下。 
六月三日，吏部尚书蒋猷等言：「勘会承务郎以上官任新置创添宫观、岳庙，已恭依五月五日所降指挥，并行先次放罢。今承正月十三日指挥内一项，依旧人见领内外新置宫观，改差(改差)旧额宫观。今来除太中大夫及监察御史以上官、监司责降人两项外，其庶官任新宫观、岳庙合罢之人内，有年甲、资序、任数若依得元丰格法、合差注宫观、岳庙之人，未委今来并合与不合一面改差旧额宫观。」得旨，应任新置宫观、岳庙，年甲、资序、任数依元丰格法不合罢人，并改差(满)[旧]宫观，仍通理前月日满罢。当部检准元丰令，诸管勾宫观、岳庙、三京御史台、判国子监，并注知州军年六十以上、精神不至昏昧、堪厘务(以)[人]，长官审验差，不得过两任，若用执政官陈乞者加一任。又令诸年七十乞宫观、岳庙及三京留守司御史台、国子监者，曾历侍御史听两任，寺监长官及职 
      
司中散大夫以上并一任。又准考功元丰令，诸称职司者，谓转运使副、提点刑狱及朝廷专差宣抚、安抚、察访。余同知州。勘会承务郎以上官昨任新置宫观、岳庙已放罢人内，年甲、资序、任数应得元丰法令之人，以上件 命指挥 刷施行。从之。 
十四日，中书省检会熙宁四年三月 ：今后应宫观差遣，如系大卿监及职司并武臣遥郡以上，及本州岛知州自来带管勾者，并充提举，余官各充管勾。政和三年八月十五日 条：诸宫观差遣，中散大夫以上及职司资序充提举，朝奉郎以上或曾任职事监察御史以上若曾带贴职人充提点，余充管勾。诏依熙宁四年三月指挥。内称职事者，谓职司资序人。其见带提点、提举、管勾，不依熙宁四年三月指挥者，令吏部出给公据改正。 
七月十三日，中书省言：「勘会承务郎大使臣以上昨任宫观、岳庙，资〔序〕、年甲等不应熙丰格法罢任人，及六曹等处额外减罢有官吏职。」诏依省罢法。 
八月二十五日，中书省言，勘会文臣昨因宫观、岳庙减罢，亲民资序到任及二年人，诏愿在外指射或外听候堂除差遣者听。 
三年二月二十二日，故承事郎、直龙图阁王桐妻宜人郑氏奏：「二男、珏并幼失所，昨奉御笔，差管勾万寿观，珏差管勾江宁府崇禧观。今宫观并依元丰法先次放罢，窃念妾家贫，二子并幼，遽罢俸禄，见无所归。伏望特许男、珏依旧宫观。」诏王、王珏为系王安石之孙，特与宫祠，不得援引为例。承事郎王管勾江州太平观，王珏管勾建州武夷山冲佑观。 
中大夫、直徽猷阁致仕张宗武累经任使，边功被赏，近以微疾，遂乞休官。今已痊安，精力尚壮，欲望特落致仕，除一宫观差遣。」诏张宗武许落致仕，差提举凤翔府太平宫。 三十日，观文殿大学士、通奉大夫、知大名府邓洵仁言：「伏 
四年八月二十二日，少傅、镇西军节度使、知福州余深言：「乞纳节钺，罢乡郡，外除宫观一任。」诏依所乞，差提举西京嵩山崇福宫，任便居住。所乞罢节钺不允，令学士院降诏。 
六年十一月十四日，奉议郎陈恬差管勾清平军上清太平宫。以前知京兆府王序言：「恬翰墨文章，比肩古人，静退之节，(土)[士]论高之，寓本府，衣食弗给。」故有是命。 
七年九月二十五日，吏部言：「奉御笔，中散大夫、提举西京崇福〔宫〕王迢候(候)今任满日，特令再任。吏部检准元丰令，诸管勾宫观不得过两任。勘会王迢已历宫观两任，若特令再任，即不应条法。今年八月七日圣旨，今后内降及传宣与差遣之人，或违碍资格，更不进呈，具因依告示不行。」诏更不施行，令吏部告示。 
钦宗靖康元年三月二日，尚书右丞李梲为资政殿学士梲：原作「悦」，据《宋史》卷二一二《宰辅表》三改。，提举南京鸿庆宫。 
九月二十七日，资政殿大学士、新知荆南府
      
詹度提举南京鸿庆宫。先是，度罢中山，未几复以知荆南，中书舍人安扶缴还词头，极论其恶。且言童贯收复故地，度为率先附会建议之人，故首以帅燕，当行窜责。诏以度有保守中山之劳，以功赎过，令以次舍人刘珏行下。珏又言其不可，故有是命。 
高宗建炎三年五月二十六日 ：「降指文臣承务郎以上许权差宫观一次，盖为未有差遣之人权行措置发遣，所有见任并已授差遣之人，并不许陈乞。」吏部侍郎康执权奏：「承指挥，文臣承务郎以上许权差宫观一次。缘自渡江，案牍条法及(遂)[逐]次(所遂次)所降指挥例皆散失，今省记元拟立因依，条具下项：一、宫观差遣旧来系差六十以上知州资序人，本部长官体量精神不致昏昧、堪厘务者，许差一任，兼用执政官陈乞者加一任。即年七十以上，若曾任侍御史以上及职司人，许差一次，并具钞拟注。欲乞仍旧。一、昨降指挥，曾任监察御吏以上而年四十以上者，不限资序，许权差宫观一次。知州资序年六十以上已经两任者，更权许差注一次。通判资序年五十以上，若四十以上历任曾经堂除终满一任者，知州资序人并依此。知县资序人年四十以上历任无赃私罪、曾经堂除满一任人，并权许差一次。一、今来预行先次差注宫观一次，见今未有差遣之官，权行措置发遣，所有见任三代、年甲、乡贯、出身、历任到罢年月日，并元差事因及功过、举主等朝典文状脚色一本，仍召保官三员，结除名罪，指定历任以来委的有无赃私罪犯，及所任差遣是与不是堂除终满一任之人，各开具委的自陈。(具)[其]见任行在人且令于本部陈乞，仍取索保官印纸或诰 照验批书，仍循旧例赴长官体量，即行具钞拟注。在外人令所属州军依此陈乞，仍委自知、通效此体量，堪厘务、别无冒伪奸弊，即一面批书保官印纸等照验讫，从知、通结罪保明，缴连本官文状及家状脚色并保官状，申部以凭拟钞施行。如有一事一件隐漏不实，许人告陈，特立赏钱五百贯文充赏。其陈乞并保人送广南编置。若官司保明不实，官吏并科徒二年之罪。」从之。 
九月七日 ：「京师、河北、京东以至淮甸，见任待阙之人，遭罹劫虏，脱身逃归，流寓饥寒，困踬万状，朕甚悯之。内有缘罪犯未能赴部之人，许破常格差岳庙、宫观一次。」寻诏选人并以二年为任。 
绍兴三年二月十四日，诏宫观，岳庙人，京官已上二年、选人三年为任。 
十九日，尚书左仆射、同中书门下平章事吕颐浩言：「昨蒙圣恩，除臣长男抗、次男摭初等贴职，主管万寿观。依条主管万寿观合赴朔望朝参及国忌行(者)[香]之类，班列间不免与百官相见，恐有嫌疑。乞改差抗、摭一外任宫观差遣，庶获稍远班路。」诏吕抗差主管台州 
      
崇道观，吕摭差主管亳州明道宫，并任便居住。 
三月二十五日，知枢密院事张浚言，乞用恩例陈乞母舅左朝议大夫徐愈宫观一次，从之。 
四月二十六日，右宣教郎吴铎言：「近蒙朝廷差监潭州南岳庙，系破格，俸给微薄，赡给不足。念铎系勋臣之后，乞特赐陶铸宫观一次。」诏改差主管台州崇道观。 
五月十六日，诏：「自今郡守到官未满任或未成资，非实有故，不得辄请宫观。」 
十一月三日，诏：「应宰臣、执政官用亲属恩例陈乞岳庙差遣者，除特降指挥用恩例差拨外，余人并依格法施行。其已授岳庙差遣之人，并许终满今任。」以臣僚言：「近来陈乞亲属差遣太滥，并欲遵旧制，见任岳庙官者罢之。」故有是命。 
四年六月二十二日，吏部言：「臣僚札子：『窃见兵火以来，缙绅失所，吏部难得选人差遣。兼有曾任监司、知、通，不复更归吏部，愿审量其才，早与除授。若委无阙可入，非缘罪犯不可录用者，且与宫观、岳庙一次。更有破格宫庙请给至微，亦可次第差除。』本部勘当，承务郎以上宫观差遣，见依建炎三年五月二十六日指挥施行外，狱庙差遣系朝廷差注，即不系本部合使窠阙。若选人无差遣，乞破格岳庙，于本部别无违碍。欲依臣僚所请，并赴尚书省投状。」诏除依建炎三年五月二十六指挥合差宫观之人，更与特差一次，余依吏部勘当。 
二十四日，左承议郎张延寿言：「昨任侍御史，因丁母忧解官。至绍兴三年，本台检举丁忧服阕，蒙恩除延寿主管江州太平观。乞检会延寿别无事因，特降指挥，与依自陈宫观例施行。」从之。 
九月十六日，诏保义郎、合门祗候刘汜许用父锡初授团练使依条合得恩泽一名，特差监潭州南岳庙。 
十一月八日，川陕等路宣抚使司言：「川陕官员陈乞新书法宫祠，前宣抚使张浚依已得便宜黜陟圣旨，验宝无违碍，并已出给照札，欲乞给降付身。」从之。 
五年闰二月二十二日，诏应陈乞宫观人，曾任左、右司郎官以上，并充提点宫观。 
二十七日，诏：「京朝官知县已下资序并选人，如委是西北流寓无产业之人，及非流寓人有若占射差遣恩例，或父母、祖父母年七十以上，或系省员废并并曾任诸州教授，并令赴尚书省投状，与差岳庙一次。如无逐件恩例，在部实及半年以上，无阙可入者，许经吏部陈乞，注破格岳庙一次。内西北流寓人仍依去失法，召保官一员。」 
二十八日，诏：「应陈乞岳庙人，若出身偶用开封府等处户贯，而物产在江南，及祖父母、父母虽年七十以上，有兼侍之人，并不许陈乞。所有破格岳庙人，令尚书省于所给付身内声说，仍令所属批上料钱文历。」 
四月二十二日，诏应曾任宫观、岳庙人，并与理作经任，令吏部放行参选。 
五月十三日，吏部 
      
言：将仕郎张续年一十八，未应出官条格。诏张续前降差监南岳庙指挥更不施行。 
</div>
    <div class="pagination">
<a href="宋会要辑稿_page1058.html">上一页</a><span>...</span><a href="宋会要辑稿_page1054.html">1054</a><a href="宋会要辑稿_page1055.html">1055</a><a href="宋会要辑稿_page1056.html">1056</a><a href="宋会要辑稿_page1057.html">1057</a><a href="宋会要辑稿_page1058.html">1058</a><span class="current-page">1059</span><a href="宋会要辑稿_page1060.html">1060</a><a href="宋会要辑稿_page1061.html">1061</a><a href="宋会要辑稿_page1062.html">1062</a><a href="宋会要辑稿_page1063.html">1063</a><a href="宋会要辑稿_page1064.html">1064</a><span>...</span><a href="宋会要辑稿_page1060.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
