<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 117 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 117 页/共 807 页</h1>
    <div class="content">　　闻至如奸胥猾吏勾通内外招揺不法者令该地方官察挐究处其祖父兄弟为子孙弟侄营谋入学者除本童责革外有官者革职无官者从重治罪
　　颁
　　圣谕十六条于直省学宫一敦孝弟以重人伦一笃宗族以昭雍睦一和乡党以息争讼一重农桑以足衣食一尚节俭以惜财用一隆学校以端士习一黜异端以崇正学一讲法律以儆愚顽一明礼让以厚风俗一务本
　　业以定民志一训子弟以禁非为一息诬告以全良善一戒窝逃以免株连一完钱粮以省催科一联保甲以弭盗贼一解讐忿以重身命每月朔望令儒学教官集该学生员宣读务令遵守违者责令教官并地方官详革治罪
　　四十年定奉天各学廪増额数锦州学向设廪増各五名加五名广宁县学向设二名加一名锦州府宁逺州辽阳海城二县各学向各设五名均加二名葢平铁岭开原三县学向设一名各加一名定土官子弟有愿应试者先送附近儒学读书之例
　　四十一年増设贵州府州卫县儒学教谕训导官令同省隔府者得应考试府州卫等学各増设训导一员县学各添设教谕一员时以各学考试者甚少许照滇省之例同省隔府之人得往应试又
　　颁
　　御制训饬士子文于直省儒学
　　谕礼部训饬士子文并令各府州县学官一体勒石恐有不产石州县地方或欲借端扰应国子监勒石后以搨本彚颁各省转发所属学宫一体遵行
　　定义学小学之制
　　京师崇文门外设立义学
　　特赐
　　御书匾额五城地方各设小学延塾师教育有成材者选入义学凡义学小学每年廪饩共三百两于府县按月支给
　　四十二年
　　御书学宗洙泗匾额令悬山东济南省城书院
　　又定増豫省考城柘城温县登封四县取进文童额数先是因兵火之后应试寥寥定为小学取进童生八名至是河南巡抚徐潮以户口额赋倍于从前人才渐盛请改为中学考取童生十二名部议应如所请从之
　　増四川省各属学训导一员吏部议覆巡抚贝和诺疏言各省教职系每学二员川省五十七学每学止设一员应如所请每学各増一员从之又
　　命发帑金脩理顺天府府学尊经阁等处
　　饬学臣取士衡文不得任性好异时直隶学政杨名时専以背诵五经取士且考取生员但系富室文虽佳不録若系贫寒粗通文义即予入彀
　　上以杨名时秉性好异背诵五经事既繁琐亦不合例且校士应论文学优劣不当论其贫富因奉
　　特防申饬
　　定红苗归化就近教导及立义学之例戸部等衙门议覆湖广总督喻成龙疏言红苗归化将麻阳县学训导移驻五寨司就近教导五寨司等处设立义学聴苗民肄业应如所请从之
　　四十三年定贵州考试童生及府州衙县学教职例时贵州新定疆域各府州县卫考试之人甚少学政张豫章疏请照云南同省隔府之人往试俟人文渐盛再行厘正再府州卫等学请各添训导一员县学各添教谕一员下部议行
　　奉
　　谕吏部教职官员必文义明通方称厥职近见直省教职官内不谙文义者甚多如此何以训士着行文直省巡抚将各属教职通行考试分别具题嗣后俱照此例不时考试寻定一二三等者给凭赴任四五等者解任学
　　习三年再行考试六等者革职
　　令湖广各府州县熟苗中有通晓文义者准与汉人一体应试广西土司之民人子弟及贵州苗民并照此例
　　申定湖广黄梅等县学儒童额数黄梅县改复大学云梦桂阳二县改复中学照例考取
　　増陜西平凉府学儒童额数时有请立平凉卫学者部议将平凉府学改为大学加拨平凉卫童生八名不必别立卫学从之
　　四十四年令贵州各府州县设立义学土司承袭子弟送学肄业以俟袭替其族属子弟并苗民子弟愿入学者亦令送学该府州县学复设训导躬亲教谕
　　添设贵州永宁麻哈独山三州学正各一员普定平越都匀镇逺安化龙泉铜仁永从八县学教谕各一员
　　设云南省广南丽江二府学时以二府百姓久归版图生聚日繁尚未设学巡抚佟毓秀疏言请于二府设教授训导官各一员每府取进童生十五名其滇省土人有愿考者准以民籍应试
　　防允行
　　四十五年定考试儒童出题例先是三十六年定学臣考试童生出四书题一道令作时文小学题一道今作论至是更定儒童正考时仍作四书文二篇覆试作四书文一篇小学论一篇
　　命颁行
　　钦定古文渊鉴资治通鉴纲目等书于直省
　　颁发
　　御书文教遐宣匾额悬黔省各义学
　　四十六年増设广西省各学教谕训导官义定等十三县増设教谕共十三员永宁等七州平乐等三县及思明土府増设训导共十一员
　　四十八年改定陜西陜州叶县中学为大学四十九年定奉天八旗廪増额数满洲各四名汉军各四名
　　定考试武生武童出题例凡学臣考试武生童出论语孟子题一道孙子吴子司马法题一道令作论二篇
　　五十年申定考试教职之例凡直隶各省教官如系学道所属令布政司按察使防同学道考核开送督抚具题如系学院所属布政司按察使开送督抚学院防同考核具题
　　设广西西隆州儒学拨武缘县训导一员移驻西隆州専司督课嵗科两试取进文武生员各六名五十二年
　　御纂朱子全书告成
　　颁发直省刋板通行
　　定广西西隆州学廪増额数廪生四名増广生五名
　　令各省府州县多立义学聚集孤寒延师教读五十三年又定设湖南干州镇溪所儒学自康熙五十四年为始嵗考取文武生员各八名以泸溪县训导就近兼摄从偏沅巡抚阿琳请也五十四年
　　谕直隶巡抚赵宏燮曰朕毎年春间行幸水淀近见民生虽不能家给人足比之往时似觉差胜但村庄之中诵读尚少朕思移风易俗莫过读书况畿辅之地乃王化所先宜于穷乡僻野皆立义学延师教读以勉厉孝弟可望成人矣尔即徧示村庄俾皆知朕崇文好学之深意
　　设贵州南笼防学取进文童武生各八名
　　御纂周易折中成
　　颁发中外刋行
　　増直隶府州县卫入学额数除顺天大兴宛平外大中学各増三名小学増二名
　　増设湖广安陆府钟祥县学教谕训导各一员定湖南衡永宝辰郴靖六府州属苗猺入学额数别编字号于正额外量取一二名
　　五十五年定广东各卫儒童拨入府学例是时各省俱有卫学独粤东未设巡抚杨琳疏请将广州等处八卫二所文武童生各取进二名其余三十六卫所文武童生各取进一名拨入府学从之定四氏学正考试引
　　见例【详见録后门】
　　定湖广岳州府湖西六属于澧州别建考院以洞庭湖间隔不便应试也府学训导改驻澧州専司其事廪増各府学一半
　　五十七年改江南宁国府及南陵县二中学俱为大学
　　五十八年改江西兴国县小学为中学
　　改浙江武义县小学为中学
　　定浙江西安县孔氏
　　圣裔于本学正额外加取儒童二名【互见録后门】五十九年増定四川古浪取进儒童额数増取八名附凉州卫学
　　改定河南襄城山西太平中学为大学浮山小学为中学
　　改贵州黄平州中学为大学因裁黄平卫学故也令广西土属设立义学土属十五处各立义学一所令该抚择本省举人贡生学品兼优者毎属发往一员教读土属子弟有文艺精通者就近流官州县附考取进
　　定四川东川府入学额数自六十年为始取进童生十五名
　　六十年改江南铜陵县小学为中学
　　更定广东商籍童生所进额数分拨广州府学及南海畨禺二县学各二十名
　　六十一年
　　颁
　　御书学道还淳匾额于苏州紫阳书院
　　皇朝文献通考卷六十九
　　钦定四库全书
　　皇朝文献通考卷七十
　　学校考【八】
　　直省乡党之学【二】
　　康熙六十一年十一月
　　世宗宪皇帝御极
　　恩诏各直省入学额数大学加七名中学加五名小学加三名不为例
　　恩诏各府州县卫各举孝廉方正暂赐六品顶帯以备召用
　　雍正元年
　　谕曰朕缵承大统遵守旧章寤寐求贤惟恐或失念学校为士子进身之阶督学一官尤人伦风化所系遴选各省学臣倍加郑重尔等须廉洁持身精勤集事实行文风两者所当并重若徒事文华而不敦崇实行未为尽职也衡文以理明学正典雅醇洁为主古人云言乃心声气由夙养必士品端而后文风正他日为国家柱石为廊庙羽仪不綦重欤勿私纳苞苴勿瞻狥情面勿轻视武途勿滥取祠廕勿矫激沽名勿昏庸废事勿卑汚贬节勿骄暴凌人胥吏必谨闗防幕客尤宜选择如此则内外交毖本末兼修上不负朝廷下不愧多士朕耳目所及必有见闻若罔顾声名廉隅不饬国有常宪罚必随之尚其勉旃毋忽
　　又
　　谕吏部各省教官专司训迪士子今捐纳教官人员有不谙文艺之人不可为年长学优者之师应照伊所捐品级别任补用该部议奏寻议各省教职俱以举人恩防副榜廪生挨贡补用其捐纳人员教谕改以县丞用训导以主簿用从之
　　申明旌表孝义贞节之典
　　上以旌表孝义贞节之典直省大吏视为具文并未广谘逺访祗慿郡县监司申详即为题请建坊而山村僻壤贫寒耕织之人幽光湮郁潜徳销沉者不可胜数
　　特谕礼部即行谕督抚学政嗣后务令各属加意搜罗虚公核询确具本人乡评真迹题奏旌奬勿以匹夫匹妇轻为阻抑勿以富家巨族滥为表以副成俗化民实心彰善至意至三年又
　　勅直省督抚提镇学臣查明营伍中合例节妇移明教官
　　申报州县详请旌表定为例
　　又
　　命各省改生祠书院为义学延师授徒以广文教如实系名宦去任之后百姓追思建造者准其存留余俱着地方官查明改为义学
　　定科试生员増用经文之例旧例四书题文二篇至是礼部议准御史田嘉谷奏请増用经文一篇如遇三冬日短减去四书文一篇
　　设立广西太平土州学额取文武童生各四名以养利州训导一员移驻土属就近教督至十年定廪増额各四名
　　升山西平遥县中学为大学额取童生十五名定各州县设立社学义学之例旧例各州县于大乡钜镇各置社学凡近乡子弟年十二以上二十以下有志学文者令入学肄业至是复经申定将学生姓名造册申报学正按临时如有能文入学者社师优赏若怠于教习钻营充补者禠革至三年议准云南威逺地方五年议准云南东川土人八年议准四川建昌番夷湖南永绥六里等处并建立义学选延塾师先令熟番子弟来学日与汉童相处宣讲
　　圣谕广训俟熟习后再令诵习诗书以六年为期如果教导有成塾师准作贡生三年无成该生发回别择文行兼优之士应需经书日用令该督抚照例办给俟熟畨学业有成令往教诲生番子弟再俟熟习通晓之后准其报名应试
　　二年
　　颁发
　　圣谕广训并
　　御制序文于直省学宫
　　命改直省小学为中学中学为大学
　　上谕曰迩年文教广被由我
　　圣祖仁皇帝夀考作人山陬海澨莫不读书稽古直省应试童子人多额少有垂老不获一衿者其令督抚学臣查明实在人文最盛之州县题请小学为中学中学为大学大学照府学额数取録督抚等务宜秉公详查不得狥私冒滥寻礼部等衙门遵
</div>
    <div class="pagination">
<a href="皇朝文献通考_page116.html">上一页</a><span>...</span><a href="皇朝文献通考_page112.html">112</a><a href="皇朝文献通考_page113.html">113</a><a href="皇朝文献通考_page114.html">114</a><a href="皇朝文献通考_page115.html">115</a><a href="皇朝文献通考_page116.html">116</a><span class="current-page">117</span><a href="皇朝文献通考_page118.html">118</a><a href="皇朝文献通考_page119.html">119</a><a href="皇朝文献通考_page120.html">120</a><a href="皇朝文献通考_page121.html">121</a><a href="皇朝文献通考_page122.html">122</a><span>...</span><a href="皇朝文献通考_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
