<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 741 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 741 页/共 807 页</h1>
    <div class="content">　　【臣】等谨按虞书言中星仅举四仲月令以十二月析之迨明史天文志据崇祯时李天经汤若望所推备着二十四节气不益详且密欤宋史谓冬至之日尧时躔虚三代躔女春秋在牛后汉永元在斗至宋开禧在箕较之尧时几退四十余度故中星不同然则七政之躔度于此揽其枢而嵗差之数又由是可騐盖亦推步之权舆也我
　　朝推步法精辨毫厘以昏旦时或无正中之星取中前中后之大星定之爰有偏东偏西之别兹据乾隆六年
　　钦定协纪辨方书参以近年七政经纬躔度时宪书序
　　缀于篇
　　立春日在婺女昏昴中旦氐中【酉正二刻十分昴第一星偏西五度十八分卯初一刻五分氐第一星偏东一度四十三分】
　　雨水日在虚昏参中旦氐中【酉正三刻十一分参第七星偏西三十一分卯初初刻四分氐第四星偏西二度十八分】
　　惊蛰日在危昏东井中旦房中【戌初初刻十四分东井第一星偏西二度五十分寅正三刻一分房第一星偏西一度四十八分】
　　春分日在营室昏北河中旦尾中【戌初二刻五分北河第三星偏西一度二十分寅正一刻十分尾第一星偏东一度二十五分】
　　清明日在东壁昏七星中旦帝座中【戌初三刻十三分七星第一星偏东五度二十八分寅正初刻二分帝座星偏东二度十二分】
　　谷雨日在奎昏轩辕中旦箕中【戌正一刻七分轩辕第十四星偏西四度四十四分寅初二刻八分箕第一星偏东四度三十一分】
　　立夏日在胃昏五帝座中旦箕中【戌初三刻二分五帝座第一星偏西十八分寅初初刻十三分箕第一星偏西三度五十一分】
　　小满日在昴昏角中旦斗中【亥初初刻十分角第一星偏东二度三十七分丑正三刻五分斗第一星偏西二度五十一分】
　　芒种日在毕昏氐中旦河鼓中【亥初一刻十二分氐第一星偏东三度四十四分丑正二刻三分河鼔第二星偏东二度三十四分】
　　夏至日在参昏房中旦婺女中【亥初二刻四分房第一星偏东二度二十四分丑正一刻十一分婺女第一星偏东一度五十八分】
　　小暑日在东井昏尾中旦危中【亥初一刻十二分尾第一星偏西二十二分丑正二刻三分危第一星偏东三度三十九分】
　　大暑日在东井昏帝座中旦营室中【亥初初刻十分帝座星偏西三度十二分丑正三刻五分营室第一星偏西一度四十二分】
　　立秋日在柳昏箕中旦土司空中【戌正三刻二分箕第一星偏西二度十九分寅初初刻十三分土司空星偏东一度五十四分】
　　处暑日在七星昏南斗中旦娄中【戌正一刻七分斗第一星偏西九分寅初二刻八分娄第一星偏西一度三十一分】
　　白露日在张昏斗中旦天囷中【戌初三刻十三分斗第一星偏西八度十五分寅正初刻二分天囷第一星偏西四度二十七分】
　　秋分日在翼昏河鼓中旦毕中【戌初二刻五分河鼔第二星偏东四十七分寅正一刻十分毕第一星偏西二度五十一分】
　　寒露日在轸昏牵牛中旦参中【戌初初刻十四分牵牛第一星偏西三十八分寅正三刻一分参第四星偏东二分】
　　霜降日在角昏婺女中旦天狼中【酉正三刻十一分婺女第一星偏西三度二十六分卯初初刻四分天狼星偏西五度二十五分】
　　立冬日在氐昏虗中旦舆鬼中【酉正二刻十分虚第一星偏西三度八分卯初一刻五分舆鬼第一星偏东一度四十三分】
　　小雪日在氐昏北落师门中旦七星中【酉正一刻十三分北落师门星偏东五度五十六分卯初二刻二分七星第一星偏西二度二分】
　　大雪日在尾昏营室中旦翼中【酉正一刻五分营室第一星偏西五度四十三分卯初二刻十分翼第一星偏东三度九分】
　　冬至日在箕昏土司空中旦五帝座中【酉正一刻二分土司空星偏东三度二十二分卯初二刻十三分五帝座第一星偏西一度四十七分】
　　小寒日在南斗昏娄中旦角中【酉正一刻五分娄第一星偏东三度四十八分卯初二刻十分角第一星偏东六度三十八分】
　　大寒日在南斗昏胃中旦亢中【酉正一刻十三分胃第一星偏西二度五分卯初二刻二分亢第一星偏东四度三十三分】

　　皇朝文献通考卷二百六十一
<史部,政书类,通制之属,皇朝文献通考>
　　钦定四库全书
　　皇朝文献通考卷二百六十二
　　象纬考【七】
　　五星
　　【臣】等谨按前史天文志胥言五星行度而明晳莫逾晋志凡伏见留退迟疾顺逆各有定率可为后代考验之凖元史益详歩术惟繁简疎宻之不同也我
　　朝用西法推七政每颁来嵗之朔则经纬躔度并有成书持以验诸悬象皆无差忒兹据乾隆九年以后七政时宪书约陈纲领分详节目并述推歩之法焉
　　五星近太阳则伏逺太阳则见星体大黄道正升正降纬度在北则速见迟伏星体小黄道斜升斜降纬度在南则迟见速伏
　　五星之体金星最大木水二星次之土星又次之火星最小星体大则太阳在地平下之度少即可见星体小则太阳在地平下之度多方可见土星当地平太阳在地平下十一度可见木星水星当地平太阳在地平下十度可见火星当地平太阳在地平下十一度三十分可见金星当地平太阳在地平下五度可见
　　五星行上弧顺轮心行自西而东为顺为疾行下弧逆轮心行自东而西为退为迟
　　五星距地有逺近次轮有大小上弧之度多于下弧其多少又各不同土木二星轮小而距地逺上下弧不甚悬殊土星上弧一百九十二度有余下弧一百六十七度有余木星上弧二百度有余下弧一百五十九度有余火金水三星轮大而距地近上弧之度愈多下弧之度愈少火星上弧二百八九十度下弧七八十度金星上弧二百七十度下弧九十度水星上弧二百二十二度下弧一百三十八度
　　五星与太阳同度太阳在星与地之间星为太阳所掩伏而不见是为合伏土木火三星能距太阳半周地在星与太阳之间星与太阳正相对照如月之望是为冲金水二星常绕太阳行不能相距半周星在太阳与地之间于次轮下半退行正当太阳之下如月之朔是为退伏土木火三星合伏后渐逺太阳则晨见顺行先疾后迟迟极而留为留退初退行先迟后疾距太阳一百八十度为退冲旋夕见退行先疾后迟迟极而留为留顺初顺行先迟后疾渐近合伏则夕不见金水二星合伏后渐逺太阳则夕见顺行先疾后迟迟极而留为留退初退行先迟后疾渐近太阳则夕不见复与太阳同度为合退伏渐逺太阳则晨见退行先疾后迟迟极而留为留顺初顺行先迟后疾渐近合伏则夕不见
　　土星合伏后约逾二十五日移三度余晨见东方顺行约逾一百日移七度余为留退初退行约逾六十日移四度余为退冲次日夕见约逾七十日移四度余为留顺初顺行约逾一百日移九度余夕不见约逾十五日移二度余复为合伏
　　木星合伏后约逾十五日移四度余晨见东方顺行约逾一百十日移十七度余为留退初退行约逾五十五日移五度余为退冲次日夕见约逾六十日移五度余为留顺初顺行约逾一百十日移十五度余夕不见约逾十五日移四度余复为合伏
　　火星合伏后约逾三十七日移二十余度晨见东方顺行约逾二百七十日移一百四十余度为留退初退行约逾二十五日移五度余为退冲次日夕见约逾三十日移六度余为留顺初顺行约逾三百三十日移二百八十余度夕不见约逾四十七日移三十余度复为合伏
　　金星合伏后约逾二十五日移三十余度夕见西方顺行约逾二百四十日移二百三十余度为留退初退行约逾十二日移七度余夕不见次日移一度为合退伏又次日移一度晨见东方约逾二十日移七度余为留顺初顺行约逾二百二十日移二百六十余度晨不见约逾二十日移二十八度余复为合伏
　　水星合伏后约逾十二日移二十余度夕见西方顺行约逾二十八日移二十余度为留退初退行约逾二日移一度夕不见约逾四日移三度余为合退伏约逾六日移四度余晨见东方约逾七日移二度余为留顺初顺行约逾二十日移二十余度晨不见约逾十五日移二十余度复为合伏推土星法
　　求积年同推日躔法
　　求中积分同推日躔法
　　求通积分同推日躔法
　　求天正冬至同推日躔法
　　求积日同推月离法
　　求土星年根以积日与土星每日平行一百二十秒六○二二五五一相乗满周天一百二十九万六千秒去之余为积日土星平行加土星平行应宫度分秒微得土星年根上考往古则置土星平行应减积日土星平行得土星年根
　　求最高年根以积日与土星最高每日平行十分秒之二又一九五八○三相乘得数为积日最高平行加土星最高应宫度分秒微得正交年根上考往古则置土星最高应减积日最高平行得最高年根
　　求正交年根以积日与土星正交每日平行十分秒之一又一四六七二八相乗得数为积日正交平行加土星正交应宫度分秒微得正交年根上考往古则置土星正交应减积日正交平行得正交年根
　　求土星日数以所设日数与土星每日平行一百二十秒六○二二五五一相乘得数为秒以度分收之得土星日数
　　求最高日数以所设日数与土星最高毎日平行十分秒之二又一九五八○三相乗得数为秒以分收之得最高日数
　　求正交日数以所设日数与土星正交每日平行十分秒之一又一四六七二八相乗得正交日数求平行以本星年根与本星日数相加得本星平行
　　求最高平行以最高年根与最高日数相加得最高平行
　　求正交平行以正交年根与正交日数相加得正交平行
　　求引数置本星平行减最高平行得引数
　　求初均数均轮心自本轮最高左旋行引数度次轮心自均轮最近防右旋行倍引数度用两三角形法求得地心之角为初均数引数初宫至五宫为减六宫至十一宫为加随年次轮心距地心之边为求次均数之用
　　求初实行置本星平行加减初均数得初实行求星距日次引置本日太阳实行减初实行得星距日次引
　　求次均数星自次轮最逺防右旋行距日度用三角形法以次轮心距地心线为一边【即求初均数时所得次轮心距地心之边】次轮半径为一边星距日度为所夹之外角【过半周者与全周相减用其余】求得地心对次轮半径之角为次均数星距日初宫至五宫为加六宫至十一宫为减随求星距地心之边为求视纬之用
　　求本道实行置初实行加减次均数得本道实行求距交实行置初实行减正交平行得距交实行【距交实行者次轮心距正交之度故置初实行减正交平行得距交实行也】
　　求升度差以半径一千万为一率本道与黄道交角度分之余为二率距交实行之正切线为三率求得四率为黄道之正切线得黄道度与距交实行相减余为升度差距交实行不过象限为减过象限为加过二象限为减过三象限为加求黄道实行置本道实行加减升度差得黄道实行
　　求初纬以半径一千万为一率本道与黄道交角度分之正为二率距交实行之正为三率求得四率为初纬之正得初纬
　　求星距黄道线以半径一千万为一率初纬之正为二率次轮心距地心线为三率求得四率即星距黄道线
　　求视纬以星距地心线为一率【即求次均数时所得星距地心之边】星距黄道线为二率半径一千万为三率求得四率为视纬之正得视纬距交实行初宫至五宫为黄道北六宫至十一宫为黄道南
　　求黄道宿度同推月离法
　　推木星法
　　求积年同推日躔法
　　求中积分同推日躔法
　　求通积分同推日躔法
　　求天正冬至同推日躔法
　　求积日同推月离法
　　求木星年根以积日与木星每日平行二百九十九秒二八五二九六八相乗满周天一百二十九万六千秒去之余为积日木星平行加木星平行应宫度分秒微得木星年根上考往古则置木星平行应减积日木星平行得木星年根
　　求最高年根以积日与木星最高每日平行十分秒之一又五八四三三相乘得数为积日最高平行加木星最高应宫度分秒微得最高年根上考往古则置木星最高应减积日最高平行得最高年根
　　求正交年根以积日与木星正交每日平行百分秒之三又七二三五五七相乘得数为积日正交平行加木星正交应宫度分秒微得正交年根上考往古则置木星正交应减积日正交平行得正交年根
　　求木星日数以所设日数与木星每日平行二百九十九秒二八五二九六八相乘得数为秒以宫度分收之得木星日数
　　求最高日数以所设日数与木星最高毎日平行十分秒之一又五八四三三相乘得最高日数求正交日数以所设日数与木星正交每日平行百分秒之三又七二三五五七相乘得正交日数求平行同推土星法
　　求最高平行同推土星法
　　求正交平行同推土星法
　　求引数同推土星法
　　求初均数同推土星法
　　求初实行同推土星法
　　求星距日次引同推土星法
　　求次均数同推土星法惟次轮半径用数不同求本道实行同推土星法
　　求距交实行同推土星法
　　求升度差同推土星法惟黄道交角度分秒用数不同
　　求黄道实行同推土星法
　　求初纬同推土星法惟黄道交角度分秒用数不同
　　求星距黄道线同推土星法
　　求视纬同推土星法
　　求黄道宿度同推土星法
　　推火星法
　　求积年同推日躔法
　　求中积分同推日躔法
　　求通积分同推日躔法
　　求天正冬至同推日躔法
</div>
    <div class="pagination">
<a href="皇朝文献通考_page740.html">上一页</a><span>...</span><a href="皇朝文献通考_page736.html">736</a><a href="皇朝文献通考_page737.html">737</a><a href="皇朝文献通考_page738.html">738</a><a href="皇朝文献通考_page739.html">739</a><a href="皇朝文献通考_page740.html">740</a><span class="current-page">741</span><a href="皇朝文献通考_page742.html">742</a><a href="皇朝文献通考_page743.html">743</a><a href="皇朝文献通考_page744.html">744</a><a href="皇朝文献通考_page745.html">745</a><a href="皇朝文献通考_page746.html">746</a><span>...</span><a href="皇朝文献通考_page742.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
