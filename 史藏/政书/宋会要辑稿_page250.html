<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 250 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 250 页/共 1125 页</h1>
    <div class="content">十六日，赐京师厢军、诸司人及剩员薪炭钱。其癃老冻馁者，即营中计口给之。 
二年正月二十八日，以登极恩赐前宰相、执政官及宗室戚里衣带、器币有差。 
九月十五日，赐宴东宫，赐诗。讲《论语》赐宴及御书诗，讲《尚书》赐宴。 
三年五月六日，赐鄜延路第三、第六将及塞门寨守御军兵特支有差。以西贼(范)[犯]顺，牵制及守御有劳也。 
六月十二日，诏赐北京、恩、冀州界修河役兵夏药、特支钱。 
十一月二十五日，诏岁以十月给望火巡城兵衣裘。 
闰十二月六日，诏太中大夫以上知、判州府，添赐公使钱。正任团练使、遥郡〔防〕御使以上至观察使，并分大郡、次郡。初除次郡，俸钱各减四分之一，移大郡全给。留后、节度使分大镇、次镇、小镇，递减五万。刺史以下、使相以上不减。其刺史至节度使公使钱，依俸钱分数裁减。 
四年九月十八日，诏观文殿大学士、知永兴军韩缜，观文殿学士、知(颖)[颍]昌府范纯仁，并依大礼令赐物外，加赐缜器币三百匹，纯仁半之。 
二十日，诏太子太保致仕张方平，依大礼令赐器币。
【宋会要】
      
五年五月二日，诏陕西、河东地界近已定议，以观文殿学士、知(颖)[颍]昌府范纯仁知延安府，枢密直学士、中大夫赵为端明殿学士，仍迁一官，知太原府。特赐银绢各一千匹两。 
六年八月四日，赐朝奉郎、直龙图阁、专切措置荆湖北路边事唐义问银绢一百匹两。以渠阳贯保罢戍，护领居民出汉无虞也。 
七年七月二十八日，诏诸路安抚、钤辖司并西京、南京，各赐《资治通鉴》一部。 
十月二十六日，以西贼出塞，赐环州及被贼镇寨策应军兵特支钱有差。 
绍圣元年六月一日，诏故嗣濮王宗晖，令户部以系官屋一百间赐本位居住。 
十月十三日，三省言滑州修河桥役兵艰劳，上曰：「可遣使以差赐钱。京城冬浚濠兵士执锸泥水中，苦甚，亦宜有以恤之。」 
二年十月十九日，诏诸司使已下差新旧城里都同巡检、南郊宿卫，依大礼令，内管勾事加赐银绢，御厨、翰林仪鸾司应奉官，武臣诸司使，文臣朝奉郎以上，诸司副使、通直郎以上，内殿承制以下，并小使臣宣德郎至承务郎，银绢有差。 
三年十月八日，熙河兰岷路经略司言：「西贼见侵鄜延路，本路近移十将兵马并边驻泊，今来乘事机兴修女遮，四面并力，半月可毕。」诏特支入役人兵等钱有差。 
十一月二十四日，环庆路经略司言：「探得宥州界正名 等各带领人马，于曲律、六掌等处驻札，欲寇塞安等寨。钤辖张存领兵将掩击， 
      
斩首九百余级。」诏赐出界军兵特支有差。 
四年四月十七日，保安军李沂申：「今月五日入西界，获首级一百六十有五，俘二人，得牛马驼畜甚众。」诏赐出战诸军特支钱有差。 
八月五日，鄜延路经略使吕惠卿言：「近遣将官王愍破荡宥州，烧毁族帐，斩获五百余级，牛羊以万数。」诏赐出界军兵特支有差。 
十一月二十五日，御批：「日近冱寒，诸军班直等艰苦，其令内藏库给薪炭钱有差。」 
元符元年七月十九日，礼部言：「讲议玉玺官，翰林学士蒋之奇，秘书省、御史台、少府、将作监官凡十三员。」诏之奇赐银绢各一百匹两，余各赐二十匹两。 
二年八月十一日，枢密院言：「熙河兰庆路收复邈州讲朱等城，并接纳首领部族不少，将佐(仕)[士]卒暴露甚劳。」诏特支士卒钱有差。 
十二月二十九日，诏应见在河北苗履、姚雄、王愍、王瞻等下战守蕃汉军兵，各更与特支有差。其以上诸军暴露久，特赐之。 
《徽宗纪》按以下一段插引国史《徽宗纪》，年代非次。诸路将 节文，公使钱内岁给买药钱，每五千人三十贯。据一岁之久，五六千人之多者，止以三千贯为率，切恐有所未周。况逐将公使钱除犒设等支用外，每岁各有余剩，乞指挥诸繁简岁量人数病状多寡，相度于公使钱内量增药钱，用心均给。」诏将岁给药钱每将于公使钱内各添钱十贯文。 ：大观元年三月三日，臣僚言：「伏 
二年正月二十七日，诏：「赐使相已上生日币帛、器物，当遣人衔命， 
      
而故事止差亲戚，沿袭未改，失宠遇大臣之意。自今并取旨差官。」 
五月十一日，户部尚书、详定一司 令左肤等札子：「立定自学士至兵马都钤辖公使钱：外任给，内曾任执政官以上，不限内外并给。观文殿大学士曾任宰相，钱一千五百贯；观文殿学士、资政殿大学士、资政殿学士、端明殿学士曾任宰相、执政官，钱一千贯，余七百贯；龙图、天章、宝文、显谟、徽猷阁学士、直学士、待制、枢密直学士及太中大夫以上，五百贯。已上兼安抚经略使或马步军都总管、兵马都钤辖，各加钱一百贯。乞从本所依此刊为定制，仍乞不限内外，并所领职任一等支给。」诏依所奏，其资政殿学士可以七十贯别为一等七十：疑是「七百」。。 
建中靖国元年三月二十五日，诏：「自刺史至节度使公使钱并减半，使相以上不过五千贯。」绍圣中罢此令，复用元丰旧制，唯宗室公使及生日支赐依元佑条格。至是以覃恩迁正任者众，三省以为言，故有是诏。 
崇宁元年四月一日，客省使、雄州防御使、泾原路兵马钤辖兼第十一将郭城，遣中使赍诏奖谕，赐以御府兵器、袍带、金、帛。 
四年十一月十日，诏卫王、定王公使钱各增三十贯，通旧各作一万三千贯。 
政和三年二月四日，诏：「应在京内外修造作匠、役兵，并与支赐。作匠五百文 
      
已上、役兵三百文已上人员各增上，作匠不得过二贯，役兵不得过一贯。(甚)[其]钱(出)[并]于元丰库钱内支拨。」 
七年二月，赐高丽雅乐及乐谱。三月，赐笾豆十二，簠簋四，登一，铏一，鼎二，罍洗二，尊二，铭曰：「惟尔令德孝恭，世称东藩，用锡宝尊，以宁尔祖考，子子孙孙，其永保之。」 
六年五月十四日，诏赐太师蔡京出入金银从物：金镀银燎笼一副，汤茶合子二具，各匙子全；大汤缾二只，中汤瓶二只，汤茶托子一十只，厮罗一面，唾盂钵盂一副，盖全；汤药盘子二面，好茶汤瓶一只，揙提一只，熟水榼子一只，撮铫一只，水罐子、手巾筒子一副，汤茶盘各二十只，通里装钉交椅一张，青罗凉扇二柄，各袋全；从人四紫絁衫二百领，红蓝罗直系二百条，间金镀银太平花腰带二百条。 
七年三月，诏：「故宗室仲的，濮安懿王孙，年高官卑，未尝求进，聚族百余人，无所依赖，殊可矜悯。其见居屋宇，可特拨赐本位子孙，永充己业。其妻滕氏可特封康国夫人，恩例、请给并依仲绾新妇例倍给。」 
宣和三年八月十二日，诏：「应自京至两浙、江东急脚马递铺兵士，并令转运司量与特支。」
【宋会要】
八月十日，礼制局言：「被旨雕印御笔手诏，共五百本。」诏赐宰臣、执政、侍从、在京职事官、外路监司守臣各一本。 
《钦宗纪》：靖康元年正月十九日，户部言：「赦令所载诸 
      
军将士并特优赏，虑诸路钱物不给，欲依在京、京畿去冬大礼合支赏赐之数，以见缗增三分。」从之。 
三月二十一日，诏扈从行宫将校军兵，赍银绢前去等第支赐。 
五月八日，诏河北军兵暴露日久，可与依度支第三等格特支一次。 
闰十一月三日，上披甲登城，以御膳赐士卒，易火饭以进，人皆感激流涕。中宫以内库币帛、杂作、绵拥项及衣衾，分赐将士。 
十一月二十日，赐北道都总管赵野袍带、弓甲。 
闰十一月十一日，车驾幸西壁，张叔夜领兵起居于南熏门外，军容具肃。上善之，即城楼解何 球文带以赐。 
《高宗纪》：绍兴元年四月九日，赐侍读王绹、胡直孺，侍讲汪藻、胡交修、侯延庆御书杜诗扇，王绹曰「霖雨思贤佐，丹青忆老臣」，直孺曰「文物多师古，朝廷半老儒」，交修曰「相门韦氏在，经术汉臣须」。 
七年闰十月十二日，说书尹焞入见，讲《卫灵公》末章称旨，遂给笔札，解《论语》以进。八年四月二十日上之，五月四日赐绯鱼，复命解《孟子》。 
十一年四月九日，赐侍读吴表臣、苏得新茶。二十七日，赐复古墨。绍兴中，赐讲读官御书扇，赐茶、墨。 
十六年三月十九日辛卯，讲《孟子》终篇。翌日，赐讲官鞍马、象笏、金砚、水瓶、笔墨等。越三日，赐御筵于城隍司，赐侍读香茗，初复故事也。 
二十三年十一月七日，讲《尚书》终篇，赐侍读、侍讲、说书、修注官金带、象简、鞍马。越二日乙巳，赐御筵于秘 
      
书省，就赐香茗，皆作诗以进。自是为故事。 
二十五年四月二十三日，讲《易》终篇，以犀带、象牙简、金鞍勒马赐宰相，赐侍读已下金带、象简、鞍马、银币，内王 加赐金鱼砚匣。越二日御筵。 
七月，赐李天祚袭衣、银器、金御仙花带、鞍辔。 
二十六年八月乙未，赐天祚袭衣、金带、鞍马、器币，以其来贡也。 
二十七年十月十六日，经筵读《三朝宝训》终篇，赐侍读王师心象简、金鞍勒良马、象管、端砚、檀香匣、复古殿墨、象牙粘板、压纸金研、水瓶。越二日乙巳，赐御筵，始用化成殿乐，遣中使赐香茶。旧例春季赐茶、墨，隆兴元年止赐茶。
 礼 宋会要辑稿 礼六二 赉赐 二 滥赐 
      
赉赐二
【宋会要】
国家自南渡以来，应文武臣初除正谢并及第出身人，依格赐袭衣、章服等，并遵用省记崇宁看详祗候库格。文多，不复登载。 
建炎元年五月十六日，枢密院言：「淮南东路钤辖司、发运司、淮东诸司州军统制勤王军马张宪，今月一日在南京城下恭奉大册礼毕，得旨发回一行兵众，戮力向前，无敢逃散，若不少有所激，无以奖劝。乞候至元来州军分，差等级钱应副给散。」诏长行每名三贯文，节级十将及军员指挥使递增二贯，其钱候至元来军州，令所属应副给散。 
六月十三日赦：「应河北，河东守臣差往逐州干办，淹留敌寨未归，其家属在京或寄寓他郡，恐致失所，许经所在官司自陈，支赐银 
      
绢五十匹两。 
二年九月，诏外戍诸军前赐缗钱减在营者半，今特全给。 
四年五月十二日，诏户部支降银三万两给付韩世忠，犒设一行官兵。 
六月四日，诏合门，今后初除宰执、王谢，可依旧例 赐对衣、金带、鞍马，仍依格全给。 
二十二日，太尉、奉国军节度使刘光世言：「随臣部落蕃官并各阙欠盘缠，乞支给银绢各二百匹两。」 
八月二十八日，诏差周虎臣往抚谕李成，降敕书赐成枪牌、战袍、金束带。 
十二月十四日，诏行在禁卫诸班直、亲从亲事辇官、宿卫亲兵、神武并神武副诸此句文字有误。按下条所述，似当作「神武诸军」。、枢密院三衙军兵、宰执下亲兵，并令户部依年例特支雪柴紫炭钱一次。将校一贯文，十将节级七百文，长行五百文。
【宋会要】
绍兴元年三月十九日，诏行(有)[在]禁卫诸班直、亲从亲事辇官、宿卫亲兵、神武诸军、枢密院三衙兵军、宰执下亲兵，并令户部依例犒设一次。 
六月一日，诏刘光世下招降女真、汉儿等，今见行措置增添钱粮外，令刘宁止于合起户部米内，先次支拨二千石桩管，专一应副支用。 
六月二十七日，诏差睿思殿祗候罗亶赐两浙西路安抚大使刘光世玉带、金带、西蕃鞍提刀、玉珠翠首饰及新制缬帛，仍令即日系所赐玉带，具知禀。 
八月十八日，诏将来明堂礼毕例有给赐，除掌兵官及诸军 
      
并禁卫诸班直、亲从亲事官辇官等，令户部一切桩办给赐。 
十二月八日，诏令张俊取见邵清所管的确人数，特行犒设一次，仍每人支钱一贯文。合用钱，令李光于户部支给。 
二十二日，权神武中军统制巨师古言：「中军日近将全装器甲下逐部串整，欲赴皇城司教场内呈拽，置籍拘上，乞量支钱三二千贯，至日支散激赏。」诏令户部支钱三千贯，择日呈拽。 
二年闰四月七日，诏赐荆湖南路宣抚副使韩世忠金带。同日，诏户部支金四十两，造金带二条，赐高丽奉表官。 
二十四日，诏忠训郎赵子齐特添差临安府兵马监押，令户部赐钱一百贯。 
七月十三日，诏臣僚合赐衣带，已经赐者更不再赐。如有迁除合加赐鱼袋者，许加赐。 
十月五日，诏：「今后见任及出使，并前任宰臣、执政官路由国门及到阙，并前五日报御药院闻奏取旨，差官传宣抚问，并赐银合茶药。」 
十一月三日，诏：「今后宰臣、(报)[执]政初除并迁转，合得支赐更不减半。」 
十二日，辅臣言：「韩世忠已授太尉，合依两府恩数。」上曰：「朕令中使先赐世忠带、笏、狨坐等物以宠之。昔周赏晋侯，赐之大辂、戎辂、彤弓、旅矢、秬鬯，(令)[今]世忠有(有)[功]，宜厚赐予。」 
三年二月三日，诏文思院打造蕉叶酒器一副赐岳飞，其金仰户部支给。 
五月五日，参知政事席益奏辞昭慈献烈皇后除几筵充礼仪使所赐银绢一百匹两，从之。 
九月十三日，赐岳 
      
飞金带一条，衣甲金装一副，捻金线战袍一领，手刀一口，银缠妡鎗一条，战马一匹，海马皮鞍并弓箭一副，马甲一副，飞子战袍一领。 
十二月十三日，迎奉奉安昭慈圣献皇后神御兼奉上册宝都大主管所言：「昭慈圣献皇后改谥册宝等事，其礼仪使以下并官吏等各有礼毕支赐银绢，今依除几筵例比拟下项：发册宝，奉宝侍中、奉册中书令各一员，无例，并不支赐；礼仪使一员，银绢一百匹两。行事、陪位官一十员：礼部侍郎二员、中书舍人一员，各三十匹两；郎官五员、太常博士二员，各七(百)[匹]两。睿思殿祗应散祗候共二十一员，各三匹两。告庙，行事、陪位官四员：侍郎一员、中书舍人一员，各三十匹两；郎官二员，各七匹两。神御进发，太祝郎官一员，七匹两。告庙礼直官五人，各三(四)[匹]两。发册宝并告迁权安奉，诸司官二员，各三十匹两。温州行事、陪位官七员：郎官二员，各七匹两；温州官五员，各五匹两。告迁权奉安，治路至温州奉安主管诸司官二员，各三十匹两。扶侍内侍官三员，昨扶获几筵官各一十匹两。觑步照管官一员，昨照管事务官七匹两。告庙发册、造迁神御、治路至温州奉安礼仪使都大主管官一员，一百匹两。承受奏报一员，一十五匹两。都大主管所使臣、人吏、礼直、 择官等共一十九人，人吏二匹两，使臣、礼直官各三匹两， 择官五匹两。主管诸司提辖事务下人吏四人， 
</div>
    <div class="pagination">
<a href="宋会要辑稿_page249.html">上一页</a><span>...</span><a href="宋会要辑稿_page245.html">245</a><a href="宋会要辑稿_page246.html">246</a><a href="宋会要辑稿_page247.html">247</a><a href="宋会要辑稿_page248.html">248</a><a href="宋会要辑稿_page249.html">249</a><span class="current-page">250</span><a href="宋会要辑稿_page251.html">251</a><a href="宋会要辑稿_page252.html">252</a><a href="宋会要辑稿_page253.html">253</a><a href="宋会要辑稿_page254.html">254</a><a href="宋会要辑稿_page255.html">255</a><span>...</span><a href="宋会要辑稿_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
