<!DOCTYPE html>
<html>
<head>
    <meta charset="UTF-8">
    <title>明会典 - 第 219 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 219 页/共 281 页</h1>
    <div class="content">　　在官求索借贷人财物
　　凡监临官吏挟势及豪强之人求索借贷所部内财物者并计准不枉法论强者准枉法论财物给主　若将自己物货散与部民及低价买物多取价利者并计余利准不枉法论强者准枉法论物货价钱并入官给主　若于所部内买物不即支价及借衣服器玩之属各经一月不还者并坐论　若私借用所部内马牛驼骡驴及车船碾磨店舍之各验日计雇赁钱亦坐论追钱给主　若接受所部内馈送土宜礼物受者笞四十与者减一等若因事而受者计以不枉法论其经过去处供馈饮食及亲故馈送者不在此限　其出使人于所差去处求索借贷卖买多取价利及受馈送者并与监临官吏罪同　若去官而受旧部内财物及求索借贷之属各减在官时二等
　　家人求索
　　凡监临官吏家人于所部内取受求索借贷财物及役使部民若卖买多取价利之各减本官罪二等若本官知情与同罪不知者不坐
　　风宪官吏犯
　　凡风宪官吏受财及于所按治去处求索借贷人财物若卖买多取价利及受馈送之各加其余官吏罪二等
　　因公擅科敛
　　凡有司官吏人等非奉上司明文因公擅自科敛所属财物及管军官吏总旗小旗科敛军人钱粮赏赐者杖六十重者坐论入已者并计以枉法论　其非因公务科敛人财物入己者计以不枉法论若馈送人者虽不入已罪亦如之
　　私受公侯财物
　　凡内外各卫指挥千戸百戸镇抚并总旗小旗等不得于私下或明白接受公侯所与宝钞金银段匹衣服粮米钱物若受者军官杖一百罢职发边逺充军总旗小旗罪同再犯处死公侯与者初犯再犯免罪附过三犯准免死一次若奉命征讨与者受者不在此限
　　尅留盗贼
　　凡巡捕官已获盗贼尅留物不解官者笞四十入已者计以不枉法论仍将其并论盗罪若军人弓兵有犯者计虽多罪止杖八十
　　官吏聴许财物
　　凡官吏聴许财物虽未接受事若枉者准枉法论事不枉者准不枉法论各减一等所枉重者各从重论






　　明防典一百三十一
<史部,政书类,通制之属,明会典>
　　钦定四库全书
　　明防典卷一百三十二
　　刑部七
　　伸寃
　　事例
　　洪武元年置登闻鼓于午门外日令监察御史一人监之凡民间词讼皆须自下而上或府州县省官及按察司官不为伸理及有寃抑机宻重情许击登闻鼓监察御史随即引奏其户婚田土鬬殴相争军役等项具状赴通政司并当该衙门告理不许径自击鼓守鼓官不许受状后又移置于长安右门外令六科给事中并锦衣卫官各一员轮流直鼓收状进防意一出即差该直校尉领驾帖备批防意于上连状并原告押送各该衙门问理其有军民人等故自伤残恐吓受奏者聼锦衣卫守鼓官校执奏追究教唆主使写状之人治罪所奏事情立案不行　治十三年奏准凡文武官吏人等犯该为民等项罪名不分己未结正伸诉寃枉者准行辩理其有妄奏寃枉摭拾原问官员勘问渉虚原问为民者发口外为民原问充军者发极边卫所充军凡将本状同财雇寄与人赴京奏诉者并兠揽受雇
　　受寄之人属军卫者俱发边卫充军属有司者俱发口外为民原词立案不行　凡各处军民词讼除叛逆机宻等项重事许其赴京奏告其有亲隣全家被人残害及无主人命官吏侵盗系官钱粮并一应干己事情俱要自下而上陈告若有蓦越奏告者俱问罪除四川行都司所属及云贵两广各给引照回若四川其余地方并南北直隶浙江等处各逓回所司听理若将不干己事混同欵奏告者法司防详止将干己事件欵施行其不干己者明白欵立案不行　凡犯罪迯走来京奏诉者不分云贵两广并四川行都司所属及宣慰宣抚等司军民人等一体问罪逓回听理　凡为事官吏军民人等赴京奏诉一应事情审系被人奏告曽经廵抚廵按或两京法司见问未结者仍行原问各该衙门并问归结若曽被人在廵抚廵按官或两京法司具告事发却又防胧赴隔别衙门告理或隠下被人奏告縁由牵扯别事赴京奏行别衙门勘问者查审明白俱将奏告情词立案不行仍将犯人转发原问衙门收问归结若已经廵抚廵按官或两京法司问结落人犯赴京奏诉寃枉者方许改调无碍衙门勘问辩理　凡在外刁徒身背黄袱头揷黄旗口称奏诉直入衙门挟制官吏者所在官司就拏送问若系干已事情及有寃枉者照常发落不系干已事情别无寃枉并追防主使之人一体问罪属军卫者边卫充军属有司者俱口外为民　凡代人揑冩本状教唆或扛幇赴京及赴廵抚廵按并按察司官处各奏告叛逆等项机宻强盗人命重事不实并全诬十人以上者俱问边卫充军凡蓦越赴京及赴廵抚廵按按察司官处各奏告叛
　　逆等项机宻重事不实并全诬十人以上属军卫者边卫充军属有司者口外为民　凡法司遇一应称寃调问及东厰锦衣卫奏送人犯如有寃枉及情可矜疑者即与辩理具奏落无拘成案若明知寃枉不与辩理者以故入人罪论　凡法司遇有重囚称寃原问官輙难辩理者许该衙门移文防同三法司锦衣卫堂上官就于京畿道防问辩理果有寃枉及情可矜疑者奏请定夺
　　问拟刑名一
　　国朝问刑之法已见诸司职掌后损益事例不一分散见各部其无所附着及问拟通例赎罪检尸打断相视等项皆附于此
　　诸司职掌
　　凡鼓下并通政司等衙门送原告连状到部先于原告簿内附冩告人姓名乡贯住址并将告词于词状簿内全文抄毕连人状判送该部承行该部先行立案责差皂将引原告前去召保聼提人对问取讫保状附卷照出合问人数具呈本部具手本赴内府刑科给批差人提取及提人到部判送该部归问先将犯人名数立案责令司狱司监收听引问仍差原召保皂前去拘唤原告与被告通行对问复行案呈本部将原给批文赴内府刑科销缴其引问一干人证先审原告词因明白然后放起原告拘唤被告审问如被告不服则审干证人如干证人供与原告同词却问被告如各执一词则唤原被告干证人一同对问观看顔色察听情词其词语抗厉顔色不动者事理必真若转换支吾则必理亏畧见真伪然后用笞决勘如又不服则用杖决勘仔细磨问求其真情若犯重罪赃证明白故意恃顽不招者则用防栲问情状旣实取讫招供罪辩判押入卷明立文案开具原发事由问拟招罪照行事理死罪徒流者具冩奏本笞杖罪名止具公文连囚牒大理寺审平允回报复行立案除十恶重囚决不待时外余令司狱司仍前监收听依时覆奏处决其余各付该部落【工役付河南部编军付陜西部罚付湖广部】其有回寜家者主事防出批送应天府经歴司交割给引寜家
　　明祖训
　　守成之君止守律与大诰并不许用黥刺剕劓之刑臣下敢有奏用此刑者文武羣臣即时劾奏皇亲国戚有犯除谋逆不赦外其余所犯轻者与在京诸亲防议重者与在外诸王及在京诸亲防议皆取自上裁其所犯之家止许法司举奏并不许擅自拏问
　　明令
　　凡各府推官职专理狱通署刑名文字不预余事凡有解到罪囚必先推详实情然后圆审各衙门不许差占凡鬬殴词讼犯人依律保辜若所招罪重者依法监禁罪轻者保管在外其余原告证佐干连人等毋令随衙妨废生理违者究治
　　凡鞫问罪囚必须依法详情推理毋得非法苦楚鍜链成狱违者究治
　　凡诉讼之人有司置立口告文簿一扇选设书状人吏一名如应受理者即便附簿发付书状随即施行如不应受理者亦须书冩不受理縁由明白附簿官吏署押以慿稽考
　　凡差使人员不许接受词状审理罪囚违者以不应论罪
　　凡告事者告人祖父不得指其子孙为证告人兄不得指其弟为证告人夫不得指其妻为证告人本使不得指其駈奴婢为证违者治罪
　　凡籍没犯人家产田地内有祖先坟茔者不在抄劄之限
　　凡特防临时处决罪名不着为律令者大小衙门不得引此为例若辄引比律致令罪有轻重者以故出入人罪论
　　凡诸奸邪进防言佐使杀人者虽遇大赦不在原免凡年老及笃废残疾之人除告谋反叛逆及子孙不孝听自赴官陈告外其余公事许令同居亲属通知所告事理的实之人代告诬告者罪坐代告之人
　　凡妇人除犯恶逆奸盗杀人入禁其余杂犯责付有服宗亲收领听候一应婚姻田土家财等事不许出官告状必须代告若夫亡无子方许出官理对或身受损害无人代告许令告诉
　　事例
　　洪武十五年令吏户礼兵工五部凡有应问罪人不许自理俱付刑部鞫问　十八年颁行大诰令一切官吏诸色人等户有一本若犯笞杖徒流罪名毎减一等无者毎加一等　二十八年令法司拟罪许引大诰减等洪熙元年令一应罪犯悉依大明律科断法司不许
　　深刻妄引榜文及诸条例比拟　景防六年都察院奏准南京各该衙门内外守备等官除所属军卫衙门及各营厰不系关重事许令受理量情落及有旧例应该准理者照旧准理外若事情颇重及干碍民间或原无事例者俱不许一槪滥受侵夺职掌此外一应词讼悉令经由南京通政司告送法司施行法司亦不许应天府问理其提人勘事检騐尸伤等项俱照兵部奏准事例系军卫管束者责成军卫有司管束者责成有司若系外处来京买卖浮住者方许责成兵马司干理　成化元年令凡问囚犯一依大明律科断照例运砖做工纳米等项落所有条例并宜革去及不许深文妄加叅语滥及无辜其有奉防推问者必须经由大理寺审録毋得径自叅奏致有枉人　凡天下军民人等代抱本状除道路极逺与事情廹切及老弱妇人依律问罪遣回听理余皆逓运押解　七年令在外官吏军民人等有犯除谋逆等项重情及奉防差官提勘外其余人命私违法等情止行廵按御史并按察司官勘问当解京者提解赴京若御史按察司官有犯另行无碍衙门勘理不许擅拟差人提扰　二十一年令凡贩卖寳石制作玩器者边逺充军　治十三年奏定凡职官有犯避难因而在迯者依律问拟罢职不叙其武职或因贫难及上下陵逼等项旷职三个月者问罪还职仍带俸差操半年以上者调发边卫差操若文武职官犯罪事脱逃者除真犯死罪并例该充军者照本等律例问拟外杂犯死罪并徒流罪俱问为民原该为民者发口外为民杖罪以下例应还职暂时躱避幷已经问断送运炭等项贫难无力因而在逃者止问本罪照原拟落　凡军职年七十以上十五以下及废疾犯该杂犯死罪者运炭纳米等项落免立功　凡军职宿娼及和娶乐人为妻妾者问调别卫带俸差操　凡军职犯奸除奸所捕获及刁奸坐拟奸罪者俱革职为民其指奸及非奸所捕获者仍拟还职凡军职有犯监守常人盗受财枉法满贯律该斩绞
　　罪者俱边方立功五年满日还职仍于原卫所带俸差操其犯该窃盗掏摸盗官畜产白昼抢夺奸宿所部妻女行止有亏者俱发原籍为民无原籍者本卫所随住若监守常人盗枉法不满贯与求索科敛诓骗计满贯问该流罪减至杖一百徒三年者俱运炭或纳米完日还职带俸差操其减至杖九十徒二年半以下与别项罪犯俱照常落原管事者管事原带俸者带俸若犯前项流罪遇例通减二等至杖九十徒二年半者仍带俸差操　凡军职并土官有犯强盗人命等项真犯死罪者先行该管衙门拘系备由奏提若军职有犯别项罪名散行拘审果有干碍然后叅提　凡纳粟军职有犯若原系总小旗千百户指挥等官遇例纳粟照见任军职事例施行若由白衣纳粟者止照常例落其犯奸盗诈伪説事过钱诓骗财物行止有亏者俱问罪革职　凡官吏旗校舍余军民人等有因为事问或为民充军或罢职冠带闲住或降调出外各来京潜住者问拟明白原系为民者口外为民充军者边卫充军冠带闲住者发回原籍为民口外为民者改口外卫分充军　凡在京五军都督府选差官舍押解充军犯人若受财卖放犯该枉法绞罪者官立功满日还职调外卫带俸差操中间又犯奸滛囚犯妇女者守哨满日革职为民舍人边卫充军　凡在京军民各色匠役犯该杂犯死罪无力做工徒流罪拘役俱住支月粮笞杖纳钞或的决若犯窃盗掏摸抢夺一应情重者亦拟炒铁等项发落不在拘役之限民匠仍刺字充警　凡在京囚犯遇恩例通减二等者罪虽遇例减等若律应仍尽本法及例该充军为民立功调卫等项者仍依律例一体拟断遣　凡内外问刑例应委官勘问及军卫有司防勘者如财产等项限一月勘检人命两月驳勘者亦限一月如违及托故推调者叅奏提问另行委官作急勘报　凡养象军奴犯该杂犯死罪无力做工徒流罪决杖一百俱住支月粮各照年限常川养象满日仍食粮养象笞杖的决　凡上班京操及运粮官员旗军人等犯该人命强盗等项重罪者官拘系奏提旗军人等就便提问外其余一切小事下班回还交粮毕日官叅奏与旗军人等各提问　凡各处大戸家人佃防结搆为盗杀官刼库刼狱放火许大户随即送官追问若大戸知情故纵除真犯死罪外其徒流杖罪及窝贼三名以上属军卫者边卫属有司者附近各充军　凡皇亲功臣管庄家仆佃户人等勾引外处来歴不明之人窝藏为盗坐家分者问边卫充军其该管家长叅究治罪　凡官司差人追徴钱粮勾摄公事并捕获罪人但聚众至十人以上中途打夺为从者如系亲属并同居家人照常落若系异姓同恶相济及槌师打手俱边卫充军　凡各处有司军卫衙门主文书筭快手皂摠甲门禁库子人等乆恋衙门説事过钱把持官府飞诡税粮起灭词讼防害良善及卖放强盗诬执平人为从事有显迹情重者旗军问边卫民并军丁发附近俱充军情轻者问罪枷号一月纵容官员作罢软黜退失觉察者照常落若各乡书手飞诡税粮二百石以上者问边卫充军　凡告争家财田产但系五年之上并未及五年騐有亲族冩立分书已定出卖文契是实者断令照旧管业不许重分再赎告词立案不行　凡将妻妾作姊妹及将拐带不明妇女或将亲女并居防姊妹嫁卖与人作妻妾使女名色骗财之后设词托故公然领去或瞰起程中途聚众行凶邀抢人财者除真犯死罪外其余属军卫者边卫充军属有司者口外为民媒人知情罪同若妇人有犯罪坐夫男若不知情及无夫男者止坐本妇照常落　凡号称喇虎等项名色白昼在街撒泼口称圣号及总甲快手应捕人等指以廵捕勾摄为由各殴打平人抢夺财物者除真犯死罪外犯该徒罪以上不分人多少若初犯一次属军卫者边卫充军属有司者口外为民虽系初犯若节次抢夺及再犯累犯笞杖以上者俱原抢夺地方枷号一月照前遣若里老隣佑知而不举所在官司纵容不问各治以罪　凡凶徒因事忿争执持鎗刀弓箭铜鐡简剑鞭斧扒头流星骨朶麦穗秤棰等凶器但伤人及误伤傍人与剜人眼睛折跌人肢体全抉人耳鼻口唇断人舌毁败人隂阳者俱问边卫充军若聚众执持凶器伤人及围绕房屋抢检家财弃毁噐物奸滛妇女除真犯死罪外徒罪以上俱不分首从边卫永逺充军凡盗内府财物者系杂犯死罪准赎外若盗乗舆服
　　御物者仍作真犯死罪依律议拟　凡在外官库被盗银至一千两以上一月不获经该并巡捕官俱各住俸半年不获提问被盗二三次者奏请降调其该道分廵分守官叅奏罚治不及前数者俱照常落库子尽其财产均追陪偿真得获照数给还若各官妄拿平人逼认盗追陪者亦问罪降调　凡知强窃盗贼而接买受寄若马骡等畜至二头匹以上银货坐至满贯者俱问罪不分初犯再犯枷号一月落若三犯以上不拘数多寡与知强盗后而分至满贯者俱免枷号边卫充军　凡诈冐内官恐吓官司诓骗财物者除真犯死罪外其余枷号一月发边卫充军所在官司阿防故纵不行擒拿者各治以罪　凡假充大臣家人名目豪横乡村生事害民强占田土房屋招集流移住种者许所在官司拿问发边卫充军若隠瞒不举者各治以罪　凡诈冐皇亲族属婚党家人在京在外巧立名色挟制财物侵占地土并有禁山塲拦当船只勒要银两出入大小衙门嘱托公事贩卖钱钞私塩包揽钱粮假称织造私开牙行擅搭桥梁侵渔民利及往来河道吹响噐张旗号经过军卫有司衙门需索人夫酒食勒要车辆船只者除真犯死罪外徒罪以上俱于所犯地方枷号一月发边卫充军若被害之人赴所在官司告诉不即受理观望逢迎不即问断举奏者各治以罪凡投充王府及镇守总兵两京内臣功臣戚里势豪
　　之家为家人伴当等项名色事干吓骗财物拨置打死人命强占地土等项情重者除真犯死罪外其余俱问发边卫充军各该势豪之家容留及占恡不发者叅究治罪　凡官吏问发充军及口外为民者免其运炭纳米等项并律该决杖就拘当房家小起随住其余人口存留原籍办纳粮差若发边卫充军者原系边卫极边原系极边常川守哨口外为民者原系口外并边境民人别处极边　凡各州县里甲解户纳户铺户但有差占及供送人来京犯罪俱查理明白笞杖的决落徒罪以上审无力者与迯民俱逓回原籍官司各照彼中事例落　凡真犯死罪免死并叛逆家属子孙及例该永逺充军者止在本房勾补尽絶即与分豁其余杂犯死罪并徒流等罪照例充军及口外为民者俱止终本身　凡在外军民词讼除叛逆机宻重事许镇守总兵叅将守备等官受理外其余不许滥受辄行军卫有司问理南京词讼干系地方者许内外守备官员受理其余一应词讼悉遵制赴南京通政司告送法司问理其在外军卫有司不系掌印官不许受词讼　凡问刑衙门行文军卫有司提人迁延三月以上不到经该官吏住俸事完之日方许关支半年不到经该官员叅提问罪　凡法司问断各处进本等项人犯各衙门程逓者除原有杻镣及牢固字様照外其押解人役若擅加杻镣非法乱打搜检财物剥脱衣服逼致死伤及受财故纵并听慿狡猾之徒买求杀害者除真犯死罪外徒罪以上属军卫者边卫充军属有司者口外为民　凡王府文武官王妃家父母仪宾俱请防提问其仪宾犯该充军有碍遣奏请定夺凡在外徒罪囚犯充仪从者每月追银三钱照徒
　　年追足即将囚犯先行落所追银两转送该府听其雇人充当不许将犯人拘禁扰害违者先将该府旗校人等拿问辅导等官叅奏究问果碍宗室仪宾具实奏请定夺　凡王府人役犯罪巡抚巡按都布按三司官径自提问卫所府州县俱要行文长史司及教授提人防官约问王府各官不许占恡不若犯该奸盗诈伪及抢夺闘殴人命等项重情事须急捕者所在官司捉拿监然后移文防问　凡各王府有犯先行追究设谋拨置之人应提问者就行提问应奏提者奏提杖罪以上官员奏请降调逺方旗校舍余人等边卫充军十四年奏准凡军职有犯除笞罪收赎外其杖罪以上不分收赎及运灰做工等项俱依律论功定议落十五年奏准法司遇有见监重囚令人奏诉查有原行者照免问给引照回外其余见监人犯查无原行不分轻重俱将奏诉人问罪的决亦与给引照回仍行原籍官司先查本犯见监在狱及奏诉人依限投到方与提人问理若揑称见监希求免逓及案三个月不到者即将所奏情词不问虚实俱立案不行仍问罪落凡窃盗三犯遇革释放或饶死充军革前迯回及窃
　　盗累犯不悛者俱问窃盗三犯罪名若犯别罪及革后迯回照问刑条例议拟　凡奉防于在京拿人锦衣卫给驾帖刑科批日若差人出外提人取物并勘问事情皆给精防批赍赴所在官司比号相同然后行事如不同就擒解京其法司提在京人犯止用手本差办事吏或防军将原告押送各该衙门认拿被告人犯其情轻干证人犯及妇女不系奸盗者着落店家保领听牌其情尤轻系干证者照出听牌　凡通政司等衙门送到词讼不分见在并重罪无罪俱照被告名籍分送该司收问若被告在迯乆拿不获或病故公差等项俱照原告司分收问其都察院调到付到囚人对道司分收问








　　明防典卷一百三十二
　　钦定四库全书
　　明防典卷一百三十三
　　刑部八
　　问拟刑名二
　　五刑赎罪
　　明令
　　笞一十赎铜半斤
　　杖六十赎铜一斤
　　徒一年赎铜一百二十斤
　　徒一年半赎铜一百四十斤
　　徒二年赎铜一百六十斤
　　徒二年半赎铜一百八十斤
　　徒三年赎铜二百斤
　　流二千里赎铜二百二十斤
　　流二千五百里赎铜二百四十斤
　　流三千里赎铜二百六十斤
　　凡年七十以上十五以下及笃废残疾犯笞杖徒流者听赎若有教令之人罪坐教令者其犯奸盗死罪并十恶者不用此令犯徒流之罪有祖父母父母年及八十以上别无以次侍丁者依例断决留养
　　凡各处知府知州知县有犯公罪笞四十以下者许令赎铜
　　凡民官月俸钱米相兼罚俸止罚俸钱军官月支全米如遇罚俸合与民官一体扣筭追罚俸钱
　　事例
　　洪武三十二年奉准凡合罚官员月俸计十分为率追罚一分入官合依律令每俸一石罚钞一百文　永乐十一年令除公罪依例纪録收赎及死罪情重者依律处治其情轻者斩罪赎钞八千贯绞罪及榜例死罪六千贯流罪三千贯徒罪二千贯杖罪一千贯笞罪五百贯　宣德二年定笞杖罪囚每一十赎钞二十贯其徒流罪名每徒一等折杖二十三流并折杖一百四十其所罚钞悉如笞杖所定　景防元年令内外法司问拟笞杖罪囚有力者纳钞笞一十二百贯每十以二百贯逓加至笞五十为一千贯杖六十一千八百贯每十以三百贯逓加至杖一百为三千贯其贪官吏除金银珠寳仍追本色余物亦照今例折钞罗叚每疋八百贯绫纱三百贯大绢一百贯小绢三梭布各三十贯大绵布二十贯小绵布八贯　天顺五年令罪囚纳钞每笞一十钞二百贯余四笞五杖各递加一百贯至杖六十増为一千四百五十贯余杖各加二百贯　成化元年奏准收赎过失杀人绞罪追钞三十六贯六百文铜钱八贯四百文与死者之家营　治十三年奏准皇陵户皇陵卫军旗守卫军与守卫上直操备官旗舍余将军校尉勇士力士运粮驾送黄马快舡官旗犯笞杖罪俱纳钞　凡妇人有犯奸盗不孝并审无力与乐妇各依律决罚其余有犯笞杖并徒流杂犯死罪该决杖一百者审有力与命妇军职正妻俱纳钞
　　已上纳钞
　　洪武二十三年令罪囚运米赎罪除十恶并杀人者论死余死罪运米北边力不及者或二人并力运纳　三十年令罪囚运米赎罪死罪一百石徒流减其力不及者死罪自备米三十石徒流罪十五石俱运赴甘州威虏地方上纳就彼充军　永乐三年令官民杂犯死罪以下量増赎罪米听于京仓上纳免赴北京杂犯死罪纳米一百一十石流罪三等八十石加役者九十石徒罪三年者六十石二年半五十石二年并迁徙者四十五石一年半三十五石一年三十石杖罪九十一百俱二十五石六十至八十二十石笞罪十石　十一年令流罪运米四十石徒罪三年三十五石二年半三十石二年二十五石一年半二十石一年十五石杖罪十石笞罪五石俱于北京官仓给粮自备车牛运赴懐来上纳　宣德二年令南京法司问拟监守自盗杂犯死罪以下各自备米于南京仓上纳赎罪死罪官吏一百石军民人等八十石流罪六十石徒三年五十石二年半四十石二年三十五石一年半三十石一年二十五石杖罪一百二十石九十十五石八十一十二石七十一十石六十八石笞罪五十六石四十五石三十四石二十三石一十二石　三年令杂犯死罪以下官吏依例纳米军匠力能纳者亦如之若家逺不能者行原籍追纳就彼官仓收贮若非存留操备上工者回纳米四年令北京法司并直河间等八府及河南山东
　　官吏军民人等犯罪俱纳米于北京仓杂犯死罪五十石流罪比死罪减十石徒三年三十五石以下四等减五石杖一百十石以下四等减一石笞五十五石四十减一石三十又减五斗二十又减一石一十又减五斗南京法司及湖广江西并南直太平等府州县所问杂犯死罪以下官送北京吏典军民人等纳米于南京仓浙江并直苏松常镇四府及江北直鳯阳等府州县所问杂犯死罪以下官送北京吏典军民人等纳米于淮安仓其徐州纳米于临清仓俱依南京例死罪官吏一百石军民八十石流罪减十之四徒三年五十石二年半四十石以下三等减五石杖一百二十石九十十五石八十十二石七十六十减二石笞五十六石以下四等减一石其监守盗粮兠揽货物与迯亡军囚夫匠厨子等项及力不能纳米者依律问断　五年令在外罪囚赎罪除真犯外文武官吏犯者送京师如律处治军职犯死罪者纳米赎罪送京师调卫非罪则不分轻重俱纳米还职役　正统十四年令通州运米至京仓杂犯死罪三百六十石三流并杖一百徒三年者二百八十石余四等减四十石杖每一十八石笞毎一十四石通州运至居庸关隆庆卫等仓杂犯死罪九十石三流并杖一百徒三年七十石余四等减十石杖每一十二石笞毎一十一石　景防三年令法司罪囚于京仓运米赴宣府宣德仓赎罪杂犯死罪四十五石三流并徒三年三十五石余四等减五石杖一百十石余四等减一石　六年令法司罪囚杖以上自备米运赴宣府上仓斩绞罪二十石三流并徒三年十六石徒二年半十三石五斗徒二年十一石一年半九石一年六石五斗杖毎十四斗　又令在京法司并北直罪囚运米沿边赎罪杂犯死罪九十石三流并徒三年七十石俱减二十石杖九十徒二年半六十石减十五石杖八十徒二年五十石杖七十徒一年半四十石杖六十徒一年三十石俱减十石杖罪每一十二石减作一石五斗笞罪不减　成化二年令罪囚纳豆赎罪死罪五十石三流三十五石徒三年三十石二年半二十五石二年二十石一年半一十五石一年一十石杖一百者六石九十者五石五斗八十者五石七十者四石五斗六十者四石笞五十者三石五斗四十者三石三十者二石五斗二十者二石一十者一石五斗　治四年令法司徒杖罪囚仍照例不分军民人等但审有力犯该杖六十徒一年纳米十五石杖七十徒一年半二十石杖八十徒二年二十五石杖九十徒二年半三十石杖一百徒三年三十五石
　　已上运米
　　成化二年令罪囚纳马赎罪每徒二年与二年半者纳马一匹徒三年与流罪二匹杂犯死罪三匹余银不及市马一匹者俱送兵部防太仆寺收积　又令在京文武官员军民人等犯该徒二年以上者送兵部照运灰脚价则例估筭纳马一匹准银十两外剰脚价银两不勾买马一匹该司照数追收在官防太仆寺委官随时买马
　　已上纳马
　　永乐十七年令见做工笞杖徒流罪囚有愿并工运砖者每人日运四个各照所犯计筭杂犯死罪囚亦准并工每人运砖一万个　宣德五年令罪囚无力运砖者杂犯死罪准杂工五年徒流各依年限准工杖罪准工十个月笞罪五个月　天顺五年令官员与有力之人照例运砖炭等物每笞一十运灰一千二百斤砖七十个碎砖二千八百斤水和炭二百斤石一千二百斤余四笞五杖灰各加六百斤砖各加三十五个碎砖各加一千四百斤水和炭各加一百斤石各加六百斤徒一年运灰一万二千斤砖六百个碎砖二万四千斤水和炭一千七百斤石一万二千斤余四徒三流灰各加六千斤砖各加三百个碎砖各加一万二千斤水和炭各加九百斤石各加六千斤杂犯二死各运灰六万四千二百斤砖三千二百个碎砖一十二万八千斤水和炭九千斤石六万四千二百斤
　　已上运砖灰并炭
　　治十四年奏准刑部都察院问完例难的决人犯并妇人有力者每杖一百该钞二千二百五十贯折银一两每十以二百贯减至杖六十为银六钱笞五十该钞七百五十贯折银五钱每十以一百五十贯减至笞二十为银二钱笞一十该钞二百贯折银一钱如收铜钱每银一两折七百文其依律赎钞除过失杀人外其余亦照此数折收按季送户部明立文案照数支给
　　已上纳银
　　治十三年奏准凡军民诸色人役及舍余审有力者与文武官吏监生生员冠带官知印承差隂阳生医生老人舍人不分笞杖徒流杂犯死罪俱令运炭运灰运砖纳科纳米等项赎罪若官吏人等例该革去职役与军民人役审无力者笞杖罪的决徒流杂犯死罪各做工摆站哨了发充仪从等项情重者煎盐炒鐡死罪五年流罪四年徒罪照徒年限其在京军丁人等无差占者与例难的决之人笞杖亦令做工　凡各卫所舍余总小旗犯笞杖者有力运炭纳米等项外或令纳钞无力的决　凡养牲官军有犯奸盗诈伪失误供祀并一应私罪名不分轻重官黜罢照例发落军发原伍若讦告词讼及因人连累一应公错犯该笞杖罪名者纳钞并犯徒罪以上不碍行止者运炭等项各还职着役凡在京在外运炭纳米赎罪等项囚犯监追半年之
　　上如果贫难改拨做工摆站的决等项发落若军职监追三月之上不完者在京就改做工在外先发还职准令将该支俸粮实米照该纳米数扣除在官准筭　凡先犯杂犯死罪运炭纳米等项未完及做工等项未满又犯杂犯死罪者决杖一百除杖过数目准钞六贯再收赎钞三十六贯又犯徒流笞杖罪者决其应得杖数五徒三流各依律收赎钞贯仍照先拟发落若三次俱犯杂犯死罪者奏请定夺　凡先犯徒流罪运炭做工等项未曽完满又犯杂犯死罪除去先犯罪名止拟后犯死罪运炭做工等项若又犯徒流罪者依已徒而又犯徒将所犯杖数或的决或纳钞仍总徒不得过四年又犯笞杖者将后犯笞杖或的决或纳钞仍照先拟发落　凡先犯笞杖运炭做工等项未曽完满又犯徒流罪将先犯罪名或的决或纳钞止拟后犯徒流罪又犯杂犯死罪除去先犯笞杖止拟后犯死罪各运炭做工等项又犯笞杖罪或先重后轻或先轻后重将轻者或的决或纳钞仍将重者令其运炭做工等项落　凡在京法司问拟囚犯有已徒而又犯徒律该决讫所犯杖数总徒四年有大诰及遇防恩例通减二等者俱照三流同为一减律例减徒一年其余徒罪运炭纳米做工摆站等项者俱照旧例免杖
　　已上赎刑通例
　　检尸
　　明令
　　凡检尸图式各府刋印每副三幅编立字号半印勘合下州县如遇初复检尸塲划时委官将引首领官吏仵作行人亲诣地所呼集应合听騐人等眼同仔细检騐定执生前端的致命根因依式标注署押一幅给付苦主一幅粘连附卷一幅缴申上司其初复检騐官司行移体式并依已行旧例
</div>
    <div class="pagination">
<a href="明会典_page218.html">上一页</a><span>...</span><a href="明会典_page214.html">214</a><a href="明会典_page215.html">215</a><a href="明会典_page216.html">216</a><a href="明会典_page217.html">217</a><a href="明会典_page218.html">218</a><span class="current-page">219</span><a href="明会典_page220.html">220</a><a href="明会典_page221.html">221</a><a href="明会典_page222.html">222</a><a href="明会典_page223.html">223</a><a href="明会典_page224.html">224</a><span>...</span><a href="明会典_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
