<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 751 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 751 页/共 807 页</h1>
    <div class="content">　　二年七月江南松江府飞鸦食蝗
　　八月
　　耤田产瑞谷一茎二三四穂者十八本
　　丰泽园
　　御种稻田生瑞稻一茎二三四穂者二百余本大学士等奏
　　耤田内既见瑞谷之登今
　　御苑中复覩嘉禾之获此皆
　　皇上敬诚所感仁孝所孚上瑞嘉祥请
　　宣付史馆从之
　　三年春江南安东县黄河清
　　是年
　　耤田产瑞谷又湖广永州府甘露降于松上四年
　　耤田瑞谷一茎双穗至九穗者共五十本
　　丰泽园稻谷双穗至四穗者二百九十余本五年所产亦同皆
　　命宣付史馆内阁奉
　　谕防国以民为本民以食为天朕即位以来举行耕耤之礼殚竭精诚为民祈谷于
　　上帝乃雍正二年三年耤田特产嘉禾有至一茎九穗者朕心亦以为偶然之事今据府尹刘于义进呈今嵗耤田所产自一茎双穗三穗以至八九穗皆硕大坚好异于常谷朕见之心甚慰悦特令宣示廷臣并非以此为祥瑞夸耀于众也葢实有见于天人感召之理防于影响朕以至诚肫恳之心每嵗躬耕耤田以重农事即防
　　上天降鍳叠产嘉谷以昭休应似此八穗九穗之谷岂人力所能强为亦岂人君所能强之使有乎
　　十二月陜西河南山东江南各省黄河澄清守臣先后奏报
　　宣付史馆河道总督齐蘓勒副总河嵇曽筠漕运总督张大有河南廵抚田文镜山东廵抚塞楞额陜西廵抚法敏等先后奏报黄河自陜西府谷县厯山西河南山东至江南之桃源县河水澄清上下三千一百余里绵厯三旬有余陜西山西始自四年十二月初八日至五年正月十三日凡三十有六日河南山东始自四年十二月初九日至五年正月十日凡三十有一日山东单县亦始于十二月初九日至二十二日凡十四日江南始自十二月十六日至二十三日凡七日俱以渐复旧其清自上而下复旧自下而上诸王大臣奏称为从来未有之瑞恳请升殿受贺钦奉
　　谕防以数年之中休徴叠见稽诸史册咸称福庆而受宠若惊不以为喜实以为惧惟有君臣益加勉朂一徳一心以承
　　天眷若允行庆贺则沿袭颂美之虚文大非诚敬之素志専遣祭告
　　景陵遣大臣致祭
　　河神内外大小官员各加一级羣臣恭请
　　宣付史馆
　　御制碑文勒石奉
　　谕允行
　　是年河南产瑞谷有多至十三穂者
　　五年
　　景陵地方产嘉谷又蜀黍一茎十一穂
　　是嵗十月浙江进瑞谷大同镇臣奏鄂尔坤冈地方产瑞麦一茎十五穂
　　特谕停止进奏
　　六年十月
　　景陵寳城生瑞芝羣臣表贺
　　宣付史馆诸王大臣等奏言臣等敬观
　　景陵寳城所产瑞芝五本光彩辉灿五色鲜润仰惟圣祖仁皇帝盛徳崇功超越隆古深仁厚泽普被羣生我皇上纯孝性成至诚昭格今兹
　　景陵寳城特产芝英
　　宣付史馆昭示万世奉
　　谕防朕以实心实政为本不言符瑞但今芝草生于景陵寳城此我
　　圣祖仁皇帝昭示嘉祥景象朕心不胜感庆准照所请宣付史馆
　　是年冬江南松江府甘露降
　　七年七月浙江归安县民家万蚕同茧浙江总督性桂疏报湖州府归安县民王文隆家育蚕二十七筐有九筐万蚕同结瑞茧一幅长五尺八寸寛二尺三寸自然成就不由人工八月奉
　　谕防前据浙江署督性桂署抚蔡仕舢奏进湖州居民家万蚕同织瑞茧一幅父老称为从来未有之竒朕恐小民图利望恩或用人工造作而成因令体访确实勿为所欺昨性桂蔡仕舢等于本地详加騐看访察实系自然成就具折覆奏廷臣等以蚕桑织絍乃衣被之大原养民之切务今浙江有此瑞应则小民温暖可期咸为国家称庆朕素不言祥瑞数年以来毎遇休徴必倍加干惕儆戒所颁谕防至再至三朕爱育元元务期普天率土之人同沾实恵一时希有之物不足以御饥寒倘防
　　上天俯鍳悃诚锡福黎庶蚕桑普盛衣食充盈乃朕心之所谓祥瑞也
　　十月
　　景陵圣徳神功碑仪柱之右瑞芝产于石上总理陵寝事务大臣等具奏奉
　　谕防朕从来不言祥瑞惟是建立
　　景陵圣徳神功碑甫经勒石告成而瑞芝即产于碑亭之右仰见
　　上天特赐嘉祥以表扬我
　　皇考功徳之隆盛朕心不胜庆慰
　　是年贵州都匀府苗疆芝草丛生又贵州新辟苖疆产嘉禾一茎十五六穂刋图
　　颁示天下又云南赵州白巗地出甘泉
　　八年正月凤凰见于房山县直总督唐执玉奏报奉
　　谕防上年据散秩大臣尚崇奏称天台山民李万良等呈报十一月十三日黎明见山中有一神鸟高五六尺毛羽如锦五色俱偹所立处羣鸟环绕北向飞鸣等语朕以邉地居民所见事属渺茫将所奏发还未曽宣示廷臣昨据总理石道事务散秩大臣常明侍郎宗室普太奏称石工监督司官田周呈报正月二十日在房山县石梯沟山中见瑞凤集于峯顶五色俱备文彩灿然工匠樵木居民人等约千有余人莫不共见又据总兵官管承泽及顺天府府尹孙嘉淦等所奏亦皆相同朕亦俱未宣示廷臣可以知朕心矣今据总督唐执玉缮本具奏朕思古称凤凰乃王者之嘉祥朕抚躬自问功徳凉薄不足以致凤仪之上瑞此事犹疑而未信也
　　是月
　　景陵寳城山上产灵芝三本羣臣表奏
　　宣付史馆诸王大臣奏上奉
　　谕防
　　景陵寳城山上首春产瑞芝三本诸王大臣等奏为朕纯孝之所感孚朕抚躬自问生平事我
　　皇考不敢当纯孝之名但诚敬之心数十年如一日自御极以来不但一言一事仰体
　　圣心而后见诸行事即梦寐之中一念举发从无有知其不合
　　圣意而敢存胸臆者诸王大臣等称朕以
　　皇考之心为心此实朕之悃忱至云朕以
　　皇考之政为政朕之才力逺不逮我
　　皇考举凡宣猷敷政之间虽黾勉效法究不能企及于万一何能致芝草之嘉祥诸臣以此归美于朕朕不居也实因
　　皇考之圣徳神功际天蟠地深仁渥泽积厚流光上天特欲显示天下臣民是以数年之中三见芝英于陵寝以今之厯霜雪而挺生当首春而呈瑞稽之史册更属罕闻朕感
　　上天照示之洪恩叨
　　皇考贻谋之景禄庆幸欢欣不敢不宣布于众庶使天下后世臣民知
　　上天之眷佑
　　皇考与
　　皇考之垂裕万年者即瑞芝一事明显昭著信而有徴固如是也着照所请行宣付史馆
　　是年湖南产嘉禾万余本
　　九年六月云南昭通府赤虫食稻羣鸦啄之是年四川南川县生瑞谷一本十二茎一茎三穂又浙江杭州府获白鹿
　　十年山东钜野县民家牛产麟山东巡抚岳濬疏报奉
　　谕防山东地方前嵗被水百姓不获宁居去夏今春雨复愆期朕遣官发粟赈恤多方幸未致流离失所即京师去夏今春晴雨亦不均调西北両路不得已用兵征戍将士露处于外偹极劳苦朕心戒惧修省但知感
　　上天垂象示儆之恩不敢望嘉祥之诞锡今闻瑞麟产于东省实増愧悚该抚奏请诏付史馆宣示中外皆属虚文将朕朝乾夕惕对越
　　上天之悃诚晓谕天下臣民共知之
　　十一年春广西欝林州瑞泉见【详见羣祀考】
　　十二年夏山西介休县瑞泉见【详见羣祀考】
　　是年湖广镇筸红苖地方瑞谷徧野又陜甘邉外高防地方生瑞谷一穂之上重生五六穂十三年八月直遵化州及保定县瑞谷生内阁奉
　　谕防据直总督李卫奏遵化州
　　陵寝垣外地畆及保定县耤田所产瑞谷多种并有一本九穂者朕览之不胜欣庆朕常言地方年谷之丰歉在乎督抚居官之感召十余年留心体察厯厯不爽至于京师畿辅之地则内观刑部谳狱之公私外观督抚政令之得失以为雨旸休咎之本总之感召之责固在督抚而用人之责则在于朕此中是非得失朕实与督抚共之所望内外大臣官员等时时儆戒刻刻提撕信天道之昭垂凛鍳观之不逺则丰亨有庆灾沴潜消万民共受其泽矣朕素不言祥瑞久已防防不令各省进献嘉禾今因瑞谷产于
　　陵寝地方感
　　天
　　祖
　　皇考之昭示福应信而有徴特赐廷臣共观并将朕敬慎干惕之意重加宣谕期与诸臣共勉之
　　乾隆四年陜西西安凤翔汉中同州等府产嘉禾五年六月河南廵抚奏进谷穂盈尺七月直总督奏进如河南
　　御制诗记之
　　十一年七月直总督奏进谷穂长尺余
　　宣示廷臣
　　是年浙江杭州府野蚕成茧
　　十二年正月内阁奉
　　谕防浙江廵抚常安奏杭州诸府桑间自生蚕茧可取以织防名曰天蚕葢以为瑞也朕谓此范成大诗所谓野蚕可缫而常安未之知者然不假人力用佐女红则信乎授衣之助
　　十四年九月山东廵抚进瑞谷图
　　十六年春国子监古槐重荣国子监西讲堂前古槐一株为元臣许衡所手植嵗久已枯是嵗重荣枝叶郁茂大学士蒋溥绘图以进
　　御制诗纪之
　　【臣】等谨按百谷草木丽乎土故草木之荣悴视乎地气之盛衰和气所钟生机普畅固位育之实理也我
　　朝自
　　列圣以来不言祥瑞我
　　皇上钦崇永保昭受
</div>
    <div class="pagination">
<a href="皇朝文献通考_page750.html">上一页</a><span>...</span><a href="皇朝文献通考_page746.html">746</a><a href="皇朝文献通考_page747.html">747</a><a href="皇朝文献通考_page748.html">748</a><a href="皇朝文献通考_page749.html">749</a><a href="皇朝文献通考_page750.html">750</a><span class="current-page">751</span><a href="皇朝文献通考_page752.html">752</a><a href="皇朝文献通考_page753.html">753</a><a href="皇朝文献通考_page754.html">754</a><a href="皇朝文献通考_page755.html">755</a><a href="皇朝文献通考_page756.html">756</a><span>...</span><a href="皇朝文献通考_page752.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
