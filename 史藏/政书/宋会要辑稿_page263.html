<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 263 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 263 页/共 1125 页</h1>
    <div class="content">降神用《大安》：和均玉管，政协璇衡。四序资始，万物含生。皇猷允洽，至德维明。为民祈福，克致精诚。 
太尉行，用《保安》：衣冠俨若，步武有容。公卿济济，率礼惟恭。 
罍洗，《正安》：昊天降康，云何以报 斯谋斯惟，雍雍灌鬯。身之洁兮，神斯来止。神之享兮，民斯福矣。 
奠玉币，《庆安》：笾皇有践，玉帛斯陈。神无常飨，飨于精纯。 
奉俎，《咸安》：俎寔具列，明德惟馨。肃容祗荐，神其降灵。 
酌献，《崇安》：乐调凤律，酒挹牺 。至灵斯御，盛德弥敦。 
饮福，《广安》：三阳戒候，万汇腾精。既苏昆蛰，毕达勾萌。具陈牺象，式荐诚明。锡以蕃祉，永保咸平。 
亚献、终献，《文安》：大君有命，祀典咸修。荐献式序，淑慎优柔。 
彻豆，《肃安》以下二首政和中制。奉承明祀，维羊维牛。卬盛于豆，备陈庶羞。锺鼓喤喤，神具醉止。其彻嘉笾，永绥福祉。送神，《普安》：既临下土，复归于天。神之报贶贶：原作「况」，据《宋史》卷一三二《乐志》改。，受福无边。 
景佑祀感生帝二首 
宣祖配座奠币配：原作「祀」，据《宋史》卷一三二《乐志》改。，《皇安》：浚发长源，粤惟始祖。五运协图，万灵来护。 
酌献，《肃安》：龙德而隐，源流则长。宜乎亿祀，昭侑弥昌。 

元符祀感生帝五首 
降神，《大安》，六变：二仪交泰，七政顺行。四序资始，万物含生。皇朝创业，盛德致平。为民祈福，洁此精诚。 
初献升降，《保安》：冕旒俨若，步武有容。公卿济济，韶濩邕邕。 
帝位酌献：乐和凤律，酒奠牺尊。神明斯享，礼盛难论。 
亚、终献，《文安》：大君有命，阙典咸修。帝歆明祀，佑圣千秋。 
送神，《普安》：俯临下土，回复上天。觞类而长，荷福无边。 
帝位奠玉币，同前《庆安》。禧祖奠币，同景佑《皇安》。酌献同景佑宣祖《肃安》。奉俎同熙宁《咸安》
 乐 宋会要辑稿 乐六 郊社 祀乐歌 五方帝 绍兴以后祀感生帝十六首 
      
绍兴以后祀感生帝十六首
降神，《大安》：圜锺为宫：炎精之神，飞軿碧落。驾以浮云，丹书赤雀。礼备笾豆，乐谐箫勺。神其醉止，佑我景铄。 
黄锺为角：宋德惟火，神寔司之。上仪申蒇，迎方重离。瑶席告洁，秀华金支。啾啾神龙，来介繁禧。 
太簇为征：于物司火火：原作「大」，据《宋史》卷一三二《乐志》改。，于方峙南。璇霄来下，羽卫毵毵。祠官祝厘，联佩合簪。本支有衍，则百斯男。 
姑洗为羽：惟神之安，方解羽銮。赤旗霞曳，从以炎官。居歆嘉荐，肸蠁灵坛。神之格矣，民讫多盘。 
盥洗，《保安》：冲牙锵鸣，肃容专精。交 
      
神之义，罔敢弗诚弗：原作「或」，据《宋史》卷一三二《乐志》改。。设洗于阼，罍水惟清。盥以致洁，感通神明。 
升殿，《保安》：三阳交泰，日辛维良。大建厥祀，兹报兴王。礼严陟降，德荐馨香。聿怀嘉庆，降福穰穰。 
感生帝位奠玉币，《光安》：肃肃严祀，神幽必闻。骋驾临享，将歆飶芬。嘉玉陈币，钦恭无文。永绥多佑，国祚何垠。 
僖祖位奠币，《皇安》：于穆文献，景炎发祥。启兹皇运，垂庆无疆。篚币有陈，式昭肃庄。神之格思，如在洋洋。 
捧俎，《咸安》：笾豆大房，秩秩在列。奉牲以告，既全既洁。乐均无爽均：原作「切」，据《宋史》卷一三二《乐志》改。，牲体攸设。神兮燕娭，霓旌孑孑。 
感生帝位酌献，《崇安》：盛德在火盛：原作「感」，据《宋史》卷一三二《乐志》改。，相我炎祚。典祀有常，牲玉维具。风马云车，翩翩来顾。式蕃帝祉，后昆有裕。 
僖祖位酌献，《肃安》：皇矣文献，开国有先。德配感生，对越在天。练日得辛，来止灵坛。神其锡羡，瑞应猗兰。 
文舞退、武舞进，《正安》：苾苾芬芬，神其醉止。笙磬铿锵，干旄旖旎。骏假无言，神灵欢喜。申锡蕃厘，暨我孙子。 
亚、终献，《文安》：伟炎厥初，缘感而系。庆衍式崇，昭融有契。乐均既谐，觞献斯继。歆类不违，克昌百世。 
彻豆用《肃安》：洁陈斯备，昭格惟禋。神歆以饫，宰彻其逡。清歌振晓， 气流春。永锡祚嗣，以渥蒸民。 
送神，《大安》：丰祀大饬，肃来自天。兰尊既彻，飙驭载遄。骑云缥缈，聆乐流连。惟迈惟顾，降福绵绵。 
望燎，《普安》：礼文既洽，熏燎聿升聿：原作「韦」，据《宋史》卷一三二《乐志》改。。嘉气四塞，丹诚上腾。惟类之(之)应，惟福之兴。永炽天统，亿载灵承。
 乐 宋会要辑稿 乐六 郊社 祀乐歌 五方帝 景佑大享明堂二首 
      
景佑大享明堂二首
真宗配位奠币，《诚安》：思文圣考，对越在天。侑神作主，奉币伸虔。 
酌献，《德安》：偃革兴文，封峦考瑞。盛烈巍巍，允膺宗祀。
 乐 宋会要辑稿 乐六 郊社 祀乐歌 祠祭朝献 
      
祠祭朝献
祠祭乐章明堂大礼前二日朝献，嘉定二年。余用旧词。皇帝入门，宫架奏，用《干安之曲》：维皇斋居，承明厥初。有穆其容，龙步云趋。华光烂如，精神之符。注兹酌兹，神人用孚。 
皇帝升殿，登歌作，用《干安之曲》：帝既临飨，罄兹精意。陟降左右，维天是契。斋明乃心，祗肃在位。于万斯年，百福来备。 
降圣，宫架奏，用《文安之曲》，六变《发祥流庆之舞》，圜锺为宫三奏：惟德馨香，升闻彼苍。繄神临之，来从帝乡。万灵景卫，有烨其光。监我精纯，锡福穰穰。 
降圣，黄锺为角一奏；降圣，太簇为征一奏；降圣，姑洗为羽一奏：并同上。 
皇帝盥洗，宫架奏，用《干安之曲》：合宫之享，报本奉先。钦惟道祖，浚发璇源。驾言谒欸，其盥惟虔。尚监精衷，锡祚绵绵。 
太庙皇帝入门，宫架奏，用《干安之曲》：于皇我后，祗戒专精。假于有庙，祖宗是承。趋进维肃，僾思维诚。神之听之，来燕来宁。 
皇帝升殿，登歌作，用《干安之曲》：皇皇太宫，不显于穆。休德昭清，元气回复。芝叶蔓茂，桂华冯翼。孝孙假斯，受兹介福。诣室还位同。 
皇帝盥洗，宫架奏，用《干安之曲》：维皇斋精，鬷假于庙。观盥之功，惟以洁告。衎承祖宗，恤祀昭孝。诚心有孚，介福斯报。 
迎神，宫架奏，(同)[用]《兴安之曲》，九变《文德之舞》：秬鬯既将，黄锺具奏。肃若真斿，祗栗以。于皇列圣，在帝左右。监观于兹，云车来下。大吕为角二奏，太簇为征二奏，应锺为羽二奏， 
      
词同上。 
奉祖，宫架奏，用《丰安之曲》：有硕其牲，登于大房。肃展以飨，庶几迪尝。匪绖是告，我民其康。保艾尔后，垂休无疆。 
皇帝再盥洗，宫架奏，用《干安之曲》：盥至于再，洁诚愈孚。帝用祗荐，灵咸嘉虞。腾歌胪欢，会于轩朱。观厥颙若，受福之符。 
皇帝诣太祖室酌献，宫架奏，用《皇武》之乐舞：为民请命，皇祖赫临。天地并贶，亿万同心。造邦以德，介福宜深。施彼惟旨，真斿居歆。 
皇帝诣太宗室酌献，宫架奏，用《太定》之乐舞：皇矣太宗，嗣服平成。益奋神旅，再征不庭。文武秉德，仁孝克明。以圣传圣，对越紫清。 
皇帝诣真宗室酌献，宫架奏，用《熙文》之乐舞：思文真宗，体道之崇。憺威赫灵，遵制扬功。珍符鼎来，告成登封。盛德百世，于昭无穷。 
皇帝诣仁宗室酌献，宫架奏，用《美成》之乐舞：仁德如天， 福无偏。功济九有，思涵八埏。齐民受福，朝野晏然。击壤歌谣，四十二年。 
皇帝诣英宗室酌献，宫架奏，用《治隆》之乐舞：穆穆英宗，持盈守成。世德作求，是缵是成。齐家睦族，偃武修文。于荐清酤，酌之欣欣。 
皇帝诣神宗室酌献，宫架奏，用《大明》之乐舞：烝哉惟后，继明体神。稽古行道，文物一新。润色洪业，垂裕后人。灵斿沛然，来燕来宁。 
皇帝诣哲宗室酌献，宫架奏，用《重光》之乐舞：明哲煌煌，照临无疆。绍述先志，寔宣重光。诒谋燕翼，率由旧章。苾芬孝祀，降福穰穰。 
皇帝诣徽宗室酌献，宫架奏，用《承元》之乐舞： 
      
明明徽祖，抚世升平。制礼作乐，发政施仁。圣灵在天，德泽在明。亿万斯年，保佑后人。 
皇帝诣钦宗室酌献，宫架奏，用《瑞庆》之乐舞：于皇钦宗，道备德宏。允恭允俭，克艰克明。孝遵前烈，仁诩函生。歆兹肆祀，永燕宗祊。 
皇帝诣高宗室酌献，宫架奏，用《大德》之乐舞：昊天有命，中兴复古。治定功成，修文偃武。德隆商宗，业闳汉祖。付托得人，系尧之绪。 
皇帝诣孝宗室酌献，宫架奏，用《大伦》之乐舞：艺祖有孙，聪叡神武。绍兴受襢，归尊于父。行道袭爵，百度修举。圣德曰孝，光于千古。 
皇帝诣光宗室酌献，宫架奏，用《大和》之乐舞：维宋洽熙，帝继于理。万姓厚生，二辰顺轨。对时天休，以燕翼子。肃唱和声，神其有喜。 
皇帝升殿，登歌作，用《干安之曲》：明德惟馨，进止回复。裼袭恭安，俨若斋肃。诚意昭融， 工袂属。成此祲容，荷天百禄。 
皇帝入小次，宫架奏，用《干安之曲》：于皇我后，祗戒专精。鸿仪绎陈，文思聪明。雍容戾止，玉立明庭。神听如在，福禄来宁。 
文舞退、武舞进，宫架〔奏〕，用《正安之曲》：八音谐律，缀兆充庭。进旅退旅，肃恭和平。盛荐祖宗，灵鉴昭升。象功崇德，遹观厥成。 
亚献，宫架奏，用《正安之曲》、《武功之舞》：威神在天，享于克诚。申以贰觞，式昭德馨。笾豆孔嘉，乐舞具陈。庶几是听，福禄来成。 
终献，宫架奏，用《正安之曲》、《武功之舞》：羃巾三举，诚意一纯。孰陪于祀 公族振振。神具醉止，宴娭窈冥。于万斯年，绥我思成。 
皇帝饮福，登歌作，用《禧安之曲》：赫赫明明，维祖维宗。监于文孙，维德之同。日靖四方，亦同其功。亿万斯年，以承家邦。 
皇帝还位，登歌作，用《干安之曲》：帝既临飨，步武鸣鸾。陟降规矩，颙昂周旋。登歌一再，典礼莫愆。神之听之，祉福绵绵。 
彻豆，登歌作，用《丰安之曲》：熙事既成，嘉笾告彻。洋洋来临，蔼蔼布列。配帝其功，在天对越。允集丛厘，万邦和悦。 
送神，宫架奏，用《兴安之曲》一成：神之来斿，风马云车。奄留放 ，顾瞻欷歔。神之还归，钧天帝居。监观于下，何福不除。 
皇帝降殿，登歌作，用《干安之曲》：大享合宫，于礼莫盛。入太室祼， 于列圣。陟降有仪，一主乎敬。祀事孔明，邦家之庆。 
皇帝还大次，宫架奏，用《干安之曲》：礼既行矣，乐既成矣。维祖维妣，安且宁矣。皇举玉趾，佩锵鸣矣。拜贶总章，于厥明矣。 

      
理宗明堂前朝献景灵宫二首余用旧辞。 
升殿，登歌，《干安》：我享我将，罄兹精意。陟降左右，维天与契。斋明乃心，祗肃在位。于万斯年，百福来备。 
亚献，宫架，《冲安》：庆云郁郁，鸣璆琅琅。澹其容与，申荐贰觞。奉承若宥，神其乐康。锡以多祉，源深流长。
 乐 宋会要辑稿 乐六 郊社 祀乐歌 皇地祇 
      
皇地祇
      
祀皇地祇太祖配座奠币用《恭安》：仁宗御制，二曲。赫矣淳耀，俶载帝基。一戎以定，万国来仪。寅恭洁祀，博厚皇祇。威灵攸在，福禄如茨。 
。卜年迈周，崇功冠禹。有华炎精，大昌圣祚。酌鬯祈丰，永锡繁祜。 酌献用《英安》：丕命惟皇，万物咸 
迎神用《精安》：景佑三年诸臣撰，三曲。至哉厚德，陟配天长。沉潜刚克，广大无疆。资生万物，神化含章化：原缺，据《宋史》卷一三三《乐志》补。。同和八变，神灵效祥。 
奠玉币、酌献用《嘉安》：于昭祀典，致飨坤仪。备物咸秩，柔祇格思。功宣利用，日益鸿禧。持载品汇，率土攸宜。 
</div>
    <div class="pagination">
<a href="宋会要辑稿_page262.html">上一页</a><span>...</span><a href="宋会要辑稿_page258.html">258</a><a href="宋会要辑稿_page259.html">259</a><a href="宋会要辑稿_page260.html">260</a><a href="宋会要辑稿_page261.html">261</a><a href="宋会要辑稿_page262.html">262</a><span class="current-page">263</span><a href="宋会要辑稿_page264.html">264</a><a href="宋会要辑稿_page265.html">265</a><a href="宋会要辑稿_page266.html">266</a><a href="宋会要辑稿_page267.html">267</a><a href="宋会要辑稿_page268.html">268</a><span>...</span><a href="宋会要辑稿_page264.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
