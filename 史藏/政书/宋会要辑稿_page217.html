<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 217 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 217 页/共 1125 页</h1>
    <div class="content">二十一日，帝服通天冠绛纱袍，于迎禧殿庭奉太上老君混元上德皇帝加号册宝，再拜。摄太尉王旦(旦)奉以升玉辂，持节乘车，具本卤簿诣太清宫。摄中书令丁谓读册文，册文曰：「嗣皇帝臣某谨再拜稽首言：伏以先天地，母万物，大道强名而混成；一希夷，总众妙，元圣无私而独运。肆结绳之上世，逮凝旒而应期，必敦清净之风，乃洽淳熙之化。伏惟太上玄元皇帝神凝气祖，粹蕴帝先。绝学以阐真宗，袭明而开道奥。圣母发祥于梦日，宣父兴孍于犹龙。(徽)[微]言阐幽，大象垂教。二仪长久，本清净而不居；兆庶乐康，资恬淡而无欲。首出万古，式是百王。天付烝民，运兴有宋。烈祖之开创，神宗之治平，率慈俭为永图率：原脱，据《宋大诏令集》卷一三五补。，遵(幞)[朴]素为常道。庆锺长发，猥及眇躬。宝箓葳蕤，惟新于元命；玉音(照)[昭]晰，亲觏于神期。谕皇世之有开，示高真之幽赞。上帝克享，妙本是依。仰止灵区，虔申顺拜；周爰徽称，益表钦崇。夫恍惚无形，生三为大，兹之谓混元；渊默守中，吹万自化，兹之谓上德。虽善贷常存于不有，而可名恭荐于至诚。谨遣摄太尉、右仆射、兼门下侍郎、平章事王旦奉玉册〔玉〕宝，上徽号曰『太上老君混元上德皇帝』。伏以因大成而曲全，循(遵)[尊]道而贵德。储祉善建，保鸿基之配天；降鉴勤行，佑冲人之治国。万方富寿，世祚千亿，(受)[爱]养蒸黎，永永无极。谨言。」夜漏上五刻，天书扶侍使奉天书赴太清宫。自行宫夹路设笼灯燎台，左右执炬以间之，参映仪卫，照灼如昼。二鼓，帝服通天冠、绛纱袍，乘玉辂，具法驾继进，驻大坎。二十(三)[二]日三鼓，奉天书升殿，服衮冕行朝谒之礼。相王元墦为亚献，荣王元俨为三献。帝还大次，太尉奉加号册宝于玉匮。缠以金绳，封以金泥，印以金(绶)[受]命之宝；纳于醮坛石匮，填以石泥，印以天下同文之宝。将作监领徒加石盖其上。 臣称贺于大次。分命辅臣荐献诸殿。少顷，帝复(谐)[诣]先天观元始天尊殿、广灵宫、玉皇大帝殿、洞霄宫、先天太后殿，焚香再拜。复至上清宫，周览灵井瑞桧。至真武殿，赤蛇见于龛间。诏曰：「恭惟秘馆，式展庆祠，精意允孚，蕃厘总萃。乃眷斋心之宇，斯为集福之庭。是宜肃按冲科，改营仙室。法清都之伟制，增大壮之新规。庶延飙 之游，用介苍黔之祉。奉元宫宜改曰明道宫，奉安玉皇大帝像。」又诏亳州、应天府各赐酺三日。公宇门楼，亳州以奉元均庆，应天府以重熙颁庆为名。赐丁谓以下袭衣、金带、器币有差。 
二十三日，发卫真县，改真源县改真源县：按此四字应作小注，谓改「真源」为「卫真」。。次亳州州城之西，设朝真回跸楼，帝驻辇观乐，赐物有差，即诣新立圣祖殿朝拜。 
二十五日，诏亳州士庶不得上太清宫老君殿、洞霄 
     
宫先天太后殿、广灵宫玉皇殿。周设栏楯，务存严肃。官吏非致祭亦如之。改亳州城西门曰朝真，北门曰均禧。又诏沿路置顿侵占民田者，并据顷亩之数免二年租税，须永占者厚给其直。 
二十八日，次应天府。天书升辇，五色云如花木，又黄云如人连袂状，翊辂而行。扶侍使赵安仁请播为乐章，以备酌献。从之。翌日，帝服靴袍朝拜圣祖殿。诏号〔曰〕鸿庆宫，仍奉安太祖、太宗圣像。 
二月一日，改南京南门曰崇礼，双门曰祥辉，外西门曰回銮。 
二日，皇子自上都来迎于襄邑县。 
五日，帝至自亳州，权东京留守寇准率留司百官迎对于太一宫西之幄殿。有司以卫真灵芝二百舆洎白鹿前导天书而入，帝服靴袍，乘大辇，备仪卫还宫。赐扈从文武官休假三日，辅臣二日。 
八日，帝作《奉祀礼成还京歌》赐近臣。 
三月十三日，丁谓、陈彭年请以奉祀沿路圣制刻石，分立于太清、明道二宫洎亳州、南京。诏从之，仍命谓书。 
十月十六日，诏奉祀陪位官勒名于《太清宫颂》碑阴，天书仪卫使、奉使五使、仪仗导驾官勒名于明道碑阴，扈从官勒名于《南京颂》碑阴。 
八年四月十五日，命王旦撰《亳州明道宫记》，向敏中撰《太清宫颂》，王钦若撰《崇真桥记》，陈尧叟撰《灵津桥记》，丁谓撰《应天府安跸桥记》，王嗣宗撰《陈留县凝祥桥记》，知亳州李迪撰《明道宫觏妙亭记》。
 礼 宋会要辑稿 礼五一 徽号 上玉皇圣祖徽号 
     
上玉皇圣祖徽号
真宗大中祥符五年十月二十四日，对辅臣于滋福殿。帝曰：「朕此月十七日夜梦景德四年先降神人，复传玉皇之命，云：『先令汝祖赵某授汝天书，此月二十四日再得见汝，如唐朝恭奉玄元皇帝。』翌日，夜复梦神人言：『天尊报皇帝，至日吾座西，当斜设六位以候吾。』朕即依所告，于延恩殿恭设道场。是日五鼓一筹，先闻异香，少顷，黄光满殿，掩蔽灯烛。俄见灵仙仪卫，所执器物皆有光明。天尊至，朕再拜于殿下。顷之雾气渐浓，须臾雾散，由西陛以升，见侍从在东陛。天尊就座，有六人揖天尊而后座。朕欲拜此六人，天尊令揖，不拜。揖讫，天尊令朕前，谓朕曰：『吾人皇九人中一人也，是赵之始祖，有功于世。再降，乃轩辕皇帝。凡世所知少典之子，非也。母感电梦天人，生于寿丘。于后唐时，奉玉皇帝〔命〕七月一日下降，总治下方，主赵氏之族，今已百年。』朕有所请问，皆垂答谕。朕因垂涕上问太祖、太宗在天圣号，答云：『人世不可轻语。』又云：『皇帝善为抚育苍生，毋怠前志。』朕再拜，天尊众真皆离座，乘云而去。」王旦等曰：「陛下款奉上真，亲承宝训，兹□殊异，简册所无。」再拜称贺。即召旦等至延恩殿，历观临降之所。 
二十五日，内降御札，以天尊临降布告天下，命参知政事丁谓、翰林学士李宗谔、龙图阁直学士陈彭年与太常礼院检讨官详定崇奉仪制以闻。 
     
二十六日， 臣诣崇德殿称贺，赐酒五行而罢，宴宗室诸亲于万岁殿。帝作《九天司命天尊降临》七言诗赐近臣，继和。 
闰十月五日，制曰：「先天者大道，总众妙以为宗；无方者至神，感精衷而斯应。朕嗣守丕业，惕厉一心，祗贺殊休，绍膺秘检。奉符云岱，报本汾脽，秘祀交修，鸿仪克举。凌兢即积，顾諟非常。遽奉真游，仰闻谆诲。启洪源于古始，隆多祚于本支。永惟长发之详，敢罄归尊之志。虔遵宝训，聿荐徽名。咨示有司，肃扬令典。谨上九天司命保生天尊圣号曰『圣祖上灵高道九天司命保生天尊大帝』，择日备礼奉册。」 
六日，命宰臣王旦撰圣祖册文。 
九日，详定所言：「准制奉上圣祖徽号。按唐《郊祀录》，荐献玄元皇帝青词，云『嗣皇帝臣某』。今请应上圣祖青词，并依称谓。伏缘圣祖居上真之位，不用祀文，自令除道场外，非时奏告止用青词。」诏恭依。又诏天下州府军监并于天庆观置圣祖殿，其尊像侍从，令玉清昭应宫定式付之。 
十一日，制曰：「大道之始，实本于混元；二仪之生，肇从于太极。伊先天之孕粹，由太电以发祥。灵感诞昭，仙缘斯启。进崇祖德，已焕于徽章；钦奉母仪，敢宣于慈教。恭荐隆号，式达至虔。谨奉上圣祖母懿号曰『元天大圣后』，择日备礼奉册。」 
十二日，详定所言：「圣祖母未有宫殿，望遣官于兖州曲阜县寿丘奏告。」从之。 
十三日，详定所言：「按唐天宝四年敕，太清宫告献，行礼官用朝服，改祀版为青词。自今玉清昭应宫荐献告圣祖，除已奉敕用青词外，其奏告大事望服朝服，常时奏告则公服。其青词，如设醮则令道士读之，荐献则命太祝。」并从之。 
十八日，命宰臣向敏中撰圣祖母册文。 
二十三日，诏圣祖、望祖母徽号册宝法物，并饰以金。旧制，皇帝册宝饰以金，宗庙饰以银。及是，有司请圣祖册宝如宗庙之制，帝崇奉圣祖，志存谦于「于」字疑误。，故有是诏。 
十一月八日，诏圣祖、圣祖母册宝文，并令户部侍郎、参知政事丁谓书，宝文曰「天宝」。 
十一日，中书门下言：「准制加上圣祖、圣祖母徽号。恭以清都锡佑，紫禁延真，述圣胄之有开，表蕃厘之纷委。鸿名仰渐，聿申尊祖之心；徽谥载增，用达奉先之志。方咨令典，俟举鸿仪。爰奉德音，别营秘宇。考室之制，倘未毕于僝功；奉册之辰，虑难成于备礼。臣等参详，圣祖宝册，欲望俟宫成备礼；圣祖母宝册，俟仙源县太极观成日，命使奉上。」诏：可。圣祖宝册，朕亲诣宫奉上。 
六年二月四日，帝御滋福殿，召宗室、近臣观圣祖天尊大帝降延恩殿及众真列侍图。 
七年九月一日，对辅臣于滋福殿。帝曰：「自元符之降，四海安宁，朕欲昭答 昊，与天下臣庶同上玉皇圣号。来日吉辰，止就此殿设圣像，朕亲授中书门下，择日降制。」王旦等曰：「陛下特出清衷，仰答天贶， 
     
盛事冠古，非攸司谋虑所及。臣等不胜大庆。」因请奉圣号匣安于朝元殿后，天书刻玉幄次。从之。 
一日一日：疑是「二日」。，帝诣滋福殿玉帝像焚香，奉圣号匣，再拜以授辅臣王旦等，奉置逍遥辇，安于朝元殿幄次。 
八日，帝服靴袍，奉玉〔皇〕圣号御札于崇德殿庭，设香案再拜，授枢密使，奉赴文德殿宣付中书门下。御札曰：「穹昊盖高，允昭于下济；妙道为大，实着于强名。而况端拱璇枢，裁成宝历，总九阳之政令，布万民之福禧。俯致隆平，方膺于圣荫；仰崇称谓，洪阐于神功。所以伸有国之至虔，谢蒸黎之介祉。伏维玉皇大帝宅尊紫宙宙：原作「胄」，据《宋大诏令集》卷一三五改。，制治清都，居二仪之先，为万物之主。至仁不载，覆冒于 伦；妙用无方，监观于浃宇。是谓莫窥其际，曷得而谕者。顾以眇冲，缵兹基绪。元符敷锡，祗受于眷怀；懿典昭扬，钦隆于保佑。勒封梁祉，报本鄈丘。百礼咸宜，八纮(押)[狎]至。僊宗荐降，谆诲密彰。大庇家邦，宠绥海域。故得俗登仁寿，岁洽顺成，七政以齐，百嘉并鬯。庆怀生之多幸，咸美应之有孚。天造降衷，虽巍巍之罔报；夙兴厉志，庶翼翼之获伸。由是度越前闻，肇新宝号。将以祗率亿兆，虔叩希夷，内倾斋栗之心，上达高明之听，与天下臣庶上玉皇大帝圣号。谨以来年正月一日，躬申荐告，其册宝朕亲撰文及书。天下亦以此日奏告此句「天」与上句「书」原互倒，据《宋大诏令集》卷一三五乙。，仍定仪式颁下。其奉上册宝委中书门下命礼官参详仪注，别择吉年，恭行大典。咨尔有位，体于朕怀。」宣讫，左右正言捧案，礼部侍郎奉以出，安于朝元殿。 
十五日， 臣以上玉皇圣号，诣合门拜表称贺。 
十二月十八日，以宰臣王旦为奉告大礼使，向敏中为仪仗使，枢密使、同中书门下平章事寇准为卤簿使，参知政事丁谓为礼仪使，枢密副使王嗣宗为桥道顿递使。故事，礼仪使为四使之首，赞导行事，敏中以衰疾，故易谓，以便于陟降便：原作「使」，据《长编》卷八三改。。 
二十九日，帝服靴袍，奉玉皇圣号表案安于文德殿，斋于长春殿。 
八年正月一日，帝诣玉清昭应宫，率天下臣庶奉表奏告，上玉皇大帝圣号曰「太上开天执符御历含真体道玉皇大天帝」。又奉刻玉天书案于宝符阁，以皇帝御容侍立于侧。帝升阁酌献，复朝拜明庆、二圣殿。礼毕还宫，常服御崇德殿，文武 臣称贺。 
九年五月一日，制曰：「朕获以菲德，夙绍庆基绍：原作「昭」，据《宋大诏令集》卷一一八改。，法前王昭事之心，荷穹昊维新之命。秘图申锡，灵浸鸿均；封祀绍修，诚明合答。(构)[遘]仙宗之降格，示宝系之绵长系：原作「素」，据《宋大诏令集》卷一一八改。。锡祚蕃滋，输祥纷沓。爰于前岁，特发精虔，(或)[式]瞻霄极之尊，虔上帝真之号。仍期奉册，别择吉年。属明律之再更明律：原作「呜津」，据《宋大诏令集》卷一一八改。，果揆辰而有德。今以来岁元日，适 上辛，愿同亿兆之诚，共荐穹崇之称。信辞真迹，匪懈于躬亲；金简玉文，庶垂于永久。举冠绝未行之事「绝」原脱，「未」原作「朱」，据《宋大诏令集》卷一一八补、改。，报高明洪覆之恩。谨以来年正月一日 
     
诣玉清昭应宫，与天下臣庶恭上玉皇大帝圣号宝册。凡百有司，各供其职。」 
八月四日，诏诸州应缘来年正月一日恭上圣号道场，拜表官吏有服制者，并预行礼，不得惨服。 
十月一日，诏曰：「乃者苍昊顾怀，真游降格。侧聆谆诲，逖悟仙源，允昭积累之祥，洞协希微之应希：原作「帝」，据《宋大诏令集》卷一三六改。。宗祊蒙佑，遐(尔)[迩]均欢。是用率吁 诚，归尊大帝。揆首春之谷旦，荐徽册于真宫。适戒先期，已申诞告。重念答太霄之洪覆，既竭寅恭；崇圣祖之丕名，合遵严奉。爰因吉序，并展威仪。谨以来年正月二日诣景灵宫，奉上圣祖天尊大帝徽号。咨尔中外，体兹意焉。」 
十二月十二日，诏曰：「朕躬诣殊庭，奉荐丕称。顾兹版位之设，当于玉册之前，方内罄于夤威，固莫遑于宁处。宜伸抑畏，用表钦崇。其玉清昭应宫太初殿奉上玉皇大天帝圣号宝册，册墀版位宜设于龙墀，亚献、三献宜设于沙墀。俟奉宝册毕荐献，即依旧制。」 
二十七日，有司(奏)[奉]玉皇宝、册、衮服、圣祖宝、册、仙衣、二圣绛纱袍至长春殿，中书、枢密院、(奉)修奉宝册副使迎拜庭中，道门威仪、禁卫、援护安于崇德殿。翌日，奉天书置天安殿，玉皇宝、册、衮服、二圣绛纱袍于文德殿，内出紫微大帝绛纱袍、七元辅弼红绡衣、翊圣保德真君皁袍，安于滋福殿，帝斋于崇德殿。 
二十九日，奉圣祖宝、册、仙衣安于文德殿。是夕，帝斋于天安殿后室。翌日四鼓，帝诣天安殿酌献天书。五鼓，仪卫使奉以赴玉清昭应宫之集禧殿，又奉宝、册、衮服、仙衣赴玉清昭应宫之宣仪殿、景灵宫之别殿。大驾赴玉清昭应宫。 
天禧元年正月一日，仪卫使已下奉天书升太初殿，中书令已下奉圣号〔宝〕、册、衮服升丹墀之东(握)[幄]，百官朝服班于殿庭，贡举人、僧道、耆老分(别)[列]于宫门外。帝服衮冕升殿，恭上玉皇大天帝圣号宝、册、衮服。册文曰：「嗣天子臣恒谨再稽首上言：臣闻曰至曰妙，道之精也；为昊为苍，天之大也。上德不德，曷可以详言；而常名非名，于是乎丕显。所以居上者受之而弗拒，居下者奉之而归尊，盖三才之至公，亿龄之巨典也。伏维玉皇大帝刚健纯粹，高明博临，主造化之先，居正真之首。九阳有命，恭己而财成；万 无强，克仁而大庇。若乃广运之圣，不测之神，总治百灵，统齐七政。茫茫率土，祗若于监观；蠢蠢流形，钦承于覆冒。是以自翕辟之始，浃融结之区，照日月之辉，沐雷雨之泽。为物为变之类，丽天丽地之俦。道荫诞敷，故谐其茂遂；皇灵昭著，故积其夤威。宜乎有国者兢兢而不忘，干干而内罄也。臣顾惟眇质，获绍睿图，继祖考之庆基，守区宇之大器。向以干戈倒载，符瑞交臻，荐告休期，迭颁秘箓。云岱之岳，纪号而勤崇；河汾之丘，省方而报本。承仙宗之降格，述宝训之开先。由是盛则隆兴，纯禧纷委，嘉生并育，善气 
      
弥(克)[充]，俗还于醇和，路盈于雅颂。岂云寡昧，能致于升平；盖自顾怀，茂彰于保佑。夫杳冥之况，既表于殊尤；菲薄之怀，敢忘于励翼!于是举邦国未行之事，报太紫曲成之仁。祗率舆民，奉崇宝号。太上者首出庶物，开天者资始六合，执符御历者冠于司牧，含真体道者契于自然。瞻玉宸之崇高，思璇霄之尊极，合为丕称，奉于清都。臣不胜大愿，谨率天下臣庶，奉玉册玉宝，恭上圣号曰『太上开天(执)[报]符御历含真体道玉皇大天帝』。伏维允彰鸿佑，俯照至精，永流介福，下及怀生。翼翼小心，诞膺于乃睠；昭昭嘉应，永保于咸亨。臣恒皇恐再拜，谨言。」奠玉币、荐馔、三献、饮福、登歌、二舞、望燎，如祀昊天上帝之仪。礼毕，诣二圣殿奉上绛纱袍，奉币进酒，分遣摄殿中监上紫微大帝绛纱袍、七元辅弼真君红绡衣、翊圣保德真君皁袍，遣官分献诸殿阁。帝改服袍，诣紫微殿宝符阁焚香， 臣诣集禧殿门拜表贺。正旦，天书赴景灵宫，大驾次至，斋于明福殿。 
二日，帝服衮冕，诣天兴殿，奉上圣祖天尊大帝册、宝、仙衣。册文曰：「嗣皇帝臣恒谨再拜稽首上言曰：粤以生三为大，实本乎道枢；得一以灵，聿资乎神教。洪惟圣祖，降自先天。位冠真阶，功宣民极。施及中古，再抚庶邦抚：原作「无」，据《宋大诏令集》卷一三六改。。修德振兵，举贤播谷。顺风而访道，迎日以授时。大勋布昭，淳化宣洽。乘王气于五胜，司命纪于九清纪：原无，据《宋大诏令集》卷一三六补。。陟降霄宸，财成品汇。复膺帝命，垂庇皇宗。昭启孙谋，永绥天禄。曩以秘文申锡，灵眷是将，协谋告期，奉符拜贶。今复警于(宵)[霄]寐，彰厥休徽，纡乃云軿，戾于禁闼。众真翊导，尊仪粹和。躬闻至言，获知洪绪。俯循冲菲，祗荷顾怀，钦膺锡羡之祥，丕阐莫京之胄。璇源惟永，宝历无疆。纯嘏荐臻，感庆交集。是用敷求令典，申荐徽名，搢众妙之渊宗，述无方之况施。本支所系，仰祖德之有开；天极至崇，俪帝宸而增焕。表兹崇尚，以答高明。谨奉玉册玉宝，恭上徽号曰『圣祖上灵高道九天司命保生天尊大帝』。伏维鉴德霄垠，贻休宗稷，永隆孚佑，诞集祺祥。丕冒 伦，翕然蕃祉。谨言。」奉天书荐献，悉如玉清昭应宫之仪。帝又服靴袍诣保宁阁焚香。车驾还内， 臣入贺于崇德殿，赐酒五行。契丹使预焉。 
二十六日，命宰臣王旦为兖州太极观奉上宝册使，景灵宫副使、尚书右丞兼宗正卿赵安仁副之，龙图阁待制李虚己押册、宝，集贤校理(宗)[宋]绶押仙衣。 
二月十七日，帝斋于长春殿。 
十八日，有司于文德殿设圣祖母元天大圣后版位，帝服通天冠、绛纱袍，行酌献之礼。拜授册、宝于王旦，仙衣于赵安仁，旦等跪受，奉以升辂，其卤簿仪卫，夕次于瑞圣园。翌日，援护而行。册文曰：「嗣皇帝臣恒再拜稽首上言曰：恭以大道无形，为一气之祖；至神毓粹，居二仪之先。洪维灵懿无方，柔明有赫，总妙本 
      
而资始，启真绪以肇基。顾以冲人，嗣守鸿构，夙持励翼，思致治平。乃者曾宇监观宇：原作「宙」，据《宋大诏令集》卷一三六改。，秘符申锡，佑绵长之祚，示清静之方。瑞命珠尤，景贶纷属。由是勒封云岱，展事汾脽。既明察以交修，复休祺而荐至。仙驭告期于中禁，睟仪来自于太霄。法从俨其音容，谆诲受于清密。谕感祥于大电，聆育圣于高丘。厚德浮光，浚原长发。猥绍(绐)[诒]谋之庆，敢忘克荷之艰 飨是休嘉，永怀钦奉。惟祖德之盛，爰上丕称；而母仪之尊，未崇显号。斯所以顺稽礼，式耀徽章，允罄精衷，肃伸昭报。谨奉玉册玉宝，恭上懿号曰『圣祖母元天大圣后』。恭惟诞膺茂典，丕赫殊祥，垂佑后昆，永锡繁祉。谨言。」 
三月九日，兖州奉册礼毕， 臣入贺，赐(钦)[饮]于崇德殿。 
徽宗政和六年四月二十九日，诏曰：「朕德不类，(护)[获]承至尊。惟天之大，微妙元通，深不可识，夙夜祗栗，恐不足以体法而顺承之。永惟玉皇大天帝、昊天上帝主宰万化，名殊实同，而昔之论者析而言之，不能致一，故于徽称，阙而未备。今兴建明堂，以享以配，而名实弗称，震于朕心，大惧无以承天之休，钦帝之命。谨涓吉斋明，恭上尊号曰『太上开天执符御历含真体道昊天玉皇上帝』。其令有司备礼奉上玉宝玉册，以称朕意。」 
五月二十八日，诏：「已亲制玉皇册文书于玉册，以九月朔躬诣和阳宫奉上，于本宫奉安，不当更差册宝使。册自内出，
奉安在禁中，无升辂、恭谢、致斋之礼。可差官撰文，前期奏告，如常仪。百官朝服，尊献、登歌并如祀上帝仪。内奠镇圭于缫藉，改用元圭。素馔。其仪注、乐章，令有司撰定。礼毕，次日称贺。」 
八月二十九日，书艺局奉册宝至延福宫权奉安，守卫如仪。 
九月朔日黎明，有司陈细仗于延福殿门之外，军将等援卫，以次导引进行。内侍捧舁至和阳宫门外，以俟行礼。前期，尚舍设御幄于玉虚殿之东；设皇帝位于东陛上，西向；设权置玉册、玉宝位于殿上圣像前近南稍东，西向；册北宝南。设(黄)[皇]帝上册宝褥位于昊天玉皇上帝香案之南，北向。置册宝褥位在前。亚献、终献及行事官各以次设位。列陪祠文武官于执事官之南，东西相向。设玉币玉以苍璧，币以苍色。篚于昊天玉皇上帝香案前之左；设笾豆、簠簋、尊罍于圣像前；设道众供奉盥洗盘匜位于皇帝之前北面，匜居盘西。吏部侍郎并执巾者位其北，南向。(绪)[诸]行事及陪祠官各服其服入就位。皇帝服靴袍，乘舆赴御幄。礼仪使俛伏跪，奏请是后奏请皆俛伏跪，皇帝执圭、搢圭、奠圭、奠玉币、再拜、盥帨、执爵、奠爵、饮福、前导行礼还位，并礼仪使赞相(直)〔其〕仪。皇帝行恭上昊天玉皇上帝尊号之礼。皇帝服衮冕以出，殿中监跪进大圭，皇帝执圭，宫架乐作。至东阶下，乐止。升自东阶，登歌乐作。至位西向立，乐止。礼仪使奏请「有 
      
司谨具，请行事」，宫架乐作，文舞六成止。皇帝再拜，在位者皆再拜。册宝入门，宫架乐作。中书侍郎前引册案，中书舍人捧册案，右弼后从；门下侍郎前引宝案，给事中捧宝案，右辅后从。至殿东阶下，乐止。登歌乐作，升自东 ，权(致)[置]褥位，乐止。左辅以下立于册宝之后，重行，西向，以北为上。皇帝搢大圭，盥手，帨手，执大圭，诣昊天玉皇上帝香案前，搢大圭，三上香。执大圭，再拜，在位皆拜。右弼诣昊天玉皇上帝香案前奏言：「嗣天子佶谨以九月朔恭上昊天玉皇上帝册宝。」御制册文曰：「嗣天子臣佶谨再拜稽首上言：臣闻太极之初，希微混冥，未始有象，不可致( )[诘]，盖无得而名。是生两仪，高卑以陈，始制有名，强而字之曰道。道无乎不在，形而上者曰天，神而应物曰帝。生而不有，为而不恃，长而不宰，万物作而不辞。故莫神于天，莫大于帝，两者同出而异名。名虽不能尽道，而道所由以显，则名其可不宾于实 臣获以眇末，嗣有令绪，夤威宝命，惧不足以辅相财成。若古在昔，惟典神天，虽天子必有尊，而尊无二上。循考典礼，有昊天、玉皇之异。斋明夙夜，感于明神，形于朕兆，谓名称不同，当协于一。谨与四海含生，万邦黎庶，对越灵承，面稽天若，循沿旧号，合为一帝。恭谓明威在上，监观在下，感而遂通，神而不测，非形容拟议可既，然自我民视，亦自我民听。躬以玉册玉宝，稽首再拜，上圣号曰『太上开天执符御历含真奉道昊天玉皇上帝』。惟天难谌，惟德是辅，盖高听卑，昭格不违，永保于无疆之休。臣佶惶恐，再拜谨言。」退复位，中书舍人捧册案，右弼、中书侍郎从至褥位。皇帝搢大圭，奉册跪置褥位讫，〔执〕大圭，俛(代)[伏]兴，少退立。中书舍人号举册，右弼诣册案前俛伏侧跪，读册文讫，中书侍郎前引右弼押当，诣殿室奉安，登歌乐作。每奉安册宝并登歌乐作，至奉安讫乐止。册案将入殿室，给事中捧宝案，左辅、门下侍郎从至褥位。皇帝搢大圭，奉宝跪置褥位讫，俛伏兴，少退立。给事中举宝，左辅读宝，给事中捧宝案，诣殿(宝)[室]奉安，皆如上仪。皇帝诣香案前褥位，登歌乐作。搢大圭，诣昊天玉皇上帝香案前跪，奠元圭于缫藉。执大圭，俛伏兴。搢圭，奠玉币，执圭，再拜。内侍举元圭以授殿中监，礼部、户部尚书各奉俎豆，宫架乐作。奠讫，乐止。皇帝搢大圭，盥手、帨手、洗爵、拭爵讫，执大圭，登歌乐作。诣昊天玉皇上帝香案前，搢大圭，执爵祭酒三。执圭，俛伏兴，再拜讫，乐止。亚献盥帨讫，武舞，宫架乐作。行礼毕，乐止。终献行礼如上仪。皇帝诣饮福位，登歌乐作。皇帝再拜，搢大圭，跪受爵，祭酒三，啐酒奠爵，受抟黍豆，再受爵饮福讫，尊爵。有司彻俎豆，礼直官曰赐福酒，行事、陪祠官再拜送神，宫架乐作，一成止。皇帝诣望燎位，南向立，礼直官曰可燎。俟火燎 
      
半柴，礼仪使(奉)[奏]礼毕，皇帝还御幄，宫架乐作。释大圭，入幄，乐止。服靴袍，乘舆还内如来仪。三清并别殿圣像，并差官分诣烧香。 
九月一日，诣玉清和阳宫上昊天玉皇上帝尊号宝册。
 礼 宋会要辑稿 礼五一 徽号 上皇地祗徽号 
      
上皇地祗徽号
徽宗政和六年十一月二十四日，诏曰：「王者父天而母地，乃者祗率万邦黎庶，强为之名，以玉册玉宝昭告于上帝。至哉坤元，万物资生，直方以大，未有称谓，非所以显微阐幽显微阐幽：原作「微显阐微」，据《宋大诏令集》卷一三七改。，通神明之德。朕夙夜祗栗，罔敢怠忽。若稽在昔，夏日之至，于国之北，将求神于泽中之丘。虽名不足以尽道，而道隐于无名，则名不可已也。夫顺承于天，效法于下，厚德载物，含洪光大，地德也。谨以是德上徽号曰『承天效法厚德光大皇地祇』效：原作「郊」，据《宋大诏令集》卷一三七改。，以尽兢兢业业母事之礼，令有司择日恭上。」其仪注、乐章，并依奉上昊天玉皇上帝(莫)[尊]号例。 
二十五日，诏：「已降诏命，恭上地祇尊号。永惟地道，上顺承天，皇天后土，阴阳之理也。旧地祇未有后土之称，可以尊号内加『后土』二字。」 
二十七日，诏「承天效法厚德光大后土皇地祇一十三字，未审徽号文以如何为上下之序以上二句疑有误，此为有司之请示，不应曰「诏」。，诏依此序为文。 
七年二月六日，奉上地祇册宝都大管勾所奏：「奉上皇地祇册宝开瘗坎，据礼直官高舜元状：勘会若殿之西北别无空闲地步，乞于殿西 之东开，合于瘗坎之南空留二丈已来设褥位。所有择日，欲三月内。其瘗坎合用方深四尺，可容章笼置币。」诏用殿前坎瘗。 
五月二日，皇帝诣玉虚殿奉上「承〔天〕效法厚德光大后土皇地祇」徽号。其所用之礼，以瘗坎易燎柴，设望瘗位，玉以黄琮及两圭有邸，币以黄色，舞以八成，其余并同奉上昊天玉皇上帝尊号之仪尊：原作「虚」，据《宋史》卷一○四《礼志》七改。。
 礼 宋会要辑稿 礼五一 徽号 二 迎奉圣像 
      
徽号二
迎奉圣像
真宗大中祥符五年七月五日，修玉清昭应宫使丁谓言：「本宫将来正殿设玉皇大天帝像，又于别殿设圣祖天尊大帝、太祖皇帝、太宗皇帝像，营缮将就，请命良工铸造尊像。」诏江淮发运使李溥于江浙访铸匠，相度地位镕范。俄而溥奏于杭、苏二州访得铸匠，乞就建安军西北小山铸写。诏可。 
六年三月二十二日，李溥言玉皇大帝、圣祖天尊、太祖皇帝、太宗皇帝四殿圣像镕范已成。 
二十四日，以修玉清昭应宫使、参知政事丁谓为迎奉圣像使，修玉清昭应宫副使、翰林学士李宗谔副之，北作坊使、淮南江浙荆湖都大发运使李溥为都监，集贤校理宋绶掌迎奉圣像使表奏。 
二十六日，详定所言：「迎奉圣像，合用仪仗、鼓吹三千三百余人。」从之。 
四月二十一日，宰臣王旦为迎奉〔圣〕像大礼使，向敏中为礼仪使，枢密使王钦若为仪仗使，陈尧叟为卤簿使，参知政事丁谓为桥道顿递使。 
二十六日，诏圣像所经州府官吏赐宴 
      
设。 
五月七日，详定所言：「朝拜圣像，皇帝服衮冕。准《月令》，孟夏初衣暑服，孟冬始裘。尚衣库衮冕皆仲冬亲飨圜丘所服夹衣，今方盛暑，未称礼容，欲望依衮冕制度改制单衣，庶协时令。」从之。 
十一日，诏曰：「钦承宝命，虔范睟容，方涉夷涂，即临珍馆。特广车舆之饰，用申近奉之仪。肇创嘉名，庶彰懿则。其玉皇大帝圣像车恭以迎真辂为名，圣祖天尊大帝车恭以迎圣辂为名，太祖皇帝车以奉圣辂为名，太宗皇帝车以奉宸辂为名。」 
十二日，以圣像至京，遣官告天地、宗庙、社稷。 
十四日，有司具大驾卤簿、仪仗、鼓吹、僧道威仪，夹汴奉迎圣像。宗室班迎于故驿， 臣班迎于通津门外七里曲，还诣升平桥朝拜。是日，圣像降舟，升辂，奉安于幄殿，帝斋于长春殿。 
十五日，帝服通天冠、绛纱袍，乘大辇，备銮驾，出干元门而西，自右掖门直南街，东至幄殿，降辇。以圣像在升平桥之彩殿，故避御道焉。顷之，改乘小辇，至开封府前之大次，服衮冕，诣彩殿酌献玉皇、圣祖、太祖、太宗之圣像，升歌饮福，一如郊庙之礼，而俎用乳。礼毕，改服靴袍，乘大辇，由宫城西出天波门，至玉清昭应宫门外幄，以俟有司奉圣像由宫城东出景龙门，至玉清昭应宫东门。文武 臣班迎圣像入东门，帝迎拜。有司奉安于彩殿，帝 诣焚香再拜。礼毕，还宫。翌日， 臣诣长春殿称贺。 
二十七日，以圣像至京，命左司谏、知制诰路振，刑部郎中、龙图阁(侍)[待]制查道奏告诸陵。 
二十八日，赐大礼使已下休假二日。
 礼 宋会要辑稿 礼五一 徽号 二 玉清和阳宫奉安圣像 
      
玉清和阳宫奉安圣像
徽宗政和三年四月二十四日，以福宁殿东今上诞圣之地作玉清和阳宫，凡为正殿三，挟殿六。前曰玉虚，以奉三清、玉皇、圣祖、北极天皇、元天太圣后、后土等九位；东挟曰三光，以奉十一曜；西挟曰宰御，以奉南北斗。中曰泰畤，以奉太一；东挟曰灵一，以奉天蓬、天猷、翊圣、真武；西挟曰正一，以奉正一静应真君。后曰景命万年，以奉皇帝本命；东挟曰峻极，以奉五岳；西挟曰三洞琼文，以奉《道藏》。 
四年，宫成，总屋一百四十二区。诏以四月一日奉安神像于逐殿，命太师蔡京充礼仪使，保静军节庆观察留后杨戬充都大主管官。其日，设大祠礼料、素馔及道门威仪，赴太清楼权奉安处。陈教坊、钧容乐、黄麾细仗于清阳门外，俟时告迁神像升彩殿腰舁。礼仪使后从至玉虚殿下，跪奉请降彩殿，升玉虚殿侧坐，以俟奉安。时至前一日，皇帝斋于内殿。尚舍预设御幄于玉虚殿东。又设皇帝位于东阶上，西向。设望燎位于殿之东，南向。太常设燎柴于殿之东南。大晟陈登歌之乐于殿上前楹间稍南，北向；设宫架于庭中，立舞表于酇缀之间。设奉币爵、受币爵、读祝官位于殿上，东西相向。设协律郎位，一于殿上前楹间稍西， 
</div>
    <div class="pagination">
<a href="宋会要辑稿_page216.html">上一页</a><span>...</span><a href="宋会要辑稿_page212.html">212</a><a href="宋会要辑稿_page213.html">213</a><a href="宋会要辑稿_page214.html">214</a><a href="宋会要辑稿_page215.html">215</a><a href="宋会要辑稿_page216.html">216</a><span class="current-page">217</span><a href="宋会要辑稿_page218.html">218</a><a href="宋会要辑稿_page219.html">219</a><a href="宋会要辑稿_page220.html">220</a><a href="宋会要辑稿_page221.html">221</a><a href="宋会要辑稿_page222.html">222</a><span>...</span><a href="宋会要辑稿_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
