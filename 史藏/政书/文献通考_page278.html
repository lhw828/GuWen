<!DOCTYPE html>
<html>
<head>
    <meta charset="UTF-8">
    <title>文献通考 - 第 278 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 278 页/共 334 页</h1>
    <div class="content">    罗宪，襄阳人。为蜀巴东太守，蜀亡，以郡降。後卒，追封西鄂侯，谥烈。
    滕修，南阳西鄂人。为吴广州牧，王师伐吴，修帅众赴难，至巴邱，而孙皓降，乃与诸郡送印绶，封武当侯。卒，谥声，子并嗣。  声以讨苏峻功更封夏阳侯。
    马隆，东平平陆人。以讨羌平凉州功封奉高侯。子咸嗣。
    胡奋，安定临泾人。以从宣帝征伐功封夏阳子。薨，谥壮。
    陶璜，丹阳秣陵人。尝为吴交州刺史，吴亡，以地降，封宛陵侯。
    赵诱，淮南人。以讨华轶、杜等功封平阿县侯。後战没，谥敬。
    周，义兴阳羡人。以讨陈敏等定江南功封乌程侯。薨，谥忠烈，子勰嗣。
    札，弟。以讨钱会功封东迁县侯。後为王敦所杀。
    懋，札兄子。为晋陵太守，封清流侯。
    赞，懋弟。大将军从事中郎，封武康县侯。
    缙，赞弟。太子文学，封都乡侯。
    周访，汝南安成人。以讨贼功封寻阳县侯。薨，谥壮，子抚嗣，以功进封建成县公  。楚  琼  
    孟观，渤海东光人。以受贾后旨杀杨骏，封上谷郡公。後坐赵王伦党诛。
    张辅，南阳西鄂人。为吏以击搏豪强政迹封宜昌亭侯。後为帐下督富整所杀。
    索靖，敦煌人。以讨孙秀及破羌等功封安乐亭侯。薨，谥庄，子聿嗣。
    琳，靖子。愍帝时辅政，以御刘曜功封上洛郡公。後与帝俱降刘聪，为聪所杀。
    贾疋，武威人。愍帝时，为雍州刺史，封酒泉公。邀击刘曜，大破之。後为群胡所袭，败死。
    周浚，汝南安城人。以平吴功封成武侯。薨，子ダ嗣（为王敦所杀）。闵琳
    周馥，浚从父弟。以讨陈敏功封永宁伯。
    苟，河内山阳人。以破汲桑、石勒等功封东平郡侯，进爵为公。後为石勒所杀。
    刘乔，南阳人。以预诛贾谧功封安众男。
    刘琨，中山魏昌人。以斩石超，迎大驾於长安，封广武侯。後为段匹所杀，谥愍，子群嗣。
    刘舆，琨兄，为东海王越、范阳王彪等所用，有功，封定襄侯。薨，谥贞，子演嗣。
    邵续，魏郡安阳人。以败石勒功封祝阿子。後没於石虎，为所杀。
    李矩，平阳人。以伐氐齐万年功封东明亭侯。
    段匹，东部鲜卑人。父务勿尘遣兵助东海王越有功，封辽西公。匹袭父爵，领幽州刺史，为石虎所攻，败，没於虎，被害。
    右，西晋列侯姓名之见於史者。按：晋始分五等，则侯之秩巳不一。又永熙初，杨骏辅政，普进封爵，以求媚於众，议者以为优於泰始革命之初，及诸将平吴之功。其後赵王伦既诛，贾后遂窃帝位，在职者皆封侯，厮役亦加以爵位，金银冶铸，不给於印，故有白版之侯，君子耻之，则其所滥及者，盖不可胜道矣。
    王导，琅琊临沂人。少袭祖览爵即邱子。元帝渡江，导辅政，历受遗辅明、成二帝，为相，积封至始兴郡公。薨，谥文献。世子悦（早卒）混（悦弟子嗣）嘏  恢
    恬，导次子，袭即邱子爵。
    协，导子，袭武冈侯爵。  谧（嗣协爵）
    刘弘，沛国相人。以平张昌等功封新城郡公。薨，谥元。
    陶侃，番阳人。初以军功封东乡侯，後以平苏峻积功封长沙郡公。薨，谥桓，子夏嗣。  弘  绰之  延寿（宋受禅，降为吴昌侯）
    温峤，太原祁人。以讨王敦功封建宁县公，及平苏峻，进始安郡公。薨，谥忠武，子放之嗣。  式之（以弟嗣）
    郗鉴，高平金乡人。以预讨王敦功封高平侯，後更封南昌县公。薨，谥文成，子嗣。  超  僧施
    昙，鉴子，少赐爵东安县伯。  恢（昙子袭封）循（恢子）
    顾荣，吴国吴人。以讨葛功封嘉兴伯。元帝镇江东，以为军司。卒，帝即位，追封为公，谥元，子毗嗣。
    纪瞻，丹阳秣陵人。以讨陈敏功封临湘县侯。薨，谥穆，子景（早卒）友（景子嗣）
    贺循，会稽山阴人。以讨华轶功封乡侯。薨，谥穆。
    薛兼，丹阳人。元帝即位，以佐命功封安阳乡侯。
    刘隗，彭城人。元帝即位，以佐命功封都乡侯。後以王敦反，奔石勒。
    戴渊，广陵人。以讨贼功封秣陵侯。王敦反，渊拒之，兵败，为敦所杀。谥简。
    应詹，汝南南顿人。以讨贼功封观阳县侯。薨，谥烈，子元嗣。
    甘卓，丹阳人。以讨周馥、杜等功封于湖侯。王敦反，卓讨之，敦袭杀卓。谥敬。
    卞，济阴冤句人。父粹，齐王ぁ辅政时，为中书令，封成阳公，为长沙王所杀。袭父爵，成帝时辅政，苏峻反，力战，死之。谥忠贞。子（与同死）。诞（子嗣）
    敦，从父弟。以讨杜功封安陵亭侯。薨，谥敬，子滔嗣。
    刘超，琅琊临沂人。元帝即位，以佐命功封原乡亭侯，後为苏峻所杀。谥忠，子讷嗣。
    孙惠，吴国富阳人。为东海王越参军，以迎大驾功封临湘县公。
    庾亮，明穆皇后兄。以讨华轶功封都亭侯。讨钱凤、沈充，平之，进封永昌县公。薨，谥文康，子羲嗣。  准
    翼，亮弟，以讨苏峻功封广饶男。
    冰，亮弟，以讨苏峻功封吴县侯。薨，谥忠成。
    桓彝，谯国龙亢人。以讨王敦功封万宁县男，苏峻之反，为贼所害。谥简，子嗣。  序
    冲，彝子，以从兄温破姚苌有功封丰城公。薨，谥宣穆，子允嗣。
    王承，太原晋阳人。永宁初，以豫迎大驾封蓝田县侯。薨，子述嗣。  坦之恺
    荀崧，颍川临颍人。以预平王敦功封平乐伯。薨，谥敬，子蕤嗣。  籍
    范汪，雍州刺史咎孙。以预讨苏峻功封都乡侯。薨，谥穆，子康嗣。
    王舒，丞相导之从弟。以破苏峻功封彭泽县侯。薨，谥穆，晏子昆之嗣。陋之（宋受禅，国除）。
    允之，舒子。以讨苏峻功封番禺县侯。薨，谥忠，子之嗣。  肇之
    王е，导从弟。以讨杜等功封武陵县侯。薨，谥康，子颐之嗣。
    虞潭，会稽馀姚人。以征讨张昌等功赐爵都亭侯，後进至武昌县侯。薨，谥孝烈，子仡嗣。  啸父。
    顾众，吴郡吴人。以讨苏峻功封鄱阳县伯。薨，谥靖，子昌嗣。
    张，丹阳人。以讨苏峻功封宜阳伯。子混嗣。
    陆晔，吴郡吴人。以平钱凤功封江陵伯。薨，谥穆，子谌嗣。
    玩，晔弟。以讨苏峻功封兴平伯。薨，谥康，子始嗣。
    何充，庐江人。以讨苏峻功封都乡侯。薨，谥文，弟子放嗣。  松
    褚，太傅裒从父兄。以拒苏峻封长平县伯。薨，谥穆，子希嗣。
    蔡谟，陈留考城人。以平苏峻功封济阳男。薨，谥文穆。
    诸葛恢，琅琊阳都人。以讨周馥封博陵亭侯，讨王含功封建安伯。薨，谥敬，子嗣。
    孔愉，会稽山阴人。以讨华轶功封馀不亭侯。薨，谥贞，子り嗣。  静
    沉，愉从子。苏峻反，以扈从功封永安伯。薨，谥贞，子诘嗣。
    陶回，丹阳人。以破韩晃功封康乐伯。薨，谥威，子汪嗣。
    谢安，陈国阳夏人。孝武时辅政，以御苻坚功封建昌县公。薨，谥文靖，更封庐陵郡公。子瑶嗣。  该
    琰，安子。以破苻坚功封望蔡公，後为贼所害。谥忠肃，子混嗣。
    峻，琰子。封建昌县侯。子密嗣。
    元，安兄子。以征伐功封东兴县侯，後以破苻坚功进
    康乐县公。薨，谥献武，子奂嗣。  灵运
    石，安弟。以破苻坚时为元帅，封南康郡公。薨，谥襄，子注嗣。  明慧
    王逊魏兴人。以征蛮功封褒中县公。薨，谥壮，子澄嗣。
    羊鉴，泰山人。以预诛苏峻功封丰城县侯。
    刘允，东莱掖人。以拒苏峻功封丰城子，後为郭默所杀。子赤松嗣。
    桓宣，谯国钅至人，以前後战功封竟陵县男。
    伊，宣族子。以破苻坚功封永修县侯。薨，谥烈，子肃之嗣。  陵
    毛宝，荥阳阳武人。以破苏峻功封州陵县侯，後守邾城，战没。子穆之嗣（即虎生），以入洛功徙封建安侯。  珍
    璩，虎生子。以讨桓元功封归乡公，子弘之嗣。
    刘遐，广平易阳人。以讨王含功封泉陵公。薨，子绍嗣。  举  遵之  伯龄
    邓岳，陈郡人。以讨郭默功封宜城县伯。薨，子遐嗣。
    朱序，义阳人。以讨司马勋功封襄平子。後陷苻坚，淮、淝捷，归国。
    虞预，徵士喜之弟。从平王含，封平康县侯。
    徐广，东姑幕人。义熙初，封乐成侯。
    袁襄，陈郡阳夏人。以讨苏峻功封长合乡侯。薨，谥恭，子乔嗣。  方平崧
    耽，弟。以平苏峻功封秭归男。
    刘牢之，彭城人。以破苻坚功封武冈县男，後谋拒桓元不克死。元败，子敬宣嗣  。光祖
    刘毅，彭城沛人。以诛桓元反正功，封南平郡公，後为刘裕所杀。
    诸葛长民，琅琊阳都人。以诛桓元反正功，封新淦县公，後为刘裕所杀。
    何无忌，东海剡人。以讨桓元反正功，封安成郡公，後讨卢循战死。谥忠肃，子邕嗣。
    檀凭之，高平人。讨桓元战殁，追封曲阿县公。
    魏咏之，任城人。以赞讨桓元功，封江陵县公。
    嵇绍，康之子。贾谧诛，以不阿比凶族封弋阳子。荡阴之战，死之，赠进爵为侯  。翰（从孙袭封）旷
    鲁芝，扶风人。以讨诸葛诞功封武进亭侯，後进爵城乡侯。薨，谥贞。
    胡威，淮南寿春人。武帝时为刺史，以功封平春侯。薨，谥烈子奕嗣。
    羊，景献皇后之从父弟。封甘露亭侯。薨，谥威。
</div>
    <div class="pagination">
<a href="文献通考_page277.html">上一页</a><span>...</span><a href="文献通考_page273.html">273</a><a href="文献通考_page274.html">274</a><a href="文献通考_page275.html">275</a><a href="文献通考_page276.html">276</a><a href="文献通考_page277.html">277</a><span class="current-page">278</span><a href="文献通考_page279.html">279</a><a href="文献通考_page280.html">280</a><a href="文献通考_page281.html">281</a><a href="文献通考_page282.html">282</a><a href="文献通考_page283.html">283</a><span>...</span><a href="文献通考_page279.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
