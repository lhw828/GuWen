<!DOCTYPE html>
<html>
<head>
    <meta charset="UTF-8">
    <title>续通志 - 第 1087 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1087 页/共 1359 页</h1>
    <div class="content">　　赵师鲁
　　刘德温
　　尉迟德诚
　　秦起宗

　　△梁曾

　　梁曾字贡父燕京人少好学日记数千言中统四年以翰林学士承旨王鹗荐辟中书左三部令史至元十六年累官知南阳府唐邓二属 
州为襄阳府所夺曾按图经稽国制以闻得复旧南阳在宋末为边鄙桑柘未成而岁赋丝民甚苦之曾请折输布民始称便十七年朝廷以安 
南国王 【原文作安南世子按安南传至元十四年光昺辛国人立其世子日烜则是时不当称世子矣谨据改】 陈日烜不就征选曾使其 
国进兵部尚书与礼部尚书柴椿偕行明年日烜遣其叔遗爱奉表从曾献方物二十九年有旨再使安南授吏部尚书以礼部郎中陈孚为副 
濒行改授淮安路总管三十年至安南其国有三门中曰阳明左曰日新右曰云会陪臣郊迎将由日新门入曾大怒曰奉诏不由中门是辱君 
命也即回馆卒从阳明门入又责世子日燇亲出迎诏且讲新朝尚右礼以书往复者三具布天子威亲而风其主入朝日燇大感服 【按安 
南国传云梁曾使还日燇遣陪臣陶子奇来贡廷臣以日燇终不入朝议征之拘子奇于江陵则是日燇未尝感服也本传恐失实】 遣国相陶 
子奇等从曾诣阙请罪曾还京入见进所与日燇往复议事书帝大悦或谗曾受安南赂者帝问曾曾对曰安南将黄金器币奇物遣臣臣不受 
以属陶子奇矣帝曰苟受之何不可也敕乘传之淮安任到官兴学校励风俗河南行省事有疑者皆委曾议之大德元年除杭州路总管户口 
复者五万二千四百户请禁暮夜鞫囚游街酷刑朝廷是之着为令九年厯拜云南行省参知政事寻召还京辞以母丧未葬扶柩北归仁宗初 
起为集贤侍讲学士延佑元年奉诏代祀中岳还至汴以病寓居淮南至治二年卒

　　△刘敏中

　　刘敏中字端甫济南章邱人幼卓异不凡年十三语其父景石曰昔贤足于学而不求知丰于功而不自衒此后人所弗逮也父奇之尝与 
同侪各言其志曰自幼至老相见无愧色乃吾志也至元十一年申中书掾擢兵部主事拜监察御史僧格秉政敏中劾其奸邪不报遂辞归既 
而起为御史台都事时同官王约以言去敏中杜门称疾台臣请视事敏中曰使约无罪而被劾吾固不当出诚有罪耶则我既为同僚又为交 
友不能谏止亦不无过也久之迁翰林直学士兼国子祭酒大德七年诏遣宣抚使巡行诸道敏中出使辽东守令恃贵幸暴横者一绳以法锦 
州雨水为灾辄发廪赈之九年擢集贤学士商议中书省事上疏陈十事曰整朝纲省庶政进善良剔奸蠹显公道杜私门广恩泽实钞法严武 
备举封赠武宗嗣位召至上京庶政多所更定加皇太子赞善仍商议中书省事厯翰林学士承旨召公卿集议弭灾之道敏中疏列七事帝嘉 
纳焉以疾还乡里敏中平生义不苟进进必有所匡救援据今古雍容不迫为文理备辞明有中庵集二十五卷延佑五年卒追封齐国公谥文 
简

　　△王约

　　王约字彦博真定人至元十三年王盘荐为从事承旨和尔果斯以司徒开府奏授翰林国史院编修官兼司徒府掾二十四年拜监察御 
史时丞相僧格衔参政郭佑为中丞时奏诛右丞卢世荣等诬以他罪约上章直佑冤按治成都盐运使王鼎不法罢其官转御史台都事三十 
一年迁中书右司员外郎成宗即位言二十二年曰实京师放差税开猎禁蠲逋负账穷独停冗役禁鹰房振风宪除宿蠹慰远方却贡献询利 
病利农民励学校立义仓核税户重名爵明赏罚择守令汰官属定律令革两司又请中书去繁文一取信于行省一责成于六部厯兵礼二部 
郎中请行赠谥之典以旌忠勋付时政记于史馆以备纂录立供需府以专供亿皆从之拜翰林直学士知制诰同修国史高丽王昛年老传国 
子謜有不安其政者飞谗离闲及謜朝京师潜使人赂用事者留謜不遣昛复位乃委用小人厚敛淫刑国人羣愬于朝中书奏属约验问约至 
宣诏谕之 【高丽国传作遣山东宣慰使塔齐尔刑部尚书王泰亨赍诏谕之】 曰天地闲至亲者父子至重者君臣彼小人知自利宁肯为 
汝家国地耶昛感泣谢愿奉表自雪且请子謜还国其党与悉听使者治约逮捕覆按其罪命故臣洪子藩为相俾更弊政罢非道水驿十三东 
民大喜寻除太常少卿诏谳狱京师释无罪者八十六人因议鬬殴杀人者宜减死一等着为令特拜刑部尚书大德十一年仁宗自怀州入清 
宫禁以平章赛音谔德齐安西王阿南达与左丞相阿固台谋逆命刑曹按其状约曰在法谋逆不待搒掠当伏诛狱遂定至大二年仁宗在东 
宫擢为太子詹事丞四年立左卫率府诏统侍卫军万人同列欲署军官约持不可仁宗召问约对曰皇太子事不敢不为天子事不敢为仁宗 
悟即罢其议又命取安西兵器给宿卫士约谓詹事谔勒哲曰詹事移文数千里取兵器人必惊疑主上闻之柰何谔勒哲色惭曰实虑不及此 
家令嶭居敬上言陕西分地五事因被命往理之约不为署行曰太子潜龙也当勿用之时为飞龙之事可乎遂止仁宗以詹事院诸事循轨大 
喜谕羣臣曰事未经王彦博议者勿启四年仁宗正位用阴阳家言欲御东宫之光天殿约言正名定分当御大内太保入奏遂出御大明殿 【 
按张珪传载廷臣用太皇后旨行大礼于隆福宫时珪为中丞言当御大明殿入奏帝悟移仗大明此云欲御光天殿又作太保入奏未知孰是 
】 拜约河南行省右丞会诏更钱钞法令天下税尽数至大钞约度河南岁用钞七万锭必致上供不给乃下诸州凡至大至元钞参半用丞相 
布琳济达赞之遣使白中书省臣遂徧行天下皇庆改元特拜集贤大学士首奏河南行省丞相布琳济达勋阁旧臣不宜久外召入封河南王 
疏荐国子博士姚登孙应奉翰林文字揭傒斯成都儒士杨静请起复中山知府辅恨良前尚书参议李源左司员外郎曹元用皆除擢有差延 
佑二年奉使巡行燕南山东道使还拜枢密副使至治二年以年七十致仕三年仍诏起集贤大学士商议中书省事廷议罢征东省立三韩省 
约对曰高丽去京师四千里地瘠民贫夷俗杂尚非中原比万一梗化疲力治之非幸事也不如守祖宗旧制丞相称善议不行至顺四年卒所 
着有史论及潜邸槀各三十卷高丽志四卷子思诚秘书监著作郎

　　△王结

　　王结字仪伯易州定兴人幼聪颖尝从太史董朴受经深于性命道德之蕴年二十余游京师上执政书陈时政八事曰立经筵以养君德 
行仁政以结民心育英材以备贡举择守令以正铨衡敬贤士以励名节革冘官以正职制辨章程以定民志务农桑以厚民生其言剀切纯正 
宰相不能尽用之仁宗在潜邸或荐结充宿卫乃集厯代君臣行事善恶可为鉴戒者日陈于前大德十一年命置东宫官属以结为典牧太监 
近侍以俳优进结言昔唐庄宗好此卒致祸败殿下方育德春宫视听宜谨仁宗优纳之及即位迁集贤直学士出为顺德路总管教民务农兴 
学孝亲弟长戢奸禁暴悉岂于书俾朝夕阅习之属邑巨鹿沙河有唐魏征宋璟墓乃祀二公于学表其言论风旨以励多士继调东昌路境有 
黄河故道而会通堤遏其下流夏月潦水坏民麦禾结疏为斗门以泄之民获其利至治二年召拜参议中书省事时拜珠为丞相结言为相之 
道当正已以正君正君以正天下除恶不可犹豫犹豫恐生他变服用不可奢僭奢僭则害及于身丞相是其言未几除吏部尚书泰定元年迁 
集贤侍读学士会有月食地震风烈之异结言朝廷君子小人混淆刑政不明官赏太滥故阴阳错谬咎征荐臻宜修政事以弭天变诏知经筵 
结援引古训证时政之失冀帝有所感悟中宫闻之亦召进讲结以故事辞天厯二年拜中书参知政事以亲老辞是时迎立时宗于朔方近侍 
有求除拜赏赉者结曰俟天子至议之初上都之变失皇太子宝及更铸新宝近侍请视旧制宜加大结曰此宝当传储嗣不敢踰旧制也近侍 
怒其异己谮诋日甚罢为集贤侍读学士元统元年召拜翰林学士知制诰同修国史与张起岩欧阳元修泰定天厯两朝实录拜中书左丞中 
宫命僧尼于慈福殿作佛事巳而殿灾结言僧尼亵渎所致当坐罪先时有罪者北人则徙广海南人则徙辽东去家万里往往道死结请更其 
法移乡者止千里外改过听还其乡因着为令职官坐罪者多从重科结曰古者刑不上大夫今贪墨虽多然士之廉耻不可以不养也闻者谓 
其得体至元二年卒四年追封太原郡公谥文忠着有易说一卷诗文十五卷

　　△宋衜

　　宋衜字宏道潞州长子人年十七避地襄阳已而北归屏居河内者十有五年赵璧经略河南闻其名礼聘之中统三年擢翰林修撰至元 
六年高丽权臣林衍废其国王禃而立其弟温诏遣国王特讷克暨璧将兵讨之以衜为行首员外郎特诏徙江华岛居民于平壤复命慰劳良 
厚十三年迁太常少卿属省官制行兼领籍田署事十六年太子以耆德召见应对详雅自是数蒙召问侍讲经幄开谕为多十九年太子以江 
西分地当署郡邑守令皆命衜铨举二十年初立詹事院首命衜为太子宾客二十三年卒有秬山集十卷行于世

　　△曹伯启

　　曹伯启字士开济宁砀山人弱冠从东平李谦游笃于问学至元中厯任西台御史关陕自许衡倡道学教多士伯启请建祠立学以表其 
绩四川廉访佥事库库楚以苛刻闻伯启纠黜之延佑元年升内台都事迁刑部侍郎丞相特们德尔专政一日召刑曹官属问曰西僧讼某之 
罪何为久弗治众莫敢对伯启从容言曰犯在赦前丞相虽甚怒莫之夺也八番帅擅杀起边衅朝廷已用帅代之矣命伯启往诘其事次沅州 
道由伯启恐兵往则彼惊将致乱乃遣使杨鹏单骑往喻新师备得其情止奏坐前帅擅兴罪边民以安大同宣慰使帕哈哩鼎扑运岭北粮岁 
数万石肆为欺罔累赃巨万朝廷遣使督征率以赂免最后伯启往其人已死喻其子曰负官钱虽死必征与其纳赂于人曷若偿之于官第条 
汝父所赂之数官为征之诸受赂者惧潜归赂于其子得钞五百余万缗民之逋欠而无可理者即列上与免之五年迁司农丞奉旨至江浙议 
盐法罢检校官置六仓于浙东西设运盐官输运有期出纳有次船户仓吏盗卖漏失有罚归报着为令寻拜南台治书侍御史因言扬清激浊 
责在台宪诸被枉赴愬者实则直之妄则加论可也今讼冤一切不问岂风纪定制乎俄去位英宗立召拜山北廉访使时敕建西山佛宇甚亟 
御史观音努等以岁饥请缓之近臣激怒上听遂诛言者伯启曰主上聪明睿断是不可以不诤乃劾台臣缄默使昭代有杀谏臣名帝为之悚 
听俄拜集贤学士御史台侍御史同修大元通制伯启言五刑者刑异五等今黥杖徒役于千里之外百无一生还者是一人身备五刑也法当 
改丞相是之泰定初引年北归优游乡社砀人贤之表所居为曹公里伯启性庄肃奉身清约在中台所奖借多名士为侍读学士考试国子首 
取吕思诚姚绂云南佥事范震言宰臣欺上罔下不报范饮恨死伯启具其事书于太史真州知州吕世英以刚直获罪伯启白其枉进擢风宪 
其好彰善率类此天厯中起伯启为进东廉访使陕西诸道行御史台中丞使驿放迫伯启喟然曰吾年且八十尚忘知止之戒乎终不起至顺 
三年长子震亨卒于毗陵伯启往拊之明年卒于道追封鲁郡公谥文贞有诗文十卷号汉泉漫槀续集三卷

　　△李元礼

　　李元礼字庭训真定人资性庄重不妄言笑厯易州大都路儒学教授迁太常博士定撰世祖及昭睿后裕宗尊谥议其请谥圜兵升祔太 
室礼文多所详定元贞元年擢拜监察御史二年有旨建五台山佛寺 【成宗纪作元贞元年事】 皇太后将临幸元礼上疏曰伏见五台创 
建寺宇土木既兴工匠夫役不下数万附近数路州县供亿烦重男女废耕织百物踊贵民有不聊生者矣伏闻太后亲临五台布施金币广资 
</div>
    <div class="pagination">
<a href="续通志_page1086.html">上一页</a><span>...</span><a href="续通志_page1082.html">1082</a><a href="续通志_page1083.html">1083</a><a href="续通志_page1084.html">1084</a><a href="续通志_page1085.html">1085</a><a href="续通志_page1086.html">1086</a><span class="current-page">1087</span><a href="续通志_page1088.html">1088</a><a href="续通志_page1089.html">1089</a><a href="续通志_page1090.html">1090</a><a href="续通志_page1091.html">1091</a><a href="续通志_page1092.html">1092</a><span>...</span><a href="续通志_page1088.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
