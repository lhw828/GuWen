<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 139 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 139 页/共 1125 页
  </h1>
  <div class="content">
   淳熙四年十月二十九日，礼部言：「太社令韩 札子：『已降指挥，太社令每月遍诣诸坛壝诣：原字存左半部，作「月」，兹据文意改。、斋宫等处检视，遇有损漏去处，申牒所属修整。 躬亲前诣太社、太稷检视得望祭殿宇、行事官斋位、神厨等屋年深损烂，望祭殿低小，乞下临安府，委官鼎新修整。』后批：送部看详。寻关工部，并下太常寺看详，欲依本官所言，乞令临安府鼎新修整。又令太社令依旧每月遍诣社稷坛壝等处点检，若太社宫人吏不即检视颓毁修整去处，从太社令申寺断罪。」诏依。 
祭社稷仪：时日、斋戒、陈设、省牲器、奠玉币、进熟、望瘗。 
时日：太常寺预于隔季以春秋社祭太社、太稷关太史局，若腊飨则预于隔季以季冬日腊日。太史局以其日报太常寺。太常寺参酌讫，具时日散告。 
斋戒：前祭十日，受誓戒于尚书省。其日五鼓，赞者设位版于都堂下。吏部尚书在左，刑
     
部尚书在右，并南向。初献、亚、终献位于其南稍东，北向西上。监察御史位于其西稍北，东向。光禄卿、兵部工部郎中、光禄丞位于其南稍西，北向东上。光禄丞位稍却。奉礼郎、太祝太社太官令位于其东，西向北上。质明，赞者引行事执事官就位立定，礼直官引吏部尚书由都堂降阶就位。礼直官赞揖，在位者对揖。吏部尚书搢笏读誓文，云「某月某日，社若腊祭即云腊前一日。祭太社、太稷，各扬其职，不共其事，国有常刑。」读讫执笏，礼直官赞奉礼郎、太祝太社太官令先退，余官对拜乃退。若大礼年遣官分祭，则祭官与亲祠行事、执事、陪祠官同受誓戒于尚书省。散斋七日，治事如故，宿于正寝，不吊丧、问疾、作乐、判书刑杀文书、决罚罪人及与秽恶。致斋三日，光禄卿丞、太官令斋一日。二日于本司，无本司者于太社宫斋舍，质明至。唯祭事得行，其余悉禁。前祭一日质明，俱赴祠所斋宫，官给酒馔。祭官已斋而阙者，通摄行事。 
陈设：前祭三日，仪鸾司设馔幔于北神门外道，东西向。前二日，有司牵牲诣祠所。前一日，太社令帅其属扫除坛之上下，太常设神位席、太史设神位版于坛上，凡铺神位版，皆太社令监视。太常设祭器，凡设祭器，皆藉以席，笾、豆又加巾盖，以俟告洁。既毕权彻。有司陈牲于北神门外，南向，祝史各位于牲后，太常设省牲位于牲南。三献官在东，西向〔北〕上；光禄卿、兵部工部郎中、 
     
光禄丞、奉礼郎、太祝太社令太官令在西，东向，俱南上；凡设光禄丞以下位皆稍却。监察御史位于光禄卿之南，东向。少绝太常陈礼馔于北神门外道绝：此字疑误。，东南向，太常设省馔位版于礼馔之南。三献官在南，北向东上；监察御史在东，西向；光禄卿、兵部工部郎中、光禄丞、奉礼郎、太祝太社太官令在西，东向南上。太常设登歌之乐于社稷坛上，稍北，南向。祭日丑前五刻，礼直官、赞者、诸司职掌各服其服，太常设神位席、太史设神位版于坛上。太社位南方，北向，社坛设大稷位准此。席以槁秸。后土勾龙氏位于其西，东向，稷坛设后稷位准此。席以莞。太常陈玉币于神位之左，玉以两圭有邸，盛以匣；配位不用玉。币以黑，置诸篚。将奉奠，以玉加币上，祝各于神位之右，置于坫次，设祭器实之。每位各左十有二笾，为三行，以右为上。第一行形盐在前，鱼鱐、糗饵、粉餈次之；第二行榛实在前，干桃、干撩、干枣次之；第三行菱在前，芡、 、鹿脯次之。右十有二豆，为三行，以左为上。第一行芹菹在前，笋菹、葵菹、菁菹次之。第二行韭菹在前，酏食、鱼醢、兔醢次之；第三行豚拍在前，鹿臡、醓醢、糁食次之。俎二，一在笾前，实以羊腥七体，两髀、两胁并脊。两髀在两端，两肩、两胁次之，脊在中。一在豆前。实以豕腥七体，其载如羊。又俎四，在豆右，为二重，以南为上。第一重：一实以羊腥肠胃肺，离肺一在上端，刌肺三次之，肠三、 
     
胃三又次之；一实以豕腥肤九，横载。第二重：一实以羊熟肠胃肺，一实以豕熟肤，其载如腥。皆羊在左，豕在右。若配位即以西为上。铏三，在笾、豆前。实以羹，加芼滑。盘一，在铏前。实以毛血。簠二、簋二，在笾豆外，簠在右。簠实以稻、粱，粱在稻前；簋实以黍、稷，稷在黍前。设着尊二，一实明水，一实醴齐，初献酌之。壶尊二，一实明水，一实盎齐，亚、终献酌之。皆有罍，加勺幂，为酌尊。太尊二，一实泛齐，一实醴齐。山尊二，一实盎齐，一实醍齐。牺尊二，一实沈济，一实事酒。象尊二，一实旨酒，一实清酒。皆有罍，加幂，设而不酌。并在坛上，稍北，南向东上。每位各有爵坫。太常设烛于神位前，又设俎八于馔幔内，洗二于每坛酉阶之西，北向。盥洗在西，爵洗在东。罍在洗东，加勺，篚在洗西，北肆，实以巾，若爵洗之篚，即又实以爵，加坫。执罍篚者位于其后。又设揖位于北神门外，如省牲之位。唯不设光禄卿、丞位。开瘗坎二，各于子阶之北壬地，方深取足容物，南出陛。设望瘗位于其南，如省馔之位。唯不设光禄卿丞、太官令位。设三献官席位于社坛子阶北墉下，稍西，南向西上；兵部、工部郎中席位于社坛子阶北墉下，稍西，南向东上；监察御史席位于(南)[两]坛之间，奉礼郎、太祝太社太官令位于其后。又设监察御史位于社坛上乐虡南，在东，西向；奉礼郎、太祝太社令位在稷坛上乐虡之南，在西，东向南上；太官令位于酌尊所， 
      
俱南向。 
省牲器：前祭一日，行事、执事官集初献斋所肄仪。太祝习读祝文、视玉币及神位版讫，礼直官、赞者分引行事、执事官诣北神门外省牲位凡初献行事礼直官引，余官皆赞者引。立定，礼官赞揖。次引监察御史诣社坛，(外)[升]自酉阶，凡行事、执事官升降皆自酉阶。视涤濯，执事者举幂曰洁。次诣稷坛，如上仪。降，复位，礼直官稍前，曰告洁毕，请省牲。太祝出班，巡牲一匝，(请)[诣]初献前，南向，躬曰充。退，复位。光禄丞出班，巡牲一匝，诣初献前，南向，躬曰绖。退，复位。礼直官赞省牲毕，请就省馔位。揖讫，引行事、执事官各就位立定，礼直官赞揖。所司省馔具毕，礼直官赞省馔毕，揖讫，俱还斋所。光禄丞、太祝以次牵牲诣厨，授太官令，次引监察御史诣厨省镬，视祭器涤溉，乃还斋所。未后一刻，太官令帅宰人以鸾刀割牲，祝史以盘取毛血，置于馔所，遂烹牲。晡后，太社令帅其属扫除坛之上下讫，还斋所。 
奠玉币：祭日丑前五刻，行事春冬用丑时七刻，秋用丑时一刻。太社令先入视，设神位版讫退。次太官令、光禄丞帅其属实馔具毕，光禄丞还斋所。次引光禄卿入诣子阶之北席位，南向立，赞者曰再拜，光禄卿再拜，升坛点视礼馔毕，退。次引监察御史升坛，点阅陈设，纠察不如仪者。凡点视及点阅，皆先诣正位。乐正帅登歌工人升酉阶，各就位。光禄卿还斋所，余官各服祭服。次引行事、执事官各就北(北) 
      
神门外揖位立定，礼直官赞揖。次引监察御史、奉礼郎、太祝太社太官令就子阶北席位，南向立。次引三献官、兵部工部郎中入就坛下席位，南向立。礼直官稍前，赞有司谨具请行事，登歌作《宁安》之乐，八成止。太常瘗血。赞者曰再拜，在位者皆再拜。次引监察御史、奉礼郎、太祝太社太官令升坛，各就位立定。太官令就社坛正位酌尊所。次引初献诣社坛盥洗位，《正安》之乐作。凡初献升降行止，皆作《正安》之乐。至洗位南向立，搢笏盥手，帨手执(坛)[笏]，乐止。又登歌乐作，诣太社神位前，南向立，乐止。《嘉安》之乐作，搢笏，跪。次引奉礼郎搢笏东向跪，执事者以玉币授奉礼郎，奉礼郎奉玉币授初献，执笏兴。先诣后土勾龙氏神位前，南向立。初献受玉币奠讫，执笏俛伏，兴，再拜，乐止。次诣后土勾龙氏神位前，西向立，酌献诣配位准此。奠币如上仪。奉礼郎先诣太稷神位前，东向立。初献将降坛，乐作，降阶，乐止。又登歌乐作，复位，乐止。次诣社稷洗位，又升坛奉币，并如社坛之仪。奉礼郎复位，初献将降坛，乐作，降阶，乐止。又登歌乐作，复位，乐止。 
进熟：祭日，有司帅进馔者诣厨，以匕升羊，载于一俎。肩、臂、臑在上端，肫、胳在下端，正脊一、直脊一、横脊一、长胁一、短胁一、代胁一，皆二骨，以并在中。次升豕如羊，各载于一俎。正、配位，羊、豕各一俎。设于馔幔内，俟初献既升奠玉币讫，入陈于酉阶下，东向北上。次引兵部、 
      
工部郎中诣社坛酉阶下，搢笏奉俎。兵部奉羊，工部奉豕。升坛，《丰安》之乐作，诣太社神位前，南向跪奠。先荐羊，次荐豕，各执笏，俛伏，兴。有司设于豆右肠胃肤之前。羊在左，豕在右。次诣后土勾龙氏位，西向，奉俎如上仪。乐止，俱降，复位。次诣太稷坛，奉俎并如社坛之仪。降，复位。初奠俎讫，引太祝取菹擩于醢，祭于豆间三，又取黍、稷、肺，祭如初，俱藉以茅。退，复位。次引太祝诣太社神位前，西向立。次引初献再诣盥洗位，登歌乐作。至洗位南向立，搢笏盥手，帨手执笏，诣爵洗位南向立，搢笏，洗爵拭爵，以爵授执事者，执笏升坛，乐止。又登歌乐作，诣太社酌尊所东向立，乐止。《嘉安》之乐作，执事者以爵授初献，初献搢笏跪执爵，执尊者举幂，太官令酌着尊之醴齐讫，先诣后土勾龙氏酌尊所南向立。初献以爵授执事者，执笏兴，诣太社神位前南向立，搢笏跪。执事者以爵授初献，初献执爵祭酒，三祭于茅苴，奠爵执笏，俛伏兴，少立，乐止。次引太祝搢笏跪读祝文，读讫，执笏兴。先诣后土勾龙氏神位前，北向立，初献再拜。次诣后土勾龙氏，酌献并如上仪。太官令复诣稷坛正位酌尊所，太祝诣稷坛正位前立。初献将降坛，乐作，降阶，乐止。又登歌乐作，复位，乐止。次诣稷洗位及升坛酌献，并如社坛之仪。太官令、太祝复位，初献将降坛，乐作，降阶，乐止。又登歌乐作，复位，乐止。次引亚献诣盥洗位，南向立，搢笏盥 
      
手，帨手执笏，诣爵洗位南向立，搢笏洗爵、拭爵以授执事者，执笏升坛，诣太社酌尊所，东向立。登歌《文安》之乐作，执事者以爵受亚献，亚献搢笏跪执爵，执尊者举幂，太官令酌壶尊之盎齐讫，先诣后土勾龙氏酌尊所南向立。亚献以爵授执事，执笏兴，诣太社神位前南向立。搢笏跪，执事者以爵授亚献，亚献执爵祭酒，三祭于茅苴，奠爵执笏，俛伏兴，再拜。次诣后土勾龙氏神位前，行礼并如上仪。乐止，降，复位。次诣太稷坛行礼，并如社坛之仪。降，复位。次引终献诣洗及升坛行礼，并如亚献之仪。降，复位。次引太祝彻笾、豆，笾、豆各一，少移于故处。《娱安》之乐作。卒彻，乐止。次引太社令束茅讫，俱复位。礼直官曰赐胙，赞者承传曰赐胙，再拜，在位者皆再拜，送神《宁安》之乐作，一成止。 
望瘗：初，《宁安》之乐毕，引三献官、兵部工部郎中诣社坛望瘗位，乐作。至位，乐止。有司各诣神位，取币、祝版、馔物及牲之左髀、束茅置于瘗坎。次引监察御史、奉礼郎、太祝太社令诣望瘗位立定。礼直官曰可瘗，寘土半坎。次诣稷坛望瘗位，并如上仪。次引初献以下诣北神门外揖位立，礼直官赞礼毕，揖讫，退。太官令帅其属彻礼馔，监察御史诣坛监视收彻讫，还斋所。光禄卿以胙奉进，监察御史就位展视，光禄卿望阙再拜，乃退。
社稷
【宋会要】
      
光宗绍熙三年八月十九日，监察御史曾三复言：「窃见社稷坛壝草莱芜没，执事者不可升降，虽专设官，久失司存，不复振举，甚非所以示尊奉之诚也。乞下礼院讨论制度，委守官帮筑坛壝，填迭级道，护以砖石，坛下地面悉以甃砌，以便行礼。仍专责太社令每月躬亲巡视。」从之。 
同日，又言：「州县间社稷之位，士大夫不知先务，而昵于非祀，反以为迂缓不切，仅存故事而已。乞行下应州县社稷坛场，并加修葺，务在精严。春秋祠祭，须长官躬亲行事，必即坛壝之所，不许于他处就便行礼。仍于坛侧搭盖屋宇，以备雨潦望祭。守令到官之初，谒诣庙祀，首诣社稷之所。凡有水旱，必先致祷，使知崇本，无愧有邦。」从之。 
十年七月八日十年：按绍熙无十年，而本书记事大抵以嘉定为断限，绍熙、嘉定间纪年达十年者唯有嘉定，故其上似应补「嘉定」二字。，诏：「遇有水旱，令州县先祈社稷。」从臣僚请也。
 礼 宋会要辑稿 礼二四 明堂御札 
     
宋会要辑稿 礼二四

明堂御札
【宋会要】
仁宗皇佑二年二月十八日，帝谓辅臣曰：「孝莫大于严父，严父莫大于配天。今冬至日当亲祀圜丘，欲以季秋有事于明堂，行飨帝飨亲之礼，以极孝恭之意。卿等讨寻典故，详议其事。」文彦博等对曰：「此礼久坠，历代未行，非圣虑深远不能及此。容臣等退而讲求其当，自圣朝行之。」后二日，彦博因对奏曰：「臣等检讨旧典，昊天上帝一岁四祭，皆于南郊，以公卿摄事，惟至日圜丘率三岁一亲祀。开宝中，艺祖幸西京，以四月庚子有事南郊，行大雩之礼。淳化四年、至道二年，太宗皆以正月上辛躬行祈谷之祀上辛：原作「上幸」，按上辛为每月上旬之辛日，而《宋史 礼志》三有「景德四年以前祈谷止用上辛」语，因改。，悉如圜丘之礼，惟季秋大飨阙而未举。真宗祥符初，以元符昭锡，议行此礼，用伸恭谢。属东人徯来，即有事于岱宗，既而祀汾脽、曲里，联讲巨仪，故亦未遑于合宫之事，将上帝祖宗之意，遗以俟陛下乎!向者臣等始闻德音，卒遽不能上对，及阅见旧典礼经，乃知上圣有作，博究古今，非诸臣之浅所能。仰望清光，不胜大庆。」帝曰：「今举希阔之礼，与卿等审议始终，先定其当，然后出命可也。」因曰：「明堂制度，自前代诸儒议论皆异，将安适从 」彦博等对曰：「于《孝经》则云宗祀文王于明堂以配上帝，于《礼记》则有明堂位，在《周官 考工》则有世室重屋之制，然文略不备，余皆汉后诸儒杂引纬书，各为论议，故驳而不同。」帝曰：「明堂者，布政之宫，朝诸侯之位， 
     
然则天子之路寝乎 乃今之大庆殿是矣。况明道初祀天地于此，今之亲祀，不当因循，尚于郊壝寓祭。其以大庆殿为明堂，分五室于内。朕于祀事务罄严恭，余以简而中礼为贵。亦须下礼官议之。」 
三月一日，内出御札曰：「事天事地，治国之善经；飨帝飨亲，圣王之盛节。所以懋昭孝本，惇训民先，致理之原，率繇兹举。朕钦膺瑞命瑞：原作「端」，据《宋大诏令集》卷一二四改。，抚有中区，绍亿载之基图，席三后之谟烈，兢兢业业，罔或怠遑。赖高厚况临，神祇协赞，方隅底属，岁物顺蕃。跻此汔康，莫匪灵贶。缅稽先宪，祗见昊穹，而祈谷于春，祭雩以夏。迨升禋于景至，尝亲展于国容。惟明堂布政之方，尊严父配天之礼，虽崇精飨，未即躬行。言念及兹，心焉载惕。今将涓季秋之令旦，举宗祀之上仪，恭接神明，奉将牲币。庶成继孝，岂敢惮勤!宜示先期，式伸诞告。朕取今年九月内择日有事于明堂，其今年冬至亲祠南郊即宜辍罢。合行恩赏，并特就祀明堂礼毕，一依南郊例施行。至日，朕亲御宣德门宣制。仍令所司详定仪注以闻，务遵典礼，勿俾烦劳。」 
十一日，诏：「将来明堂大飨礼毕，臣僚不得请上尊号。」 
十二日，诏：「明堂大飨，唯祗奉天地宗庙，率遵典礼；自余乘舆服御诸物，令三司裁度，损约功费，务从简俭。所不须雅饰物，毋得妄有申请，枉致劳费。」 
同日，直龙图阁王洙言：「国家因隋、唐制，每岁季秋大享，止于南郊坛寓祭，不合典礼。古者明堂、宗庙、 
     
路寝同制，今大庆殿即路寝也。九月皇帝亲祀，当于大庆殿行礼。」诏付礼官。 
十五日，太常礼院言：「季秋有事于明堂，国朝初行此礼，事无旧比，恐诸司疑误，未明诏旨，须更俟申严，始预行办集。欲一准南郊例，合行事件，许诸司申请施行。」从之。 
十六日，诏明堂祀昊天上帝五天帝以真宗配座，并皇帝亲行献礼。 
十七日，判太常寺兼礼仪事宋祁、杨安国、张揆等对于垂拱殿，言：「戊子诏书，今年九月有事于明堂。检详典礼，谨具条请，凡十一事：一、明堂者，古天子布政、朝诸侯之所，而前代诸儒以为在国之阳。国朝以来，未遑修建，每季秋大飨，即有司摄事，沿隋、唐旧制，寓祭南郊坛。今皇帝既亲祀，不容寓礼，宜即大庆殿以为明堂，其体一也。仿古便今，于仪为允。况明道初，已曾就此殿恭谢天地。二、明堂制，有五室。当大飨之时，即设昊天上帝座于太室中央，南向；配帝位于上帝东南，西向；青帝室在东，西向；赤帝室在南，北向；黄帝在太室内少西南，北向；白帝室在西，东向；黑帝室在北，南向。今大庆殿初无五室，欲权为幔室，以准古制。每室为四户、八牖。或不为幔室，即止依方设版位，于礼亦不至妨阙。其五神位即设于庭中东南。三、《通礼》，昊天配帝用苍牲二，五方帝、五人帝各依方色，用牲十。缘国朝每南郊，虽神位至多，亦止用犊四、羊豕各十六。今明堂欲用犊七，以荐上帝、配帝、五方帝，羊、豕各 
     
五，荐五人帝。四、燎坛设于殿庭东南隅，如《通礼》之制。五、礼郊用辛，取王者斋戒自新之义。《通礼》，大飨明堂用辛。今欲择用辛日。六、明堂制，南面三阶，三面各二阶。今大庆殿唯南向一面有两阶，其三面之制即难备设。欲于南面权设午阶，以备乘舆登降。七、大次于大庆殿门外少东南向，小次设于大庆殿下少东西向，悉如旧制。八、皇帝致斋，请就文德殿，如南郊大庆殿斋宿之仪。百官致斋，两省以上官宿于朝堂，文官设次左升龙门外，武官设次右升龙门外。京官仍旧不宿斋，大飨前一日令就百官幕次止宿，至日陪位。九、明堂大飨，唯真宗崇配，据礼合止告一室。伏缘乘舆入庙，仰对列圣，若专飨一室，礼未厌情。今欲罢有司今年孟秋时飨，请皇帝亲行朝飨之礼，即七室皆 ，可尽恭虔，于礼为便。其真宗室祝册兼告崇配之意。自余斋宿如南郊之仪。礼毕，服通天冠、绛纱袍，乘玉辂还文德殿斋次。如乘舆不亲行，即遣官告真宗一室如常礼。其景灵宫旧礼不着，若依南郊，即乘舆亲行酌献。十、《通礼》，明堂大飨用大驾，本缘明堂在外行礼。今乘舆前一日亲飨七室，不缘前礼，当改用法驾。况太宗端拱二年将飨太庙，有司曾请用法驾，有诏从之。十一、南郊礼毕，自大次辇还帷宫，钧容 吹导引。自帷宫还内，诸营兵夹路 吹奉迎。今明堂礼毕还文德殿，以须旦明登楼肆赦。缘宫禁近地，难用钧 
     
容 吹，其钧容合在宣德门外排列，营兵 吹合在驰道左右排列。欲候礼成，乘舆离大次还文德殿时，自内传呼出外，许钧容及诸营鼓吹一时振作。俟乘舆至文德殿御幄，即传呼令罢。所参详旧礼有或未便，合行修正。伏缘祖宗着定大典，有司不得辄更，伏俟裁可。」诏：「明堂权为幔室五室，方位再令检详典礼，绘图以进。太庙七室，亲行荐飨之礼。所有将来孟冬飨太庙宜权罢，其景灵宫亦亲行酌献之礼。明堂礼毕，钧容班乐自大次前振作，由右升龙门导还文德殿。余悉恭依。」 
二十五日，判太常寺兼礼仪事宋祁言：「伏见诏书，有事明堂。国家三圣，未行此事，礼既希阔，尤须讲求。直龙图阁王洙久在史局，谙究制度，望令与礼官共力详讨，庶无阙失。」诏洙同判太常寺，兼礼仪事。 
二十六日，诏用九月二十七日辛亥大飨明堂，以宰臣文彦博为大礼使，宋庠为礼仪使，枢密使王贻永为仪仗使，枢密副使庞籍为卤簿使，参知政事高若讷为桥道顿递使。先是，礼官议王者郊用辛，盖取斋戒自新之义。又《通礼》记明堂亦用辛，遂下司天择日，而得辛亥吉，盖九月二十七日也。 
二十九日，判太常寺宋祁上《明堂通议》二篇，序略曰：「上稽三代，旁搜汉、唐，礼之过者折之，说之谬者正之，以合开宝一王之典，聊佐乙夜观书之勤。」其书自内出，寻复有诏进入。是后，合门祗候
刘舜臣上《明堂议》并图一卷；资政殿学土范仲淹上建昌军草泽李觏《明堂图议
》觏：原作「遘」，据《长编》卷一六九改。，授试太学助 
     
教；福州草泽郑豹上《宗祀书》三卷。 
同日，太常礼院言：「卜用九月辛亥行大飨之礼，当奏告天地、庙社、诸陵及告内外神祠，得司天监状，用四月八日吉。」从之。以枢密副使梁适摄太尉，望告天地于南郊坛。枢臣奏告非旧制，亦重其事也。时政府六员，五员充使，故以适奏告，同告谢。复增赐赉如五使焉。 
四月四日，太常礼院上言：「将来明常请如典礼，前大飨三日，皇帝于文德殿致斋。前二日，先诣景灵宫行荐飨之礼毕，赴太庙朝飨。礼毕还文德殿宿斋，次日行明堂之礼。」诏曰恭依。又言：「准三司牒，明堂行礼合排程顿，当预示处所，为之办治。当院详庆历七年郊例，宣德门、太庙、南郊坛各为一顿。今缘止赴太庙行飨礼毕即还文德殿致斋，次日诣明堂行礼，其顿置合自致斋并太庙回日，宣德门共二顿，太庙一顿，欲准此移报。」从之。 
五日，太常寺言：「大乐局止有常祀明堂乐章，今皇帝亲行大飨，其乐章当别撰定。 吹局合排法驾仪仗，前后所用歌辞、合宫等曲，望早赐宣下，准以习肄。」诏学士院以时撰进。礼院言：「将来法驾车辂仗卫礼乐器服等有滥恶敝闇，请委内臣二员计会所由司，各以件言，速加修饰。仍下三司，副其须索。」从之。 
六日，诏差诸州府官就祀方岳、海渎、宫庙，告以大飨之期，仍遣使赍香祝以往。 
七日，太常礼院言：「季秋飨昊天上帝及五方帝于明堂，当用四圭有邸、青圭、赤璋、白琥、黝璜、黄琮各一，并荐飨景灵宫用四圭有 
     
邸一，凡七玉。当院检会庆历七年郊制，昊天上帝玉用苍璧。及详《开宝通礼》，明堂祀昊天上帝，玉用四圭有邸，今请如《通礼》。望下三司，令所属会少府择嘉玉，预行修制。」诏礼官详定礼神玉及燔玉制度以闻。 
八日，太常礼院言：「明堂大飨，于大庆殿行礼，殿宇阶庑及丹采之所，并当增修雅饰。望下修内司施行。」从之。 
九日，内出手诏曰：「明堂之礼，前代并用郑康成、王肃两家义说，兼祭昊天上帝，已为变礼。国朝自祖宗已来，三岁一亲郊，即 祭天地，而百神靡不从祀。故太祖皇帝雩祀，太宗皇帝、真宗皇帝祈谷，二礼本无地祇位，当时皆合祭天地，以祖宗并配而百神从祀。今祀明堂，正当三岁亲郊期，而礼官所定止祭昊天、五帝，不及地祇，又配座不及祖宗，未合三朝之制。况比年以来，水旱、地震，稼穑不登，今移郊为大飨，盖亦为民祈福，若祭天而不祭地，又祖宗不得 配，于礼未安。其将来新祠明堂，宜合祭皇地祇，奉太祖、太宗、真宗并配，而五帝、神州地祇亦亲献之，日月、河海诸神，悉如圜丘从祀之数，以称朕恭事天地、祖宗神灵之意。」时帝谓辅臣曰：「礼非天降地出，缘人情尔。今礼官习拘儒之旧传，舍三朝之成法，非朕所以昭孝息民也。」宰臣文彦博曰：「惟上圣至明，为能达礼之情，适礼之变，非臣等愚昧所及。」 
十日，宰臣文彦博等奏曰；「以诏书所定亲献之礼，若周于五天帝、神州地祇，比 
     
圜丘之位，恐陟降为劳也，请命官分献之。」帝曰：「朕于大祀，岂惮劳也!」又礼官议从祀诸神位未决，帝复谕彦博等曰；「郊坛第一龛者在堂，第二龛、第三龛者设于左右夹庑及龙墀之上，在壝内外者列于堂之东西厢及堂之后庑，以象坛壝之制。仍先绘图以闻。」 
十一日，诏：「明堂行礼所设褥位、祭器、祭食，应行事臣僚及诸司人毋得辄有践躐及横绝越过，违犯者具以罪论。诸寺监应奉人等，令大礼使严行戒谕，须至时预先沐浴，服新洁衣，升殿行事职掌，差内臣管勾宿斋及支沐浴钱，务在严肃，不得慢易。」 
十二日，礼仪使言：「准敕，应祭祀行事官吏有不遵典礼、罔事肃恭，令有司紏察闻奏。若已受誓戒有废阙者，不在赦原。将来逐处行礼日，其文武百官、使臣、军校及诸司祗奉职掌等，虑不知有此条制，或至违犯，望下合门、御史台、宣徽院申明告示。」从之。 
二十一日，太常礼院言：「奉诏旨，明堂祭玉令速具尺寸制度以闻。当院检详，今来明堂行礼唯苍璧不用外，定用四圭有邸、黄琮、圭璧各二，青圭、赤璋、白琥、黝璜、两圭有邸各一，凡十一玉，并各择嘉玉，准《三礼图》，参按《周礼义疏》制造。其庆历七年礼官所定祭玉制度尺寸，谨详录以闻。若用景表尺，即与黍尺差近。恐真玉难得大者，则请以本院先定，依聂崇义所说指尺为制制造。」从之。仍令勾当御药内侍卢昭序领焉。 
二十四日，太常礼院言：「乘 
     
舆法驾诣景灵宫、太庙还，赴明堂行礼所经从道路，欲自宣德门直南，至开封府北转仗东向，至景灵宫行礼毕，赴太庙宿斋。荐飨礼毕，由旧路行赴文德殿致斋。准郊例，前三日禁止都城内外丧葬哭泣之声，礼毕次日复初。望下桥道顿递使、都大提举应奉司、开封府施行。宫庙习仪并行礼日，诸司寺监祗应职掌、乐工等，合给酒食，欲依庆历七年郊例，食皆量直给钱，酒支本物。大飨礼毕，当赐福酒，望下三司准旧例支给。」并从之。 
二十五日，诏差明堂都大提举官管勾一行应奉公事二人，行宫使六人，权新旧城里都巡使各二人，都大管勾大内公事三人，辇路黄道分面编排引驾臣僚六人，提点设食价钱公事、提点支散荐席各二人，管内黄道、点检诸班内素食各一人，以合门使副、祗候、通事舍人、正任遥郡、诸司使副、带御器械、枢密承旨、内侍省都知押班充。 
二十八日，太常寺言：「得大乐局状：『常岁季秋大飨明堂，五天帝位并属分献，即不用乐。今大飨明堂，五天帝皆皇帝亲献，礼堂并用乐。参详典礼，五郊迎气之时，各奏本音之乐，青帝以角，赤帝以征，黄帝以宫，白帝以商，黑帝以羽。至上辛祀感生赤帝，乐即随月用律。所有今来五天帝酌献之乐，所用音律未敢专定。』本寺伏详今来明堂祀昊天上帝，合随月用律，以无射为宫。其五天帝既是报成，合各用迎气所奏五音，青帝以姑 
      
洗为角，赤帝以林锺为征，黄帝以黄锺为宫，白帝以太簇为商，黑帝以南宫为羽。」诏礼官议定以闻，既而上言：「详据旧典，参以国朝制度，其天地配位、皇帝升降奉俎、亚献、三献、文武二舞，皆当随月用律。九月以无射为均，五天帝各用本音之乐。请如太常所定宣下。」诏可。 
二十九日，太常礼院言：「准诏检详五室方位，今据典礼，明堂五帝位并为幔室。缘奉事上帝，不容华侈，欲用青绢朱里以为旁帷上幕。其四户八牖，准《大戴礼》，赤缀户，白缀牖，宜以朱白绢饰户牖。又按《周礼》夏后氏世室，郑氏云堂上为五室，象五行：木室于东北，火室于东南，金室于西南，水室于西北，土室在中央。崔灵恩说亦如之。欲依《周礼》郑、崔义说，设五室于大庆殿中央及四隅，于行礼陟降、陈设为便。」诏可。 
五月一日，太常礼院言：「准诏详定明堂礼神玉及燔玉制度，今礼官参议，当依典礼用二玉：一以礼神，置于神位，祀毕藏之少府，于后每祀供之；一以为燔玉，加牲体之上，并燎燔之。并用美玉。」诏可。仍度以景表尺，如玉美而小，即用指尺。令内侍卢昭序领作。先是，帝谓辅臣曰：「前代礼神有祭玉、燔玉二品，今独燔玉，无乃阙礼 」文彦博等奏曰：「唐太和中，太常卿王起以当时祀事止有燔玉而无礼神祭玉，请依礼下有司精求良玉，创造礼神苍璧、黄琮等九器，祭讫藏之。燔玉依常制用 。唐末以来，祀典废阙，礼神之玉不复备 
      
用，以至于今。」帝曰：「朕奉事天地、祖宗，尽物尽志，岂于宝玉有所惜耶 其令有司议如典礼，凡祀用玉者，为祭、燔各一。」敕内府寻阅美玉。至是，适回纥贡玉璞数十，剖之，择良美，命匠者制为琮、璧九品，各二，内黝璜尤温粹。祭玉之备，始复于此也。 
三日，太常礼院言：「明堂太庙陪位者，欲令鸿胪寺、四方馆准郊例施行。景灵宫殿庭地近，度不能尽容班叙，望依例止令诸蕃进奉使副及致仕前资京朝官陪位，仍不过庆历七年人数。」从之。 
七日，太常礼院言：「昨赴大庆殿详度陈列天地以下神位，今参比郊坛壝兆上下位叙如左：殿上五室内，太室中北，昊天上帝位，皇地祇在左，皆南面；太祖、太宗、真宗位在东，西面；黄帝在太室中西南，北面北：原无，据《长编》卷一六八补。；人帝在左，少退；青帝、赤帝、白帝、黑帝各从本室；人帝在左，少退；神州地祇、日月、北极、天皇(太)[大]帝，并设于五室之间，其位少退。五帝、神州、日、月、北极、天皇大帝，郊坛为第一龛位。五官勾芒以下，设于明堂廷中，少东南，别为露幄。五纬十二次紫微垣内官、五方岳镇、海渎、岁星、真枵、钩星以下七十二位，于东西夹庑下版设。于郊坛为第二龛位。二十八舍黄道内天官，角宿、摄提、五方山林川泽以下一百七十九位，于丹墀、龙墀道东西版设。于郊坛为第三龛位。黄道外天官及众星、五方坟衍原隰以下四百九十六位，并东西庑周环殿后版设。以北为上，于郊坛为内壝之内外位。仿古明堂之制，又稍与坛壝位叙相类。及令修内司并 
      
少府、司天监量广深丈尺约陈列祭器，不至并隘。如得允当，望下司天监绘图以进。又废大庆殿御榻屏风，正当行礼及设神位，欲权奉置于殿后合，覆以帟幕，礼毕仍旧。殿东西庑下有户牖处，恐非精洁，欲用青纯朱里幕并绯绿额遮卫。望下三司制造。又准乙丑诏敕：『明堂合祭皇地祇，奉三圣并配，朕躬行礼。五帝、神州亦特亲献。自余日月、河海诸神从祀，悉如圜丘之数。』礼官前上奏议，既定牲数，今增奉禋配之位，则牲亦随广，请于七犊外更增四犊，所有羊、豕亦依郊例，各用十六以荐日、月以下从祀神位。」并诏可。 
八日，太常礼院言：「准桥道顿递使移问，明堂行礼，圣驾乘(舆)[与]不乘大辇由左右升龙门往复，及更自何门闱出入，以须度视高广能容过与否，亟以举报。本院参详，将来皇帝自文德殿斋次出殿门，由朝堂入右升龙门，升辂出宣德门，赴景灵宫荐飨太庙。宿斋、朝飨礼毕，还入宣德门降辂，归文德殿宿斋。至大飨日，出文德殿门，由朝堂门入右升龙门，赴大次以俟。入朝堂行礼毕，还大次，归文德殿，以次升楼。其明堂往回，宫禁地近，乞止乘常御小辇；所有景灵宫、太庙升降，舆辂所乘，一准郊例。皇帝致斋自二十二日，讫二十五日。百官宿朝堂、太庙，晨晡并给肉食。及将赴景灵，早馔请赐蔬素。太庙、明堂行礼毕，早馔亦赐羹肉。将来乘舆自太庙回，赴大庆殿行礼，即诸军素队合于驰 
      
道左右排列，俟至日礼毕离大次，即传呼，令军乐振作。其在致斋之内，即依庆历七年郊例，圣驾赴宫庙时，并禁作乐。望下殿前、马、步军司告谕。」并从之。 
十二日，礼仪使言：「明堂行礼，奉祖宗 配天地及五方上帝、神州地祇，并皇帝亲行奠献。准郊制，皇帝先诣天地位奠献讫，次诣配帝位行礼。今请皇帝初诣昊天上帝位奠玉币讫，次诣皇地祇、青帝、赤帝、黄帝、白帝、黑帝、神州地祇位奠玉币，次诣太祖、太宗、真宗位奠币。其酌献之叙亦如之，欲载于仪注。」诏恭依。 
十四日，太常礼院言：「准诏定五人帝神位版，今欲增博至一尺，厚二寸，其长如初。」从之。旧博七寸，厚五分，长尺三寸。以其菲陋，不称严奉之礼，故增之。 
二十二日，宰臣文彦博等上表，明堂大飨天地、祖宗五位酌献乐章，乞御撰。诏荅不允。 
二十三日，内出御撰明堂乐曲及二舞名：降神曰《诚安之曲》，皇帝升降行止曰《仪安之曲》，昊天上帝、皇地祇、神州地祇位奠玉币曰《镇安之曲》，酌献曰《庆安之曲》，太祖、太宗、真宗位奠币曰《信安之曲》，酌献曰《孝安之曲》，司徒奉俎曰《饎安之曲》，五天帝位奠玉币亦曰《镇安之曲》，酌献曰《精安之曲》，皇帝饮福曰《胙安之曲》，退文舞、迎武舞曰《穆安之曲》，亚献、三献皆曰《穆安之曲》，彻豆曰《歆安之曲》，送神曰《诚安之曲》，归大次曰《憩安之曲》，文舞曰右文化俗之舞，武舞曰威功睿德之舞。 
二十四日，诏御撰乐曲名与常祀同者并更之。中书、枢密院 
      
臣僚分撰明堂乐章：文彦博撰降神《诚安》、送神《诚安》、青帝《精安》，宋庠撰皇帝升降《仪安》、司徒奉俎《饎安》、赤帝《精安》，庞籍撰皇帝饮福《胙安》、亚献三献《穆安》、黄帝《精安》，高若讷撰武舞《穆安》、白帝《精安》、彻豆《歆安》，梁适撰皇帝还大次《憩安》、黑帝《精安》。 
二十五日，诏更常所用圜丘寓祭明堂《诚安之曲》曰《宗安》，祀感生帝《庆安之曲》曰《光安》，奉慈庙《信安之曲》曰《慈安》。 
二十八日，太常礼院言：「明堂合用竹册，昊天上帝、皇地祇、青帝、赤帝、黄帝、白帝、黑帝、神州地祇、太祖、太宗、真宗一十一副，景灵宫一副，太庙七副，请下中书省制造。」诏可。
  </div>
  <div class="pagination">
   <a href="宋会要辑稿_page138.html">
    上一页
   </a>
   <span>
    ...
   </span>
   <a href="宋会要辑稿_page134.html">
    134
   </a>
   <a href="宋会要辑稿_page135.html">
    135
   </a>
   <a href="宋会要辑稿_page136.html">
    136
   </a>
   <a href="宋会要辑稿_page137.html">
    137
   </a>
   <a href="宋会要辑稿_page138.html">
    138
   </a>
   <span class="current-page">
    139
   </span>
   <a href="宋会要辑稿_page140.html">
    140
   </a>
   <a href="宋会要辑稿_page141.html">
    141
   </a>
   <a href="宋会要辑稿_page142.html">
    142
   </a>
   <a href="宋会要辑稿_page143.html">
    143
   </a>
   <a href="宋会要辑稿_page144.html">
    144
   </a>
   <span>
    ...
   </span>
   <a href="宋会要辑稿_page140.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
