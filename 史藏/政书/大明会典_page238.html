<!DOCTYPE html>
<html>
<head>
    <meta charset="UTF-8">
    <title>大明会典 - 第 238 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 238 页/共 713 页</h1>
    <div class="content">先农毕。
驾至耤田所、户部尚书捧鞭跪进。教坊司官率其属作乐。随
驾行三推礼毕。
驾至仪门陞座。乐作。观三公九卿耕讫。教坊司承应用大乐、百戏毕。跪奏致语。
驾至殿内陞座。进汤进膳、俱用乐。毕。顺天府官率耆老人等谢
恩。乐作。礼毕。乐止。次百官行礼。乐作。礼毕。乐止。
赐百官酒饭。百官復入班行礼。乐作。礼毕。乐止。尚膳官进膳。乐作。进讫。乐止。百官入席。教坊司官奏一奏本太初之曲。进酒。乐作。进讫。乐止。进膳。乐作。进讫。乐止。教坊司官跪奏进汤。乐作。彻汤。乐止。二奏仰大明之曲。进酒。进膳。进汤。如前仪。三奏民初生之曲。进酒。进膳。进汤。如前仪。彻
御案毕。乐止。百官復入班行礼。乐作。礼毕。乐止。鸿臚寺官奏礼毕。
驾还
嘉靖九年续定
每岁仲春上戊、祭
社稷及
先农。先二日早、顺天府官以耒耜及穜稑种进呈。
皇帝拜位前。册东宝西。内引礼官导引
皇帝由左门入。至
丹陛上右边、北向立。内赞唱执事官各司其事。引礼官导引
皇帝至拜位。
亲王各具冕服就拜位。奏四拜。传唱鸿臚寺赞百官皆四拜。毕。捧册宝官於綵舆内取册宝捧由殿中门入。至
皇太后前、左边立。
皇帝由殿左门入、至拜位。奏跪。传唱
亲王百官皆跪。奏搢圭。进册。捧册官以册跪进於
皇帝右。
皇帝受册、献讫。以授执事官。执事官跪受、置於案上之左。奏进宝。捧宝官以宝跪进於
皇帝右。
皇帝受宝献讫。以授执事官。执事官跪受、置於案上之右。奏出圭。奏宣册。执事官跪宣读讫。奏宣宝。执事官跪宣读讫。奏俯伏。兴。平身。传唱同。奏復位。导引
皇帝由左门出。至拜位。奏四拜。
亲王同。传唱百官同四拜毕。奏礼毕。
驾兴

謁谢

是日、
皇太后受册宝毕。候
皇后
皇妃俱受册宝毕。内官先具謁告仪物。翰林院具謁谢文。
皇太后、
皇帝、
皇后、
皇妃、各具服讫。
皇帝奉
皇太后、及率
皇后
皇妃、祗謁
奉先殿、及诣
太宗文皇帝几筵、
大行皇帝几筵前、行謁谢礼、如常仪

庆贺

九毫、除建
神祇坛外、其餘九十四亩二分五釐六丝四忽、亦拨与坛丁耕种、上纳子粒。俱输於
南郊神廩、以供
大祀等项粢盛
○十年、户部题准、耤田五穀种子、每亩合用一斗。本部发银行顺天府收买送用。以后年分、於收穫数内照地存留备用。合用农器、犁四张。(禾具)四张。锹十把。锄十把。(木欣)十把。扒十把。扠十把。镰刀十把。扫帚十把。簑笠十副。磟碡四箇。大小麻绳共一百条。筐担十副。礼部发银顺天府买造。每地一顷、合用耕牛四隻。礼部发银顺天府收买。每日草料行里牛房照数放支。责付耕夫喂养。每地一顷、用夫十名。行顺天府於宛大二县取用。俱免本身差役。仍行太仓、每名月支口粮五斗

西苑耕歛

嘉靖十年、
上命垦西苑内隙地為田。
諭礼工二部建
帝社
帝稷坛、每岁仲春秋行祈报礼。 【仪注见祠祭司】 於坛东北建殿曰无逸。亭曰豳风。又建亭曰省耕。曰省歛。每岁耕穫、
上亲临观以重农事。置仓曰恒裕。贮田之所入以供祀事

视学

皇祖视学。祭
先师、不设牲、不奏乐。
宪宗始用牲乐。
孝宗加币与太牢。
世宗以正
先师称号、载视学。復增设啟圣公祠。礼更有加云洪武十五年定
前期一日、有司洒扫殿堂。设
御幄於大成门东上、南向。设
御座於彝伦堂。至日、学官率诸生迎
驾於成贤街左。
驾至。学官及诸生俯伏、叩头。兴。
驾入櫺星门。止於大成门外。
上入御幄。礼官入奏请具皮弁服。次请行礼。导引官导
上出御幄。就御位。百官各就位。导引官导
上诣盥洗位。搢圭。盥帨。出圭。诣酒尊所酌酒。诣
先师神位前再拜。百官皆再拜。搢圭。执事官跪进爵。
上献爵。授执事官、奠於神位前。出圭。再拜。百官皆再拜。四配寸哲两廡分献如常仪。导引官导
上入御幄。易常服。陞舆。诣学。学官率诸生先列於堂下东西。
上至彝伦堂。陞
御座。赞唱学官诸生行礼。五拜叩头。东西序立於堂下。三品以上及侍从官、以次入堂、东西序立。赞进讲。祭酒司业博士助教四人以次升堂、由西门入。至堂中。赞举经案於
御前。礼部官奏请授经於讲官。祭酒跪受。
赐讲官坐。乃以经置讲案。叩头。就西南隅、设几榻坐讲。
赐大臣翰林儒臣坐。皆叩头。序坐於东西。诸生圜立以听。讲毕。祭酒叩头、退就本位。司业博士助教、各以次进讲毕。出堂门復位。赞唱有
制。学官诸生列班、俱北面跪听
宣諭。五拜叩头礼毕。学官率诸生出成贤街跪俟
驾还。明日祭酒率学官上表谢
恩
成化元年续定
前期一日、太常寺备祭仪。设大成乐器於殿上。列乐舞生於阶下之东西。国子监洒扫殿室内外。锦衣卫设
御幄於大成门之东上、南向。设
御座於彝伦堂正中。鸿臚寺设经案於堂内之左。设讲案於堂内之西南。至日、置经於经案。锦衣卫设卤簿驾。教坊司设大乐。俱於
午门外。是日早、百官免朝、先诣国子监门外迎
驾。分献陪祀官、先诣国子监具祭服伺候行礼。
驾从东长安门出。卤簿大乐以次前导。乐设而不作。太常寺先陈设祭仪於各神位前。设酒尊爵如常仪。执事设
</div>
    <div class="pagination">
<a href="大明会典_page237.html">上一页</a><span>...</span><a href="大明会典_page233.html">233</a><a href="大明会典_page234.html">234</a><a href="大明会典_page235.html">235</a><a href="大明会典_page236.html">236</a><a href="大明会典_page237.html">237</a><span class="current-page">238</span><a href="大明会典_page239.html">239</a><a href="大明会典_page240.html">240</a><a href="大明会典_page241.html">241</a><a href="大明会典_page242.html">242</a><a href="大明会典_page243.html">243</a><span>...</span><a href="大明会典_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
