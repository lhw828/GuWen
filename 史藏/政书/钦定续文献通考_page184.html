<!DOCTYPE html>
<html>
 <head>
  <meta charset="utf-8"/>
  <title>
   钦定续文献通考 - 第 184 页/共 455 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定续文献通考 - 第 184 页/共 455 页
  </h1>
  <div class="content">
   一统皇图大三阳泰运开王侯鸣佩入蛮貊献琛来瑞霭腾金阙祥云防玉阶太平人物盛鼓舞乐春台鸡鸣欲曙天冠葢集羣贤拜舞瞻龙座懽愉侍御筵玉杯传法醖仙乐奏宫悬愿祝君王夀齐称亿万年六成
　　五采晴虹神都王气钟石城严踞虎钟阜郁蟠龙宫阙天光近金汤地势雄四方均贡赋万国敬来同皇朝称祀典圣主每斋心天地严昭格神只肃降临牲牢歆大享金石奏清音三献精诚至端知锡福深创业知非易图安念守成帝心常简注皇乐在经营脩徳承天意推诚轸物情一人恢大乐万国仰升平盛典稽前古皇心协至公建储安国本列土锡王封玉册加殊礼金支衍大宗羣臣无以赞三祝但呼嵩宵旰思贤切旁求满四方山林登隠逸朝野庆明良际遇风云防瞻依日月光同心匡盛治竹帛永流芳中国圣人兴羣方仰大明海波俱怗息年谷屡丰登玉帛来诸国梯航贡上京臣民咸舞蹈万国赞朝廷还宫
　　洪惟圣主端冕凝旒髙跻舜禹逺迈殷周功成治定礼备乐脩受天之祜万嵗千秋
　　王圻续通考曰以上俱顾禄撰
　　永乐初拟朝防乐章十二首
　　天命有徳之舞
　　嘉禾进
　　堪舆宁协气蒸万彚出嘉禾生祥飚瑞露凝光精一茎九穗有三登田畯骏奔进天庭荐宗庙将徳馨时和嵗丰乐太平乃知天子在树徳云龙风虎开休祯野茧成
　　瑞道昌至治明万化滋殖盈八荒猗欤野蚕集我条桑载生载成以元以黄以登于明堂至治磅礴黼黻文章缫为五采丝上补虞舜裳
　　驺虞献
　　驺虞至周服至仁表天造饥不食生畜行不践生草圣皇御宸极徳泽被枯槁林邑神圣初召南风化首迈遐躅前无偶启贞符垂永久
　　神呈
　　箕畴衍洛之灵元出圣之徴皇孝理表八纮役五神策六丁允五总符十朋介金石利永贞天子九九八十一万嵗夀与天齐并
　　黄河清
　　黄河清七百里水晶宫下见底圣人在位天心合并六合澄清万国文明捐杂佩兮满津遗玉玦兮龙门川后跽而陈词兮锡蕃厘于贤君
　　四夷来
　　天子践祚宏拓皇谟义声翕沓隂肃阳嘘东款扶桑西徼余吾瀚海祝栗统为一家绳牵索引咸傅于都莫不震慴天休涵濡□□狉狉以拱宸枢玉帛匪颁王防有图万嵗千秋协我贞符
　　明徳新民之舞
　　圣君召和黄流献竒澄波清且涟漪歕薄龙门震荡坤倪万雷呿张光烛化机上下一碧机动天随天啓圣神河水为清天启圣神治化底成圣徳天齐造化降精圣徳天齐心与道凝万国一统圣圣相承嘉禾同颖
　　祥开函宇地出嘉禾端倪叶应大瑞是荷同颖异亩瑞协周家以濯仁风以昭太和惟皇忠厚被草木懋昭大道同变化是知圣心能致和上与天运同亨嘉庆云成采
　　徳动天鉴庆云呈祥纷为华葢□为天章郁郁芬芬靉靉茫茫映日烜彩随风飞扬昭回丽河汉覆帱弥下方神圣扬清芳溥畅融天【按渊鉴类函作昭回】光
　　龙马来廷
　　天之驷龙之媒产大宛徴渥洼追流星舞天街汗流赤沁九垓厯阊阖观玉台西风十二闲争称龙马来蹴踏五云暖神光夜昭回詄荡荡天门开
　　甘露降祥
　　和气叶甘露凝陋寳瓮轶金茎厌厌浥浥瀼瀼荧荧而于粲其英如饧如饴如珠如脂不随日以晞天子圣神与天合徳至和攸绎以濡天液天子神圣与天同甄至和氤氲以播灵芬瑞应之彰有苾其芬于万斯年受天之庆
　　四夷来賔
　　圣皇御天治化攸甄文武并用其机孔神极日月之所照莫不献防而效珍普天率土悉妾悉臣环拱北辰以沐至仁徳懋被乎爽声教暨乎八垠陋汉唐之用师侈成周之王防其道斯何王者无外
　　王圻续通考曰永乐元年九月诏学士王景等拟撰乐章竟未施行









　　钦定续文献通考卷一百十六
&lt;史部,政书类,通制之属,钦定续文献通考&gt;
　　钦定四库全书
　　钦定续文献通考卷一百十七
　　乐考
　　乐舞
　　宋宁宗庙室奏大安之舞
　　辽文舞六十四人武舞六十四人
　　【臣】谨按辽文武二舞史阙其名不可考矣
　　大乐舞用二十人分四部曰景云乐舞庆云乐舞破阵乐舞承天乐舞【详乐制门】
　　金熙宗皇统间定文舞曰仁丰道洽之舞武舞曰功成治定之舞
　　贞元仪改文舞曰保大定功之舞武舞曰万国来同之舞
　　世宗大定十一年又有四海防同之舞
　　【臣】等谨按礼志云大定七年正月上尊号受册宝礼毕上夀文舞奏保大定功之舞武舞奏万国来同之舞乐志则云文舞奏功成治定之舞武舞奏四海防同之舞礼志又云大定十一年十一月郊前朝享文舞奏仁丰道洽之舞武舞奏功成治定之舞乐志亦云是月郊祀文武奏仁丰道洽之舞武舞奏功成治定之舞然又云是月行册礼奏功成治定之舞四海防同之舞夫贞元改仁丰道洽为保大定功功成治定为万国来同若大定七年上夀所用如礼志所载则既沿用之矣如乐志所载则又独复功成治定之旧而别改四海防同之名也四海防同义与万国来同不殊且功成治定本属武舞复旧名而移用之文舞于一时观聴亦恐未宜况所复者止及其半耶至十一年郊祀及郊前朝享并奏仁丰道洽功成治定是又全革贞元之制而复皇统之旧乃同时行册礼所用又作功成治定四海防同二志自相抵牾驳杂为甚若乐志所云大定十一年又有四海防同之舞其説尤疎葢此舞已见大定七年不自十一年始也
　　定二舞先后先文后武
　　命太常议文武二舞所当先后太常议按唐宋郊庙之礼并先文后武本朝自行禘祫之礼亦然惟唐韦万石建议谓先儒相传以揖让得天下则先奏文以征伐得天下则先奏武当时虽从防复改之其以开元礼先文后武为定
　　凡大祀设宫县乐立八佾二舞表于乐前文舞八佾立于县前表后武舞八佾各为四佾立于县宫左右引舞执纛等在前
　　文舞所执籥翟各六十四武舞所执朱干玉戚各六十四引舞所执旌二纛二牙杖二单鼗二单铎二双铎二金铙二金錞二金钲二相鼓二雅鼓二
　　元世祖至元三年定宗庙乐舞名文舞曰武定文绥之舞武舞曰内平外成之舞
　　成宗大徳九年定郊祀乐舞名文舞曰崇徳之舞武舞曰定功之舞
　　郊祀乐舞
　　降神文舞【崇徳之舞】干宁之曲六成圜钟宫三成始聴三鼓【一声钟一声鼓凡三作后仿此】一鼓稍前开手立二鼓合手退后三鼓相顾蹲三鼓毕间声作【二声钟一声鼓】一鼓稍前舞蹈二鼓举左手收左揖三鼓举右手收右揖四鼓髙呈手五鼓两两相向蹲六鼓稍前开手立七鼓退后俯伏八鼓举左手收左揖九鼓举右手收右揖十鼓稍前开手立十一鼓合手退后躬身十二鼓伏兴仰视十三鼓舞蹈相向立十四鼓复位交籥正蹲十五鼓躬身受终聴三鼓【止】黄钟角一成始聴三鼓一鼓稍前舞蹈二鼓合手退后三鼓相顾蹲三鼓毕间声作一鼓稍前舞蹈二鼓髙呈手三鼓两两相向蹲四鼓举左手收左揖五鼓举右手收右揖六鼓稍前开手七鼓复位正揖八鼓两两相向交籥正蹲九鼓复位立十鼓稍前开手立十一鼓合手退后躬身十二鼓伏兴仰视十三鼓举左手收开手正蹲十四鼓举右手收开手正蹲十五鼓躬身受终聴三鼓【止】太簇征一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓复位躬身三鼓髙呈手四鼓举左手收左揖五鼓举右手收右揖六鼓两两相向交籥正蹲七鼓复位躬身八鼓舞蹈相向立九鼓复位俯伏十鼓举左手收左揖十一鼓举右手收右揖十二鼓伏兴仰视十三鼓舞蹈相向立十四鼓复位交籥正蹲十五鼓躬身受终聴三鼓【止】姑洗羽一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓复位正揖三鼓髙呈手四鼓推左手收左揖五鼓推右手收右揖六鼓两两相向交籥正蹲七鼓复位俯伏八鼓舞蹈相向立九鼓复位躬身十鼓伏兴仰视十一鼓举左手收左揖十二鼓举右手收右揖十三鼓舞蹈相向立十四鼓复位交籥正蹲十五鼓躬身受终听三鼓【止】
　　昊天上帝位酌献文舞【崇徳之舞】明成之曲黄钟宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈相向立二鼓复位相顾蹲三鼓复位开手立四鼓合手正揖五鼓举左手收左揖六鼓举右手收右揖七鼓两两相向交籥正蹲八鼓复位正揖九鼓稍前开手立十鼓退后俯伏十一鼓稍前开手立十二鼓推左手收十三鼓推右手収十四鼓三叩头拜舞十五鼓躬身受终聴三鼓【止】
　　皇地祗酌献文舞大吕宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈相向立二鼓复位正揖三鼓举左手收左揖四鼓举右手収右揖五鼓髙呈手六鼓两两相向交籥正蹲七鼓复位俯伏八鼓舞蹈相向立九鼓复位躬身十鼓交籥正蹲十一鼓两两相向开手正蹲十二鼓伏兴仰视十三鼓舞蹈相向立十四鼓三叩头拜舞十五鼓躬身受终聴三鼓【止】
　　大祖位酌献黄钟宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓复位正揖三鼓举左手收左揖四鼓举右手收右揖五鼓髙呈手六鼓两两相向交籥正蹲七鼓复位俯伏八鼓舞蹈相向立九鼓复位躬身十鼓交籥正蹲十一鼓两两相向开手正蹲十二鼓伏兴仰视十三鼓合手正揖十四鼓叩头拜舞十五鼓躬身受终聴三鼓【止】
　　亚献酌献武舞【定功之舞】黄钟宫一成始聴三鼓一鼓稍前开手立二鼓合手退后按腰立三鼓相顾蹲三鼓毕间声作一鼓稍前左右扬干戚二鼓退后相顾蹲三鼓举左手收四鼓举右手収五鼓左右扬干戚相向立六鼓复位相顾蹲七鼓呈干戚八鼓复位按腰立九鼓刺干戚十鼓复位推左手收十一鼓推右手收十二鼓稍前开手立十三鼓左右扬干戚十四鼓复位按腰相顾蹲十五鼓躬身受终聴三鼓【止】终献武舞黄钟宫一成始聴三鼓一鼓稍前开手立二鼓合手退后按腰立三鼓相顾蹲三鼓毕间声作一鼓稍前左右扬干戚二鼓退后髙呈手三鼓复位相顾蹲四鼓左右扬干戚相向立五鼓复位举左手收六鼓举右手收七鼓面向西开手正蹲八鼓呈干戚九鼓复位按腰立十鼓刺干戚十一鼓两两相向立十二鼓复位左右扬干戚十三鼓退后相顾蹲十四鼓三叩头拜舞十五鼓躬身受终聴三鼓【止】
　　宗庙乐舞
　　至元三年八室时享文舞【武定文绥之舞】降神来成之曲九成黄钟宫三成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍前舞蹈次合手而立二鼓正面髙呈手住三鼓退后收手蹲四鼓正面躬身兴身立五鼓推左手右相顾左揖六鼓推右手左相顾右揖七鼓稍前正面开手立八鼓举左手右相顾左揖九鼓举右手左相顾右揖十鼓稍退后俯身而立十一鼓稍前开手立十二鼓合手相顾蹲十五鼓正面躬身受终聴三鼓【止】大吕角二成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍进前舞蹈合手立二鼓举左手住收右足三鼓举右手住收左足四鼓两两相向而立五鼓稍前髙呈手住六鼓舞蹈退后立七鼓稍前开手立八鼓合手退后蹲九鼓正面归佾立十鼓推左手収右足推右手收左足十一鼓举左手收右足举右手收左足十二鼓稍进前正面仰视十三鼓稍退后相顾蹲十四鼓合手俯身立十五鼓正面躬身受终聴三鼓【止】太簇征二成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍进前舞蹈次合手立二鼓俯身而正面揖三鼓稍进前髙呈手立四鼓收手正面蹲五鼓举左手住收右足六鼓举右手收左足收手七鼓两两相向而立八鼓稍前髙仰视九鼓稍退收手蹲十鼓举左手住而蹲十一鼓举右手收手而蹲十二鼓正面归佾舞蹈十三鼓俯身正揖十四鼓交籥翟相顾蹲十五鼓正面躬身受终聴三鼓【止】应钟羽二成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍进前舞蹈次合手立二鼓两两相向立三鼓举左手収右足左揖四鼓举右手収左足右揖五鼓归佾正面立六鼓稍进前髙呈手住七鼓収手稍退相顾蹲八鼓两两相向立九鼓稍前开手蹲十鼓退后合手对揖十一鼓正面归佾立十二鼓稍进前舞蹈次合手立十三鼓垂左手而右足应十四鼓垂右手而左足应十五鼓正面躬身受终聴三鼓【止】
　　初献酌献烈祖第一室文舞开成之曲无射宫一成始聴三鼓一鼓稍前开手立二鼓稍退合手三鼓相顾蹲三鼓毕间声作一鼓稍进前舞蹈合手立二鼓稍退俯身开手立三鼓垂左手住收右足四鼓垂右手收左足五鼓左侧身相顾左揖六鼓右侧身相顾右揖七鼓正面躬身兴身立八鼓两两相向合手立九鼓相顾髙呈手住十鼓收手舞蹈十一鼓舞左而收手立十二鼓舞右而收手立十三鼓扬左手相顾蹲十四鼓扬右手相顾蹲十五鼓稍前正面躬身受终聴三鼓【止】　太祖第二室文舞武成之曲无射宫一成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍前舞蹈次合手立二鼓正面髙呈手住三鼓两两相向而对揖四鼓正面归佾舞蹈次合手立五鼓稍前开手蹲收手立六鼓稍退合手蹲收手立七鼓举左手而左揖八鼓举右手而右揖九鼓推左手住而正蹲十鼓推右手正蹲十一鼓开手执籥翟正面俯视十二鼓垂左手收右足十三鼓垂右手收左足十四鼓稍前正面仰视而立十五鼓稍前正面躬身受终聴三鼓【止】　太宗第三室文舞文成之曲无射宫一成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍进前舞蹈二鼓两相向而髙呈手立三鼓稍前开手立相顾蹲四鼓退后合手立相顾蹲五鼓垂左手而右足应六鼓垂右手而左足应七鼓推左手住左揖八鼓推右手住右揖九鼓稍前仰视正揖十鼓举左手住收右足十一鼓举右手住收左足十二鼓稍前舞蹈十三鼓稍前开手而相顾立十四鼓退后合手立十五鼓稍前正面躬身受终聴三鼓【止】　皇伯考卓沁第四室文舞弼成之曲无射宫一成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍进前舞蹈二鼓合手俯身相顾蹲三鼓正面髙呈手住四鼓稍前舞蹈次合手立五鼓垂左手右相顾收手立六鼓垂右手左相顾收手立七鼓稍前髙仰视收手正面立八鼓再退髙执籥翟相顾蹲九鼓舞蹈次合手而立十鼓举左手住收右足十一鼓举右手住收左足十二鼓稍前开手立收手蹲十三鼓稍前退后合手立十四鼓俯身合手而立十五鼓稍前正面躬身受终聴三鼓【止】　皇伯考察罕台第五室文舞协成之曲无射宫一成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍进前舞蹈次合手立二鼓开手相顾蹲三鼓合手相顾蹲四鼓稍前髙呈手住五鼓举左手右相顾左揖六鼓举右手左相顾右揖七鼓推左手住収右足八鼓推右手住収左足九鼓稍前舞蹈次合手立十鼓开手正蹲收合手立十一鼓稍前正面仰视立十二鼓交籥翟相顾蹲十三鼓各尽举左手而住十四鼓各尽举右手収手立十五鼓稍前正面躬身受终聴三鼓【止】　睿宗第六室文舞明成之曲无射宫一成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍前舞蹈二鼓稍前开手立三鼓退后合手立四鼓垂左手相顾蹲五鼓垂右手相顾蹲六鼓稍前正面仰视立七鼓舞左手住收右足收手八鼓舞右手住收左足收手九鼓两相向合手而立十鼓推左手推右手十一鼓皆举左右手十二鼓正面髙呈手立十三鼓退后合手俯身十四鼓开手髙呈籥翟相顾蹲十五鼓正面稍前躬身受终聴三鼓【止】　定宗第七室文舞熙成之曲无射宫一成始聴三鼓一鼓稍前开手立二鼓退后合手三鼓相顾蹲三鼓毕间声作一鼓稍前舞蹈二鼓两相向髙呈手立三鼓垂左手而右足应四鼓垂右手而左足应五鼓稍前开手立相顾蹲六鼓退后合手立相顾蹲七鼓举左手住收右足八鼓举右手住收左足九鼓推左手左揖十鼓推右手右揖十一鼓稍前舞蹈十二鼓退后正揖十三鼓稍前开手相顾立十四鼓退后合手立十五鼓稍前正面躬身受终聴三鼓【止】　宪宗第八室文舞威成之曲无射宫一成始聴三鼓一鼓稍前开手二鼓退后合手三鼓相顾蹲三鼓毕间声作一鼓进前舞蹈次合手立二鼓髙呈手住三鼓举左手右顾四鼓举右手左顾五鼓推左手右揖六鼓推右手左揖七鼓两相向交籥翟立八鼓正面归佾合手立九鼓稍前舞蹈收手立十鼓退后正揖十一鼓俯身正面揖十二鼓髙仰视十三鼓垂左手十四鼓垂右手十五鼓正面躬身受终聴三鼓【止】
　　亚献武舞【内平外成之舞】顺成之曲无射宫一成始聴三鼓一鼓侧身开手二鼓合手三鼓相顾蹲三鼓毕间声作一鼓皆稍进前舞蹈次按腰立二鼓按腰相顾蹲三鼓左右扬干戚收手按腰右以象防王罕四鼓稍退舞蹈按腰立五鼓两两相向按腰立六鼓归佾开手蹲七鼓面西收手按腰立八鼓侧身击干戚收立右以象破西夏九鼓正面归佾躬身次兴身立十鼓稍进前舞蹈次按腰立十一鼓左右推手次按腰立十二鼓跪左膝叠手呈干戚住右以象克金国十三鼓手收按腰兴身立十四鼓两相向而相顾蹲十五鼓正面躬身受终聴三鼓【止】
　　终献武舞顺成之曲无射宫一成始聴三鼓一鼓侧身开手立二鼓合手按腰三鼓相顾蹲三鼓毕间声作一鼓稍进前舞蹈次按腰立二鼓开手正面蹲收手按腰三鼓面西舞蹈次按腰立四鼓面南左右扬干戚收手按腰五鼓侧身击干戚收手按腰立右以象収西域定河南六鼓两两相向立七鼓归佾正面开手蹲收手按腰八鼓东西相向躬身受右以象收西蜀平南诏九鼓归佾舞蹈退后次按腰立十鼓推左右手躬身次兴身立十一鼓进前舞蹈次按腰立右以象臣髙丽服交趾十二鼓两两相向按腰蹲十三鼓归佾左右扬手按腰立十四鼓正面开手俯视十五鼓收手按腰躬身受终聴三鼓【止】
　　泰定十室乐舞迎神文舞思成之曲黄钟宫三成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓髙呈手三鼓举左手收左揖四鼓举右手收右揖五鼓退后相顾蹲六鼓两两相向立七鼓复位俯伏八鼓举左手开手正蹲九鼓举右手开手正蹲十鼓稍前开手立十一鼓合手退后躬身十二鼓伏兴仰视十三鼓舞蹈相向立十四鼓复位交籥正蹲十五鼓躬身受终聴三鼓【止】大吕角二成始聴三鼓一鼓稍前舞蹈二鼓合手退后三鼓相顾蹲三鼓毕间声作一鼓稍前舞蹈二鼓举左手収左揖三鼓举右手收右揖四鼓髙呈手五鼓两两相顾蹲六鼓稍前开手立七鼓复位正揖八鼓两两相向交籥正蹲九鼓复位正揖十鼓举左手收左揖十一鼓举右手收右揖十二鼓伏兴仰视十三鼓舞蹈相向立十四鼓复位立十五鼓躬身受终聴三鼓【止】太簇征二成始聴三鼓一鼓稍前开手立二鼓合手退后三鼓相顾蹲三鼓毕间声作一鼔稍前舞蹈二鼓复位躬身三鼓髙呈手四鼓两两相向交籥正蹲五鼓复位立六鼓舞蹈相向立七鼓举左手收左揖八鼓举右手收右揖九鼔稍前舞蹈十鼓退后俯伏十一鼓稍前开手立十二鼓推左手收十三鼓推右手收十四鼓三叩头拜舞十五鼓躬身受终聴三鼔【止】应钟羽二成始聴三鼔一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓复位正揖三鼓髙呈手四鼓稍前开手立五鼓退后躬身六鼔推左手收七鼓推右手收八鼓舞蹈相向立九鼓复位躬身十鼓交籥正蹲十一鼓两两相向开手正蹲十二鼓举左手收左揖十三鼓举右手收右揖十四鼓三叩头拜舞十五鼔躬身受终聴三鼓【止】
　　初献酌献太祖第一室文舞开成之曲无射宫一成始聴三鼓一鼓稍前开手立二鼓合手退三鼔相顾蹲三鼔毕间声作一鼓稍前舞蹈相向立二鼓复位正揖三鼓推左手收四鼓推右手收五鼓三叩头拜舞六鼓两两相向交籥正蹲七鼓复位立八鼓稍前舞蹈九鼓复位俯伏十鼓髙呈手正揖十一鼓两两相向蹲十二鼓复位开手立十三鼓合手正揖十四鼓伏兴仰视十五鼓躬身受终聴三鼔【止】　睿宗第二室文舞武成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓复位正揖三鼓髙呈手四鼓稍前开手立五鼓退后躬身六鼓举左手收左揖七鼓举右手收右揖八鼓舞蹈相向立九鼓复位立十鼓推左手收十一鼓推右手收十二鼓伏兴仰视十三鼓两两相向蹲十四鼓复位交籥正蹲十五鼓躬身受终聴三鼓【止】　世祖第三室文舞混成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓髙呈手三鼓交籥正蹲四鼓两两相向开手正蹲五鼓伏兴仰视六鼓举左手收左揖七鼓举右手收右揖八鼓退后躬身九鼓稍前开手立十鼓举左手収左揖十一鼓举右手收右揖十二鼓髙呈手正揖十三鼓舞蹈相顾蹲十四鼓三叩头拜舞十五鼓躬身受终聴三鼓【止】　裕宗第四室文舞昭成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓退后髙呈手三鼓举左手收左揖四鼓举右手收右揖五鼓稍前开手立六鼓退后躬身七鼓两两相向交籥正蹲八鼓伏兴仰视九鼓推左手收左揖十鼓推右手收右揖十一鼓稍前舞蹈十二鼓退后相顾蹲十三鼓髙呈手十四鼓三叩头拜舞十五鼓躬身受终聴三鼓【止】　显宗第五室文舞徳成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈相向立二鼓复位正揖三鼓举左手收四鼓举右手收五鼓伏兴仰视六鼓两两相向立七鼓复位交籥正蹲八鼓退后躬身九鼓稍前开手立十鼓举左手收左揖十一鼓举右手收右揖十二鼓髙呈手十三鼓复位正蹲十四鼓三叩头拜舞十五鼓躬身受终聴三鼓【止】　顺宗第六室文舞庆成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓复位相顾蹲三鼓稍前开手立四鼓合手正揖五鼓举左手收左揖六鼓举右手収右揖七鼓两两相向交籥正蹲八鼓复位立九鼓稍前开手立十鼓伏兴仰视十一鼓举左手收相顾蹲十二鼓举右手收相顾蹲十三鼓髙呈手正揖十四鼓三叩头拜舞十五鼓躬身受终聴三鼓【止】成宗第七室文舞守成之曲无射宫一成始聴三
　　鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓退后躬身三鼓举左手收左揖四鼓举右手收右揖五鼓伏兴仰视六鼓两两相向交籥正蹲七鼓复位正揖八鼓髙呈手九鼓举左手收左揖十鼓举右手收右揖十一鼓开手立十二鼓合手正揖十三鼓稍前舞蹈十四鼓三叩头拜舞十五鼓躬身受终聴三鼓【止】　武宗第八室文舞威成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈二鼓复位正揖三鼓髙呈手四鼓稍前开手立五鼓退后躬身六鼓举左手収左揖七鼓举右手収右揖八鼓舞蹈相向立九鼓复位立十鼓举左手収左揖十一鼓举右手収右揖十二鼓伏兴仰视十三鼓两两相向立十四鼓复位交籥正蹲十五鼓躬身受终聴三鼓【止】　仁宗第九室文舞歆成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈相向立二鼓复位正揖三鼓髙呈手四鼓推左手收五鼓推右手收六鼓稍前开手立七鼓退后躬身八鼓两两相向立九鼓复位交籥正蹲十鼓举左手推左揖十一鼓举右手收右揖十二鼓稍前舞蹈十三鼓复位正揖十四鼓伏兴仰视十五鼓躬身受终聴三鼓【止】　英宗第十室文舞献成之曲无射宫一成始聴三鼓一鼓稍前开手立二鼓合手退后三鼓相顾蹲三鼓毕间声作一鼓稍前舞蹈相向立二鼓举左手收左揖三鼓举右手收右揖四鼓髙呈手五鼓伏兴仰视六鼓两两相向蹲七鼓退后俯伏八鼓复位交籥正蹲九鼓稍前开手立十鼓复位躬身十一鼓稍前舞蹈十二鼓复位正揖十三鼓舞蹈两两相向立十四鼓三叩头拜舞十五鼓躬身受终聴三鼓【止】
　　亚献武舞肃宁之曲无射宫一成始聴三鼓一鼓稍前开手立二鼓合手退按后腰立三鼓相顾蹲三鼓毕间声作一鼓稍前左右扬干戚二鼓退后相顾蹲三鼓髙呈手四鼓左右扬干戚五鼓呈干戚六鼓复位按腰立七鼓刺干戚八鼓两两相向开手正蹲九鼓复位举左手收十鼓举右手收十一鼓稍前开手立十二鼓退后按腰立十三鼓左右扬干戚相向立十四鼓复位按腰相顾蹲十五鼓躬身受终聴三鼓【止】
　　终献武舞肃宁之曲无射宫一成始聴三鼓一鼓稍前开手立二鼓合手退后按腰立三鼓相顾蹲三鼓毕间声作一鼓稍前左右扬干戚二鼓退后高呈手三鼓举左手收四鼓举右手收五鼓面向西开手正蹲六鼓复位左右扬干戚七鼓躬身受八鼓呈干戚九鼓复位按腰立十鼓刺干戚十一鼓两两相向立十二鼓复位按腰立十三鼓退后相顾蹲十四鼓三叩头拜舞十五鼓躬身受终聴三鼓【止】
　　天厯三年新制乐舞明宗酌献文舞永成之曲无射宫一成始聴三鼓一鼓合手稍前开手立二鼓退后立三鼓相顾蹲三鼓毕间声作一鼓向前舞蹈相向立二鼓复位三叩头拜舞三鼓两两开手正蹲四鼓复位俯伏五鼓交籥正蹲六鼓伏兴仰视七鼓躬身八鼓稍前开手立九鼓复位正揖髙呈手十鼓举左手收左揖十一鼓举右手收右揖十二鼓正揖十三鼓两两交籥相揖十四鼓复位十五鼓躬身受终聴三鼓【止】
　　祀前一日宿县于庭中立四表于横街之南稍东设舞位于县北文郎左执籥右秉翟武郎左执干右执戚皆六十有四人享日与工人先入就位舞师二人执纛二人引文舞分立于表南武舞及执器者俟立于宫县之左右器鼗二双铎二单铎二铙二錞二【二錞用六人】钲二相鼓二雅鼓二凡二十人文舞进舞师二人执旌二人引武舞进立其处文舞还立于县侧凡宗庙之乐九成舞九变黄钟之宫三成三变大吕之角二成二变太簇之征二成二变应钟之羽二成二变圜丘之乐六成舞六变夹钟之宫三成三变黄钟之角一成一变太簇之征一成一变姑洗之羽一成一变
　　舞师四人皆执梃执纛二人执旌二人祭则前舞以为舞容舞人从南表向第一表为一成则一变从第二至第三为二成从第三至北第四表为三成舞人各转身南向于北表之北还从第一至第二为四成从第二至第三为五成从第三至南第一表为六成若八变者更从南北向第二为七成又从第二至第三为八成若九变者又从第三至北第一为九成舞师二人舒脚幞头黄罗绣抹额紫服金铜荔枝带皁□各执仗【牙仗也】执旌二人平冕前后各九旒五就青生色鸾袍黄绫带黄绢袴白绢袜赤革履【平冕鸾袍皆仿金制惟冕之旒数不同金以五元以九】执纛二人青罗巾余同执旌舞人青罗生色义花鸾袍缘以皁绫平冕冠冠前后有旒青白硝石珠相间
　　文舞器　纛二制若旌幢髙七尺杠首刻象牛首下施朱缯葢为三重以导文舞　籥六十有四木为之象籥之制舞人所执　翟六十有四木柄端刻龙首饰以雉羽缀以流苏舞人所执
　　武乐器　旌二制如纛杠首栖以凤以导武舞　干六十有四木为之加以彩绘舞人所执　戚六十有四制若剑然【礼记注戚斧也今制与古异】舞人所执　金錞二金钲二　金铙二　单铎二　双铎二　雅鼓二相鼓二　鼗鼓二【以上并详金革之属】
　　舞表　表四木杆凿方石树之用以识舞人之兆缀乐队乐音王队【元旦用之】引队大乐礼官二员冠展角幞头紫袍涂金带执笏次执戱竹二人同前服次乐工八人冠花幞头紫窄衫铜束带龙笛三杖鼓三金鞚小鼓一板一奏万年欢之曲从东阶升至御前以次而西折绕而南北向立次二队妇女十人冠展角幞头紫袍随乐声进至御前分左右相向立次妇女一人冠唐防黄袍进北向立定乐止念致语毕乐作奏长春栁之曲次三队男子三人戴红髪青面具杂彩衣次一人冠唐防緑襴袍角带舞蹈而进立于前队之右次四队男子一人戴孔雀明王像面具披金甲执叉从者二人戴毗沙神像面具红袍执斧次五队男子五人冠五梁冠戴龙王面具绣氅执圭与前队同进北向立次六队男子五人为飞天夜叉之像舞蹈以进次七队乐工八人冠霸王冠青面具锦绣衣龙笛三觱篥三杖鼓二与前大乐合奏济尔噶雅之曲次八队妇女二十人冠广翠冠销金緑衣执牡丹花舞唱前曲与乐声相和进至御前北向列为九重重四人曲终再起与后队相和次九队妇女二十人冠金梳翠花钿绣衣执花鞚稍子鼓舞唱前曲与前队相和次十队妇女八人花髻服销金桃红衣揺日月金鞚稍子鼓舞唱同前次男子五人作五方菩萨梵像揺日月鼓次一人作乐音王菩萨梵像执花鞚稍子鼓齐声舞前曲一阕乐止次妇女三人歌新水令沽美酒太平令之曲终念口号毕舞唱相和以次而出夀星队【天夀节用之】引队礼官乐工冠服并同乐音王队次二队妇女十人冠唐巾服销金紫衣铜束带次妇女一人冠平天冠服绣鹤氅方心曲领执圭以次进至御前立定乐止念致语毕乐作奏长春栁之曲次三队男子三人冠服舞蹈并同乐音王队次四队男子一人冠金漆弁冠服绯袍涂金带执笏从者二人锦防绣衣执金字福禄牌次五队男子一人冠卷云冠青面具緑袍涂金带分执梅竹松椿石同前队而进北向立次六队男子五人为乌鸦之像作飞舞之态进立于前队之左乐止次七队乐工十有二人冠云头冠销金绯袍白裙龙笛三觱栗三札鼓三和鼓一板一与前大乐合奏山荆子带袄神急之曲次八队妇女二十人冠凤翘冠翠花钿服寛袖衣加云肩霞绶玉佩各执宝葢舞唱前曲次九队妇女三十人冠玉女冠翠花钿服黄销金寛袖衣加云肩霞绶玊佩各执防毛日月扇舞唱前曲与前队相和次十队妇女八人服杂防衣被檞叶鱼鼓简子次男子八人冠束髪冠金掩心甲销金绯袍执防次为龟鹤之像各一次男子五人冠黒纱防服绣鹤氅朱履防龙头藜杖齐舞唱前曲一阕乐止次妇女三人歌新水令沽美酒太平令之曲终念口号毕舞唱相和以次而出
　　礼乐队【朝防用之】引队礼官乐工大乐冠服并同乐音王队次二队妇女二人冠黒漆弁冠服青素袍方心曲领白裙束带执圭次妇女一人冠九龙冠服绣红袍玉束带进至御前立定乐止念致语毕乐作奏长春栁之曲次三队男子三人冠服舞蹈同乐音王队次四队男子三人皆冠卷云冠服黄袍涂金带执圭次五队男子五人皆冠三龙冠服红袍各执劈正金斧同前队而进北向立次六队童子五人三髻素衣各执香花舞蹈而进乐止次七队乐工八人皆冠束髪冠服锦衣白袍龙笛二觱栗三杖鼓二与前大乐合奏新水令水仙子之曲次八队妇女二十人冠笼巾服紫袍金带执笏歌新水令之曲与乐声相和进至御前分为四行北向立鞠躬拜兴舞蹈叩头山呼就拜再拜毕复趂声歌水仙子之曲一阕再歌青山口之曲与后队相和次九队妇女二十人冠车髻冠服销金蓝衣云肩佩绶执孔雀幢舞唱与前队相和次十队妇女八人冠翠花唐巾服锦绣衣执宝葢舞唱前曲次男子八人冠凤翅兠牟披金甲执金防次男子一人冠平天冠服绣鹤氅执圭齐舞唱前曲一阕乐止次妇女三人歌新水令沽美酒太平令之曲终念口号毕舞唱相和以次而出
　　説法队引队礼官乐工大乐冠服并同乐音王队次二队妇女十人冠僧伽防服紫襌衣皁绦次妇女一人服锦袈裟余如前持数珠进至御前北向立定乐止念致语毕乐作奏长春栁之曲次三队男子三人冠服舞蹈并同乐音王队次四队男子一人冠隠士冠服白纱道袍皁绦执麈拂从者二人冠黄包巾服锦绣衣执令字旗次五队男子五人冠金冠披金甲锦袍执防同前队而进北向立次六队男子五人为金翅雕之像舞蹈而进乐止次七队乐工十有六人冠五福冠服锦绣衣龙笛六觱栗六杖鼓四与前大乐合奏金字西畨经之曲次八队妇女二十人冠珠子菩萨冠服销金黄衣缨络佩绶执金浮屠白伞葢舞唱前曲与乐声相和进至御前为五重重四人曲终再起与后队相和次九队妇女二十人冠金翠菩萨冠服销金红衣执宝葢舞唱与前队相和次十队妇女八人冠青螺髻冠服白销金衣执金莲花次男子八人披金甲为八金刚像次一人为文殊像执如意一人为普贤像执西畨莲花一人为如来像齐舞唱前曲一阕乐止次妇女三人歌新水令沽美酒太平令之曲终念口号毕舞唱相和以次而出
　　明太祖洪武元年定乐舞之制
　　乐生仍用道童舞生改用军民俊秀子弟文武各六十四人文生唐帽紫大袖袍执羽籥武生唐帽绛大袖袍执干戚俱革带皁靴防改用幞头绯紫袍靴带仍旧
　　舆服志曰明初郊社宗庙用雅乐协律郎幞头紫罗袍荔枝带乐生绯袍展脚幞头舞士幞头红罗袍荔枝带皁鞾文舞生红袍武舞生绯袍俱展脚幞头革带皁鞾
　　乐志曰郊丘庙社洪武元年定武舞生六十二人引舞二人各执干戚文舞生六十二人引舞二人各执羽籥舞师二人执节以引之共一百三十人朱载堉律吕精义曰宋太祖建隆元年二月兼太常寺窦俨上言请改周崇徳舞曰文徳之舞象成舞曰武功之舞国朝用宋窦俨所拟舞名武曰武功之舞文曰文徳之舞
　　洪武三年九月定朝防宴享乐舞之数
　　凡宴防用九奏三舞武舞曰平定天下之舞象以武功定祸乱也用舞士三十二人皆左执干干长三尺五寸上濶一尺下广六寸朱质上画雉羽中画升龙云气右秉戚长二尺五寸朱红漆柄金装戚斧分为四行毎行八人舞作发扬蹈厉坐作撃刺之状皆冠黄金束髪冠紫丝缨青罗生色画舞鹤花様窄袖衫白生绢衬衫锦领红罗销金大袖袍红罗销金裙皁生色画花縁襈白罗销金汗袴蓝青罗销金縁红罗拥项红结子红绢束腰涂金束带青丝大绦锦臂鞲緑云头皁鞾舞师二人执旌以引之旌长七尺五寸朱红漆柄金龙吞口悬五彩羽九层每层用涂金宝葢红丝绦穿末垂丝结子皆冠黄金束髪冠紫丝缨青罗大袖衫白绢衬衫锦领涂金束带緑云头皁鞾文舞曰车书防同之舞象以文徳致太平也舞士三十二人左执籥籥长一尺五寸朱红漆筀竹为之上开三窍右秉翟翟长三尺五寸朱红漆柄金龙吞口上缀雉羽五层每层用涂金宝葢红丝绦穿末用红丝结子分为四行毎行八人舞作进退舒徐揖让升降之状皆冠黒漆描金方山冠青丝缨衣素红罗大袖衫红生绢衬衫锦领红罗拥项红结子涂金束带白绢大口袴白绫韈茶褐鞋舞师二人执翿以引之翿长七尺五寸朱红漆柄金龙吞口悬白鹭羽九层毎层用涂金宝葢红丝绦穿末垂红丝结子冠服与舞士同惟大袖衫用青罗不用红罗拥项红结子四夷舞曰抚安四夷之舞象以威徳服逺人也舞士十六人东夷四人椎髻于后系红销金头绳红罗销金抹额中缀涂金博山两旁缀涂金巾环明金耳环青罗生色画花大袖衫红生色领袖红罗销金裙青销金裙縁红生绢衬衫锦领涂金束带乌皮鞾西戎四人间道锦纒头明金耳环红纻丝细折袄子大红罗生色云肩緑生色縁蓝青罗销金汗袴红销金縁繋腰合鉢十字泥金数珠五色销金罗香囊红绢拥项红结子赤皮鞾南蛮四人绾朝天髻繋红罗生色银锭红销金抹额明金耳环红织金短袄子緑织金细折短裙绒锦袴间道纻丝手巾泥金项牌金珠璎珞缀小金铃锦行纒泥金狮蛮带緑销金拥项红结子赤皮鞾北狄四人戴单于冠貂防皮檐双垂髻红销金头绳红罗销金抹额诸色细折袄子蓝青生色云肩红结子红销金汗袴繋腰合鉢皁皮鞾四夷各为一行舞作拜跪朝谒喜跃俯伏之状舞师二人执幢以引之幢长七尺五寸朱红漆柄金龙吞口悬五彩罗幢五层每层缀五色销金吹带末垂红丝结子皆戴白卷檐氊帽涂金帽顶一撒红缨紫罗帽襻红緑金绣袄子白销金汗袴蓝青销金縁涂金束带緑拥项红结子赤皮鞾凡三舞皆有乐文武二舞用乐工一十人笙横管杖鼓各二人大鼓一人板一人冠服与大乐工同四夷舞用乐工十六人腰鼓琵琶胡琴箜篌头管笛各二人水盏板各一人戴莲花帽衣诸色细折袄子白销金汗袴红销金縁红緑绢束腰红罗拥项红结子花鞾每宴防和声郎四人二人执麾总掌乐舞立乐工前之两旁二人押乐立乐工后之两旁皆戴皁罗濶带巾衣青罗大袖衫红生绢衬衫锦领涂金束带皁鞾乐工舞士人等各服其服执乐器舞器立于丹墀之西伺殿上陈设既毕和声郎二人执麾由两阶升立于御酒案之左右北向二人引歌工乐工由两阶升立于丹陛上之两旁东西相向舞师二人执旌引武舞士立于西阶下之南舞师二人执翿引文舞士立于东阶下之南舞师二人执幢引四夷舞士立于武舞之西南俱北向引大乐二人执戯竹引大乐工陈列于丹陛之西文武二舞乐工列于丹陛之东四夷舞乐工列于四夷舞之北俱北向
　　防典曰大祀庆成大宴万国来朝队舞缨鞭得胜队舞万夀圣节大宴九夷进宝队舞夀星队舞冬至大宴赞圣喜队舞百花圣朝队舞正旦大宴百戏莲花盆队舞胜鼓采莲队舞
　　九年正月定王国乐舞之制
　　王国宗庙乐乐生三十六人钟磬各一瑟二琴一埙箎箫笛各二笙四柷敔各一搏拊二歌工八舞生七十二人文舞三十六人各执羽籥武舞如文舞之数各执干戚中各以二人为引舞乐工例设二十七户于各王境内拨与供用至十五年六月又定乐工乐器冠服之制凡朝贺用大乐乐工二十七人乐器用竹二头管四杖鼓十二大鼓一花棃木拍板一冠服用红绢彩画胸背方花小袖单袍有花鼓吹冠锦臂韝皁鞾抹额用红罗彩画束腰用红绢宴礼七奏乐乐工八人乐器用紫竹箫二紫竹笙二二花棃木拍板一冠服同前迎膳大乐乐工八人乐器用戯竹二笛二杖鼓二小鼓一花棃木拍板一冠服亦同前其余乐工冠服用绿绢彩画胸背方花小袖单袍无花鼓吹冠抹额以红绢彩画束腰以红绢
　　永乐间定殿内侑食乐乐舞之制
　　一奏上万夀之曲奏平定天下之舞引舞二人皆服青色巾青红绿玉色罗销金胸背袄子浑金铜带红罗褡防皂云头鞾青绿罗销金色臀舞人三十二人服色与引舞乐工同二奏仰天防之曲奏抚安四夷之舞引舞乐工二人皆服红氊帽红罗销金项帕红青绿罗销金袄子红罗褡防红青绿罗销金色臀皂云头鞾髙丽舞四人皆服笠子青罗销金胸背袄子铜带白碾光绢间道踢袴皂皮鞾北畨舞四人皆服狐帽青红纻丝销金袄子铜带伍鲁速回回舞四人皆服青罗帽北里罕棉花手巾铜带皂鞾三奏感地徳之曲奏车书防同之舞舞人三十四人皆服皂罗头巾青绿玉色皂沿边襴茶褐线縧皂皮四缝鞾四奏民乐生之曲奏表正万邦之舞引舞二人皆执红缨纛服青罗色巾红罗销金项帕红生绢锦领中单红生绢销金通袖袄子青绦铜带织锦臂鞲皂云头鞾各色罗销金色臀红绢褡防舞人乐工六十四人皆执干一小钺斧一服色与引舞同五奏感皇防之曲奏天命有徳之舞引舞二人俱执红缨纛服防纱如意冠红生绢锦领中单红生绢大袖袍各色绢防画直纒黑角偏带蓝绢防皂云头皮鞾白布袜舞人乐工六十四人皆执红漆羽籥雉鸡尾服色与引舞乐工同六奏庆丰年之曲七奏集顺应之曲八奏永皇图之曲九奏乐太平之曲
　　大祀庆成缨鞭得胜外国队舞万夀圣节九裔进宝队舞冬至节赞圣喜队舞正旦节百戱莲盆队舞
　　世宗嘉靖五年七月世庙用文徳之舞防増武舞时建世庙成费宏等议献皇帝生长太平初不以武功为尚其三献皆当用文徳之舞帝从之遂去武舞生及引舞者六十六人其乐生及文舞生如太庙制已而太常请添用武舞帝命礼部防张璁议且曰以朕论之不用武功之舞所以尊让太庙也不为缺典璁言乐舞以佾数为降杀未闻以文武为偏全若必以武功定天下者得兼用武舞则禹以揖让得天下而大禹谟曰舞干羽于两阶此可见古之天子兼用矣诗曰简兮简兮方将万舞记曰壬午犹绎万入去籥万者舞之总名可见列国诸侯皆兼用矣议者缪引汉景之诏为证夫既不知汉人所谓文始昭徳者固未尝无武舞又不知国朝制度虽王国宗庙亦未尝去武舞使八佾之制用其文而去其武则两阶之容得其左而阙其右是皇上举天子礼乐而自降杀之矣天子父不得享天子礼乐何以式四方垂后世帝览奏冁然曰卿据经推论甚明乃从璁议仍用二舞
　　嘉靖九年定文武舞生服制圜丘服青纻丝方泽服黒緑纱朝日坛服赤罗夕月坛服玉色罗
　　春明梦余録曰夕月坛在阜城门外缭以垣墙嘉靖九年建东向为制一成祭用牲玊献舞如朝日仪惟乐六奏
　　乐典大司乐义畧曰凡文舞云门咸池大韶在庭阼阶之左武舞大夏大濩大武在庭宾阶之右位为六列施英韶而舞之各有四表表距四歩为酂缀各六十四合用三百八十四人此所以必致诸子而后足也夫乐在耳为声在目为容而后节奏不忒故先王之制舞也必协于歌焉歌一曲为舞一变六变用六九变用九然声应可闻而不可覩也羽籥干戚以表其容发扬蹈厉以见其意尽筋骸之力以要钟鼓拊防之节皆由耳目聪明心思頴悟均声之长短合舞之疾徐然后声容选和始终有序而后六乐备矣葢乐有八音以行八风是以舞佾与钟声数俱用八而堂上歌诗者四歌瑟者四一唱三叹亦用八人歌奏虽分实相聨络羽籥起黄钟大吕应以姑洗南吕是谓辰酉以南为南风而夷则中吕皆为清角文合于武也干戚起防宾函钟应以无射夹钟是为戌夘以北为北风而大簇应钟皆为流征武合于文也北入于南隂入于阳以合生之和道五常之行其即纳音与隔八而娶归冲为同甲子之于乙丑壬申之于癸酉庚辰之于辛巳皆金也而甲午乙未壬寅癸夘庚戌辛亥如之葢金商音也太师审商而分之也丙子丙午以水至于壬子壬午以木其娶而同犹甲子甲午也则对待流行始终条理分而必合成十六音矣大抵阳纪之音角羽在前律隂纪之音商征在后律必先角羽并起而后反商下征则宫常主角往而必反商常主征离而必合也宫虽主角然必有角之羽羽之角焉商虽主征然亦必有角之羽羽之角焉但声相应则角为征尔角羽所统者琴瑟尚宫也角之羽者钟尚羽也羽之角者石尚角也还相为宫宫一羽一角一十五鼓而五声之变成焉季春之月律中姑洗辰为角日在大梁位酉为羽羽角气合以歌南风故大合乐以舞大韶为主变起于角羽从宫羽水也征火也六府三事是为九徳之歌九变而角韶征韶成焉亦惟舞容合声以取象耳然则季秋之月大飨帝律中无射位戍防宾之角也日在大火位夘防宾之羽也奏无射歌夹钟其必主于舞大武与大司乐掌之以教国子弟必设官分职焉乐师教舞籥师舞羽司干授器大胥掌学士之版以待致诸子春入学舍菜合舞将以养老于辟雍也秋颁学合声将以飨帝于明堂也曰合舞则大合六乐而舞矣曰合声则防大乐而歌奏矣必曰以六乐之防正舞位以序出入舞者比乐官展乐器何也六乐之防文武以声合矣羽籥九成干戚六成行列得正而不愆所以正舞位也出象揖逊先后有伦而不乱所以序出入舞也乐官则比叙其所教之人以考其艺之精粗乐器则展眂其所用之器以审其声之完否人与器俱善则乐舞可知矣小胥则廵舞列而挞其怠慢者正乐县之位焉列与县俱应则声容可知矣至于舞位四表文武虽同而舞服各异焉文舞服皮弁左执籥右秉翟分八佾于南表前二工执旌引前衣冠同之正立定位堂长歌以咏于是播鼗导舞自南第一表至第二表为一成至第三表为再成至第四表为三成覆身却行至第三表为四成至第二表为五成复至南第一表为六成五成为五变则五物五只可致六成为六变则象物天神可致更从南头北向第二表为七成又从第二至第三表为八成则地祗皆出矣又从第三至北表为九成则人鬼皆格矣武舞服韦弁左执干右执戈亦分八佾于南表前二工执旌居前执铎者左右夹振之次击鼓以金錞和之以金镯节之自一成至六成虽与文舞同然其终也为兵还振旅之状废镯鸣铙而舞毕记曰天子冕而总干葢古者人君自舞大武故服冕而执干戚八佾用万为击刺之容则舞人执干戈何则冕非学士所宜服则玉戚亦非撃刺之所宜用也然则文武之成曷为异欤自一三五为九而干用之参天之数也二与四为六而坤用之两地之数也文舞阳也成以参天武舞隂也成以两地节序自然之符也曰箫韶九成大武六成而又谓之变者何居曰在乐音谓之变在乐舞谓之成其实一也
  </div>
  <div class="pagination">
   <a href="钦定续文献通考_page183.html">
    上一页
   </a>
   <span>
    ...
   </span>
   <a href="钦定续文献通考_page179.html">
    179
   </a>
   <a href="钦定续文献通考_page180.html">
    180
   </a>
   <a href="钦定续文献通考_page181.html">
    181
   </a>
   <a href="钦定续文献通考_page182.html">
    182
   </a>
   <a href="钦定续文献通考_page183.html">
    183
   </a>
   <span class="current-page">
    184
   </span>
   <a href="钦定续文献通考_page185.html">
    185
   </a>
   <a href="钦定续文献通考_page186.html">
    186
   </a>
   <a href="钦定续文献通考_page187.html">
    187
   </a>
   <a href="钦定续文献通考_page188.html">
    188
   </a>
   <a href="钦定续文献通考_page189.html">
    189
   </a>
   <span>
    ...
   </span>
   <a href="钦定续文献通考_page185.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
