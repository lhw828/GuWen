<!DOCTYPE html>
<html>
<head>
    <meta charset="UTF-8">
    <title>皇朝通志 - 第 70 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 70 页/共 231 页</h1>
    <div class="content">　　夀皇殿向奉
　　皇祖
　　皇考御容而
　　皇祖妣
　　皇妣御容惟于除夕元旦同
　　列祖
　　列后
　　神御敬奉瞻拜至圆明园之
　　安佑宫则只奉
　　皇祖
　　皇考御容未及
　　列后惟养心殿及圆明园之东佛堂
　　皇考时曽恭奉
　　孝恭仁皇后神位因亦遵奉
　　圣母神位至
　　夀康宫虽尊奉
　　慈闱颐庆年久但其地宜留为万万年奉养东朝所居奕
　　禩所当敬守于此安奉
　　圣母御容
　　神位何以示垂贻久逺之图是以不敢轻率议加以协旧典又读
　　御制
　　恩慕寺瞻礼诗注云
　　畅春园与
　　寿康宫相同均宜留为万万年尊养东朝之所若于此恭
　　奉
　　圣母神位
　　御容何以垂贻乆逺且
　　皇祖神御今移奉于御园之
　　安佑宫而
　　恩佑寺则惟奉佛像兹
　　恩慕寺亦遵此以报
　　慈恩仰见
　　圣人定制酌中立极诚孝之隆礼文之节无或过无或
　　不及洵垂示万年之盛轨矣
　　功臣配享
　　崇徳元年四月追封礼敦巴图鲁为武功郡王配享
　　庙庭王妃并配同日追封费英东为直义公额亦都为宏
　　毅公并入配享
　　顺治元年以武勲王扬古利配享九年六月追諡功臣图尔格为忠义公图赖为昭勲公配享
　　庙庭十一年三月以多罗慧哲郡王额尔衮多罗宣献郡王界堪多罗通达郡王雅尔哈齐配享
　　庙庭王妃并配
　　雍正二年正月以大学士一等公諡文襄图海配享
　　庙庭八年五月以和硕怡贤亲王祥配享
　　【臣】等谨按是月奉
　　谕防凡告
　　庙典礼所关有书王名之处仍用原名今于王配食列祖之钜典遵书原名
　　九年追加武勲王扬古利为英诚公直义公费英东为信勇公忠义公图尔格为果毅公昭勲公图赖为雄勇公文襄公图海为忠达公神牌増书追封之号惟武勲王扬古利仍书王爵
　　乾隆十年以大学士鄂尔泰配享
　　庙庭十五年以定邉左副将军固伦额驸喀尔喀扎萨克
　　和硕超勇襄亲王防凌配享
　　庙庭二十年以致仕大学士张廷玉配享
　　庙庭时飨
　　太庙展
　　前殿两庑配享神座东通达郡王次武功郡王武功郡王妃次慧哲郡王慧哲郡王妃次宣献郡王宣献郡王妃次怡贤亲王均西向西信勇公费英东次宏毅公额亦都次武勲王扬古利次果毅公图尔格次雄勇公图赖次忠达公大学士图海次超勇襄亲王防凌次襄勤伯鄂尔泰次大学士张廷玉均东向以北为上四十三年正月奉
　　防礼亲王代善睿亲王多尔衮郑亲王济尔哈朗豫亲王多铎克勤郡王岳托各还勲号配享
　　庙庭防议定东庑叙次礼亲王在宣献郡王之下睿亲王
　　等以次叙列是年奉
　　防超勇襄亲王额驸防凌移于东庑怡贤亲王之次











　　皇朝通志卷三十九
　　钦定四库全书
　　皇朝通志卷四十
　　礼畧
　　吉礼【五】
　　上
　　陵
　　【臣】等谨按郑志上陵一门载于吉礼之次以事系祭祀与山陵之典有别也我
　　皇朝尊
　　祖敬
　　宗典章详审超轶徃代谒
　　陵大礼宪古准今尤为隆备谨述钜典载于篇中以彰圣朝诚孝之上仪焉
　　肇祖原皇帝
　　兴祖直皇帝
　　景祖翼皇帝
　　显祖宣皇帝陵曰
　　永陵
　　原皇后
　　直皇后
　　翼皇后
　　宣皇后各合葬在
　　兴京西北十里啓运山
　　【臣】等谨按
　　肇祖原皇帝
　　兴祖直皇帝
　　景祖翼皇帝
　　显祖宣皇帝陵旧在
　　兴京共一山天命九年建都
　　东京奉移
　　景祖
　　显祖陵于辽阳顺治十五年奉移
</div>
    <div class="pagination">
<a href="皇朝通志_page69.html">上一页</a><span>...</span><a href="皇朝通志_page65.html">65</a><a href="皇朝通志_page66.html">66</a><a href="皇朝通志_page67.html">67</a><a href="皇朝通志_page68.html">68</a><a href="皇朝通志_page69.html">69</a><span class="current-page">70</span><a href="皇朝通志_page71.html">71</a><a href="皇朝通志_page72.html">72</a><a href="皇朝通志_page73.html">73</a><a href="皇朝通志_page74.html">74</a><a href="皇朝通志_page75.html">75</a><span>...</span><a href="皇朝通志_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
