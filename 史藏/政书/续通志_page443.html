<!DOCTYPE html>
<html>
<head>
    <meta charset="UTF-8">
    <title>续通志 - 第 443 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 443 页/共 1359 页</h1>
    <div class="content">　　太祖四弟
　　太祖诸子
　　庄宗诸子
　　明宗诸子
　　明宗诸侄
　　废帝诸子

　　 太祖四弟

　　克让　　克修　　克恭　　克寍

　　太祖四弟曰克让克修克恭克寍克修父德成于太祖为从兄弟 【从辥史增】 余不知其父母名号 【按李嗣昭传太祖命弟克柔 
养以为子则四人外尚有克柔史阙载又懿祖纪年录载克用兄克恭克俭皆伏诛克恭事见后非太祖起兵时诛克俭亦无考录似有误】

　　克让
　　克修
　　克恭
　　克寍

　　克让

　　克让少善骑射为振武军校从讨王仙芝以功拜金吾卫将军留京师李氏自宪宗时以部族归唐唐处之河西尝遣一子宿卫京师赐第 
亲仁坊太祖起兵云中杀唐守将段文楚唐发兵讨太祖遣王处存以兵围亲仁坊捕之克让与其仆何相温石的历等十骑余弯弧跃马突围 
而出处存以千余人追至渭桥克让等射杀百余人追兵乃止克让奔雁门明年太祖复归唐克让还宿卫京师黄巢犯长安克让守潼关为贼 
所败奔南山佛寺为寺僧所杀 【按克让奔雁门事见太祖纪年录及薛史守潼关事亦见辥史通鉴考异云国昌犹自请讨克用朝廷未必 
诛其子又云国昌以干符五年不受代发兵讨之六年未尝昭雪克让何从得入宿卫广明元年国昌父子兵败逃入鞑靼其年冬黄巢陷长安 
克让何尝守潼关事甚难明考异所驳皆有依据欧史葢仍辥史旧文而朱加深考耳】

　　克修

　　克修字崇远从讨庞勋以功拜朔州刺史太祖镇雁门以为奉诚军使从讨黄巢为先锋迁左营军使孟方立迁于邢州晋取潞表为昭义 
军节度使数出山东击方立又与李罕之攻战怀孟闲太祖自将击方立还军过潞克修性俭啬供馈甚薄太祖大怒诟而笞之克修惭愤发疾 
卒子嗣弼嗣肱嗣弼为涿州刺史天佑十一年契丹破涿州殁于虏嗣肱少有胆略从周德威数立战功为马步军都虞候从李存审败梁军于 
胡璧解蓨县之围以功历蔚泽代三州刺史新州王郁叛晋人契丹山后诸州皆叛嗣肱取妫儒武三州拜新州刺史山北都团练使同光元年 
卒

　　克恭

　　克恭初为决胜军使克修卒以克恭代克修为人简俭潞人素安其政且哀其见笞以死而克恭横暴多不法又不习军事潞人皆怨克恭 
选后院劲兵五百人献于太祖行至铜鞮其将冯霸以其徒叛太祖遣李元审讨之战于沁水元审大败奔入潞州牙将安居受亦叛杀克恭及 
元审使人召霸霸不受命居受惧而出奔行至长子为野人所杀传首于霸霸乃入潞州自称留后以附于梁

　　克寍

　　克寍为人仁孝居诸兄弟中最贤事太祖小心不懈太祖与赫连释李可举战云蔚闲后奔鞑靼入破黄巢克寍未尝不从太祖镇太原以 
为内外都制置蕃汉都知兵马使检校太保振武军节度使军中事大小皆决焉太祖病召庄宗属张承业与克寍曰以亚子累公等太祖崩庄 
宗告于克寍曰儿孤稚恐不足当大事季父勋德俱高敢以军府烦季父以待儿之有力克寍曰吾兄以儿属我谁敢易之因北面再拜贺庄宗 
乃即晋王位太祖初起时所得骁勇士多养以为子诸养子亦多立战功故尤宠爱之衣服礼秩如嫡麾下皆有精兵恃功自恣自先王时常见 
优假及王新立年少或托疾不朝或见而不拜养子存颢存实告克寍曰兄亡弟及古之道也以叔拜侄理岂安乎人生富贵当自取之克寍曰 
吾家三世父慈子孝先王土宇苟有所归吾复何求克寍妻孟氏素刚悍存颢等各遣其妻入说孟氏数以迫克寍克寍仁而无断惑羣言遂至 
于祸克寍素与张承业李存璋有隙会以事杀都虞候李存质又求兼领大同军节度使于是幸臣史敬镕见太后告克寍与存颢将谋执王及 
太后以降梁庄宗召承业存璋告之承业等请诛克寍乃伏兵于府置酒大会克寍至执而杀之

　　 太祖诸子

　　太祖子八人庄宗长子也次曰存美存霸存礼存渥存乂存确存纪 【按通鉴氏叔琮晋绛之胜禽克用子廷鸾葢据梁太祖实录又罗 
宏信传洹水之役梁禽晋王子落落送宏信杀之通鉴载其官为铁林指挥使则太祖子尚有延鸾落落二人且既能厯战阵为军使必非幼稚 
史不为立传乃阙笔】 葢存霸存渥存纪与庄宗同母存美存乂存确存礼不知其母名氏号位同光三年诏存美封邕王存霸永王存礼辥王 
存渥申王存乂睦王存确通王存纪雅王存乂厯建雄保大二军节度使娶郭崇韬女时魏州妖人杨于郎自言有墨子术能役使鬼神化丹砂 
水银庄宗神之拜检校尚书郎赐紫其妻出入宫禁承恩宠士或因以求官爵存乂及存渥等往往朋淫于其家及崇韬被族庄宗遣宦官阴察 
外议宦官欲尽诛崇韬亲党以绝后患乃诬言存乂过千郎家酒酣攘臂号泣为妇翁称冤言甚怨望庄宗大怒以兵围其第而族之并诛千郎 
存霸厯昭义天平河中三军节度使存渥义成天平二军节度使皆居京师食其俸禄而己赵在礼作乱乃遣存霸之河中庄宗再幸泛水徙存 
霸北京留守存渥河中节度使宣麻未讫郭从谦反攻兴教门存渥从庄宗拒贼庄宗中流矢崩存渥与刘皇后同奔太原至风谷为部下所杀 
存霸闻乱亦自河中奔太原麾下皆散走乃剪发为僧亦为军众所杀存纪存确闻郭从谦反奔匿南山民家明宗诏诸王出奔所至送赴阙如 
不幸物故者收瘗以闻存纪等所匿民家以告安重诲重诲与霍彦威谋即民家杀之存美素病风居太原与存礼皆不知其所终 【徐无党 
曰庄宗七弟所书事迹不以长幼为次者各因其死之先后而书之以便于述事耳无定法也】

　　 庄宗诸子

　　继岌

　　庄宗五子长曰继岌其次继潼继嵩继蟾继峣继岌母曰刘皇后其四皆不着其母名号

　　继岌

　　 继岌

　　继岌庄宗即位为北都留守判六军诸卫事迁检校太尉同中书门下平章事豆卢革为相建言唐故事皇子皆为宫使因以邺宫为兴圣 
宫以继岌为使同光三年封魏王是岁伐蜀以继岌为西南面行营都统郭崇韬为都招讨使工部尚书任圜翰林学士李愚皆参军事九月戊 
申将兵六万自凤翔入大散关军无十日粮而所至州镇皆迎降遂食其粟至兴州蜀将程奉连以五百骑降因修合道以过唐军王衍以五千 
人逆战于三泉为先锋康延孝所败衍惧断吉柏江浮桥奔归成都军自文州闲道入十月己酉至绵州衍上笺请降丙辰入成都自出师至受 
降凡七十五日继岌虽为都统而军政号令一出崇韬初庄宗遣宦者供奉官李从袭监中军高品李延安目知柔为典谒从袭等素恶崇韬又 
见其专军事益不平之及破蜀王宗弼等争以蜀宝货妓乐奉崇韬父子而魏王所得匹马束帛唾壶尘柄而己崇韬日决事将吏宾客趋走盈 
庭而都统府唯大将晨谒衙门閴然从袭等不胜愤己而宗弼率蜀人见继岌请留崇韬镇蜀从袭等因言崇韬有异志劝继岌为备继岌谓崇 
韬曰陛下倚侍中如衡华尊之庙堂之上期以一天下而制四夷必不弃元老于蛮夷之地此事非予敢知也庄宗闻崇韬欲留蜀亦不悦遣宦 
者向延嗣趣班师崇韬不礼于延嗣从袭等因其构之延嗣还具言崇韬有异志恐危魏王刘皇后泣涕请保全继岌庄宗遣宦官马彦珪往祖 
崇韬去就时两川新定孟知祥未至所在盗贼亡聚山林崇韬方遣任圜等分出招集恐后生变故师未即还彦珪将行刘皇后自为教与继岌 
使杀崇韬明年正月崇韬留任圜守蜀以待知祥之至班师有曰彦珪至出皇后教示继岌继岌曰今大军将发未有衅端岂可作此负心事从 
袭等泣曰今有密敕苟不行崇韬知之吾属无类矣继岌曰上无诏徒以皇后手教安能杀招讨使从袭等力争不得已从之诘旦乃以都统命 
召崇韬继岌登楼避之崇韬入升阶继岌从者李环挝碎其首遂班师二月军至泥溪先锋康延孝叛据汉州继岌遣任圜讨平之四月至兴平 
闻明宗兵入京师欲退保凤翔至武功从袭劝驰归京师以救内难行至渭河西都留守张籛断浮桥不得渡乃循河而东至渭南左右皆溃从 
袭谓继岌曰大事已去福不可再王宜自图继岌徘徊泣下命李环缢之而死任圜从后至葬继岌于华州西南继岌少病阉无子明宗已即位 
圜率征蜀之师二万还京师明宗问继岌何在圜具言死状继嵩继潼继蟾继峣同光三年皆为光禄大夫检校司徒后不知所终

　　 明宗诸子

　　从璟　　从荣　　从益

　　明宗四子曰从璟从荣愍帝从益

</div>
    <div class="pagination">
<a href="续通志_page442.html">上一页</a><span>...</span><a href="续通志_page438.html">438</a><a href="续通志_page439.html">439</a><a href="续通志_page440.html">440</a><a href="续通志_page441.html">441</a><a href="续通志_page442.html">442</a><span class="current-page">443</span><a href="续通志_page444.html">444</a><a href="续通志_page445.html">445</a><a href="续通志_page446.html">446</a><a href="续通志_page447.html">447</a><a href="续通志_page448.html">448</a><span>...</span><a href="续通志_page444.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
