<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1112 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1112 页/共 1125 页</h1>
    <div class="content">十一月十九日大礼赦：「应追官勒停人，如本犯系公罪，在任不曾经取勘，已去官经隔岁月，止缘监司州军不检照见行去官 条便行劾奏，获旨被罪，可与改正复元官。」 
同日赦：「勘会诸军将师昨缘一时被罪贬窜，未及叙录身亡，其间亦未曾经为国显立忠效之人，致使 
      
亡没之后，终挂罪籍。可令刑部开具元任官职及所犯取旨。」
十二月十八日，刑部言：「承今岁郊赦：『应追官勒停人，如本犯系公罪，在任不经取勘经：原作「轻」，据前「十一月十九日」条改。，及已去官经隔岁月，监司州军不检照条 便行劾奏，获旨被罪，可与改正复元官。』检照去法，命官犯罪去官事发及犯公罪流以下勿论。如依今岁赦文，便与改正叙复，缘其间所按项目多寡不一，须经大理寺约定刑名，方议裁处。乞自今并令本部取索印纸，将所犯参照，如系公罪流以下、不经取勘及去官按劾被罪之人，从本部申朝廷，依前降指挥施行。」从之。
 职官 宋会要辑稿 职官七六 追复旧官 
      
追复旧官
【宋会要】
      
哲宗元佑四年五月二十日，故朝散大夫、右司郎中李师中追复天章阁待制。师中在先朝坐上书责授和州团练副使，本州岛安置，卒。至是，其子捻诉于朝，乃有是命。 
绍圣元年四月十三日，三省言：「蔡确男渭状，为确诉冤，称吴处厚缴进安州所作小诗并无讥斥之意，皆梁焘等阴使之。到新州贬所五年，两经大霈，更不量移，举族衔冤，莫大于此。」诏蔡确累经恩赦，追复右正议大夫。 
六月十七日，右正议大夫蔡确特追复观文殿学士。 
元符三年五月二十三日，徽宗即位未改元。诏：「朕嗣位五月，三(日)下恩书。徽缠桁杨，栖置弗用；流窜放逐，系踵生还。尚念故老元臣，尝位(承)[丞]弼，或夺爵身后，或殒命贬中。霈泽之行，岂限存殁，不有追复，孰慰营魂!故降授太子少保致仕、潞国公文彦博，可追复河东节度、管内观察处置等使、太师、开府仪同三司、太原尹、潞国公；追贬万安军司户参军王珪，〔追〕复金紫光禄大夫、守尚书左仆射、兼门下侍郎、岐国公，赠太师，谥文恭；故责授苏州团练副使、循州安置吕大防，追复光禄大夫；故责授鼎州团练副使、新州安置刘挚，追复中大夫；故左朝议大夫致仕韩维，追复资政殿大学士、太子少傅；故责授雷州别驾、化州安置梁焘，追复左中散大夫；追贬朱崖军司
      
司户参军司马光、追贬昌化军司户参军吕公着，并追复太子太保；故太中大夫郑雍，追复资政殿学士；追贬雷州别驾王岩叟、追贬海州别驾孔文仲，并追复朝奉郎；故责授昭州别驾、化州安置范祖禹，追复朝奉大夫；故责授安远军节度副使、澧州安置赵彦若，追复龙图阁学士、中大夫；故左朝议大夫钱勰、故朝散大夫顾临，并追复龙图阁学士；故左朝请大夫、少府少监、分司南京赵君锡，追复天章阁待制；故中大夫、宝文阁待制李之纯，追复宝文阁直学士；故朝散郎孔武仲，故承议郎、尚书水部员外郎、分司南京姚 ，并追复宝文阁待制；故左朝议大夫盛陶，追复龙图阁待制；故左中散大夫赵，追复太中大夫、端明殿学士，赠左光禄大夫；故朝请郎孙觉，追复朝散大夫、龙图阁直学士；故朝散郎杜纯，追复集英殿修撰；追贬柳州别驾朱光庭，追复朝散郎；追贬唐州团练副使李周，追复朝请郎、集贤殿修撰；追取出身文字人高士英，追复承议郎；故责授果州团练副使、汀州安置孙升，追复朝请郎。」 
十一月二日，诏追复少府少监、分司西京、陈州居住吴安持为宝文阁待制。 
徽宗崇宁三年七月七日，诏追复降授中大夫蒋之奇为右正议大夫。 
五年正月九日，诏追复舒州团练副使章惇为左朝议大夫。 
大观四年六月一日，诏章惇依王珪例追复特进，子孙并与差遣。 
七月八 
      
日，诏追复曾布为光禄大夫，安焘、李清臣并为正奉大夫，黄履为正议大夫履：原作「复」，据《宋史》卷二一《徽宗纪》三改。，丰稷、王古并为朝散大夫，曾肇为朝请大夫，王觌为朝散郎，刘安世为承议郎。其余除曾任侍从官以上外，不以存亡，未曾复旧官者，并令刑部开具申尚书省取旨。 
十九日，诏故朝请大夫董敦逸追复集贤殿修撰，故朝散大夫朱绂追复集贤殿修撰，故朝请郎朱师服追复朝奉大夫。 
十月二十七日，诏追复光禄大夫曾布、龙图阁学士蒋之奇，并与资政殿学士。 
政和三年七月六日，诏故右光禄大夫、知枢密院孙固追复赠开府仪同三司府：原作「封」，据《宋史》卷三四一《孙固传》改。，故宣奉大夫致仕韩忠彦特追复观文殿学士，追复资政殿学士、光禄大夫曾布再追复观文殿大学士，追复正奉大夫李清臣再追复资殿学士，追复正奉大夫、赠金紫光禄大夫安焘再追复观文殿学士，追〔复〕正议大夫黄履再追复资政殿大学士。 
八年六月七日，诏追复朝奉大夫范祖禹为徽猷阁待制。 
宣和二年七月三日，诏：「追复官职人、除落职人除特旨荫补外，应陈乞给使不得援例。」
高宗建炎元年六月九日，诏：「刘韐能死节，不为敌用，与追复银青光禄大夫，仍赠资政殿学士。」 
十三日赦书：「应旧系籍及上书人，朝廷累降指挥检举叙复，至今经来年月，尚未结绝，并给还元带官职、赠谥、碑额等，已经给还而未定者，并依元初指挥。其未责降以前官职应得遗表 
      
或致仕恩泽者，亦令吏、刑部条(其)[具]，申尚书省取旨。」 
二年正月八日，诏：「诸系籍及上书人，许其家子孙将父祖未责降以前官职告 录白，仍召朝官三员委(系)保，经所在州军保明闻奏，当议与合得赠谥、碑额。其致仕、遗表等恩泽，条具取旨。」 
五月十二日，诏：「苏轼立朝履历，最为显著，特先次追复旧官，仍与合得致仕、遗表恩泽。」苏轼元系端明殿学士、兼翰林侍读学士、左朝奉郎、定州安抚使，继被贬责，至宣和间追复龙图阁待制，及是孙符请于朝，遂有是命。 
三年九月二十六日，诏延康殿学士、知真定府沈积中特追复资政殿学士、通奉大夫。以积中昨知真定府日，力陈不可取燕山，童贯恶其言，置狱根究，又致其罪，遂致追夺故也。 
同日，诏宣德郎、直龙图阁邹浩追复龙图阁待制。 
十一月三日德音：「前谏议大夫宋齐愈所犯合寘于法，既经登极大赦，理合以赦原，只缘憎恶之私，致抵极刑，可追复元官，仍与一子恩泽。」 
四年五月十九日，诏赵野特追复旧官职，仍与致仕、遗表恩泽各一名。野位门下侍郎，以资政殿学士出为北道总管，被罪迁谪，至密州为凶贼所害，二子犹白丁，生理萧然，臣僚以为言，故有是命。 
八月二十二日，诏故朝散郎毛注特与追复左谏议大夫。以注男钦望陈乞依德音牵复故也。 
十月十三日，吏部言：「朱绂元系责降，不曾陈乞致仕，身亡之后，昨降指挥追 
      
复待制，依条已与遗表恩泽二人外，缘系元佑党人，理宜优恤。」诏特与致仕恩泽一名，依遗表降等格推恩。以绂子朱宗陈乞，故有是命。 
二十二日，诏：「耿南仲追复宣奉大夫，依条与致仕、遗表恩泽，特赠观文殿学士。令所属量行应副葬事，依条借官屋居住，候服阕日拘收。如愿添差亲属差遣，照管孤遗，即具状申尚书省。」 
十一月十二日，诏：「故司空、平章军国事吕公着，特赠太师，追封晋国公；故观文殿大学士、左正议大夫范纯仁，特赠太师，追封许国公，给还元谥；观文殿大学士、左正议大夫吕大防，特赠太师，追封宣国公，赐谥令有司拟定申尚书省。应合得恩例，并各依元任官职给还，令逐家具名陈奏。」先是，手诏欲褒赠公着等，宰执进呈，上曰：「此事议论已久，缘军旅事多，终是行遣未尽。内中收得元佑党碑一本，待降出，可全录付所司，令一一契勘，合褒赠者皆追与之。时方艰难，虽似不急，实可以收人心、召和气。」至是乃举行焉。 
绍兴元年二月六日，诏吕希纯与追复宝文阁待制，仍给还依条合得恩泽。希纯旧为朝奉大夫、中书舍人与今职名，告命不存，以元佑党籍其子能问召保自陈，故有是命。 
三月二十七日，诏陆佃特追复资政殿学士。以佃子宰陈乞未尽职名故也佃子宰：「子」原作「调」，文意不通。按陆宰为陆佃之子，陆游之父，因改。。 
十月四日，刑部言：「乞遍下诸路州、军、府、监，出榜晓谕，令元符元应诏上书之家，依元
佑党籍人例，令本 
      
家录白元犯年月、因依及出身告 或干照文字，经所在州军自陈，验实缴连，依赦保明闻奏。」 
近颁明堂赦书，检举漏落下元佑党籍及元符末上书人，为奸臣蒙蔽分为三等，号曰邪人，并一例尽行检举录用。然吏部尚关会刑部、大理寺，检会过犯罪名。且党籍人并上书人，赦书既称以忠为邪，深为矜恤，即合除落罪名。欲望明降指挥，若止因元犯合约罪名者，许令刑部、大理寺止约系难议书罪，庶得名实正而德音益昭著矣。」从之。 十二月二十六日，臣僚言：「伏 
二年四月二十六日，诏刘珏特追复朝散大夫，与两资恩泽两资恩泽：按《宋史》卷三七八《刘珏传》云「官其二子」，则「两资」似当作「两子」。。以珏昨任资政学士，权同知三省、枢密院，从卫昭慈圣献皇后到洪州，虏人侵犯，与滕康措置失当，落职宫观，其弟 有请于朝，故有是命。 
七月二十三日，右承议郎、广南运判范正国言：「乞给还父纯仁元遗表例外特给恩泽一名，及御书『世济忠直之碑』为神道碑额。」勘会范正国陈乞例外恩泽，别无干照见得外，所乞给还神道碑额。诏依。 
三年五月五日，诏资政殿大学士吴敏上遗表，特赠左银青光禄大夫，追复观文殿大学士。 
六日，诏追复观文殿大学士、正议大夫、赠太师、追封宣国公吕大防，特追复左光禄大夫。 
八月十五日，诏王觌特追复龙图阁学士，仍与致仕恩泽一名。子昭(又)[乂]自言系元佑党籍故也。觌元以举赵谂不当降职宝文阁待制，有司难之， 
      
至是追复，特出上恩。 
二十四日，诏故责授海州团练副使朱师服副：原无，据《建炎要录》卷六七补。，可特追复朝请郎，充集英殿修撰。至五年六月十三日，又诏追复宝文阁待制。师服绍圣初为中书舍人，后以党籍贬责，至是其孙两经陈乞，故有是命。 
四年七月十三日，诏故威武将军曲端，故武功大夫、达州刺史赵哲，并特与追复旧官。 
五年八月八日，前朝请大夫梁颐吉言：「乞特赐出给先父焘追复资政殿学士、中大夫告命。」从之。 
十月十五日，右太中大夫、充徽猷阁待制、提举台州崇道观汤东野上遗表，诏追复徽猷阁直学士，赠官与恩泽，以系曾勤王也。 
七年三月二十五日，诏前朝散即王毅可特追复承议郎。以毅初缘上书得罪，为其子伦奉使金国，有请于朝，故有是命。 
四月十九日，都省言：「何灌宣和末退师之后，父子死于国事，情有可矜，兼其子苏奉使有劳，理宜量行追复。」特与追复正侍大夫、中正军承宣使。 
八年五月七日，诏：「左太中大夫、降充徽猷阁待制、提举江州太平观黄叔敖上遗表，特追复徽猷阁学士，赠四官，与致仕、遗表恩泽。」 
九年六月十九日，中书门下省言：「左朝请郎、试御史中丞廖刚奏：『窃观近年赏罚，间有不当于人心而天下皆以为言者。如詹栗亲获苗傅，厥功可谓大矣，反得罪以死，遂破其家；徐秉哲大索宗室，系累以献于金人，厥罪可谓大矣，乃得死于牖下。臣谓栗虽已不幸，尚当录 
      
其子孙；秉哲虽已死，犹合籍没其家，追夺其子孙恩泽，以快天下之愤。』」勘会徐秉哲别作施行外，诏詹栗追复旧官，特赠修武郎、合门祗候。 
十年二月八日，诏故礼部侍郎兼侍讲周常特追复宝文阁待制。以其子仲自陈，因论救邹浩及乞参用元佑法度人材，连忤蔡京，枉遭贬责，故有是命。 
十一年二月七日，诏故左谏议大夫、集贤殿修撰鲜于侁可特追复太中大夫、集贤殿修撰。以元佑党籍，其女孙自陈，乃有是命。 
二十五年十一月二十五日，宰执进呈降授均州观察使致仕范讷上遗表，上曰：「朕向识之，乃庸人，全不知兵。今既云亡，可与追复一官。」 
二十六年正月九日，右正言凌哲言：「大礼肆赦，凡命官编置、流窜之人，轻者原放，重者量移，或乃尽复原官，还其职任。然尚有负罪越在异土者，未蒙检举施行。欲望特命大臣，检会昨来臣僚坐罪死于贬所者，量其原犯事因，条具以闻，或复其官爵，或禄其子孙，诚圣政之不可阙者。」有旨依。于是诏故责授清远军节度副使、吉阳军安置赵鼎追复特进、观文殿大学士，故责授左朝散郎、秘书少监、分司南京、赣州居住孙近追复资政殿学士、左通议大夫，故勒停人前左朝议大夫、南剑州居住胡思可追复左朝议大夫，故责授濠州团练副使、封州安置郑刚中追复资政殿学士、左朝奉大夫，故左太中大夫、提举江州太平兴国宫、永州居住汪 
      
藻追复显谟阁学士。先是，宰执进呈死于贬所之人，上曰：「迁谪之人自郊祀赦降及节次检举，尽行牵复，士大夫翕然称快。」魏良臣等奏曰：「仁泽漏泉，天下幸甚。」又奏孙近亦已死于贬所，上为之恻然，故有是命。是年五月八日，进呈御史台看详责降及事故宰执并侍从官十五人情犯，分为五等。上曰：「朕尝细阅，甚当，可依此议定，便批旨下。」遂诏赵鼎特与致仕恩泽四名；孙近特与致仕恩泽三名；汪藻特与致仕恩泽二名；刘大中、李若谷、段拂拂：原作「弗」，据《建炎要录》卷一七二改。，并追复资政殿学士，特与恩泽二名；程昌禹追复徽猷阁待制，特与致仕恩泽二名；范冲追复龙图直学士；王居正、赵开，并追复徽猷阁待制，特与恩泽一名；黄龟年特与致仕恩泽一名；李朝正、高闶、游藻、吕本中，并特与恩泽一名。 
三月十七日，诏：「(作)[昨]降郊赦，责降未叙之人施行未尽，可将原因臣僚论列之人委御史台，元系按法勘鞫之人委刑部，各看详闻奏，务尽至公，以洽恩宥。」
六月十二日，诏：「郑刚中近已追复元官职，可特与致仕恩泽二名；左宣教郎石公揆特与追复直龙图阁，孙觌特与复左朝奉郎。」先诏刑部看详元犯，至是来上，故有是命。 
七月二十四日，诏故前右朝散郎韩参，故前右承义郎万俟允中，故前左奉议郎吴元美，并复元官。并以无辜坐罪而死故也。〔诏曰〕：「朕比诏有司，将一时无辜士大夫咸与洗濯，以申冤情，尔三人不幸皆死矣。夫 
      
故官可复，罪籍可蠲，而死者不可复生，哀哉!尚期有知，服我休命。」 
二十七年七月五日，诏黄巘善曾任副元帅，与汪伯彦事体一同，可追复元官，与恩泽一名。初，有旨巘善追复左光禄大夫、观文殿大学士，与恩泽三名，以臣僚论列，再有是命。 
二十八年三月二十八日，诏追复敷文阁直学士洪皓可特追复徽猷阁直学士，从其子起居舍人遵请也。 
二十九年二月二十九日，诏：「顷在谪籍文武臣僚未经量移叙复、死于贬所者，令有司检举元犯因依，具职位、姓名闻奏，当议轻重，别加恩典。」 
闰六月十七日，诏黄巘厚追复元官通议大夫，特与恩泽一名。绍兴初，有候一赦取旨指挥，未遇赦身亡，至是追复。
同日，诏王庶追复资政殿学士、左通议大夫，特与恩泽二名。庶由知潭州落职宫观，继命贬责道州安置，是年身亡，故有是命。 
三十一年三月十八日，诏李光追左中大夫、资政殿学士，特与致仕、遗表恩泽各一名。光初以参知政事罢，继而贬责，由昌化军量移，未几自便，死于江州。至是，其家进状陈乞恩泽，故有是命。 
八月三日，诏左朝议大夫李弥逊特追复敷文阁待制。弥逊元任徽猷阁直学士，后与赵鼎、王庶、曾开同章夺职。至是，其子弟援例自陈，故有是命。 
三十二年四月三日，赠左正议大夫、充秘阁修撰曾开特追复敷文阁待制。初，开以宝文阁待制落职，既没之后，追复未 
      
尽，其子曾连援李弥逊例自陈，故有是命。 
孝宗绍兴三十二年未改元。七月十三日，诏岳飞特追复少保、武胜定国军节度使。先是，有诏：「飞起自行伍，不踰数年，位至将相，而能事上以忠，御众有法，屡立功效，不自矜夸，余烈遗风，至今不(漏)[泯]。去冬出戍鄂渚之众师行不扰，动有纪律，道路之人归功于飞。虽坐事已殁，而太上皇帝念之不忘，今可仰承圣意，追复元官，以礼改葬，访求其后，特与录用。」故有是命。 
十一月三日，诏故追复少保、武胜定国军节度使岳飞妻前楚国夫人李氏，特与复楚国夫人；男前左武大夫、忠州防御使云，追复旧官；前忠训郎、合门祗候雷雷：原作「云」。按岳云已见前述，不应重出，考《宋史》卷三六五《岳飞传》，飞有五子，惟岳雷之衔与此处吻合，因改。，追复旧官职。 
隆兴元年正月十九日，诏故左太中大夫、追复敷文阁待制曾开可更追复宝文阁待制。以其子言复职未尽故也。 
五月十五日，诏司马康特追复右谏议大夫。康元佑五年为左司谏，卒赠右谏议大夫，后以党籍追赠官。至是，康孙伋上章自陈，故有是命。 
二年八月二十七日，诏故中书舍人吕本中特追复敷文阁待制吕本中：「吕」原作「李」，考宋无名「李本中」之中书舍人，而《宋史》卷三七六《吕本中传》所载事迹颇与此合，惟不见追复之事。姑据以改之，仍俟考。，与一子恩泽。以臣寮言本中问学淳正，行义修明，太上皇帝擢为中书舍人，因忤秦桧罢黜，流落至死，迄无职名，故有是命。 
十二月十六日，诏故吏部侍郎吴秉信特追复敷文阁待制。秉信自正任吏部侍郎除右文殿修撰、知常州，未赴卒。至是，其子晋卿上章自陈，乞追还秉信合得职名，故有是命。 
      
干道元年十一月二十六日，诏故龙神卫四厢都指挥使、阆州观察使、京西湖北路马步军都总管、鄂州驻札御前诸军都统制张宪特追复元官，四子各补承信郎。其子敌万自陈，当建炎、绍兴间，宪从岳飞与金人战，屡立奇功，中坐飞事身死，今飞已蒙朝廷褒恤，录及子孙，惟宪尚挂罪籍，乞援飞例追复元官，给还恩数。故有是命。 
三年二月七日，诏故左承议郎、充秘合修撰、前知宣州李若虚特追复元官职，仍与一子文学恩泽。先是，若虚尝为岳飞幕属，飞死，言者指为飞党，坐落职编管徽州，死于贬所。至是，其孙机引飞已复官陈乞，故有是命。 
四年三月十六日，诏故权礼部侍郎高闶特追复集英殿修撰。寻有旨追复敷文阁待制。以臣寮言闶不附秦桧，终身不得职名故也。 
九月十一日，诏故宜州观察使、荆湖北路副都总管姚仲追复保宁军节度使、龙神卫四厢都指挥使。 
</div>
    <div class="pagination">
<a href="宋会要辑稿_page1111.html">上一页</a><span>...</span><a href="宋会要辑稿_page1107.html">1107</a><a href="宋会要辑稿_page1108.html">1108</a><a href="宋会要辑稿_page1109.html">1109</a><a href="宋会要辑稿_page1110.html">1110</a><a href="宋会要辑稿_page1111.html">1111</a><span class="current-page">1112</span><a href="宋会要辑稿_page1113.html">1113</a><a href="宋会要辑稿_page1114.html">1114</a><a href="宋会要辑稿_page1115.html">1115</a><a href="宋会要辑稿_page1116.html">1116</a><a href="宋会要辑稿_page1117.html">1117</a><span>...</span><a href="宋会要辑稿_page1113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
