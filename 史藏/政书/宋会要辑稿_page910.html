<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 910 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 910 页/共 1125 页</h1>
    <div class="content">月终类聚申尚书省。今点检本省虽有都课程簿，从来不曾抄转，如此无由关防校过功课。今欲乞令秘书省依已降指挥在省官各印给课程簿一面，经籍按季专差人吏掌管，据在省官每旬具校过书籍名件、叶数申省，抄上都课程簿，委长贰点检，至月终攒类都数申尚书省。所有课程簿如不抄转，其掌管人吏从杖一百科罪，官员具名申尚书省，仍许御史台及季点官取索点检。又契勘秘书省见补完三馆、秘阁书籍，元得朝旨先自昭文馆为始，续补秘阁等。臣看详所补书籍合先将诸库所有门类考校少剩相补外，据所阙数补完。如昭文馆经史库阙书，而集贤院经史库有二部，即可以互相补完，更不须书写。今相度欲乞委秘书省先将三馆、秘阁诸库帐内部秩考校多寡，除留一部收藏本馆外，余均以次阙书馆分互相补填讫。其尚有阙数，即依已降朝旨，先自昭文馆为始，续补以次馆分。内有印版者即补印，更不抄写，如此不惟减省功力，庶免重复。又契勘秘书省所隶昭文、史馆、集贤、秘阁，所管职事关防书籍之类，各有奉行条令，自来并修入秘书省法，本省从来不曾厘析，亦不曾誊下逐处，致(防)[妨]检用，显未允当。欲乞令秘书省将昭文、史馆、集贤、秘阁合用条令抄录成册，颁降逐处，遵守施行。」并从之。 
七月二十六日，蔡攸奏：「契勘秘书省大门旧条差皇城司亲事官节级一名、长 
      
行五人把门，并投下文字，及提举洒熄火烛、掌管头刃，常是差填不足。今来已降指挥，书籍等出入并监门具单子搜检出入等，若差人不足，即为虚文而已。乞添差节级一名、长行三名，内二名识字，分两番把门搜检，并抄转出入文历，投下文字，及照管洒熄火烛，掌管头刃。祗应日支食钱，依已得指挥。契勘三馆、秘阁书籍库系应奉掌管承受御前并朝廷取降书画、古器、瑞物等及诸处关借书籍，并系库子管勾。今来止有库子三人，显见勾当不前。及请给微薄，自来少有愿就之人。欲乞昭文、史馆、集贤院、秘阁每馆各以库子二人为额，并委三馆、秘阁依条招收，分送逐馆库祗应，其请给比附大官局库子则例支破。」从之。 
五年四月八日，上诣景灵宫朝献，还，幸秘书省。诏曰：「延见多士，历览藏书之府，典谟训诰与祖宗遗文皆在，又以馆天下之儒学。而屋室浅狭，上漏旁穿，若不足以容，甚非称太平右文之盛。可令书艺局重行修展，仍等第推恩支赐。」 
十一日，诏秘书省殿以右文殿为名，本无集贤殿，其修撰改为(古)[右]文殿修撰。 
十三日，诏秘书省职事官并见在省贴职官各转一官，选人比类施行，转不行人回授有官、有服亲人吏。专知官各转一官，有资各转一资，无官资可转依条例比换支赐。以驾幸推恩也。 
八月十二日，诏秘书省移于他所，以其地为明堂。 
十一月七日，蔡攸奏：「契勘秘书省奉御笔 
      
迁移于新左藏库，本省见推寓西府空位。缘秘书省旧在皇城内，其火禁并依皇城司法。今既迁出，未有法禁。今欲乞在省官冬月温砚火，每一直舍及聚厅处各共设一炉，翰林司一炉。其厨内造食火食毕，先次洒熄。直宿官许存留灯火，并置历轮差当日直宿人吏与打火亲事官监视取火及照管洒熄。若不应存留而辄存留者，徒二年。因而遗漏者，流三千里。虽应存留而堤防不严致遗漏者，亦同打火掌管人与同罪。当宿官吏、专副、巡防人减二等。虽落宿与宿同，事理重者奏裁。如允所请，将来迁入新省，亦乞依此施行。兼契勘新省东墙外逼近居民，昨系左藏库日已有开封府立定民间失火条令，仍乞依旧施行。」诏火禁并依皇城法。 
六年二月七日，蔡攸奏：「秘书省长贰五日轮一员，正旦、寒食、冬至节假并入伏不轮，丞以下日轮一员直宿。若请假，即轮以次官，参假日补填。置历抄转，长贰每旬点检觉察，月具直宿、请假官员数、职位、姓名报御史台。人吏、诸色人直宿别置历，日押当宿官，每旬长贰点检觉察。如有请假事故，即当宿官验寔给假，告报以次人，候参假日补填。职掌二人，孔目官、专副至守当官通轮。楷书人二名，正名楷书至守阙通轮。装界作一名，库子二人，翰林司一名，厨子一名，亲事官四人，剩员五人。」从之。 
八日，诏：「道录院见隶属鸿胪寺，本寺掌蕃夷朝贡等事，金狄之教正 
      
当纯治之。其道教当改隶秘书省。」 
七年五月四日，诏宣和殿学士蔡攸专一提举秘书省。 
十一月十四日，秘书省校书郎孙觌奏：「太宗建崇文院，为藏书之所。景佑中，仁宗诏儒臣即秘书省所藏编次条目所得书，以类分门，赐名《崇文总目》。神宗始以崇文院为秘书省，厘正官名，独四库书尚循《崇文》旧目。顷因臣僚建言，访求遗书。今累年所得《总目》之外凡数百家，几万余卷，乞依景佑故事，诏秘书省官以所访遗书讨论諲次，增入《总目》，合为一卷。乞别制美名，以更《崇文》之号。」从之。仍命觌及著作郎倪涛、校(官)[书]郎汪藻、刘彦适諲次，曰《秘书总目》。 
八年正月二十六日，提举秘书省道录院蔡攸言：「踏逐到阊阖门外西排岸司止有小屋二十余间，及相邻军器所垛木场地步可以修盖提举秘书省左右街道录院。」从之。 
四月二十九日，尚书工部员外郎滕康奏：「乞秘阁四部之书以秘书掌之，列史馆于左，以法东观。凡四库之书，以校书郎、正字掌之，分总刊正出纳之事。」从之。 
方今天下太平，济济多士，上自常伯，下逮百执，宜左则左，宜右则右，无施不可。惟馆职之任，议者每患其难，岂非清官美职皆萃于是，而搢绅儒者责望为重欤。且秘书丞清官也，术业不修若姚莘者为之，可乎 校书郎美职也，行义无闻若孙畲者为之，可乎 吴次宾之趣操卑污，胡国瑞之专事口吻，丁彬、马 九月十七日，臣僚上言：「臣伏 
      
之美之才资阘茸，叶域之问学肤浅。凭恃门阀，有如赵永裔；夤缘亲党，有如周审言。又其甚者，如孙悟之傲狠暴戾，尝丽刑书，然则澄汰之道庸可已乎!至如总领之任，尤须老成，虽躐取科名而学术未优，资望素轻而懦不更事，如郑亿年者，乃为少监，诚恐未足以压服多士也。」诏郑亿年已降处分除秘阁修撰、提点上清(实)[宝]录宫外，余姚莘等九人并罢，送吏部与合入差遣。 
重和元年十二月十四日，中书省言：「勘会中书熙宁馆职条，校理已上到馆一年与通判，一任回并到馆三年并与知州。如已系通判资序，即二年与知州。自奉行官制后来，其秘书省官即未有立定到省年限许理资任之法。今以熙宁旧法参酌，拟(参)[修]下条：诸著作郎至佐郎到任及一年、承务郎以上任校书郎及二年，与理通判资序。著作郎、佐郎以上满三年与理知州资序，及二年与理通判资序。已系通判资序及二年、校书郎已系通判资序及三年者，准此。右入三省尚书吏部通用(今)[令]。」诏依。 
近修立三省吏部通用令，系以熙宁旧法参酌详定。臣窃观熙宁馆职条，〔校〕理以上到馆一年与通判，一任回并到馆三年并与知州，已系通判资序即二年与知州，未尝有许理寔历通判、知州资序之文。熙宁间任馆阁者不过三数人而已，尚乃靳惜如此。今右文之时，储养英旄，人才辈出，自 宣和二年七月二十五日，臣僚上言：「伏 
      
校书、著作以上皆得寔理通判、知州资序，臣窃以谓过矣。伏望圣慈特降睿旨，应馆职除擢不以次，及许升等除知、通差遣外，其理资序指挥乞赐详酌施行。」诏依奏，并依熙宁法。 
九月二十三日，秘书省奏：「今来新省已成，未有巡防洒熄兵级，乞下侍卫步军差拨防守。」诏依奏差三十人。 
十一月十三日，中书省言：「秘书省官令中书省立定员额，将上取旨。中书省检会元丰年除监一员、少监一员，或只除少监二员、丞一员，及供到《皇宋馆阁录》卷第四叙事。元丰五年五月厘正官制，崇文院易以秘书省之榜。官属监一、少监一、丞一、著作郎一、佐郎二、校书郎四、正字二。勘会元丰四年曾除佐郎三员，别无定制。今立定员额下项：监、少监、丞欲并依元丰旧制，著作郎、佐郎欲四员为额，校书郎欲二员为额，正字欲四员为额。」诏依拟定，以先到人为额。今后遇阙差填额外人，候别有差遣，更不差人。 
十二月二十二日，守侍御史张申奏：「臣窃观秘书新省宏壮华丽，乞诏鸿儒撰述记序，刻之翠琰，特颁宸翰，赐以名额。」诏差王安中撰。 
三年九月二十日，秘书少监翁彦深等奏：「契勘三馆、秘阁、集贤库唐人文集至多，本朝名臣大抵以文章显，罕得与秘府之藏，盖由自来不曾取索。欲乞下诸路转运司取索建隆以来名臣文集，委所属州、府、军、监缮写，起发赴秘书省收入帐籍，以垂不朽。」从之。 
四年二月二十九 
      
日，东上合门奏：「勘会将来圣驾幸秘书省，赐茶听旨。如有旨赐茶，合赴官赴坐外，所有本省监、少赴坐，取圣旨。」诏秘书省官并赴坐。 
三月二日，幸秘书省，御提举厅事，再宣(二)[三]公、宰执、亲王、使相、从官观御府书画三公：原作「二公」。天头原批：「『二』疑『三』。」。既至，上起就书(按)[桉]斜倚观，设(按)[桉]御榻前，寻丈许。左右发箧出御书画，公、宰、亲王、使相、执政人赐御书画各二轴、十体书一册。公、宰、使相有别被赐者不在此数。之为快。少保攸手自付予，人得御画、行书、草书各一纸。又出祖宗御书及宸笔所摹名画与古画、法书，令得纵观。从官复 于是上顾少保蔡攸，分赐从官已下。 臣环聚杂，肩摩迹累，至或闯首人中，争先(还)[环]聚杂，余官有不得前者，捧所赐拱立人后。上顾见，诏左右益设书桉东间，指画所置处，俾皆得与观，以示恩意。此四字圣语云。左右奔走设案，唯谨上命。保和殿学士蔡儵持真宗皇帝御制御书《圣祖降临记》及宸笔所摹展子虔画《北齐文宣幸晋阳图》，于所设桉展示，既乃出御墨赐 臣。灵台郎奏辰正，三公、宰执已下逡巡请退。盖辰正则将进膳。上命以墨付太宰黼分赐，皆拜庭下，以次出。是日，再宣观御府书画，赐御书画，公宰至侍从已下凡五十六人，庶官特召者九人。初，车驾将幸秘书省，命提举官选日以闻，宰相先(朝)[期]按视。前临幸一日，秘书省官、提举官属习仪于本省。至日，开省西便门东御廊上。便门非临幸不开。质明，提举官已下至正字及贴职道史官以次班秘 
      
书省门外，西向北上。车驾出宣德门，从驾官如常仪。车驾垂至西便门，在省官迎驾，再拜。是日，特宣太师至，亦迎驾秘书省门外。辇入，皇帝御道山堂幄次俟班齐。 臣既班右文殿下，皇帝御殿，合门奏宣太师致仕蔡京至。起居毕，在省官再拜起居。秘书少监少前，提举三馆、秘阁梁师成以手诏授秘书少监致词。复位，在廷皆再拜。乃移幸秘阁，宣 臣观书及古器。累朝国史、宝训、御制皆设秘阁下。自宰执至，在省官立庭下，班首奏圣躬万福。再宣示手诏讫，以次升，皆得以纵目。上再御右文殿赐茶，侍从官已上赐坐殿上，秘书省监已下用中
坐东庑。太学赐茶，止设席。起趋庭下，在省官再拜谢恩退。在省官转官赐章服者皆胪传，谓之喝赐，时车驾已兴。上御提举厅事，别宣召臣僚观御府书画。传呼置笏，皆置笏。及入，方罄折庭下。诏毋拜，喝不要拜。以次升。既受赐，皆再拜庭下，以次出。锡服者受赐殿门外。秘书少监翁彦深、王时雍、管勾雕造祥应记刘僩、提举秘书省管勾文字冯温舒、徐时彦皆改赐章服。进膳已，车驾幸太学。 
四月十八日，诏：「朕若稽古训，祗率先猷。肆命臣工，载新秘府。比因万机之暇，命驾临观。重惟三馆图书之富，而历岁滋久，简编脱落，字画讹舛，较其卷秩，尚多逸遗，甚非所以示崇儒右文之意，朕甚悯焉。乃命建局，以补缉校正文籍为名，设官综理，募工缮写，一置宣和殿，一置太清楼，一置秘阁，仍俾提举秘书省官兼领其事。凡所资用，悉出内帑，毋费有司，庶成一代之典，顾不韪与。」同日，又诏：「 
      
朕惟秘阁，古号藏室。爰自书契以来，河洛之文，三坟、五典、八索、九丘之书，下至诸子百家之说，收罗蕴崇，皆存不废。若乃综理经籍，考合异同，与夫掌邦典、方志之职官悉备焉。粤我太宗皇帝，底定区宇，作新斯文，屡下诏书，访求士逸，册府四部之藏，庶几乎古。历岁寖久，有司翫习，多致散缺，私室所閟，庶或不传，岂宜承平尚有阙典 可令郡县搜访，许士民以家藏书自陈，当优与支赐。或有未见之书，寔可观采，即命以官。若访求最多州县，亦具名闻，庶称朕表章阐绎之意。」 
五月六日，提举秘书省言：「三代以来古文奇字见于锺鼎铭识，至若纪述一时之事，亦着在金石遗刻，愿诏诸路博访。」从之。 
六年九月十九日，中书省言：「补完校正御前文籍，欲并归秘书省，止令馆职校勘。」从之。 
七年二月二十日，提举秘书省所奏：「据秘书省申，契勘本省昨蒙措置到监门官二员，缘见任人各系兼职，并非时差出外路勾当，不得专一在局，深虑别致阙误。乞添差监门使臣二员，轮番宿直，许本省踏逐小使臣差填，其请给、人从等并依三馆、秘阁书籍库兼监门官体例已降指挥施行。」诏依奏。已上《续宋会要》。 
高宗建炎三年四月十三日，诏秘书省权罢。 
绍兴元年二月十九日，诏复置秘书省，权以秘书监或少监一员、丞、著作郎、著作佐郎各一员、校书、正字各二员为额。 
四月十四日，诏：「秘书省合撰乐章、赞颂、 
      
敕葬 祭文、夏国人使到驿宴设教坊白语、删润经词及答高丽书本，并依旧制，长贰分请官撰。」 
同日，诏：「秘书省所辖太史局、测验浑仪刻漏所、文德殿锺鼓院，长贰丞郎轮季诣点检。内有系在禁中置局者，前期报皇城司，及经由门户听入。」 
同日，诏：「本省官正字通除京朝官、选人，内选人到任一年有四考，许自陈，据状奏闻。如合入官，其省官不替人。」隆兴元年八月七日，诏秘书省正字张宋卿乞将前任连州教授两考零一个月二十七日通理今任月日成考。又，干道三年五月二十五日，诏正字李远乞将总护使司监犒设钱物库零考五十五日通理今任七个月零二十二日，揍及一年，历任实及四考改官。并特依。 
同日，诏秘书省权置书库官二人，楷书十人，候就绪日，具元额申尚书省裁定。 
十五日，诏秘阁书除禁中外，并不许本省官及诸处关借，虽奉特旨，亦不许。绍兴二年三月十九日太常寺及四月十六日讲筵所各请关借书籍。诏特从之。 
六月十二日，诏应祀祭天地、社稷祝文令秘书省依旧修撰书写请降。先是，罢秘书省，令礼部郎官并太常博士分撰。至是复之。 
十一月七日，诏秘书省依旧制日轮官一员止宿。遇请假验寔，即以次官，长贰五日一次点宿。 
二年三月十六日，诏：「秘书省降下书籍依旧制分四库拨充秘阁，置进帐副帐门牌库经一本，仍分官日校二十一板，于卷 
      
尾亲书『臣某校讫』。仍置课程簿，每月结押，旬申本省，入伏传宣住校。」详见勘书籍门 
三年五月十三日，礼部言：「秘书省人额比附史馆，以点检文字孔目官、四库书直官、书直(言)[官]、表奏官、书库官各一名，守当官二人，正名楷书三人，守阙一人，正系名五人，守阙系名五人，投名人不限人数。已上点检文字以孔目官递迁补充，理二年半出将仕郎；正名楷书至头名，理七年出将仕郎。孔目官至守阙请给并依史馆支破。正系名、守阙系名、投名人不限数，并不支破请给。其立到前项守阙以上人额，据见在人名目高下比附「人」字下原衍「不」字，已删。，从上拨填试补，同等者以试补年月先后。其点检文字依旧为都孔目官。」从之。先是，有诏许本省权置书库官、楷书共一十二人，权住迁补，候就绪日具元额裁定迁补。继而正名楷书王孝忠等状，乞依旧迁补，至是礼部裁定，故有是命。 
六月十九日，诏：「秘书省添补正名楷书二人，共作五人，依年限补至头名，理四年出将仕郎。」 
四年四月十六日，诏馆职除郎官见兼著作郎二员外，仍以六员为额。 
六月十八日，诏秘书省增置秘书郎、著作佐郎各一员，校书郎、正字各二员。从礼部侍郎陈与义之请也。 
五年八月三日，诏馆职依祖宗故事通以十八人为额，著作郎二员秘书郎二员、著作佐郎二员、校书郎、正字通除一十二员。 
九月四日，诏进士唱名日，除省试官外，馆职依旧制殿上侍立。自政和以来浸 
      
紊旧制，令立殿下，至是著作佐郎李懋有请，从之。 
六年八月四日，诏四库书直官依史馆第二名书库官例入品。 
八年八月二十一日，诏史馆添差校勘官一员，以正字常明兼充。从给事中兼史馆修撰勾涛之请也。 
九年九月四日，诏秘书省官雠校《国朝会要》，逐官每月添给茶汤钱二十贯文。 
十三年二月一日，诏秘书省依故事四库书籍各轮本省官二员掌管，不许借出。 
七月八日，诏秘书省依麟台故事，每岁曝书会，令临安府排办，正言已上及旧系馆职、行在贴职皆赴坐。从知临安府王 之请也。 
十二月十二日，诏两浙转运司建秘书省。先是复省，止寓法惠寺，至是重建，从秘书丞严抑之请也。 
十四年三月二十九日，诏诸州军应有开板书籍并用黄纸印造一部，发赴秘书省。 
五月，赐御书秘阁「右文殿」牌，仍诏将作监米友仁书「道山堂」额。 
七日，诏秘书省火禁并依皇城法。至十五年五月八日，诏人吏宿房并门首过夜，听留灯火。 
二十八日，秘书省复置补写所，以秘阁成，书写校勘黄本书籍也。本省条具：「一、旧制书写楷书并系本省守阙系名、正系名各五十人为额。一、楷书课程旧制每日书写二千字，遇入冬书写一千五百字，并各置工课手历，每日抄转书勘点检，月终结押长贰。一、本所管有点检文字一名，杂务书库官一名，书勘、书库官二人，并于本省人吏内选差，其行移取会等并书押本 
      
省长贰、丞郎。一、合用纸札等并下杂买务收买。」诏守阙系名、正系名通旧管各置一十人为额，余并从之。 
七月九日，秘书少监游操等上表，请车驾幸秘书省。诏令学士院给降敕书。 
二十七日，车驾幸秘书省，其日常御殿知合门官以下并内侍知省、御带、修注、枢密院诸房逐房副(丞)[承]班宣名常起居，次管军一班宣名常起居。皇帝起，鸣鞭。乘辇将至秘书省，本省官吏并实录院官吏迎圣驾起居讫，皇帝至道山堂御幄降辇。俟进食毕，催班右文殿下。先知合门官以下并内侍知省、御带、修注、祗应官等面北立定，报引宰臣、使相、枢密、侍从、正任以上殿下相向立定，并报引提举秘书省以下相向立定。皇帝坐，先知合门官以下并内侍知省、御带等宣名奏万福讫，各归侍立祗应位。知合门官殿上当头奏宣到太师、魏国公秦桧以下次，舍人分引太师以下宣名奏万福讫，知合门官宣升殿再揖，太师以下躬两拜讫，分引至殿下揖，升殿侍立次。提举秘书省官以下宣名，奏万福讫，且立定，候御药降阶，以手诏授提举秘书省官，跪授讫，提举秘书省 班立定，分引宰臣、使相、枢密、侍从、两制、正任宗室遥郡以上，履笏相向立。合门报班齐，皇帝出，殿下鸣鞭，行门禁卫，诸亲从、内侍省执骨朵使臣并迎驾，自赞常起居，次知合门官以下宣名常起居。皇帝坐次，宰臣以下 旨、诸司祗应、武功大夫以下一班 
      
官以下两拜讫，退。皇帝起诣秘阁，宣 臣观其累朝御书、御制书画、古器等。秘书少监以下合下侍立。俟观书讫，先退，赴右文殿立班定，皇帝复坐右文殿。候殿上御药传旨宣坐，赐茶如仪。分引太师以下并合赴坐官面殿揖躬两拜讫，分升席后(直)[立]定。次分引秘书少监以下揖躬两拜讫，分升两廊席后立，俟赐茶讫，降阶，逐班各两拜退。如殿上御药传旨，或有推恩，或改赐章服官，引当殿两拜谢恩讫，退殿门外，服所赐。皇帝起，归幄更衣。臣僚系鞋，从驾还内如来仪。是日，诏秘书省实录院官各转一官，秘书少监仍绯章服，并御书扇。监修国史、提举实录院、太师、尚书左仆射秦桧依昨监学成书体例推恩，令学士院检举降制。又诏秘书省实录院人吏，及诸厅供检文字，天文官、三省枢密院供检至诸色祗应等人，如有官人与减二年磨勘；内未有名目人，依国子监例赐钱六百贯文。皆以幸省恩也。 
二十六年十二月二十九日，诏：「秘书省额内正系名、守阙系名共减罢六人，各以七人为额。其召募权楷书二人，私名一人，并减罢。」以裁定百司吏额也。 
二十九年三月，诏：「秘书省人吏正系名以上依六曹正名贴司例七年比换副尉。」其后臣僚言：「今后除六曹寺监人吏特与七年比换外，其余申请并依旧制。」从之。以上《中兴会要》。 
孝宗绍兴三十二年已即位未改元十一月二日，诏：「馆职学官，祖宗设此，储养人材。朕亦欲待方来之秀，不可定员数。」见国子监门。 
十二 
      
月八日，诏秘书省职掌各减一年出官，该遇皇帝登宝位也。 
隆兴元年五月七日，诏秘书省人吏自入仕迁至都孔目官满一年半零半月，通入仕及二十五年以上，依条解发出职。秘书少监胡铨等言：「本省人吏旧制系两项出职：一项守当官补至都孔目官理二年半，一项正名楷书头名理四年，并不理年限，解发出职。昨 令所将两项条法并作一项修到，条诸正名楷书自补授至迁补都孔目官年满日通及二十年以上许出职，又条都孔目官满一年半零半个月出职。缘却有至解发出职日方及六年，若依新法以二十年出职，即是坐占职级名阙一十四年，积压下名，迁补不行。检准《绍兴重修 》诸称省者，谓门下中书后省、尚书六曹、秘书省。今来六曹人吏有自入仕补至主事，通入仕及二十年出职去处。缘本省依条系与六曹一等官司，乞依六曹例，通入仕及二十年解发出职，庶得下名迁补通流，不致积压。」吏部勘会：「照得六曹主事出职格法内有立定理头名主事年限，及通理入仕有用二十年或二十五年解发补官体例不等，今欲将秘书省人吏比附六部闲曹去处，自入仕迁至都孔目官满一年半零半个月，通入仕及二十五年以上，依条解发出职，补将仕郎。」从之。 
十九日，诏：「秘书省系育材之地，且以七员为额，不妨兼领他局。」 
八月三日，秘书省状：「依指挥条具并省吏额， 
      
见管人吏乞将额内正系名七人、守阙系名七人从下各减一名，共减二人，今后各以六人为额。所有递减正系名、守阙系名缘为已经试补，遇将来额内有阙，却依名次从上拨填。」诏依，见在人且令依旧，将来遇阙，更不迁补。 
八日，诏秘书省除少监、秘丞外，以七员为额。 
同日，诏左从政郎、秘书省正字郑伯熊差监潭州南岳庙，依昨罢敕令所删定官日例许通理，候合改官依今任条格施行。以伯熊言：「久病之余，羸劣已甚。已降指挥省官七员为额，乞行减罢，陶铸岳庙差遣一次。」故有是命。 
二年闰十一月三日，诏今后馆职并依祖宗旧法，更不立额。以中书门下省奏：「馆职系祖宗育材之地，近因立额，至召试之人无阙可差。」故有是命。 
干道元年正月二十日，诏：「馆职朕所以招延天下之英俊，以待显擢。苟不亲吏事，知民情，则将来何以备公卿之任 可今后更迭补外历试而用，以称朕乐育寔材之意。」 
八月五日，秘书少监陈岩肖等言：「秘书省辖下太史局，每岁笺注到大、小历日，小本依年例令榷货务雕印出卖，大本止是印造颁赐毕，发送太史收管，便为无用之物。其漕司雕造上件印板，费用不赀。又缘印匠递年循习，衷私印造出外，侵夺官课。乞自今后大本历日颁赐数足，将上件历板下太史局，候历日进呈毕，牒送榷货务措置定价，出卖施行。」从之。 
二年三月十三日，诏吴王益王府教官可 
      
于馆职中择可兼权者差一员。 
</div>
    <div class="pagination">
<a href="宋会要辑稿_page909.html">上一页</a><span>...</span><a href="宋会要辑稿_page905.html">905</a><a href="宋会要辑稿_page906.html">906</a><a href="宋会要辑稿_page907.html">907</a><a href="宋会要辑稿_page908.html">908</a><a href="宋会要辑稿_page909.html">909</a><span class="current-page">910</span><a href="宋会要辑稿_page911.html">911</a><a href="宋会要辑稿_page912.html">912</a><a href="宋会要辑稿_page913.html">913</a><a href="宋会要辑稿_page914.html">914</a><a href="宋会要辑稿_page915.html">915</a><span>...</span><a href="宋会要辑稿_page911.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
