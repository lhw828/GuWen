<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 839 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 839 页/共 1125 页</h1>
    <div class="content"> 舆服 宋会要辑稿 舆服六 宝 皇后之宝 
      
皇后之宝
【宋会要】
孝宗隆兴元年十月二十六日，诏有司备礼，册命皇后。共宝文以「皇后之宝」四字为文，撰册文官一员，篆宝文 
      
官一员，并降 差宰执、侍从。礼部、太常寺请撰册文官差尚书左仆射陈康伯，书册文官差尚书右仆射汤思退，篆宝文官差参知政事周葵。 
淳熙十六年十二月二十六日，诏册命皇后，其宝文以「皇后之宝」四字为文。篆宝文同知枢密院事葛邲。 
宁宗嘉泰二年闰十二月十三日，诏令所属依样造皇后之宝。
 舆服 宋会要辑稿 舆服六 宝 皇太子宝 
      
皇太子宝
【宋会要】
至道元年八月二十一日，命贾黄中撰册文，王旦、吕佑之书册、宝。二十五日，太常礼院言：「皇太子受册金宝一，按礼仪，罗宝以黄金为之，其沿宝法物，乞下文思院约礼修制。」从之。 
孝宗干道元年八月十四日，礼部、太常寺言：「讨论到立皇太子典礼，依礼例，宝文以『皇太子宝』四字为文。」诏从之。(签)[篆]宝文签书枢密院事叶〔颙奏〕：「皇太子受册金宝，按礼仪，罗宝以黄金为之，系龟钮。其沿宝法物，乞下文思院修制。」并从之。仍令工部行下文思院疾速修制。 
七年二月十一日，礼部、太常寺言：「今讨论到皇太子受册合行典礼下项。一、依礼例，宝文合以『皇太子宝』四字为文。」诏并依。十六日，诏皇太子册、宝差礼部尚书刘章撰，户部尚书曾怀书，工部侍郎胡铨篆。 
先是虞允文奏：「干道元年洪适例，乞差梁克家撰皇太子册文。」梁克家奏曰：「时无宰相，故以命适。」上曰：「此却不比加上尊号，若命宰相，恐失之太重耳。」虞允文奏曰：「容臣等退检
      
典故取旨。」既而进呈国朝故事，皇太子册文皆从官书撰。上犹以命梁克家，克家固辞。虞允文奏曰：「洪适有近例，非所当辞。」梁克家奏曰：「故事具在，适失于检照耳。臣不敢奉诏。」上曰：「卿具取从官姓名来。」至是进呈，故有是命。
 舆服 宋会要辑稿 舆服六 宝 亲王之宝 
      
亲王之宝
【宋会要】
唐制，诸司皆用铜印，宋因之。诸王印方二寸一分，涂以金。
 舆服 宋会要辑稿 舆服六 宝 鼎 
      
鼎
【宋会要】
      
《祭鼐鼎篇》云：崇宁三年二月，以隐士魏汉津言，备万物之象，铸鼎九，四年三月告成。与御制《九鼎记》年月不同。蔡绦《国史后补》与记同，与《会要》不同。今以《会要》为据，于三年二月末载始铸九鼎，并取御制《九鼎记》及蔡绦云云附此后。御制《九鼎记》其略曰：「朕荷天顾諟，相时揆事，庶几有成。然世俗单见浅闻之士，骇心愕听，胥动以言。朕取成于心，请命上帝，屏斥邪言，乃诏有司庀徒趋事，以崇宁四年乙酉三月戊戌朔二十有一日戊午，即国之南铸之。中曰帝鼐，后改为隆鼐。金二十二万斤。镕冶之夕，中夜起视，炎光属天，一铸而就。上则日、月、星辰、云物，中则宗庙、朝廷、臣民，下则山川、原隰、坟衍，承以神人，盘以蛟龙，饰以黄金，覆以重屋。既而群鹤来仪，翔舞其上，甘露感格于重屋之下。不迁之器，万世永固。万物东作，于时为春，故作苍鼎，后改曰育。以奠齐鲁。万物南讹，于时为夏，故作彤鼎，后改曰明。以奠荆楚。平秩西成，于时为秋，故作晶鼎，后改曰蕴。以奠秦陕。平在朔易，于时为冬，故作宝鼎，依旧。以奠燕赵。西北之区为干，物以资始，鼎曰魁鼎。后改日健。西南之区为坤，物以资生，鼎曰阜。后改曰顺。东北之区为艮，艮为终始，鼎曰牡鼎。后改曰龢。东南之区为巽，巽以申命，鼎曰风鼎。后改曰洁。于以赞天地之化，协乾坤之用，道四时之和，遂
      
品物之宜，消水旱之变，弭兵甲之患，一夷夏之心，定世祚之永。非上帝博临，宗庙眷佑，何以臻此!」诏于帝鼐宫立大角鼎星祠，以导迎景贶。系正月丙戌。 
七月甲辰，制造大乐局铸帝鼐八鼎成，宣成郎、大司乐刘炳转一官，赐五品服；冲显处士、大乐府师、授大乐局制造官魏汉津为冲显宝应先生。 
八月甲申，奉安九鼎于九成宫。乙酉，幸九成宫酌献。
蔡绦《五行篇》：崇宁四年三月，铸九鼎，其制皆以九州岛水土内鼎中。及奉安于九成宫，翌日，车驾幸之，以礼焉。至北方曰宝鼎者，上方焚香再拜，而鼎忽漏，其中水流于外。然鼎金既厚数寸，水又久在其中，不应及上行礼而作。故鲁公私怪之，殊不乐。于是刘炳进言曰：「鼎之水土皆取九州岛之地中，独宝鼎取水土于雄州白沟之界，非幽燕之正方也。岂为此乎 」当时尤以为神，然其后终于北方致乱。 
九月乙未朔，以九鼎成，御大庆殿受贺，始用新乐。 
己亥，大赦天下。制曰：「朕承祖宗之烈，宅兆民之上，任大守重，靡敢遑宁。思持盈守成之至难，念继志述事之攸济，选用众正，共图康功。内则讲修宪章，兴熙丰既坠之典；外则攘却戎狄，复版图已弃之(强)[疆]。恢雝泮以宾贤能，招岩穴以收遗逸。隆九庙以尊祖，戢五兵以阜民。荷天降康，方忧绥靖，星轨顺序，年谷屡丰。南至夜郎、羊(柯)[牁]，西逾积石、青海，向风请吏，稽首来庭。永惟天命之至隆，宜有灵承之丕应。若时夏后，幽赞成能。命九州岛之牧而贡金，贯三才之命而制器。是为大宝，三代奉之。千载已还，百王敢议!乃者得隐逸之士于草茅之贱，穷制作之妙于范围之先。乃因天之机，以身为度，王丕大象以立极，兴神物以
      
前民。上承天休，下奠坤载。以笃邦家之庆，以协神人之和。宜大泽之肆均，与群生而共庆。可大赦天下。于戏!有典有则，缵禹之功；卜世卜年，过周之历。惟天之所祚者厚，则泽之所施者鸿。布告迩遐，宜体朕意。」 
乙巳，冲显宝应先生、大乐府师、授制造九鼎官魏汉津为虚和冲显宝应先生，秩比中散大夫。赐宅一区，田六十顷，银绢各五百疋两。大司乐兼同详定大乐书刘炳转三官，承务郎张阜转承事郎，左藏库使副俞随等二十二人各转一官，大将王恂等六人授三班借职。皆以九鼎成推恩故也。 
政和六年九月癸卯，诏奉安九鼎，以太师蔡京为定鼎礼仪使，提举官杨戬就充都大管勾。蔡绦云：政和六年，方士王仔昔献议，九鼎仪内之九重仪：疑当作「宜」。，不宜处于外也。一日出御(华)[笔]曰：「迁移神像大器，可令疾速安排。」既已施行，曾公曰：「何不祥邪 」乃奏改日定鼎。 
十月己卯，天章阁奉安九鼎。十一月甲午，诏：「帝鼐改为隆鼐，正南彤鼐为明鼎，西南阜鼎为顺鼎，正西晶鼎为蕴鼎，西北魁鼎为健鼎，正北宝鼎依旧，东北牝鼎为龢鼎，正东苍鼎为育鼎，东南风鼎为洁鼎。鼎阁为圜象徽调之阁，阁上神象，左周鼎星君，中帝席星君，右大角星君。阁下鼎鼐、神像各守逐鼎排列。」用方士王仔昔建议也。 
重和元年二月辛卯，御笔：「左右街道录院差威仪道士三百人赴礼制局制造所迎导神霄飞云鼎，赴上清宝箓宫神霄殿奉安。」先是，七年七月诏礼制〔局〕制造所造太极飞云洞劫之鼎，苍壸祀天贮醇酒
      
之鼎，山岳五神之鼎，精明洞渊之鼎，天地阴阳之鼎，混沌之鼎，浮光洞天之鼎，灵光晃耀炼神之鼎，苍龟火蛇虫鱼金轮之鼎。自十月十日始铸，至是奉安。 
十年月己卯年：疑衍。，诏：「九鼎新名，乃狂人妄有改革，皆无稽据，宜复旧名。圜象徽调阁仍旧。」狂人，指王仔昔也。
 舆服 宋会要辑稿 舆服六 宝 洗制 
      
洗制
【宋会要】
      
《三礼图》：旧图云洗高三尺，口径一尺五寸，足径三尺，中身小疏。中士以铁为之，大夫以上铜为之，诸侯白金饰，天子黄金饰。 
案《士冠礼》云：洗，承盥洗者弃水之器也。今既用木为洗，以金饰口缘，朱中，其外油画水文菱花及鱼以饰之。 
《绍兴制造礼器图》：洗重八斤八两，通足高五寸七分，口径一尺三寸六分，深二寸九分，足口径八寸九分，罍洗之器所为设也。有施于祭祀者，有施于冠昏者。罍以盛水，勺以挹水。以洗受弃水者，恶其弃于地也。 
《三礼图》：洗高三尺，诸侯、士、大夫以铜、铁、白金之饰为差。洗画水文菱花，罍画朵云之象，循袭旧图，未知所据。今《博古图》所载，罍为饕餮雷文，而洗着龟鱼之饰，形制高古，宜为定式。 
 舆服 宋会要辑稿 舆服六 百官佩绶 
      
百官佩绶
【宋会要】
      
神宗元丰二年，详定朝会仪注所言：「古者制礼，上物不过十二，天之数也。自上而下，降杀以两。畿外诸侯远于尊者而伸，则以九、以七、以五，从阳奇之数。王朝公卿、大夫近于尊者而屈，则以八、以六、以四，从阴偶之数。本朝衣服令，通天冠二十四梁，为乘舆服。盖二十四梁此句原脱，据本书《舆服四》所引补。，以应冕旒前后之数。若人臣之冠，则自五梁而下，与汉唐少异矣。至于绶，则乘舆及皇太子以织成，诸臣用锦为之。一品、二品冠五梁，中书、门下加笼巾、貂蝉。诸司三品三梁，四品、五品二梁，御史台四品品：原作「梁」，据本书《舆服四》所引改。、两省五品亦三梁。而绶有晕锦、黄狮子、方胜、练鹊四等之殊。六品则去佩绶。今之令式或尚用(用)品，虽因袭旧文，然以官言之，类为舛谬。乞分官为七等，冠绶亦如之。貂蝉、笼巾、七梁冠、天下乐晕锦绶为第一等。蝉旧以玳瑁为胡蝶状，今请改为黄金附蝉，宰相、亲王、使相、三师、三公服之。七梁冠、杂花晕锦绶为第二等，枢密院至太子太师服之。六梁冠、方胜、宜男锦绶为第三等，仆射至龙图、天章、宝文阁直学士服之文：原脱，据本书《舆服四》所引补。。五梁冠、翠毛锦绶为第四等，左右散骑常侍至殿中常侍至：原作「侍武」，据本书《舆服四》所引改。、少府将作监服之。四梁冠、簇四鵰锦绶为第五等，客省使至诸行郎中服之。三梁冠、黄狮子锦绶为第六等，皇城以下诸司使至诸卫率府率服之。今参酌，自内常侍以上冠服各从本等寄资者上：原作「下」，据本书《舆服四》所引改。。如本官入内内侍省、内东西头供奉官、殿头三班使臣班：原脱，据本书《舆服四》所引补。、韨、舄、屦并从裳色。今制朝服用绛衣，而锦有十九等。其七等绶谓宜纯用红锦，以文采高下为差别。惟法官绶用青地荷莲锦，以别诸臣。」 、陪位京官为第七等，皆二梁〔冠〕、方胜、练鹊锦绶。高品以下服色，依古者
 舆服 宋会要辑稿 舆服六 鱼袋 
      
鱼袋
【宋会要】
      
鱼袋。唐制，散官二品，京官文武职事五品已上，及都督、刺史皆佩。 
国初，其制多阙。太宗雍熙元年，南郊毕，内出以赐近臣，由是内外升朝文武官皆佩。凡服紫者饰以金，服绯者饰以银，庭赐紫者给金涂银者，赐绯亦有特给。京官、幕职、州县官赐绯紫者，亦佩。亲王武官、内职将校皆不佩。
真宗大中祥符六年，诏伎术官未升朝赐绯紫者不得佩鱼袋。 
仁宗天圣二年十月十四日，翰林待诏、太子中舍同正王文度因勒碑，赐紫章服，以旧佩银色，请佩金鱼。帝曰：「先朝不许伎术人辄佩鱼，以别士类，不令混淆，宜却其请。」 
景佑三年八月五日，诏殿中省尚药奉御赐紫徐安仁特许佩鱼。 
至和元年十一月四日，诏中书提点五房公事自今虽无出身，亦听佩鱼。旧制，自选人入为堂后官，转至五房提点，始得佩鱼。提点五房吕惟和非选人入，(授)援司天监五官正例，求佩鱼，特许之。已上出《国朝会要》。 
神宗元丰二年五月二十六日，蒲宗孟除翰林学士。上曰：「学士职清地近，非他官比，而官仪未宠。自今宜加佩鱼。」遂着为令。 
三年十月十六日，诏：「自今中书堂后官并带赐绯鱼袋，余依旧例。」 
徽宗大观三年六月十日，诏：「昨降旨挥，除学士、待制旧班高者听从高，合佩鱼乃许佩。缘元丰品秩次序悉
      
合其宜，所有已降旨挥，更不施行。」 
政和元年十一月十七日，尚书兵部侍郎王诏奏：「今监司守倅等并许借服色，而不许佩鱼，即是有服而无章，殆与吏无别。乞今后应借绯紫臣僚并许随服色佩鱼，仍各许入衔，候回日依旧服色。」从之。以上《续国朝会要》。《中兴干道会要》无此门。
 舆服 宋会要辑稿 舆服六 旌节 
      
旌节
【宋会要】
      
神宗熙宁五年，诏新建节并移镇并降敕，敕太常寺排比旌节，下左右金吾街仗司、骐骥院给执擎人员鞍马。 
绍兴三年正月辛未，赐刘光世两镇节度使印，及别锡宁国军旌节，自是为例。 
凡命节度使，有司给门旗二、旌一、节一、麾鎗二、豹尾二。旗以梅红绢，上设耀 铁钻，并用镴摆黑漆杠。旌用铜螭头黑漆杠、梅红绢，画白虎，顶设黑漆圆盘，周用涂金饰。节亦用黑漆杠，上设黑漆圆盘三层，周用梅红生丝装钉，以紫绫夹袋，又加碧油绢袋。麾枪各用黑漆杠，上设黑漆圆盘，周以涂金饰，紫绢袋，又加碧绢袋。豹尾以黑漆杠，用布彩画豹文。《干道会要》题注。 
孝宗绍兴三十二年未改元。八月一日，诏藩邸旌节令迎诣天章阁安奉，从礼部太常寺请也。
 舆服 宋会要辑稿 舆服六 卫士帽 
      
卫士帽
【宋会要】
      
大驾卤簿内执辔者并锦络衫帽。驾士及王公以下折冲及执者、副竿人、执弓弩箭人、执引驾龙墀旗、六军旗者俱服锦帽。金吾押衙服金鹅帽。金吾执纛者服乌纱帽。金吾犦者服锦袍。引夹旗及执柯舒镫仗者服帖金帽。《国朝会要》。
 舆服 宋会要辑稿 舆服六 鸣鞭 
      
鸣鞭
【宋会要】
      
鸣鞭。唐、五代有之，《周官》条狼氏执鞭趋辟之遗法也。内侍二人执之。鞭用红丝，而渍以蜡。行幸则前骑而鸣之，祀礼毕还宫亦用焉。视朝燕会，则用于殿庭。 
绍兴十三年亲飨太庙，命去神位百步之内，毋得鸣鞭。 
</div>
    <div class="pagination">
<a href="宋会要辑稿_page838.html">上一页</a><span>...</span><a href="宋会要辑稿_page834.html">834</a><a href="宋会要辑稿_page835.html">835</a><a href="宋会要辑稿_page836.html">836</a><a href="宋会要辑稿_page837.html">837</a><a href="宋会要辑稿_page838.html">838</a><span class="current-page">839</span><a href="宋会要辑稿_page840.html">840</a><a href="宋会要辑稿_page841.html">841</a><a href="宋会要辑稿_page842.html">842</a><a href="宋会要辑稿_page843.html">843</a><a href="宋会要辑稿_page844.html">844</a><span>...</span><a href="宋会要辑稿_page840.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
