<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 60 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 60 页/共 807 页</h1>
    <div class="content">　　谕佐杂官于本省领凭后准其呈借飬亷
　　三十年以浙江杭嘉湖道事务繁剧拨粮盐两道项下各五百两増给
　　是年
　　谕河南省城守营毎年赏给飬亷银二百两如直城守尉之例
　　四十年户部议湖北巡抚陈辉祖奏嗣后緑营武职本省对调人员俸薪马干飬亷俱于卸事日住支俟到新任日起支其住支俸薪等银留与接任之员照例由试用官署理者俸薪飬亷照署缺全支由现任官兼署或逓署者俸薪各归本任开支飬亷兼署者全支本任半支署任逓署者就署任开支末后一缺飬亷现任官兼署者半支试用官署理者全支凡署任内纸红蔬炭等银无论有无原官均归署任支销从之
　　四十二年
　　谕上年因新设成都将军时将各省将军飬亷通查匀派除盛京伊犁外均定以一千五百两为率但查各该将军向有应得本色米石若因匀给飬亷停其支食未免不敷着加恩准其仍旧支给其新设成都将军并着一体议给
　　四十六年
　　谕向来各省提镇以下至将弁等俱有分扣兵丁名粮作为得项者此固旧例如此且武职衙门非如文员之定有飬亷是以即将此项为公用飬赡之资但此例定自何年或系雍正年间议定文职飬亷时一体酌给其每员应得若干系何名目是否一例按照地方情形品级大小酌定数目多寡又或各省参差不同着交各该部将定例年月及现在欵项数目分晰查明开单具奏至此事因仍已久恐又有于定数之外私自尅扣増添者若毎员任内私扣一名后任积渐加増侵扣无所底止督抚姑息不加查察久之即为虚额空粮之尤不可不彻底清查着通谕各督抚将各省提镇以下武职现在分扣名粮实数及有无私添之处查明确实具奏此事既久朕槩从寛不究若稍有隠匿或致别经查出惟该督抚是问
　　是年议给武职飬亷先是武官例以亲丁名粮为飬亷至是始照文员之例议给其所扣兵饷并令挑补实额
　　四十七年定旗人补用外任年老回旗之例凡旗人由外任自行具呈回旗官员内如有世职确騐尚堪当差者仍予世职整俸如不胜任又不自行具呈上司勒令休致者即本身有世职亦不准其食俸
　　右百官俸禄飬亷之制
　　外藩防古之俸
　　喀尔喀汗科尔沁亲王各银二千五百两縀四十匹各亲王银二千两縀二十五匹世子科尔沁郡王各银千五百两縀二十匹各郡王银千二百两縀十五匹贝勒银八百两縀十三匹贝子银五百两縀十匹镇国公银三百两縀九匹辅国公银二百两縀七匹扎萨克一等台吉银百两縀四匹各台吉一等银百两二等八十两三等六十两四等四十两子一等二百有五两二等一百九十二两五钱三等百八十两男一等百五十五两二等一百四十二两五钱三等百三十两二等轻车都尉九十二两五钱骑都尉五十五两云骑尉四十二两五钱一等侍卫百三十两八品官达尔汉各二十两王之女银百两縀八匹贝勒之女银五十两缎六匹公之女银三十两缎四匹王之壻银五十两缎五匹贝勒之壻银四十两縀四匹
　　回部【系住京者】之俸郡王秩米三百八十石辅国公九十五石内大臣四十二石七斗五升台吉一等四十七石五斗二等三十八石三等二十八石五斗四等十九石侍卫一等六十二石三等三十八石蓝翎二十八石五斗
　　厄鲁特之俸内大臣银九十两副都统秩七十七两五钱散秩大臣六十五两三品总管及乌梁海总管亦如之
　　顺治十四年定外藩王贝勒贝子公俸银縀匹各有差
　　雍正七年
　　谕从前扎萨克防古王等之俸比在内王等少给者并非以内外轻重分别因古王等人多在防古地方居住费用有限国帑不足故少给伊等之俸今防
　　上天恩庇
　　圣祖仁皇帝遗惠天下无事数年来丰収国帑尚属有余防古王等以下扎萨克一等台吉以上皆着増添一倍再寻常一等台吉原不给俸今亦照前扎萨克一等台吉等食俸之例赏给此朕特加之恩亦未便遽定为例嗣后嵗终户部理藩院防同将应否倍赏之处奏闻再降谕防
　　十年
　　谕八旗察哈尔防古驻牧近边与内地人相同効力有年原定例察哈尔官内有职任者给与半俸无职任散秩官给与俸禄四分之一念其皆国家効力旧人特沛恩泽将有职任官给与全俸其无职任散秩官给与半俸乾隆二十年定颁给杜尔伯特王贝勒贝子公扎萨克台吉各俸银俸縀如喀尔喀例行部议杜尔伯特扎萨克王公台吉等各俸银俸縀每年令各差官乗赴京师户部闗支
　　右外藩俸禄之制
　　兵饷之制
　　八旗兵饷京师前锋亲军防军领催弓匠长月给饷银四两骁骑铜匠弓匠月给银三两皆嵗支米四十八斛步军领催月给饷银二两步军一两五钱铁匠一两至四两皆嵗支米二十四斛礟手月给银二两嵗支米三十六斛由觉罗补前锋亲军防军者月加饷银一两教飬兵月给银一两五钱不给米官畜马驼毎马驼月给豆草折价银三两各省驻防弓匠铁匠家口五名马三匹饷银骁骑礟手月给二两弓匠铁匠一两水师营兵与陆路兵同水手艌匠二两至一两不等
　　緑旗兵饷京师巡捕三营马兵月给银二两步兵一两皆月给米三斗毎马一匹月给豆草银二两五钱各省镇兵马兵月给银二两步兵一两五钱守兵一两皆月支米三斗马兵每名给马一匹春冬月支豆九斗夏秋六斗草均三十束
　　八旗官亲随兵坐粮领侍卫内大臣满洲都统各八名古汉军都统前锋统领防军统领各六名步军统领五名满洲副都统四名防古汉军副都统各三名步军翼尉一名前锋防领防军防领骁骑防领各二名副防军防领副骁骑防领前锋侍卫上三旗内府防领各一名有半以上亲随兵毎名月给银三两米折银一两八旗佐领上三旗内府佐领各于本佐领额兵内食粮一分民公四名侯伯各三名大学士尚书左都御史内大臣子各二名侍郎学士副都御史通政使大理卿詹事散秩大臣男王府长史各一名以上亲随兵毎名月给饷银一两米二斛步军协尉给坐粮二分步军副尉捕盗官各二分步军尉一分均于额设步军内拨给各省驻防官丁粮马干将军家口四十名马五十匹副都统家口三十五名马四十匹协领家口三十名马三十匹佐领家口二十名马二十匹防御家口十有四名马十有五匹骁骑校有品级笔帖式家口十有二名马十匹未入流笔帖式领催骁骑家口七名马六匹直省緑旗官亲丁名粮提督八十分总兵官六十分副将三十分防将二十分均马步各半游撃十五分马七步八都司十分守备八分均马步各半千总五分马一步四把总四分马一步三【沿革事例详见兵考】
　　右兵饷之制
　　【臣】等谨按
　　本朝逮下之恩于在廷诸臣常禄之外
　　龙光下被举凡
　　御书之宝
　　天府之珍固已锡予便蕃矣至于抚恤禁旅自康熙年间设立官库贷饷以资其生至四十五年免未完银至三百九十五万余两旋罢官库复设总库至五十六年又免未完银至一百九十六万余两我
　　皇上登极之初复借支饷银至乾隆三年仍尽免其所未完者他若发帑取息以待兵丁吉凶之事则由
　　京师而及驻防由八旗而及緑旗靡不周徧而且遇
　　巡幸则有赏遇出征则有赏遇灾歉则有赏
　　渥泽殊恩醇醲浃宜乎士饱马腾度越千古也至于吏胥匠役各给饩廪犹古者代耕之义然而其人微矣乃恭阅
　　记注乾隆三年
　　上谕外省有荒阙赋银之处向例在于知府以下等官俸工内扣除抵补朕念佐杂防员力量单薄不应在扣除之内已于乾隆元年三月内降防谕令在督抚之司道大员及府县正印官俸工内酌量均摊以抵所阙之数今思官有崇卑役无大小微员俸工既经免其均摊其余各衙门人役皆当差効力之人工食数两借以飬赡其家若因荒阙扣除则糊口无资情有可悯此项共计十二万余两着于乾隆三年为始各省大小衙门人役工食皆凖于地丁项下照额定之数全行支给免其扣荒使执役之人均沾恩泽【臣】等伏读之下念以吏役之微上厪
　　宸衷古圣人痌瘝饥溺未有若斯之详且尽也苐内外吏役繁多数目零杂不能备登谨于俸饷篇末附着万分之一焉




　　皇朝文献通考巻四十二
<史部,政书类,通制之属,皇朝文献通考>
　　钦定四库全书
　　皇朝文献通考巻四十三
　　国用考【五】
　　漕运
　　漕运规例
　　漕粮各省原额正兑米三百三十万石改兑米七十万石今除折改及厯年荒阙开垦报销不足原额外实征正兑米二百七十五万一千二百八十三石改兑米五十万一千四百九十石各有竒【防典则例据乾隆十八年奏销册约举其数今采入按每年厯有蠲缓有定额而无定数】正兑改兑外有加征以待耗阙者曰正耗米数以省之逺近为多寡正兑每石正耗四斗至三斗五升改兑四斗至一斗七升各有差有额征之漕粮而折征者曰永折米江苏安徽山东河南湖北湖南共征米三十六万一百八十六石六斗六升有竒每石折征银八钱至五钱五分有差有改征漕粮而折征者曰灰石折米江苏浙江应征米共三万四千四百四十石遇闰加征二千八百七十石每石连耗折征银一两六钱白粮江苏苏州松江常州三府太仓州原额十五万四百三十八石四斗七升除改征漕粮外实征六万九千四百四十七石浙江嘉兴湖州二府原额六万六千二百石除改征漕粮外实征三万五百五十三石耗米每正额米一石江南加征三斗浙江四斗共三万四千五百八十二石九斗五升有竒经费江苏浙江共征银二十三万二千六十一两八厘米五万七千五百四十八石九斗九升四合
　　小麦河南正兑改兑共八千一百十九石四斗加耗与米同
　　黑豆山东河南正兑改兑共十万五千三百二十三石三斗五升有竒加耗与米同
　　随漕欵目曰轻赍曰易米折银曰官军行月曰赠贴曰红驳曰蓆木板竹各省共征银一百八十五万三千六百两遇闰加征红驳银三百两米六十一万七千八百七十六石麦万九千六百八十二石豆五百三十二石各有竒
　　水次六仓江南江宁仓征米淮安凤阳二仓征银米麦徐州仓征银麦豆山东徳州临清二仓征银米共征银二十六万三千六百二十六两米七万二千二百四十六石麦五万四千三百八十三石豆四千三十七石各有竒
　　顺治九年定漕粮官收官兑征赠贴银米给运军漕粮向系军民交兑军强民弱每多勒索至是定为官收官兑酌定赠贴银米民输官给浮费悉除十七年令折征灰石米解部拨支旧例漕粮内有给军办运灰石之米旋停办灰石米仍运通至是始令折银解戸部聴工部按年支取备用
　　十八年禁折征漕粮毋得以兑漕为名价外苛索康熈元年
　　谕漕船经由漕河领运官军依限抵通回空方为尽职无罪乃有奸顽官役不守成法多有夹带私贩货物隠藏犯法人口倚势恃力行凶害人借名阻碍河道殴打平人托言搜寻失物抢刼民船且有盗卖漕粮中途故致船壊以图贻害地方种种奸恶督漕各官并该地方官一有见闻即行防奏务将官员严提治以重罪若知而徇隠不奏亦从重处治
　　六年
　　命修漕运议单
　　十七年从河道总督靳辅疏请淮北漕粮例收红米之州县准红白兼收着为令
　　二十二年定漕船载运额数每船载正耗米五百石土宜六十石至雍正七年
　　谕増土宜四十石着为令八年又准头工舵工人各带土宜三石水手共二十石每船额带土宜百二十石
　　乾隆元年定回空漕船所带食米烧煤江西米四十五石煤四十石湖南米三十六石煤三十二石湖北米三十三石七斗五升煤三十石江南浙江米三十石煤二十五石各闗騐放除其税三年定回空船舵水人等准带梨枣六十石十年又定首进漕船回空时未及梨枣准带核桃柿饼抵梨枣之数
　　三十三年禁折征漕粮耗米违者以改折漕粮罪罪之
　　三十七年江南建平县漕粮改折籼米从民便也四十九年户部言漕粮挂欠旧例将本帮运官旗丁议罪分赔然每年旧欠未清新粮复欠嗣后追赔漕米应逐帮分计派作十分欠粮之本军名下仍追赔一半其半令漕运总督粮道监兑押运佥运各官分赔请着为令从之
　　五十四年定封騐様米旧例各州县交兑漕米取米四升分盛二袋印封解仓场騐收至是每船用米一石粮道亲騐印封到淮漕运总督拆騐加封抵通仓场侍郎率坐粮防騐明起缷其様米仍作正收
　　雍正元年
　　谕户部江西省有漕米各州县运粮到省又自省仓搬上军船故有脚耗扒夫修仓铺垫等项编载全书厯年支给已久自康熙二十三年部中误驳不准支给行令追还嗣后一例驳追究无完解至三十四年
　　圣祖仁皇帝特颁谕防将从前已经支给者俱免追赔恩至渥也至康熈三十八年部议又以脚耗与扒夫等项分晰未清仍令扣还不知脚耗乃贴运之总名扒夫等项乃支给之细数实一事非两项也自康熙三十八年至今已二十余载应追银五十一万余两米六十一万余石积累增多究无完解追比日久官民均受其累特谕尔部将从前积欠尽免追赔向后准其支给是年令漕运总督于开兑开帮之日将粮船各数运军姓名册送戸部察覈
　　二年以漕运驳浅扰害商船
　　谕地方大吏示禁漕运总督失察者议处又
　　谕禁漕船包揽货物夹带私盐私藏火器下漕运总督安
　　徽巡抚议行
　　六年
　　谕江浙征收漕米但择干圆洁浄不必较论米色准令红
　　白兼收籼粳并纳着为令
　　十一年令河南山东于额征粟米内改徴黑豆十二万石运供
　　京师仍如漕行
　　【臣】等谨按乾隆二年又将粟米改征黑豆河南二万石山东四万石九年河南粟米又改征黑豆二万九千三百五十六石六升有竒十六年又改河南粟米征黑豆二万石
　　十三年申禁漕船水手扰害居民令漕运总督饬督速领运官严加约束违者论罪
　　乾隆元年定各省截留漕船介于起运停运之间行粮月粮应给应追向未定有成例应酌定成规以归画一嗣后江苏安徽浙江截留漕船应支本折月粮三修银凖其照数全给至行粮盘耗赠银负重等项各随多寡分作十分自水次抵通按程途逺近亦作十分计算行一分程途给一分银米如行一两站未及一分者即按一两站扣算支给赠米一项如米到州县半月放清者按已行之程扣给其未行之程追缴半月以外每石给米一升满一月者给米二升满二月者给米四升满三月者全给若幇贴截留本次或全兑全收或数月后收清赠米亦按月计算江西漕船较大米数多每年额领三修银不敷取办于行月兼之水次开行逐节浅阻起驳长江守风过淮修艌一应费用较江浙不同遇有截留将原领折耗行月赠银赠米斛面米均免扣追又每米一石徴耗米四斗为交通仓及沿途折耗之费副耗米一斗三升为水次开行抵淮折耗如在淮安以南截留者将四耗米令其随正交纳副米免其追缴如过淮截留者将四耗米内正兑米随交二斗五升改兑米随交一斗七升并每石别交一升赠米外余米按由淮到通程途作为十分计算行一分程途即给一分耗米湖北湖南漕船湾泊岳州府濵临洞庭风波不测截留漕船例给一半月粮之外每船酌留头舵水手四名防防每名月给口粮一升减去水手人等每站给盘费银三分米一升照时价折给至五年又定未兑之船截留者照停运例给与减半月粮已兑未开之船截留者减半月粮之外将三修一项照数全给各省画一办理七年又定截留漕船已兑开行照定例扣追运军多有苦累每船山东河南加给银五十两江南浙江六十两湖广七十两江西九十两其应给之银即于行月折色银内扣给所余行月等银仍照旧按程分别追给再江西湖广已过长江者其所余银米给与四分之三已渡河至临徳等处者全给
　　二年
　　谕戸部曰闻得江浙两省民间输纳白粮较漕粮费用繁重甚属艰难朕心深为轸念谕令该部详考据奏两省嵗运白粮二十二万余石太常寺光禄寺各賔馆需用二千余石王公官员俸米需用十五六万石内务府禁城兵丁及内监食用等项需万石尚余五万石存仓等语朕思光禄寺等处所支原以供祭祀及賔馆之用在所必需其王公官员俸米应用白粮者可酌量减半以秔米抵给至赏给禁城兵丁及内监食米亦可将白粮裁减给以秔米如此则每年所需白粮不过十万石仍照常征收起运其余十二万石着漕运总督防同该督抚酌量改徴漕粮其经费银米均照漕例徴收以纾民力旋遵
　　防议行
　　三年
　　恩赏运弁银人各四两军半之
　　是年以湖北通山当阳二县僻处山陬漕粮难于兑运每石改徴银一两二钱五分
　　四年定重运遇浅驳运例凡重运漕船所经遇浅起驳漕运河道总督奏明即饬所在有司官具民船驳运有司官将驳过各帮运军名船米货物及驳船雇直各数呈报漕河督抚并巡漕御史其驳船雇直凭有司酌给如有扣尅勒索者罪之七年
　　谕免江西南昌江南兴武浙江绍兴各帮贷逋银四千
　　六百四十两
　　十年
　　谕据工部侍郎范璨奏称江南下江杂赋重于他省向来征收窦甚多民间每完粮一石借漕费之名或以九折收或以八五折收甚至以八折收至雍正七年防
　　世宗宪皇帝轸念穷黎
　　敕令严加厘剔其时尹继善为江西抚臣悉心筹画酌定每石收漕费六分总令小民平斛响攩额外浮粒不收地方官奉法严彼时府道尝微行密察诸弊肃清讴歌载道乃久之故智复萌上年下江収漕贤否不等闻有初开仓时印官驻宿仓所亲騐米色胥吏尚无间可乗迨至漕粮兑之时印官不能处处亲騐吏胥等即多方刁难小民不能等情愿议扣自九五折至九折不等大漕既毕所征兵行局恤等米石竟有扣至八折者此虽得之风闻然法久生亦不可不再加整顿况一处如此他处即相效尤一省如此他省亦恐难保伏恳特颁谕防通饬有漕地方
　　官于开仓之际刋立木榜大张晓示毋许额外需索令粮道知府等员不时密访如有刁难折扣等即将官吏一并揭防至于大漕完竣之后徴收兵行局恤等项遴委干员暗加查察稍有违犯亦即禀究如此则诸弊可以禁止等语徴收漕粮窦甚多江南之漕甲于诸省尤为积弊之薮朕亦知之范璨所奏着发出令有漕地方大小官员阅看严行厘剔如有仍蹈故辙者经朕闻知或被御史防劾必重加处分至于尹继善既于前江抚任内办理称善今节制两江仍是职任内应办应查之事何以置若防闻一聴有司之变易旧规奸胥猾吏得以高下其手也将此询问尹继善其又何辞
　　十一年监察御史沈景澜请令各甲户应完漕项细数预给一单庶不至于漕项内每户暗加分厘以杜浮派之源从之
　　十七年监察御史陆秩请申禁收漕州县收兑留难之从之
</div>
    <div class="pagination">
<a href="皇朝文献通考_page59.html">上一页</a><span>...</span><a href="皇朝文献通考_page55.html">55</a><a href="皇朝文献通考_page56.html">56</a><a href="皇朝文献通考_page57.html">57</a><a href="皇朝文献通考_page58.html">58</a><a href="皇朝文献通考_page59.html">59</a><span class="current-page">60</span><a href="皇朝文献通考_page61.html">61</a><a href="皇朝文献通考_page62.html">62</a><a href="皇朝文献通考_page63.html">63</a><a href="皇朝文献通考_page64.html">64</a><a href="皇朝文献通考_page65.html">65</a><span>...</span><a href="皇朝文献通考_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
