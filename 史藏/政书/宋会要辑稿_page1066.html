<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1066 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1066 页/共 1125 页</h1>
    <div class="content">九月二十六日，前京东路转运使、朝散大夫、集贤校理、知亳州刘攽落集贤校理，降朝请郎，增差监衡州盐仓，坐任内不能修举职事、经用阙乏也。 
十月八日，东上合门使李缓，合门 
      
看班祗候、主管簿书宋：原作「环」，据《长编》卷三四○改。，各罚铜十斤；客省使曹评、东上合门使曹偃、客省副使曹诱，各罚铜六斤各：原作「客」，据《长编》卷三四○改。。坐失点检江东转运判官郏亶见有罪被劾乞上殿故也亶：原作「擅」，据《长编》卷三四○改。。 
十六日，广南西路转运判官马彦先冲替，坐与副使马默不协，所奏岁计异同，故有是命。 
十九日，宜州监押陆原贷命，免决刺，除名，配沙门岛。普仪寨监押何希古、权融州都巡检李贯除名，千里外编管。通判曹觏前坐他罪，候当叙日展三期。推官孙立节、司户张峒各冲替，土丁指挥使莫令顽、石聘，副指挥使陆计副：原无，据《长编》卷三四○补。，宜州澄海十将谢进，并特放罪。初，安化州蛮贼千余人钞劫钞：原作「致」，据《长编》卷三四○改。先退，觏征讨稽期，立节等失出令顽流罪，而令顽等以尝累白陆原，欲出救应之故也。 ，原等坐与蛮贼 
二十一日，朝奉大夫、试尚书户部侍郎蹇周辅降一官，江陵府长林县主簿蹇序辰除名，市易务下界监官宋乔年、梁铸、内殿崇班符守规、借职史安世各冲替，三班借职宋仲约刺面配车营务三班借职：原无，据《长编》卷三四○补。，少府监修制官宋世隆刺面配沙门岛。周辅坐不觉子贷官钱，以措置江西、福建盐事有劳免废黜；序辰贷度僧牒钱，乔年、铸不觉吏乞取宋世隆钱宋世隆：原作「安世降」，据《长编》卷三四○改。，余并以贷官钱连坐，会赦特断也特：原作「时」，据《长编》卷三四○改。。
同日，祁州官吏资政殿学士、光禄大夫吕公着以下八人各降一官，坐违法差禁军防送罪人也也：原无，据《长编》卷三四○补。。 
同日，皇城使、惠州团练使李舜聪免勒停，降两官，展三期叙。坐提举开封府界贼盗巡检私使兵级，及 
      
事发自讼不实，会恩也。 
十一月二十四日，户部尚书李承之、侍郎蹇周辅各罚铜六斤，金部郎中晁端彦、员外郎井亮采各罚铜八斤，户部及都省吏以差罚金，以议茶法不当也。 
十二月二日，监察御史陈师锡送尚书史部，坐乞罢诸生习律，唱为诐说诐：原作「陂」，据《长编》卷三四一改。、惑乱士听故也。 
七年正月十一日，提举京西南路常平等事、承议郎叶康弼冲替。以尚书户部言，六年终提举官岁考功过簿，康弼比诸路上簿独多故也。 
十三日，户部侍郎蹇周辅罚铜六斤，员外郎陈向八斤，坐违法割门下侍郎章惇俸钱于相州也。 
十八日，广南西路累任转运使张颉累任：原无，据《长编》卷三四二补。、陈倩，副使苗时中、马默、朱初平、吴巘，判官朱彦博、谢仲规，各罚铜二十斤。坐本路提举常平等事刘谊于桂州治廨舍，费官钱万缗，不切觉察故也。 
二十四日，知渭州卢秉、知延州刘昌祚各罚铜三十斤，坐得兰州被围闻报，不即出兵牵制也。 
二十八日，降右谏议大夫赵彦若一官，试秘书监，坐辄侵越御史论事故也。 
二月十二日，降引进使、高州防御使李浩为四方馆使，皇城副使、吉州防御使苗履为左藏库使，以奏贼犯兰州事异同也。 
十三日(二月)十三日：《长编》卷三四四记此条于三月壬子，是月庚子朔，壬子为十三日。，前汀州通判、奉议郎郭祥正勒停，坐权漳州补僧道亨住持不当受金，悔过还主，及违法差送还人，经赦也。 
三月九日，知洺州、朝请大夫王荀龙，通判、奉议郎孟蕴，各降一官，坐差禁军防送也。 
十三 
      
日十三日：原缺「三」字，《长编》卷三四四记于壬子日，据补。参前注。，监察御史朱京降监兴国军盐酒务，坐言董扬休扬：原作「杨」，据《长编》卷三四四改。、宋彦磨勘不当故也。 
十六日，诏浮图寨监押、殿直晁立贷死，免除名，勒停，追两官，冲替。坐令十将续琏杀投降都头寨主王杰也也：原无，据《长编》卷三四四补。。 
二十五日，鄜延路第二将、西头供奉官张禧追一官，勒停。初，经略司劾禧罪，法当罚铜。既而刘昌祚言：「禧故不禀本司处分，至杀无罪十四人，有司议法不当情，恐将佐观望，以误边计。」故有是命。 
二十七日，宣德郎、权检详枢密院兵房文字黄寔冲替。坐御史朱服言：「寔以舅陈朴之丧，率敛士大夫以为赙，内有武臣隶枢密院，尤于事体有嫌，望付有司推治。」诏送大理鞫实，故有是命。 
三十日，广南西路转运判官许彦先已差替，改为冲替。坐辄以本职事妄移他司，肆为张皇，諠言阙乏，内摇士卒之心，外亦示弱蛮夷，有亏边备，故有是命。 
四月二日，秀州军事推官桑景彝、左侍〔禁〕李侔并除名，宣德郎裴陟追三官，勒停。景彝仍送唐州编管。景彝、侔皆博徒，以巧胜陟钱，并坐污滥也。 
十七日，广南东路转运副使孙迥、提举常平等事朱伯虎各降一官，知广州、朝请大夫、宝文阁待制王临落职知濠州，通判毕居卿、司理滕伯雄、陈谔、番隅县尉石大受、转运司主管文字连希元并冲替。临坐鞫孙迥求嘱，居卿随从临、迥，不检举辖下兵替换优重差遣，及失出入邓满等罪，伯虎奏事不实，伯雄鞫何卿私盐不尽，谔鞫石大 
      
受事不尽，大受以官板造匣、栲平人，希元随顺迥不检举辖下兵，虽会赦，特降是命。 
五月九日，供备库副使、知火山军康昺冲替，以在任籍行人粮斛故也。 
二十二日，通直郎、宝文阁待制、知潭州何正臣，奉议郎、提点湖南路刑狱刘载各降一官，通判潭州李纲罚铜十斤。正臣知庐州，载、纲并冲替。纲坐私忿提点刑狱司吏，教人举首而案其罪，正臣、载坐互论奏故不以实也载：原作「再」，据《长编》卷三四五改。。 
六月一日，太中大夫、龙图阁待制、知江宁府陈绎免除名勒停，追太中大夫，落龙图待制，知建昌军。子承务郎彦辅冲替。绎坐前知广州作木观音像易公使库檀像，私用市舶乳香买羊，亏价为绢二十八匹，彦辅坐役禁军织木棉、非例受公库馈送而报上不实。 
七月十一日，侍御史张汝贤落侍御史，知信阳军。坐论王珪、王安礼陈乞子侄差遣不实也。 
同日，入内内侍省东头供奉官麦文 冲替，以管押回鹘、鞑靼蕃到熙河，令人于蕃界内市快行马等，故责之。 
十八日，判大名府王拱辰罚铜十斤，馆陶尉姜子厚、冠氏尉桑嘉之、知县郑仅各罚铜八斤，坐擅役保甲，会赦特责之。 
八月五日，吏部郎官罚铜十斤，都省郎官六斤。给事中韩忠彦言「吏部奏钞，拟注江宁府司录参军、前刑部法直官郝京试大理寺直，废条用例」故也。 
九日，监察御史来之邵为将作监丞。先是，御史中丞黄履言，之邵顾杂户女为婢，乞付 
      
有司根治，故有是命。 
二十六日，六宅使、泾原路都监、知镇戎军张世矩追两官，免勒停，罢都监，领荣刺史、知镇戎军。坐先为河东军马上出界功状， 用贾仲实重伤不实，卢秉等言，乞少宽假，诏候案上取旨故也。 
九月二十五日，河东都转运使、朝请大夫、天章阁待制陈安石，权判官、奉议郎庄公岳，各罚铜二十斤；主管文字、奉议郎晏明，宣德郎王惟正，各十斤。坐不应副麟、府州赏功绢也。 
十月二十四日，泰宁军节度推官、知大名府莘县晁端礼追三官端：原无，据《长编》卷三四九补。，赎铜二十斤，勒停，千里外编管。坐以官钱贷进士阎师道，及师道请求欲预借保甲钱买弓箭，为提举保甲司所劾也也：原无，据《长编》卷三四九补。。 
二十九日，诏河北路转运使蹇周辅罚铜十斤，坐奏供备库副使翟仪避责罚乞致仕，朝旨依冲替人例，仪子元建言乞定夺，刑部考实如元建所言，乞冲替故也。 
十一月五日，大理寺断官罚铜十斤，余干系官各八斤，刑部干系官吏各六斤。以尚书省言「大理寺断潞州民王德与弟亮妇程奸，造意与程谋杀亮死，程案问从故杀处死，德减死流二千里刺配，案王德不应用程为首减等」故也用：原无，据《长编》卷三五○补。。 
八年三月一日，诏熙河兰会路经略安抚制置使李宪追入内副都知内：原重此字，据《长编》卷三五二删。、武信军节度观察留后，应熙河兰会路差遣并依旧，以遣将讨贼有功，特免勒停。安州观察支使、主管机宜文字锺传除名勒停，郴州编管。东头供奉官、合门祗候、 
      
书写机宜文字李宇追合门祗候。右侍禁、点检文字蒋用，左班殿直、熙河北关守把兼制置司译语米安，并追一官，罚铜十斤，免勒停。右班殿直皇甫旦除名勒停，南安军编管。左侍禁、通远军榆木岔巡检何贵，西头供奉官、熙河路监牧指使张守荣，并降一官，免勒停。坐奏边功不实也。 
五月八日，太原府路兵马钤辖钤：原作「轸」，据《长编》卷三五六改。、专管勾鄜延路军马公事张之谏降充鄜延路兵马都监。以本路经略司言，之谏措置乖方，与诸将不 故也。 
二十四日，户部侍郎李定、给事中兼侍讲蔡卞、起居舍人朱服，各降一官；权知开封府蔡京、判官胡及、推官李士良，各罚铜八斤。卞、服坐知贡举日贡院遗火，京及士良坐救火延烧，虽会赦特责故也。 
十月二十五日，朝散郎、直龙图阁、权提点开封府界诸县镇公事范峋落职，知临江军，以应奉山陵与户部更相论奏不直也。 
十一月十六日，王子京罢知泰州州：原作「军」，据《长编》卷三六一改。，以前任福建路转运副使日买茶抑配故也。 
哲宗元佑元年正月十二日，朝散大夫、光禄卿吕嘉问知淮阳军吕：原无，据《长编》卷三六四补。，以监察御史孙升言，市易之法初行，嘉问实领其事，罔上坏法，失陷甚多，故有是命。 
二月十四日，福建路转运副使贾青添差衡州在城盐酒税青：原作「清」，据《长编》卷三六六改。，转运副使王子京添差监永州在城盐仓兼管酒税务，转运副使陈纮坐罚金。先是，福建路按察张汝贤言：「青提举盐事，严督州县，广认数目，令铺户均买；子京 
      
相承违法，过为督迫；纮明知新增盐额高大，曾无辞。」故有是命。 
二十二日，刑部侍郎蹇周辅落职知和州，权江南西路转运判官朱彦博知兴国军，承议郎、司封员外郎蹇序辰签判庐州，奉议郎程之邵罢提举梓州路常平等事。以右正言王觌奏：「窃见江西、福建盐法皆蹇周辅等相度，增添课额，害民罔上。」故有是命。 
二十八日，成都府提点刑狱郭 特差替，以右司谏苏辙言：「近以蜀中卖盐、搉茶及市易比较为人疾苦， 体量事实，畏惮茶官陆师闵、提举韩玠权势，不依限体量，乞罢黜黜：原作「出」，据《长编》卷三六九改。。」故有是命。 
闰二月四日，知邵武军张德源特冲替，以右司郎中张汝贤言德源增盐额抑配故也。 
同日，提举荆湖南路常平等事张士澄特冲替，郏亶送吏部与合入差遣。以江南西路按察司言，蹇周辅请运广盐代淮盐，例涉搔扰，陈戚、士澄附会增数，肆行抑配，而亶亦与焉。戚已死，士澄、亶故有是责。 
二月十八日，刘淑罢祠部郎中，差知宿州。江西湖南路发运使蒋之奇特展二年磨勘，仍罚铜十斤。以监察御史孙升言：「江西、湖南盐法之害，知吉州魏纶虚增盐数，民最苦之。纶既以丁忧去官，而发运使蒋之奇乃荐纶悉心职事，乞候服阕再令知吉州。江南西路转运使刘淑再任本路，首尾五年，坐视毒虐其民，曾无一言，今乃除祠部郎中。望特正蒋之奇、刘淑之罪。」故有是命。 
四月十八日，李宪降节 
      
度观察留后一官，提举亳州明道宫；王中正降遥郡团练使、刺史两官两官：原无，据《长编》卷三七五补。，提举兖州太极观。并本处居住。石得一降为左藏库使，管勾西京崇福宫。宋用臣降为皇城使，添差监太平州茶盐酒税。以御史中丞刘挚、殿中侍御史林旦言：「中正元丰四年将王师二十万，由河东入界，徘徊境上，逗遛不进，公违诏书，坐失兴、灵会师之约。天寒大雪，士卒饥冻物故者十七八。李宪之于熙河，贪功生事，一出欺罔。兴、灵之役，宪首违戒约、避会师之期，乃顿兵以城兰州，遗患今日。及永乐之围，宪又逗遛，不急赴援，使数十万众肝脑涂地，罪盈恶贯。宋用臣奋其私智，以事诛求，搉夺小民衣食之路，琐细毫末，无所不为，使盛朝之政几甚于弊唐除陌间架榻地之事，伤污国体。石得一领皇城司，夫皇城司之有探逻也，本欲知军事之机密与夫大奸恶之隐匿者，而得一恣残刻之资，为罗织之事，以无为有，以虚为实，上之朝士大夫，下之富家小人，飞语朝上而暮入于狴犴矣。是四人权势烽焰，震灼中外，先帝未及肆其诛于市朝而以遗陛下。伏乞圣慈以臣章付外，议正四罪，暴之天下而窜殛之。」故有是责。 
五月六日，梓州路转运副使李琮知吉州。先是，臣寮言琮在江南、两浙、淮南路以根究逃移为名，增常赋取民，令监司考实。至是，诸路言琮以远年开阁税赋令人户均纳，故有是命。 
十八日，相州观察使、知潞州张 
      
诚一特追观察使、遥郡防御、团练使、刺史，依旧客省使，提举江州太平观。以左司谏王岩叟言诚一盗取父墓中犀带，故有是命。 
二十七日，吏部员外郎吕升卿通判海州。以右正言王觌言其有状引用朝旨及先帝德音乞理知州资序，贪竞反复，故有是命。 
六月十二日，金部员外郎吕和卿权知台州。以右司谏苏辙言其愚騃贪残，不宜寘在省闼，故黜之。 
同日，知济州、朝请郎段继隆特勒停，权知开封府蔡京特罚铜二十斤。继隆坐妄冒奏荐恩泽，而京失根治也。 
二十五日，中散大夫、光禄卿、分司南京、苏州居住吕惠卿前责见分司门。责授建武军节度副使，本州岛安置，不得佥书公事。以司谏王岩叟言前责未厌众议，故有是命。 
二十七日，宝文阁待制、知庐州杨汲落待制，刑部侍郎崔台符知相州，大理少卿王孝先知濮州。以监察御史孙升等言，孝先等乘先帝不豫之时，断王仲京 情曲法之罪故也。 
同日，承议郎、都大提举成都府永兴军等路搉茶事陆师闵降授奉议郎、主管兖州东岳庙。以御史中丞刘挚言挚：原作「贽」，据《长编》卷三八一改。，师闵领数路，与为奸者众也。 
十月十八日，章惇依旧知汝州，罢扬州新除。以左司谏朱光庭言其在枢府悖慢，失大臣体，谪官未踰年，遽移大藩，迁升无名。 
二十六日，江西路提举常平等事曾孝廉特不以赦原，追两官勒停，送房州安置。以抚州制勘到孝廉驱迫知州石禹
      
勤狱死勤：原作「勒」，据《长编》卷三九○改。，及奏事不实故也。 
二年二月十六日，观文殿大学士、正议大夫、知陈州蔡确落职，守本官知亳州。以御史中丞傅尧俞等劾奏确居相日窃弄威福，故纵其弟，养成奸赃故也。 
二十八日，新除知亳州蔡确知安州。以给事中顾临、右谏议大夫梁焘、右司谏王觌共言其奸恶，乞重行屏斥，故有是命。 
五月四日，西京左藏库副使、邕州左右江都巡检使成卓责授内殿承制，添差监均州酒税。以枢密院言其保任交人不当保：原作「任」，据《长编》卷四○○改。，及擅将黎文盛所上书状录与安南等罪故也。 
同日，前广南东路经略安抚张颉、提点刑狱林颜各展二年磨勘，转运副使高鏄、转运判官张升卿各降一官，升卿仍与小郡通判。坐言者论颉等不戢将佐，因捕岑探杀及平人故也。 
二十三日，朝请大夫、充龙图阁待制知洪州熊本降朝散大夫，以先知桂州分画地界失当故也。 
六月八日，朝散大夫、新除吏部侍郎、兼侍读傅尧俞为龙图阁待制知陈州待制：原无，据《长编》卷四○二补。。先是，监察御史张舜民以论夏人边事失旨，诏罢舜民御史，以秘阁校理判鼓院。时尧俞为御史中丞，言：「比闻监察御史张舜民因论边事、文彦博照管刘奉世失实罢言职。窃以朝廷置御史，盖虑下情壅塞，以开广聪明，故得风闻言事。今舜民一言不当，便夺官改差遣，于舜民何损，而无益陛下，亦非彦博所敢安者。」监察御史上官均言：「舜民所论文彦博事得于传闻，不 
      
敢隐默以负朝廷。使其言为是，陛下所宜虚心而行之；其言为非，苟无邪枉附会之意，陛下亦当察其疏直无他，以开谏诤之路。今以一言之失，遽行罢黜，臣窃恐自是言者以舜民为戒。望还舜民职任，以安士论。」右司谏朱光庭言：「舜民有正直之节，司马光贤之，荐充馆职，陛下擢至御史，士论皆以为得人。(令)[今]视职纔两月，正直之节未获少伸，一言不合大臣，已闻罢职。自陛下临御以来，天下之人唯知从谏如不及，圣德冠古今，若遽使舜民罢职，使陛下今有逐言事官之名，臣为陛下惜之。望还舜民旧职，以尽其 。」右司谏王觌、右谏议大夫梁焘、侍御史王岩叟、监察御史韩川等相继论列，章数十上，诏令三省、枢密院召尧俞等赴都堂，出舜民章示之。仍谕以「舜民不独妄论大臣，且今日朝廷务以安边息民为心，而舜民谋动师旅，非体国也。然知其无他，故止去言路，徙他职，恐外庭不知，故兹宣谕。」尧俞等退，终守前论。已而尧俞、岩叟因言：「殿中侍御史吕陶、监察御史上官均皆为臣等言，亦尝论留舜民，各于众坐诵其疏中语。今都堂之召，二人不预，疑二人有欺。」有旨陶、均分析。陶状云「始欲论之始：原无，据《长编》卷四○二补。，其后意寝」，均状云实有疏不妄。而焘一日遇给事中张问于禁中，面诘问以不能驳还舜民制命为失职，老而不任职，贪禄不去，是不知世所谓廉耻。监察御史孙升因劾奏问不职，而疏引焘语。既而批旨付三 
      
省，曰岩叟、光庭、觌、川等久在言路，多所补益，宜稍迁擢；焘于禁省诟同列，升朋附焘焘：原作「党」，据《长编》卷四○二改。，宜罢。于是岩叟等第迁，皆避新命，岩叟改直集贤院、知齐州，尧俞改吏部侍郎，兼侍读如故兼侍读：原作「侍讲读」，据《长编》卷四○二改。，尧俞乃言与岩叟事始末同末：原作「未」，据《长编》卷四○二改。，愿并罢补郡，故有是命。 
七月四日，知绛州李元辅转官、减年磨勘各追夺一半。元辅初以转易川陕钱物有劳迁官，至是御史吕陶言其侵渔冒赏，故有是命。 
八日，新少府少监沈季长罢少监，知秀州。以左谏议大夫孔文仲言：「季长本无学问技能，徒缘宰相王安石族婿，鼓唱王氏经义，聋昏众学，一旦召从外路，副贰寺监。季长之党，布散如蚁，一季长进则百季长相继而来，不可拒矣。」故有是命。 
八月二日，朝奉郎、右司谏贾易知德州，以言事失当，故黜之。 
言其险刻也。 十二日，司农少卿宋彭年权知邢州，以御史赵 
十月二十八日，资政殿学士王安礼提举西京嵩山崇福宫。初，安礼除知成都府，辞不行，言者论其托疾辞远，故有是命。 
十一月八日，肃远寨巡防、右侍禁戴荣追两官，蕃官东头供奉、巡检慕化追一官罢任，以擅入西夏界侵略也。 
三年二月八日，司勋员外郎何洵直特展二年磨勘，以亡失司勋印及告身故也。 
二十四日，蔡确、章惇罢所复职，确知邓州，惇知越州。以给事中赵君锡论驳也。 
四月二十五日，诏龙图阁直学士、提举南京鸿庆宫卢秉降为宝文阁待制，展 
      
</div>
    <div class="pagination">
<a href="宋会要辑稿_page1065.html">上一页</a><span>...</span><a href="宋会要辑稿_page1061.html">1061</a><a href="宋会要辑稿_page1062.html">1062</a><a href="宋会要辑稿_page1063.html">1063</a><a href="宋会要辑稿_page1064.html">1064</a><a href="宋会要辑稿_page1065.html">1065</a><span class="current-page">1066</span><a href="宋会要辑稿_page1067.html">1067</a><a href="宋会要辑稿_page1068.html">1068</a><a href="宋会要辑稿_page1069.html">1069</a><a href="宋会要辑稿_page1070.html">1070</a><a href="宋会要辑稿_page1071.html">1071</a><span>...</span><a href="宋会要辑稿_page1067.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
