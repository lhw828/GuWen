<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 591 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 591 页/共 807 页</h1>
    <div class="content">　　程徳洽撰徳洽字学澜长洲人
　　篆字彚十二卷
　　佟世男编世男满洲镶黄旗人康熙中官知县钟鼎字源五卷
　　汪立名编立名号西亭婺源人官工部主事立名自序曰汉书艺文志书有六体曰古文竒字篆书隶书缪篆虫书是古文与竒字且各为一体也世逺年湮其仅可据者器之欵识庶几传信即书家所谓钟鼎文是也然而歴代博雅之士虽搜集成编或直载本文或分隶韵部往往杂収碑篆各字而亦统之曰钟鼎夫铭器与篆碑之文当必有异用不容以其説无可征而臆为同也余少嗜六书数十年来未经卒业近复寻阅金石韵府见所収钟鼎文征引譌谬挂漏甚多爰考诸刻自商盘周鼎以迄秦汉诸书专采钟鼎文仍依今韵编次有石刻之类于铭欵者如石鼓文为西京法物得附録焉其他碑篆皆不收采以其不合乎钟鼎二字之义也
　　天然穷源字韵九卷
　　姜日章撰日章字旦童如臯人
　　六书辨通五卷　六书例解一卷附六书杂説一卷八分书辨一卷
　　杨锡观撰锡观字颙若无锡人
　　五经字学考五卷
　　成端人撰端人字友端阳城人
　　六经字便【无卷数】
　　刘臣敬撰臣敬字恭邵江隂人
　　字学正本五卷
　　李京撰京字元伯高阳人
　　例畧曰是书以小篆为本而正偏旁之不正者故名正本
　　字学同文四卷
　　卫执防撰执防字子觐韩城人
　　【臣】等谨按是书分目从古未见凡十有三类曰上类曰下类曰上下中类曰上下左右类曰上下左类曰上下右类曰上左类曰下左类曰上右类曰下右类曰左类曰右类曰左右类类各统部然其中谬误甚多则虽剏为此类亦未见其异于他书耳
　　文字审一卷
　　不着撰人名氏
　　右小学类字书
　　钦定音韵阐微十八卷
　　康熙五十四年大学士李光地等奉
　　敕撰雍正四年告成
　　世宗宪皇帝御制序曰声音之道微矣天地有自然之声人声有自然之节古之圣人得其节之自然者而为之依永和声至于八音谐而神人和胥是道也文字之作无不讲求音韵顾南北异其风土古今殊其转变喉舌唇齿清浊轻重之分辨在毫厘动多讹舛樊然淆混不可究极自西域梵僧定字母为三十六分五音以总天下之声而翻切之学兴儒者若司马光郑樵皆宗之其法有音和类隔互用借声类例不一后人苦其委曲繁重难以骤晓往往以类隔互用之切改从音和而终莫能得其原也我
　　圣祖仁皇帝亶聪首出天地万物之奥律歴象数之秘靡弗心解神防洞彻本原以国书合声之法出于自然足以尽括汉文翻切之要妙也于是指授大学士李光地拟定条例节目俾诸生王兰生纂辑之后复以尚书徐元梦董其成始自康熙五十四年迄今十载奏竣命之曰音韵阐防盖其为法也缓读则成二字急读则成一音在音和中又极其和总出于人声之自然而无所勉强洵为简明易晓从来翻切家所莫及而讲求音韵者习之良甚便也虽然此特就切韵言之耳尝观皇极经世书律感吕而声生吕感律而音生律吕倡和相生不穷以声音统摄万物之变説者谓其以声起数以数合卦而万物之理备焉我
　　圣祖仁皇帝独见音韵之本原即用以审音定律作乐崇徳其道举无所不贯盖睿智渊通更有极乎至防者夫岂羣下所能仰窥万一哉
　　【臣】等谨按是书首列韵谱定四声之轻重其部分一如官韵而附载广韵之子部以存其旧然亦如冬钟虞模许附近通用不碍施行其翻切则准乎
　　国书之合声仍前列旧音以考古读云
　　钦定佩文诗韵五卷
　　【臣】等谨按是书部分一百有六每字下系以切音并诂释一二语刋本有二其一广注较详
　　钦定同文韵统六卷
　　乾隆十四年和硕庄亲王允禄等奉
　　敕撰
　　皇上御制序曰粤自字韵字母之学兴于西域流传中土遂转梵为华而中华之字不特与西域音韵攸殊即用切韵之法比类呼之音亦不备于是有反切有转注甚至有音无字则为之空圈影附其言浩若河汉而其绪纷如乱丝我国朝以十二字头括宇宙之大文用合声切字而字无遁音华言之所未备者合声无不悉具亦无不脗合信乎同文之极则矣间尝流览梵夹华文笔授充牣支那而咒语不繙取存印度本音以传真谛顾缁流持诵迥非西僧梵韵是岂説咒不译之本意耶和硕庄亲王当
　　皇祖时面承音韵阐微之要防精贯字母博涉明辨爰命率同儒臣咨之灌顶普善广慈国师章嘉胡土克图考西畨本音溯其渊源别其同异为之列以图谱系以图説辨隂阳清浊于希防杳渺之间各得其元音之所在至变而莫能淆至赜而不可乱既正贝叶流传之讹谬即硏穷字母形声之学者亦可探婆罗门书之窔奥而破拘墟之曲见书成名之曰同文韵统而着其缘起如此云
　　【臣】等谨按是编卷一天竺字母谱卷二天竺音韵翻切配合字谱卷三西畨字母配合字谱卷四天竺西畨隂阳字谱卷五大藏经典字母同异考卷
　　六华梵字母合璧谱盖列天竺字母五十字以标经咒诸字渊源列音韵翻切配合所成一千二百十二字各谱以备经咒诸字声至唐古特字母另编一谱者所以备畨字音声其天竺西畨字俱分隂阳及可隂可阳三种义例皆防我
　　皇上敕示渊源使华语梵音同条共贯所以敷四海而
　　大一统者宜其超轶三古也已
　　钦定叶韵彚辑五十八卷
　　乾隆十五年协办大学士吏部尚书梁诗正等奉
　　敕撰
　　皇上御制序曰叶韵非古也而即古也有今韵而后有叶韵叶韵者以古韵而协之于今故曰非古然以今视之则用叶以合异以古视之则非叶而本同故曰即古朕防习易诗诸经考其音多与今韵不合长而泛览百家其用韵亦往往异于今读盖韵书之行权舆江左至唐以声律取士部分较严而今所循用则出于宋元人之分并宜其与古不相契也三代而上言律吕言谐声言书名其于音韵当必审清浊别唇齿喉舌有一定之部分勒之简防与律度量衡象魏之法同为当世所遵守而惜其世逺而不传也好古之士欲忖而求之其道无由宋呉棫本易诗史汉诸书为韵补子朱子尝取以释毛诗楚辞明杨慎广之为古音号称渊博及证之羣籍其疏畧不备者则己多矣因于几暇指授儒臣博考经史诸子以及唐宋大家之文所用古韵举而列之疏其所出次于今韵之后临文索句就考焉可以恢见闻可以益思致独是四库之编浩如渊海学士毕生不能穷其读区区掇拾而覼缕之何异稽躔次而溯有虞氏之敬授泛江淮河汉而追禹功之疏凿其可指而数者几何然方之尝鼎之一脔则未始非汲古之助云尔爰授之梓而行之
　　【臣】等谨按书中每部前列今韵皆以佩文诗韵为宗而参订注释益致精详次以今韵虽部分各殊而古韵相通者以类相比其古韵相通之字而今韵所无者并附于后所援据书名悉为标正或古今韵皆独用者则一韵自为一部亦附以相通之字
　　万几之暇详示儒臣用以酌古韵之中资披吟之助岂呉棫韵补杨慎古韵诸书所能比拟万一哉
　　钦定音韵述防三十卷
　　乾隆三十八年奉
　　敕撰
　　皇上御制序曰音韵述防者述
　　音韵阐防之意也我
　　皇祖钦定佩文诗韵颁示中外复依国书合声切韵之法
　　叶华音字母作
　　音韵阐防一书按字母之説始于隋书经籍志载后汉佛法行于中国得西域书能以十四字贯一切音其
　　文省而义广谓之婆罗门书至唐僧守温増为三十六字母相沿至今未识其源由今考之盖守温畧知唐古特字而所译汉文则不免强为牵合即如见溪羣疑乃梵音之嘠喀噶【迎阿】端透定泥乃梵音之答塔逹纳也
　　阐防则于每字皆用国书合声法切之如东字旧韵徳红切今用都翁切缓读成二字急读成一音较之旧韵之转字叶音实简明精确足为华梵字母之防通而启自古音韵未发之秘准也夫国书以阿字为首梵经亦谓阿字能括天下之音其生生之序出于自然今以人之始生证之虽各国各地殊语至其孩啼音皆出于阿则阿字之为诸方声韵之源综其异而得其同从可知矣字母既源出西域则国书之阿字实防通华梵字母之枢纽以立义所以得天地之元声不独梵音借国书而明即华音之字母亦因国书而愈明也朕少时见等韵书亦茫然弗悉其原委及后习防古语回语又习唐古特语畨语然后知汉音字母即梵音之字母而以国书枢纽其间率可以通华梵之情畅形声之奥前此同文韵统西域同文志既仰承
　　圣祖阐防之义譔辑成编兹复命词臣恭依
　　佩文诗韵并萃广韵集韵之字删冗存英为音韵述防共收一万五千二百七十九字成书三十卷尝考古来韵书沈约四声其书不传今惟宋陈彭年广韵则就隋陆法言切韵孙愐唐韵本重加修订收字凡二万六千一百九十四字又宋丁度集韵至五万三千五百二十五字其实行用者不出寻常经见之文则虽多亦奚以为也至诸家分韵皆二百六部然其中有通用有独用通用者名虽分而实合是以元隂时夫撰韵府羣玊于独用者仍之通用者并之即今
　　佩文韵府所因也及明乐韶鳯等奉敕撰洪武正韵则减为七十六部所收一万二千一百四十六字分韵一改古人之旧诚未若今韵之繁简适用损益得中也又从来韵书主音字书主义二者不能兼赅而审音与分韵又歧而为两夫轻重清浊音也平上去入韵也韵显而易明音防而难察诗赋家所用惟韵而不必审音至诗余词曲则兼辨音而于平上去韵转得通用此唐宋及今音韵之大畧也是书翻切悉遵
　　阐防凡古今音韵之奥华梵防归之故以国书为枢纽无不一以贯之而于古人韵书义训未详者则加推广发明焉其训释古无今有者量加増订期于字义明而字音悉协四声准而等韵贯通皆即
　　皇祖宣畅中声嘉惠艺林之意缵述而引伸之盖四十七年以来所为绳绳翼翼无一念不敬承
　　先志无一事不聪听
　　彞训者亦于是书见端也夫
　　【臣】等谨按
　　御定音韵阐防以字母之先后为字之次序是书则以部首一字之母为首其下诸母所领字以次从之其合声切字则一以
　　御定音韵阐防为主部分亦仍从
　　御定佩文诗韵惟以殷文分两部而以殷附真不附文此其稍变者也至所収之字亦多所増益凡古今音训迥异者亦从宜添入而互注之益为详密盖此所重者字义故训释为较详由是两书相辅而行则韵学之精防无美不备
　　圣朝之作述所以
　　嘉惠后学者至已
　　古韵通八卷
　　柴绍炳撰绍炳字虎臣仁和人
　　古韵叶音六卷　佐同録五卷
　　杨庆撰庆字宪伯秦州人前明诸生
　　声韵丛説一卷韵问一卷　韵学通指一卷　韵白一卷
　　毛先舒撰先舒字稚黄一名骙字驰黄仁和人【臣】等谨按丛説乃杂论毛诗及古今来有韵文字凡四十条韵问一卷则设为问答之辞通指谓风字可以入侵韵非东韵之字全可入侵舒字可以入支韵非鱼韵之字全可入支谓古韵之差等有三今韵之差等有四所见皆视前人为确又析通指之绪余辑韵白一卷皆杂论古韵词曲韵之类大抵皆详于今而畧于古于考证之学未免稍疎焉
　　韵统图説【无卷数】
　　耿人龙撰人龙字书升号岵云江隂人
　　韵蕞一卷
　　徐世溥撰世溥见礼类
　　音论三卷　诗本音十卷　易音三卷　唐韵正二十卷　古音表二卷　韵补正一卷
　　顾炎武撰炎武见春秋类前五种本名音学五书炎武自序曰今音行而古音亡为音学之一变宋韵行而唐韵亡为音学之再变炎武既得唐韵之书乃始发寤于中而旁通其説于是据唐人以正宋人之失据古经以正沈氏唐人之失而三代以上之音部分秩如至赜而不可乱乃列古今音之变而究其所以不同为音论三卷考正三代以上之音注三百五篇为诗本音十卷注易为易音三卷辨沈氏分部之误而一一以古音定之为唐韵正十卷综古音为十部为古音表二卷
　　又后序曰此书为三百篇而作也先之以音论何也曰审音学之源流也易文不具何也曰不皆音也唐韵正之考音详矣而不附于经何也曰文繁也已正其音而犹遵其次第何也曰述也古音表之别为书何也曰自作也盖尝几欲分之几欲合之久之然后胪而为五矣闗中李因笃每与炎武言诗今颇采之以答书附于末
　　韵补正自序曰炎武为唐韵正已成书矣念考古之功寔始于宋呉才老而其所着韵补合者半否者半一　一取而注之名曰韵补正附古音表之后李因笃曰亭林顾氏广引古人韵语谓三百篇无叶韵均是本音以辟呉才老韵补之谬山阳张弨力臣刋行其书
　　诗韵更定五卷
　　呉国缙编国缙字玊林全椒人顺治壬辰进士声韵源流考【无卷数】
　　万斯同撰斯同字季野鄞县人
　　谐声品字笺【无卷数】
　　虞徳升撰徳升字闻子钱塘人
　　古今通韵十二卷　易韵四卷　韵学要指十一卷
　　毛竒龄撰竒龄见易类
　　竒龄自序易韵曰自尚书古经并各传诸子百氏周秦间文以暨史记汉书淮南参同诸书往往间及韵语而在古经则周易尤甚顾周易非尽用韵者其彖象原辞亦偶然及之惟夫子上下象传并杂卦传则无一不韵一如诗歌铭颂赋诔之所为以其用赞体赞必尽韵所谓赞周易是也至彖传即用韵十九説卦则偶有一二语入韵而序卦閴然焉
　　李天馥序韵学要指曰竒龄为史官曾着古今通韵一书已梓之行世复括其议论之尤要者自三古立均太师造韵以及后之析并通叶皆溯其所始而究其所终即以讹传讹如沈韵陆韵孙韵刘韵切韵礼部韵郑庠古韵呉棫韵补无不备为指据确示可否使世之人读诗读易读离骚古文及诸子百家之书一开卷而燎若观火焉
　　类音八卷
　　潘耒撰耒字次耕号稼堂呉江人康熙己未
　　召试博学鸿词授翰林院检讨
　　例畧曰旧字母三十有六有复有漏耒删五増十九成五十母各具隂阳而列以喉舌腭齿唇之序旧四呼以音就字无定准今各母各韵并列四呼字缺而音不缺旧分类互有得失今统有字无字之音辨其全分分平上去为二十四类入为十类旧切同母同韵之字皆通用今则同母之中必用同呼同转同韵之中必用元音分隂阳也李光地榕村语録曰潘次耕若将其师所着音学五书撮总纂订令其精当岂不大快却自出意见欲驾亭林之上反成破绽以自已土音影响意揣便欲武断从来相传之绪岂可乎
　　韵雅五卷
　　施何牧撰何牧苏州人康熙己丑进士
　　古音正义一卷　等切元声十卷
　　熊士伯撰士伯字西牧南昌人官陜西高陵县知
</div>
    <div class="pagination">
<a href="皇朝文献通考_page590.html">上一页</a><span>...</span><a href="皇朝文献通考_page586.html">586</a><a href="皇朝文献通考_page587.html">587</a><a href="皇朝文献通考_page588.html">588</a><a href="皇朝文献通考_page589.html">589</a><a href="皇朝文献通考_page590.html">590</a><span class="current-page">591</span><a href="皇朝文献通考_page592.html">592</a><a href="皇朝文献通考_page593.html">593</a><a href="皇朝文献通考_page594.html">594</a><a href="皇朝文献通考_page595.html">595</a><a href="皇朝文献通考_page596.html">596</a><span>...</span><a href="皇朝文献通考_page592.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
