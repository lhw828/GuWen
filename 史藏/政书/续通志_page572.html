<!DOCTYPE html>
<html>
<head>
    <meta charset="UTF-8">
    <title>续通志 - 第 572 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 572 页/共 1359 页</h1>
    <div class="content">　　曲环陕州安邑人客陇右少喜兵法资勇敢善骑射天宝中从哥舒翰讨吐蕃拔石堡取黄河九曲洪济等城授果毅别将安禄山反从鲁 
炅守邓州与贼武令珣战尤力加左清道率从李抱玉屯河阳又自将兵守泽州破贼锐将安晓拜羽林将军与诸将讨史朝义平河北累转金 
吾大将军大厯中戍陇州数破吐蕃以功兼太常卿德宗初吐蕃寇剑南诏环以邠陇兵五千驰救收七盘城威武军维茂等州吐蕃破走威名 
大振加太子宾客赐名马豫讨泾州刘文喜迁开府仪同三司封晋昌郡王邠陇兵马使时李纳逼徐州环与刘元佐救之败其众功最建中三 
年擢邠陇行营节度使李希烈陷汴州环守寍陵战陈州斩贼三万五千级禽其将翟崇晖进检校工部尚书兼陈州刺史希烈平改陈许节度 
赐封三百户二州比为寇冲民苦剽卤客他县环勤身节用宽赋敛简条教不三岁归者襁系训农治兵谷食丰衍转检校尚书左仆射贞元十 
五年卒年七十四赠司空

　　△王虔休

　　王虔休字君佐汝州梁人少涉学有材武以信义为乡党畏慕大厯中刺史李深署为裨将泽潞李抱真闻其名厚以币招之授兵马使抱 
真讨河北战双冈临洛虔休功多擢步军都虞候封同昌郡王实封五十户抱真卒一军思乱虔休折其邪谋众服其言得不乱德宗嘉之以邕 
王为昭义节度大使擢虔休潞州左司马领留后本名延贵至是赐名号令抚循军中大治初抱真之丧军司马元谊据洺州叛虔休遣将李廷 
芝讨之谊出奔魏治潞二岁迁昭义节度使检校工部尚书始属城州县守宰多署他职不亲政故治苟简虔休悉增俸廪遣就部人以妥安卒 
年六十二赠尚书左仆射谥曰敬

　　△卢羣

　　卢羣字载初系出范阳少学于垂山淮南陈少游闻其名奏署幕府已而荐诸朝李希烈反以监察御史为江西行营粮料使嗣曹王皋节 
度江西奏为判官皋徙荆襄皆从其府以劲正闻入为侍御史累迁兵部郎中淮西吴少诚擅决司洧水溉田使者止之不奉诏命羣临诘少诚 
曰是于人有利羣曰臣道贵顺恭恪所以为顺也专命废顺虽利何有且怠于事上者固不能责其下矣少诚听命羣又为陈古今成败事少诚 
竦然以奉使称旨迁检校秘书监郑滑节度行军司马姚南仲入朝即以羣代节度卒年五十九赠工部尚书

　　△李元素

　　李元素字太仆邢国公密裔孙仕为御史东都留守杜亚恶大将令狐运会盗劫输绢于洛北运适与其下畋近郊亚疑而讯之掠服死者 
甚众诏监察御史杨寍覆验事皆不雠亚怒劾寍罔上寍抵罪宰相以狱大宜审奏请覆之诏元素与刑部员外郎崔从质大理司直卢士瞻驰 
按亚以狱成告元素徐察其冤悉纵所囚以还亚复劾元素比元素还帝已怒奏狱未毕帝曰出元素曰臣言有所未尽帝曰第去元素曰臣以 
御史按狱知冤不得尽辞是无容复见陛下帝意解即道运冤状帝感悟后岁余齐抗得真盗由是天下重之迁给事中会郑滑节度使卢羣卒 
拜元素检校工部尚书节度其军治有异绩元和初召为御史大夫中外企听风采既而一不建为人人失望李锜反拜浙西节度使数月还为 
国子祭酒进户部尚书判度支元素少孤奉长姊谨悌及没裴哽成疾因辞职屏居再娶妻王氏方庆之孙性柔弱元素为郎官时甚礼重及贵 
溺情姬侍遂不见答且又无子而前妻之子已长无良及寝疾昏惑听谮出之王诉诸朝诏免元素官且令畀王赀五百万卒赠陕州大都督

　　△卢士玫

　　卢士玫者山东人以交儒进端厚无竞为吏部员外郎善于职再迁知京兆尹刘总入朝与士玫故内姻乃请析瀛鄚两州用士玫为观察 
使诏可俄而幽州乱朱克融袭之朝廷欲重其任就加节度使士玫空家赀助军然部卒多家幽州阴导克融入故士玫阖府皆见囚幽州及雪 
克融始得还以太子宾客分司东都除虢州刺史复为宾客卒赠工部尚书

　　钦定续通志卷二百四十六

　　●钦定续通志卷二百四十七　列传四十七

　　列传

　　唐 【四十七】

　　○唐四十七

　　令狐彰【建】　　张孝忠【茂宗　茂知茂昭　陈楚】　　康日知【志睦承训】　李洧　　　　　刘澭　　田宏正【布羣牟 
】　王承元　　　牛元翼【傅良弼】　　史孝章【宪忠】

　　令狐彰
　　张孝忠
　　康日知
　　李洧
　　刘澭
　　田宏正
　　王承元
　　牛元翼
　　史孝章

　　△令狐彰

　　令狐彰字伯阳京兆富平人志胆沈果知书传大义射命中从安禄山天宝中署左卫郎将禄山叛与张通儒入长安伪署左街使二京平 
走河朔史思明署博滑二州刺史屯滑台既而反正因监军杨万定以闻自禄山构逆未有举州向化者肃宗大悦拜滑亳魏博节度使河朔平 
加兼御史大夫封霍国公检校尚书右仆射始滑当寇冲城邑墟榛彰躬训吏下检军力农遣士防秋自赍粮所过无秋毫犯然猜阻忮忍忤者 
辄死与鱼朝思有隙及用事彰不敢入朝会母丧失明卒方疾甚敕子建通运归东都私第悉上军府兵仗财用簿最表吏部尚书刘宴工部尚 
书李勉堪大事请以自代代宗得表咨悼下诏褒美阊赠太傅

　　令狐建

　　 令狐建

　　建累官右龙武军使德宗幸奉天建方肄射遂以四百人殿擢行在中军鼓角使左神武军大将军其妻成德节度使李实臣女也建将弃 
之诬与门下客郭士伦通榜杀士伦而逐其妻宝臣请劾案无状建会赦免俄起为右领军大将军复坐专杀以勋贷坐妄自陈贬施州别驾卒 
赠右领军大将军又加赠扬州大都督宪宗时讨蔡用李吉甫言以彰前遣子受代授建弟通赞善大夫运徙寿州团练使以昭彰之忠且风蔡 
通惧贼不敢战贬昭州司户参军事终左卫大将军运为东都留守将为杜亚所陷流死归州

　　△张孝忠

　　张孝忠本奚种世为乙失活酋长父谧纳款授鸿胪卿孝忠以勇闻燕赵闲性宽裕事亲孝天宝末以善射供奉仗内安禄山奏为偏将破 
九姓突厥以功擢漳源府折冲安史再陷河洛常为贼前锋朝义败乃自归授左领军将军以兵属李宝臣累加左金吾卫将军宝臣待之厚奏 
为易州都督分精骑七千当幽州擢大子宾客封符阳郡王宝臣晚节稍忌刻召欲杀之孝忠不往会病死子惟岳擅立诏朱滔以幽州兵讨之 
滔忌孝忠善战虑师出为己思使判官蔡雄说以顺逆孝忠即遣将程华报滔连和遣录事参军事董稹入朝德宗嘉之擢检校工部尚书成德 
军节度使令与滔并力败惟岳于朿鹿滔欲乘胜袭恒州孝忠乃引军西北壁义丰滔疑之孝忠将佐谏曰尚书推赤心于朱司徒可谓至矣今 
逆贼已溃元功不终后且悔之孝忠曰本求破贼贼已破矣而恒州多宿将追之则死鬬缓之则改图且滔言大而识浅可以虑始难与守成故 
吾坚壁于此以待贼之灭耳滔亦止屯朿鹿月余王武俊果斩惟岳以献已而定州刺史杨政义以州降孝忠遂有易定时三分成德地诏定州 
置军名义武以孝忠为节度易定沧等州观察使后滔与武俊叛复遣蔡雄说之答曰吾业已效忠不复助恶矣乃浚沟垒修器械厉士乘城固 
守滔悉兵攻之帝诏李晟窦文场率师援孝忠滔解去孝忠因与晟结婚天子出奉天孝忠遣将赴难佐晟收京师兴元初诏同中书门下平章 
事贞元二年河北蝗民饿死如积孝忠与共下同粗淡日膳裁豆■〈豆昔〉而已人服其俭推为贤将明年检校司空诏其子茂宗尚义章公 
主卒年六十二追封上谷郡王赠太师谥曰贞武子茂昭茂宗茂和

　　张茂宗
　　张茂和
　　张茂昭
　　陈楚

　　 张茂宗

</div>
    <div class="pagination">
<a href="续通志_page571.html">上一页</a><span>...</span><a href="续通志_page567.html">567</a><a href="续通志_page568.html">568</a><a href="续通志_page569.html">569</a><a href="续通志_page570.html">570</a><a href="续通志_page571.html">571</a><span class="current-page">572</span><a href="续通志_page573.html">573</a><a href="续通志_page574.html">574</a><a href="续通志_page575.html">575</a><a href="续通志_page576.html">576</a><a href="续通志_page577.html">577</a><span>...</span><a href="续通志_page573.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
