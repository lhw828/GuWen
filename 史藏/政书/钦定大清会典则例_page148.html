<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 148 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 148 页/共 354 页</h1>
    <div class="content">　　先蚕由礼部豫劄钦天监选择三月吉巳日致祭具
　　题请
　　防
　　皇后亲蚕先期致斋二日恭设斋戒牌铜人于交泰殿屇期以太牢飨
　　先蚕之神不读祝文行三献礼饮福受胙并与皇帝亲飨
　　先农礼同
　　妃
　　嫔公主福晋以下文武三品大臣命妇以上咸致斋陪祭女官执事者典仪一人赞引二人传赞三人奉香盘一人奠帛一人献爵一人奉福酒接福酒各一人奉福胙接福胙各一人【以上皆各备一】人前引十人相仪二人补阙八人诸执事有遗阙者补之均于宫人内选充如不敷用于内府及八旗命妇能国语者充之均由内务府遴选具奏宫殿监督领侍先期选委内监演礼其应用祭品及飨
　　先蚕乐章均由各该衙门敬谨办理并于内监中置蚕宫令一人丞一人专司蚕坛茧馆诸务○十一年
　　谕部议皇后亲蚕典礼于不亲祭之年照旧制遣太常寺堂官致祭朕思从前建立蚕祠未议皇后亲蚕之礼是以照祭祀例遣官今既举行皇后亲蚕典礼若遇不亲祭之年自应遣妃一人恭代以昭诚敬为是所有行礼位次及酌定一应仪注大学士会同各该衙门妥议具奏钦此遵
　　防议准嗣后每年
　　皇后亲蚕或遣
　　妃恭代礼部照例两请具题如遇遣
　　妃恭代之年着内务府请
　　防其遣
　　妃致祭前期斋戒二日不进铜人行礼位次照
　　先农坛遣官恭代之例公主福晋命妇仍陪祀如仪
　　○十四年
　　谕皇后亲蚕典礼经朕降防若遇不亲祭之年遣妃一人恭代前因内阁礼部防议册立皇贵妃礼仪一疏复经降防册封典礼于本年三月后举行其亲蚕礼竢正位中宫后该部照例奏请今据礼部奏称本年三月内先蚕祭期请照例遣妃致祭此于礼意未协夫妃所恭代者代皇后也有皇后则妃可承命行事皇贵妃未经正位中宫则亲祭之礼尚不当举行何得遣妃恭代应照皇帝不亲耕耤遣官致祭
　　先农之例于内务府堂官或礼部太常寺堂官奉宸苑卿内酌遣一人致祭方足以明等威而昭仪制钦此○是年遣内务府堂官行礼上香由西阶升降一应执事均用太常官○十五年具奏十六年季春吉巳宜飨
　　先蚕值
　　车驾南廵尚未
　　囘銮拟遵照
　　皇后不行亲祭之年请遣
　　妃一人恭代行礼奉
　　防皇后行礼后再遣妃恭代行礼钦此○十六年遣内务府堂官行礼一应礼仪与十四年同












　　中祀四
　　一祈祷
　　天神
　　地只顺治初年定为
　　天神坛于
　　正阳门外
　　先农坛之南南向坛北立青白石龛四均刻云形为云师
　　雨师
　　风伯
　　雷师位为
　　地只坛于
　　天神坛之西北向坛南立青白石龛五刻山形者三
　　为
　　五岳
　　五镇
　　啓运山
　　积庆山
　　天柱山
　　隆业山位刻水形者二龛内四周凿池注水为四海
　　四渎位左设石龛二刻山水形各一为
　　京畿名山大川位右设石龛二刻山水形各一为天下名山大川位嵗遇水旱则遣官祗告
　　云雨风雷之神
　　岳镇陵山海渎
　　京畿天下名山大川之只祈祷有应则报祭均奉主于龛同日致祭○十六年停祭
　　积庆山○康熙二年封鳯台山为
　　昌瑞山设位
　　地只坛○乾隆元年封泰宁山为
　　永宁山设位
　　地只坛与康熙二年同○二年奏准
　　天神
　　地只两坛増修坛壝墙宇○七年奏准
　　神只坛増撰乐章所有应用乐器照例増设○九年
　　奏准
　　神只坛向未专设祭器乐器应增设以昭诚敬○十
　　七年奏准
　　神只坛本无专祀惟祈雨则祗告于坛而不奏乐自乾隆七年始增设乐章揆之一应因事祗告之礼均不作乐殊未画一至甘雨霑足报祭告
　　坛仅用酒菓脯醢与祈告相同又与报祭之礼未称请嗣后各坛告祭停止作乐至报祭时均应加笾豆牲牢即将
　　神只坛乐章用于报祭如此一转移间则告祭之仪不致互异而报祭之典亦昭隆盛○十八年奏准凡祈雨之祭时当待泽孔殷蠲诚致祷与因事祗告之礼原有不同仪文自宜周备今奉
　　谕防祭礼用乐以导和气而格神只乃事神之礼与斋戒彻悬自致诚恪其义各异且乐足以宣通隂阳之气祈雨致祭仍以用乐为是钦此嗣后遇祈雨祭告仍用乐章
　　一
　　时廵祭
　　山川康熙二十三年
　　圣祖仁皇帝东廵
　　躬祭
　　泰岳太常寺备祝版用白纸黄缘墨书祝版内不书
　　御名
　　东岳神位前陈帛一牛一羊一豕一簠二簋二笾十豆十尊一爵三祝文由翰林院撰拟祝版香帛爵由太常寺赍往祭器祭品牲醴由守土官豫备祭日
　　行在銮仪衞设卤簿诣庙不作乐还
　　行宫时作乐
　　圣祖仁皇帝御龙袍衮服内大臣侍衞扈从如仪随跸王公官员及守土官文官知府武官副将以上咸蟒袍补服陪祭
　　圣驾至庙内二门降舆入中门诣拜位率羣臣行二跪六拜礼上香奠帛献爵读祝致祭均如仪○又议准
　　圣驾至黄河应于
　　勅封显佑通济神庙遣官一人读祝文致祭遣官由太常寺题请祝版用白纸黄缘墨书祝文由翰林院撰拟香帛由太常寺祭品由地方官豫备又奉
　　诏遣官徧祭
　　岳镇海渎之只以礼部太常寺笔帖式一人典守香帛祭文祭文由翰林院撰拟香帛由太常寺移取祭品由各地方官豫备往祭官各给黄繖一御仗二龙旗二牌二○二十八年
　　圣祖仁皇帝东廵
　　躬祭
　　泰岳与二十三年礼同○三十五年
　　圣祖仁皇帝北征
　　驻跸噶尔图遣大学士致祭
　　山川风雨之神及出卡伦遣祭域外
　　山川之神并祭告
</div>
    <div class="pagination">
<a href="钦定大清会典则例_page147.html">上一页</a><span>...</span><a href="钦定大清会典则例_page143.html">143</a><a href="钦定大清会典则例_page144.html">144</a><a href="钦定大清会典则例_page145.html">145</a><a href="钦定大清会典则例_page146.html">146</a><a href="钦定大清会典则例_page147.html">147</a><span class="current-page">148</span><a href="钦定大清会典则例_page149.html">149</a><a href="钦定大清会典则例_page150.html">150</a><a href="钦定大清会典则例_page151.html">151</a><a href="钦定大清会典则例_page152.html">152</a><a href="钦定大清会典则例_page153.html">153</a><span>...</span><a href="钦定大清会典则例_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
