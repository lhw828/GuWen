<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 499 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 499 页/共 1125 页</h1>
    <div class="content">     
某州县犒赏酒库为名；内额少处，更不差官，止令比近监官管。如收息增剩，即从本所月增食钱，三万贯以上三十贯，二万贯以上二十五贯，一万贯以上二十贯，一万贯以下十五贯，并于五厘等钱内支。今减员阙，以三员例以三员例：此句疑有误。。殿前司旧例各分管总辖诸库，其合分隶五厘等钱，乞于行在择系官屋宇置库一所，以本所钱库为名，仍差使臣充监官及检察。除一万贯以上场务收息赏罚依绍兴十二年六月已得旨外，一万贯以下，诸坊未有立定赏罚，今比拟收趁息课，任满及额，减半年磨勘，占射差遣一次。比额每增一分以上，与减三个月磨勘，亦许累赏。若此额每亏及一分，展三个月磨勘。如内增剩多处，任满，从本所保明再任。每岁比较，以额外所增息钱十分为率，支一分充监专合干人均赏。所有移体式及举官等事移体式：疑有误。，并乞依点检所已获之旨。」从之，其措置官赏格依点检赡军激赏酒库官例。 
十一月四日，诏：「浙东、西犒赏酒库，令杨倓、梁俊彦疾速前去措置，候有成效，拨归户部及两浙转运司。」 
十九日，诏杨存中所献酒坊赊欠钱四十余万贯，并与蠲免，从殿中侍御史张震请也。 
孝宗隆兴元年十月十七日，诏太平州黄池酒坊名课钱低，酤卖浩瀚，令本州岛买扑。从知太平州林之请也。 
二十三日，诏糯米籴场依旧开置。先是，御笔付户部尚书韩仲通曰：「闻近罢籴场，分遣库官于诸州籴米，殊非良法。将来岁课不足，当如之何 可具实利害奏来。」至是，仲通乞依旧存留。未几，侍御史周操复言：「置场日久，弊端百出，方罢复置，未知今作如何措置 」寻诏仲通，限三日措置以闻。至是，仲通言：「自今不许赊籴糯米，其主管官任内合得酬赏，去替一年内未许陈乞，候至任满，见得拘催借钱数足，方得陈乞推赏。籴场专知官岁久为弊，今后以二年为一界承替。籴场旧令卖米牙人充子，今欲于下卸司选兵士子五名，每半年一替。其商贾糯米到场有作弊者，以下等米支请上价。欲委监官躬亲定验米色、价数，常切觉察。」从之。 
二年七月十三日，(若)[右]正言：「晁公武言私酒及私曲之禁，盖有成法，未闻有糯米之禁，其罚至于毁拆舍屋者，皆因王会知湖州日创行之，至今州县以为例。欲望行下诸路监司严加禁戢，若州县敢有禁籴糯米，及毁拆犯人舍屋，必罚无赦。」从之。 
八月十三日，诏措置所签厅官吏并罢，其钱库监官大使臣一员，令沈度等(群)[辟]差。先是，考功郎中、点签措置赡军犒赏酒库沈度等言：「措置所签厅见有官二员，内一员干办公事，已是合减罢存留终任之人，又一员(王)[主]管文字不系减罢，缘签厅别无紧切行移文字，止是诸库纳钱及支钱关决经由，而签厅一司人吏凡 
     
十余人，平时诛求，诸库几不聊生，或于支借钱本之际，动辄搔扰减 。其干(辨)[办]官又兼措置籴场，月利添给，而利害曾不经意。沈等以郎官点检难为引用从官体例沈：疑当作「度」。，自不合置签厅。所有钱库掌(官)[管]收支，只乞差置大使臣一员，以监钱库为名，置库子、攒司、贴司各一名，庶几省费。」故有是命。 
九月八日，诏：「浙东酒库自二万贯以上库分，并依行在体例置专知官一名，并以二年为界。所有二万贯以下库分，更不差置，止令监官管干趁(辨)[办]课息，仍将见置掌管钱物官日下并罢。」先是，考功郎中、点检措置浙东犒尝酒库沈度等言：「浙东诸酒库见置掌管钱物官七员，浙西三十一员，止是勘司收支，系押(薄)[簿]历，既不理任，亦不批书，设有课利亏欠，官物销折，并不干预，显是虚设冗员，徒有费耗。」故有是命。 
十月十一日，权发遣临安府黄仁荣言：「今岁水伤，糯米踊(溃)[贵]，乞将赡军诸库及省司酒务于见卖清酒，每权减作三十八斤一等打发酤卖。」诏减作三十四斤。 
十二月十六日，德音：「楚、滁、濠、庐、光州、(旴昭)[盱眙]、光化军管内、井阳、成、和州、襄阳、德安府、信阳、高邮军州县官邱请给等邱：疑误。，全赖当职官措置酒税利源补助经费，如或不足，亦当申所属监司斟酌，通融那移，不得因缘科敛百姓。如违，许人户越诉，当职官吏重寘典宪。」 
干道元年正月七日，诏德寿宫供进御酒，令本宫置库酝造，令两浙转运司每岁支供糯米五千石。 
二月二十日，四川总领所、夔州路转运司言：「今相度废罢忠州丰都县酒税官，乞令知县兼监。所减监官请受，并与槽户减免，庶使优润。」从之。 
三月十六日，监行在赡军激赏新中酒库应材言：「乞将正库改为新中南库，子库改为新中北库，每库添监官一员。」从之。 
五月十六日，司农少卿兼措置浙东(稿)[犒]赏酒库陈良弼乞将管下酒库十四处监官十九员窠阙，尽从朝廷差注，其存留使臣有界内赊欠合拘收，乞更留二年成资，并盐官县库长安子坊及诸暨县库桑溪子坊两处系要闹，酤卖浩瀚，欲各置监官一员。其它诸库子坊更不差官，令所隶酒库召本处土著有抵产人户充募作管干人，每月卖酒钱一千五百贯以上，月给食钱十五贯文省；一千二百贯以上，月给十贯文省；不及一千贯，月给七贯文省，依旧于本库收到五厘杂收钱内支给。」从之。 
十八日，诏：「诸酒库除本任司发窠名钱利补纳前官拖欠，每及五千贯，令本所验寔，于所收宽剩钱内给五厘充赏。谓如五千贯支二百五十贯之类监官三厘，专匠等二厘。」以权刑部侍郎兼权点检赡军激赏酒库王勿言：「赡军激赏十五酒库，每岁认发额钱共一百八十四万余贯，趁额不敷，若不量行增赏，虑激劝不行。」故有是命。 
七月三日，诏浙 
     
东、西措置犒赏酒库共六十四库，拨付三衙，分认课额。今逐司族速差人交割族：疑误，据文意当作「疾」。，令户部依此以十分为率，殿前司四分，马、步军司各三分。其息钱每岁分上、下限，赴左藏南库输送，余息充逐军赡军及造军器等。 
十三日，司农少卿兼点检措置犒赏酒库陈良弼言：「湖州长兴县有管和平瓶窑一所，今来和平酒库已拨付殿前司，所有上件瓶窑乞从朝廷一就拨付殿前司交管，依元额认发息钱。」从之。 
二年三月十六日，户部侍郎曾怀言：「行在赡军激赏十五酒库，全籍监官悉心措置，近来多有弛慢不职，课额亏欠。乞许本所申奏，与换授岳庙从臣差择，不以寄居待阙文武官抵替，及依已得旨，先次权摄一季，(侯)[候]果可倚，正行辟差。」从之。 
四月九日，诏废罢开州温汤井隔槽酒务监官，就令监盐(并)[井]官同清水知县兼，监正令槽户兼收，仍督责槽户须究心趁办，务要增羡。 
五月二十五日，诏临安府安抚司酒库悉归赡军，并将赡军诸库共并为七库。临安府及安抚司酒务，令户部取三年所趁息钱，以一年酌中之数立为定额，却于赡军库息钱拨还。以户部侍郎兼点检赡军激赏酒库曾怀言：「行在赡军诸酒库比年以来，亏欠日积，自绍兴三十年前，总诸军所欠已数百万贯，三十年后截日终，所欠二百余万贯。缘酒库相继增添，见今已十五所，又子库十一所，并临安府安抚司洒库六所，共三十二所，互相搀夺，缘此利入之源尽归柏户，以致失陷官钱。」故有是命。 
同日，尚书户部侍郎兼提点赡军激赏酒库曾怀言：「近省并诸酒库并减监官，正欲钤束诸处，及点磨簿帐，事体繁重。乞复置签厅主管文字一员，干办公事一员。」从之。 
六月二十日，两浙转运司言：「婺州兰溪酒坊年纳常平名课等钱一万四千余贯，及办户部息钱二万贯，近来本坊沽卖迟细，名课息钱，积压拖欠。据本坊申称：有接界新建、张省二坊败阙，无人承买，乞依条抱买。」从之。 
七月三日，诏赡军酒库以隆兴元年分净息钱为额，临安府、安抚司六务以隆兴二年分净息钱为额。 
十九日，诏：「应诸路人户买扑酒坊，不问已未败阙，尽许特依绍兴二十七年之制，除见欠官钱并在役军吏外，不以有无拘碍，并许以见管已产抵常承买。」先是，臣寮言：「天下坊场败阙者甚多，暗失财赋，不可胜纪。尝究其弊，盖买扑坊场，抵当用本动以万计，非豪右之家不能办。而豪右往往多有官荫，及得解进士依条不许买扑。引用绍兴二十七年九月指挥「引」字前疑有脱字。。」故有是命。 
二十二日，知襄阳府陈天麟言：「乞以新置激赏酒库依荆南都统司并湖北、京西转运司添置酒库例，免分隶经总制钱。」从之。 
十月九日、诏将诸州军外坊绍兴三十一年至隆兴元年拖 
     
欠酒钱并放，以后年分依元立期限催纳，从户部侍郎曾怀请也。 
十一月三日，三省言：「温州诸路将酒坊趁额不及课利，违法科敷民户，其提举官并不禁止。」诏令提举官宋藻具析，申尚书省，疾速禁止。如更有科扰之处仿此。 
二十七日，户部侍郎兼点检赡军激赏酒库曾怀言：「行在赡军酒库并作七库，地里阔远，年计浩瀚，欲望各添辟监官一员。」从之。 
十二月十二日，臣僚言：「赣州并福建路广南等处，以烟瘴之地，许民间自造服药酒，以御烟瘴，谓之万户酒。小民无力酝造，榷沽之利，尽归豪户。乞将应造酒之家，将所造之酒经官税毕，然后出卖，仍将税钱桩发行在。」户部看详：「逐州军风俗不同，又事干财计，乞下江南西、福建、广南东、西路转运司从长相度。」从之。 
十六日，诏建康府笪桥酒库并见管钱物、米曲、醅清、银器什物及脚店等，并依旧拨还萧鹧巴军，差人前去交割管干，开(酤)[沽]收息钱充激赏等支用。 
四年五月七日，左司谏陈良祜乞行万户酒，却将坊场钱于亩头均纳。以其言付户部侍郎曾怀商度。既而上以为难行，寝其奏。蒋芾奏：「目前利害未甚见永远，却为百姓之害，且臣每闻玉音云：他时财赋稍从容，当为百姓蠲减非泛科须、折帛之类。今以坊场钱均之亩头，自陛下始，只利造酒大姓，而非细民之利也。」上语曰：「诚如此。」陈俊卿曰：「今州县意在急于财赋，捕私酒甚严，至于无酒而遭执者。小民无所伸诉，或至破家，但当严于禁戢此弊也。」上曰：「此全在守令。」王炎曰：「守令若贤，虽弊法亦不为民害。如其不然，虽良法美意，反害于民也。」上曰：「诚如是，作法于凉，其弊犹贪；作法于贪，弊将若何 」俊卿曰：「愿付有司，条约捉私酒之弊，不至滥及平民，则虽不变法可也。」 
九月，诏：「四川酒务，十万贯以上场务，酒官任满，与减四年磨勘；谓如在任三年，依额趁收共及三十万贯文以上之类，下准此。五万贯以上场务，任满，与减三年磨勘；三万贯以上场务，任满，与减二年磨勘，更与占射差遣一次；不满三万贯场务，任满，减二年磨勘。以上选人比类施行，并以三年为任。若满三年，即推全赏。成资替者，减三分之一推赏。兼监官：知县并本州岛知、通，比正监官减半赏罚。其已废罢官监，将酒务专委知县拘催官钱去处，任满，催发应干钱足，依正监官减半推赏。如管两务以上，即并逐务酒额钱作一等推赏。诸州傍郭知县更有在州酒务不系罢监官去处，其所得，兼监官减半推赏；两应得者，从一高等推赏。」从四川总领查钥请也。 
十月十八日，诏：「淮东州军有败阙停闭酒坊，出榜限一月召人，酬价不以及与不及元额，但折封日取酬价最高人给付。权以一年为界，每界增钱一分接续开酤，仍令勒邻坊抱认名
     
课。」从本路提举司请也。 
十一月十日，诏：「婺州兰溪酒坊所认净利钱二万贯，量减三千贯，自干道四年为始。」从两浙漕臣沈度之请也。 
五年三月六日，提举江南东路常平茶盐公事翟绂言：「饶、信两州诸县多酝私酒，擅于乡村置立拍户，抑勒乡人沽买，钱每月(月)三二百文，骚扰人民，搀夺常平坊场课利。」诏即日尽罢，计本路监司察觉计：疑误。。 
四月二十六日，权(王)[主]管殿前司公事王逵言：「本司管浙东西酒库二十四所，瓶窑一所，元系户部措置所拨付本司，今乞将上件库仍旧还户部开沽，及将诸军见占本官钱五十一万贯并献纳朝廷，乞行下所属拘收措置。」从之。 
五月八日，总领四川财赋军马钱粮所言：「利州系本所置司去处，其在城清酒务措置收息赡军，乞以四川总领所赡军酒库为名。」从之。 
二十八日，诏：「镇江府都酒务监司二员，内减罢一员，日后止差一员。其见任人且合依旧，已差下人依省罢法。」先是，镇江府言：「本府都酒务每年合趁额钱三万六千余贯，本务监官保议郎张师文、右文林郎叶松年到任已及一年，止趁得钱六千余贯，比额计亏二万余贯，及拖欠本府并经总制官钱四千余贯，难以差破双员管当。」故有是命。 
十二月十二日，诏：「步军司元拨诸暨等二十二酒库，依殿前司例，依旧拨归户部开沽。」 
六年二月十三日，户部侍郎杨倓言：「被旨提领殿前步军司犒赏酒库，乞以提领户部犒赏酒库所为名，就用措置两浙路犒尝酒库所印。诸库系在两浙州县管下，所有理索赊欠、禁戢私酒、本所行移取会，全籍州县官公共协力，如有灭裂违(扆)[戾]，从本所将人吏斟量事体轻重，送大理寺追治。」从之。 
三月二十二日，诏复置涪州在城隔槽酒务监官一员，从四川总领程沂请也。 
二十四日，上封者言：「近来坊场以拖欠停闭为名，欺陷数多，望下有司痛革弊端，请如坊场有拖欠课扑去处，便合停闭，召人承买。其已停闭去处，如州郡见行差置(闭)[开]沽，即合以息钱十分为率，以一半起充上供。如见今空闲，即乞为万户酒均输课扑，从便沽卖。」从之。 
四月三日，明州定海县驻御前水军统制冯湛言：「乞于江阴军置酒库一所，应副统领诸将佐等供给并军需百色支遣。」从之，既而江阴军言：「见额不敷，今既添置，乞减半趁(辨)[办]。」诏既听允，冯谌复请移置许浦，又从之，仍抱许浦酒额。 
五月十二日，诏：「点检(胆)[赡]军激赏酒库所主管干办官，依元降指挥，任满与转一官。如任内替移，许计日推赏。见任人依此。」从本所点检官曾怀请也。 
十四日，两浙转运司言：「婺州兰溪买扑酒坊名课息钱浩大，趁办不及。」诏两浙转运司正辟监官二员，别措置开沽，日后所认息钱依限发纳。日前拖欠息钱，分 
     
限起发。 
闰五月四日，提领户部犒赏酒库所言：「拘收殿、步司所管两浙员从之库，乞将二万贯以上课额库分差监官二员，二万贯以下止差一员。」从之。 
十三日，户部侍郎、提领户部犒赏酒库叶颙言：「元差总辖官三员，访闻如遇差出，百端搔扰。兼都钱库监官一员，乞就令点检所都钱库监官兼管，逐官省罢。」从之。 
六月十六日，诏楚州盐城县南酒库依旧拨付本县买扑措置，从知楚州陈敏请也。 
八月二十八日，诏将楚州盐城县管下堽门酒坊，令淮南转运司依见今立定一界净课利钱数置扑措置沽卖置扑：据下文俞召虎言，当作「买扑」。，以淮南转运判官俞召虎言：「本司于淮东总领所认息买扑到盐城南酒库一所，自行措置开沽。近朝廷从楚州陈敏之请，拨付盐城县买扑，致使本司有失岁计。」故有是命。 
同日，诏楚州故晋东、西店并谢阳店酒坊，增钱令楚州买扑，趁息应(辨)[办]武锋军激犒支遣。从知楚州陈敏之请也。 
九月十六日，太府少卿兼点检赡军激赏酒库查钥言：「本所赡军诸酒库，每岁趁息浩瀚，乞权复干辨公事一员，任满，仍不差替人。」从之。 
十一月九日，诏：「建康府添置行宫酒库一所，将收趁息钱令留守司桩管，贴助移屯军马支遣，听候御前支用。」 
七年正月九日，诏马军司元拨德清等一十八酒库，依殿前步军司例归户部，差官干当，每年应副马军司钱八万贯，充犒赏使用。既而主管马军司公事李显(宗)[忠]言：「欲于见管十八酒库内存留德清、练祁、练塘、莫城四库，共计额息钱七万五千八百七十二贯一百五十四文，就差见管人措置趁办，息钱应副犒赏使用。」从之。 
二月二十八日，诏：「户部将盐官、乌廓两酒务拨付殿前司，其已拨和平、当湖并乌盆、石浦、张浦五处酒库，却行拘收。」从提领官姚宪请也。 
三月十日，淮东提举司言：「真、楚州、高邮军属县败阙停闭酒坊二十七处，内真州一处，高邮军七处，本司措置，下逐州军主管官遵依干道四年十月所获旨，出榜召人开沽。楚州败阙停闭酒坊十九处，缘自建炎间兵火残破，累榜无人承买，及无案籍见得元趁课额。乞今本州岛主管官斟量紧、慢，立定名额，出榜限一月召人着价承买。」从之。先是，淮东提举司具到败阙停闭坊场二十七处，(今)[令]本司措置，至于措置来上至于：疑当作「至是」。，故有是命。 
三十日，知成都府张震言：「四川州郡酒库无一不败坏，在法虽有酒赏，类皆不可及格，亦无有能应之者。如此伪滥，则莫若少加裁损，以课之高下减举主及减年。」诏依干道四年九月四川总领查钥所陈赏格施行。 
五月二十八日，诏建康府都统制李舜举将庐州本司所置军库及应干什物酒曲钱米等，并令本司拘收。以淮南路转运判官权知庐州赵善俊言：「本州岛两库为建康 
      
都统司军库，合干人以威力搀夺拍户，莫敢谁何，郡计日亏。」因请移军库于建康，故有是命。 
十二月二十九日，户部员外郎、总领淮西江东军马钱粮周閟言：「淮西总领所四(库酒)[酒库]，建康府安抚司五库，都统司十八库，马军司一库，添置行宫一库，共二十九库，有失经理，乞拨并归一，以三年最高分为额。行宫新创一库，本柄优厚，乞将收到息钱除分拨认定诸处钱及縻费外，以净息钱三分为率，一分赴御前酒库。」诏措置拨并，仍先具诸军三年所收息钱数目以闻。其后周閟又言：「拨并建康诸司酒库合行事，并依行在赡军酒库所已获 旨，以提领建康府户部赡军酒库所为名，印记乞铸造降下诸司。二十九酒库，其间军库太半，今既拨隶，欲改库名。行宫库改筹边库，左军西库改崇武库，左军东库改制胜库，中军北库改酬勋库，后军南库改宣威库，后军北库改定远库，前(库)[军]南库改和丰库，前军西库改石城库，右军南库改振武库，右军北库改平远库，中军南库改和乐库，游奕库改月堂库，水军南库改丰裕库，水军西库改龙湾库，水军造酒库改江宁库，嘉会楼改嘉会库，旗望库改欣乐库，东门库改钟山库，升乐库改宴喜库，马军司库改赏功库，都酒库改清溪库，比较务改金陵库，淫授库改熙春库，防江库改经武库，安抚司府西库改靖安库，东库改镇淮库，西库改凤台库，南库改秦淮库，北库改和旨库。」从之。 
八(月)[年]四月二十一日，诏两浙犒赏酒库监官料前衣赐，令所在州军依条勘给，衣赐依行在激赏酒库官体例，从户部侍郎、提领犒赏库沈夏请也。 
七月之三日之：疑衍。，诏水军统制冯湛于平江府常熟县创置酒库，罢之。先是，常熟知县王宗已言：「冯湛于本县置库，大侵省额。」上曰：「若冯湛于县中置库，定有相妨。可与免版帐钱七千八百余贯」故也。 
八日，知常德府刘邦翰言：「湖北去朝廷为甚远，贫民下户困于买扑，酒(防)[坊]寄造曲引，至贫者不捐万钱，于寄造之家，则不能举一凶吉之礼。乞将湖右买扑酒坊课额，令民间随产业钱均纳，其酝造酤酒卖，悉听民便。」以其言下详定一司 令所，以谓坊场造酒，骚扰抑勒，从来目有约束目：疑当作「自」。，若将酒务课额均分民间，即是两税之外，别生一税，他日恐有渔利之人妄生计划，沽榷乃旧乃：疑当作「仍」。。此税不除，反为民害。乃检生《干道重修 令禁止抑买酒曲条格》申严下诸路州军，从之。 
八月三日，(榷)[权]户部尚书杨倓言：「国家岁入，唯仰酒务，近年以来，州县所将收钱数，并不尽寔分隶，却别置私历，或巧作名色支使，或作本州岛给本柄寄造，以分数所拨，以资妄用，是致亏损课额。其场务监官洎至任满推赏，往往将不分隶窠名虚桩入数通理，妄作增羡。乞下诸路转运司，今后保明酒 
      
税监官任满推赏，须取索点磨所收钱数，开说分隶各色窠名发纳去处，点对朱钞录白获钞月日，见得确寔，方得保明。有违戾去处，当职官吏(其)[具]名取旨黜责，仍委漕、宪官常切觉察检举。」从之。 
十月九日，户部言：「欲下诸路转运司行下所部州军，(目)[自]今起解场务课息，朱钞内须管开具若干系某场务、某监官在任、所收钱数发纳赴某处，余场务依此供申，理在任增剩酬赏，从本部参照行遣。」从之。 
十日，新除龙图阁直学士、知荆南府叶衡言：「前此制置司元有犒赏酒库一所，及营运回易，以助军须，今已废罢。欲乞依前将犒赏酒库拨归荆南安抚司，及仍旧措置回易趁息充犒赏支用。」从之。 
十一月十三日，户部员外郎、淮西总领单夔言：「建康诸司酒库因前任总领周閟建议，并归本所，(令)[今]将一年，趁息不多，盖未能尽革渗漏之弊。今欲辄较近及远，于东、西、南、北选择五库专一造酒，其余二十二库并于造酒库打发分散拍户，并门堂酤卖门：疑当作「开」。。諸軍酒庫舊係十七所，其監官攢庫夫力並諸軍舊差人數，於內擇有心力不堪披帶人，特令揀( 太)[汰]離軍，在庫(在庫)其身分券食錢，並依見任官序，以息錢內支破，餘人發歸元來軍分收管。行宫新酒库昨来指挥，以净息钱三分为率，一分赴御前交纳。今欲候岁终，所收息钱除一分解赴御前外，余二分且留本所循环作本使用，余依(用)[周]閟昨已获旨。」从之。 
十二月二十八日，诏：「诸路提举常平司严督所部州县，管下应败阙停闭、累经体减分数未有人承买酒坊处，从提举官将当职官吏按治施行。」以户部尚书杨倓言：「诸路州军合发坊场净利钱，近年多称败阙停闭，乞行理豁。且人户买扑酒坊，若有败阙，依条体减分数，召人承买。盖州县人吏希望请买之家求嘱，不为依条制召人承买，是致一向败阙，停闭日久，暗失财计。」故有是命。 
九年闰正月二十二日，沿海制置使司言：「本司水军申：元拨到鸣鹤酒坊一所，见今开沽，缘本军移屯定海县，又辄于本处添置库一所，以致侵夺本县省务课利。乞将明州定海县酒坊付本库承抱，一就开沽。」从之。 
三月二十五日，两浙运副胡坚常言：「州县管下酒务，民间凡有吉、凶二事，约束厢界先次申报，不问贫富，须管沽打，纔不沽酒，即便追扰，致有匿哀不敢举丧者。欲乞下诸路监司严行觉察，如有违犯，按劾施行。」从之。 
四月二十四日，诏：「两浙犒赏酒库见趁课息，从点检所各于本州岛选委通判一员，专一措置拘催起发，岁终，将催到钱比较增亏，依《经制钱格法》赏罚。」以户部侍郎蔡洸言：「两浙犒赏酒库岁趁课息浩瀚，缘诸库坐落县镇乡村，往往人户赊买，不还价钱。及形势之家造卖私酒，搀夺官课，是致诸库各有拖欠。」故有 
      
是命。 
十二月二十九日，诏：「犒赏酒库已辟正官监，任满日，如收趁课息增羡，即存留再任。」从太府少卿、提领犒赏酒库傅士伟请也。 
同日，诏：邵州各周市酒税务移往石限，置场造酒，差指使监辖，趁(辨)[办]净利依数送纳。从(泳)[永]州零陵县丞欧阳汝从请也。 
 食货 宋会要辑稿 食货二一 买扑坊场 
      
买扑坊场
高宗建炎元年五月一日，赦：「应经劫所在坊场，住罢月日净课利钱，特与约计除放。又近年以来，州县用度窘迫，至有前期探借坊场课利等钱，显是违法。自今须管依条限催纳，不得预借。崇宁以来，因买扑坊场、河(度)[渡]及折欠官物、没纳田产，未有人承买者，与减卖见价三分，听欠户两月内收赎，限满不赎，即依所减价出榜，别召人承买，仍作三年六(科)[料]输纳。并增置场务，具岁入课利，除给官吏等支费外，所收物不多去处，仰转运司体度，并行废罢。」 
三年三月十四日，两浙转运使王琮等言：「本路利源，唯酒务与买扑坊场课利钱所收最多，缘自来(涿)[逐]州多称阙(之)[乏]，不肯桩发。欲乞县委丞簿、州委通判，每日将二分收到钱拘收桩管，类聚津发赴左藏库送纳。」从之。 
绍兴元年五月十三日，新临安府节度推官史棋孙言「新」字下疑脱「任」。：「州县人户买扑坊场，岁入至厚，近时贼马蹂践之余，十无七八。今豪民欲买扑，往往以有官碍格。旧例多是百姓出名产，豪户出财本相合，自宣和年，朝旨并止与出名产之家，而豪户、有官者不许相合买扑。缘出产人率无财本，自此败阙者多。乞依宣和五年以前旧例行之，即诸处败阙坊场、即可兴复。」户部契勘：「欲将两浙未卖坊场，虽系进纳补官之家，本身见无官荫，权许依条承买，候界满无欠，依法接续。本其身见有官荫辄敢作隐，并依法科罪。仍令两浙提刑司常切检察，无致隳废，候见次第，其余路分别具申请。」从之。 
二十七日，两浙提刑司言：「欲将诸州县续被金人盗贼烧劫未卖坊场，并依宣和四年四月九日经烧劫场务后经制使陈亨伯画降指挥施行。」诏并特依宣和四年四月九日逐次已降指挥施行。 
六月二十九日，户部言：「据湖州通判求移治言：买扑坊场户合纳正收净利钱，依条以一界分为一十二限，自开沽日始，每限踰三十日不纳，每贯加纳钱二十文。今来所收增添净利钱系均月送纳，若有出月不纳去处，未审合与不合加罚。本部今相度，欲乞将两浙州县乡村场务所添净利钱五分均月送纳，如每月踰十日不纳，每一贯加纳钱七文，即过月开沽，合增钱数，三十日为限，出限者准此。余依见行条法。」从之。 
二年闰四月十六日，知兴国军王绹兴：原作「县」，据《宋史》卷一七三《食货志》上一改。言：「本军管下通山、永兴大冶县所管买扑坊场，皆因贼马经劫之后，无力开沽，停闭日久，无人承买。今来江州已于元买净 
      
课钱内减定五分，欲权依江州体例召人买扑，逐月送纳，候及三年，即依本条施行。」户部契勘：「欲乞依两浙路已得指挥施行，经劫之后，复业之人如无力，别有力之家出本，经官共状合买，其后来复业元同买人吏，不许陈乞出开沽。仍令江西提刑司检察，即不得将虽曾经盗贼烧劫、见今已有人承买开沽处所下例减放施行所下例：疑有误。。」诏依，权减五分，候及三年，即依本条。 
三年五月五日，江南西路转运司言：「□州县通放万户造酒去处，于建炎四年内因从卫一行官兵在虔州日，权置酒务沽卖，系一时措沽卖「措」字下疑脱「置」字。，即不立额。今来所收课利，不偿监专、作匠等人请给之费，委是虚占官吏，枉费财用，乞行住罢。」从之。 
</div>
    <div class="pagination">
<a href="宋会要辑稿_page498.html">上一页</a><span>...</span><a href="宋会要辑稿_page494.html">494</a><a href="宋会要辑稿_page495.html">495</a><a href="宋会要辑稿_page496.html">496</a><a href="宋会要辑稿_page497.html">497</a><a href="宋会要辑稿_page498.html">498</a><span class="current-page">499</span><a href="宋会要辑稿_page500.html">500</a><a href="宋会要辑稿_page501.html">501</a><a href="宋会要辑稿_page502.html">502</a><a href="宋会要辑稿_page503.html">503</a><a href="宋会要辑稿_page504.html">504</a><span>...</span><a href="宋会要辑稿_page500.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
