<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 220 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 220 页/共 1125 页</h1>
    <div class="content">     
咸平三年正月十七日，车驾驻北京，幸太安寺紫微宫。 
五月十三日，幸金明池，御水心殿，东向观水嬉。又西向观竞渡，扬旗鸣 ，分左右翼，植木(击)[系]缯彩以为标，方舟疾进，先至者赐之。移幸琼林苑，登露台，钧容直奏乐于台下，阛阓百戏竞集，有戏熊令捧壶盘槊者，遂宴于前殿。由水殿洎苑中，召从臣坐者五，皆酒数行。帝欢甚，从臣皆醉，善游军士及诸献技者赐物有差。 
十一月，幸御龙营，阅射弓，遂观稼于北郊。四年四月十六日。景德元年幸天驷监按以上三事文字有误。「十一月」应为「十一日」，指咸平四年八月十一日，事见下文。「景德元年」条为此年正月七日事，后文亦有。是此三事均为错简。唯「四年四月十六日」条未知为何事。。 
四年四月九日按以下三事，据诗题为「金明池阅水战」观之，应为幸金明池明，与上文「五月十三日」条相接。唯末言「凡四临幸」，而此只三事，疑上文「四年四月十六日」亦为幸金明池。，帝作《金明池阅水战》诗赐近臣；大中祥符三年三月十三日，帝作七言诗赐，近臣和；六年四月十五日，帝作歌，近臣毕歌。凡四临幸。 
九月十八日据《宋史》卷六《真宗纪》，此指咸平三年九月十八日。，幸大相国寺，升三门。四年十二月八日、六年十一月十六日、景德二年五月一日、三年五月四日、四年八月九日、大中祥符二年二月十九日；四年正月十七日，令近臣留饮行香院；九年正月十四日、天(嬉)[禧]元年正月十六日：凡九临幸。 
四年八月四日，幸左藏库，赐主藏官吏器帛有差。大中祥符八年八月五日再临幸。 
十一日，幸御龙营，阅射劲弓，赐缗钱有差，遂观稼于北郊。 
五年二月二十三日，幸上清宫。景德四年八月八日、大中祥符元年十二月十七日、二年二月十九日、三年十二月十七日、四年正月十七日、五月十七日、六年十二月十八日、七年三月十七日、八年八月五日、天禧元年八月一日、十一月十五日、三年四月七日，凡十二临幸。 
四月七日，幸玉津园，观刈麦。景德二年五月一日、三年五月四日、大中祥符二年五月六日；四年五月四日，观刈麦秧稻，赐役卒衣服缗钱；五年五月十七日，帝作《观稼》诗，近臣继和；六年四月二十五日，帝作《观稼》诗赐近臣；九年五月七日、天禧元年五月二日；三年四月二十三日，帝作《观稼》诗，(郡)[群]臣毕和；四年五月七日。凡十临幸。 
七月十七日，幸三馆秘阁，阅书久之，赐直官校理器帛、书吏缗线有差。景德四年八月八日，再临幸。 
真宗咸平五年七月二十一日，诏有司每行幸，翰林学士、侍讲、侍(讲)[读]、枢密直学士并从，不须临时取旨。大中祥符二年八月十五日，车驾幸金明池，特诏御史中丞赵昌言预焉。宪官从游宴，(日)[自]今月十四日皇帝诣诸宫寺焚香，总三十余处，过百拜以上。臣等侍从，倍增忧灼，昨崇政殿已面奏陈。臣闻尊事万灵，固先精意，登用百礼，乃贵时中。在经久之从宜，必裁正而惟久。伏望特命攸司，载详定式，自今车驾幸诸宫观、寺院，正殿再拜，及诸殿令群臣以下分拜，庶垂亿载，允 通规。」不允。自是再上表恳请，乃诏礼仪院详定差减焉。 昌言始也。十年正月十九日，中书门下上言：「伏 
景德元年正月七日，幸天驷监，赐从官马。三年九月十五日再幸，赐从官马， 
     
本监官吏、将士绵帛。 
十一月二日，车驾驻澶州，幸开福寺、城南临河亭。 
景德二年三月十八日，幸军器内弓箭库，赐官吏、兵健绵帛有差。 
九月二十五日，幸太平兴国寺，至传法院观新译经。又至戒坛(完)[院]，召僧官、译经僧座，赐茶彩有差。入自右掖门，幸殿前指挥使班观马射，赐缗钱，宴从官于崇和殿。 
三年四月五日，幸御龙直班院，阅弓刀技，第赐缗钱。又幸左骐骥院，赐从官马，群牧使已下器帛有差。回幸崇文院，观四库图籍及所编君臣事迹，赐编修官品帛、书吏等缗钱有差，遂宴从臣于崇政殿。 
四年正月二十九日，诏曰：「朕以春露既降，时感载深，祗谒寝园，躬申奠酌。盖达诚于孺慕，非取乐于游豫。瞻彼山川，时惟二宅，而守钥之长，留局之臣，耆耋之氓，缁黄之众，翘心望幸，掎袂拜章。况数舍之匪遥，且(郡)[群]情之至确，或回舆驾，言历旧都，慰其徯仰之心，举此省巡之典。朕以来月二日暂幸西京，所司准式。」 
二月二日，次西京，车驾由上东门，驻跸于迎銮彩楼。少顷，入大内。三月二日，至自西京「自」字原脱，据《长编》卷六五补。按「三月二日」条应在下文「二十九日」条后，以下皆述往返西京行程。。 
五(月)[日]，幸天宫、崇德二寺，回，宴从臣于讲武殿。 
七日，幸永芳园，谒上清宫，赐道士紫衣、茶帛。 
十二日，幸广化寺，观无畏三藏真身塔。又至龙门，南望香山寺，还御广化寺，赐从官食。移幸潜溪寺，所至赐主事僧紫衣、贫民老疾者缗钱。 
十五日，幸广爱寺、会节园，赐从官食。又幸魏仁浦园。 
二十四日，车驾发西京，幸白马寺。晚次偃师县，幸慈云寺，赐知寺僧紫衣、僧众茶绢。自是所至为常。 
二十五日，次巩县，幸永福、胜果二院。 
二十六日，次荥阳县，幸大海寺、玉像院、护圣院。 
二十七日，至郑州，幸开元寺、保安院。 
二十九日，次中牟县，幸智度寺。 
四月二日，幸秦国主公第。十二月二十四日，再临幸。 
八月七日，幸宝相寺。 
四年八月八日，幸内藏库，赐提点刘承珪以下器币、官健缗钱。大中祥符八年八月五日，再临幸。 
大中祥符元年四月十八日，幸晋国、鲁国长公主第，并赐白金千两、彩二千匹。 
五月二日，幸玉津园南新亭，观刈麦，监园官吏、刈麦军士赐物有差。先是，每岁有司正设帐殿于园南，主吏言旁有隙地，请构亭以备游幸。及是亭成，始御(马)[焉]。 
九月十八日，幸右骐骥院，赐从官马一匹。 
十二月十七日，幸景德寺。二年二月十九日、三年十二月十七日、四年五月十七日，凡三临幸。 
二年九月二十六日，幸崇真资圣院。三年六月三日，再临幸。 
三年闰二月十七日，幸开封府射堂。帝谓从臣曰：「朕昔尹京府，先帝为创此堂，俾之习射。」周览久之，多所感慕。又至西京阅太宗御书图画数十轴「西堂」原作「西京」，「画」原脱，并据《长编》卷七三改、补。，遂宴于射堂。帝作七言诗，从臣毕赋。 
十一月二十四日，幸太一宫。 
     
大中祥符四年十二月十七日，幸玉清昭应宫。四年五月十七日、八年八月四日、天禧元年十一月十一日、二年七月二十七日、三年四月六日、四年七月二十四日，凡六临幸。 
五年九月七日，车驾临视新作延安桥，因幸大相国寺、上清宫。 
二十五日，幸故郓王、兖王宫，奠其画像。又宴相王元墦宫，从臣官僚毕预，帝作七言诗赐之。元墦等奉觞上寿，咸(阳)[赐]袭衣、(命)[金]带、器币、缗钱。又与宗室射于宫之西南亭。申时，从官退，帝独以中官从，复幸元捻、元俨宫。又宴元墦宫，夜三 而罢。 
六年八月十三日，幸瑞圣园观稼，帝作《郊外观稼》诗，近臣皆和。八年七月二十九日，再幸，帝又作《观稼》五言诗，近臣继和。天禧元年八月六日，又幸，帝作《观稼》七言诗，近臣皆和。 
八年七月十九日，幸相王元墦〔新宫〕新宫：原脱，据《长编》卷八五补。。〔元墦〕表献御衣、金器、银、缯、绵、钱凡八千，诏回赐之，别赉袭衣、金带、鞍勒马、缗钱，悉加常数。又遣使赐城南诸王宫缗帛各有差。 
八月五日，幸会灵观。九年正月十四日、天禧元年八月一日、十一月十五日、三年四月七日，凡四临幸。 
二十四日，幸端王元俨新宫，赐元俨袭衣、金带、鞍勒马、缗钱。还幸相王元墦宫。 
九年七月二十五日，幸天清寺。 
天禧二年八月一日，幸景灵宫。三年四月六日、四年七月二十六日，又临幸。 
同日，幸祥源观。三年四月七日，再临幸。 
四年正月十四日，幸建隆观、太平兴国寺。 
十七日，诣祥源观，幸资善堂。
 礼 宋会要辑稿 礼五二 巡幸 仁宗 
     
仁宗
天圣三年五月十二日，幸南御苑观稼。翌日，帝谕宰臣曰：「昨亲疆畔，闻旁舍轧轧有机杼之声，因召问，乃一贫妇人纺织耳。寻令赐与茶帛。织造辛苦，不免贫寒。」王曾等奏曰：「陛下深知耕织艰辛，曲轸圣念，实天下生民之幸。」五年五月三日，再幸，赐宰臣、刈麦穗兵士等缗钱。 
同日，幸玉津园，命殿前指挥使射柳枝。五年五月三日；九年五月十一日观刈麦莳稻，赐耕者钱绢衫屦；庆历四年五月十一日观刈麦种稻。凡三临幸。 
八月十七日，幸瑞圣园观稼亭观刈粟，赐垦田兵士钱有差。六年八月二十一日，御幄殿，赐近臣酒五行、刈粟兵士帛有差；景佑三年八月十七日、宝元二年八月二十八日、康定二年八月一日、庆历二年八月二十八日、五年八月四日、皇佑元年八月十五日：凡七临幸。 
四年九月二十一日，幸玉清(诏)[昭]应宫。 
同日，幸建隆观。 
五年十月八日，帝同皇太后幸御书院，翰林(院)学士宋绶撰记，刻石院壁。 
六年五月八日，幸开宝寺灵感塔。八年十二月十五日、九年八月二十五日、明道二年十二月八日、景佑二年三月九日、十二月十九 
     
日、四年八月六日、宝元元年十二月八日，凡七临幸。 
同日，幸上清宫。八年十二月十五日、九年八月二十五日、明道二年十二月八日、景佑二年十二月十七日、四年八月六日、宝元元年十二月八日、二年八月八日，凡七临幸。 
十七日，幸显圣寺天圣塔。 
九月十二日，幸新修西太一宫，路次观农民执来种莳，赐茶帛有差。十二月三日、九年九月八日，又临幸。 
同日，幸晋安禅院。十二月三日、明道二年三月八日，又临幸。 
八年四月三日，幸金明池水心亭观水戏，移西幄观棹船争标。又幸琼林苑，登望波台，宴从臣，赐军士缗帛。九年四月三日、景佑二年四月三日、五年四月七日、庆历二年四月一日、六年四月一日、八年四月六日、皇佑二年四月一日，凡七临幸。 
十月二十六日，幸洪福院。明道二年三月八日，再幸，命从官游览山亭，赐道傍耕者茶绢。 
十二月十五日，幸景德寺。宝元二年八月八日，再临幸。 
九年九月八日，幸顺天禅院。 
明道二年十二月八日，幸祥源观。景佑二年十二月九日、宝元元年十二月八日，又临幸。 
同日，幸会灵观。景(德)[佑]二年十二月九日、宝元元年十二月五日、康定二年十二月四日、庆历二年五月十四日、二十三日，凡五临幸。 
景佑元年九月十六日，幸万寿观。二年十二月十七日、四年三月五日、宝元元年十二月八日、庆历七年十二月十五日，凡四临幸。 
景佑二年三月十七日，诏开封府：「车驾行幸，今后诸色人不得升屋登高观看。如违犯，勘鞫，严行断遣。更有合行钤辖事件，即仰肃整禁卫所擘画条奏。」 
三年二月七日，诏：「今后车驾幸宫观、寺院，令合门依例喝赐茶酒。」四月十三日，合门详定到车驾幸宫观、寺院支赐茶绢等第例，诏依奏。景灵宫、会灵观、祥源观、万寿观、上清宫、建隆观、东西太一宫。道录绢七疋，茶五斤；副道录绢五疋，茶五斤；都监绢三疋，茶二斤；鉴仪、守阙鉴仪，各绢一疋，茶一斤；宫观主、本宫观都监，各绢一十疋，茶五斤；逐宫观道众共绢三十疋，茶二十斤；驾经过起居道众共绢二十疋，茶一十斤。延祥观及诸道观，道众共绢一十五疋，茶一十斤；驾经过起居道众共绢五疋，茶三斤。大相国寺、开宝寺、太平兴国寺、启圣院、景德寺、显圣寺、太清寺、显宁寺、奉先禅院、普安禅院、慈恩寺，僧录绢七疋，茶五斤；副僧录，绢五疋，茶二斤；讲谕、讲经首坐，各绢三疋，茶二斤；鉴(义)[仪]、守阙鉴(义)[仪]，各绢二疋，茶二斤；僧众共绢三十匹，茶二十斤；驾经过起居僧众共绢二十匹，茶一十斤。启圣院、普安禅院、奉先禅院、慈孝寺院，各绢一十匹，茶五斤。开宝寺塔、显圣寺塔、起居寺僧众，共绢一十疋，茶五斤。报恩院、惠辩院、惠圣院、奉圣院、水陆院、崇福院、法济院、明禧院、法云院、承天院并诸寺院僧尼众，逐院
     
共绢十匹，茶五斤；驾经过起居僧尼众共绢五匹，茶三斤。太平兴国寺译经大卿、小卿，各绢七匹，茶五斤；同译经僧，各绢二匹，茶二斤。上元观(登)[灯]，相国寺佛牙阁僧众共绢一十疋，茶五斤。 
八月十七日，阁门言：「准诏，车驾(寺)[幸]宫观、寺(寺)院，令阁门依例喝赐茶绢，更不候传宣。其迎驾起居僧尼道士，欲乞车驾亲临寺观前后门经过，即依例喝赐。」从之。 
十一月一日，诏今后(除)车驾幸宫观、寺院烧香及诸处游宴，即喝赐茶酒。 
二年八月十五日，幸奉先资福禅院。 
十二月四日，幸太平兴国寺。庆历七年十二月十五日，再临幸。 
同日，幸启圣禅院。宝元元年十二月五日、康定二年十二月四日、庆历七年十二月十五日、至和二年四月四日，凡四临幸。 
九日，幸大相国寺。宝元元年十二月五日、康定二年十二月四日、庆历三年五月十四日、二十三日，凡四临幸。 
三年九月五日，幸睦亲宅，先诣祖宗神御殿，次 阅第舍，赐帛有差。宴宗室及两制以上于都厅，教坊作乐，酒七行罢。 
宝元元年十二月五日，幸慈孝寺。康定二年十二月四日、皇佑三年九月一日，又临幸。 
庆历七年三月九日，毁后苑龙船。初，有司请修以备幸御，诏毁之。 
至和三年七月二十八日，幸景灵宫、慈孝寺、太平兴国寺、启圣禅院。 
景佑三年，幸六亲宅。
 礼 宋会要辑稿 礼五二 巡幸 神宗 
     
神宗
神宗熙宁元年正月十九日，幸集禧观、清天寺、醴泉观、大相国寺。 
二年八月二十日，幸太平兴国寺、启圣禅院、景灵宫、慈孝寺。元丰二年正月十一日、五年十一月，凡两幸太平兴国寺、启圣禅院。 
二十二日，幸奉先禅院。 
三年四月三日，幸金明池观水嬉。移幸琼林苑，登宝津楼，宴从官，教坊作乐。 
四年正月十四日，幸集(嬉)[禧]观，宴从臣于斋殿。幸大相国寺。 
二月十四日，合门言：「自来车驾幸宫观、寺院朝谒烧香，迎驾僧道喝赐茶绢，承例只告报祗候库就赐。欲乞今后依圣节、南郊回赐例，告报僧道等赴合门，差合门祗候监散。」从之。 
</div>
    <div class="pagination">
<a href="宋会要辑稿_page219.html">上一页</a><span>...</span><a href="宋会要辑稿_page215.html">215</a><a href="宋会要辑稿_page216.html">216</a><a href="宋会要辑稿_page217.html">217</a><a href="宋会要辑稿_page218.html">218</a><a href="宋会要辑稿_page219.html">219</a><span class="current-page">220</span><a href="宋会要辑稿_page221.html">221</a><a href="宋会要辑稿_page222.html">222</a><a href="宋会要辑稿_page223.html">223</a><a href="宋会要辑稿_page224.html">224</a><a href="宋会要辑稿_page225.html">225</a><span>...</span><a href="宋会要辑稿_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
