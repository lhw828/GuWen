<!DOCTYPE html>
<html>
<head>
    <meta charset="UTF-8">
    <title>续通志 - 第 1289 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1289 页/共 1359 页</h1>
    <div class="content">　　△王德政妻郭氏

　　王德政妻郭氏大名人少孤事母张氏孝谨以女仪闻于乡及笄富贵家慕之争求聘母不许时德政训蒙里中年四十余貌甚陋母以贫 
不能教二子欲纳德政为婿使教之宗族皆不然郭氏慨然愿顺母志既婚嘱教二弟有成未几德政卒郭氏年方二十余励节自守太德闲表 
其家

　　△呼图克妻济噜克沁 【宋仲荣妻梁氏　怀孟何氏　大名赵氏】

　　济噜克沁蒙古氏年二十六夫呼图克病卒誓不再醮孝养舅姑逾一十五年舅姑殁应衣垢面庐墓终身又有翼城宋仲荣妻梁氏舅殁 
负土为坟怀孟何氏大名赵氏并以夫殁守志养舅姑以寿终亲负土筑其坟高三丈余

　　△霍荣妻段氏 【兴和吴氏　谢思明妻赵氏　田济川妻武氏　曹子英妻尤氏】

　　段氏隆兴霍荣妻也荣无子尝乞人为养子荣卒段氏年二十六养舅姑以孝称舅姑殁荣诸父仲汶贪其产谓曰汝子假子也可令归宗 
汝无子宜改适霍氏业汝无与焉段曰家资可不计但再醮非义尚容妾思之即退入寝室引针刺面墨清之誓死不贰又有兴和吴氏自刺其 
面成纪谢思明妻赵氏自髠其发冀宁田济川妻武氏溧水曹子英妻尤氏啮指滴血并誓不更嫁各以有司为请旌之

　　△朱虎妻茅氏

　　朱虎妻茅氏崇明人大德闲虎官都水监坐罪籍其家吏录送茅氏及二子赴京太医提点师某乞归家欲妻之茅氏誓死不从母子三人 
以裾相结连昼夜倚抱号哭形貌销毁师知不可夺释之托居永明尼寺忧愤不食卒

　　△俞新之妻闻氏 【李五妻刘氏】

　　闻氏绍兴俞新之妻也大德四年新之殁闻尚少父母虑不能守欲更嫁之闻哭曰一身二夫烈妇所耻妾可无生可无耻乎即断发自誓 
父知其志笃乃不忍强姑久病风且失明闻手涤溷秽时漱口上堂舐其两目目为复明及姑卒与子亲负土治葬朝夕悲号乡里为之语曰欲 
学孝妇当问俞母又有刘氏渤海李五妻也少寡父母使再醮不从舅患疽刘祷于天数日溃吮其血乃愈既而亲挽小车载舅诣岳祠以答神 
贶

　　△马英 【赵玉儿】

　　马英河内人性孝友父丧哀毁二兄继殁英独事母甚谨又奉二寡嫂与居使得保全嫠节及丧母卜地葬诸丧亲负土为四坟手植松柏 
庐墓侧终身赵氏女名玉儿冠州人尝许为李氏妇未婚夫死遂誓不嫁以养父母父母殁负土为坟乡里移孝焉

　　△李如忠妻冯淑安

　　冯氏名淑安字静君大名宦家女山阴县尹山东李如忠继室也如忠初娶蒙古氏生子任数岁而卒大德五年如忠病笃谓冯曰吾巳矣 
其奈汝何冯氏引刀断发自誓不他适如忠殁两月遗腹生一子名伏李氏及蒙古氏之族在北闻如忠殁于官多遗财相率来山阴冯氏方病 
乘闲尽取其赀及子任去以冯不与较一室萧然唯余如忠及蒙古氏之柩而巳朝夕哭泣邻里不忍闻久之鬻衣权厝二柩蕺山下携其子庐 
墓侧时年二十二嬴形苦节为女师以自给父母来视之怜其孤苦欲使更事人冯爪面流血不肯从居二十年始获归葬

　　△李君进妻王氏

　　李君进妻王氏辽阳人大德八年君进病卒卜葬将发引亲戚邻里咸会谓众曰夫妇死同穴义也君从夫逝不亦可乎因抚棺大恸呕血 
升许即仆地死

　　△呼图克布哈妻伊喇氏

　　伊喇氏同知湖州路事耶律呼图克布哈妻也夫殁割耳自誓既葬庐墓侧悲号不食死

　　△萧氏妻赵哇儿 【朱克彬妻周氏　费岩妻王氏　迈格妻耶律氏　郑腊儿妻康氏　陈某妻别娥娥　宋坚童妻班氏　李安童 
妻胡氏　刘恕妻赵氏　王思忠妻张氏　刘楫妻赵氏　徐顺妻彭氏　赵■〈月隺〉儿妻安氏　陈恭妻张氏　武寿妻刘氏　宋敬先 
妻谢氏　萨里妻萧氏　魏贵妻周氏　郭灰儿妻赵氏　朱某妻丁氏　王保子妻赵氏　某氏妻魏氏　裴某妻董贵哥　张保童妻郝氏 
　高托卜嘉妻白氏　杨某妻卢氏　蒙古泰珠妻额卜齐桑乌逊妻托克托沁】

　　赵氏名哇儿大宁人年二十夫萧氏病剧谓哇儿曰我死汝年少若之何哇儿曰君幸自宽脱有不讳妾不独生遂命匠制巨棺夫殁即自 
经死家人同棺敛葬焉 【按王圻续通考作赵哇儿妻萧氏与元史异谨识】 又有雷州朱克彬妻周氏大都费岩妻王氏迈格妻耶律氏曹 
州郑腊儿妻康氏陕州陈某妻别娥娥大同宋坚童妻班氏李安童妻胡氏晋州刘恕妻赵氏冀宁王思忠妻张氏饶州刘楫妻赵氏东平徐顺 
妻彭氏大宁赵■〈月隺〉儿妻安氏陈恭妻张氏武寿妻刘氏宋敬先妻谢氏萨里妻萧氏古城魏贵妻周氏任城郭灰儿妻赵氏枣阳朱某 
妻丁氏叶县王保子妻赵氏兴州某氏妻魏氏滦州裴某妻董贵哥成都张保童妻郝氏利州高托卜嘉妻白氏河南杨某妻卢氏蒙古泰珠妻 
额卜齐桑乌逊妻托克托沁并以早寡不忍独生以死从夫者事闻悉命褎表或赐钱赠谥云

　　△朱淑信

　　朱淑信山阴人少寡誓不再嫁一女妙净幼器父双目失明及长择偶者不至家贫号凶母子相依以苦节自厉士人王士贵重其孝乃求 
娶焉

　　△葛妙真

　　葛妙真宣城民家女九岁闻日者言母年五十当死妙真悲忧祝天誓终身不嫁斋素以延母寿母后年八十一乃卒辉和尔氏三女家钱 
塘诸兄远仕不归母思之成疾三女欲慰母意其断发誓不嫁以养母同力持护四十余年母以寿终事上并赐旌异

　　△张迈努妻王氏 【王义妻卢氏　刘泽妻解氏　杨三妻张氏】

　　王氏燕人张迈努妻也年十六迈努官钱塘病殁葬城四十里外王每旦被发步往奠伏墓恸绝久而致病舅姑力止其行乃已服阕舅姑 
欲使他适王固不从茕居三十年又有冯翊王义妻卢氏睢阳刘泽妻解氏东平杨三妻张氏并守志有节命旌其门

　　△李伍妻张氏

　　张义妇济南邹平人年十八归里人李伍伍与从子零戍福宁未几死戍所张家居养舅姑甚至父母舅姑病凡四刲股肉救不懈及死叹 
曰妾夫死数千里外妾不能归骨以葬者以舅姑父母在无所仰故也今不幸俱死而夫骨终暴弃远土妾敢爱死乎乃卧积氷上誓曰天若许 
妾取夫骨虽寒甚当不死踰月竟无恙乡人异之相率赠钱大书其事于衣以行至福建见零问夫葬地则榛葬四塞不可识张哀恸欲绝夫忽 
降于童言劝无异生时告张死时事甚悉且指示骨所在处张如其言发得之官义之上于大府使零护丧还给钱使葬仍旌门复其役

　　△郑伯文妻丁氏 【白氏】

　　丁氏新建郑伯文妻也大德闲伯父病将没丁与诀曰君脱有不讳妾当从但君父母已老无他子妇侍养妾且忍死以奉其余年必不改 
事他人也伯父卒丁年二十七居丧哀毁服既除父母屡议夺嫁之丁每闻必恸哭曰妾所以不死者将以事舅姑耳今舅姑在堂妾可不信于 
良人乎遂止舅姑病丁夙夜护持衣不解带及死丧葬尽礼事上表其门白氏太原人夫慕释氏教弃家为僧白氏年二十服勤绩纴以养姑夫 
偶还迫使他适白断发誓不从夫不能夺乃去姑卒竭力营葬画姑像祀之终身

　　△赵美妻王氏 【丁从信妻李冬儿】

　　赵美妻王氏内黄人至治元年美溺死王誓守志舅姑欲使更适王曰妇义无再醮且舅姑在妾可弃去耶舅姑欲以族侄与继婚王拒不 
从迫之力王知不免即引绳自经死李冬儿甄城丁从信妻也年二十三从信殁服阕父母呼妇问之曰汝年少无子何以自立吾为汝再择婿 
冬儿不从诣从信冢欲缢树上家人防之不果还家入室自经死李氏滨州惠高儿妻也年二十六高儿殁父欲嫁之不从自经死

　　△哈喇布哈妻多托哩昂吉尔氏 【李安妻王氏　赵彬妻朱锦哥王安哥】

　　多托哩昂吉尔氏有色善女工年二十六夫哈喇布哈卒前妻有二子皆壮无妇欲以本俗制收继之多托哩以死自誓乃析业而居三十 
</div>
    <div class="pagination">
<a href="续通志_page1288.html">上一页</a><span>...</span><a href="续通志_page1284.html">1284</a><a href="续通志_page1285.html">1285</a><a href="续通志_page1286.html">1286</a><a href="续通志_page1287.html">1287</a><a href="续通志_page1288.html">1288</a><span class="current-page">1289</span><a href="续通志_page1290.html">1290</a><a href="续通志_page1291.html">1291</a><a href="续通志_page1292.html">1292</a><a href="续通志_page1293.html">1293</a><a href="续通志_page1294.html">1294</a><span>...</span><a href="续通志_page1290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
