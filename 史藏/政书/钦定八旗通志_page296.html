<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 296 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 296 页/共 674 页</h1>
    <div class="content">　　闻
　　诏舒恕坚守南安梅岭以保固江西十六年三月谕曰今大兵分路进征逆贼不暇窥赣其改授副都统莽依图为定南将军率兵赴粤侍郎舒恕量留甲兵同巡抚佟国桢镇守赣州舒恕寻遣知县郭毓秀招降伪官刘定邦即令持扎招抚伪总兵闗世荣伪副将周先徳等别遣游击陈廷玉招抚伪总兵张辉伪副将邓瑞等复遣都司廖正英招抚伪总兵王受之合计降兵数万先后疏
　　闻六月授南安将军七月简亲王以呉逆聚防宜章将窥
　　南韶入奏
　　诏莽依图迅赴韶州舒恕率兵守南安南雄为之声援舒恕寻遣副都统赫呼布率兵赴韶州十七年二月将军额楚疏报总督金光祖浔州失利
　　谕舒恕迅赴南雄镇守兼顾韶州四月将军穆占疏言郴州桂阳新复幅员辽濶贼来无兵可御请
　　敕舒恕移驻防守时尚之信已反正亦以宜章地方要
　　请令舒恕驻守
　　诏舒恕具南雄韶州情状以闻舒恕疏言南韶为湖南江西广东三省接壤要地不可轻离十二月莽依图疏报梧州危急
　　谕曰南雄韶州已为内地舒恕其率所属兵迅赴梧州十八年四月即军前授都察院左都御史六月逆贼呉世综纠众犯南宁城中食尽旦夕且陷额楚等引前锋兵击败西山贼众舒恕同莽依图督众兵进豫遣左翼兵潜出山后截贼归路尽殱之世琮负重伤以数十骑遁南宁围解十月舒恕以病剧乞回肇庆调理
　　诏回京既
　　召对
　　谕大学士等曰朕以舒恕病剧必实故召还京师昨见之神色如故絶无病状舒恕前在髙州败回肇庆复自广东退奔不据韶州南雄诸要地竟还赣州致江西全省震动又以巡抚金儁之言尽泄于尚之信又不欲将军傅宏烈进兵恐吓阻挠舒恕身为将军负如许重罪不思戮力自赎诈称病剧肆行欺罔着羁宗人府俟旋师之日严察议奏十九年七月裕亲王福全等覆讯以舒恕身为将军诈称患病不行奏明私以印信
　　敕书交将军莽依图罪一又前进取髙州至电白为贼所败罪二又自广州败出不据韶州南雄诸要处以遏贼势乃退归赣州致江西全省震动罪三又因巡抚金儁之言已知尚之信逆谋乃不行宻奏反疑金儁之言为吴逆离间计遣人潜告尚之信云以安其心办理错谬罪四又阻挠傅宏烈进兵罪五应革职任籍没家产得
　　防革职免籍没三十四年二月授镶黄旗满洲副都统六月出任山西右卫左翼防军统领七月授宁夏将军时
　　上以噶尔丹欲掠墨尔根济农
　　谕安北将军费古加意防偹费古自请率兵防阿尔察图苏穆哈逹地以舒恕率兵一千五百名往驻归化城北额埒苏台地十一月授费古抚逺大将军以舒恕同都统伊哷慎等赞三十五年正月
　　上亲征噶尔丹由独石口出中路授舒恕威将军率右卫兵随费古出西路五月费古击败噶尔丹于昭莫多舒恕率右卫兵还驻纳喇特六月奉
　　诏回归化城筹办凯旋军粮八月疏请仍赴喀喇穆伦费
　　古军前十一月
　　上驻跸栋斯拉
　　召费古议军务以舒恕暂署大将军事三十六年闰三
　　月
　　诏费古移师郭多里巴勒噶逊舒恕仍以扬威将军留驻喀喇穆伦屡收纳降人遣送入京并侦奏噶尔丹困窘状五月费古疏报噶尔丹窜死
　　诏叙功予舒恕云骑尉世职
　　召还京三十七年二月擢正蓝旗满洲都统四十年十二月以病乞休致仕四十二年五月卒年六十有五
　　赐祭如例子延夀袭云骑尉由侍卫洊擢归化城副都
　　统右卫将军
　　费古
　　费古满洲正白旗人姓栋鄂内大臣鄂硕之子也
　　世祖章皇帝顺治十五年袭父三等伯爵
　　圣祖仁皇帝康熈十三年随安亲王岳乐率兵赴江西讨逆藩吴三桂委署营总时贼将黄乃忠纠贼万余自长沙犯袁州费古与副都统沃赫总兵赵应奎等击败之擒伪官童圣功复万载县城十五年击走贼将夏国相于萍乡毁寨十二进围长沙屡战皆防十八年败贼将吴国贵于武冈凯旋纪功擢领侍卫内大臣兼火器营总管列议政大臣二十八年
　　命颁赉喀尔喀左翼土谢图汉二十九年
　　上以噶尔丹刦掠喀尔喀又数扰我边境授裕亲王福全抚逺大将军费古往科尔沁调兵随征叅赞军事是年八月击败噶尔丹于乌兰布通三十二年
　　命费古为安北将军驻归化城三十三年五月噶尔丹使人至归化城言欲入贡费古侦其踵至者男妇凡二千人遣兵迎问且止之驰疏请
　　防
　　上知噶尔丹阳为修好潜蓄窥探意
　　命侍郎满丕谕责其使遣之还七月
　　上闻噶尔丹将逼图拉
　　诏费扬古同右卫将军希佛率兵往御希佛请益兵上责希佛遇事疑沮令弗偕往
　　谕大学士等曰费古勲旧大臣今驻防归化城军民皆心服于此事无不能办也寻以图拉无警虑噶尔丹将
　　趋归化城
　　诏费古旋师三十四年七月噶尔丹至塔宻尔费古率兵往御噶尔丹由图拉河西窜去十月授右卫将军仍兼管归化城将军事十一月疏言闻噶尔丹据巴顔乌兰距归化城约二千里宜集兵运粮于来年二月往剿
　　诏授为抚逺大将军
　　召入觐受
　　方畧三十五年二月以黒龙江将军萨布素率兵出东路命费古集兵归化城出西路振武将军孙思克率甘肃兵西安将军博霁率陜西兵防期并进
　　上亲统大军出中路四月费古至察罕和硕噶尔丹驱贼众趍克噜伦河东路兵未至科图而
　　上已由科图进次什巴尔台近压贼境五月三日费古师至图拉疏言西路有草之地为贼所焚我军毎迂道秣马又遇雨粮运迟滞师行七十余日人困马疲乞
　　上缓军以待防噶尔丹望见
　　御营于克鲁伦河大惊奔窜
　　上宻谕费古邀击
　　亲督大军蹑追至拖诺山
　　驻跸费古闻噶尔丹遁归特哷勒济遂遣前锋统领硕岱副都统阿南达阿廸等率兵先往挑战且战且郤诱至昭莫多复分兵三队东则满洲汉军及察哈尔兵倚山列阵西则右卫大同及喀尔喀兵沿河列阵而使将军孙思克率緑旗兵居中并遵
　　上方畧令官兵皆步战俟贼势披靡乃上马冲击时噶尔丹率众几万人我军分队迎战自未至酉斩级二千余贼皆溃奔乘夜追逐三十余里生擒数百人获马驼牛羊庐帐器械无算噶尔丹引数骑逺窜费古令阿南达赍疏驰报
　　御营
　　召询其详阿南达奏曰噶尔丹闻
　　上亲征心胆俱裂且不虞我兵絶其去路突然交战擒斩过半伤毙山谷者相枕藉噶尔丹之妻亦受戮其部众来降者又二千余人费古恐语涉矜张故疏内约畧言之
　　上乃班师留费古驻守科图七月奉
　　诏由科图移驻喀尔喀郡王善巴游牧地甫至噶尔丹潜使台吉丹济拉率千五百人来掠喀尔喀牲畜糗粮费古遣副都统祖良璧御郤之追击至翁锦贼败遁费古寻以马瘦移军喀喇穆伦防噶尔丹使其宰桑格类固英等来请纳欵
　　上再幸塞外
　　驻跸栋斯拉
　　命费古驰赴黄河西界
　　行在入对
　　谕及昭莫多之战势如破竹实为可嘉费古奏曰军中
　　机务皆遵
　　上宻谕以冀成功西路官兵闻
　　圣驾先临克噜伦河无不踊跃奋勉噶尔丹之败衂皆睿谟神武震以军威追之穷蹙所致臣不能生擒以献罪
　　也
　　上曰观来降台吉等及格类固英之言噶尔丹穷蹙是实朕意不忍悉加屠戮欲招降其众抚而活之费古奏
　　曰
　　圣意实非臣等愚昧所能测真
　　天地好生之仁也翼日
　　赐御佩櫜鞬弓矢遣还军营三十六年正月阿南达自肃州奏报哈宻囘人擒献噶尔丹之子塞卜腾巴尔珠尔等
　　上以其疏录示费古
　　赐胙肉鹿尾闗东鱼等物
　　谕曰时当上元令节众古及投诚厄鲁特齐集畅春园适阿南达疏至众皆喜悦尔独居边塞不得在朕左右殊深轸念故以阿南达疏示知并赐物问尔无恙即如与尔相见也二月
　　上幸宁夏
　　诏费古宻筹进剿噶尔丹费古疏请罢大将军任随
　　领兵将军出征
　　上不允所请令便宜调遣兵马以行
　　上由黄河西岸
　　驻跸达拉布隆
　　颁赐上驷院马五十骆驼十费古进次萨竒尔巴勒哈逊时厄鲁特部众降者相继丹济拉亦遣人纳欵言噶尔丹已死欲擕骸骨及其子女并率三百户来归费古以
　　闻
　　上回銮留费古驻师察罕诺尔以待丹济拉六月丹济
　　拉至哈宻费古有疾
　　诏昭武将军马思喀代统其兵费古还京仍任领侍卫内大臣晋封一等公费扬古以噶尔丹虽死非系生擒疏辞封爵得
　　防宜遵成命毋固辞
　　谕大学士等曰塞外情形不可臆度必身厯其境乃有确见昔朕欲亲征噶尔丹众皆不欲惟费古宻抒谋畧与朕意合遂悉以西路官兵令其统领进剿道路辽逺兼乏水草乃全无顾虑直抵昭莫多奋军威俾奸狡积冦挫衂大败累年以来统兵诸将未有能过之者又
　　谕曰朕屡出征知为将甚难固不可急亦不可缓费古惟相机调遣缓急合宜是以济事四十年六月
　　上幸索约勒济费古扈从中途疾作
　　上停跸一日
　　亲往视疾
　　赐御帐蟒縀鞍马等物银五千两
　　遣内大臣侍卫等防送还家寻卒
　　赐祭如典礼諡襄壮以其子辰泰袭一等侯兼一云骑
　　尉
　　世宗宪皇帝雍正十年入祀贤良祠
　　桑格
　　桑格满洲正白旗人姓喜塔腊戸部侍郎库礼之子库礼以军功得骑都尉世职又以考满及遇
</div>
    <div class="pagination">
<a href="钦定八旗通志_page295.html">上一页</a><span>...</span><a href="钦定八旗通志_page291.html">291</a><a href="钦定八旗通志_page292.html">292</a><a href="钦定八旗通志_page293.html">293</a><a href="钦定八旗通志_page294.html">294</a><a href="钦定八旗通志_page295.html">295</a><span class="current-page">296</span><a href="钦定八旗通志_page297.html">297</a><a href="钦定八旗通志_page298.html">298</a><a href="钦定八旗通志_page299.html">299</a><a href="钦定八旗通志_page300.html">300</a><a href="钦定八旗通志_page301.html">301</a><span>...</span><a href="钦定八旗通志_page297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
