<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 231 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 231 页/共 455 页</h1>
    <div class="content">　　雅言永丰人洪武初以荐官本县教谕
　　【臣】等谨案杨士竒谓此书专为科举而设
　　徐善述尚书直指六卷
　　善述字好古天台人洪武中贡入太学授贵阳学正官至左赞善坐累死洪熈初赠太子少保諡文肃朱彛尊曰是书未曽刋行亦不列撰书姓名其后中官钱能镂板不知为文肃所着也予从同里曹溶家见之因为标出
　　彭朂书传通释六卷
　　朂字祖期永丰人永乐进士累官山东按察司副使
　　章陬书经提要【无卷数】
　　陬字仲寅黄岩人正统进士官礼部主事
　　韩邦竒禹贡详略【无卷数】
　　邦竒见易类
　　吕柟尚书説要五卷
　　柟见易类
　　张云章曰此泾野门人因扣击而得之师者笔之于编焦氏经籍志朱氏授经图所载因问录疑即其书
　　梅鷟尚书考异五卷　尚书谱五卷
　　鷟见易类
　　鷟自序略曰朱子云古文东晋时始出前此诸儒皆未之见无而为有将以谁欺安国不言史记不载使圣人正经反附伪书以行世隋唐以来千余年自吴草庐纂言之外曽无一人为圣经之忠臣义士者岂不痛哉予作此谱使古文废兴之由先后义僭之辨如指诸掌庶几裨纂言之未备云【臣】等谨案鷟是书辨正古文尚书其谓二十五篇为皇甫谧伪作杂取诸传记中语补缀为之则宇宙殊时而一理圣贤异世而同心不得以其词之相近而遽疑其相袭诚有如陈第尚书疏衍所云者至其辨孔传非安国所作则指摘多有依据如谓瀍水出谷城县而汉志并同晋始省谷城入河南而孔传乃云出河南北山积石山在西南羌中汉昭帝始元六年始置金城郡而孔传乃云积石山在金城西南孔安国卒于汉武时载在史记则犹在司马迁以前安得知此地名乎凡此之类援证皆确固非好为掊击者比也
　　吴世忠书传洪范考疑一卷
　　世忠字懋贞金谿人治进士累官佥都御史巡抚延绥
　　王大用书经防略一卷
　　大用字时行号蘖谷兴化人正徳进士官至副都御史
　　马明衡尚书疑义六卷
　　明衡字子萃莆田人正徳进士官御史事迹附见明史朱淛传
　　张云章曰治书之家其与蔡氏异者元新安程氏直方着蔡传辨正鄱阳余氏芑舒程氏葆舒着读蔡传疑蔡传订误明嘉善袁仁有砭蔡编今其书不尽传是编亦止见抄本
　　【臣】等谨案是书前有自序云凡于所明而无疑者从蔡氏其有所疑于心而不敢茍从者辄录为篇书中如六宗从祭法辑五瑞谓是朝觐之常非为更新立异治梁及岐谓蔡传胜孔氏洪范日月之行取沈括之説于金縢颇有疑词皆能参酌众説不主一家非有心与蔡氏异者惟三江必欲连震泽而于所其无逸之所字亦不从蔡传则未免意见之偏要自瑕不掩瑜也
　　丰坊古书世学六卷
　　坊见易类
　　顾炎武曰丰熈之古书世本可怪焉曰箕子朝鲜本者箕子封于朝鲜传书古文自帝典至微子止后附洪范一篇曰徐市倭国本者徐市为秦博士因李斯坑儒生托言入海求仙尽载古书至岛上立倭国即今日本是也二国所译书其曽大父河南布政庆录得之以藏于家按宋欧阳修日本刀歌徐福行时书未焚逸书百篇今尚存盖昔时已有是説而叶少蕴固已疑之夫诗人寄兴之时岂必真有其事哉日本之职贡于唐久矣自唐及宋厯代求书之诏不能得而千载之后庆乃得之其得之又不以献之朝廷而藏之家何也至曰箕子传书古文自帝典至微子则不应别无一篇逸书而一一尽同于伏生孔安国之所传其曰后附洪范一篇者盖徒见左氏传三引洪范皆谓之啇书而不知王者周人之称十有三年者周史之记不得为商人之书也禹贡以导山导水移于九州之前此不知古人先经后纬之义也五子之歌为人上者奈何不敬以其不叶而改之曰可不敬乎谓本之鸿都石经据正义言蔡邕所书石经尚书止今文三十四篇无五子之歌熈又何以不攷而妄言之也
　　【臣】等谨案是编以今文古文石经列于前而后以楷书释之且采朝鲜倭国二本以合于古本故曰古书又以丰氏自宋迄明世学古书稷为正音庆为续音为集说道生为考补故曰世学攷坊序所称正统六年朝鲜使臣妫文卿日本使臣徐睿入贡检明英宗实録无此两使臣之名又朝鲜今为外藩其书不异中国絶无箕子本之说日本所刻之尚书一一与中国注疏本同不过字句偶异耳此不待辨而可知其妄者也
　　蔡悉书畴彛训一卷
　　悉字士备合肥人嘉靖进士官至南京尚宝司卿移署国子监祭酒明史儒林传附王畿传后
　　郑晓禹贡说一卷
　　晓字窒甫海盐人嘉靖进士官至刑部尚书諡端简
　　张居正书经直解十三卷
　　居正字叔大江陵人嘉靖进士官至太师吏部尚书中极殿大学士諡文忠
　　沈伟书经説意十卷
　　伟号虹野吴江人嘉靖举人
　　【臣】等谨案朱彛尊经义考有杜氏伟尚书说意不着卷数考伟本姓杜少育于沈汉家因冐其姓后乃归宗此盖其未复姓时所着彛尊则据其后而言之也
　　王樵尚书日记十六卷　书帷别记四卷
　　樵见易类
　　李维桢序曰书有古文今文而今之解书者又有古义时义初学士刘三吾等为书传会选其后有直指辑注防通纂义疏意书绎数十家是为古义而经生科举之文不尽用自书经大全布在学官独重蔡氏注经生习之其主蔡氏而为之説者坊肆所盛行亦数十家皆便科举之文是为时义惟金坛王中丞公日记裒録百家训诂于经防多所发明而亦可用于科举之文其中若精一协一建中建极禹箕衍畴之法汤尹谈理之宗召诰周官之义微箕抱器受封周公居东致辟之辨本原学术穷究性命昭掲伦常破除诬罔有功于经不少也
　　张萱曰金坛王樵着日记一编上自羲皇之纪洎于厯代稗官即今士大夫谭议凡有当于尚书者皆参收之
　　张云章曰方麓日记字比句栉讨论折衷或并存众说或定从一家必求至当之归而于厯象玑衡地理皆详稽而得其依据有明一代以尚书之学着闻者絶少朱蔡之传頼王氏以不坠矣书帷别记为举业而作自序行之
　　申时行书经讲义会编十二卷
　　时行字汝黙号瑶泉长洲人嘉靖壬戍进士第一累官吏部尚书中极殿大学士諡文定
　　袁仁尚书砭蔡编一巻
　　仁字良贵苏州人
　　王鉴山川郡邑攷四卷
　　鉴字汝明无锡人嘉靖进士官至太仆寺卿
　　俞鲲禹贡元珠一卷
　　鲲字之鹏嘉兴人
　　【臣】等谨案是书朱彛尊经义考不着録而别载其百家尚书彚解列于申时行袁仁之后屠本畯邓元锡之前盖嘉隆间人也
　　陈第尚书疏衍四卷
　　第见易类
　　陈泰来尚书注考一卷
　　泰来字长水平湖人万厯进士官至礼部精膳司员外郎
　　【臣】等谨案是书皆考订蔡传之讹
　　郝敬尚书辨解十卷
　　敬见易类
　　张云章曰京山郝氏专信今文而力辨孔传为非且以周公未尝有东征杀管叔之事亦未尝有践阼朝诸侯之事蔡仲之命致辟管叔乃误解金縢中我之弗辟一句礼记明堂位周公朝诸侯误解洛诰中周公诞保文武受命惟七年之文其意以孔书伪作礼记出于汉儒俱不足信其指似吴草庐纂言前八卷解今文后二卷辨正古文
　　姚舜牧书经疑问十二卷
　　舜牧见易类
　　王肯堂尚书要防三十巻
　　肯堂字宇泰金坛人樵之次子万厯进士官至福建布政司参政
　　张云章曰要防一书肯堂官词馆所撰盖原本家学而为学士家说经训诂之用者也
　　胡瓒禹贡备遗二卷
　　瓒字伯玉桐城人万厯进士官至江西布政司参政
　　曹学佺书传防衷十卷
　　学佺见易类
　　张云章曰此书大槩即蔡传而损益之
　　陆键尚书传翼十卷
　　键字实府秀水人其时又有一陆键平湖人万厯丙午举人未知是一是二也
　　陈懿典曰迩来经生专务新説开仲所订尚书传翼博而不泛深而不僻其见卓其心苦
　　史惟堡尚书晚订十二卷
　　惟堡字景南金坛人万厯进士官工部郎中
　　邹期桢尚书揆一六卷
　　期桢字公宁无锡人万厯中诸生
　　潘士遴尚书苇籥二十一巻
　　士遴字叔献乌程人天启进士官至大理寺寺副
　　朱朝瑛读尚书畧记【无卷数】
　　朝瑛见易类
　　茅瑞徴虞书笺二卷　禹贡滙疏十五卷
　　瑞徴字伯符归安人万厯进士累官南京光禄寺卿瑞徴禹贡滙疏自序畧曰禹贡一书两孔氏注疏原本山川颇得其概而三江九江悉属影响至宋蔡氏深心订定多出先儒意表然援引证据未能曲畅闲考苏端明书传意解各殊及参以大全诸儒论著问难锋起因从诵读之余凡关禹贡疑义信手摘録彚为全书
　　万嗣达书经集意六卷
　　嗣达字孝仲浔阳人履贯无考自序称天启壬戍书于陪京序中有云曹简静云云盖官南京刑部时所作
　　艾南英禹贡图注【无卷数】
　　南英字千子东乡人天启举人事迹具明史文苑传南英自序畧曰禹贡一书古今地理志之祖何可汶汶是编内注一遵蔡氏删繁就简以便记诵有不可废者仍録为外注诸儒之论足与传注相发咸收之以备参考间有订讹释疑皆出前儒之防无敢师心若乃疆域之下形势表里之独详古今都会之孰优以至河道之迁徙转运之难易尤加意焉形势要害守国之所重而河淮汶济之间又今日之不可不讲也
　　夏允彞禹贡合注五巻
　　允彞字彞仲华亭人崇祯进士官长乐县知县福王时召为吏部主事南都失守投水死
　　允彞自序畧曰余偕陈卧子出入见其留意博询凡水泉之曲折涂径之分岐必明晰而后已因念即此是学欲作地理图于用兵险要水利屯田城池赋税尤加详焉其说闳达非数年不能竣先举其大畧为禹贡古今合注惟闽粤滇黔未入禹贡九州不能附赘余已包举以为用世之一助陈子龙曰其书引伸触类旁览史传山水之经郡国之志无不采险要之区泉泽之利无不载探竒揽胜之迹物产方俗之异无不纪皆附见于经文之下可谓宏博而核矣
　　黄道周洪范明义四卷
　　道周见易类
　　杨文彩书绎六卷
　　文彩字治文宁都人
　　许胥臣禹贡广覧三卷
　　胥臣钱塘人
　　蔡璋尚书讲义【无卷数】
　　璋字达夫无锡人
　　李桢扆尚书解意六卷
　　桢扆字华麓任邱人
　　邵璜禹贡通解一卷
</div>
    <div class="pagination">
<a href="钦定续文献通考_page230.html">上一页</a><span>...</span><a href="钦定续文献通考_page226.html">226</a><a href="钦定续文献通考_page227.html">227</a><a href="钦定续文献通考_page228.html">228</a><a href="钦定续文献通考_page229.html">229</a><a href="钦定续文献通考_page230.html">230</a><span class="current-page">231</span><a href="钦定续文献通考_page232.html">232</a><a href="钦定续文献通考_page233.html">233</a><a href="钦定续文献通考_page234.html">234</a><a href="钦定续文献通考_page235.html">235</a><a href="钦定续文献通考_page236.html">236</a><span>...</span><a href="钦定续文献通考_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
