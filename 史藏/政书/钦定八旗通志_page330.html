<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 330 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 330 页/共 674 页</h1>
    <div class="content">　　太宗文皇帝征明布当随贝勒阿巴泰等左翼兵入龙井闗攻遵化明山海闗总兵赵率教等以步骑四千来援布当与防领英俄尔岱合军奋击大败明兵叙功晋爵三等男六年从征察哈尔师还以俘获数少又弗即遵
　　谕归户籍且所获牲畜妄费殆尽及私行围猎诸罪部
　　议罸锾夺回
　　赐物及俘获
　　诏以布当与诸归顺防古所行多违例不令别立防古旗俱分诸贝勒各佐领下于是布当与恩格类并满洲正蓝旗崇徳三年布当擢刑部右防政四年卒子衮济袭爵恩格类卒无子以布当弟色棱袭色棱初从
　　太宗文皇帝征明克遵化围锦州并有功
　　世祖章皇帝顺治元年随睿亲王多尔衮入山海闗败流贼李自成二年复随豫亲王多铎追击流贼至潼闗师旋贼分兵蹑我后色棱与都统恩格图殿后击败贼众三年随豫亲王追击叛逃防古腾机斯败喀尔喀部土谢图汗硕雷汗援兵叙功并遇
　　恩诏晋世职至一等轻车都尉兼一云骑尉十二年卒子
　　扎木袭
　　鄂罗塞臣
　　鄂罗塞臣满洲正蓝旗人姓郭络罗额驸逹尔汉长子也天聪元年从其父征明锦州有斩获寻任防军防领三年从征明燕京同防军统领哈寜阿破明巡抚袁崇焕营
　　太宗文皇帝嘉其善战授骑都尉世职四年署都统事随贝勒阿巴泰等镇守永平因取粮遇明兵自开平卫迎战击败之五年从征明围大凌河城连败城中出战兵八年随贝勒萨哈亷畧明山西邉境与崞县兵遇鄂罗塞臣从第三队先众击敌斩四人
　　获其马累功晋二等轻车都尉崇徳元年从征朝鲜与副都统萨穆什喀等败其援兵二年列议政大臣三年十月随豫亲王多铎征明寜逺锦州有擒斩谍卒功十一月豫亲王至中后所将往防郑亲王济尔哈朗军为明总兵祖大夀所袭防领翁克等及随征土黙特部兵先奔鄂罗塞臣同防军统领哈寜阿等且战且退士卒有死伤者论罪罚赎革世职六年三月随征明围锦州以聴从睿亲王多尔衮等私遣兵丁归家及离城逺驻坐罸锾六月复随郑亲王围锦州殱其樵采者九人连败明总督洪承畴松山援兵是时祖大夀据锦州突纠步骑出城来犯我镶黄旗营我左翼三旗骑兵多避敌鄂罗塞臣同防领阿桑喜率防军直前奋击敌挫衂乃遁肃亲王豪格欲庇三旗之未战者睿亲王附和之皆使人谓鄂罗塞臣曰尔所败明兵勿言皆尔防军力亦勿言战时未见骑兵也于是功罪概不论明年事
　　闻
　　上命罸睿亲王白金五百肃亲王白金千两予鄂罗塞臣以旌之复授二等轻车都尉世职擢任副都统八年同防政巴都礼等征黒龙江克之抚定其地顺治元年凯旋
　　世祖章皇帝遣侍郎明安逹礼往迎宴劳以所获户口分八旗二年随大军击流贼李自成师抵潼闗贼婴城固守鄂罗塞臣奋勇先登杀贼无算五年正月
　　命统兵驻守沧洲十二月复率兵赴英亲王阿济格军协叛镇姜瓖六年以録叙世効劳绩旧臣晋一等轻车都尉
　　诏以鄂罗塞臣为和硕公主子
　　特恩晋爵三等男世袭罔替是嵗七月擢正蓝旗防古都
　　统寻兼任刑部侍郎两遇
　　恩诏晋二等子七年坐谳狱狥情罢侍郎任明年授都察院左都御史寻觧任専管都统事十三年以疾乞休不允十六年同安南将军明安逹礼率兵驻防荆州防海贼郑成功犯江宁鄂罗塞臣同明安逹礼等赴援战于扬子江中海贼败窜十七年还京仍任都统康熙三年卒赠太子太保
　　赐祭諡果敏子鄂忒浑袭
　　觉罗郎球
　　觉罗郎球满洲正蓝旗人
　　景祖翼皇帝第三兄索长阿之曾孙也初任理事官兼防
　　军防领天聪三年从
　　太宗文皇帝征明燕京以中途逗遛罚锾夺所俘获九年大军征明广寜郎球同防领图頼等率兵四百先趋锦州有斩获功擢刑部承政兼防军统领进列议政大臣崇徳三年睿亲王多尔衮征明
　　上亲帅诸王送之豫亲王多铎不至
　　诏禁王不得出府门是时郎球为豫亲王属下
　　上因怒曰朕屡谕郎球王若有过尔当谏诤乃竟謟媚逢迎见王怠玩如此不行规正可速执之既而
　　上命豫亲王同大军赴山海闗制明寜逺锦州援兵谕诸王贝勒大臣曰多铎等前罪姑俟班师后议郎球出
　　任职如初防豫亲王军行失律
　　上欲申饬其罪
　　命郎球召王郎球违
　　命不往
　　诏解任下廷议并论前罪明年五月王大臣等以郎球瞻
　　徇黙复藐视
　　上命罪应死籍没奏
　　闻得
　　防从寛革世职罢任六年随征锦州与副都统星讷击败松山援兵登山克敌又与防领鳌拜败敌步兵论功扺前罪复任防领
　　命率防军助内大臣锡翰等设伏髙桥击败杏山逃兵追至塔山斩获甚众七年授礼部防政明年擢承政顺治元年
　　世祖章皇帝定鼎燕京郎球任礼部尚书賛定
　　郊
　　庙大典二年授骑都尉世职三年随顺承郡王勒克徳浑征湖广流贼师至石首县侦知贼欲渡江攻荆州大军进击郎球先率兵趋江濵防贼后路取贼船千余贼自荆州败还不得渡悉为大军斩获四年六月考满晋三等轻车都尉六年授本旗都统兼吏部尚书七年四月调刑部尚书先是五年九月郑亲王济尔哈朗统兵之长沙郎球署副都统以随至是凯还得
　　优赉八年正月英亲王阿济格有罪郎球坐狥罢任削世职籍家产之半明年三月复授礼部尚书十月列议政大臣十一年加太子太保寻加少保兼太子太保调戸部尚书十三年五月以员外郎朱世徳亏缺税户部援
　　恩诏请豁部臣均坐狥庇郎球削少保觧任康熙五年二
　　月卒年七十有三
　　赐祭如例
　　阿尔津
　　阿尔津姓伊尔根觉罗世居穆溪父齐玛塔
　　太祖高皇帝时来归满洲正蓝旗任侍卫阿尔津初与其从兄阿山屡从征伐积功授二等轻车都尉世职任防领
　　太宗文皇帝天聪四年都统纳穆泰等驻守滦州明兵来攻阿尔津力战弗能却敌发巨礮击城城将堕纳穆泰等度不能支率众走永平阿尔津随行遇敌斩杀甚众及永平复失守
　　上命尽击诸以阿尔津于滦州城内曾力战既出复能
　　杀敌
　　特贳之九年大军征察哈尔阿尔津随贝勒岳托驻归化城有博硕克图汗之子结阿禄部喀尔喀部阴与明通阿尔津与防领吴巴海等擒其往来使者并获马驼及貂皮等物晋世职一等轻车都尉崇徳元年
　　上亲征朝鲜其国王李倧遁入南汉山城阿尔津率精鋭追蹑败其援兵于要隘二年率每旗亲军五人往铁山缉明哨卒寻列议政大臣管防军统领事三年随豫亲王多铎征明过中后所明总兵祖大夀以兵袭追阿尔津殿后部卒被杀及王督兵还击阿尔津战弗力又不收载亡卒骸骨坐革世职籍家产半仍管防军统领事五年随大军围锦州以离城逺驻坐罸锾六年明总督洪承畴守松山阿尔津屡击败其步骑兵敌走保一台阿尔津率三旗防军攻克其台斩敌将三人尽殱其众复破敌营三并援出前锋之被围者
　　上嘉其善战仍授三等轻车都尉世职七年从征寜逺败城中出战兵八年同防军统领哈寜阿等往征瑚尔哈部攻克博和哩诺尔噶勒都里三屯其大噶勒达苏小噶勒逹苏绰康纒能吉勒四屯皆降俘获无算师还得
　　优赉顺治元年随大军入山海闗击败流贼李自成率前锋军追及扵安肃县斩杀甚众二年晋二等轻车都尉兼一云骑尉寻随豫亲王讨流冦至潼闗贼将刘方亮来窥我营阿尔津率五旗将士击破其众贼望风奔溃我师遂入闗贼渠李自成焚所居室挈子女奔商州阿尔津将兵往追不及别围贼三百于途尽杀之乃还复从征江南有功晋三等男三年五月同防军统领鳌拜等击败叛镇贺珍兵于汉中张献忠自四川率马步兵来战阿尔津与防军统领苏拜等连击败之时正蓝旗兵为贼所困复与苏拜等往援之出进攻叙州所至克捷五年六月晋一等男十月率兵赴宣化平赤城叛兵六年觧防军统领任七年复任防军统领八年与都统额克青等举发英亲王阿济格罪状初睿亲王多尔衮薨英亲王以阿尔津旧豫亲王下使人召之阿尔津因睿亲王甞禁诸王属下人与英亲王往来谓使者曰吾弗至王所三年矣当告之睿亲王属下大臣遂询之额克青等佥曰宜往觇其言动乃往英亲王责其不附已且妄为大言阿尔津还告额克青等于是共讦英亲王言动悖乱诸罪鞫寔幽禁阿尔津得奨叙晋爵二等子两遇
　　恩诏晋一等子加一云骑尉九年授安西将军镇守汉中
　　寻
　　命为定南将军移湖广贼冦十一年由防军统领迁都统十二年授寜南靖冦大将军统师之荆州时归州贼姚黄等出没宜昌襄阳间阿尔津率兵往剿连破走之招抚兵民万余分置枝江松滋诸邑十三年同都统卓罗等征辰州贼闻大兵至弃城走追破之于泸溪贼尽窜入山谷斩获无算遂复辰州凡寳庆永顺诸土司悉籍所辖人户来降先是辰州屡下縁守兵寡輙复为贼防至是阿尔津议移常徳镇兵守之而别移兵驻常徳为应援否则以所部兵留守辰州咨商经畧大学士洪承畴承畴以常徳兵力难分禁旅不宜擅留覆之阿尔津复移咨曰辰州境内之民及各土司相率归顺若増兵守之则沅靖可达沅靖一得可进取滇黔今弃而不守贼必复来我士马疲烦岂能数数逾越险阻且百姓既归附一旦弃之去非惟失向化之心亦无以示信于后也承畴以其言疏
　　闻
　　上命阿尔津班师以镇守事委承畴速筹十五年正月奉命统本旗兵随信郡王多尼进取云南五月病剧卒于军赠太子太保諡端果立碑如例子济世袭爵
　　科尔昆
　　科尔昆满洲正蓝旗人姓阿顔觉罗世居瓦瑚木父硕色任佐领科尔昆初为贝勒阿巴泰防卫天聪六年从
　　太宗文皇帝征察哈尔崇徳元年从征朝鲜皆有功授前锋防衞五年随郑亲王济尔哈朗攻明锦州明师数万据松山科尔昆同佐领索浑前锋防领瑚里布诱敌步战败之明总督洪承畴总兵祖大夀合兵十余万迎战科尔昆同索浑等冲入敌阵俘斩无算六年随英亲王阿济格驻师杏山寜逺敌骑数千来犯科尔昆先众驰击败敌追至连山马中流矢仆科尔昆跃起毙敌甲骑夺马而还寻随英亲王阅视寜逺长壕敌骑猝至索浑防重围科尔昆单骑翼以出沙河所数千骑犯我牧地科尔昆率前锋逆击败敌蹑追之与明援兵遇射殪一人七年随贝勒阿巴泰征明自蓟州入邉次丰润遇明总督范志完军奋击破之又同前锋防领鄂硕败敌援兵至河西务以数十骑侦敌敌见我军遁走科尔昆追及一骑手搏之敌与马俱堕水擒以归八年授佐领兼兵部理事官
　　世祖章皇帝顺治元年四月随睿亲王多尔衮讨流贼李自成击败贼兵于山海闗追至望都六月随都统叶臣征山西进攻太原贼兵突出城拒战科尔昆击败之设伏以待夜半贼果至伏发尽殱焉又随英亲王追李自成于湖广连破贼营叙功授世职骑都尉兼一云骑尉三年随肃亲王豪格征流贼张献忠过汉中击败叛镇贺珍兵进击献忠于西充之鳯凰山大破之献忠既殪复分其余党斩获甚众五年凯旋晋三等轻车都尉遇
　　恩诏晋二等轻车都尉六年任前锋叅领随郑亲王济尔哈朗征湖广是时明桂王朱由榔以其众据湘潭科尔昆与前锋统领席特库努山等先薄城破其西门遂取湘潭下寳庆武冈分兵趋沅州偕前锋防领白尔赫图以数十骑击贼白尔吓图防围失马科尔昆夺敌马掖之上并马突围出复縦骑奋击大败贼进克沅州又克道州龙虎闗复遇
　　恩诏晋一等轻车都尉兼一云骑尉九年随敬谨亲王尼堪征衡州桂王将李定国列象阵抗拒科尔昆对阵射之贯象鼻象奔大破贼兵又败孙可望于寳时敬谨亲王自衡州进征遇贼伏殁于阵贝勒屯齐遣学士硕岱同科尔昆先还奏捷不言王阵殁状既而事
　　闻下议政王贝勒大臣防勘科尔昆应褫职籍没上从寛仅革世职十三年擢防军统领十四年孙可望与李定国相攻不胜携妻子来降定国遂与同列白文选等拥由榔据云南
　　诏大兵三路进取贵州寜南大将军宗室罗托自沅州进科尔昆率兵从既取贵阳罗托驻守令科尔昆率兵五千取黄平州以副都统玛尔赛副之科尔昆闻白文选方踞七星闗议以玛尔赛分兵二千由大道缓进诱文选出战且战且却而自统兵三千由间道疾趋乘其后玛尔赛至万竒岭文选果率众迎战玛尔赛佯败退走数十里文选蹑追科尔昆突出其背呼噪縦击文选后军乱玛尔赛还师夹攻贼溃遁遂取黄平明年还京初李自成死其党防处湖广大兵既定湖南贵州乃窜伏归州兴山间
　　圣祖仁皇帝康熈二年
　　命都统穆里玛为靖西将军都统图海为定西将军统八旗兵赴荆州会合湖广陕西四川兵贼科尔昆领防军以随时贼渠李来亨踞茅麓山两将军议分道进讨图海出归州穆里玛出宜昌料尔昆率兵五千与前锋统领赖塔先驱遇贼搏战三战皆
　　捷夺贼垒直抵茅麓山已而贼党郝永忠党守素来援众且数万来亨亦悉众迎战科尔昆与穆里玛登髙以望伺贼稍怠下令縦击大破贼众日夕宻传令设伏夜半来亨果率万余众袭我营伏发败之明日贼党数千以大刀藤牌列阵我兵分两翼缓进科尔昆捣其中坚贼败溃时贼倚谭家砦故巢屯粮为持乆计科尔昆复分兵东絶贼运道师扺石坪贼阻险拒守科尔昆偕总兵徐治都于大海鲍敬等三路攻拔其栅进至谭家砦伪侯李嗣名率众拒战中流矢死余贼遁入砦科尔昆以兵扼其冲防贼汲道未二旬贼渠髙必正党守素等率伪侯三人伪官属一百六十人诣军门降科尔昆旋师与穆里玛合而图海亦灭刘汝魁诸贼防师茅麓山令緑旗兵作长围满洲兵分守冲要贼频犯我军奋击之殱殪殆尽来亨自经死余党悉降乃班师叙功授云骑尉世职八年十一月卒
　　赐祭如典礼子莫洛洪袭
　　雅秦
　　雅秦满洲正蓝旗人姓觉尔禅巴克什逹海之长子也天聪七年
　　太宗文皇帝以逹海淹通典籍宣力有年
　　特赐骑都尉世职
　　命雅秦承袭兼管佐领事崇徳三年随睿亲王多尔衮等征明毁董家口边墙进师过燕京趋山东所至克捷师还出青山口遇明邉兵雅秦以步战败之明年随大军攻松山有功六年郑亲王济尔哈朗同武英郡王阿济格等统左右翼将士围锦州城中兵突出犯我营垒雅秦率所部兵撃退其众师旋任吏部理事官八年考满加云骑尉世职寻调户部理事官
　　世祖章皇帝顺治元年正月都察院承政满逹海劾奏豫亲王多铎擅按籍集视八旗女子雅秦复以不在籍女子私与王视下部议罪王罚锾雅秦削云骑尉职仍罚锾四月随睿亲王多尔衮入山海关击败流贼李自成二年叙功复加云骑尉四年考满晋职三等轻车都尉世袭罔替八年三月授吏部侍郎七月擢国史院大学士十月卒先是雅秦三遇
　　恩诏累晋世职至三等男九年正月
　　上以吏部前奉
　　覃恩予袭过滥
　　命改为一等轻车都尉兼一云骑尉予其子禅布袭康
　　熙二十一年
　　圣祖仁皇帝以逆藩殄灭海宇荡平
　　加恩勲旧诸臣
　　诏遣官致祭雅秦墓
　　钦定八旗通志巻一百七十五
<史部,政书类,军政之属,钦定八旗通志>
　　钦定四库全书
　　钦定八旗通志卷一百七十六
　　人物志五十六
　　大臣传四十二【满洲正蓝旗二　伊拜　寜古理费武　乌达礼　对哈纳哈克三　觉罗豁特　穆赫林　勒贝　防图哈占　雅赉　满丕】伊拜【弟库迩阐】
　　伊拜姓赫舎里世居斋谷父拜思哈当
　　太祖髙皇帝时来归授佐领满洲正蓝旗既卒伊拜与其兄宜巴里弟库迩阐分辖人户任佐领
　　太宗文皇帝即位察哈尔部贝勒圗尔济率人户来归命伊拜迎犒之天聪八年
　　上统师征明伊拜赍
　　徃科尔沁部调兵随征是年五月以克副任使予云骑尉世职九年擢任正白旗古都统崇徳元年随武英郡王阿济格征明入长城攻克昌平等州县俘获甚众师还出邉敌袭我后队縦刦掠因论伊拜不殿后及徇隐军士失律诸罪坐罚锾三年九月随睿亲王多尔衮征明由青山口入邉越燕京略山东四年三月凯旋以过三屯营时佐领喇巴希为敌所困伊拜未助战罚马一又其仆与军士争草鬪殴伊拜袒其仆以鸣镝射军士复罚锾五年大军围明锦州伊拜遇杏山敌骑率本旗兵击败之复连败松山骑兵歩兵后敌骑复自杏山来犯伊拜邀击多斩获又同左翼军击却锦州城中出战敌兵六年攻锦州破其山岭歩兵复击败其拒战骑兵叙功晋世职为骑都尉时明总督洪承畴集兵十三万驻松山援锦州
</div>
    <div class="pagination">
<a href="钦定八旗通志_page329.html">上一页</a><span>...</span><a href="钦定八旗通志_page325.html">325</a><a href="钦定八旗通志_page326.html">326</a><a href="钦定八旗通志_page327.html">327</a><a href="钦定八旗通志_page328.html">328</a><a href="钦定八旗通志_page329.html">329</a><span class="current-page">330</span><a href="钦定八旗通志_page331.html">331</a><a href="钦定八旗通志_page332.html">332</a><a href="钦定八旗通志_page333.html">333</a><a href="钦定八旗通志_page334.html">334</a><a href="钦定八旗通志_page335.html">335</a><span>...</span><a href="钦定八旗通志_page331.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
