<!DOCTYPE html>
<html>
<head>
    <meta charset="UTF-8">
    <title>续通志 - 第 1232 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1232 页/共 1359 页</h1>
    <div class="content">黜落之彭年憾焉后居近侍为贡举条制多所关防葢为白设也会有司谥白为文宪内出密奏言白素无检操遂改文安有集百卷子宪臣得 
臣良臣忠臣

　　△聂崇义

　　聂崇义河南洛阳人少学三礼汉干佑中累官国子礼记博士校定公羊春秋刊于国学周显德中累迁国子司业兼太常博士先是世宗 
以郊庙祭器止由有司相承制迼年代寖久无所规式令崇义检讨摹画以闻四年上之乃命有司别造焉五年将禘于太庙言事者以宗庙无 
祧室不当行禘祫之礼崇义援引故事上言其略曰魏明帝以景初三年正月上仙至五年二月祫祭明年又禘自兹后以五年为禘且魏以武 
帝为太祖至明帝始三帝未有毁主而行禘祫其证一也宋文帝元嘉六年祠部定十月三日大祠其太庙博士议云案禘祫之礼三年一五年 
再宋高祖至文帝裁亦三帝未有毁主而行禘祫其证二也梁武帝用谢广议三年一禘五年一祫谓之大祭禘祭以夏祫祭以冬且梁武乃受 
命之君裁追尊四朝而行禘祫则知祭者是追养之道以时移节变孝子感而思亲故荐以首时祭以仲月闲以禘祫序以昭穆乃礼之经非关 
宗庙备与未备其证三也世宗从其议又诏参定郊庙器玉崇义因取三礼图再加考正太祖建隆三年表上之帝下诏褒谕乃命太子詹事尹 
拙集儒学三五人更同参议拙多所驳正崇义复引经释之悉下工部尚书窦仪裁定仪奏尹拙驳议及聂崇义答义各四卷臣再加详阅随而 
裁置率用增损列于注释共分为十五卷以闻诏颁行之未几卒三礼图遂行于世并画于国子监讲堂之壁崇义为学官兼掌礼仅二十年世 
推其该博云

　　△邢昺

　　邢昺字叔明曹州济阴人太平兴国初举五经廷试日召升殿讲师比二卦问以羣经发题太宗嘉其精博擢九经及第授大理评事知泰 
州盐城监昺以是监处楚泰闲泰僻左而楚会要盐食为急请改隶楚州从之召为国子监丞专讲学之任迁尚书专士出知仪州就转国子博 
士代还选为诸王府侍讲累迁国子祭酒咸平二年始置翰林侍讲学士以昺为之受诏与杜镐等校定周礼仪礼公羊谷梁春秋传孝经论语 
尔雅义疏及成并加阶勋俄为淮南两浙巡抚使还时初置讲读之职即于便坐令昺讲左氏春秋五年讲毕赐晏迁工部侍郎兼国子祭酒学 
士如故代陈恕权知审官院帝方兴起道术又令昺与张雍杜镐孙奭举经术该博德行端良者以广学员景德三年加刑部侍郎昺居近职常 
多召对四年以羸老养步自陈曹州故乡愿给假一年归视田里俟明年郊祀还朝帝命坐慰劳之因谓曰便可权本州岛何须假邪即超拜工部 
尚书知曹州职如故入辞日特开龙图阁召近臣宴崇知殿帝作五七言诗二首赐之预宴者皆赋昺视壁闲尚书礼部图指中庸篇曰凡为天 
下国家有九经因陈其大义帝嘉纳之及行令近臣祖送设会于宜春苑大中祥符初帝东封泰山昺表曹州民请车驾经由本州岛仍令济阴令 
王管部送父老诣阙优诏答之俄召还车驾进发命判留司御史台礼毕进位礼部尚书帝勤政悯农每雨雪不时忧形于色以昺素习田事多 
访之初田家察阴晴丰凶皆有状候老农之相传者率有验昺多采其说为对又言民之灾患大者有四一曰疫二曰旱三曰水四曰牛瘴岁必 
有其一但或轻或重耳四事之害旱暵为甚真宗然之三年被病请告帝亲临问疾赐名药一奁白金器千两缯采千匹故事非宗戚将相无省 
疾临丧之礼特有加于昺与郭贽者以恩旧故也未几召其子太常博士知东明县仲宝国子博士知信阳军若思还侍疾卒赠左仆射三子并 
进秩初雍熙中昺撰礼选二十卷献之太宗探其帙得文王世子篇观之甚悦因问卫绍钦曰昺为诸王讲说曾及此乎绍钦曰诸王常时访昺 
经义昺每至发明君臣父子之道必重复陈之太宗益喜常作礼选赞赐之昺在东宫及侍帝讲孝经礼记论语书易诗左氏传据传疏敷引之 
外多引时事为喻帝尝问管仲召忽皆事公子纠小白之入召忽死之管仲乃归齐相桓公岂非召忽以忠死而管仲不能固其节为臣之道当 
若是邪又郑注礼记世子篇云文王以勤忧损寿武王以安乐延年朕以为经旨必不然也且夏禹焦劳有玄圭之赐而享国永年若文王能忧 
人之忧不自暇逸纵无感应岂至亏损寿命邪昺各随其事理以对先是咸平中王钦若知贡举有告其受举人贿赂者下御史台鞫得状钦若 
自诉诏昺与边肃母宾古阎承翰就太常寺覆推昺力辨钦若而洪湛抵罪钦若以是德之昺之厚被宠顾钦若与有功焉仲宝后至祠部郎中 
坐赃黜官若思终于驾部郎中

　　△崔颂 【崔曥】

　　崔颂字敦美河南偃师人父协后唐门下侍郎平章事颂以荫补河南府巡官厯开封主簿邓州录事参军以疾去官未几诣阙上书宰相 
桑维翰奇之擢为左拾遗迁右补阙汉初加朝散阶副右散骑常侍张煦册钱俶为吴越王周世宗镇澶渊择僚佐颂与王朴王敏中皆中其选 
以颂为观察判官世宗尹京拜司封员外郎充判官以断狱误失罢职守本官即位拜驾部郎中迁吏部复副尹日就使两浙世宗读唐元稹均 
田疏命写为图赐近臣遣使均诸道租赋颂吏兖州颇增旧额恭帝嗣位改左谏议大夫宋初判国子监建隆三年始会生徒讲说太祖每临国 
学召颂与语因及经义颂应答无滞及郊祀以颂摄太仆升车执绥帝问以一时典礼颂占对闲雅帝甚重之坐为所亲求便官出为保大军行 
军司马干德六年卒颂善笔札受命书世宗谥册文当时称其遒丽子晓至太子右赞善大夫曥字文炳雍熙二年进士淹雅有士行为屯田员 
外郎开封三司户部判官景德中以纯谨代戚维为曲国公元俨府翊善迁部官员外郎充记室参军进兵部郎中出知河中府转太常少卿将 
作监卒

　　△尹拙

　　尹拙颍州汝阴人梁贞明五年举三史调补下邑主簿摄本镇馆驿巡官仕后唐至检校虞部郎中忠武军掌书记晋天福时诏与张昭等 
同修唐史累迁左司员外郎汉初为司马郎中弘文馆直学士周显德初拜检校右散骑常侍国子祭酒通判太常礼院事与张昭同修唐应顺 
清泰及周祖实录又与昭及田敏同详定经典释文宋初改检校工部尚书太子詹事判太府寺迁秘书监判大理寺干德六年告老以本官致 
仕拙性纯谨博通经史周世宗北征命翰林学士为文祭白马祠学士不知所出遂访于拙拙厯举郡国祠白马者以十数当时服其该博开宝 
四年卒子季通

　　△田敏

　　田敏淄州邹平人少通春秋学梁贞明中登科为国子四门博士后唐天成初改尚书博士满岁为国子博士上言请四郊置斋宫不报转 
屯田员外郎以详明典礼兼太常博士建议请依春秋每岁藏冰荐宗庙颂公卿诏与太常卿刘岳等删定唐郑余庆书仪又诏与马镐等同校 
九经改户部员外郎清泰初迁国子司业晋天福四年授祭酒仍检校工部尚书俄兼户部侍郎开运初迁兵部侍郎充弘文馆学士判馆事议 
者以敏止可任学官宰相桑维翰闻之即改授检校右仆射复为祭酒汉干佑中拜尚书右丞判国子监周广顺初改左丞使契丹周祖将亲郊 
命权判太常卿事世宗即位真拜太常卿检校左仆射加司空显德五年请老不允迁工部尚书再上表乞归改太子少保致仕恭帝即位加少 
傅开宝四年卒敏解官归乡体强少疾徒步往来闾巷闲每日亲授诸子经尝使湖南路出荆渚以印本经书遗高从诲从诲谢曰祭酒所遗经 
书仆但能识孝经耳敏曰读书不在多十八章足矣如诸侯章云在上不骄高而不危制节谨度满而不溢皆至要之言也时从诲兵败于郢故 
敏以此讽之从诲大惭子章玉殿中丞

　　△辛文悦

　　辛文悦不知何许人以五经教授太祖幼时从其肆业周显德中太祖厯禁卫为殿前都点检节制方面文悦久不获接见一日梦邀车驾 
请见既拜乃太祖也太祖亦梦其来谒因令左右寻访文悦果自至太祖异之及登位召见授太子中允判太府事开宝三年出知房州时周郑 
王出居是州帝以文悦长者故命焉文悦后累迁至员外郎

　　△梁周翰

　　梁周翰字符褒郑州管城人父彦温官马步军都校周翰幼好学十岁能属词周广顺二年举进士授虞城主簿辞疾不赴宰相范质王溥 
以其闻人不当佐外邑改开封府户曹参军宋初质溥仍为相引为秘书郎直史馆时左拾遗知制诰高锡上封议武成王庙配享七十二贤内 
王僧辨不令终恐非全德寻诏吏部尚书张昭工部尚书窦仪与锡复位功业终始无瑕者方得预焉周翰言自乐毅以降苟欲指瑕谁当无累 
一旦摈出祠庭臣窃惑焉谓宜罢新议仍旧典为便不报干德中献拟制二十篇擢为右拾遗会修大内上五凤楼赋人多传诵之五代以来文 
体卑弱周翰与高锡柳开范杲尚淳古相友善时有高梁柳范之称初太祖尝识彦温于军中石守信亦与彦温旧故一日太祖语守信将用周 
翰掌诰守信微露其言周翰遽上表谢太祖怒遂寖其命厯通判绵眉二州坐使人至死夺二官起授太子左赞善大夫开宝三年迁右拾遗监 
绫锦院改左补阙兼知大理正事会将郊祀因上疏曰陛下再郊上帝必覃赦宥方今赋税所入至多加以科变之物名品非一调发供输不无 
重困且西蜀淮南荆潭广桂之地皆已为王土陛下诚能以三方所得之利减诸道租赋之入则庶乎均德泽而宽民力矣俄坐杖锦工过差为 
其所诉太祖责之曰尔岂不知人之肤血与己无异何乃遽为酷罚将杖之周翰自言臣负天下才名不当如是太祖乃解左迁左司农寺丞逾 
年为太子中允太平兴国中知苏州周翰善音律喜蒱博惟以饮戏为务郡事不治以本官分司西京踰月授左赞善大夫仍分司俄除楚州团 
练副使雍熙中宰相李昉以其名闻召为右补阙赐绯鱼使江淮提点茶盐周翰以辞学为流辈所许频厯外任不乐吏事会翰林学士宋白等 
列奏其有史才遂命兼史馆修撰会太宗试贡士周翰为考官面赐金紫因语宰相称其有文寻迁起居舍人淳化五年张佖建议复置左右史 
之职乃命周翰与李宗谔分领之周翰兼起居郎因上言自今崇德长春殿皇帝宣谕之言侍臣论列之事望依旧中书修为时政记其枢密院 
事涉机密亦令本院编纂每至月终送史馆自余百司凡于对拜除改沿革制置之事悉条报本院以备编录仍令郎与舍人分直崇政殿以记 
言动别为起居注每月先进御后降付史馆从之起居注进御自周翰等始也会考课京朝官有敢隐前犯者皆除名为民周翰被谴尤多所上 
有司偶遗一事当免判馆杨徽之率三馆学士诣相府以为周翰非故有规避其实所犯频繁不能悉记于是止罚金先是赵安易建议于西川 
铸大铁钱以一当十周翰上言古者货币钱三者兼用若钱少于货币即铸大钱或当百或当五十葢钦广其钱而足用尔今不若使蜀民贸易 
者凡铁钱一止作一钱用官中市物即以两钱当一又西川患在少盐请于益州置榷院入物交易则公私通济矣至道中迁工部郎中真宗在 
储官知其名征之令取所为文章周翰悉纂以献因答以书及即位未行庆首擢为驾部郎中知制诰俄判史馆昭文馆咸平三年召入翰林为 
学士受诏与赵安易同修属籍唐末丧乱籍谱罕存无所取则周翰创意为之颇有伦贯车驾幸澶渊命判留司卿史台周翰恳求扈从许之明 
年授给事中与宋白俱罢学士大中祥符元年迁工部侍郎踰年卒帝悯之录其子忠宝为大理评事周翰性疏隽卞急临事过于严暴故多旷 
败晚年才思稍减书诏多不称旨有集五十卷及续因话录

　　△胡旦
</div>
    <div class="pagination">
<a href="续通志_page1231.html">上一页</a><span>...</span><a href="续通志_page1227.html">1227</a><a href="续通志_page1228.html">1228</a><a href="续通志_page1229.html">1229</a><a href="续通志_page1230.html">1230</a><a href="续通志_page1231.html">1231</a><span class="current-page">1232</span><a href="续通志_page1233.html">1233</a><a href="续通志_page1234.html">1234</a><a href="续通志_page1235.html">1235</a><a href="续通志_page1236.html">1236</a><a href="续通志_page1237.html">1237</a><span>...</span><a href="续通志_page1233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
