<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 174 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 174 页/共 1125 页</h1>
    <div class="content">十四日，诣多庆院园寝，行展告之礼。 
二十一日，诏将来发引，命官分导，于灵驾前启菆，亲王、宗室并素服角带。 
二十八日，诏四月五日上谥册于多庆院幄殿，候车驾遣奠回告庙。以太常失请，故上谥先之。 
四月二日，诏启菆前二日，遣官奏告天地、宗庙、社稷、宫观。 
五日，启菆。园陵使启奠毕，奉梓宫升龙輴，至神门外登大升轝，赴多庆院幄殿，百官班临。遣宰臣韩忠彦上玉册、玉宝于幄殿。册文
      
曰：「维建中靖国元年，岁次辛巳，四月辛卯朔，五日乙未，孝子嗣皇帝臣佶稽首再拜言曰佶：原作「徽宗御名」，今据其名回改。：臣闻谨终追远，前圣之格言；立爱惟亲，先王之猷训。维末小子，未堪多难，悼菲质之靡依，痛慈颜之永隔。有怀顾复，曷报劬劳!欲申终慕之情，必尽钦崇之礼。是诹谷旦，敬上尊名。恭惟追尊皇太后体道思齐，含章履正，柔嘉播于德范，温惠本乎天资。中环佩之节，动仪乎紫庭；奉图史之戒，美溢乎彤管。辅佐先帝，诞生冲人。爰自潜藩，入缵大统。天神地祇，罔不祗协；社稷宗庙，咸以康宁。推原庆灵，自我圣母。而上寿未究，淑命弗融，奄捐盛时，浸阅华岁。园陵在望，音徽如存。不待承东朝之颜，不及享四海之养。昊天罔极，空勤报德之诚；春露既濡，深结怆心之感。顾久稽于位号，兹未慊于诚怀。属慈德以上宾，形于遗命；惟章懿之故事，具在有司。是用镂玉牒之鸿休，铺椒涂之懿铄。聿严昭荐，式慰孝思。方将启在浚之灵宫，祔维嵩之吉宅，日先其远，龟告厥犹。役徒繁兴，功绪丕作。始因山而戒具，终复土以有期。仗卫肃其前驱，箫笳凄以徐引。念之不见，往宁体于皇堂；忾然有闻，旋升神于清鹢。于是群公庶尹，博士诸儒，考协前古之遗文，讨论一代之成宪。以谓谥者所以迹行，号者所以表功，义有受成，名无浮实，节惠之法，厥惟旧哉。其祗率于彝章，用褒加于徽称。谨遣摄太尉、尚书左仆射韩忠彦奉玉册、玉宝，
      
上尊谥曰钦慈皇后。伏惟昭鉴在上，膺兹典，永锡祚裔，垂裕家邦，于万斯年，配天无极。呜呼哀哉!」 
同日，上诣多庆院幄殿，服衰，亲奉引庭中，行遣(典)[奠]之礼。摄中书令许将读哀册，册文曰：「维建中靖国元年，岁次辛巳，四月辛卯朔，六日丙申，上神宗皇帝妃陈氏尊谥曰钦慈皇后。粤五月辛酉朔，六日丙寅，迁座于永裕陵之次，礼也。羡道夙启，告奠载撤。羽卫警而有行，鹥辂隐其将发。孝子嗣皇帝臣佶永慕徽音，恭率礼典，瞻黼筵以踊痛，奉灵车而恭遣。乃诏迩臣，敬扬圣善。其词曰：维陈肇氏，实先尧母。有妫之后，维舜之胄。陈之启封，实始于周。繇汉历唐，或相或侯。逮我有宋，世远弥盛。族出京兆，为时显姓。皇图有赫，益光炎正。《关雎》成化，曾沙协庆。乃锺淑哲，爰际神圣。女功是缵，妇职是听。乐修四教，懋崇六行。齐戒从桑，左右流荇。仪若兰郁，度如玉莹。逮下惟仁，奉上惟敬。两宫隆爱，九御怿美。女谒无私，彤管有炜。妙彰笔札，戒视图史。克厚人伦，以受帝祉。日符表运，履敏应祥。超任邈(似)[姒]，翼夏生商。宜民宜人，为君为王。则笃斯庆，于邦有光。昔在元丰，帝龄见梦。抚神鼎以号绝，睇凤台而茹痛。怆桥山之已远，惜苍梧之未从。怡兮永怀，窈兮至静。鵟裳无饰，珠藏金屏。乐施不倦，好谦自秉。忧勤克念，夙夜犹警。月望未几，华殒斯顷。盖与世以皆昌，胡畀年而不永。呜呼哀哉!钩陈动色，阴灵堕辉。林有风而不
      
止，露在草而先晞。昊天不吊，慈颜早违。有蜃其车，有缟其旗。旐继纚綍，翟缀廞衣。衡总晦采，幽堂阖扉。望国郊其未远，空故庭兮不归。呜呼哀哉!时龙天飞，离明玉丽。祗遹遗训，亶隆前制。乃正坤极，允尊皇孋。瑞琮陈笥笥：原作「司」，据《宋大诏令集》卷一六改。从之兮洛川。洛川兮斯茔，松 兮有阡。九虞续兮其返，神顾我兮来还。原既安兮不骞，祚后之人兮万年。呜呼哀哉!」礼毕，灵驾发引，赴普安院奉安。俟圣驾至宣德门，上登辇还内。 ，重翟在庭。玉珣有册，实上尊名。金范有玺，实奉至荣。文备邦礼，哀贯皇情。以万国之贵而聿追于后，以四海之养而不逮其生。呜呼哀哉!灵殿云结，神阙山立。乘舆亲谒，献鳵躬执。衣黄怳见，泪俎纷如。二仪感而风悲，千官侍而雨泣。灵之下兮既享，澹将归兮陵邑。呜呼哀哉!吉月兮辰良，嵩霏兮缑雾。龟兆兮告迁， 龙兮莫驻。鸣笳递咽，杠旄列注。背吹台以右转，越巩冈而西去。呜呼哀哉!仰烈考兮在天， 
十五日内出御制挽诗五章，付礼部。 
十七日，大行皇太后、追尊皇太后灵驾同时发引。候大行皇太后灵驾至普安院前，追尊皇太后灵驾奉见讫先行，大行皇太后灵驾以次进发。百官辞于板桥，退改常服入内。翌日，诣西上合门、内东门奉慰。 
二十七日，奉安灵驾于永裕之下宫。 
同日，灵驾至陵所，群臣奉慰。 
五月六日，葬于永裕陵，掩皇堂，群臣诣西上合门奉慰。 
袍、素紗襆頭、黑 、犀帶，迎於內東門外，奉安於皇儀殿，群臣奉慰。 十一日，虞主至自永裕陵，群臣迎于板桥，元符皇后、皇后迎于琼林苑。有司行六虞祭。上服 
十二日，七虞祭，群臣奉慰。自是八虞、九虞，皆上亲祭。 
二十五日，上以祔庙前一日宿于慈德殿侧，辅臣宿于本司，百官宿于朝堂。 
二十六日，神主祔于神宗庙室。 
二十八日，德音：「应两京、河阳减死刑，释杖罪；缘山陵科率，蠲复赋役；应奉、行事官量与惠泽。」 
八月六日，诏供备库副使陈永成等进官有差，以钦慈皇后祔庙故也。
 礼 宋会要辑稿 礼三三 后丧 三 钦成皇后 
      
钦成皇后
【宋会要】
徽宗崇宁元年二月十六日，圣瑞皇太妃朱氏薨，辍视朝十日。诏曰：「圣(端)[瑞]皇太妃昔事神考，无险诐私谒之心，有警戒相成之道。诞育哲庙，享养西宫，助绍隆继述之功，遵慈俭保佑之德。今云殂殒，良用衋伤。思父念兄，礼宜隆厚，特优彝典，以贲其终。可追崇为皇太后。」 
十七日，礼部、太常寺言：「追崇圣瑞皇太妃为皇后，欲依景佑三年故事，岁时祭(典)[奠]以监护使行礼。」诏迁于皇仪殿治丧，大殓后择日出殡普安院，仍权用彩轝奉安，出右掖门。圣瑞殿应有服人并合行事，并禁中取旨，合行典礼令礼部、太常寺详定。蔡王似权于皇仪殿门外设次行服，仍于殿下制梓宫。群臣于不奏事日赴皇仪殿上香。余依所奏。 
十八日，制曰：「夫孝之至者其爱广，报之厚者
      
其礼隆。朕遹骏皇图，极思父念兄之感；怆怀圣瑞，尽饰终追远之情。敷告治朝，特尊显号。故圣瑞皇太妃朱氏懿恭惟则，柔惠且和。早衍庆于螽斯，克相仪于椒掖。辅佐昭考，有警戒之道而无险诐之心；保佑泰陵，助继述之功而遵慈俭之德。仰徽音之愈茂，嗟淑命之不融。于戏!妇顺谦冲，生不及四海之崇养；宠章华焕，殁而加万世之鸿名。惟哀慕之无穷，用褒荣于罔极。宜追尊为皇太后，仍令所司择日备礼册命施行。」是日，命中书侍郎许将为园陵监护使，延福宫使、入内内侍省都知冯世宁为园陵都监，龙神卫四厢都指挥使张存为园陵修奉总管，尚书礼部侍郎周常为礼仪使，尚书兵部侍郎邹浩为仪仗使，尚书工部侍郎龚原为卤簿使龚原：原作「龚园」，据后文「二十二日」条改。参《宋史 龚原传》。，尚书刑部侍郎杜常为桥道顿递使，将作监许几为提举采石官，尚书(嗣)[祠]部郎中王诏权尚书度支郎中兼京西路转运使，候园陵事毕还阙。 
同日，太史局言：「追尊皇太后大殓用二月二十二日，成服用二十八日，出殡用二十九日。」从之。仍诏出殡并发引及葬日，并不视朝，群臣许诣西上合门进名奉慰。又诏追尊皇太后应祭(典)[奠]，并令蔡王行礼，出殡后令就普安院行服止宿。前降令监护使行礼指挥勿行。 
同日，追尊皇太后园陵事务所言：「斥土用四月六日，启菆用五月四日，发引用十日，葬用二十四日。」园陵监护使言：「章惠园陵故事，迨今七十余
      
年，典籍不存，乞参用建中靖国元年园陵并前后故事增损施行。」从之。 
二十二日，大殓，群臣奠于殿庭。 
同日，命吏部尚书赵挺之撰哀册文，翰林学士郭知章撰谥册文，尚书工部侍郎龚原撰谥议。 
二十七日，诏追尊皇太后园陵，京城禁乐一月，葬日(即)[及]祔庙，各前后禁乐七日。 
同日，学士院撰到(尊)[追]尊皇太后出殡鼓吹导引歌词一首，诏送太常寺。 
二十八日，太史局选到追尊皇太后斩草破地宜用四月初六日庚寅吉，时宜用当日辰初四刻。先自皇堂下手刻期趁办大葬外，神门阙角等继续修盖。从之。 
同日，以成服上行祭奠之礼，不视朝。 
二十九日，出殡群臣进名奉慰讫，赴普安院上香。 
三月二十日，礼部言：「追尊皇太后园陵修奉所状：『准尚书省札子，今来园陵皇堂用四十五尺，依朝旨参酌增损丈尺等。其修砌皇堂地宫、鹿巷、厢壁、火口、土闇在四十五尺内，并依去年皇堂故例，开深六十九尺，打筑六尺，的用六十三尺「的」原作「明」，「六十三」原作「三十六」，据本书礼三七之六八改。。』今来阴阳官胡晟等状，依经法开掘五十三尺，打筑八尺外，的用四十五尺的：原作「明」，据本书礼三七之六八改。。今来既用石地宫，若依修奉所状内事理，除别无典礼该载外，取到太史局状：『看详胡晟等状内所定皇堂下深并填筑丈尺填：原作「添」，据本书礼三七之六八改。，即别无妨碍。内看详神墙高一丈，即未合经法。若用九尺或一丈一尺，及神台等若依去年故例修制，各别无妨碍。』内参酌增损丈尺名件，即阴阳经书不载，若
      
依所请，即无妨碍。又取到太常寺状，勘会建中靖国元年园陵神墙用一丈三尺。」诏用一丈一尺，余依修奉所申。 
四月十日，宰臣韩忠彦等请追尊皇太后谥于太庙，谥(四)[曰]钦成皇后。诏恭依。议曰：「臣恭以神宗皇帝在宥天下十有九年，凡礼教之所仪型，道化之所鼓动，而四方靡然向风者，实自齐家始。六宫之内，位不必备，左右祗肃，类以德进。虽复恩数优渥，莫不撙节自饬，其贤否有以道相成者，非一日积也。恭维追尊皇太后兴自庆系，进登贵名，柔懿恭顺，久着休闻，仁淑勤俭，见于躬行。而又谨环佩之音，(帅)[师]保阿之训，其夙夜所以警戒者，有故贤妃之风。故善积而庆从，行成而报厚。熙宁九年，天命诞集，是生哲宗皇帝。元佑初，昭受显策，享养西宫，仪卫之崇，冠服之盛，定仪礼阁，荣动一时。曾不以帝母之贵自居，而进承宣仁、钦圣之辞也，惟妇顺是尽。凡所以保佑训迪于泰陵者，一遵两宫慈俭之德。迨绍圣故事，增光神考之休烈，则又有绍隆继述之助焉。然而二十年间，经涉变故，从容俯仰，谦冲自牧，燕及中外，初无间言。岂惟神考陶冶成就，亦敏于听从出自天性也。皇帝践祚，益加礼意，闻者胥谓追尊皇太后方且康宁誉处，享有多祉，不幸忧伤之末，感厉爽和，久之未平。皇帝睠言动容，为推恩出系囚，下令访医术，日冀少愈。奄忽大故，尤用衋伤，亟降诏书，追崇为皇太后，肇正中宫
      
之名秩，增贲东朝之母仪。位号兼隆，继美先后。宣制之日，听观一新。园陵有期，思有以节惠易名者，申命 臣，请谥太庙，而命臣撰号文。臣伏读诏书追尊之训辞，参考六家易名之旧法，仰观神宗内治之恂达，于是序列追尊皇太后终始之事，至夫所以上当祖宗之意，以信万世无穷之传者，一与谥法相应。谨按《谥法》：『威仪备悉曰钦，敬事节用曰钦；妇德均一曰成，夙夜警戒曰成。』追尊皇太后宜敬承祖宗之命，恭上尊谥曰钦成皇后。」 
十五日，摄太尉、尚书左仆射、兼门下侍郎韩忠彦，奉钦成皇后谥册宝。册文曰：「维崇宁元年，岁次壬午，四月乙酉朔，十五日己亥，皇帝佶谨再拜稽首曰：夫谥者行之迹，号者功之表。历稽前代稽：原作「选」，据《宋大诏令集》卷一五改。，厥有成宪。盖生而飞英声，腾茂实，既有以闻于一时；则殁而施尊名，隆徽称，又将以诏于万世。况先(期)[朝]淑哲，奄忽大故，方谨终追远，恻怛震悼，异数宠章，腆缛辉焕。爰命有司，若稽往制，约美节惠，庶几形容于万一也。恭维追尊皇太后柔嘉靖正，体仁蹈和。昔在神考，聪明睿知，励精庶政，教化雍睦，德礼陶渍，《关雎》之风行，家人之道正。当是时，皇太后赞熙内治，协相椒阃，寤寐思服，夙夜警戒。辅佐忧勤，受祉上帝，衍庆螽斯，笃生哲宗。涂山、简狄，丕绩并丽。元丰之末，裕陵上宾，宣仁垂帘。当是时，皇太后妇职允修，皇姑是尊，崇庆、慈德，朝夕祗顺，承颜问安，孝恭匪懈。虽拥佑天下
      
之主，有鞠育顾复之恩，而不自矜其功；虽参亚坤元之位，有舆服仪卫之宠，而不自挟其贵。谦冲静默，得于诚性，终始全粹，无有间言。绍圣之初，哲庙亲政，浚发睿断，起废兴坏，丕变治功，宪度典章，复还熙宁、元丰之盛。方是时，皇太后助绍隆继述之志，有启迪赞导之益，阴功隐德，人所不知，休烈盛美，盖有不可得名言者矣。谓宜炽福禄炽：原作「藏」，据《宋大诏令集》卷一五改。，昌寿考，以长享西宫之养，而为四海之所矜式，遐龄未究，淑命弗融。因山有期，龟筮既从，兹用博访于卿士，受命于祖宗，表行易名，所以惬舆议、当神心，而诒不朽之传。谨遣摄太尉、尚书左仆射、兼门下侍郎韩忠彦奉宝册，上谥曰钦成皇后。伏惟先灵如存，淑问不息，膺兹典，昭厥懿德，对越清庙，永永无极。呜呼哀哉!」 
三十日，诏追尊皇太后启菆，宰臣率百官行礼，读谥册宝，奏告天地、宗庙、社稷。灵驾发引日，群臣奉辞于板桥，并如钦慈皇后故事。 
五月四日，追尊皇太后启菆，梓宫俟时迁正，群臣焚香，遂读册宝于灵座。蔡王似行祭(典)[奠]之礼，群臣奉慰如仪。 
七日，帝诣普安院追尊皇太后菆宫祭奠。 
十日，灵驾发引，蔡王似行启奠、祖奠之礼，摄中书令赵挺之读哀册。册文曰：「维崇宁元年，岁次壬午，四月乙酉朔，十五日己亥，追上神宗皇帝妃朱氏尊谥曰钦成皇太后。粤五月乙卯朔，十日甲子，迁座于永裕陵之次，礼也。雕辒夙戒，奠俎方彻。惨哀笳
      
。呜呼哀哉!厥初遘厉，岂其有瘳。禳祓祷祠，靡神不周。访秦医之殆 ，肆舜宥以宽忧。怆隙驹之易转，惊逝水以难留。呜呼哀哉!永怀父兄，属以大统。圣心孝思，报称攸重。稽章惠之旧仪，诏议臣而祈中。正位号之尊荣，隆典彝而追奉。琢宝玉兮 于广陌，引素仗于明发。皇帝德懿并隆，恩礼斯洽。属羽卫之有行，念徽音之永绝，爰命侍臣，茂扬懿烈。其辞曰：维我有宋，继天立极。王化之基，自家型国。于皇神考，百度修饬。元丰之功，下土是式。妙选六宫，升进淑德。静恭柔懿，私谒不行。夙夜警戒，协谋相成。履武发祥，纂继丕绪。奕奕西宫，是燕是处。慈仁克俭，宜寿而臧。胡不永年，忽云沦亡。呜呼哀哉!泰陵初载，恭默不言。佐佑保护，忠和且温。逮及亲政，绍隆继述。赞助之勤，一心密勿。逖想音容，空余髣(环)[]奇，镂匣金兮错综。呜呼哀哉!考卜维吉，揆时既良。仙驭沓去，铭縿载扬。背浚郊之奥壤，傃洛土之崇冈。陵寝盘兮空曲，珍木茂兮 苍。流殿苔兮素月，陨垄陌兮晨霜。閟珠襦兮宝笥，零雨涕兮宫墙。石门兮深扃，漆炬兮永夕。云骈驾兮弗还，繐帷空兮常寂。呜呼哀哉!有形兮必终，有数兮斯尽。生能享天下之奉兮无违，殁以归裕陵之原而何恨。虽千百兮斯年，终不骞兮不陨。呜呼哀哉!」 
同日，元佑皇后扈灵驾以行，百官奉辞于板桥回，奉慰如仪。 
二十二日，太常寺言：「虞主到京日，请依章惠皇后故事，于琼林
      
苑权奉安，行升祔之礼。」从之。 
二十四日，葬于永裕陵，群臣奉慰如仪。百官奉迎。 
二十九日，虞主至自永裕陵，百官奉迎于板桥，元符皇后奉迎于琼林苑。 
六月五日，神主升祔于神宗庙室。 
八日，德音：「应西京、河阳减死刑，释杖罪；缘园陵科率，蠲复赋役；应奉、行事官量与恩泽。」 
十六日，朝散郎、试将作监许几特授朝请郎，以办园陵有劳故(止)[也]。 
二年正月二十日，太常寺言：「二月十六日小祥，其日不视事，禁屠宰一日。景佑无禁乐故事。」诏禁乐。 
十二月十一日，太常寺言：「来年大祥，乞依小祥例。」从之。
 礼 宋会要辑稿 礼三四 后丧 四 昭怀皇后 
     
宋会要辑稿 礼三四

后丧四
昭怀皇后
【宋会要】
徽宗政和三年二月九日，崇恩太后刘氏崩。十日，诏曰：「朕嗣承哲宗基绪，永惟大恩无以报称，夙夜靡忘。崇恩太后作配元符，母仪天下，比缘忧疾，遂爽和平，药石弗瘳，遽至沦谢。友恭之义，是用衋伤，追往送终，礼宜从厚。已降指挥，参酌孝章、钦成皇后体例施行。如或未称，可更检会故事，务在优隆，以称朕意。」又诏：「崇恩宫太后薨，辍朝五日，内二日不视事，治丧于外。(除)[余]依开宝皇后故事。」 
同日，诏：「崇恩太后今月九日感疾，暴卒于宫中，今已迁于普安禅院治丧。伏念友恭之义，务全礼制，应有合行礼仪，可依钦成皇后及开宝皇后故事，参酌中制，裁定取旨。」 
同日，诏：「差园陵、按行、管勾使并都监，今来诸处
     
行移文字内，便合称崇恩太后园陵。」又诏在京禁音乐七日，在外三日除。沿边讣告到，举哀成服，三日而除。 
二十五日，驾幸普安院浇奠。 
四月一日，诏将来五月二十七日崇恩太后祔葬永泰陵，以资政殿大学士、提举万寿观邓洵武为园陵监护使，越州观察使李为提举修奉园陵；户部郎中张谔兼权京西路转运副使，京西路转运判官吴长吉，并应办园陵事务。 
二日，诏奉议郎张思永添差充永安军使，应副园陵事，候事毕日罢。 
闰四月十一日，工部侍郎、议礼局详议官宇文粹中请上谥曰昭怀皇后宇：原作「于」，据《宋史》卷一五二《舆服志》四改。，诏恭依。议曰：「臣闻纪实以名，名者实之宾也；表行以谥，谥者行之迹也。以载籍之言美，又将以信悠久之传。是以周家之法，礼经存节惠之文；东汉以还，后谥有加崇之典。所以昭明既往而垂示无穷，至公之道，不可易也。况夫天挺淑质，克配哲庙，典礼异数，极于褒崇，则俯酌群言，仰遵成宪，丕扬显称，其可后乎 恭惟崇恩太后毓粹高闳，承芳(今)[令]族。姓系之美，着于氏谱；德善之积，基于前人。泽厚流光，庆锺(顾)[硕]媛。粤自幼岁，庄饬令仪，姆教是亲，女工是懋。早膺选择，协赞宫闱，位列四妃，坐论妇礼。惟是悉心匪懈，以陪弓韣之祠；故吉梦 祥，遂膺熊罴之庆。元符之间，中宫虚位，宰辅建言，坤道承天，所以持载万物，后德佐王，所以 修
     
阴教。九庙祭祀之重，必有以恭承；两宫晨昏之奉，不可以无助。宜诹谷旦，选建长秋。哲宗皇帝诚身以御家邦，达孝以承祖考，亶禀慈训，敷号治朝，遂正椒房，升俪宸极。典册之备，袆翟之华，足以统齐六宫，章明妇顺。逮夫绍圣嗣服，昭善继之功，笃因心之友。于崇宁二，特颁诏旨，以献愍之赠，既视春宫，《春秋》之义，母以子贵。于是褒崇位号，仰慰在天之灵；改赐宫名，以隆敦叙之意。仪物恩典，光显荣耀。是宜增有永之年，以长享安荣之福，而遐龄未究，淑命弗融，药石靡瘳，遽至沦谢。宸衷悯(尽)[衋]，申饬有司，备物送终，务从优厚。日月有期，龟筮告吉，爰遵故实，以谥易名，诏于万世。谨按《谥法》曰：『容仪恭美曰昭，仁慈短折曰怀。』崇恩太后膺此令名，揆实云称，佥言惟穆，允协至公。伏请谥曰昭怀皇后。」 
五月二十七日，葵于永泰陵，群臣奉慰如仪。 
六月十四日，神主升祔于哲宗庙室。 
十九日，德音：「应两京、河阳、郑州减死刑，释杖罪；缘园陵科率，蠲复赋役；应奉、行事官量与恩泽。」 
七月五日，中书省言：「邓洵武奏洵：原作「询」，据《宋史》卷三二九《邓洵武传》改。：昨被命充昭怀皇后园陵监护使，依故例奏差到属官。其逐官应奉一行诸事，实以五使职务分委主管。兼夏雨暴至，蹉程前进，夙夜协力，各得整办，委有劳 。伏望详酌，比附故例，优与推恩。」诏并特与转一官，李东表更减一年磨勘。 
九月十三日，诏昭怀皇后园陵修奉官以下，各特转一官，及有止
     
法人并特转行。内知河南府陵台令、中奉大夫任璋转中大夫。 
十二月十一日，礼部奏：「来年二月九日小祥，乞依钦成皇后故事，其日不视事，内外禁屠宰，仍禁乐。」从之。 
五年正月十日，太常寺言：「二月九日大祥，其日不视事，中外禁屠宰，乞依小祥故事。」从之。 
六月，礼部奏，忌辰依故事作大忌。从之。
 礼 宋会要辑稿 礼三四 后丧 四 显恭皇后 
     
显恭皇后
</div>
    <div class="pagination">
<a href="宋会要辑稿_page173.html">上一页</a><span>...</span><a href="宋会要辑稿_page169.html">169</a><a href="宋会要辑稿_page170.html">170</a><a href="宋会要辑稿_page171.html">171</a><a href="宋会要辑稿_page172.html">172</a><a href="宋会要辑稿_page173.html">173</a><span class="current-page">174</span><a href="宋会要辑稿_page175.html">175</a><a href="宋会要辑稿_page176.html">176</a><a href="宋会要辑稿_page177.html">177</a><a href="宋会要辑稿_page178.html">178</a><a href="宋会要辑稿_page179.html">179</a><span>...</span><a href="宋会要辑稿_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
