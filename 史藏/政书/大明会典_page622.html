<!DOCTYPE html>
<html>
<head>
    <meta charset="UTF-8">
    <title>大明会典 - 第 622 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 622 页/共 713 页</h1>
    <div class="content">大河卫　　　　　凤阳卫
凤阳中卫　　　　凤阳右卫
泗州卫　　　　　留守中卫
留守左卫
皇陵卫　　　　　　　　　寿州卫
长淮卫　　　　　宿州卫
怀远卫　　　　　武平卫
安庆卫　　　　　邳州卫
宣州卫　　　　　归德卫 【本色、该卫径解。折色、派徵河南】
以上十七卫、每卫八十副
泰州所　　　　　兴化所
通州所
以上三所、每所四十副
盐城所　　　　　洪塘所
海州所　　　　　嘉兴所 【内苏州卫分解十副】
以上四所、每所二十副
陕西、山西、湖广、云南、贵州、广东、广西、四川、辽东、俱留本处备用
各有司岁额民弓六万六千七百六十七张。箭一百三万四千二百一十二枝。弦三十三万五千九百七十五条 【隆庆二年以前、或折徵、或本色。三年以后、俱徵解物料】
浙江、弓二万二千张。箭二十万枝。弦一十一万条 【内杭州府、弓二千张。箭一万八千二百枝、弦一万条。嘉兴府、湖州府、严州府、金华府、衢州府、处州府绍兴府、寧波府、台州府、温州府、各弓二千张。箭一万八千一百八十枝。弦一万条。比旧额、弓少七十七张。弦少七百八十五条。箭同】
江西、弓二万五千八百七十三张。箭一十九万八千八百七十九枝。弦一十三万二千零八条 【内南昌府、弓二千八百五十张。箭二万九千枝。弦一万三千五百条。饶州府、弓二千六百一十四张。箭一万八千四百八十三枝。弦一万二千九百八十一条。广信府、弓二千张。箭一万七千枝。弦一万条。南康府、弓五百张。箭七千枝。弦二千五百四十五条。九江府、弓三百张。箭五千枝。弦一千五百条。建昌府、弓一千八百五十九张。箭一万五千七百九十六枝。弦九千二百九十二条。抚州府、弓二千九百五十张。箭二万二百枝。弦一万六千九百九十条。临江府、弓二千七百张。箭一万六千四百枝。弦一万三千条。吉安府、弓三千六百张。箭二万枝。弦一万七千二百条。瑞州府、弓二千张。箭一万五千枝。弦一万条。袁州府、弓二千张。箭二万枝。弦一万条。赣州府、弓二千张。箭一万枝。弦一万条。南安府、弓五百张。箭五千枝。弦五千条。比旧额、弓少二十三张。箭多八十三枝。弦多二千七百一十六条】
福建、弓一万六千张。箭二十万枝。弦七万九千五百条 【内福州府、弓一千七百二十八张。箭四万三千九百四十二枝。弦八千六百四十条。福寧州、弓三百七十二张。箭九千四百五十八枝。弦一千八百六十条。泉州府、弓二千一百张。箭二万九千一百一十枝。弦一万五百条。建寧府、弓二十张。箭二万九千三百枝。弦一万条。延平府、弓二千三百九十二张。箭三万三百五十三枝。弦一万一千七百一十条。汀州府、弓二千一百张。箭一万五千二百枝。弦一万五百条。邵武府、弓二千一百张。箭一万七千五百枝。弦一万五百条。兴化府、弓一千一百五十八张。箭四千三百二十四枝。弦五千七百九十条。漳州府、弓二千五十张。箭二万八百一十三枝。弦一万条。比旧额、箭多三十八枝。弦少四百六十三条。弓同】
湖广、弓五百七十四张。箭一十九万一千三百三十三枝。弦二千八百六十七条 【内武昌府、弓二百张。箭七万枝。弦一千条。岳州府、弓一百张。箭三万二千五百枝。弦五百条。常德府、弓二百七十四张。箭八万八千八百三十三枝。弦一千三百六十七条。比旧额、箭多三枝。弦多五条。弓同】
直隶苏州府、弓三百二十张。箭四万枝。弦一千六百条 【比旧额、少弓六百四十张。箭八万枝。弦三千一百条】
徽州府、弓二千张。箭二万枝。弦一万条
松江府、箭三万四千枝 【比旧额、少箭六千枝】
镇江府、箭三万枝
常州府
寧国府
太平府
淮安府
扬州府
广德州、各箭二万枝


大明会典卷之一百九十三
军器军装二
火器

凡火器成造。永乐元年奏准、銃砲用熟铜、或生熟铜、相兼铸造
○弘治九年、令造铜手銃、重五六斤、至十斤
○又令神鎗神砲、在外不许擅造。遇边官奏讨、工部奏行
内府兵仗局、照数铸给
○正德十二年题准、蠢袋火桶等件、南京兵仗局造解。鐸木箭竹、两广採办
○嘉靖四十二年题准、内局铸各边火器、演试炸破者、发局陪料改造。仍查究经造员役凡火器编号。正统十年题准、军器局造碗口铜銃、编胜字号
○景泰元年、改编天威字
○天顺元年、仍编胜字
○成化四年题准、手把铜銃、编列字
弘治以前定例
军器鞍轡二局三年一造
碗口铜銃三千箇　手把铜銃三千把
銃箭头九万箇　　信砲三千箇
椵木马子三万箇　檀木槌子三千箇
檀□送子三千根　檀木马子九万箇
兵仗局
火车　　　　　　火伞
大将军　　　　　二将军
三将军　　　　　夺门将军
神鎗　　　　　　神銃
斩马銃　　　　　手把铜銃
手把铁銃　　　　碗口銃
一窝蜂　　　　　神机箭
銃箭　　　　　　襄阳砲
信砲　　　　　　盏口砲
神砲　　　　　　大样神机砲
小样神机砲　　　碗口砲
铜砲　　　　　　大砲
小砲　　　　　　旋风铜(石屯)
砲里(石色)
弘治以后续增
军器局造
四眼铁鎗 【嘉靖二十五年造】
各号双头铁鎗 【内三号、四号、六号、七号、俱嘉靖四十年造】
夹靶铁手鎗 【嘉靖三十四年造、四十年、四十三年、又造】
大样中样小样佛朗机铜銃 【大样、嘉靖二年、造三十二副、发各边试用。管用铜铸、长二尺八寸五分、重三百餘斤。每把另用短提銃四把、轮流实药腹内、更迭发之。中样、嘉靖二十二年、将手把銃、碗口铜銃改造、每年一百五副。又停年例銃砲銃箭石子麻兜马子等件、添造一百副。小样、嘉靖七年、造四千副、发各营城堡备敌。重减大銃三分之一。八年、又造三百副。二十三年、造马上使用小佛朗机一千副。四十三年、又造一百副】
佛朗机铁銃 【嘉靖四十年造】
木厢铜銃　　　　觔缴樺皮铁銃 【上二器、俱嘉靖二十四年造】
十眼铜銃 【嘉靖二十五年造】
七眼铜砲　　　　十眼铜砲 【上二器、俱嘉靖二十八年造】
兵仗局造
四将军　　　　　五将军
九龙筒 【正德十二年造】 飞鎗筒
快鎗 【上二器、俱弘治十三年造】
无敌手銃 【即神鎗、但稍长、重十六斤、嘉靖七年、用黄铜铸一百六十副、发各边式验】
鸟觜銃 【嘉靖三十七年、造一万把】
流星砲 【嘉靖七年、用黄铜铸一百六十副、发各边试验。式如佛朗机。每副砲三筒、共重五十九斤一十四两】
三出连珠砲 【式如神机。其长倍之。每桿三分之、以次实药。发亦如之。人可持放】
百出先锋砲 【式如佛朗机、损其筒十之六、纳小砲十、繫火绳於筒外、连发连纳、末有锐锋如戈形、长六寸、以代铁鎗。一人持放、马上亦可】
铁棒雷飞砲 【式如毒火飞砲、少变轻约。每砲长尺许、上广下窄。敌远用以衝击。近则挥為铁棒、连鎧甲□□之】
火兽布地雷砲 【刳木為筒、长一尺五寸、围四寸、繫火砲有机。通火线有候。略如毒火飞砲法。凡马骡一、负筒六、筒一、繫砲七、驱而放之。上四器、俱嘉靖二十五年题造、给发各边。四十三年、又造连珠砲三百桿、京营用】
虎尾铁砲　　　　石榴砲 【上二器、俱嘉靖四十三年题准、行局查给】
龙虎砲　　　　　发(火贡)火器 【上二器、皆隆庆三年、题照浙、直军、门式样、料造各二十架、京城备用】
各边自造 【正统十四年、四川、弘治四年、湖广、广西、正德六年、青州左卫、七年、徐州、十二年、凉州、俱准自造铜将军神銃等器】
千裡銃 【式如概状、实药其中、繫於带下、卒然遇贼、举手可放。嘉靖四十四年题准、辽东自造】
毒火飞砲 【用熟铁造、似盏口将军。内装火药十两有餘。盏口内、盛生铁飞砲□筒、内装□硫毒药五两、药线总缚一处。点火、大砲先响、将飞砲打於二百步外、爆碎伤人】
连珠佛朗机砲 【用熟铁造、二管合為一柄、每管各盛小砲一箇、□二接连点放。上二器、俱嘉靖二十三年题准、山西三关自造】
火药、硫黄、遇缺召买。焰硝、每十年题派二百万斤。或缺亦如数召买。每三年、兵仗局关领一次、硫黄一万六千六百六十六斤。硝三万三千三百三十三斤
铅弹、嘉靖四十三年、令京营演放火器、改用铅弹。 【旧用泥弹】 隆庆二年、改铸铁弹。五年后、改铅弹。日记损失、止操奏补
凡试验军器。正统三年、令军器局成造、於兵仗局各取一件為式。造完、请给事中、御史、各一员、同工部堂上官、按季试验、送库交收。但有不如法、及剋落隐瞒匠料者治罪。以后每年终、照例请官试验
○嘉靖二十八年题准、近
西安门、建造试验官厅一所。遇有各处解到军器弓箭、弦等项、工部札行司官、及咨兵部委司官。会同试验、精美合式、给与进状呈部、札委戊字库官吏、请科道官、復行查验、照数收库。查验不堪、本部驳回陪补造解
</div>
    <div class="pagination">
<a href="大明会典_page621.html">上一页</a><span>...</span><a href="大明会典_page617.html">617</a><a href="大明会典_page618.html">618</a><a href="大明会典_page619.html">619</a><a href="大明会典_page620.html">620</a><a href="大明会典_page621.html">621</a><span class="current-page">622</span><a href="大明会典_page623.html">623</a><a href="大明会典_page624.html">624</a><a href="大明会典_page625.html">625</a><a href="大明会典_page626.html">626</a><a href="大明会典_page627.html">627</a><span>...</span><a href="大明会典_page623.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
