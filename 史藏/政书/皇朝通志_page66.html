<!DOCTYPE html>
<html>
<head>
    <meta charset="UTF-8">
    <title>皇朝通志 - 第 66 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 66 页/共 231 页</h1>
    <div class="content">　　防议奏嗣后恭逢
　　列祖忌辰请制龙边粉油木牌敬谨书写仿斋戒牌例设案安奉于礼部大门前令司员看防其九门各设于洁净寺院提督令员看防次日将牌缴礼部敬谨收贮其直省大小文武衙门照在京例书牌安设从之十月
　　饬禁止擅入
　　太庙雍正十三年九月
　　皇上登极定三年内享
　　太庙仪
　　皇上亲诣或遣官恭代俱用礼服作乐先期斋戒用素
　　服冠缀缨纬视祝版用礼服时
　　上定行持服三年之礼
　　乾隆元年正月时享
　　皇上亲诣行礼自后并
　　亲诣如仪二年七月以营修
　　奉先殿恭奉
　　列祖
　　列后神牌暂安
　　太庙遣官祗告十月以
　　奉先殿工竣恭奉
　　列祖
　　列后神牌还御遣官祗告
　　太庙五年七月
　　勅礼部太常寺稽载祭器六年十一月
　　命审定
　　太庙乐章字谱十二年十月
　　命享
　　庙派宗人府王公一人监视执事宗室人员奉
　　谕向来祭享
　　太庙献爵献帛例用侍卫及太常寺官朕御极后俱令用
　　宗室人员盖因宗支繁衍实惟
　　祖徳所贻
　　一气感孚昭格尤为亲切且使骏奔走执豆笾有事为荣亦得服习礼仪陶镕气质意盖有在但演习礼节奉常实所专司宗室既非所属未必聴其指授嗣后每逢祭祀之期着派宗人府王公一人前徃监视俾进退优娴执事有恪以昭诚敬十三年正月
　　命敬造
　　太庙祭器仿古范铜十四年正月
　　命礼部尚书侍郎敬典祀事十七年正月奏凖
　　太庙后殿奠帛献爵一仿
　　前殿用宗室官之制均用觉罗官行礼又奏凖飨
　　太庙日遇雨雪分献官陪祀王公于两庑廊下防门行礼其陪祀百官于左右门行礼三十七年大学士等遵
　　防议奏
　　太庙时享祫祭
　　皇帝入
　　庙之路旧制由
　　太庙街门左门至神路右降辇赞引官恭至
　　太庙南门入左门诣防门幄次今请改由庙堧北门循墙而东至防门前降舆少节步趋之劳从之自乾隆元年以来时享
　　太庙皆
　　皇上亲诣行礼惟恭遇
　　廵幸行围之期遣官致祭仪节并见
　　大清通礼
　　祫祭
　　【臣】等谨按郑志祫禘一门厯叙前代五年一祫一禘之制其为典礼未能合一而祫大禘小之説纷纭不定
　　国家定制行祫祭而未尝行禘祭
　　圣祖仁皇帝时礼臣议曰夏商以前有禘之祭而其制未详汉唐以后有禘之名而与祫无别惟周以后稷为始祖以帝喾为所自出之帝太庙中原无帝喾之位故祫祭不及帝喾至禘祭时乃特设帝喾之位以稷配焉行于后代不能尽合故宋神宗时议罢禘礼明洪武初亦议罢之至嘉靖中乃立虚位祀皇初祖帝而以太祖配享事属不经礼亦旋罢洪惟我
　　国家受
　　天显命追上
　　四祖尊称立庙崇祀自
　　肇祖原皇帝始盖我
　　太祖高皇帝为
　　太庙万世之祖上而推所自出则缔造之业以
　　肇祖为最着今
　　太庙祭祀四孟分祭于
　　前殿
　　后殿以各伸其尊嵗暮祫祭于
　　前殿以同将其敬一嵗之中自
　　肇祖以下屡伸祼献仁孝诚敬已无不极五年一禘之祭
　　不必举行从之自
　　世祖章皇帝肇举祫祭嵗一举行盖推本
　　太宗文皇帝除夕享
　　庙之精意以垂则于万年煌煌乎典章明备超越万古矣
　　谨考祫祭之典着于篇
　　顺治十六年七月定
　　太庙祫祭礼先是嵗暮时享
　　前殿
　　躬诣行礼
　　后殿遣官致祭至是御史奏请
　　饬典礼诸臣广稽旧典复嵗暮祫祭之礼以彰孝治之隆
　　疏入
　　命礼部详察典例以闻防议覆请照防典举行得防是嵗除前一日奉
　　后殿
　　中殿
　　列圣
　　列后神牌合食
　　前殿先期一日遣官各一人分诣
　　后殿
　　中殿以大祫告是日太常寺卿率属洁蠲
　　前殿恭设
　　列圣
　　列后神座于
　　殿内
　　肇祖原皇帝居中
　　原皇后配
　　兴祖直皇帝左
　　直皇后配
　　景祖翼皇帝右
　　翼皇后配
　　显祖宣皇帝次左
　　宣皇后配
　　太祖高皇帝次右
　　孝慈高皇后配均南向
　　太宗文皇帝东位西向
　　孝端文皇后配展两庑配享位如时享仪祭日恭奉列圣
　　列后神位奉安于各
　　寳座上行礼如时享仪嗣后
</div>
    <div class="pagination">
<a href="皇朝通志_page65.html">上一页</a><span>...</span><a href="皇朝通志_page61.html">61</a><a href="皇朝通志_page62.html">62</a><a href="皇朝通志_page63.html">63</a><a href="皇朝通志_page64.html">64</a><a href="皇朝通志_page65.html">65</a><span class="current-page">66</span><a href="皇朝通志_page67.html">67</a><a href="皇朝通志_page68.html">68</a><a href="皇朝通志_page69.html">69</a><a href="皇朝通志_page70.html">70</a><a href="皇朝通志_page71.html">71</a><span>...</span><a href="皇朝通志_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
