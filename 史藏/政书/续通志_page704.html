<!DOCTYPE html>
<html>
<head>
    <meta charset="UTF-8">
    <title>续通志 - 第 704 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 704 页/共 1359 页</h1>
    <div class="content">　　△薛超

　　薛超辽州平城人少有勇力干德初应募为虎捷卒从崔彦进平蜀录功补虞候迁十将太平兴国初四迁至天武指挥使从征太原领游 
骑千人备御镇定境上以张军势及车驾还契丹频侵镇定超从大将军刘廷翰率兵至徐河敌将领骑十余出挑战超跃马直前连射数人遂 
败之以功加步军都军头迁神卫军都校领叙州刺史雍熙三年从潘美北征至鴈门西陉路与契丹遇又战败之追至寰州其将赵彦辛以城 
降超连被创流血濡甲缕部分军士自若乘胜抵应州其节度副使艾正以城降还加马步军都军头淳化初屯镇州迁天武指挥使领澄州团 
练使至道元年卒年五十七

　　丁罕

　　 丁罕

　　丁罕颍州人始应募补卫士累迁指挥使从刘廷翰战徐河以夺桥功迁本军都虞候累迁天武指挥使领奖州团练使淳化三年出为泽 
州团练使知霸州会河溢坏城垒罕以私钱募筑民咸德之五年以容州观察使领灵环路行营都部署与李继迁战斩首俘获以数万计至道 
中率兵从大将李继隆出青冈峡贼闻先遁追十日程不见而返三年真拜密州观察使知威虏军徙贝州咸平二年卒子守德能世其家 【 
按宋史此下有赵瑫附传又有郭密傅思让二传俱无事迹足录今从删】

　　△李斌

　　李斌青州人初太宗在晋邸闻其状貌魁伟召置左右即位补御龙直副指挥使太平兴国中以天武指挥使领郑州刺史七年坐尝受秦 
王廷美馈遗贬曹州都校雍熙三年迁营州刺史四年领溪州团练使连为贝冀二州驻泊都监淳化中继领莱州洺州团练使勤于政理人服 
其清慎转运使陈纬以状闻于朝至道初拜桂州观察使仍判洺州徙沧州及代吏民不忍其去邻境亦上其善状诏书褒美之咸平三年卒年 
六十一

　　△田仁朗

　　田仁朗大名元城人父武仕晋昭义军节度使仁朗以父任始为西头供奉官太祖即位从讨李重进攻城有功还与右神武统军陈承昭 
浚五丈河以通漕运干德中讨蜀命仁朗为凤州路壕砦都监伐木除道大军以济录功迁染院副使从征太原还与陈承昭壅汾水灌城城将 
陷会班师俄迁内染院使数日改左藏库使为中官所谗大祖怒立召诘之至殿门命去冠带仁朗神色不挠从容曰臣尝从破蜀秋毫无犯陛 
下固知之今主藏禁中岂复为奸利以自污赞善大夫怒释止停其职开宝六年起为榷易使七年以西北边内侵选知庆州仁朗至率麾下往 
击之短兵将接前锋稍却仁朗斩指挥使二人军中震恐争乞效命遂大破之敌相率请和仁朗烹牛置酒与之约誓边境乃寍玺书褒美太平 
兴国初秦州羌为寇命仁朗屯兵清水会李飞雄事败召为西上合门使四年征太原命仁朗与合门祗候刘绪按行太原城四面壕砦阅视攻 
城梯冲器械太原平留仁朗为兵马钤辖闲厩使武再兴军器库副使贾湜并为巡检俄命仁朗与再兴役民筑榆次新城从幸大名改沧州钤 
辖俄迁东上合门使知秦州九年判四方馆事李继迁为乱命仁朗率兵巡寍夏岁余召还未几继迁攻麟州诱杀曹光实遂围三族砦命仁朗 
与合门使王侁副使董愿宫苑使李继隆驰传发边兵数千击之仁朗次绥州奏请益兵留月余俟报会三族砦将折遇乜杀监军使者与继迁 
合太宗怒亟遣军器库使刘文裕自三交乘疾置代仁朗继迁乘急攻抚寍砦仁朗不知为文裕所代喜谓诸将曰今继迁啸聚羌戎数万尽锐 
以攻孤垒抚寍小而固兵少而精未可以旬浃破当留信宿俟其困以大兵临之分强弩三百邀其归路必成擒矣仁朗部署已定欲示闲暇日 
纵摴博及赴阙下御史按问请益兵及陷三族状仁朗对曰所召银绥夏兵其州皆留防城不遣所部千余人皆曹光实旧卒器甲不完故请益 
兵况转输刍粟未备三族砦与绥相去道远非元诏所救昨臣已定擒继迁策会诏代臣其谋不果因言继迁得部落情愿降优诏怀来之或以 
厚利陷诸酋长密图之不尔恐他日难制大为边患御史以其状闻帝大怒切责宪府官吏曰仁朗不恤军政得为过乎大理遂当仁朗乏军兴 
及征人违期二十日以上坐死帝特贷之责授商州团练副使驰驿发遣是役也仁朗计巳决为王侁等所构逗挠不进军故及于贬后数月帝 
知其无罪召拜右神武军大将军部修河北东路诸州城池数月而就留知雄州加领澄州刺史时河北用兵大藩多用节将朝议以通判权位 
不伦寻选诸司使有吏干者佐大藩以仁朗知定州节度副使事端拱二年召赴阙未闻命而卒年六十时端拱二年也仁朗性沉厚有谋略颇 
涉书传所至有善政云 【按宋史此下有刘谦传无事迹足录今从删】

　　钦定续通志卷三百十五

　　●钦定续通志卷三百十六　列传一百十六

　　列传

　　宋 【二十】

　　○宋二十

　　刘保勋　　　刘蟠　　　　宋珰　　樊知古【郭载】　臧丙　　　　张观　　陈从信　　　张平【从吉】　　王继升【昭 
远】　　尹宪　　　　王宾　　　　安忠

　　刘保勋
　　刘蟠
　　宋珰
　　樊知古
　　臧丙
　　张观
　　陈从信
　　张平 【张从吉】
　　王继升
　　尹宪
　　王宾
　　安忠

　　△刘保勋

　　刘保勋字修业河南人父处让仕后唐入晋拜枢密使出为彰德军节度保勋少好骑射后唐清泰中裁十许岁摄潞州左司马随父署彰 
德军衙内都校父卒补供奉官习刑名之学颇工诗因献诗宰相桑维翰奇之奏擢太常丞汉为秘书丞周广顺初有荐其详练法律兼大理正 
迁工部员外郎厯掌郓宋楚三州盐曲商税太祖即位拜户部员外郎为云安监盐制置使岁满出羡余百万转运使欲以功状闻保勋曰贪官 
物为已功可乎乃止太平兴国四年征晋阳改户部郎中为随军转运使兼勾当北面转运事又与侯陟用勾当军前诸事会陕西北路转运使 
雷德骧调沁州军粮后期诏劾德骧以保勋代之太原平命知并州累拜右谏议大夫知开封府雍熙三年命曹彬等征幽州保勋以本官知幽 
州行府事子利涉以开封府兵曹督刍粟随军常从其父会王师不利济拒马河更相蹂躏多死保勋马陷淖中利涉自后掀出之力不胜人马 
相挤压遂俱死时年六十二帝命恤其后保勋三子二子先保勋死季子随没以其孙巨川为嗣授秘书正字端拱初特诏赠工部侍郎保勋性 
纯谨未尝忤物精于吏事不惮繁剧尝语人曰吾受君命未尝辞避接同僚未尝失意居家积赀未尝至千钱及死闻者皆痛惜之至道三年又 
录其次孙世长为正字咸平初保勋妻卒诏赐钱十万巨川累为比部郎中 【按宋史此下有滕中正传无事迹足录今从删】

　　△刘蟠

　　刘蟠字士龙滨州渤海人汉干佑二年举进士解褐益都主簿太祖即位厯安远军及河阳节度推官干德五年召拜监察御史典染院事 
开宝七年与殿中丞刘德言同知淮南诸州转运事太平兴国初就迁仓部员外郎改转运使岁漕江东米四百万斛以给京师颇为称职改驾 
部员外郎八年丁内艰时以诸州纲运留滞起复知京城陆路发运司事会河决韩村大发丁夫塞之命蟠调给其饷未几河塞累迁左谏议大 
夫淳化二年卒年七十三蟠性清介寡合能攻苦食淡专事苛刻好设奇诈以售知人主典染作日太祖多临视之蟠侦车驾至辄衣短后衣芒 
屩持梃督役头蓬不治遽出迎谒太祖以为勤事赐钱二十万尝受诏巡茶淮南部民私贩者众蟠乘羸马伪称商人抵民家求市茶私贩家不 
疑出与之即擒寘于法子锴初以父荫为大理评事咸平二年擢进士第直史馆累迁至户部郎中盐铁副使 【按宋史此下有孔承恭传无 
事迹足录今从删】

　　△宋珰

　　宋珰字宝臣华州渭南人干德中进士及第拔萃登科解褐青城主簿好写书秩满载数千卷以归吴廷祚镇永兴辟掌书奏廷祚卒复调 
下邽主簿擢著作佐郎知绵州太宗即位改右赞善大夫为峡路转运副使旋知秦州有善政就拜监察御史充陕西转运使以韦亶代知秦州 
珰去州未百日亶坐事系狱上以珰前有治绩再命知秦州安集诸戎部内清肃雍熙初转比部员外郎在在凡六年召归授度支判官俄迁屯 
田郎中知益州属岁饥多盗珰始至以方略擒捕招辑盗遂息下诏嘉奖端拱初就拜右谏议大夫时两川转运使副皆坐事免以珰为西川转 
运使加左谏议大夫改知峡州淳化中三吴岁饥疾病民多死择长吏养治之命珰知苏州珰体丰硕素病足至州地卑湿疾益甚人或劝其谢 
</div>
    <div class="pagination">
<a href="续通志_page703.html">上一页</a><span>...</span><a href="续通志_page699.html">699</a><a href="续通志_page700.html">700</a><a href="续通志_page701.html">701</a><a href="续通志_page702.html">702</a><a href="续通志_page703.html">703</a><span class="current-page">704</span><a href="续通志_page705.html">705</a><a href="续通志_page706.html">706</a><a href="续通志_page707.html">707</a><a href="续通志_page708.html">708</a><a href="续通志_page709.html">709</a><span>...</span><a href="续通志_page705.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
