<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 93 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 93 页/共 1125 页</h1>
    <div class="content"> 臣士庶家庙
仁宗庆历元年十一月二十日南郊赦书：「应中外文武官，并许依旧式创立家庙。」 
皇佑二年十二月皇佑：原作「至和」，据《长编》卷一六九改。宋庠为宰相在皇佑元年至三年之间。，宰臣宋庠言：「庆历郊祀赦书许文武立家庙，盖所以恢孝治，穆彝伦，风劝海内，恩化甚美。而有司终不能推述先典，明喻上仁，因循顾望，遂踰十载十载：原作「千载」，据《司马公文集》卷七九《文潞公家庙碑》改。。使王公荐飨下同委巷，衣冠昭穆杂用家人。缘偷袭弊，甚可嗟也!臣尝因进对，屡闻圣言，谓诸臣专殖第产，不立私庙，宁朝廷劝戒有所未孚，将风教颓陵，终不可复 睿心至意，形于孍息。臣每诵天训，愧汗交浃。日夜循省，求诸臣所以未即建立者，诚亦有由。盖古今异仪，封爵殊制，因疑成惮，遂格诏书。礼官既不讲求，私家何缘擅立 且未信而望诚者，上难必责；徒善而设教者，下或有违。若令官制已颁，礼典咸具，尚安所习，不禀其规，虽官司劾之可矣，诛之可矣，凡在臣子，孰敢不勉哉!今幸遇皇帝陛下因大飨之报，躬严配之礼，事天尊祖，孝冠百王，圣化所覃，海内知劝。臣欲乞明敕有司，奉行庆历诏书，下礼官、博士及台阁儒学之臣，考案旧章，同加详定。不拘小以妨(夫)[大]，不泥古而非今，因时制宜，使称情礼，则可矣。若欲必如三代有冢嫡世封之重、山川国邑之常，然后议之，则坠典无可复之期，而礼祀或几乎息矣。夫建宗鹢，序昭穆，别贵贱之等，所以为孝，虽有过差，是过于为孝「差是过」三字原脱，据《长编》卷一六九补。。殖产利，营居室，遗子孙之业，或与民争利，顾不以为耻，逮夫立庙，则曰不敢，宁所谓敢于争利而不敢于为孝耶 以爵服承袭之间小违古，因放而不复，又所谓去小违古而就大违古也。此诸儒之惑，不亦甚乎!臣幸得待罪宰相，以明教化、美风俗为职，不胜惓惓。请因明诏书书文议以时决。若制下之日，或在立庙之科，愿买地一廛，悉力经始，上副圣人广孝之美，下极私门显亲之荣，推美人伦，非独臣幸。」于是下两制与礼官详定制度。而翰林学士承旨王尧臣等定：「官正一品平章事以上，立四庙；枢密使、知枢密院事、参知政事、枢密副使、同知枢密院〔事〕、签书院事以上，见任、前任同前任：原脱，据《宋史》卷一○九《礼志》补。，宣徽使、尚书、节度使、东宫少保以上，皆立三庙；余官祭于寝。凡得立庙者，许嫡子袭爵以主祭。其袭爵世降一等，死即不得作主祔庙，别祭于寝；自当立庙者，即祔其主。其子孙承代，不计庙祭、寝祭，并以世数亲疏迁祧，始得立庙者不祧，以比始封。有不祧，通祭四庙、三庙三庙：原作「五庙」，据《长编》卷一六九改。。庙因众子立而嫡长子在，则祭以嫡长子主之；嫡长子死，即不传其子，而传立庙者之长。凡立庙，听于京师或所居州县。其在京师者不得于里城及南郊御路之侧。」既如奏，仍令别议袭爵之制。其后终以有庙者之子孙或官微不可以承祭，又朝廷难尽推袭爵之恩，遂不果行。 
皇佑三年七月 
     
二十五日皇佑：原作「嘉佑」，据《司马公文集》卷七九《文潞公家庙碑》改。，礼部尚书、同中书门下平章事文彦博言：「伏 礼官详定家庙制度，平章事以上许立四庙。臣欲乞于河南府营创私庙，伏乞降 指挥。」从之。 
神宗元丰七年二月十七日，文彦博言：「先立家庙，岁八祭，用酒，以臣随行公使酒供办。今臣致仕，不欲沽酒以祭，乞于河南府公使库逐祭寄造酒拾石。」从之。 
徽宗大观二年十一月十六日，议礼局言：「伏闻礼有五经，莫重于祭者，所以追养继孝也。周制，适士以上祭于庙，庶士以下祭于寝。凡营居室，必先建宗庙；凡造养器，必先备祭器。庶羞不踰于牲牷，燕衣不踰于祭服。自公侯达于比闾，所以致孝于其先者如此，故民风以厚，国势以宁。有唐推原周制，崇尚私庙。侍中王珪通贵已久，而烝尝犹设于寝，太宗为立庙，以媿其心。及开元制礼，自品官荐享，乃至拜扫，皆有常仪。五代扰攘，文物陨缺，臣庶荐享，家自为俗。革而化之，实在圣时。所有臣庶祭礼，欲乞详酌古今，讨论条上，断自圣学施行。」诏：「礼以祭为重。先王制礼，自士以上皆有庙(亨)[享]其祖考，以尽奉先报本之义。今稽古制法，明伦厚俗，庙制亦当如古。然其数世之节、荐享之仪、疏数之数，与迁徙之不常，贫富之有异，使不墉不僭，皆得其宜，然后为称。可依所奏条画来上。」 
四年四月二十八日，议礼局言：「古者诸侯祭五世，二昭二穆，与太祖而五。大夫祭三世，一昭一穆，与太祖而三。命士祭二世，祖祢而止。故《子夏传》曰：『都邑之士则知尊祢矣，学士大夫则知尊祖矣。诸侯及其太祖，天子及其始祖之所自出。』《荀子》曰：『有一国者事五世，有五乘之地者事三世，有三乘之地者事二世，所以别积厚者流(传)泽广，积薄者流泽狭也。』按今品官不逮庶人，皆祭三世，无尊统上下之差、流泽广狭之别。缘偷袭弊，其流已久。今欲准周制，贵者比古诸侯，祭五世；其次比古大夫，祭三世，则可矣。若又其次，比古命士，降祭二世，则夺人孝思追远之情，行之于外，深骇群听，殆失先王缘情制礼之意。请自执政官以上，自高祖而下祭亲庙四，余通祭三世，庶几有尊统流泽之差焉。」内出手诏曰：「礼有等差，以别贵贱，故庙祭之数，天子七世，诸侯五世，大夫三世，士二世，不易之道也。今以执政官方古诸侯而止祭四世，古无祭四世之文；又侍从官以至士庶通祭三世，无等差多寡之别，岂礼意乎!古者天子七世，今太庙已增为九室，则执政视古诸侯，以事五世，不为过矣。且先王制礼，以齐有万不同之情，贱者不得僭，贵者不得踰。故事二世者虽有孝思追远之心，无得而越；事五世者亦当跂以及焉。今恐夺人之恩，而使通祭三世，徇流俗之情，非先王制礼等差之义。可文臣执政官、武臣节度使以上祭五世，文武升朝官祭三世，余祭二 
     
世。」 
同日，议礼局又言：「乞立庙者居处狭隘，听于第之侧；又无，则随宜创置。」手诏曰：「礼以制情，使贵贱大小各当其分，则礼必有制，制必有数，故不敢踰、不敢紊也。古者庙在大门之内，中门之左，内示亲、左示仁也。今臣僚寓居僦舍，无有定止，礼令一下，士不立庙，当丽于法矣。可应有私第者，立庙于门内之左；如狭隘，听于私地之侧；力所不及，仍许随宜。」 
同日，议礼局言：「乞品官庙视宅堂之制，寝勿踰于庙，间数以世数为限，庶几易行。」手诏曰：「阳数奇，阴数偶，天下屋室之制，皆以阳为数。今立庙制寝，视其所祭之数，则祭四世者寝四间，阴数也。古者寝不踰庙，礼之废失久矣，士庶堂寝踰度僭礼，有五楹、七楹、九楹者，若以一旦使就五世、三世之数，则当彻毁居宇，以应礼制，人必骇听，岂得为易行 可今后立庙，其间数视所祭世数，寝间数不得踰庙。事二世者，寝用三间者听。」 
同日，议礼局言：「谨按《礼记 王制》：诸侯五庙，二昭、二穆，与太祖之庙五。所谓太祖者，盖始封之祖，不必五世，又非臣下所可通称。今高祖以上一祖未有名称，欲乞称五世祖。」从之。 
政和六年九月二十五日，礼制局言：「太庙乞尽循周制，笾、豆各二十有六，簠、簋各八。 臣五庙、三庙，所用之器以此为等降之数。」从之。先是诏造祭器颁赐宰执，下礼制局，故有是诏。 
十月二十七日，礼制局言：「近奉诏讨论群臣家庙，所有祭器，稽之典礼，参定其制：正一品每室笾、豆各(有十)[十有]二，簠、簋各四，壶、尊、罍、铏、鼎、俎、篚各二，尊罍加勺、羃各一，爵一。诸室共享胙俎一、罍洗一。从一品笾、豆、簠、簋降杀以两，正二品笾、豆各八，簠、簋各二，其余皆如正一品之数。」诏礼制局制造，取旨给赐。时太师蔡京、太宰郑居中、知枢密院事邓洵武、门下侍郎余深、中书侍郎侯蒙、尚书左丞薛昂、尚书右丞白时中、权领枢密院事童贯并以次给赐。 
高宗皇帝绍兴十六年二月十四日，诏：「太师、尚书左仆射、同中书门下平章事、兼枢密使、魏国公秦桧合盖家庙，令临安府应副。」先是礼部、太常寺言：「讨论秦桧家庙，本寺按《国朝会要》：庆历元年十一月赦书，应中外文武官并许依旧例立家庙。至和二年，文彦博乞立家庙，从之。又司马光撰文彦博《家庙碑》，所载制度因唐杜岐公佑旧迹，一堂四室，及旁两翼，增(制)[置]前两庑及门，东庑以藏祭器，西庑以藏家谱。斋祊在中门之右斋：原脱，据《司马公文集》卷七九《文潞公家庙碑》补。，省牲、展馔、涤濯在中门之左，庖厨在其东南。其外门再重，西折而南出。又大观四年，议礼局请自执政官以上自高祖而下祭亲庙四，内出手诏：『古无祭四世之文，执政视古诸侯，以事五世，不为过矣，可执政以下祭五世。』又诏：『古者庙在大门之内，中门之左，内示亲示：原作「视」，据前文改。下句同。，右示仁。可应有私第者，立庙于门内之左；如狭隘，听 
     
于私第之侧；力所不及，仍许随宜。』又议礼局言：『高祖以(下)[上]一祖未有称名，欲乞称五世祖。』从之。又礼书：诸侯五庙，祖庙居中，东二昭，西二穆。又按《五礼新仪》：一品一庙五室。又《唐会要》：准《开元礼》，三品以上不过九架，并厦两头各一间虚之，前后一架亦虚之。又《春秋谷梁传》论楹桷，诸侯黝垩，大夫苍。黝，黑饰也；垩，白饰也。又按《唐会要》，颜鲁公真卿家庙，夫人祔于室内，有继室者亦并祔。今参照，上公一品合依庆历指挥、政和手诏，立家庙，祭五世。其盖造制度，欲参用古典及文彦博旧规，于私第中门之左盖一堂五室，其中间一室置五世祖位，东二室二昭位，西二室二穆位，夫人并祔。其屋九架，饰以黝垩，并厦两间，共七间，及门、庑、庖厨等神位。按杜佑《通典》，晋安昌公荀氏祠制：神版长一尺一寸，博四寸五分，厚五寸八分，大书『某祖考某对之神座』、『夫人某氏之神座』。书讫， 油炙，令入理，刮拭之。文彦博家庙神版亦用此制。又按《五礼精义》，五品以上庙室各有神幄。又按《五礼仪鉴》，位贮版以帛囊藏，以添函，祭则出施于位。今欲准此制，以合古义。所有时飨，按《五礼新仪》，择日用四孟柔日。若卒辛、巳类。《云麓漫抄》：今濮、秀邸用仲月，谓之仲享。今人有用伊川主制，一木判其半，中书字，复以所判之半入于中。或误入，及迎送迁徙而脱落，则为不敬，〔不〕若用版为当。任职之官，许令子弟或族人代祭。前享一日，本家与享者各于其家清斋宿，非享事不行。已(齐)[斋]而阙，则通摄，长为初献，次为亚献、终献。阙用亲宾充。设祭器、祭馔如常仪。用常器、常馔。今欲依《五礼新仪》祝版。《开元礼》，三品以上时享有祝版，其文见杜佑《通典》。及按《五礼仪鉴》，祝文以方版书之。今遇时享，仿古用祝版。」故有是命。 
三月二十三日，诏令礼器局造秦桧家庙祭器。 
二十八日，诏：臣寮家庙给赐祭器，依政和六年已行旧制。自后有诏：太傅、德庆军节度使德：原作「诏」，据《宋史》卷四六五《韦渊传》改。、开府仪同三司、充万寿观使、平乐郡王(王)韦渊，太尉、保庆军节度使、提举万寿观吴益家庙合用祭器，令礼器局造。《中兴礼书》：六月十四日，诏令造吴益家庙合用祭器并匣等。 
二十五年十二月一日，殿中侍御史汤鹏举言：「臣窃见秦 陈乞令父侄光禄寺丞烜专一主管御书阁赐第及家庙。臣以谓，臣下之立家庙，其品数、礼仪着在令典，可守而行也。秦桧薨，其家庙合依条制随宜施行。秦 致仕，自合别立。乞差烜在外差遣，将带桧家庙归建康府，令 别立家庙，庶合礼制。」从之。 
二十六年三月二十八日，诏：少傅、宁远军节度使、兼领殿前都指挥使职事、恭国公杨存中，依所乞〔立〕家庙，仍赐祭器。《中兴礼书》：五月十五日，礼部、太常寺言：「勘会已降指挥，少傅杨存中许立家庙，系正一品。其合用祭器：笾、豆各 
     
六十只并巾、盖，簠、簋各二十只并盖，铏鼎一十只并柶，陶登一十只并盖，俎面案一十四面，壶尊、壶罍、散尊各一十只并巾，铜杓三十柄，爵坫一十五副，祝坫五片，铜烛台一十五座，罍洗二副，并篚二只、杓二柄。共享黑漆匣一十具，白绢栻爵巾一条，帨巾一条，各长八尺。共享黑漆腰舆一十只，紫细条索二十条。所有合用祭器，欲乞令工部行下所属依样制造给付。」诏依。自后吴璘、虞允文家庙祭器并依此制。 
孝宗皇帝隆兴二年四月二十六日，少师、奉国军节度使、四川宣抚使吴璘乞依杨存中例立家庙，并赐祭器。从之。《中兴礼书》：本日，礼部言：「少师、奉国军节度使吴璘状：『契勘璘叨蒙恩数 ，家庙未立，欲望朝廷敷奏，许立家庙，仍乞赐祭器，依杨存中体例施行。』诏令礼部看详。本部下太常寺检会到：昨少傅杨存中系陈乞立家庙并赐祭器。本部今看详，本官所乞，合取自朝廷指挥。」诏依。干道元年四月一日，诏：「将来皇后归谒家庙，所有合用制度等，令有司检照礼例条具。」十一日，礼部、太常寺言：「今检照家庙制度等礼例，条具下项：一、四孟月择日飨家庙，差本宅亲宾行事。及应合用酒齐、礼料等，并差人赴宅祗应，合照应寿圣太上皇后宅礼例施行。一、祭器：每位笾、豆各一十只并巾、盖，簠、簋各二副，铏鼎二只并柶，俎二面，壶尊二只并巾、杓，壶罍二只并巾、杓，爵坫三副，祝坫一只，烛台三座，登二只，罍洗一副，篚、杓、巾全。速令工部行下所属制造给赐。一、将来皇后归谒家庙，于典礼别无该载，其归谒止合依家礼。」诏依。五月八日，诏：皇后家庙令两浙转运司随宜修盖。 
干道八年九月二十三日，诏有司：赐少保、武安军节度使、四川宣抚使虞允文，令有司依典故赐家庙祭器。 
淳熙五年七月三十日，权户部尚书韩彦古言：「有赐第在临安府前洋街，乞充先臣世忠家庙。其屋宇房缗乞就赐，以充岁时祭祝之用。仪制、祭器等，乞依杨存中已得指挥体例。」从之。《中兴礼书》：淳熙四年四月二十五日，诏转运司同修内司修盖皇后家庙，所有合用制度，令有司检照礼例条具施行。五月一日，礼部、太常寺言：「所有今来皇后宅家庙祭祝，欲乞依干道元年四月十一日已降指挥数目，令工部行下所属制造给赐。」诏依。九月二十七日，诏：将来皇后归谒，令有司检照礼例施行。十月四日，礼部、太常寺言：「勘会将来皇后归谒，家庙，于典礼别无该载。今检照礼例，归谒止合依家礼。」诏札与皇后殿照会。《中兴礼书》：五年九月二日，故韩世忠妻秦国太夫人茆氏状：「恭睹圣旨，将妾所居前洋街宅第赐幼男彦古充家庙。重念妾衰老疾病之身，见同亡男彦朴孤遗几百口，将无栖止之地。伏望圣慈将所赐家庙，于目今所居 
     
处见存空地上随宜建立。所有仪制、祭器等，并依杨存中体例。」奉圣旨，令茆氏彩画图本，申尚书省。「恭睹国朝典故所载此句之前，似当有「茆氏状」之类。：庙在大门之内，中门之左，内示亲，左示仁。可应有私第者，立庙于门内之左；如狭隘，听于私第之侧；力所不及，仍许随宜。今谨遵典故，合于大门内、中门左建立。所有家庙(国)[图]本彩画，缴连见到。」诏依。十二月五日，礼、工部言：「茆氏状：『今淮太常寺牒，备录昨杨存中所赐祭器，系朝廷指挥下所属制造给赐。伏乞朝廷指挥施行。』后批送工、礼部勘当。礼部送太常寺勘当，本寺申：『契勘韩世忠系正一品，其所乞赐祭器，并依杨存中体例，名件一同。今勘当，欲乞令工部行下所属依样制造给付。』本部勘当，欲依本寺勘当施行。工部行下将作监，本监行下文思院下界勘会：『候令降指挥下日，行下本院，以凭遵执，依样制造给赐。』本部今勘当，欲依将作监勘会到事理施行。」诏依。 
十二月十一日，少傅、保宁军节度使、充醴泉观使、兼侍读、卫国公史浩言：「已蒙圣恩赐第都下，乞依诸臣例，许建家庙，以奉先祀。其祭器乞下有司量行制造。」从之。《中兴礼书》：十一日，少傅、保宁军节度使史浩札子奏：「臣随宦南北，迁徙不常，先臣祖考未有祠祀之地。今蒙圣恩赐第都下，既有定止，揆之礼经，凡家造宗庙为先。欲望依前辈诸臣例，许建家庙，以奉先祀。所有祭器，乞下有司量行制造，并以赐臣。」诏依。是年十二月二十七日，诏：史浩家庙、祭器，并如杨存中之制。续淳熙六年正月六日臣僚上言，所有史浩家庙、祭器，并如权行寝罢。六年正月六日，(二)[工]部言：「将作监申，文恩院提辖熊克等札子：『契勘本院见承指挥铸造故韩世忠家庙祭器，数目浩瀚，申乞施行，今具下项：一、契勘本院即无样制及合用花版，今欲乞行下太常寺权借合造祭器各一件，并所用花版赴院使用。一、契勘祭器系是捏蜡花纹入细造作，全藉十分净铜应副使用。本院虽有铸钱司于处州等处，依年例发到铜，止可铸造官司印记、常程生活，难以铸造花纹。兼近于今年内将发到铜当官再行烹炼，得止系七分净铜。今来铸造祭器，欲将已烹炼到七分净铜数目，及前后铸造祭器纽折分数，准折支破，烹炼使用，庶几造作精致。一、契勘全藉手高捏蜡铸金写、镌钑磨 等匠人赴此造作。今缘禁止铜器，街市即无匠人。虽有会解之人，往往多系官司等处拘占身役，难以和雇。今欲乞从本院指名踏逐会解手高上匠，时暂差借赴院造(依)[作]。』」诏依。 
臣僚上言：「臣闻礼莫大于名分，天子有天子之分，人臣有人臣之分。礼在郊庙，器则以天子之制；礼在私室，器则以人臣之制。今有以造人臣家庙祭器，而欲假天子郊庙之器，准以为式，自古及今，有是理乎 臣 
     
观工部申明，文思院铸造韩世忠家庙祭器事，欲下太常各借一件充样，援乡者制造虞允文家庙祭器以为例。当时礼官不谨礼法，官失其守，以至君与臣同器，至今言之，不觉寒心，今复可以为例耶 臣前日已书过史浩乞铸造家庙祭器事，其间有以龙杓名者，臣心固疑之；将谓有司如祖宗时自有差等成式，未暇究论。今观所申明韩世忠祭器，僭踰如此，臣窃惧焉。陛下优宠勋门，作成武功，先失其分，国之礼法，何以观焉!况又有难行者，据文思院申请，所赐祭器数目浩瀚，用铜极多，欲下铸钱司火丕炼十分净铜赴院送纳；所用工匠尽系入细工巧生活，欲旋踏逐行下所属，时暂差借。臣以谓泉府，国家财货之本，建官置司，专赡国用，乃以人臣私室之故，亦得取给，费耗铜齐，其不可行一也。朝廷禁止铜器，笃意圜法，奸工知畏，方此少息，今乃为人臣私室之故，复欲追募，上启其端，何以绝下之并缘为奸乎!其不可行二也。有二不可行，而又加之以僭踰，岂容视以为常，而不加省 臣窃谓今之所谓立家庙者，其庙制既非如古阶阼、门牖、室位之法，临祭之日，又无古之立尸、迎牲、献酬之事，殆不过欲稍宽堂宇，铺设影象，岁时荐飨不至隘陋而已。朝廷命之曰家庙，亦锡之以名耳。其礼既不如古，何独于祭器必求其备，以烦紊有司乎 臣揆之礼经，与凡有家庙者计之，不若且通用燕器。礼曰『敬则用祭器』，郑康成谓敬为宾客飨食也。以宾客之事尤得通用祭器，于祭祀之事独不可通用燕器乎 今太庙、景灵宫皆宗庙也，唯太庙用祭器，至景灵宫朝献则用瓶、盏、盘、盂之属，皆燕器也，人臣家庙何独不可 臣愚欲望将制造韩世忠祭器指挥权行寝罢，非唯可以正君臣之大分，抑亦严国家之禁约，有补事体，实为匪轻。所有录黄，臣未敢书行。」贴黄称：「如蒙圣慈从臣所陈，所有制造史浩家庙祭器指挥，亦乞并赐权行寝罢。」诏令礼官参考礼法详议，指定申尚书省。七年八月七日，礼部状：「准都省批下秦国太夫人妾茆氏札子奏，乞给赐家庙祭器事，批送部详议，申尚书省，行下太常寺详议。本寺申：『照得《唐会要》：百官一品至嫡士，许祭家庙。又唐《通典》：六品以下许用祭器，各有等差。(差)皇朝庆历南郊赦书：文武官许依旧式创立家庙。至政和六年，始诏礼制局造祭器颁赐宰执蔡京等。至绍兴十六年三月，诏造秦桧家庙祭器，依政和六年已行旧制。自后韦渊、吴益、杨存中、吴璘、虞允文皆被给赐。所有韩世忠等给赐家庙祭器，因经臣僚缴驳，权行寝罢。当时曾准省札，备奉圣旨，令礼官参考礼法，详议指定，申尚书省。缘自臣僚缴驳之后，朝廷又议禁止铜器，未曾供申。今来茆氏乞给赐家庙祭器事，窃详品官家庙 
     
祭器、礼法，备于本朝政和典故。绍兴以来，并系特降指挥，方行给赐。本部契勘：人臣之家，不当僭天子之器。以(用)[周]公之勋劳，成王之叔父，用之于鲁，后世议者且以为非，况余人乎 《唐会要》虽有许用祭器，各有等差，即无给赐之文。国朝元勋大臣未尝有赐以天子之器者，至政和间，蔡京等始蒙给赐。近年秦桧、杨存中、吴璘等遂以为例，委是僭礼。所有茆氏乞给赐家庙祭器，初非特降指挥，及是援例陈乞，中书舍人陈骙缴驳乞行寝罢，委得允当。欲乞依所奏施行。』」后批送礼部从详议到事理施行。 
十月二十七日，礼部、太常寺言：「奉诏令礼官将历代及本朝赐臣僚家庙祭器等制度、格式讨论，申尚书省。今讨论：家庙，古者诸侯五庙，大夫三庙，士一庙。唐开元十三年 ：一品许祭四庙，三品祭三庙，五品祭二庙，嫡士祭一庙。本朝嘉佑三年，礼官详定家庙制度，平章事以上许立四庙。大观四年，内出手诏曰：『礼有等差，以别贵贱，故庙之数，天子七世，诸侯五世，大夫三世，士二世，不易之道也。今以执政官方古诸侯，而止祭四世，古无祭四世之文。又侍从官以至士庶通祭三世，无等差多寡之别，岂礼意乎 古者天子七世，今太庙已增为九室，则执政视古诸侯，以事五世，不为过矣。可文臣执政官、武臣节度使以上祭五世，文武升朝官祭三世，余祭二世。』又当时内降指挥：高祖之上又有一祖，未有称呼。议礼局看详，高祖以上一祖，欲乞称五世祖。所有祭器制度，唐虽有品官时飨其庙祭器之数，即不载制度以何为饰。照得聂崇义《三礼图》所载礼器，笾、豆、簠、簋、柶、杓、尊、俎、爵、坫、篚、洗并以竹木为之，唯铏以铜。至政和六年，礼制局参考古制，易木以铜。至绍兴十六年，礼器局官段拂等陈请乞凝土范金，厘正郊庙祭器之数；次及臣僚家庙给赐，并依政和六年已行旧制。所有历代及本朝臣僚家庙祭器等制度格式下项：一、《礼记 王制》：诸侯五庙，二昭二穆，与太祖之庙而五。大夫三庙，一昭一穆，与太祖之庙而三。士一庙，庶人祭于寝。一、《唐会要》：开元十三年 ，一品许祭四庙，三品许祭三庙，五品许祭二庙，嫡士许祭一庙，庶人祭于寝。天宝十载正月十日赦文：『天子七庙，诸侯五庙，大夫二庙，士一庙。今三品已上乃许立庙，永言广敬，载感于怀。其京官正员四品清望官，及四品、五品清官，并许立私庙。』一、《国朝会要》：庆历元年十一月二十日南郊赦书：应中外文武官并许依旧式创立家庙。(嘉)[皇]佑礼官详定家庙制度，平章事以上许立四庙。欲乞于河南府营创私庙，伏乞降 指挥。』从之。大观二年十一月十六日，议礼局言：『伏闻周制，适士以上祭于庙，庶士以下祭于寝。凡营居室 三年七月二十五日，宰臣文彦博言：『伏 
     
必先建宗庙，凡造食器必先备祭器，庶羞不踰于牲牷，燕衣不踰于祭服。自公侯达于比闾，所以致孝于其先者如此，故民风以厚，国势以宁。有唐推原周制，崇尚私庙，侍中王珪通贵已久，而烝尝犹设于寝，太宗为立庙以媿其心。及开元制礼，自品官荐飨乃至拜扫，皆有常仪。五代扰攘，文物陨缺，臣庶荐飨，家自为俗。革而化之，实在圣时。所有臣庶祭礼，欲乞参酌古今，讨论条上，断自圣学施行。』诏：『礼以祭为重。先王制礼，自士以上皆有庙飨其祖考，以尽奉先报本之义。今稽古制法，明伦厚俗，庙制亦当如古。然其世数之节、荐飨之仪、疏数之数，与迁徙之不常，贫富之有异，使不墉不僭，皆得其宜，然后为称。可依所奏条画来上。』大观四年四月二十八日，议礼局言：『古者诸侯祭五世，二昭二穆，与太祖而五；大夫祭三世，一昭一穆，与太祖而三；适士祭二世，祖祢而止。故《子夏传》曰：都邑之士则知尊祢矣，学士大夫则知尊祖矣，诸侯及其太祖，天子及其始祖之所自出。《荀子》曰：有一国者事五世，有五乘之地者事三世，有三乘之地者事二世，所以别积厚者流泽广，积薄者流泽狭也。按今品官下逮庶人，皆祭三世，无尊统上下之差、流泽广狭之别，缘偷袭弊，其流已久。今欲准周制，贵者比古诸侯祭五世，其次比古大夫祭三世，则可也；若又其次，比古命士，降祭二世，则夺人孝思追远之情，行之于外，深骇群听，殆失先王缘情制礼之意。请自执政官以上，自高祖而下祭亲庙四，余通祭三世，庶几有尊统流泽之差。』内出手诏曰：『礼有等差，以别贵贱，故庙祭之数，天子七世，诸侯五世，大夫三世，士二世，不易之道也。今以执政官方古诸侯，而止祭四世，古无祭四世之文。又侍从官以至士庶通祭三世，无等差多寡之别，岂礼意乎 古者天子七世，今太庙已增为九室，则执政视古诸侯以祭五世，不为过矣。且先王制礼，以齐有万不同之情，贱者不得僭，贵者不得踰。故事二世者，虽有孝思追远之心，无得而越；事五世者，亦当跂以及焉。今恐夺人之思，而使通祭三世，徇流俗之情，非先王制礼等差之义。可文臣执政官、武臣节度使以上祭五世，文武升朝官祭三世，余祭二世。』一、《政和五礼新仪》：大观四年三月内降指挥：『臣僚之家沾被恩典，泽及祖先，最为荣遇。其追赠官爵虽是宠以虚名，缘直下子孙皆得用荫，及本户差科、输纳之类，便为官户。故所赠三代愈多，即所庇之子孙愈众，不特虚名而已。今《司封格》：三公以下至签书枢密院，初除及每遇大礼，并封赠三代；节度使虽封三代，遇大礼方许封赠，尚不在初除封赠之例。其次，官虽至东宫三师，阶虽至特进，职虽至大观文，亦止封二代。有以知祖宗以来重惜名器之意。 
      
又高祖之上又有一祖，未有称呼。』本局札子：『臣等看详，家祭之礼，子孙所以致孝也，其世数之远近，必视爵秩之高下，以为之等，是以或祭五世，或祭三世，或祭二世。封赠之制，朝廷所以广恩也，其世数之远近，亦以视爵秩之高下，以为之等，是以或赠三代，或赠二代，或赠一代。盖朝廷之典，以义制恩；人子之心，奉先以孝。故远近虽不同，乃所以为称也。今来家庙所祭世数仪注，已遵依御笔修定，其封赠自合依司封定格施行。至于高祖以上一祖称呼。臣等检详，《尔雅》曰：父为考，父之考为王父，王父之考为曾祖王父，曾祖王父之考为高祖王父。至四世而止。按《礼记 王制》：诸侯五庙，二昭二穆，与太祖之庙而五。则所谓太祖者，盖始封之祖，不必五世，又非臣下所可通称。《祭法》：诸侯立五庙，曰考、曰王考、曰皇考、曰显考、曰祖考。则祖考亦(由)[犹]《王制》所谓太祖，不必五世者也。今高祖以上一祖，欲乞称五世祖，庶于礼经无误。更乞断自圣学。』大观四年四月初八日御笔依所奏。一、《政和五礼新仪》庙制：文臣两制、武臣正任以上祭于庙，余祭于寝。文臣执政官、武臣节度使以上祭五世，文武升朝官祭三世，余祭二世。应有私第者立庙于门内之左；如狭隘，听于私第之侧；力所不及，仍许随宜立庙。间数视所祭世数，寝间数不得踰庙，事二世而寝用三门者听。兄弟同居则合飨，异居则分祭。其庙飨世数、疏数之节，同居则视其贵者，异居则各视其品。若父祖先立庙，后世子孙官卑者，亦听庙飨，其世数之差各视其品。一、祭器。《通典》：唐三品以上特飨其庙，前一日设祭器之数：每室尊二、簠二、簋二、瓶二、铏二、俎二。笾、豆，一品、二品各十，三品八，四品、五品各六。六品以下，簠、簋、瓶、铏、俎各一，笾、豆各二。掌事者以尊入，设前楹下，各于室(户)[尸]六品以下无庙者不言室(户)[尸]之东北面，(面)[西]上，皆加勺、幂。首座爵一，余座皆爵四，置于坫。四品、五品、六品以下皆置于尊下，加勺、幂。《国朝会要》：政和六年九月二十五日，礼制局言：『窃考太庙陈列祭器，每室笾、豆十有二，簠、簋各二。原于有唐开宝之制，因陋至今，未足以副圣上致孝宗庙之意。乞尽循周制，笾、豆各二十有六，簠、簋各八。如是，则五庙、三庙所用之器，其等降之数可得而议也。』从之。先是诏造祭器颁赐宰执，礼制局制造所乞降祭器名数，故有是议。政和六年十月二十七日，礼制局言：『近奉诏讨论臣僚家庙所用祭器，稽之典礼，参定其制：正一品每笾、豆各十有二，簠、簋各四，壶尊、壶罍、铏鼎、俎、篚各二，尊、罍加勺、幂各一，爵一。诸室共享胙俎一、罍洗一。从一品笾、豆、簠、簋降杀以两，正二品笾、豆各八，簠、簋各二，其余皆如正一品之数。』诏礼制局制造所制造，取旨给赐。时太师蔡京、太宰郑居中、知枢密院事邓洵武、门下侍郎余深、中书侍郎侯蒙、尚书左丞薛昂、尚书右丞白时中、权领枢密院事童贯，并以次给赐。绍兴十六年三月二十六日，礼部、太常寺言：『给事中段拂札子奏：臣闻记礼者曰，祭器未成，不造燕器。凡家造祭器为先，盖祭以事神，器以藏礼。奉祀宗庙，足以隆孝飨；宠锡勋劳，足以昭庆泽。武王有宗彝之班，孔子有簿正之说，宜致严而不可后也。国家(立)[自]靖康以来，郊禋庙飨，器用之设，因循未备。窃考《政和会要》，礼制局建言，太庙陈列祭器，尚袭有唐制度之陋，乞尽循周制，然后议五庙、三庙祭器名数。恭惟陛下钦崇祀事，垂意典章，凝土范金，制作高古。稽考博通于载籍，览定悉自于宸衷，观时会通，庶事备矣。当及此时，厘正郊庙祭器之数，次及臣僚家庙给赐，并依政和六年已行旧制，庶几多寡适宜，有所依据。伏望圣慈，更付礼官详加讨论。诏依。礼部、太常寺今讨论：谨按《周礼》，朝事馈食，加笾、豆各八，羞笾、豆各二，其数各二十有六。《礼记》：天子之豆二十有六，诸公十有六，诸侯十有二。《诗》陈馈入簋，古制甚明。徽宗皇帝诏书已有明文。今讨论，合依政和六年厘正郊庙礼器之数，于天地、宗庙每神位前用笾、豆各二十有六，簠、簋各八。次及(神)[臣]僚家庙给赐，并依已行旧制，委得允当。乞下礼器局照会增造。』诏依《三礼图》并《绍兴制造礼器图》制度，仍诏令礼官参酌典礼，指定 臣合立家庙世数，及给赐合用祭器制度、名数，申尚书省。』」其豆、笾等器尺寸制度并见礼器下。 
既而七年十月二日，宰执进呈：「韩世忠家庙祭器事，缘曾经中书舍人陈骙奏，于礼难行。」上问：「本朝群臣家庙制度如何 赐器始于何时 」赵雄等奏：「仁宗朝虽因赦书，许群臣立庙，然未暇行。其后唯文彦博曾酌唐制为之，未尝赐器。至政和间，始命礼制局范铜为祭器，赐宰臣蔡京等。绍兴以后，又用政和例赐秦桧。其后张俊、杨存中、吴璘辈皆援桧例以请。」上曰：「汉唐而下，既未有赐祭器者，惟器与名不可以假人，宜更令礼官讨论历代及本朝制度以闻。」 
八年十月十二日，中书舍人崔敦诗言：「已降指挥，韩世忠家庙祭器断自宸衷，故用竹木，省去雕文。然一开其端，攀援必继。须宜详讲，必傅古义，方协今宜。谨按礼，赐圭瓒然后为鬯。盖诸侯嗣位，祭祀不敢专，必待命于天子，又必赐以圭瓒者，凡以祭祀交神，惟灌为重，举其重者赐之，则余得自用，初不尽赐之也。臣谓铜为祭器，可以传远，今不用铜，以竹木为之，坏而不易，则坠上之赐；易而自造，则弃君之命。欲略仿古制，今来特赐韩世忠家祭器，止令有司精致制造爵、勺各一给赐本家，余令礼官定合用礼式，画图成册，给付本家，听其自造，并用竹木。」从之。《中兴礼书》：八年九月二十 
      
九日，敷文阁学士、提举佑神观韩彦直札子奏：「先臣世忠起自微远，际遇圣时，仰蒙陛下隆天厚地之德，追封赐谥，亲洒宸翰，冠于碑首。生死俱荣，臣举族捐麋，未足图报万分之一。淳熙五年，伏蒙圣恩，特赐先臣世忠家庙祭器，并依杨存中体例。伏缘家庙毕工已久，所有祭器未蒙给降，欲望睿慈特降指挥施行。」诏令礼官遵依已降指挥，参酌指定闻奏。太常寺言：「窃详诸侯大夫许立庙，虽载于礼经，行于后世，而给赐群臣家庙祭器，并不详见。唐《通典》载：三品以上时飨其庙，前一日设祭器。不言所以赐臣下制度。本朝庆历元年南郊赦书，许文武臣僚创立家庙。当时唯有文彦博乞于河南府创营私庙，虽从其请，皆不着给赐祭器之文。至政和六年，始诏讨论臣僚家庙所用祭器，参定其制，遂诏礼制局制造所制造，取旨给赐。时蔡京、郑居中、邓洵武、余深、侯蒙、薛昂、白时中、童贯并以次给赐。绍兴十六年，诏造秦桧家庙祭器。自此韦渊、吴益、虞允文并该上件恩数，皆非陈乞而得；惟杨存中、吴璘始行陈乞，亦蒙给赐。今韩世忠家遂援以为例。本寺今具典故及今来事始末在前，实缘自古别无给降祭器制度，始自政和间给赐蔡京等，亦出特恩，非由臣下启请，谓为当得。惟杨存中、吴璘陈乞而得赐，当时礼官失于详议，后省不曾缴驳，遂致放行。今韩世忠迭有陈乞，必欲遂请。若议放行，则自后官品及格之家皆谓为当得，陈乞纷然，朝廷无以拒绝，则名器假人，僭礼乱分，莫此为甚。参酌礼经，未见考据，况耗费铜齐，追役工匠，此例一开，后必难塞。礼官既经详议，后省又有缴驳，今指定，委实难以施行。本寺(其)[具]此申礼部，乞详酌敷奏施行。」礼部备具奏闻。十月十二日，诏：「韩世忠系中兴勋臣，可特赐家庙祭器，并用竹木，内勺去文饰。」臣僚上言：「臣伏见韩世忠家陈乞家庙祭器，给舍、礼官据义论奏，皆为国家惜烦费、重典礼。今陛下断自宸衷，酌用中制，改用竹木，省去雕文，其为创制，皆非 臣所及。然端倪复开，攀援必继。虽圣神谨礼，专待元勋，观听有初，宜须详讲，必傅古义，方协今宜。臣谨按礼：赐弓矢然后征，赐鈇钺然后杀，赐圭瓒然后为鬯。盖诸侯嗣位，征诛祭祀皆不敢专，必待命于天子也。又按礼：祼圭尺有二寸，有瓒。盖凡祼，酌鬯用爵，灌之在瓒，形如盘，其柄以圭瓒为之。然则天子命诸侯始承祭祀，必赐以圭瓒者，凡以祭祀交神，惟灌为重，举其重者赐之，则余得自用，犹不尽赐之也。臣窃见铜为祭器，可以传远。今断难用铜，则以竹木为之，无有不坏之理。坏而不易，则坠上之赐；易而自造，则弃君之命。臣欲略仿古制，今来韩世忠家庙祭器，止令有司精致制造爵、勺各一，给赐本家；余令礼官定合用礼 
      
式，画图成册，同所赐器给付本家，听其自造，并用竹木。既不烦于公家，亦有便于私用，已昭恩典，又合礼经。伏乞睿旨施行。所有录黄，臣未敢书行。」诏依。太常寺彩画祭器式样，文思院制造木爵、木勺各一，同给赐本家。 
嘉泰元年十月二日，诏：「太傅、永兴军节度使、充万寿观使、平原郡王韩侂胄家庙祭器，特令文思院铸造给赐。」先是侂胄言：「曾祖先臣琦 忠先朝，重见褒录，于今奕世侑食大烝，荣光宠灵，古昔未有。今臣居止粗备，独家庙犹阙，仰俯之间，每怀愧惧。敢缘故实近例，悉有请许立家庙之文，乞付之礼官，讨论 臣家庙制度，下臣本家，自行修立；及照近例，颁降祭器式样，以竹木制造，免紊司存。」故有是诏。「按《五礼仪鉴》：祝文以方版书之。今遇时享，仿古用祝版。祭器，每位笾一十二，巾；豆一十二，盖；簠四；簋四；铏鼎二，柶；俎二；壶尊二；巾、杓。壶罍二；巾、杓。爵坫三；祝坫一；烛台三；登二；罍洗一；篚、杓、巾。爵洗一；篚、杓、巾。拭爵巾一；帨巾一；篚一。共享黑漆髹匣一十具，黑漆腰舆一十只，紫紬绦二十条。乞令工部下文思院制造给赐。」从之。 
二年六月十三日，直秘阁、特改添差通判严州张宗愈奏：「伏念臣先大父循忠烈王张俊，遭遇高宗皇帝，备将佐于大元帅府。自河朔扈卫，至南京登宝位，首在劝进之列。披荆棘，立朝廷，歼丑虏，荡 寇。翼载王室，济登中兴，终始恭顺。尝奉玉音，有『张俊之功与诸将万万不同』之训。前后思陵所赐宸翰，独臣宝藏惟谨。继乃配飨高宗庙廷，勋书盟府，不暇缕陈。缘从来未曾陈乞家庙，乞就赐第旧基，建立修造使用，四时祭飨。有元拨堂前田产支遣，不敢别有觊觎。家庙制度、祭器式样之类，乞下所属讨论，札付本家，自行修立。祭器欸志下工部文思院照例镌铸给赐。」从之。先是以张宗愈之请，下礼、寺讨论，礼、寺言：「张俊生前任一品官，典故一庙五室，合自张俊而上立五世。窃照杨存中生前，高宗从其请立庙，给赐祭器。韩世忠身薨后，其子有请，孝宗以世忠中兴勋臣，特赐家庙祭器，并用竹木，勺去文饰，画图听其自造。今张俊身薨后，其孙陈乞，合从韩世忠家庙祭器制度事体。」于是从之。 
开禧三年三月二十三日，忠州刺史、右屯卫将军刘伯震奏：「先祖鄜武僖王光世，自结发从戎，捍御西陲。当宣、政年间与夏贼血战，累立全功。高宗皇帝以大元帅开府，先祖光世首提万骑，亟请济上奉迎劝进。高宗皇帝委以腹心，扈卫至南京，即登宝位。从驾南度，备历艰难。而苗、刘叛逆，复与丞相吕颐浩建议，传檄会合诸将复辟。建炎翊戴事迹，备载国史。蒙恩追封鄜王，家庙未曾给赐。乞就本家赐地旧基建立修盖。诸费及四时祭祀，自有先祖遗下田产拨充使用，不敢有分毫觊觎。」从之。 
      
嘉定十四年正月二十日，诏封桩库支拨度牒一百道、会子一十万贯，丰储仓支拨米五千石，并给付宪圣慈烈皇后宅，充盖造家庙等用。以居民遗火延烧宅庙，故有是命。 
八月四日，诏：「右丞相史弥远赐第行在已十四年，依淳熙典故，合赐家庙。可令转运司、临安府随宜盖造。」既而弥远言：「恭奉御笔，依淳熙典故合赐家庙。照得礼、寺讨论家庙祭器典故，每位合用笾豆一十二只，并巾、盖。簠、簋四副，铏鼎二只，并柶。俎二面，壶尊二只，并巾、杓。爵坫三副，祝坫一只，烛台三座，登二只。共享罍一副，篚、杓、巾全。爵洗一副。杓、巾全。并所生母齐国夫人周氏一位，亦乞如数制造外，今来妻鲁国夫人潘氏一位，欲乞附祭于所生母齐国夫人周氏别庙，制造笾、豆一十二只，并二杓。簠簋四副，铏鼎二只，并柶。俎二面，壶尊二只，并巾、杓。壶罍二只，并巾、杓。爵坫三副，祝坫一只，烛台三座，登二只，罍洗一副，篚、杓、巾全。爵洗一副。杓、巾全。欲望令工部行下所属，照数制造给赐。」从之。 
十五年十月十九日，史弥远奏谢家庙祭器。上批：「先太师功在社稷，况卿辅朕有年，兹遣内臣赐以祭器，少答殊勋，不必多谢。」《宋史》：理宗景定三年，诏丞相贾似道赐家庙，命临安守、漕营度，礼官讨论，赐祭器如仪。
 礼 宋会要辑稿 礼一二 九宫太乙祠 
      
九宫太乙祠
      
国朝承唐制此上原有眉批云：「应入祀宫类原祀五。」，祀九宫贵神东郊，用大祠礼。真宗(成)[咸]平四年三月二十四日，直秘阁杜镐上言：「按《史记 封禅书》云：天神贵者曰太一，太一之佐曰五帝。今礼以五帝为大祠，太一为中祠。况九宫所主，风雨、霜雪、雷雹、疾疫之事。唐玄宗天宝中，述九宫贵神，次昊天上帝，类于天地神祇。玄宗、肃宗皆尝亲祀。惟文宗太和中，太常博士崔龟从请降为中祀。至武宗会昌中，升次昊天上帝。欲望复为大祀，用协旧章。」诏史馆、礼院详定以闻。翰林学士承旨宋白等议曰：「伏以太一天之贵神，止在中祀，考于礼文，是为倒置。况会昌中仆射王起、博士卢就讨论详定，颇为酌中。今请如镐议，复为大祀。其御香、祝版，礼同社稷。增设坛两壝。玉用两圭，有邸，藉以槁秸，加茵褥，如币色。南郊大祀，公卿升降，各有阶陛。坛四陛之外，西南又为一陛，〔曰〕坤道人门。今请行事升降仍旧由此。」并从之。 
八月七日，诏以九宫贵神坛壝不合礼制，及与坟冢相接，遣使迁移修饰。太常礼院上言：「大坛上面元无尺丈阔狭，今请第一成，东西南北各一百二十尺，高三尺；再成，东西南北各一百尺，高三尺。坛上安小坛九，每坛高一尺五寸，纵广八尺，各相去一丈六尺。取容神列祭器，及公卿酌奠。」奏可，仍遣官以香币酒果致告。 
大中祥符 
      
元年七月十三日，以东封泰山详定所上言：「先准 ，九宫贵神升为大祀。今参详，如在本坛，即为大祀；如当郊祭，元无此神，况位座不全，珪玉虚设，其于封祀坛不合用玉。望令三省官集议。」诏吏部尚书张齐贤集两省、给事、舍人以上同议定以闻。封祀坛准圆丘，从祀惟有太一、摄提、轩辕、招摇、咸池、天一等位天一：原作「太一」，参《宋史》卷一○三《礼志》改。。是时颇疑神名或殊。 
九宫贵神坛，四阶之外，西南又为一陛，曰坤道人门，请行事升降仍旧由此。从之按此条即前宋白议之残文。。
 礼 宋会要辑稿 礼一三 神御殿 
     
宋会要辑稿 礼一三

神御殿
南京鸿庆宫。大中祥符七年正月，诏曰：「睢阳奥壤，艺祖旧邦。应命历以天飞，创基图而日盛。朕躬朝涡水，茂集蕃禧；旋幸平台，缅怀积德。想清都之锡类，庆鸿绪之无疆。奉真像以颙昂，建灵宫于曲密。洪惟二圣，敷佑万方。故当陪仙御于福廷，严宸仪于恭馆。南京新修圣祖殿，宜号曰鸿庆宫，仍奉安太祖、太宗像。」八月，遣都知阎承翰、内侍杨怀古奉像至归德殿后正位权安。天圣元年三月，修殿成，诏知制诰张师德奏告南京内城，迎圣像奉安。四年十月，又奉安真宗御容。康定元年六月，经火，别建斋殿供养。庆历六年十二月，又诏重修三圣御容殿。七年六月，命翰林学士张方平往奉安。右奉太祖、太宗、真宗神御。 
西京应天禅院兴先殿。景德四年二月，诏以西京太祖诞辰之地，建太祖影殿，起应天禅院，一如启圣院例。天僖元年五月，以宰臣向敏中为奉安太祖圣容礼仪使，权安于文德殿。百官立班，皇帝行酌献礼毕，卤簿仪仗、道门威仪、教坊乐张引导，升彩舆进发，入内都知张景宗都大管勾。皇帝辞于正阳门外，百官辞于琼林苑门外。遣左谏议大夫戚纶奏告昌陵毕，群臣称贺。七月，令日具素食，月给法酒、降真香，五日供白乳茶。遇放灯夜，官给灯油。每岁正月上旬，择日朝拜。四年，又取永兴军太祖、太宗御容于西院奉安。天圣元年二月，以冯拯为奉安真宗御容礼仪使，酌献、奉辞、迎导、奏告，并如奉安太祖圣容之制，以内侍都知韩守英都大管勾。又遣翰林学士晏殊奏告永定陵。治平四年十一月十二日，龙图阁直学士李柬之、内侍押班王守规相度，请升太宗神御过兴(光)[先]殿，其后殿七间升真宗、仁宗及奉安英宗。诏如其请。熙宁二年五月九日，迎奉仁宗、英宗御容赴天德殿。十三日，上亲行酌献之礼，乃赴西京。二十四日，奉安。 
西京会圣宫。天圣八年正月，差内侍张怀恩就永安县訾王山置宫。九年闰十一月十五日，宫成，诏遣三司使晏殊、上御药供奉罗崇勋、江德用自京迎太祖、太宗、真宗圣像至宫奉安。仍改訾王山为凤台山。治平三年九月二日，龙图阁直学士李柬之相度仁宗神御殿，乞免凤台村户绝地土租税。四年十一月三日，户部副使苏痴、内侍押班王守规相度，英宗神御以降真殿第六间奉安，并如其请。熙宁二年五月九日，迎奉仁宗、英宗御容赴文德殿。十三日，上亲行酌献之礼，乃赴西京。二十二日奉安。右奉太祖、太宗、真宗、仁宗、英宗神御。 
奉先资福院。干德六年，就安陵旧城置院建殿，设宣祖、昭宪太后像。大中祥符二年六月，诏 
     
遣兵卒守卫，名曰庆基。庆历七年，重修殿成，以翰林学士杨察奉安。仁宗幸院，亲行酌献之礼。旧宣祖绘像韡袍，后冠帔，嘉佑五年正月，留旧像禁中，而别绘衮冕、后服奉安，帝亲酌献。右奉宣祖神御。 
太平兴国寺开先殿。天圣八年九月，建太祖神御殿于寺之后廷，以开先为名。十二月，命宰臣吕夷简(克)[充]奉御容礼仪使，入内都知韩守英管勾。十一日，自天章合迎奉于会庆殿权奉安。十二日，百官立班殿廷，皇帝行酌献之礼，有司备仪仗、鼓吹、僧道威仪，奉迎赴殿，皇帝行奉安之礼。次日，皇太后又酌献。景佑三年，殿火，遂罢朝谒。至庆历六年八月，殿成，帝飞(帛)[白]书榜。九月，命宰臣贾昌朝奉安。十月，帝亲行酌献。七年正月十一日，朝谒如常。至和元年十一月，重修，权奉御容于天章合。二年七月，复奉安于殿。 
扬州建隆寺。寺旧有太宗御榻，寺僧构殿，置榻修供。景德二年，寺僧胜显请奉安圣容，诏翰林图写，严卫而往，仍赐供具。殿本偏设，五年八月，遣使改葺，徙正位，命礼宾副使卢文寿同修设，正、冬、朔、望，令州长吏朝拜。皇佑二年五月，诏改旧名章武为神武。 
滁州端命殿。仁宗宣谕曰：「恭惟太祖擒皇甫晖于滁州，受命之端也。」乃诏因其旧寺建殿，名曰端命殿。以皇佑五年三月，命宰臣庞籍充奉安太祖御容礼仪使，(知)参知政事梁适副之。二十四日，迎赴滁州奉安。百官辞于都门外，使、副至，宿顿幄殿而退，右奉太祖神御。 
启圣禅院永隆殿。至道二年八月，诏以院之法堂为殿，奉安太宗圣容。内侍杨继密董役，翰林内供奉官僧元蔼摹写。咸平二年九月，殿成，以僧道威仪、教坊乐导迎赴殿，真宗亲诣致殿致殿：疑为「致奠」之误，元蔼加朝散大夫。天圣八年九月，名永隆殿，御容以刘承规、李神福侍立。至和二年七月，以重修殿毕，复自内迎往奉安。 
并州崇圣寺统平殿。太平兴国初平太原，诏以行宫，饰为梵舍，赐名平晋寺。后于寺建太宗圣容殿。大中祥符二年十一月，改今寺名。皇佑五年三月二十四日，又自万寿观迎御容赴并州。先时，仁宗宣谕：「恭惟太宗取刘继元于并州，是太平之统也。宜即旧寺，命殿曰统平。」以枢密使王贻永充奉安御容礼仪使，参知政事刘沆副之。以百官辞于门外，使、副至，宿顿幄殿而退。四月二十二日，奉安。帝闻之，曰：「太宗以是日月至其城下，有此符合。」宰臣请付史馆，许之。 
凤(祥)[翔]府上清太平宫。咸平三年八月，置殿，以奉〔安〕太宗圣容。天圣二年六月，又建殿，奉安真宗圣容。皇帝文德殿酌献，文武百官、武臣诸司使副并合门祗候以上、军员都虞候以上并赴立班。右奉太宗神御。 
景灵宫奉真殿。天圣元年三月，诏修景灵万寿殿，奉安真宗神御，以奉真为名，入内都知邓永迁侍立。二年三月，命宰臣王钦若 
     
(克)[充]奉安御容礼仪使，洛苑使、入内副都知周文质管勾。九日，迎御容于文德殿权奉安。十日，皇帝酌献，具 吹、仪卫、僧道威仪迎导赴宫，百官班殿廷，皇帝行祭告之礼。十一日，皇太后酌献。治平二年十月，以修整毕，命宰臣奉安真宗及章懿皇后神御。 
慈孝寺崇真殿。天圣四年闰五月，诏于寺建，奉安真宗神御，飞(帛)[白]书额。五年十月，自天章阁迎奉御容，安于会庆殿。百官立班，皇帝酌献，僧道威仪、教坊乐迎导赴殿。又行酌献之礼，从臣陪位。 
万寿观延圣殿。至和二年正月，奉安真宗铸金像于殿。初以神御帐损，权徙别殿，至是帐成，奉安之。 
崇先观永崇殿。先是上清宫火，寿星殿独存，遂建为观，命起此殿。嘉佑六年十一月成，七年八月，自禁中迎真宗御容奉安，命翰林学士王珪为礼仪使，复迎旧御容藏天章阁。翌日，帝亲酌献。九月，诏改观名，仍给永崇殿店宅务房钱日二千。 
澶州信武殿。仁宗宣谕曰：「恭惟真宗归契丹于澶州，是偃武之信也。宜即其旧寺建殿，名曰信武殿。」命枢密使高若讷充奉安真宗御容礼仪使，副使王尧臣副之。以皇佑五年三月，备礼迎赴澶州奉安。百官辞于门外，使、副至，宿顿幄殿而退。 
西京崇福宫保祥殿。帝尝游幸之地，在登封县嵩山之下，画像，以旦望供养焉。 
华州云台观集真殿。帝再游幸之地，在华阴县华山之下，至和元年修建。右奉真宗神御。 
景灵宫孝严殿。治平元年三月，即宫之西园建此殿，将奉安仁宗神御，都知任守忠、三司副使张焘、修造案张徽领其事。八月成，乃题殿名。二年四月，以宰臣韩琦奉安御容，英宗亲行酌献，命大臣分诣诸神御代行礼。是月，皇太后往酌献，皇后、大长公主、内外命妇皆陪位。右奉仁宗神御。 
景灵宫英德殿。奉英宗神御。治平四年十月十二日，诏移景灵宫道院向西修建，直南置殿门。熙宁元年七月，以内降殿名，将奉安英宗神御。殿后小殿曰灵豫，改为预真。二年正月二十四日，奉英宗御容赴殿奉安。是日，上亲行酌献，退御迎厘殿，宣从臣赐茶。 
昭宪皇后奉安在奉先资福禅院宣祖庆基殿。 
孝明皇后奉安在太平兴国寺太祖开先殿。 
元德皇后奉安在启圣禅院太宗永隆殿，及普安禅院隆福殿。 
明德皇后、章穆皇后同奉安在普安禅院重徽殿。 
章献明肃皇后奉安在慈孝寺彰德殿。 
章懿皇后奉安在景灵宫广孝殿。 
章惠皇太后奉安在万寿观广庆殿。 
大中祥符五年十一月，玉清昭应宫既建三正殿，即起二圣殿，奉太祖、太宗，凡二室，配飨功臣皆塑像冠服侍立。 
</div>
    <div class="pagination">
<a href="宋会要辑稿_page92.html">上一页</a><span>...</span><a href="宋会要辑稿_page88.html">88</a><a href="宋会要辑稿_page89.html">89</a><a href="宋会要辑稿_page90.html">90</a><a href="宋会要辑稿_page91.html">91</a><a href="宋会要辑稿_page92.html">92</a><span class="current-page">93</span><a href="宋会要辑稿_page94.html">94</a><a href="宋会要辑稿_page95.html">95</a><a href="宋会要辑稿_page96.html">96</a><a href="宋会要辑稿_page97.html">97</a><a href="宋会要辑稿_page98.html">98</a><span>...</span><a href="宋会要辑稿_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
