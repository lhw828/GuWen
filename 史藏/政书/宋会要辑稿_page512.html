<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 512 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 512 页/共 1125 页</h1>
    <div class="content">十月十八日，诏：「光州绍兴三十二年住卖盐货，权免比较，候至绍兴三十三年正月为始，依已降指挥，以二十七年住卖过盐数为则，比较赏罚。」从光州请也。 
十一月十四日，两浙路转运判官陈汉言：「通州盐限一季，每十袋加饶一袋给卖。」从之。 
隆兴元年三月三十日，户部言：「通州积盐浩瀚，自加饶后，虽发泄通快，缘见在积盐尚多，欲再展限两月加饶。」从之。 
孝宗隆兴元年正月十九日，士庶〔上〕封事：「盐场之弊：一曰兼并之家侵刻小民，阴夺官利；二曰巡捕之官容纵偷窃，公然私贩；三曰支盐仓侵渔盐场，增抬斤两；四曰买纳场不谨火伏，亏失盘数；五曰以本钱借豪富；六曰以赏典归支 
      
仓。何谓兼并之家侵刻小民，阴夺官利 且亭户趁办官课，不欲以赋役妨之，故科敷徭役，悉行蠲免，止有二税，又折盐钱，官为代纳。在法：所纳钱合于煎出额外盐数别项折纳。今则不然，但于合买正数衮同克折，不复分额之内外，至有物业高强，而本户所煎之盐，乃与下户不相上下。比年更有他县等第将逃亡亭户代名入甲，规避税役，尤为深害，下户之利既被侵夺，国有课入又为攘取。何谓巡捕之官容纵偷窃，公然私贩 且每场必有巡检以为警察，并起盐之时，监董入监。为巡检者多不识字，悉由寨司，亭户每发私贩，反为外护，万一他处败获，则多持贿赂，计会入名，谓之同获，递互相庇，不以为怪。何谓支盐仓侵渔盐场，增抬斤两 且以旧法言之，如一州有管盐场四处，各已立定多寡之额，分为甲乙丙丁四等，每遇客旅支盐，随其分数，谓之品搭支拨。后奸弊日滋，许令客人指场投请，支仓人吏，因缘为奸，遂与客旅通同拣诸场盐袋斤两高者，方行投请。逐场之盐惮于停留，各欲发泄，至有添二十斤或三十斤在袋。遂至诸场暗失官盐，无从而补原书天头注云：「而一作面。」，唯于亭户处重秤浮盐，引惹词诉。何谓买纳场不谨火伏，亏失盘数 且煎盐之后，自有成法，盘分三等，各有次序，官置芦场，亦有 步，不相侵越。如一伏时煎盐若干，起火伏火，皆有定时。每遇起火，催煎场申卤沥，纔候住火，实时拘收，停沥在场， 
      
伺候干白。近来催煎，更不钤束火候，容令亭户占据盘灶，不问次序，以致贫下之人积柴在场，不得煎煮。兼旧日所煎之盐，每盘有数以五百斤为额，中间裁减，已作三百斤。今则不然，盘重者不过二百斤，其间多有一百斤以下者，所余之盐，既不到官，公然私贩，欲课额之敷，得乎 何谓亭户不得本钱，反利豪民 且买纳旧法：亭户有盐，到场秤盘既毕，实时支还本钱。近来钱在支仓，百端艰阻，隐匿窠名，桩留在库，却与民户径经上司指定名色，擅行借贷以万计，是致下户有盐在官，积欠本钱不可胜数。何谓以赏典归支仓 且支仓之职，不过受诸监所发之盐而为之交收，据客旅所入之钞而为之支请，其赏则重，至于买纳之官，谨火伏、严盘次以杜私煎，戒催煎、饬卤沥以防 失，以至买纳应法，装发及时，拘辖等第，优恤下户，如此，尚不免亏折之责。有课额虽办，而赏典莫及者，则安能使之究心职事乎!大抵盐之为弊，其多如此，乞措置施行。」户部寻下行在摧货务：「勘会在法，盐场亭户二税，以额外盐准折，仍三年一次推排，据人丁事力品量升降，煎认盐数。如隐减不实，依违戾盐法，徒二年断罪。若将煎到盐折还私债，从私卖法。所煎盐柴荡，不许作契生当巡尉下弓兵通同隐庇私贩，或自行贩卖。许地分保伍及诸色人赴州县长官厅密切陈告。其监场秤买亭户盐货，依法两平交秤，每袋以 
      
三百斤装角原书天头注云：「角一作用。」，发赴州仓原书天头注云：「赴一作付。」，隔手秤制原书天头注云：「制一作掣。」，从下编排，堆垛以千字文为号，从上支给，不得点拣。违者，杖一百；受赃以自盗论。如敢大搭斤重，实纳支盐原书天头注云：「实一作买。」，官吏并依私盐法。盐场煎盐，确定逐灶火伏盘数，置立簿历，凡起火住火，灶甲头申报火伏日时，抄上簿历，催煎官躬亲监守煎炼，尽数拘买入官。如卖所隐缩火伏盐，论如煎炼私盐法。其本钱就秤下实时支还，仍令监官逐时躬亲体度，系阙乏之人，方许借贷。若将豪户妄作阙乏，借贷官钱，即是奉行盐法违戾。其盐场监官年终比较增羡，各有立定赏格。今欲下淮浙提盐司检坐见行条法严切行下，约束所属常切遵守，仍从本司不时点检觉察，将奉行违戾去处按劾以闻。」从之。 
五月三十日，诏：「温州诸场卖钞盐，再限半年，照应已降指挥，加饶给卖。」以浙东提盐司申「温州诸场有管积盐，虽立限半年，加饶给卖，今限满，发泄未至通快，乞再展限」故也。 
九月二十四日，诏：「绍兴府诸县隆兴元年住卖茶盐及批发茶引，依绍兴二十八年例，权免比较课额。」从知府吴芾请也。 
十月二十六日，诏：「盐场官武臣不许差军班并流外人，内有合措置事，令户部条具。」 
十二月十三日，户部条具下项：「一、买纳盐场容纵公吏侵渔亭户，不以时支本钱，及有减刻，又纳盐限滞，违法重斤，以致亭户不愿纳官盐。今欲下淮、浙、二广提盐司、福建转运司约束施行。一、买 
      
纳盐场发盐赴州仓纳盐日限，途中滞留，州仓盐专不即交纳，般稍人等扫袋偷窃，暗耗官盐斤数，或以沙泥夹杂充足，以致客人兴贩折阅，不愿请买。今欲下淮、浙、二广提盐司、福建转运司禁止施行，仍今后发盐须管计程立限，运赴盐仓实时交纳。一、广东盐味咸厚故易售，广西盐味淡薄故难售，广西措置，应贩到广东盐钞，并先抛卖广西盐钞，方许卖盐。广西盐钞未必能售，并与广东盐钞滞之矣。欲行下提举司参酌利害，应两路盐钞通融贩卖，如或抛卖广西盐钞，不应立定限数，止合劝诱承受带纳。一、诸处置场，差官太多，既有监仓官，又有买纳官，又有催煎官，又有管押袋盐官，又有支盐官，多是堂除权要子弟不曾铨试之人，及武臣有力者不晓民事。可委提举司相度减罢，或盐利浩大去处，合与存留窠阙，止许吏部作选阙注经任人，仍不许差武臣。」从之。 
二年正月九日，诏：「广西路榷盐卖引钱，每岁一十五万贯，特与蠲免两年，自隆兴二年为始。」 
同日，江淮都督府准备差遣李椿言：「雷、化、高、廉四州系产盐之地，乞听小民般贩食盐于境内货卖，其入州县者中卖入官，充变转食盐。中卖价钱，每斤二十文出卖，不得过四十文。」金部以谓「广西产盐州，二分官卖食盐，如非产盐地分，亦许客贩。见今收买亭户盐货，每斤十八文足，官卖盐每斤五十文省。缘前项立定钱数见今遵用，欲下广 
      
西提刑司照应见行条法施行。」从之。 
二十五日，臣寮言：「诸路客贩盐货，间有虚增袋数，纽计价钱，妄立牙保限约作债负放与，无徒不逞之人既至违限逋欠，辄兴词诉理索，紊烦州县。」诏：「日后如有似此之人，其断罪告赏，并依冒茶盐理债已降指挥。」 
二月六日，潭州黄祖舜言潭州：疑当作「知潭州」。：「湖南人户少欠客人盐钱，辄敢折人男女充奴婢，乞以徒罪论断。」刑部言：「如人户少欠客人盐钱，其客人辄折其男女充奴婢者，欲比附以债负质将人户杖一百、钱物不追条法断罪。」从之。 
六月八日，诏：「访闻临安府城内外多有不畏公法之人兴贩私盐，及结托贵势之家倚为主张，公然货卖。令临安府重立赏钱，严行缉捉。日后有犯，如系贵要之家，令御史台具名弹奏。」 
八月九日，吏部侍郎、淮东宣谕使钱端礼言：「浙东一路财用，惟盐司所入最为浩瀚，日前年分浮费失陷至多。寻取索到本府绍兴三十二年取拨过见钱八十七万九千八百三十贯一百八文，隆兴元年六十五万五千三百七十六贯九百八十一文，隆兴二年正据本司申纳过二十万贯赴左藏库送纳，其钱并是攒剩盐本宽余之数，若不立定额拘收，窃虑日后失陷。乞自隆兴二年为数，令淮东盐事司每岁拘收盐本宽剩钱六十万贯，令淮东总领所驱催发赴本所桩管，别置库眼文历，非奉特旨，不得移易借充，如违，以违制论。」从之。 
二十日，诏：「福 
      
建路州军应煎盐亭户科敷色役，仰照应江、湖、淮、浙、京西路已得指挥一体施行，即不得受情，将兼并豪右之家及不系煎盐亭户一例作亭户名色蠲免。」从福州连江县请也。 
十一月十五日，提举广东茶盐司言：「广州博劳场、官富场、潮州惠来场、南恩州海陵场，各系僻远，所产盐货微薄，所收课利不足以充监官俸给。今欲将四场废罢，拨附邻近盐场所管。内广州博劳场拨附海晏(场)，官富场拨附迭福场，潮州惠来场拨附隆井场，南恩州海陵场拨附双恩场，仰逐场通认盐额催煎买纳盐货。其监官亦行减罢，依旧法差，本州岛不许差文武官或职官一员兼监，给纳盐货。」从之。 
闰十一月二十二日，户部侍郎朱夏卿等言：「客贩淮浙盐，比年以来，般运脚费为多，所得利薄，理合量行立限加饶。欲除今日已前等出盐钞外，立限两个月，许客铺入纳每十袋加饶一袋，以为优闰。其建康、镇江府榷货务，今降指挥到日，立限、加饶依此算请。」从之。 
干道元年正月二十三日，户部言：「客铺算请三榷货务淮浙袋监，已降旨，立(定)[限]加饶。今已限满，窃虑客旅尚未通知，今欲更与展限一月，加饶算请。」从之。 
十二月十六日，德音：「楚、滁、濠、庐、光州、盱眙军、光化军管内并(杨)[扬]、成、西和州、襄阳、德安府、信阳、高邮军盐场亭户，因避人马人马：疑当作「戎马」。，或被害之人见停废去处，仰提盐司亲行巡历，点检措置，诏诱人户，借贷粮米本钱 
      
应副起灶煎炼，常加存恤。」 
十八日，臣寮言：「淮南岁额一千二百余万缗，承、楚支发纔十之二，而通、泰最为浩瀚，今承、楚小扰，于通、泰诸场固自无害者。若不从权措置，徒致商贾不行。望下提举司权于真州置仓，将通、泰盐纲就彼出卸。」诏令周淙、向均同共措置起置。明年六月十六日，诏专委向均于真州踏逐地段盖造。均言：「近计料起盖真州盐仓，共合起盖盐敖二百八十间，并厅事钱库、司房物料库、备卸屋等共计三百二十七间，若仍旧存留通、泰州、高邮军旧仓，即不消全行盖造。欲将元料盐敖二百八十间以四分为率，先次起盖一分七十间，钱库、备卸屋并减半。通、泰、楚州所产盐货，各州场分多寡不等，欲将通、泰、楚州打到袋盐各以十分为率，数内合行分拨二分，运赴真州盐仓支发。如有不足，舟舡只依所乞，从本司和雇一分定，般运各州盐纲。舟船并以空纲到买盐场岸下先后资次装发。通、泰州、高邮军旧盐仓支盐，见收客人水脚钱，今来和雇般户令于水脚钱内支泰州海安场，欲每袋支六百文，如 场每袋支六百五十文，西溪场每袋支七百文，通州场每袋支八百文，楚州盐城场每袋支七百五十文。今来客人若只就真州盐仓支盐，减省通、泰等州地里盘费脚乘。所有官中和雇船户合支水脚钱，自来系客人出备，欲乞令就真州盐仓请盐客人每袋送纳钱五百文省， 
      
专充运盐脚乘支使，所有不足钱数，依例于袋息钱内相兼支使。」从之。 
干道元年正月一日，南郊赦：「四川民户盐井，其间有年岁深远，泉脉短缩，寔不可煎输。家贫无以偿纳者，往往虚负折估重额，虽累陈乞栈闭，官司不为施行，理宜矜恤。可令逐路监司将似此去处相度诣寔，依条栈闭施行，不得依前逼抑违戾。」三年十一月二日、六年十一月六日、九年十一月九日南郊赦，并同此制。同日，赦：「淮浙盐场亭户亏欠盐数，已放至绍兴二十九年，可将绍兴三十二年已前拖欠未补数目，令提盐司取见，如委实不能补趁，并与蠲放。」三年十一月二日郊赦放至隆兴二年，六年十一月六日郊赦放至干道二年，九年十一月九日郊赦放至干道六年。 
三月十二日，广东提举盐事石敦义言：「广州卖钞库准给降广东路广、惠、潮、南恩四州盐钞共五十万贯，计盐九万九千九百九十九箩，已卖及一半，尚有一半钞引。本司见招诱入纳算请，乞再印给广东盐钞引五十万贯，应副接续算请。」从之。 
五月二十三日，提举两浙西路茶盐公事姚宪言：「祖宗旧法，支盐本钱分上下次，先以上次五分发下催煎场，呼名支散贫民下户均沾本柄，下次五分留买纳场，候发盐到秤见寔数，却行贴支。行之久远，岁有增羡。至绍兴二十九年指挥，作料次支拨，下买纳场桩垛，就秤下支还。缘催煎地远，内有贫乏 
      
下户无力守等交秤支请本钱此句疑有误。，上等有力亭户一状有请数千贯者，下户有经年不得本钱，亭场败阙，不免逃移。乞诏有司遵依祖宗旧法。」从之。 
六月二十一日，诏：诸路州、军不得造酒科配盐亭户，及诸般敷扰敷；疑当作「科」。。从淮南东路提盐向均请也。 
七月十二日，诏明州催煎官右迪功郎刘靖民、右迪功郎洪茷、右迪功郎毛大椿、右迪功郎邵岳并放罢，知明州昌国县兼主管昌国县盐场官左奉议郎王存之、明州通判主管盐事官右朝奉郎曾述各特降一官，以两浙东路提举茶盐司言「明州盐仓发盐稀少，压占资次在仓，不得支请」故也。 
八月十二日，册皇太子赦：「淮、浙盐场亭户合支盐本钱，访闻多是提举司并本州岛主管司当行人吏通行邀阻，不与依时支给，或容干请计会，方行支付，分数减克。其逐场率多科扰，及衷私将盐本钱以公使为名，妄有支费，以致亭户贫乏，有亏盐课。可令提举官躬亲前去逐场检察，严行约束，如见有未支本钱，仰当官点名，逐一尽数支还。若尚敢蹈习前弊，将当职官吏按劾以闻，人吏克减，并行决配。如违今来赦降指挥，许盐亭户经尚书省越诉，当议重寘典宪。」 
十七日，诏向均职事修举，盐课增羡，特与叙元官。 
九月十五日，臣寮言：「三榷货务每年客铺筭请盐钞，每袋合纳钱一十七贯有零，欲每袋添钱三贯文。」户部勘当：「欲令行在并镇江、建康府榷货务自今 
      
降指挥到日为始，增添给卖施行。应今日以前客铺筭出盐钞已未投纳在仓者，每袋依此增添，听客人从便就三路或诸州主管盐事厅贴纳，仍于钞引上用印号声说讫，方许于盐仓依元投钞资次支盐。其请盐资次，谓如甲未有钱贴纳，许令乙贴纳，搀请客人般贩到见在盐袋，令客铺限三日经官自陈，州委主管官、县委令丞，限十日依应贴纳。仍从所委官批凿随盐文引讫，方许出卖。见今客筭文引，每贯收头子市例钱二十二文，钞回头子钱一十文，雇人钱一文，今来并皆依旧。所有新添钱数，更不纽计添纳；其已请出见卖散盐，与免贴纳。仍仰所委官检察，即不得将未折袋盐一例开拆。如违，并依私盐法断罪告赏施行。」从之。其后总领淮西江东军马钱粮杨倓言：「自准上件指挥之后，并无客人筭请，遂责据书铺供据，客铺在外擘划见钱，贴纳已前筭出钞盐，是致未有入纳。今乞将日后已未到仓盐钞，每支新钞一袋，对支贴纳钞一袋。」从之。 
干道二年七月五日，诏：「今后贴纳盐钱，每袋三贯，并纳见钱。」 
十一月一日，诏：「纳卖盐钞，所添钱三贯，永为成法，日后更不增减。」 
二年正月十八日，诏：「通、泰、真州、高邮军盐仓押发袋盐官，并遵从绍兴二十八年八月八日指挥，于三州使内选择畏谨有心力可以倚仗之人差拨管押。」从淮东提盐司之请也。 
二月六日，新通判常州胡与可言：「诸 
      
路茶盐住卖，每引掯留钱五十文，以为捉私盐赏钱，约计诸路州县所得，岁不下十余万贯，前后掯留钱，未见州军充赏给支用，止系将贩人舟船之物抵赏船：原作「般」，原书天头注云：「般一作船」，据改。，其所得之钱，盐司、州县人吏公共谩隐，侵盗支破。乞下逐路茶盐司计岁终已卖之数，将掯留钱发纳上供。」户部言：「元降指挥，每州县桩留钱一千五十贯充私茶盐赏钱，至岁终，尽数起发赴行在榷货务都茶场交纳。今欲立式行下诸州县，如当年分桩剩钱不曾支充赏钱，即合次年收到尽行起发；或已支尽，即次年别桩；或支不尽，即次年贴数凑桩，余数并令起发。」从之。 
四月十五日，诏：「通、泰州、高邮军盐仓盐官。依旧推赏外原书天头注云：「盐一作监。」，其真州盐仓任满敷额，及无积留，特与减二年磨勘。如考内比额有亏，通一任虽无亏欠，即更不推赏。」从淮东提举司申明也。 
五月二日，诏：「行在榷货务都茶场将建康务场合应副淮东盐钞之数，改降镇江务场入纳，每季别印降淮钞三十万贯，随公据差人管押赴镇江务场，应副客人筭请，自今年秋季为始。」其后淮西总领杨倓言：「镇江府务场给卖浙钞，建康府务场给卖淮钞，行之三十余年，客人请筭，委得利便。盖淮、浙盐钞两处请买，已是经久，一旦更改，致客旅不便。乞将本所每月见认淮东公据十万贯印给径付本所措置，其淮钱乞更不给付淮东总领所请。」 
六月十一日，户部言：「被旨：诸路发纳纲钱，以二分会子、八分见钱起发。本部今参酌到见行 
      
筭请钱引旧法下项：一、行在榷货务都茶场筭请，依自来指挥，茶、盐、矾见系六分(经)[轻]赍，谓金银关子，四分见钱，目今多用会子。乳香八分轻赍，谓金银关子，二分见钱，目今多用会子。至左藏阙少见银品搭支遣。今欲将前项合纳四分、二分见钱分数，各以搭分为率，许用五分见钱、五分会子筭请。一、建康榷货务都茶场，自来除每袋五贯文通货钱并纳见钱外，余以金银、公据、关子入纳，所有合纳通货见钱五贯文，其间多用会子。今欲令纳一半见钱、一半会子筭请。一、镇江务场应入纳茶、盐、香矾，并听客户以金银、见钱、公据、关子从便筭请，欲只依旧法。」从之。 
七月六日，臣寮言：「淮浙亭户，旧法：父祖曾充亭户之人，子孙改业日久，亦合依旧盐场充应。比年以来，以盐本钱支散期，遂使亭户多有私卖，捕盗官捉获，有司一例尽行配往他处，遂致诸场亭户日渐稀少，亏损课额。今后亭户有贩私盐，乞将外来兴贩人比见行条法量行加等断罪外，其亭户比仿军器所工匠断罪条法断罪，依旧押归本场，充下名亭户收管。」诏户部看详，并淮浙提举司相度以闻。户部下大理寺看详：「盐亭户犯罪，情理轻不该编配之人，依法断讫，自今押归本场，已得允当。」从之。 
八月四日，户部言：「客贩淮东袋盐，其盐仓合纳掯留盐本等钱，缘见钱不许渡江，依已降指挥，令客人将合纳掯留钱就行在并建康府 
      
榷货务，兑挽淮南交子前去请盐。今询客人，多有见在淮东州、县营运收息，旧来将合纳掯留钱，就便以所收息钱送纳。今来若止令客人就务场兑换交子，窃虑拘制，妨阻入纳。今欲乞行下所属晓谕客人，如有似此江北州、县已有见钱者，听从便送纳掯留钱，(除)[余]依已降指挥兑换交子前去请盐。」从之。 
九月二十一日，淮南东路提举常平茶盐公事俞召虎言：「欲行下诸场，将亭户结甲，递相委保觉察，如复敢私买卖，许诸色人陈告，依条给赏，同甲坐罪。如甲内有首者免罪，亦与支赏。仍责催煎官钤束起住火伏尽数起发赴场，不得容留在灶。如违，催煎官坐罪有差，其地分巡尉根究透漏，依条施行。」从之。 
干道四年正月十一日，诏：「福建上四州将绍兴三十二年以前积欠盐本等钱，并行除放，其隆兴元年以后所欠，令转运司专一拘催，责限发纳。」两浙路计度转运使沈度奏事，上宣谕曰：「前日观卿所奏盐事甚详，朕已尽蠲十五万缗，以宽民力。」度奏曰：「福建上四州之民久以盐为苦，今陛下一旦尽(捐)[蠲]之，深得圣人藏富于民之义」。上曰：「朕意欲使天下尽蠲无名之赋，以养兵之费，未能如朕意。」度奏曰：「陛下恻怛爱民，出斯语，固已与天为一矣。四海九州岛，孰不欣戴!」 
六月四日，诏：「广西钞盐旧系本路转运司出卖，自干道元年因曾运申请，并归广东，走失盐课，民受困弊，今已别行措置。自今 
      
后广西盐课，令本路转运司自管认出卖，广东提举司更不干预。」先是，度支郎中唐琢言：「广东盐引钱拖欠几八十万缗，缘向来二广盐事分东、西两司，而东路之盐往西路者，乘大水无碛之阻，其势甚易；广西之盐场出止是小水，又多滩碛，其势甚艰，故常为东路盐侵夺。昨来广西自作一司，故盐课不致亏减。今来既罢广西盐司原书天头注云：「司一作事。」，并入东路，则广东之盐公行，无复禁止，广西盐场遂至住煎，坐失一路所入。乞取旧法施行。」乃故有是〔诏〕也。 
同日，诏：「广西盐钱今后更不给印，依旧拨还转运司，均与诸州官般官卖，仍旧令本司管认息钱，认发二十一万贯。内将三万贯给靖州，八万贯充经略司买马，余十万贯拨充鄂州应副大军支遣。其本路见拖下未曾卖盐钞，仰本司拘收，缴赴行在送纳。」 
是日，宰执进呈看详广西钞盐利害，蒋芾奏曰：「盐利旧属漕司应副诸州岁计，自卖钞盐，漕司遂以苗米高价折钞原书天头注云：「钞一作钱。」，又有招籴和籴之名，民受其弊。今朝廷更不降盐钞，只令漕司认发岁额二十一万缗，则漕司自获盐息，折米招籴之弊皆可去。」刘珙奏曰：「此事与福建钞盐一同，免福建钞盐，民间无不鼓舞。今广西亦然，想见远民犹更受赐。」上曰：「极是。」故降是诏。 
八月十七日，知温州王(速)[ 来]等言：「温州管下南北天富监、永嘉、双穗、长林场，并产盐去处，见今依祖额每年买纳，自初置盐场，唯藉处州客旅铺户就场 
      
筭请袋盐，并本州岛四县住卖，别无他路发泄，客钞稀少。究其利病，盖缘改置州仓，其监官专秤暗增秤势，不无病弊。今相度逐州支盐仓有害无利，今若罢去州仓，依旧就场支请，守倅、检察不得高抬斤重，则其利有八：〔其〕一，就场支请，较之州仓，人获其便，自然数多；其二，省减押袋官与添差盐仓官原书天头注云：「盐一作监。」、稍手、吏徒縻费；其三，免于交纳之时，暗增秤势，苦虐亭户；其四，不须差雇民户艚般，循环骚扰；其五，既不运入州仓，则般盐脚子无由在路偷斡，杂以伪滥影带，私商自然息绝；其六，不入州仓，且免般剥销折之患；其七，亭户就场得钱，免有登涉道路、就州请领使用里粮之费；其八，官盐盛行，私盐稍息，且免终岁捕获鞭笞之酷。」从之。先是，元年八月，权发遣温州袁孚言：「本州岛钞盐从前就场支发，自绍兴二十八年始原书天头注云：「八一作一。」，再置州仓，今计州仓所支，比盐场支数大段亏减，乞依旧就场支发。」至是，王 来复请，遂有是命。 
五年正月七日，诏：「高州创置博茂盐场，盐官一员，作小使臣窠阙，以监高州博茂盐场为名。」以知高州曹训之请也。 
六年正月二十二日，提举淮南东路茶盐公事俞召虎言：「淮东路盐场依祖额，每年煎卖二百六十八万余石，至干道五年终，积下散盐一百六十余万石。今措置，欲于积下散盐内取拨一十万硕，打角二万五千袋，均下行在并建康两榷务给卖。」从之，其后户部尚书曾怀言：「淮东截 
      
日客人投下资次，未支盐共二万六千余袋，今来若令别项给卖前项积下散盐，窃虑侵损岁计。欲将上件积盐尽数打袋，令行在、建康榷货务召客铺筭请，每三十袋许买积盐二袋，其收到积盐钞面钱，依已降旨赴逐处桩管。」从之。 
二月十五日，臣寮言：「乞将广南西路尽行钞法，许东、西两路通贩，依见行钱钞法指挥。其东、西路所收通货钱若作一贯五百文，窃恐盐价太高，兼淮浙盐每袋三百斤，计增添者三贯省。今欲每萝一百斤，增收通货钱一贯文省，与淮浙盐货一体，一岁均增收钱四十万贯，可以充漕计支用。条具下项：一、照得二广盐每箩一百斤，纳钞面钱七贯，内掯留钱二贯文，赴盐仓纳；正钞钱五贯文，赴筭钞官司纳。今来于正钞钱内令添通货钱一贯，赴筭钞官司送纳。所有其余头子、市例、脚剩等钱，并各依旧，更不增添。欲下广州、静江府卖钞库，自今降指挥到日为始，于钞引上用印声说，增添给卖。一、欲下广南提盐司，将客人已投在仓未支盐，及初到仓投理钞引，依此用引号声说增添贴纳通货钱一贯文讫，方许支盐。一、自今降指挥到日，应客人铺户等若有已筭出未曾支盐钞引，或有已支出盐未曾出卖者，及卖未尽盐，并限五日经官自陈，州于主管官、县于县丞厅增添贴纳通货钱一贯文讫，方许出卖。若盐不及一箩，免行增收。仍许诸色人互相紏告，如五日 
      
限外不自陈贴纳私下出卖者，并依私盐法断罪追赏。一、今来两路盐通行钞法，并许通贩，依旧令广南提举盐事司通行管认。乞下太府寺交引库先次印造广东、西钞引各五十万贯，仍令钞引上添入通货钱一贯文。一、所有干道五年四月十八日每箩增纳通货钱两贯文指挥，更不施行。一、应客人若有贩过东盐入西路界，曾经贴通货钱两贯文者，免纳前项通货钱一贯文。一、今来广南复行客钞，仰提盐司多方招诱客旅筭请，不得抑令客人带买，及移科与县道均配民户原书天头注云：「科一作料。」。一、西路截日终，官般官卖盐并各住罢，尽数拘收封桩。如客贩钞盐未到，仍仰本府县权将拘收到上项官盐零细依价出卖，即不得因时科俵，候客钞盐到，实时住罢。仍令本路转运、提举司限半月，类聚本路官卖盐数目从长措置。一、今来两道通行钞法，即不见得东、西路诸州县每岁的实产盐及住卖各若干，令广南提盐司限半月逐一子细开具，诣实供申。」从之，续诏广西运判高绎、提举章潭条具合行事件取旨。 
      
七年正月二十三日，诏：「昨降指挥，建康榷货务带卖淮东积盐二万袋，今已卖绝，令淮东提盐司更取拨二万袋，令本路依已降指挥搭卖。其卖到钱拨付建康府桩管。」 
三月十六日，提举广南路盐事司申：「照会广州卖钞库，干道六年七月一日准当年二月十五日指挥，给降广东路广、惠、(湖)[潮]、南恩四州盐钞引，正钱计四十一万六千六百五十五贯，计盐八万三千三百三十一箩，自今年七月七日起卖。今据卖钞库申：已卖及一半外，余见行出卖，缘道路遥远，预行申乞降，伏望早下所属印给广东路盐钞引五十万贯，应副接续给卖。」户部寻送榷货务勘当，欲依所乞，令将已卖钱疾速起发，从之。 
十九日，诏明州海内巡检(拱)[洪]伟亲获私盐被伤，特转一官。是日，宰执进呈乞推赏，上曰：「莫是明州与保明来否 」虞允文奏曰：「明州不曾与此人乞赏，臣等看详奏案，见拱伟亲率官兵斗尌敌被伤。从来巡尉罕有躬亲捕盗，故欲少加旌劝。」上曰：「此当与推赏，在法何如 」允文奏曰：「在法，命官亲获私盐一火五千斤，减三年磨勘，计伟所获亦五千斤。」上曰：「依格推赏。」允文曰：「伟亲被伤，宜加旌赏。」故有是命。 
四月二十二日，臣寮言：「利路关外诸州连接敌境，军兴以来，归正、忠义之人与逃亡恶少之徒，皆兴贩解盐为业，比之官价廉而味重， 
      
人竞贩卖，啸聚边境，动辄成 。乞将忠义、归正之人有官者，朝廷量加优恤，或为添差之类，俾稍沾寸禄，无官之人与夫恶少逃亡，谕以祸福，悉令归农，给关外诸州官田，贷之粮食，薄其赋役，使之各有常产。然后督责州县严行禁止，晓谕诸军无复兴贩原书天头注云：「军一作州。」，则我之井盐无壅滞之患。」诏令宣抚司措置。其后本司措置，欲下兴、凤州两都统安抚司、总领所约束禁止，无致少有违犯，及分委官前去断闸私小路，不通人迹往还，仍将出戍官兵分认地分，剽画界至，守把捕捉。若有透漏其本地分，当职官重作行遣。若能捉获奸细，每一名支赏钱五百贯。贩盐人除依总领所措置给赏外，本司量轻重支给犒赏，并下安抚司依此禁约，乃下三都统严行约束沿边更替诸军乃：疑当作「仍」。，毋令违犯，将犯人重作施行。」从之。 
      
七年六月二十六日，左右司言：「二广盐自靖康之后，始行官般官卖，至绍兴年复行客钞。因广西漕计不足，将本路苗米折纳价钱，每石不下两贯文足，却有苗米外科和籴米，每石支价钱五百至六百足。干道六年四月四日原书天头注云：「六年四月一作四年六月。」，始诏罢折米，将盐拨还本司，依旧官卖，和籴米令用盐息钱措置收籴，盖欲宽裕 
      
民力，而或以谓官般官卖，公私被害。干道六年二月十五日，遂令广东西通行钞法，复下广西运判高绎同提举章潭条具合行事件，(令)[今]将两司所申看详下项：〔一〕、广东路盐额五十万贯，广西路盐额四十万贯，岁额一体趁办，应副两路岁计。一、两路额盐计十八万箩，每箩增收一贯文作通货钱，充西路漕计钱；就 林仓支盐，更纳般脚钱一贯二百文省，每箩共纳二贯二百文。东路盐纳漕计钱一贯文省，若遇运盐入西路，每箩更合纳通货钱七百文，共计一贯七百文。两路钞面合一体开坐声说。一、西路盐本，旧每箩一贯八百文足一贯八百文足：据下文所述，「一贯」疑衍。，官吏侵克，名色不一，盐丁所得止四百文，犹不时给，故私贩日滋。自行官般，革去侵克之弊，每箩支钱一贯足，岁额八万箩，合收八万贯足。今每箩存留八百足，亦计八万二千余贯省。西路一岁卖及八万箩，始能趁八万贯之数。若东盐盐货又入西路，以干道二年计之，系三万三千三百九十六箩。民食既有限，西路决不能卖元数，是致递年亏损课额。今欲将东路通货入西路盐，每箩依数拨纳所留本钱八百足足：原作「贯」，原书天头注云：「贯一作足」，据改。，以还西路。一、旧广西岁计，并是折米钱约三十六万余贯，今住罢折米，其高绎所申岁计，共享四十五万三千八百九十七贯有零省，与章潭所申数目不同，难以稽考。缘漕司一年诸州岁计盐额，元管四十万贯，后认发二十一万贯，内将八万贯充经略司买马，三万贯应副靖州，十 
      
万贯应副鄂州总领所外，尚余一十九万。又西路额盐一十八万箩，增纳漕计钱约计十八万余贯，及西路存留盐本钱以八万箩为率，每箩八百足，计八万二千余贯省，共计已得四十五万二千之数。岁计之用，不得过四十五万贯，内除本路支给 用二万八千余贯合行添拨外，尚有宽剩二万余贯，即合均拨应副凋弊州军，以宽民力。一、石康县有小江处，其一泝流至 林仓，岁差常运官六员，客钞多，即般盐赴仓，应副静江、藤、容、梧、浔、昭、贺、柳、象、宜、融、 、贵十三州支请；其一泝流至武利场，岁差常运官四员般盐赴仓，应副邕、宾、横三州博马。今来客钞既就武林仓支请，所纳盐本、般车脚钱，合并依 林仓体例施行。一、广西盐事地里阔远，自合专置一司，今既委转运兼领，尚虑按行不周，合专置干官一员。乞差京朝官就石康县廨宇往来 林仓点检，仍改作主管官，理亲民差遣，任满，能禁戢私盐，岁额不亏，即令两司保明核实，与转一官。一、盐丁本钱，每箩既存留八百足外，所支一贯足，即合支还见钱，以恤盐丁，即不得以银折支原书天头注云：「支一作足。」。如违，以违制论。一、钦州管下白皮村，旧有咸土生发煎炼盐货，缘枕近溪洞，接连交趾，结集兴贩，虑别生事，自干道四年封闭上件盐灶。今广西运司乞依高、贵、廉、雷州例，仍旧差官般运蚕村二分盐煎前去出卖，应副民间食用。今看详，既行客钞，上件地分，不合 
      
官般，显属违戾，乞亦住罢。」并从之。 
十七日，户部侍郎、提领榷货务都茶场叶衡言：「窃惟今日财赋之源，煮海之利寔居其半，然年来课入不增，商贾不行者，皆私贩有以害之也。欲禁私贩之害，当自煮海之地为之限制，司其火之起伏，稽其灶之多寡，亭户本钱以时支散，盐货委积以时收买，又择其吏之廉勤有才力者，往来自察之原书天头注云：「自一作同。」，如此，则虽不必禁捕私贩，而私贩当自绝矣。且以淮东、二浙盐货出入之数论之，然后知其私贩之多也。淮东岁额盐二百六十八万三千余石，去年两务场卖淮盐六十七万二千三百余袋，总收钱二千一百九十六万三千余贯。然淮东盐灶止四百一十一所。二浙额盐共一百九十七万余石，去年两务场卖浙盐二十万二千余袋，总收钱五百一万二千余贯，而二浙盐灶乃计二千四百余所。以盐额论之，淮东之数多于二浙五之一；以去岁卖盐所得钱数论之，淮东多于二浙三之二；及以灶之多寡论之，二浙反多于淮东四之三。盖二浙无非私贩也，二浙私盐，侵损国家利入几十之六七。欲望从臣所乞，差官三员分路措置。」从之。叶衡条具下项：「一、巡尉官兵捕获私盐及关防亭灶甲头、并催煎买纳场去处官吏情弊等事，罪赏合一依《绍兴重编 令》内条法施行。一、收捉私盐，在法虽不可不严，亦须亭户衣食粗足，方可禁绝。除已行下提举司，令逐时就时下 
      
支还额盐价钱外，所有额外煎到盐，欲乞就南库预借会子二十万贯，分委措置官巡历诸场，逐时依额外盐价收买打袋，发赴盐仓支发。一、今来私盐盛行，往往将见行条法视为文具，兼官司略不奉行，臣乞差官三员分路措置：淮南一员，欲于通州置司；浙东一员，明州置司；浙西一员，秀州置司。以措置本路私盐司为名，每员于逐路产盐州军厢兵内差一十五人及书写人一名，应副随行检视。盐场定逐灶火伏盘数，依条置簿历稽考，其所差官除措置外，监督诸处巡尉、弓兵捕捉私盐，如有违慢去处原书天头注云：「如一作所。」，密具姓名申提刑总领所按治施行。即不令随行人从自行捉捕，或至生事。其所差官每员除请受外，每月各添给食钱并赡家钱共一百贯文，书写人吏日支食钱五百文，军兵各日添食钱五百文，米三升。所收息钱仍依条半年一次比较，且将干道五年卖得盐钱为额，如增及一倍以上者，申本所核实，取旨推恩。今照得干道五年淮盐卖及一千八百万贯，浙盐卖及五百万贯者，若一例增，一例推赏，窃恐淮盐所卖数目已多，决无更增一倍之理。欲于淮盐增四分之一，谓如卖一千八百万，令增至六百万以上之类，言合推赏。其浙盐即乞依法增至一倍，其催煎卖纳场及逐州知、通、本路提举官准此。或盐法州县及当职官奉行稽慢违戾，或有沮抑者，各徒二年，并不以去官赦降减。盐 
      
课增倍，亦合令产盐州军知州与主管官同赏。以盐事非知州所掌，更不留意禁戢私贩，或遇巡尉解到私盐，即从轻典，或以为生事，反将捕人违法收禁，遂至私盐盛行。今既与主管官一例推赏，今后取勘私盐公事原书天头注云：「取一作承。」，须管依公行遣，不管稍有灭裂。」从之。 
</div>
    <div class="pagination">
<a href="宋会要辑稿_page511.html">上一页</a><span>...</span><a href="宋会要辑稿_page507.html">507</a><a href="宋会要辑稿_page508.html">508</a><a href="宋会要辑稿_page509.html">509</a><a href="宋会要辑稿_page510.html">510</a><a href="宋会要辑稿_page511.html">511</a><span class="current-page">512</span><a href="宋会要辑稿_page513.html">513</a><a href="宋会要辑稿_page514.html">514</a><a href="宋会要辑稿_page515.html">515</a><a href="宋会要辑稿_page516.html">516</a><a href="宋会要辑稿_page517.html">517</a><span>...</span><a href="宋会要辑稿_page513.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
