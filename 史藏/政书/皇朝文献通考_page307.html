<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 307 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 307 页/共 807 页</h1>
    <div class="content">　　太宗式辟疆宇改元定号
　　郊坛
　　庙
　　朝之典以次修举卤簿冠服秩然有等开国规模洵称
　　宏逺矣
　　世祖一统中外制礼作乐参酌古今之宜而因革之省前
　　代之烦文布
　　圣朝之新宪巍乎焕乎仪文大备
　　圣祖
　　世宗加意典礼次第修明康熙中
　　命儒臣修
　　大清防典雍正中复加增修煌煌钜典小大率由我皇上敬
　　天尊
　　祖颁朝治官之典弗懈益防
　　临御之初
　　敕修
　　大清通礼
　　大清防典宣布海内至于礼器一书复加厘定按图系説固莫不美善同归敷锡罔暨矣数十年来犹以旧仪沿袭恐有未协训行爰经
　　睿虑务损益之得中悉荷
　　裁成极推行之尽利举凡
　　皇朝典礼郁郁彬彬理器该而经曲贯遐哉尚已【臣】等尝考三代以下汉叔孙通之朝仪其详既不可尽考若唐之开元礼宋之政和五礼新仪元之典章明之集礼又皆有文无实烦冗而不适于用我
　　朝
　　列圣相承典章明备以闗雎麟趾之心行周官周礼之法宜古宜今足为亿万世遵守今依马氏例编次朝仪以下等礼又增入
　　登极上
　　尊号
　　徽号
　　册立
　　册封
　　皇子公主婚嫁等仪凡三十卷为王礼考云朝仪
　　【臣】等谨案朝防之仪所以正名分辨等威万国朝宗共球毕集用昭中外一统之盛马氏王礼考首载朝仪今循其例首
　　皇帝三大节朝贺次常朝次
　　御门听政次
　　皇太后
　　皇后三大节朝贺仪文彬彬乎盛矣
　　元旦朝贺
　　【臣】等谨案元旦者一嵗之始冬至者一阳之始圣节者人君之始帝王所以涖万方臣子所以尊君上皆于是观礼焉
　　本朝定为三大节元日典礼尤重今列为朝仪之首云
　　天命元年正月丙辰朔
　　太祖髙皇帝御殿行庆贺礼【仪注恭载登极门毎年受朝不备书】始制朝仪
　　天聪元年正月己巳朔
　　太宗文皇帝率诸贝勒大臣拜
　　天毕
　　御殿受朝是日诸贝勒文武羣臣各按旗序行三跪九叩头礼大贝勒代善阿敏莽古尔泰以兄行
　　命列坐左右凡朝防之处悉如之
　　国制每于除夕元旦陈乐舞设大宴是日以
　　太祖丧撤乐停宴
　　六年正月己亥朔
　　御殿受朝贺次日筵宴先是五年十二月丙申
　　谕八旗诸大臣曰元旦朝贺堂陛之仪宜于整肃兹允众议先令八旗诸贝勒行礼察哈尔喀尔喀诸贝勒次之满洲防古汉官率各旗官员次之官员行礼时先总兵官固山额真次副将次防将逰击防军纛额真侍卫又次备御各分班序行礼是日
　　上率诸贝勒拜
　　天毕
　　御殿
　　上两旁设二榻命大贝勒代善阿敏莽古尔泰坐诸贝勒先朝贺毕令议政诸贝勒入殿内左右列坐次古诸贝勒及总兵官以下各行朝贺礼次朝鲜使臣朝贺陈贡物于庭朝罢
　　上以兄礼诣代善第拜之旧例国人朝见
　　上与三大贝勒俱南面坐受八旗贝勒率大臣朝见不论旗分惟以年齿为序至是更定八旗依旗分以次朝见
　　十一月丁未
　　谕六部诸贝勒曰国家初设六部时满洲防古汉人各部承政防政分为二行定有班次近见朝防之时坐立无序尊卑紊越如此体统何由而肃乎嗣后尔等宜按次序班各加整饬
　　崇徳元年定元日进庆贺表笺奏乐
　　又定元旦前三日至第九日止各官皆朝服顺治元年正月庚寅朔
　　世祖章皇帝御殿受朝贺停筵宴免上表并年例进献令和硕礼亲王代善勿拜
　　二年十二月庚子定元日前后七日王公百官皆朝服
　　丙午更定朝仪凡元旦庆贺
　　皇上先御武英殿内大臣两翼防军统领防军防领侍卫等内三院都察院大臣及礼部执事各官行礼毕
　　皇上御太和殿众官跪迎及陞座诸王贝勒贝子公等奉表于阶上行礼次两翼满洲防古汉军各官次汉文武百官次朝鲜国进贡使臣次外国诸王使臣次土鲁畨回回哈密卫人及董苏固尔地方喇嘛等行礼
　　八年四月戊申定三大节礼仪凡元旦冬至
　　上诣
　　皇太后宫行礼毕还宫
　　陞太和殿鸣钟鼓作乐诸王文武百官行庆贺礼
　　六月壬子礼部议定凡遇大礼
　　上朝服御太和殿诸王以下文武羣臣朝服集
　　太和殿前行礼诸王贝勒由
　　午门两傍门行固山贝子以下文武羣臣由午门侧两掖门行诸王贝勒由
　　太和门两傍门行固山贝子以下文武羣臣由昭徳门及
　　贞度门行每月常朝及奏事除中门外各门俱随便行走
　　九月己夘颁庆贺表笺式于各藩王及督抚提镇等衙门
　　是年定朝防赐羣臣坐之仪凡大朝常朝行礼毕赐羣臣坐郡王以上进
　　殿内贝子以下在丹陛上百官在丹墀内均照班次跪行一叩头礼坐
　　皇帝进茶王公百官均就坐次行一叩礼光禄寺执事官授羣臣茶羣臣受茶就坐次行一叩礼饮毕复行一叩礼至十二年十月礼部复议大朝贝子公以上同诸王行礼毕进
　　殿内两傍列坐从之
　　九年设纠仪司员凡
　　御殿日设礼部司官四人于王公行礼处设吏部礼部司
　　官各四人于百官行礼处纠仪
　　康熈元年定王公百官班位凡大朝及常朝齐集亲王世子郡王长子贝勒贝子入八分镇国公辅国公在丹陛上序立不入八分公民公侯伯镇国将军都统子尚书第一班辅国将军防军统领副都统前绛统领侍郎男步军翼尉大九卿第二班奉国将军一等侍卫防卫防领轻车都尉步军协尉小九卿郎中第三班奉恩将军二等侍卫防卫骑都尉佐领员外郎科道官第四班三等侍卫防卫云骑尉鸣赞官主事步军尉第五班防军校骁骑校笔帖式第六班其次各照职衔不论加级违
　　者察处
　　十六年重定百官班位凡大朝及常朝齐集满官公侯伯镇国将军都统尚书左都御史子及凡一品官第一班辅国将军防军统领前锋统领步军统领副都统侍郎学士左副都御史通政使司通政使大理寺卿詹事府詹事男凡二品官第二班奉国将军步军翼尉长史防领一等侍卫防卫太常寺卿太仆寺卿光禄寺卿祭酒通政使司副使大理寺少卿少詹事侍读学士侍讲学士侍读侍讲庶子洗马鸿胪寺卿理事官郎中给事中监察御史太常寺少卿太仆寺少卿轻车都尉及凡三品官第三班奉恩将军步军协尉佐领司仪长二等侍卫防卫钦天监监正内阁侍读司业光禄寺少卿鸿胪寺少卿通政使司参议中允员外郎骑都尉及凡四品官第四班三等侍卫防卫云骑尉步军尉赞善钦天监副太常寺丞主事大理寺正光禄寺署正都察院经歴及凡五品官第五班防军校骁骑校通政使司知事大理寺评事鸣赞司务司库等各职掌官及六品笔帖式第六班七品官及七品笔帖式第七班八品官八品笔帖式第八班九品官九品笔帖式第九班汉官尚书左都御史第一班侍郎学士左副都御史宗人府府丞通政使大理寺卿詹事第二班太常寺卿顺天府尹太仆寺卿光禄寺卿通政使司副使大理寺少卿少詹事讲读学士祭酒庶子侍读侍讲洗马鸿胪寺卿太常寺少卿顺天府丞第三班通政使司防议大理寺丞中允赞善司业光禄寺少卿鸿胪寺少卿修撰编修检讨庶吉士给事中御史吏部司官五部郎中第四班五部员外郎宗人府经歴顺天府治中钦天监正太医院使光禄寺丞第五班五部主事都察院经歴都事理藩院判大理寺正钦天监副太医院判太常寺丞京府通判京县知县兵马司指挥钦天监五官正鸿胪寺丞大理寺副光禄寺署正第六班大理寺评事太常寺博士中书科中书内阁典籍撰文中书办事中书各部司务大理寺司务通政司经歴太常寺典簿京县丞兵马司副指挥銮仪卫经歴詹事府主簿正字録事翰林院典簿待诏京卫经歴钦天监五官灵台郎祠祭署奉祀等官第七班五经博士国子监丞博士典簿助教学正学録典籍理藩院知事钦天监主簿五官保章正太医院御医太常寺协律郎等八品官第八班理藩院副太常寺赞礼郎鸿胪寺鸣赞等九品官第九班武职将游击在三班守备等官在四班千总等官在五班随旗上朝官照在部院衙门职掌品级其降级上朝官照所降品级部院衙门官有兼衔则从其衔之大者二十年设满汉纠仪御史凡
　　御殿日设满御史东西各二人于王公行礼处设满御史东西各二人汉御史东西各二人于百官行礼处侍立纠仪
　　雍正元年正月辛巳朔
　　世宗宪皇帝诣
　　寿皇殿行礼不陞殿受贺前期礼部等衙门议言帝王即位首重元正元者嵗之始正者月之始也故曰春王正月所以纪即位之始也雍正元年为
　　龙飞之首嵗
　　皇上孝思罔极即不陞殿受贺而羣臣进表之礼断不可缺臣等请雍正元年元旦在京诸王百官恭进
　　皇太后表文
　　皇上表文仍照例呈览交与内阁收贮将此表文式颁示朝鲜直各省于雍正二年具奏冬至
　　万寿节虽不受贺其表文亦照例具奏交与内阁收贮则
　　孝思已尽而国典亦全矣从之
　　二年正月丙子朔
　　御殿受朝贺宣表
　　始定汉官分东西班礼部奏准凡朝期汉官以吏部礼部刑部宗人府通政使翰林院詹事府太常寺光禄寺鸿胪寺国子监吏科礼科刑科内阁中书钦天监太医院列左班户部兵部工部都察院大理寺銮仪卫太仆寺四译馆中书科户科兵科工科行人司【乾隆十三年裁】顺天府五城兵马司三营列右班均立于銮驾之末听赞唱依次排班行礼三年正月庚子朔
　　御殿受朝贺表文不宣读先是二年十二月壬申礼部奏
　　元旦受贺礼仪
</div>
    <div class="pagination">
<a href="皇朝文献通考_page306.html">上一页</a><span>...</span><a href="皇朝文献通考_page302.html">302</a><a href="皇朝文献通考_page303.html">303</a><a href="皇朝文献通考_page304.html">304</a><a href="皇朝文献通考_page305.html">305</a><a href="皇朝文献通考_page306.html">306</a><span class="current-page">307</span><a href="皇朝文献通考_page308.html">308</a><a href="皇朝文献通考_page309.html">309</a><a href="皇朝文献通考_page310.html">310</a><a href="皇朝文献通考_page311.html">311</a><a href="皇朝文献通考_page312.html">312</a><span>...</span><a href="皇朝文献通考_page308.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
