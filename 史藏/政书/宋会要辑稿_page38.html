<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 38 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 38 页/共 1125 页</h1>
    <div class="content">贵妃周氏天头原批云：「《宋史》：仁宗贵妃周氏。」，嘉佑四年六月自御侍安定郡君为美人，五年七月进婕妤，八年三月进婉容，熙宁九年三月进贤妃，元丰五年十二月进德妃，八年四月进淑妃，元符三年正月进贵妃。生令德景行大长公主、懿穆大长公主。 
【宋会要】
贵妃董氏天头原批云：「仁宗贵妃董氏。」，嘉佑四年自御侍县君为贵人，五年进美人，固辞，请回授其父一官，许之。六年七月进婕妤，九月进 
     
充媛，是月卒，赠淑妃。元符三年四月赠贵妃。生庄谨大长公主、庄齐大长公主、贤懿恭穆大长公主。 
神宗贵妃邢氏天头原批云：「神宗贵妃邢氏。」，初为御侍，熙宁二年四月封永嘉郡君，四年六月进美人，七年七月进充容，十年二月进婉仪，元丰元年十二月进贤妃，八年四月进淑妃，元符三年正月进贵妃，崇宁三年十月薨。车驾临奠，赐谥曰懿穆。生惠王仅、冀王、豫王价、徐王倜、贤和长公主。 
贵妃宋氏天头原批云：「神宗贵妃宋氏。」，熙宁二年十一月为才人，六年四月进婕妤，元丰二年进充媛，八年四月进婉仪，绍圣四年二月进贤妃，元符三年正月进德妃，大观二年二月进淑妃，政和三年三月进贵妃，七年六月薨。生咸王佾、唐王俊、贤孝长公主。崇宁八年，内出手诏曰：「神考嫔御贵妃宋氏，自熙宁初诞育皇嗣，年德弥邵，誉谒掖庭。遽尔沦谢，列用伤恻。可依例赐二字谥，并依贵妃苗氏合得恩泽七人外，更添三人，以称朕思亲眷旧之意。」宣和五年，以岳阳节度使王舜臣乞致仕，手诏奖谕王贵妃天头原批云：「『宣和五年』至『奖谕王贵妃』一行，似不在此处。」今按当移至徽宗贵妃王氏之后。。 
贵妃林氏天头原批云：「《宋史》：神宗贵妃林氏。」，初为御侍，元丰五年八月封永嘉郡君，六年十月为美人，八年四月进婕妤，元 
【宋会要】
贵妃武氏天头原批云：「《宋史》：神宗贵妃武氏。」，初为御侍，元丰五年八月进才人，八年四月 
     
进美人，绍圣三年进婕妤，元符三年正月进昭仪，建中靖国元年十二月进贤妃，大观元年六月薨，七月车驾临奠，赠贵妃，谥曰惠穆。 
徽宗贵妃王氏天头原批云：「《宋史》：徽宗贵妃王氏。」，初封寿昌郡君，建中靖国元年十月进美人，崇宁二年三月进婉容，三年七月进德妃，四年八月进淑妃，大观元年四月进贵妃。生郓王楷、荆王楫、肃王枢、徐王棣棣：原阙，据《宋史 宗室传三》补。、相国公 、崇德公主、保淑公主、熙淑公主。 
贵妃王氏天头原批：「徽宗贵妃王氏。」，崇宁三年九月封平昌郡君，四年闰二月进才人，三月进美人，是月进婕妤，五年八月进修容，大观二年进婉容，七月进贤妃，政和元年七月进德妃，三年二月进淑妃，四年三月进贵妃，七年九月薨月：原作「百」，误，据《宋史 后妃传下》改。，谥曰懿肃。生莘王植、陈王机、惠淑公主、康淑公主、柔福公主、冲懿公主。 
贵妃乔氏天头原批云：「《宋史》：徽宗贵妃乔氏。」，初为御侍，崇宁二年五月封宜春郡君，二年九月进美人，四年闰二月进婕妤，五年二月进婉容，大观元年十二月进贤妃，二年二月进德妃，三年五月进贵妃。生景王杞、济王栩、邠王材、华原郡王朴、郓王栱、郓国公 衷、瀛国公樾。 
【宋会要】
贵妃崔氏天头原批：「徽宗贵妃崔氏。」，初为御侍，大观三年正月封平昌郡君，十月进才人，四年七月进美人，十二月进婕妤，政和元年二月进婉容，二年二月进贤妃，三年十一月进德妃，六年七月进贵妃。生汉王椿、悼穆公主、敦淑公主、宁福公主、顺穆公主、永福公主。宣和四年七月降为庶人。 
      
〔宋续会要〕
孝宗贵妃张氏「孝宗贵妃张氏」六字原为天头批语，依前后文体例，移入正文。下文「孝宗贵妃黄氏、宁宗贵妃杨氏」条同。。淳熙十四年三月二日，诏婉容张氏进封贵妃，制曰：「朕董择柔仪，宣明内治。奉慈闱之养，上焉祗事于两宫；佐中壸之徽，下以翼齐于九御。克艰厥选，兹得其人。申制綍以诞 ，亶廷绅而倾听。婉容张氏，性资娴肃，矩度渊英，德盛雎鸠，擅《彤管》三章之美；礼崇褕翟，应良家八月之求。自虞侍于邃清，即寖蒙于腆泽。恩隆而志愈巽，位峻而身益恭。兰行桃姿，茂迪嫔嫱之化；瑶环瑜珥，动循珩佩之龢。罍觥不替于忧勤，琴瑟日章于窈窕。靖言懿范，妙简深衷。是用稽参往策之文，登晋列妃之冠。宸班一品，有严玉瑱之华；天极四星，于赫珠躔之贵。昭其命数，匪我私亲。于戏!《鸡鸣》兴贤女之思，久赖陈诗之戒；《鱼贯》利宫人之宠，更图观象之孚。勉辑芳猷，永绥多佑。」【宋续会要】 
孝宗贵妃黄氏。淳熙十六年五月十八日，诏和义郡夫人黄氏进封贵妃，制曰：「周以三夫人佐后，视外朝三事之崇；唐以四美号建妃，体圆极四星之序。朕若稽古训，遴择妇官，延登邦媛之良，协辅坤仪之重。载差吉旦，敷告昕延之典。和义郡夫人黄氏，履行肃雝，禀姿和粹，动必循于图史，言自合于箴规。被选良家，已谨佩璜之节；承恩储禁，益流藻荇之芳。攀鳞适际于天飞，秉德有光于内则。当朕纂承之始，寔资警戒之成。相予夙夜之忧勤，助我庭闱之 
      
孝养。肆畴懿范，升备元始，志在进贤，赞徽音于中壸；坐而论礼，等峻秩于上公。以基王化之风，以厚人伦之本。于戏!正家而刑万国，朕方取法于《关雎》；率职以倡九嫔，尔尚匹休于彤管。钦承异渥，遹鬯令猷，可特进封贵妃。」辞不受册礼。【宋续会要】 
宁宗贵妃杨氏，庆元六年二月二十八日，诏婉仪杨氏进封贵妃，制曰：「朕饬内治，以化民风，因王春而修古制。弓韣谨禖祠之奉，应中壸以开祥；种稑佐耕事之共，命六宫而来献。将协成于国典，必肇建于妃联。诹辰既良，出綍诞告。婉仪杨氏，性锺纯靓，躬迪惠和，诵德象窈窕之篇，动闲以礼；宜副笄委蛇之饰，行称其容。蚤推邦媛之英，入侍掖庭之邃。夙宵殚乎谨毖， 范着乎柔贤。虽阴教是裨，可绳九御之列；然妇官未峻，仅处六仪之间。顾余缵图，法古崇俭，凡良家八月之选，皆于时而靡遑；圆极四星之文，亦取象之犹缺。兹会逢于邦庆，畴 辅于坤闱。肆旌婉则之芳，特侈贵名之懿。褕衣阙翟，交辉命服之华；龟纽金章，外等公台之秩。岂特坐严于论礼，盖将共饬于齐家。于戏!朕问安而至寝门，尔备赞两宫之甘旨；后服澣而化天下，尔宜帅内职之俭勤。无险诐私谒之心，全明章妇顺之道。斯有光于彤史，庸永对于鸿休。」原本后有注：「按此门内太宗贵妃方氏、太宗淑妃王氏，系据槁本内定本(原稿内夹有另钞数页，缮写清晰，叙述整齐，今据为定本)，又查《宋史》诸王及公主传，王淑妃生荆王元俨、方贵妃生魏国大长公主，亦合，第原槁内俱与真宗妃嫔连叙，俟考。」
 后妃 宋会要辑稿 后妃三 淑 妃 
      
淑妃
【宋会要】
      
真宗景德七年按，真宗「景德」仅四年，「景德」当为「大中祥符」。又「真宗景德七年」至「帝勉从之」一段，与下文似重出，暂存。，封婉仪杨氏为淑妃，帝不欲蕃臣贡贺，故不降制外廷，止命学士草制付中书。翼日，宰臣言：「宫掖加恩，朝廷庆事。臣下不可缺礼，望令客省依例受贡。」帝勉从之。 
大中祥符七年六月十八日天头原批：「《宋史》真宗淑妃杨氏。」，制以婉仪杨氏为淑妃。后妃降制，皆学士院草词，宜于正衙、近臣、牧伯、皇亲、诸亲皆修仪礼为贺。至是，真宗不欲令藩臣贡贺，故不降制外廷，止命学士草词付中书。 
淑妃王氏天头原批云：「定本：太宗淑妃王氏。」，初封金城郡君，天禧二年九月进为美人，干兴元年四月进婕妤，天圣九年十一月进昭媛，卒年月缺。明道元年十月赠大仪，二年十一月赠德妃，庆历四年九月赠淑妃。生荆王元俨。 
元丰五年十一月天头原批云：「仁宗淑妃董氏。」又地脚原批云：「董氏似不误。查帝系九十五页前六行庄夷。」，诏故淑妃董氏与恩泽四人，令本家具名以闻。以逮事仁宗、生庄夷大长公主故也。 
淑妃张氏天头原批云：「神宗淑妃张氏。」，初为御侍，熙宁二年四月封仁寿县君，三年正月进才人，元丰八年四月进婕妤，元符三年正月进婉容，崇宁五年九月卒，赠淑妃，谥曰懿静。生贤恪长公主。 
淳熙七年十二月十三日天头原批云：「《宋史》：高宗淑妃张氏。」，诏德寿宫婉仪张氏进封太上皇帝淑妃，本位亲属官吏等推恩有差。
 后妃 宋会要辑稿 后妃三 德 妃 
      
德妃
【宋会要】
德妃朱氏天头原批云：「太宗德妃朱氏。」又脚注云：「定本：太宗。」，淳化二年七月自御侍为县君，四年十一月为才人，至道三年三月于太和宫入道，为修容，大中祥 
      
符六年进昭容，赐号明真大师，名正惠，七年进昭仪，天禧二年九月进淑容，干兴元年四月进淑仪，改名冲惠，明道二年十一月进太仪，是月进贤妃，景佑二年二月薨。庆历四年九月赠德妃。同上。又《大典》卷一千七百二十三。 
【宋会要】
真宗大中祥符五年五月十一日天头原批云：「真宗德妃刘氏。」，制以修仪刘氏为德妃，令所司择日备礼册命是年十二月，德妃刘氏立为皇后。见《宋史 真宗本纪三》。。 
仁宗庆历四年九月三日制天头原批云：「真宗德妃沈氏。」，以真宗婉容沈氏为贤妃，六日复进封沈氏为德妃。 
德妃俞氏天头原批云：「仁宗德妃俞氏。」，景佑五年三月自御侍延安郡君为才人，九月进美人，宝元二年六月进婕妤，皇佑二年十月进充仪，嘉佑八年三月进昭仪，卒年月阙。治平元年六月赠贤妃，元符三年四月自贤妃赠德妃。生杨王昉、庄和大长公主。 
德妃杨氏天头原批云：「《宋史》：仁宗德妃杨氏。」，初入宫为美人，景佑元年八月出于别宅安置。十月听入道，赐名宗妙，居瑶华宫。皇佑二年十月为婕妤，嘉佑八年三月进修仪，熙宁五年十二月卒，赠贤妃，元符三年四月赠德妃。 
嘉佑七年十二月二十一日天头原批云：「《宋史》：仁宗德妃苗氏。」，贤妃苗氏为德妃，令所司备礼册命。 
嘉佑七年十二月二十三日，参知政事赵 为德妃册礼使，枢密副使吴奎副之，翰林学士贾黯撰册文并书册印。册文曰：「皇帝若曰：天文列星，次妃亚轩龙之象；周官分职，夫人拟公台之任。朕奉若典训，率繇礼序，故登建嫔媛，必先令淑，助德理内，其在兹乎 咨尔贤妃苗氏， 
      
性资柔嘉，体蹈静婉，居循图史之戒，动顾珩璜之节。顷自鲁馆降嫔，淑封进位；而能饬躬弥约，率德罔违。曾微私诐之谒，益茂肃廱之美。流徽壸则，增光彤史。宜及吉时，显膺恩册。令遣使尚书礼部侍郎、参知政事赵 ，副使枢密副使、左谏议大夫吴奎，持节册命尔为德妃。于戏!惟谦畏所以杜奢盈之源，惟柔顺所以得辅佐之义。惟奉上以礼，惟逮下以和。克念有终，则罔攸悔。往钦休哉，不其慎欤!」元丰元年，诏赐德妃苗氏乞遇同天节，比类婕妤等亲属霞帔，故有是诏。
 后妃 宋会要辑稿 后妃三 贤 妃 
      
贤妃
【宋会要】
贤妃高氏天头原批云：「太宗贤妃高氏。」又地脚原批云：「定本：太宗。」，太平兴国二年三月入宫，三年三月为才人，至道三年七月为修容，进昭容，大中祥符六年进昭仪，天禧二年九月进淑容，干兴元年四月进淑仪，卒年月缺。明道二年十月赠太仪，庆历四年九月赠贤妃。 
贤妃邵氏天头原批云：「太宗贤妃邵氏。」又地脚原批：「定本：太宗。」，初事藩邸，及帝即位，授司衣、博陵县君，迁御侍押班、郡夫人，再迁尚宫、冀国夫人，知大内事。真宗初，徙封郑国夫人，大中祥符二年迁宫正、安国夫人，六年为司宫令、楚国夫人，八年十一月加号顺容，九年二月卒。明道二年十二月赠太仪，庆历四年九月赠贤妃。 
贤妃曹氏天头原批云：「真宗贤妃曹氏。」，枢密院使、检校太师、兼侍中、赠鲁王彬之女，大中祥符中为美人，六年正月进婕妤，天禧二年九月进充媛，干兴元年四月进修媛，天圣四年六月卒。明道二 
      
年十二月赠淑仪，庆历四年九月赠贵仪，皇佑元年十月赠贤妃。 
贤妃陈氏天头原批云：「真宗贤妃陈氏。」，初事藩邸，为司衣，至道二年卒于东宫，葬沙台寺。咸平三年十月改葬普安院，追号美人。大中祥符八年正月赠昭仪，干兴元年四月赠顺容，明道二年十二月赠淑容，又赠太仪，庆历四年九月赠贤妃。 
仁宗庆历四年九月六日，进封杜氏为贤妃天头原批云：「仁宗贤妃杜氏。」，中书门下言：「近例封妃札送学士院撰制词，更不 宿，不付合门宣读，便写告进入。」从之。 
嘉佑二年六月二十三日，制淑妃苗氏为贤妃天头原批云：「《宋史》：仁宗贤妃苗氏。」，今所司备礼册命。妃生福康公主，以主将出降李玮，故加妃命，后免行礼。 
神宗熙宁九年三月一日，制婉容周氏天头原批云：「神宗贤妃周氏。」，进封贤妃，令有司备礼册命。三日，命参知政事王珪为贤妃册使，元绛副使，翰林学士杨绘撰册文并书册印。十四日，内降贤妃周氏册印，宰臣率百官班文德殿庭行礼。册文曰：「皇帝若曰：家邦风化之原，必先内职之正，嫔御典司之秩，无尚列妃之华。上稽干文，将法四星之次；外视官品，盖比三公之崇。必推其人，乃命以位。眷言禁掖之媛，逮事祖先之庭。懿范有闻，勤诚无懈。粤受显册，厥惟旧章。咨尔婉容周氏，早膺法相之求，入践宫闱之列。材咨淑哲，性质温和。动循环佩之音，雅出衣冠之胄。奉承阴教，遵训诲于保阿；蹈袭阃仪，服箴规于图史。外言罔入，内则 
      
弥彰。昔生帝女之贤，今位皇姑之贵。肆加徽数，庸示奂恩。遂择日辰之良，昭陈礼物之备。今遣使礼部侍郎、参知政事王珪，副使工部侍郎、参知政事元绛，持节册命尔为贤妃。于戏!《周南》戒(饰)[饬]于险诐，汉史称扬于《肃雍》。惟善庆足以降福祥，惟为谦足以长富贵。式永终誉，不其美欤!」元丰元年诏赐贤妃周氏乞遇同天节，比类婕妤等亲属霞帔，故有是诏。 
【宋会要】
元丰元年十二月三十日，制以婉仪邢氏天头原批云：「神宗贤妃邢氏。」，进封贤妃，免册命上进告。自是免行册礼者并[FJJ]不书。 
【宋会要】
贤妃张氏天头原批云：「神宗贤妃张氏。」，初封安定郡君，元丰八年四月为才人，元符三年正月进美人，崇宁五年七月卒，赠修容，继赠贵仪，政和四年三月赠贤妃。 
贤妃杨氏天头原批云：「徽宗贤妃杨氏。」，崇宁元年二月封永嘉郡君，三年九月进才人，大观二年二月进美人，政和元年七月进修容，五年十二月卒，赠贤妃。生和王栻、顺淑公主。 
贤妃王氏天头原批云：「徽宗贤妃王氏。」，大观元年闰十月封平昌郡君，二年正月进才人，二月进美人，四年五月进修容，政和三年闰四月进婉容，重和元年十一月进贤妃。生沂王土里、冲惠公主。 
【宋会要】
高宗建炎元年，诏潘氏天头原批云：「《宋史》：高宗贤妃潘氏。」，进封贤妃，四年诏月供贤妃以 
      
下月料炭九百八十枰，一半支本色，余拆支价钱。 
〔绍兴〕十二年绍兴：原无。今按建炎无十二年。又据《建炎要录》，婉仪张氏卒于绍兴十二年二月。因据补。，婉仪张氏卒，诏特赠贤妃婉仪张氏：当系高宗之妃。《建炎要录》卷一四四，绍兴十二年二月庚午：「婉仪张氏薨，辍视朝二日，赠贤妃，葬城外延寿院。」又张扩《东窗集》卷一四有《婉仪张氏赠贤妃制》。并其证。。
 后妃 宋会要辑稿 后妃三 昭 仪 
      
昭仪
【宋会要】
      
昭仪鲍氏，初封永嘉郡君，元丰八年四月为才人，元符三年正月进美人，崇宁元年十一月卒，赠昭仪。 
，政和六年赠昭仪。 昭仪勾氏，初封仁寿郡君，元丰八年四月为才人，元符三年正月进美人，大观二年二月进  
昭仪夏氏，初为典闱，建中靖国元年十二月封安定郡君，政和三年六月进才人，五年十一月卒，赠昭仪。
 后妃 宋会要辑稿 后妃三 淑 仪 
      
淑仪
【宋会要】
淑仪李氏地脚原批：「定本：太宗。」，淳化初为尚宫，久在宫掖，事无巨细悉主之。四年卒，赠昭仪。明道二年十二月赠淑容，庆历四年九月赠淑仪。 
淑仪吴氏地脚原批：「定本：太宗。」，右屯卫将军延保之女，太平兴国四年二月入宫，五年为美人，真宗初进昭容，景德四年卒，明道二年十二月赠淑容，庆历四年九月赠淑仪。
 后妃 宋会要辑稿 后妃三 充 仪 
      
充仪
【宋会要】
充仪尚氏，初为美人，景佑元年八月于洞真宫入道，皇佑二年九月卒，赠充仪，治平以后无加封。 
充仪朱氏，初封沛国郡君，元丰八年四月为才人，绍圣二年七月卒，赠充仪。
 后妃 宋会要辑稿 后妃三 贵 仪 
      
贵仪
</div>
    <div class="pagination">
<a href="宋会要辑稿_page37.html">上一页</a><span>...</span><a href="宋会要辑稿_page33.html">33</a><a href="宋会要辑稿_page34.html">34</a><a href="宋会要辑稿_page35.html">35</a><a href="宋会要辑稿_page36.html">36</a><a href="宋会要辑稿_page37.html">37</a><span class="current-page">38</span><a href="宋会要辑稿_page39.html">39</a><a href="宋会要辑稿_page40.html">40</a><a href="宋会要辑稿_page41.html">41</a><a href="宋会要辑稿_page42.html">42</a><a href="宋会要辑稿_page43.html">43</a><span>...</span><a href="宋会要辑稿_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
