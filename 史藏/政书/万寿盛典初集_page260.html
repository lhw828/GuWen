<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 260 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 260 页/共 307 页</h1>
    <div class="content">　　皇凝景命遥踵羲昊迹元气开先天精思彻大易象纬夙包苞符亲防画以兹孚妙运弛张叶翕辟歴歴致太平乆道正无斁闻诸书有云维天寿平格而况
　　圣者宗福与日俱积算数数无穷何啻千与百
　　监　　　　　　　　　生【臣】朱星渚
　　维
　　皇绵厯服广运推精诚鸿功亘絶域大化流环瀛遐哉此宇宙在宥融羣情东南息洚洞西北靖鼙钲生齿日以盛风俗日以清不言普美利顺则登丰亨爰从衽席上优逰乐升平三春齐献寿协气浮金茎星云征景庆草木呈精英太和正翔洽锡福徧含生
　　监　　　　　　　　　生【臣】朱　耒
　　旷观寰宇内处处勤三农多稌复多黍所余有宿舂频年霑
　　渥泽次第蠲正供至计在藏富比户皆可封含哺而鼔腹小大歌时雍昭阳值嵗建三月春溶溶
　　圣诞甫周甲干健愈笃恭舆情胥庆祝所愿茀禄从瞻云张舜乐击壤进尧钟莫谩夸前史勲华今日逢
　　举　　　　　　　　　人【臣】朱齐名
　　浑穆乃天心至诚惟
　　帝旨寛仁迈商王钦恤光虞史敷奏重叅详爰书慎比拟起看寰宇中风俗清且美负耒有良农横经多吉士东西南朔鄊罔不共率俾
　　皇圗曷可量
　　圣寿曷胜纪甲子今一周还周万甲子普天颂无疆朝
　　野庆繁祉试防古今来全盛谁如此
　　贡　　　　　　　　　生【臣】刘光然
　　圣世肃官方选建皆常吉其慎复其难惟和亦惟一方召列九州臯夔萃一室劝赏有褒嘉考绩心宁谧察吏以安民奬廉为表率
　　御屏歴歴陈
　　谟诰言言实所以世风醇俾尔民生逸集福祝三多歴年开万袠浑噩追循蜚瞻仰心如怵望之则如云就之则如日
　　监　　　　　　　　　生【臣】张鹏翼
　　盛代恒文明石室兰台建五星聚奎躔熠耀光华逺开舘勤搜罗杰阁搆云蔓増广解额多设科贮文献经术聿昭明士风皆谨愿
　　训饬有天章敷教惬舆论雨露广栽培滋兰植九畹所
　　以
　　大业卜世知孔曼庆祝徧遐荒贡金还贡瑗地乆与
　　天长春秋歴万万
　　贡　　　　　　　　　生【臣】翁甫生
　　圣文既以敷神武靡不狩
　　六龙涖行间方畧亲指授羣策禀
　　庙谟奇功已立奏中外同车书南北一尉大开王防
　　圗賮贡惟恐后
　　临轩受来贺恩惠竝下究行庆申朝章止戈笃天祐垂衣坐紫宸四灵悉在宥雅乐陈咸英实昭功徳茂嵩
　　呼徧堦庭惟以介睂寿
　　监　　　　　　　　　生【臣】沈树
　　周诗歌缉熙时敏志益逊
　　万防有余闲惜隂较分寸
　　天葩灿奇芬珠玉随风喷
　　宸翰洒临池仰见笔力健桞骨与顔筋犹觉姿神嫩学海扬余波艺林得成宪遂使儒家流濡毫竞相劝歴乆瞻奎文徃往勤拜献窃效康衢謡酬唱重缱绻稽首进
　　螭阶聊抒芹曝愿
　　举　　　　　　　　　人【臣】胡彦頴
　　龙马出河濵一画为端倪
　　皇衷发渊塞至理供取擕推之治律厯要眇亲提撕黄钟万事本累黍烦叅稽九章有成算三角开群迷维
　　天纵异敏妙合如印泥【臣】闻通卦騐元气苞蒸黎引之升寿域期颐作阶梯如地莫可极如天莫可跻下与川岳竝上与日星齐
　　贡　　　　　　　　　生【臣】孙参行
　　粤自定甲子岁月频推迁五行既顺布二气相聫延至诚最悠乆理足数自绵干支周复始常若循环然方今诞
　　圣节万象争鲜妍曈昽升晓日次第荣祥烟风光开上苑景物融春田
　　宸襟一以舒纯嘏方连连荣恩逮缝掖拜舞偕喧阗耸
　　身望
　　九重万纪辉光天
　　举　　　　　　　　　人【臣】蔡　文
　　于铄
　　皇清神京是宅四海来同时千八百【其一】
　　巍巍圣徳浩荡难名聪明睿知首出羣生【其二】
　　天葩璀璨舞凤飞龙文明之盛旷古欣逢【其三】
　　神武英姿奠安遐迩赫赫徳威万邦懐此【其四】
　　海峤鲰生藏修尔室观国之光瞻云就日【其五】蠢彼鲸鲵海洋窃贩一旦输诚稽首万万【其六】
　　帝命小臣往赦其咎格则庸之俾跻仁夀【其七】
　　奏对
　　丹墀
　　天顔不逺海晏河清普天共愿【其八】
　　惟
　　帝之祐惟民之禔
　　一人首出万物洁齐【其九】
　　自今伊始亿万斯年我
　　皇锡福永戴尧天【其十】
　　万寿诗【五言排律十二韵】
　　举　　　　　　　　　人【臣】王希曾
　　玉烛辉南极瑶枢映上台梯航重译至琛賮四方来覆冒圆穹广涵濡湛露培人人逰化宇处处陟春台云汉昭文治菁莪育俊才欣逢
　　圣寿节共进太平杯
　　凤阙和风逓
　　龙楼瑞气回
　　赐酺三辅近
　　锡宴百寮陪花甲年初徧贞元运始开
　　纶音同日下鹤算后天推卜厯超千古呼嵩彻九垓【小
　　臣】持献颂长此祝台莱
　　万寿诗【七言律十二首】
　　举　　　　　　　　　人【臣】李　栋
　　电绕庭枢渚贯虹
　　圣人当璧剖鸿防版图日扩声灵逺勲徳天高象纬通
　　耕凿随时歌
　　帝力恩膏煦物协春工明堂辑瑞班朝政万国嵩呼列
　　辟同【其一】
　　帝座星辉傍玉绳绵绵景福似川增
　　凤扆负处天方曙
　　龙徳亨时日始升防衍八千添歳月治看三五尽咸登颂飏大业何时罄百管麟毫万剡藤【其二】衣徳绍闻总
　　孝思更看五十慕亲时缵基四叶承鸿运垂统千秋笃
　　燕贻天上干符开
　　宝厯人间鼎祚应
　　昌期却从隷首从头算万八千年永祝厘【其三】阳和嘘煦徧林臯又向闾阎沛雨膏旰食下舂勤国恤宵衣午夜念民劳
　　体元心似天行健
　　出震功同斗极高莫讶洪纎同一照
　　宸衷原未间秋毫【其四】
　　遗俘涨海敢猖披三蘖炎方骨已糜始信雷霆同雨露更销刀剑铸锄犁空羣铁骑翔鹅鹳下瀬戈船跃虎罴枌木扶桑皆郡县南溟清浅即天池【其五】
　　宛马蒲桃肯力争不堪小丑日横行万全师出原无敌九地兵来信有名丹凤抟霄宣露布黄龙夹日转云旌只今尉通西极鸡塞龙荒不算程【其六】
　　图畴一览契先天岂似儒生坐席穿词赋逺推风雅祖
　　丝纶高出典谟前酉山万帙囘莲炬丙夜千函敞御筵白首词臣常儤直矢诗先和凤梧篇【其七】
　　睿藻天开象纬明有时宣唤赐公卿南山凤翥珠毫润北海鱼飞砚水清宝跗垂芒凌草圣文绫散防灿芝英【防臣】类璧横经日亲见庖羲一画呈【其八】
　　春水桃花浪拍天秋风瓠子日沉烟八年橇劳三过万里梯航顺百川眼底江河行地后望中龙马负图前锡圭幸遇平成日竹楗金隄版筑坚【其九】
　　逺近讴歌徧道涂阳和万彚尽昭苏不徒灾地常平粜更喜年丰屡
　　赐租击壤有人同作息
　　省方无地困追呼
</div>
    <div class="pagination">
<a href="万寿盛典初集_page259.html">上一页</a><span>...</span><a href="万寿盛典初集_page255.html">255</a><a href="万寿盛典初集_page256.html">256</a><a href="万寿盛典初集_page257.html">257</a><a href="万寿盛典初集_page258.html">258</a><a href="万寿盛典初集_page259.html">259</a><span class="current-page">260</span><a href="万寿盛典初集_page261.html">261</a><a href="万寿盛典初集_page262.html">262</a><a href="万寿盛典初集_page263.html">263</a><a href="万寿盛典初集_page264.html">264</a><a href="万寿盛典初集_page265.html">265</a><span>...</span><a href="万寿盛典初集_page261.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
