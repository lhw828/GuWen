<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 961 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 961 页/共 1125 页</h1>
    <div class="content">七年八月五日，诏令于丽正门里东壁慢道上修盖太子宫门一座，所属委官计料，如法修盖。

八年三月十三日，诏：「修内司自干道元年四月至今将及七年，造纳过军器一百五十三万余件，并各精致。提举官赵志忠特与转景福殿使，提辖官特与转行两官，干办官二员各(时)[特]转行一官，使臣六人各减三年磨勘。」

九年闰正月九日，临安府少尹莫蒙言：「得旨，后殿门系驾出门户，其屋宇低小，逍遥子入出妨碍。」诏令工部日下委官计会修内司，照辇院合用高低丈赤相视计料，重别修盖。

淳熙元年三月二十八日，诏：「皇城司差拨识字黄院子八人，专充修内提辖司实占巡视使唤。遇有修造，随工匠去处关入，巡视稽察。割移名粮，就本司历内帮勘。如有多病癃老、不堪祗应之人，依本司兵匠例，与带旧请养老。日后遇阙，依此差填。」

十一年四月二十三日，诏：修内司提辖兼临安府、两浙转运司承受张思温降一官，今后提辖修内司不得兼承受临安府并运司职事。先是，思温提辖修内司，承受临安府、两浙转运司职事，干涉因缘为奸。正月内，指挥付临安府，将朱五、孙 、王烨根勘，为造屋侵街，有违约束，逐项疏凿。数内朱五系百姓，租赁李珪

     
房廊居住。其李珪见系承节郎，王烨见任忠训郎，孙 见权左一厢都监。除孙 罚俸两月外，余人各追赏钱三百贯。仍依思恭约束，以奏授思温，取旨各降一官。方施行之初，都人皆以为中旨，既而体访，悉由思温挟私报雠，直以己意付之，有司奉行，视同内降。又侵占吴山伍子胥庙基，并取庙后天申节及大礼等法物库，拆毁展辟周围为堂室园池，甃砌则盗用官 忌，般运则私役部曲，为察官所纠，故有是命。
八月十九日，诏入内内侍省合同凭由司出给合同凭由前去封桩库，取会子二万五千贯文，充修内司制造点纲凿子神劲弩箭一百万只第四料工物钱使用。


十三年闰七月十三日，诏：「修内司工匠人兵，临安府不系拣中禁军，今后遇有逃亡事故，未得收填。月具人数，申三省枢密院。」

十五年九月十八日，诏德寿宫雄武兵级等，并拨归修内司。

十月十二日，诏：「修盖皇太后殿阙工役人，其德寿宫先降付步军司雄武兵级二百一十五人，并依旧拨归修内司。」

十六年正月二十八日，诏：「自干道以后创置修内司等处兼安抚司、转运司准备差遣人，元非旧例，可并罢，今后更不差人。」

二月十日，枢密院言：「提举修内司承受邓申，本司额管潜火雄武七百人，内事故九人外，近承重华宫指挥，于修内司差拨雄武兵级二百二十六人过宫祗应。所有退下并事故潜火名阙共二百

     
三十五人，已于今年二月内将德寿宫元拨到雄武兵级内充填上件名阙了当。其逐人合得潜火食钱，报所属改正，依例帮勘。今后遇阙，于见在下司不系潜火人内准此拨填施行。」从之。
 职官 宋会要辑稿 职官三○ 〔将作监〕 〔东西八作司〕 
     
〔东西八作司〕


【宋会要】


     
东西八作司，旧分两使，止一司。太平兴国二年，分两司。景德四年，并一司，监官通掌。天圣元年，始分置官局，东司在安仁坊，西司在安定坊。勾当官各三人，以诸司使副及内侍充。其八作曰泥作、赤白作、桐油作、石作、瓦作、竹作、砖作、井作。又有广备指挥，主城之事。总二十一作，曰大木作、锯匠作、小木作、皮作、大炉作、小炉作、麻作、石作、砖作、泥作、井作、赤白作、桶作、瓦作、竹作、猛火油作、钉铰作、火药作、金火作、青窑作、窟子作。二坊领杂役广备四指挥、工匠三指挥。

真宗景德四年六月，三司提举司请以东西八作司、街道司并为东西八作一司，选差使臣勾当。真宗曰：「工作甚众，事任非轻，若此并合，恐将来不济，又却改更。宜令三司将逐日勾当事件相度，须久远通济，即可所奏。」十月，诏：「八作司兵士功役，今后墙贡师木杴堑模并支系官动使，勿令敛掠置买。」

大中祥符二年六月，诏：「自今八作司凡有营造，并先定地图，然后兴工，不得随时改革。若有不便改作者，皆须奏裁。」先是，遣使修吴国长公主院，使人互执所见，屡有改易，劳费颇甚。帝闻之，令劾罪而条约之。

三年二月，诏：「八作司见管押司官、前后行曹司等，自今不得抽差，及割名粮隶它处。」

四年八月，诏：「八作司官拣谙会书筭、勾

     
当得事殿侍十人，分擘应副监修。如不足，即旋于殿前司抽取。若一月内修及五十间，支食直钱三千；只添修及五十间，即支一千五百。各置功课历，每日抄上，赴提点修造官通押。候三年勾当无不了，下三司比较磨勘申奏，与改转酬奖。」
五年九月，诏：「抽差殿侍在八作司监修勾当，合给食直钱者，若填迭道路、修殿宇楼台难计功料者，亦令比类支给。」

六年二月，诏：「八作司制造竹作家事，收到竹白、竹梢，每斤估钱六分，令货市，充公使之费。」

四月，诏：「八作司父兄子弟会作艺者，听相承于本司射粮充工匠，仍许取便同居。若差出向外监修，只将带逐色作头往彼，不得更抽工匠。自外抽来役兵，有疾患者，速差医官治疗。」

七年三月，八作司言：「当司先差殿侍五十人，分监在京修造，率多旷慢。望委本司按罪笞责。」帝曰：「殿侍缘系诸班，本司区断，事理非便。自今如小有过犯，取状戒约放免。若初犯情理难恕，及再犯者奏裁。」

四月，八作司言：「本司工匠，自今应将带出外，望不定名抽取，免(今)[令]侥幸妨役。」从之。

六月，诏：「八作司指挥使差当直兵士二人，员僚一人，于 役杂役指挥内抽差。逐季一替，不得影占工匠。」十月，诏：「八作司诸处修造，先差人员检计，据合销工匠作分，逐旋差那应副，不得一并抽占人数。」

九年七月，诏八作司：应在京修造，自八月朔悉权罢之。以郊礼在近，供亿繁多故也。

仁宗

     
天圣元年正月，勾当八作司田承说言：「本司所辖广备兵士及八作司长行，内有善工艺匠人，多本司监官占充当直。欲乞自今后，监官当直兵士依数下步军司，于借事六军内差破，更不得就本司辖下抽差。」从之。
二月，三司言：「虎翼水军昨营房雨浸，踏移高阜，其旧房屋六百五十间，合拆材植砖瓦四十一万，称准本司札子六十五道，取射支使。切缘在京修造，三司并依八作检计到合使物料应副，其八作司又将别窠名官物直拨支使，提点修造司无凭关防。欲乞今后应系修造所使物料，须计料申省，拨支下数，请领供使。其合纳物色，并令入纳，不得直取射支使。如违，官吏科违制之罪。」从之。

三月，诏：「自今应陈乞及传宣修盖，并须下三司检计合销人功材料数支。候见三司文字，方得支付。」时仁宗宣谕宫中：「近逐急修屋，多内臣直传宣诸处，不由三司勘会，大破工料，采木之处山谷渐深。宜与约束，勿令枉费。」故有此诏。

五月，田承说言：「本司修造四百三十余处，累年不结绝，监修人员请出官物，破耗侵欺。今点检到殿侍苏玉等一十人，并盗官物逃走。检会元并两司为一之时，计有左右厢桥道提点、堤河城壕街渠都大管勾修造，窠坐兵士凡六处，监官十六人，以为冗食，便以三人代其勾当。监官元食钱不过三五千，今五人月请钱百千；殿侍八十四人，月百二十六千。更有非时差三司大

      
将、军将、使臣，添给衣服。若比未并合之时，备见亏官太甚。每检计提点，并无新收旧管官物已支见在文帐。欲乞将东、西两司却分管勾，每司只差诸司使、副使或合门祗候一员，内臣一员，添支钱十五千，日轮一员在司点检文字，一员诸处点检修盖。请到官物，别置历，具日逐提点次第，同共佥押，逐月具修盖已未功课上三司。所有殿侍八十四人，乞催促了当，覆检讫，逐旋归班。」事下三司，与提举司定夺经久利害以闻。(二)[三]司言：「承说所乞分为二司，今若每旬只差二员，亦恐管勾不逮。今请分为两司，以正阳门、景龙门直南北为界。每司选差监官三员，内二员诸司使副或合门祗应，一员内臣，逐月添支钱十三千。疾患差出，即权差官，每日一员在司点检，二员出外催促。逐司置历，具巡历催促过去处，抄上签押，每月终申三司，更令比较举行。如监官弛慢，信纵拖延，及致欺盗，从三司申奏勘罪，重寘于法。又所请诸军营，只令指挥使点检，所(责)[贵]监修人员畏惧，不与匠人盗官物。如出军营，即殿前马步军司差人点检。军营班直，更令本军军厢主、都虞候点检催促。今详所请，未穷弊源。只如诸军营房一指挥，各及五七百间，近年凡乞添修，并以全指挥计料，或小可垫漏，一齐拆修翻盖。今请应诸军班营房、廨宇损垫，合行添修，先令指挥使等躬亲阅视，诣实保明，状上殿前马步军、军头司；库务司
      
库务仓场、坊院园苑舍屋等处，即令本库务监专人员具诣实状，上提举库务仓场司；应骐骥院、马监、亲从亲事营、院子营等处，即令本处监专人员具诣实状，上 牧、皇城司；应寺院宫观除不系官修殿院外，其合官修者，即本寺纲维具诣实状，上僧道录寺务司，点检保明，上开封府；应南宫北宅，即本宅勾当使臣具诣实状，上管勾司宅所。并逐处委不干碍官覆行点检，具无虚诳状，上本司，移牒三司检修。应内侍诸班院，自来逐人直申三司。今后如合系官修舍屋廨宇，即令本班勾当使臣相度，具结罪状，上本属入内内侍省。内侍省再行勘会，如得诣实，即牒三司检修。仍下八作司，今后应检计去处，须监官躬亲部押诸作点检修盖。如有堪好者夹带在内，即检举劾罪；若修未久便有不堪，即鞫治元监官作匠。其检计文帐，三司点检却有大计料者，申勘奏科罚，并以违制论。先是，修盖舍屋，每闻在处多不牢固。今缘添差监官点检，须要牢固。仍令各司将见修三五间舍屋以所破功料，须委监修相度日用功力，计定功限，永为定式。今后所修舍屋、桥道，旧条若修后一年垫陷陷：原作「限」，据下文改。，元修都料作头定罪，止杖一百，二年内减一等；未满三年，又减一等，监修者又减一等。如岁月未久，具名闻奏严断。虽差出改转，及经赦恩，亦仰根逐，劾罪以闻。今差监官点检催促，须是尽料修盖，久远牢壮。今后应修
      
盖舍屋、桥道等才了，书写记号板讫，如修后未五年垫陷，并以前条年分下逐年递减一等断遣，遇赦不原。又旧来一司管勾，故多积压拖延。今八作司每至年终，将一年印历内应修造去处间架已未数，及催过功役有无剩役减料，状上三司，将两司修造去处比并。如剩功有余减，理为劳绩；若全然旷职，举奏勘责，冲替归班，降等差遣。又八作司诸处修盖，各量事差拨兵匠。今后须具已修未了，及全然未修处，以元检计日月，(俟)[挨]排资次，置簿拘管， 日了当。除传宣紧急及营房外，并以三司帖到司月日依次置簿，抄上结绝。须一处毕手，方拨以次。如官吏一事有违，并以违制论。应公主郡县主宅，自来合系官修者，如厅堂、舍屋等损垫，合行添修，即勾当使臣相度，具结罪画图进呈。依得旨，即下入内内侍省，差内臣管勾修盖，方计间数。其勾当使臣，并乞依上奏，不以实条断罪。候修盖了，具料例帐上三司，别差内臣点检保明，申三司。又据所奏，乞依旧差使臣、三司军大将监修。二十间已下，只差本处人员监官监修点检。二十间已上至一二百间，差三司大将、军将；二百间已上，差使臣。三司检会淳化四年闰十月诏，监修舍屋，若数不多，只委监官专副，计料添修。大中祥符四年九月诏，又令拣抽殿侍应副监修，不足，即于殿前司抽取。九年五月，诏：『八作司监修殿侍，每人主处三五处，令
      
每人专监一处，仍从三司给与印纸历子抄上。候三年满，别无违碍，官吏保明申奏。第一等与班行，第二等与三班差使，第三等与外江押运。』天禧二年正月，枢密院札子：在京监修依殿侍例，每月支食直钱一千五百，守冻申功不支。如监五十间，相如食直钱三千。今详承说所定间，同其二十间已上至一二百间，差大将、军将监修。伏缘间例数多，材料不少。今除将军班在营者依旧例人员监修外，更不差殿行。二十间已下，及泥饰甃砌，只委本处监官人员管勾，更不差军大将。如无监官人员，即合近便监管使臣相兼管勾。二十间已上至百间，差三司军大将，三年一替。至满日，八作司磨勘，如无员阙，保明申奏。若三年都修五百间之上，与转一资；三百间已上至五百间，与第一等优轻差遣；一百间已上至三百间，与第二等优轻差遣。若稍有过犯，拖延偷减，劾罪施行外，送冲衙，与第一等重难差遣。百间，于三班差借奉职殿直。监修了日，八作司磨勘，无偷盗少欠，不依得元限了当百间已上至三百间，与免短使，依例在程差遣；三百间已上，不计多少，与免短使，合入远者，与近地，合入近者，与家便。如信纵偷减，不依功科，即劾罪申奏，与小可边远差使。所有军大将食钱，依殿侍例，修造月支五百。如一月内修及五间，及支三十。使臣修造月日支二年，如一月修及五十间，亦支四千。其八
      
作司北营使，令东八作司监官居，仍于右厢内踏逐空闲廨宇，充西八作司监官居。所有见今监修四百五十三处，三司近奏差内殿崇班李知常、合门祗候杜敏管勾提点，催促立限津般退材，攒造文帐上三司。若是南郊大礼，即令两司共同祗应。」并从之。遂令两司监官各三员，东司差崇仪副使田承说、礼宾副使张承渥、内殿崇班石惟清，西司差礼宾副使李德明、内殿崇班王中立、合门祗应张士宁。
仁宗天圣元年九月二十一日，诏：「近分东西八作司为两司，各定差监官三人。内有疾患差出，并权差监官。」

康定二年七月二十二日，权知开封府贾昌朝言：「昨差内臣二人，以司乘舆出入除道。近胥吏掠取民钱，已行科断。乞依旧止令东西八作司管勾。每遇乘舆出，令所差使臣实时关报八作司及左右军巡院祗应除道。」从之。

嘉佑七年十月，三司言：「乞应系修造，监修官吏如要兵匠人数，并须申三司乞差，不得直具申奏，或申中书、枢密院。如违，所乞事理更不施行，官吏并从三司劾罪，官员使臣具案以闻，乞行朝典。」从之。

英宗治平二年二月六日，三司言：「东西八作司使臣各一员，大使臣各二员，内朝臣已系三司举外，大使臣不系三司举。并二年一替，满日无遗阙，与指射差遣。乞依朝臣例，委本司保举，仍乞更不差内臣勾富。」从之。

神宗熙宁二年三月，三司言：「东西八作司监官

      
旧六员，顷因霖雨，添差使臣八员。省司既已编排紧慢，(今)[令]作番次修造，则以自八作司正监官六员，准备专大将二十员，提点修造司官二员分巡勾当。上件使臣，欲乞两司各留二员，余并废罢。如后有大段修造，即自临时奏乞，下三班院选差。所有两司依条帮各轮一员在司外，余各二员，逐日躬亲提点，催督修造，及诸处检计。仍今后五日一次，具已未修间数投过。及未了工，限单状申省，以凭点检行遣。其点检司官二员，亦令逐日躬亲提点催促。如稍违慢，勘奏，乞行朝典。」从之。
十月二日，以修感慈塔都计料杨琰为茶酒班殿侍，三班差使，减三年磨勘，充八作司指挥使。初，八作司度修感慈塔用工三十四万六千八百六十，琰度减十八。至是毕功，上以其材可用，故命之。

四年十一月二日，诏选差诸会修造臣六员，勾当东西八作司，不得差兼他处职局。
 职官 宋会要辑稿 职官三○ 〔将作监〕 〔提点修造司〕 
      
〔提点修造司〕
</div>
    <div class="pagination">
<a href="宋会要辑稿_page960.html">上一页</a><span>...</span><a href="宋会要辑稿_page956.html">956</a><a href="宋会要辑稿_page957.html">957</a><a href="宋会要辑稿_page958.html">958</a><a href="宋会要辑稿_page959.html">959</a><a href="宋会要辑稿_page960.html">960</a><span class="current-page">961</span><a href="宋会要辑稿_page962.html">962</a><a href="宋会要辑稿_page963.html">963</a><a href="宋会要辑稿_page964.html">964</a><a href="宋会要辑稿_page965.html">965</a><a href="宋会要辑稿_page966.html">966</a><span>...</span><a href="宋会要辑稿_page962.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
