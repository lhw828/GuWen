<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 137 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 137 页/共 1125 页</h1>
    <div class="content">大中祥符二年九月十七月日，诏江州马当上水府广佑宁江王宜封福善安江王，太平州采石中水府济远定江王封顺圣平江王，润州金山下水府虚肃镇江王封昭信泰江王。旧封江南保大中伪号，至是始易之。
 礼 ~ (以下)岳渎诸庙 岳后号天头原批：「山川神号，复校销。」 
      
岳后号天头原批：「山川神号，复校销。」

大中祥符四年十一月二十九日，诏加上东岳淑明后、南岳景明后、西岳肃明后、北岳
靖明后、中岳正明后之号。
 礼 宋会要辑稿 礼二一 (以下)岳渎诸庙 灵应真君庙 
      
灵应真君庙
在庆州。神京熙宪八年十二日，诏大顺城真武特加号。
 礼 宋会要辑稿 礼二一 (以下)岳渎诸庙 冲应二真君庙 
      
冲应二真君庙
庙神宗熙宁八年七月，诏崇仁县上仙观王、郭二真人特加封号。
 礼 宋会要辑稿 礼二一 (以下)岳渎诸庙 文清显灵广佑真君庙 
      
文清显灵广佑真君庙
庙在罗江县罗山。显灵庙广佑(贞)[真]君，嘉定十四年五月加封。

 礼 宋会要辑稿 礼二二 宋封禅 
     
宋会要辑稿 礼二二

宋封禅
【宋会要】
太平兴国九年四月八日，宰臣宋琪率文武百官、诸军将校、蕃夷酋长、僧道耆寿诣东上合门拜表，请东封，诏荅不允。自是继上三表。 
十四日，内出御札曰：「朕闻在昔帝王，虔膺命历，罔不登封于岱岳，降禅于云亭降：原无，据《宋大诏令集》卷一一六补。，所以昭大业于寰区，告成功于穹昊。远则轩皇、舜后，禋燔之迹可寻；近则汉武、玄宗，铭记之文斯在。国家承百王之大统，抚万国之烝民，属唐、梁离乱之余，接汉、晋衰微之后，四方文轨尚未混同，万里土疆犹多侈伪。肆予小子，嗣守丕基。九域之中，既恢于禹迹；八弦之内，悉奉于周正。帝业于是会昌，人寰以之再造。加以俗无疵疠，岁有丰穰，盖上帝之垂休，匪冲人之所及。方思日慎一日，安夫难安，粗荅天休，敢言时迈。而宰衡庶尹，方岳大臣，蕃夷酋长之徒，耆艾缁黄之辈，共排闾阖，三贡表章。谓为治定功成，可以继三五之迹；升中肆觐升：原作「外」据《宋大诏令集》卷一一六改。，可以副亿兆之心。其辞确然，无以逊避。且欲致孝以伸昭祀，祈福以庇苍生，勉徇群情，良深愧畏。朕以今年十一月二十一日有事于泰山联：原无，据《宋大诏令集》卷一一六改。。咨尔执事之臣，暨乎司礼之士，各扬其职，用副予怀。永惟对越上玄，要在诚悫，侈靡之饰，何所用焉。况仗卫素严，文物昭备，宜遵典故，勿致烦劳。诸道藩镇不得以修贡助祭为名，辄有敛率，庶从俭德，以洽灵心。」先是，太宗嗣位以来，年谷丰稔，方内乂安，而臣庶上疏献颂请封禅者不可胜纪。十五日，命翰林学士承旨扈蒙、学士宋白、贾黄中、右散骑常侍徐铉、兵部员外郎张洎、太常丞吕端、殿中丞韩琦同详定封禅仪韩琦：按此人为仁宗朝名臣，太宗朝尚未出世，疑误。。 
十八日，以南作坊副使李神佑、北作坊副使刘承珪、通事舍人郑伟、供奉官张文粲自京抵泰山，分成武、郓州两路相度道路。 
二十日，以宰臣宋琪为封禅大礼使，翰林学士承旨扈蒙为礼仪使，学士宋白为卤簿使，贾黄中为仪仗使，兼判桥道顿递使事。 
二十一日，以驾部员外郎刘蟠、监察御史索湘为泰山路转运使，仪鸾副使康仁宝、高品阎承翰、夏侯忠等六人部丁匠七千五百，修宫坛宫：原作「官」，据《太宗皇帝实录》卷二九改。。 ，作石 
五月二十二日，命判四方馆使田仁(郎)[朗]自京至泰山朗：原作「郎」，据《太宗皇帝实录》卷三○改。，督治道之役。《宋朝事实》：是月干元、文明二殿灾，上谓宰相曰；「封禅之废已久，况今时和岁丰，行之固宜。数日前，烈火遽作延宾正殿，岂大事将举，未符天意乎 况炎暑方炽，虑于劳人，徐图亦未为晚。」 
六月十八日，诏：「封祀仪仗只告庙及泰山下陈设，沿路悉不用。」先是，宰臣言在路合排仪仗导驾导：原作「遵」，据《太宗皇帝实录》卷三○改。，帝曰：「此行盖为告谢天地，与苍生祈福，如广陈仪卫，即成劳扰，乃是自求严饰，非朕意也。」因有是诏。 
二十三日，诏曰：「昨者文武 官洎乎耆耋，盈庭抗疏，连袂扣阍，谓为治平之时，请举升中之礼。顾惟 
     
凉德，岂所克堪，而陈请再三，因以俞允。载惟盛礼，终觉愧怀。况封禅之仪，废之已久，百司祗奉，办集尤难，万姓供输，劳扰斯甚。且令停罢，以俟后期。国门之南，圜丘素备，宜辍登封之礼，聿修柴燎之诚。朕以十一月二十一日有事于南郊。」 
雍熙二年十二月十五日，诏曰：「瞻彼泰岳，奠于鲁郊。中外告成，历代之仪斯在；泥金检玉，往圣之迹犹存。将议封崇，宜若营护。先有发掘前代石检，隳坏古之坛墠，并令修完如故，州县常谨视之。」 
【宋会要】
真宗大中祥符元年三月十三日，兖州父老僧道吕良等诣阙上表请东封，知州邵晔率属官继奉表陈请。帝引对良等于崇德殿，宣谕曰：「封禅大礼，历代罕行，不可轻议。」赐晔等敕书，父老僧道敕牓，不允所请，仍赐缗帛而遣之。先是，良等三千余人诣州陈请三千：原作「三十」，据后文，部送进京者已达千二百人，此必「三千」之误，因改。，愿奉表赴阙，本州岛以道路烦费，令知干封县吴仲仪部送千二百人至阙下。及引对，良等进而言曰；「国家受命五十年，功成治定，以致太平，天降祥符，以显盛德，固宜告成岱岳，以报天地。」帝复亲谕之曰：「此大事，不可轻议。」良等又言：「时岁丰稔，华夏安泰，愿上荅灵贶，俯徇众欲。」帝坚谕之，方退。因顾王旦曰：「登封盛礼，人情若此，朕何德以堪之 」良等入辞，复面上表陈请曰：「臣等残年，喜逢太平，愿见大礼，望陛下必从众欲。」帝令陈尧叟宣谕曰：「尔等远来，虽四方无事，年粟屡丰，盛礼难行，当悉朕意。」 
十八日，诸道贡举人进士李觉等诣登闻鼓院上表请封禅。 
二十一日，文武百官宰臣王旦等拜表继请。自是至二十七日，凡五上表固请，帝始允。批荅曰曰：原在「具之」下，据批答类文字之通例乙。：「省表，具之。朕聿遵周制，思陈严配之仪；俯慰邹人，乃议升中之典。惟上玄之锡祉，繄列圣之在天，垂庆使然，顾予何力!置器之喻，守文甚难，方怀抑畏而曲全，安敢崇饰而务(务)[侈]。卿等情敦爱戴，志切倾输，爰率众多，五陈章表，过形善颂，恳上鸿名。惟登迈以盛称，岂眇冲之克荷。虚美岂增于否德，固拒亦沮于纯诚。沈思久之，若为裁处。又念发祥于瑞命，非专焜耀于朕躬，是知佩服天章，祗膺景贶，惟道所适，何用弗臧。与其终执于素心，曷若曲从于人欲。喜乃称君之善，奉兹建显之文，勉徇坚勤，良多愧惕。所请宜允。」 
四月四日，内出御札曰：「朕博考简编，遐观往昔，若乃诞膺帝箓，抚有中区，华裔底宁，珍符沓至，曷尝不陟降东岱，对越上穹!益厚增高，让德而崇祀；昭姓考瑞，建号以飞声。由无怀以来，略可概举；逮开元之后，因而旷废。我国家诞膺骏命，肇启丕图，太祖以神武济三才，太宗以至仁绥六命，丰功美利，累洽重熙累：原作「略」，据《宋大诏令集》卷一一六改。，盖五十年于兹矣。肆朕凉薄，获承基构，惧德弗类，因时而惕，励精以求治，虚己以纳善，案节 
     
以展义，洁粢以事神。仰畏高明，不遑中昃。赖宗祊之储祉，荷灵祇之顾怀，鉴兹小心，介以景福。五兵载戢，百稼屡丰， 县谧清，王猷允穆。而又真官预告，秘检下临，示卜世之休期，表因天之眷命。恭承景佑，靡敢遑宁。期以大飨明堂，聿修郊礼，备伸昭事，以达至诚。不谓鲁国诸生，东土黎老，罄陈徯望之恳，愿举升中之仪。而宰衡官师，岳牧庶尹，缁黄将校，酋长耆年，不谋而同，奉疏来上，叙天人之交感，述方册之前闻。以为登岱勒封，古之盛典；奉符行事，今也其时。五表继陈，众愿惟确，荐加敦谕，难夺倾输。若以荷无疆之休，当盛德之事，发挥茂实发：原作「登」，据《宋大诏令集》卷一一六改。，丕显成功，益用愧怀，非所宜称。止于报谢天地，备物而告虔；升配祖宗升：原作「外」，据《宋大诏令集》卷一一六改。，尊亲而致孝。式扬先烈，以耀大猷，是为素心，何敢崇让让：原作「护」，据《宋大诏令集》卷一一六改。!朕以今年十月内，式遵典礼，有事于泰山。咨尔百执之臣，掌礼之士，各扬乃职，勿旷攸司。朕之是行，昭荅神贶，匪求仙以邀福，在报本而洁诚。至乃珪币所须，牲牷攸给，并资丰备，以格神明。其有司供帐之规，乘舆服御之物，悉从节减，勿致烦劳，式尽严恭，务遵简俭。凡百费用，并支官物，一路止增修馆驿修：原无，据《宋大诏令集》卷一一六补。，就建行宫。经由州县所用什物，亦以官物置办，不得差扰辄借及有科率。诸司须索，非敕命，州县不得供给。所在驰道，勿差丁夫广有修葺。香台画瓮，青绳栏干等，亦不须设。诸路长吏无得擅离本任，来赴行在。仍勿以修贡助祭为名，辄有率敛。起居章表，附驿以闻。」时学士上御札草，上览之，谓宰臣王旦等曰：「朕览御札草中所云『不求神仙，不为奢侈』，此事亦不欲斥言前代帝王，宜云『朕之此行，昭荅玄贶，匪求仙以邀福，期报本以洁诚』。」是日，以诏许封禅，遣官告天地遣：原作「建」，据《长编》卷六八改。、太庙、社稷、太一宫，又 告在京祠庙及岳渎。丙申，王旦等奏封禅大礼合命大礼等五使，比郊禋旧制，以宰相为(六)[大]使，翰林学士以下为礼仪等使。 
五日，以知枢密院事王钦若、参知政事赵安仁为泰山封禅经度制置使，并判兖州，仍迭往干封县。先是，帝问宰臣东封置使(政)[故]事，王旦曰：「唐有检校封禅使，先朝亦置大礼、礼仪、仪仗、卤簿等使，惟不置桥道顿递使。」帝曰：「今当遣大臣司其事，择美名以授之。」故命钦若等，仍令且留岳下检校，稍办集，可别命官知兖州。又命权三司使事丁谓计度粮草，引进使曹利用、宣政使李神福相度行宫道路，翰林学士晁迥、李宗谔、杨亿、龙图阁直学士杜镐、待制陈彭年与太常礼院详定仪注。 
六日，以宰臣王旦为大礼使、知枢密院事王钦若为礼仪使、参知政事冯拯为仪仗使、知枢密院事陈尧叟为卤簿使、参知政事赵安仁为桥道顿递使。礼仪、桥道顿递使事，(今)[令]拯洎尧叟分掌，使逐使面日依旧。宰臣言：「郊禋旧制，以宰臣为大礼，学士、中丞、 
     
尚书丞郎、知开封府分领礼仪等使。」帝曰：「升中大礼大：原作「天」，据《长编》卷六八改。，宜重其事，五使之职当于中书、枢密院以班次命之。」拯曰：「臣等叨居重位，复忝使名，虑未为允，望仍旧贯。」帝曰：「大臣为之，盖重祀事也。」仍铸封禅五使印及经度制置使印给之五：原作「王」，据《宋史》卷一○四《礼志》七改。。 
是日，诏曰：「朕将陟介丘，祗答鸿贶，方遵先志，已谕至怀。而岳镇之宗，神灵攸处，尤宜安静，以表寅恭。虑草木之有伤，在斧斤之不入，庶致吉蠲之恳，式符茂育之仁。应公私不得于泰山樵采，违者重行科断。」又诏：「山下工作，无得调发丁夫，止籍兖、郓州兵级役。山上斋宫，山下行宫，除殿宇外，并张幕为屋，覆以油帕。工作之所，务令清洁。应杂户、妇人得留止山下，仍增自京至泰山驿递马。」 
七日，诏：「东封行在金帛、刍粮，委三司规度收市市：原作「布」，据《长编》卷六八改。，或转输供用。自余所须之物，悉自京辇致，而不得辄有科率。令三司取汴、蔡御河舡入广济河，运仪仗什物赴兖州；发陕西上供木，由黄河浮筏至郓州。给置顿之费，省辇送之役。」 
八日，命龙图阁待制戚纶、皇城使刘承珪、崇仪副使谢德权，计度封禅发运事；(丞)[以]吏部员外郎判三司句院卢琰、兵部员外郎邵晔为京东转运使，祗奉祀事；转运副使张知白掌本司常务白：原作「伯」，据《长编》卷六九改。；殿中丞曹谷、吕言提举行宫顿递；太常博士文均、著作郎直史馆李迪通判兖州；大理寺丞刘谨、章得象签书兖州两使判官事。遣使八人护郓、濮等州河堤，巡护齐州升泰山路，禁止行人。 
九(月)[日]诏兖州月给公用钱二十万。 
十一日，诏应京东州军刑狱务从宽恕，无得非法决罚。 
十二日，诏：「东封路并禁采捕，其黏竿、网弹、鹰犬之类，扈从百司无得赍随。修建行宫不得侵占民田。扈驾步骑辄蹂践苗稼者，御史之。兖州户民供应东封外，免今年徭役及支移税赋。」 
十六日，王钦若等言：「皇亲诸军于东封程顿占据邸店，颇为烦扰。」诏所在以行宫侧官舍、佛寺为宗室、辅臣宿顿之所。 
十七日，曹、济二州遣官部送僧老、耆老诣阙，请车驾由本州岛东巡，赐器币、缗钱慰劳以遣。仍诏诸州，复有来者，谕止之。 
二十一日，诏曰：「自京至兖州自：原无，据《长编》卷六八补。，敢有妄指民舍林木言营建行官、开修道路及托官司须索配市托：原作「记」，据《长编》卷六八改。、假借人夫车乘、乞取财物者，所在锢送赴阙。沿路诸州酿酒以备供顿。应三班使臣奉祀事能干集者，俟毕优与差使。」 
距之状，各有注释。帝览之，以所载与旧典小异，诏详定所参较施行。是后，王曙上《前代封禅杂录》，刘炳上《封禅仪集》。 二十二日，中舍夏侯晟上《汉武帝封禅图》，缋金玉匮、石 
三重。重方五尺，厚一尺。第二重中间 二十四日，详定所上言：「准典礼，泰山上圜台、社首各用石(闻)方一尺七寸，深八寸。南、北面安检三道，东、西面安检二道，开阔一尺，深六寸。为金绳道三，各阔寸半，深三分。石 
     
隅相应。又坛壝之制，按《唐会要》：『贞观十五年，太常卿韦挺等奏议，山旧圜台高九尺，广五丈。台上又立方坛，高五尺，广丈二尺。著作郎韦安仁驳之，曰圜台高九尺，方坛高五尺，是为总丈四尺。坛上又置方石，再累广五尺，高三尺。』若然，计方坛之上置方石讫，每边惟余四尺而已。按其仪，皇帝立于方坛上，北面跪，封玉牒以授尚书令，尚书令南面跪受。岂有四尺之广，下临丈四之危，而乘舆得于其上相对授受 古之所制，必不如此。又按唐高宗、明皇封禅仪注，并无圜坛之上更有方坛之说。欲望依故事，山上立封祀坛，径五丈，高九尺，四出陛。坛上饰以青，四面依方色，一壝，随地之宜。山上燎坛，在圜台之东南 相应，南面中间一道开方六寸、深二寸者三，上有石盖。距石每面三重，各长一丈，阔二尺五寸，厚一尺，钭批其首，令与 检各长三尺，阔一尺，厚六寸。开金绳道与石在：原作「左」，据《宋史》卷一○四《礼志》七改。，量地之宜，坛高一丈二尺，方一丈，开上南出户，方六尺。山下封祀坛，三成，十二陛，如圜丘之制，坛上饰以玄，四面各依方色。坛外为三壝。又准《郊祀录》，圜丘四成，各高八尺一寸，下成广二十丈，再成广十五丈，三成广十丈，四成广五丈。今参详，《通礼》云三成，盖取重累之义，《郊祀录》云四成，盖取一累为一成，而《通礼》不载每成丈尺。今请依《郊祀录》所载圜四成丈尺之制，其上饰及四面方色，即依《通礼》所载。燎坛同山上社首坛，准《通礼》如方丘之制，八角三成，每等高四尺，上阔十六步，设八陛。上等陛广一尺，中等广一丈，下等广丈二尺。为三壝，开四门。又《郊祀录》方丘坛再成，下成方寸十丈，上成方五丈，八陛。今请依《通礼》三成之制。又为瘗鸰于坛之壬地外，壝之内取足容物。朝觐坛在行宫之南，方九丈六尺，高九尺，四出陛。南面两陛，余三面各一陛。一壝，二分在南，一分在北。欲望依礼修筑。又按唐明皇封禅，备法驾。请准故事，告飨太庙、乘舆出京、封泰山、禅社首、御朝觐坛，并用法驾，所过州县不备仪仗。又按《六典》，宫架之乐，宗庙殿庭三十六 ，郊丘及社二十 。欲于泰山圜台上设登歌、锺、磬各一 ，封祀坛设宫架二十 ，四隅立建鼓并设二舞。社道坛上设登歌如圜台，坛下设宫架、二舞如封祀坛。其朝觐坛上设宫架二十 ，不用熊罴十二案。又按《六典》，天子之服冕：一曰大裘冕，无旒，裘以黑羊皮为之，祀天神、地祇则服。二曰衮冕，垂白珠十有二，黝衣纁裳十二章，飨庙、告庙则服。今参详，南郊合祭天地止服衮冕，欲望封禅日依南郊例。」并从之。 
二十五日，命王旦撰《封祀坛颂》，王钦若撰《社首坛颂》，陈尧叟撰《朝觐坛颂》。 
二十六日，诏：「祖宗朝诸路所献祥禽异兽皆在苑囿，可上其数，俟禅祭礼毕纵之。」 
二十七日，遣使赍诏抚问王钦若、赵安 
     
仁及官吏等，赐役徒缗钱。自是至礼成，再遣使抚问，赐以茶药，仍赐将士时服。泰山役徒两月一赐缗钱，月给麻屦。又赐治道、辇送物色军士缗钱，及役卒还营，给时服、缗钱遣之。后修圜封，月给兵匠茶药、钱、鞋，及讫役复赐缗钱。 
二十八日，详定所言：「准《开宝通礼》，巡狩有燔柴告至之礼，皇帝亲行事。又封祀至泰山下，柴告昊天上帝于圜坛，如巡狩告至之礼，有司摄事，即不载摄事之仪。将来车驾至泰山，合行告至，依皇帝出宫、有司摄事告圜丘之礼。太尉一员，用酒脯、币帛于山下封祀坛告至。车驾所过山川及先代帝王、名臣、烈士，皆州县致祭。所经十里内神祠、桥道，并合致祭，其数烦多，虑有司供祭不逮，请除名山大川、先代帝王功德赫奕者遣官外，余委本州岛祭告。又光禄寺合用神厨，山上圜台东三间，山下坛东南八间，社首坛东南三间，逐坛有井，请令创造。又阳燧取明火，阴鉴取明水，虽有旧文，据《唐书》云以阴鉴取水未有得者。又缘阴鉴制度久废，虑临事误阙，所用明火、明水望并依南郊例施行。又《开宝通礼》，登封日自山止五步立一人至山下坛，递呼万岁为节。今参详，其日自山上圜台立黄麾仗，五步一人至山下坛，传呼为节。登封日，侍中版奏请(黄)[皇]帝登山，用牙版一，文曰『请登山』，望令门下省制造。又按《通礼》，封祀设昊天上帝神座于山上，以三脊茅为神籍。藉者，以茅藉神座也。又《管子》及《汉书》，皆云江淮之间一茅三脊为神籍。《春秋左氏传》云：『包茅不入，王祭不供，无以缩酒』。杜预注云：『束茅而灌之以酒，为缩酒。』参详旧史礼文之意，三脊茅既以藉神，又以缩酒。今请昊天上帝座藉以三脊茅，上加席缛。其缩酒亦用三脊茅。」并从之。仍诏遣使驰往岳州，精洁采茅三十束，束重十六斤。以九月下旬至阙，于上清宫择静处掌之。是秋，诸王府侍讲孙奭议，请封祀日白茅止用为藉，不以缩酒。龙图阁待制陈彭年上议：「谨按《周易》曰：『藉用白茅。』《春秋左氏传》曰：『包茅不入，王祭不供，无以缩酒。』郑玄注《周礼》云：『茅以供祭之苴，亦以缩酒。』此则茅有为藉、缩酒二义也。郑兴注《周礼》云：『束茅立之，祭前沃酒其上，酒渗下去，如神饮之，故谓之缩。』杜预注《左氏传》云：『束茅而灌之以酒，为缩。』郑玄注《周礼》云：『缩酒，泲酒也。』又注《礼记》云：『泲之以茅，缩去滓也。』此则又有灌酒、泲酒二义也泲酒：原无，据《长编》卷七○补。。今者详定仪注之初，孙奭亦言此义，但缘经典有此互文，事苟涉于阙疑，礼难从于臆断。是以仪注之内，两存为藉、缩酒之说。今奭以为：『宗庙之祭有灌用 鬯之礼，故可束茅沃酒。学者不达此指，又见流俗有浇酹之仪，遂谓诸祠祭皆当束茅缩酒，甚为失所。』窃详《论语》疏云：『宗庙之祭，未杀牲，先酌 鬯酒，灌地以求神。』此则独言以 鬯灌地，亦不指 
     
言用茅也。如依郑玄之言，则茅惟泲酒；如依郑兴、杜预之言，则天地、宗庙俱渗酒也。又《周礼》祀大神、祭大祇飨大鬼，甸师之职云祭祀用萧茅，《左传》又云『包茅不入，王祭不共』。以祭言之，则通于天地、宗庙明矣。况郑兴、杜预已有束茅沃酒之言，许慎《说文》又云：『酹，醊祭也，醊祭酹酒。』此则酹酒之义，郑兴、杜预、许慎当汉晋之世已言之矣，安得谓之流俗哉 然而封禅之礼，前史不备，开元之制，最为详悉。按《玄宗实录》、《唐会要》，并云：『其时抚州三脊茅生，上封者言齐桓公将欲封禅，管夷吾云江淮间三脊茅用以缩酒，乃可封禅。宰臣奏云，臣等博访贡茅，沅江最胜，已牒岳州取讫，今称抚州有茅，望令且进六束，与沅江相比用之。』此时宰臣即张说、源干曜，刊撰官即说与徐坚、韦绦、康子元、侯行果，并该详旧典，号曰硕儒，如封禅果无缩酒之义，当时岂无驳论 既令取茅充用，足验于礼昭然。伏以沃茅之文，既经典攸载；酹酒之祭，又圣朝久行。如谓致爵方为成礼，窃恐寅恭之志未及于宸心，改作之讥益生于舆诵。其孙奭所奏，伏请不行。」从之。 
二十九日，诏东巡由郓州临酅道北路赴泰山，礼毕幸兖州，取中都路还京。先是，自京抵兖州，有路二：由曹、单者为南路，太宗朝尝置顿于此，由濮、郓者为北路。时命王钦若、曹利用由南路，赵安仁、李神福由北路，同赴泰山，计功用之繁简。且言南路虽近而用功多，北路邮传有素而用功省邮：原作「虽」，据《长编》卷六八改。，故从北路焉。是日，龙图阁待制戚纶请令修图经官先修东巡所过州县图经，以备检讨，从之。 
五月二日，详定所言：「车驾出京前，亲告太庙，遣官祭告天地、社稷，孝惠孝章淑德皇后、元德皇太后庙，望遣官奏告。」从之。 
三日日：原作「月」，据前后系时改。参《长编》卷六九。，详定所言：「按《唐 礼仪志》，明皇就望燎位火举， 臣称万岁，传呼至山下，声动天地。又自山上布兵至于山下坛，传呼辰刻及诏命来往，斯须而达。夜中然火相属，山下望之，有如连星自地属天。今参详，已令军士自圜坛立黄麾仗，五步一人，传呼万岁。再详旧史，盖是布兵传呼，以为祀事节候。今欲定为三次传呼。其(土)[士]兵排列，自山上大次圜坛壝外，下至封祀坛壝外。俟皇帝将行礼，各先令然火相属，后依次传(次)[呼]万岁，以三呼为节。一次，皇帝出大次，山下传呼，山下献官各就版位行礼。二次，皇帝就望燎位，山下传呼，山下亦举燎。礼毕，祀官归版位。如山下祀毕，山上传呼未至，献官并先就望燎位以俟。三次，皇帝还大次，侍中版奏请解严讫，山上传呼，山下 官并退归幕次，易公服，至行宫奉迎车驾。」帝以出次行礼，方在楼接神，务于严静，未欲传呼，令别详定。遂请为漆牌朱字，以「公卿就位」为文，命内臣二人付押当黄麾仗军校，令传至山下付太尉。又举黄幡为节，俟皇帝就望 
     
燎位将举燎时，及还大次请解严时，及出大次还宫时，并山下传呼。从之
傍施检处，皆刻深七寸，阔一尺，南北各三，东西各二 以藏玉匮，用方石再累，各方五尺，厚一尺，凿中石，广深令容二玉匮。 六日，详定所言：「按《开宝通礼》，封祀玉牒长尺二寸，广五寸，厚三分。又按唐贞观中，颜师古奏请玉牒长尺三寸，广、厚各五寸。朱子奢议，玉册长尺三，广一寸五分，厚五分，每册五简，俱编以金。麟德初，许恭宗与礼官等奏，议用玉牒长尺二寸，广寸二分，厚三分，编以金绳。用简之数，随文多少，盛以玉匮。国朝太平兴国九年，详定玉牒用两副，每牒五简，长尺二寸，广五寸，厚三分，刻玉为字，填以金，联以金绳，盛以玉匮。窃详制度，历代不同。兴国所定玉牒用五简，乃是朱子奢所云玉册制度。又历代玉牒元无金绳联编之制，所用止是一副，即无两副之制。今请为玉牒，每牒各长尺二寸，广五寸，厚一寸，刻牒为字，以金填之，联以金绳，缄以玉匮。又正座、配坐合用玉册六副，依《开宝通礼》制度，每简长尺二寸，广寸二分，厚三分，填以金，简数量文多少。册文中书门下撰进，付中书省镌刻。正座玉牒、玉册，并盛以玉匮，配座玉册盛以金匮。匮制并长尺三寸。检厚二寸，阔五寸，长一尺三寸，缠以金绳五周，封以金泥。又为石二：原作「三」，据《长编》卷六九改。，皆长三尺，阔一尺，厚七寸，皆刻为三道，广寸五分，深三分。当封处大小取容宝，其深二寸，皆有小石盖， ，去隅皆七寸。缠绳处皆刻为三道，广寸五分，深三分。为石检十枚以检石(制)毕，并进内。其玉宝分寸当用黍累尺，虑难琢刻，望用今尺为准。其用石泥，按《开宝通礼》云，石泥以石末和方色土为之，又以五色土为圜封。按《禹贡》云：『徐州厥贡，惟土五色。』今缘徐州久废此贡，望下经度，如徐州有此土，即取用；如无，依方色染用。又得中书省修制官王怀甫状：『所造金泥别无古法，止是创意以金粉、乳香调和而成，印以受命宝。 用『天下同文』之印。旧史元无制度，今请用金铸，大小同御前之宝，以『天下同文之宝』为文。缘宝法物，亦请依例制造。二宝候封金玉匮、石 际以『天下同文』印封之。今参详，玉匮、金匮请依旧制，别造玉宝，方寸二分，文同受命宝。其封石 中， 上径丈二尺，下径三丈九尺。又按唐开元中，金玉匮并封讫，皇帝以受命宝印之。又贞观中，议更造玉玺一枚，方寸二分，文同受命宝。又按开元中，纳玉匮于石 四隅，皆再累，为五色土圜封以封。石 隅相应，分距 。距石十二枚，皆阔二尺，厚一尺，长一丈，斜刻其首，令与 ，各五周，径三分。为石泥以封石 旁，当刻处又为金绳三以缠石 与封刻处相应，以检擫封。其检立于注：宝方一寸二分，今尺为准，文曰皇帝恭膺天命之宝。旁施检处皆刻深七寸，阔一尺，南北各三，东西各二 用石再累，各方五尺，厚一尺，凿中，广深令容玉匮。 藏之。其 封匮当宝处刻深二分，用石二：原作「三」，据《长编》卷六九改。， ，皆五周，径三分。为石泥封 旁当刻处，又为金绳三以缠 ，皆长三尺，阔一尺，厚七寸，刻三道，广深如缠绳。其当封处刻深二寸，取足容宝，皆有小石盖与封刻相应。其检立 ，去隅皆七寸。缠绳处皆刻三道，广一寸五分，深三分。为石检十以擫泥用石末和方色土为之。际。距石十二，分距四隅 用金铸宝曰天下同文，如御前宝，以封四：原作「西」据《长编》卷六九改。金绳，如纯用金虚脆而难缠，望止用涂金银绳。」并从之。是日，诏：封祀褥位，圜台、社首坛正座用黄，配座用绯，皇帝褥用紫，并祭器并创造藏静室，以称严奉。如闻沿路行宫多毁旧屋重造，宜令就加涂塈，不须别创。封祀以前不举乐，经历州县毋令乐人迎候。 室。』今参详，如凿壁为鸰，缘神道贵静，不欲施工，望依尊谥宝册置于神座侧。」又言：「封禅行礼将毕，燔瘗之时合举爟火相应，用为节制。少府监所设望燎楔 ，盖爟火之遗制也。欲望至时每坛各设楔 三，以为燔瘗之节。又封石 玉金二宝，请与受命宝同发，次天书之后。配座玉册、金匮藏于太庙 上径一丈二尺，下径三丈九尺。望委内侍张承用与文思院监官试验而用之。其玉牒、玉册并安于舆，以金吾街仗防御，遣内侍一员援护，给事舍人一员押当，先车驾二日进发。每程次于行宫之静室，严其守卫。至泰山日，于奉高宫设次，回日配座。玉册防援、押当，一如上仪。至京日，先设次于太庙，次日藏于庙室。其封匮 隅相应，皆再累，又为五色土圜封， ，皆阔二尺，厚一尺，长一丈，斜刻其首，与 
七日，命王旦撰昊天上帝玉牒文，冯拯撰皇地祇玉册文，赵安仁撰祀昊天上帝及泰山、社首二坛配座太祖、太宗玉册文，仍各书之。帝谕旦等曰：「其文宜首叙上天降鉴降：原重此字，据《长编》卷六九删。中。玉牒今欲更不读，先入玉匮中，承以案，置于昊天上帝神坐侧。俟皇帝封玉册毕，太尉又跪奏，取玉册进皇帝，封印如仪。庶遵不秘之文，亦协同封之义。」帝曰：「朕之此行，更无他事，惟以昭荅上玄、为民祈福为意，其玉牒亦 中，是玉牒、玉册各匮，同封于石 中。臣等参详典礼，只载封玉册，不载封玉牒。明皇《开元录》云内二玉匮于石 、符瑞沓委，次述为民祈福之意。」详定所言：「故事，封泰山玉牒书并秘，唐明皇则不秘，封祀毕内二玉匮于石(请)[设]于昊天上帝座前。」初议造册，文思院玉工言如用真玉，碾字难成，请用阶州玉石，可以速就。帝曰：「玉册用石，于理未正。况前代已有论议，必须真玉。」王旦曰：「前代诏敕具存，然唐明皇玉册亦止阶玉。」遂命玉工于内府 阅玉材。既而少中度者，复以追琢功大，虑不能就，宰臣以祀期甚近，望依玉工所 
      
请。帝不得已，从之。未几，阶州进所采玉石，帝阅之，曰：「此碔砆之类，其实石也，目之曰玉以奉天，于礼可乎 」翌日，召冯拯等谓曰：「朕忽记即位初，有以内府文籍来上者，见其间有玉牒、玉册之目。因令中使 召玉工询之，果有工人赵荣言，太平兴国中令至内府阅视美玉数十段，与众工治为牒册，岁余方就，纳于崇圣殿库。亟命取之，明莹光润，与常玉不类。此盖先帝圣谟已成，垂裕冲眇。」仍出示拯等。时王旦宿斋中书，上曰：「适已令中使驰谕王旦，闻之必甚喜。」拯、尧叟奏曰：「国家举此大礼，以期近玉材难得，迫有司之(仪)[议]，取阶石为用。陛下虽勉从之，而尝以未合典礼为念，今果有所获，此乃陛下至诚寅奉、有开必先之应也。」上又曰：「朕自昨日得此册牒，犹虑工人以良玉难刻，因自书『东岳』二字，令中使召玉工镌刻。少顷，中使驰至，朕心谓诉工之难刻也。暨至，则琢刻已毕，工用甚至。朕计其时刻，一日可琢数十字，至中秋毕工。」议者以为穹昊幽赞，圣神开先，上至孝至诚，克继(神)[祖]宗之志也。遣知制诰朱巽、内侍张承用就中书监视琢刻。 
八日，诏出京日具小驾仪仗，太常三百二十五人，兵部五百六十六人，殿中省九十一人，太仆寺二百九十九人，六军诸卫四百六十八人，左右金吾仗各一百七十六人，司天监三十七人。初，有司定告庙、出京、泰山、社首山并用法驾，帝以前诏惟祀事丰洁，余从简约，乃再命详定而用此制。 
十一日，桥道顿递使赵安仁言：「得太仆寺状，金玉辂合先赴泰山，所经州县门桥街道有隘狭处，请令修坼。」诏令于州县城外过，有坟墓处避之。 
十四日，帝以东封路供顿刍粮数广，召权三司使丁谓，以扈驾兵籍示之，曰：「盖有司不知此数，广为营备尔，曾不虑烦挠于下。其少数未须转送，当俟秋成和市。」谓因请留河北转运使李士衡在澶州管勾东封事，从之。 
十七日，命宫苑使、勾当皇城司邓永迁，内侍左班副都知阎承翰，西京左藏库副使赵守伦，整肃随驾禁卫。仍铸印给之。是日，详定所言：「封禅毕御朝觐坛，诸州所贡方物陈列如元正之仪，望令尚书户部告示，十月以前并集泰山下。」从之。 
二十一日，内出封禅坛图，于龙图阁召宰臣示之。帝曰：「郊禋昊天上帝位不以正座位不：原缺，据《长编》卷六九补。，盖合祭皇地祇。今封祀日，宜当子位，天书置于东侧天书置：原作「今」字而下空一格，据《长编》卷六九改补。，太祖、太宗位比郊禋日次西北侧，以申祖宗恭事之意。」 
二十三日，详定所言：「天书出内至泰山，合用仪卫。今参详，自出京日创新褥置玉辂中，备仪仗导从，七百五十人前后部鼓吹吹：原无，据《长编》卷六九补。，中使二员夹侍，仍遣官充使。」命王旦为天书仪卫使，王钦若、赵安仁为副使，丁谓为扶侍使，入内副都知蓝继宗为扶侍都监，内侍周怀政、皇甫继明为夹侍，仍铸仪卫、扶侍使印。 
二十 
      
四日，命冯拯书封禅玉宝、金宝。 
二十六日，诏役卒遇盛暑大雨，并令休憩。山上置门，非执事赴役者勿升。行宫无广营造，自京送筩瓦，重有劳扰，以板瓦给用。 
六月三日，详定所上仪注四卷，帝览之，曰：「此仪注久废，非典礼具备，岂为尽美 」即手札疑互凡十七事，令与五使参议，厘正而行之。一、告庙仪注不言天书出内及太庙设次之所，今既奉符行礼以答灵贶，当随宜具之，则有司易为遵守。遂请安于玉辂设次外。二、封禅进发，服通天冠、绛纱袍，升辂。注云「今服韡袍进辇」。如韡袍升辇为当，即合删去旧文，免彰今古礼有轻重；如必须绛纱袍升辂，亦当商议。朕无固必，务在折中。遂请改用新仪。三、祀前一日，以太牢祭泰山。(礼)[仪]袍乘辇，如地平可乘辂，当别商议。遂言：皇帝登山如服绛纱袍乘辂，即从臣当 注云以羊豕代，朝廷之意，盖虑用犊稍少，代以羊豕。今举大礼，如羊豕为当，即合改云少牢；如以非常之礼，虽用太牢亦无嫌也。遂请以一牛一羊一豕为太牢。四、光禄卿监取明水、火，注云依南郊例。此有司掌事，不必具载。遂请削去。五、〔五〕方帝牲，注云以羊豕代。朕记《春秋》「牲牷肥绖」，恐不止牛为牲，如须牛，亦当商议。遂言：「准礼，牛羊豕将荐于神者，皆谓之牲。今五帝常祀，代以羊豕，如缘封禅，请用方色犊。如无方色，以纯色代之。」六、山上设东方刺史、县令之位，今既不许擅离任所，亦须别为商议。遂请至日令邻近长吏、兖州县令陪祀，位在山下文官之东。七、还宫乘辂，注云依南郊，常服乘辇。且封山大礼，不须约南郊为比，如常服乘辇非便，亦当别议。遂请不用乘辂旧文。八、服大裘冕，注云今服衮冕之制，如不可行，亦不须载。遂言大裘久不修制，亦请改去。又搢大圭，执镇圭，大圭之制如何，于今可行，即议制之，免成阙礼。遂言：《周礼》大圭长二尺，礼虽有文，久不服用，望止以镇圭书于仪注。九、山下坛行祀，且至圆坛，二黄麾仗，递呼万岁，以为节候。近闻山路稍隘，且大次以上须设卫士，复间黄麾仗，必太迫隘。仪注之内令呼万岁，亦以非便。遂言黄麾仗请令卫士兼充，仪注但云传呼以为节候，余委卤簿使处分。十、进熟取匜盥沃水及取盘承水，注云以金器代之。且古用何盘，如有制度，何必金器。遂言少府备有匜、盥、盘之类，今请止用礼器。十一、所用乐以《禧安》、《隆安》久行乐章，当用封禅之义易之，以明制作。遂请昊天乐曰《封安》，皇地祇曰《禅安》。十二、出大次前二刻，传牌山下，献官就位。磴道纡屈，转送人多，必恐失时，当别举应号以为节制。遂请量地势高下远近，增设爟火，仍先四刻传牌。十三、还宫服绛纱袍，乘金辂，注云近仪韡袍乘辇，如是反彰今礼之轻。如山下不可行辂，即以(依)[衣]褶，别须设次更衣，登山太晚。  
      
唐明皇大备法驾，至山下御马而登，明是常服登山，无爽典故。今请改云韡袍乘辇。十四、社首山神州设黝牲，亦以羊豕代。遂请止用黝犊。十五、朝觐肆赦，注云诸司囚徒各枷杻系之。遂请改云应枷杻者去枷杻。十六、肆赦每一鼓投一杖，注云旧仪击千下而止，不言今击之数。遂请改云立鸡击鼓，立讫即止，更不投杖。十七、朝贺上贡之物，注云以户部贡物充。且每岁十二月土贡至备正仗，如止云天下所贡物，又皆金银、马之类。遂言土贡诸物悉令集泰山下。 
礼毕，车驾还大次，再升坛安距石后退。」并从之。 下检毕，归西阶下。俟太尉封 ，即自西阶升，盖 盖下检。望每坛选行宫司亲从官四十人、将校一员，各服仪注衣，立于坛西阶下，俟太尉置玉匮于石 中，发石 ，准仪注祀前一日陈于坛上，必恐不及。欲望制造毕，先置坛上，石检置于其侧，距石置于坛上，至时封秘如仪。又旧制，受命宝南郊日置于坛下黄道之南。今请封禅日随车驾登山，置于坛下黄道之西。又封禅日，太尉跪置玉匮于石 四日，详定所言：「封祀社首坛石 
五日，诏：泰山前代封禅基址，摧圮者修完之。雍熙初，内臣有自岳下得唐明皇东封皇地祇玉册苍璧，即送阙下，及罢封禅，因留内府。至是帝闻其事，遂令赍送钦若，于旧祀祭处如法瘗埋。 
六日，详定所言：「皇帝告庙，准典礼出乘玉辂，归乘金辂。今缘奉安天书于玉辂，请往来并乘金辂。」从之。 
七日，诏曰：「八神久存祀典，实福生民，方属登封，特行告飨。其与历代封禅帝王及所禅山，并于封祀前七日致祭。」详定所言：「按《汉书》，八神：一曰天主，祠天齐渊，今青州临淄县有天齐池。二曰地主，祠泰山梁甫，今兖州干封县东南八十里有梁甫城。三曰兵主，祠蚩尤，今郓州中都县西南四十五里有蚩尤冢。四曰阴主，祠三山，今莱州掖县北五十里临海山阳有祠。五曰阳主，祠梁山，今在登州牟平县西北六十里。六曰月主，祠莱州，今登州黄县南二十里有莱山。七曰日主，祠成山，今登州文登县东北百六十里有成山祠。八曰四时主时；原作「祠」，据《汉书》卷二五上《郊祀志》上改。，祀琅琊，今密州诸城县东南百八十里有琅琊台。又无怀、虙羲、神农、炎帝、高阳帝、佶、尧、舜、禹、汤并禅云云，在兖州泗水县北百里；黄帝禅亭亭，在兖州干封县西北五里；秦始皇禅梁甫，汉武禅肃然，在兖州莱芜县西北六十里。其八神及禅山望并依祭名山大川礼例，遣官致祭。其社首山今行禅祭，望别遣官以少牢致告。梁甫山止就八神之次，会稽山就命越州长吏，无怀至光武十五帝，又唐高宗、玄宗，并依祭先代帝王礼。」从之。其后秘书丞、直史馆姜屿上言：「泰山东南有徂徕山，盘礡高大，亚于岱宗，冈岭相连，乔松茂石，经史具载，可谓名山。其山神 
      
既无名位，阙于封崇，欲望封神为秩祭之所。」诏特遣官致祭，如八神之礼。 
九日，太常寺言：「大乐局乐工候告庙毕，先发往泰山，留乐工四十六人在寺。车驾离京后，欲望大祠权停用乐。」从之。 
十五日，详定所言：「与司天监同定三坛正座从祀神位，伏请绘图。山上圜坛设昊天上帝，太祖、太宗配座；山下封祀坛设五方帝以下六百八十七位；社首坛设皇地祇正座，太祖、太宗配座，神州以下共七十二位。」从之。 
十七日，学士院上奉天书入太庙、升泰山圜台社首山登歌瑞文曲乐章二首，封祀、社首坛乐章八首，诏付有司。《宋朝事实》：二十一(月)[日]降德音：「门下：王者奉玄贶以临民，聿敦致治；顺鸿禧而布泽，式表殊私表：原作「袁」，据《宋大诏令集》卷一五一改。。顾以眇躬以：原无，据《宋大诏令集》卷一五一补。，嗣承丕构，守位敢忘于日慎 保邦期至于时雍。乃者宝箓诞彰，舆情固请，愿举勒成之典，肃陈昭报之宜。瞻彼岱宗，首冠 岳。因高展痴，将有事于云封；永祚垂文，载储祥于秘检。当甘醴发源之地，显圆穹眷命之仁。既福应以荐臻，见明灵之昭格。斋栗躬膺于景贶，寅威益励于丹衷。式是鲁邦，介于东夏，属锡符而告瑞，思与物以同休。宜推在宥之恩，用洽自天之庆。云云。于戏!不测之神，荷灵祇之顾諟；曲成之道，俾乐土以昭苏。谅尔众心，体予行惠。(王)[主]者施行。」是日，太常寺言：「旧制，南郊警场人于大驾仪仗内分充，车驾巡幸即于府县追集乐工。将来在路警场，欲望令法驾鼓吹军士分番祗应。」诏选天武、神卫、神勇、虎翼军士充，仍令步军都军头张训董之。 
</div>
    <div class="pagination">
<a href="宋会要辑稿_page136.html">上一页</a><span>...</span><a href="宋会要辑稿_page132.html">132</a><a href="宋会要辑稿_page133.html">133</a><a href="宋会要辑稿_page134.html">134</a><a href="宋会要辑稿_page135.html">135</a><a href="宋会要辑稿_page136.html">136</a><span class="current-page">137</span><a href="宋会要辑稿_page138.html">138</a><a href="宋会要辑稿_page139.html">139</a><a href="宋会要辑稿_page140.html">140</a><a href="宋会要辑稿_page141.html">141</a><a href="宋会要辑稿_page142.html">142</a><span>...</span><a href="宋会要辑稿_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
