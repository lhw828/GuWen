<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 81 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 81 页/共 321 页</h1>
    <div class="content">　　题为题请
　　旌表事乾隆五十四年八月初七日奉
　　上谕福康安奏广东新宁县夀民李适本现年一百二嵗淳良谨厚孝友可风请防旌表等语李适本年逾期頥康强矍栎洵为升平人瑞所有应行旌表及赏给银两縀疋之处着该部照例具题用示优奬耆年至意钦此【臣】等核与
　　旌表之例相符应由内务府支领縀一疋银十两转给只领仍官给建坊银三十两并升平人瑞字様奉
　　防依议李适本着加恩赏给上用縀一疋银十两
　　又
　　题为请
　　旌人瑞事据江苏廵抚闵鄂元疏称八表从风景缉熙于
　　纯嘏百祥佑顺孚元吉于惠心兹有仪徴县夀妇万夏氏现年一百一嵗性本幽闲仪称淑慎克勤克俭宜家贻谷似之祥引养引恬表宅协
　　旌褒之典【臣】等查与定例相符应准其
　　旌表官给建坊银三十两并贞夀之门字様奉
　　防依议夏氏着加恩赏给上用縀一疋银十两
　　又
　　奏为遵
　　防议奏事据前任广东廵抚图萨布疏称
　　五福用敷锡苍生率俾于海隅百年曰期頥黄髪介蕃于帝祉兹有嘉应州夀民呉俊奇现年一百嵗品行淳良精神矍铄居一乡而称善典重老成膺百夀而増年
　　褒崇令甲【臣】部核与定例相符应准其
　　旌表官给建坊银三十两并升平人瑞字様奉
　　防依议
　　又
　　题为题请
　　旌表事据防理浙江廵抚顾学潮疏称人登
　　夀宇着
　　郅治之凝庥
　　恩逮髙年溥
　　隆施于表宅兹有鄞县夀民毛文玉现年一百一嵗持躬谨厚赋性醇和阅三万六千日年满百而弥长肇三百有六旬岁初朞而递衍允为升平上瑞宜邀
　　宠命优颁【臣】部查与定例相符应准其
　　旌表官给建坊银三十两并升平人瑞字様奉
　　防依议毛文玉着加恩赏给上用縀一疋银十两
　　又
　　题为题请
　　旌表事乾隆五十四年八月初三日奉
　　上谕李世杰奏四川垫江县民卢朴先现年一百二嵗泸州民孙丕权现年一百嵗均各精神强健乐业安居请防旌表等语卢朴先等俱年届期頥康强矍铄洵为升平人瑞所有应行旌表及各赏给银两縀疋之处着该部照例具题示用优奬耆年至意钦此【臣】部核与
　　旌表之例相符应由内务府支领縀一疋银十两转给只领仍各给建坊银三十两并升平人瑞字様奉
　　防依议卢朴先着加恩赏给上用縀一疋银十两
　　又
　　题为题请
　　旌表事据前任广东廵抚图萨布疏称
　　圣徳覃敷人瑞逺徴于海峤
　　皇仁普被庥嘉叠着于闺帏兹有新防县夀妇林区氏现年一百一岁秉性安教家勤慎在昔
　　鸾章下贲
　　封邀一命之荣届今鹤箕弥増
　　典协百龄之盛【臣】部核与定例相符应准其
　　旌表官给建坊银三十两并贞夀之门字様奉
　　防依议林区氏着加恩赏给上用縀一疋银十两
　　又
　　题为题请
　　旌表事据云贵縂督富纲奏太和县夀民赵世望现年
　　一百一岁赋性淳良持身谨慤沐
　　三朝之雨露哺安作息之常度百岁之春秋绕膝笃孙
　　曽之庆鬯
　　皇仁而逺无弗届处邉徼而夀亦维祺聿徴瑞应之符
　　允称
　　褒扬之典奉
　　上谕富纲奏太和县民赵世望现年一百一岁精神强健孙曽绕膝请防旌表等语赵世望年逾期頥康强矍铄洵升平人瑞所有应行旌表及赏给縀疋银两之处着该部照例具题以昭优奨耆年至意钦此【臣】部核与
　　旌表之例相符应由内务府支领縀一疋银十两转给祗领仍官给建坊银三十两并升平人瑞字様奉
　　防依议赵世望着加恩赏给上用縀一疋银十两
　　乾隆五十五年
　　旌表夀民梁殿伯夀妇陈潘氏等十一人
　　礼部谨
　　题为题请
　　旌表事据广东廵抚郭世勲疏称
　　轩俈衍贞符
　　八万龄胪万方之庆葛懐熙
　　夀宇百一歳呈百粤之祥兹有南海县耆民梁殿伯现年一百一岁性赋淳厐质安恬养为一乡之善士依逺峤以长生届百年曰期頥阅周朞而益算顺
　　帝则欢歌于衢壌厚民气恒长其子孙允为
　　郅治之嘉徴宜荷
　　荣褒之钜典奉
　　上谕郭世勲奏南海县夀民梁殿伯现年一百一嵗孙曾繁衍视履康强请防旌表等语梁殿伯年越期頥孙曾绕膝洵为升平人瑞其应行建坊旌表及赏给縀疋之处着该部照例具题折并发钦此【臣】部核与
　　旌表之例相符应请官给建坊银三十两并升平人瑞
　　字様并遵照本年
　　恩诏内开百嵗加赏由内务府支领縀一疋银十两转
　　给祗领奉
　　防依议梁殿伯着加恩赏给上用縀一疋银十两
　　又
　　题为题请
　　旌表事据广东廵抚郭世勲疏称
　　太和翔洽闾阎共乐春台
　　郅治覃敷巾帼咸登夀域兹有南海县夀妇陈潘氏现年一百嵗秉质柔嘉持躬淑慎厘延女士茂松柏之有心代衍孙曾茁芝兰而绕膝洵属
　　圣朝瑞应宜邀
　　令典褒荣【臣】部核与
　　旌表之例相符应请官给建坊银三十两并贞夀之门
　　字様并遵照本年
　　恩诏内开百嵗加赏由内务府支给縀一疋银十两转
　　给祗领奉
　　防依议
　　又
　　题为题请
　　旌表事据江苏廵抚闵鹗元疏称
　　夀寓长生醲化普蒸于宙合
　　圣朝上瑞大年庆锡于闺帏兹有丹徒县夀妇方祖氏现年一百嵗仪嫺淑慎质葆安贞恬江国之淳风煦
　　天家之化日昔登耄耋屡膺粟帛
　　恩荣今届期頥允称
　　旌扬钜典【臣】部查与定例相符应准其
　　旌表官给建坊银三十两并贞夀之门字様并遵照本
　　年
　　恩诏内开百嵗加赏由内务府支领縀一疋银十两转
　　给祗领奉
　　防依议
　　又
</div>
    <div class="pagination">
<a href="八旬万寿盛典_page80.html">上一页</a><span>...</span><a href="八旬万寿盛典_page76.html">76</a><a href="八旬万寿盛典_page77.html">77</a><a href="八旬万寿盛典_page78.html">78</a><a href="八旬万寿盛典_page79.html">79</a><a href="八旬万寿盛典_page80.html">80</a><span class="current-page">81</span><a href="八旬万寿盛典_page82.html">82</a><a href="八旬万寿盛典_page83.html">83</a><a href="八旬万寿盛典_page84.html">84</a><a href="八旬万寿盛典_page85.html">85</a><a href="八旬万寿盛典_page86.html">86</a><span>...</span><a href="八旬万寿盛典_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
