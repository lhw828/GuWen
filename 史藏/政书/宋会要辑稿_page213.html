<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 213 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 213 页/共 1125 页
  </h1>
  <div class="content">
   尊号十二
光宗，孝宗皇帝第三子，母曰成穆皇后郭氏。绍兴十七年丁卯岁九月四日，生于藩邸宫中。其日为重明节。二十年正月，赐名惇，授右内率府副率。三十年四月，授荣州刺史。三十二年九月，授镇洮军节度使、开府(议)[仪]同三司，进封恭王。干道七年二月，立为皇太子。四月，领临安尹。九年四月，以屡辞，乃免。淳熙十五年正月，参决庶务。先是，有诏曰：「地居子职，所当干蛊以振民；位正储仪，尤藉抚军而监国。礼经具在，史(谍)[牒]可寻。朕祗迪燕诒，敢云暇豫。痛矣非常之变，
割于罔极之悲。三年天下之通丧，方谨苴麻之制；百官族人之命戒，勉从素幄之权。谅阴既爽于不言，恭默更妨于思道。皇太子春秋鼎盛，夙夜严祗。久宣北极之辉，蚤辨南阳之牍。远稽贞观，决庶务于承华；近法天禧，见辅臣于资善。庶其习贯，助我财成。皇太子可令参决庶务。」至是每隔日与宰执并公裳系鞋相见议事，如有差擢，内自寺监丞，外自守臣以下，悉与宰执同议，除授讫以闻。守臣上殿参辞，除侍从外权免，并于议事堂纳札子，择其可施行者，同宰执将上取旨。十六年二月二日，受内禅，即皇帝位。年四十。绍熙五年七月五日，逊位于宁宗皇帝，退处寿康宫。 
庆元二年十月三日，上尊号曰「圣安寿仁皇帝」。册文参知政事谢深甫撰。六年八月八日，崩于寿康殿，年五十二。谥曰宪仁圣哲慈孝，庙号光宗。谥议起居舍人、兼权中书舍人、兼权直学士院(郡)[邵]文炳撰，谥册文右丞相谢深甫撰，哀册文知枢密院事兼参知政事何澹撰。嘉泰三年十一月八日，加谥曰「循道宪仁明功茂德温文顺武圣哲慈孝」。谥议中书舍人、兼直学 
      
士院颜棫撰，册文知枢密院事、兼参知政事许及之撰。 
绍熙元年正月一日，恭请上寿圣皇太后、至尊寿皇圣帝、寿成皇后尊号册宝，前二日习仪。前一日，有司设御幄于大庆殿御凫后之西，皇帝未御殿，于此易服。设册宝幄于大庆殿当中南向。设皇帝褥位三：一于殿上册宝幄之东，西向；皇帝出御幄立于此，以俟册宝降阶。一于殿下当中，面册；皇帝从册宝降 ，于此立并拜。一于殿下当中，南向。皇帝以册宝授太傅讫立于此，以俟册宝出殿门。又设以册宝授太傅褥位一于殿下当中，横陈。又设置册宝褥位一十二：六于殿下，南向，册东宝西；皇帝至殿下面册褥位立定，即置宝册于此，以俟授之太傅。六于殿下东阶之东，西向，册南宝北。太傅受册宝讫置于此。太傅、侍中、中书令、吏部礼部侍郎、举册举宝官、太常卿、太常博士，各有位于殿之东西阶下。太常展宫架之乐。是(以)[日]百官朝服集于大庆殿门外，列黄麾仪仗、鼓吹、禁卫于殿庭内外讫，前导官、礼仪使、合门官、太常博士分列于御幄之左右，百僚入就殿下位，东西相向。吏部礼部侍郎、举册举宝官、太常卿、侍中、中书令、太傅俱诣殿下西阶东向位立。少顷，皆自(自)阶升殿，立于册宝幄之西，东向。太常博士、太常卿立于西阶上之西，东向。皇帝服靴袍入御幄，易通天冠、绛纱袍。合门官、礼部侍郎奏中严外办，太常博士引礼仪使奏请皇帝恭行奉上寿圣皇太后、至尊寿皇圣帝、寿成皇后尊号册宝之礼。前导官导皇帝出御幄，殿中监跪进大圭。皇帝执大圭，殿中监进大圭讫，诣东阶上西向少立，以俟礼毕授大圭。诣殿上册宝幄前褥位，西向立。举册官入幄，举寿圣皇太后册兴，中书令奉册，吏部侍郎押册案。举宝官入幄，举寿圣皇太后宝兴，侍中奉宝，(部)[礼]部侍郎押宝案。次举至尊寿皇圣帝册宝，次举寿成皇后册宝，皆如上仪。太常博士、太常卿前导册宝进行，协律郎举麾，《正安》之乐作。凡举册宝并置册宝于(于)案，皆礼部职掌助举。前导官前导皇帝步从，侍中、中书令奉册宝降自西 ，至殿下当中褥位，南向置定。偃麾，乐止。凡乐皆协律郎跪俛伏，举麾兴，工鼓柷而后作，偃麾戛(故)[敔]而后止。侍中、中书令以下各诣殿东阶之东褥位，西向立。皇帝至殿下，面册褥位立，礼仪使奏请皇帝拜，典仪曰再拜，赞者承传，在位官皆再拜。内应行事、执事、应奉官不拜。重华宫并准此。举册官诣寿圣皇太后册案之左右，东西相向，举册兴，吏部侍郎押册案，先诣皇帝褥位前置(立)定，退立于东阶下，西向。中书令诣前，奉册进行，《礼安》之乐作。至皇帝褥位前，置册于案，中书令退，复西向位。举册官少立，太常博士引太傅诣受册祷位，东南向，侧身俛伏跪。举册官跪举册，皇帝搢大 
      
圭，跪奉册，授太傅。太傅受册，皇帝执大圭，俛伏兴。太傅兴，举官册举兴。太傅奉册于殿东 下褥位，西向跪，置册于案，乐止。凡太傅受册宝，皆礼部先奉册宝案诣殿东 下褥位，西向置定。举册官退立于册案之后，太傅立于册案之侧，西向。举宝官举宝，礼部侍郎押宝案，先诣皇帝褥位前置定。侍中奉宝进行，置于案，太傅诣受宝祷位，东南侧向。皇帝以宝(受)[授]太傅，奉宝至于东 ，西向褥位，如发册仪。次发至尊寿皇圣帝册宝及寿成皇后册宝，并如寿圣皇太后册宝之仪。太傅以下并退，诣殿东 下褥位，西向立。皇帝诣殿下当中，南向褥位少立，举册官、举宝官前举册宝兴，吏部、礼部侍郎押册宝(按)[案]，《正(案)[安]》之乐作。太常博士、太常卿前导，太傅、侍中、中书令后从，册宝出大庆殿正门，乐止。有司奉册宝置于要舁。初，册宝出，礼仪使奏礼毕，皇帝升自东阶，将至御幄，殿中监跪受大圭。皇帝入御幄，帘降。合门官、礼部郎中奏解严，皇帝服靴袍还内，文武百僚以次退，易常服。非导从册宝、从驾臣僚并先赴重华宫。 
次重华宫奏上册宝。前期，有司设大小次于重华宫大门内及殿东廊上，设权安册宝幄于大门内。设皇帝褥位二：一于殿上当中，正向；一于至尊寿皇圣帝御座之东，西向。设置册宝褥位六于殿西阶下，东向。册北宝南。又设册宝褥位七，六于殿上东，重行，一于殿上当中，北向。行礼官殿上下皆有位。设宫架之乐如大庆殿之仪。大庆殿礼毕，礼部率辇官捧擎册宝进行，仪仗、鼓吹、禁卫等以次援卫。太常博士、太常卿、举册举宝官、吏部礼部侍郎步导，太傅、侍中、中书令步从。至和宁门外，太傅以下皆上马，导从至重华宫门外，步导从至册宝幄次权行安设讫，太傅以下退，易朝服，以俟行礼。皇帝服靴袍，乘辇至重华宫，入大次。仪仗、鼓吹、仪卫等分列于宫门内外，文武百僚入就殿下位，东西相向立。吏部礼部侍郎、举册官、举宝官、太常博士、太常卿、侍中、中书令、太傅，俱诣册宝幄前位立。举册官入幄，举寿圣皇太后册兴，中书令奉册，吏部侍郎押册案。举宝官入幄，举寿圣皇太后宝兴，侍中奉宝，礼部侍郎押宝案。次举至尊寿皇圣帝册宝，次举寿成皇后册宝，如上仪。以次进行，宫架作《正安》之乐。至殿西阶下褥位置定，册北宝南。乐止。侍中以下各就位，太傅诣本班西向立。礼部侍郎奏请中严外办，皇帝就次服通天冠、绛纱袍，出大次，殿中监跪进大圭。皇帝执大圭，将至小次，礼仪使奏请皇帝恭行奉上寿皇太后、至尊寿皇圣帝、寿成皇后尊号册宝之礼。皇帝出小次，执大圭，升自东阶，至殿上褥位，西向立。至尊寿皇圣帝自宫服靴袍出，宫架作《干安》之乐，升御座，乐止。皇帝诣北向褥位立，礼仪使奏请拜，皇帝再 
      
拜，躬奏圣躬万福。又再拜讫，皇帝诣西向褥位立，太傅以下横行北向立，再拜。太傅不离位，奏圣躬万福。内行事、应奉官并免起居。又再拜讫，太傅诣殿西阶下褥位，

百官本班东西相向立定。次举册官前举册兴，吏部侍郎押册案，先诣至尊寿皇圣帝御座前褥位置定，少退，东向立。太傅奉册升殿，宫架作《圣安》之乐。太常卿前导，中书令后从，至殿上褥位北向跪，以册置于案，乐止。太常博士、太常卿降阶复位立，太傅诣殿上前楹间北向立。举册官举册，中书令北向跪，读册。册文曰：「皇帝臣某谨稽首再拜言：臣闻隆天厚地之恩，不可得而报；备道全德之妙，不可得而中。大哉圣人，兼全乎天地之恩，究极乎道德之妙，出人间世，覆育万物。凡厥有生，欲效众美，以报所不可报之恩；若稽于古，宜宣令闻，以名所不可名之妙。昔者大舜有大焉，以所得于天者还以覆焘于人，以所受于前者还以揖逊于后。无为而治，不有其功，显号徽称，
勋华一体。由今视昔，以舜绍尧，千载不约而同符，二《典》岂容于专美。俯从众志，仰赞丕休。恭惟皇帝陛下体浚哲文明之资，新笃实辉光之德，行尧之道，与天同功。在(仁)[位]二十有八年，上而五星顺轨，八风序位，拜况于郊，发祥隤祉；下而年谷顺成，民生自遂，蠲租减赋，恩泽渗漉。内则修明法度，总揽权纲，明足以灼见而邪枉不容；外则阅实边防，谨守信誓，仁足以包荒而兵革不试。其着见有常者俭也，朴素无华，爱惜民力，而财用给；其躬行不匮者孝也，始终一致，形为教化，而风俗厚。诚通乎天，事出乎断。方且举行旷典，表率万邦，为匹夫之所甚难，陋诸儒之所未正。脱屣万乘，专意东朝，敞慈福以问安，即重华而燕处。颐神昭旷，观妙希夷。既与夫造物者游，孰肯以天下为事。全以所覆，畀之冲人。谛观睿谟，申用家法，而臣深虞寡昧，莫克奉承。欲报天地之恩而恩(而)[不]可报，欲名道德之妙而妙不可名。报不可报而寓其心之微，名不可名而忘其言之浅。言念有天下尊归于父，所以推其本原。为天子父，尊之至也，又以表其极致，庶几形容乎不可报之恩。涉三皇之登闳而寿与之俱崇，历五帝之寥廓而圣与之并驱，庶几窥测乎不可名之妙。譬之海岳，纳以涓涘，延光于将来(来)，比荣乎前美。臣不胜大愿，谨奉玉册玉宝，上尊号曰『至尊寿皇圣帝』。伏惟陛下研几系表，探(颐)[赜]环中，御六气之和， 三灵之泰，式安清净，致福邦家，寔亿万世宗社无疆之休。臣某诚欢诚忭、稽首再拜，谨言。」读讫，俛伏兴。举册官奠册，举册兴。中书令奉册，吏部侍郎押册案，先诣御座之东褥位，北向置定，降阶复位。中书令进册置于案讫，中书令、举册官降阶复位。次太傅降阶，诣至尊寿皇圣帝宝案之后立，次举宝官举宝，礼 
      
部侍郎押宝案，太傅奉宝，侍中后从升殿，侍中读宝。宝以「至尊寿皇圣帝之宝」为文。读讫，置宝于案，皆如上仪。俱降阶复位。次太傅以下降阶，奉寿圣皇太后册宝、寿成皇后册宝诣御座之东北向褥位置定，降阶各归本班立。初，寿圣皇太后、寿成皇后册宝升殿，侍中升殿，诣折槛东西向立。皇帝诣北向褥位，礼仪使请拜，皇帝再拜，俛伏跪，奏：「皇帝臣某稽首言，伏惟至尊寿皇圣帝陛下诞膺宝册，丕显鸿名，天地申休，邦家胥庆。」俛伏兴，又再拜。侍中承至尊寿皇圣帝旨，退，西向宣答曰：「皇帝爱钦备至，典礼肇新，勉受尊名，深 溢美。」皇帝又再拜，退诣西向褥位。太傅以下横行北向立，再拜。太傅稍前，俛伏跪，奏：「文武百僚摄太傅、右丞相臣留正等稽首言，伏惟至尊寿皇圣帝陛下光临华殿，诞受尊名，庆浃三宫，欢腾万国。」俛伏兴，太傅复位，在位官皆再拜舞蹈。又再拜讫，侍中诣至尊寿皇圣帝御座前承旨，退诣折槛前，西向宣有制。太傅以下再拜，宣曰：「宝册前陈，簪绅并集，勉膺丕号，式副群情。」宣讫，退诣折槛东西立，太傅以下皆再拜舞蹈。又再拜讫，侍中奏礼毕，至尊寿皇圣帝降座，宫架作《干安》之乐，还宫。 
内侍捧寿圣皇太后、至尊寿皇圣帝、寿成皇后册宝入宫，皇帝诣宫中行奉上寿圣皇太后、寿成皇后册宝之礼。其日先设寿圣皇太后座于慈福殿，设寿成皇后座于重华宫本殿，皆南向，各设皇帝褥位，如重华宫前殿之仪。殿上行礼毕，举册宝内侍举寿圣皇太后册宝兴，举册宝(安)[案]内侍举案，先诣慈福宫寿圣皇太后座前褥位西向置定。都大主管官前导册宝进行，宫架作《正安》之乐。皇帝后从，举册宝内侍置册宝于案，乐止。皇帝诣寿圣皇太后座前北向褥位，内侍引司言，司言引尚宫，尚宫引寿圣皇太后出合，宫架作《圣安》之乐。升座，乐止。尚宫奏请皇帝再拜，躬身奏万福，又再拜讫，退诣西向褥位立。举册内侍举册兴，宫架作《圣安》之乐。举册案内侍举册案置于寿圣皇太后座前褥位，北向置定，内侍进册于案，乐止。举册内侍跪举册，读册内侍跪读册。册文曰：「皇帝臣某谨稽首再拜言：臣闻全坤元之德，然后可以正天下之母仪；备皇极之福，然后可以享天下之至养。监观三五，以至于今，厚德难全，福亦罕备。若任、(似)[姒]享年之见永，见子孙弈世以相传，庆洽三宫，欢均率土。我家盛事，旷古未闻。然则因鸿名，登宝册，不一书而垂光于无穷者，其可后哉!恭惟皇太后殿下含法育物，博厚承天。乐得贤才，赞起中兴之治；躬行节俭，助成王化之基。正位中宫，二十余载。明明我祖，将倦于勤；丕丕庆基，遂禅于内。皆夙夜相成之道，为邦家万世之计。方避成功于十乱，从燕游于大庭，毓德乎冲虚，颐神乎澹泊。如川方至， 
      
景福骈臻；如月之常，阴功愈盛。共为子职，至尊日侍于慈颜；衍及孙支，菲质嗣登于大宝。袭宫闱之重庆，会海宇之丕平。百谷顺成，三灵协序。大造固难于摹写，元功必拟于形容。惟寿居福先，《洪范》首陈于箕子；而圣为道备，《思齐》寔启于文王。盖尝三上于徽称，今复一新于大典。正东朝之显号，因圣父以推尊，上合天心，下符人望。臣不胜大愿，谨奉玉册金宝，上尊号曰『寿圣皇太后』。伏惟殿下后天难老，应地无疆。业业亲庭，长致重华之孝；孜孜王业，永绥燕翼之谋。垂裕后昆，卜年千亿。臣某诚欢诚抃、稽首再拜，谨言。」读讫，举册内侍官奠册，并册案退，各复位。次举宝并如上仪。宝以「寿圣皇太后宝」为文。皇帝复诣北向褥位立，尚宫奏请拜，皇帝再拜，俛伏跪，奏：「皇帝臣某稽首言，伏惟寿圣皇太后殿下庆集重闱，祥开万寿，钦崇显号，良切欢鉴。」俛伏兴，又再拜。内侍承寿圣皇太后旨，退，西向答曰：「皇帝肇讲祲容，勉膺崇号，具孚诚意，徒有愧怀。」皇帝又再拜，退，诣西向褥位立。内侍奏礼毕，寿圣皇太后降座，宫架作《坤安》之乐。入合，乐止。 
皇帝次诣重华宫寿成皇后行殿，奉上册宝之礼。有司举读册宝，册文曰：「皇帝臣某谨稽首再拜言：臣闻人伦之懿，莫若文王。王季维父，肇启丕庆；大任维母，克济休德。《皇矣》之所诵数，亦既美矣；必若《思齐》，推本厥始，然后为至也。惟我至尊寿皇圣帝春秋鼎盛，功业方茂，未倦于勤，海内靖(谥)[谧]，群生鬯遂，响于佚乐。乃笃志慕亲，决策与子，孝安宗(佑)[鹢]，仁覆区 。则亦惟我圣母保佑冲人，迄底于成，尽慈亲之爱；翊辅至尊，爰定大计，赞严君之断。肆兹寡昧，纂绍熙洽，德媲文王，而邦家之祉有光于周，于皇休哉!窃伏思念，惟末小子，极天下之养，伸人子之心，以对上帝，以刑四海。曾是节温凊、备甘旨，以为足哉 抑亦裒神人之驩，酌古今之制，敷张景铄，崇揭显号，庶几倦倦恳恳之万一焉。惟干弗言所利，而大哉之元物资以始，惟坤以顺承天，而至哉之元物资以生，作《易》者皆不得以嘿隐。顾惟我家无疆之休，既讲缛仪，举典于重华之前殿矣。洪惟圣母，体顺而方直，积厚以光大。淑善之性，得之生禀，而谨仪节以自度；徽嘉之行，足为世法，而亲图史以自鉴。用能惠于上下，肃于内外，化流郡国，泽被民物，若古挚氏，为宋寿母。颂其纯嘏，则如月之弦方进于望；赞其备德，则如地之载不遗夫物。其于彰鸿名、侈休称以多佑，以全具美者，讵可独后!臣不胜大愿，谨奉玉册金宝，上尊号曰『寿成皇后』。伏惟允答群志，诞受丕册，俪尊位于太极，绍令闻于慈福。虽赓二《南》之诗，不足于歌咏，而续长乐之注，莫胜于纪述也。臣(炖)[惇]诚欢诚抃、稽首再拜，谨言。」宝以「寿成皇后之宝」为文。皇帝致词称贺，臣(炖)[惇]稽首言：「伏惟(一)寿 
      
成皇后殿下号崇坤极，礼举春朝，寿祉冞增，欢情莫喻。」内侍承旨宣答，寿成皇后教旨：「皇帝茂蒇缛仪，来崇显号，爰钦备至，愧喜良深。」皆如慈福宫礼。皇帝退，易靴袍至重华殿东 下，合门官、礼部郎中奏解严，内侍官转进，宰执率文武百僚诣重华宫殿下称西拜笺贺寿圣皇太后，又移班拜笺贺寿成皇后如仪讫，退。仪仗、鼓吹、仪卫以次退。应从驾臣僚俟从驾还内。 
四日，为恭上尊号册宝礼毕，文武百僚(诸)[诣]文德殿拜表称贺。 
二月五日，诏奉上尊号册宝礼毕，主管诸司所差一行官吏，依淳熙十二年例等第推恩。内都大主管官杨皓乞不推恩，承受郑拜美特与阶官上转行两官，诸司刘用之特与阶官上转行一官，余一官特与带行遥刺，张彦臣、李唐卿特与见(令)[今]官上转行两官，赞引使臣齐闻韶令转一官，特与依王彦明例带行遥郡刺史。其余碍止法人依条回授，内白身人候有名目特作一官资收使。 
皇帝朝。淳熙十六年二月三日，礼部、御史台、合门、太常寺言：「依礼例，皇帝合率文武百僚诣重华宫朝见，条具仪注：前期有司设大次于重华宫门内，小次于殿东廊西向。其日俟皇帝出即御座，从驾臣僚起居班次并如合门仪。皇帝降御座，乘辇将至重华宫，御史台、合门报引文武百僚诣宫门外迎驾起居讫，如值雨或沾湿，权免起居。入赴玉华殿下，分东西相向立。前导官太常卿、合门官、太常博士、礼直官先入诣大次前分左右立定，俟皇帝诣重华宫大次，降辇入次，前导官导皇帝入小次，帘降。御史台、合门、太常寺引文武百僚北向立定，俟出宫，行门禁卫等迎驾四拜起居，管军、知合门官、御带、环卫官当只应宣赞舍人以下并前导官并(驾)[迎]驾四拜起居讫，各归侍立祗应位。俟升御座小次，帘卷，前导官导皇帝升殿东阶，诣殿上折槛褥位，北向奏请拜。皇帝再拜讫，前导官导皇帝稍前，躬奏圣躬万福讫，导皇帝复归褥位立。又奏请拜，皇帝再拜讫，导皇帝诣御座之东褥位，西向立。前导官于殿上随地之宜少立，殿下揖文武百僚躬。典仪曰再拜，赞者承传曰再拜，文武百僚皆再拜讫，且躬身。班首不离位，奏圣躬万福讫，典仪曰再拜，赞者承传曰再拜，文武百僚皆再拜讫，直身立。俟降御座，皇帝从入，卷班出。前导官以次退，从驾官归幕次，以俟从驾还内。其不系从驾官，各赴逐慕次迎驾，奏万福，以俟皇帝还内如来仪。」从之。 
四(月)[日]，皇帝诣重华宫起居。是年二月十七日、二十一日、三月十八日、四月十日、闰五月二十七日、六月十八日、七月十三日、十月二十四日、十一月十二日、十二月十七日、绍熙元年正月十日、十四日、二月十一日、三月十六日、五月十七日、六月二十六日、七月二十四日、八 
      
月十一日、二十三日、二年正月十四日、二月二十一日、三月二十六日、八月二十三日、三年正月九日、四月十七日、四年三月九日、十二月五日同。 
六日，皇帝帅文武百僚诣重华宫奉表笺，恭请上尊号。七月十日并如之。 
十三日，诏：「恭承至尊寿皇圣帝圣旨，今后车驾诣重华宫起居，如遇忌辰并忌前一日，并免到宫。」 
三月十八日，诏：「已降指挥，遇一、五〔日〕车驾诣重华宫起居。恭承至尊寿皇圣帝圣旨，可依绍兴三十二年例，每月用旦望、初八日、二十二日，今后准此。」 
十二月二十三日，皇帝诣重华宫奉表，恭请至尊寿皇圣帝听乐受册。 
绍熙元年正月一日，皇帝帅文武百僚诣重华宫，行恭上尊号册宝称贺礼。 
三月六日，寿成皇后生辰，车驾诣重华宫上寿。二年如之。 
八月十七日，车驾诣重华宫，恭进至尊寿皇圣帝玉笺、日历。 
十月十二日，车驾重华宫起居进香。二年、三年亦如之。 
二十二日，会庆圣节，皇帝帅文武百僚诣重华宫上寿。二年如之。 
十一月十七日冬至，皇帝帅文武百僚诣重华宫行朝贺礼。 
三年十二月五日，皇帝诣重华宫，恭进至尊寿皇圣帝玉牒、圣政、会要。 
四年十一月二十日，皇帝诣慈福宫，行奉上尊号册宝称贺礼。
奉上祖宗徽号。淳熙十四年十一月三日天头原批：「附奉上祖宗徽号。淳熙十四年起。」，礼部、太常寺言：「检会祖宗故事，帝后谥号其间一字相连。今来大行太上皇帝将欲议谥，所有徽宗皇后谥号，合依典故改谥以从。欲令礼部、太常寺讨论，条具以闻。」奉旨恭依。今讨(讨)论，乞于十一月八日尚书省集议大行太上皇帝谥号日，一就集议。既而吏部尚书萧燧等集议，易懿节皇后谥曰宪节皇后，诏恭依。议曰：「袆衣久閟，惊驹隙之易移；慈扆上宾，怆龙髯之忽坠。礼无专谥，义盍正名。恭惟懿节皇后沙麓纪祥，河洲协德。天作之合，既辅佐于潜闱；王假有家，用仪刑于内壸。翟车从狩，騩驭旋归。方深故敛之求，遽起逝川之叹。俪椒涂而正位，严宝册以追尊。属升祔之有期，岂易名之敢后 行为可则，盖全四善之仪；礼以自防，繇迪二《南》之化。肆褒大美，式订徽称。谨按《谥法》：有善可纪曰宪，能固所守曰节。佥言既同，敢诏亿世。」册文参知政事黄洽撰，参知政事留(守)[正]书，宝文参知政事萧燧篆，谥议中书舍人兼直学士院李巘撰。 
十五年三月四日，中书舍人兼学士院、兼修国史李巘奏：「差臣撰谥议，议曰：臣闻大道之大，惟厚载克承，故足以妙万殊之元；皇德之尊，惟内治克顺，故足以恢百世之则。慈观风化之木，夙着壸闱之规。实茂攸存，号荣不朽。亦行论谥，既启于光朝；祔室定名，盍从于昭考。盖我家之典，列圣之旧章，不可损已。恭惟大行太上皇帝绍开中兴，身济大业，仁涵义鬯，文辑武熙，钦明同尧父之勋，嘉靖 
      
日惟旧。蚤嬪王邸，淑 聞乎河州；继正后仪，艰难怆〔于〕騩驭。厥既勒丕文而节惠，修别祭以宁神，历岁臻兹，流声逾迈。先帝奄遗尊养，痛切堕弓，爰及柔灵，偕登肃庙。粤稽掌故之载，参订易名之辞，使体协而事该，义随而理顺，于以极显扬之制，宣雍睦之风。芒躅徽音，宪法斯在。乃有佩环之度、箴史之儆，正其容也；苹蘩之洁、袆褕之饰，严其礼也；澣濯之俭、琴瑟之友，夙夜是戒，忧勤是思，厉其行也。集是众善，揭之令名，易懿为宪，以从先帝之盛美，不亦允乎!况夫契阔之间，险阻之际，凛焉处之以正。其在谥典，能图所守曰节，今乃旧谥，冠之以宪，其孰曰不宜 请改上懿节皇后尊号曰宪节皇后。」 迈商宗之烈。仪刑四海，诒燕亿年。懿节皇后视天有初， 
日为明。载稽定位之初，爰及垂象之大。惟后配帝，犹阴俪阳，以类相从，厥则不远。肆谥者行之迹，而名者实之宾。行者乎实者，虽一定而莫增；谥存乎名者，或因时而有改。此礼经所谓称也，在前代莫不由定。恭惟懿节皇后姜子媲芳，蒋茅袭庆。俭约处己，柔明宅心。风述有齐，夙知祀事之奉；雅歌思媚，方观妇顺之昭。遭世和平，同国福祉。顾思念忧勤之已至，谅消息盈虚之有时。天寔为之，事其适迩。属重辉于火德，旋正位于长秋。仪物一新，霜露娄变。何仙逝之寖邈，而驹隙之莫追。虽美号尝行于绍兴，而时祀已祔于别室。是皆权制，未正彝章。比者慈皇上宾，礼官褒议。谓孝为德至，自汉唐盖已相沿；而德乃世修，在典谟唯取其盛。今则即南郊而祗请，绍万世以信传。奕庙载成，清鹢斯设，悼今追昔，酌事从宜。兼懿而言，乃不专壹惠之义；取宪而易，抑以示正名之常。式播徽音，益刑内治。谨遣摄太傅、特进、左丞相、兼提举编修玉牒、监修国史、日历、提举 令所、鲁国公、食邑一万五千户、食实封五千七百户王淮奉册宝，改上尊谥曰宪节皇后。伏愿英灵对越，肸蠁来思，神宁而欢心孚，礼行而慈服见。依归有所，保惠无疆。呜呼哀哉!谨言。」 四月九日，命丞相王淮摄太傅，奉上册宝于庙室。册文曰：「孝子嗣皇帝臣慎。伏以天地同于生育，而地辟乎下，以承天为顺；日月同于照临，而月生于西，以 
绍熙二年八月十四日，诏高宗皇帝依典故合加上谥号，令礼部、太常寺讨论闻奏。 
十九日，诏曰：「门下：朕恭惟高宗皇帝受命中兴，功德隆盛，垂精三纪，百度毕修，仁天智神，法尧授舜。诒圣谋于宏远，措神器于巩安，宜极显扬，传之后世。乃繇初谥，累年于兹，鸿徽之号，未获加上。朕承寿皇付托之重，夙夜业业，惧无以彰祖庙之美，备追崇之典。历观古昔，有大德者必得其名，铺张阐绎，久而益着。矧兹懿铄，登闳炳耀，冠乎百王，是敢昭衍形容，勒兹宝册，祗荐于庙，俾增亿载之光，符四 
      
海之愿，以伸朕尊奉休烈之志。高宗皇帝谥号见今六字，宜加上十字为十六字，如祖宗故事。令宰执、侍从、两省、台谏、礼官集议，仍令礼官详具典礼以闻。」已而特进、左丞相留正，知枢密院事葛邲，参加政事、兼同知枢密院事胡晋臣，户部尚书、兼给事中叶翥，权礼部尚书李巘，吏部侍郎罗点、陈骙，中书舍人倪思，权户部侍郎丘崇，权刑部侍郎马大同，秘书监、兼权兵部侍郎耿秉侍郎：原脱，据楼钥《攻媿集》卷三六补。，太常少卿张叔椿，起居郎、兼权中书舍人莫叔光，起居舍人黄裳，侍御史林大中，左司谏谢源明，右正言胡珣，监察御史郭德麟、何异，太常丞汪逵，宗正丞、兼权礼部郎官陈士楚，太常博士章颖，主簿黄灏赴尚书省集议，加上高宗圣神武文宪孝皇帝徽号曰高宗受命中(书)[兴]全功至德圣神武文昭仁宪孝皇帝。诏恭依。 
九月十六日，礼部、太常寺言：「今来加上高宗皇帝徽号，依国朝礼例，于郊祀大礼前三日发册宝及奉上行礼，于发册宝前一日宿斋。今欲乞于十一月二十三日，皇帝宿斋于文德殿，宰执宿(卫)[斋]于皇城司，其余行事官于丽正门外待漏院，百官宿斋于本司。二十四日，皇帝服通天冠、绛纱袍，御大庆殿，奉册宝拜讫，次授奉册宝(册)使，诣太庙本室奉上行礼。」从之。 
二十一日，诏左丞相留正撰册文，知枢密院事葛邲书册文，参知政事兼同知枢密院事胡晋臣篆宝。 
二十七日，礼部、太常寺言：「高宗皇帝徽号宝，欲以『高宗受命中兴全功至德圣(圣)神武文昭仁宪孝皇帝之宝』为文。」从之。 
同日，礼部、太常寺言：「今来集议高宗皇帝徽号讫，侯撰到议文，依礼例奉册宝使率行事官并文武百僚诣高宗皇帝本室奏请，并奏告诸室，合差读奏请徽号议文官一员。」诏差起居郎莫叔光。 
同日，礼部、太常寺言：「奉上高宗皇帝徽号行礼，合差都大主管官一员。」诏差中侍大夫、奉国军承宣使、入内内侍省副都知邓从训，(乃)[仍]以都大主管所为名。 
十月二日，太常寺言：「加上高宗皇帝徽号，依礼例发册宝及陪位官并服朝服，奉上册宝行礼官服祭服，陪位官服朝服。」从之。 
同日，礼部、太常寺言：「依礼例，奉册宝使持节奉册宝诣太庙行礼，合用节，乞下文思院制造。」从之。 
五(月)[日]，宰臣留正等请加上高宗圣神武文宪孝皇帝徽号曰高宗受命中兴全功至德圣神武文昭仁宪孝皇帝。议文曰：「臣闻上圣之道不一端而尽，盛美之名不一言而足。大哉，上圣之道乎!巉乎山岳无以比其高，浩乎江河无以比其博，参天地，并日月，恢廓炳耀，有不可得而拟象者。仁者见之谓之仁，智者见之谓之智，盖即其着形于事为之际而因以指名之。至于道备美全，周浃妙用，精微广大，无往而不该，要岂一端之所能拘哉!惟其不可以一端拘，而必求夫铺张扬 
      
厉之义，则尊名而为谥，表功以为号，勒徽显之典，饰追崇之礼，奋景炎，播芳烈，诏万世，垂不朽，安得不包举衍绎，极其备至 故闿端于前以昭其形容之体，述成于后以致其褒赞之详，使光明隽伟，愈久而愈着，愈增而愈隆。皇乎卓哉，诚帝王之巨丽，古今之至公也。恭惟高宗皇帝躬睿哲之资，履艰难之运，奋聪明英挺之略，廓溥博渊泉之度，总万善之元，冠 伦之至。声蜚实茂，远跨乎五三载之所传。粤自光抚丕图，系统接绪，植僵起仆，耆定混 ，顾岂无所本而然者。天启之贶，人赞之谋，承父兄付属之指，顺迩遐就望之心。珍符宝应，显畀殊祥；火德神墟，参启休运。于是乘时而龙跃，览辉而凤翥。旄头所指，僣叛殄平。小大内外，靡不尊崇而爱戴焉。昔者帝尧膺皇天之眷命，乃能奄有四海，为天下君，而皇祖之兴，所以获天命之瑞者，视尧有光焉。繇是而循靖黎庶，建设都邑，荆幡偃而弗用，潢池肃警，眷熙海涵，义鬯仁洽，斯足以见万邦协和之风矣。饬身修行，虔恭寅畏，蚤夜汲汲，莫或怠遑，使三光全，阴阳调，玉烛温明，水旱不害，昆虫草木，阐怿蕃茂，斯足以知钦历象、谨人时之验矣。至若立极以示人，固性以率下，表之以道德，陶之以礼义，宽平舒愉，生育长养，垂髫戴白，安土乐业，非化民之慈欤 渊谋长策，洞契事机，驾驭豪勇，收还兵柄，谨重名器，总揽政权，销患制治，表里清(谥)[谧]，非先务之智欤 历观兴君，未有明谟睿断、殊尤卓绝若是其伟者也。方且谦温钦翼，持守平泰，业盛而不伐，德尊而不骄，览损益之戒而却纷华之务，探易简之理而成清净之化，顺物自然，无容心焉，非其荡荡难名、至大而不可及欤 故乃度越于百王，光荣于六艺，广熙明而垂奕叶，执粹精而鉴太清，事事物物，条举绳振，宽猛之政和，变通之利尽，动静阖辟，包函总括，无一而不协于理。发号施令，大信也；制礼作乐，盛节也；省刑约法，广恩也；搜贤网能，至术也。班治显设，培植辅翊之具，甄灼彪柄，兼施并用。同上下于一致，混华夷于一家。声流而愈宏，威憺而弥远。象译通于穷荒，烽燧灭于遐徼。财赋溢于府库，而敛不加于民；户口殖于宇县，而人不匮于用。介胄无暴露之苦，而边圉之备修；冠带有作成之幸，而学校之规立。躬临儒馆以崇其业，日开讲幄以尊其闻。芝车耕籍而农功劝其勤，革辂劳军而士气增其勇。毁玩好之珍而本务无所蠹，禁金翠之饰而俭德无所亏。以至郊(立)[丘]立而诚感于三神，明堂开而孝刑于万国。太寝绵百世之祀，原庙饬四时之献。而又举东朝之故实，奉慈闱之欢颜，温凊定省以尽其诚，甘珍芳旨以备其养，固足以厚人伦，广孝爱，通神明，厉风俗，垂轨范而诏方来，着典籍而被金石。凡所施设，见于三十六载之 
      
间，累积厚久，前代鲜俪焉。及乎德既隆矣，功既成矣，乃怀倦勤之意，审受守之公，黄屋非心，脱屣高蹈，亲举神器，属之明圣。天顺人协，日光物日光物：此句有脱文。宏摹于亿载，夸盛事于千古。曼寿尊荣，裒对茀祉，储休锡羡，施及无疆。洋洋乎茂烈，其畴能拟之哉!夫上承干顾，绍有大宝，是受命也；应期戡难，再造帝室，是中兴也；天覆宏溥，四表咸赖，是全功也；广运克逊，超轶古初，是至德也；几沈于先，谋诒于后，昭之谓也；泽在于民，利及于远，仁之谓也。合圣神文武宪孝之号而申衍鸿徽，显扬该备，稽之佥言，参之令典，质之天地，荐之宗庙，名宾于实，议尽于心，群工列辟，孰不欣然而和、翕然而丕应乎!请上徽号曰『高宗受命中兴全功至德圣神武文昭仁宪孝皇帝。』」诏恭依。议文，礼部尚书兼直学士院李巘撰。 ， 
二十八日，太常寺言：「将来奉上高宗皇帝徽号，合用仪仗、导引排立。昨绍兴十二年徽宗皇帝加上徽号册宝仪仗尚未足备，不曾排设，今欲参照淳熙十五年迎奉圣神武文宪孝皇帝虞主还德寿宫并神主祔庙，排设细仗五百人导引奉。」从之。 
二十九日，诏左丞相留正为奉册宝太傅，知枢密院葛邲为奉宝、读宝侍中，参知政事兼同知枢密院事胡晋臣为奉册、读册中书令，户部尚书叶翥、礼部尚书李巘举〔册〕，吏郎侍郎罗点、陈骙举宝，户部侍郎丘崇进接大圭，刑部侍郎马大同奏中严外办，中书舍人倪思御前奏中严外办，起居郎莫叔光礼仪使前导皇帝行礼，起居舍人黄裳奏解严，侍御史林大中御前奏解严，太常少卿张叔椿赞引奉册宝使并奉上行礼，太常寺主簿黄灏赞引前导礼仪(司)[使]，左司谏谢源明充押药太常卿，右正言胡珣充光禄卿，监察御史郭德麟充奉礼郎，太常丞汪逵充协律郎，监察御史何异充太祝，太常博士章颖充太官令。 
同日，诏阁门官差保康军承宣使、知合门事、兼客省四方馆事、兼枢密副都承旨吴怀，左武大夫、福州观察使、知合门事、兼客省四方馆事谯熙载，前导皇帝行礼；武功大夫、和州防御使、权知合门事、兼客省四方馆事韩侂胄进中严外办，武德郎、权知合门事、兼客省四方馆事刘 进解严。 
十一月二十四日，皇帝御文德殿，命宰臣留正上高宗皇帝徽号册宝于太庙。册文曰：「孝孙嗣皇帝臣谨稽首再拜言：臣闻一气肇判，盖高者天也。天为(郡)[群]文之祖，故极其形容者，以气而言谓之昊，以仁而言谓之旻，至于正色则苍苍而不知其极。惟天为大，则之者尧也。尧为五帝之盛，故极其推尊者，言其德曰聪明，曰钦明，仁曰如天，智曰如神，及其成功，则荡荡而民无能名。噫，使天可知其极，则覆物也浅矣；尧可得而名，于光宅天下也几希。此天之所以为天，尧之所以为尧也，奋乎 
      
百世之上。百世之下与天同功、于尧有光者，惟我皇祖俯仰其无所愧乎!恭惟高祖圣神武文宪孝皇帝勇智锡于天，刚健新其德，四七际以应运，二百载而中天。往者艰难之初，昭我信顺之助，谶纪靖康之号，神开显庆之祥。一马渡江，江汉于焉底定；六龙转海，海波晏然不惊。故能上当天心，再造区夏。修车备器，如宣王之复会东都；息马投戈，如光武之系隆我汉。讲求自治之策，遂同一视之仁。外之罢教坊，内之省嫔御。委明珠于巨壑，焚翠饰于通衢。反驯象于安南，却羡金于川浃。盛德之事，亘古罕闻；太平之期，及身亲见。于是藩饰治具，修明政经，款圜丘，严宗祀，兴太学，求遗书，耕籍田，正经界，凡稽古礼文之事与因时损益之宜，焕然为之一新，卓乎不可(歧)[跂]及矣。既安已治，其倦于勤。顾黄屋以非心，眷重华之协帝，行尧之道，荐舜于天。观讴歌狱讼之归，享寿富康宁之福。功成不处，道大难名。彼论创守之难者，不知中兴王业之尤难；称揖逊之盛者，不知为天下得人之为盛。今将形容功德之大者，祇益绘画天地之愧云。臣夙荷诒谋，观承慈训。文王之祉施孙子，亶惟家法之相传；孝宣之功光祖宗，率自臣工之归美。扬厉无前之迹，对越在天之灵。乃因卜郊，恭上徽册。谨遣特进、左丞相、兼提举编修玉牒、监修国史日历、提举编类圣政、清源郡开国公、食邑七千五百户，食实封二千四百户留正奉玉册玉宝，加上徽号曰『高宗受命中兴全功至德圣神武文昭仁宪孝皇帝』。仰惟明明我祖，永永万年，配天其休，与宋无极。谨言。」 
十二月二日，奉上高宗皇帝徽号册宝礼毕，宰执率文武百僚诣文德殿、重华宫拜表称贺。 
三年正月二十八日，诏加上高宗皇帝徽号册宝礼毕，依绍兴十二年奉上徽宗皇帝徽号体例推恩，第一等转一官，第二等减三年磨勘，第三等减二年磨勘，第四等犒设一次。内都大主管邓从训、主管诸司李唐卿、毛居实、承受王德谦，于见今官上转行遥郡，依旧寄资。 
五年六月十二日，礼部、太常寺言：「大行至尊寿皇圣帝尊谥及庙号，乞今有司依典礼集议，请于南郊。」诏恭依。
十八日，三省言：「检会祖宗故事，帝后谥号其间一字相连，昨淳熙十四年大行太上皇帝初上高宗皇帝谥号，懿节皇后即从宪字。今来大行至尊寿皇圣帝将欲议谥，所有安穆皇后、安恭皇后谥号，合依典故改谥，欲令礼部、太常寺讨论，条具以闻。」诏恭依。 
绍熙五年十月十一日，礼部、太常寺言：「已降指挥，安穆皇后、安恭皇后改谥册宝，若俟将来大行至尊寿皇圣帝神主祔庙毕行奉上之礼，祔日合迎奉安穆皇后、安恭皇后神主同时升祔庙室。乞于奉上大行至尊寿皇圣帝谥册宝前，命太傅奉安穆皇后、安 
      
恭皇后改谥册宝先告太庙，及告于大行至尊寿皇圣帝灵座。至奉上大行至尊寿皇圣帝谥册宝日，先奉大行至尊寿皇圣帝谥册宝于重华殿行奉上礼毕，次奉安穆皇后、安恭皇后改谥册宝于本室行礼。」从之。 
十八日，签书枢密院事京镗上孝宗哲文神武成孝皇帝谥议。议曰：「臣闻帝王之出治，丰功茂烈生则着见于天下，而其流传于后世者，则待节惠之名，要皆取其盛者而传之。文王一怒而〔安〕天下，非无武也；武王告(武)成而作《洪范》，非无文也。取其盛者传之，则备道全美，可以一言定也。甚哉，孝之大也!虞舜之大，武王之达，自汉历唐，无不谥帝为孝。本朝累圣相承，皆用旧典，若夫集孝道之大成，则未有如大行之盛者也。恭惟大行至尊寿皇圣帝绳艺祖之武，重光尧之华，以天纵之能，日新之德，临御天下二十有八载，巍巍煌煌，不可备述。若形容天地，绘画日月，则不容无辞。方在初潜，龙德尚隐，学聚问辨，师教不烦，日就月将，君德昭著。虔巩劳谦，共为子职，日趋朝谒，威仪雝肃。虽莫窥其涯涘，而中外属心，天人协应。光尧内禅，高视唐虞。嗣位以来，励精庶政，召收故老，尊礼元臣，临朝若神，待物如春。崇节俭以革奢汰之风，振纪纲以起偷墯之习。事无小而不察，人无微而不记。机务虽繁，酬酢无壅。立法定制，动为后则。以科举为未尽，则立待补之法以搜遗才；以武举为未盛，则优入仕之级以收智勇。年劳并用以裁滥赏，而不致于累迁；铨闱加严以抑任子，而又为之限节。改秩必使之作邑，谓举以亲民而使之治民；御史必取之贤宰，谓受人之察而后可以察人。以周行速化，必使试郡而后为郎；以延阁清华，必俟有功而后除职。监司守将，必延见而临遣，癃老昏缪之人不得而隐藏；奸赃之吏，必穷治而斥逐，清介廉洁之士则从而拔用。朝士阙官乃除，遂无待次之淹；要郡留阙选才，遂无轻授之冗。黜赃吏之世赏，进军功于流内。长虑却顾，守之至坚。故虽日不暇给，而四方靡然向化矣。于时疆埸未宁，戎车方驾，激厉将士，严备边陲，张皇六师，明见万里。中原起来苏之望，殊邻多归附之民。抚而有之，还以为用。天威既振，戎虏畏詟，虽犁庭扫闾，未快初志，而信使复通，减币杀礼，至今无烟火之警。苟非雄断远略，何以臻此!临政既久，治道愈明，物来能名，事至(辙)[辄]断。精神之运，上察下蟠于天地之间；智虑所关，六通四辟于帝王之德。行公道以销党偏之蔽，推平心而绝喜怒之私。间有水旱之变，应天以实，而礼文尤备。州县之奏恐其不速，蠲复之数恐其不多，倾囷倒廪以济其急，赏勤罚墯以励其余。民不知其有灾，岁亦随以登熟。幸太学，幸秘省，廷策贡士，布文教以振士风；御鞍马，亲弓矢，申军法，立武事 
      
以张国威。内外小大之臣，无不(烈)[列]之屏以待黜陟；山川险要之地，无不指诸掌以立防闲。治具毕张，化风已成，方且玩意希夷而无道之过「道」上脱一字，或是「溺」。，游心寂寞而无佞佛之迹。作敬天之图，兢惧愈深；辟延和之殿，诹访愈切。躬讲读之勤，设遗补之官。其于保治，有始有卒。至于脱屣万乘，燕居重华，授受之际，尤为雍容。呜呼!身退而道弥高，尊极而用弥俭，是宜万有千岁，永处慈扆；而厌代登遐，归于帝乡，此群臣万姓所以攀号擗踊，泣尽而继之以血也。远日有期，恭定尊谥，请之南郊，以诏万世。谨按《谥法》曰：『能官贤才曰哲，帝德广运曰文，应变无方曰神，保大定功曰武，持盈守满曰成，慈惠爱亲曰孝。』迹夫知人而善任使，文武各有其用，非所谓能官贤才乎 修德以来远人，矢文以洽四国，非所谓帝德广运乎 酬酢以周万机，图回以尽众智，非应变无方乎 妙韬略而不用，极聪明而不杀，非保大定功乎 守基图之广大，延国祚于绵远，非持盈守满乎 若夫孝道之盛，非惟臣子所不能称赞，虽考之谥法，求之六家，语其甚盛者，慈惠爱亲而已，是则未足以彰大行之孝也。报本反始而奉郊禋，尊祖敬宗而事庙飨，惟高宗为天下而得人，太后尽母道以爱子。而大行天赋至性不可解于心，备四海九州岛之养，谨五日一朝之仪，委曲周尽，犹恐不及。两宫九闰，终无间言，固已风动四方，震服夷虏。高宗属疾，则衣不解带，躬自尝药，及弃天下，则勺水不入于口，倚庐有过于哀。鄙汉文之短丧，陋晋武之无断，身服苴麻，礼尽苫块，行有匹夫之所难，哭则哀动于左右。虏使来吊，止许朝于丧次，颜色之戚，哭泣之哀，虏使退而叹曰：皇帝圣孝乃如此!或进谕解之言，则流涕被面，曰大恩难报。群臣感泣，莫敢仰视。易月之制既终，因山之役既毕，孺慕无已，追远弗胜，遂举大宝，以畀圣子，不曰倦勤，不曰求逸，惟曰不得日奉先帝之几筵，躬行圣母之定省；又曰俾予一人获遂事亲之心，永膺天下之养。于是御素服于乘舆，尊几筵于内殿，退处垩室以终三年之丧。哀疚不忘，斋洁自若，钦事慈福，温凊无违。呜呼!兹岂非集孝道之大成，又岂慈惠爱亲之所能尽也。大行至尊寿皇圣帝，宜天锡之曰哲文神武成孝皇帝，庙号孝宗。」 
二十三日，给事中、兼直学士院、兼实录院同修撰楼钥上成穆皇后、成恭皇后谥议。议曰：「臣闻帝王之兴，皆有天命，夫妇大伦，尤非偶然。曰天作之合，曰天立厥配，正始之道，王化之基，于是乎在焉。矧汾阳大家，多为合族，唐室宪宗则有懿安之盛，皇朝(贞)[真]庙则有章穆之贤。姓系相承，是生圣女，庆锺戚闬，寔媲寿皇。生不及袆衣之荣，殁而膺宝册之礼。久安别庙，将奉太宫，宜改尊称，以从帝谥。恭惟安穆皇后柔明懿淑，慈顺温恭。蚤
      
俪王藩，克尽妇道。设桑弧于门左，屡占熊梦之祥；带弓韣于棋前，每启燕祠之瑞。云何不淑，遽奄九原。迨烈祖之御天，眷元妃而追册。欲歌流荇，伤不见于令姿；正号长秋，遂疏恩于幽穸。固已严烝尝之奉，崇节惠之名，绵庆祚于三朝，介洪休于万世。重华厌代，方服大丧；吉竁因山，行当升祔。念今日遗弓之痛，既切于神孙；怆昔时故剑之求，用承于先志。爰因安穆之懿，式遵成孝之规。谨考《谥法》：『妇德均一曰成，德化肃雍曰穆。』安穆皇后窈窕好逑，有关雎之美，用心专一，有鸤鸠之德，非妇德均一乎 孝钦以奉舅姑，和平以仪闺门，非德化肃雍乎 改上谥号曰成(移)[穆]日以为明。袆褕盛服，助成九庙之奉；栉枞具礼，钦承两宫之养。母仪既尊，后德有辉。而曾未数岁，祲缠椒掖，方隆大练之饰，终符素柰之祥。求贤审官，未展周南之志；感今怀昔，空形宋文之策。固已极褒崇之典，议安恭之谥，祭于别庙，迨今二十有八年矣。寿皇上宾，万国起号弓之慕；孝孙尽礼，七月庀因山之役。有司奏请，定谥南郊，二后在天，皆应改号，以从成孝之名。谨考之谥典曰：『夙夜警戒曰成，谦而好礼曰恭。』安恭皇后共茧馆之职以赞亲耕之勤，谨鸡鸣之戒以勉相成之道，禁切外家，不忏里谒，兹不曰夙夜警戒乎 躬节俭之德，服瀚濯之衣，却贡献之珍丽，遵图史之箴规，兹不曰谦而好礼乎 改上谥号曰成恭皇后。」 皇后。臣窃惟至尊寿皇圣帝临御之初，仰奉高皇，道隆孝治，正家刑国，百度具举，而中闱久虚，阴教斯阙，乃奉亲命，乃诹卜吉，考正古制，闳建长秋。安恭皇后淑范懿德，冠于后宫，君子好逑，遂正乎内。坤承干而时行，月 
二十九日，命右丞相赵汝愚摄太傅，奉上孝宗哲文神武成孝皇帝谥册宝于庙室。册文曰：「孝孙嗣皇帝臣某。道之大者，拟议之所不能加；尊之极者，形容之所不能尽。然天地之德非可俄度，而总其大曰生；帝王之美非可易言，而极其至惟孝。诚以万全之本，孝为之先，理无不该，治所从出，建人文而立极，包众甫以用中。巍巍煌煌，充满天地，生阐丕宪，没垂闳休，振古无伦，不可尚已。恭惟大行至尊寿皇圣帝以天纵不世出之资，辅高明大有为之志，神武甚类于艺祖，至仁克 于高宗。在位二十八年，纪纲法度，庆赏刑威，文物典章，源流品式，焕乎三辰之明，蔼乎韶濩之音，截然风霆之震惊，沛然雨露之渗漉。虽精神之运微妙难测，而出治之迹较然可纪。方在冲幼，岐嶷徇齐，俨如神人，已系群望。就傅王邸，睿质日跻，沉潜圣经，反复旧史，发为言训，有老师宿儒之所不及。洎膺付托，光御历服，当宁太息，风挥日舒，搜延畯明，昭发猷念。勤劳夙夜，以恢康济久大之图；明厉奋决，以起偷墯苟安之习。智出庶物，不流于满假； 
      
思周万机，罔病于丛脞。规为建
置，常欲凌厉汉、唐而绍休祖宗。故推对越之诚，首辑敬天之图；充恻怛之念，洊颁恤民之诏。总章圜丘之迭举，而报本之义尽；儒馆辟廱之亲临，而右文之化展。重惜名器也，虽宫闱之恩泽屡减损而不恤；务公赏刑也，虽勋戚之抵冒必诘责而无赦。贡称羡余则却之，法奏祥瑞则删之。复六察之弹纠，不止于检簿书之稽违；清三省之烦苛，贵在乎明朝廷之体要。课儒生以金谷，惧空言之无补；角进士以弧矢，虑戎备之或忘。申饬阉人，毋预军政；体貌大臣，常延便坐。严更迭之法以练才实，躬临遣之烦以达壅蔽。权任所寄，诞谩败事者必谪；贽御之臣，请托为奸者必戮。孜孜汲汲，日不遑暇。群〔工〕奔走率职，而庶事秩然举矣。至于躬服俭素，研精典学。声色靡曼，未尝留意，成汤之弗迩也；双日休暇，闲坐书筵，孔子之时习也。反安南之象，则《旅獒》之不蓄；观御苑之麦，则《无逸》之先知。干文参乎典谟，宸画丽乎河汉。储宫入侍，每迪以刚健；安康下降，必训以温柔。旁采崔寔之达权，深嘉陆贽之忠荩。言动以为法则，身声以为律度。厥惟始初，遭虏匪茹，赫然震怒，(焱)[猋]厉武节。念版图之未归，痛陵寝之弗祀，大讲岐阳之搜，翼申有扈之伐。而敌衅未启，雄图终郁。虽宿耻之犹在，顾大谊之已明。此则有开于后来，将缵圣志而成之也。历考自昔，粤帝与王，虽谨于初，鲜不终怠，而大行临御既久，日新又日新，每深苞桑之戒，居轸朽索之惧。尊贤励德，晚而弥笃，洋洋风声，轶乎疆外。用能太和熏塞，方内底宁，肖翘跂行，罔不咸遂。神明未衰，王化方洽，乃举神器以授圣子，揖逊之盛，光于有虞。方且独超希夷，为众父父，玩其清净，福我邦家，而生民无禄，昊天不吊，奄弃大养，欻乘白云。率土崩心，际天雨泣。末予小子，追念烈祖之训，茕茕在疚，罔知攸济。王公卿士，诹经订礼，以谓因山匪远，升祔有期，当崇徽称，庸诏罔极。夫惟懿铄，岂易管窥，亶是孝思，寔高载籍。承颜之敬，绵闰而益共「闰」上脱一字。；致养之隆，极九州岛而未已。和气愉色，根本自然，纤介不形，淳笃天至。逮执丧纪，古制是遵。汉文弗思而轻变，晋武虽行而未尽。仁殚义备，如自圣明，固已挽百代之浇风，示一王之丕式矣。夫舜之独称大，武王、周公之独称达，岂其它圣贤皆不然，盖即其特盛者而名之也。粤兹诔行，稽谋于天，镂之玉简，荐之清庙，于以扬厉景烈，宣明至公，贯显幽而无惭，亘今古而如在。谨遣摄太傅、光禄大夫、右丞相、提举编修玉牒、提举实录院、提举编修国朝会要、天水郡开国公、食邑六千五百户、食实封二阡户赵汝愚，奉玉册玉宝，上尊谥曰『哲文神武成孝皇帝』，庙号孝宗。伏惟威灵在天，膺受容典，于万斯年，永畴厥后。呜呼哀哉!谨言。」册文右丞 
      
相赵汝愚撰，知枢密院事兼参知政事陈骙书，宝文参知政事余端礼篆。 
同日，命右丞相赵汝愚摄太傅，奉上成穆皇后改谥册宝于庙室。册文曰：「孝孙嗣皇帝臣某。伏以谥有名有法，名以礼饰，变而从宜，法以义制，合而取重。乃更号祗 一，非敢渎告于有神。恭惟安穆皇后兆祥汾水，和裕淑均。惠问亶敷，选聘惟允。有炜嫔则，靡踰中矩。左右怡怿，用媚于皇姑。越初烈祖在藩服，克小大祗业，诞显播孝，(周)[用]迪简高宗，用决大策，惟后励相厥功多。乌虖!夙夜笃庆，尚惟有周姜任，较兹勤绩，式犹弗若。矧茂毓明圣，保佑劬瘁，睿质用日跻，迄绍天继统，厥繇以绵远，垂无疆休，亦惟我祖后德。乌虖!被袆翟，仪坤宫，母万方，传子暨孙，辑福时亿，是称是宜，而命不融，咸弗克躬有。皇祖衋哀，追命锡荣，着践祚始。肆圣父在御，思报罔极，班爵元舅如母在。矧惟冲人，曾弗及事，其敢曰功德本始，代父严报，于今兹属时。皇祖将建陵庙，(郡)[群]工以国旧典来诏，曰降祔陟配，惟先帝后时举，惟嗣孝孙作册。呜虖钦哉，眇质其曷胜!惟地承天，月受魄自东方，罔不从厥所配。后谥系之帝，历汉至今鲜改，其曷敢不法象诹采，以申赞于幽灵。谨遣太傅、光禄大夫、右丞相、提举编修玉牒、提举实录院、提举编修国朝会要、天水郡开国公、食邑六千五百户、食实封二千户赵汝愚，奉册宝，上尊谥曰成穆皇后。伏惟歆受景铄，覃祉衍泽，聿绥有邦，亦俾在后之侗，世扬前人光勿替。谨言。」册文右丞相赵汝愚撰，知枢密院事兼参知政事陈骙书，宝文参知政事余端礼篆。
同日，命右丞相赵汝愚摄太傅，奉上成恭皇后改谥册宝于庙室。册文曰：「孝孙嗣皇帝臣某。伏以坤承乎天，四德之名匪异；后统于帝，壹惠之典当同。盖庙有从享之文，礼无专谥之法，诹之经训，其后顺德常之道欤!汉光烈之于光武，唐文德之于文皇，洎我本朝，益隆彝训。昭宪之号，仰 于安陵；三后之称，悉符于章圣。所以媲德齐美，永严宗祊。皇皇乎，饰终远之大瑞，不可踰已。恭惟安(安)[恭]皇后躬闲和之则，备(姚)婉嫕之仪，早锺曾沙之祥，夙契俔天之异。粤自初载，来相宗藩，潜龙天飞，进俪宸极。辅翊宵旰，济登休明。肃环佩以自持，援图史以为鉴。烦撋着于《葛覃》，柔顺形乎《采荇》。怀文掞藻，娴沙靓深沙：疑是「淑」之误。。四教孔昭，六宫承式。抚绥诸御，均贯鱼之宠也；检柅近亲，防跃龙之汰也。无险诐之心，志乎贤也；有警戒之道，忧乎慢也。至若齐明夙夜，祗荐烝尝，职谨丝枲，教先穜稑。保佑圣子，母慈之聿昭；供养东朝，妇道之弥着。仁孝顺治，彝以明此句似有脱字。，始于宫闱，达于天下，亶惟内助，寔基王化。虽四妃之翊喾，二娥之(隆)妫〔降〕，不是过也。芳猷未究，淑命不融，彤史徒辉，濯衣久閟。惟干道之，方祖载之辰，固已考寔于容 
      
台，揭名于太室矣。乃今烈祖祔祔：此下疑脱「庙」字。，丕展上仪，命于圆穹，锡谥成考，登配之号，宜系于尊，以『成』易『安』，厥有前宪。谨遣摄太傅、光禄大夫、右丞相、提举编修玉牒、提举实录院、提举编修国朝会要、天水郡开国公、食邑六千五百户、食实封二阡户赵汝愚奉册宝，上尊谥曰成恭皇后。伏惟哲灵如在，歆受忱诚，于斯万年，永燕清鹢。谨〔言〕。」册文右丞相赵汝愚撰，知枢密院事兼参知政事陈骙书，宝文参知政事余端礼篆。
 礼 宋会要辑稿 礼四九 尊号 册尊号 杂录附 尊号 十三 
      
尊号十三
宁宗，光宗皇帝第二子，母曰慈懿皇后李氏。干道四年戊子岁十月十八日夜分，生于恭王府。其日为瑞庆节。先是，三年十二月立春日，慈懿皇后尝梦一大日坠于庭，以手奉之，已而有娠。及生，祥光遶室。五年正月，赐名扩，授右千牛卫大将军。淳熙五年十月，授明州观察使，封英国公。十二年三月，授安庆军节度使，进封平阳郡王。十六年三月，拜少保、武宁军节度使，进封嘉王。绍熙五年五月，孝宗皇帝违豫，上请于光宗，躬往省侍，日以为常。孝宗病日臻，上涕泣而出，左右惊问，上言与泪俱，孝诚笃至，见者无不敬叹。六月九日戊戌夜漏未尽数刻，重华宫提举关礼等四人诣宰执私第，告孝宗皇帝大渐。厥明，左丞相留正、知枢密院赵汝愚、参知政事陈骙、同知枢密院事余端礼赴后殿起居，传奏请过宫，光宗以疾不出。宪圣慈烈皇后御批：寿皇已升遐。正等赴重华宫听宣遗诰，举哀。十三日壬寅，孝宗皇帝梓宫大敛毕，正、汝愚、骙、端礼赴几筵殿烧香，就具札子奏宪圣慈烈皇后(迄)[讫]，赴帘前奏今日成服事。中使传旨，问欲如何。汝愚欲请帘前奏，端礼谓正等，自有唐肃宗朝群臣发哀太极殿故事，宜援此附奏，乞宪圣慈烈皇后降旨，仍请宪圣慈烈皇后代行奠礼。于是慈福宫提点王公昌承附奏传，奉宪圣慈烈皇后圣旨，皇帝以疾，听就内中成服，宪圣慈烈皇后代行奠礼如宫中之仪，宰执率百官就重〔华〕殿成服。正等同奉圣旨，具奏光宗，得旨依，乃率百官成服，进(进)名奉慰宪圣慈烈皇后、成肃皇后、光宗皇〔帝〕、慈懿皇后。初，孝宗圣体违豫，光宗以疾间于过宫，中外莫知，人心疑虑。十八日丁未，正、汝愚、骙、端礼札子奏：「臣等伏见近日中外人情不安，臣等朝夕思所以为镇压之计，莫先于重国本。窃见皇子嘉王仁孝夙成，学问日进，宜早正储位，以安人心，建万世无穷之基，臣等不胜惓惓。」又小贴子：「臣等今早求对，本欲面奏，未蒙宣引，谨用缴奏，伏乞出自睿断施行。」二十四日癸丑，奉光宗御批：「甚好。」二十五日甲寅，正、汝愚、骙、端礼拟指挥进入，欲依已得指挥，立皇子嘉王为皇太子，乞御笔批依，付学士院降诏施行。是晚，奉光宗御批：「历事岁久，念欲退闲。」正等继此屡请奏事，光宗以疾不得见。七月一日庚申，重华宫朝
      
临毕，丞相留正仆地伤足。三日壬戌，正出国门。四日癸亥，张宗尹、关礼等传奉宪圣慈烈皇后圣旨，来早于梓宫前垂帘引执政。是日，上谒告不赴朝临。汝愚移简宫僚彭龟年，问王躬无他，来日禫祭重事，王不可不出。五日甲子，百官以禫祭毕集于重华宫，汝愚、骙、端礼诣梓宫前焚香毕，中使宣引诣宪圣慈烈皇后帘前起居，同奏事。恭奉宪圣慈烈皇后圣旨：「皇帝以疾，至今未能执丧。御笔自欲退闲，皇子嘉王可即皇帝位，尊皇帝为太上皇(后)[帝]，皇后为太上皇后。」亦恭奉光宗皇帝诏曰：「朕承烈世之洪图，受寿皇之内禅，抚有四海，于今六年。夫何菲凉，屡愆和豫，遽罹祸变，弥极哀摧。丧纪自行于宫中，而礼文难示于天下。矧国事之重，久已倦勤，荷祖后之慈，曲加矜体。皇子嘉王仁孝之德，中外所推，居有小心，未尝违礼，嗣膺大宝，兹谓得人。朕退安燕颐，遂释重负，何止徇宅忧之志，抑将绵传祚之休。皇子嘉王可即皇帝位，朕移御泰安宫。播告远迩，咸使闻知。尚赖忠良，共思翼赞。故兹诏示，想宜知悉。」宪圣慈烈皇后圣旨，令上入重华殿后，汝愚、骙、端礼于几筵殿传宣关礼、张宗尹，扶掖上入帘。宪圣慈烈皇后面谕再三，上俯伏涕泣，恳辞不已。关礼、张宗尹共掖上至殿庑素幄，传宪圣慈烈皇后圣旨，令汝愚、骙、端礼更切劝请。汝愚、骙、端礼具以宗社大计奏请，上逊避愈坚。汝愚、骙、端礼即同奏曰：「今中外人心不安，若陛下但执谦德，如宗社何 」关礼等屡以黄袍被圣躬，上屡却之。既闻汝愚等奏，拭泪勉从，然犹偏倚御座。汝愚、骙、端礼再拜起居，上答拜。(如)[汝]愚、骙、端礼复奏曰：「陛下已登大宝，乞正君臣之礼。」上然后坐，汝愚、骙、端礼复再拜起居，上立受。汝愚、骙、端礼遂传宣殿帅郭杲、步帅阎仲起居讫，中官扶导上诣梓宫前谢，礼如宫中之仪。次汝愚率百官起居，退，上遂行禫祭礼。中外闻之，慰怿踊跃。时年二十七。在位三十一年。 
庆元二年十月三日，恭上太上皇帝尊号曰圣安寿仁太上皇帝，册文参知政事谢深甫书撰，篆宝参知政事何澹。太上皇后尊号曰寿仁太上皇后。册文参知政事何澹书撰，篆宝佥书枢密院事叶翥。。建显号而 诏曰：「传归于子，惟圣人斯能增揖逊之光；名成于亲，在王者宜必极尊崇之礼。朕钦丞慈训，获缵丕图。虽曰绍尧，岂以位而为乐；庶几如舜，常惟顺以解忧。内单竭于恂忱，外阐扬于徽美。太上皇帝圣而益圣，安所当安。静处无为，既茂于寿祉；广施博爱，久蔼着于仁声。太上皇后力赞大庭，燕居少广。庞鸿锡佑，永延偕老之龄；慈仁育恩，吻合资生之载。虽至妙寔难于测识，然数端或拟于形容。念未央、长乐之仪，方将修讲；宜隆兴、绍熙之典，首务尊行。爰辑议于廷绅，用勒成于宝册。问安侍膳，益修五日之恭；备行嗣音，并揭两宫之仪。俟吉辰而恭上，先涣汗之诞
  </div>
  <div class="pagination">
   <a href="宋会要辑稿_page212.html">
    上一页
   </a>
   <span>
    ...
   </span>
   <a href="宋会要辑稿_page208.html">
    208
   </a>
   <a href="宋会要辑稿_page209.html">
    209
   </a>
   <a href="宋会要辑稿_page210.html">
    210
   </a>
   <a href="宋会要辑稿_page211.html">
    211
   </a>
   <a href="宋会要辑稿_page212.html">
    212
   </a>
   <span class="current-page">
    213
   </span>
   <a href="宋会要辑稿_page214.html">
    214
   </a>
   <a href="宋会要辑稿_page215.html">
    215
   </a>
   <a href="宋会要辑稿_page216.html">
    216
   </a>
   <a href="宋会要辑稿_page217.html">
    217
   </a>
   <a href="宋会要辑稿_page218.html">
    218
   </a>
   <span>
    ...
   </span>
   <a href="宋会要辑稿_page214.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
