<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 68 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 68 页/共 139 页</h1>
    <div class="content">　　云师
　　雨师
　　风伯
　　雷师之神均南向嵗孟夏常雩后如不雨诹日遣官
　　祗告祈雨
　　天神位前各陈脯醢果实帛一爵三尊一鑪一镫二先祈告一日乐部设中和韶乐于坛下分左右悬祀日日出前二刻遣官诣坛太常卿率所属恭请
　　神位奉安各龛内赞引太常赞礼郎二人引遣官由外壝左门入至内壝南左门赞盥洗遣官盥洗入门至坛下拜位前立鸿胪寺官引陪祀各官至内壝南门外左右序立均北面典仪官赞乐舞生登歌执事官各共乃职【以下自迎神至送神均典仪官唱赞】武舞八佾进赞引官赞就位引遣官就拜位立乃迎
　　神司香官奉香盘进司乐官赞举迎
　　神乐【凡举乐皆司乐官唱赞】奏祈丰之章赞引官赞升坛引遣
　　官由东阶升诣
　　云师香案前司香官跪奉香赞引官赞上香遣官上
　　柱香次三上瓣香以次诣
　　雨师
　　风伯
　　雷师前上香仪同赞复位引遣官降阶复位赞跪叩兴【以下行礼皆有赞】遣官行三跪九叩礼陪祀各官均随行礼奠帛初献爵司帛官奉篚司爵官奉爵各以次进奏华丰之章舞干戚之舞司帛官跪奠篚三叩司爵官立献爵奠正中皆退司祝至祝案前跪三叩奉祝版跪案左乐暂止遣官以下皆跪司祝读祝毕诣
　　神位前跪安于案三叩退乐作遣官暨陪祀各官行三叩礼乐止武功之舞退文舞八佾进亚献奏兴丰之章舞羽籥之舞司爵官献爵奠于左仪如初献终献奏仪丰之章【舞同亚献】司爵官献爵奠于右仪如亚献乐止文德之舞退彻馔奏和丰之章彻馔毕送
　　神奏锡丰之章遣官行三跪九叩礼陪祀各官均随行礼有司奉祝次帛次香共送燎所遣官转立西旁东面候祝帛过复位乐作引诣望燎位望燎赞引官告礼成引遣官退太常卿率所属恭奉
　　神位还御陪祀官皆退○得雨霑足后诹日遣原祈
　　官报祀
　　天神位前各帛一爵三登一铏一簠二簋二笾十豆十尊一鑪一镫二共牛一羊一豕一乐章礼仪均与祈告同
　　凡祭
　　地只之礼为
　　坛一成于
　　天神坛西设石龛五于
　　坛南镂山文者三水文者二以奉
　　五岳
　　五镇
　　五陵山
　　四海
　　四渎之只均北向设石龛二于东石龛二于西各镂
　　山文者一水文者一东奉
　　京畿名山
　　京畿大川之只西向西奉
　　天下名山
　　天下大川之只东向嵗孟夏常雩后如不雨遣官只告祈雨与
　　天神坛同日举行坛上北向五案东西向各一案皆陈脯醢果实尊一鑪一镫二每位帛一爵三遣官入外壝右门由内壝北右门诣拜位陪祀各官拜于内壝北门外有司奉祝帛香送瘗所引诣望瘗位望瘗其余乐章礼仪均与祈告
　　天神同○得雨报祭
　　地只位七案皆登一铏一簠二簋二笾十豆十尊一鑪一镫二每位帛一爵三共牛一羊一豕一余与
　　天神坛报祀同○水潦祈晴冬旱祈雪遣官祗告天神
　　地祈既应而报礼亦如之○
　　皇帝时巡所至
　　亲祭方岳
　　岳神位前帛一牛一羊一豕一登一铏二簠二簋二笾十豆十尊一爵三鑪一镫二先祭一日
　　行在乐部设中和韶乐于殿外阶上分左右悬所司
　　设大次于防门外南向至日昧爽
　　行在銮仪衞陈驾卤簿于
　　行宫门外扈从王公暨文武官陪祭如常仪地方文官知府武官副将以上与朝臣陪祭者以其班序【班详仪制司】咸采服日出前三刻
　　行在太常卿诣
　　行宫告时
　　皇帝御龙袍衮服乗舆出行宫前引后扈如常仪不
　　陪祭扈从各官咸集
　　行宫前跪送
　　驾警跸及
　　岳庙不陪祭地方官序列跪迎
　　皇帝入庙中门至防门降舆入大次少憇太常卿奏
　　请行礼
　　皇帝出大次盥洗赞引太常卿二人恭导
　　皇帝由防门中门陞中阶入殿中门至拜位前北向立鸿胪官引王公位阶上百官位阶下左右序立均北面典仪官赞乐舞生登歌执事官各共乃职【以下自迎神至送神皆典仪官唱赞】赞引官奏就位
　　皇帝就拜位乃瘗毛血迎
　　神司香官奉香盘进司乐官赞举迎
　　神乐奏祈丰之章赞引官奏就上香位恭导
　　皇帝诣香案前司香官跪进香赞引官奏上香皇帝立上柱香次三上瓣香奏复位
　　皇帝复位奏跪拜兴【以下行礼皆有奏】
　　皇帝行二跪六拜礼王公百官均随行礼奠帛行初献礼司帛官奉篚司爵官奉爵进奏华丰之章司帛官跪奠篚三叩司爵官立献爵奠正中皆退司祝至祝案前跪三叩奉祝版跪案左乐暂止
　　皇帝跪王公百官皆跪司祝读祝毕诣
　　神位前跪安于案三叩退乐作
　　皇帝率羣臣行三拜礼亚献奏兴丰之章司爵官献爵奠于左仪如初献终献奏仪丰之章司爵官献爵奠于右仪如亚献彻馔奏和丰之章彻馔毕乃送
　　神奏锡丰之章
　　皇帝率羣臣行二跪六拜礼有司奉祝次帛次馔次
　　香恭送瘗所
　　皇帝转立拜位旁西向候祝帛过复位赞引官奏礼
　　成恭导
　　皇帝出防门陞舆不陪祭地方官跪送于庙门外不
　　陪祭扈从官跪迎于
　　行宫门前
　　皇帝还
　　行宫众皆退○
　　銮舆所至方镇及所过名山大川均遣官致祭仪与
　　祭
　　地只坛同○遇
　　国家大庆典致祭
　　岳镇海渎以二品至四品京堂官充使以礼部太常寺笔帖式赍祝文香帛导以繖仗龙旗诹日发
　　京师往祭东岳泰山于山东泰安府东镇沂山于青州府南岳衡山于湖南衡州府南镇防稽山于浙江绍兴府中岳嵩山于河南登丰县中镇霍山于山西霍州西岳华山于陜西华隂县西镇呉山于陇州北岳恒山于山西浑源州北镇医巫闾山于
　　盛京广宁县长白山于黑龙江东海于山东莱州府南海于广东广州府西海于山西蒲州府【望祭】北海于吉林【望祭】河渎于山西蒲州府江渎于四川成都府淮渎于河南唐县济渎于济源县皆帛一牛一羊一豕一登一铏二簠簋各二笾十豆十尊一爵三鑪一镫二遣官前祭期致斋二日将事行礼均与祭
　　地只坛仪同○所在有司嵗以春秋仲月诹日致祭
　　牲用羊一豕一余仪与遣官致祭
　　岳镇海渎同○直省府州县各建
　　神只坛中设
　　云雨风雷之位左设本境
　　山川之位右设本境
　　城隍之位嵗以春秋仲月诹日致祭以帛七羊一豕一铏二簠二簋二笾四豆四尊一鑪一镫二爵各三余仪与直省祭
　　社稷同孟夏诹日行常雩礼如常雩后不雨自督抚至州县咸率所属致斋修省虔祷
　　神只为民请命既应而报陈设礼仪均与春秋常祭
　　同若乆雨祈晴冬旱祈雪礼亦如之






</div>
    <div class="pagination">
<a href="钦定大清会典_page67.html">上一页</a><span>...</span><a href="钦定大清会典_page63.html">63</a><a href="钦定大清会典_page64.html">64</a><a href="钦定大清会典_page65.html">65</a><a href="钦定大清会典_page66.html">66</a><a href="钦定大清会典_page67.html">67</a><span class="current-page">68</span><a href="钦定大清会典_page69.html">69</a><a href="钦定大清会典_page70.html">70</a><a href="钦定大清会典_page71.html">71</a><a href="钦定大清会典_page72.html">72</a><a href="钦定大清会典_page73.html">73</a><span>...</span><a href="钦定大清会典_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
