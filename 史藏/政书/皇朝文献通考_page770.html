<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 770 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 770 页/共 807 页</h1>
    <div class="content">　　桑植县【在府北一百二十里明桑植安抚司地　本朝雍正七年改置县】
　　靖州在省治西南一千二百里东西距四百五十五里南北距三百七十里东至寳庆府武冈州界二百六十里西至贵州黎平府永从县界一百九十五里南至广西柳州府融县界一百九十里北至沅州府黔阳县界一百八十里东南至城步县治二百五十里西南至黎平府开泰县界八十五里东北至黔阳县界二百九十里西北至黎平府天柱县界三十里本州境东西距一百四十五里南北距一百五里东界绥宁县西界开泰县南界通道县北界防同县自州治至
　　京师六千里明洪武三年升靖州府九年改为直州以州治永平县省入万厯二十五年增置天柱县
　　本朝初属湖广省后分属湖南省雍正四年以天柱县改属贵州镇逺府今领县三
　　绥宁县【在州东一百十里】
　　通道县【在州南八十里】
　　防同县【在州北九十里】
　　澧州在省治西北七百十里东西距四百四十五里南北距二百五里东至岳州府华容县界一百二十五里西至永顺府永顺县界三百二十里南至常徳府武陵县界一百二十里北至湖北荆州府公安县界八十五里东南至常徳府沅江县界一百四十里西南至常徳府桃源县界二百五十五里东北至公安县界八十里西北至荆州府枝江县治三百六十里本州境东西距一百四十里南北距二百五里东界安乡县西界石门县南界武陵县北界公安县自州治至
　　京师三千四百七十八里明洪武初为澧州府二十九年降为州以州治澧阳县省入属常徳府明年改属岳州府
　　本朝初因之雍正七年升为直州以安乡石门慈利三县来属又增置安福县十三年又增置永定县凡领县五
　　安乡县【在州东八十里初属岳州府雍正七年分属澧州】
　　石门县【在州西六十里初属岳州府雍正七年分属澧州】
　　慈利县【在州西南一百四十里初属州府雍正七年分属澧州】
　　安福县【在州西南一百七十里明置九溪永定二卫　本朝雍正七年改置安福县】永定县【在州西二百里明时为永定卫地　本朝雍正七年为安福县地十三年析置永定县】
　　郴州在省治东南六百八十里东西距三百三十五里南北距二百四十五里东至江西吉安府龙泉县界二百九十里西至桂阳州界四十五里南至广东韶州府乳源县界一百二十里北至衡州府安仁县界一百二十五里东南至江西南安府治三百里西南至广东连州治二百五十里东北至吉安府永宁县界四百里西北至衡州府治三百里本州境东西距八十五里南北距九十五里东界兴宁县西界桂阳州南界宜章县北界永兴县自州治至
　　京师四千一百十二里明洪武初为郴州府九年降为直州以州治郴阳县省入
　　本朝初属湖广省后分属湖南省凡领县五
　　永兴县【在州北八十里】
　　宜章县【在州南九十里】
　　兴宁县【在州东六十里】
　　桂阳县【在州东南一百八十五里】
　　桂东县【在州东二百七十里】
　　桂阳州在省治东南六百三十里东西距二百二十七里南北距二百五十里东至郴州界三十里西至永州府江华县界一百九十七里南至广东连州界一百八十里北至衡州府来阳县界七十里东南至郴州宜章县治一百五十里西南至永州府新田县界八十里东北至郴州永兴县界六十里西北至衡州府常宁县界一百里本州境东西距九十里南北距一百十里东界郴州西界蓝山县南界临武县北界常宁县自州治至
　　京师四千四百七十二里明洪武九年为桂阳州以州治平阳县省入属衡州府
　　本朝初因之雍正十年升为直州以临武蓝山嘉禾县来属凡领县三
　　临武县【在州南一百四十里初属衡州府雍正十年分属桂阳州】
　　蓝山县【在州西南一百五十里初属衡州府雍正十年分属桂阳州】
　　嘉禾县【在州西南一百十里初属衡州府雍正十年分属桂阳州】

　　皇朝文献通考卷二百八十一
　　钦定四库全书
　　皇朝文献通考卷二百八十二
　　舆地考【十四】
　　陜西省
　　【臣】等谨按古雍州与冀接壤而禹贡叙之于九州之末説者以为其地势最高故治水之功以是终焉自豳岐丰镐递作周畿所称奥区神臯者于是乎在公羊传始有陜东陜西之称后汉书郡国志以陜陌为二伯所分即今河南之陜州是也两晋之时陜东西各随建都之地称之西晋都洛阳则闗中曰陜西东晋都建康则称荆州曰陜西自唐乾元时置陜西节度使指陜州以西而言宋初始置陜西路于是潼关以西全秦之地通谓之陜西矣夫陜省据形势之险秦汉迄唐之故都皆在焉其东距崤函西连陇坻南控汉津而北则黄河回绕右自延安府之定边县西北出塞左自榆林府之府谷县东北入塞其间迤为河套环帯边城实为四塞之国明代以套地为元裔所居时多边警虽屡议恢复而卒鲜成功自入
　　本朝以来鄂尔多斯诸部我版宇拱卫塞垣是以三辅提封巩固此实
　　国家抚裔宁边懐柔无外之盛畧岂徒以百二山河表地形之胜而已哉明陜西等处承宣布政使司治西安府领府八直州一其西安鳯翔汉中延安四府兴安一州为今陜西省地又置陜西都指挥使司领西安等卫及鳯翔等守卫千戸所
　　本朝初因之设陜西巡抚及布政使司按察使司皆驻西安府设陜西总督驻固原州兼辖四川又别设延绥巡抚驻榆林卫顺治十四年令总督罢辖四川専为陜西总督康熙元年裁延绥巡抚二年移右布政使司分治甘肃其左布政使司仍治西安领西安鳯翔汉中延安四府兴安一州四年令总督兼辖山西为山陜甘总督驻西安府六年改左布政为西安布政使司后改为陜西布政使司十四年令总督罢辖山西改为陜甘总督十九年改为川陜甘总督兼辖四川二十二年移总督驻汉中府后仍还驻西安雍正三年升西安府之同华耀商干邠六州延安府之鄜绥徳葭三州俱为直州九年令总督専辖陜甘又改榆林卫为府十三年令总督仍兼辖四川又升直同州为府降直华州属同州府降直耀州还属西安府乾隆元年降直葭州属榆林府十四年令总督仍専辖陜甘二十四年令兼辖陜西四川二省于甘肃専设总督寻仍定为陜甘总督二十九年定总督移驻甘肃兰州府兼辖陜西四十八年升直兴安州为兴安府凡领府七直州五各卫所俱以次裁并入州县东西距九百三十五里南北距二千四百二十六里东至河南陜州阌乡县界三百五里西至甘肃秦州清水县界六百三十里南至四川达州太平县界一千三十里北至榆林府边墙一千三百九十六里东南至河南南阳府浙川县界六百二十里西南至四川保宁府广元县界一千三百八十五里东北至山西保徳州河曲县界一千八百六十里西北至甘肃庆阳府真宁县界三百二十里在
　　京师西南二千六百五十里
　　西安府为省治东西距三百五里南北距七百十里东至同州府华州界一百六十里西至干州武功县界一百四十五里南至兴安州石泉县界四百三十里北至鄜州宜君县界二百八十里东南至商州界二百里西南至汉中府洋县界三百六十里东北至同州府蒲城县界二百十里西北至干州永夀县界二百里自府治至
　　京师二千六百五十里明为西安府共领州六县三十一
　　本朝初因之雍正三年升同华耀商干邠六州并为直州以朝邑等十七县分属六州十三年又以耀州及同官县还凡领州一县十五
　　长安县【附郭治府西境】
　　咸寜县【附郭治府东境】
　　咸阳县【在府西少北五十里】
　　兴平县【在府西一百里】
　　临潼县【在府少北六十里】
　　高陵县【在府东北七十里】
　　鄠县【在府西南七十里】
　　蓝田县【在府东南九十里】
　　泾阳县【在府西北七十里】
　　三原县【在府北九十里】
　　盩厔县【在府西南一百六十里】
　　渭南县【在府东少北一百四十里】
　　富平县【在府东北一百二十里】
　　醴泉县【在府西北一百二十里】
　　耀州【在府东一百三十里属西安府雍正三年升为直州十三年还属府】
　　同官县【在府北一百八十里初属西安府雍正三年分属耀州十三年还属府】同州府在省治东北二百四十里东西距一百七十八里南北距三百五十五里东至山西蒲州府永济县黄河界五十八里西至西安府富平县界一百二十里南至商州雒南县界一百七十五里北至鄜州雒川县界一百八十里东南至雒南县界一百二十里西南至西安府渭南县界五十里东北至山西綘州河津县黄河界二百六十里西北至雒川县界一百九十里自府治至
　　京师二千一百三十里明同州属西安府
　　本朝初因之雍正三年升为直州以朝邑郃阳澄城韩城四县来属十三年复升为府増置大荔县以华州及华隂蒲城潼闗三县并耀州之白水县来属乾隆十二年裁潼关县以同知分治为潼闗防共领州一县八防一
　　大荔县【附郭金以前为冯翊县地元省入州　本朝雍正十三年升州为府以州地置县为府治】
　　朝邑县【在府东三十里初属西安府雍正正三年分属同州十三年属府】
　　郃阳县【在府东北一百十里初属西安府雍正三年分属同州十三年属府】
　　澄城县【在府北一百里初属西安府雍正三年分属同州十三年属府】
　　韩城县【在府东北二百二十里初属西安府雍正三年分属同州十三年属府】白水县【在府西北一百三十里初属西安府雍正三年分属耀州十三年改属同州府】华县【在府南一百八十里初属西安府雍正三年升为直州十三年改属同州府】华隂县【在府南一百六十里初属西安府雍正三年分属华州十三年改属同州府】蒲城县【在府西八十里初属西安府雍正三年分属蒲州十三年改属同州府】潼闗防【在府东南九十里明洪武九年置潼闗卫本朝初属西安府雍正四年改置潼闗县属华州十三年改属同州府乾隆十二年裁潼闗县移同知驻此分理民事】
　　【臣】等谨按古雍梁二州皆以华山分界华隂为雍华阳为梁华东则为豫故周礼职方氏又以华山为豫镇也自太华以西其北则为华州西安府鳯翔府境其南则为商州兴安州汉中府境其间大山长谷逺者或数百里终南山东连二华竦峙长安之南有子午谷直达汉中冈峦绵亘歴盩厔至武功郿县为太乙山骆谷斜谷之口皆当其地又西过寳鸡迄于陇首其山之高而长大者曰秦岭西京记云长安正南山名秦岭东起商洛西尽硏陇东西八百里是也闗中指此为南山汉中指此为北山斯实雍梁之大限矣
　　鳯翔府在省治少西北三百六十里东西距四百二十里南北距二百四十里东至干州武功县界一百五十里西至甘肃秦州清水县界二百七十里南至汉中府鳯县界一百七十里北至甘肃平凉府灵台县界七十里东南至西安府盩厔县界一百六十五里西南至鳯县界一百八十里东北至干州永夀县界一百六十五里西北至平凉府华亭县界二百十里自府治至
　　京师三千里明为鳯翔府
　　本朝因之领州一县七
　　鳯翔县【附郭】
　　岐山县【在府东五十里】
　　寳鸡县【在府西南九十里】
　　扶风县【在府东一百十里】
　　郿县【在府东南一百十里】
　　麟游县【在府东北一百二十里】
　　汧阳县【在府西少北七十里】
　　陇州【在府西少北一百五十里】
　　汉中府在省治西南一千七十里东西距八百十里南北距六百五十里东至兴安州石泉县界三百十里西至甘肃阶州界五百里南至保寜府南江县界一百四十里北至鳯翔府寳鸡县界五百十里东南至兴安州紫阳县界三百二十里西南至四川保寜府广元县界三百四十里东北至西安府盩厔县界三百六十里西北至甘肃秦州两当县界四百八十里自府治至
　　京师三千五百里明为汉中府
　　本朝因之乾隆十五年増置留坝防凡领州一县八防一
　　南郑县【附郭】
　　褒城县【在府西北四十里】
　　城固县【在府东少北七十里】
　　洋县【在府东一百二十里】
　　西乡县【在府东南二百四十里】
　　鳯县【在府西北三百八十里】
　　寜羌州【在府西南二百八十里】
　　沔县【在府西一百十里】
　　畧阳县【在府西北二百九十里】
　　留坝防【在府西南一百九十里本鳯县留坝驿地本朝乾隆十五年移通判驻此分理民事以附近松林武闗二驿地俱属之】
　　延安府在省治北七百四十里东西距四百八十里南北距三百九十里东至山西汾州府永寜州黄河界三百里西至甘肃庆阳府合水县界一百八十里南至鄜州界一百三十里北至绥徳州界二百六十里东南至同州府韩城县界三百五十五里西南至鄜州界一百四十里东北至绥徳州清涧县界一百九十五里西北至甘肃寜夏府灵州界六百四十里自府治至
　　京师二千二百里明为延安府共领州三县十六本朝初因之雍正三年升鄜绥徳葭三州为直州以雒州等八县分属六州乾隆元年以榆林府之靖边定边二县来属八年増置安边防凡领县十防一
　　肤施县【附郭】
　　安塞县【在府北少西四十里】
　　甘泉县【在府南少西九十里】
　　安定县【在府北少东一百八十里】
　　保安县【在府西北二百二十里】
　　宜川县【在府东南二百六十里】
　　延川县【在府东少北一百九十里】
　　延长县【在府东一百五十里】
</div>
    <div class="pagination">
<a href="皇朝文献通考_page769.html">上一页</a><span>...</span><a href="皇朝文献通考_page765.html">765</a><a href="皇朝文献通考_page766.html">766</a><a href="皇朝文献通考_page767.html">767</a><a href="皇朝文献通考_page768.html">768</a><a href="皇朝文献通考_page769.html">769</a><span class="current-page">770</span><a href="皇朝文献通考_page771.html">771</a><a href="皇朝文献通考_page772.html">772</a><a href="皇朝文献通考_page773.html">773</a><a href="皇朝文献通考_page774.html">774</a><a href="皇朝文献通考_page775.html">775</a><span>...</span><a href="皇朝文献通考_page771.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
