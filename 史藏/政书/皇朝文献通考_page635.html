<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 635 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 635 页/共 807 页</h1>
    <div class="content">　　王师由均南谷三路恢复房保仍留兵防守月需米若干自襄阳至均州南漳又至房保康各数百里并山迳不通车牛扳藤负重血流被足日行不三十里若雨溜崖石一蹉跌即人米并堕壑中雨稍久即山水突发湍汹不能飞渡素蕴于十七年四月授郧阳道首以此为忧退而思明季杨嗣昌督师张献忠正当此地其运粮必自有道日进楚人而访之有团练长以谷城菜园坪之小河告乃申报三院覔舟修縴路缮塘房又虑贼巢逼近拨兵防防其始行也即减三郡夫十分之三久则民船人夫争集自八月至来年三月可得十运足各营一嵗之食即其间民得力耕故列其经理文告之词于后而记之
　　学源堂文集十八卷
　　郭棻撰棻字快圃清苑人顺治壬辰进士官至翰林院侍读学士
　　莲龛集十五卷
　　李来泰撰来泰字仲章号石台临川人顺治壬辰进士官工部虞衡司主事康熙己未
　　召试博学鸿词授翰林院侍讲
　　司勲五种集二十卷
　　王士禄撰士禄见史类
　　林蕙堂集二十六卷
　　吴绮撰绮见史类
　　王方岐序曰绮所着亭皋集萟香词林蕙堂文集诸编绮没之后其子夀潜搜访遗稿合而编之饮和堂集二十一卷
　　姚防撰防字冑师号成葊山隂人顺治甲午举人官安化县知县
　　托素斋集十卷
　　黎士宏撰士宏字媿曾长汀人顺治甲午举人官至陜西布政司参政
　　涟漪堂遗稿二卷
　　沈峻曾撰峻曾字窳庵仁和人顺治甲午副榜贡生
　　半农斋集八卷
　　蒋中和撰中和字本达又字眉三靖江人顺治乙未进士官兰阳县知县迁沧州州判
　　陆宻庵文集二十卷録余二卷诗集八卷诗余四卷
　　陆求可撰求可字咸一淮安人顺治乙未进士官至刑部郎中
　　耻躬堂文集二十卷
　　王命岳撰命岳字伯咨号耻古晋江人顺治乙未进士官至刑科给事中
　　澹余轩集八卷
　　孙光祀撰光祀字怍庭号溯玉厯城人顺治乙未进士官至兵部侍郎
　　西陂类稿三十九卷
　　宋荦撰荦见史类
　　陈廷敬跋曰荦诗某稿某集者凡三十有四而文称是焉西陂者荦旧庐也
　　南沙文集八卷附録一卷
　　洪若皋撰若皋字虞隣临海人顺治乙未进士官至福建按察司佥事
　　渔洋文畧十四卷　蚕尾集十卷续集二卷后集二卷
　　王士祯撰士祯见史类
　　门人张云章序文畧曰以先生为今之太白子羙羣知非溢羙语以先生之文为昌黎栁州之文容有或信或不信者
　　士祯自序蚕尾集曰偶次甲子使粤以前及丁夘以后诗文稍成卷帙因以蚕尾名集
　　【臣】等谨按士祯诗文镂版者甚伙其诗推重一时古文虽词章修洁要非专门当时自有公论蚕尾诸集乃康熙甲子奉
　　命祭告南海后所作诗文因阻雪东平望小洞庭中蚕尾山悦其清逺取以名集犹之渔洋为太湖中小山取以自号也其诗之单行者别入诗集类中兹不具録
　　尧峯文钞五十卷　钝翁前后类藁一百十八卷汪琬撰琬字苕文号钝翁晚居尧峯因以自号长洲人顺治乙未进士官至刑部郎中左迁兵马司指挥再陞户部主事康熙己未
　　召试博学鸿词授编修
　　七颂堂集十四卷
　　刘体仁撰体仁见子类
　　雪鸿堂文集十八卷
　　李蕃撰蕃字锡征号懒庵通江人顺治丁酉举人官黄县知县
　　闇修斋稿一卷
　　萧企昭撰企昭见子类
　　改亭诗集六卷文集十六卷
　　计东撰东字甫草吴江人顺治丁酉举人庸书二十卷
　　张贞生撰贞生见史类
　　安序堂文钞二十卷
　　毛际可撰际可字防侯号鹤舫遂安人顺治戊戍进士官彰徳府推官
　　【臣】等谨按际可与毛先舒毛竒龄名望相埒世称三毛实则亚于先舒而逊于竒龄也初刻诗文曰松皋堂集此则彚而行之又曰防侯文钞者乃淳安方楘如所重刻也
　　午亭文编五十卷　午亭集五十五卷
　　陈廷敬撰廷敬字子端号说岩泽州人顺治戊戌进士改庶吉士授检讨本名敬以是科有同名奉
　　防加廷字官至大学士諡文贞
　　【臣】等谨按廷敬遭遇
　　熙时和声鸣盛从容载笔垂四十年海内羣推燕许大手实能与王士祯汪琬并驾齐驱故二人亦甚重之自序谓得汪王砥砺之力为多又曰于汪王不茍雷同则其虚衷若谷与不肯随人歩趋之槩均可想见故能回翔馆阁上副
　　主知非偶然也
　　挹奎楼文集十二卷　吴山鷇音八卷
　　林云铭撰云铭见楚词类
　　经义斋集十八卷　澡修堂集十六卷
　　熊赐履撰赐履见史类
　　【臣】等谨按前十八卷乃赐履丁忧家居时所刻后十六卷则辛未起复及癸酉致仕十三年中所作经义斋澡修堂皆
　　圣祖仁皇帝御赐扁额之名
　　槐轩集十卷
　　王曰髙撰曰髙字北山号槐轩茌平人顺治戊戌进士由庶吉士改给事中
　　霞园文集一卷诗集三卷
　　郑重撰重字山公建安人顺治戊戌进士官至刑部左侍郎
　　荆南墨农全集【无巻数】
　　徐喈鳯撰喈鳯字竹逸宜兴人顺治戊戌进士官永昌府推官
　　静庵集十二卷
　　郑日奎撰日奎字次公贵谿人顺治己亥进士改庶吉士散馆授礼部主事
　　读书斋偶存稿四卷
　　叶方蔼撰方蔼字子吉号讱庵昆山人顺治己亥进士第三官至翰林院学士兼礼部侍郎加礼部尚书衔諡文敏
　　王原祁序曰方蔼诗宗苏陆文宗眉山生平嗜王士祯之诗汪琬之文实兼有二家之长
　　【臣】等谨按方蔼以文章受知
　　世祖章皇帝荣冠词林后复防
　　圣祖仁皇帝召入
　　内廷从容载笔以
　　两朝教育之恩际一时明良之防故其诗文舂容和雅歌
　　咏升平洵乎
　　治世之音蔚为台阁之望也
　　日知堂文集六卷
　　郑端撰端见史类
　　愿学堂集二十卷
　　周灿撰灿字星公临潼人顺治己亥进士官至南康府知府
　　世徳堂集四卷
　　王钺撰钺见史类
　　月岩集五卷
　　周礼撰礼字情畊号月岩宜黄人
　　思诚堂集二卷
　　吴琠撰琠号铜川沁州人顺治己亥进士官至大学士諡文端
　　【臣】等谨按琠此集诗仅五十三首余皆奏疏襍文并督抚楚中时牌示
　　圣祖仁皇帝尝
　　亲书千文以赐伏读
　　御跋云琠为人寛厚和平持已清洁先任封疆文武军民受其实者至今颂之朝中之事面折廷争必得其正则琠生平立朝风采己可想见读是集者益见
　　圣祖知人善任洵所谓文以人重者矣
　　松桂堂全集三十七卷　延露词三卷　南集三卷
　　彭孙遹撰孙遹字骏孙自号羡门生海盐人顺治己亥进士官中书舍人康熙己未
　　召试博学鸿词擢第一改编修官至吏部侍郎
　　古愚心言八卷
　　彭鹏撰字奋斯莆田人顺治庚子举人康熙甲寅耿逆之叛九拒伪命卒不汚贼平授三河县知县官至广东巡抚
　　聊园全集十五卷
</div>
    <div class="pagination">
<a href="皇朝文献通考_page634.html">上一页</a><span>...</span><a href="皇朝文献通考_page630.html">630</a><a href="皇朝文献通考_page631.html">631</a><a href="皇朝文献通考_page632.html">632</a><a href="皇朝文献通考_page633.html">633</a><a href="皇朝文献通考_page634.html">634</a><span class="current-page">635</span><a href="皇朝文献通考_page636.html">636</a><a href="皇朝文献通考_page637.html">637</a><a href="皇朝文献通考_page638.html">638</a><a href="皇朝文献通考_page639.html">639</a><a href="皇朝文献通考_page640.html">640</a><span>...</span><a href="皇朝文献通考_page636.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
