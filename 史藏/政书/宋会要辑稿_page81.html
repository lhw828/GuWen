<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 81 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 81 页/共 1125 页</h1>
    <div class="content">     
岂所望哉!其令诸路提刑、廉访、巡按所至，躬诣新宫瞻视考验，究其避就，观其废举，察其施设，具奏，将有考焉。」 
五月二日，诏诸州神霄玉清万寿宫并依在京宫观体例。同日，诏两浙路漕臣詹度差提举本路神霄玉清万寿宫，通判带「同」字。 
七月三日，诏：「宰臣可兼神霄玉清宫使，执政官充副使，判官听旨差。自改官制，不置使名，候道教兴隆，宫宇悉备，即罢。」四(月)[日]，开封尹盛章奏：「乞依天下州军知州，带『管干神霄玉清万寿宫』字，以严圣主崇奉上真之意。」诏府尹充管判、少尹充管干在京神霄玉清万寿宫。十四日，诏：天下神霄玉清万寿宫门可视至圣文宣王庙立戟，以称崇奉。十五日，河东路转运判官王似言：「本路神霄玉清万寿宫有本州岛见无户绝折纳田去处，欲于邻近他州有户绝折纳田处贴拨。候本州岛有田日，逐旋却行改拨。」从之。 
八月二十九日，提举上清宝箓宫王诏言：欲逐州差亲民文臣专切管干神霄玉清万寿宫。诏本路提举、漕臣于逐州军并县镇选择寄居宫观、年六十已下、通判资序已上人一员，申尚书省，就差管干。 
闰九月四日，左右街道录院言：「折可求奏，乞降赐道教法物及《先天纪》文字。看详道教法物系在《先天纪》文字内，今先乞下醴泉观藏经内关借抄录到一部，计三十六卷。」诏付所属官司颁降。 
十月二十二日，广南东路转运判官燕瑛言：「道教方兴，宜立殿最之法。应今 
     
后知、通并十日一诣神霄宫检察，仍以所检察事置籍书之。其提举本宫官岁遍所部，其当职官奉行优劣以闻。」从之。 
十一月十日，诏诸路漕臣提举神霄玉清万寿宫，铸造铜印一面给付，以「提举某路神霄玉清万寿宫印」为文。 
宣和元年四月十一日，诏：「天下神霄玉清万寿宫已赐田产、房廊、道业，并交割付本宫掌首置历支用，更不隶州郡掌管。前后所降知、通检察考课指挥更不施行。」 
八月二十三日，以宫成，降德音于西京诸道。 
四年九月二十七日，诏：「今后应神霄宫知、副有阙，听逐处于道士内，不以有无官品，推举实学业素着、为众所推之人，本州岛守贰审察保明，降敕差补。」 
六年闰三月二十七日，诏：「奉使及监司等官，巡历经过州军，并令诣神霄宫朝拜。着在甲令。今后如遇夜入城，并于次日朝拜。若公事急速，自合依免赴。」 
七年二月十七日，诏以处士刘知常所造神霄玉清宝轮，令提举道录院赐在京神霄玉清万寿宫奉安宝藏，余赐外州军神霄玉清万寿宫奉安宝藏。礼仪使差太师、鲁国公蔡京，都大管干官差张道济。 
钦宗靖康元年二月十三日，诏罢宰执兼神霄玉清万寿宫去处使副。 
七月四日，诏：「诸路州军先以僧寺改建神霄玉清万寿宫去处，已降指挥给还田土。所有元赐名额，合依政和八年正月六日赦文，许令缘化修建。」从礼部请也。 
光尧皇帝建炎元年六月四日，尚 
     
书省言：「近降赦文内，天下神霄宫并罢，舍屋、什物、钱粮、田产州县拘收，具数申尚书省。」诏：「江宁府神霄宫元系保宁寺，镇江府系龙游寺，泗州系普照寺，洪州系上蓝寺，并给还。其余州军内，有元系古寺改建者，令本州岛开具以闻，应创建去处依赦施行。」 
七月一日，尚书礼部言：「东南神霄宫旧有赐田、房钱，并诸处赡学钱，合根括拘(摧)[催]，计置银绢，前来应副国用。」
 礼 宋会要辑稿 礼五 祠宫观 开元宫 
     
开元宫
     
嘉泰元年四月十九日，诏：「可将潜邸府改充开元宫，干办官差毛居实。今后作入内内侍省窠阙，比附太一宫作上等，三年替。」既而居实依太一宫体例裁减条具：「一、今来开元宫将潜邸旧府创建，崇奉香火，乞以干办开元宫为名。一、所差干办，本宫更不支破诸般请给等。一、本宫系创建，将来降到金银器皿、酌献醮器等，及钱物入出，阙人掌管。照得太一宫差置监真仪库官一员、专知官一员、手分二名、贴司一名，共五人。今乞减专知、手分各一名，止差三人。内监库官一员更不差置，止差监门一员，兼掌管官物，许于已未到部见任得替待阙大小使臣、校副尉内指差，理任、酬掌、请给等并依太一宫真仪库官条例。日后遇阙，依此差取。并乞差手分、贴司各一名，许于内外官司及白身人内指差，理年、迁补、出职、补授、请给等并乞依太一宫体例。一、早晚焚修合用道众，照得太一宫额管道士三十五人，今乞减二十一人，止差一十四人。于内外宫观踏逐指差有道行道士赴宫，仍不隶道正司所辖，并免诸处差借。如日后遇阙，依此施行。一、本宫行移印记，乞下文思院铸造，以『干办开元宫印』六字为文。一、照得太一宫昨于殿司差拨不披带人兵七十人，充把门、扫洒、守宿、杂役，创置寨屋，并 
     
割籍名粮，赴宫帮勘。今若依体例差拨，窃缘开元宫别无空隙地段创盖寨屋，今欲裁减四十人，止乞下临安府差拨无过犯将兵三十人，内节级人员二人，止就本将居住，分番赴宫，专听差拨杂役、洒扫、巡防使唤。照得太一宫于临安府差破茶酒帐设司四人，今止乞差二人。所差人兵除本身见请外，将兵每日各添支苕帚等钱五十文，人员节级各七十文，茶酒帐设司各添支食钱一百文，并于临安府按日支破。遇阙依此差填。一、乞下皇城司踏逐亲事官二人，充替背印投送文字，并一年一替。一、应差到祗应人，乞下皇城司支破 号。」从之。 
四年六月三十日，诏令临安府于开元宫火德真君殿之右，创建阏伯、商丘宣明王殿。其神像依典礼用王者之服。先是臣僚言：「本朝王以火德，于阏伯之祀，奉事尤谨，况已封王爵。今乃抑王爵而目为真官，使之侍立于星像之侧。乞别建殿宇，以彰国家崇祀火德之意。」礼部、太常寺讨论：「乞每岁立夏日，差官祀开元宫，先火德真君，次商丘宣明王。所用祭器、祝版、币帛、素馔等物，应干事件并依见今太一宫体例。」故有是诏。 
嘉定七年三月九日，干办开元宫言：「本宫崇奉御前香火，专管酌献金银器皿。应干事件全藉曾经繁难(人)任使〔人〕。缘差到人方谙事务，即行替罢，实为未便。已差下姚序，欲候任满，将上件监门员阙改作掌管官物使臣名称，不理资任， 
      
亦无酬赏，其请给、雇募并依则例。许于大小使臣、校副尉、吏职补授人差取，如遇迁改事故，依此差填。」从之。 
九月二十三日，诏：「开元宫承佃平江府吴江县震泽乡第十都荒补泾角字号没官荒田一千三百亩，特与免纳租钱。如有其它寺观援例陈乞，许令三省执奏。」 
十四年八月十五日，诏拨平江府吴江县震泽乡成字(记)[号]田四百三十三亩赐开元宫为业。 
十六年九月二十一日，诏：「开元宫系潜邸改为宫观，事体至重，特免纳租赋。其余寺观不得援例。」
 礼 宋会要辑稿 礼五 祠宫观 景灵宫 太极观 
      
景灵宫太极观
      
太极观在兖州。真宗大中祥符五年闰十月，详定所言：「伏见御札，天尊垂谕再降，乃轩辕黄帝母梦灵感天人生于寿丘。今兖州曲阜县有寿丘，伏望于寿丘建道宫以奉圣祖，道观以奉圣祖母。」诏建宫以「景灵」为名，观以以「太极」为名。是月，兖州按寿丘周回及四至地步，详定所定所修景灵宫、太极观并南开三门，二重，东西两廊，中建正殿，接连拥殿，及置道院、斋厅，并量地之宜。观制度量减于宫。诏入内东头供奉官周怀政往彼，与本州岛画图，相度施行。 
六年四月，翰林天文邢中和言：「臣按寿丘东南有丘名小丘，按五行土志，若山号不美者宜避，望赐美名。」诏改曰庆丘。 
六月，监修兖州宫观周怀政言：「功役兵匠营在侧近者，乞放歇泊一月，如愿役者依旧。」从之。又以役兵稍多，枢密请差御前忠佐军头一人部辖。真宗曰：「本州岛已有监押、巡检二员，可令不住巡检，常辍一员。同兵部辖。」 
七月，诏内侍于莱州采玉石造圣像，令本州岛道士就山致祭。是月，以右仆射、门下侍郎、平章事王旦为兖州景灵宫朝修使。旦言：「修景灵宫，请用先天节设道场毕，诣至圣文宣王庙、会(直)[真]宫，奉东岳庙、真君观。望下礼官参酌仪制。」又言：「路出澶州，欲诣河渎庙致奠。」并从之，仍命右正言、直集贤院夏竦掌旦笺奏笺：原作「践」，眉批：「践疑笺。」据改。。 
八月，以入内押班周怀政为修兖州宫观都监。是月，王旦言：「寿丘、庆丘除崇饰行礼外，并望禁人辄上。」从之。二丘以石累，上有石。庆丘设寿星像。又北有台，上建亭，名安福。是月，诏于宫北凿河，赐名庆源。是月，王旦言：「请令济、兖州巡检迭管勾景灵宫、太极观。」从之。 
九年二月，诏修景灵宫副使林特诣宫设醮，点检营作。诏奖监修内臣及赐工卒缗钱。 
四月，内出御书兖州宫殿额示近臣，具仪仗、道门威仪、教坊乐，出正阳门，赴州安挂。帝作七言诗赐王旦等。 
五月十三日，宫成。凡楼殿、斋宫、廊舍总千三百六十二区。一本：南门曰左、右大顺，北门曰左、右迎福，复门曰会宁按此小注当在下文「后门曰迎会」之下。。景灵宫正殿曰昭庆，后殿曰天康，前东西侧门曰左、右大安，东西偏门曰左、右大明，夹道南门曰大顺，北门曰迎福，后门曰迎会。太极观正殿曰安昌，后殿曰嘉福，前东西侧门曰左、右延和，东西偏门曰左、右保和，夹道南门〔曰〕凝和，北门曰迎贶。一本：南门曰左、右凝和，北门曰左、右迎贶。 
十四日，诏景灵宫使向敏中充兖州景灵宫观庆成使，行告成之礼。又诏放士庶入宫观焚香游看五日。赐向敏中、丁谓、林特、夏竦袭衣、金带、器币有差。 
八月，诏：自今京东转运使、知兖州并兼管勾仙源院宫观。又以内殿承制张承素管勾，又选军士三百给洒扫之役。从之「从之」二字当衍。。 
天禧元年正月，以司徒、门 
      
下侍郎、平章事王旦为兖州太极观奉上宝册使，景灵宫副使、尚书右丞、兼宗正卿赵安仁副之，龙图阁待制李虚己押宝册，左正言、集贤校理宋绶押仙衣。 
二月，诏兖州宫观每月朔许士庶瞻拜。
 礼 宋会要辑稿 礼五 祠宫观 天授观 
      
天授观
      
天授观，在开封府陈留县。本汉相张良祠，政和(九)[元]年十二月， 赐忠佑庙。八年闰九月，本府奏请，诏赐今额。
 礼 宋会要辑稿 礼五 祠宫观 至道观 
      
至道观
合州赤水县龙多山至道观冯盖罗，淳熙元年九月封冲妙真人。
 礼 宋会要辑稿 礼五 祠宫观 旌忠观 
      
旌忠观
      
绍兴元年十月二十二日，秦凤经略吴玠言：「陕西出师，祷于和尚原东南三圣庙，屡获灵应。」诏赐是额。继而张浚等再于临安府别建本庙。至绍兴十九年，领殿前都指挥使职事杨存中言灵应极昭著，乞复之，以旌忠观为额。从之。绍兴二十二年八月二十二日，诏以临安府觉苑寺地建三圣旌忠观。旧观在府城踏道，其地入德寿宫桥，以别建财植，命尽给之，仍赐白金千两。
 礼 宋会要辑稿 礼五 祠宫观 寅威观 
      
寅威观
大观元年八月七日，诏：蜀州民程遘家坟地有火光紫气之祥，令速行迁葬，可为奉真祈福之所，宜以其地创建为寅威观。降度牒二百道，令转运司选官营缮，给常平司良田十顷；岁遇天宁节，许度童行二人，赐紫衣一名。
 礼 宋会要辑稿 礼五 祠宫观 醴泉观 
      
醴泉观
醴泉观，旧曰祥源。真宗天禧二年闰四月诏：拱圣营醴泉，所宜度地立观，以祥源为名。命东染院使邓守恩督功兴建，宰相王钦若管勾。观在京城东南，本拱圣营。元年，营中有见龟蛇者，建真武堂。是年泉涌堂侧，民疾饮之多愈，故有是诏。自后常令会灵观使都监掌之。五月，诏修建正殿及三小殿，余俟癸亥年兴葺上梁。赐将士器币。六月，诏加真武号曰真武灵应真君。十月，观成。凡三殿：正殿曰崇真，真武像也；东曰广圣，刻御制赞；西曰灵渊，即涌泉。是日，放士庶游观五日。 
四年九月，诏增修观。 
五年五月上梁，皇太子诣观焚香，赐御筵，辅臣咸预。十月毕功。凡崇真殿前设广圣殿，虚其中为斋荐之所。东位建本命殿曰宝寿，西位建斋殿曰昭回，泉西小殿曰栖神。北门曰昭瑞，西门曰显佑，观前东西门曰左、右华清。总神厨、道院、锺、经楼、斋室、廨宇六百三十道。南有园曰灵禧，东有山池亭曰凝碧。一本：斋殿曰开祥，更衣殿曰昭回。 
仁宗天圣二年五月，改安圣殿为广圣殿，以与玉清昭应宫真宗神御殿名同也。六年三月，诏改崇真殿为灵真殿，以与慈恩寺真宗神御殿名同故也。皇佑五年三月，诏改灵真殿为灵应殿。 
至和元年四月，祥源观火，寻重修。至二年十二月成，诏名曰醴泉。先是观火，修毕，而更其殿名：灵应殿曰感通，广圣殿曰宁圣，灵渊殿曰涵清，捷神殿曰灵游，圣藻殿曰鸿佑，开祥殿曰崇贶。 
哲宗元佑元年三月十四日，诏改醴泉观慈寿殿为寿辉殿。
 礼 宋会要辑稿 礼五 祠宫观 崇宁寺观 
      
崇宁寺观
      
徽宗崇宁二年九月十七日，左仆射蔡京等札子奏：「臣等伏以陛下遹追先烈，分别邪正，明信赏罚，上当天心。今天宁〔节〕届，伏请天下州军各赐寺额，以崇宁为名，上祝睿算。」诏依所奏，仍赐 额。每遇天宁节，镇州与紫衣、度牒各一道，其余州、军、监各与度牒一道。许令任便修盖，候了，逐旋奏取旨，赐经一藏。 
十月九日，诏：「崇宁寺、观并依十方住持，其披剃并紫衣自崇宁二年天宁节为始。如未有童行，即仰所差主管僧道保明手下童行披剃。崇宁三年以后，即依此施行。所修寺、观不拘州城县郭及名山福地，除系禁山林并禁地外，如有官地，不以有无拘碍，并许申监司指射拨充讫奏。应有无名额寺、观，可以增广就充，或可移并，并许本州岛一面施行。或旧系甲乙住持大寺、观，僧道只有三五人可以拨充者，亦仰申尚书省，许诸色人缘化，并州军擘画修建，即不得接便搔扰。应修建竹木物料，所在州军给文凭前去计置，与免缘路收税。」 
十二月十七日，诏崇宁寺不许官员安泊居占。 
三年正月二十七日，诏：崇宁寺惟得建置祝圣寿道场行香及祈求外，其余行香并令就他寺。二月 
      
八日，诏：崇宁寺、观上添入「万寿」二字，崇宁寺主首依禅寺选僧住持。三月一日，诏：崇宁寺、观各给田十顷，以天荒等田拨充。六月四日，诏以「崇宁万寿寺」为额。十三日， ：「应天下万寿寺宣赐经及常住什物，不许借出，不得客人赍携荤酒饮宴。」 
四年五月十四日，诏：天下修营崇宁寺、观，如敢科率，以违制论。二十三日，诏：诸路崇宁寺、观铸〔像〕阙铜，许给公据前去就场买铜。二十五日，诏诸路人户舍田土顷亩在崇宁寺、观，与免纳役钱。 
大观元年五月二十八日，诏：崇宁寺、观并令渐次修整，如科买、科配、抑(勤)[勒]者徒二年，不以失减论。 
政和元年八月八日，诏天下崇宁万寿寺、观并改作天宁万寿(观寺)[寺、观]。 
三年十二月六日，诏罢印造赐崇宁寺经。 
四年十一月二十五日，武冈军言：乞诏令天下天宁寺并依旧给元赐田土，并免纳苗税。从之。
 礼 宋会要辑稿 礼五 祠宫观 通元观 
      
通元观
      
宣和五年三月十八日，徽州言：「婺源县有洞灵观，本有洞三所，祈求必应。自唐中和间，有开山道士郑全福升仙之地。见管殿一，房廊共一百余区，奉三清功德四十尊。」诏赐通元(馆)[观]为额。
</div>
    <div class="pagination">
<a href="宋会要辑稿_page80.html">上一页</a><span>...</span><a href="宋会要辑稿_page76.html">76</a><a href="宋会要辑稿_page77.html">77</a><a href="宋会要辑稿_page78.html">78</a><a href="宋会要辑稿_page79.html">79</a><a href="宋会要辑稿_page80.html">80</a><span class="current-page">81</span><a href="宋会要辑稿_page82.html">82</a><a href="宋会要辑稿_page83.html">83</a><a href="宋会要辑稿_page84.html">84</a><a href="宋会要辑稿_page85.html">85</a><a href="宋会要辑稿_page86.html">86</a><span>...</span><a href="宋会要辑稿_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
