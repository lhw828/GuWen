<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 381 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 381 页/共 1125 页</h1>
    <div class="content">二十二日，钱俶遣浙东观察推官盛豫驰表言豫：原作「预」，据下文及《宋史》卷二九二《盛度传》改。：以二月二十八日离本道赴朝觐。是日，对豫于崇德殿。三月五日五日：原无，据本篇体例及《长编》卷一九考补。，遣其子惟浚至宋州，以来迎省。二十一日，对平江军节度使孙承佑于崇德殿。承佑，俶之姻也，俶将至，遣承佑先入奏事，帝优其礼，即命护诸司供帐，劳俶于郊「郊」下原衍一「郊」字，据《长编》卷一九删。，又命齐王、廷美宴犒俶于迎春苑。二十五日，俶来朝，对于干德殿，赐袭衣、玉带、金银器、玉鞍、名马、锦彩万疋、钱千贯。是日，宴俶于长春殿，宰臣、诸王节度使、刘鋹、李煜咸与，赐两浙从事崔仁冀崔：原作「催」，据《长编》卷一九改。、杜叔廉、黄夷简、裴祚袭衣、金银带、器币、鞍马有差。《玉海》：是年三月，沙州曹继贤子延禄贡玉 、宝、毡。 
四月二日，俶进银五万两，钱五万贯， 
      
绢十万疋，绫二万疋，绵十万两，牙茶十万斤，建茶万斤，干姜万斤，瓷器五万事，锦彩席千，金银饰画舫三，银饰龙舟四，金饰乌樠木、御食案御 各一，金樽罍、盏斝各一盏：原作「醆」，据下文改。，金饰玳瑁器三十事，金扣藤盘二，金扣雕象俎十，银假果十株，翠花真珠花三丛，七宝饰食案十，银樽罍十，盏十，盏斝副焉，金扣瓷器百五十事，雕银俎五十，密假果、翦罗花各二十株，银扣大盘十，银装鼓二，七宝饰胡琴、五弦筝各四，银饰箜篌、方响、羯鼓各四，红牙乐器二十二事，乳香万斤，犀、象各百株，香药万斤，苏木万斤。《山堂考索》：是年五月乙未，占城国来贡方物。八月辛未，夷州蛮任朗政等来贡。 
十月二日，高丽国王王 遣使贡方物、兵器。 
四年八月二十八日，邛部川首领牟昂、诸族鬼主副使离袜等各贡方物。 

九月二十五日，山后两林蛮主、归德将军勿儿都鬼主遣王子祚遇来贡名马。 
十二月一日，占城国遣使木李咤哆以方物来贡。拓拔首领拓拔曰荣遣所部酋长拓拔良七，十六府大首领勒浪屈遇遣所部蕃官折朮等并来贡朮：原作「木」，据《长编》卷二○改。。 
五年闰三月二十六日，甘、沙州回鹘遣使裴溢的、名似等来贡橐、名马、珊瑚、琥珀、良玉。 
六月七日，高丽国王王 遣使贡方物。 
二十日，南州刺史向行猛遣使贡方物。《山堂考索》：是年八月甲戌，西南蕃主龙琼琚遣其子罗若从并诸州蛮七百三十四人，以方物名马来贡。 
六年三月十一日，高昌国遣使安米成贡方物。《玉海》：是月，称西州师子王来贡。《山堂考索》：是年三月丁巳，高昌国王阿厮兰汉始自称西州外生师子王，遣都督麦索温等来贡方物。 

      
四月二十四日，高丽国遣使贡方物。《玉海》：是月，贡名马、罽锦、白垒毛、弓剑。《山堂考索》：是年八月，鞑靼国来贡。

十一月八日，女真国遣使来朝贡，道出安定国，赍其国主乌玄明表来上。《玉海》：是年十二月，高丽国贡骍角弓、漆甲、大箭、马五十疋。是年，回鹘来贡。府州外浪族贡马。 
七年二月五日，丰州大首领黄罗并弟乞蚌来贡良马。《玉海》：是年三月，交趾丁璇贡方物。 
九月八日，权知高丽国事王治遣使金全贡方物。
闰十二月一日，占城国遣使乘象入贡方物，诏留象广州豢养之。 
八年五月十五日，交州权三使留后黎桓遣牙吏来贡方物。《玉海》：贡通犀、孔雀尾。 
八月十日，山后两林蛮王子牟昂等来贡方物、名马。 
九月十五日，权交州三使留后黎桓遣使贡方物。 
十八日，吐蕃戎人来贡名马。 

二十二日，占城国来贡驯象。《玉海》：占城国二年至八年六入贡。是年九月，交趾贡金器。 
十一月二十一日，三佛齐国遣蒲押罗贡方物：原阙，据《宋史》卷二四八补。。《玉海》：贡通犀、大食锦、越诺布、琉璃瓶。是年，回鹘来贡。 

九年五月三日，西州回鹘与波斯外道来朝贡。《玉海》：是年十月，高丽国贡马，遣国人入学。十二月，贡罽锦、龙凤袍、弓甲、御马二。《山堂考索》：是年，西州、龟兹遣使来贡，自是可汗王、克韩皆遣使贡良玉、名马、橐、大尾白羊、乳香等物。

雍熙元年熙：原作「宁」，径改。，《山堂考索》：是年五月壬子，西州回鹘与波斯外道各遣使来贡。十一月一日，高丽国王王治遣使贡方物。《玉海》：是年，大食国入贡。 
二年二月七日，权交州三使留后黎桓遣牙校张绍等贡方物。 
二十二日，占城国王施利般、吴日欢使婆罗门金歌麻贡龙脑、玳瑁、象牙、越诺诺：原作「误」，据上文祥符八年十一月引《玉海》注考改。、无名异。三佛齐国舶主金花亦以方物来贡。《玉海》：是年二月，交趾贡金龟、鹤，贺干明节。《山堂考索》：是年八月癸巳，西南蕃奉化王子以慈等三百五十人来贡。 
九月十八日， 
      
西南蕃王、权南宁州事、兼蕃落使龙汉璇使牂牁诸州酋长赵大桥等率种落百余人来贡方物、名马。 
十月十九日，黎州邛部川蛮王子阿郁等以方物、良马来贡。 
三年三月十九日，占城国王刘继宗遣使李朝仙来贡通犀、象、龙脑、丁香、笺香、沉香。 
九月二十九日，权交州三使留后黎桓遣牙将朝贡。 
四年八月二十一日，合罗川回鹘等四族首领遣使朝贡。 
端拱元年闰五月十二日，交州节度使黎桓遣使朝贡。《宋史》：是年，三佛齐国贡佛经，纳青木函，琥珀，青、红、白水晶，红、黑木子念珠各一连，并纳螺钿花形平函，毛笼一，纳法螺二口，葛笼一，纳螺杯二口、染皮二千枚，金银莳绘筥一合，纳发鬘二头，又一合，纳参议正四位上藤优理手书二卷，及进奉物数一卷、表状一卷，及金银莳绘砚一筥一合，纳金砚一、鹿毛笔、松烟墨、金铜水瓶、铁刀，又金银莳绘砚一筥一合，纳绘扇二十枚、蝙蝠扇二枚，螺钿梳函一对，其一纳赤木梳二百七十，其一纳龙骨十枚，螺细书案一、几一，白细布五疋，鹿皮笼一，纳貂裘一领、螺钿鞍辔一副、铜铁镫、红丝秋，泥障倭画屏风一双，石流黄七百斤。《玉海》：是年十一月，高丽贡马。 

二年，《山堂考索》：是年四月辛未，西南蕃王龙汉璇贻书五溪都统向通汉，约入贡。十二月二十九日，三佛齐国王遣使蒲押陀黎以方物来贡。《宋史》：是年，邛部川蛮贡马、犀角、象牙、獗羊、戁牛戁牛：原作「封羊」，据《宋史》卷四九六改。。 

淳化元年，《玉海》：是年正月，三佛齐贡方物。五月六日，南丹州刺史莫洪舟(牛口)遣其子淮通以方物来贡洪：原作「浩」，据《长编》卷五九、《文献通考》卷三三一、《宋史》卷四九四改。。《玉海》：是年十月，占城贡驯犀。高丽贡马、漆弓、漆甲，及神龟寿樽。交趾贡绣龙凤伞。 
十二月四日，占城国王杨排遣使李臻、副使蒲诃散来贡驯犀诃：原作「河」，据同书蕃夷四之六五改。、螺犀、象牙、蜡、沉香、龙脑、山得鸡、没药、胡卢巴、白豆蔻、蔷薇水。 
十四日，高丽国王王治遣使贡方物。《山堂考索》：是年十二月甲寅，黎州山后两林蛮贡方物、名马。是年，诚州贡蜀马、锦、犀角。 
二年，《玉海》：是年二月，高丽贡方物。八月二十四日，邛部川 
      
蛮王诺驱遣其子牟昂以方物、良马、犎牛来贡。《玉海》：是年沙州献良玉。
三年八月十八日，阇婆国遣使婆罗钦乘大舶以方物来贡。《玉海》：是年八月丁丑，阇婆遣使航海修贡，十二月至阙下，贡象齿、珠(具)[贝]、白鹦鹉。是年十月，高丽贡马、漆甲、细箭。是年十月，锦州贡方物。《山堂考索》：是年八月庚午，西南蕃王龙汉璇遣其弟汉兴以方物、良马来贡。九月乙卯，又遣使以名马、方物来贡。 

十二月二十一日，占城国遣使李良莆、副使亚麻罗婆低来贡螺犀、药犀、象牙、煎香、龙脑、绞布、槟榔、山得鸡、椰子。《山堂考索》：是月戊子，西南蕃遣使以名马、方物来贡。《玉海》：四年十二月，盐州戎人巢延渭贡马。 
五年五年：原为小字，原书天头注云：「八行注第一行"五年"二字当作正文，《玉海》以下作注。」据改为正文大字。，《玉海》：是年二月癸卯，南海商人献吉贝布，画海外蛮国及猩猩图，玉带。三月十日，大食国舶主蒲希密以方物来贡。《玉海》：是年四月，大食入贡。十一月，奖、晃、钦、懿等州入贡。 
至道元年正月二十八日，银州观察使赵保吉遣左押衙张浦以良马、橐来贡。《玉海》：是年正月，占城王杨波占遣使来贡。《山堂考索》：是年正月戊午，占城遣使李波殊来贡方物。丁己，凉州蕃当尊以良马来贡。 
二月一日，大食国舶主蒲押黎以方物来贡。 
九月一日，西南羊 諸蠻貢方物。 

二年，《玉海》：是年六月，勒浪族贡马。十月十七日，甘州可汗附达怛国贡方物。 

三年三月二十日，大食、宾同昽国各遣使朝贡。《玉海》：是月，占城入贡。 
八月二十二日，邛部川都王诺驱来贡，遣其子阿醉来贡。 
九月八日，交州南平王黎桓遣使阮绍恭、副使赵怀德来贡。 
真宗咸平元年四月八日，黎州山后风琶蛮王鸟怕遣使贡马、白地红花娑罗毯毯：原作「球」，据同书蕃夷五之五八考改。。 
九日，甘州回鹘可汗王遣僧法胜来贡。 
十四日，夏州赵保吉遣弟宥州团练使继瑗来贡橐、名马。 
九月八日，南平王黎桓献驯象四。《山堂考索》：是年九月 
      
壬申，西南蕃王龍漢遣使龍光腆，並率羊 諸蠻千餘人來貢。《玉海》：是月，交趾献驯象。十月，古州向通展来朝贡珠及马。 
十一月一日，河西军左厢副使、归德将军折逋游龙钵来朝贡马。 
二年二月十五日，沙州节度使曹延禄遣使贡美玉、良马。 
二十八日，占城国王杨甫俱毗茶逸施离遣太使陈尧、副使蒲萨婆、判官黎姑伦来贡犀、牙、玳瑁、香药。 
六月二十七日，大食国蕃客蒲押提黎遣其判官文戍来贡。 
九月十九日，邛部川蛮帅部的等来贡文犀、名马。 

十一月十五日，丰州河北藏才八族大首领皆赏罗等来贡名马。《玉海》：是年，交趾献犀牛。三年十一月，高州蛮入贡。 
四年二月，《玉海》：是月，龟兹贡玉勒马、名马、独峰橐、宝刀、琉璃器。六日，南平王黎桓遣使贡驯象、犀、犀：原删； ：原作「棚」，据同书蕃夷四之二六、《长编》卷四八、《安南志略》卷一一、《宋史》卷四八八补改。、七宝装金瓶。 
四月十五日，回鹘可汗王禄胜遣使曹万通来贡玉鞍、名马、独峰无峰、宾铁剑甲、琉璃器。 
六月二十日，上溪州刺史彭文庆等来朝。《玉海》：是月，上溪州贡水银、虎皮、花布。 
七月三日，丹眉流国主多须机遣使打古马、副使打腊、判官札皮泥来贡。 
十一月十七日，宜州蛮酋蒙顶等来朝，输器甲百七十事。 
二十七日，抚水州蛮蒙皮玮等来朝，输器甲四百事。 
二十八日，龟兹国遣使来贡。 
十二月十日，抚水镇宁州蛮酋蒙填等来朝，输器甲百八十三事。《山堂考索》：是年闰十二月，凉州卑宁族首领喝邻半祝贡名马。《玉海》：是年，大食入贡。 

五年《玉海》：是年正月，天赐州蛮来贡。《山堂考索》：是年四月戊戌，西南番王龙汉遣使来贡。 

八月十一日，权归义军节度使留后曹宗寿遣牙校阴会迁来贡。《玉海》：是月，邛部川贡犀、象、名马。 
十一月三日，六谷首领 
      
潘罗支等来贡马。《玉海》：是月，河西潘罗支贡马五十疋。十二月，西凉府兴咩逋族入朝贡。
六年八月十二日，西凉府者龙津都首领遣使贡名马。 
二十九日，高丽国王王诵遣使李宣古来贡。 
九月三日，三佛齐国遣使来贡。 

五日，大食国贡方物。蒲端国献红鹦鹉鹉：原作「武」，据《长编》卷五五改。。 
十一日，南平王黎桓遣使黄成雅来贡桓：原作「 」，据下文及《长编》卷五五改。。先是，桓每加恩，即以贡奉为名，过有赋敛，帝闻之，遂罢遣使，止令疆吏赐纶告疆：原作「强」，据同书蕃夷四之二六改。，至是，恳请降使及入贡，特许之。 
十月二十五日，高州义军指挥使田彦强、防虞指挥使田承海等来贡虞：原脱；海：原作「侮」，均据同书蕃夷五之七六及《宋史》卷四九三补改。。《玉海》：是年十一月甲午，龟兹入贡。十二月，西天竺贡方物。七年十二月，高丽王询遣使贡奉。 

</div>
    <div class="pagination">
<a href="宋会要辑稿_page380.html">上一页</a><span>...</span><a href="宋会要辑稿_page376.html">376</a><a href="宋会要辑稿_page377.html">377</a><a href="宋会要辑稿_page378.html">378</a><a href="宋会要辑稿_page379.html">379</a><a href="宋会要辑稿_page380.html">380</a><span class="current-page">381</span><a href="宋会要辑稿_page382.html">382</a><a href="宋会要辑稿_page383.html">383</a><a href="宋会要辑稿_page384.html">384</a><a href="宋会要辑稿_page385.html">385</a><a href="宋会要辑稿_page386.html">386</a><span>...</span><a href="宋会要辑稿_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
