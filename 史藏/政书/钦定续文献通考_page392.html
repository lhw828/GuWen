<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 392 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 392 页/共 455 页</h1>
    <div class="content">　　【臣】等谨按章宗明昌元年至泰和八年即宋绍熙元年至嘉定元年也此数年事与马端临考多不符
　　卫绍王大安元年六月丁丑十月乙丑俱月食
　　【臣】等谨按是年即宋嘉定二年惟六月丁丑月食与马端临考合
　　宣宗贞祐二年二月庚戍八月丁未俱月食　三年八月辛丑月食既　四年二月己亥闰七月乙未俱月食十一月丙戌月晕嵗星嵗在奎月在壁　兴定元年十一月癸未月晕嵗星荧惑二星木在胃火在昴十二月戊午月食　二年六月乙卯月食十一月壬子月食既三年五月庚戌月食既十一月乙巳月食　四年五
　　月甲辰月食　六年四月癸亥月食　元光元年九月壬申月食嵗星
　　哀宗正大七年十月己巳月晕至五更复有大连环贯之络北斗内有防气
　　元世祖至元二十四年十一月壬辰月晕金土二星仁宗元祐二年三月丙辰月色赤如赭
　　英宗至治元年六月壬戌月食既
　　泰定帝泰定元年四月辛未月食既
　　是月庚辰以风烈月食地震手诏戒饬百官
　　顺帝元统二年三月癸卯月食既　至元元年三月丁酉月食　三年正月丙辰月食　五年六月壬寅月食六年十一月甲子月食　至正元年五月壬戌月食三年十月丁未月食　四年闰二月乙亥月食王圻曰十三年三月月食太白是时徐贞一倪蛮子陈友谅等乱汉沔
　　【臣】等谨按明史天文志不载月食事正犹春秋之法也苐马端临考月变内详载月食不应明之一代竟尔阙焉特从厯朝实録补之如左
　　明太祖洪武三年四月甲戍月食　四年九月乙丑月食　五年三月壬戌月食　六年八月甲申月食　九年十一月乙未月食而晕　十年十一月己巳月食十一年五月丙戌十一月癸未俱月食　十二年十月戊寅月食　十三年九月癸卯月食　十四年三月己亥八月辛酉俱月食　十七年正月甲寅月食　十八年六月丙午月食　二十年十月辛酉月食　二十一年四月己未十月丙辰俱月食　二十五年二月丙寅月食　二十八年十一月乙亥月食　二十九年五月壬申月食于斗十一月己巳月食于井
　　成祖永乐元年正月甲午月当食隂雨不见七月辛卯亦如之
　　时礼部尚书李至刚以月食不见请率百官朝贺帝曰王者能修徳行政任贤去邪然后日月当食不食适以隂雨不见之果不食耶勿许
　　二年六月乙酉月食　四年十月辛丑月食　五年十月丙申月食　九年二月丁未八月癸卯俱月食　十一年六月癸亥月食　十二年十一月甲寅月食　十四年十月甲戍月食　十五年九月戊辰月食　十六年三月乙丑月食既九月壬戍亦如之　十八年闰正月己酉月食　十九年正月己卯月食既　二十年正月壬申月食　二十一年十一月壬辰月食
　　宣宗宣徳元年正月丙午月晕井南北河五车二月己邜昏刻月生两珥十二月丁丑月生两珥色苍白　二年三月癸卯月食七月乙未月上生背气十二月甲戌月生交晕随生两珥　五年八月癸未月食　六年十二月己巳月食　八年六月丁酉月食　十年四月【时英宗已即位】丙辰月食
　　英宗正统元年二月乙卯月晕五色八月癸酉至己卯月出入时皆有防气色赤无光十二月丙戍月生背气左右珥　二年三月乙巳月食十月甲戌月生背气及两珥　三年二月庚午月食戊寅月生晕随生冠气十二月癸酉月生两珥随生背气　四年四月壬辰七月辛酉俱月食　七年二月壬寅五月乙亥俱月食十一月壬申月食于井十二月辛丑月晕　九年五月癸亥月食十月辛酉月当食不食　十一年三月癸未月食十一月己卯月晕参毕五车　十四年正月辛卯月晕五车参毕井宿复生左右珥丙申月当食不食八月辛未月昼见与日争明
　　景帝景泰元年正月辛卯六月戊子十二月乙酉俱月食　二年四月己卯月色如赭　四年四月庚子十月己亥俱月食　五年十月癸巳月食十一月壬戌月晕左右珥及背气又生白虹贯右珥　七年九月丙子月色变赤
　　景帝实録元年正月辛卯月食卯正三刻监官误推辰初刻致失救防下法司论徒诏宥之
　　英宗天顺元年二月庚戍八月乙巳俱月食　二年二月甲辰月食七月辛丑月食于室　三年八月丁巳月色如赭十二月癸亥月食　四年六月庚申月食　五年十一月壬子月食　七年正月壬寅月生连环晕宪宗成化元年三月癸亥月食　三年四月辛亥月色如赭七月己卯月食　四年正月丙子月食隂云不见是日上元节以月食免宴
　　五年正月庚午月食既　七年十月甲申月食　八年四月辛巳月食　九年十月癸酉月食　十一年二月乙未月食　十二年二月己丑八月丁亥俱月食　十三年二月癸未十二月戊申俱月食　十四年十二月癸卯月食　十五年十一月戊戌月食　十七年十月丙辰月食　十八年九月庚戍月食十月癸巳月当晦不晦　十九年三月己酉月食既　二十年九月己亥月食　二十一年二月丁卯月当食不食　二十二年正月辛酉月食
　　宪宗实録十五年十一月戊戌监推又误帝以天象微渺不之罪也二十一年二月丁卯当食不食时以监官推算不精停春官正李宏等俸一月
　　孝宗治元年十一月己卯月生芒如齿长三尺余色苍白　二年十一月戊辰月晕连环贯左右珥接北斗六年十一月乙巳月晕左右珥连环贯之　十年六月乙酉十二月癸未月食　十一年六月己卯月食　十三年十月丙申月食　十四年九月庚寅月食　十七年七月甲辰月食　十八年正月辛丑月食二月己巳月晕左右珥
　　武宗正徳元年十二月辛酉月晕甲子亦如之　二年五月丁巳十一月乙卯俱月食　三年十一月己酉月食　四年十月癸卯月食　六年九月癸亥月食　七年七月丁亥月食　十年六月庚午月食既　十三年十月辛巳月食　十四年四月己卯月食十月乙亥月食既　十五年四月癸酉月食
　　世宗嘉靖元年二月壬辰月食四月癸未月生连环晕二年正月己酉月晕连环左右珥二月丙戌月食
　　五年五月丁酉十一月甲午俱月食　八年三月辛亥月食　十三年十二月戊申月食　十四年六月甲辰十一月壬申俱月食　十六年四月癸亥月食　十九年二月丁丑月食　二十一年二月丙寅月食十一月甲子月晕连环　二十三年六月壬子月食　三十四年五月丁丑月食　二十七年三月庚寅九月戊子俱月食　三十年正月甲辰月食　三十一年正月己亥七月乙未俱月食　三十二年正月癸巳月食　三十三年五月乙卯月食　三十四年十一月丙午月食三十七年八月庚申月食　三十八年二月丁巳月食八月甲寅月当食云隂不见　三十九年八月戊申月食　四十年六月癸酉十二月辛未俱月食　四十一年十二月己丑月当食云隠不见　四十二年六月壬戌月食　四十五年十月癸酉月食
　　穆宗隆庆三年七月丙戍月食不见　四年七月庚辰月食　五年七月乙亥月食　六年五月通州月光昼见月下有二星六月庚子月食
　　神宗万厯元年十一月辛卯月食既　二年五月己丑十一月丙戌俱月食　四年九月乙巳月食　五年三月壬寅月食既八月庚子月应食不食　六年二月丁酉月食　七年七月戊午月食不见　八年正月丙辰六月癸丑十二月庚戌俱月食　十一年四月丁卯十月甲子俱月食　十二年四月辛酉月食　十三年四月乙卯闰九月癸丑俱月食　十五年八月辛未月食十七年正月甲子七月庚寅俱月食十二月戊子月
　　食不见　十八年十二月壬午月食　十九年五月庚辰月食　二十年五月甲戍月食　二十二年三月癸巳月食　二十四年三月壬午月应食不食　二十九年三月壬子十一月己酉俱月食　三十年四月丙午月食七月丙子月生五色晕三重　三十四年二月乙卯望月食丙辰月食既八月辛亥亦如之　三十六年六月辛未月食　三十七年十二月壬戌月食既　四十年四月己卯十月丙子俱月食　四十一年三月癸酉九月庚午俱月食　四十二年三月庚辰连日月色赤黄如赭九月甲子月食　四十四年正月丁亥月食四十六年正月乙亥月食
　　【臣】等谨按三十四年二月乙卯丙辰连夜月食古今仅见变异之甚者殆实録纪载之误也
　　光宗泰昌元年十一月己丑月食既
　　时全魄黑旋变红与寻常食不同
　　熹宗天啓二年五月辛酉巳时兖州见月明当午有星随月西转　三年九月壬寅月食　六年闰六月乙卯月当食云隂不见十二月癸丑月食　七年十二月【时庄烈帝已即位】戊申月食
　　愍帝崇祯元年六月乙巳十一月癸酉俱月食　四年四月戊午月食十月丙午月昼见　七年二月壬申八月己巳俱月食　八年正月丙寅月食　十四年九月戊子月食
　　【臣】等谨按厯代月变亦间有白虹贯之者今俱见云气门
　　彗孛
　　【臣】等谨按马端临考载彗孛始于春秋鲁文公十四年终于宋寕宗嘉定十五年各着占验于下今据宣城梅文鼎云圣人遇灾而惧实有修省转移之道故古人言占必兼人事若执定占书一二言以断其休咎将修徳弭灾语为虚设而天亦可量矣是固不容妄议故祗考正史天文志具详其事于左
　　宋理宗绍定三年十一月丁酉有星孛于天市垣屠肆星之下明年二月壬午乃消　五年闰九月庚戍彗星出于角十月己未始消
　　帝以彗星诏中外臣僚指陈缺失诸路监司察守令之贪廉仁暴民间利便疾苦以闻
　　【臣】等谨按绍定五年即金天兴元年也考金史天文志其事相符但作己酉与此庚戍异耳
　　嘉熙四年正月辛未彗星出营室甲午彗星犯王良西南第二星三月辛未始灭　景定五年七月甲戌彗星见于柳芒角烛天长十余丈日髙方敛凡月余己卯退行见于舆辛巳在井丙申见于参戊戍在参宿度内八月末光芒稍减凡四月乃灭
　　彗见柳时诏避殿减膳许中外臣僚直言朝政阙失台臣言太子賔客杨栋指彗为蚩尤旗欺天防君诏栋罢职予祠
　　宋史赵景纬传曰考功郎赵景纬防百姓之心即天心也乞捐内帑以絶壅利之谤出嫔嫱以节用度之费弄权之貂寺素为天下所恶者屏絶之毒民之恩泽侯尝为百姓所愤者黜弃之择忠鯾敢言之士置之台谏以通关鬲之壅选慈惠忠信之人使为守宰以保元气之残又必稽干淳以来凡利源窠名之在百司庻府者悉其旧以济经用之急公田买不均之弊聼民自陈随宜通变以安田里之生则人心悦天意觧矣
　　【臣】等谨按景定五年即元世祖至元二年考元史天文志其事亦相符
　　辽太宗防同四年九月壬申有星孛扵晋分
　　圣宗开泰三年正月丁酉彗星见西方
　　道宗咸雍二年三月壬午彗星见西方　太康五年十二月丙午彗星犯尾　夀隆三年八月乙巳彗星见西方
　　【臣】等谨按辽之开泰三年即宋真宗大同祥符七年咸雍二年即英宗治平三年太康五年即神宗元丰二年以上数条马端临考俱不载
　　金太宗天防十年八月辛亥彗星出于文昌
　　熈宗皇统五年四月丙申彗星见于西北长丈余至五月壬戌始灭　七年正月辛未彗星出东方长丈余凡十五日灭
　　宣宗兴定六年八月己卯彗星出于角亢右摄提周鼎之间大角九月丁未灭
　　太史奏除旧布新之象宜改元修政以消天变于是改是年为元光元年
　　【臣】等谨按天防十年即宗髙宗绍兴二年皇统五年七年即绍兴十五年十七年兴定六年即宁宗嘉定十五年也马端临考俱有其事而月日不同
　　哀宗天兴元年闰九月己酉彗星见东北色白长丈余弯曲如象牙出角轸南行至十二日长二丈十六日月烛不见二十七日五更复见东南约长四丈余至十月一日始灭凡四十有八日
　　司天奏其咎在北哀宗曰我亦北人何乃不先不后适丁此乎
　　【臣】等谨按是年互见扵宋绍定五年
　　元世祖至元元年七月甲戍彗星出舆昏见西北贯上台扫紫微文昌及北斗旦见东北凡四十余日　十四年二月癸亥彗星出东北长四尺余　三十年十月庚寅彗星入紫微垣抵北斗光芒尺许凡一月乃灭时帝以彗入紫防忧之夜召平章政事博果宻入禁中问所以销天变之道奏曰风雨自天而至人则栋宇以待之江河为地之限人则舟楫以通之天地有所不能者人则为之此人所以与天地参也且父母怒人子不敢疾怨惟起敬起孝故易震之象曰君子以恐惧修省诗曰敬天之怒三代圣王克谨天戒鲜有不终汉文之世同日山崩者二十有九日食地震频嵗有之善用此道天亦悔祸海内乂安此前代之鉴也因诵文帝日食求言诏悚然曰此言深合朕意可复诵之遂详论疑陈至四鼓乃罢
　　成宗大徳二年十二月甲戌彗出子孙星下　五年八月庚辰彗出井二十四度四十分如南河大星色白长五尺直西北后经文昌斗魁南扫太阳又扫北斗天机紫微垣三公贯索星长丈余至天市垣巴蜀之东梁楚之南宋星上长盈尺至九月乙丑而灭凡四十六日七年十二月庚戌彗星见约盈尺指东南色白在室十一度渐长尺余复指西北扫螣蛇入紫微垣至八年三月乙丑始灭凡七十四日
　　仁宗皇庆二年三月丁未彗出东井
　　御史台言富人夤縁特旨滥授官爵徽政宣徽用人多罪废之流内侍托为贫乏互奏恩赏而西僧以作佛事之故累释重囚外任之官身犯刑宪辄营求内旨以免罪诸王驸马寺观土田徴租民间扰害尤甚皆今之弊政所宜悉革也制曰可
　　延祐二年十一月丙午客星变为彗犯紫微垣厯轸至壁十五宿明年二月庚寅乃灭
　　时以星变赦天下减免各路差税有差
　　顺帝至元三年五月丁夘彗星见于东北如天船星大色白约长尺余指西南在昴五度戊辰往西南行日益渐速至六月辛未芒彗愈长约二尺余丁丑扫上丞己夘光芒愈甚约长三尺余入圜卫壬午扫华盖杠星乙酉扫钩陈大星及天皇大帝丙戌贯四辅经枢心甲午出圜衞丁酉出紫微垣戊戌犯贯索扫天纪七月庚子扫河间癸邜经晋郑入天市垣丙午扫列肆己酉太隂光盛微辨芒彗出天市垣扫梁星至辛酉光芒微小在房宿键闭之上罚星中星正西日渐南行凡见六十有三日自昴至房厯一十五宿至八月庚午乃灭　六年二月己酉彗星如房星大色白状如粉絮尾迹约长五寸余彗指西南在房七度渐徃西北行至三月庚辰凡见三十有二日　十六年八月甲戍彗星见于正东如轩辕左角大色青白彗指西南约长尺余在张宿十七度十一分至十月戊午灭迹西北行四十余日
　　【臣】等谨按顺帝纪至元三年四月甲戌有星孛于王良至七月壬寅没于贯索至正十一年十一月辛亥孛星见于奎癸丑见于娄甲寅见于胃乙夘亦如之丙辰见于昴丁巳微见于毕不知志何以不载也
　　二十二年二月乙酉彗星见光芒约长尺余色青白在危七度二十分丁酉犯离宫西星至二月终光芒约长二丈余三月戊申不见星形惟有白气形曲竟天西指扫大角壬子行过太阳前惟有星形无芒如酒杯大昏蒙色白在昴宿六度至壬午始灭迹六月辛巳彗星见于紫微垣在牛二度九十分色白光芒约长尺余东南指西南行戊子扫上宰至七月乙夘始灭
　　【臣】等谨按顺帝纪二十年三月戊子彗星见于东方二十二年四月丙子朔长星见其形如练长数十丈在虚危之间后四十余日乃灭二十三年三月辛丑彗星见于东方经月乃灭志俱不载
　　二十六年九月庚子孛星见于紫微垣北斗权星之侧色如粉絮约斗大徃东南行犯天棓辛丑在尾十八度五十分壬寅在女二度五十分癸夘在女九度九十分甲辰在　初度八十分乙巳出紫微垣北斗权星玉衡之间在轸东南行犯天棓经渐台辇道去虚宿垒壁阵西方星始灭
　　【臣】等谨按顺帝纪二十八年正月庚寅彗星见于昴毕之间三月庚寅又见于西北是年即明太祖洪武元年详见于下但三月之庚寅明史作辛夘微有异耳
　　明太祖洪武元年正月庚寅彗星见于昴毕三月辛夘出北大陵天船间长八尺余指文昌近五车四月己酉没于五车北　六年四月彗星三入紫微垣二十四年四月丙子彗星二一入紫微垣阊阖门犯天牀一犯六甲扫五帝内座
　　成祖永乐五年十一月丙寅彗星见
　　宣宗宣徳六年四月戊戌有星孛于东井长五尺余七年正月壬戌彗星出东方长丈余尾扫天津东南行十月始灭是月戊子又出西方十有七日而灭　八年闰八月壬子彗星出天仓旁长丈许己巳入贯索扫七公己夘复入天市垣扫晋星二十有四日而灭
　　英宗正统四年闰二月己丑彗星见张宿旁大如弹丁酉长五丈余西行扫酒旗迤北犯鬼宿六月戊寅彗星见毕宿旁长丈余指西南计五十有五日乃灭　九年七月庚午彗星见太微东垣长丈许累日渐长至闰七月己夘入角没　十四年十二月【时景帝已即位】壬子彗星见天市垣市楼旁厯尾度长二尺余至乙亥没
　　景帝景泰元年正月壬午彗星出天市垣外扫天纪星三年三月甲午朔有星孛于毕　七年四月壬戌彗
　　星东北见于胃长二尺指西南五月癸酉渐长丈余戊子西北见于栁长九尺余扫犯轩辕星甲子见于张长七尺余扫太微北西南行六月壬寅入太微垣长尺余十二月甲寅彗星复见于毕长五寸东南行渐长至癸亥而没
　　英宗天顺元年五月丙戌彗星见于危若动揺者东行一度芒长五寸指西南六月癸巳朔见室长丈余由尾至东壁犯天大将军卷舌第三星井宿水位南第二星十月己亥彗星见于角长五寸余指北犯角北星及平道东星　五年六月戊戌彗见东方指西南入井度七月丙寅始灭
　　宪宗成化元年二月彗星见三月又见西北长三丈余三阅月而没　四年九月己未有星见星五度东北行越五日芒长三丈余尾指西南变为彗星其后晨见东方昏见室南犯三公北斗瑶光七公转入天市垣出垣渐小犯天屏西第一星十一月庚辰始灭　七年十二月甲戌彗星见天田西指寻北行犯右摄提扫太防垣上将及幸臣太子从官尾指正西横扫太防垣郎位己夘光芒长大东西竟天北行二十八度余犯天枪扫北斗三公太阳入紫微垣内正昼犹见自帝星北斗魁庶子后宫勾陈天枢三师天牢中台天皇大帝上衞閤道文昌上台无所不犯乙酉南行犯娄天河天隂外屏天囷　八年正月丙午彗行奎宿外屏渐微乆之始灭孝宗治三年十一月戊戍彗星见天津南尾指东北犯人星歴杵臼十二月戊申朔入营室庚申犯天仓诏羣臣言阙失大学士刘吉等言妖星见天津厯人星杵臼近营室考之载籍为兵荒水旱之征窃见连年风雨不时所在水旱边境未宁盗贼窃发惟深思军民困苦罢工役停遗内官烧造所司陈阙失者次第举行则可以易灾为祥转祸为福从之
　　十三年四月甲午彗星见垒壁阵上入室壁间渐长三尺余指离宫扫造父过太微垣渐微入紫微垣近女史犯尚书六月丁酉没
　　武帝正徳元年七月己丑有星见紫微西藩外如弹丸色苍白越数日有微芒见参井间渐长二尺如帚西北至文昌庚子彗星见有光流东南长三尺越三日长五尺许扫下台上星入太微垣　十五年正月彗星见世宗嘉靖二年六月有星孛于天市　十年闰六月乙巳彗星见于东井长尺余扫轩辕第一星芒渐长至翼长七尺余东北扫天罇入太微垣扫郎位行角度东南扫亢北第二星渐敛积三十四日而没　十一年八月己夘彗星见东井长尺许后东北行厯天津渐至丈余扫太微垣诸星及角宿天门至十二月甲戌凡一百十五日而灭　十二年六月辛巳彗星见于五车长五尺余扫大陵及天大将军渐长丈余扫阁道犯螣蛇至八月戊戌而灭　十八年四月庚戍彗星见长三尺许光扫东南扫轩辕第八星旬日始灭　三十三年五月癸亥彗星见天权旁犯文昌行入近浊积二十七日而没三十五年正月庚辰彗星见进贤旁长尺许西南指
　　渐至三尺余扫太防垣次相东北入紫防垣犯天牀四月二日灭　三十六年九月戊辰彗星见天市垣列肆旁东北指至十月二十三日灭
　　穆宗隆庆三年十月辛丑朔彗星见天市垣东北指至庚申灭
　　神宗万厯五年十月戊子彗星见西南苍白色长数丈气成白虹由尾箕越斗牛逼女经月而灭　八年八月庚申彗星见东南方每夜渐长纵横河汉凡七十日有竒　十年四月丙辰彗星见西北形如匹练尾指五车厯二十余日灭　十三年九月戊子彗星出羽林旁长尺余每夕东行渐小至十月癸酉灭　十九年三月丙辰西北有星如彗长尺余厯胃室壁长二尺闰三月丙寅朔入娄　二十一年七月乙邜彗星见东井乙亥逆行入紫微垣犯华盖
　　时以彗见东井下诏修省大学士王锡爵因请延见大臣又言彗渐近紫微垣于象为君于地为藏神布政之所不可不深畏宜慎起居之节寛左右之刑寡嗜欲以防疾散积聚以广恩疏入报闻
　　二十四年七月丁丑彗星见西北如弹丸入翼长尺余西北行　三十五年八月辛酉朔彗星见东井指西南渐徃西北壬午自房厯心灭
　　给事中宋一韩以彗见东井上言谨按星野东井秦分彗尾西南渐徃西北又指秦地秦其急乎且彗者扫除之象形人之职也小人用之以扫除为职君子用之以除旧布新今李凤鲸噬于粤东潘相蝮螫于江右髙淮虎视于辽左马堂鸱张于河道其他若张奕胡滨杜茂鲁保沈永夀邱乗云辈悉撤中官反其故职因而一新旧令勤政讲学亲贤逺奸躬二圣之典修四孟之仪复三朝之制补九列之班平积薪之叹沛赐环之诏作台谏之气决章防之壅慎节钺之选惩愤帅之风出禁藏之储杜问寺之借节大官之奉减水衡之织释诏狱之寃纾都民之困一旦涤除焕然改观则和气成祯祥见矣疏入留中
　　四十六年十月乙丑彗星出于氐长丈余指东南渐至西北扫犯太阳守星入亢度西北扫北斗璿玑文昌五车逼紫微垣右至十一月甲辰灭　四十七年正月杪彗星见东南长数百尺光芒下射末曲而鋭未几见于东北又未几见于西
　　愍帝崇祯十二年秋彗星见参分　十三年十月丙戌彗星见













</div>
    <div class="pagination">
<a href="钦定续文献通考_page391.html">上一页</a><span>...</span><a href="钦定续文献通考_page387.html">387</a><a href="钦定续文献通考_page388.html">388</a><a href="钦定续文献通考_page389.html">389</a><a href="钦定续文献通考_page390.html">390</a><a href="钦定续文献通考_page391.html">391</a><span class="current-page">392</span><a href="钦定续文献通考_page393.html">393</a><a href="钦定续文献通考_page394.html">394</a><a href="钦定续文献通考_page395.html">395</a><a href="钦定续文献通考_page396.html">396</a><a href="钦定续文献通考_page397.html">397</a><span>...</span><a href="钦定续文献通考_page393.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
