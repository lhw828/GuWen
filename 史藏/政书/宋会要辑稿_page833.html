<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 833 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 833 页/共 1125 页</h1>
    <div class="content">      
应礼。伏请改用朱组为纮，玉笄、玉瑱。以玄紞垂瑱，以五采玉贯于五色藻为旒，以青、赤、黄、白、黑五色备为一玉，每一玉长一寸，前后二十四旒，垂而齐肩。孔子曰：『麻冕，礼也。今也纯俭，吾从众。』释者曰：纯丝易成，故从俭。今不必绩麻，宜表里用缯，庶协孔子所谓纯俭从众之义。古者祭服朝服之裳，皆前三幅、后四幅，殊其前后，不相连属。前为阳，故三幅，以象奇；后为阴，故四幅，以象偶。惟深衣中单之属连衣裳，而裳复不殊前后。然以六幅交解为十二幅，象十二月。其制作莫不有法，故谓之法服。自后汉、晋、宋、后齐，天子祭祀皆云前三幅、后四幅。今少府监乘舆衮服样，其裳乃以八幅为之，不殊前后，有违古义，伏请改正。祭服之裳，以七幅为之，殊其前后，前三后四。以今太常周尺度之，幅广二尺二寸，每幅两旁各缝杀一寸，谓之削幅。腰间辟积无数。裳侧有纯，谓之綼；裳下有纯，谓之緆。綼、緆之广各寸半，表里合为三寸。群臣祭服之裳仿此。」从之。 
又详定郊庙礼文所言：「《礼记》曰『大夫冕而祭于公，弁而祭于己』，则是臣子助祭不当朝服也。又曰『年谷不登，祭事不县』，则于祭时既行吉礼，不当彻乐也。本朝祠祭，遇雨则望祀，不为达礼。然而服公服不设乐，则非所以奉神。伏请遇雨望，冕服、祭服此句疑有脱误。。」乃诏乐。又曰：「古之君子必佩玉，所以比德也。右征角，左宫羽。先儒谓征角在右，事也，民也，宜劳；宫羽在左，君也，物也，宜逸。此左右之异也。」又曰：「天子佩白玉而玄组绶，公侯佩瓀玟而纟曷组绶、米襦。谓尊者玉色纯，而公侯以降，则玉色渐杂，此尊卑之异也。佩玉之制，必上系于衡，下垂三道，穿以蠙珠。其下之两端则缀璜，中央则缀衡牙。牙居中央，以为前后属也。而琚瑀又在组之中央，下与冲牙相直，故曰佩有琚瑀，所以纳间者是也。今佩上下则设三衡，以银铜兽面为之，而璜又夹中衡，不在下端，其所谓冲牙，亦异于古，又上有银钩以属大带，皆非古制。《尔雅》曰：『佩衿谓之褑』。郭璞以谓衣小带谓之钤，而佩钤则佩玉之带上属者也。今宜为小带以属于革带，而不用银钩。伏请并如古制，惟天子金玉，余皆 石，恪依其色，以辨诸臣之等。银钩兽面，而其制不经，伏乞除去。古者祭服有佩韨，无大绶、小绶并玉、银、铜环。臣等看详，自战国以佩非兵器，韨非战仪，于是解去韨佩而留其系璲。秦乃以采组连结于璲，转相结受，而谓之绶。汉承用之，又加以双印、佩刀之饰。至明帝始复制佩，而组织之绶亦不废焉。故韦彤《五礼精义》曰：『汉乘舆黄赤绶，四采。』自后皆不合礼，而又有大绶、小绶之别。臣等以谓绶者所以贯绶佩三后「绶」字疑误；三：疑当作「玉」。，因为之饰，以别尊卑。故诸侯朱组绶，大夫缁组绶。所谓绶者，如斯而已。取少府监皇帝衮冕进样，有六彩织绶小带三，上有三小环。及
      
一品祭服则锦绶、双玉环，从一品则锦绶、双银环，三品、四品则皁绫绶、双铜环，皆非古制，伏请改正。古者祭服皆玄衣纁裳，以象天地之色；裳之饰有藻、有粉米、有黼、有黻。今祭服上衣则以青，而其绣于裳者藻及粉米皆以五采圆花绣之，而黻用深蓝，黼用碧与黄。且虎蜼共一章，粉米各一章，今皆异章而画，殊非古制，伏请改制。古者皆以冕为祭服，未有服朝服而助祭者也。《周官》曰：公之服自衮冕而下如王之服，卿大夫之服自玄冕而下如孤之服，此助祭者服也。今服章，视唐尤为不备。于令文祀仪有九旒冕、七旒冕、五旒冕。今既无冕名，而有司仍不制七旒冕，乃有四旒冕，其非礼尤甚。又服之者不以官秩上下，故分献四品官，皆服四旒冕，博士、御史则冕五旒而衣紫檀，太祝奉礼则服平冕而无佩玉，此因循不讲之失也。且古者朝、祭服异服，所以别事神与事君之礼。今皇帝冬至及正旦御殿，服天冠、绛纱袍，则百官皆服朝服，乃礼之称。至亲祠郊庙，皇帝严裘冕以事神，而侍祠之官止以朝服，岂礼之称哉 古者齐祭且犹异冠，而况人(礼)[神]之异礼、朝祭之异事乎!则百官虽不执事，不当以朝服侍祠。至于景灵宫分献官皆服朝服，尤为失礼。伏请亲祠郊庙、景灵宫，除导贺、赞引、扶侍、宿卫之官且侍祠及分献者并服祭服，如所考制度，修制五冕及爵弁服，各正冕弁之名。《礼》曰：『天子玄冕朝日于东门之外。』又曰：『祀四望、山川则毳冕，祭社稷五祀则絺，祭 小祀则玄。』注：『群小祀，林泽、坟衍、四方百物之属。』孔颖达谓此据地之小祀，以血祭社稷为中祀，埋沉以下为小祀也。若天之小祀，则司命、司中、风师、雨师，郑虽不言，义可知矣。国朝祀仪，祭社稷、朝日、夕月、风师、雨师皆服衮冕，其蜡 、祭先蚕、五龙亦如之，祭司命、户、灶、门、厉、行皆服鷩冕，寿星、灵星、司中、司寒、中溜、马祭皆服毳冕，皆非是。今天子六服，自鷩冕而下既不亲祠，废而不用，则诸臣摄事，自当从王所祭之服。伏请依《周礼》，凡祀四望、山川则以毳冕，祭社稷五祀则以絺冕，朝日、夕月、风师、雨师、司命、司中则以玄冕。若七祀、 祭、百神、先蚕、五龙、灵星、寿星、司寒、马祭，盖皆非群小祀之比，当服玄冕。」从之。 
【宋会要】
神宗元丰三年八月二十二日，详定郊庙奉祀礼文所言：「《礼记》曰：『三公一命，衮。』则三公当服鷩冕。《诗》曰：『毳衣如菼。』则上大夫、卿当服毳冕。《周礼 典命》曰：『公之孤四命。』又曰：王之大夫四命。其衣服各视其命之数。公之孤，其服自(饰)[絺]冕而下，则王之大夫当服絺冕；诸侯、卿大夫之服，自玄冕而下，则王之士当服玄冕。所谓周人冕而祭也。《司服》曰：孤之服，自絺冕而下；卿大夫 
      
之服，自玄冕而下；士之服，自皮弁而下。此诸侯之臣助祭服也。然而不着王朝公卿大夫之服者，盖举下以见上，可比义而知也。本朝官名虽与古不同，以《唐六典》考之，『吏部尚书』注曰：『周之天官，卿也。』『侍郎』注曰：『周之小宰，中大夫也也：原脱，据本书《舆服五》所引补。。』『员外郎』注曰：『周太宰属官，上士也。』今约之《六典》，参以本朝班序，伏请资政殿大学士以上侍祠，服鷩冕；观察使以上服毳冕；监察御史以上服絺冕；朝官以上服玄冕；选人服爵弁。」从之，惟不用爵弁，供奉官以下至选人皆服玄冕，无旒。 
【宋会要】
徽宗大观元年七月十六日，议礼局札子：「窃以国家祈谷社稷，崇奉先圣，上自京师，下逮郡邑，以春秋上丁社日行事。然太社、太学献官祝礼，皆以法服，至于郡邑，则用常服。岂非因习已久，而未知所以建明欤 乞诏有司，降祭服于州郡，俾凡祭祀，献官祝礼，各服其服。如允所奏，乞降付本局讨论典礼，具合颁名件。」诏以衣服制度颁之，使州郡自制，弊则听其改造，庶简而易成。 
【宋会要】
政和二年八月十五日，显谟阁待制、前知襄州军州俞 言：「伏见祭祀之服，以图册下诸郡，未有明降朝旨制造。其社稷、宣圣、风师尚服尚服：疑误。，望早赐施行。」从之。同日，尚书省议礼局言：「契勘大观四年四月八日被受御笔，阅所上礼书并祭服制度，颇见详尽。除改正外，余依所奏修定。看详侍祠、摄祭之服，除五等诸侯服饰已得御笔，依本司所奏，乞更不制造外，今具群臣冕服，乞依已得御笔修定，付有司依图画及看详制造。」〔从〕之。 
政和七年六月二十四日，诏：「天下州县岁祭社稷、雷雨、风师及释奠文宣王，冠服悉循其旧，形制诡异，在处不同。可令礼制局造样，颁下转运司，令本司(制)[制]造，下诸州，州下县，庶衣服不二，以齐其民。」 
十二月二十九日，提举利州路学事林晨言：「窃见廷按雅乐，制为士服；廷按之后，虽大朝服用之，而士服不常用。今春秋两学释奠，虽用士作乐，衣服尚仍旧制。臣愚欲乞春秋释奠用士执乐陪位，并服士服。」从之。 
八年十一月五日，知永兴军席旦奏：「窃闻太学辟廱士人作乐，皆服士服，而外路诸生，尚衣襕幞。欲望下有司考议，籍为图式，颁赐外郡。」礼制局状：「今欲颁上件士服之式，付之诸路学校。凡作乐释奠，诸生皆服其服。画到已讨论士服图样，欲乞指挥，下制造所，每州造样一副颁降，依样制造。」从之。既而制造所每州造到头冠、角簪、衣裳、珠佩、大带、银带、履颁下。 
重和元年十一月二十九日，诏令礼制局先自
      
先改用履。礼制局奏：「履有絇、繶、纯、綦，请仿古制，皆随服之色。」从之。 冠服讨论以闻，其见服 
十二月三日，编类御笔所礼制局奏：「今讨论到履制度下项：絇、履上饰也。
繶、饰底也。纯、缘也。綦。履带也。古者舄履各随裳之色，有赤舄、白舄、黑舄。今履欲用黑革为之，其絇、繶、纯、綦并随服色用之，以仿古随裳色之意。」从之。仍自来年正月一日改用，在外自三月一日。 
二十三日，礼制局奏：「履随其服色，而武臣服色一等，当议差别。」诏文武官大夫以上具四饰，朝请郎、武功郎以下去繶，并称履，从义郎、宣教郎以下至将校、伎术官去繶、纯，并称屦。 
绍兴四年五月，国子监丞王普奏言：「臣尝考诸经传，具得冕服之制。盖王之三公八命，鷩冕八旒，衣裳七章，其章各八；孤卿六命，毳冕六旒，衣裳五章，其章各六；大夫四命，絺冕四旒，衣裳三章，其章各四；上士三命，玄冕三旒；中士再命，玄冕二旒；下士一命，玄冕无旒；衣皆无章，裳韨视其命数。自三而下，其彩至笄、衡、纮、紞、瑱、纩、带、佩、芾、(写)[舄]中衣皆有等差。近世冕服制度，沿袭失真，多不如古。夫后方而前圆，后昂而前俛，玄表而朱里，此冕之制也。今则方圆俛仰仰：原作「俛」，据本书《舆服五》所引改。，几于无辨。且以青为表而饰以金银矣，其衣皆玄，其裳皆纁。裳前三而后四幅，此衣裳之制也。今则衣色以青，裳色以绯，且以六幅而不殊矣。山以章也，今则以随；火以圜也，今则以锐。宗彝，宗庙虎蜼之彝也；乃画虎蜼之状而不为虎蜼彝。粉米，米而粉之者也，乃分为二章，而以五色圆花为藉。佩有冲、璜、琚、瑀、冲牙而已；乃加以双滴而重设二衡。绶以贯佩玉而已；乃别为锦绶，而间以双环。以(玉)[至]带无纽约，芾无肩颈，舄无钩繶，中衣无连裳。臣伏读《国朝会要》，郊庙奉祀礼文，祖宗以来屡尝讲究，第以旧服无有存者。欲乞因兹改作，是正讹谬，一从周制，以合先圣之言。」寻礼部契勘奏言：「衣服之制，或因时王而为之损益，事虽变古，要皆一时制作，不无因革。或考之先王而有缪戾者，虽行之已久，不应承误袭非，惮于改正。按《周官》自上公服衮，王之三公服鷩，以至士服玄冕，凡五等。唐制：自一品服衮冕九旒，至五品服玄冕，亦五等。国家承唐之旧，初有五旒之名。其后去三公衮冕及絺冕，但存七旒鷩冕、五旒毳冕、无旒玄冕，凡三等而已。衮服非三公所服，去之可也；乃并絺冕去之，自尚书服毳冕，以至光禄丞亦服焉，贵贱几无等。此皆一时制作，不无因革。今合增鷩冕为八旒，增毳冕为六旒，复置絺冕为四旒，并及无旒玄冕，共四等，庶几稍合周制。若冕之方圆低昂至于无辨至：原脱，据本书《舆服五》所引补。，则(制)[制]造之差也。以青为表，非不用玄也，为玄而不至者也；以绯为裳，非不用纁也，为纁而太过者也。山，止而静者也；今象其嶞，是得山之势，而不知其性。〔火〕，圜而神者也，今象其锐，
      
是得火之形，而不得其神也。至于宗彝、粉米、佩、绶、带、纽、芾、屦之属，皆宜改正施行。」是时诸臣奏请讨论虽详，然终以承袭之久，未能尽革也。 
鷩冕八旒，每旒八玉，三采：朱、白、苍。角笄青纩，以三色紞垂之。纮以紫罗，属于武。衣以青、黑罗。三章：华虫、火、虎蜼彝。裳以纁表罗里，缯七幅，绣四章：藻、粉、黼、黻。大(车)[带]，中单，佩以 ，贯以药珠，绶以绛锦、银环。韦犬上纰、下纯，绘二章：山、火。(华)[革]带，绯罗表、金涂铜装。鞯、舄并如旧制。宰相亚、终献、大礼使服之。前期景灵宫、太庙亚、终献，明堂涤濯、进玉爵酒官亦如之「官」字原脱，据本书《舆服五》所引补。。 
毳冕：六玉，三采。衣三章：绘虎蜼彝、藻、粉米。裳二章：绣黼、黻。佩药珠、衡、璜等。以金涂铜带，韦犬绘以山。革带以金涂铜。余如鷩冕。六部侍郎以上服之。前期，景灵宫、太庙进爵酒币官、奉币官、受爵酒官、荐俎官，明堂受玉爵、受玉币、奉彻笾豆、进饮福酒、彻徂祝腥、赞引、亚、终献，礼仪使、亚终献爵并盥洗官四员并如之。前二日奏告初献，社坛九宫坛分祭，初献、亚献亦如之。 
絺冕：四玉，二采：朱、绿。衣一章，绘粉米。〔裳〕二章，绣黼、黻。绶以皁绫，铜环。余如毳冕。光禄卿、监察御史、读册官、举册官、分献官以上服之。前期，景灵宫太庙奏奉神主官、明堂太府卿、光禄卿、沃水举册官、读册官、押乐太常卿、东朵殿三员、西朵殿二员、东廊二十八员、西廊二十五员、南廊二十七员、軷门祭献官，前二日奏告亚献终献官、监察御史并如之。社坛、九宫坛分祭终献官、监察御史、兵、工部、光禄寺卿、丞亦如之。 
玄冕：无旒，无佩绶。衣纯黑，无章。裳刺黼而已。韨无刺绣，余如絺冕。光禄丞、奉礼郎、协律郎、进抟黍官、太社令、良酝令、太官令、奉俎馔等官、供祠执事官内侍以下服之。明堂光禄丞、奉礼郎、良酝令、太祝抟黍官、宫架协律郎、登歌协律郎、奉御官、内侍供祠执事官、武臣奉俎官，軷门祭奉礼郎、太祝令、太官令，社坛、九宫坛分祭太社、太祝、太官令、奉礼郎并如之。 
紫檀冕：四旒，服紫坛衣，博士、御史服之。 
外州军祭服：鷩冕八旒，三都初献服之；毳冕六旒，经略、安抚、钤辖初献服之；絺冕四旒，经略、安抚、钤辖亚献服之。节镇、防、团、军(士)[事]初献亦如之。玄冕，无旒，节镇、防、团、军事亚终献服之。 
【宋会要】
高宗绍兴十六年四月四日，上谓辅臣曰：「比降下祭服，更令礼官考古，便可依式(制)[制]造，庶将来奉祀不阙。」 
今检详《郊祀绿》此句以下终《祭服》类错简，当移至《舆服》四之一八真宗咸平五年二月条后。，皇帝祀天地神祗，则服大裘冕。按《三礼义宗》云：祭天所以用大裘者，是羊羔裘也。黑者象天色玄，大者拟覆焘垂下，故服大裘以祀天也。冕者勉也，所以勉人为高行。凡六冕之服，皆玄上纁下，冕既大同，无以为别，故不谓冕为服，但取画章之异以
      
为立名，故用服名冕。 
一、六冕之旒数。若大裘冕即无旒。若衮冕，天子十有二旒，前后邃延；上公即九旒。每旒五采就为之，每一寸安一玉，玉皆五色：(先)朱、白、苍、黄、玄。诸侯即三采。夏商朱(缘)[绿]旒、玉纯用一色，其数不与昔同，是二失也。 ，皆周而复始。十二旒，旒各一尺二寸，用玉二百八十八。若上公九旒，用玉百六十二。今 
今检详凡享庙、谒庙及遣上将征还、饮至，则服衮冕。按自衮冕而下服名冕者，皆是画衣章之首。衮冕所以祭先王者，为服以龙为首，龙德神异，应时潜见，象王者有神异之德也。其冕垂白珠十有二旒，以组为〔缨〕缨：原脱，据本书《舆服五》补。，色如其绶。《玉藻》云：『天子玉藻十有二旒，前后邃延，龙衮以祭。』郑玄云：冕之旒，以藻紃贯玉为饰，因以名也。十有二就，每一就贯一玉，就间相去一寸，则旒长尺二寸，垂齐肩也。五采者，依射侯之次，从上而下，初以朱，次以白，次以苍，次以黄，次以玄。以五彩(正)[玉]既贯 ，周而复始，此并周制也。至汉明帝用曹裒之说，皆用白旋珠，与古异也。魏文帝好妇人饰，改珊瑚珠。至晋江左，又改汉制。今用白珠之制，自汉始焉。《大戴礼》曰：『冕而加旒，以蔽明也。』隋牛弘云：请以采綖贯珠为旒。后只言采，不言五采。《周礼》衮冕九章，弁龙于山，升火于宗彝，以五章画于衣：一曰龙，二曰山，三曰华虫，四曰火，五曰宗彝。今衣上不见宗彝，又剩一藻文也。下四章绣于裳上，六曰藻，七曰粉米，八曰黼，九曰黻。今又无藻文，余有三章亦不絺绣，是三失也。 
今检详《义纂》云：《周礼》衮冕九章，尚龙置于山上，谓之龙衮。郑玄谓衮者卷也，龙能变化舒卷，因以名焉。以五采综紃贯玉，前后各十二旒，用玉二百八十八也。秦除古制，皆服礿玄。汉明帝始采旧法，系白玉珠为旒，以组为缨缨：原作「绶」，据本书《舆服》五之三所引改。，黈纩塞耳，玄衣纁裳，十二章，自日、月、星辰、山、龙、华虫、火、宗彝八章画之于衣，藻、粉米、黼、黻四章绣之于裳，织成为之，褾领皆升龙焉。唐制，白纱为中衣，以黼为领，舄(如)[加]金饰，入庙、践祚、加元服、纳后、元日受朝及临轩册拜公王则服之，是承汉礼也。又《周礼》天子衮冕十有二旒，〔旒〕十有二就，就贯一玉，就间相去一寸，则旒长尺二寸，各用十二玉也。又按《郊礼录》礼：上文作「祀」。云：其服玄衣纁裳，十二章。(安)[按]《易》云：『黄帝、尧、舜垂衣裳而天下治，盖取诸乾坤。』韩康伯注云：『上衣下裳，取乾坤之象有上下也』。《释名》：『上服曰衣，衣者，依也；下服曰裳，裳者，障也，所以障蔽也。』夫衣用玄者，象天色也；裳用纁者，法地色也。不法苍黄之色者，凡衣服悉明其身有章彩文物，以苍黄太质，故用玄纁耳。纁者，是朱之小别，故《周礼(锺)[纁]氏》云：『三入为纁。』郑注《士冠礼》云：『朱则四入。』是与纁同类也。十二章者，法天之大数，虞帝之服也。圣朝之制，法舜服也。日、月、星辰、山、龙、华虫、火、宗彝，此八章在衣；藻、粉米、黼、黻，此四章在裳。裳衣
      
褾领为升龙，皆织成为之。按《三礼义宗》曰：日、月、星辰三章直画作其形，欲明王者有光照之功，垂于下土。山亦画山形，取其能兴云雨，膏润万物，象王者之泽沾于下也。龙亦画龙形，取其变化无方，或巘或见，适显王者之德卷舒有时，应机布道。华虫者，画作鷩雉之体，有文饰，故谓之华。象其雉身被五色，有炳蔚之姿，似王者体合五常，兼文明之性。宗彝者，画虎雉于宗庙之器为饰，因而名之。象虎蜼以刚猛制物，王者亦以威武定乱也。藻画其形，藻逐水上下，似王者之德日新也。火、粉米亦直画其形，粉洁白，故以名之；米者人恃之以生，王者亦物之所赖以理也。黼画斧形，象王者能断割，临事能决之也。黼者两(巳)[弓]相背，明民见善改恶也。此皆圣人法象之意。周则画九章，又登龙于山，登火于宗彝，尊其神明故也。按古礼皆衣画裳绣，法阴阳之义；衣数则奇，裳数则偶。今圣朝制令，上八下四，皆以偶而言。又王服自衮冕以下皆织成而为之，是王者相变也。龙、山以下，每章一行，重以为等，每行十二。按礼图，凡章文参错，满衣裳而已，不拘其数。崔灵恩云各画十二，亦取则(大)[天]之大数一。鷩冕七章，画三章于衣，绣四章于裳。毳冕五章，画三章于衣，绣二章于裳。絺冕上下皆绣黻而已。今等级不同，是四失也。 
又检详郊祀云：鷩冕八旒，其服七章：华虫、火、宗彝，此三章在衣；藻、粉米、黼、黼，此四章在裳。按《三礼义宗》云：雉言鷩者，以为禽鸟体卑，义不足取，故文采章著者以为称也。祭先公者，鷩冕以雉为首，雉有专介之志，象先公有贤才，能守节度也。故《左传》云：圣达节，次守节。余同衮冕。毳七旒，其服五章：宗彝、藻、粉米三章在衣，黼、黻二章在裳。按《三礼义宗》云：凡章服之中，惟有龙雉虎蜼，并是禽兽。龙能变化，其体可尊，故不隐其名；鷩及虎蜼，嫌其体卑，故没其正体。所以龙、雉各自为章者，龙为神化，雉为文明。神化文明，理皆是阳；虎虽山林之兽，义皆是阴，故龙、雉各一而成章，虎蜼合两而为体，(故)[效]于阴阳之义也。以毳冕祭四望者，四望是五岳四渎之神，虎蜼是山林所生，故服以明象也。然《周礼》之祭服止于六冕，所祭之神，其类甚多，但使理通，便皆同用。虎蜼非水物，山川气通，故俱用毳冕，明有同气之理。余同鷩冕。绣冕六旒，其服三章：粉米一章在衣，黼、黻二章在裳。按《三礼义宗》云：粉米一章刺于衣，黼、黻二章绣于裳也。祭社稷、五祀者，绣冕以粉米为首，社稷者土谷之神，此米由之而成，故服之以象其功也。五祀者，古之五宫之神，能平五官之政，皆有水土之功，故亦同服也。所以独衣刺者，凡画缋之法，以众色而成一色，则不足以成画，故宜直刺而已。又此服是臣服之首，不画衣以下于君，是无阳之义也。今皆织成焉，是名存而制异
      
也。余同毳冕。玄冕五旒，其衣无章，唯裳刺黼一章。按《三礼义宗》云：祭群小祀，本百物之神，其形难可 拟，故但取两(巳)[弓]相背，以明其异。余同绣冕。 
韨未依制度。按《玉藻》云：『下广二尺，上广一尺。』又《明堂》云：『有虞氏之韨，夏后氏以山，商人以火，周人以龙章。』注云：『天子备焉，诸侯火，而下卿大夫以山，士韎韦而已』。今别画粉米、黼、黻， 一、

是五失也。 
，君朱，大夫素，士爵韦。上广一尺，下广二尺，长三尺，其颈五寸。肩革带博二寸。注：颈中央，肩两角皆上接革带以系之。肩与革带，其广同矣 与黻何殊。《礼》云： 今检详《义纂》，同：原作「周」，据《礼记 玉藻》郑注改。等级不当，是六失也。 象裳色，则天子、诸侯玄端朱裳，大夫素裳，惟士玄裳、黄裳，杂裳也。若祭服，皆玄上纁下，故云一命缊韨，再命已上赤韨也。又大带制度，《玉藻》云：『天子素带朱里，终辟；诸侯素带，终辟；大夫素带，率下辟。』今 也。 ，君朱，大夫素，士爵韦。』郑玄云：此玄端服之 ，于冕服谓之蔽膝。朝祭异名，其实一也。又按《五礼精义》，问蔽膝，对曰：皆从裳色。三品已上山、火二章，四品一章，五品无章。《玉藻》云：『 ，皆执事者黼其裳前，示恭谨也。于朝服谓之 
今检详《义纂》云：大带何施 《礼》云：天子素带朱里，终辟(细)[纽]约用组。郑玄云：裨，(绿)[缘]饰也。以素为带，以朱为里，纰其外者，上以朱，下以绿则带身在腰，及垂皆饰之，是以谓之终裨。其制博四寸。纽，带之交结处也。约，结其带也。执事者以黼黻裳前，示恭谨之道。天子之黼，以半直方此句疑误。，四角无圆杀。上阔一尺，象天。下阔二尺，象地数二也。长三尺，象三才也。唐礼以缯为之，朱质，画龙、山、火三章为饰，以备三代之法也。请按古今沿革，(牧)[特]行改正。」诏付有司，依坦并礼院检讨名件制度改正，务合先王礼意。
 舆服 宋会要辑稿 舆服四 公服 
      
公服
【宋会要】
      
褶，曲领，垂胡加襕，折上巾，今常服之。太宗雍熙初郊祀庆成，始许升朝官服绯绿二十年者，叙赐绯紫。真宗登极，京朝官亦听叙。后东封、西祀、赦书，京朝官并以十五年为限。仁宗、英宗、神宗登极，亦如例。其特恩赐紫衣、犀带、绯衣、涂金宝缾带。 公服，唐制谓之常服，色同 
太宗太平兴国二年二月三日，诏：「朝官出知节镇，及转运使、副衣绯绿者，并借紫；知防御、团练、刺史州衣绿者，借绯衣，绯者借紫；其为通判、知军监，止借绯。」后江淮发运使同转运，提点刑狱同知刺史州。 
七年正月九日，翰林学士承旨李昉言：「准诏，定车服制度。礼部式，三品已上服紫，五品已上服朱，七品以上服绿，九品以上服青，流外官及庶人并衣黄。参详除服青、服黄久已寝废，自今流外官及贡举人、庶人许通服皁衣、白袍。」从之。 
真宗景德三年六月十三日，诏：「内诸司使以下出入内庭，不得服皁衣，违者论其罪。内职亦许服窄袍。」 
仁宗明道二年十月九日，诏：「审刑院详议官、省府推判官、 牧判官旧例合赐绯者，造谢日合门取旨。」 
景佑元年六月十二日，诏：「军使曾任通判者借绯，曾任知州者借紫。」 
庆历元年二月二十八日，龙图阁直学士任布言：「欲望自今赠官至正郎者，其画像许服绯；至卿监许服紫。」从之。 
七年五月十一日，侍御史吴鼎臣言：「武班及诸执司人吏曾因亲丧出入禁门，甚有裹素纱幞头者，殊失肃下尊上之体。欲乞文武两班除以官品起复许裹素纱外，其余臣僚并诸职司人吏虽有亲丧，服未除，并须光纱加首，不得更裹素纱。」诏送太常礼院，而礼官言：「准令文，凶服不入公门。其遭丧被起，在朝参处常服各依品服，惟色以浅，无金玉饰；在家者依其服制。其被起者及期丧以下居式假者衣冠朝集皆听不预。今鼎臣所奏有碍令文。」诏依所定。如遇筵宴，其服浅色素纱人更不令祇应。 
嘉佑三年三月十三日，诏：「自后知杂、御史衣绿者，告谢日合门取旨。」 
绍兴五年闰二月十九日，右奉议郎葛与时言：切见去岁九月明堂恩，宣教郎以下父母年九十以上与官封。与时父世长年九十五，先已叙封宣教郎致仕。乞将前项恩上与父改换五品服色。」特从之。 
绍兴三十二年孝宗已即位，未改元。六月十三日赦，应承务郎以上服绿、服绯及十五年，并与改转服色。二十九日，诏：「今后无出身人，自年二十依今出官服绿日起理，服绯人亦自年二十服绯日起理；有出身人自赐出身人起理，内除豁丁忧年月日不理外，历任无赃滥私罪至徒过犯，至赦前及十五年，依赦改转施行。」殿中侍御史张震奏：「今日之弊，在于人有侥幸之心；能革其俗，而后天下可治。且改转服色，常赦自升朝官已上服绿，大夫以上服绯， 事及二十年方得改赐。今赦自承务郎以上服绿、服绯及十五年，便与改转，比之常赦，不惟年限已减，而又官品相绝，盖已为异恩矣。今窃闻省部欲自补官日便理岁月，即是婴(孙)[孩]授命，年纔十五者，今遂服绯；而贵近之子，或初年赐绯，年纔及冠者，今遂赐紫，朱紫纷然，不亦滥乎!窃闻靖康、建炎恩赦，亦不曾以补官日为始；若始于出官之日，颇为折衷。盖比之 事，所减已多；而比之初补，粗为有节。乞下吏、礼部参酌施行。」礼部看详奏闻，故有是命。 
隆兴二年六月十八日，诏：「少傅、保康军节度使、充醴泉观使、大宁郡王吴益依韦渊例，赐花罗公服，许服着趁赴朝参。」 
干道四年正月十一日，诏：「太学上舍生黄伦释褐，特与补左承务郎，依唱名例给赐袍笏，于国子监敦化堂祇受。」自后释褐并如之。 
九年十二月十(名)[日]诏：「太学上舍郑鉴释褐补左承务郎，候太学录有阙日，取旨差下。祗候库依唱名例，给赐袍笏，令于国子监敦化堂祗受。」以上《干道会要》。 
干道四年十二月十三日以下至公服类绍兴十二年九月诸条当分别前移至本类各朝相应位置。，诏：「大尉、保信军节度使、充万寿观使郑藻赐花罗公服，许令着赴朝参。」 
嘉佑三年，诏：「三(品)[路]转(使)[运]使朝辞上殿日，与赐章服。诸路转运使候及十年，即与赐章服。」 
不常用之中国，实废释氏之渐云。中兴仍元丰之制，四品以上紫，六品以上绯，九品以上绿。服绯、紫者必佩鱼，谓之章服，非官至本品，不以假人。若官卑而职高，则特许者有三：自庶官迁六部侍郎，自庶官为待制，或出为奉使者是也。又有以年劳而赐者，有品未及而借者。升朝官服绿，大夫以上服绯，事至今日以前及二十年，历仕无过者，许磨勘改授章服，此赐者也。或为通判者许借绯，为知州、监司者许借紫，任满还朝，仍服本品，此借者也。又有出于恩赐者焉。 先改用履。」礼制局奏：「履有絇、繶、纯、綦。古者舄履各随裳之色，有赤舄、白舄、黑舄。今履欲用黑革为之，其絇、繶、纯、綦并随服色用之，以仿古随裳色之意。」诏以明年正旦改用。礼制局又言：「履随其服色，武臣服色一等，当议差别。」诏文武官大夫以上具四饰。朝请郎、武功郎以下去繶，并称履；从义郎、宣教郎以下至将校、伎术官去繶、纯，并称屦。当时议者以 徽宗重和元年，诏：「礼制局自冠服讨论以闻。其见服 
绍兴十二年九月，以皇太后回銮，诏承务郎以上服绯、绿莅事至今日以前十七年者，并改转服色。
 舆服 宋会要辑稿 舆服四 章服 
      
章服
【宋会要】
      
嘉佑三年十二月十一日，诏：「今后三路转运使朝辞上殿日，与赐章服。诸路转运使候及十年，即与赐章服。」 
神宗元丰五年四月二十七日，诏：「六曹尚书依翰林学士例，六曹侍郎、给事中依直学士例，朝谢日不以行、守、试，并赐服佩鱼。罢职除他官日不带行。」 
高宗建炎元年七月二十八日，诏：「借通直郎、直龙图阁、河北西路招抚使张所上殿，赐章服遣行。」 
四年六月三十日，诏：「自庶官除侍郎，如遇服绯、绿，依待制告谢日改赐车服。」 
绍兴五年三月十七日，左通直郎周葵言：「乞将减三年磨勘恩例回授父裕章服。」特从之。自后内外官僚或以所得减磨勘无恩赏，或实历磨勘，或转
      
一官及郊恩合改服色乞回授父改章服者，皆特从其请。 
六年八月五日，诏：「三司谏陈公辅论奏，深得谏臣之体，可赐紫章服。」 
七年二月十六日，诏：「范直方差充川陕宣谕，特与赐紫章服。」二十九日，诏：「比引对，知无锡县李德邻，访以民间疾苦，颇见留心，可赐绯章服。」 
九年二月十三日，谒：「方庭实差充三京淮北宣谕，依转运使例，借紫章服，回日依旧。」 
八月十三日，诏：「权四川宣抚使司计议军事贾晖赐紫章服。」以晖在任被檄赴行在，禀议引对，特赐之。 
十二年九月十三日，以太母回銮，赦应承务郎以上服绿、服绯 事至今日已前及十七年，无赃滥若私罪徒以上情理稍轻者，并与改转服色。 
十三年四月十八日，吏部言；「承务郎以上遇赦改遇章服遇：疑误。，近有元系武臣，后因试换文资，并特恩换授文资者，内自使臣 事以后至换文资以前历过月日，即未曾申明许如何收使。缘自来使臣换官者遇陈乞奏荐，系以两日比当一日。至换授文资上，再理年限，通理止为奏荐此句疑误。。今承务郎以上陈乞服色，欲依奏荐已得指挥施行。」从之。 
二十八年十二月二十七日，诏：「吴撝特与转承议郎，除军器监丞，仍赐紫章服。」录撝父之功，故有是命。 
隆兴元年十一月七日，诏：「右承务郎、直秘阁、江淮都督府主管书写机宜文字张栻特赐紫章服。」 
二年三月二日，诏：「右通直郎、两浙西路安抚司准备差遣、充奉使通问国信审议官胡昉赐绯章服。」 
二十三日，诏：「右承事郎、利州西路安抚司主管机宜文字吴掞赐紫章服。」 
九月二十一日，诏：「右宣义郎、权通判阶州吴摠特与转右朝奉郎，赐紫章服，除太府寺丞。」 
干道二年十一月十五日，诏：「诸王宫大小学教授胡百能特赐章服。」以供职一考，年老乞致仕也。 
三年四月十八日，诏：「右朝散大夫、充秘阁修撰、权发遣临安府王炎特赐章服。」 
闰七月二十七日，诏：「右中奉大夫、直龙图阁、两浙计度转运副使姜诜赐紫章服。」十月二十三日，诏：「右朝请郎、直秘阁、两浙东路提点刑狱公事张津已奉太上皇圣旨，赐金带，特赐紫章服。」 
十一月二日，大礼赦应见任并致仕升朝官服绿，大夫以上服绯， 事至今日以前及二十年，历任无职滥若私罪徒以上情理稍轻者，并许于所属投状磨勘，改赐章服。 
十四日，诏：「右朝请大夫、直龙图阁、权发遣临安府周宗赐紫章服。」 
</div>
    <div class="pagination">
<a href="宋会要辑稿_page832.html">上一页</a><span>...</span><a href="宋会要辑稿_page828.html">828</a><a href="宋会要辑稿_page829.html">829</a><a href="宋会要辑稿_page830.html">830</a><a href="宋会要辑稿_page831.html">831</a><a href="宋会要辑稿_page832.html">832</a><span class="current-page">833</span><a href="宋会要辑稿_page834.html">834</a><a href="宋会要辑稿_page835.html">835</a><a href="宋会要辑稿_page836.html">836</a><a href="宋会要辑稿_page837.html">837</a><a href="宋会要辑稿_page838.html">838</a><span>...</span><a href="宋会要辑稿_page834.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
