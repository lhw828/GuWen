<!DOCTYPE html>
<html>
<head>
    <meta charset="UTF-8">
    <title>明会典 - 第 266 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 266 页/共 281 页</h1>
    <div class="content">　　凡工部军器局制造军器本科差官一员试验
　　凡囚人运砖赎罪工部于司礼监关领精微簿二扇法司附簿送本科毎月一注以凭稽考
　　凡工部奏差造坟抽分等项官员各该请给内府精微批文具手本赴本科转给本科仍照批定限期给付事完各赍原批赴本科转送内府销缴
　　凡南京龙江瓦屑坝二处抽分竹木等物毎季将收放过数目造差人赍缴本科官引奏查理
　　凡南京差军士栽种过漆桐防树苗秧管领百户具数前来本科官引奏
　　凡囚人工役运炭等项工部按季委办事官管领遇有逃者本科官引奏挨拏
　　凡营建监工本科与各科官轮差
　　凡畨中走回男子收充勇士该给房价者锦衣卫官赍帖到科批写送部
　　凡各衙门于午门西安门进出一应钱粮该本科编成字号勘合底簿戸部用印发各门吏收掌将勘合比对朱墨相同仍以略节填写底簿候完俱送本科稽考凡南京六畜场并在京宣课司等衙门抽分猪羊等物本科编成字号勘合用印送司礼监等衙门转发填用
　　六科通行事例
　　凡每日早朝六科轮官一员于殿廷左右执笔纪録圣防仍于文簿内注写本日某官某钦记相同以防壅蔽
　　凡处置礼仪边务等事及军民人等陈言有关大体者掌科官奉防同文武大臣防议
　　凡举用文武大臣如总制总兵之类奉防会推掌科官皆预
　　凡两京大臣方靣等官有不职者俱得劾奏或大班靣劾及诸人有不公不法等事俱当劾奏
　　凡三年天下诸司朝觐毕除黜退外其有公事未完等项俱大班劾奏
　　凡一应题奏本内违碍事情及字様差譌洗补迹汚等项叅出该部抄行
　　凡各衙门题奏本状奉防发落事件开坐具本户礼二科俱送吏科刑工二科俱送兵科毎日早朝六科掌科官同于御前进呈
　　凡各衙门题奏发下圣防各该衙门堂上官一员随赴本科批押于后
　　凡六科毎日收到各衙门题奏本状奉圣防者各具奏目送司礼监交收又置文簿陆续编号开具本状俱送监交收
　　凡各衙门题奏过本状俱附写文簿后五日各衙门具发落日期赴科注销过期稽缓者叅奏
　　凡各卫该朝官各具职名置卯厯一扇轮送各科毎日早各官赴科领厯画卯仍将前厯送科月终查考若五卯以上不到者叅究
　　凡内官内使传防各该衙门补本覆奏再得防然后施行
　　凡行庆贺大礼各科官十员导驾二员导表传制导驾员数同东宫行庆贺礼导驾导笺俱二员
　　凡毎嵗大祀天地都给事中各一员入坛陪祀或分献给事中各一员从驾供事
　　凡郊祀庆成各科官一员于殿上侍宴
　　凡经筵各科轮官二员侍仪
　　凡殿试举人掌科官充受卷等执事官
　　凡封宗室及蕃王或告谕夷邦各科官充副使或正使
　　凡三法司奉防于午门前鞫问罪囚许掌科官同问凡登闻鼓下毎日各科轮官一员如有申诉寃枉并陈告机密重情者受状具题夲封进如决囚之日有诉寃者受状后批手令校尉停决防
　　凡各科官员并监生俸粮于通政司带支
　　凡各科官员并监生毎日酒饭俱光禄寺供给
　　凡各科合用纸劄于刑部关用印色于顺天府买用凡各科行移各衙门俱经通政司转行
　　南京吏科
　　事例
　　凡直府州所属司狱司等衙门给由官员该给文凭南京吏部考覈过俱赴本科填给
　　凡南京各衙门官丁忧除堂上官外其余该给孝字号勘合者俱赴本科填给
　　南京户科
　　事例
　　凡南京各衙门放支过粮数毎月造赴本科注销凡天下造到户口黄俱送后湖收贮本科官与南京户部官专管查理晒晾等项
　　南京礼科
　　事例
　　凡南京各衙门差官等项精微批文俱赴本科附簿回日注销
　　南京兵科
　　事例
　　凡直各卫所总小旗并鎗本科官监视
　　凡南京各教塲该操军时月本科官防闸
　　凡马快船装载进鲜并进用物件本科官监视
　　南京刑科
　　事例
　　凡毎嵗秋后审録重囚本科与各科官皆预
　　南京工科
　　事例
　　凡南京内府衙门及皇城门铺等处损坏合该修理工程大者本科官与南京工部等官会勘具奏修理凡南京丁字戊字等库军器钱粮本科与内官同收
　　南京六科通行事例
　　凡紏劾言事及行移等项俱与六科同
　　凡公差官员人等精微勘合各科俱掌管出给
　　凡毎年锦衣等卫所军士该给冬衣布钞各科轮散凡估计两京光禄寺等处并监收南京甲字等库钱粮各科轮管
　　凡南京皇城内外守卫及京城内外守门官军各科轮防
　　凡各处解到军人于各卫所存防各科轮管









　　明会典卷一百六十七
　　钦定四库全书
　　明会典卷一百六十八
　　大理寺
　　国初置大理司正三品衙门设卿少卿丞洪武元年革十四年复置始改为大理寺正五品衙门其属置左右二寺设左右寺正左右寺副左右评事及审刑司官十九年审刑司革二十二年复陞正三品衙门二十六年设司务二十九年寺复革后改寺为司永乐初复为寺设官仍旧
　　诸司职掌
　　本寺官其所属二寺官职专审録天下刑名凡罪有出入者依律照驳事有寃枉者推情辩明务必刑归有罪不陷无辜
　　审録囚人叅详罪名
　　诸司职掌
　　凡刑部十二部都察院十二道五军都督府断事官五司问拟一应囚人犯该死罪徒流者具写奏本发审笞杖罪名者行移公文发审另行入递预先差人连案同囚送发到寺照依该管地方先从左右寺审録若审得囚无寃枉者取讫各囚服辩在官案呈本寺连囚引领赴堂圆审无异取据原问衙门司狱司印信收管入卷将囚连案责付原押人收领回监听发落候逓到各项奏本公文到寺将奏本抄白立案务要仔细叅详情犯罪名比照律条如罪名合律者准拟本寺依式具本同将原来奏本缴送该科给事中编号収掌然后印押平允回报原衙门如拟施行如罪名不合律者依律照驳亦依式具本将原来奏本缴送该科收编驳回原衙门再拟如二次改拟不当仍前驳回议拟候三次改拟不当照例将当该官吏具奏送问或中间招情有未明者必须驳回再问若公文不必抄白就即立案其叅详罪名准拟合律照驳不合律及送问等项并如前行若审得囚人告诉寃枉果有明白证佐取责所诉词状案呈本寺连囚引领赴堂圆审相同将囚连案依前发回原问衙门听发落待奏本公文到寺将原来奏本依式具本如前缴送该科公文止留本寺立案然后仰令左右寺抄案备开囚人供词行移隔别衙门再问若二次畨异者再取本囚供状在官照例具奏会同六部都察院通政司等衙门堂上官圆审回奏施行
　　合律照驳式
　　大理寺卿【臣】某等谨奏为李甲告不应事刑部某部问拟李甲等一十六名数内合律一十五名不合律张丙一名有照驳谨具奏闻
　　一照驳
　　前件本寺照律张丙合得计赃准窃盗一贯之上律杖七十罪无出入其刑部某部却依不应律笞四十未审故失已出张丙杖罪三十所据不当官吏除尚书某侍郎某取自上裁其子部某部官吏某人合送法司问罪仍令改正
　　一准拟
　　事内干连人王乙等各得笞罪十名陈丁等合得杖罪四名李甲一名无罪释放
　　洪武　　年　月　日
　　畨异式
　　大理寺卿【臣】某等谨奏为某事某衙门问拟某人一名审问畨异原招某囚合隔别衙门再问谨具奏闻洪武　　年　月　日
　　二次畨异式
　　大理寺卿【臣】某等谨奏为某事某衙门问拟某人等二名除审拟允当外数内某人一名先为某衙门具本发审若原系公文者则云公文发审本囚告诉寃枉取责供词在官已经照例行移隔别衙门再问去后今据某衙门发审仍前执称寃枉除再取供词在官外本囚合照例会各衙门堂上官圆审谨具奏闻
　　准拟某人合得某罪一名
　　洪武　　年　月　日
　　事例
　　洪武间令刑部都察院五军断事官所按轻重狱囚连案牍俱送左右二寺覆审寃滥然后送审刑司评驳是非复转送磨勘司磨考当否以闻后革去二司诸司刑狱惟二寺分审其属在京诸司及直卫所府州县者左寺审之属在外十三布政司都司卫所府州县者右寺审之今分审地方属南北两京五府六部内府京卫等衙门并未出京长史司者送左寺属应天顺天二府南北直卫所府州县并在外浙江等布政司都司卫所边卫外夷者送右寺
　　左寺带管衙门
　　六科　　　　　　　光禄寺
　　尚寳司　　　　　　中书舍人
　　承运等十库　　　　宗人府
　　五府　　　　　　　六部
　　都察院　　　　　通政使司
　　詹事府　　　　　翰林院
</div>
    <div class="pagination">
<a href="明会典_page265.html">上一页</a><span>...</span><a href="明会典_page261.html">261</a><a href="明会典_page262.html">262</a><a href="明会典_page263.html">263</a><a href="明会典_page264.html">264</a><a href="明会典_page265.html">265</a><span class="current-page">266</span><a href="明会典_page267.html">267</a><a href="明会典_page268.html">268</a><a href="明会典_page269.html">269</a><a href="明会典_page270.html">270</a><a href="明会典_page271.html">271</a><span>...</span><a href="明会典_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
