<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 673 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 673 页/共 1125 页
  </h1>
  <div class="content">
   三年正月十三日， 令所言：「本所近修《吏部七司 尚右》，从龙四色人犯赃许荫补并致仕推恩条，已于内删去犯赃一节，系犯赃人不许荫补。其旁照海行法内第二条与此相关，当时得旨，令照上条删去犯赃一节。今来 令所除将第二条系从龙等四色人既已删去『曾犯赃及』四字，若第二条内『历任有入己赃』字删去外，尚恐引用疑惑。本所今重别看详：中大夫、武功大夫以下条内除依旧法外，仍于『化外人』字下添入『除犯入己赃外』六字，在『听奏乞』字上立文。所有元申前项海行法第二条，乞更不施行。」从之。 
三月二十九日，参知政事龚茂良等上《吏部条法总类》四十卷。先是淳熙二年十一月，有诏：「 令所将吏部见行改官、奏荐、磨勘、差注等条法指挥分明编类，别删投进。若一条该载二事以上，即随门类厘析具入。仍冠以《吏部条法总类》为名。」至三年三月五日，详定官蔡洸等言：「除将吏部见今引用条法指挥分类各就门目外，其间有止是吏部具钞状体式之类，及内有将来引用条件，并已于法册内尽行该载讫，今更不重行编类。」至是来上。时龚茂良为提举官，户部尚书蔡洸为详定官，军器监巩湘、宣教郎张季樗、奉议郎曾植、承奉郎丁常任、军器监主簿乐备、宣义郎楼钥、从事郎陆杞为删定官。 
四年正月二十三日，诏：「自今春秋颁降进册，从刑部长贰点检，别无差错漏落，方得缴申。」以本部申到春颁进册多有错漏故也。 
五月二十五日，诏：「 令所参酌到适中断例四百二十件，以《淳熙新编特旨断例》为名，并旧《断例》并令左右司拘收掌管。今后刑寺断案别无疑虑，依条申省取旨裁断外，如有情犯可疑，合引例拟断事件，具申尚书省参照施行。」 
十一月十一日，参知政事李彦颖等上参考干道法，诏以《淳熙重修 令格式》为名。先是淳熙二年，臣僚言《干道新书》尚多抵牾，未免时有申明。至三年六月十一日，诏差户部尚书蔡洸兼详定官，大理少卿吴交如同详定，燕世良、俞澄时暂兼删定官。许于诸处选差通习法令人吏将干道新书抵牾条令，就 令所与本所官同共逐一参考刊修。时本所官户部侍郎单夔为详定官，宣教郎张季樗、宣教郎楼钥、承奉郎丁常任、从事郎吴天骥、从事郎周硕为删定官。七月十四日， 令所言，旧有五千四百余条，昨(条)[修]干道法日，于内删改创修九百余件。除今来合修改者置册投进外，诏令将今次改定条文逐旋置册进入；其元不动文并别无抵牾条件，不须投进。八月二日，诏六部将干道五年正月以后应续降冲改条令，限半月开具送 令所一就删润。(四八年月)[四年八月]三日，诏 令所将今来修到抵牾条件，于见行干道法内对定删修，通作一书。至是上之。诏详定、同详定官、删定、兼删定官各特转一官，内选人候改官了日收使；本所修书人吏，有官人各减二年磨勘，余人令户部各支犒设钱三十贯文。 
五年二月二十一日，中书门下省言：「命官陈乞改(政)[正]过名，前推录问官吏不当收坐伏辩，条法前后修改不一，难以遵用。」诏遵依《绍兴重修》，入淳熙新法施行。其干道重修令并淳熙三年八月十日重修《干道鞫狱令》，并令 令所删定。 
七月二十一日，大理司真兼 令所删定官王梦若言：「寻访得旧本《嘉佑编 》四十七卷，乞委法官点检校勘。」诏贾选、王梦若、张维点检校勘。 
六年五月六日，吏部言：「重修《淳熙新书》务合祖宗成宪，乞将续降指挥依旧制类成编 ，与法令并行，毋(改)[致]轻改成法。」从之。 
七月一日，刑部郎中潘景珪言：「朝廷钦恤用刑，以条令编类成册，目曰《断例》，可谓曲尽。昨有司删订，止存留九百五十余件，与见断案状，其间情犯多有不同，难以比拟。乞下刑部将隆兴以来断过案状编类成册，许行参用，庶几刑罚适中，无轻重之弊。」诏刑部长贰选择元犯与所断条法相当体例，方许 
      
参酌编类；其有轻重未适中者，不许一 修入。 
六日，右丞相赵雄等上《诸路州军赏法》一百三十九卷、《目录》一十七卷，《诸路监司酬赏法》四十七卷、《目录》五卷，《通用赏法》一十三卷、《目录》一卷，《西北州军旧赏》一卷。诏以《淳熙一州一路酬赏法》为名。先是干道二年六月二十七日，吏部侍郎李益谦言：「本选近据诸路州军或监司申奏到小使臣、校尉陈乞任赏，其间有格所不载。本处检引一司一路专降指挥条法，皆是川广边远城寨等处，并系熙宁、元丰、大观以前所降指挥。本部推寻酬赏体例，又多案牍不存。乞下诸路州军监司抄录一司一路专降指挥，着为成法。」至六年正月二十七日，左司员外郎阎苍舒言：「见修赏法止是四川、二广、两浙、京襄、湖南北、江东西、福建、两浙州军，并诸司计一百八十余处外，其余见今在北界路未通州军并不该载。」诏：其未复州军，令 令所别作册开列。至是书成上之。时赵雄为提举，参知政事钱良臣同提举，兵部侍郎刘孝韪为详定官，大理卿贾选为同详定，迪功郎邵拟、宣教郎大理寺丞张维、(宜)[宣]义郎胡长卿、宣教郎宋之瑞、宣教郎楼钖、从政郎郑澭为删定官。诏依淳熙二年进《七司条法》指挥体例推恩。 
十三日，权知徽州陈居仁言：「乞下 令所裒集隆兴优恤诏旨，类而分之，如代纳折帛、镯减重赋、惩罚科扰之类，立三十二条。大书镂板，颁之郡国，名曰《隆兴以来宽恤诏令》。申戒官吏，务在遵行。」从之。 
七年三月二十五日， 令所言：「昨乞将干道五年至淳熙六年终续降创立并竹屋冲改海行法，取会所属。今来逐一取(道)[到]，有合入三十七件，并是见行，欲雕入新书本门之后。」从之。 
五月二十七日，诏 令所修立百司省记法，以《淳熙重修百司法》为名。先是大理(寺)[司]直兼 令所删定官李大理言：「渡江以来，官司文籍散逸，多出于老吏一时省记。今以百司计之，总一百七十余处。其(问)[间]有略举事端，泛为臆说，如所谓不记是何月日指挥、不记何人申请者不可胜数。四五十年来，老胥猾吏凭借此书，并缘为奸，盖非一日。此书当修，非其它比。惟是有司供报出于吏手，差互不同，若据凭便修成法，其间私行隐匿，供报漏落，他日复得以肆为奸弊。乞下百司疾速抄录省记与见行条法，责本处职级及当行人吏结罪尽实供报，毋致隐匿。如将来书成之后，辄以漏落事件，却乞申明照会，其当职官吏重作施行。」九年六月，诏权行住修。 
二十八日，右丞相赵雄等上《淳熙条法事类》四百二十卷、《目录》二卷。先是淳熙六年二月十六日，都省言，海行新法凡五千余条，检阅之际，难以备见。诏 令所将见行 、令、格、式、申明，体仿《吏部七司条法总类》，随事分门修纂，别为一书。若数 
      
事共条，即随门厘入。仍冠以《淳熙条法事类》为名。至是书成上之。时赵雄为提举，参知政事钱良臣同提举，权户部侍郎陈岘为详定官，大理卿贾选同详定，刑部郎中潘景珪、儒林郎奚商衡、承直郎任洙、奉议郎郭明复、迪功郎李友直、承直郎(刑)[邢]绅为删定官。诏依淳熙六年进书体例推恩。 
八年六月十九日，诏：「淳熙重修吏部 、令、格、式、申明既已颁行，其旧条难为杂用。自今如有疑惑，可申尚书省取旨。」先是吏部侍郎赵汝愚言：「昨降指挥，令 令所将《绍兴吏部七司法》、《吏部七司续降》，《参附吏部七司法》三书，又取自绍兴三十年以后至淳熙元年终节次续降，及集议弊事指挥，重修吏部七司 令格式。至淳熙二年书成。除是年正月以后指挥合作后 遵用外，自淳熙元年十二月终以前申请指挥自不合行用。然 令之文简而深，请奏之辞详而备，居官者既未能精通法意，遂复取已行之例，用为据依，故吏因得并绿为奸。望委本部主管架阁文字官尽取建炎以来逐选见存指挥，分明编类成沓，付本选长贰郎官，参照《新书》重行考定。取于《新书》别无抵牾者，编类成册进呈，取自裁断，存留照用外，其余尽行删削，自今法案不许引用。」至是书成，故有是诏。 
十年三月二十三日，诏 令所将干道七年及淳熙三年所降违限不投税告赏指挥并与刊除，自今专一遵守淳熙新法。先是干道七年指挥：以物产一半没官，一半(允)[充]赏。淳熙三年指挥则以所告物全给告人。后来淳熙新法所载：违限不投税者，三分物产，以一分没官，而告人只以没官之物一半充赏。是告人之赏乃六分之中给其一也。缘新法与续降既许并行，故有司承用之际，或得容心，奸吏舞文，因例为市。至是臣僚请削去续降，当专一遵守淳熙新法，故有是命。 
九月二十五日，详定一司 令所删定官莫叔光言：「《淳熙新书》所修者止于干道四年，其干道五年正月以后至淳熙七年六月以前所降指挥并未铨次。今因淳熙(命)[新]书之名，莫敢引用。乞申饬四方，使考首篇所载指挥，明知续降不曾冲改《新书》所已修者，自以《条法》为断；《新书》所未入者，自据指挥而行。」从之。 
十一年五月一日， 令所上绍兴三十二年六月十一日以后、淳熙十年十二月以前宽恤事件成书，凡三百卷。 
十月二十七日， 令所看详：「臣僚奏：《绍兴 》节文，『诸因事呼万岁者徒二年，其不因事者杖一百』。绍兴五年刑部看详，乞将因事到官，实负冤(仰)[抑]，官司欲加刑禁，避怕一时锻炼辄呼者，依不因事法。干道敕于『不因事者杖一百』之下注云：『虽因事到官，实负冤(仰)[抑]，避免刑禁而辄呼者同。』研究前项看详及补注，其于裁酌轻重，切当事情。今淳熙复位敕止 
      
云『诸辄呼万岁者徒二年』，所有绍兴 及刑部看详二项悉皆删(者)[去]，不复区别。乞下 令所遵用旧法及已看详事理施行。本所今重别参酌改修：『诸辄呼万岁者徒二年，兵级配本城，再犯配五百里。若因怨嫌者，诸军对本本人依阶级法本人：疑有误。，余人对本辖官配本城。其实负冤抑者杖一百。』诏令刑部遍牒。」从之。 
十三年十月六日，臣僚言：「吏部《尚书左右选通用令》：『冒亲被荫自陈，听改正。虽已经升改，仍依初补法。』与《考功承务郎以上使臣通用令》：『命官妄冒奏授(注谓奏孙作男之类)，已陈首改正者，与通理前任未经磨勘年月，仍添展二年。』二条自相抵牾。乞下有司详议。」吏、刑部长贰看详：「《尚书左右选令》内虽说冒亲被荫，不曾开说如何伪冒。今欲于『被荫』字下添入注文『谓奏孙作男之类』七字。《尚书考功令》内『已陈首改正者』下文有『与通理前任未经磨勘年月，仍添展二年，以后依常例不理为过犯』二十六字，欲令删去，却添入『虽已经升改磨勘，其以前历过年月并不许收使，仍依初补法』二十四字。庶几法令归一，不致抵牾。乞下 令所详定，重行修立成法。」从之。 
同日，臣僚言：「《刑部法》：诸官司失入死罪，其首后及录问、审问官定罪各有等差。而《考功令》：诸历任曾失入死罪，未决者两该磨勘，已决者三该磨勘。一 施行，初不分别推勘官、审问、录问官。乞令有司将《考功》失入官磨勘一节，以《刑部法》为比，审问、录问官比推勘官稍为等降。」吏、刑部长贰看详：「《刑部法》各已该载分别首从，推勘、审问、录问官等降不同。惟《考功令》通说曾失入死罪，不曾分别。今欲于《考功令》内『曾失入死罪』字下添入注文『谓推勘官』四字，即与审问、录问官稍分等降，庶几于《刑部法》不相抵牾。乞下 令所修立成法。」从之。 
十四年三月十八日，中书舍人、兼详定一司 令陈居仁言：「乞下 令所取祖宗免役旧法，并户部取括绍兴十七年以后续降指挥，本所官公共精加参考，其有与旧法抵牾者即行删(者)[去]。仍具申朝廷，修为一书，名曰《役法撮要》。候成，镂板颁之天下，以一民听，以柅吏奸。」从之。 
十五年五月二十八日，修立《诸军及配军逃入郴桂界捕获赏格》。臣僚言：「郴州宜章、桂阳县并桂阳军临武县管下，民性顽犷，好武喜动。其逃走军兵既无生业，往往为盗。今来郴、桂境内捉获逃军，乞与倍他州之赏。」 令所重别参酌立法：「诸军及配军逃亡入郴州桂阳县军界，捕获者以海行赏格倍给。获藏匿或过致、资给者准此。」从之。以上《孝宗会要》。 
十六年八月二十五日，臣僚言：「仰惟国家《新书》之设，昭如日星，事制曲防，靡不毕具。而又以颁降指挥厘为《申明》，一定不易，所以一民听而塞吏奸。然州县之间，往往杂取向来申请续降指挥，凡《申明》所 
      
载者悉与成法参用。书既不载，而下无从折衷，上不得尽察，由是轻重出入，惟吏所欲。虽有明晓详练之官，但见有所稽按，即为施行。尝考其故，盖向来续降指挥，其间或有便于人情，至今合行，而新旧《申明》阙遗不载，是以相循错杂，悉至引用。昨淳熙五年七月内因臣僚奏请，乞将干道修书以前申请续降指挥更加考订，取其可行者附于《新书》之后，其余不许引用。寿皇尝命有司立限条具，然一时去取不过数件。其后虽更《淳熙新书》既成，而有司参用如故。弄文舞法，皆起乎此。乞明诏有司行下，内而百司庶府，外而监司州郡，令各条具，断自今日以前、《淳熙新书》以后，凡经引用续降指挥，随 申明不曾收载者，并行置册编录，供申刑部。候齐足日，缴申朝廷，委官详与参订，取其《新书》阙遗者，附于随 申明之末，镂版颁行。其已经改者悉从删削，不许更有引用。庶几法度昭明，有司有所遵守，而民听不惑。」从之。 
绍熙元年八月九日，臣僚言：「伏见至尊寿皇圣帝命官考订成淳熙一书，其间申明、续降往往删除，从一定之制，悉以《新书》从事，非书所载，一切不得引用。特未知《淳熙新书》止将干道四年十二月以前指挥删修而成，自干道五年至淳熙七年续降指挥既未经修，即非删去。当时 令所于进书之前，盖尝取旨，以谓干道五年正月一日以后应干续降不收载者，并合依旧遵守。《新书》之首具载此旨，昭然甚明。缘所在官吏元不曾读首篇所载之文，往往弗能详知，便意《新书》尽冲续降。弄法者得行其意，奉法者不知所从。臣淳熙十年九月内尝具奏，乞申 四方，使考首篇所载，明知干道五年正月以后、淳熙七年六月以前续降不曾冲改，镂板见诸春颁。至于非书所载，直云一切不得引用，初不明指干道四年以前已经删去者为不得用，干道五年正月以后、淳熙七年六月以前元非删去者自合遵承。乞检坐淳熙十年九月二十五日指挥，并臣今所在在：疑当作「奏」。，颁示中外，咸使明知，庶几政令之信，无所愆违。」从之。 
二年正月二十七日，臣僚言：「淳熙新修《新书》止干道四年，自干道五年至今二十二年之间，申明、续降，未经修纂。比因臣僚有请，令诸处各条具修书以后，凡经引用续降指挥，并行置册编类，供申刑部，候齐足日缴申朝廷，委官参订。经涉二年之久，诸处供申未足。乞行下刑部，立限(崔)[催]督，蚤与参订颁行。」从之。 
四月十二日，臣僚言：「臣闻自昔天下之所通行者法也，不闻有所谓例也。今乃于法之外，又有所谓例。法之所无有者，则援例以当法；法之所不予者，则执例以破法。生奸起弊，莫此为甚。盖法者率由故常，着为令典，难以任情而出入；例者旋次创见，藏于吏手，可以弄智而重轻。是以前后 
      
臣僚屡有建请，皆欲去例而守法。然终于不能革者，盖以法有所不及，则例亦有不可得而废者；但欲尽去欲行之例，只守见行之法，未免拘滞而有碍。要在与收可行之例，归于通行之法，庶几公共而不胶。今朝廷既已复置详定 令一司，臣以为凡有陈乞申请，傥于法诚有所不及，于例诚有所不可废者，乞下 令所详酌审订，参照前后，委无抵牾，则着为定法，然后施行。如有不可，即与画断，自后更不许引用。如是，则所行者皆法也，非例也，彼为吏者虽欲任情以出入，弄智而重轻，有不可得，奸弊自然寖消。举天下一之于通行之法，岂不明白坦易而可守也 」从之。 
，无或瞀乱，是为一代之良法。」从之。 十七日，臣僚言：「近者朝廷複置 令刪修官，蓋將會 續降，編緝無遺，使章程條目昭然可見，誠為中外之利。然则法贵乎简，不贵乎繁。今 令格式既勒成书，余外建请冲改，不知其几，皆百姓所未闻。庀官其间者虽欲检伺欺弊，未必尽究，猾吏黠胥，掩藏玩弄，得以容奸。民庶冒昧，陷于非辜；郡县奉行，乖于定令。若斯之类，为害实多。靖循其原，盖繇立法以病法，革弊而滋弊，文书猥冗，非所以明邦典而定民志也。乞诏攸司，将前后续降指挥非已编成书者，精加审订，冗并者省之，异同者析之，可久者着之，难行者削之。搜剔汇萃，各有伦要，使中外共 
五月六日，臣僚言：「淳熙所修《新书》止干道四年而已，自干道五年至书成之日凡十有余年，自书成以迄于今又十有余年矣，则是二十二年之间，申明、续降未经修纂也。比因臣僚有请，令诸处各条具修书以后，凡经引用续降指挥，并行置册编录，供申刑部，候齐足日，缴申朝廷，委官参订。此淳熙十六年八月所降指挥也。今诸路州军抄录到部者纔五十余处。且朝廷法令不可一日而不齐，诸处编录不过数日而可办，顾 经涉二年之久，而供申有未足乎!官吏玩习，无 已甚!乞下刑部立限(崔)[催]督，蚤与参订颁行。」从之。 
同日，权工部侍郎潘景珪言：「恭惟至尊寿皇圣帝一朝大典，着为成书，固已颁之史馆矣；独于法令一书，纔修及干道四年，自五年以至今将二十余年，未尝一加删润之力。臣不敢妄议法令之万一，深惟前后臣僚申请殆非一端，前后指挥行下殆非一事。或有旧法不能尽，续降参照者；或有旧法文不甚明，而续降因事重出者；或有旧法元不该载，后因事立为成法者；或有旧法本自可用，而续降不必行者；或有一时权宜措置，而后不可引为(帝)[旁]用者。交互之际，出入之间，诚恐未免有抵牾而相参差者，或删而去，或存而留，使着为成书，定为成法，而生民永可以为司命，是岂宜一朝而缓也哉!臣尝见祖宗时，遇修书则置局，书成则罢。愿陛 
      
下体此之意，特命大臣选择周行之士，付以删润之职，分其条目，期以岁时，使之精考而修削之。比至书成，则还其元职，不复再为一司。」从之。 
八月三日，诏 令局明立法禁：「应尸虽经验，妄将傍人尸首告论到官，致拷掠无罪人诬服，因而在囚致死者，依诬告罪人法。其家属妄认者，以不应为重坐之；至死者，加以徒刑。其承勘官司依故入人论罪。」先是臣僚言：「处州何强因骂人力何念四，别无殴击实状，忽逃而之他。有何闰胜者于溪淤内寻得一不识名尸首，遂诬告何强，以为殴杀其仆。检验委有致命痕伤，而仆之父亦妄行识认。官司禁勘，逼勒虚招，何强竟死于狱。后何念四生存复还。使何强不死于狱，必死于法。治狱之官可非其人，推鞫谳议之际可不致其审哉!昨来臣僚申请下大理寺看详，一时止具检验不实条法申严行下，而妄告、妄认、妄勘者竞不施行，其冤滥岂无所归耶 乞行下删修。」故有是诏。 
三年六月二十四日，臣僚言：「窃惟朝廷方严盗铸之禁，不可不稍优捕获之赏。照得赏格：获私铸钱不满五火，止减磨勘半年；五火以上减一年，十火以上减二年，二十火以上止减三年。且捉获私铸，三、四火已是不易，乃止减得磨勘半年。一任之内，一官吏之身，积而至于二十火，固无此等事。傥或有之，出等殊赏，乃止减得三年磨勘，计功酬劳，诚是太轻，何以激劝 乞将上项赏格重加详定。知、通、都监、县令、巡尉获私铸，照应前项干道九年八月八日指挥内已增修减磨勘至转官等项目推赏。所是，旧立不满五火至二十火以上之文，窃恐于火数太多，难得及格之人，由此坐视，不切用心缉捉。欲将『不满五火』之文改作『一火以上』，增作『减磨勘一年』；『五火以上』改作『三火以上』，增作「减磨勘二年』；『十火以上』改作『五火以上』，增作『减磨勘三年』，『二十火以上』改作『十火以上』增作『转一官，选人循两资』。所有命官亲获赏格，并诸色人获私铸钱赏格，亦乞从前项干道九年八月八日指挥内已增修赏典施行。」从之。以上《光宗会要》。 
庆元二年十一月十八日，刑部言：「臣僚札子：乞将强盗除贷命再犯依元项指挥处断外，并强盗已经断配，再犯两次以上，照淳熙十三年二月六日已降指挥施行；余并照元项指挥拟断。」本部措置，除曾犯强盗断配，谓非贷命者。再犯行劫两次以上，自依已降指挥处断外，其初犯百姓行劫，欲增作四次以上，谓未曾事发者。方许照应淳熙十三年指挥施行。如不及今来所增次数，即听依干道六年三月二十五日指挥施行。」从之。干道六年三月二十五日指挥：「应强盗赃满，内为首及下手伤人，若下手放火，或因而行奸，或杀人加功，并已曾贷命再犯之人，已上六项并依旧法处断。 
      
余听依《刑名疑虑》奏裁。」淳熙十三年指挥节文：「强盗苟不犯六项，虽累行劫至十数次以上，并赃至百千贯，皆可贷命。谓宜除六项指挥外，其间有行劫至两次以上，虽是为从，亦合依旧法处断。」律：诸强盗无首从。 ：诸强盗十贯若持仗五贯者绞。 
四年十二月四日，新权知滁州曾渐言：「大宗正司、内侍省、太史局、太医局皆有补授迁转之法，未尝不关由吏部，而吏部无明文可以参考。以至省部寺监吏职补授亦然。当官者苟欲参究本末，不免迂回诘问，且又有不可得而取索者。乞将一司一所补授迁转及省部寺监吏职补授应所专用格法及续降指挥，命官立限，聚为一书，仿《淳熙一州一路酬赏法》之体，镂版颁行。」诏令 令所类聚，限一年修立成书。 
嘉(庆)[泰]元年二月十四日，礼部尚书兼吏部尚书张釜言：「《吏部七司法》盖尚左、尚右、侍左、侍右、司勋、司封、考功通用之条令。自绍兴三年迄淳熙二年，凡四经修纂，订正去取，纤悉备尽。孝宗皇帝尚虑条章泛滥，不便观览，复诏大臣分门编类。然编类之后，迨今又及二十有七年，其间有朝廷一时特降之指挥，有中外臣僚报可之申请，历时寖久，不相参照，重复抵梧，前后甚多。或例宽而法窄，则引例以破法；或例窄而法宽，则援法而废例。予夺去取，一出吏手。若更迟以岁月，则日复一日，积压愈多，弊幸愈甚。窃见孝宗皇帝干道五年，尝诏七司郎官并吏部架阁将未经修纂指挥置局编类，仍委长贰同共点检。乞检照干道五年已行体例，将吏部七司未经修纂应干申请画降，委官编类，正其抵牾，删其重复，辑为一书，颁降中外。」从之。 
三月十八日，权户部尚书、兼详定 令官韩邈等言：「本所近进呈《庆元编类宽恤诏令》并《役法撮要》，已降指挥雕板印造。今已毕备，乞自四月三日颁行。」从之。 
二年十一月四日，臣僚言：「《吏部七司法》自孝庙令 局删修，凡有建立间出御笔裁处，无非参酌为经久可行之典。成书既上，又令编成总类，以便参照。至今已二十八年矣。自淳熙初元积至今日，凡臣僚申请建议续降，不知其数，涉岁既久，吏得并缘为奸。其所欲行，则援引随至；无所请嘱，则多为沮抑。盖岁久不曾参酌去取，编入成书，则其弊必至于此也。乞令吏部疾速编集二十八年续降指挥，置册缴申朝廷，行下 局公共看详，去其抵牾重复，而定其可以永久遵行者。毋得轻易变动祖宗旧法，以至宽纵生弊。庶几一代成法，灿若日星，昭示无穷。」从之。 
三年七月十九日，户部侍郎李大性言：「国家之法非不整整，而建议之人增损变更，不无可议。乞今后凡有建请，须下之六曹，审之 省，更参照旧法有无冲改，然后施行。其或旧法已当，不应冲改者，许宰执开陈，给 
      
舍缴驳，台谏论奏。」从之。 
四年五月二十三日，户部侍郎王违、刑部侍郎周珌等言：「恭奉指挥参修吏部七司条法，已将淳熙二年正月一日以后续降指挥四千四百余件，参酌一部旧法三千二百余条，可以附入旧法者就旧法本条删润，元无旧法则创行修立。今已每月申纳提举官。欲乞候提举官看下，送三省合属户分检正、都司审覆讫，类聚牒送吏部详审施行。」从之。 
开禧元年五月二日，权吏部尚书丁常任等言：「参修吏部七司条法，今来成书，乞以《开禧重修尚书吏部七司 令格式申明》为名。」从之。 
六月十九日，右丞相、提举编修 令陈自强等上表：「昨准指挥参修吏部七司条法，已将合修指挥参酌可以附旧法者增润删修，无旧法者创立为法，如是权行指挥难以立法者，编节作申明照用。今已成书，上进以闻。」从之。 
嘉定二年五月八日，臣僚言：「度牒绫造于文思院，用尚书省及祠部左右司印。今奸民一切假伪为之，于此而不痛加惩绝，则纵弛陵夷，何以为国 其有伪造之人，坐以重辟。官吏士庶能捕获全火者，白身则与补官，选人则与改秩，京官则比附酬赏。凡所经由官吏、僧道，能审验举觉得实者，亦重立赏格。其有经由，容隐不觉，而发于他处者，亦当根究，重寘之罚。仍令礼部与敕令所参定条法，行下诸路州郡，书之粉壁，明以示人。」从之。 
五年十月八日，知通州乔行简言：「窃观见行条法，计赃定罪元以二贯成疋，至绍兴而增为三贯，至干道又增为四贯，且令候绢价低平日别行取旨。仰见祖宗达权适变，不惮弛法以便民，惟恐寘人于深宪。今江北专用铁钱，近年以来，比之内郡铜钱，数轻三倍，匹绢之直，为钱十千。而犯赃者以绢定罪，亦如铜钱以四贯为疋。赃轻罪重，犯者易入，深可悯恻。」事下大理寺，申：「四川专法，以钱计赃定罪者，铁钱二文当铜钱一文。今两淮用铁钱，与川郡事体一同，合行下应用铁钱去处，并照应四川专法施行。」刑部以闻，从之。 
六年二月二十一日，刑部尚书李大性言：「《庆元名例 》，避亲一法，该载甚明，自可遵守。《庆元断狱令》所称鞫狱与罪人有亲嫌应避者，此法止为断狱设，盖刑狱事重，被差之官稍有亲嫌，便合回避，与铨曹避亲之法不同。昨修纂《吏部总类通用令》，除去《名例 》内避亲条法，却将《庆元断狱令》鞫狱条收入。以此吏部循习，每遇州县官避亲，及退阙、换阙之际，或引用断狱亲嫌法，抵牾分明。兼《断狱令》引(兼)[嫌]之项，如曾相荐举，亦合回避，使此法在吏部用以避亲，则监司郡守凡荐举之人皆当引去。以此见得止为鞫狱差官，所有昨来以《断狱令》误入《吏部总类》一节，当行改正。照得当来编类之时，吏部元有避嫌条令，却无引嫌名色，故牵引 
      
《断狱令》文编入。欲将元参修《吏部总类法》亲嫌门内删去《断狱令》，所有《名例 》却行编人。」从之。 
八年二月四日，吏部尚书、兼详定 令官李大性等言：「《庆元海行 令格式》一书，先来用淳熙海行法并干道五年以后至庆元二年终续降指挥删修成书，即是庆元二年十二月以前但干海行指挥，其可行者已于此书该载。又《开禧吏部七司法》一书先来用淳熙吏部法并淳熙二年以后至嘉泰四年十月终续降指挥删修成书，即是嘉泰四年十月以前但干吏部指挥，其可行者已于此书该载，凡是不合修者并行删去。品式具备，昭著日星，是宜有司一意遵守。而吏胥为奸，旁缘出入，或以远年续降已经删修者复行引用，殊失公朝修立成书之意。所有海行指挥在庆元二年十二月终以前，吏部指挥在嘉泰四年十月终以前，凡新书所不该载者，并不合引用。其修书以后再有续降指挥，却合作后 遵用施行。庶几恪守成宪，免致抵牾。伏乞朝廷特降指挥，仍札付吏、刑部照应，遍牒施行。」从之。 
十二年十二月二十二日，臣僚言：「京官知县在法按罢，如曾经推勘体究，罪状显著，满二年后参用；有不经取勘体究，而赃证明白者，满一年半后参选。其有按章内无赃滥实迹，止因职事旷弛，放罢后半年参选。此台、部见遵守之法也。臣窃谓官于近地者除道涂日月之外，犹有三两月闲废。官于湖、广、福建、江东西等处，则治装般挈与道涂之程必须数月，洎至中都，则半年之限已满，到即参部诣台，初无拘碍。则是虽经按罢，而罚不治其毫毛。况有当败坏之邑，日欲求脱，以罢为幸，换授注阙，反为得计。乞行下台部，如二年、一年半为限者，仍旧限；半年者，自今后令展作一年。须绝无赃滥，方许参选。如有违法科敛之人，仍旧以年半为限，不许援一年之例。庶几遭论而归者，略使家居循省，伺候限满，不敢遽萌侥幸之望。」从之。 
命官因臣僚论列，监司按发，不曾经有推勘体究之人，并免约法，干道元年二月二十二日指挥也。命官因州军按发，不曾经所司推勘体究之人，并免约法，此干道二年十月九日指挥也。至绍熙四年七月八日指挥，则又谓按章内虽曾追勘干连人，止泛言本官赃污罪犯，无的确犯由，赃数证佐验白之人，并用免约法指挥。且臣僚之论列、监司郡守之按发，岂得已哉 往往审订事迹，考察情状，而后刺来上，然虑其 十三年九月十八日，大理评事赵善 言：「伏(问)[间]有末尽实者，所以立此三条，是亦宁失不经之意也。士大夫不能仰体此意，至有不自爱重，冒禁触辜， 借是而觊免。一至铨曹，百计求脱，经营关节，缄封事目，交结胥徒，扳援非例，过犯狼籍，而欲免约法者有之；情本涉私，而欲约 
      
以公罪者有之；甚而约罪经涉岁久，而欲改约者又有之。不恤其法之不可行，惟欲 情以屈吾法。乞自今，臣僚、监司、州郡按发官吏，每遇省部符关刑寺之时，其合该前项指挥，并免约法；其当约法之人，大理寺先约罪，附籍申省部照会，省部亦附籍符寺照应。俟犯人到选，省部关会，照籍告示。庶几法令明信，人知不可幸免，皆为君子长者之归。」从之。 
十四年十一月四日，臣僚言：「曩时吏坐赃者，或加徒黥，甚至极典，初未闻悔还而宽之也。今官吏之盗财受贿，往往事将败露，即作先期悔还，竟从末减。检验不定要害致命之因，以违制论，法至严矣，而近者检覆失实，则 为觉举，遂以苟免。臣窃谓犯赃不应用悔还之律，检验不定致死之因，不当用(举)[觉]举之令。」下刑部详议，从之。 
十五年十月六日，臣僚言：「今士大夫遭论被劾者，或由风闻，或指事实，虽曰不经鞫勘，是岂无一二之当其罪 盍亦反求诸己 方且朝叩天阍，暮经朝省，以(来)[求]改正，比比皆是。使其元犯有追勒者，有永不与亲民者，有未许注授放入国门者，有碍仕进之人，犹当斟酌轻重，行有等差；至如始从镌秩放罢之类，其官已叙，其阙已注， 复汲汲于改正。甚至追勒之人自诒伊戚，情法两重，厥法行焉，其于叙官在刑寺理期，犹有可诿；惟是勒停一节初无叙复专条， 包羞嘱托，与吏表里，径行参选。弄法之奸，莫此为甚!乞下臣此章，令刑曹、 局相与看详，立为定法。除某件合改正外，其余不许陈乞，如叙复追勒，必申朝廷斟酌施行。」(行)[从]之。以上《宁宗会要》。
 刑法 宋会要辑稿 刑法一 法律 
      
法律按当是试法律
      
太祖干德四年八月十二日，诏：「应刑部、大理寺见任及今后授官，并以三周年为满。如常在本司区别公事，至满日便与转官；如有疏遗，不(准)[在]此任限。」 
太宗太平兴国七年八月，诏曰：「朕以刑法之官重难其选，如闻自来月给随例折支，宜令三司自今后少卿、郎中已上(科)[料]钱，于三分中二分特支见钱；员外郎已下并全支见钱。如他官任刑法官者，亦依此例。」 
端拱二年十月御札：「朝臣、京官等，令御史台告谕：有明于格法者，许于合门自陈，当议试可，送刑部、大理寺充职。其大理寺官满三年无阙，一依元敕改转。」 
真宗咸平二年二月，诏：「审刑院举详议官，自今宜令大理寺试断案三十道，取引用详明、操履无玷者充任。」初，宰臣张齐贤奏：「审刑院旧例，举详议官令刑部只试断案二道，俱通，则便令赴职，仍多改赐章服。窃详所断案牍，皆取其事小者以试之，是以多闻中选。」真宗曰：「如此，则求人不精，何以惩之 」齐贤因请厘革。 
四月，知审刑院雷有终言：「大理寺断官，每有公案，定断刑名，经申奏后，内降付审刑院详议。其议官看详，或寺司定断刑名轻重未允，即札下本寺问难。其本断官各无所执，随而入状改定，谓之觉举。且法寺出入刑名，朝廷略无劾问，甚非(轻)[钦]恤之义也。欲乞自今，若将杖罪入徒，或徒罪入杖，其本断官具名衔以闻，下本寺就勘取旨。或杖笞罪递互出入，即依旧取觉举官状改正，更不行勘。」从之。 
八月，判大理寺王钦若言：「本司近日文奏甚简，请止留详断官张维等八人。其张文普等四人望令省罢。」诏从之，文普等悉授近便知县。 
六年十二月，诏：「自(有)[今]有乞试法律者，依元敕问律义十道外，更试断徒已上公案十道。并于大理寺选断过旧〔案〕条律稍繁，重轻难等者，拆去元断刑名法状罪由，令本人自新别断。若与元断并同，即得为通。如十道全通者，具状奏闻，乞于刑狱要重处任使；六通已上者亦奏(如)[加]奖擢；五通已下，更不以闻。」 
景德元年四月，诏：「御史台、刑部、大理寺推直、详覆、详断官年未满，诸处不得辄有奏举。」先是推直官等有缺，即令两省给舍已上保举而授之，至有惮于案谳，或别求举奏，改授他职，故有是诏。 
二年三月二十四日，诏：「自今所举大理寺断官、刑部详覆官，已试断案五道，遣官与二司互考。」又审刑院言：「准敕，与刑部、大理寺详定：自今投状乞试格法，并审官院、流内铨等处引见时乞试人，并依元敕试律义十道合格外，更试断案三道，两道通者，奏取进止。所有奏举到详覆、详断并拣选到法直官，并审官、铨司引见时不 
      
曾乞试，特奉圣旨与试人等，止试断案三道，通二道者为合格。其两项人所试断案，以断敕内取一人犯罪多者，情 与试合得元断刑名同，即为通；如罪犯易见者，取两人情 与元断刑名同，即为通。仍依近(软)[敕]，并差官与刑部、大理寺交(牙)[互]考试。」诏从所请，内试到三粗者，卷子仰徼连以闻，别取进止。其选到审刑、详议官亦准此。 
五月，诏刑部：「自今每定试断案人，前一日差详覆官一人亲往大理寺，委判寺少卿等临时旋差断官一人，与差出官同于公案库内拣选自来条件稍繁、轻重难等者公案，即不得令手分检取。仍据所借道数，令判寺官实封，具公文画时牒送刑部，只在本厅收掌，亦不得下所司收。直候引试日，当面与同监试官验认大理寺元封，拆开拣试，去却法状、断语，兼令详覆官等同共监试，令所试人自新别断。其余通否次第，一依前后条贯施行。」 
六月，诏：「刑部、大理寺、三司法直官、副法直官等，自来以令史转充。自今应法直官、副法直官，令铨司于见选人中选流内官一任成三考、干谨无遗、习书判者，具名引见，试断案五道。差官与刑部、大理寺、三司交(牙)[互]考试，以可者充。三司、大理寺满一年，刑部满三年，无私罪，并与京官。」先是端拱中，枢密直学士寇准上言，至是申明之。 
九月，诏：「审刑院详议、刑部详覆、大理寺详断官，自今任满，如书罚四次已上，未得考课引对，其同签连累者件析以闻，当酌其轻重，差降任使。内供职无遗旷者，岁满优与升奖。」 
大中祥符元年正月，诏曰：「刑罚所施，益资乎审克议谳之任，当慎于选抡。咨乃仕进之流，能明科律之要，各宜自荐，式协旁求。应京朝官有闲习法令、历任无赃滥者，许合门进状，当遣官考试。如有可采，即任以审刑院详议官。」初，审刑院、刑部、大理寺皆阙属官，累诏朝臣保任及较试，皆不中选，乃有是诏。 
八月，知审刑院朱巽举太子中允彭愈、光禄寺丞张有则，又知审刑院事刘国忠举大理寺丞阎允恭堪充详议官，诏刑部尚书温仲舒、给事中张秉同考试。既而太子詹事、权判刑部慎从吉暨省寺众官覆视仲舒等所试，通粗不同，而仲舒等又引礼部侍郎魏庠等前试大理寺丞裴常、前武昌军节度推官慎锴、前荆南观察推官崔育材所定通粗为比。诏令百官集议。吏部侍郎张齐贤等议，裴常、慎锴亦不中程。诏夺其官，彭愈亦罢。 
三年四月，权判大理寺王秉式言：「本寺官属多避繁重。自今望令权详断官未替，不得别求任使。如实不明法律，委在寺众官体量以闻，方许外任。正详断及检法官年满，亦俟替人，方得出寺。」从之，其权详(判)[断]官以半年为限。 
六年四月，判大理寺王曾等言：「自咸平元年编敕后至大中祥符五年八月，续降诏敕 
      
千一百余道，及诸路(同)[案内]引到行用诏敕并《新编敕》、《三司编敕》、《农田敕》共三千六百余道，内有约束一事而诏至五七者。条目既广，虑检据失于精详，望差官删定。」诏令编敕所依咸平删录。 
六月，诏：「自今应京、朝、幕职、州县官乞断案者，委考试官等躬亲就库密拣公案，亲自封记，候试时于中更选合要道数，依元敕精加考试。不得仍前令库胥签检，致有漏泄。其所试断案须是引用格敕分明，方始定断合用何罪，勿使卤莽。如违，其所试官并重寘之法。其大理寺应系新旧草检、宣敕等库，自后并差官封 ，无使人吏擅有开闭。」初，中书以试律人名进呈，宰臣王旦言：「从来已有差遣，或已授远官，虽是法寺要人，恐涉规避，已不施行。其间预试而中选者亦甚侥幸。缘选人未经六考，无两人同罪荐举，则无阶升陟。此辈虽(六)[云]详练格法，或考试不精，则幸者多矣。或权于审刑院则例改章服，岁满又加等差使。以此，尤须得人尽公程(式)[试]。」帝曰：「如卿所言，诚有所试断案往往先知。洎至定刑，则第曰合入徒罪、合入杖罪，即不指陈犯何条格，致得某罪。自今选官精加考试，仍更条约。」故有是诏。 
十二月，大理寺又言：「旧制，审刑院详议官、大理少卿详断官三年满，无遗阙，考课改官。景德中，诏岁满四经书罚者，审官院以闻，量其轻重，殿降差使；如详刑允当，优与升奖。向来审刑详议官年满，虽有责罚，亦优获差使；而本寺详断官偶有责罚，不及四次者，止授知县，则是详断官资叙与监临场务无(巽)[异]。况京朝官充刑部详覆官、开封府诸曹参军，任满日并通判诸州。今本寺日有检断，鲜能无累。欲望岁满书罚不及四次者，授通判诸州，以励官属。」诏自今两经书罚，情轻者奏取进(旨)[止]。 
八年闰六月，诏：「京官充大理寺、刑部职任，及御史台主簿、三司检法官，不得便服街行及市肆下马。委御史台纠察之。」 
十月，诏：自今无得举京朝官充大理寺检法官。 
天禧元年六月十四日诏：「大理寺自来所举官内，幕职、州县官须及两任六考。今后但历任及五考已上，并许保举。」从(今)[本]寺之(情)[请]也。 
二年正月，诏审刑院详议官自今岁满，并令中书依例差遣。 
二月，大理寺言：「准大中祥符七年九月敕，判寺盛度言：『本寺断官八员、检法官二员，近年权差官充，多不精〔习法律，望〕依咸平二年敕本条及下条原书多缺文，并据本书职官一五「法官」门补。，令审刑、大理寺、刑部〔众官举奏〕。』时诏依其请，令所举须经两任六考。〔今臣等参〕详：准天禧元年五月敕，举奏幕职〔官，但历任〕及四考已上施行。本寺欲乞比类〔前敕，但〕历任五考已上，并许保荐，仍于法官将满前一月具名以闻。所冀精详法(历)[律]，得遂〔公平〕。」从之。仍令自(多)[今]所举官先送审刑院试律义五道，具通〔否〕以闻。
  </div>
  <div class="pagination">
   <a href="宋会要辑稿_page672.html">
    上一页
   </a>
   <span>
    ...
   </span>
   <a href="宋会要辑稿_page668.html">
    668
   </a>
   <a href="宋会要辑稿_page669.html">
    669
   </a>
   <a href="宋会要辑稿_page670.html">
    670
   </a>
   <a href="宋会要辑稿_page671.html">
    671
   </a>
   <a href="宋会要辑稿_page672.html">
    672
   </a>
   <span class="current-page">
    673
   </span>
   <a href="宋会要辑稿_page674.html">
    674
   </a>
   <a href="宋会要辑稿_page675.html">
    675
   </a>
   <a href="宋会要辑稿_page676.html">
    676
   </a>
   <a href="宋会要辑稿_page677.html">
    677
   </a>
   <a href="宋会要辑稿_page678.html">
    678
   </a>
   <span>
    ...
   </span>
   <a href="宋会要辑稿_page674.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
