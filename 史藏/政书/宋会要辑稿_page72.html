<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 72 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 72 页/共 1125 页</h1>
    <div class="content">崇宁二年十月九日，诏：「崇宁寺观，并依十方住持，其披剃并紫衣，自崇宁二年天宁节为始。如未有童行，即仰所差主管僧道保的手下童行披剃。崇宁三年以后，即依此施行。」 
大观二年十月三十日，诏：「大相国寺慧林禅院住持长老元正坐化，赐绢三百疋、钱三百贯，赐寂照之塔，看塔人间岁度僧一名。」 
【宋会要】
建炎元年五月一日，赦：「特旨：还俗僧道许自陈，与依旧为僧道，令本州岛出给公据。」
绍兴二十一年正月十一日，上因还俗僧圆觉、宗杲撰造圣旨，偈妙喜禅，皆菑祥谤讟之语，诞谩无理，鼓惑军民，此最害事，宜严行禁止。
【宋会要】

干道元年四月四日，诏：「僧道年六十以上并笃废残疾之人，并比附民丁放纳免丁钱，自干道元年为始。仍令州县榜谕。」 
嘉泰三年拾壹月拾壹日，南郊赦文：「在法：僧道年六十以上及笃废残疾人，本身丁钱听免。访闻州军却将依法合放免人仍旧催纳，深可怜悯，兼近年给降度牒、披剃至多，若尽实根括入帐，从实起发，于额 
      
自无拖欠。可令州军今后并仰照应前项合免丁钱条法放免，却从实根括新披剃僧道，依等则送纳，不得过有多收。仍令提刑司常切觉察，毋致违戾。自后明堂大礼赦亦如之。(本卷郭声波点校)
 道释 宋会要辑稿 道释二 开坛受戒 
     
宋会要辑稿 道释二

开坛受戒
【宋会要】
凡童行得度为沙弥者，每岁遇诞圣节，开坛受戒。坛上设十座，释律僧首十阇梨说三百六十戒，授讫，祠部给牒赐之。东京于太平兴国寺置坛，大中祥符三年赐名奉先甘露戒坛。后慈孝建大乘戒坛。诸州各置坛，听从地便往受。东京四，青、郓、徐、登。京西六，河南、许、襄襄：原作「兖」，据《宋史 地理志》考改。、随、颍、郢。河北三，大名、真定、沧沧：原作「仓」，据《宋史 地理志》考改。。河东五，并、潞、晋、绛、汾。淮南九，(杨)[扬]、庐、寿、楚、泗、通、泰、舒、蕲。江南十四，江宁、宣、歙、池、江、太平、饶、信、洪、抚、处、吉、筠、袁。两浙十五，杭、苏、明、越、湖、润润：原作「闰」，据《宋史 地理志》考改。、常、秀、睦、温、台、衢、婺、处、江阴。荆湖六，潭、衡、永、郴、全、道。福建三，福、泉、漳。川陕七。益、绵、汉、眉、彭、邛、陵。 

太祖开宝五年二月，诏曰：「男女有别，着在礼经；僧尼无间，实紊教法。自今尼有合度者，只许于本寺起坛受戒，令尼大德主之。其尼院公院公事，大者送所在长吏鞫断，小者委逐寺三纲区分，无得与僧司更相统摄。如违，重寘其罪。僧徒本教，不许习他义，自今无得习天文、地理、阴阳之学。」 

太宗太平兴国八年八月，诏：「自今后诸处申请祠部戒牒，当职官交付本处进奏知后官讫知：原作「如」，据下文改。，具限以闻。知后官等获时，如法封角，递赴本处讫，具状申报。兼下诸路转运司及本属转运司、州、府、军、监遍行逐处，委长吏实时勾集给付讫，分析申奏。」先是，州市吏为募人，以缗钱市取，赍以至外郡，卖得善价，即付与之，故命条约。 
真宗大中祥符元年十月，诏祠部戒牒并破官物书写，旧纳官钱悉除之。 
二年七月，赐升州崇圣寺戒坛名曰承天甘露。是州僧德 
     
明年八十，习律，为临坛大德五十年，长讲经纶，江左僧众皆其受戒也。所习律藏旧百三十卷，德明删补为十三卷，每为人讲说，三年一周。真宗召至，屡对便殿，求赐坛名故也。 
天禧三年二月，知越州高绅言：「当州僧尼既受戒，还家即受父母拜礼。伏以为臣为子，忠孝之道居先；在家出俗，怙恃之情匪异。苟乖斯道，是曰乱伦。且子于父母，恩报皆一，在儒书则曰昊天罔极，在释教则曰恩重莫报，安可用小加大，使卑逾尊 盖瓯越之民僧俗相半，溺于信奉，忘序尊卑。切见唐太宗(正)[贞]观五年尝禁僧尼受父母拜，方今鸿化风行，革除侥幸，望敕特行戒止，奏有违者，重决罚。」从之。 
十一月，尚书右丞林特言：「请(今)[令]诸路普度僧尼处开坛受戒，如本处无戒坛，即就邻州有戒坛处，祠部即出戒牒给付。」从之。 
哲宗元佑元年五月十二日，诏：「坤成节，依降 命令开封度僧外，诸州军有戒坛处，依在京开坛与沙弥受戒。」 

光尧皇帝建炎四年七月二十日，中书门下省言：「已披剃、披戴僧尼、道士自来该遇天申节，预前依例合行受戒，天宁节未有指挥。」诏自今后天宁节与依例开坛受戒，上祝道君皇帝圣寿。 

绍兴二年闰四月二十四日，详定一司 令所言：「今参酌绍兴法，拟修下条："诸未受戒僧尼遇圣节，执度牒僧司验讫，本州岛出戒牒，并以度牒六念连粘用印，仍于度牒内注给戒牒年月日，印押给讫，申尚书礼 
     
部。诸僧道岁当供帐，官司前期取度牒验讫，听供帐。候申帐到州，州委职官一员取度牒对帐验寔，申发所属。其行游在外者，所在官司于度牒后连纸批书所给公凭。"右并入《绍兴道释令》，以绍兴二年二月十八日尚书省批状详定。冲改本条不行。"诸僧尼遇开坛受戒及供僧道帐，若度牒有伪冒，失于验认，并帐不寔，经历官司杖一百，所供官减一等。"右入《绍兴诈伪 》，以绍兴二年二月十八日尚书省批状详定。系创立。」诏仍先以施行。先是，吉州天宁节开坛受戒，有僧伪作度牒，守臣徐宇有请，故至是立法。 

绍兴三十二年寿皇圣帝已即位，未改年。八月二十四日，礼部言：「新制斥卖度牒，已批剃、披戴僧尼、女冠除遇天申节受戒外，未有条式。乞遇会庆节，依例逐州开坛受戒，令都进奏院遍下诸路州军(于)[施]行。」从之。
 道释 宋会要辑稿 道释二 道士受戒 
     
道士受戒

徽宗宣和元年十月二十六日，诏：「天下州府道士受戒，并就神霄玉清万寿宫殿下坛上，在京道士只就在京神霄玉清万寿宫。」
 道释 宋会要辑稿 道释二 笔受译经 
     
笔受译经
【宋会要】
     
太平兴国七年六月，译经，诏梵学僧笔受缀文。七月，诏左右街义学僧详定。十二月，选梵学沙门一人为笔受，义学沙门十人为证义，其后以惟净为梵学笔受惟：原作「推」，据下文改。，自此其始也。 
《谈苑》曰：译经常以梵僧，后令惟净同译经，梵学笔受二人，译经缀文二人，证义八人。唐世翻译有笔受官，以朝臣为之，佛佗多罗之译《圆觉经》也，房融为笔受是矣。皇朝太宗始用梵学僧也。
 道释 宋会要辑稿 道释二 兴化院 
     
兴化院
【宋会要】
     
袁州兴化禅院，元符二年八月八日礼部言；「绍圣三年二月，袁州木平山兴化禅院西南出红光，有石塔七层，高十五丈，上有巨室压顶。」诏赐塔额曰「会庆」。
 道释 宋会要辑稿 道释二 功德院 
     
功德院
【宋会要】
淳熙四年八月二十七日，干办皇城司谢澄该遇皇后受册，许赐功德院，乞将镇江府丹徒惠王坟所皇后阁自行修盖到僧庵二所，乞以「显亲胜果寺」为额，从之。 

又庆元三年五月四日，诏：「应臣僚已请到守坟功德院，其家子孙并不得占据屋宇居止，干预常住钱谷出入，及差使人夫等。如违，许守僧经台省陈诉。其自盖造及置到田产者非。」
 道释 宋会要辑稿 道释二 传法院 
     
传法院
【宋会要】
传法院旧曰译经院，太祖干德三年十二月，沧州僧道圆诣西域还，表献贝叶梵经四十二夹。道圆晋天福中往，在涂十二年，住天竺六年，还经于阗，与其使偕至。太祖召问所历山川道里，赐紫衣、器(币)[币]，馆于京寺。 
四年三月，僧行勤等一百五十七人请游西域取经，各赐钱三万遣之。自是往取经者颇众。咸平六年知开府陈恕言：「此辈多学问生疏，受业年浅，状貌庸恶，且自汉入蕃，经由国土不少，见之必生鄙慢。望令僧录司试问经业堪令去者，送府覆验。」真宗曰：「恕早曾乞废译经院，然三教之兴，其来已久，然代言之者多矣，但存而不论可也。此奏宜可之。」 

开宝七年，知鄜州王龟从表上中天竺摩伽陀国僧法天、河中府梵学僧法进所译《圣无量寿》《尊胜》二经、《七佛赞》，诏法天等赴阙，召见慰劳，赐紫衣。法天姓剎地利， 通三藏，与其兄达理摩荦义多、西印度僧尼啰、南印度僧尼没驮计哩帝等四人同造中国，惟法天与其兄得达，余皆没于路。法天携梵经至鄜州，偶河中梵学僧法进其详经义其：据文意疑当作「与」。，始出。已上经，法进执笔回缀，龟从润色之。法天求诣五台，礼文殊，遂 游江、浙、岭表、巴蜀，许之。 
太宗太平兴国三年三月，开宝寺僧继从等自西天回，献所得梵夹经等，诏赐继从等紫衣。自是每献者多诏赐方袍焉。 

五年，北天竺迦湿弥罗国僧天息灾、乌填曩国僧施护至京曩：原脱，据同书蕃夷四之八九、《长编》卷二三补。，诏赐紫衣，又令天息灾等与法天阅旧献梵夹。太宗崇尚释教，又以梵僧晓二方言，遂有意于翻译焉。是年，诏中使郑守钧就太平兴国寺大殿西度地作译经院钧：原作「约」，据《长编》卷二三改。同书道释二之一二作「均」。。中设译经堂，其东序为润文堂，西序为正义堂，译经僧以次分设堂室。至七年六月院成，召天息灾等三人入院，赐天息灾号明教大师，法天号传教大师，施护号传教大师，令以所赍梵本各译一经上 
     
进。诏梵学僧法进、常谨、清沼等笔受缀文，又命光禄卿汤悦汤：原作「杨」，据《长编》卷二三改。实饮食二时供养，礼拜旋绕，请祈民佑，以殄魔障，僧罗日二时虔祷。译 、兵部员外郎张洎润色，殿直刘素为都监。悦等言：「天息灾等所述自古译经仪式，将欲翻经于本院，建立道场。施护请于东堂面西粉布圣坛，坛开四门，梵僧四，各主其一，持秘密 七昼夜。又设木坛作圣贤位，布圣贤字轮，目曰大法曼挐，众迎请圣贤阏伽沐浴，香花灯涂、(曰)[日]，第一译主当面正坐，前梵学。其左第二证梵义梵僧，与译主评量梵义。第三证梵文梵僧，听译主高读梵本，以验差误。其右第四梵学僧，观梵夹梵：原作「焚」，据前后文改。，当听译主宣赞读书，为隶字。第五梵学僧笔受，第六梵学僧删缀成文文：原作「人」，据上文改。，第七证义僧参详向义，第八字梵学僧刊定字，第九润文官，于僧众南别设位，参详润色。译僧每日沐浴，严洁三衣，坐具威仪整肃。凡入法筵，依位而坐，不得紊乱。翻译应须受用，悉从官给。译之日，别设斋席。译文有与御名庙讳同者，前代不避，于礼未允，若变文避讳，虑妨经义，今欲依国学九经书御名回避，讳但阙点画。」诏御名不避，余悉从之。 
七月十二日，天息灾上新译《圣佛母经》，法天上《吉祥持世经》，施护上《如来庄严经》，各一卷。诏左街选京城仪学僧百人详定。左右街僧录神曜与诸义学僧以为译场久废，传演至难，迭兴诤难，天息灾等即持梵本先翻义，以华(华)文证之，众僧乃服。诏入藏，刻板流行。 

十四日，帝临幸，召译僧坐，慰谕，给卧具、幕、绘彩、什器等物，悉度其院童行十人为僧，增修佛殿经藏。自是尽取禁中所藏梵央，令天息灾等视《藏录》所未载者翻译之。 

十二月，诏选梵学沙门一人为笔受，义学沙门十人为证义，又赐《大藏经》以备撰阅。自是每岁再三献新经，后每诞圣节、五月一日即献经，皆召坐，赐缗帛，以其经付藏。 
八年十月，天息灾等言：「臣窃以教法未流，历朝翻译，宣传佛语，并在梵僧，而方域遐阻，或梵僧不至，则译场废绝。望令两街选童子五十人，令习梵字学。」从之，命高品王文寿集京城童行五百人，选得惟净等十人引见便坐，诏送院受学。惟净者，吴王李煜弟从镒之子弟：原作「第」；镒：的作「鉴」，均据《新五代史》卷六二、陆游《南唐书》卷三考改。，性颖悟，口授梵章，即晓其义， 识西域字，岁余，度为僧，手写梵经以献。自后依法贤授学，为梵学笔受，赐紫衣，号光梵大师。大中祥符后，令同译经，为试光禄卿。 
是年，诏改译经院为传法院，又置印经院。 
雍熙元年九月，诏自今新译经论，并刊板摹印，以广流布。 
二年，帝览所译经，诏宰相曰：「译经辞义圆好，天息灾等三人及此地数僧皆深通梵学，得翻传之体。」遂诏天息灾、法天、施护并朝散大夫、试鸿胪少卿。又诏译经月给酥酪钱有差。法贤，年十二依本国密林寺达声明学，从父兄施护亦出家，法贤语之曰：「古 
     
圣贤师皆译梵从华，而作佛事。」即相与从北天竺国(诸)[诣]中国，至炖煌，其王固留不遣数月，因弃锡杖缾盂，惟持梵夹以至，仍号明教大师。三年十月戊午，御制《新译三藏圣教序》以冠经首，令刊石御书院。真庙祗遹先训真庙祗遹先训：此句疑有错简，当移于下句「咸平二年」后。参后文「真宗咸平二年」条。，雍熙四年，诏改名法贤，累加试光禄卿、朝奉大夫。咸平二年，继作《圣教序》赐之。咸平三年八月卒，谥慧辩。法天，初名达理摩荦义多，后改今名，累试鸿胪卿、朝奉大夫，转光禄卿，咸平四年五月卒，谥玄觉。施护，十五依帝释宫寺僧悲贤学五天真草及师子、于阗、三佛齐、阇婆文字，累加试鸿胪卿、朝奉大夫，又试光禄卿。祥符三年九月，天竺僧觉称献《赞圣序》称：原脱，据同书《道释》二之八补。。六年八月，参政赵安仁等纂集新经并所降制，诏赐名《祥符法宝箓》，丁亥，御制赐。八年闰六月甲辰，出太宗御制《妙觉集》五卷，付院入藏。天禧二年正月卒，谥明悟。后又有法护者，与法贤同国人，依中天竺摩伽陀国坚固铠宫寺，解八转音，年二十五至京师，赐方袍。景德三年，诏参证梵文，号传梵大师，累试光禄卿。法进者，学梵书，达梵义，博究教典，缀文婉约，得古经格致，今翻(释)[译]仪范自其着定也。其年，诏：「应西天僧有精通梵语可助翻演者，悉馆于传法院。」自是梵僧至者，悉召见，赐以紫服、束帛，华僧自西域还者亦如之。又自天息灾言：「闻陕西诸州颇有僧俗收藏梵夹，望降诏购放放：疑当作「访」。，以资翻译。」从之。 
是年当是雍熙三年。，义学沙门知则上新译《无量寿经疏》，赐号演教大师。其后献新经者，僧司集义学僧详定入藏。十月，帝作《新译三藏圣教序》赐译僧，仍令应新译经逐部之首皆载之，又令刊石御书院。 

淳化四年五月，诏：「西面缘边及黎、阶、秦、广州，应梵僧自天竺来及中国僧游天竺还者，所赍梵经并先具奏闻，仍封题进上。」 
五年，诏所译经写二本，一编入大藏，一藏本院。是年，于阗僧吉祥献《大乘秘藏经》二卷，诏法贤等定其真伪。法贤等言；「吉祥所献经是于阗书体，经题是《大乘方便门》，三摩题经，且非《大乘秘藏经》也。其经中文义无请问人，及听法徒众非法印次第，前后六十五处文义不正，互相乖戾，非是梵文正本。」帝召见法贤等及吉祥，谕之，曰：「使邪伪得行，非所以崇正法也。宜令两街集义学沙门，将吉祥所献经搜检前后经本对众焚弃。」从之。 
至道元年，沙州曹延禄乞赐新译经，给之。 

真宗咸平二年，真宗以继作《圣教序》赐传法院。帝曰：「法贤多上表章，乞制序引，属谅阴之内，不欲措意。(禅)[禫]服已除，近方构思，乞时赐也乞时赐也：此句当有夺误。。」初刻石御书院，法贤等累表求降付院，与太宗《圣教序》对，三年九月始得请，备威仪迎导以归，令于便殿安置。又有僧可升献《注解序》，对便殿，赐束帛。 
景德元年，天竺译经三藏法护入贡梵经，真宗召见便殿，恩赐甚厚，馆于译经院。天圣末，注辇国贡金叶(文)[天] 
     
竺字，诏令翻译之。法护姓憍尸迦氏，婆罗门之族，累号普明慈觉传梵大师，嘉佑三年卒，谥曰演教大师，盖寿九十余。 
二年九月，车驾幸传法院。 

大中祥符三年九月，中天竺僧觉称献《赞圣颂》，令惟净译之。觉称请还，诏造金襕袈裟置本国金刚坐，及赐装钱茶药，觉称复作颂为谢，帝嘉之。 
六年八月，译经润文兵部侍郎赵安仁言：「准诏编修藏经表，乞赐名题制序。」诏以《大中祥符法宝录》为名，御制序给之。录凡二十一卷，惟净写译，证义启冲、修静、证殊、文一、重珣、简长同编次，内侍李知和勾当。安仁又请以太宗及皇帝圣制编次《东土圣贤集》，既成，赐诏褒(饰)[饬]，加金帛，秘书监杨亿常预编修，亦(如)[加]赉焉。 
</div>
    <div class="pagination">
<a href="宋会要辑稿_page71.html">上一页</a><span>...</span><a href="宋会要辑稿_page67.html">67</a><a href="宋会要辑稿_page68.html">68</a><a href="宋会要辑稿_page69.html">69</a><a href="宋会要辑稿_page70.html">70</a><a href="宋会要辑稿_page71.html">71</a><span class="current-page">72</span><a href="宋会要辑稿_page73.html">73</a><a href="宋会要辑稿_page74.html">74</a><a href="宋会要辑稿_page75.html">75</a><a href="宋会要辑稿_page76.html">76</a><a href="宋会要辑稿_page77.html">77</a><span>...</span><a href="宋会要辑稿_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
