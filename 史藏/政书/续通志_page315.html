<!DOCTYPE html>
<html>
<head>
    <meta charset="UTF-8">
    <title>续通志 - 第 315 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 315 页/共 1359 页</h1>
    <div class="content">
　　后唐明宗长兴二年敕凡置营田比召浮客若取编户实紊常规其三京诸道营田及无主荒田皆召浮客此后若有违越其官吏及投名 
税户当行重断闵帝应顺元年诸处没官田宅并属户部除赐功臣外禁请射晋高祖天福二年以杜簉策言荒田一任百姓开种三年检照所 
开种顷亩多少量纳一半租税敕曰辟彼污莱期于富庶方当开创正切施行宜令逐处长吏遍下管内应是荒田有主者一任本主开垦无主 
者一任百姓请射佃莳其三年内并不在收税之限周世宗显德二年敕逃户庄田许人请射承佃供纳租税五年七月帝特均定天下民租 【 
按均田之名始见汉书王嘉传注孟康曰自公卿以下至于吏民名曰均田皆有顷数】 诏以唐元微之均田表及图颁赐诸道并命左散骑常 
侍艾颖等三十四人于诸州检定民租

　　△宋

　　宋太祖建隆二年遣使度民田太宗端拱二年诏兴置方田命知定州张永德等各兼方田都总管诏谕边将令缘边作方田量地里远近 
列置寨栅以为战守之具至道元年诏州县旷土许民佃为永业蠲三岁租三岁外输二分之一州县官吏劝民垦田之数悉书于印纸以俟旌 
赏咸平中令阁馆检校故事申定职田之制以官庄及逃田充佃户以浮客充其两京大藩府四十顷次藩镇三十五顷防御团练州三十顷中 
上刺史州二十顷下州及军监十五顷边远小州上县十顷中县八顷下县七顷转运使副十顷兵马都监押砦主厘务官录事参军判司等比 
通判幕职之数而均给之继静戎军王能言军城东新河之北开方田广袤相去皆五尺深七尺仍以地图来上于是令威虏顺安军亦兴置真 
宗干兴元年准臣僚奏命官所置庄田定以三十顷为限衙前将吏合免户役者定以十五顷为限庆历中诏限职田有司复申定其数大藩长 
吏三十顷通判八顷判官五顷幕职官四顷节镇长吏十五顷通判七顷判官四顷幕职官三顷五十亩凡防团以下州军长吏十顷通判六顷 
判官三顷五亩幕职官三顷其余军监长吏七顷判官幕官并同其防团以下州军及县令自万户以上至不满五千户者六顷至二顷有差其 
录事参军比判官曹官比倚郭簿尉发运制置转运使副武臣总管比节镇长吏发运制判官比大藩府通判安抚都监路分都监比节镇通判 
大藩府都监比本府判官黄汴河许汝石塘河都大催纲比节镇判官节镇以下至军监诸路走马承受并砦主都同巡检提举捉贼提点马监 
都大巡河不得过节镇判官在州监当及催纲拨发巡捉私茶盐贼盗驻泊捉贼不得过簿尉神宗熙寍时复详定其制稍加损益而已五年因 
田赋不均重修定方田法诏司农以均税条约并式颁之天下以东西南北各千步当四十一顷六十六亩一百六十步为一方岁以九月每县 
以令佐分地计量随陂原平泽而定其地因赤淤黑垆而辨其色方量毕以地及色参定肥瘠而分五等以定税以济州巨野尉王曼为指教官 
先自京东路行之诸路仿焉其后必岁稔农隙乃行而县多山林者或行或否八年诏罢方田徽宗崇寍三年宰臣言自开阡陌使民得以田私 
相贸易富者恃其有余厚立价以规利贫者迫于不足薄移税以速售而天下之赋调不平久矣神宗讲究方田作法而推行之方为之帐而步 
亩高下丈尺不可隐户给之帖而升合尺寸无所遗以卖买则民不能容其巧以推收则吏不能措其奸今文籍具在可举而行诏诸路提举常 
平官选官习熟其法谕州县官吏各以丰稔日推行自京西北两路始品官限田一品百顷以差降杀至九品为十顷至宣和元年臣僚言方量 
官惮于跋履并不躬亲一付之胥吏御史受诉有二百余亩方为二十亩者其租税亦有增损之弊望诏常平使者检察遂诏罢之高宗南渡后 
复定职田无大损益申明旧制而已绍兴十二年左司员外郎李椿年言经界不正十害一侵耕失税二推割不行三衙门及坊场户虚供抵当 
四乡司走弄税名五诡名寄产六兵火后税籍不存争讼日起七倚阁不实八州县隐赋多公私俱困九豪猾户自陈诡籍不实十逃田税偏重 
人无肯售经界正则害可转为利且言平江岁入二十万不及昔之半考按核实请自平江始乃以椿年为两浙运副专委措置经界椿年请平 
江以及诸州宜均平为民除害不增税额图写墟亩选官按覆十九年经界事毕惟淮东西京西湖北四路以边境姑仍其旧漳汀泉三州权行 
倚阁琼州万安昌化吉阳军海外土产瘠薄与泸叙州长寍军并免经界其余诸路州县次第有成光宗时知漳州朱熹奏经界状略疏奏千余 
言切指时弊而贵家豪右占田隐税侵渔贫弱者胥为异论乃格不行 【按绍兴时因李椿年之请各州县已次第有成至是时法弛弊生故 
朱子力请整顿复格不行】 寍宗嘉定闲知婺州赵■〈与上心下〉夫行经界于其州整有伦序后守魏文豹行之益力向上户析为贫下户 
逃绝田俱为实田三年而后上其事于朝八年诏职田蠲放如民田度宗咸淳元年监察御史赵顺孙又言经界之便民宜随诸州之便宜而为 
之区处从之司农卿季镛言经界之法必多差官吏徧走阡陌以量地亩不如行推排之法以县统都以都统保选才干公平者定田亩税色载 
之图册凡民有定产产有定税税有定籍吴门绍兴及湖南一路俱己告成宜令监司郡守递相稽察于是诏诸路施行

　　△辽

　　辽皇祖允丹达锡为大德哷勒府额尔奇木喜稼穑相地利以教民耕太祖分北达寍额为二部程以树艺诸部效之太宗会同初以乌尔 
固之地水草丰美命谔尔昆锡林居之益以哈里水之善地为农田三年诏以嘉哩河胪朐河近地赐南院鄂津图噜伊苏巴尔北院乌兰哈喇 
三锡林人以事耕种圣宗干亨六年 【按辽史本纪景宗改元干亨四年圣宗建元统和二十九年开泰九年太平十一年纪无干亨年号今 
食货志称圣宗干亨六年以言景宗则年既不符以言圣宗则并无此年号疑统和六年之误也】 徙哲伯寨居民三百户于檀顺蓟三州择沃 
壤给牛种谷

　　△金

　　金代量田以营造尺五尺为步阔一步长二百四十步为亩百亩为顷民田业各从其所便卖质于人无禁但令随地输租而已凡官地明 
安穆昆及贫民请射者宽乡一丁百亩狭卿十亩中男半之请射荒地者以最下第五等减半定租八年始征之作己业者以第七等减半为税 
七年始征之自首冒比邻地者输官租三分之二佃黄河退滩者次年纳租海陵正隆元年遣刑部尚书赫舍哩罗索等十一人分行于大兴府 
及山东真定拘括系官或荒闭牧地及官民占射逃绝户地授所迁之明安穆昆户世祖大定十七年以明安穆昆所给官地瘠薄遣重臣拘籍 
各地以给之后陈言者奏豪强之家多占夺田上曰前参政纳哈塔椿年占地八百顷山西田亦为权要所占小民无田可耕其令占官地十顷 
以上者皆括籍入官均赐贫民余豪强所占田皆拘入官山东路所括民田分给女真屯田人户章宗泰和四年定制所拨地止十里内自种之 
数每丁四十亩续进丁同此余许便宜租货贞佑中以河北军户徙居河南刍粮浩大命右司谏冯开等五人分诸郡就授以荒官田及牧地可 
耕者人三十亩继因括荒田及牧马地之议碍法难行乃拟民有能开牧马地及官荒田者以半给之为永业半给军户奏可元世祖至元三年 
定随路府州县职田上路达噜噶齐十六顷总管同同知八顷治中六顷府判五顷下路达噜噶齐一十四顷总管同同知七顷府判五顷散府 
达噜噶齐十顷知府同同知六顷府判四顷上州达噜噶齐十顷州尹同同知五顷州判四顷中州达噜噶齐八顷知州同同知四顷州判三顷 
下州达噜噶齐六顷知州同州判三顷警巡院达噜噶齐五顷警使同警副四顷警判三顷录事司达噜噶齐三顷录事同录判二顷县达噜噶 
齐四顷县尹同县丞三顷主簿二顷县尉主簿兼尉同经历四顷又定各道按察使十六顷副使八顷佥事六顷八年立司农司二十八年颁农 
桑之制县邑所属村疃凡五十家立一社择高年晓农事者一人为之长增至百家者别设长一人不及五十家者与别村合社以教督农桑为 
事凡种田者立牌橛于田侧书某社某人于其上社长以时点视劝诫不率教者籍其姓名以授提点官责之田无水者凿井井深不能得水者 
听种区田二十一年又定江南行省诸司职田较至元三年所定悉减其半武宗至大二年淮西廉访佥事苗好谦献种莳之法其说分农民为 
三等上户地十亩中户五亩下户三亩或一亩皆筑垣墙围之以时收采桑椹依法种植大约本之齐民要术等书武宗善而行之仁宗延佑元 
年平章章闾言经理大事世祖巳尝行之但其闲欺隐多而未尽实或以实田为荒田或惧差而析户或富民买贫民田而仍其旧名若行经理 
之法俾有田之家一切从实自首庶税入无隐差徭亦均于是遣官经理以章闾等往江浙尚书鼐智密鼎等往江西左丞陈士英等往河南仍 
命御史台分台镇遏枢密院以军防护焉然限期猝迫贪刻用事仁宗知之明年遂下诏罢免顺帝至正十三年命乌兰哈达乌克逊良桢兼大 
司农卿给分司农印西自西山南自保定河闲北至檀顺州东至迁民镇凡系官地及元管各处屯田悉从分司农司立法佃种十六年台臣言 
系官牧马草地俱为权豪所占今后除规运总管府见种外余尽取勘令大司农召募耕垦岁收租课以资国用从之

　　△明

　　明土田之制有二等曰官田曰民田官田皆宋元时入官田地厥后有还官田没官田断入官田学田皇庄诸王公主勋戚大臣内监寺观 
赐乞庄田百官职田边臣养廉田军民商屯田通谓官田其余为民田元季版籍多亡田赋无准洪武初遣周铸等百六十四人核浙西田亩定 
其赋税复命户部核实天下土田而两浙富民畏避徭役以田产寄他户明太祖洪武二十年命国子生武淳等分行州县随粮定区区设粮长 
四人量度地亩方圆书主名及田之丈尺编类为册又以中原田多芜命省臣议计民授田设司农司开治河南掌其事临濠之田验其丁力计 
亩给之母许兼并北方近城地多不治召民耕人给十五亩蔬地二亩免租三年每岁中书省奏天下垦田数少者亩以千计多者至二十余万 
官给牛及农具者乃收其税额外垦荒者永不起科田以近郭为上地迤远为中地下地仍元里社制河北诸州县土著者以社分里甲迁民分 
屯之地以屯分里甲社民先占亩广屯民新占亩狭屯地谓之小亩社地谓之广亩宣德间垦荒田永不起科及洿下斥卤无粮者皆核入赋额 
数溢于旧有司乃以大亩当小亩以符旧额土地不均人得以意赢缩世宗嘉靖中桂萼郭宏化唐龙简霄先后疏请核田亩顾鼎臣请履亩丈 
量江西安福河南裕州先行之法未详具人多疑惮神宗初建昌知府许孚远为归户册以田从人法简而密万历六年帝用大学士张居正议 
天下田亩通行丈量限三载竣事用开方法以径围乘除畸零截补于是豪猾不得欺隐里甲免赔累而小民无虚粮然居正尚综核颇以溢额 
为功有司争改小弓以求田多或掊克见田以充虚额北直隶湖广大同宣府遂先后按溢额田增赋云

　　○陂渠

　　唐
　　宋
　　辽
　　金
　　元
　　明

　　△唐

　　唐代宗大历五年朗州刺史韦夏卿于所治开槎陂溉田千余顷德宗贞元九年明州刺史任侗修鄮县仲夏堰溉田数千顷宪宗元和三 
年江南西道观察使韦丹开南昌南塘斗门以节江水开陂塘以溉田淮南道节度使李吉甫筑扬州高邮堤塘溉田数千顷

　　△宋
</div>
    <div class="pagination">
<a href="续通志_page314.html">上一页</a><span>...</span><a href="续通志_page310.html">310</a><a href="续通志_page311.html">311</a><a href="续通志_page312.html">312</a><a href="续通志_page313.html">313</a><a href="续通志_page314.html">314</a><span class="current-page">315</span><a href="续通志_page316.html">316</a><a href="续通志_page317.html">317</a><a href="续通志_page318.html">318</a><a href="续通志_page319.html">319</a><a href="续通志_page320.html">320</a><span>...</span><a href="续通志_page316.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
