<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 360 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 360 页/共 1125 页</h1>
    <div class="content">     
鹘遣使来贡御马二十疋。 
八年九月，礼宾院译语官郭敏自甘州回，以可汗王表来上。先是，夜落纥累与夏州接战，每遣使入贡，即为德明所掠。自四年后，宗哥诸族皆感朝恩，多遣人防援以至，既而宗哥族唃厮啰复与夜落纥因求婚遂为仇敌。至是，表文曰：「忠顺保德甘州回鹘外甥可汗王臣夜落纥言甥：原作「生」，据本书蕃夷四之三改。：臣在州，与九宰相诸部落不住与西凉府人苏守信斗杀，见今人户平安。宝物公主于大中祥符六年二月疾亡，为苏守信劫乱，奏报迟违，所贡遗物续次附进。去年十一月中，蒙差通事梁谦赐臣宝钿、银匣、历日及安抚诏书，臣并捧受讫。盖为西蕃赞普与立遵方用兵马，道路未(闻)[开]，臣所有朝贡礼物前去未得，伏乞皇帝阿舅恕罪。今因郭敏回京郭：原作「敦」，据上下文改。，望赐赞普立遵物色，安抚开路，却令郭敏接引臣本部人使。其苏守信，臣亦不欲与日逐相杀，不敢负背皇帝阿舅。伏乞圣恩照烛，所有契丹即目与臣本部断绝，并无消息。」先是，咸平末，夏州破西凉府，知府丁惟清没焉。夏州令苏守信领兵七十、马五十于彼巡觇，故此奏及之。 
十月，学士院言：「西蕃唃厮啰昨依兰逋叱例，并降 书。甘州可汗王自来用金花绫纸，银装匣封裹。」诏如旧例。既而借职郭敏上言：「可汗王诏书银匣，立遵见之，且言我吐蕃大如可汗王，如何无匣 」遂令赐可汗诏改为宣命。 
十一月，回鹘阿啰等来贡。 
九年五月，秦州言奉职 
     
杨知进自甘州回。初，知进以大中祥符五年正月与译人郭敏伴送翟符守荣般次赴甘州，缘路为浪家、禄厮结家、乞平家、尹家所钞夺之，角斗及和断，至八月十九日达甘州，行李平安。在甘州，为唃厮啰与可汗不 ，于宗哥阻截道路。唃厮啰欲娶可汗女为妻而无聘财，可汗不许，遂相为仇敌，以是留止甘州。至八年五月，先遣敏还。今年三月，可汗遣首领李吉等九人送知进归汉境。二十九日至宗哥，见僧立遵已还俗，娶蕃部十八人为妻。唃厮啰又娶立遵侄女。蕃部言：「立遵御下严暴，蕃家不乐。即目天旱，族人多饥死，止有质帐三二千止：原作「上」，据《长编》卷八七改。。」时郭敏以(捕)[补]借职，复(赉)[赍]赐可汗器币。《宋史》：九年，遂遣郭敏赐宗哥诏书，并甘州可汗器币。入蕃，为立遵所邀留，及止李吉等。遣〔使〕回鹘，语可汗曰：「杨奉职在甘州住五年，今郭借职去，若更留住，则又烦朝廷取接。令可汗急写领赐物表来，兼取所赐物，当遣李吉等回。」立遵又语知进曰：「秦州大人部领军马直入木(夕)啰哤来，深虑部落有'，谍者回州，自为告言，且令蕃、汉依旧作一家，即不辍进奉也。」又令蕃部党失卑后随知进来献马，且送知进境上。 
十二月，甘州回鹘夜落隔归化及宝物公主、宰相索温守贵等遣使都督翟福等来贡马及玉、香药。赐衣冠、器币、缗钱有差。夜落隔归化表云：「父夜落纥今年三月沦谢，九宰相诸部落首领奉臣为回纥王子勾当，(昨)[乍]临事务， 
     
惟望朝廷照烛。(乍)〔昨〕宗哥李遵送马百匹，与赞普王子定问公主，已许与没孤宰相家公主为亲讫。所有西凉府苏守信已卒，见有义男罗理勾当本州岛。自臣父即世，凡差东、西四姓部落头首领兵于西凉府相杀，践其帐舍百余，杀贼二百余人，夺到鞍马、牛羊不少。契丹即日多益兵马，于沙州往来，未知何计使即目断绝。」 
天禧元年三月，以夜落隔归化为怀宁顺化可汗王，赐袭衣、金带、器币、鞍勒马。 
四月，秦州曹玮请自今甘州进奉人回，止于秦州选牙校同共赍送国信物往彼，不烦朝廷遣使伴送。从之。 
二年二月，甘州可汗王夜落隔归化遣都督安信等入贡化：原作「花」，据《长编》卷九一、《宋史》卷四九○改。。归化洎其相索温守贵并表言，与西蕃赞普王子为亲。 
四年三月九日，夜落隔归化遣使来贡方物。 
二十一日，令甘州回纥进奉自今并于秦州路出入。 

十二月，甘州回纥遣使朝贡。《宋史》：四年，又遣使同龟兹国可汗王智海使来献大尾羊尾：原作「尼」，据《宋史》卷四九○《外国传》六改。。初，回鹘西奔，族种散处，故甘州有可汗王，西州有克韩王，新复州有黑韩王，皆其后焉。 
仁宗天圣元年五月，甘州夜落隔通顺遣使阿葛之、王文贵来贡方物。 
六月，诏甘州回纥外甥可汗王夜落隔通顺特封归忠保顺可汗王。 
二年五月，甘州可汗王遣使都督翟信等十四人来贡方物，马三疋、黄胡绢、细白垒毛等细：原作「紬」，据《宋史》卷四九○《外国传》六改。。宰相索温守贵又贡马二疋。 
三年二月，回纥赵福贡马二十疋。 
三月，秦州回纥紫衣僧法会以干元节 
     
贡马十疋。因诏秦州自今如有似此僧进奉者，不须发遣诣阙。 
四月，甘州可汗王、公主及宰相撒温讹进奉马、乳香。赐银器、衣着、金带、晕锦旋襕有差。 
五年八月，甘州可汗王宝国夜落隔使安万东等一十四人来贡方物。《宋史》：六年二月，遣人贡方物。 

神宗熙宁元年七月二十九日，回鹘国可汗遣使来贡方物，且言乞买金字《大般若经》买：原作「卖」，据《宋史》卷四九○《外国传》六改。。诏特赐墨字《大般若经》一部。 
十月九日，诏回鹘国进奉人候南郊毕进发。 
元丰七年六月一日，诏就台劾右班殿直皇甫旦。上初诏李宪择使臣，计会阿里骨同谕回鹘、达靼，令发兵深入夏境。宪选旦押回鹘、达靼首领赴阙，命赍诏还谕董毡、阿里骨出兵。旦入蕃，不得前，又妄奏获贼功状。故命追旦等赴狱。《宋史》：六年，复来来：原作「未」，据《宋史》卷四九○《外国传》六改。，补其首领五人为军主，岁给彩二十匹。神宗问其国种落生齿几何，曰三十余万；壮可用者几何，曰二十万。明年， 李宪择使聘阿里骨，使谕回鹘，令发兵深入夏境令：原作「今」，据《宋史》卷四九○《外国传》六改。。宪以命殿直皇甫旦。旦往，不得前，而妄奏功状。诏逮旦赴御史狱抵罪。然回鹘使不常来。 

徽宗宣和三年十月八日，臣寮言：「回鹘因入贡，往往散行陕西诸路，公然货易，久留不归者有之。恐习知沿边事(害)[宜]，及往来经(曲)[由]夏国，传播不便。乞除入贡经由去处，其余州军严立法禁法：原作「发」，据《文献通考》卷三四七、《宋史》卷四九○改。。」从之。 
【邵伯温《闻见录》】 

初，回鹘风俗朴厚，君臣之等不甚异，故众志专一，劲健无敌。自有功于唐，唐赐遗丰腆，登里可 
      
汗始自尊大，筑宫室以居，妇人有粉黛文绣之饰，中国为之虚耗，而虏俗亦坏。如邪律德光，践污中土而有之，且死，其母犹不哭，抚其尸曰：「待我国中人畜如故，然后葬汝。」盖为之华夷者，天也，有或反此，非其福也。 

【洪皓《松漠纪闻》皓：原作「浩」，据《宋史》卷三七三《洪皓传》改。】 

回鹘，自唐末浸微。本朝盛时，有入居秦川为熟户者，女真破陕，悉徙之燕山。甘、凉、瓜、沙旧皆有族帐，后悉羁縻于西夏。唯居四郡外地者，颇自为国，有君长。其人卷发深目，眉修而浓，自眼睫而下多虬髯下：原作「不」，据豫章丛书、丛书集成本《松漠纪闻》改。。土多瑟瑟瑟瑟：原作「琴瑟」，据豫章丛书、丛书集成本《松漠纪闻》改。、珠玉，帛有兜罗绵、毛垒毛、狨锦、注丝熟绫、斜褐斜：原作「钭」，据豫章丛书、丛书集成本《松漠纪闻》改。，葯有膃肭臍、 砂 ：原作「碙」，据豫章丛书、丛书集成本《松漠纪闻》改。，香有乳香、安息、笃耨。善造宾铁刃剑、乌金银器，多为商贾于燕，载以橐驼过夏地，夏人率十而指一，必得其最上品者，贾人苦之。后以物美恶杂贮毛连中，注：毛连，以羊毛缉之，单其中，两头为袋，以毛绳或线封之。有甚粗者，有间以杂色毛者，则轻细。然所征亦不赀。其来浸熟，始厚赂税吏，密识其中下品，俾指之。尤能别珍宝，蕃汉为市者，非其人为侩，则不能售价。回纥奉释氏最甚，共为一堂，塑佛像其中，每斋，必刲羊。或酒酣，以指染血涂佛口，或捧其足而鸣之，谓为亲敬。诵经则衣袈裟，作西竺语。燕人或俾之祈祷，多验。妇人类男子白皙，着青衣如中国道服，然以薄青纱幂首而〔不〕见其面。其居秦州时，女未嫁者，先与汉人通，有数子，年近三十，始能配其种类。媒妁来议者，父母则曰：「吾女尝与某人 
      
某人昵。」以多为胜，风俗皆然。其在燕者，皆久居业成。能以金相瑟瑟为首饰，如钗头形而曲一二寸，如古之笄状。又善结金线，相瑟瑟为珥，及巾环熟锦、熟绫、纻丝线罗等物。又以五色线织成袍，名曰克丝，甚华丽。又善捻金线别作一等，皆织花树，用粉缴，经岁则不佳，唯以打换达靼。辛酉岁，金国肆眚，皆许西归，多留不反。今亦有目微深而髯不虬者，盖与汉儿通而生也。
 蕃夷 宋会要辑稿 蕃夷四 高 昌 
      
高昌
【宋会要】
      
延德初至达靼之境，颇见晋末陷虏之子孙，或相遮迎，献饮食，问其乡里亲戚，意甚凄感。留旬日不得去。延德之所述云。 
〔太平兴国〕八年，其使安骨卢与达靼使来贡骨：原作「首」，按《长编》卷二四《外国传》六作「骨」，《宋史》卷四九○《外国传》六作「鹘」，则「首」当系「骨」之形误，据改。。 
九年五月，西州回鹘与波罗门及波斯外道阿里烟朝贡，锡赉有差，馆于礼宾院。西州进奉使易难具道本国主称号、服饰、习尚、风俗、城邑、道里，一如龟兹国；其婆罗僧号永世，亦具道本国事。事见《天竺》雍熙四年中。 
真宗景德元年六月，西州回鹘遣使金延福以良玉金延：原倒，据《宋史》卷四九○《外国传》六乙。、名马、方物来贡。余详前传。
 蕃夷 宋会要辑稿 蕃夷四 龟 兹 
      
龟兹
【宋会要】
      
龟兹，回鹘之别种也。其国主自称师子王，戴宝装冠，着黄色衣，与宰相九人同理国事。每出，其宰相着大食国锦彩之衣，骑马前引，常以音乐相随。其妃名阿厮迷，着红罗缕金之衣，多用珠宝严饰其身，每年一度出宫游看。国城有市井而无钱货，但以花布(牙)[互]换博买米麦、瓜果，与中国无异。西至大食国两月程，东至夏州三月程。或称西州回鹘，或称西州龟兹，又称龟兹回鹘，其实一也。 
太宗太平兴国九年五月九：原作「元」，上文《高昌门》，系此事于太平兴国九年，据改。，西州龟兹遣使易难与波罗门、波厮外道来贡。 
真宗咸平四年二月，大回鹘龟兹国安西州大都督府单于军 韩王禄胜遣使曹万通奉表，贡玉勒名马、独峰无峰橐、宝刀、宾铁剑甲、琉璃器、石缾等。万通自言任本国枢密使，本国东至黄河，西至雪山，有小郡数百，甲马甚精习，愿朝廷命使统领，使得缚继迁恶党以献。因降诏禄胜曰：「贼迁凶悖迁：原作「迕」，据《宋史》卷四九○《回鹘》条改。，人神所弃。卿世济忠烈，义笃舅甥，继上奏封，备陈方略，且欲大举精甲，就覆残妖妖：原作「祆」，据《宋史》卷四九○《回鹘》条改。，拓土西陲，献俘北阙。可汗功业，其可胜言!嘉叹尤深，不忘朕意。今更不遣使臣，一切委卿统制。」特授万通金紫光禄大夫授：原作「受」，据《宋史》卷四九○《回鹘》条改。、检校太师、左神武军大将军、兼御史大夫、上柱国，封谯县开国子，食邑五百户。万通入辞，帝召至便殿谕之曰：「归语可汗王，得所奏 
      
事，备观忠荩。今赐晕锦衣一袭、金带一、金花银酒器二百两、锦绮、绫罗二百匹，以贡奉物价三十万优给之。」初，回鹘西奔，族种散处，故甘州有可汗王，西州有克韩王，皆其后也。 
六年六月六日，龟兹国僧义修来献梵夹、菩提印叶、念珠、舍利。赐紫方袍、束带。 
十一月，遣使来贡。 
景德元年五月，遣使白万进来贡。 
六月，遣使金延福来。 
十月，度龟兹国石报进为僧，从其请也。 
三年五月，以白万进为怀化司戈。 
大中祥符三年闰二月，国王可汗遣使李延胜、副使安福等贡乳香二百四十九斤、花布二疋、碙砂三百七十一斤、独峰橐一、大尾白羊十五，李延胜贡马十疋、玉鞍勒金玉二百一十二斤，安福贡琥珀四十斤安福：原作「李安福」，按前述「副使安福」并无「李」字，《宋史》卷四九○所记亦同，故删。、石十二斤，监使翟进贡乳香六十九斤、石二斤、胡黄连十四斤，判官曹信贡乳香七十六斤，都监杨嘉贡乳香三十九斤，僧智圆贡琥珀四十五斤、石四十六斤。黄河居住行头蕃部兰逋征捉郎进马二疋。 
四年，以李延胜为左屯卫将军。 
六年六月，秦州上言：「回纥怀化司戈兰逋质遣弟室腊丹赍状(诸)[诣]州，称押领龟兹进奉般次，为蕃部阻隔，且寓逋质家，供奉官刘渥以疾先出蕃。望别差使迎接般次，兼赐逋质官告。」朝议以尽依所请，虑蕃部告求无厌，止令秦州就差使臣并译语官取接出蕃。仍谕(通)[逋]质，候般次至京，当议恩泽。刘渥，前奉使龟兹者，还京而卒。诏官借供帐什物，并赐其家，随行公人悉优改转。 
十一月，克韩王遣使李延庆等三十六人来朝， 
      
贡方物：玉六十团、橐、名马、弓箭、鞍勒、香乐等。优诏答之。 
天禧元年四月， 韩王智海遣使张复延贡玉及马、香药。 
六月，张复延等贡先天节玉一团、马一疋、玉鞍辔一。 
四年十二月，可汗师子王智海遣使来朝，贡大尾白羊。预明年赐餔。 
五年七月，殿直白万进上言：「昨龟兹使延福等皆诈为外使，邀冀恩赏及乞赐经藏、金像等物。」诏秦州曹玮诘问延福，具万进所陈。诏免罪，所赐物纳官。自今西州、甘、沙州进奉人使更一二年不许赴阙。 
干兴元年五月，仁宗即位，未改元。龟兹国僧华严自西天至，以佛骨舍利、梵夹为献。 
仁宗天圣二年四月，可汗王智海遣使来贡橐、马、玉、乳香。 
景佑四年六月，遣大使李延贵、副使李沙州入贡。 
康定元年四月，遣使来贡。 
神宗熙宁四年九月，遣大使李延庆、副使曹福等入贡。 
五年二月，遣进奉使卢大明、笃都等入贡。
 蕃夷 宋会要辑稿 蕃夷四 于 阗 
      
于阗
【宋会要】
      
〔熙宁十年〕十月三日，客省言：「于阗国进奉使罗阿厮难撒温等有乳香三万一千余斤，为钱四万四千余贯，乞减价三千贯卖于官库。」从之。 

元丰元年六月九日，诏提举茶场司：于阗进奉使人买茶与免税，于岁额钱内除之。 
十月二十八日，于阗贡方物。四年正月，又入贡。 

十二月二十五日，诏熙河路经略司指挥熙州：自今于阗国入贡自：原作「目」，据《长编》卷二九五改。，唯赍国王表及方物听赴阙，毋过五十人，驴马头口准此。余物解发，止令熙州、秦州安泊，差人主管卖买。婉顺开谕，除乳香以无用，不许进奉及挟带上京并诸处货易外，其余物并依常进贡博卖。 

二年十月十三日，熙河路经略司言：「于阗国来贡方物而无国主表章，法不当纳，已谕使去。」诏如坚欲奉贡，可听之。 
三年正月二十七日，于阗国大首领阿令颠颡温等来贡方物。 

</div>
    <div class="pagination">
<a href="宋会要辑稿_page359.html">上一页</a><span>...</span><a href="宋会要辑稿_page355.html">355</a><a href="宋会要辑稿_page356.html">356</a><a href="宋会要辑稿_page357.html">357</a><a href="宋会要辑稿_page358.html">358</a><a href="宋会要辑稿_page359.html">359</a><span class="current-page">360</span><a href="宋会要辑稿_page361.html">361</a><a href="宋会要辑稿_page362.html">362</a><a href="宋会要辑稿_page363.html">363</a><a href="宋会要辑稿_page364.html">364</a><a href="宋会要辑稿_page365.html">365</a><span>...</span><a href="宋会要辑稿_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
