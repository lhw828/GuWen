<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 497 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 497 页/共 1125 页</h1>
    <div class="content">八月，三司言：「白矾楼自来日输钱二千，岁市官曲五万，主掌三岁无逋负者，与班行。十五年来，豪民承货货：疑当作「贷」。，大亏本钱，继日积欠，以至荡破家产，填输不足，繇是兼以外县场务，复迭兴争竞。」寇准曰：「如此，国家所得至少，所损乃多。若令三司与减日赁之直，仍许取便收市官曲，亦不烦酬奖。其外县场务，并令三司举官监辖。」从之。诏既下，中外以为便。 
十 
     
一月，诏自今犯私酒曲，并令极刑。 
五日，知应天府王曾言：「本府酒场民户买扑最高年额，赴纳不前，已两户倾竭赀产。乞今止令三户管认。累尝披诉，而掌计之臣虑亏减岁课，不许蠲免。」帝谓辅臣曰：「南京，太祖兴王之地，比于他处，尤当优恤，岂可以兹小利，致伤公私 可俟将来赦文中特与蠲减，仍令依西京例任人买曲酝酒。」 
十七日，诏曰：「乃眷南京，肇基王业，分宅式均于神壤，推恩宜异于庶邦。其南京酒曲课利，元是百姓五户买扑，最高年额三万余贯万：原作「分」，《长编》卷九四载王曾奏论此事作「万」，据改。，趁办不前，已两户破竭家产，只勒三户管认，累诉三司。恐减年额，未有与夺。特许依东、西京例，招召众户取便买曲造酒沽卖，所有合行条贯事件，仍(抑)[仰]三司擘画以闻。」 
十二月，刑部员外郎此句「刑部」前疑脱「命」或「诏」字。、直史馆刘锴与陕西转运使同定夺本路州军县镇买扑酒务课额，及尝经灾伤输纳不逮者，件(柝)[析]以闻。 
四年正月，开封府界提点诸县公事张应物言：「诸县酒务为豪民买扑，坐取厚利，自今请差官监榷，仍委三司保举。」从之。干兴中，罢举官，天圣四年，应物复以为请，仍照依前举官。七年，〔上〕封者又言：「诸县酒务课额多亏，盖监临之官皆是保举勾当，多相庇匿不言。自今请止委审官、三班院差人监当。」自是遂罢府界举官之制。 
三月，知制(诣)[诰]吕夷简言：「两浙路县镇酒务，请听仍旧买扑，量增课利。」从之。 
八月，直史馆刘锴定夺陕西一十一州军买扑酒务累经增课、复以灾伤送输不足、当减分数。诏买扑酒务积欠课利是是：疑误。
，勾当人岁满，愿复勾当，展限一年。 
十月，两浙转运副使方(原空)[仲]荀言：「本道州军酒务课利，旧额止十四万贯，遗利尚多，请差官比较。」从之。自后官自酤酿，岁增课九万八千贯文。 
干兴元年四月，仁宗即位，未改元。两浙转运司言：「杭州酒务每岁卖酒一百万缾，每缾官价六十八文，本务添作七十文，岁收羡钱二千贯，自来以钱顾民充役。今请罢顾，以钱募兵士四百人，隶本院充役。」事下三司，请如所奏，从之。天圣三年，江宁府复援此例，请募兵一百五十人，诏亦许焉。 
仁宗天圣元年八月，太常博士王轸言：「诸处酒务先系买扑，近来官自监酤者，所须米麦多以赋税折科，民颇劳费。如又侵损军储，而每岁课利多有不登。望许复百姓买扑。」事下三司定夺，请如所奏，仍以大中祥符元年至干兴元年内取一年课高者为额，从之。 
三年十一月，上封者言：「西川州军酒曲场，自来依敕于衙前中取曾主持重难事务者，令买扑勾当。若许人添长买扑，应长词讼，别致败阙。望下益、梓、利、夔四路转运司，据辖下州军酒曲场务，依旧额出办，不许加增 扑。」帝曰：「小民争利，烦扰官司，诚如所奏，速与指挥。」 
十二月，三司言：「太常博士王轸前建议官开酒务，召人买扑 
     
事，已施行。其间甚有欺隐额钱，就年额低小买扑者。缘元敕止自大中祥符元年，至干兴元年，取一年课利多者为额。又虑自天圣元年后，复有课额增大者。望令兼取为比，自余课额及一万贯者，不许买扑。」从之。 
四年七月，三司言：「陕府西转运司状：永兴军、秦、坊等州，自来只令人户买糟造醋沽卖，各获厚利入己。已牒逐州军差官截日，官自置务酝造沽卖，候收到课利，别具供申。」宰臣王曾等奏：「榷酤之法，起自前代，已是曲取民利，盖以军国赡用经费至广，未能除去。今复酝醋，尤更琐细。欲只令永兴军、秦、坊州召人买扑酤卖，并其余州军并不得官置醋坊。」帝曰：「此事尤可行，速与指挥。」 
五年五月，权大理少卿公事董希颜言：「河北州、府、县、镇酒税务，各有京朝官、使臣监当外，转运司更差诸处得替见任幕职官等比较，侵刻民利，于理不便。」诏罢之。 
八月，诏三司：「白矾楼酒店如有情愿买扑，出办课利，令于在京脚店酒户内拨定三千户，每日于本店取酒沽卖。」 
六年九月，御史中丞晏殊言晏：原作「曼」，据《长编》卷一○六改。：「遇天府县镇村坊买扑酒务，本路转运司准例勒添长课利，方许勾当。深虑久远，增添不已，难为趁办，(夫)[失]陷官钱。乞令小可场务今后不得增长课利，所冀公私便济。」从之。 
七年，开封府言：「看详所称小可场务，而无指定年额钱数，今请以年额一百贯以下者，定为小可。」从之。 
七年七月八日，诏：「先是，民间吉凶之事，并令取便沽酒，不得抑配。访闻江淮、两浙、荆湖南、北路州军买扑酒店，尚敢抑人多酤，辄出引目。自今不得复然。州县觉察，及许陈告，犯者断讫代之，仍与重难差遣。」 
八月二十七日，上封者言：「榷酤之利，债岁既多债：疑当作「积」。，日比年增，略无止息，縻谷为费，兼资凶顽，但以设法为名，全忘坏俗之本。十家之聚，必立课程，比屋之间，俱有酝酿，恐非禁人群饮、教人节用之道也。大国所入自多，何必于兹竞利 今已定场务虽难改更，逐旋添滋，所宜止绝。望今后乡村人户乞创额开置酒务及添钱 夺，或非因败阙、无人承替，有利息处，官自开酤，并皆止绝。如此，则捕禁游(隋)[惰]，无损课程。」事下三司，三司上言：「应于乡村创额斡酿者，自今不得以课额多少，官司无得受理。若创立县镇合置务者，亦长吏体量奏裁。其县镇村斡酒者，自今以三年一替，若有增课 夺者，并官吏体量，须久远办及，委不亏欠，既保明奏裁。亦不得非时 夺，妄信小民一时之利，久远却成败阙。其见系斡酿者，若本人愿退及无人承当，方许官酤，官司不得为因出得课利，擘画官酤，违者罪之。」奏可。 
十一月二日，开封府言：「开封县民乐守元、郭顺所居，各去城三十里之外，先斡酿村酒，因水坏屋，擅徙三十里之内。检会旧条：惟有将外酒入界，及私造曲条外， 
     
今详付民造曲，本亦酤酒出课，即与私造异科。望自今有如此类者，减造私曲条一等定罪。若犯酒多，自从重法。」奏可。 
八年十二月十一日，三司言：「诸路州军差酒务杂役酒匠人等，乞拣选无过犯军人充，不立年限。如作过犯，临时相度替换。」从之。 
九年正月四日，淮南转运司言：「准诏：州县酒务酝匠役兵，无得差有过之人，仍以一年为替。又接《天圣编敕》接：疑当作「按」。：造曲酝酒，并抽应役军士，以一年为替，不得给钱佣顾。淮南二十一州军酝匠，多新犯配军之人，亦有准《祥符编敕》，月给钱佣匠之处。自准新诏，拣选替换，皆少得人。缘酝酿课多，欲望自今应选酝匠，并须无过者役一年；若无过，且留充役。」事下三司，三司言：「酒课数多，不可轻为改革。望自今役兵以一年为替，酝匠不计年。若旧负过之人，委所自体量自：疑当作「在」。。自酝酿后无大过者，且留充役，甚者实时选替。旧给钱佣匠之处，亦仍旧贯。」从之。 
四月五日，三司言：「内酒坊岁酿糯米八千斛，望委寿州上供」。奏可。 
明道二年十月三十日，兵部员外郎王硕言：「前知潭州日，本州岛人民多酝造私酒，体问得或婚姻祭祀，雅尚白酒，虽官务美酝，终不成礼，是致侵亏官务课利。欲乞放令任使酝造，即不销官务沽卖。」诏差硕与本路转运使同共定夺八州军监酒法，具经久利害以闻。 
景佑元年正月六日，诏：「诸州军官酒务若衙前及无荫人愿买扑者，听之。」 
二十七日，臣寮言：「诸道州、府、军、监、县、镇等酒务，自来差官监处，乞不以课利一万贯以上此句疑有脱误。，并许衙前及诸色不该罚赎人一户已上、十户已来同入状，依元敕将城郭草市冲要道店产业充抵当，预纳一年课利买扑。」从之。 
四月二十四日，安平县主言：「夫吴守正、父元扆元随范喜居连水军，伏见海州沐阳县周穰村酒务衙吏斡酿，欲听喜添钱开酤。」诏开封府召喜及写状人、本官勾当人勘罪施行。 
七月九日，诏：「《编敕》买扑乡村酒务课额，十贯以下停废，以上有人承买扑，勘会交割。访闻十贯以下有不停废，却衷私分擘三两处沽卖，只作一户纳钱，令转运司觉察禁止。如不及十贯，依敕停废，不得衷私分擘别处酤卖，只作脚下名目开酤。违者严断，曲米动使并从纳官。」 
庆历元年八月十六日，三司言：「兵久屯陕西，而军费不足、尤藉天下酒榷之利。请较监官岁所增课，特与酬奖。」从之。 
二年正月七日，审刑院大理寺请自今州县官监酒务处，令五家相保，如有私酝，坐五保。奏可。 
四年二月十八日，诏：「诸道榷酒课额三万贯以上，各举官监当。如闻州县良吏由此迁徙，不务民政，宜令五万贯以上处，方许举官。」 
嘉佑六年五月十四日，诏：「诸知军、州及兵官，许造酒者，毋得卖易及以折物价。」
 食货 宋会要辑稿 食货二○ 酒 曲 
     
酒曲
【宋会要】
     
治平四年五月十四日，神宗即位，未改元。诏除在京酒户所负曲钱十六万。 
五月十九日，知谏院邵亢等言：「闻陕西转运司拘收衙前买扑酒场入官，乞特行降黜。」诏陕西转运本司条析以闻本：疑衍。。其后本司言：拘收买扑场务入官凡二十七处。乃诏官监一年不及三千缗以上，即令买扑如故。自今有系衙前买扑场务，却欲拘收入官者，具因依听裁。 
二十一日，诏：「江南近年衙前所乞复置村酒场，强率人沽酒者罢。」 
熙宁四年六月四日，神宗详定编修三司令式所删定官周直孺言神宗：《长编》卷二二四无，疑当在「熙宁四年」前。：「在京曲院，自来酒户沽买不常沽：原作「枯」，据《长编》卷二二四改。，难及祖额，累经更张，未究利害，推究其原，在于曲数过多，酒数亦因而多，多则价贱，贱则人户折其利。为今之法，宜减其数，增其价，使酒有限而必售，则人无耗折之苦，而官额不亏矣。请以一百八十万斤为定额，遇闰年则添踏五十万斤。旧价每斤一百六十八文，请增作二百文省。旧法以八十五为陌，请并纽计省钱，便于出入。旧额二百二十二万斤，计钱三十七万贯，今额一百八十万斤，约计钱三十六万，三年一闰十五万斤，计三万贯，又减小麦万余硕及人功，并不亏元额钱数。况免赊曲酒户亏少官钱，借赁契书及公私费用不过每斤添支十文，(令)[今]用曲无余，官物无积。况国初曲价二百文，八十五陌，太平兴国六年始减五十，并具到酒户情愿事件。」从之。十一月四日，赏直孺章服。 
九年二月十六日，提举市易司言：「在京酒户岁用糯米三十万石，比者连直江、浙灾伤，米价涌贵。欲选官二员诣出产处预俵见钱产：原作「差」，据《长编》卷二七三改。，收熟日折纳。」从之。 
十月十二日，侍御史周尹言：「川陕州、军、县镇酒务，许令诸色人于课外管认净利钱召保、当官买扑，造酒沽卖。如沽卖不行，无钱纳官，或实家产荡尽，方勒保人陪填。访闻成都府路州县酒务多有亏败，盖是买扑人故作弊幸，不时送纳净利，衷私阴寄钱物，立诡名置买田土。及司官催督司官：疑当作「官司」。，惟委保人破卖家产，出钱纳官。欲乞下成都府铃辖安抚司专切根究，管下如有巧为弊幸，隐寄钱物，诡名置买田土，推委保人破荡家产，及昏赖无干碍之人财物陪填，即于法外剌配。」诏司农寺根究，依理施行。 
十一月四日，诏：都提举市易司住行计置糯米，收籴在京新米，与已籴米中半支在京酒户米：原作「未」，据《长编》卷二七九改。，候支绝，令人户任便官私交易，俵米官罢归合属去处。」 
元丰元年正月二十五日、三司乞量增在京酒行曲钱，于年额减曲三十万斤，遇闰年增造万斤均给，从之。 
二年三月二十三日，诏：「败折场务买扑等钱，保人当填纳者，委提举司具拖欠年限、岁豊 
      
凶及保人家力、当给日限，申司农寺详度指挥。」从本寺请也 
五月十六日，命检正中书户房公事毕仲衍同三司讲究曲法利害以闻。 
二十五日，三司请于潭州浏阳县永兴银场置酒税务，选官监临。从之，岁入隶提点铸钱司市银封桩。 
八月十三日，诏：「在京卖曲，以百二十万斤为岁额，斤钱二百五十，候卖及旧额，复旧价。酒户所负白糟、糯米钱，更展限二年带纳。」又有未请曲数十万斤请：原作「清」，据《长编》卷二九九改。，愁蠲之。京师曲法，自熙宁四年定以百八十万斤为岁额，斤钱二百，后多不能偿，虽屡倚阁未请曲数，及减岁额为百五十万斤，斤增钱至二百五十，犹不免逋欠，酒户又负市易务白糟、糯米钱五十余万缗。至是，令户房检正官毕仲衍、太常博士周直孺同三司讲究利害，乃请减曲额为二百二十万斤，斤为钱三百，均给七十店，令月输钱，周岁而足，月输不及数，计所负倍罚所：原无，据《长编》卷二九九补。。又炊酝不以时，擅增器量及用私曲，皆立告赏法。悉施行之，而裁其价。 
九月二十九日，三司言：「人户买扑官监及非新酬衙前场务所增收钱，并合入三司帐。」而司农寺以为官监场务外，皆自新法拘收钱，不当入三司，乞留以助募役。兼岁入百万缗于市易务封桩，若失此钱，恐不能继。争辩久之，乃从司农之请之：原作「而」，据《长编》卷三○○改。。 
三年六月二十六日，诏：「在京酒户见带纳旧曲钱及倍罚钱者，展半年，不曾该于倍罚者，免三分之一」。 
二十八日，京东路转运副使李察言：「近岁听民买官监酒务，增羡则利入私家，亏折则逋负官课，由此暗失岁入。乞买酒务人欠净利，若虽无欠而课赢可以官监者，皆复之，仍乞不举常制，奏举监官增助财计。」从之。 
四年二月十一日，诏增永兴军干祜县十酒场。县令姚辉言「县界凡六百里，户口增倍，止有两酒务，乞兴置」故也。 
五年正月十八日，大宗正司言：「外住宗室毋得造酒，许以旧宫院尊长及近亲处寄酝。」从之。 
四月二十八日，诏在京酒户欠糟米钱，展三年，均作月限纳，内罚息并除之。 
八月二日，诏：「行下酒户倍罚曲钱，三分已放一分外，更免一分。」 
六年二月二十四日，提举开封府界诸县镇公事杨景略献造供御酒曲用竹圈杖案法，诏从之。 
九月四日，京东路转运副使吴居厚言：本路酒务税课利增百七十九万五千余缗。诏：三司可议赏典。详见商税门 
哲宗元佑元年二月六日，侍御史刘挚言：「坊场之法，旧制扑户相承，皆有定额，不许增抬价数，辄有 夺，新法乃使实封投状，许价高者射取之。于是小人徼一时之幸，争越旧额，至有三两倍者，旧百缗今有至千缗者。交相囊橐，虚张抵本，课额既大，理难敷办。于是百敝随起，决至亏欠。州县劳于督责，患及保在保在：「在」字疑误。，监锢系累，终无赏纳。官司护惜课额，不为减价，则谁人复肯
      
承买 今天下坊场如此者十五六处，故实封增价之所得，比仿败阙之所失，殆为相补也。乞罢实封投状之法，委逐路转运提举司将见今买名净利额数与新法已前旧相对比，量及地望紧慢，取酌中之数立为永额，一用旧法召人，庶乎承扑者无破败之患，而官入之利有常而无失也。」 
十一月四日，详定新法所言：「侍御史刘挚乞罢坊场实封投状之法，立酌中数为额，被旨相度。今欲委本州岛若累界有增无减，取次高一界为额；增亏不常，取中一界为额；前后次多及界限无人承买，比最高价亏及五分已上者，县相度申州，州与转运司次第保明申省，仍立价界满承买，抵当约束，余并依旧条。」从之。 
六年十月一日，户部请「应承买场务元系官监及败阙者，课利钱并不得支移折变。若界满一年无人承买，亦与依减放净利分数免支移折变。」从之。 
八年七月十三日，户部言：「买扑场务课利钱数增亏，全在人烟多寡，昨来省并兴废，其课利量行增添，既人烟稀少，沽卖迟细，亦合裁减。缘《元佑敕》只有废置州县镇寨处场务有量行增减之法，其割并县分镇寨之处，乞亦依此施行。」从之。 
绍圣元年六月十四日，权发遣淮南路转运副使吕温卿言：「监司所以紏绳郡县，而元佑初所用多昏老疲懦，是致吏事隳废，财用窘乏。齐州自元佑元年至八年终，茶盐酒税比祖额共亏四十万九千余贯，以一州推之，则天下可知。欲乞立法考察惩劝。」诏京东路转运司具元佑元年至八年终本路盐茶酒税并课利场务等，比祖额亏欠数以闻。 
九月二十五日，诏：「府界并诸路酒务年终课利增额，并依元丰赏给。」从三省请也。 
三年五月十一日，详定重修 令所看详：天下场务，应见纳净利，比之元丰以前五界内酌中一界钱数尚亏者，并不许接续承买，余并依元丰法。从之。 
十一月十八日，殿中侍御史陈次申言：「监司自元佑四年后取酒课增亏及二分者，比类取旨赏罚，请令户部责限勾考。」从之。 
四年九月八日，三省言：「近诏府界诸路提举司，将元佑年并已前应承买场务，除已籍还财产并保人所质偿纳外，据见欠分三年催纳。」诏元限外更展三年限：原作「认」，据《长编》卷四九一改。。 
徽宗建中靖国元年三月二十一日，户部状：「欲乞将镇寨废置、割并、道路移易、市店兴废场务，并依废置州县法，申监司审度，依界满法召人承买。」诏从之。 
大观二年正月二十九日，诏：「今后诸路应官监酒务，并依在京库务法，监专同立界管勾，若遇欠折，并勒定分数，令监专均备。」从开封少尹宋乔年请也。 
三年七月二十三日，臣僚上言：「窃以常平场务钱物，国初以知酬衙吏，自吏禄之制行，遂用为衙前雇募食钱，余皆封桩，以待朝 
      
廷之用，其它费用不系差衙前者，不得支也。伏见比年以来，州郡多以公帑不足，乞添公使，以坊场(前)[钱]支给，计为一岁所增之数，不啻二十余万。虽皆是朝旨支破，然官司陈乞无厌，州郡不知撙节用度，唯是紊烦朝廷。如帅望大藩及信使经由道路，多以不限名数造酒，往往例皆陈乞，显属侥幸。若不裁约禁止，恐朝廷封桩钱物，寖为州郡厨传之费侵耗，良可惜也。其间固有增置官吏合行量添去处，其不必添赐过多者，固不少矣。臣愚欲取自睿旨，诏有司考元丰旧制，详议施行。」诏令户部具应缘添破公使支过封桩及坊场钱数，申尚书省。 
四年三月二十五日，户部奏：「两浙转运司申：官监酒务所自来将糟钱收入酒钱兖比影带，不见增亏。乞今后卖糟钱别立额比较。」从之。 
政和元年四月四日，户部奏：「臣僚上言：鄂州、汉阳军诸县卖曲引，并不候人户有吉凶聚会、情愿请买，多系违法抑配，大收价钱，侵渔搔扰。」诏诸路监司严切觉察，今后若涉抑配，大收价钱，速举劾，依条施行。 
二年四月六日，户部奏：「修立到下条：诸非吉凶而冒乡村人户姓名，或用以次家人请买曲引造酒者，杖八十，曹吏、保正副、形势之家者，加二等，许人告。」从之。 
十二月五日，中大夫、集贤殿修撰、淮南江浙荆湖制置发运副(司)[使]董正封奏：「杭州都酒务申：于天下岁课，治平元年已前三十万贯，自后收趁不及，盖以务局广阔，难于检察，酝造浩瀚，趁数灭裂，及州地里遥远，止有一处沽买，人户往来不便，是致沽卖不敷，今收不过二十万贯。臣窃见润州都酒务累年亏欠，因监官李邈乞添置比较务，连岁每年务钱二万余贯，累彼赏典。欲望本路将杭州都酒务分作三处，更置比较务二所，不消增添官吏、兵匠，所贵易于检察，可以增羡，少助岁少助岁：此句疑有脱字。。如蒙施行，其本路州军并乞添置比较务。」诏从之，其乞本路州军添置比较务，(今)[令]转运司相度施行。 
四年四月十四日，户部奏：「两浙转运司申乞置比较务，从都酒务监专酒匠那拨分定课额，各自造酒，收趁课利，比较增亏赏罚等。本部看详：杭州课额系二十余万贯，分为四务比较利比较利：疑当作「比较课利」，脱「课」字。。尚书省勘会本路州军课额多寡、监官员缺，例皆不同，若独负者难以增额。分认造酒，理当随厘务监官员额分定，更不增置官吏、诸色额。」诏酒务双员处分二务，三员处分三务，四员以以以以：疑当作「以上」。，员额虽多，即不得过四务。以如有监官虽多以如：疑当作「如以」。，其课不广，不消分务去处，即听依旧。仍具已如何分定，诣实文状申尚书省。 
十六日，荆湖南路转运司奏：「本路诸军监在城外县沽卖酒货，有糟酵亦系出卖，依条所收价钱内，五分以提举司以：疑当作「与」。、五分本司支用。缘每斤只计钱一文三分或一文五分，况糟酵并系民间要用，其合 
      
收钱数，自来未有关防。逐年诸州县岁卖酒糟不下千万，理合添价出卖。今相度，欲将本路州县见卖糟酵价上，不以官私收买、每斤添作三文足出卖，每十斤仍加耗三斤。旧额钱依法与提举司分拨外，其今来新添钱数，乞专充本路直达粮纲水夫工钱支费。州县辄将他用，乞科杖一百之罪。」诏从之。始旧来有卖价高处自依旧，其应行直达纲路分依此。 
十月二十三日，户部奏：「修立到诸处酒务兵士专充达曲酝造役使，依格本州岛选剌厢军充请，酒务指挥本营寄收。专招剌人数及有营房差役依旧。遇酒匠阙，听选试充。其有违犯，不可曾留者，专招剌人准此。改剌本城。若踏曲蒸炊杂役须添差兵匠者，差系役兵级，通计不得过旧例之数。酒务每年一替，酒匠得力听留阙，或须雇人者，听和雇。」从之。先是，淮南路转运(司)[使]徐宏中言：「监酒务唯真州有清务兵士，乞于其余去处亦各专置。」得旨从所请，仍令户部立法故也。 
六年十二月十一日，户部侍郎任熙明等奏：「天下衙前支酬重难、诸路公使捕盗赏钱等，并以坊场钱应副，然场务有因水患或道路僻左，商旅不至则停闲者，以京畿、河北等七路会之，计二千有余处。欲望圣慈专责诸路提举将见闭场务详究利害，措置相度可与不可移置或行合并，具事状保明以闻。」诏：「坊场之利，以禄在公之人，免徭役之弊免徭役之弊：疑「免」字前脱「以」字。，官吏弛废不举者凡二千余所，则所入不足以补所出。可依所奏，限一季兴置以闻。」 
八年十一月八日，诏：「今后人户依法纳钱买引，于邻近酒户寄造酒曲，不得非理抑配科买，其钱并依朝廷封桩。仍令户部立法，申尚书省。」 
宣和二年十月二十三日，诏：「诸权酤漕计所仰诸权酤：疑有脱误。「权」或为「榷」之讹。，迩来县违法失职，公使库酒货侵夺官课，及私造公行，例亏岁额。仰诸路漕臣督责州县措置官酤，严戢私酝，如有违慢贪污不法去处，按劾以闻，当议重加典宪。」 
诸路州县坊务有监官去处元隶运司，人户买扑去处所收净利，名曰坊场钱，并属常平司，以备雇募衙前纲费，支酬重难。州郡公使之外，岁起上供一百万贯，利入浩博，各有司存。故有熙豊创法：诸以买扑场务不许擘画官监。至元佑中，诸路申请，凡天下场务利入稍厚者，皆转为官监，以致其余场务出卖不行，浸成败阙。绍圣继述，申严旧制，复立徒二年之禁，盖欲革绝侵界之弊，使买人各得安业。法意深远，纤悉备具。迩来臣僚妄有申陈，公肆违令。今措置除酤卖兴盛酒场合遵依见行条法，不许经画官监外，其在县镇界满无人承买者，今后提举常平司计会转运使 六月二十七日，户部奏：「伏使：疑当作「司」。，同差官体究事因，从逐司公共相度。如可以经画，官监同具事状保明，申户部审度行下讫(奉)[奏]，内净利钱止依见 
      
承买人所纳之数，令转运司认为常平司，余并依崇宁五年二月十五日已降约束施行。」从之。 
三月四日，诏：「见任官将所得供给酒抑配，令买扑坊场户出买者，以违制论。」从提举荆湖北路常平郑庭芬请也。 
</div>
    <div class="pagination">
<a href="宋会要辑稿_page496.html">上一页</a><span>...</span><a href="宋会要辑稿_page492.html">492</a><a href="宋会要辑稿_page493.html">493</a><a href="宋会要辑稿_page494.html">494</a><a href="宋会要辑稿_page495.html">495</a><a href="宋会要辑稿_page496.html">496</a><span class="current-page">497</span><a href="宋会要辑稿_page498.html">498</a><a href="宋会要辑稿_page499.html">499</a><a href="宋会要辑稿_page500.html">500</a><a href="宋会要辑稿_page501.html">501</a><a href="宋会要辑稿_page502.html">502</a><span>...</span><a href="宋会要辑稿_page498.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
