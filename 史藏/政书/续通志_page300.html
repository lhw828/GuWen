<!DOCTYPE html>
<html>
<head>
    <meta charset="UTF-8">
    <title>续通志 - 第 300 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 300 页/共 1359 页</h1>
    <div class="content">孝廉之举己患名实之不相符其后举主以汲引为私而士之竞进者复立名誉分标目以相矜尚驯至邀结党援互相倾轧则乡举里选之法 
固不可行于后世矣夫事举言扬古之论选造者未尝不因言以考绩唐以后科目取士虽不能无流弊而科场既显设章程士亦得一风教以 
就有司之短矱人才即不必尽出其中而文辞得失较有定衡诚登明而选公则科目之视他途寍非此善于彼哉至若铨政掌自吏部厯代相 
沿以进退黜陟为冢宰之任其清慎者犹能自持稍不得人滋弊擅权辄紊朝政明初三途并用驳而不纯始以吏部尚书综六部之权继而选 
司侵尚书之职后复以科道与吏部相攻击党论日纷纪纲渐隳威柄之旁移亦由制度之未善也前代立法以救弊者如汉左雄之限年授职 
晋刘毅之九品论人皆先定资格而后能正一代之铨衡盖资格不定则无以绝徼幸而禁舞文即有勤于奉职者好尚之偏闻见之误并足以 
紊铨选与其越格以待奇才孰若循资以课实绩乎万厯时孙丕扬定掣签法一破从来吏部专私之积习分选注授悉本于至公洵为典铨不 
易之良规矣

　　钦定续通志卷一百四十一

　　●钦定续通志卷一百四十二　选举略三

　　选举畧 【三】

　　考绩

　　○考绩

　　唐
　　五代
　　宋
　　辽
　　金
　　明

　　△唐

　　唐肃宗宝应元年吏部奏州县三考一替 【按唐代以三十月为三考至周世宗显德元年乃定制一年为一考三年为三考云】 如替 
人不到请校四考后停二年考功奏请立京外按察京察连御史台分察使外察连诸道观察使各访察官吏善恶其功过稍大事当奏者使司 
案成便奏其功过虽小理堪惩劝者案成即报考功至校考曰参事迹以为殿最德宗贞元六年以司勋员外郎赵宗儒判考功行贬考之令因 
奏诸司下兼宪官及检校郎每年功课当具考等第申省七年考功奏淮诸司皆据功过论其考第自至德后至今三十年来一例申中上考今 
请覆其能否以定升降从之又言准考课令三品以上及同中书门下平章事考课并奏请取裁亲王及大都督亦同则职位崇重考绩褒贬不 
在有司皆合上奏今诸州剌史大都督府长史及上中下都督都护等有带节度观察使者爵位既崇名礼当异每岁考绩亦请奏裁其非节度 
观察等州府长官有带台省官者请不在此限宪宗元和二年中书门下奏请京常参官五品以上前资见任起宪宗元和二年量定考数于中 
书置具员簿应诸州刺史次赤府少尹次赤令诸陵令王府司马及东宫官除左右庶子王府官四品以下并请五考台官先定月数与转三省 
官并三考余官并四考其外文武官并五考今后请尚书省四品以上其余文武官三品以上缘品秩已崇不可限以此例并请临时奏听进止 
其权知官须至两考方与正授未与正授不得用权知官资改转或系官要阙人及缘事须有移者即不在常格叙迁之限诸道及诸使副使行 
军司马判官参谋掌书记支使推官巡官有敕充职掌带检校五品以上官及台省官三考与官转四考与改转三卫之考有三等第其上中下 
而黜陟之凡十六卫及监门校尉直长亦分三等法与三卫同宣宗大中五年吏部奏近年以来刺史皆自录课绩申省矜夸者则张皇其事谦 
退者则缄默不言今后巡内剌史请并委本道观察使定其考第然后录申本州岛不得自录课绩申省又诸州府所申考解皆不指言善最或漫 
称考秩或广说门资既乖令文实为繁弊今后如有此色并请准令降其考第然唐制考课之任属之吏部专以考功郎中主之

　　△五代

　　五代周世宗显德五年考功奏奉新敕今后授官并以三周年为限闰月不在其内其内外六品以下赴选官员总以一周年校成一考如 
考满以后未有替人在任更一周年与成四考

　　△宋

　　宋初特重其事不仅责之吏部特命清望官同任其事太宗端拱四年制磨勘京朝官之司曰审官院幕职州县官曰考课院 【按厯代 
考课之法皆专属吏部考功惟宋制别有审官院以考京官考课院以考幕职皆厯代所未有也】 诏翰林学士钱若水枢密直学士刘昌言同 
知审官院事凡京朝官考校功过以定任使皆其职也又以判流内铨翰林学士苏易简虞部员外郎知制诰王旦等同知考课院凡常调选人 
流内铨主之奏举及厯任有私累者考课院主之真宗景德元年令诸路转运使辨察所部官吏能否为三等公勤廉干惠及民者为上干事而 
无廉誉清白而无治声者为次畏懦贪猥者为下其时又定磨勘京朝官之制设审官院以枢密院直学士等官充然至英宗治平中考绩之制 
无审定殿最格法自发运使转而下之至知州皆归考课院专以监司所第等级为据至考监司则总其甄别吏部采访才行合二事为课悉书 
中等无所高下神宗即位凡职皆有课凡课皆责实监司酌上守臣必治状优异者增秩赐金帛以玺书奖励之其监司以上则命御史中丞侍 
御史考校又诏立考课县令之法以政治为最而参用德义神宗元丰元年诏御史台六察案言以所纠劾官司稽违失职事迹多寡为殿最中 
书置簿以时书之任满取旨升黜哲宗元佑中文彦博奏唐六典载以德行才用劳效三类察在选之士参辨能否今之选格特多以举主有军 
功为上然举主可求军功或妄何可尽据请委吏依仿三类第其才德功效送中书门下核验取其应选者引对而去留之诏令近臣议议者请 
用元丰考课令第为高下以行升黜又改立县令课为四善五最高宗绍兴二年诏监司守臣举行考课之法其守令课分上中下三等每等分 
三甲置籍守倅考县令监司考知州考功会其已成较其优劣而赏罚之十四年司封郎中李涧言今知县再任六考乃升通判而丞与诸司属 
官初无吏责反以四考关升故人皆有所择而不愿就又因民事得罪之人虽微罪亦终身废弃故人皆有所惧而不敢就请自今应理亲民者 
并通及六考关升而应缘民事之人自徒以上乃取旨孝宗干道三年廷臣上言宋初有京朝官考课有幕职州县官考课其后为审官院为考 
课院皆命中书或两制臣僚校其能否以施赏罚熙寍中始罢之州县之吏苟简自恣不复知有殿最今陛下恪勤庶政综核名实望遵故事应 
监司郡守朝辞日别给御前厯子如荐贤才为几人若为治钱谷若为理讼狱兴某利除某害每考令当职官吏从实书之执事复严加考核其 
风绩有闻者优与增秩所莅无状者罚自无赦薄海内外风俗丕变贤者效职而中下之才亦皆强于为善帝乃诏经筵官参照祖宗考课之法 
讲而行之广西提刑张维考察本部守令以政平讼理为臧以政不平讼不理为否臧否之中复有优劣臧之品有三臧之最臧之次臧之下否 
之品有二否之最否之次天子嘉其法颁之诸道视以为式令监司帅臣各以其能否之实闻于朝其有贪墨庸懦庇而不发致台谏论列者各 
有罚后又诏臧否分为三等治效显者为臧贪刻庸缪为否无功无过为平令详加考察明着事实其不公者令御史弹奏寍宗庆元三年右正 
言应武言一郡之官总之太守诸郡之官总之监司而又以诸道之监司总之御史朝廷以殿最三等察监司监司以三科考郡守而下皆辨其 
职而进退之今郡国按刺之权寖轻多徇私情而废公法臣尝考承平旧制于御史台则立考课职司一司以刺举多者为中无所刺举为下盖 
监司受察则郡守不得苟安郡守振职则僚属莫敢自肆愿陛下遵而行之申严其令各以能否之实闻于上以诏升黜其贪墨昏懦致台谏奏 
劾者坐监司郡守以容庇之罪诏行之嘉定九年诏边县择才不拘常制其余并遵三年之制

　　△辽

　　辽初无考课之法至圣宗统和九年诏诸道举行能察贪酷 【按辽史及契丹国志俱不载吏部掌考课之政参考纪志列传似辽代考 
绩之政多掌于外官长吏】 十二年诏州县长吏有才能无过考减一资太平六年诏南北诸部廉察州县及伊色哩密拉之官不治者罢之诏 
大小职官有贪残害民者立罢之终身不录其不廉直虽处重任即代之能清勤自励者在卑位亦当荐拔至内族受赂事发与常人所犯同科 
兴宗重熙十一年诏外路官勤瘁正直者至考满始代不治事者即易之

　　△金

　　金制凡内外官之政绩所厯之资考更代之期去就之故秩满皆备陈于解由吏部据以定能否又撮解由之要于铨拟时读之谓之铨头 
又会厯任铨头而书于行止簿行止簿者以姓名为类而书各人平日所厯之资考功过又为簿列百司官名有所更代则以小黄绫书更代之 
期及所以去就之故而制其铨拟之要领县令则省除部除者通书而疏之章宗泰和四年定考课法作四善十七最之制凡县令以下三最以 
上有四善或三善者为上升一等三最以上有二善者为中减两资厯三最以上有一善为下减一资厯节度判官防御判官军判以下一最而 
有四善或三善为上减一资厯一最而有二善为中一最而有一善为下又以明昌四年所定军民俱称为廉能者是为廉能官之制参于其间 
而定其甄擢其余举县令之法以六事考之六事俱备为上等升职一等兼四事者为中等减二资厯其次为下等减一资厯否则为不称职罢 
而降之平常者依本格太宗天眷三年温敦思忠检问诸吏得廉吏杜遵晦以下百二十四人各进一阶贪吏张断以下二十一人皆罢之世宗 
大定三年命廉到廉能官第一等进官一阶升一等其次酌量注授污滥官第一等殿三年降二等次二年又次一年皆降一等诏廉问明安穆 
昆廉能者第一等迁两官其次迁一官污滥者第一等决杖一百罢去择其兄弟代之第二等杖八十第三等杖七十皆令复职佛寍决则罢去 
永不补差十年诏今天下州县之职多阙员朕欲不限资厯用人何以徧知其能欲遣使廉问则扰民行辟举之法则生弊不若选人暗察明廉 
如其相同然后升黜升黜之后奏所廉善恶官诏罪重者遣官就治所犯细微诫励而释之凡廉能官四品以下委官覆实同则升擢三品以上 
以闻朕自处之又诏外路官与内除者察其公勤则升用之但苟简于事不须任满便以本品出之章宗泰和元年御史台奏在制按察使官比 
任终遣官考覆然后尚书省命官覆核之今监察御史添设员多宜分路巡行每路女真汉人各一人同往从之又定制自第一等阙外第二等 
阙满合注县令者升上令少一任与中令少二任与下令少三任以上者与录事军防判仍减一资注令少五任以上者注丞簿第三等任满合 
注县令者升中令少一任与下令少二任以上者与录事防判亦减一资注令少四任以上者并注丞簿已入县令者秩满日与上令仍依各等 
资考内通减两任呈省已任六品七品者减一资注授经保充县令名问相同依资考不待满升除见随朝者考满升注既升除后将来覆察公 
</div>
    <div class="pagination">
<a href="续通志_page299.html">上一页</a><span>...</span><a href="续通志_page295.html">295</a><a href="续通志_page296.html">296</a><a href="续通志_page297.html">297</a><a href="续通志_page298.html">298</a><a href="续通志_page299.html">299</a><span class="current-page">300</span><a href="续通志_page301.html">301</a><a href="续通志_page302.html">302</a><a href="续通志_page303.html">303</a><a href="续通志_page304.html">304</a><a href="续通志_page305.html">305</a><span>...</span><a href="续通志_page301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
