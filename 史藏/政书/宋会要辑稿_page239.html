<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 239 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 239 页/共 1125 页</h1>
    <div class="content">翰林学士、追复龙图阁学士、赠少师钱勰，谥文肃。博闻多见曰文，刚德克就曰肃。 
宣徽北院使、奉国军节度使郑戬，谥文肃。德美才秀曰文，布德执义曰肃。 
太子少傅致仕盛度，谥文肃。 
端明殿学士汪应辰，谥文安。 
资政殿大学士、户部侍郎、赠兵部尚书吴奎，谥文肃。 
端明殿学士彭方，谥文定。 
起居舍人、集英殿修撰杨迈，谥文定。 
参知政事陈贵谊，谥文定。 
少保、观文殿大学士致仕、赠少师葛邲，谥文定。道德博闻曰文，安民大虑曰定。 
同知枢密院事丘 ，谥文定。 
中丞、尚书右丞、兼宗正卿、赠吏部尚书赵安仁，谥文定。 
司空致仕张齐贤，谥文定。 
参知政事张方平，谥文定。 
司空、太子太傅致仕李迪，谥文定。 
徽猷阁直学士、左通议大夫、赠左光禄大夫洪拟，谥文定。 
检校少保、建武军节度使、开府仪同三司刘正夫，谥文定。 
正议大夫、延康殿学士强渊明，谥文定。 
赠忠正节度、开府仪同三司克愉，谥文思。 
侍中、左光禄大夫、开府仪同三司王敬弘，谥文贞。 
特进、端明殿学士戴溪，谥文端。 
给事中、参知政事、赠礼部尚书明镐，谥文烈。 
直秘阁、荆湖转运判官游九言，谥文介。 
左正言陈禾，谥文介。 
通奉大夫、刑部尚书慕容彦逢，谥文友。 
致仕张方平，谥文友。 
奉国军节度使许将，谥文恪。 
观文殿学士王陶，谥文恪。 
观文殿学士、尚书左丞、赠吏部尚书张观，谥文孝。 
左通奉大夫、敷文阁待制、赠光禄 
       
大夫曹几，谥文清。 
赠宝谟阁学士杨简，谥文清。 
太子少傅致仕晁迥，谥文元。 
观文殿大学士、左仆射贾昌朝，谥文元。 
延康殿学士姚佑，谥文僖。 
参知政事陈彭年，谥文僖。 
参知政事吕惠卿，谥文敏。 
资政殿学士、左中大夫李邴，谥文敏。 
资政殿大学士、给事中、赠工部尚书晁宗悫，谥文庄。 
端明殿学士、光禄大夫、赠开府仪同三司洪迈，谥文敏。 
其寝处素简，为之改容，故以知白廉财克己，用节副文以易其名，似略大录小。臣按《谥法》：『内外宾服曰正。』刘熙曰：『靖恭尔位，正直是与，谗谄不行，则内外咸服公正也。』知白当官不挠，守道持正，请以文正易名。」王曾等曰：「节字亦是美意，不须改易。」从之，谥文 工部尚书、同中书门下平章事张知白，谥文节。监察御史王嘉言奏：「博士谢绛所议，以知白疾革之际，乘舆临问，(正)[节]。 
宝(谋)[谟]阁学士杨万里，谥文节。 
承议郎、主管台州崇道观刘子翚，谥文靖。 
工部侍郎、赠龙图阁直学士、左中大夫杨时，谥文靖。 
观文殿学士、通奉大夫、赠特进朱倬，谥文靖。 
资政殿大学士、左正议大夫张守，谥文靖。 
赠金紫光禄大夫、资政殿大学士胡晋臣，谥文靖。 
资政殿学士、左中大夫、赠正奉大夫杨椿，谥文安。 
参知政事魏了翁，谥文靖。 
资政殿大学士、中大夫、赠宣奉大夫洪遵，谥文安。 
翰林学士杨亿，谥曰文。 
右仆射、兼门下侍郎、同中书门下 
       
平章事李沆，谥文靖。 
右仆射王珪，谥文恭。 
左谏议大夫、参知政事、赠工部尚书李穆，谥文恭。 
端明殿学士、中大夫、知枢密院事、赠光禄大夫陈诚之，谥文恭。 
枢密副使、太子少师致仕胡宿，谧文恭。 
尚书左仆射、赠太师陈康伯，谥文正。 
太保、威武节度、领枢密院事郑居中，谥文正。 
检校少保、镇东节度、开府仪同三司蔡卞，谥文正。 
赠礼部尚书王晓，追谥文朝文朝：按「朝」非谥，此当有误。。 
参知政事李(璧)[壁]，谥文懿。 
华文阁直学士、正奉大夫、赠金紫光禄大夫陈居仁，谥文懿。 
正议大夫、权兵部尚书、赠银青光禄大夫蔡幼学，谥文懿。 
吏部侍郎、参知政事、赠左仆射、太师、中书令王尧臣，谥文安。 
侍中、司空、同中书门下平章事陈尧佐，谥文惠。 
彰信军节度使、同中书门下平章事王随，谥文惠。 
尚书右仆射、观文殿学士、正议大夫、赠特进洪适，谥文惠。 
太宰李邦彦，谥文和。 
端明殿学士、尚书右丞、赠礼部尚书钱明逸，谥修懿。 
显谟阁直学士、赠光禄大夫郑仅，谥修懿。 
资政殿学士、通议大夫、右丞、吏部尚书胡宗愈，谥修简。 
翰林侍读学士、尚书右丞、赠礼部尚书李昭述，谥修恪。 
武胜军节度使、兼侍中冯拯，谥文懿。 
太子少傅致仕孙抃，谥文懿。 
同知枢密院事管师仁，谥文懿。 
翰林侍读学士、礼部尚书郭贽，谥文懿。 
太傅致仕张士逊，谥文懿。 
端明殿学士、签书枢密院事、赠太师郑 ，谥 
       
忠穆。 
节度使李宝，谥忠勇。 
中书侍郎、赠开府仪同三司张悫，谥忠穆。
赠吏部尚书徐禧，谥忠穆。 
赠昭化节度李舜举，谥忠愍。 
赠宝谟阁直学士杨巨源，谥忠愍。 
检校少傅、保信军节度使、开府仪同三司汪伯彦，谥忠定。 
宣政使、均州观察使致仕、入内〔内〕侍省押班、赠保信军节度使康谞，谥忠定。 
观文殿大学士赵汝愚，谥文惠。 
中大夫致仕、赠开府曹诱，谥忠定。 
少傅、威德军节度使、充万寿观使、赠太傅高世则，谥忠节。 
特进、观文殿大学士致仕、赠太师、右丞相李纲，谥忠定。叶适撰《故丞相李公纲谥忠定议》，议曰：「公自起居郎极论都城水灾，斥为监当，而抗直之声震于天下矣。乃斡离不来寇，在廷茫然，将从乘舆以出，独公请与执政辨诘，遂夺其议，力守京师，虏以退却。然其留割三镇诏书，击女真之归，而募兵以防其再至，皆为同列所排，不果用也。高宗中兴，首命公自辅，于是张邦昌以僭逆诛矣。先(事)[是]，河北、河东录坚(首)[守]者，建遣张所、傅亮往援接之，乞幸襄、邓以系人心而无走东南，使周望、傅雱通问二圣而无踵和约。时中原尚未溃也，公方除京、黼乱政，渐复祖宗旧法，奏请施行数十事，多中机要。使稍得岁年之须，则两河不遂陷，而虏不敢复鼓行入内地矣，而雠耻因可报也。不幸又七十五日而罢去，迄其后常 外坎壈，仅免颠沛，而曾不少得其意焉。自是祸难百出，而南北竟以分裂，此为国家惜者所以哀公之志，而深悲其相之不终。士至有未尝识公面，而坐论救公以死，彼岂有所顾望附托而然哉，盖公之贤自当时市井负贩，莫不喜为之道说。然而谤公者亦众矣，其尤甚者，罪公特以计取显位而已，京师之祸公实使之。呜呼!当是之时，所谓谋国者，岂有它道哉，避走而乞和、誉贼虏而卑中国尔。以避走、乞和、誉贼虏、卑中国之人而议公之得失，故其自许为谋详虑密，而谓公为略而 ；自以为镇重能消弭，而谓公为轻锐而喜事。其恬视君父之仇，畏死持禄，甘为世所贱侮，而以公之能尊君、以身徇国、为人望所属者，谓为朋党要结以自营。故主和者非致寇，而守京师者为失策矣，则公之负谤于时，固亦其理之所宜得也，何足辨哉!顾独有可恨者，夫是非毁誉之 
       
相蒙，亦必至于久而后论定，是从古以然者也。公之殁五十载矣，世之论公者卒亦未有以大异于前日也，何欤 孔子曰：『微管仲，吾其被发左衽矣。』考公之行事而深察其志，使要其功烈之所成就，则岂有媿于孔子所称者哉 悲夫!谨按《谥法》：『虑国忘家曰忠，安民大虑曰定。』请以忠定为公谥。」 
正奉大夫钱昂，谥忠定。 
枢密知院孙傅，谥忠定。 
特进、观文殿大学士、赠少师余端礼，谥忠肃。 
朝奉大夫、宝谟阁待制、赠宝谟阁直学士彭龟年，谥忠肃。 
观文殿学士、通奉大夫、吴兴郡开国公致仕、赠银青光禄大夫钱端礼，谥忠肃。 
</div>
    <div class="pagination">
<a href="宋会要辑稿_page238.html">上一页</a><span>...</span><a href="宋会要辑稿_page234.html">234</a><a href="宋会要辑稿_page235.html">235</a><a href="宋会要辑稿_page236.html">236</a><a href="宋会要辑稿_page237.html">237</a><a href="宋会要辑稿_page238.html">238</a><span class="current-page">239</span><a href="宋会要辑稿_page240.html">240</a><a href="宋会要辑稿_page241.html">241</a><a href="宋会要辑稿_page242.html">242</a><a href="宋会要辑稿_page243.html">243</a><a href="宋会要辑稿_page244.html">244</a><span>...</span><a href="宋会要辑稿_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
