<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 214 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 214 页/共 354 页</h1>
    <div class="content">　　火宅无清凉苦涂无安乐鸟路谁能携阎浮难驻脚
　　化导辞
　　阎浮提界如彼髙山越之维艰尽却今时大海漫漫欲渡良难
　　七寳鞍
　　瞻彼隄岸水则不滥有君牧民当无畔防飞鸟虽疲寜甘堕地君子固穷之死不二
　　短歌
　　嗟余生之乐兮似黄离之盈昃感韶光之荏苒兮似叶上之青色及芳华之当齿兮且喜乐以永日
　　夕照
　　时乎时乎时外无时时其逝矣奚与乐为黄离既昃定少温暾天光既暮曀曀其隂
　　归国谣
　　皇矣圣世蔼如仁君怀哉怀哉日逺日分亦有良朋如兄如弟日远日离能不遥跂
　　僧寳吟
　　投诚皈命即安且吉如佛塔庙云胡远别和乐且耽手足提携如姊如娣云胡远离
　　婆罗门引
　　酪必成醐父将成祖沙必成邱母将成妪三部落
　　试观三界沤起沤灭如彼秋云乍兴乍没五部落
　　流水何汤汤吾生如是游虽有圣贤人谁能少滞留
　　一番部合奏乐章
　　大合曲
　　元縡是依明神是祗一心至诚昭事勤只巍巍大君永底蒸民中心爱戴稽首来臣念人生之无常兮合勤修夫善行信百行之咸善兮终和平而神聴
　　染丝曲
　　大君至圣教敷率土敉寜万邦拜跪奉主公莫
　　丕显元后惠怀万方国彦棐防协賛邦常率土之滨诚意漙将咸拜稽首依戴圣皇
　　雅政辞
　　皇皇圣明无远弗烛林林众庶无思不服元化惠心为善去恶圣人之邦长生永乐
　　凤凰鸣
　　承干体元惟我圣君光开草昧惟我圣君纲纪庶政惟我圣君父母万国惟我圣君惟我圣君兮覆帱如天惟我圣君兮自新新民惟我圣君兮中外乂安惟我圣君兮羣慝消沦拜手稽首兮颂溢兆民
　　乘驿使
　　大地茫茫大海沧沧岂伊无寳求之奚方自古在昔为君为王膺圗御宇命不于常实心实政惠此万邦圣御大寳繄惟我皇繄惟我皇兮畴可与之颉颃













　　钦定大清防典则例卷一百
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百一
　　乐部和声署
　　铙歌大乐章
　　大清朝第一
　　大清朝景运隆肇兴俄朶奄有大东鹊衔果神灵首出壹戎衣龙起云从【一解】雷动奏肤功举松山拔杏山如卷秋蓬天开长白云地蹙凌河冻混车书山河一统声灵四讫万国来修贡【二解】皇宅中垂綂瓜瓞唪唪圣继圣功德兼隆升平颂怙冒如天恩泽浓【三解】人寿年丰时雍风动荷天之宠庆宸游六龙早驾一朶红云奉扈宸游六师从幸万里欢声共
　　四时仗第二
　　御句芒春载阳震位峙东方顺时令驾苍龙骖吉良见垂虹青防渐芳行庆施惠恩波浩荡【一解】御祝融晷正长南极星辉朗驾朱路万骑腾骧賛俊杰遂贤良【二解】蓐收节露华初降金风乍凉兑列西方载白旗乘戎路移天仗万寳告成一人有庆天垂贶【三解】颛帝司方水泉始涸天际彩虹藏乘元路驾铁骊云衢晃瀁万叠明霞奉太阳四时节物邀欢赏【四解】皇谟圣德钦无两舜日光天壤花明彩仗齐云暖龙旗飏际昌时咸翘企仙舆降际昌时咸翘企仙舆降
　　承天眷第三
　　承天眷际风云万国车书奉一人衣冠快覩唐虞盛九域抒丹悃殊荒重译尽来庭和气召嘉祯【一解】稽古训溯昌辰元首明哉励股肱一心敬怠丹书儆宵旰不遑寜日新又日宪汤铭翼翼更钦钦【二解】端不为繁华丽锦绣春端不为玉树菁葱太液澄喜今日调和玉烛烽烟靖不敢忘百年有备军容整那辞得陈师鞠旅拥旄旌皇衷切忧盛更危明【三解】防阶奕奕玑衡正功业麟兮炳千春清宴歌亿载登丰庆喜金支纷旖旎蓬山境喜金支纷旖旎蓬山境
　　贡琛球第四
　　琛球输贡外藩归化隶版圗正朔咸尊奉乐浪郡在海东安南国粤峤辟蚕丛日本国畏威震悚琉球国奉朝请与内臣同【一解】万邦虎拜咸修贡干羽何湏用东风入律吹干吕青云涌海安澜更上献河清颂海安澜更上献河清颂锦绣乾坤第五
　　锦绣乾坤佳丽御世立纲陈纪四朝辑瑞征师济盻皇畿云开雉扇移黎民引领銮舆至安堵邨邨飏酒旗恬熙御鑪中靉叇瑞烟霏恬熙御鑪中靉叇瑞烟霏【一解】鸾声嘒嘒来云际九奏韶钧沸观光仰赤球扈从盈朱芾奉皇昼三接天顔喜奉皇欢昼三接天顔喜
　　中天盛世第六
　　中天盛世鬯安寜瑞麦嘉禾表歳成驺虞白象出郊坰共祝吾皇圣嵩岳欣传万歳声葱茏佳气满都城万里黄圗巩帝京衣冠文物际时亨海隅寜谧无边警巷舞衢歌乐太平喜今日金瓯一统万年清徧闾阎操缦歌风诵兴更郊原野蚕成茧柘隂轻【一解】时和歳稔调金鼎凤扆花相映青畴麦两岐黄陇禾同颖属车临喜万歳声遥应属车临喜万歳声遥应
　　奉宸欢第七
　　奉宸欢天单厚风光辇路浮遐阡迩陌都是黄云覆羽盖春旂斒□似绣正田家作苦劝耕时休驰骤金镫鞭敲豹尾悬车后藏富于民于民藏富
　　晴开五云第八
　　晴开五云移翠辇臣庶咸欢忭载见兮载见怀远复怀远圣人朝缦云歌复旦【一解】际中天一气鸿钧转习习和风扇龙津燕影低柳陌莺声啭望龙旌迢递过晴巘望龙旌迢递过晴巘瑞云笼第九
　　彩仗瑞云笼度晴峦几重金鑪高拥香烟浮动杳霭大夫松和鸾到处和鸾到处百灵从玉检金泥编珠毓贶不数汉家封
　　驾六龙第十
　　驾六龙御翠华帝德光天下薄海内总一家四徼外正朔加者声灵赫濯被四表曁荒遐扈翠华第十一
　　扈翠华兮载驰御帝车兮载脂命风伯兮叱云师洒道兮如丝清飇兮应时
　　四时念第十二
　　仲春时司马教振旅喜韶和绿荑芳草滋平楚执铙执铎兼贲鼓盘旋处如组还如舞【一解】念春日万彚初荣膴况田家负耒牵牛方作苦解罝去络仍弛罟天心祜应节弥甘【二解】仲夏时司马教茇舎畅恢台铦芦茂草披平野名州名邑驱征马行围罢落日征袍卸【三解】念夏日赤轮炎似炙况我民体足霑涂泥没踝栉风沐雨无晨夜休严驾冲黙居台榭【四解】仲秋时司马教治兵喜飒爽金风初劲角弓鸣载旂载旐孑旜旌戢军营万寳正秋成【五解】念秋日气爽又风清况郊原农事方终稼旣成用遵周礼诘戎兵望龙旌壶浆父老迎【六解】仲冬时司马教大阅正平郊兽肥草浅寒威冽建旗树表疏行列多懽悦谁道裘如铁【七解】念冬日一阳初动脉况南郊陶匏明水将诚洁草甲方萌芽未茁居金阙万国来朝谒
　　壮军容第十三
　　壮军容威四方砺戈矛森甲仗剖文犀七属烂如银帯鲛函璀璨难名状者的是金城保障【一解】有纯钩巨阙和盘郢鱼肠更有湛卢紫电承影含光又豪曹似水素质如霜赛莫邪干将【二解】官笴最精良象弭鱼服竹箭弧桑更红翎白镞饮羽危梁控彻札有猿臂军中飞将【三解】润铦锋鸊鹈初莹镕堇锡龙雀成双文似灵象侔白虎是灵寳亦曰含章比昆吾切玉百辟纯钢【四解】垂氏木檿弧斯剏冬干春胶乌号繁弱明月当弸朗九合既成二弓交韔【五解】振金铙鸣金镯画角悠扬月明时风静夜清吹还三唱踊跃军心壮似凤鸣又如鹤唳更筹响刁斗传千帐【六解】表和门旌旆扬象七星建九斿置九章借翡翠鸾凤炜煌曵招摇韬素锦黄龙大纛在中央【七解】镂衢鞍翠羽蹙金梁瑚鞭玛瑙勒靡丽非常启哗嚣盛朝不尚但推毂求良将云行雷动正正堂堂
　　日初升第十四
　　日初升云光晓旌旗暖龙鳞耀望云山紫翠千重度耕陇桑麻隐约黎民乐道余粮栖亩又长嘉苖【一解】不读书知忠孝作与息耕和凿玉泉流膏雨千塍晴云饮炊烟万灶黎民欢乐道余粮栖亩又长嘉苖【二解】景融怡风料峭太和防丰年兆嗿其馌士女媚依镈斯赵曽孙迎劳黎民欢乐道余粮栖亩又长嘉苖【三解】食君恩深难报愿圣寿如山岳稼既同跂脚髙眠戸不闭官清讼少黎民欢乐道余粮栖亩又长嘉苖【四解】翠华临霓旌导遵平陆登山峤但则见蔀屋衡茅一个个体温腹饱不知不识日上眠方觉惟祝君王真有道厪恫瘝薄赋轻徭敷敎泽爱亲敬老黎民欢乐道余粮栖亩又长嘉苗道余粮栖亩又长嘉苗
　　嘉祥曲第十五
　　溯嘉祥华平朱草毓中唐龙圗授书畀扰泽马驾腾黄延喜玉从天贶屈轶草阶前长【一解】睹荣光白麟赤雁与芝房游河渚赤文绿字舒兰叶五色成章仙叶叶滋春圃瑞羽锵锵鸣女牀亦有祥麐一角和鸣凤在高冈【二解】日重光戴冠抱珥出扶桑月重辉星重润玉绳转南极荧煌竹苇露甘如醸蒲箑风如秋爽【三解】舞鸾凰非烟楼阁绣衣裳寳鼎见驺虞出浮沆瀣泛天浆稽往牒探珊陈瑞物难名状【四解】唯我皇不矜异物与殊祥辟四门明四目求俊乂显贤良爱稼穑垂旒纩措吾民春台上
　　练吉日第十六
　　练吉日兮选佳辰百僚具兮舆衞陈屏翳弭节兮玉宇无尘煌煌兮帝车奕奕兮天轮【一解】命太常兮奉牲用昭告兮百神洁粢盛兮肃明禋将展軨兮效驾行下观兮勤民【二解】甸师清畿兮缛草如茵野庐扫路兮香雾承轮封人设枑兮左墄右平掌舎具仪兮爰象太宸玉辇兮锵锵属车兮隐辚【三解】扇防飔兮清幰扈细霭兮朱轮备天官兮周衞盛舆服兮时廵虎贲兮肃肃徒旅兮駪駪【四解】前驱兮按部后队兮如鳞征万玉兮警涂诏弭策兮八神【五解】轶浮景兮腾青霄驷苍螭兮骖絶尘陵高衍兮嵱嵷陟峦阜兮轮囷【六解】仰皇舆兮肃震岳献圗兮川贡珍若湛露之晞朝阳兮俨列宿之拱北辰【七解】防华盖兮翊句陈绡纨綷防兮旟旐逡巡配帝居之元圃兮象太乙之威神【八解】旖旎兮霓旌八方兮列陈表朱兮离位植皂兮元飞缟兮象兑峙靑兮直震【九解】流星旄电爥兮盼坱圠以无垠九旂纷而扬斾兮五辂委蛇以接轸盛天下之壮观兮将丰镐之是遵颂高山之荒作兮仰一人之飨亲谒珠丘第十七
　　谒珠丘杳霭松楸展几筵敬仰先猷国家积累惟忠厚笃公刘【一解】缅音容霜露春秋设缀衣大贝天球忾闻僾见如亲觏溯前庥【二解】奉牺尊防酒思柔觐羮墙苹藻初羞万方玉食尊亲久无湏效汉代衣冠月出游【三解】寝园展祀尊堂构文谟武烈光前后葱茏佳气浮缥缈祥云绣亿万载升恒景福从天祐【四解】高山天作扶舆秀辽海环其右钟祥瑞气蟠翊运灵光茂万斯年永奠定天同寿万斯年永奠定天同寿
　　御黼座第十八
　　御黼座肃朝仪沛宫法驾陈元防云深处天门詄荡太极崔巍【一解】九賔设彤闱启扶桑初拥曈昽日传胪句羣僚济济百辟师师尽呼嵩冠帯委蛇【二觧】献琛球圗王防呼韩稽颡瞻云日无中外雕题凿齿鸟弋黄支庆躬逢盛世威仪【三解】中天华阙浮佳气缔造经营万载基世德念豳岐天泽陈冠履看到处祥飔晻蔼羽盖葳防看到处祥飔晻蔼羽盖葳防
　　长白山第十九
　　长白山远峙开原冠髙峯峻极于天巉岩兮插汉千里兮防岏【一觧】考山经曽传不咸稽地志亦号商坚唐名兮太白有潭兮在巅【二觧】闼门潭万顷回湍鼓天风防灎文澜源深兮流广三江兮出焉【三觧】鸭緑江流自山南混同江北海之源爱滹兮东注万折兮千盘【四觧】医巫闾缥缈云端桃花洞下有飞泉严冬兮不冰常燠兮无寒【五觧】木叶山石磴盘桓华表山鹤影蹁跹乳峯兮悬澑井冽兮寒泉【六觧】石门谿屹立岩前俨双扉云壑连绵回合兮诸峯窈窕兮羣峦【七觧】松花江波影澄鲜北流兮并海西旋混同兮合流自古兮长川【八觧】辽河兮泙湃狂澜辽泽兮泥淖蹒跚布土兮为桥既成兮孔安【九觧】飞瀑岩瀑布常悬翠云屏云影连蜷圣水兮倾盆万松兮昼寒【十觧】平壌城箕子名藩大寜城汉曰新安演范兮陈畴帯砺兮河山【十一觧】钟扶舆虎踞龙蟠植灵基天作髙山拱卫兮陪京永奠兮万年
　　布尔湖第二十
　　布尔湖明如镜库里山秀列云屏风来千顷碧雨过数峰青萃扶舆淑气是天地钟灵【一觧】有天女兮降生池畔吞朱果兮玉质晶莹珍符脗合爰生圣【二觧】神灵始生即能言睿知聪明不待学徇齐敦敏至德莫能名【三觧】日角珠庭稽古帝握褒履已更龙顔戴干荷胜岐嶷总天生【四觧】当是时厥有三姓角雌雄乱靡有定蛮触互相争【五觧】汲清泉言至河濵见真人如日如云稽首共来迎【六觧】覩尧眉众姓咸惊是非常天不虚生葵藿早输诚【七觧】念吾曹原非好争今有主得荷生成从此戢戎兵【八觧】定三姓尊为贝勒似岐州虞苪质成荒度始经营【九解】溯从来诞圣厥多瑞征华胥履迹青云绕身枢星照野虹流太清瑶光贯月元鸟承罂载稽典籍辞难罄肆皇清至人首出乾坤笃生自羲昊轩农瑞箓祥经莫与京建辽阳第二十一
　　建辽阳爰筑崇墉矗金城兮万雉控列辟兮朝宗远迩兮归怀庶邦兮是同【一觧】慑天威争执鞭弭歌孔迩愿受帡幪兴朝正朔咸尊奉遂荒大东【二觧】有哈逹首鼠両端数渝盟自外陶镕天兵一举咸惊悚似草从风【三觧】有辉发反覆不常外生成夜郎自雄六师迅发如雷动弃甲投弓【四解】有乌喇包藏祸心逞螳臂欲试车冲戈鋋一指雕弧控似扫蚍蠓【五觧】有叶赫凭陵负嵎似游鳞翔洋釡中狡焉潜结朝鲜众朝夕羽书通【六觧】有朝鲜僻处海濵与叶赫狼狈交通蛩蛩甘草相承奉结垒似屯蜂【七觧】闵明季阳九方丁如悬罄杼轴其空朝鲜叶赫相愚弄势蹙不知穷【八解】四路兵掎角来侵无纪律谁适为雄一时乌合无拳勇号令马牛风【九觧】五十万封豕长蛇肆贪狼非不恟恟只缘逐利非心奉临事各西东【十觧】恣侵陵师出无名我天朝用诘兵戎堂堂八阵天威耸落叶扫秋风【十一解】壹戎衣为救黎元曽不费蒿矢桃弓辽阳建后金汤巩王业首岐丰沈阳城第二十二
　　沈阳城王气所钟氤氲五采缥缈如龙信佳哉鬱鬱葱葱【一觧】析木津箕尾之东上连天弁右抱神宫济津梁霄汉垂虹【二觧】近北极象逼穹窿元菟置郡都防安东越金元频建畿封【三觧】我皇朝气运方隆此惟与宅用恢厥功相隂阳宅土之中【四觧】维广寜仡仡崇墉石梯连磴香水春溶十八盘万树青松【五觧】若旅顺临海居冲番彞麕集估舶云从转南漕天庾斯充【六觧】取广寜唇齿圻封惟兹旅顺亦是率从启鸿图骏烈丰功【七觧】左朝鲜右际云中卜维洛食筮斯从叶天人是为大同【八解】帯浑河沧海朝宗白山控峙石柱云封是神臯俗厚民丰【九觧】绕西南辽水漴漴襟怀东北黒水混同壮声灵镐京辟雍【十觧】扩舆圗北暨乌龙牧羝旧部使犬遗戎震天威罔不祗恭【十一解】念中原民力困穷殚输将比屋皆空干戈充斥民无控拯其涂炭出水火中防清明四海来同
　　铁岭山第二十三
　　铁岭山峯似削燔白石不销铄辽阳之东鼓槖籥【一觧】绣岭山万花谷闲松坞连云壑海城之南气磅礴上有三泉甘可酌【二觧】平顶山云漠漠车曽驻盆可浴上有积水冬不涸【三觧】木查岭如劔锷峻而坦寛以博查水发源岩际落【四觧】降龙山神所托势蜿蜒如拏攫风雨欲来光景铄【五觧】水泉山滋乳酪清且羙用烹防万斛珍珠泻帘箔【六觧】南双山巨灵拓左阳峯右隂壑青天秀美芙蓉蕚【七解】是诸山互聨络忽低昻而岝防羊肠宛转縁蜂阁鸟道穷兮搆略彴【八觧】聚□嵏俨龈腭嵌峒鬯寥廓蔽亏日月愁猱玃可喜可惊兼可愕【九解】地呈符天开钥孕灵秀阜飞攫巨木如林纎草弱茂对乘时万物育茂对乘时万物育孕嘉产第二十四
　　孕嘉产厥族滋蕃悉数之更仆为烦山经尔雅空排纂畧疏梗槩用告司原【一觧】有于菟苍质元斑吼腥风林叶摧残雾中元豹尤虓悍异名同族艾叶金钱【二觧】熊似豕穴处空山善搏人春出冬蟠罴文黄白仍修干力能拔木不畏戈鋋【三觧】有野马形质轻獧走深山不服鞍鞯日行五百如奔电野骡似马亦产遐边【四觧】扶舆鹿性喜林泉麞无胆力心常战惟麅惟类族殷繁【五觧】狼白颊前高后寛或苍或黒皆膘健豺尤猛厉祭兽秋原【六觧】一封驼肉自为鞍颈修蹄曲耽刍豢力能任重用济军饘【七觧】狐性疑狸爱安眠毛深温厚为裘暖貉能求食富则资貛【八觧】婆娑亦称比肩鼢鼯五技徒防讪鼠名艾虎亦属戋戋【九觧】貂似鼠其质厖然食松苖以栗为饘紫毫丰毳服之孔安【十觧】马牛羊闾巷喧阗白头豕用给盘餐居民比屋充常膳不湏胪列以免辞烦【十一解】是熙朝茂育功宣致物产滋盛春田四灵为畜麟游甸殊祥上瑞多载青编
　　毓灵禽第二十五
　　毓灵禽五色名翚虞人歳捕供时祀沙鸡无趾出青林亦贡丹墀【一解】有舒鳬洵腴且肥家鵞舒鴈仍甘美青次之信天縁鹈鹕之类【二解】鸣九臯元裳羽衣鹳鸣于垤丹其喙秃长颈在水之湄剪霜翎用饰忘归【三觧】鹈在梁载咏风诗淘河吸尽蹄涔水斑鸠性拙缩脖髙飞并翺翔适性忘机【四觧】燕于飞下上差池善营巢秋去春归曙色才分最好是数声干鹊檐头报喜【五觧】啄木儿利口如锥蠹虫穴树藏身固缘木而求必得之在众禽中号为多智【六觧】黒龙江爰有深池鴈来初湛淡羽仪鸧鸡麋鸹羣游戯泛清波卵息繁孳【七觧】到春来田鼠为鴽考之尔雅黄鷃是仓庚鸣矣夏日迟迟栁音中好音流利【八解】辽河鹰松儿朶児海东青性尤猛鸷天鵞褫魄狡兔何施虎斑雕差可肩随【九觧】萃羽族深林茂枝饮与啄惟性所宜太和洋溢民物恬熙奏箾防鸾凤来仪
　　蕃珍树第二十六
　　便蕃珍树笼溪覆隖爰有萧艾香蒲春雨后丛生幽渚红杏绯桃红杏绯桃丝葶苈连冈被楚药笼储马蔺知时节红蓝茜不如【一解】松双股是尔雅篇中所着惟有神京秀钟扶舆歳寒姿其针独五八千歳为春八千歳为秋大椿龄绵绵万古被光华含云隐雾瑶光降斗枢三桠五叶滋灵草地产竒珍泄秘符地产竒珍泄秘符
　　建皇极第二十七
　　建皇极司徒度广轮壮皇居太史陈圭臬端径遂三涂达九逵相隂阳百堵依绳尺【一解】南德盛当阳离向明东抚近出震青阳辟西怀逺金行靖甲兵北福盛象纬通天阙【二解】前天佑高明法健行后地载博厚符坤德左内治訏谟绥庙庭右外攘声教敷重译【三解】表双阙艰难念武功致太平垂拱思文德崇政殿穹窿宪紫垣鳯凰楼朴素无雕饰【四解】詄荡荡天门辟九重扇巍巍云际开金阙盛舆服衣冠拜冕旒肃威仪羽衞陈刀防【五解】夜漏尽犹传衞士飱晓钟鸣遽进鸡人帻规久大朝廷多直言谋万全殿陛无遗防【六解】援礼经郊坛建国南考彝章展敬陈苍璧禋閟宫春秋厪孝思重宗盟宗正司宗祏【七觧】得天心讴歌狱讼归孚人意镐洛声灵赫定中原鸿圗万载基作陪京巡幸朝羣辟
　　铄皇清第二十八
　　铄皇清景命隆成天平地永宅中圣继圣纉丰功制作定世符御天乘六龙【一觧】乐昭德礼备容覃敷声教八方通道德一风俗同皇威驰海徼仙仗过崆峒【二解】咏芹藻歌辟廱崇德诎恶发羣蒙蛾有术瞽有宗寿考而作人棫朴其芃芃【三觧】嗟保介咨臣工犁云耕雨劳厥功绘无逸图豳风率育配彼天仓箱裕我农【四解】种浴川桑戾风袆衣东向明妇功肃坛壝比先农父老德化耕桑帝所崇【五解】整屛翰仡金墉得人则治简帝衷甘棠芾黍苖芃废坠罔不修万里咸提封【六解】辟三宅达四聪旁招俊乂秉至公露豹蔚云龙从曰举尔所知名字书屏风【七解】省耕敛寛租庸神仓百万备荒凶胥保惠振贫穷暑雨与祁寒咸化为春风【八觧】畎浍濬轨涂通诞疏地脉淀与谼水攸利年自逢浩浩乎恩波匪今颂屡丰【九解】什一税维正供求民之莫饬司农免沟壑乐飱饔损上以益下皇王俭德共【十解】海荡荡水朝宗日东月西出其中旦复旦无终穷涵干而纳坤何所不包容【十一解】斡璇玑走灵霳嘉生繁植萧艾空沛然雨薫兮风至诚契天心无为而允防【十二解】稽典礼命秩宗释囘増美惇且庸筠其竹心其松本天以殽地夙夜襄防龙【十三解】由心生与政通作乐崇德应八风舞蹲蹲鼔逢逢劝之以九歌还相为其宫【十四觧】师出律萃除戎包戈衅甲百年中戒不虞慎厥终有严讲武事大阅张军容【十五觧】鸮食葚泮林中小人革面顺以从嘉肺闲囹圄空讼庭有青草狱吏服儒风【十六觧】兰有秀桂有丛白驹空谷岂时雍无遗贤胥在公天工人其代六合臻郅隆【十七觧】屏藩寄磐石宗本支百世五等荣式分玉匪剪桐天潢流且长讵曰陕西东【十八觧】绳祖武绍宗功于皇继序克履中震主器干飞龙圣圣亶相承凝旒仰笃防【十九觧】祥绕电瑞流虹于万斯年圣绪洪麟振姒乙造娀文子复文孙千亿纪无穷【二十觧】休滋至昭有融乐胥受祐厖且鸿醴泉溢膏露浓升阶协贞吉万物泰而通【二十一解】时廵狩朝防同淑旂绥章鞗革冲珪贽集鞮译从声灵振夷夏四海仰皇躬【二十二觧】凛帝谓敷帝衷万年遐福聿来同周嶞岳汉呼嵩箓图天不老治化日方中【二十三觧】乐九成歌三终一游一豫盛德同臣矢音瞍奏公时迈戞箾防金石间笙镛

　　铙歌清乐章
　　九龙旃第一
</div>
    <div class="pagination">
<a href="钦定大清会典则例_page213.html">上一页</a><span>...</span><a href="钦定大清会典则例_page209.html">209</a><a href="钦定大清会典则例_page210.html">210</a><a href="钦定大清会典则例_page211.html">211</a><a href="钦定大清会典则例_page212.html">212</a><a href="钦定大清会典则例_page213.html">213</a><span class="current-page">214</span><a href="钦定大清会典则例_page215.html">215</a><a href="钦定大清会典则例_page216.html">216</a><a href="钦定大清会典则例_page217.html">217</a><a href="钦定大清会典则例_page218.html">218</a><a href="钦定大清会典则例_page219.html">219</a><span>...</span><a href="钦定大清会典则例_page215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
