<!DOCTYPE html>
<html>
 <head>
  <meta charset="utf-8"/>
  <title>
   大金集礼 - 第 13 页/共 17 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大金集礼 - 第 13 页/共 17 页
  </h1>
  <div class="content">
   辂辇　　　　　　冠服
　　皇后车服　　　　皇太子车服
　　辂辇
　　大定十一年将有事于南郊太常寺检引宋南郊礼例卤簿内合用玉辂金辂象辂革辂木辂耕根车明逺车指南车记里车崇徳车皮轩车进贤车黄钺车白鹭车鸾旗车豹尾车轺车羊车各一革车五属车十二今除见有车辂外阙少象辂革辂木辂耕根车明逺车皮轩车进贤车白鹭车羊车大辇各一革车三属车四令检讨五礼新仪并卤簿图车辂制度于下项【八年十一月十一日奏定止用玉辂金辂象辂革辂木辂大辇指南记里车鸾旗车豹尾车进贤车各一革车二属车八】象辂黄质金涂铜装以象饰诸末建大赤余同玉辂轮衣等以银褐轮辕以浅黄革辂黄质鞔之以革建大白余同玉辂轮衣等及轮辕并以黄木辂黑质漆之建大麾余同玉辂轮衣等以皂轮辕以黑【凡玉辂用金镀银装者象辂革辂木辂并金涂铜装】耕根车青质盖二层制饰如玉辂而无玉饰皮轩车赤质上有漆柱贯五轮相重画虎纹一辕进贤车赤质如革车绯轮衣络带门帘并綉鳯上设朱漆床香案紫绫衣一辕明逺车制如屋撮顶重勾襴顶上有金四角垂铎上层四面垂帘下层周以花板三辕白鹭车赤质周施花板上有漆柱柱杪刻木为鹭鸶御鹅毛筩红绶带柱贯五轮相重轮衣皂顶绯裙绯络带并綉绯鹭一辕羊车赤质两壁油画文金鳯翅幰衣结带并綉瑞羊二辕革车属车依见有制度成造大辇赤质五方油画金涂银叶龙鳯装其上四面施行龙云朶火珠方鉴银丝囊网珠翠结云龙钿窠霞子四角龙头啣香囊顶轮施耀叶中有银莲花坐龙红绫里碧牙压帖内设圆鉴香囊银轮勾栏台坐丝绦网帉錔中施黄褥上置御座曲几香炉锦结绶几衣轮衣络带并绯綉云龙寳相花金线压长竿四饰以金涂银龙头画梯托又行马续检到五礼新仪车辂制度象辂黄质金涂铜装以象饰诸末建大赤余同玉辂革辂黄质鞔之以革建大白余同玉辂又检到太常因革礼该自金辂而下其制皆同玉辂即见得制度高下五辂一同所有见成造三辂合比拟见在金玉辂成造又五礼新仪凡玉辂之式以青者金辂以绯象辂以银褐革辂以黄木辂一皂盖其间所设之物有合随辂色者如玉辂用青丝綉云龙络带青罗綉寳相花带青画轮辕青犛毛尾此玉辂合用青者若象木革辂则以绯以银褐以黄以皂也若坐褥踏床褥皆至尊秉衔及步武所及当用红或黄非若余物也为观美也兼五礼新仪玉辂平盘上布红罗绣云龙褥卤簿图玉辂平盘上布黄褥此所设之褥不随辂色止用红黄也今造象木革三辂上所设坐褥并合用红黄据已科到踏床褥椅背踏到褥用红锦已是相应外有座子合用黄罗綉盘龙地衣簿褥并锦簿褥并用黄色行马褥儿用银褐黄青锦外据元料透背防帘三副用银褐黄皂三色透壁今检到五礼新仪玉辂上用红锦织龙鳯门帘卤簿图玉辂青綉门帘比前代多不同有随辂色有用别色者今拟用银褐黄青三色又开元礼仪鉴该大辇中方八尺左右开四望别无高下尺丈又检到宋防要建龙四年陶谷为礼仪使创意造为大辇至大中祥符初以旧辇太重命减去七百余觔见得宋时亦无定制又大辇制度照到卤簿图系扶几五礼新仪却称曲几有此两説见得本无定制合以意从长斟酌银饰勾栏台座等既已拟金镀其银丝囊网亦合一类造作卤簿图称其上四面施行龙云朶火珠方鉴银丝囊网见得亦是大辇上面使用物珠翠结云龙亦合勒画人出云龙形状以珠翠结之其二项安顿去处縁典故别无分朗语句只合造作所随宜斟酌或比拟其它车辂画様安顿
　　冠服
　　天眷三年正月以车驾将幸燕京合用通天冠绛纱袍据见阙名件咨行省依様成造元画礼服图本内名件袍裳方心曲领中单蔽膝革带大带玉具劔绶佩舄袜乘舆服大绶六采黑黄赤白缥【青黄色曰缥】緑小绶三色同大绶间施三玉环大绶五百首小绶半之白玉双佩革带玉钩防
　　皇统元年十月奏禀太常寺申窃见古礼天子黄屋説者为御盖以黄为里今来供御繖表里红罗于古制未合欲乞自今后御红繖并用黄绫为里以应古制皇统九年十月二十四日礼部下太常寺画到镇圭式様呈大礼使照验据三礼图长一尺二寸广三寸厚半寸剡上左右各寸半以四镇山为琢饰用古尺
　　大定十一年太常寺检讨周礼考工记大圭长三尺杼上终葵首天子服之説者曰王所搢大圭也或谓之珽自西魏隋唐以来大圭长尺二寸与镇圭同镇圭以镇天下盖以四镇山为琢饰旧有镇圭已依得古制外有大圭依周礼制度杼上终葵首杼杀也终葵椎也今御府有白圭是白玉素圆圭无上杀及首如椎様按隋书志天子笏曰球长尺二寸以球玉为之唐志亦云天子之珽相承旧制以白玉为之长尺二寸熙丰奏议云西魏以来所制玉笏皆长尺二寸方而不折虽非先王之法盖以后世难得随宜为之也今御府所藏白玉圭首如笏様盖宋日所制大圭也将来行礼拟就用
　　大定十一年九月大礼使劄付礼部下宣徽院前所奏禀衮冕有无创造通天冠绛纱袍亦合修饰计问得内藏库奉圣防已制成造秘书监见收冠服图様下项冕天板长一尺六寸广八寸前高八寸五分后高九寸五分身围一尺八寸三分并纳言并用青罗为表红罗为里周回用金棱天板下有四柱四面珍珠网结子花素坠子【旧用金丝网子今减轻用真珠结造】前后珠旒共二十四旒各长一尺二寸青碧线织造天河带一条长一丈二尺濶二寸两头各有真珠金碧旒三节玉滴子节花全红线组带二条上有真珠金翠旒玉滴子节花全下有金铎子二个梅红线款慢带一条黈纩二个真珠垂系上用金蕚子二个簮窠款慢组带钿窠各二内组带窠四并玉镂尘碾造玉簮一顶方二寸道长一尺二寸【簮顶系镂尘云龙】衮服衣用青罗夹造上五防间金绘画日月星辰山龙华虫火宗彝【正面日一月一升龙四山十二上下襟华虫火各六对虎虽各对背面星一升龙四山十二华虫火各十二对虎蜼各六对】中单一白罗单造领褾襈裳一腰带褾襈全红罗八幅夹造上绣出藻粉黼黻【藻三十二粉十六米十六黼三十二黻三十二】蔽膝一腰带褾襈全并红罗夹造上绣升龙二条绶一幅六彩织造红罗托里小绶三色同大绶销金黄罗绶头全上间施三玉环并碾云龙造绯白大带一条销金黄罗带头全【钿窠二十四】红罗勒帛一青罗抹带一佩二玉上中下璜各一半月各二并碾云龙造玉滴子各二并真珠穿造金篦钩兽面水叶环子钉子全凉带一条红罗里缕金造上有玉鹅七个挞尾束子各一金攀龙口玳衬钉脚全舄一对重底红罗面白绫托里如意头造销金黄罗縁口玉鼻人真珠全绯罗绵袜系带全
　　皇后车服
　　大定十九年检定皇后车服制二十二年奉都省处分防画様本付有司　六车　重翟车青质金饰金镀铜钑花叶段装钉耀叶二十四明金立鳯一紫罗销金生色宝相帷一青罗青油幰衣各一朱丝络网紫罗明金生色云龙络带各二两箱明金五彩间装翟羽二金镀防石长辕鳯头三横辕立鸾八香炉香宝子一副宜男锦结带金衣红漆杌子踏床各一抉板扶鱼一副红罗明金衣褥全红罗衬褥青罗行道褥四青罗明金生色云鳯夹幔一红罗明金縁红竹帘二金镀铜叶断行马二胡梯一青罗胡梯寻仪褥二踏道褥十青绢褁大麻索二油帕全厌翟车赤质金饰金镀铜钑花叶段装钉耀叶二十四明金立鳯一倒仙锦帷一紫罗紫油幰衣各一珠丝络网宜男锦络带各二两箱明金五防翟羽二金镀防石长辕鳯头三横辕立鸾八香炉香宝子一副宜男锦结带全朱红漆杌子踏床各一红罗衣褥全红罗衬褥一红罗行道褥四红罗明金生色夹幔一红罗明金绿红竹帘二金镀铜叶断行马二胡梯一红罗胡梯寻仪褥二踏道褥十绯绢褁大麻索二油帕全翟车黄质金饰防石叶段装钉宜男锦帷一黄罗油幰衣各一朱丝络网宜男锦帷带各二两厢明金五彩翟羽一防石长辕凤头三香炉香宝子一副宜男锦结带全朱红漆杌子踏床各一红罗衣褥全红罗衬褥一黄罗行道褥四黄罗生色明金幔一红罗明金红帘二防石叶行马二胡梯一黄罗胡梯寻仪褥二踏道褥八黄绢褁大麻索二油帕全安车赤质金饰防石叶段装钉倒仙锦帷一紫油幰衣各一朱丝络网天下乐锦络带各二防石长辕鳯头三朱红漆杌子踏床各一红罗衣褥全红罗衬褥一红罗行道褥四红罗明金生色幔一緑红竹帘二防石叶段行马二胡梯一红罗胡梯寻仪褥二踏道褥八绯绢褁大麻索二油帕全四望车朱质防石叶段装钉宜男锦帷一青油幰衣各一朱丝络网宜男锦络带各二防石长辕螭头二朱红漆杌子踏牀各一红绫衣褥全红罗衬褥一红罗行道褥四红罗明金生色幔一红罗緑竹红帘四防石叶段行马二胡梯一红罗胡梯寻仪褥二踏道褥八绯绢褁大麻索二油帕全金根车朱质防石叶段装钉宜男锦帷一紫罗紫油幰衣各一朱丝络网倒仙锦络带各二防石长辕螭头二朱红漆杌子踏牀各一红绫衣褥全红绫衬褥一红绫行道褥四红罗明金生色幔一红罗緑红竹帘二防石叶段行马二胡梯一红绫胡梯寻仪褥二踏道褥八绯绢褁大麻索二油帕全　冠服　花珠冠用盛子一青罗表青罗衬金红罗托里用九龙四鳯前面大龙啣穗毬一朶前后有花珠各一十二及鸂鶒孔雀云鹤王母仙人队浮动插辨等后有纳言上有金蝉鑻金两博鬓已上并用铺翠滴粉缕金装真珠结造下有金圏口上用七宝钿窠后有金钿窠二个穿红罗铺金款幔带一条祎衣深青罗织成翚翟之形素质十二等领褾袖襈并红罗织成龙青纱中单素青纱制造领织成黼形十二褾袖襈织成云龙并织红縠造裳八幅深青织成翟文等褾襈织成红罗云龙　明金腰带　蔽膝深青罗织成翟文三等领縁緅色罗织成云龙明金带绶一副大绶一长五尺濶一尺黄白赤黒缥緑等六采织成小绶三色同大绶间七宝钿窠施三玉环上碾云龙撚金线织成大小绶头红罗花衬大带青罗朱里纰其外上以朱锦下以绿锦纽钩用青组撚金线织成带头玉佩二朶每朶上中下璜各一半月坠子各二并玉碾缕金打钑兽面篦钩佩子各一水叶子全真珠穿缀青衣革带缕金用青罗褁造上用金打钑水地龙鹅眼挞尾共八事玳瑁衬金脚钉造龙口攀束子金抹带二条并明金造各长一尺五寸红罗一条青罗一条青罗舄一量白绫里如意头明金黄罗凖上用玉鼻仁真珠装缀系带全袜一量青罗表里造系带全头冠匣一具鹿顶卸尘连梯朱红漆造五防缕金装束腰花板上用银镀金叶子装钉金镀银手钯钺恋水叶鏁钥全梅红细法大绫花里上有栀黄罗夹四幅盖帕一条内有天下乐晕锦可底褥子一片两幅全梅红罗盖衬帕一条头冠子匣子内罩子一座方眼造梅红纱糊緑罗緑贴提板一梅红细法大绫糊造上有雕木莲花座子上雕五层莲花下雕起突草山水盘龙五彩帖缕金装造上有镀金银打钑围子一个犀冠子一顶减拨花様金缕装造上有玉簮一条下有【阙】棱玳瑁盘子一面腰轝一擎并用朱红漆造上用天下乐晕锦可面衬褥一片银镀金叶段钉子装钉四竿银镀金打龙头四个银镀金坐龙拴寨钺索子全天下乐晕锦看褥八片绯罗系带全镀金褁防胎帘钩二对上有梅红扁索全行马一对朱红漆造以银镀金叶段钉子装钉衣匣一具四幅栀黄夹盖帕一条明金盖衬三幅帕一条腰舁一擎行马一对以上共用栀黄罗四幅夹盖帕一条舄匣一具内有梅红罗明金一副半盖衬夹帕一条佩匣一具内有梅红罗明金一副半盖衬夹帕一条腰舁一擎行马一对
　　皇太子车服
　　大定六年十二月丑日奏禀皇太子金辂检讨到典故制度及将见用金辂式様叅酌详定开具下项奉勅旨辀旗旂首及应用龙处并改饰以麟鄣尘物等三件亦从省去余并准奏行隋志内该皇太子金辂制同副车具体而小制度色数照得与见用金辂相同外有伏鹿轼金鳯一在轼前并建旂九旒八鸾在衡驾赤駵四【见用金辂轼前有金龙改为伏鹿轼上坐龙改为凤建旂十二旒改为九旒驾赤駵六减为四系并依古制】见用金辂箱顶轮衣等有綉画龙处縁东宫见用器服并饰以麟有无亦以麟为饰见用金辂上名件色数有无依上公以九为节之数减四分之一【谓如綉带八拟用六铜佩八拟用六之类】照得古典有龙辀并建旂上綉降龙及旂首金龙头衔结绶系三处用龙古制金辂上有鄣尘在龙辀之上并二铃在轼及银穗毬二縁见用金辂上无今来有无合从有去铺陈帘褥用黄罗处有无改用梅红其余物件有无裁减具体成造【如椅子踏道之类】赤质金饰诸末重较箱画虞文鸟兽黄屋伏鹿轼龙辀金鳯一在轼前设鄣尘朱盖黄里轮画朱牙左建旂九旒古载门防旂首衔金龙头结绶及铃緌八鸾在衡二铃在轼驾赤駵四金鑁方釳掐翟尾镂钖鞶缨九就见用金辂自顶至地高一丈七尺三寸今拟减四分之一该一丈三尺二寸长短寛狭皆减四分之一十二月十五日奏禀太常寺检讨见用金辂于典礼有无不用事数照到隋礼仪志玉辂青盖黄里唐车服志盖从辂质惟里皆用黄近奏过皇太子金辂制度内辀旂旂首用龙处饰以麟铺陈用黄罗处改用梅红今来辂顶上朱盖虽是以赤为质有无亦改奉用梅红黄里奉勅旨见用金玉辂依旧皇太子金辂上朱盖表里并用梅红七年九月十七日奏禀将来皇太子受册谢庙礼数合用卤簿其间制度与大驾同者拟依前来造皇太子金辂用龙鳯处改用麟鸾纯用红黄处改用梅红又升降辂合用舆舆制似辇而小今比拟平头辇减小成造别无窒碍所有文饰处亦依金辂制度施行从之
　　大定二年五月十一日皇太子合用冠冕制度检定下项奏奉勅旨委内藏官监造衮冕白珠九旒红丝组为缨青纩充耳犀簮导青衣朱裳九章五章在衣山龙华虫火宗彞四章在裳藻粉米黼黻白纱中单青褾襈裾革带涂金银钩防蔽膝随裳色为火山二章瑜玉双佩四采织成大绶间施玉镮三白袜朱舄【舄如金涂银扣】谒太庙服之逺游冠十八梁【金涂银花饰】博山附蝉丝组为缨犀簮导朱明服红裳白纱中单方心曲领绛纱蔽膝白袜黒舄【余同衮冕】册宝服之　太常因革礼　皇太子宜服桓圭长九寸广三寸厚半寸用白玉若屋之桓楹琢为二棱于礼为当袍带伞防交椅唾盂等【具皇太子门】














　　大金集礼卷二十九
　　钦定四库全书
　　大金集礼卷三十
　　舆服下
　　宝　　　　　　　印
　　臣庶车服
　　宝
　　天眷元年九月编类到宝印圭璧下项玉宝十五面并获于宋受命宝一【咸阳三寸六分文曰受命于天既夀永昌系蓝田秦玺并白玉盖螭虎纽】传国宝一【螭虎纽】镇国宝一【大观二面并碧色文曰承天依延万亿永无极】受命宝一【大观文曰受命于天既夀永昌】天子之宝天子信宝一天子行宝一皇帝之宝一皇帝信宝一皇帝行宝一【系八宝】皇帝恭膺天命之宝二【四寸八分内一面螭纽白玉伴环并绶白玉盖金玉检牌及玉座子沈香云盆一玉童子二】御书之宝二【龙纽一螭纽一】宣和御笔之宝【螭纽】并八宝共一十三面并白玉四面获于辽通天万嵗之玺一受天明命惟徳乃昌一【玉方三寸】嗣圣宝一御封不辨印文一金宝并印八面获于宋天下同文之宝一【龙纽金检环绶全】御前之宝二御书之宝一宣和殿宝一皇后之宝一【金检牌座全】皇太子宝一【纽玉环绶全】皇太子妃印一【纽】二面获于辽御前之宝一【见用】书诏之宝一【见用】金涂银宝五面并获于宋皇帝钦崇国祀之宝一【降香词表用之】天下合同之宝一【中书门下奏报画可等用之】御前之宝一【宣劄用之】御前锡赐之宝一【赐答药合等用之】书诏之宝一图书印三十八面并获于宋内府图书之印一御书三御笔一御画一御书玉宝一天子万年一天子万夀一龙上珍一河洛元瑞二云汉之章一奎璧之文一华国之瑞一大观中秘一大观宝篆一政和一宣一和三宣和御览一宣和中秘一宣和殿制一宣和大宝一宣和书宝二宣和画宝一常乐未央一古文二封四共三十五面并玉封字一御画一二面并玛瑙政和御笔一系水晶圭一白玉圭一十九
　　皇统五年二月二日施用新宝诏曰惟帝王传信之章取天地合符之义仿羲图而制范疉轩篆以成文所以施命四方作孚万世古今所尚损益可知我国家一统光临四征耆定疆理所至咸纉于禹功印玺之传尚循于辽旧袭用既乆漫漶靡鲜乃命有司为之更制縦广三才之妙髙厚法五行之成鸠工虽假于人为创意乃由于帝锡涓日祗受与天匹休其新造御前之宝书诏之宝已于今月二日施用布告中外咸使闻知施用新宝仪注系降御札尚书省誊作勅牒诞告天下选择进呈施用及宣御札受贺日辰其日百官公服于常朝殿门外祗候立班宰臣执政官管勾铸造官恭奉新铸御前之宝书诏之宝于内殿进呈取防付防检司符宝局次尚书省以宣命一二道请用新铸御前之宝次学士院以御札进呈请用新铸书诏之宝讫其宣命付左右司御札付宣徽院閤门使引百官就班宰执自内出立班定閤门使奉御札出殿门仍以舎人二员用箱复对捧于东阶面西立定閤门使唱曰御札百官再拜閤门使搢笏就箱中取御札以授宣读官宣读官搢笏读毕百官皆再拜恭俟皇帝靴袍出御殿百官班入侧宣賛唱引转当殿并如常仪五拜舞蹈班首出班问圣体讫又再拜班首引升殿当御座前致贺词讫复引下殿归班宣徽使承防临殿阶称有勅防百官再拜宣徽使宣曰宝印肇新示信天下与卿等同庆百官又五拜舞蹈卷班西出皇帝还内若于内中进酒赐酒并取防大定十八年十月缘奉圣防造宝及降到宝文大金受命万世之宝下太常寺检讨到唐车服志初太宗刻受命玺皆为宝中宗即位复为玺开元六年复为宝天宝十载改传国宝为承天大宝史臣所书者止如此别无受典礼并本部检到宋礼閤新编绍圣四年永兴军咸阳县民段义于本家地内掘出青白玉二块有古体篆文礼部学士院太常寺考验到委是汉以前传国宝又检到宋哲宗实録礼部太常寺言奉诏详定沿宝法物礼仪拟就五月朔大朝会日以礼祗受前期有司预行制造沿宝法物并宝进纳入内俟降出权于宝堂安奉前三日差官奏告天地宗庙社稷前一日上斋于内殿其日服通天冠御大庆殿坐受宝羣臣上夀称贺従之诏命宰臣章惇书写玉检以天授传国受命之宝为文五月戊申朔御大庆殿受传国宝行朝会礼布告天下癸丑以受宝毕恭谢景灵宫及本朝皇统五年造讫御前之宝书诏之宝降诏中外本部契勘今创造受命宝与前例不同缘地不爱宝适得美玉稽古创制出自圣意永为本朝受命万世之宝其事至重有司不敢轻议十一月二十三日奏劄检得别无受宝典故防酌大定七年并十一年进上册宝礼仪拟于受宝前差官奏告天地宗庙社稷至日设黄麾仗一千人于大安殿前皇帝服通天冠绛纱袍御大安殿奉宝太尉读宝侍中以次行事官并文武百僚各法服行礼俟进宝讫皇太子与百官称贺进酒上夀従之并选用十二月二十三日及定到仪注下项受宝前三日合遣使奏告天地宗庙社稷【依大定十一年受册奏告仪】前二日所司停奏刑罚文字百官习仪前一日各就所居清斋非上宝事皆不治摄官员数奉宝太尉一读宝侍中一行礼侍中二【奏中严外办及宣答并奏制可上夀与解严礼毕等礼数】举寳给事中二捧宝官四【以三品四品官充】押宝礼部侍郎一太常卿二【一员賛道行礼一员押乐】以上省拟奏差舁宝盝官【依例量轻重差省令史】大乐令一掌宝官二【引宝入进以宫闱使副充】协律郎二【一员殿上一员殿庭】典仪賛者各一【阁门官充】引皇太子典赞仪二【閤使充】太常博士二【引宝俟奉宝讫即引太尉閤门使充】通事舎人五【二员引宝同太常博士二员分引左右班一员引摄侍中閤门官充】舁宝案六员【六部令史内充】以上并部拟省差兵部帅其属设黄麾仗于大安殿前【立仗一千人】宣徽院帅仪銮司于前一日设御座于大安殿中间南向又设东西房于御榻之次左右及殿上下陈设并前楹施帘又设香炉香案于殿下龙墀上又设炉四于御榻之左右又设皇太子侍立褥位于殿之东间西向又设宝幄于大安殿门外稍东西向又设借宝褥位一于沙墀上香炉案南又设皇太子致贺褥位于百官班褥位之前又设皇太子致贺褥位于殿阶上又设皇太子褥位于横阶之北稍东西向【系百官分班时立位】又设借宝床褥位一于殿西阶下道西又设借宝褥位一于御榻前稍南【奉宝讫便充皇太子致贺褥位】又设奉宝太尉读宝侍中共褥位一于栏子北借宝褥位之南又设借宝盝案褥位一于殿上之东间又设羣官次于大安殿门外西廊下又设侍中奏请上夀褥位于横阶南置于皇太子百僚班前宣徽院勒所司排办御茶床并合差官提防卷帘外执扇五十人开合如仪【执扇差供奉官】及勒閤门司省会但于行礼节次委分管施行及准备舁宝床弩手繖子等共三十二人前一日自制造所分畨擡宝床赴尚书省置定次日行礼大乐令与协律郎前一日展设乐悬于殿庭又设协律郎举麾位二一于殿西阶东向一于乐悬西北亦东向又设登歌乐架于殿上閤门司提防有司设百官位于殿庭如常朝防仪又设賛者位于班前东北又设典仪位于殿阶上又设行事官位牌如仪太常寺其日帅舁宝案官先入置案于殿之东间借宝褥位上置讫舁案官各退学士院定撰贺词及上夀贺词并宣答制词大乐曲名并登歌词奏告祝文及书写讫进请御署尚醖局备酒并殿下酹酒如常仪尚衣局准备进通天冠绛纱袍侍仪司准备警跸繖扇仪物如常拱卫司委繖子执擎曲直华盖符宝郎其日俟文武羣官入奉八宝置于御座左右东西相向【舁八宝入控鹤门仗官】符宝郎四员分立于宝后才候上宝讫复帅舁宝还所司宫苑司前期洒扫大安殿及殿门之内外少府监官合造位牌二十面【准备预先书写行事官】各长一尺二寸濶一尺厚八分黑油
　　进宝仪
　　其日质明奉宝太尉读宝侍中以次应行事官并集于尚书省各朝服【今法服】乘马【人従依导驾人従服饰】奉迎受命宝至应天门下马由正门步导入内至大安殿门外置宝于幄次舁宝床弩手人等立于左右文武羣臣等并朝服入次摄太常卿与大乐令帅工人入就位协律郎各就举麾位舁宝案官由西偏门先入置案于殿东间褥位置讫各退于西阶宝床褥位后捧宝官舁宝盝官由偏门先入至殿西阶下宝褥位之西东向立俟等探閤门报通事舎人引摄侍中版奏中严讫典仪賛者各就位退通事舎人引文武百僚分左右入于殿阶下塼道东西相向立符宝郎奉八宝由东西偏门分入升殿置于御座之左右东西相向讫分左右立于宝后【元舁八宝人下殿退立于殿东西阶下稍南】通事舎人引摄侍中版奏外办内侍承防索扇扇合皇帝服通天冠绛纱袍以出曲直华盖侍卫警跸如常仪殿上鸣鞭讫殿下亦鸣【凡鸣鞭皆准此】初索扇协律郎跪俯伏兴工鼓柷宫悬乐作皇帝出自东房即御座南向仪銮使副添香【殿下第一墀香炉别差閤门一员添香】炉香升扇开帘卷协律郎偃麾戛敔乐止【凡乐皆协律郎举麾工鼓柷而后作偃麾戛敔而后止下皆准此】太常博士通事舎人各二员自宝幄分引宝太常卿前导礼部侍郎押宝而行奉宝太尉读宝侍中举宝官于宝后以次従之由正门入宫悬乐作太常卿于宝床前导至第一墀香案前借宝褥位上少置太常卿与举宝官于宝褥稍西东向立以俟博士舎人皆立其后舁宝床弩手等又于其后皆东向太尉侍中于宝后面北以次立礼部侍郎行礼侍中次立于其后立定乐止通事舎人分引殿下东西两班羣官合班转北向立【东班以西为上西班以东为上】中间少留班路俟立定太常博士通事舎人四员分引太尉侍中礼部侍郎太常卿举宝官等以次各复本班讫博士舎人退以俟初引时宫悬乐作至位立定乐止典仪曰拜賛者承传太尉以下应在位羣官皆舞蹈五拜班首出班起居讫又再拜太常博士通事舎人四员再拜太尉侍中以次官复进至宝所依位立定舁宝床弩手并进前举宝床兴太常博士通事舎人二员分引宝太常卿前导礼部侍郎押宝而行奉宝太尉读宝侍中举宝官于宝后以次従之诣殿西阶下至宝褥位少置太尉以下以次东向立舁宝床弩手等退于后稍西东向立捧宝官与舁宝盝官并前进【去宝盝盖置于床】取宝盝升太常博士通事舎人分引宝盝太常卿导宝先升奉宝太尉读宝侍中举宝官捧宝官于宝后以次従升【礼部侍郎不升立于宝床之西】宝初行宫悬乐作进至殿上博士舎人立于前楹稍东立以俟读宝侍中于前楹间稍西立俟举宝官捧宝官立于其后奉宝太尉従宝升进至御座前褥位奉宝太尉搢笏少进跪置讫执笏俯伏兴乐止太尉退于前楹稍东立以俟太常卿少退东向立舁宝盝官分立于其后皆东向捧宝官先入举宝官次入读宝侍中又次入捧宝官四员皆搢笏双跪捧【两员于宝北一员稍东一员稍西两员于宝南一员稍东一员稍西】举宝官二员亦搢笏两边单跪对举侍中执笏进跪称侍中臣某读宝读讫俯伏兴侍中俟举宝官兴先退博士舎人引太尉侍中降自东阶复本班舁宝盝官进前与捧宝举宝官等取宝盝兴置于殿之东间褥位案上西向捧宝举宝官等与太常卿俱降自东阶及礼部侍郎皆复本班舁宝官等亦降自东阶退入百官班典仪曰拜赞者承传在位官皆再拜
　　贺仪
　　受宝日皇太子于殿东廊幕次改服逺游冠朱明衣先于大安殿后陪侍皇帝升殿于殿上御榻东稍南面西侍立俟侍中读宝讫殿下官皆再拜典賛仪引皇太子出殿降自东阶宫悬奏曲【前后乐曲并见乐门】至褥位立定侍中前俯伏跪奏称羣臣称贺上夀侍中俯伏兴退复位乐止典仪曰拜赞者承传皇太子并在位羣官皆再拜讫典赞仪引皇太子升殿东阶宫悬乐作至殿陛褥位立定乐止所司以盏盘授皇太子皇太子搢圭执盘盏进酒皇帝受盏置茶床皇太子执盘退复阶上褥位以盘授执事者执圭二閤使齐引至栏子内褥位俯伏跪致词讫俯伏兴退复褥位同殿下臣僚皆再拜侍中承防退临阶西向立称有制典仪曰拜赞者承传皇太子及在位羣官皆再拜讫躬身宣词毕上下舞蹈五拜平立皇太子搢圭执盘登歌乐作皇帝举酒饮讫皇太子以盘受虚盏退复褥位乐止转盘讫执圭降殿至丹墀在位羣官皆再拜分班序立侍中奏礼毕内侍索扇扇合帘降鸣鞭协律郎俯伏跪举麾兴工鼓柷宫悬乐作皇帝降座入自西房还幕次乐止掌宝帅舁宝床弩手繖子升殿取盝降殿盖讫置于床引进官前导通事舎人賛引诣东上閤门上进通事舎人引侍中版奏解严所司承防放仗羣官以次出
　　大定二十二年九月奏禀近奉勅防如使玉宝印宣诏有无典故如无若成造亦有无典故太常寺检讨到通典秦以印称玺【以玉不通臣下用】天子之信故曰玺今曰宝六典汉旧仪曰天子有六玺皆白玉唐八宝并用玉神宝承百王镇万国受命宝修封禅礼神只皇帝行宝答疏王公则用之皇帝之宝劳来勲贤则用之皇帝信宝徴召臣下则用之天子行宝答四夷书则用之天子之宝慰抚蛮夷则用之天子信宝发蕃国兵则用之通典北齐六玺皇帝行玺皇帝之玺皇帝信玺并用玉天子行玺天子之玺天子信玺并用金后周六玺皆白玉为之隋因旧制南齐梁陈以金为之并藏内库即今所収八宝皇帝神宝受命于天既夀永昌皇帝行宝皇帝之宝皇帝信宝天子行宝天子之宝天子信宝及皇统五年造御前之宝【印宋国书并常例奏目等】书诏之宝【印髙丽夏国诏并颁诏则用之】大定十八年造大金受命万世之宝奉勅防再商量寻拟定作宣命之宝従之二十三年五月三日工毕【宝様面直径四寸二厘厚一寸四分手把髙一寸九分通髙三寸三分字深二分】择定五月七日九日系进呈吉日奏奉勅防遇朝日进呈太常寺具到皇统五年已行礼数并防酌定到仪注下项【皇统五年礼数见前】今防酌拟定舁宝盝官八员【以供奉班充窄紫】擡腰舆一十六人【以弩手充】仍用本服是日制造官公服自制造所用腰舆行马恭奉新造宣命之宝于东上閤门安置定【擡舁弩手并退】舁宝盝官奉宝盝官于宝案后俟驾至百官班退宰执升殿制造官帅舁宝盝官奉宝盝官制造官前导于露阶上安置宣徽使取防付防检司制造官以下皆退符宝郎一员于宝盝内取宝用金防奉宝进呈取防封収【如何行用临时奏禀】礼毕付所司【里宝大红绵五两裹宝表里大红夹罗复一茶二幅宝上检牌一用金于上镌宣命之宝字宝纽上用大红绒绦一条金防一个台钑纒龙金镀银印色盒子二个宝案一宝上合用防御书封麂皮一宝盝二重朱漆背装以金以红罗明金帕以载腰舆及行马并饰以金】
　　大定二十三年恭奉勅防用金铸造宣命之宝以三月十一日进呈为始一品及王公妃用玉宝二品已下用金宣宝其进呈仪注如前
　　天会十【阙】年讲究到太皇太后有玺绶【见前汉元后传】皇后有玺绶【见前后汉书及诸史】妃亦当有印绶【光武贵人金印紫绶贵人位次皇后晋舆服志贵人夫人贵嫔皆金章紫绶章文曰贵人夫人贵嫔之章】皇后赤绂玉玺【通典】皇后赤绶玉玺【蔡氏独断】又令文太皇太后皇太后皇后皇太子皇太子妃宝【以上宝金为之】并不行用其封令书太皇太后皇太后各用宫官印【余条不言太皇太后者与皇太后同】皇后用内侍省印皇太子用左春坊印太子妃用内坊印谨按汉晋以来太皇太后皆有玺绂其玺别不载用之与否至唐令明着其宝并不行用其封令书用宫官印今即宜奉太皇太后之宝仍置宫官其宝设而不用凡有令书于正封外别置重封用宫官印书宫官具位姓名以尊令书故并宜加臣字庶合典礼
　　太后宝【具太后门】太后太妃宝【具妃门】皇太子宝又守国宝【具皇太子门大定十八年】
　　印
　　礼部自来铸印方寸制度下项【依正隆元年省批】三师三公亲王尚书令并金印方二寸金重八十两駞为纽【余玉印纽同】一字王印方一寸七分半金镀银铸银重四十两镀金三两诸郡王印方一寸六分半金镀银铸银重三十五两镀金三两一品印方一寸六分并用金镀铜铸铜用二十六两东宫三师宰执金镀银重与郡王同三品印方一寸五分半铜重二十四两四品印方一寸五分铜重二十两五品印方一寸四分铜重同上六品印方一寸三分铜重十六两七品印方一寸二分铜重同上八品印方一寸一分半铜重一十四两九品印方一寸一分铜重同上凡朱记方一寸铜重一十四两
　　天徳一年八月缘行省咨见使印様差小乞比类尚书省印小一等改铸呈禀讫依礼部篆到所指印様铸造分付
　　大定十九年禀奏国公自来不曽铸印别无铸印故事难以给铸从之
　　大定二十四年二月奏禀礼部呈车驾行幸上京契勘行尚书省御史台并左右三部各有合用印信拟乞依见用大小制度另行铸造従之
　　臣庶车服
　　贞元元年迁都燕京仪仗内摄官四员并导驾官四十二员所用法服下项正一品四员【侍中二中书令二】貂蝉笼巾七梁额花冠貂鼠立笔银立笔犀簮佩劔绯罗大袖绯罗裙一绯罗蔽膝一绯白罗大带一天下乐晕锦玉环绶一白罗方心曲领一白纱中单一银褐勒帛一玉琳佩二朶金镀银革带一乌皮履一对白绫袜一对正二品五员【门下中书侍郎各二大兴牧一】七梁冠银立笔犀簮绯罗大袖绯罗裙一绯罗蔽膝一绯白罗大带一杂花晕锦玉环绶一白罗方心曲领一白纱中单一银褐勒帛一玉琳佩二朶金镀银革带一乌皮履一对白绫袜一对正四品一十六员【御史中丞二给事中四中书舎人六左右谏议大夫各一】五梁冠银立笔犀簮【内御史中丞獬豸冠】绯罗大袖一绯罗裙一绯罗蔽膝一绯白罗大带一白狮子锦银环绶一【内御史中丞青荷莲绶】白罗方心曲领一白纱中单一银褐勒帛一珠佩二朶银革带一乌皮履一对白绫袜一对正五品一十四员【夹辂大将军二陪辂将军二中道队大将军一龙旗队大将军一僚佐八】四梁冠银立笔犀簮绯罗大袖一绯罗裙一绯罗蔽膝一绯白罗大带一簇四金雕锦银环绶一白罗方心曲领一白纱中单一银褐勒帛一珠佩二朶银革带一乌皮履一对白绫袜一对正六品至七品四十三员【正六品侍御史二大兴令一従六品修起居注四正七品左右拾遗二左右补二殿中侍御史二十四従七品通事舎人八】三梁冠银立笔犀簮绯罗大袖一绯罗裙一绯罗蔽膝一绯白罗大带一黄狮子锦铜环绶一白罗方心曲领一白纱中单一银褐勒帛一铜珠佩二朶铜革带一乌皮履一对白绫袜一对
　　大定二十二年祫享摄官并导驾官所用法服下项摄官二品已上九员【终献一大礼使一太尉一司徒一侍中三门下侍郎一中书侍郎一】七梁貂蝉笼巾冠服三品七员【翰林学士一太常卿一光禄卿二太仆卿一殿中监一】四品四员【七祀献官一功臣献官二大司乐一】并用六梁冠服有金花五品一十三员【大府少监一户部郎中一符宝郎四东上閤门使一奉瓉等官四举册官二】五梁冠服六品官二十八员【尚辇一夹侍四従升护卫四尚舎二光禄丞一大乐令一太尉令一司尊彝十四】四梁冠服七品官二十四员【助奠官六博士四监祭二太官令四通事舎人七大庙丞一】三梁冠服【内监祭豸青绶】八品官二百六十九员【太祝一十六祝史二十八奉礼郎二七祀祝史一协律郎二斋郎二百八大官丞一良醖令二廪牺令一亚终献执事官八】九品官一百一十员【内侍八宫闱令一十七别庙内侍二礼直官一十賛者二十七祀祝史三七祀功臣进馔四十七祀爵洗执事已下共一十】并二梁冠服导驾官四十员其冠服与摄官同【如内有御史台官合依本职品从服豸冠青绶】
　　大定官制诸服饰佩带文资五品已上服紫六品七品服绯八品九品服緑【若职事髙于散官者并従职事借本品服色随职俱降如职事低于散官者并从防官服色】应武官并服紫皇太子玉带佩玉双鱼袋亲王玉带佩玉鱼一品玉带佩金鱼二品笏头毬文金带佩金鱼三品四品荔枝或御仙花金带佩金鱼余服紫者红鞓乌犀带佩金鱼服绯者并红鞓乌犀带佩银鱼服緑者并皁鞓乌犀带武官一品二品佩带与文官同三品四品金带五品六品七品红鞓乌犀带皆不佩鱼八品已下并皁鞓乌犀带应殿庭祗应五品已下官【如閤门横班六尚之类】非入内不许金带又展紫入殿庭者皆许服红鞓不佩鱼又二品已上许兼服通犀带三品官若治事及见宾客许兼服花犀带又品官带上得兼下下不得僣上
　　大定二年条约趋朝不得服花犀
　　十年省批学士院官并修注等当直服金带
　　十一年奏定东宫左右卫率仆正副典賛仪内直郎丞当直服金带【具杂仪式卷上】夀王不合佩玉鱼【具宗室门】
　　大定十一年四月五日奏禀太常寺检讨到唐车服志并宋会要该品官服各有绫罗花様等第不同今防酌拟三师三公亲王宰相一品官服大独科花罗直径不过五寸执政官服独科花罗直径不过三寸二品三品服散搭花头罗【谓枝叶者】直径不过一寸半四品五品服小杂花罗【谓花头碎小者】直径不过一寸六品七品服芝蔴罗八品九品服无纹罗已上职事散官従一髙皆上得兼下下不得僣上窄紫亦同服色各依官制品格其诸局分承应人并服无纹素罗【外据官民常服不在此限】从之
　　大定十五年五月三日奏禀朝日百官公服有襴无襴制度不同检讨到唐书马周上议礼无服衫之文三代之制有深衣请加襴袖长孙无忌议服袍者下加襴若依上项典故袍不加襴即非古制有亏礼体奉勅防文资官公服加襴
　　大定三年三月十七日詹事奏奉勅防皇太子三位妃伞用青表紫里金浮图
　　大定制文五品已上官及母妻许用伞盖【官职従一髙驸马都尉依本品】即在都无职事官并母妻皆不得用若致仕及曽任五品已上职事身故官母妻并不因夫子别加邑号者不在禁限
　　大定仪制亲王公主王妃伞金镀银浮图青表紫里郡主县主夫人金花银浮图青表紫里三师三公宰相枢宻使郡王一品执政官枢宻副使御史大夫银浮图青表紫里一品官爵银浮图青表朱里执政官枢宻副使御史大夫朱红浮圗青表紫里已上并用罗二品朱红浮图青表朱里三品朱红浮图青表碧里四品五品青浮图青表碧里已上并用绢品官母妻各従夫子用伞前宰执任外路执事伞盖仍旧【大定四年三月二十三日奏禀检讨到典故宋太宗制笏头带以赐辅臣其罢免者尚亦服之此盖前代优待勲旧之礼兼见行仪制内前宰执职在外路长官见佐贰官并经过州县迎送礼数比之庶僚亦是优异其真定尹翟永固系前宰执伞盖拟仍旧従之】吏职入品与朝防带五品官者并许用伞盖亲王赴朝鞍辔及圏背银交椅【具亲王门】宰执等并内外官制度及亲王宰执治事服帽带余展皁【见杂仪式卷下】
　　大定制文诸车一品用银螭头凉棚杆子月板并许以银装饰三品以上螭头不得施银凉棚杆子月板亦听用银装饰五品以上狮头六品以下云头庶人平头又宗室及外戚【谓皇家小功以上亲太皇太后皇太后大功已上亲皇后期已上亲也】并一品官及官职俱至三品以上者许用金花鞍韂余并禁断若经赐或御毬场内打毬者不在此限百姓并奴仆不得用玉较具鞍辔又五品以上官【官职従一髙】母妻许披霞帔又宗室及外戚并一品命妇衣服听用明金钗使品官之家妇女【同籍不限亲疎期亲虽别籍亦是出嫁同】唯首饰霞帔领袖系腰许用明金【软金笼金间金之类亦同】衣服止用金条压【正班局分承应带官人虽未出职系班其祖母及母妻子孙之妇在室之女孙女姊妹同籍兄弟之妻亦准此】只令本家成造【如无工匠即许雇货】余并禁断又禁私家用纯黄帐幕陈设若曽经宣赐銮舆服御车马日月云肩龙文黄服五个鞘眼之鞍皆须更改【谓龙去一角鞍填一眼之类】即服用物上造兽似龙形者及诸用物上有龙文而存留者并禁断【大定八年十月初三日奉防应官员百姓之家旧器物上有兽似龙文者不须毁壊仰自今后不得创行成造】大定十三年十一月二十三日左司郎中奏过前来尚书省集议铸钱利害等事吏部尚书梁肃议民间钱难盖由风俗奢华所致今则吏卒屠贩奴仆之贱各衣罗纨绮绣服带金鱼以致钱货尽入富商大贾及兼并之家拟乞严行禁约明定服色自然民有余财送礼部勘当到除制条内已有立定禁约之物其余服用之物若拟立定随色等第别行禁断见得繁碎难行本部所见止合仍旧臣等商量自国家有天下到今凡法度皆缘民情中间恐风俗僣侈遂以车舆伞盖明金衣物金花鞍韂玉较具秋辔各限品级以至纯黄帐幕陈设银褐油子雨衣及应用诸物上有龙文者皆有禁断条理行之已乆愚民不晓尚有违犯若准所言将屠贩奴仆等衣着服带之物更行创立等第恐所禁繁细徒生词讼若只依旧似为长便【当日奉都堂台防连入卷付架閤】
　　太常寺元拟庶人之家【单户同】只许服絁防绢布毛褐花纱无纹素罗丝绵其头巾系腰领帕许用芝蔴罗绦子用绒织其余绫罗绮縠锦绣纻丝熟绫线罗大物织绘画之类并不得服用【裀褥帡帐车氊绎之类同】仍不得以金玉犀象诸宝物【谓玛瑙玻璃之类】为器皿及装饰刀靶鞘并银装钉床榻之类妇人首饰不许用珠翠钿子等物翠毛除许装饰花环冠子余外并禁【假者同】兵卒许服无纹素压罗絁防绢布毛褐【充引接本被在公门承应自従仪制内服饰】兵奴婢只许服絁防绢布毛褐【士人未得乡荐及系学籍者及实有才学虽不得乡荐不系学籍者并同】及僧道有师号【尼女同】并良闲官八品已上许服花纱绫罗丝防【士人及良闲官家属并其余僧道与庶人同】在官承应有出身人带八品以下官【未带官亦同带七品以上官与品官同】许服花纱绫罗纻丝丝防【家属同】妇人许用珠子为首饰无出身人正九品与良闲八品以上同遇入宫承应日或従驾出入衣服承旧【东宫承应人同】带正六品以上官与有出身同京府州县司吏与庶人同【都孔目官与良闲八品同】倡优遇迎接宣诏圣节赐宴及公筵承应许暂服绘画之服私服与庶人同外车马鞍辔除制条该载诸车庶人平头及百姓奴仆不得用玉较具秋辔外拟庶人坐车只用一色黑油马鞍许用黑漆以骨角铁为饰不得用熖银衔镫镀金鞘眼及金银犀象宝物等装饰鞍辔【假者同】
　　大定二十四年五月以言事者乞限约民间衣服佩饰使有等差送太常寺检讨本寺具申前议礼部勘当虽大定十三年拟定止合依旧随其贫富任意服用罗绮锦绣纻丝绘画等物缘人情争尚无厌若不定立等差见得已乆风俗奢靡以致困弊申呈都省自后别无施行







　　大金集礼卷三十
&lt;史部,政书类,仪制之属,大金集礼&gt;
　　钦定四库全书
　　大金集礼卷三十一
　　班位表奏
　　班序　　　　　　　命妇
　　牋表　　　　　　　奏事
　　班序
　　天眷二年五月十三日奏定朝防仪式内亲王宗室已命官者年十六以上并赴起居宗室随文武官班亲王班退即引文武百僚以次入并见谢辞等班列【具朝会门】天徳二年四月二十九日海庶人防殿前文武官排次并以职为序如亲王国公及带官宗室未有职事应朝防者皆入皇亲班其散官并应任流外职者并不预朝参如前殿预朝会使客等筵宴亦以职为序亲王宗室未有职事宴如后殿预宴者缘不系公礼除宰执外不问散官职事并従一髙亲王国公已有职事者并别设隅坐
　　大定五年八月十二日以判宗英王职正従一品王爵正一品次国判府皇子许王职正三品王爵正一品大国每遇朝防不见如何班次下太常寺检照到官制王正一品判大宗正従一品府尹正三品缘皇子许王见封大国英王孙次国及检讨到唐六典亲王府注云隋皇叔昆弟皇子为亲王唐宋公式令若亲王任卑官职事者仍依王品见得亲王不合依判宗京尹品秩只合依大国许王品序班位在次国史王之上防准呈大定五年十一月以太子太保温王职正二品爵正一品不见于殿庭朝宴如何排次及太子看书如何坐位检讨得唐六典太子三师太子太师一人太子太傅一人太子太保一人又官制太子太师太傅太保掌防东宫导以徳义又云公集并以职为上若宴飨职事官爵従一髙看详太子太保温王于殿庭朝宴排次自有閤门常行班位若太子看书与太傅同到东宫正是公集依官制合以职为上坐位太子太傅下下礼部准申施行
　　大定仪制亲王每遇朝防并依王爵叙班
　　命妇
　　皇统元年正月十八日奏请近日皇后殿行册礼命妇并入朝兼会到亲王宗室除正嫡已封妃夫人外次室并无封号难定班列今拟亲王正嫡封国妃者次室二人封国夫人正嫡封王妃者次室二人封王夫人一品官封正嫡国夫人者次室二人封郡夫人二品三品官正嫡封郡夫人者次室二人封郡君特防更増封人数者不拘此限勅防准奏行仍据封国夫人者以国号为上下王夫人在正嫡国夫人之下郡夫人郡君等亦并在正嫡郡夫人郡君下排列
　　天徳二年正月尊奉永夀宁宫并二年十月册中宫礼毕内外命妇称贺【具皇太后皇后门】
　　大定十七年五月三日拟奏皇家袒免以上亲不带邑号预宴坐次按唐典故凡朝会之礼应陪位预会者皇周亲准三品大功亲小功尊属准四品小功亲缌麻尊属准五品缌麻袒免亲并准六品今皇家袒免以上亲无邑号妇女预宴坐次合依上项典故従之
　　大定二十年七月二十一日勅防今后遇有命妇合入朝事务四品郡君以上女直契丹渤海人并皇家三従已上亲命妇娘子各刷见名姓遇有事筵须得分朗告报有不来者仰宣徽体察端的至日闻奏施行【大定五年七月十六日勅防今后如遇拜天并妃生日及有头段礼数须合来者仰三品以上职事官女直契丹渤海命妇无夫主国夫人及妃每亲眷等尽赴宫中不得推称病患事故如有不能者仰宣徽院奏闻】
　　牋表
　　大定四年正月礼部申呈近奉勅防正旦生辰礼物并免进今拟自大定五年为始免纳只令随处拜表称贺防准行
　　大定二年十一月检拟皇太子奉表谢贺及用印例按唐志太子通表如诸臣之礼除无节辰奉表典故外如遇合称贺奉表有令文格式下项若封令书用宫师印外别无上表用印典故拟依即今奏目体例更不用印防准呈臣某言【云云】臣某诚惶诚惧【贺则云诚欢诚忭后章末准此】顿首顿首入词【云云】谨奉表称谢以闻【称贺陈让陈乞并仿此】臣诚惶诚惧顿首顿首谨言年月日皇太子臣名上表尚书省上表用奏目纸三张每张约六行或七行每行不限字数末后纸三行或五行前张押贴黄下边用印末后年月上用印纸缝背用印用深红罗夹复一条封裹贴黄云上表为问圣躬事封皮同其日质明于都堂前设百僚褥位重行序立望阙先两拜防堂单跪以表授班首班首单跪捧表以付所差人所差人跪受讫班首起立在位官皆再拜退
　　外路拜表仪大定十六年礼部行下其日质明望置香案并设官属褥位序班立礼生賛拜在位官皆再拜捧表人【司吏】单跪以表授班首班首单跪捧受以付所差人所差人跪受讫班首起立礼生賛拜在位官皆再拜退
　　大定八年【阙】月二十一日勅防前来尚书省每十日一次上表问圣躬今后二十日一次上表外合奏文字每十日一次差人前来
　　正隆六年十月检讨到令文大庆大礼元日诸州府军监长史及诸道节度观察防御团练使刺史转运使等并奉表贺其长官阙者次官贺今太原府尹虽不阙见任军前合候供进表章时置立见管府事官名衔礼部准申行下
　　大定七年九月检讨到唐会要贞元二年十月九日御史台奏每有庆贺及须上表并合上公行之如无上公即尚书令仆已下行之续再检到宋会要太常礼院言唐贞元诏每有庆贺及诸上表并合上公为首如三公阙令仆已下行之中书门下别贡章表又按五代会要晋天福二年中书门下奏今后凢有谢贺上表望并准唐勅上公行之如三公阙令仆行之中书门下则贡章表今来虽有三公依上项典故尚书省亦合别贡表章礼部呈省防检
　　正隆六年六月蔡州申禀驾幸南京合无上表检照到天徳五年幸中都时刺史州军衙门以上长官不以逺近尽行上表称贺缘不见得昨来幸中都特随州军缘何上表及随处进到表文还于何处类纳再检讨到开宝通礼义纂云巡狩亲征及诸大事并皆朝贺诸州刺史及都督京官五品已上在外者并奉疏贺皆礼部为奏有此典故今来迁都南京随处贺表依上项典故合于尚书礼部类纳防准呈
　　大定二十五年车驾还都检讨得别无百官奉表称贺典故
　　大定八年十月沧州上表牋为贺生皇孙事检讨到唐会要御史台奏应诸道管内州合进元日冬至端午庆阳等四节贺表除四节外非时别有庆贺使司便牒支郡取表状急逓至上都委留后官进奏有此典故礼部将表牋牒付所司进奏缘何为例遍行之事呈奉都省批降准外不须遍行
　　大定二年五月以沧州申禀贺皇太子牋纸様复匣等事检到令文上东宫牋除改定字数外并同表式其纸与上表纸一同又按宋事实皇太子凢饰用龙者皆以螭龙广韵云螭无角如龙而黄其牋匣画龙者比附上件典故合画螭龙所有裹牋单复合用梅红罗礼部准申遍下
　　大定八年受册外路称贺牋式某言伏审皇太子殿下于某月日受册命礼成者入词某诚欢诚忭叩头叩头伏惟皇太子殿下入词某伏限祗守官司不获称庆宫庭某无任欢欣忭跃激切屏营之至谨奉牋称贺以闻某诚欢诚忭叩头叩头谨言某年月日具位姓名上牋贴黄云上牋为贺受册礼成事问候牋即云上牋为问清躬事
  </div>
  <div class="pagination">
   <a href="大金集礼_page12.html">
    上一页
   </a>
   <span>
    ...
   </span>
   <a href="大金集礼_page8.html">
    8
   </a>
   <a href="大金集礼_page9.html">
    9
   </a>
   <a href="大金集礼_page10.html">
    10
   </a>
   <a href="大金集礼_page11.html">
    11
   </a>
   <a href="大金集礼_page12.html">
    12
   </a>
   <span class="current-page">
    13
   </span>
   <a href="大金集礼_page14.html">
    14
   </a>
   <a href="大金集礼_page15.html">
    15
   </a>
   <a href="大金集礼_page16.html">
    16
   </a>
   <a href="大金集礼_page17.html">
    17
   </a>
   <a href="大金集礼_page14.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
