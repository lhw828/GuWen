<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 917 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 917 页/共 1125 页</h1>
    <div class="content">闰五月一日，诏知枢密院事、兼参知政事王蔺权监修国史。 
六月十六日，秘书省著作佐郎黄唐等言：「国史日历所见接续修纂《至尊寿皇圣帝日历》，乞依体例责限成书，庶几圣时典章早得进呈。」诏依，仍限半年。既而七月九日，黄唐等言：「本所修纂《至尊寿皇圣帝日历》，每月依例止修一月。今来接续编类自淳熙五年(正)正月至十六年，计一十年零一个月。乞依淳熙五年七月指挥，每月旋行奏知，庶使官吏以为课程，早得办集。日历内有三省宣谕圣语、中书门下省《时政记》、枢院《时政记》圣语、中书门下省《起居注》，未降下月分，乞下逐处催促施行。一、修纂日历见阙淳熙十三年正月至十六年正月，分御殿排日，乞下合门疾速编类送所。一、合将昨来奏知篇帙日历起自绍兴三十二年六月十一日，至淳熙四年十二月，与自今接续所修日历通为一书，写成副本，约为二千卷。依淳熙六年体〔例〕，每卷约五千字，雇工钱四百五十文，纸四十五张，刷黄纸二张，共合用雇工钱九百贯文，三省纸九万张，刷黄纸四千张，乞札付户部下所属依数应副。一、日历内合用修立臣僚传，文臣宰执至卿监、武臣自使相至刺史，合行取索行状、墓志尚未到者，乞下礼部遍牒所在取索。如内有曾经请谥者，许本所一面移文太常寺逐旋关借墓志、行状照用。一、修写副本就绪日，续行条具书写进册礼例，申请投进。一、所修日历事干取索，务要详备，委是浩繁。照得淳熙六年奏篇帙，系秘书省人相兼攒类书写，更不支破请给，每月于户部支降钱一百七十贯文充贴支食钱，今乞依例支给。」并从之。 
十二月二十六日，秘书监杨万里等言：「国史日历所修写《至尊寿皇圣帝日历》，进册三本，合行事件下项：照得今来修写进册，每本约计一千五百余万字，三本共计合用雇工钱九千余贯，乞下户部直支会子并支栏界朱红三百两，每本用贡余纸四万五千张，内小本一部用二万二千五百张，并装〔背〕物帛等。本所装界匠三人趣办栏界，委是不前，乞下临安府差拨五名并手趁办。今来进呈日历，乞并依淳熙三年进呈日历体例施行，务从简省。」诏雇工钱、朱红 
       
令户部支给，纸并装背物帛仰临安府应副，余并依。续具申请：「今来御殿进呈《至尊寿皇圣帝日历》，依礼例合进读第一卷上五版，自来系修撰官进读，乞差官施行。合用泛支钱物，依淳熙三年体例从省减半，合支给一千五百贯，欲下户部于左藏库支供。将来进呈了毕，所有留中小本依例就委本所承受官传进。皇帝恭进《至尊寿皇圣帝日历》，本所作八十复合，用黄罗套封，委本所承受官进请御名，降下封复，以俟恭进。合用表文，欲乞下学士院修撰。」诏并依，进读官差杨万里。 
八月十六日，国史日历所上《至尊寿皇圣帝日历》二千卷。详见修书门。 
今上皇帝登极，修纂日历合自绍熙五年七月五日起修，所有开局日分欲乞下太史局先定。一、合要登宝位及藩邸盛迹等事，并应干合照修文字，乞朝廷札下随龙祗应官属、藩邸旧僚，限在日近编类申所。一、本所旧有提举诸司承受、御药主管诸司官，今来更不差置。所有开局并将来进书合行事件，乞就便差实录院提举诸司官等相兼排办施行。」并从之。 绍熙五年闰十月十六日，秘书省著作郎王容等言：「本所修纂太上皇帝日历并〔今〕上皇帝日历，合行申请：一、本所见修太上皇帝日历，依已降指挥自〔淳〕熙十六年二月二日起修，见行修纂。今欲候将来书成日，申请进呈，仍以『太上皇帝日历』为名。一、恭 
庆元元年八月十八日，秘书 
       
省著作郎(玉)[王]奭等言：「本所见修《太上皇帝日历》，自淳熙十六年二月至绍熙五年七月，乞依例责限修纂成书，庶得圣父一朝典册早遂进呈。」诏限一年。 
国史列圣相承，皆是登大位后札付巘邸臣僚，俾之讨论纂日修呈，然后付之玉牒所、史馆，特书大书，将使镂之玉牒，藏之金匮，以为子孙万世之大宝。」既而内侍王德谦言：「恭惟上圣之作，必有异闻。德谦备数宫中，一一亲得其实，纪述圣德，别具册恭载进呈，乞宣付 二年九月二十一日，兵部尚书张叔椿言：「爰自陛下即位以来，临朝听政，一言一动，则左右史书之。延英漏下，每对宰臣，所得圣语则有《时政记》载之。至于诏令谟训、赏罚刑政、降授拜罢，则有日历所记之。独于皇帝始生符瑞、巘邸圣德事迹，顾乃阙而未备。恭(使)[史]馆。」并从之。 
六年二月二十二日，国史日历所上《圣安寿仁太上皇帝日历》三百卷。详见修书门。 
嘉泰二年十一月十四日，秘书监曾 等言：「昨来进呈《圣安寿仁太上皇帝日历》，缘其间多有重复纷错，欲乞再行修润，进呈寿康宫。并宫中日历小本各一部，乞降下本所重别书写传进，仍乞以《光宗皇帝日历》为名。」从之。 
十六日，奏今上皇帝日历五百一十卷篇帙。详见修书门。 
嘉定二年三月十三日，右正言黄中言：「史者国之大典，所以垂劝戒而示万世者也。然史院之编修以日历为根柢，日历之纪次以时政记、起居 
       
注与诸司之关报为依据。今起居注所述不过除日辞见及常程奏请之类，圣君之言动、大臣之谋议事关得失者皆不录，时政记亦然。然则欲尽记国之大体，以传示无穷，胡可得哉!昔欧阳修上疏，乞特诏修时政记、起居注之臣并书德音宣谕、臣下奏对之语，其它大事许史院据闻见书之，可谓得置史之本意矣。欲望明降睿旨，自今时政记、起居注悉用此法修述，庶几朝廷之事本末明备，可示劝惩。臣昨备位着庭，窃见陛下初元日历所载龙飞事迹甚为疏略。时权臣用事，欲尽奄为己功。阿附之徒窜易旧文，并焚其槁，不知先皇之付托、祖后之拥佑、大臣之奉行，天下共知，焉可诬也 然不及今刊定，何以传信方来 欲望仍降睿旨，(今)[令]日历所亟加讨论，日下厘正。又韩侂胄平章当国，事变实多，妄开兵端，流毒生民，事系社稷，不宜阙遗。迟之数年，文牒散失，迹状何由显白 乞令日历所及时裒集始终事节并所见闻，详加铨次。若时政记、起居注或有稽违，许申提举日历所催请。仍望明谕大臣，每岁终必稽修纂所至，考其详略而察其勤墯，庶几笔削有程，而史职举矣。」从之。 
十四年五月九日，奏改正今上皇帝日历五百一十卷篇帙。 
十五年九月八日，诏玉牒所、国史日历所、会要所、实录院、敕令所提举官、同提举官下供检文字，今后正差有官人，以三年为任，除自旧合(德)[得]月给外，仍与帮行 
       
本身请俸。既而续具申请，许于得替待阙见任已未到部大小使臣、选人、校副尉及内外诸百官司，不以有无拘碍，踏逐祗应，与理为资任，通理前任月日。其官司兼权人不妨本职祗应，与理在司、在职月日，带行见请请给。内在部人不妨注按，已有差遣及将来别授到新任之人，并许权上件职事，候阙到日，许令前去之任，仍旧兼权。或不愿赴上新任，许行辟止。若有私计不便之人，许令一面解罢，别行差人承填，并以三年为任。所有诸般请给等，并自被差到所日，不以名色次序帮勘支给。」从之。 
天文院，掌浑仪台昼夜测验辰象，以白于监。测验注记二人，刻择官八人，监生无定员，押更十五人，学生三十人。天文院。 
锺鼓院，掌文德殿锺鼓楼刻漏、进牌之事。节级三人，直官三人，鸡唱三人，学生三十六人。高宗绍兴三年十二月一日，诏文德殿锺鼓院学生以十人为额。旧法以三十人为额，分两番祗应，至是省之。 
二十年八月十一日，诏文德殿锺院以二十人为额，依法试验差取。如不足，于太史局额外学生内依天文局法指差权名填阙祗应，请给等并〔依〕天文局体例，候试补到正人发遣。 
二十七年正月，诏锺鼓院手分一名，缘本所系与太史局衮同祗应，可减罢，今后更不差人，以裁定吏额也。 
孝宗隆兴元年八月十七日，本院言司辰局学生二十人，乞减(工)[二]人。从之，以减吏额故也。 
淳熙四年九 
       
月四日，诏锺鼓院曾经试中额内学生祗应实及五年，与补局生。额内外局生比试挈壶正、灵台郎试直长，可自来年依在京法应合格并补充。 
七年九月十三日，诏锺鼓院额内局学生〔年〕及七十以上愿养老者，听带本身请给养老，退下名阙依条补填。锺鼓院。
 职官 宋会要辑稿 职官一八 刻漏所 
       
刻漏所
【宋会要】
       
高宗绍兴三年十二月一日，诏测验浑仪刻漏所学生以十人为额。旧法以三十人为额，分番祗应，至是省之。 
二十年正月九日「二」字下原衍一「日」字，已删。，诏浑仪刻漏所手分一名，缘本所系与太史局衮同祗应，可减罢，今后更不差置。以裁定吏额也。
 职官 宋会要辑稿 职官一九 殿中省 
     
宋会要辑稿 职官一九

殿中省
【宋会要】
监、少监、监丞各一人。监掌供奉天子玉食、医药、服御、幄帟、舆辇、舍次之政令。少监为之贰，丞参领之。凡总六局：曰尚食，掌膳羞之事；曰尚药，掌和剂诊候之事；曰尚酝，掌酒醴之事；曰尚衣，掌衣服、冠冕之事；曰尚舍，掌次舍、幄帟之事；曰尚辇，掌舆辇之事。六尚各有典御二人，奉御六人或四人，监门二人，或一人。又尚食有膳工，尚药有医师，尚酝有酒工，尚衣有衣徒，尚舍有幕士，尚辇有正供等，皆分隶其局。又置提举六尚局及管干官一员。旧殿中省判省事一人，以无职事朝官充，虽有六尚局，名别而事存。凡官随局而移，不领于本省，所掌唯郊祀、元日、冬至天子御殿及禘夆后庙、神主赴太庙，供其伞扇，而殿中监视秘书监为寄禄官而已。元丰中，神宗欲复建此官，而度禁中未有其地，但诏御辇院不隶省寺，令专达焉。初，权太府卿林颜因按内藏库，见乘舆服御杂贮百物中，乃乞复殿中省六尚，以严奉至尊。于是徽宗乃出先朝所度殿中省图，命三省行之，而其法皆左正言姚佑所裁定，是岁崇宁二年也。三年，蔡京上《修成殿中省六尚局供奉库务 令格式》并看详，凡六十卷，仍冠以「崇宁」为名。政和元年，殿中省高伸上《编定六尚供奉式》。靖康元年，诏六尚局并依祖宗法。又诏：「六尚局既罢，格内岁贡品物万数，尚为民害，非祖宗旧制，其并除之。」 
御药院，勾当官无常员，以入内内侍充，掌按验秘方，以时剂和药品，以 
     
进御及供奉禁中之用。旧制，勾当御药院迁官至遥领团练、防御者，谓之暗转，干冒恩泽，浸不可止。嘉佑五年，诏御药院内臣如当转出而特留者，俟其出，计所留岁月优迁之，更不许累计所迁资序。非勾当御药院而留者，其出更不推恩。典八人，药童十一人，匠七人。崇宁二年并入殿中省。 
尚衣库使、副使。旧曰内衣库，大中祥符二年改。监官二人，以内侍、三班充，掌驾头、服御伞扇之名物。凡御殿、大礼前一日，请乘舆、衮冕、镇圭、袍服于禁中，以待进御。事已，复还内库。典一人，匠四人，掌库十人。 
内衣物库，在文德殿后，太平兴国二年置受纳(匠)[匹]段库，受纳绫锦、西川鹿胎、绫、罗、绢匹段，大中祥〔符〕元年并入。监官二人，以京朝官并内侍充。旧三人，以诸司使、副及三班内侍充。掌受纳锦绮、罗绫、色帛、银器、腰束带料，造年支准备衣服，以待班赐诸王、宗室、文武近臣、禁军将校时服，并给宰臣、亲王、皇亲、使相生日器(弊)[币]，两府臣僚、百官、皇亲转官中谢、朝辞特赐，及大辽诸外国人使辞见银器、射弓、衣带。典八人，掌库三十一人。 
新衣库，在太平坊。监官二人，以诸司使、副、三班及内侍充，掌受锦绮、杂帛、衣服之物，以备给赐及邦国仪注之用，并受纳衣服以赐诸司丁匠、诸军。监门二人，以三班使臣充。典十人，掌库五十五人。 
朝服法物库，太平兴国二年置。后分三库，一在天安殿后，一在右掖门内北廊，一在正阳门外。监官二人，以诸司使、副及三班内侍充，掌百官朝服、诸司仪仗之名物。典三人，掌库三十人。已上崇宁二年并入殿中省。旧有裁造院、针线院、杂卖场，后省并入。 
《两朝国史志》：殿中省判省事一人，以无职事朝官充。旧有六尚之局，名别而事存。今尚食 
     
归御厨，尚药归医官院，尚衣归尚衣库，尚舍归仪鸾司，尚乘归骐骥院内(安)鞍辔库，尚辇归辇院，其官随局而移，皆不(令)[领]于本省，省司所掌惟郊祀、元日、冬至天子御殿及禘夆后庙、神主赴太庙伞扇而已。书令史三人，都知二人。 
太宗太平兴国六年五月，诏殿中省细仗着黄人自今令着碧。 
端拱元年，诏殿中省书令史旧七人，自今减为三人。 
淳化三年二月，诏殿中省押当仪注官今后遇入合如阙官，令御史台于见任朝官内牒差摄讫奏。 
至道元年三月，诏殿中省于御街东面库屋内以三间为库贮法物，一间为省局，一间为吏舍，本省职掌番宿看守。 
真宗大中祥符元年八月，诏步军司差官剩员二人，于殿中省巡宿，看管法物库。以上《国朝会要》。 
神宗熙宁四年十二月十四日，诏：「殿中省所管仪仗、法物拨与太仆寺管，系正名丞阙职掌，随所主事件赴本处指教，同共祗应。其见在役及三年已上人且依旧试补，选限出官，差有职事臣僚兼判，向去更不补入。」 
元丰五年五月十一日，诏：「殿中省于三省用申状，尚书六曹用牒，不隶御史台六察。如有违慢，委(事言)[言事]御史弹奏。」 
六月二十七日，详定官制所言：「御辇院乞依旧隶太仆寺，其舆辇及应供奉事隶殿中省。」从之，惟御辇院不隶省寺。 
七月二十四日，诏御辇院既未有所隶，宜令专达。时上欲厘正殿中省职事，置六尚，如唐故事。度禁中地 
     
未有置省之所，故有是诏。 
八月四日，诏殿中省听御史长官若言事御史弹纠。先是，监察御史分六案，随所隶察省曹寺监，而三省至内侍省无所隶，故以长官、言事御史察之。 
哲宗元符元年十一月二日，诏：「御辇院官系进乘舆，最为亲近。今梁吉者出自军伍，似非所宜，可令吏部审会，别(选行)[行选]差。自今阙官准此。」 
徽宗崇宁二年二月十二日，中书省修立到殿中监尚食、尚药、尚酝、尚衣、尚舍、尚辇官制等下项：殿中监掌供奉天子玉食、医药、服御、幄帟、辇舆、舍次之政令，总六尚局而修其职。监一人，少监一人，丞一人，簿一人，令史二人，书令史六人，贴书十二人。尚食局掌供御膳羞品尝之事。典御二人，奉御六人，监门二人，膳工二百人，膳徒三十人，食医四人，司珍六十人，掌库二人，杂役三十人，库典十二人，典事二人，局史六人，书(吏)七人。以御厨翰林司凡供御事悉厘入尚食局，以直下事厘为太官局太官局：原无，据本卷第八页所载「御厨翰林司并入太官局」补。，太官令主之，太官令增一人，通旧监御厨官为四人。以今御厨内臣武官监官四人厘为奉御，增置二人，通为六人。增监门二人。唐有食医，以辨饮食禁忌，今置四人以供御。工匠百八十人，并都虞候已下，余令本分擘(大)[太]官外本句似有脱文，疑作「余令本〔司〕分擘〔入〕大官外」，补二字。，择精熟人入尚食局，通为膳工，共置二百人。托盘院子以三十人为膳徒，以专知为掌库，以库子为库典，以押司官为典事，以(分手)[手分]为局史，以书手为书(史)[吏]，并量定人数。余人太官、 
     
内翰林司供御人员等并为司珍，于局内别置一处，本局官通管。尚药局掌供奉御药、和剂诊候之事。典御二人，奉御四人，监门二人，医师二人，御医四人，医正四人，医佐四人，药童二十人，封人三人，药工十人，掌库二人，库典七人，局长一人，典事二人，局史四人，直史四人，书吏三人，贴书十人。今以御药院凡供御汤药之事厘为尚药局，余事分厘入他局外，御药院旧无监官，今供药饵，事体为重，增置内臣监官四员为奉御。以医官使上名有功效者为医师，医官使为御药，副使为医正，医官为医佐，杂役、秤子、捣碾之类为药工，检点文字为局长，押司官为典事，前行为局史，后行为直史，贴司为书吏，守阙贴司为贴书，封角人为封人。尚酝局，掌供奉酒醴之事。典御二人，奉御四人，监门二人，酒人十五人，酒工五十人，掌库二人，库典五人，局史三人，书吏二人。应法酒库(库)供御事并厘为尚酝局，增置监官内臣四员为奉御，以供御库酒匠为酒人，炊淘之类为酒工，余依诸司名外，应法酒库非供御事并依旧，监官亦合依旧。炊匠十人，今增五人，共为酒人长行。子三十九人，今增十一人，为酒工。尚衣局，掌供御衣服、冠冕之事。典御二人，奉御四人，监门二人，掌库二人，衣徒三十人，典事二人，局史五人，书吏二人，贴书五人，库典十人，缝人十二人，典功二十人，染人七人。以今尚衣库所主事分厘为尚衣局， 
     
除扇筤厘入尚辇，衮冕、法服合降付本局置库收掌，并御药院供应御衣、帽子、幞头等厘入局外，置监官内臣或武臣为奉御，通作四员。押司官为典事，手分为局史。旧御药院有贴司，今随事厘二名入局为书吏，守阙厘入五人为贴书。本库旧有裁缝匠二人，通御药院今增十二人为缝人。旧库有供御裹三人及御药院有裹幞头帽子五人，造靴作一名，腰带作二人，靴履作、犀作各一人，今通作二十人为典功。旧染御服一人，切虑太少，今通作七人为染人。专副共为掌库，库子共为库典，尚衣无杂役使，今定为二十人为衣徒。尚舍局，掌供御幄帟张设之事。典御二人，奉御四人，监门二人，幕士一百人，正供五十人，次供五十人，掌库十人，库典六人，局史二人，书吏二人。以仪鸾司应供御事并入尚舍局，增置监官内臣四员为奉御，其余应供诸处并各依旧为仪鸾司，见今监官并依旧。所有本局工匠人今量定人数，恐未均足，今本局官更分合用人，立为(立)[定]额。以旧供御人为幕士，以次供御为正供，以搭材为次供。尚辇局，掌供御辇事。典御二人，奉御四人，监官一人，正供二百二十人，次供一百三十人，下都一千人，知库二人，典库一十人，典事一人，局史二人，书吏三人。以御辇院事厘为尚辇局，增置内臣监官四员为奉御，仍以尚衣库扇筤厘入。其正供御、次供御、下都三色人旧亦祗应殿阁使用， 
     
今虽约定人数，恐未均足，合本局将应供御人分定厘入本局外，将余人并入车辂院。今后应付批降取索及合供应诸处并增减量定人数令车辂院充应外，旧御辇院吏人数少，今特添三人，一人职级充典事，二人贴司充书吏，厘旧来二人额为局史。其知粮司更不专置，只于(分手)[手分]或贴司内差充。其六局别更有厘正事在他局内，如奶酪院之类，候于寺监取索到续行厘入。殿中监今拟定在列曹侍郎之上，少监序位欲在秘书监之下，丞欲在诸寺丞之上。提举六尚局欲在副都知之下、合门使之上；六尚管勾欲在枢密院(丞)[承]旨之上、押班之下；六尚典御欲在枢密副(丞)[承]旨之上。诏：「六尚局各添置管勾一员。内典御已增置一员外，共置提举六尚局一员，以入内省官充。杂压殿中监在正议大夫之下，提举六尚在延福宫使之上。余依拟定。」 
十四日，殿中省言：「本省掌供奉天子玉食、医药、服御、幄帟、辇舆、舍次之政令，总六尚局而修其职。置令史二人，书令史六人，贴司十二人。切缘专掌供进之事，所系甚重，与他司事体不同。今建局之初，全藉谙练行遣谨畏之人，须合于寺监内外官司选择抽取，即作以曾有抽取之人。若不割隶名籍，不得专一祗应。今乞特许不依常制指名抽取，如碍本处前后一切条禁弹奏科罪更不发遣指挥，并乞依今来指挥，仍割隶(各)[名]籍。」从之。 
同日，殿中监言：「本监今来行 
     
移文字，乞依秘书省例以殿中省为名。」从之。 
五月六日，诏殿中省官并赴内朝立班。 
九日，诏：「御药院院可候(省)[殿]中省六尚建局日，除供御汤药事厘归尚药局，又供应御衣等厘归尚衣局外，其崇恩宫等处供应及排办香表、国信礼物、御试举人、臣僚夏药并自来应干事务等，并依旧主行，仍改名内药局。其见勾当官已系六尚职事者，令兼勾当，依旧禁中供职，今后新差到官准此。」 
同日，诏殿中省食直钱内尚辇局典御、奉御仍破第三等御厨食，余依旧。提举四十贯，管勾三十五贯，典御三十贯，奉御二十贯。 
十一日，诏差两制二员选试尚药局医官，并依试诊御脉医官条例施行。 
十四日，诏已置尚食局，其御厨翰林司并入太官局。太官令五员，见勾当御厨官夏倜、王遵、张大忠并改充勾当太官局，黄滂改充太官令。其见今光禄寺太官令亦依此改入本局，惟掌祠事。翰林司供御事已并入尚食局，余事合存留翰林司，并见任官依旧。已置尚衣局，合并尚衣库入祗候库，见任官并入祗候库。已置尚辇局，御辇院供御事已并入尚辇局，余事并入车辂院。除已差充六尚局官外，御辇院改为中车院，更不并入车辂院，监官改为勾当中车院。 
二十一日，诏应殿中省官并赴内朝。合门拟定在工部侍郎西别班立，少监以下各重行。 
二十三日，诏：「殿中省监治一省之事，凡事干他司，若奏申牒帖，皆专总之， 
     
少监为之贰。提举官总六尚之事，凡事不干外司，若承宣旨供奉应办及事系宫禁皆专总之，与少监不相统属。监、少与提举官行移以牒，管勾、典御皆具状申省。」 
二十六日，殿中省言：「今月二十八日太后受册，并六月五日皇后受册，所有本省合点检仪仗、排立次第，缘今来未有立定官吏入殿点检条贯，欲乞特降指挥，许本省官将带人吏三人于习仪日并至日入殿点检施行。」从之。 
三年二月二十九日，蔡京言：「奉诏令讲仪司修立六尚局条约闻奏，谨以元陈请画一事件并稽考参酌，创为约束，删润修立成《殿中省提举所六尚局供奉库敕令格式》并看详，共六十卷。内不可着为永法者，存为申明。事干两局以上者，总为殿中省通用，仍冠以崇宁为名。所有应干条画起请续降申明及合用旧司条法已系新书编载者，更不行用。不系新书收载，各令依旧引用。」从之。 
五年正月十六日，诏六尚局供奉库物见抛降诸州军岁贡已起发在路者，即令赴京送纳，余并停贡。 
大观三年十一月一日，中书省、枢密院同诏下项：一、应缘御马事依大辇例隶尚辇局，仍差前班大使臣二员充奉御，前有人吏并骑御马直教骏人兵，更不添置，余并如旧制。一、御马隶殿中省尚辇局，凡大礼朝会、车驾行幸供进并入殿排立、引从之类，典、奉御主之，(具)[其]调养、赏罚事依旧左、右骐骥院官管勾。一、典御令尚辇典 
      
御兼领，奉御令中书省取旨差。一、奉御宿值依本局见行条法。一、行遣事务令本局人吏兼管。一、每季令殿中省官依条检察。一、未尽事件令殿中省条画闻奏。奉御笔关送中书省，诏差任渥、黄甚见。 
殿中省大观二年八月内因殿中监宋 检举奏请，就本省监、少、丞、簿厅安置题名记毕工，诚为儒者之幸。况本省官自提举、管勾、典、奉御至监门悉自上选，非材干详敏之人必不得预。臣虽不才，滥叨器使，即未曾陈乞刻石以记姓名，置于治所室壁，似乎阙典，未称朝廷设官创局之意，欲乞许令安立。所有差取人物并管勾官吏等，并乞从本所依昨安置殿中 十二月二十六日，提举六尚局所言：「朝廷肇建殿中省六尚局，自崇宁三年至今已及五年，官各安职，应奉有绪。伏(书)[省]题名记逐次所得朝旨施行。」诏依，差姚佑撰文，李时雍书。 
政和元年十一月十七日，殿中监高伸等言，准诏编定六尚供奉式，今已成书。诏殿中监、少、丞、簿刘瑗等各与转一官，内刘瑗依条回授。手分、书写人共一十一人，内使臣三人，各转一官，余八人候有名目转一资，余等第支赐。 
二年十二月二十八日，殿中省奏：「检会通用令，诸受殿中省若六局所会事急速者，即日回报。契勘供奉库取会文字，亦干供奉，未曾立定日限。欲乞今后应官司承省局若供奉库取会事急速者限即日，余限三日回报，有缘故不得过十日。 
      
如有稽迟，其合干人从本省牒大理寺究治施行。」从之。 
三年正月二十五日，诏殿中省尚食局收使臣王淑等欠家事备偿价钱，在京使臣令诸司粮料院等处、在外使臣令本路所属官司请受内一面依条 纳入官，今后准此。 
六月八日，殿中省言：「供奉库系专一受贮诸州岁贡，六尚供奉之物多是贡发违期，兼到阙其间有不堪或短少之数，不免移文催促补贡。盖缘自来移文止作常程转递，致有留滞，即未有立定约束。今相度，欲乞今后应省局并供奉库下诸路催促贡物，并入马递，其承受州并限三日回报施行。如涉稽违，从本省牒逐路监司究治施行，庶几岁贡之物易为办集，不致阙 。」从之。 
</div>
    <div class="pagination">
<a href="宋会要辑稿_page916.html">上一页</a><span>...</span><a href="宋会要辑稿_page912.html">912</a><a href="宋会要辑稿_page913.html">913</a><a href="宋会要辑稿_page914.html">914</a><a href="宋会要辑稿_page915.html">915</a><a href="宋会要辑稿_page916.html">916</a><span class="current-page">917</span><a href="宋会要辑稿_page918.html">918</a><a href="宋会要辑稿_page919.html">919</a><a href="宋会要辑稿_page920.html">920</a><a href="宋会要辑稿_page921.html">921</a><a href="宋会要辑稿_page922.html">922</a><span>...</span><a href="宋会要辑稿_page918.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
