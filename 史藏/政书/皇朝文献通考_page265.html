<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 265 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 265 页/共 807 页</h1>
    <div class="content">　　翼皇后配
　　显祖宣皇帝次左
　　宣皇后配均南向恭设
　　中殿
　　列祖
　　列后神座于
　　前殿
　　太祖高皇帝正中南向
　　孝慈髙皇后配
　　太宗文皇帝东位西向
　　孝端文皇后
　　孝庄文皇后配
　　世祖章皇帝西位东向
　　孝惠章皇后
　　孝康章皇后配
　　圣祖仁皇帝东次西向
　　孝诚仁皇后
　　孝昭仁皇后
　　孝懿仁皇后
　　孝恭仁皇后配
　　世宗宪皇帝西次东向
　　孝敬宪皇后
　　孝圣宪皇后配展
　　前殿两庑配飨东通达郡王次武功郡王武功郡王妃次慧哲郡王慧哲郡王妃次宣献郡王宣献郡王妃次礼亲王次睿亲王次郑亲王次豫亲王次肃亲王次克勤郡王次怡贤亲王均西向西信勇公费英东次宏毅公额亦都次武勲王扬古利次果毅公圗尔格次防勇公圗赖次忠达公大学士圗海次超勇襄亲王防凌次襄勤伯鄂尔泰次大学士张廷玉均东向以北为上
　　右设神位
　　【臣】等谨案雍正九年加直义公费英东为信勇公忠义公圗尔格为果毅公昭勲公圗赖为防勇公文襄公圗海为忠达公神牌増书而通礼之文因之惟武勲王扬古利亦追加为英诚公则仍书王爵
　　将事之夕夜分太常寺卿率属入
　　庙然炬明灯具器陈于案各以其序
　　帝
　　后皆同案每案牛一羊一豕一簠二簋二笾十有二豆十有二炉一镫二每位豋一铏一金匕一金箸二南设三案一少西供祝版一东次西向一西次东向分奠
　　帝
　　后每案香盘一每位奉先制帛一□尊一玉爵三后殿
　　前殿同
　　前殿东案陈壶一实福酒盘一实胙肉东庑十一案皆牛一羊一簠二簋二笾十豆十毎位铏一西庑九案皆羊一豕一铏一簠一簋一笾四豆四又各设案于东南庑奠尊三每案香盘一每位展亲制帛一【色白】爵三西庑奠尊五每位报功制帛一【色白】余同东庑凡牲陈于俎凡帛实于篚凡尊实酒陈以舟疏布幂勺具工部司官张黄幄于防门銮仪卫官设洗于幄外乐部率太常协律郎设中和韶乐于殿外阶上分东西悬陈武功文徳二舞于乐悬之次并如
　　郊祀仪
　　右陈设
　　陈设毕太常寺博士引礼部侍郎一人诣
　　后殿
　　前殿
　　神位前省眡牲帛齑盛及笾豆豋铏之实毕并诣东西庑
　　周眡如仪
　　右省齑
　　辨行礼位
　　前殿门内正中为
　　皇帝行礼拜位北向殿外阶上东西为王以下公以上拜位阶下甬道东西为两庑分献官拜位庙廷东西为百官拜位文官郎中以上武官防领世爵轻车都尉以上东西各五班重行异等均北向东位西上西位东上辨执事位司拜褥銮仪卫官二人分立于
　　皇上拜位左右太常寺司祝一人立祝案西东面太常寺司香三人宗室官司帛三人司爵九人序立东案之东西面太常寺司香二人宗室官司帛二人司爵六人序立西案之西东面均北上光禄寺卿二人立东司香之后西面侍卫二人立西司香之后太常寺赞赐福胙一人立西司爵之次均东面北上侍仪礼部尚书侍郎各一人立东案之南西面都察院左都御史副都御史各一人乐部典乐一人立西案之南东面均北上太常寺典仪一人立殿东门外西面阶上东西纠仪御史二人礼部祠祭司官二人立于王公拜位之前引王公行礼鸿胪寺官二人分立于纠仪官之次均东西面司乐协律郎乐工序立乐悬之次歌工立乐工之次乐舞生文武八佾分行序立东列歌工之左西列歌工之右北面起居注官四人立西阶下东面北上纠仪御史四人礼部祠祭司官二人鸿胪寺官二人分立于百官行礼位前均东西面掌燎官率燎人立燎炉南承祭
　　后殿官拜位设于殿外阶上太常寺司祝一人司香四人觉罗官司帛四人司爵八人纠仪御史四人以次序立于殿内均东西面太常寺典仪一人立于殿门外之东掌燎官立位同前
　　右辨位
　　其日五鼓銮仪卫陈
　　法驾卤簿【详见于　　北郊祭仪】于
　　午门外陈金辇于
　　太和门外陪祀王以下公以上按翼集庙街门外
　　驾至随行承祭
　　后殿官分献官均先竢于庙南门外陪祀百官序立于
　　庭左右祗司祝二人诣
　　神库祝案前跪三叩兴恭奉祝版先
　　后殿次
　　前殿奉安于祝案跪叩如初日出前四刻公一人诣后殿香几前上香退出殿右门外就阶上正中行三跪
　　九叩礼觉罗官分诣
　　后殿寝室前跪三叩兴恭请四室
　　神位奉安于殿内
　　寳座跪三叩兴退王一人诣
　　中殿上香行礼如
　　后殿之仪宗室官分诣
　　中殿寝室前跪三叩兴恭请五室
　　神位以次出殿中门太常寺官十人前引由
　　前殿北门入循殿左转至殿中依序奉安于
　　寳座跪三叩兴退均就执事位
　　右请神位
　　太常寺卿赴
　　乾清门奏时
　　皇帝御祭服乗礼舆出宫至
　　太和门外降舆乗金辇銮仪卫奉辇纳陛内大臣侍卫前引后扈如常仪执炉灯官左右列行
　　午门严鼓导迎乐陈而不作不陪祀王公以下文武各官咸朝服跪送太常寺赞礼郎豫引
　　后殿承祭官由右防门入至
　　后殿内垣门外东面立
　　驾入
　　太庙街门左门至神路右降辇纳陛扶辇如前仪右赞引
　　左对引太常寺卿二人恭导
　　皇帝至
　　太庙南门入左门诣防门幄次少竢太常寺卿告奉安神位毕奏请行礼
　　皇帝出次銮仪卫官跪奉盥奉巾如仪盥毕入防门左门司拜褥官豫布拜褥于殿门内正中赞引对引官恭导
　　皇帝陞东阶进
　　前殿左门就拜位前北向立执炉灯官止东阶下夹阶左右立侍卫退至东西陛隅佥立前引内大臣止殿外檐下东西侍立后扈大臣随侍赞礼郎二人引承祭
　　后殿官由内垣右门入升自西阶至中阶拜位前立赞礼郎东西各二人引分献官鸿胪寺官引陪祀王公百官均就拜位序立典仪赞乐舞生登歌执事官各供乃职武舞执干戚进赞引奏就位
　　皇帝就位立
　　后殿典仪赞执事官各供乃职赞礼郎赞就位承祭官
　　就位立
　　右就次盥洗就位
　　典仪赞迎
　　神左右司香奉香盘以次进至各案前恭司乐赞举迎神乐奏贻平之章【乐辞俱详见乐考】协律郎举麾工歌柷乐作赞
　　引奏诣香案前暨对引官恭导
　　皇帝诣
　　太祖髙皇帝香案前对引官至祝案前止立司香案赞引
　　奏跪
　　皇帝跪奏上香司香进香
　　皇帝工炷香三上瓣香兴以次诣
　　太宗文皇帝
　　世祖章皇帝
　　圣祖仁皇帝
</div>
    <div class="pagination">
<a href="皇朝文献通考_page264.html">上一页</a><span>...</span><a href="皇朝文献通考_page260.html">260</a><a href="皇朝文献通考_page261.html">261</a><a href="皇朝文献通考_page262.html">262</a><a href="皇朝文献通考_page263.html">263</a><a href="皇朝文献通考_page264.html">264</a><span class="current-page">265</span><a href="皇朝文献通考_page266.html">266</a><a href="皇朝文献通考_page267.html">267</a><a href="皇朝文献通考_page268.html">268</a><a href="皇朝文献通考_page269.html">269</a><a href="皇朝文献通考_page270.html">270</a><span>...</span><a href="皇朝文献通考_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
