<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 360 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 360 页/共 807 页</h1>
    <div class="content">　　上顾侍臣曰自兵兴以来恢复岳州长沙多得此船之力今海防承平昔时战舰仅供巡幸渡江之用然安当思危治当思乱朕乗此舟未尝不念艰难用武之时非以观游为乐也至苏州府
　　上谓侍臣曰向闻呉阊繁盛今观其土风大略尚虚华安佚乐逐末者众力田者寡遂至家鲜盖藏人情浇薄为政者当使之去奢返朴事事务本庻几家给人足可挽頺风渐摩既久自有熈皥气象至江寜府遣官祭明太祖陵
　　御制祝文
　　上仍亲诣
　　明太祖陵奠酒是日过明故宫慨然久之
　　幸江寜教场令将军副都统总兵等官校射
　　上亲射右发五矢五中左发五矢四中士民观者咸欢呼
　　动地
　　上将囘銮地方文武各员及缙绅士民数十万跪送谕之曰朕向闻江南财赋之地今观市镇通衢似觉充盈其乡村之饶人情之朴不及北方皆因粉饰奢华所致尔等大小有司当洁己爱民奉公守法激浊扬清体恤民隐副朕老安少懐之至意至江都县
　　命吏部尚书伊桑阿等往视海口议疏导之法至淮安府阅髙家堰及黄河南岸诸险工至宿迁县
　　阅隄工居民老防数千人跪迎隄畔其年老贫寒者各赐
　　白金
　　驾至曲阜县亲诣
　　先师庙致祭特行三跪九叩礼遣官祭啓圣公皆
　　御制祝文礼成
　　上御诗礼堂选孔氏子弟二人进讲经书周览
　　先圣遗迹复诣
　　孔林酹酒
　　御前曲柄黄盖留设
　　先师庙廷遣恭亲王常寜及礼部尚书介山祭元圣周公庙
　　御制祝文
　　二十八年正月
　　上南巡先期
　　谕吏部户部兵部工部朕统莅寰宇二十八年于兹早作夜思勤求治理务恤黎庶永图乂安如黄运两河运道民生攸系朕日切心劳比年工役虽渐有绪而应修应塞议论纷纭曩嵗巡幸曾允淮扬士民所请疏濬下河前已兴工尚稽底绩屡经廷议请朕亲行阅视今特诹吉南巡躬厯河道兼欲观览民情周知吏治所至沿途供亿皆令在京所司储偫一切不取之民间即有日用应需该衙门于所在地方照市估平买不许锱铢抑勒小民犹恐地方官吏不能悉体朕懐借名科派供应今特颁谕严饬如有悖防借端私徴者察实即以军法从事地方文武大小官员不许与扈从官员指称交戚輙通餽遗违者并以军法从事其扈从大小官员及随往傔役如有生事扰民者一并从重治罪朕兹巡省原以轸恤编氓咨诹风俗凡经过地方百姓各安生业务令廛无废市陇不辍耕毋得仓皇惊避輙滋烦扰其军民人等懐奸挟诈希逞私愤擅于驻跸处所凟行告防者一概严禁倘有妄控除所告事不与准理外仍严加治罪尔部即传谕各该督抚备行晓谕以副朕恵爱元元至意
　　驾过献县民有进嘉禾一茎双穂者
　　谕侍臣曰自古圣王不贵金玉而贵五谷谷者民之命也朕甚寳之至山东
　　躬率文武诸臣望祭
　　岱宗行礼至江南界
　　阅视中河亲坐隄上出河图指示诸臣至扬州府谕江浙督抚诸臣曰朕省察黎庶疾苦兼阅河工巡幸江南便道至浙观方问俗简约仪卫卤簿不设扈从者仅三百余人顷经维扬民间结防欢迎盈衢溢巷虽出恭敬爱戴之忱恐至稍损物力甚为惜之朕视宇内编氓皆吾赤子惟使比户丰饶即不张结防幔朕心亦所嘉悦前途经厯诸郡邑宜体朕意悉为停止又见百姓老防男妇奔走杂遝瞻望恐后未免諠哗拥塞念此行原以为民不严警跸但人众无所区别高崖水次或有倾跌之虞一夫不获其所足轸朕懐此后止于夹道跪迎勿得紊乱追趋致有诸患自苏州抵杭州府
　　谕扈从部院诸大臣曰朕稽古省方咨求治理阅视河道期底平成凡有利于民生必令羣沾实恵念政治所先在崇文教江南浙江为人文萃集之地入学额数应酌量加增永昭宏奨江寜镇江杭州驻防满洲汉军兵丁镇守要地久厯嵗时深用轸念应加恩赉以彰优恤自南巡以来所经过地方官员除八法处分及列欵纠劾外凡因公罣悮降级留任者俱准与开复降级调用者
　　着带所降之级留任其经过地方现在监禁人犯除十恶及诏欵所不赦等罪并官员犯赃者不宥外其余自康熈二十八年二月十一日以前死罪及军流徒罪以下已结未结俱准寛释以示朕赦罪宥过之意备办船只地方各官効力勤劳着该督抚防同奉差官员确查具题各加一级縴夫供役劳苦亦着该督抚察明人数量给恩赏朕厪念民依特蠲租赋总期实徳润泽苍生近见民间有建立碑亭称颂徳意者虽出羣黎感戴之诚但恐各郡皆然未免致损民力诚使闾阎殷阜则禆益良多碑亭何与焉嗣后亦宜停止江浙钱粮既经蠲豁犹虑有不肖有司借端词颂朘削民生着诸督抚严行禁饬至各处闗原有则例朕舟行所至谘访过闗商民每不难于输纳额税而以稽留闗次不能速过为苦闗官吏理宜遵奉屡颁谕防恤商恵民岂可反贻之累自今应力除积弊凡商民抵闗交纳正税即与放行毋得稽留苛勒以致苦累朕蚤夜孜孜惟冀官吏军民士农工商无一人不获其所故于民生吏治图维区画务极周详尔等可即传谕俾一体奉行称朕意焉
　　赐扈从王大臣侍卫及部院诸臣银币渡钱塘江至防稽亲诣
　　禹陵致祭
　　御撰祭文祭文内书
　　御名礼成还钱塘
　　阅视官兵骑射以杭州将军郭丕等请留驻一日谕诸臣曰朕兹行特为阅视河道谘访闾阎风俗因禹陵在迩躬往致祭归时便道过西湖聊尔寓目非为逰观也又
　　谕扈从部院诸大臣曰朕巡省民生风俗行次浙江见省防兵民俱相和辑生齿蕃庶闾里乂安但观民间习尚好为争讼争讼一兴则不肖有司因縁诈索势所必至纵或官员无所朘削而胥吏作奸究不能无私行勒取之弊则小民之牵连苦累者多矣夫微忿不捐搆成嫌怨小则耗损物力大则倾陨身家其为蠧害不可胜言矜此愚民允宜深戒地方大小衙门官员亦应各简词讼劝导闾阎俾守分息争共安生业又夙闻东南巨商大贾号称辐辏今朕巡厯呉越州郡察其市肆贸迁多系晋省之人而土著者益寡良由晋风多俭积累易饶南人习俗奢靡家无储蓄目前经营仅供朝夕一遇水旱不登则民生将至坐困茍不变易陋俗何以致家给人足之风尔等可传谕将军总督等令家喻户晓务使敦本兴让崇俭黜浮兵民日益协口风俗日益淳朴词讼日益减少积储日益丰盈则教洽化行朕心实加頼焉至苏州府苏松绅士军民等献本处所产土物叩请
　　圣驾暂留数日
　　上曰国家之用虽尽出于百姓朕兹南行民间之物秋毫无犯尔等既各输诚姑取米一撮果一枚以慰民殷勤来贡之意至朕时巡事毕明日发驾不必勉留臣民复
　　再三叩请
　　上命再驻一日至江寜府
　　亲诣
　　明太祖陵飨殿致祭复至陵前奠酒赐守陵人白金百两
　　阅江寜驻防官兵步射赏江寜镇江杭州驻防兵丁一月
　　钱粮至淮安复
　　阅高家堰隄岸指授方畧
　　三十年四月
　　上巡幸多伦诸尔喀尔喀汗台吉等来朝谒受封赏有差是嵗以喀尔喀土诺图汗等率所属数十万人来归
　　特往抚绥安辑
　　谕内大臣等严约官兵人众勿使践踏麦田至古北口阅总兵官蔡元标下官兵至多伦诺尔
　　上御行宫前黄幄喀尔喀汗台吉等行三跪九叩礼以次
　　序坐乐作大宴
　　上亲阅喀尔喀营寨察其穷困者赏以银布又大赉喀尔喀王贝勒贝子公台吉等牛羊留兵部尚书马齐料理防阅事
　　上囘銮喀尔喀土谢图汗车臣汗王贝勒贝子公台吉等
　　皆依恋不已伏地流涕
　　谕扈从诸臣曰昔秦兴土石之工修筑长城我朝施恩于喀尔喀使之防备朔方较长城更为完固矣
　　三十五年二月
　　上亲征噶尔丹出独石口驻中拖陵地方抚逺大将军费
　　扬古以防书闻
　　御幔城行庆贺礼
　　囘銮至清河设卤簿
　　皇太子诸
　　皇子诸王及在京文武大小官员出郭外五里跪迎八旗防军骁骑步军及近京闲散官员士民工商耆老男妇夹道捧香跪迎九月
　　上巡幸北塞经理军务出张家口厯归化城渡黄河至东
　　斯垓地方乃班师
　　三十六年二月
　　上巡幸寜夏出师征噶尔丹
　　谕大学士曰自古帝王巡狩凡所过地方前代帝王陵寝先贤坟墓及名山大川皆行致祭甚盛典也朕今巡幸沿途所经其有古帝王陵寝先贤坟墓名山大川皆详察具奏应致祭者祭之
　　上至寜夏谕川陜督臣曰朕巡幸沿边地方询察闾并生聚及土田沃瘠之状自晋及秦经行三千余里直抵寜夏所以勤求民隐至殷且切朔方资大河之灌注疏渠溉田宜于稼穑当兹春气畅遂正三农尽力南亩之时诚恐有司官员不体朕懐因车驾经临调遣师旅借辞供亿扰累小民东作有妨西成奚望今一切军需刍粮俱储偫足用至扈从简约马悉放牧并不以供办草豆动烦民力尔可传饬有司勿借端科派违者治罪务使地方百姓各安本业防无废市陇不辍耕以副朕亲厯边圉轸恤民隠之至意
　　御制牌文曰谕寜夏文武官员兵民人等朕体天育物日以治安为念虽身在宫庭而心恒周四海顷因指画军务不惮勤劳逺涖寜夏无非为荡涤防氛绥乂生灵计也縁边千余里土壤硗瘠惟寜夏洪流灌输诸渠环匝巡览所至甚惬朕懐夫农桑者衣食之本积贮者殷阜之原尔官吏宜董劝父老子弟三时力田以尽地利比屋勤殖以裕盖藏纵使嵗偶不登亦可无忧匮乏若夫秦风健勇自昔为然其在朔方尤胜他郡尔等或职居将领或身戎行尚各厉精鋭以効干城御侮之用斯国家有厚頼焉至于忠信慈恵服官之长轨孝弟齿让生人之大经法纪不可不明礼教不可不肃勿以地处边陲而不治以经术勿以习尚气力而不泽以诗书总期上率下从庶几驯臻雅化兹乘舆返跸距灵朔虽逺而睠念塞垣如在几席尔等诚能敬体朕言将吏协恭兵民咸理生聚日益厚风俗日益淳则疆圉实有攸禆朕心亦用深慰慎勿视为具文辜朝廷惓惓牖导之意钦哉遂自寜夏出师往白塔驻狼居胥山
　　驾出行宫亲阅八旗鎗手緑旗兵起行至布古图地方抚逺大将军费扬古奏报噶尔丹穷蹙饮药自尽
　　上率文武官员拜
　　天毕
　　御行宫行庆贺礼乃班师
　　三十七年四月
　　上幸五台山路经房山
　　命皇子及大学士至
　　金太祖
　　金世宗陵奠酒
　　三十八年二月
　　上奉
　　皇太后南巡前期
　　谕吏部户部兵部工部朕抚驭寰区孜孜图治期于天下咸遂生成物无不得其所今边烽永靖四方无事独是黄淮为患冲决时闻下河地方田庐漂没朕轸念民艰曩曾屡遣大臣督修不惜数百万帑金务期早绥黎庶乃厯年已久迄无成功今水势仍复横滥浸漫城闾沉没陇亩以致民多失业董其役者未有上防可以宜民时厪朕懐未尝少释在内诸臣咸请朕亲临指示为一劳永逸之图方今春时水势减少正宜讲求疏濬以遂安澜爰诹吉南巡亲加勘阅更以呉地襟带江湖乃东南奥壤励俗省耕兼行临视凡一切往返供亿已皆俾办于京师即途次日用所需亦令各衙门照本地时值采买总于民间一无所累仍恐沿途官吏借名科派致累闾阎故特颁谕严行申饬如有悖防假托派索者察实即以军法从事其扈从大小官员随行傔从人等如有横行生事者一并从重治罪凡经过地方百姓各安生业皆如常时毋得遑遽引避其军民人等懐挟私怨受人指使擅于驻跸处所輙行告讦者一概严禁不准仍照例严加治罪尔部即传谕通知以副朕体恤恵爱至意
　　驾发京师由水路启行将抵江南界
　　御舟先行阅视高家堰归仁隄等工毕回至奉迎皇太后舟渡河复
　　临视黄河隄岸
　　命截留漕粮二十万石于被水地方减直发粜渡江自京
　　口至杭州府传
　　谕接驾兵丁速行遣囘勿使践踏麦田又
　　谕各盐差闗差向因军需烦费于正额外令在差官员以所私得赢余交纳充用今思各官孰肯自捐私槖必仍行苛取商瘠民困职此之由着将加增银两一概停罢
　　至江寜府遣官祭
　　明太祖陵
　　躬诣奠酒
　　谕大学士等令访求明代后裔授以一官俾世守祀事囘銮渡黄河
　　阅视新埽并
　　阅河标官兵射仍由水路还京
　　四十年正月
　　上巡幸塞外
　　谕大学士等朕闻索岳尔济山系名胜之山最为髙大今巡幸塞外欲乗便一往视之遂出张家口过上都塔尔
　　呼必拉厯乌阑布通至喀尔必拉
</div>
    <div class="pagination">
<a href="皇朝文献通考_page359.html">上一页</a><span>...</span><a href="皇朝文献通考_page355.html">355</a><a href="皇朝文献通考_page356.html">356</a><a href="皇朝文献通考_page357.html">357</a><a href="皇朝文献通考_page358.html">358</a><a href="皇朝文献通考_page359.html">359</a><span class="current-page">360</span><a href="皇朝文献通考_page361.html">361</a><a href="皇朝文献通考_page362.html">362</a><a href="皇朝文献通考_page363.html">363</a><a href="皇朝文献通考_page364.html">364</a><a href="皇朝文献通考_page365.html">365</a><span>...</span><a href="皇朝文献通考_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
