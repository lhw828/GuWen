<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 881 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 881 页/共 1125 页</h1>
    <div class="content">十年正月二十七日，诏：「皇孙英国公听读《孟子》、《尚书》两经终篇，小学教授刘光祖特与转一官，供检主管书写文字张师贤、蒋巨卿、张克家各减三年磨勘，引接等祗应时椿年、刘子训、蒋晔、于忠辅、傅昌言、医官娄杲各减二年磨勘，诸色祗应等二十六人并特支犒赏一次。」 
五月三日，诏增置小学教授一员，以秘书省著作郎何澹、校书郎郑锷同兼。既而以宰执进呈皇太子宫小学阙员，上曰：「国公已长，正要得人训导，可增置一员。」遂以澹等为之。 
十一年三月二十三日，皇太子宫小学教授言：「皇孙英国公听读《毛诗》终篇，今欲接续听读《周易》。」从之。教授何澹、郑锷各转一官。 
十二年正月二十日，以秘书省校书郎罗点兼皇太子宫小学教授。郑锷论罪，故以点为之。 
三月一日，皇太子宫小学言：「皇孙英国公听读《周易》终篇，接续听读《礼记》。」从之。诏：「教授何澹、罗点各特转一官，春坊谯熙载、姜特立各减三年磨勘，供检主管书写文字三人并各减三年磨勘，指使二人、书表客司袍笏使臣、祗应七人各减二年磨勘。年限不同人依四年法比折，未有名目人候有名目日收使，诸色祗应人并特支犒设一次。」 
四月二十四日，以秘书省著作郎何澹、秘书郎罗点并兼皇孙平阳郡王府教授。 
十一月十一日，诏：「皇孙平阳郡王讲授《论语》终篇，教授何澹、罗点各转一官。」点十二月为浙西提举，澹十四年三月除国子司业，免兼。 
十三年正月九日，以秘书省著作郎高昙兼平阳郡王府教授。昙十四年二月致仕。 
十四年三月二日，以秘书郎莫叔光、邓驲兼皇孙平阳郡王府教授。 
七月三日，皇孙平阳郡王府教授莫叔光、邓驲辞免讲授《孟子》终篇各特转一官，照依所乞，各减三年磨勘。 
十五年十月十六日，诏：「皇孙平阳郡王听读《礼记》终篇，教授莫叔光、邓驲各特转一官，谯熙载、姜特立、蓝师古、谯令雍、张帅贤、
蒋巨卿、张克家各减三年磨勘，高钧、吴端、冯泾、王良、傅昌祖、董致中、成元显、李松、孙昌祖、高琦、姜文用、孙昌嗣、姚思正、王世昌、周昭各减二年磨勘。年限不同人依四年法比折，未有名目人候有名目日收使，诸色祗应人并特支犒设一次。」 
淳熙十六年二月七日，诏：「东宫官吏、诸色人、军兵等且依旧，仍与接续放行诸般请给，限一月结局取旨。」 
二十七日，诏：「随龙讲官、承受官可各转四官，曾任东宫讲堂官各转两官。」 
四月十五日，吏部言：「 
      
曾任东官讲堂官得旨各转两官，其间有见任宰执及碍止法人，伏乞朝廷指挥。」诏：「见任宰执并碍止法人并许回授。」又言：「今来承降指挥，即不该载赞读、直讲。并合取自指挥，照依东宫讲堂官例，各转两官。碍止法人依条回授。」 
开禧三年十一月，礼部尚书史弥远兼太子詹事，吏部侍郎赵梦极兼太子左庶子，国子祭酒戴溪兼太子侍读。既而梦极十二月以给事中兼詹事。溪嘉定元年正月升兼太子右谕德。五月以兵部侍郎兼右庶子，八月升左庶子，三年正月除詹事。 
十二月，起居郎陈希点兼太子侍讲，吏部侍郎娄机兼太子左庶子，起居舍人邹应龙兼太子左谕德。既而希点嘉定元年三月升兼侍读，六月升兼左谕德；机嘉定元年正月升詹事；应龙嘉定元年三月升兼左庶子，八月升兼詹事。 
嘉定元年三月，尚左郎中徐邦宪兼太子侍讲，六月升兼侍读。 
闰四月，吏部郎官王介兼太子舍人，六月以国子司业兼侍讲，三年二月以宗正少卿兼右谕德。 
六月，刑部侍郎曾 兼太子詹事。 
八月二十二日，观文殿学士、提举万寿观赵彦逾言：「乞令东宫讲读官每日讲读之余，将古今历代帝王治乱事迹编成一书，分十门：一曰畏天，二曰爱民，三曰法祖宗，四曰圣孝，五曰用贤能，六曰远小人，七曰勤俭，八曰听言，九曰明赏罚，十曰谨边防。实以历代已行之事，每事释其下，以『东宫规鉴』为名。」从之。 
八 
      
月，工部侍郎汪逵兼太子右庶子，起居舍人曾从龙兼太子右谕德。逵四年四月以权吏部尚书兼詹事，从龙三年正月以礼〔部〕侍郎兼左谕德，五年十月以刑部尚书兼右庶子，七年七月以礼部尚书兼詹事。 
二年正月，秘阁校理留元刚兼太子舍人。三年，升兼侍读。 
三年五月，秘书省著作佐郎滕强恕兼太子侍讲。四年六月升兼侍读。 
四年正月，宗正寺丞任希夷兼太子舍人。六月以秘书丞兼侍讲，七年以中书舍人兼右谕德，九年十二月以工部尚书兼左庶子，十年十一月升兼詹事。 
六月，秘书少监陈武兼太子右谕德。 
八月二十九日，皇太子受册了毕，本宫官吏、诸色人、军兵等各与一官资，碍止法人特与转行。内白身补进武副尉，理为年劳出职。或愿转一官资收使者听。」 
六年五月，权刑部侍郎刘爚兼太子左谕德。八年二月，以权工部尚书兼右庶子，依旧左谕德。 
七年八月，起居郎李兼太子侍讲。 
九月，权兵部尚书黄畴若兼太子右庶子。十二月以兵部尚书兼左庶子，九年十二月升兼詹事。 
八年六月，宗正少卿庄夏兼太子侍讲。九年二月升兼侍读，十二月升兼右谕德，十年十一月升兼左庶子、左谕德。 
七月，礼部尚书范之柔、权工部尚书刘 并兼太子詹事。 
九年二月，将作监何剡兼太子侍讲。十二年九月，以权刑部侍郎兼右谕德。 
十二月，秘书少监、兼权中书舍人黄宜兼太子侍读。十年十
      
一月，以中书舍人兼右谕德。十二年二月，以工部侍郎兼右庶子。 
十年三月，权兵部尚书蔡幼学兼太子詹事。 
十一月，起居舍人宣缯兼太子侍读。十二年九月，以权吏部侍郎兼左谕德。十三年三月，升兼右庶子，依旧左谕德。 
十二年九月，权礼部侍郎杨汝明兼太子侍读，司封郎中高文善兼太子舍人。汝明十三年三月升兼右谕德。 
十三年正月，秘书监崔与之兼太子侍讲。 
三月，刑部尚书徐应龙兼太子詹事。
 职官 宋会要辑稿 职官八 吏部 
     
宋会要辑稿 职官八

吏部
【宋会要】
吏部旧有三铨，尚书主其一，侍郎二人各主其一，分铨注拟。其后，但存尚书铨，余东、西铨印存而事废。今但以朝官二人判流内铨，其吏部之职别以朝官二人主判，兼领南曹格式司。但主京朝官叙绯紫、申请祠祭差官摄事及拔萃举人。格式司主幕职州县官格式、阙簿、辞谢。流内铨主考试附奏京百司人吏。每年十月，诸司牒到承阙姓名，年终申奏，至春、夏差官考试。南曹主选人投下文字及过院判成、过铨选人受官出给历子。甲库主承受制敕、黄甲、给签符优牒及选人废置改名。以朝官一员主判。今录四司杂事，余见铨选门。尚书一人，总七司之事。其属则有侍郎二人，分左、右选。尚书左选郎中一人，尚书右选郎中一人，侍郎左选郎中一人，侍郎右选郎中一人，司封郎中一人，司勋郎中一人，考功郎中一人。 
太宗太平兴国三年十月十日，诏：「应诸司奉郊祀行事官等，并以前资官吏部黄衣选人充。曾犯除名及免所居官停任，未经恩宥人等，不在差补之限。」 
六年五月，诏吏部黄衣选人宜为白衣选人。 
至道二年正月，诏：「今后京官着绿，至加恩前及二十周年者，许于吏部投状，依朝官例磨勘，奏候敕裁。内曾犯入己赃及踰滥者不得施行。」 
三年九月，诏：「京朝官于吏部投状叙绯紫者，须牒问刑部、大理寺，会问有无停殿，审官院历任中有无父母忧制，将出身已来文字磨勘，委合得章服，别无虚诳，结罪保明以闻。」 
真宗大中祥符二年四月，诏吏部：「京朝官叙服色者，依条磨勘，历任如依赦格，即保明以闻。如涉卤莽，官吏并重行朝典。」 
三年八月，尚书吏部言：「请应京朝官准赦叙服色者，须将出身、告敕、逐任历子、家状，画一开座着绿已来有无停叙、忧制、寻医、假满、出落班簿，结罪收理，录 
     
白呈纳。如有异同欺诈，本犯官重〔置〕朝典。若追官两任、三任，虽有出身文书、解由历子，别无告敕照证，即通除追官任数，至叙理授官月日磨勘。若曾除名，后来理雪，显有得雪文字，即通理年月。如虽曾叙官，无显得雪文字，即实理叙理后授官月日。应在任丁忧，准敕免持服不离任历子、批书、圣旨及有付身文字，旧来便通使年月。其间亦有丁忧服未(阙)[阕]，或因贬降授官，所有服未满月日，不在通理之限。若服未(阙)[阕]，非时特恩授官，即与通理服未满授官月日。寻医、假满、百出日落班簿损日及丁忧服未(阙)[阕]「百出」至「损日」疑有误。，亦有投状者。望自今后牒问御史台，免有欺诈。」并从之。 
五年闰十月三日，户部判官刘锴言：「吏部叙服色，各将历任家状及告敕、历子照验，依例会问。如丁忧及假故、停殿并除落外，实及年月者方始以闻。其间告敕并足，只少差敕、历子一两道者，虽年限过余，未敢以闻，致本官进状，下方会问审官院诣实。欲乞今后为告敕、差 、历子、家状点检，除落停殿、丁忧、假故外，实及年限，历子、差敕不全少者，便会问审官院，依州县官去失文书格例，召清资官同罪委保以闻。如历子、差敕俱无者，即依丁忧、停殿例除落年限。」从之。 
仁宗天圣元年十二月十八日，诏南曹：「今后选人常例会问过犯，定公以私罪名，只仰会问刑部，疾速关报。」 
康定元年八月四日，诏判南曹官除每季请厨料、茶米外，自今每 
     
员增给添支钱七千。 
皇佑三年八月，诏：「判吏部南曹自今以朝臣历一任知州、馆职一任通判者为之，不得干托奏荐及有陈乞。」 
《神宗正史 职官志》：旧制以审官东、西院、流内铨、三班院分治四选，复于尚书都省置司封、司勋、考功。商曹官自为司商：疑误。，职事不相联属。元丰中，酌古御今，名实始正。尚书从二品，侍郎从三品，郎中从六品，员外郎正七名，参掌选事而分治之。凡序位有品，选官有格，分任有职，寓禄有阶，皆以事稽考，审核其状，拟定可否，质成于尚书、侍郎，而后行焉。凡文阶官之等二十有五，武选官之等五十有六，而幕职州县官之等七。总为品十有八：从一品曰开府仪同三司、特进。正二品曰金紫光禄大夫；从二品曰银青光禄大夫、左、右金吾卫上将军、节度使。正三品曰光禄大夫；从三品曰正议大夫。正四品曰通议大夫、诸卫大将军、节度观察留后；从四品曰太中大夫、诸卫将军。正五品曰中大夫、观察使；从五品曰中散大夫、防御、团练使、刺史。正六品曰朝议大夫；从六品曰朝请、朝散、朝奉大夫。正七品曰朝请、朝散、朝奉郎、皇城诸司使；从七品曰承议郎、皇城诸司副使。正八品曰奉议、通直郎、内殿承制、崇班、京府判官、京畿县令、两赤县丞；从八品曰宣德、宣义郎、东、西(路)[头]供奉官、节度、观察、防御、团练、军事、军监推判官、节度掌书记、观察支使、司录「司」上原衍「用」字，已删。、州司录事、京府诸曹参军事、军巡判 
     
官、县令、丞、两赤县主簿、府诸曹节镇、上州诸司参军事。正九品曰承事、承奉郎、左、右侍禁、左、右班殿直、京畿、赤县主簿；从九品曰承务郎、三班奉职、借职、州军县城寨主簿、尉率。考其功罪，辨其位秩，以序进之。尚书左选分案八，设吏三十；右选分案六，设吏十有六。侍郎左选分案十有五，设吏四十有三；右选分案八，设吏四十有七。曰主事，曰令(吏)[史]，曰书令史，曰守当官，而二十四司亦如之。《哲宗职官志》同。 
神宗熙宁五年闰七月，诏吏部南曹并入流内铨。 
元丰五年四月二十三日，翰林学士、承议郎李清臣试吏部尚书，通直郎、宝文(合)[阁]待制、权判尚书兵部、兼知审官东院何正臣试吏部侍郎，太中大夫、集贤院学士、判尚书吏部苏颂为通议大夫、守吏部侍郎，仍诏颂管左曹。 
二十八日，诏：「六曹尚书依翰林学士例，朝谢日不以权、行、守、试行：原作衡，据《宋史》卷一六三《职官三》改。，并赐服佩鱼。罢职除他官日不带行。」 
五月二十七日，通直郎、试尚书吏部侍郎何正臣为宝文阁待制、知浑州。正臣为吏部，职事 略，所注拟多抵梧。事闻，正臣以制法未善为辞。王安礼曰：「法未善，有司所当请，岂可归罪于法 」故罢之。田画作安礼为状此句疑有误。，载安礼论正臣曰：「朝廷建文昌，新一代官制，当简人材以寘之。今奸回如正臣，乃得周旋其间。」上(领)[颔]之，黜正臣知宿州云。 
六月十九日，诏：「尚书侍郎奏事，郎中、员外郎番次随上同上殿，不得独留身。侍郎以下仍不独得 
     
乞上殿。其侍郎左、右选奏事，非尚书通领者听侍郎上，以郎官自随。秘书、殿中省、诸寺监长官视尚书，贰(承)[丞]以下视侍郎。六曹于都省禀事亦准此。侍郎以下仍日过尚书厅议事。」 
六年九月十九日，新知蔡州黄好谦言：「伏见尚书六曹如吏部左、右选事务皆为繁剧，郎官自早至晚书押不绝，无暇省览，事多致差失稽违。乞两员郎官处分(分)案治事，所行符亦许员外郎签押。」从之。 
十二月二十六日，吏部侍郎陈安石等言：「乞以侍郎比类直学士例，封赠父母。」从之，着为令。 
七年十一月二十六日，诏新除吏部侍郎领左选熊本与吏部侍郎领右选陈安石两易其职。以本目疾，引见选人不能读奏也。 
哲宗元佑二年十月六日，罢吏、户、刑部长贰保任郎官治状法。初，文彦博建〔言〕，朝廷为之定令，谏官论其非是，罢之。 
徽宗崇宁元年六月二十三日，诏曰：「哲王图治，秉法则以驭群臣；显考造邦，修官制以立庶政。故元丰刊定吏部四选注拟法度，总核升降，循考资序，敕令格式，精密备具，万世遵承，守而勿失可也。向缘纷更，几渐废弛，遂致秉权藉势，阀阅 娅之家或趋竞憸谀、躁进贪鄙之辈巘肆机巧，宛转干求。所有后妃、戚里侥幸陈请，近五(旬)[月]四日已降指挥约束裁抑。其三省、枢密院除旧有合保差除窠名外，又复侵占吏部员阙，超躐等级，下部(员)[直]差。或已授差遣待阙，经隔岁月，忽改注别人。或 
     
纔初到任，随即冲罢，至有五七年间尚不能成就一任。因使知廉耻、安分守介特寒士在部待阙、待注久以久以：疑误。，每以留滞为孍。若不昭示儆励，何以紏正官邪 自今后应旧属吏部窠阙，并不许侵占取阙，下部直差。其已授未赴及纔到任人，亦不得改注冲罢。余并检会元丰法制取旨施行。宜遵成式，无轻违紊。」诏：「除大理正、诸寺监丞、太学、武学、律学博士、太学正、录、大宗正丞、诸宫院并诸州教授依旧堂除外，余并依今来诏旨施行。」 
十一月十日，吏部尚书何执中奏：「委勘会官员印纸历字，依条每任出给一道。已得旨，应见任文武官更不逐任出给，只将最后一任已给印纸批书。如纸尽，于所属用印续纸。本部今来(京)[除]在京候告及初出官人已依(比)[此]施行外，所有应在外注授差遣选人及乞入递官告之人，若行取索批书，窃虑往复留滞。欲乞似此选人候官告到部，即本部具新任合得请受则例，符下新任州军照会。候到任，仰本州岛取索印纸，依上项指挥批书，更不从本部取索印纸。其官告依所乞去处，先行入递给付，所贵不致往复。」从之。 
三年七月二十一日，吏部状：「检会架阁官奏差到选人主员，其选人条格须用考第荐举，方得改官。今来本部无荐举格，欲乞许令本部尚书每岁各举一员，比附熟药所等监当条奏举改官体例，仍尚书、侍郎举状当为监司。」诏：「除郎官不行外，吏部尚书每岁
     
各奏举改官二员，余部并六曹侍郎各一员，余依所申。」 
五年正月十八日，诏：「(纰)[比]降手诏，以冗员猥多，虽略曾裁损，其数尚繁。所有提举盐香、矾茶、买木、学事学事：原作「学士」，据下文改。、水利等司并县丞、教授、市易官之类，宜子细相度，如徒费廪禄，于事无益，即可罢者之「之」上疑有脱字。、可兼者并省之，并疾速条具闻奏，务在简易，利及公私。州县免困文移，市户获宽须索。其诸路提举盐香、矾茶、学事、买(本)[木]、水利等司并罢，内盐香、矾茶、学事各令监司一员兼领。其万户以上事繁县分县丞并(太)[大]郡及可置市易处依旧外，余并罢。诸州教授双员减一员，余远小养士不多去处并罢，令出身一员兼领。」 
二月二十九日，诏：「哲王求治，选贤任能。为官择人，职修政举。比来侵紊，廉耻道衰。倚藉姻娅，占据要途，遂使孤寒沉迹于下僚，诬罔同升于膴仕。欲革近弊，宜循旧章。应官制以来堂除差遣，并遵依格令施行。仍札造堂除簿，每月一次进纳，逐名下声说出身岁月、历任资序。如有功过，即述其要。仍具系与不系宰执有服亲亲属。其旧法不系堂除窠阙，因后来渐积泛取，占却吏部阙次，并送还本部，令依格差注，庶伸公平，以抑徼幸。如有合行事件，一一措置，条析以闻。」 
大观元年正月十一日，诏曰：「国家承平垂百五十年，生齿繁庶，数倍于祖宗建国之日，法令增多，亦或称是。而郡邑吏员尚沿旧制，人不胜任，事因不举。比缘裁省，员多阙少，其崇宁 
     
四年以前增置官中更并废者，可令吏部检举注拟。」 
宣和二年七月二十八日，吏部尚书蒋猷奏：「臣窃以吏部四选常患员多阙少，人或滞留，而别路阙官，久不差注，事致旷缺。臣昨已申明，立式行下。逐州遇阙官，令径行分申四选。访闻人或利于权摄，计会官吏，尚有遇阙迁延不申者。欲乞许诸路监司廉访，见得所部有阙官不曾申陈去处，画时具事因申吏部使阙，当行人并令按治施行。」从之。 
钦宗靖康元年八月一日，吏部尚书莫俦言：「有旨将四选条例编纂，其间事理一等而有予有夺，或轻或重，不可胜举。今欲检其事理相类而体例不侔者，委本曹郎官看详，长贰覆定，归于至当，庶几不至散漫。」从之。 
九月二十二日，诏：「吏部尚书莫俦(言)、户部尚书梅执礼为任剧曹，免兼侍讲。兵部尚书、兼侍读孙傅改兼侍讲。」 
高宗建炎元年五月十九日，诏：「应官员转官、磨勘、叙复、注授、差遣之类，应取旨及具钞者，并令吏部就东京取会圆备，具钞闻奏。」 
七月二日，诏：「覃恩转官文臣职事官、武臣横行及带遥郡人，依侍从官例检举。在外令所在州军保明，见在东京并行在人许自陈到部，限五日具钞。」以尚书省言：「吏部不即施行，请立限日。」故有是诏。 
二年二月二十四日，臣僚言：「近年以来，州县多阙官，有三五年不曾差人者，有一阙而两人争赴者。吏部文籍之弊，至此甚矣。往年吏部尚书卢法原尝奏请令天下州府 
     
各具阙次三本：一申尚书省，一申吏部，一申御史台。然不立赏罚，故终亦侮玩。乞应诸州府候朝廷文字到，三日内申发。或供具不实，或数内隐落，许诸色人于本路转运司告首，支赏钱一百贯，其当职官即重行窜责。转运司受到本路州府申状，类聚申尚书省、御史台及吏部。」从之。 
</div>
    <div class="pagination">
<a href="宋会要辑稿_page880.html">上一页</a><span>...</span><a href="宋会要辑稿_page876.html">876</a><a href="宋会要辑稿_page877.html">877</a><a href="宋会要辑稿_page878.html">878</a><a href="宋会要辑稿_page879.html">879</a><a href="宋会要辑稿_page880.html">880</a><span class="current-page">881</span><a href="宋会要辑稿_page882.html">882</a><a href="宋会要辑稿_page883.html">883</a><a href="宋会要辑稿_page884.html">884</a><a href="宋会要辑稿_page885.html">885</a><a href="宋会要辑稿_page886.html">886</a><span>...</span><a href="宋会要辑稿_page882.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
