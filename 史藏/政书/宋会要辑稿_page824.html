<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 824 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 824 页/共 1125 页</h1>
    <div class="content">使，改为秦州观察使，避祖讳也。 
边顺为龙神卫四厢都指挥使、忠州防御使、权主管侍卫马步司公事，言：「准告命，除授忠州防御使。内忠字犯曾祖讳，合行回避。」诏改授莱州防御使。 
张镐为左朝请郎，言：「蒙恩差主管台州崇道观，缘道字系犯祖名。」诏改差江州太平观。 
孔传右中散大夫，改差提举建州武夷山冲佑观。先差提举台州崇道观，缘传自陈道字系祖名，故也。 
马骘为左朝奉大夫，言：「准 ，差发遣衡州。缘本州岛所管五县内，一县系是安仁县，犯父名，乞宫观差遣一次。」诏差主管台州崇道观。 
张时义为右朝散郎，言：「蒙差通判成都府，缘时义父名成，乞别换一班差遣。」诏与通判潼川府鲜于戬两易其任。 
欧阳懋提举江州太平观，改差提举亳州明道宫。以观字系犯曾祖名也。
王令誏新〔除〕昭庆军承宣使、安定郡，改除崇庆军。以令誏言昭字系高祖燕王名讳故也。 
草土杨倓言：「父存中追封信王，缘父五世祖名信，虑合回避。」改封和王。 
何捻所主管台州崇道观改主管建宁府(右)[佑]冲佑观。以捻父名志 ，从其请也。 
李椿新除知隆兴府，言曾祖名乞避。诏改除湖南运副。 
郭棐敦武郎、新差知成州，与知阶州家诚之两易。以曾祖名成，乞避故也。 
余端礼朝议大夫、提举南京鸿庆宫。以庆字犯曾祖名，乞避。诏改差提举西京嵩山崇福宫。
 仪制 宋会要辑稿 仪制一三 辞官避讳 
      
辞官避讳
【宋会要】
      
宋慕容延钊镇宁军节度使宋：当删。、加同中书门下二品。以父名章故也。 
吴廷(祈)[祚]枢密使，为同中书门下二品，以父名璋故也。 
赵延进右龙武军将军、起复云麾将军，以麾字与私(铸)[讳]音同，改授起复光禄大夫。 
晁迥以翰林学士权判吏部流内铨、知通进银台司、兼门下封驳事。迥以父名佺，援前诏上言，遂换其任。 
王溥为秘书省著作佐郎，言：「父名著，乞改授大理寺丞。」从之。 
张子奭为太常寺奉礼郎，言：「父名宗礼，乞换一官。」遂换太祝。 
薛奎为参知政事，上言：「蒙恩授金紫光禄大夫，光字是先臣名，愿守旧阶。」诏可，仍赐推忠佐理功臣。 
徐处仁以资政殿学士新知青州，改除端明殿学士。以处仁自陈避祖讳故也。 
谢克家新除翰林学士，诏以为述古殿直学士、提举杭州洞霄宫。初，克家除翰林学士，以知制诰犯祖讳，有诏权不系知制诰三字。克家言祖宗时，翰林学士若兼领他官，止与职名同。元丰官制既行，专典内制，则必带知制诰三字，此不易之制也，讵可缘微臣轻有改革 乞除一宫观故也。 
张俊新除枢密使，以枢使称呼。俊自陈父名密，乞回避故也。 
詹猷新差主管官告院，猷言：「高祖名告字，乞易一般差遣。」诏与新监进奏院胡涓两易其任。 
祝师龙诏新主管台州崇道观， 
      
改差主管建州武夷山冲佑观。以师龙自陈道字系父名也。 
董弅徽猷阁待制、提举江州太平兴国宫，改差提举台州崇道观。以避祖名有请也。 
沈该为尚书左仆射、同中书门下平章事，言：「准 差提举编修玉牒所，缘举字系曾祖名，合行避免。」诏改作提领。 
汤思退为尚书右仆射、同中书门下平章事，言：「被旨差提举(宝)[实]录院详定一司 令所，缘举字系父名，合行避免。」诏改作提领。 
朱倬为尚书右仆射、同中书门下平章事，诏改提举《三朝国史》。先是，倬提举修《三朝国史》。缘修字系祖名，乞避免故也。 
周葵为参知政事，诏兼权知枢密院事。以祖讳密，乞避。除事关本院外，并免系衔。 
王刚中为敷文阁直学士，以除翰林学士官称首系祖名，诏改除礼部尚书。
张永年为右朝请大夫，以缴进父阁遗文，授直秘阁。缘犯父名，请避。继被论列，该赦，许令复职，乞以职名易一近下差遣。从之。 
梁克家为右丞相，以《国朝中兴会要》书成，转左银青光禄大夫。内光字犯父名，诏回授施行。又观文殿学士、宣奉大夫、新授醴泉观使兼侍读克家言：「叨恩迁三官，内有光字系先臣名，当避。」诏用旧官系衔。 
楼钥以太府寺丞除太常博士，以常字犯曾祖名，乞避。诏依旧太府寺丞。 
奚商衡宣教郎、枢密院编修官、除太常丞，以祖名丞，乞避。诏改除太常博士。 
施师点新除签书枢密院事、加食实封，缘实字犯父名，乞寝免。诏免系衔。 
罗点朝散郎、新除起居舍人，以起字犯曾祖名，乞避。诏改除太常 
      
少卿。
 仪制 宋会要辑稿 仪制一三 犯讳 
      
犯讳
【宋会要】
      
李评任成(志)[忠]郎、建康府溧水县管押巡检，诏依断特降一官。评祖名建，被辟辄冒居之。偶赦原，止该杖罪也。
 仪制 宋会要辑稿 仪制一三 不讳 
      
不讳
【宋会要】
赵洙以国子司业为宗正少卿。洙父名汉卿，御史以其冒宠授官，欲纠之；执政者举礼文不偏讳之义，乃止。 
毕士安知制诰，除翰林学士，言父名乂林，请罢新命。朝议以二名不偏讳，乃诏不避。 
王继英新授枢密使，言：「蒙赐推忠佐理功臣，其忠字与先臣名同。」诏不避。 
寇准新授襄州刺史、山南东道节度使，言：「臣父名湘，今州名与父讳音同，乞守旧镇。」宰臣言：「景德中枢密使王继英父名忠，而功臣有推忠号， 旨不避。况湘襄嫌名，成命已行，不可追改。」遂诏谕之。 
刘筠为翰林学士承旨、授兼龙图阁学士，上言：「臣父继隆与兼职音同。」诏不避。 
韩亿以龙图阁(侍)[待]制授枢密直学士，上言：「父名保枢，与新授官称同。」诏不避。 
宋(祈)[祁]为太常丞、直史馆，言：「 差同修起居注，缘臣父名 。」诏更不回避。景佑五年差修起居注亦然。 
李迪知徐州，刑部尚书，言：「蒙恩授户部尚书，臣父名与户字音同，望许且守旧官。」诏迪除资政殿大学士，仍旧户部尚书、知兖州，嫌名更不回避。 
韩绛新除枢密副使，言：「枢字是臣祖名下一字，于礼合从避免。」诏不许。 
吴中复以龙图阁直学士新差知荆南府、充荆湖北路兵马都钤辖、提举本路兵马巡检等事，言：「衔内提举字系先臣名，乞改充提辖字。」手诏曰：「易朝廷官称，避守臣私讳，于义未安，宜不行。」先是，中书以(忠)[中]复状入奏请依，上特批也。 
赵雄礼部尚书，言：「以韩世忠赐谥忠武，得旨差书撰碑额。臣曾祖名忠，适与世〔忠〕名谥相犯，秉笔之际，实所未安。」诏：「君前臣名临文不讳，不许辞避。」 
史浩以少傅、保宁军节度使、充醴泉观使、卫国公除少师，以先臣师仲与今来官称适同，乞避。吏部奏：「淳熙令：诸府号、官称犯父祖嫌名及二名偏犯者皆不避，违诏大臣合降诏不允违诏：疑误。。可坐(熙)[淳]熙令令学士降诏。」
 仪制 宋会要辑稿 仪制一三 私忌 
      
私忌
【宋会要】
太祖开宝九年九月三日，诏：「应常参官及内殿起居职官等自今刺史、郎中、将军已上遇私忌，请准式(给)假一日。」 
真宗景德三年二月二日，诏：「文武官私忌并给假一日，忌前之夕听还私第。」开宝 文不载编 ，然有司相沿遵用，至是降诏，遂溥及焉。 
大中祥符元年十一月二十四日，龙图阁待制陈彭年言：「今月二十七日上太庙尊谥册宝，前夕宿斋，其日私忌，望下礼官详定。」太常礼院上言：「唐贞元八年，将作监元亘摄太尉，荐飨昭德皇后庙，以私忌不受誓戒，为御史劾奏。今假宁令虽有给假一日之文，又缘《春秋》之义，不以家事辞王事。望令彭年依例宿斋。」从之。 
【宋会要】
庆历五年六月五日，诏辅臣自今私忌给假。以疆事渐宁，复旧制也。 
【宋会要】
熙宁元年十月二十八日，太常礼院言：「参详三司奏臣僚忌日诸神祠生日道场，事无稽据，诚为非礼，伏乞寝罢。」从之。 
四年三月十八日，太常礼院言：「检详令 ，诸私忌给假一日，忌前之夕听还私第。又按《礼记 祭义》曰：君子有终身之丧，忌日之谓也。忌日，亲亡之日。看详父母之忌则有《礼记》明文，其余亲为忌，于礼无闻。今请凡子为父母、为人后者为所后父母并与依令给假。」从之。
 舆服 宋会要辑稿 舆服一 大驾五副辂 
     
宋会要辑稿 舆服一

大驾五副辂
【宋会要】
五副辂制如正辂，并驾六马，驾士四十人。神宗熙宁七年八月十二日，太常寺言：「大驾卤簿五辂之副，谨按《周礼 车仆》：『凡师，共革车，各以其萃。』释者谓萃各从其元，则诸辂之副宜次正辂。又羊车本前代宫中所乘，五牛旗盖古之五时副车也，以木牛载旗，用人舆之，失其本制，二者宜省去。」并从之。徽宗政和三年四月二十九日，(仪)[议]礼局上皇帝车辂之制，制五辂。凡玉辂用金涂银装，象辂、革辂、木辂及五副辂并金涂铜装。详辂。 
卤簿法驾中有指南车。 
卤簿法驾中有记里鼓车。 
卤簿法驾中有白鹭车。 
鼓吹车。制见前白鹭车下。 
卤簿法驾中有鸾旗车，赤质曲壁，一辕上载赤旗，绣鸾鸟。驾四马，驾士十八人，服绣瑞鸾。 
卤簿法驾中有辟恶车。 
卤簿法驾中有耕根车，耕籍则以载耒耜。《玉海》：端拱元年耕籍，有司议乘玉辂，以耕〔根〕车载耒耜先驰。又请载于象辂，以重其事。明道三年，制如玉辂而无饰，驾士服绣凤衔嘉禾。绍兴十五年，诏来春亲耕。闰十一月二十三日，礼官言：「端拱亲耕，以耕根车载耒耜，耕籍使不乘车。」从之。侍中奉耒耜载于耕根车，耕籍使乘骑从行于仗内。
卤簿法驾中有进贤车，即古安车也。太祖干德元年八
     
月改今名。制并详见安车下。 
卤簿法驾中有四望车。 
卤簿法驾中有明远车，即古四望车也。干德元年八月改今名。制并详四望车下。 
汉制：黄钺车(从)[乘]舆建之，在大驾后此与后条天头原批：「二条互移。」。 
</div>
    <div class="pagination">
<a href="宋会要辑稿_page823.html">上一页</a><span>...</span><a href="宋会要辑稿_page819.html">819</a><a href="宋会要辑稿_page820.html">820</a><a href="宋会要辑稿_page821.html">821</a><a href="宋会要辑稿_page822.html">822</a><a href="宋会要辑稿_page823.html">823</a><span class="current-page">824</span><a href="宋会要辑稿_page825.html">825</a><a href="宋会要辑稿_page826.html">826</a><a href="宋会要辑稿_page827.html">827</a><a href="宋会要辑稿_page828.html">828</a><a href="宋会要辑稿_page829.html">829</a><span>...</span><a href="宋会要辑稿_page825.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
