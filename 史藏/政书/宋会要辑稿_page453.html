<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 453 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 453 页/共 1125 页</h1>
    <div class="content">十月十九日，枢密院言：「环庆路经略司奏：准鄜延路经略司牒，夏国指定十一月十日交付人户，却于同日受领四处废砦。切度夏国必是于其日每处放出人马「必是」以下原作「其日于出入马」，据《长编》卷四三四改。，逼胁惊扰。所弃地内住坐汉蕃弓箭手散在郊野，皆有窖藏斛食及土棚屋室，枉致委弃。虽有护防人马，岂能周遍。欲令便将弃地内汉蕃人户先次迁移，将砦内官物亦行般运，务在交送人户口日前毕事。」诏并依所乞。其葭芦、米脂、浮图寨外，如有住坐人户，亦令依此施行。 
十一月十七日，河北沿边安抚司言：「沧州巷沽寨收到北界人船，系涿州人户孙文秀等捕鱼，值风入海。若依指挥刺充厢军，缘非贼徒奸细。朝廷推示恩信，绥服四夷，乞令监赴雄州，牒送北界。」从之。 
同日，枢密院言，兰州下临大河，虑冬深冻合。诏范育检例，即差兵将往兰州定西城等处，以备守御。 
五年正月二十四日，鄜延路经略使赵言：「累行指挥，分画地界。如西人要依绥德城体例修置堡铺，未审许与不许本司方图商议 」枢密院同三省奏：「昨绥德城分界日，「体例」以下文字原作「分果首」，据《长编》卷四三七补改。御前处分，须打量足二十里为约，不可令就地形，任意出缩。盖出缩三二里地，不计恩威轻重，但朝廷所坚守不易者约故也。其堡障宜自择地 
      
利修筑。后来已于二十里起立界堠，即无十里外作两不耕地、十里内修建堡铺指挥。今若指定十里内修筑堡铺及分生熟地，即不惟不依绥川体制，兼于已牒过界『相照接连取直为界』事理相戾。又元约分画疆界，以二十里为定，卓立封堠者，为分别汉蕃界至。界堠内地即汉人所守，界堠外地即夏国自占。其彼此修筑堡铺，各于界取水泉地为便，岂可更展远近。所以前来绥州城外铺有十八里或止有八九里处，夏国堡铺亦去所立封堠，自便修筑。既各不侵出堠封之外，即是并为本界，不可别生事端，害讲和之意。」诏赵于二十里相照接连取直为界，卓立封堠。其堡铺相度于界堠内三五里，择稳便有水泉去处，占据地利修建，即不得分立两不耕地。 
六年七月十二日，鄜延路经略司言：「宥州牒：南界于边界修起封子八，元系镇戎军管界，已行毁坼，请勿再修。」诏令作本司意，称委官按视，当俟见实状，别行关报措置。 
十二月二十四日，枢密院言：「昨自元丰军兴已来，御前降下陕西、河东处置边防机要处分，多是直付边臣亲收。深虑后来替移，有失照据。」诏诸路帅臣亲收遵行，不得下司外，每遇替移，亲相交付。 
七年八月八日，诏诸路经略司密谕诸将，除严备以防寇至外，并仰巡护人民，先远次近，并力收获。若别无西贼侵犯，不得贪小利、轻出兵。先是，有诏许诸路择利浅攻， 
      
而边将频出兵讨虏，多杀老小。虑诸路贪功致寇，故因防秋，复加条约。 
二十四日，左司谏虞策言：「西贼万一大入，一路之力不足枝梧，而诸路帅臣势均力敌，不能相援。望严饬帅臣，凡牵制策应他路，并先精讲必胜之策，悉力一心，迭相为用。如不然，将官依法，帅臣降黜。」黜：原作「出」，据《长编》卷四七七改。从之。 
九月一日，熙河兰岷路经略司范育言：「准朝旨，具本路如何应援。今相度，西贼并边啸聚，虽未测所向，本路可豫于通远界屯兵为备。若贼犯秦凤路，则择便出奇挠击。若本路被寇，秦凤亦尔，则邻路合势并力，足以制贼。」吕(太)[大]忠言：「方今防秋，熙河既未肯递遣将兵，若泾原有寇，欲且遣第四将行。其熙河有寇，本路除策应牵制外，亦难别那兵将行前去。」诏泾原有寇，令秦凤量事势遣发军马赴援。其川甘谷两将，仍常留一将通管本处边面，余依熙河兰岷路经略司所奏。 
八日，熙河兰岷路经略司言：「探闻青唐聚兵一公城，防托洗纳族。兼自来青唐未尝于河南地分点集，虽称防托洗纳人户，又虑别有他谋。」诏令范育密谕康识、王克平详探所添人马因依以闻。 
十六日，韩缜言：「火山军至石州，缘河边面阔远，若贼乘河冰冰：原作「兵」，据《长编》卷四七七改。，如履平地。缘庆历元年二年、元丰六年皆准朝旨，于火山军界惹凌，下流保德军、岚、石州可使千里不冻，以限贼马。所用工料不多，本司已差殿侍燕涣等相度， 子会、扫子口可以惹凌。」从之。 
绍圣 
      
元年正月五日，诏高阳关路安抚司、河北沿边安抚司，应边防，毋得创于条例之外妄作，以致生事。 
闰四月二十一日，左司谏翟恩言：「先朝经略西陲，事为之制，择将帅，选士兵，时训练，储刍粮，边威雄张，足以屈敌。今边防之具，名虽存而实已去。请诏枢密院，于逐路取会兵聚器械刍粮定数，比日前(关)[阙]少几何，经制取足。请札与逐路帅臣，常切点检，毋令阙备。内器甲如实有少阙，即具以闻。」 
二年八月六日，三省、枢密院奏事，上谓宰臣章惇、知枢密院事韩忠彦等曰：「熙河路与夏羌分画地界，来使已供札目；及再至，又背约，为迁延之词，辄虏捉说话弓箭手、指挥使。骄慢如此，宜增边备，勿复与议。」翌日，罢所遣议疆界高永亨、通判熙州王本。 
十二月二十一日，熙河兰岷路经略安抚使范纯粹言：「准枢密院札子，蕃官包顺、包诚、李忠杰、赵怀义、赵永寿时暂赴阙。臣赴任之初，准朝旨，体探招纳邈川河南人户。自范育在路日，曾有遣纳赵醇忠之议。今醇忠之子被召，恐生猜疑。兼怀义、永寿资才无可取，李忠杰见有体量事，辄从宜将行出文字节去李忠杰、赵怀义、赵永寿姓名，止差使臣押伴包顺、包诚赴关。如欲示旌劝，只乞赐以金帛，愿留官爵差遣，以责来 。及乞不以邈川、河南情伪询访两人，恐有漏泄。」诏李忠杰等三人别听朝旨。其体量忠杰事状，如无显迹，不得枝蔓，致使惧疑。 
二十三日，诏陕西、河东经略司：「如遇西贼并兵入寇一路，合藉诸路牵制策应。其逐路量留守御兵马，照管本路边面。鄜延路于环庆路，环庆路于鄜延、泾原路，泾原路于环庆路、秦凤路、泾凤路、熙河路，并策应。熙河路于秦凤路，鄜延路于河东路，河东路于鄜延路，更不策应，止策兵牵制。」 
三年三月九日，枢密院言：「西贼近侵鄜延路，塞门、义合塞等处地分修筑堡铺已毕。别路探报，对境各有人马，致诸路不敢解严。方今春耕时，如令彼界人户着业住坐，依旧耕种，将来秋成滋长，贼势转肆猖蹶。」诏河东、陕西逐路经略司体探，若对境委有 
      
户依旧在近边住耕收敛，详元丰中所降扰耕朝旨，但能使并边人户不得安居耕种，即自困蔽，及知我常有举动之谋。彼既不敢弛备，则兵势不得不分，自无并兵寇犯之患。 
十三日，枢密院言：「日近多西人投汉，虑诸路失于防察，致有奸细。据鄜延路已得诈投汉界蕃部米吃多通说事宜」。诏逐路经略司体问投汉事因。如有亲戚保认，方许责付住坐。仍严戒保认蕃部及本族地分官羁縻管之。若迹有可疑，及无信实蕃部保明，即送近里州军羁管，仍具闻奏。 
二十一日，枢密院言：「(奏)[秦]凤路经略司奏，唃厮罗 精龙沿岭胜驿、高岭、笃龙峗头各开撅壕堑。已降朝旨，如西界修立堡铺〔斥〕堠逼近边界，或侵入界，绰地分兵毁废」。诏秦凤路经略司相度机便，选差兵将毁废。 
四月六日，知枢密院言，(诏)[绍]圣元年以来，定州路沿边地分常透漏北界贼人，惊(创)[劫]人户；及高阳关路有北界人船过岸，射伤把截人兵。诏真定州、高阳关安抚司勘会沿边北界可以通行人马舟船入南界要切处，令巡捕盗官等并分布巡防，毋得张皇，侵越边界。 
八月十二日，鄜延路经略使吕惠卿言：「探报夏国点集人马，将以八月同国母倾国入寇。本路直绥、银、夏、宥、横山之境，乃夏国根本之地。元丰四年七月，本路所管东兵各一百四指挥，内军马二千五百余匹。今存只有五十二指挥、一千三百五十四匹人马，比旧纔及一半。沿边军城堡寨共二十四处，各用守御人四万七千八百七十六人，尚阙三万三千二百五十五人。虽有籍定堡聚人数，既多寡不定，又率未经教习。今且勾一半，约计七千五十二人，尚欠少二万六千二百人，乞差拨人马，充填本路，如元丰旧数。」枢密院言：「守城已有不出战汉蕃及厢军、马递铺剩员及军营子弟与人保丁壮；又不足，即差(我)[义]勇、保甲。今本路未曾计此人数，而边事与元丰四年大举不同。欲特差一将兵马与之。」诏札下经略司照会。 
九月十四日，(经)[泾]原路经略司、提点熙河兰岷等路汉蕃弓箭手司〔言〕：改原州驻札第三将、副二员，就第六将军马为第三将，于天圣寨驻札；第三将人马分隶逐将。如此，则沿边诸将势如连珠，并在极边要害处。从之。 
十月六日，鄜延路经略使吕惠卿言，据本路第五将报，金明寨失守，实时遣副都总管吴真将兵掩击。诏应本寨溃亡士卒，立便招抚。内中伤者，优给钱物。其人户死亡被害之家，并与优恤。仍取会亡失兵民粮草数目并本寨合与不合修复，随宜措置以闻。 
八(月)[日]，吕惠卿言：「被旨，以西贼侵边，令审议捍御制胜之方，并以洛河川直鄜州路，令过为之备，及体国持重。臣自侦知西贼规欲侵犯王略，蒙朝廷济师，即备增城寨守御。不虞贼马自长城岭一日驰至金明，列营环之，纵骑四掠。至近府，知我有备，乃移中寨，复还金明。然后骑精锐 
      
(向)[尚]留龙安寨间。虽悉兵掩击，而贼未退舍。环庆觇知贼欲休兵生界，信次复来攻，此必非虚言。观其陷金明之速如此，深恐所在兵势不支。望 诸路，移牵制之兵稍近本路，邀其辎重，使腹背受敌，不至淹留。今本路场圃未毕，西自园林，东至青涧，皆遭焚蹂，将来粮草必乏。乞特发内库赐银绢，令转运司早储边备。」诏：「河东、泾原、熙河兵已深入贼境牵制，所请计置粮草，令内藏库特赐银绢各二十万。」 
十二日，都总管司走马承受谢德方言统制军马王文振等已攻破西贼新寨，诏：「陕西、河东路被边寨路城堡壁，或未坚完，及势有不便利、不可守御处，令诸路帅臣选知边事文武官各一两人同行视，增浚城隍，缮治守备。其非要害城寨，或地形不便控扼，形势不尽，或无水泉合废并者，亦相度改作要切城寨，庶几壮边徼，经久无虞。两路(师)[帅]臣各体诏旨，不得附会，轻议存废。昨西贼寇鄜延，本路奏称虏人营阵(其)[甚]固，虽强弩众射，终不乱行，人人皆有奋心。及兵还，诸将尾击，终整列而去。今贼退之后，诸路各须用心益修边备。虽已令帅臣选官相度存废堡寨，缮修城壁，前后诏旨，非不丁宁，若乃守战之备，应变之方，专在帅臣。今除已令与知边事将佐等讲求筹略外，其蕃汉士卒益加训练；拳勇果敢人，因事优恩赏以劝勉之。号令欲明，行阵欲整，平居纪律既修，则缓急必无败事。其斥堠及兵交 
      
之际，全赖侦伺之人。仰帅司比较前后觇敌得实最多者，具以名闻。其山川扼塞之处，可以设伏，钞击贼马，及两阵未交之前，可以出其不意掩击者，常令习熟其事。至于守城之备，置垒石，布渠谷，与夫乘城之士，须令预定。如或不足，许于近里州县抽差。汉蕃马勿令瘦瘠。粮草除计司应副外，更须别储。诸边防事，诏旨有未尽者，并措置讫奏。」 
二十五日，枢密院言：「西贼昨寇鄜延，势甚猖蹶。宜先事伐谋，预为困贼之计。惟是春乘其人饥马瘦，未能点集之时，诸路 期分兵深入，非惟并边不敢耕牧，且诸路并出，贼势自分。既不能相为救援，又所至皆被掩击，可以坐使困弊不支，又困其兵势。在外诸路，乘此间隙，可以进筑城寨，即于边计，利便非一。乞自今冬密切选定将佐，整饬兵马，计置刍粮，应军行所须，靡不足备，夙夜讲求破贼方略，及体探贼界(都)[部]族屯聚众寡、所在事力强弱，精审得实，然后 期大举。除熙河、泾源、秦凤已有朝旨，令王文郁、锺传相度关报外，其鄜延、环庆路亦合预详计会讲议，并河东路出兵，亦须与鄜延路照应。」(从)[诏]逐路经略司详具闻奏。 
十一月四日，权知岷州兼都总管岷州蕃兵将姚雄言：「自来知岷州兼第四将，会有警急，率先出兵，前去应援。然军行事务，全藉蕃兵。请令臣兼统领本州岛驻札第四将军马。所贵事体专一，弹压羌(酉)[酋]。」从之。 
二十一日，枢密院言：「检(路)[会] 
      
三路元佑中曾给赐夏国城寨，基址见存，可以复行修建。已令河东经略使看详。其鄜延路元佑中给赐城寨，亦合相度修复」。诏吕惠卿预先讲议相(亲)[视]，择利进筑，与河东形势相照，为边防久远之利，可保万全，方得举动。 
十二月十四日，枢密院言：「(诏)[访]闻西人最重年节与寒食，兼以十二月为首岁，多是诸监军及首领会聚之时。若乘此不备之际，可以密选将佐，团结兵马，乘伺机便，出界掩击。」诏孙览、王愍、折(充)[克]行斟酌以行。 
四年二月八日，比部员外郎王博闻奏：「比见诸路转运司移文沿边州军，多称岁计窘乏，甚则或云粮储阙句末疑脱一字。，无可移用，亦有揭榜者。窃恐腾播外夷，非所以示安疆之势也。望下诸路转运司，应下沿边州军文移，不得为失体之语。」从之。 
三月二日，权发遣熙河兰岷路经略使王文郁言：「熙河并秦凤路应付泾原步骑兵共四万，合为一军，前去泾原要审处会合进筑，未为十全决胜之理。盖两路兵寡，若深入生界，则人自赍粮。万一逢敌，进不能全，或邀归路，粮尽援绝。比至泾原，则两路人马困乏。当防托兴工之时，或有寇挠，何以枝梧 不若候得泾原报，(今)[令]逐路兵将近里城寨前去泾原会合防托，使修筑就绪，然后乘机出界讨荡，可保无虞。」诏令章楶、苗履等子细讲议，务要捍御进筑，两无 虞。 
七日，权知兰州苗履言：「西夏用兵，多因秋成。深入讨荡，以破并兵之谋。欲豫造 
      
浮桥，缓急济渡军马，使右厢常为备御。造船止费万缗。常具图，议建金城关。因旧基增损，周圆长千步已上，中系浮桥，矢石不及。洪道须阔，以防火械。仍于兰州置水军一指挥，以五百人为额。夏贼每并兵河南，盖阻大河，右厢初不为备。如(问)[间]作渡河入讨之势，虚实罔测，庶伐其谋」。诏王文郁、锺传详所申，从长施行。 
五月十九日，枢密院言：「去秋西贼举众寇鄜延举：原作「与」，据《长编》卷四八八改。，除环庆系邻路差那兵将前去策应外，其余路分出兵牵制。内泾原入界破荡没烟新塞，广有斩获；熙河乘此进筑安西城毕，稍沮贼气。切虑西贼并兵兵：原脱，据《长编》卷四八八补。，寇犯一路，其余路分观望其余路：原脱，据《长编》卷四八八补。，不出兵牵制，被寇路分难以枝梧。若西贼分兵侵犯诸路，即逐路随宜应敌捍御。如并兵寇犯一路，邻路合行策应。如此，则西贼于分兵并兵，皆无以得志。此最为备边困贼之要」。诏陕西、河东诸路详具措置方略以闻。 
六月九日，枢密院言：「环庆路累有谍报，贼界七月一日点集。夏秋之交，恐非其时。此必以虚声疑我，因得稍有休息。诸路为备，不可不过，但不当辄自劳扰。宜令诸帅令：原作「访」，据《长编》卷四八九改。，阴自为持重安静之计，而明行文移，令诸将各整兵马，为大举次第。如有利可乘，自不妨随宜进讨。惟以严重全养士气为上。」诏札付诸路帅臣。 
八月十六日，枢密院言：「近闻河北帅司及沿边州军牒报，逐州不经报过雄州，即匿不以闻。故奏报阔略，恐缓急误事机。」诏定州高阳关路安抚司 
      
应有牒报，画一以闻一：原脱，据《长编》卷四九○补。，即不得辄有隐漏。 
元符元年正月三日，枢密院言：「孙路奏：金汤、白豹横山腹心，灰家觜枕横山之麓，环以良田千顷，谓皆建筑城堡，已可其奏。而路复言定边川、 移二处，皆占横山美田万顷，请悉建城，据贼必争之地。亦降旨，如机会可乘，即先〔于〕要害以次进筑。而路复奏言贼境韦章、已史、骨堆、曲律、三六等处，皆宜进筑，其前议灰家觜等处权停。按路前后所奏，未审某处最要为边防经久之利。其曲律、三六等处深在贼境，如何设置斥堠，经久备御，可保无虞」 有诏：孙路所计度，宜先要害，相视道路通达，水草丰足，良田可耕，险固可令易〔守〕，异时毋烦朝廷馈饷，缓急声援，可以相接，即以便宜措置。」 
二年七月二十八日，洮西沿边安抚言：「带领河州汉蕃兵下癸宗籛南，乞令城密章、结宗、月鹿哥堡。其城堡内有王子并不附顺首领仓库金谷，已封闭，备将来军用。」诏孙路依累降朝旨，应所招致部族，更体度蕃情，务先以恩信抚纳，毋专以兵马迫胁。其措置应接溪巴温等务，为边鄙经久之计，不得过有所图，别生边患。所得城寨，只以诚心向汉有力量首领屯守，或系要害，合差兵戍，审度经久利害，务从简便，无令广费财力。 
同日，河东经略使林希言：「北界六月十三日驱人侵越取水，已为巡检何(灌)[瓘]约回。今月十八日复来。缘北入自前岁改移东偏头税场去处，拆石桥，今岁不 
      
受牒，便于贾胡兴建场屋，又过天涧取水，及有分水为界之语。盖谋三年，发于今日。窃虑其势未已，除已牒折克行选差使臣前去，随宜应接外，缘方当进筑之际，正藉克行及其子可大于生界防托。深虑那移兵马前去未得间，若此人再来，人马数多，本地分巡检兵少势不敌，已密谕何灌等何灌：原脱，据《长编》卷五一三补。敌。北人所创税场 ，但严兵把截取水通路，不得轻易便与人：原脱，据《长编》卷五一三补。，本为私间相贸鬻，既严禁互市，自足以破其谋。俟进筑了日，军马各归，沿边有备，即别措置，随宜应接。」从之。 
闰九月七日，枢密院言：「熙河兰会路经略使胡宗回奏：近体问得兰州西关铺近西地名把京玉，可以系桥通路，直至邈川。兼于宗河行船漕运，亦至邈川。宗河口岸北旧有邈川管下鹅毛、瓦都城，可以防守夏国，略行修筑，以备守御」。从之。 
十月九日，熙河兰会路经略司言：「新收复河北鄯州、湟州宁塞城、龙支城、安儿城、鹅毛城、(城)罗瓦抹逋城、厮归丁南安堡、月鹿哥城、 哥城，系要切之处，合先次修完外，有河南北已牒王赡、王厚相度分城后合修完守御去处，及下李澄相度合营建洮州利害，候申到，即行相度，及博采众议，别具奏闻」。从之。 
十二月十五日，诏雄州、霸州，自今遇有边防急切事合用将兵，申禀帅臣不及，许知州径牒本州岛驻札将副差发人马应副将：原脱，据《长编》卷五一九补。。 
三年十一月七日，徽宗即位，(不)[未]改元。兵部言：「契勘秦州、岷州、阶州旧为沿边，今则 
      
收复州郡甚多，恐秦、岷、阶州不合为沿边。其次岚、石州皆近里，各无边面，并合改为次边。又据秦凤、熙河、兰会路经略安抚等司状：契勘熙河兰会路沿边近收复拓创建州城堡寨，展夺蕃土，其秦州合作次边。并契勘岷州今来见管边地阔远，难作次边，保明是实。本部欲依逐司相度施行。」从之。
 兵 宋会要辑稿 兵二九 备边三 
     
宋会要稿 兵二九

备边三
徽宗建中靖国元年二月二十六日，尚书省言：「三班奉职葛中复状：元符编 内一项，元佑 ：『诸化外人为奸细并知情藏匿、过致资给人皆斩。即藏匿过致资给人能自告捕获者，事虽已发，并同首原。』今 改云『能自获犯人者，虽已发，原其罪。』中复看详，旧藏匿过致资给奸细之人，能自捕获者，皆许原罪。
盖欲广开屏除奸细之路，或告捕因而获者，皆得原罪。今 止言自获，若只告而他人获者，既拘文不免如此，则身力不加或羸弱等人，既不能擒捕，必须自默，不敢告言，甚非设法屏除奸细之意。欲冲改本条不行」。从之。 
崇宁元年六月二十九日，诏：「京师从来西北细人甚多，伺察本朝事端。今后如有能用心缉捕，勘鞫得实，支赏钱三千贯，白身更与补三班奉职，官员并与改转。今降空名度牒一百付府，并行货易，其钱桩管，止充上项酬赏。」 
七月三日，枢密院言，访闻河北、陕西、河东路日近甚有外界奸细之人伺察本朝事端。(访)[诏]河北、陕西、河东诸司辖下州军城寨应干巡捕官司及巡防把截使
     
臣等，如能用心缉获，勘鞫得实闻奏，支赏钱一千贯文，白身更与三班借职，官员将校比类迁转。其知情藏匿过致资给之人，如能告捕得获，与免罪外，亦依此推恩。 
三年二月二十二日，臣僚言：「滨州至海一百八十里，东北去虏境止一水之限，更无城垒，以为捍蔽，独在海隅，尚为次边，屯兵至寡，备御未严。窃闻登、莱、密近海三州，朝廷已选差守贰兵官。望下有司讲议，改滨州充沿边，谨择守贰并主兵之官，整饬藩维，绝窥隙之心。」从之。 
五月十八日，河北沿边安抚使王荐奏：「奉诏，禁与两城供输人为婚姻。窃以雄州为被边，在易河之北，与虏人以州北拒马河为界。其归信、容城两县两输户一万六千九百有余，皆在拒马河南，系属本朝。自端拱初，蠲其租税，而虏人复征之。朝廷恐其人情外向，于是复使岁纳马桩火牛草以系属之。缘此名为两属。皇佑中，宋守约建言，令两属户不得结亲北界，诏听之。嘉佑中，臣僚言，为隶于雄州者多两属户，请皆罢。朝廷恐示斥 ，俟其老且死，始以全南人(捕)[补]之。熙宁初荐饥，臣僚复请禁两属户樵采雄州以南，诏不听。会虏人刺以为义勇，复多逃来者，仍使厚加存抚，则是两属户蒙国恩厚有年数矣。今兹忽禁不得与为婚姻，深恐沮其积久向化之心，而生其离畔之意，未见其便。」诏禁绝婚姻指挥勿行。 
九月十六日，臣僚言：「窃见避地西陲，峙粮北部，凡 
     
制胜威敌之方，无所不至。若夫东南武备，尚或未讲。盖东南诸路州军，或连接蛮夷，或阻固地险。昨自元丰中，颇有增修城池去处，至今多历岁时，而士卒训练不精，器械服习不便，循沿日久，守御多阙」。诏荆南、两浙、江南、广南、福建、淮南、川峡路钤辖转运提点刑狱司，勘会本路守御人兵阙与不阙，城池壁垒等应干军器已未修完事状，开(除)[具]保明闻奏。 
五年二月十三日，河东沿边安抚司奏：「瓶形宝兴军寨与真定府北寨相连，北人多于此越轶，劫掠人户。又从来禁伐五台山一带林木，以遏胡马之冲。比来颇多盗伐，于边防所系不轻。乞许帅臣诣代州管下诸寨及五台一带与河北相接被边处检视。一岁再往，置人于阻险间，使察捕奸人」。从之。 
二月二十八日，高阳关路安抚使张近言：「沧州密迩虏境，自海道出浮河东南泺，由永静南处平原广野，更无险扼。昨常以沧、永静、恩、冀在河南，而本司在河北，乞密差官并护两处」。诏令于本路兵将官内推择以名闻。 
大观三年七月十二日，诏：「京东濒海州军修完武备，昨降指挥，以七年为限，继有官司建明增立罪赏，颇闻以县督责，人民搔扰，有妨农务。可依已降旨挥，限七年须毕工。其赏罚旨挥，更不施行。」 
政和二年九月十八日，诏：「北虏今岁居燕京，咫尺界河，且虑多诈难信，不可不备。(今)[令]河朔帅臣密遣谋者，探伺虏中动息；及军须之务，城 
     
守之具，整饬为备。」 
十一月二十九日，诏沿诸路帅臣讲究利害、城邑刍粮、步骑器械之数以闻。 
三年二月十二日，诏：「应河北州军沿边城壁有圮坏，楼橹有损塌，器仗不完具，兵马不调习，壕有浅淤，仰限旨挥到日，排具修整，广布尔目，刺探事实，多为备御。即不得以一人一骑侵入界外，自为衅端。兼已降旨挥，转运司、籴便司，其次边州军勘会见在粮草有无三二年之储。如无，仰漕司与籴便司相度，科移充拨，般运补足。营房有无空间舍宇，如无，相度修盖，大郡约可容五千人，小处三千人，并从官给计会，漕臣应副，不得科配搔扰，以备缓急。应有边防可为预备事，令帅臣限十日具条以闻，不得小有稽违，仍不得付司行遣。」 
七月九日，朝散郎任元之言：「泸南一带，自顷年乞第作过之后，诸部落今既向慕圣化，纳土附顺，已为王民，各安其居。窃详久来疆外辄有生事处，皆缘遐方失业之人，私相博易。今欲严戒守边官城寨堡等，及招安将官，常行觉察，无令侵扰。令监司常切觉察。」诏并依崇宁四年六月三十日及大观元年五月十八日指挥施行。 
昨降朝旨，河北、陕西、河东沿边官司密遣信实之人，刺探西北界动息，旬具闻奏。深虑将要害紧切边机别有隐漏异同，或先后次第申发，致误奏报。伏望付有司比类立法。」详定一司 令所供到：「检准崇宁四年九 十月二十一日，臣僚言：「伏 
     
月八日诏：边界探报事宜，依条合实封送走马承受，看详定日定日：疑误。。经略司或有隐漏，不送看详，亦无由见得子细。令经略司及沿边安抚司将探到事宜书号印缝，封送走马承受看详。如遇出入，回日亦许关借详照。若故隐匿，并徒三年，不以赦原降去官原减。诸路安抚钤辖等司，依此施行。」诏比类立法。 
五年七月十四日，臣僚言：「近者帅臣上通封表疏，有言及边防机要者，显言哗众，略无顾忌。万一或有散落，所系甚重。伏望圣慈严赐戒 ，今后应干边事，自非实封陈奏，不得妄有称述。所贵朝廷机事增密，人(之)[知]所谨。」从之。 
六年三月十九日，诏：「两川边面承平日久，夷汉相杂，防键不严，过越无禁。可令帅司委守臣捕葺，越者论如律。」 
八月一日，诏河北：沿边安抚使和诜等曰诜：原作「铣」，据下文宣和四年条及《宋史》卷三五○本传改。：「北虏不道，结衅女真，穷兵毒民，又复练卒选兵，储粮备械，与夏人合从，意欲恐动中国，(北)[比]来帅臣殊无远虑，闻此探报，蛏有所陈，起衅造端，邀功生事，贻过边鄙，何日弭宁!曾不思百年誓好，明如日星，南北生灵，皆朕赤子。凡百举措，务当持重，无开边隙。如违，国有常宪，朕不汝贷。仰帅臣具知委以闻。」 
八年五月二日，臣僚言：「登州与北界渤海水路相望，虽称四百里之远，缘风顺一日可到。今升为边州，所以戒不虞也。窃见熙宁八年朝旨：刀鱼战棹司每季那巡检一员，将带兵甲，下北海驼基岛驻札，系以驼基石为界。自与 
     
北朝通好，不曾根究海上北界。今窃虑与渤海人水路相近，缓急作过，则驼基孤外。乞以末岛、呜呼岛为界。自末岛之南，又有钦岛、逐岛，各乞添置卓望兵员，往来巡逻。如此，则缓急不致失事。」诏本路安抚司及本州岛官体究，措画闻奏，不得希功引惹。 
宣和四年二月十三日，河北沿边安抚使和诜言：「近探报女真兵马已犯契丹中京，燕人危惧，将老幼南来近边逃避。臣恐沿边官吏不度事机，妄行招纳。方今之计，正宜广储蓄，利器械，练士卒，谨斥堠，静观其变，徐为后图。乞下逐路帅司严饬边吏，谨守封圻，不得妄行招纳。」诏先从长计议，措置以闻。时女真悉师渡辽西，陷中京，遂陷云中，屯白水(乐)[泺]，其兵到山后平定州县故也。 
三月三日，诏河北沿边安抚使和诜言：「比来边报女真人马逼近边境，守御之备，所当申饬。知军兵、保甲、弓箭弩手见管若干，事艺精觕 粮草约支年月，有无腐烂 楼橹军器，有无损坏缺钝 城池塘泺，有无淤浅干涸 烽台材植，见在何处堆垛，有无阙少 及频海州军，战舰、蒙冲、游艇之类，见如何安顿，有无损弊 炮石曾与不曾增积 应边防事件缓急施设，仰河北路帅臣开具，诣实以闻，当议遣官按察。稍涉诈冒，并行军法。」 
</div>
    <div class="pagination">
<a href="宋会要辑稿_page452.html">上一页</a><span>...</span><a href="宋会要辑稿_page448.html">448</a><a href="宋会要辑稿_page449.html">449</a><a href="宋会要辑稿_page450.html">450</a><a href="宋会要辑稿_page451.html">451</a><a href="宋会要辑稿_page452.html">452</a><span class="current-page">453</span><a href="宋会要辑稿_page454.html">454</a><a href="宋会要辑稿_page455.html">455</a><a href="宋会要辑稿_page456.html">456</a><a href="宋会要辑稿_page457.html">457</a><a href="宋会要辑稿_page458.html">458</a><span>...</span><a href="宋会要辑稿_page454.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
