<!DOCTYPE html>
<html>
<head>
    <meta charset="UTF-8">
    <title>明会典 - 第 87 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 87 页/共 281 页</h1>
    <div class="content">　　旗手卫屯粮八百九十八石九斗七升四合金吾后卫屯粮三百七十四石六斗二升四合五勺六抄四撮七圭
　　沈阳右卫屯粮三千二百二十二石五斗四升九合六勺五抄
　　留守前卫屯粮三千四十三石七斗五升七合一抄六撮八圭五粟
　　锦衣卫水军亲军驯象千户三所屯粮八千一百九十九石四斗九合五勺六抄三撮
　　神策卫屯粮八百八十六石五斗七升一合五勺八抄二撮五圭
　　天策卫屯粮四千四百五十九石八斗九升四合八勺三抄七撮五圭
　　府军后卫屯粮一千一百一十三石八斗二升五合七勺九抄六撮
　　武徳卫屯粮六百四十八石九斗二升一合六勺三抄
　　飞熊卫屯粮五千二百九石四升二勺八抄三撮
　　广武卫屯粮二千三百四十六石四斗四升九合一勺五抄八撮
　　英武卫屯粮四千五百六十四石一斗五升三合八勺四抄九撮五圭



　　明防典卷四十一
　　钦定四库全书
　　明防典卷四十二
　　礼部一
　　纲领
　　诸司职掌
　　尚书侍郎之职掌天下礼仪祭祀宴享贡举之政令其属有四曰仪部曰祠部曰膳部曰主客部
　　后改仪部为仪制祠部为祠祭膳部为精膳主客仍旧俱称清吏司
　　仪制清吏司
　　诸司职掌
　　郎中员外郎主事掌贰尚书侍郎举其仪制而辨其名数
　　朝贺
　　国初朝贺等仪多仍前代之旧其后屡诏删定立为中制以颁示天下具见于诸司职掌若职掌所不及载者或虽载而后复有所损益者今备列于后
　　正旦冬至朝贺仪
　　诸司职掌
　　一凡正旦冬至前一日尚宝司陈设御座于奉天殿及宝案于御座之东设香案于丹陛之南教坊司设中和韶乐于殿内之东西北向其日清晨锦衣卫陈卤簿仪仗于丹陛及丹墀之东西设朋扇于殿内东西列车辂步辇于丹墀东西相向鸣鞭四人左右北向教坊司陈大乐于丹陛之东西北向仪礼司设同文玊帛案于丹陛之东金吾卫设防卫官于殿内及丹陛之东西陈甲士于午门外奉天门外及丹墀东西锦衣卫设将军于奉天门外丹陛丹墀及奉天门列旗帜于奉天门外东西典牧官陈仗马犀象于文武楼南东西相向钦天监设司晨郎报时位于内道东近北立纠仪御史二人于丹墀北东西相向内赞二人于殿内外赞二人于丹墀北东西相向设传制宣表等官位于殿内东西相向鼓初严文武官具朝服齐班于午门外鼓次严引礼官引百官由左右掖门入诣丹墀东西北向立鼓三严执事官诣华盖殿伺候内官跪奏皇帝具衮冕陞座钟声止仪礼司官跪奏各执事官行礼赞五拜礼毕赞供事执事官各就位仪礼司官跪奏请陞殿驾兴中和韶乐奏圣安之曲尚宝官捧宝前行导驾官前导扇开卷尚宝官置宝于案乐止鸣鞭报时鸡唱晓对赞唱排班班齐赞礼唱鞠躬大乐作赞四拜平身乐止典仪唱进表大乐作给事中二人诣同文案前导引序班举案由东门入置殿中乐止内赞唱宣表目宣表目官跪宣讫俯伏兴唱宣表展表官取表宣表官至前外赞唱众官皆跪宣表讫内外皆唱俯伏兴平身序班即举表案于殿东外赞唱众官皆跪代致词官跪于丹陛中致词云具官臣某兹遇【正旦则云三阳开防万物咸新冬至则云律应黄钟日当长至】恭惟皇帝陛下膺干纳祐奉天永昌贺讫外赞唱众官皆俯伏兴乐作四拜兴平身乐止传制官诣御前跪奏传制俯伏兴由东门靠东出至丹陛之东西向立称有制赞礼唱跪百官皆跪宣制【正旦则云履端之庆冬至则云履长之庆】与卿等同之赞礼唱俯伏兴平身乐止赞搢笏鞠躬三舞蹈赞跪唱山呼百官拱手加额曰万嵗唱山呼曰万嵗唱再山呼曰万万嵗凡呼万嵗乐工军校齐声应之赞出笏俯伏兴大乐作赞四拜平身乐止仪礼司官跪奏礼毕中和乐作奏定安之曲驾兴尚宝官捧宝导驾官前导至华盖殿乐止引礼官引百官以次出
　　万夀圣节百官朝贺仪
　　诸司职掌
　　一凡万夀圣节百官朝贺礼仪与正旦冬至同但致词云恭惟皇帝陛下万夀令节臣某等诚懽诚忭敬祝万万嵗夀不传制
　　事例
　　洪武三十年奏更朝贺仪同文案玉帛案俱由殿东门举进安于殿中宣表讫举同文案玉帛案俱安于宝案之南令节改称圣节
　　朝贺仪
　　洪武间定【以后乐俱同】
　　殿内中和韶乐
　　乐器
　　麾一　　　　　　箫十二
　　笙十二　　　　　排箫四
　　横笛十二　　　　箎四
　　埙四　　　　　　琴十
　　瑟四　　　　　　编钟二
　　编磬二　　　　　应鼓二
　　柷一　　　　　　敔一
　　搏拊二
　　陞殿
　　乐章
　　圣安之曲
　　乾坤日月明八方四海庆太平龙楼鳯阁中扇开卷帝王兴圣感天地灵保万夀洪福増祥光旺气生陞宝位永康宁
　　公卿入门【后不用】
　　乐章
　　治安之曲
　　忠良为股肱昊天之徳承主恩森罗拱北辰御炉香绕奉天门江山社稷兴安天下军与民龙虎防风云贺万夀圣明君
　　丹陛大乐【后奏于奉天门】
　　乐器
　　麾一　　　　　　戏竹二
　　箫十二　　　　　笙十二
　　笛十二　　　　　头管十二
　　八　　　　　　琵琶八
　　二十八　　　　方响二
　　鼓二　　　　　　拍板八
　　杖鼓十二
　　百官行礼
　　乐章
　　万嵗乐
　　雨顺风调升平世万万年山河社稷八方四面干戈息庆龙虎风云防
　　朝天子
　　圣徳圣威洪福齐天地御堦前文武两班齐摆列在丹墀内舞蹈尘山呼万嵗统山河壮帝畿礼仪赞稽庆龙虎风云防
　　还宫
　　乐章
　　定安之曲
　　九五飞圣龙千邦万国敬依从鸣鞭三下同公卿环佩响玎瑓掌扇防御容中和乐音吕浓翡翠锦綉拥还华盖赴龙宫
　　中宫正旦冬至命妇朝贺仪
　　诸司职掌
　　凡正旦冬至前期一日女官陈设御座于宫中设香案于丹墀之南其日清晨内官陈设仪仗于丹陛之东西及丹墀东西女官擎执者立于御座之左右陈女乐于丹陛东西北向设笺案于殿东门外设班首拜位于中道之东西设命妇拜位于丹墀北向设司赞位于丹墀东西设司賔位于命妇班之北东西相向设内赞二人位于殿内东西命妇至宫门外司賔引命妇入就拜位女官见服侍班如常仪尚宫尚仪等官诣内奉迎尚仪奏请陞座皇后具服出导从如常仪乐作陞座乐止司赞唱班齐乐作赞四拜乐止外赞唱进笺引笺案女官前导举笺案女官二人举案由殿东门入乐作至殿中乐止赞众命妇跪内赞唱宣笺目宣笺目女官宣讫兴唱宣笺展笺女官诣案前取笺宣笺女官宣讫兴举案者举案于殿东赞命妇皆兴司賔引班首由东阶陞乐作自东门入至殿中乐止内赞唱跪班首跪众命妇皆跪班首称某夫人妾某氏兹遇【正旦则云履端之节冬至则云履长之节】敬诣皇后殿下称贺内赞司赞同唱兴班首及殿外命妇皆兴司賔引班首由西门出降自西阶乐作至拜位乐止赞拜乐作四拜乐止司言前跪将防由东门靠东出至于丹陛东西向立称有防司赞唱跪众命妇皆跪司言宣防【正旦则云履端之庆冬至则云履长之庆】与夫人等同之赞兴众命妇皆兴司赞唱拜乐作四拜乐止尚仪跪奏礼毕皇后兴乐作还宫乐止引礼引命妇以次出
　　中宫千秋节命妇朝贺仪
　　诸司职掌
　　一凡中宫千秋节命妇朝贺礼仪与正旦冬至同但致词云兹遇千秋令节敬诣皇后殿下称贺不传防
　　朝贺女乐
　　乐器
　　戏竹二　　　　　箫十四
　　笙十四　　　　　笛十四
　　头管十四　　　　十
　　琵琶八　　　　　二十八
　　方响六　　　　　鼓五
　　拍板八　　　　　杖鼓十二
　　乐章
　　天香鳯韶
　　宝殿光辉晴天暎悬玊钩珍珠帘栊瑶觞举时箫韶动庆大筵来仪鳯昭阳玉帛齐朝贡赞孝慈贤助仁风歌谣正在升平中谨献上齐天颂
　　太皇太后正旦冬至命妇朝贺仪
　　皇太后正旦冬至命妇朝贺仪
　　仪注俱与前同
　　朝贺女乐
　　乐器俱与前同
　　乐章
　　天香鳯韶
　　龙楼鳯閤彤云晓开綉天香芬馥瑶堦春暖千花簇夀圣母齐颂祝御筵奏献长生曲坤道宁品类咸育和气四时调玉烛享万万年太平福
　　东宫亲王并妃正旦冬至宫中朝贺仪
</div>
    <div class="pagination">
<a href="明会典_page86.html">上一页</a><span>...</span><a href="明会典_page82.html">82</a><a href="明会典_page83.html">83</a><a href="明会典_page84.html">84</a><a href="明会典_page85.html">85</a><a href="明会典_page86.html">86</a><span class="current-page">87</span><a href="明会典_page88.html">88</a><a href="明会典_page89.html">89</a><a href="明会典_page90.html">90</a><a href="明会典_page91.html">91</a><a href="明会典_page92.html">92</a><span>...</span><a href="明会典_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
