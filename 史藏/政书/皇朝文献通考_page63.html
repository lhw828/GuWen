<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 63 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 63 页/共 807 页</h1>
    <div class="content">　　谕恩诏议免各省钱粮自康熙十八年至四十五年止着加恩将五十年以前旧欠银米等项均察明豁免是年免广东海康遂溪今年租直覇州等七州县逋赋二万七千七百余令勿収责
　　六年免直明年起运银四十一万七千八百余两
　　是年
　　谕免福建康煕五十五年至雍正四年逋赋三十三万八千三百余两其有已徴在官者除明年正赋七年西蔵苖疆平免甘肃四川云南贵州广西明年租并免西安田租十之三以四川巡抚宪徳言免泸州今年租其已入者除明年正赋
　　是年
　　谕免山东广东直陜西山西安徽明年额赋各四十万
　　两又免浙江民屯田租十之二
　　八年
　　谕国家经费既敷宜藏富于民朕特降防蠲免已多今次第举行应及江西湖北湖南三省着将雍正九年钱粮各蠲免四十万两直畿辅首善之地应沛殊恩山东今嵗被水之州县稍多朕心深为轸念着将九年直山东通省钱粮各蠲免四十万两
　　九年又以军兴劳民西安地丁银免十之三甘肃全除之并加免二省额赋四十万两又
　　谕免甘肃之河州防洮州卫归徳所西宁凉州府畨民本
　　年米刍
　　十年免甘肃今年米刍其已入者明年以实除之是年除台湾彰化县雍正八年未入银谷以凶畨初定抒民力也
　　十一年
　　谕云南元江普洱两府猓夷蠢动夫役频烦之后恐小民输将力有不逮着将元普两府雍正十一年额徴条银公件银并行蠲免
　　是年免甘肃今年额赋二十七万九千三百两有竒河南额赋四十万两
　　十三年免云南贵州及湖南之沅州今年田租其贵州州县之被残破者给复三年
　　是年九月今
　　皇上登极
　　诏免天下田租又
　　谕免雍正十二年以前逋租其江南积逋内有官侵吏
　　蚀二欵亦予放除随
　　谕训业户各计所免之数捐十分之五以惠佃农又以
　　陵寝兴工除大兴宛平良乡涿房山涞水各州县明年租
　　明年又免各州县入官地租十之三
　　是年
　　谕免者若直旗退入官各地各省漕粮甘肃刍米在雍正十二年以前者勿収责其贵州被贼州县今年租粮四川明正沈令及口外新附处所又凉山防川盐源阿树木坪普安安阜酉阳各处本年贡赋西安明年地丁甘肃半之并予放除
　　乾隆元年
　　谕免甘肃乾隆二年租西安半之
　　二年
　　上以经理
　　山陵大事自京至易州七州县民趋役勤慎免今年田租陜西寳丰渠二县招垦新户逋赋在雍正十三年以前者勿収责并免今年粮料其凉西畨民粮料凖屯地科则免三之一
　　是年定蠲免以奉
　　防日为始先期有已徴在官者作明年正赋又定陜西甘肃额徴匠价银遇蠲准一例蠲免皆着为令四年
　　谕免直本年钱粮九十万两江苏百万两安徽六十万两又陜西榆林等十一州县民贷仓粮在雍正十二年至乾隆二年者勿収责
　　六年免
　　行围所经地今年额赋十之三又
　　谕凖噶尔来使进藏熬茶曾令纳克舒三十九部落豫备马匹毫无违误黾勉奉公甚属可悯着加特恩将本年应纳钱粮寛免
　　七年
　　谕曰朕御极以来爱养黎元于蠲免正赋之外复将雍正十三年以前各省积欠陆续蠲除以息民间追呼之扰今查雍正十三年正月起至十二月江苏安徽福建三省未完民欠正项钱粮银共一十七万七千六百七十四两六钱零甘肃福建江苏等三省共未完民欠正项米豆粮共九万五千二百六十九石零甘肃省民欠未完正项草一百七万四千二十一束零又直江苏安徽甘肃广东福建等六省民欠未完杂项钱粮银二千九百二十四两零福建省民欠未完杂项租谷四百四十八石零此等拖欠各项厯年已乆多系贫乏之户无力输将况江苏所欠独多目今彼地现被水灾待恩抚防岂可复征负逋着将以上各项悉行豁免若谕防未到之先或有续完之项即咨部扣除再查江浙二省尚有雍正十三年未完漕项银七万一千二百七十两零米二万九百四十九石零麦四千三十七石零豆一百八十五石零向来漕项不在豁免之例今既蠲除各项着将漕项一体免徴此防到日各该督抚可即出示通行晓谕并令各州县官实力奉行务令闾阎均沾实惠
　　是年免甘肃雍正六年至十三年以前逋赋桞林湖三清湾柔逺堡毛目城双树墩九坝各屯户所贷牛种武威平畨永昌古浪西宁碾伯等六县三年带徴银并予放除
　　八年
　　驾幸沈阳
　　谕盛京户部庄头每年交纳仓粮今朕恭谒
　　祖陵亲诣盛京轸念各庄头终嵗勤苦输将无误着将八年分应交仓粮加恩寛免再各庄头尚有七年分未完米豆草着覈明一并豁免又免纳克舒三十九部落畨子明年额赋
　　是年以直望都静海冀武邑四州县贷粮宿逋追呼累民除之
　　九年免肃州九家窑未完牛具
　　十年
　　谕曰我朝
　　列圣相承深仁厚泽无时不加意培养元元以期家给人足百年以来薄海内外物阜民康共享升平之福朕临御天下十年于兹抚育蒸黎民依念切躬行俭约薄赋轻徭今寰宇敉宁既鲜縻费之端亦无兵役之耗是以左藏尚有余积数年来直省偶有水旱朕加意赈济多在常格之外如前年江南被水抚绥安插计费帑金千余万两凡此皆因灾伤补救而沛恩泽者朕思海宇乂安民气和乐持盈保泰莫先于足民仰惟我
　　皇祖在位六十一年蠲租赐复之诏史不絶书又曽特颁谕防将天下钱粮普免一次我
　　皇考旰食宵衣勤求民瘼无日不下减赋寛徴之令如甘肃一省正赋全行豁免者十有余年朕以继志述事之心际重熙累洽之欲使海澨山陬一民一物无不均沾大泽为是特降恩防将乾隆十一年直省应徴钱粮通行蠲免又以刍粮例不入蠲
　　谕将甘肃临边各属明年刍粮一体放除河东西各屯免三之一亦如之
　　是年福建台湾粟米湖南干州鳯凰永绥苖民杂粮四川民畨贡赋陜西玉树纳克舒马贡并州安插回民未赏牛种悉予放除
　　十一年
　　驾幸山西免
　　驻跸之五台县明年额赋十之三
　　是年瞻对平凡四川打箭炉口内外効力之各畨部给复二年其直覇州固安屯粮奉天锦州米豆浙江玉环山海宁县大亹中小亹各银谷例不入蠲以轮遇普蠲之年皆
　　特谕免之
　　十二年
　　谕曰朕嘉恵黎元轮免天下正供山西通省地丁应于十三年全免惟该省太原平阳潞安宁武泽州蒲州六府辽沁平忻代保觧绛八州及归化城所属有额徴本色米谷豆麦以供兵饷例不蠲免但此次特沛恩施亦应量加恺泽得以均沾着将太原等府州应徴本色酌免十分之三其大同朔平二府地处边瘠频年歉収着全行蠲免
　　是年免河南滩地官庄官地义田广东官租学租屯地旷军余羡各赋例不蠲免者均免十分之一十三年
　　驾幸山东免所经州县今年田租十之三
　　是年
　　谕曰朕时迈东巡前诣阙里至于岱宗旧典聿修明禋肇荐东省今年钱粮见已普免因思曲阜泰安厯城銮舆驻跸之所也着将三县乾隆十四年应徴地丁钱粮全行蠲免
　　十五年恭谒易州
　　陵寝
　　谕免经临州县田租被灾者十之五未被灾者十之三
　　是年
　　驾幸嵩洛
　　谕此次巡幸河南省方问俗所至推恩尤念祥符为省防之区登封实望秩之所銮舆驻跸宜沛恩施着将
　　该二县乾隆十六年应徴地丁钱粮全行蠲免十六年
　　谕曰朕巡幸江浙问俗省方广沛恩膏聿昭庆典更念东南贡赋甲于他省其累年积欠钱粮虽屡准地方大吏所请分别缓带以纾民力而每年新旧并徴小民终未免拮据朕宵旰勤劳如伤在抱兹当翠华临涖倍深轸防用普均沾之泽以慰望幸之忱着将乾隆元年至乾隆十三年江苏积欠地丁银二百二十八万余两安徽积欠地丁银三十万五千余两悉行蠲免俾官无诖误民鲜追呼共享升平之福夫任土作贡嵗有常经自应年清年欵江苏积欠乃至二百二十余万之多催科不力有司实不能辞其咎而疲玩成习岂民间风俗之浇漓尚有未尽革欤朕以初次南巡故特加恩格外嗣后该地方官务冝谆切劝谕加意整顿其在小民亦当湔除旧习勉効输将勿谓旷典可希冀屡邀而惟正之供任其负逋也其浙江一省虽额赋畧少于江苏而莭年以来并无积欠岂犬牙相错之地不齐乃至是欤此具见浙省官民敬事急公之义而江苏官民所宜懐惭而效法者也朕甚喜焉着将本年应徴地丁钱粮蠲免三十万两以示鼓励各该督抚其仰体朕恵爱黎元之意严饬所属实力奉行又
　　谕曰朕上年巡幸嵩洛问俗省方清跸所经已叠沛恩膏彰行庆施惠之典而该省绅民踊跃急公就瞻恐后其懽忭鼔舞之诚不惟无怨而益肫至今犹为繋念所宜再沛恩施者也其河南省乾隆十四年以前积欠徴缓徴钱粮三十五万余两着再加恩概予蠲免俾该省小民催料不扰益宏乐利之休
　　是年两淮灶户乾隆二年至十四年甘肃元年至十年各逋赋皆
　　谕除之又以
　　驾幸木兰经临各州县有被雹灾者免今年田租十之
　　五余免十之三
　　【臣】等谨案乾隆二十一年祭告阙里二十二年
　　幸江浙二十七年春
　　幸江浙秋
　　幸木兰凡经临之地分别蠲免皆凖是年
　　谕防行
　　十七年免长芦盐商逋课十四万両有竒十九年恭谒
　　盛京
　　陵寝礼成免奉天今年田租户部庄头粮免万石各旗地
　　米豆草免半壮丁米悉除之
　　二十一年
　　幸阙里免曲阜县明年田租又以用兵西陲民劳输挽甘州肃州凉州安西各卫臯兰一县今年赋银米刍悉予放除宁夏平凉巩昌兰州四府田租免十之三全省乾隆十一年至十五年逋赋十年至十
　　五年所贷牛种皆勿收责
　　是年免齐齐哈尔黒龙江墨尔根呼兰所贷种食在本年以前者悉除之
　　二十二年
　　圣驾南巡
　　谕免江苏安徽浙江本年以前逋赋并免江宁苏州杭州三府今年租其江南乾隆十年以前漕项两淮乾隆十七十八十九年灶赋浙江漕项屯饷沙地公租及贷种未偿各积逋悉予放除
　　是年免甘肃十六年至二十年逋赋并免甘州凉州肃州安西臯兰今年田租又免直沧州静海南皮并山东海丰县各逋赋
　　二十三年免甘肃十六年至二十二年逋赋二十四年免甘肃明年租西安州县分三等免本年田租有差其安西州屯民二十二年所贷牛具悉予故除
　　二十五年征西大兵凯旋免甘肃明年田租二十六年
　　幸五台
　　谕免山西经临及
　　驻跸之地今年租十之三其五台县乾隆二十四五年所贷仓谷石楼阳曲二县缓征带征各银谷皆勿収责
</div>
    <div class="pagination">
<a href="皇朝文献通考_page62.html">上一页</a><span>...</span><a href="皇朝文献通考_page58.html">58</a><a href="皇朝文献通考_page59.html">59</a><a href="皇朝文献通考_page60.html">60</a><a href="皇朝文献通考_page61.html">61</a><a href="皇朝文献通考_page62.html">62</a><span class="current-page">63</span><a href="皇朝文献通考_page64.html">64</a><a href="皇朝文献通考_page65.html">65</a><a href="皇朝文献通考_page66.html">66</a><a href="皇朝文献通考_page67.html">67</a><a href="皇朝文献通考_page68.html">68</a><span>...</span><a href="皇朝文献通考_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
