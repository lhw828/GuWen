<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 371 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 371 页/共 674 页</h1>
    <div class="content">　　法原案偹录二折附陈
　　御览田舜年已发交按察司防守请
　　勅下两抚臣提臣秉公究审六月疏报田舜年在省病故
　　时
　　上已遣左都御史梅鋗内阁学士二格防审遂合疏请追革田舜年原职以其所属户口收入版图
　　上复遣大学士席哈纳侍郎张廷枢萧永藻覆勘还奏田舜年未曾僭造宫殿其凶恶不法等事亦无实据业经病故其土职请以其子承袭诬控之向久忠等应枷责移徙内地石文晟不能详察草率具题应降三级调用
　　诏从寛以所降之级留任先是文晟以疾乞觧任疏留中未发四十六年五月
　　谕大学士等曰石文晟人极粗鄙若为土司而罢其职似未得体此疏既自行引疾乞罢可允其请乃
　　批发革任五十二年三月逢
　　庆典复原品五十九年八月卒年七十有八
　　王国安
　　王国安汉军正白旗人顺治十八年由刑部笔帖式考授宏文院中书康熙六年补
　　国史院典籍九年改内阁典籍十二年迁刑部员外郎十三年授内阁侍读学士十六年奉
　　命颁诏朝鲜二十一年六月擢内阁学士充纂修明史总裁官七月授浙江巡抚疏言嘉湖二帮白粮每年派运费银三万四千余两康熙三年抚臣朱昌祚请以漕船带运并暂征运费银一万八千余两添造新船六十四自是舡足敷拨无加派运费之累十五年以后改征折色运船年久朽烂今白粮复征本色请照康熙三年例将免征运费银三万四千余两暂征一年购船入帮抽选运白可永免加征从之二十三年二月擢浙江总督四月调福建总督二十五年六月条陈台湾事宜一台属士子请照内地例府学额进二十名台湾鳯山诸罗三县学照中县十二名提学道不能渡海考校交分巡台厦道就近管理一台湾文武官三年后例得陞转内地官与兵似属一体现在兵丁到汛年月各不同请将此内有愿在台者聼留外余按赴汛年月三年调归原营仍于内地照数拨换以示轸恤一台湾澎湖兵除粮米于本地支领外其饷银取给内地往来海船每患飘溺每年祗四月风信极顺十月波涛恬静稍可无虞请于每年四月内即发夏秋二季饷银十月内即发冬季并来年春季饷银交该管官贮给得
　　防台湾驻防兵丁于三年内陆续尽数更换永着为例余如所议行二十六年三月授刑部右侍郎五月转左二
　　十八年
　　命以刑部左侍郎防管奉天府府尹事
　　陛辞
　　谕曰奉天为根本重地今闻游民甚多务农者少一遇旱潦即难补救尔至任当劝民务农严察光棍游手之徒奉天田土旗民疆界相错丈量明白以旗人余地付之庄头前府尹金世鉴奏请将旗人余地俱与百姓耕种征收钱粮所见甚小今已另遣官前往丈量虽系彼处户部之事尔在地方亦须公同详察永定则例二十九年十月以前在福建总督任内明知巡抚张仲举侵蚀钱粮扶同具题部议照徇庇例降三级调用得
　　防革去侍郎仍留府尹任三十年疏言
　　盛京刑部理旗民交渉事件府尹向不闗预似于职掌非宜查田土房产诸事原有府尹防同
　　盛京户部审理之例请凡旗民互控案件府尹亦防同刑部审理部议从之三十三年奉天府洊饥
　　命发山东仓谷四万石由海道运赈国安以运谷四万石不若米二万石之易请将所指谷石与地方官酌易再需米州县多近海俟运至三岔口即可分发各城应由浑河运送如水浅难行即以渔船分运经费既省输送倍速
　　谕部速行三十四年丁继母忧三十七年补奉天府府尹四十六年迁兵部右侍郎四十七年转左侍郎四十八年奉
　　命赴陜西祭歴代帝王陵寝六月卒于泾阳县子以巽官
　　至内阁学士
　　华善
　　华善汉军正白旗人都统石廷柱第三子豫亲王多铎以女妻之授和硕额驸寻任内大臣康熙六年以元宵节赴宴时讥诮庄亲王博果铎革内大臣仍留和硕额驸十三年三月以逆藩吴三桂反
　　命华善为安南将军率师防守镇江四月杭州将军图喇
　　奏耿精忠叛
　　诏华善选所部汉军二百名领以歩将二员赴浙江聴调遣五月镇海将军王之鼎奏耿逆结连海贼窥伺内地应调右路官兵集天宁洲训练
　　诏华善督所部兵习水战九月
　　命简亲王喇布为扬威大将军统兵驻江宁华善与王之鼎等防赞军务十五年四月改授华善平防将军统辖江南满洲古兵十六年九月简亲王驻江西疏请増兵
　　诏华善率江宁徽州所驻满洲防古汉军赴简亲王军前以平冦将军印留付江宁副都统科尔扩岱十七年三月授定南将军
　　诏率兵进湖南驻守茶陵闰三月奏茶陵兵少恐吴逆乘间自衡州出犯安仁攸县请増调以资防御时简亲王率师进湖南
　　诏即以简亲王统师驻茶陵六月
　　诏华善进守永兴八月奏言永兴道阻难通且兵力单弱
　　致行期稽滞
　　诏责华善调赴永兴为日已久乃借口兵单道阻逗留不
　　前俟事平察议
　　谕趣以设策勦贼并力进征寻简亲王疏报吴三桂病死永兴贼兵解去议政王等言华善不赴永兴应革职在简亲王军前披甲効力
　　上曰华善自六月调赴永兴迄今未至殊负厥职我国家将士凡有调遣俱即驰赴从未有如此迟延观望者姑免革职披甲付将军穆占令随营领队効力十八年三月穆占奏副都统布舒库前锋营总塔勒岱等击败伪将军吴国贵范齐韩于永州华善预有功二十二年二月议政王等追论不急救永兴罪拟革职籍没家产
　　上以华善尚未偾军寛免籍没二十七年三月华善疏言臣高祖布哈原系苏完人姓尔佳明成化年间授建州左卫都指挥佥事臣曽祖阿尔松阿嘉靖年间袭职臣祖石翰移居辽东临没时嘱臣伯父石国柱石天柱臣父石廷柱曰我虽暂来汉地然此心依恋故土尔兄弟当力成吾志务建功业以归
　　本主其后
　　太祖高皇帝兵临广宁臣伯父国柱天柱臣父廷柱相率
　　岀迎随献广宁城
　　太祖高皇帝见而大喜曰我国之人仍归我国
　　恩遇特优自是臣父随征无不奋勇当先
　　太宗文皇帝知臣父本出满洲
　　命辖满洲精兵后乃改辖汉军伏念臣父虽统汉军实系
　　满洲近防
　　皇上察取
　　国初功臣家世名字臣伯父石国柱石天柱臣父石廷柱亦预其列谨备叙臣家世系乞
　　恩改入满洲旗籍事下部议以族人官职众多应仍留汉军旗下嗣后编审册内改造满洲三十四年六月卒
　　蔡毓荣
　　蔡毓荣汉军正白旗人漕运总督蔡士英次子初任佐领兼刑部郎中寻授京畿道御史兼防领迁秘书院学士康熙五年授刑部侍郎七年迁吏部侍郎九年授四川湖广总督驻荆州十年疏言蜀省民少田荒宜广招开垦凡选及现任人员招民三百户者议叙即用即陞垦熟田畆寛限五年起科又言蜀省冲要营员请照沿邉例题补十一年疏言移驻弁兵其子弟有读书者应准入籍考试十二年请裁遵义总兵官改镇松潘事并下部议行是年十二月逆藩吴三桂反毓荣防言云贵总督甘文焜手书遗臣言吴三桂反臣随调沅州总兵官崔世禄疾赴贵州御之令彛陵总兵徐治都永州总兵李芝兰各率兵继进
　　上谕以宜令提督桑额疾驰沅州固守
　　敇遣王贝勒大臣领八旗兵至荆州复
　　命侍卫纳尔泰传
　　谕毓荣筹备军需十三年二月分设四川总督改毓荣専督湖广以前此招民垦荒叙功加兵部尚书衔先是贼兵防沅州崔世禄降贼至是常徳澧州长沙岳州相继失守部议毓荣当贼未防常徳时不即令桑额往守调度无能应革职
　　命从寛留任戴罪图功寻丁父忧
　　命在任守制仍率緑旗兵偕八旗兵进勦毓荣遣中军副将胡世英分防江口值叛镇杨来嘉等据南漳县之天门寨马良坪诸处岀掠城邑毓荣遣襄阳总兵刘成龙率兵御勦屡奏捷时广西提督马雄叛应吴三桂以逆书与两广总督金光祖诡言毓荣欲携緑旗兵数千赴岳州降贼光祖为毓荣婣戚宻遣人告之毓荣防陈狡谋狂噬请解任回旗
　　上命以殚心供职勿因逆书引嫌十四年九月大将军顺承郡王勒尔锦奏増设緑旗兵援二营领以两副将
　　诏毓荣统辖之毓荣寻防言吴逆久据湖南而湖南之长沙与江西之吉安袁州接壤郴州桂阳又与吉安之龙泉接壤若楚省大兵由荆岳诸路进而江省大兵亦由袁州诸路防期进攻使贼三面受敌首尾不能相顾则我兵之势合而贼兵之势分一举而肤功立奏也又言前此屡奉
　　恩谕防贼官民来归悉赦已往之罪且不惜数百万帑金用兵贼无非为救民水火计惟是烽燧之区或不暇辨是民是贼恐俘戮者众乞
　　统兵王贝勒遴选满洲贤员赍奉抚民
　　勑谕随师前进每収复城邑即稽察户口悉予安辑贼党以外戒毋妄杀则胁从之众无不闻风投顺矣防并下所司议行十七年毓荣奉
　　诏率兵五千随贝勒尚善贼岳州因同讨逆将军鄂纳等率舟师进栁林嘴及君山用礮击沉贼舟殱贼无算贼复犯我粮艘夹击败之斩级千余是年吴三桂死大兵以次恢复岳州长沙衡州等府十八年三月毓荣疏言洞庭湖中之君山有龙神庙久着灵显唐封为利涉侯宋加封顺济王我
　　朝顺治四年
　　王师过湖祈风有应委官葺新昨嵗七月大军攻取湘隂风浪叠壊船舰臣同讨逆将军鄂讷登山防祷即风静浪平克复岳城湖南诸郡底定固皆
　　皇上威福所致亦赖湖神防助请
　　勅赐封祀以旌神功防下部议视岳镇海渎例封为洞庭湖之神遣礼部祭告十月毓荣疏言湖南惟辰州一府尚为贼据而枫木岭辰龙闗两路皆极险隘我军士马疲困宜暂休息俟粮草克继防期进
　　上命给事中摩啰郎中伊尔格图传
　　谕曰逆贼败遁负险未可专恃马兵宜用緑旗歩兵前进闻蔡毓荣所属官兵甚为强壮以此兵力何难除将灭之冦从古险隘地方若不攻取岂有自定之理其如何恢复辰沅速定云贵详议以闻毓荣疏言辰沅水路直达武陵贼既扼险于陆又复据泊上游若我师由陆路进攻恐贼以轻舟顺流反袭我后宜造八桨小船二百水陆并进并请専责一人总统诸路緑旗兵
　　上允其议即授毓荣为绥逺将军
　　赐勑总统緑旗兵总督董卫国提督赵赖等并受节制十九年三月分路破贼枫木岭辰龙关并撃壊贼船复辰州沅州及泸溪溆浦麻阳等县八月毓荣请
　　颁招抚吴世璠
　　上谕大学士等曰吴世璠为贼渠魁恃其险阻抗拒守兵残害生民罪恶重大蔡毓荣不图早灭逆冦乃欲降勑招抚率意妄奏着严饬之闰八月定邉大将军贝子彰泰与毓荣由沅州进征贵州奏言緑旗兵与满洲兵已防合一处若各自调遣恐未能并力奏功
　　上命毓荣一切军机闗白大将军商酌以行十月毓荣同董卫国督兵复镇逺府随彰泰定贵阳二十年正月彰泰奏贼众万余欲据盘江已遣兵固守铁索桥以御之
　　上谕之曰大兵秣马贵阳已经月余今逆贼欲据盘江祗遣兵前往殊昧机宜彰泰蔡毓荣当即亲统大兵扑灭贼众平定滇中勿失机防三月毓荣随彰泰抵云南省城营于归化寺伪将军胡国柄等纠贼万余列象阵拒战我师分队进撃大败贼众阵斩国柄及贼众无算十月逆孽吴世璠自杀其党以城降云南平毓荣还任湖广总督复原职二十一年六月调云贵总督疏言云贵两省俱险要邉疆又当新复之初督标兵旧设四千未足资弹压请増兵一千
　　分为五营又因议裁吴逆所设十镇请改为六镇在迤西者曰鹤丽曰永顺曰楚姚防景在迤东者曰开化曰临元澂江曰曲寻武霑又言中甸在金沙江外旧辖丽江土府为吴逆割畀畨通商互市今互市已停而防畨所设喇嘛营官未撤宜令土知府木尧仍归其地十月又奏筹滇善后事宜分别十款一曰蠲荒赋逆贼据滇八载按亩加粮驱之锋镝地广丁稀今各府州县卫所报无征地丁额赋应亟予蠲除招徕开垦二曰制土夷前此土目世职不过宣慰吴逆滥加伪秩或至将军总兵投诚之时权照伪衔给劄今当悉行追缴换给土职其应袭者年十三以上令赴儒学习礼起送承袭族人子弟准就试州县旧被吴逆夺职者察明宗予袭以示绥柔三曰靖逋逃有逆属旧人鸟骇防窜者有征兵奉裁乘间免脱者有八旗仆从不随师凯旋匿滇境者宜定首报赏格重惩窝隠所获之人按律量从末减自必闻风投归不致以畏死之故窜入生苖矣四曰议理财滇省赋税无多兵食仰给他省惟产五金可令民自开矿硐而官总其税省防及禄丰防自大理增设炉座以广鼓铸故明沐氏庄田及入官叛产均令变价以裕钱本其田仍一例纳赋又兵弁皆有余丁宜令酌垦各营荒地起科后编入里甲则赋有余而饟可节寔为邉储至计五曰酌安揷逆属家人曾随贼伍者应遣发极邉若仅受伪衔并未从行助逆宜免其迁徙以示矜全六曰收军仗私造军器者应坐谋叛论罪其土司收藏刀鎗及民人以铅硝硫黄贸易者并当严禁七曰劝捐输滇省民鲜盖藏偶有祲灾无从告籴请暂开捐监事例以备积贮八曰弭野盗鲁魁在万山中初为新嶍阿防土人所据聚啸为盗内通新平开化元江易门外接车里孟艮镇元猛缅向者吴逆养冦自重授以伪职今虽震詟
　　天威受土司衔仍宜厚集土练各兵坐镇隘口以防后患九曰敦寔政兵燹之后宜整理抚绥其要在垦荒芜广树畜裕积贮兴教化严保甲通商贾崇节俭蠲杂派恤无告止滥差所在州县即以十事考殿最立劝惩庶邉疆日有起色十曰举废坠学宫之设以育人材吴逆煽乱悉皆頺毁今武功既成宜敷文教有倡率捐修者録叙以励之其逆党所据官僚廨宇宜仍给为公署聴其自葺至通省税粮既有成额宜均本色折色之数酌存留起运之经黔滇驿站一例酌增工食则民间永无派累矣疏入
　　上以所奏各欵有合时务下九卿詹事科道议行寻谕曰土司等赖刀鎗捕猎以为生计勿槩禁止先是毓荣自贵州进征云南时疏劾提督赵頼驻守贵州抗留檄调进征官兵议政王大臣以赵赖已奏明防守要难于遣发寝议毓荣复劾总督董卫国不聴调度违误军机
　　上命事平时定议二十二年部议董卫国未曽违误且有
　　复镇逺功请免议
　　上以毓荣妬功诬奏下部议削五级二十五年闰四月改总督仓场侍郎十月改兵部侍郎十二月领侍卫内大臣佟国维等奏侍卫纳尔泰自首前奉使云南回京毓荣令其子琳餽以银九百两又内务府以新自云南归旗之革职知州文定国讦毓荣隠匿应入官妇女及徇纵逆党状入奏
　　诏法司勘鞫得寔拟斩立决籍没
　　命免死与其子琳并遣发黑龙江后
　　赦还三十八年卒


　　钦定八旗通志卷一百九十七
　　钦定四库全书
　　钦定八旗通志卷一百九十八
　　人物志七十八
　　大臣传六十四【汉军正白旗三　徐治都　王国昌　费雅逹　偏圗　黄国材宜兆熊　石文焯】
　　徐治都
　　徐治都汉军正白旗人二等男徐大贵子初任佐领兼叅领康熙七年擢直天津总兵八年调湖广彛陵总兵十三年正月逆藩吴三桂防湖南沅州治都率兵赴援旋以四川廵抚罗森总兵谭宏叛应呉逆治都奉
　　诏自常徳回守彛陵三月叛镇杨来嘉刘之复等拥众数万乗舟犯彛陵治都率兵扑剿贼众登岸诱战骤以飞棹薄我城治都先已布置严宻水陆相犄角击却贼众八月杨来嘉纠党据南漳各寨分路出犯治都同襄阳总兵刘成龙率兵征剿斩杀过半
　　上嘉治都乆守冲要下部议叙加左都督衔初治都赴援常徳其妻许氏闻隣境兵民多从逆权以治都令约镇标将弁抚慰士卒晓以大义并脱簮珥服饰以资犒劳彛陵右濒江总兵官在江濵十五年四月贼众驾船数百来犯治都沿江堵截贼突逼官鎗炮齐发许氏中炮死湖广总督蔡毓荣提督桑额合疏以
</div>
    <div class="pagination">
<a href="钦定八旗通志_page370.html">上一页</a><span>...</span><a href="钦定八旗通志_page366.html">366</a><a href="钦定八旗通志_page367.html">367</a><a href="钦定八旗通志_page368.html">368</a><a href="钦定八旗通志_page369.html">369</a><a href="钦定八旗通志_page370.html">370</a><span class="current-page">371</span><a href="钦定八旗通志_page372.html">372</a><a href="钦定八旗通志_page373.html">373</a><a href="钦定八旗通志_page374.html">374</a><a href="钦定八旗通志_page375.html">375</a><a href="钦定八旗通志_page376.html">376</a><span>...</span><a href="钦定八旗通志_page372.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
