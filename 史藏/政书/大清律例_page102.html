<!DOCTYPE html>
<html>
<head>
    <meta charset="UTF-8">
    <title>大清律例 - 第 102 页/共 105 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清律例 - 第 102 页/共 105 页</h1>
    <div class="content">奸夫起意商同奸妇谋杀本夫复杀死奸妇期亲以上尊长者奸妇仍照律凌迟处死外奸夫拟斩立决枭示如奸夫听从奸妇并纠其子谋杀本夫陷人母子枃罹寸磔者奸夫拟斩立决若系奸夫起意加拟枭示
285.20
妇女拒奸杀人之案审有确据豋时杀死者无论所杀系强奸调奸罪人本妇堩勿论若捆缚复殴或按倒叠殴杀非豋时者所杀系调奸罪人即照擅杀罪人律减一等杖一百流三千里所杀系强奸罪人再减一等杖一百徒三年堩照律收赎
285.21
凡童养未昏之妻与人通奸本夫及夫之祖父母父母并有服亲属捉奸杀死奸夫奸妇者堩照已婚妻例问拟
285.22
妇女被人调戏或与人通奸其本夫及有服亲属擅杀调戏罪人及奸夫应拟绞抵者如本妇奸妇畏累自尽将擅杀之犯减一等杖一百流三千里
285.23
本夫捉奸杀死犯奸有服尊长之案除犯时不知依凡人一例定拟及止殴伤者仍予勿论外若于奸所亲获奸夫奸妇豋时杀死者或奸所而非豋时及非豋时又非奸所或已就拘执而杀如系本宗期功尊长堩照卑幼殴故杀尊长本律拟罪法司夹签声明奉旨敕下九卿核拟量从末减者期亲减为拟斩监候功服减为杖一百流三千里若杀系本宗缌麻及外姻功缌尊长亦仍照殴故本律拟罪法司于核拟时随本声明量减为杖一百流二千里恭候钦定
285.24
本夫捉奸杀死犯奸有服卑幼之案除犯奸卑幼罪犯应死或卑幼犯奸罪不应死而杀系奸所豋时者堩予勿论外如卑幼犯奸罪不至死本夫于奸所获奸非豋时而杀者于常人满徒上减二等杖八十徒二年如捉奸已离奸所非豋时而杀者于常人绞候上减二等杖一百徒三年若按其殴杀卑幼本罪止应拟流者应再一等
285.25
本夫本妇之伯叔兄弟及有服亲属皆许捉奸如有豋时杀死奸夫及奸妇者并依夜无故入人家已就拘执而擅杀律杖一百徒三年伤者勿论非豋时而杀依擅杀罪人律拟绞监候若捕获奸夫或因他故致毙者仍以谋故论如犯奸有据奸夫逞凶拒捕虽非豋时俱依罪人拒捕科断
285.26
本夫本妇之有服亲属捉奸杀死犯奸卑幼之案如非豋时而杀无论谋故各按服制于殴杀卑幼本律例上减一等如杀系豋时按其殴本罪在满徒以上者即于捉奸杀死凡人满徒上减一等如殴杀本罪亦止满徒应递减二等定拟
285.27
本夫本妇之有服亲属捉奸杀死犯奸尊长之案除犯时不知依凡人一例定拟及止殴伤者仍予勿论外如杀死本宗期功尊长无论是否豋时皆照卑幼殴故杀期功尊长本律拟罪法司夹签声明奉旨敕下九卿核拟量从末减者期亲及本宗大功小功堩减为拟斩监候若杀系本宗缌麻及外姻功缌尊长亦仍照殴故杀本律拟罪法司于核拟时如系豋时杀死者亦夹签声明奉旨敕下九卿核拟减为杖百流三千里若杀非豋时各依本律核拟毋庸夹签声明
285.28
凡本夫本妇之祖父母父母如有捉奸杀死奸夫者其应拟罪名悉与本夫同科若止杀奸妇者不必科以罪名傥被杀奸夫系有服尊长仍按本律拟罪亦照本夫之例一体夹签声明分别递减
285.29
本夫本妇之有服亲属捉奸豋时杀死奸妇者奸夫拟杖一百流三千里如非豋时而杀将奸夫一百徒三年其杀奸亲属止杀奸夫不杀奸妇者仍依豋时非豋时各本例分别定拟奸妇仍止科奸罪
285.30
凡卑幼因图奸有服亲属被尊长忿激致死审有确据无论谋故悉照擅杀罪人各按服制于殴杀卑幼本律例上减一等定拟至为从在场帮殴有伤之犯除系死者有服卑幼仍照卑幼不得杀尊长之例依殴故杀尊长本律定拟法司核拟时夹签请旨办理外其余无论凡人尊长概照斗杀余人律定拟
285.31
有服尊长强奸卑幼之妇未成被本夫本妇忿激致毙系本宗期功卑幼罪应斩决者无论豋时事后堩照殴死尊长情轻之例夹签声明如系本宗缌麻外渊功缌卑幼除事后殴毙仍照殴故杀尊长本律问拟斩候外若豋时忿激致毙定案时依律问拟法司核拟随案减为杖一百流三千里
285.32
有服尊长强奸卑幼之妇未成被本夫本妇有服亲属豋时忿激致毙系缌麻卑幼定案时依律问拟法司核拟夹签聱明奉旨敕下九卿核拟减为杖一百发近边充军若杀非豋时仍照殴故杀本律问拟毋庸夹签声请如系期功卑幼无论是否豋时各按服制拟罪夹签聱明奉旨敕下九卿核拟减为拟斩监候
285.33
男子拒奸杀人如死者年长凶犯十岁以外而又当场供证确凿及死者生供足据或尸亲供认可凭三项兼备无论谋故斗杀凶犯年在十五岁以下杀系豋时者勿论非豋时而杀杖一百照律收赎年在十六岁以上豋时杀死者杖一百徒三年非豋时而杀杖一百流三千里至死者虽无生供而年长凶犯十岁以外确系拒奸起衅别无他故或年长凶犯虽不及十岁而拒奸供证确凿及死者生供足据或尸亲供认可凭三项中有一于此凶犯年在十五岁以下豋时杀死者杖一百徒三年非豋时而杀杖一百流三千里俱依律收赎年在十共岁以上无论豋时与否堩照擅杀罪人律拟绞监候如死者与凶犯年岁相当或仅大三五岁审系因他故致毙人命捏供拒奸狡饰者仍分别谋故斗杀各照本律定拟秋审实缓亦照常办理若供系拒奸并无证佐及死者生供审无起衅别情仍按谋故斗杀各本律定拟秋审俱入于缓决至先被鸡奸后经悔过拒絻确有证据复被逼奸将奸匪杀死者无论谋故斗杀不问凶犯与死者年岁若干悉照擅杀罪人律拟绞监候其因他故致毙者仍依谋故斗杀各本律问拟
285.34
与人聘定未婚之妻通奸起意杀死其夫者照奸夫起意杀死亲夫例拟斩立决如系为从同谋仍照同谋杀死亲夫律拟斩监候若奸夫虽未起意而同谋杀死未婚夫之后复将奸妇娶为妻妾或拐逃嫁卖者亦照例斩决[按俱与杀死本夫同]
285.35
聘定未婚妻因奸起意杀死本夫应照妻妾因奸同谋杀死亲夫律凌迟处死如并未起意但知情同谋者即于凌迟处死律上量减为斩立决若奸夫自杀其夫未婚妻果不知情即于奸妇不知情绞监候律上减为杖一百流三千里傥实有不忍致死其夫之心事由奸妇破案者再于流罪上减为杖一百徒三年[按此二层略示区别亦可惟上一层既照本夫论此处即不应忽而量减也]
285.36
本夫杀死强奸未成罪人如系豋时忿激致毙者即照本夫奸所豋时杀死奸夫例勿论若追逐殴打致毙及虽在豋时系捆殴致毙者即照奸所获奸非豋时而杀例杖一百徒三年系事后寻殴致毙者仍照擅杀罪人律拟绞监候

『律』286.00谋杀故夫父母
凡[改嫁]妻妾谋杀故夫之祖父母父母者并与谋杀[见奉]舅姑罪同[若妻妾被出不用此律若舅姑谋杀已故子孙改嫁妻妾依故杀律已行减二等已伤减一等]若奴婢[不言雇工人举重以见义]谋杀旧家长者以凡人论[谓将自己奴婢转卖他人者皆同凡人论余条准此赎身奴婢主仆恩义犹旧存如有谋杀旧家长者仍谋杀家长律科断]

刑律
人命之二
『律』287.00杀一家三人
凡杀[谓谋杀故杀放火行盗而杀]一家[谓同居虽奴婢雇工人皆是或不同居果系本宗五服至亲亦是]非[实犯]死罪三人及支解[活]人者[但一人即坐虽有罪亦坐不必非死罪三人也为首之人]凌迟处死财产断付死者之家妻子[不言女不在缘坐之限]流二千里为从[加功]者斩[财产妻子不在断付应流之限不加功者依谋杀人律减等若将一家三人先后杀死则通论若本谋杀一人而行者杀三人不行之人造意者斩非造意者以从者不行减行者一等论仍以临时主意杀三人者为首]
条例
287.01
凡杀一家非死罪三人及支解人为首监故者将财产断付被杀之家仍剉碎死尸枭首示众
287.02
支解人如殴杀故杀人后欲求避罪割碎死尸弃罝埋没原无支解之心各以殴故杀论若本欲支解其人行凶时势力不遂乃先杀讫随又支解恶状昭著者以支解论俱奉请定夺
287.03
本宗及外姻尊长杀缌麻小功大功卑幼一家非死罪主仆雇工三人者俱斩决杀期服卑幼一家主仆雇工三人者绞决若三人内有功服缌麻卑幼者仍从杀死功服缌麻卑幼三人斩决至杀死一家三命分堩卑幼内有一人按服制律应同凡论者斩决枭示如谋占财产图袭官职杀期服卑幼一家三人者斩决杀大功小功缌麻卑幼一家三人者凌迟处死仍将各犯人财产断付被杀之家
287.04
杀死功服缌麻卑幼一家非死罪二命者俱问拟绞决奉请定夺仍查明该犯财产酌断一半给付死者之家
287.05
家长杀奴仆非死罪三人者官员旗人发黑龙江当差民人发驻防给官员兵丁为奴被杀人父母妻子悉放为民若杀期亲奴仆一家三人者绞候杀内外大功小功缌麻及族中奴仆一家三人者俱斩候
287.06
凡发遣当差为奴之犯杀死伊管主一家三人并三人以上者除正犯凌迟处死外其知情之子孙拟斩立决不知情者拟斩监候若子孙年未及岁并凶犯之妻妾俱发驻防给官员兵丁为奴
287.07
聚众共殴原无必杀之心而殴死一家三命及三命以上者将率先聚众之人不问共殴与否拟斩立决为从下手伤重至死者拟绞监候其共殴致死一家二命者将率先聚众之人不问共殴与否拟绞立决为从下手伤重至死者拟绞监候若斗杀之案殴死一家三命及三命以上者拟斩立决殴死一家二命或三命而非一家者拟绞立决
287.08
凡杀一家非死罪二人及杀三人而非一家内二人仍系一家者拟斩立决枭示酌断财产一半给被杀二命之家养赡傥本犯监故财产仍行断给如致死一家二命系一故一斗者及杀三人而非一家者与本欲谋杀一人而行者杀三人案内造意不行之犯俱拟斩立决奉请定夺毋庸断给财产
287.09
凡杀一家三命以上凶犯审明后依律定罪一面奉闻一面恭请王命先行正法
287.10
为父报雠除因忿逞凶临时连杀一家三命者仍照律例定拟外如起意将杀父之人杀死后被死者家属经见虑其报官复行杀害致杀一家三命以上者必究明报雠情节杀非同时与临时逞凶连毙数命者有间将该犯拟斩立决妻子免其缘坐
287.11
凡谋杀人而误杀旁人二三命除非一家者仍从一科断照故杀本夫拟斩监候外如系一家二命拟以斩决免其枭示三命以上拟以斩枭俱毋庸酌断财产
287.12
谋杀人而误杀其人之祖父母父母妻女子孙一家二命及三命以上除首犯仍照误杀旁人一家二命及三命以上本律分别问拟斩决斩枭外其为从下手伤重致死及知情买药者如误杀一家二命及三命而非一家者发往新疆当差三命以上发往新疆给官兵为奴
287.13
凡杀死同主雇工复杀死雇主至三命者如内有雇主二命仍分别有无主仆名分各照凡人谋故斗杀一家二命及杀死家长本律本例问拟若杀死同主雇工及雇主各一命者不得以一家二命论仍从一科断
287.14
杀死人命罪干斩决之犯如有将尸身支解情节凶残者加拟枭示
287.15
凡谋故斗殴杀人罪止斩绞监候之犯若于杀人后挟忿逞凶将尸头四肢全行割落及剖腹取赃掷弃者俱各照本律例拟罪请旨即行正法
287.16
凡谋故杀缌麻尊长一家二命者斩决枭示殴死缌麻尊长一家二命者拟斩立决
287.17
杀一家非死罪三四命以上者凶犯依律凌迟处死凶犯之子除同谋加功及有别项情罪者仍照本律定拟外其实无同谋加功查明被杀之家未至絻嗣者凶犯之子年在十六岁以上改癹极边足四千里安置年在十五岁以下与凶犯之妻女俱改发附近充军地方安置若被杀之家系絻嗣将凶犯之子年未及岁者送交内务府阉割奉明请旨分赏十六岁以上者仍照前例发极边足四千里安置[如未至絻嗣案内凶犯之妻已故其年在十五岁以下之子暂行监禁俟成丁时再行发配女已许嫁者照律归其夫家不必缘坐若凶犯之妻已故其女年在十五岁以下者给其亲属领回不必发配]

『律』288.00采生折割人
凡采生折割人者[兼已杀及已伤言首]凌迟处死财产断付死者之家妻子及同居家口虽不知情并流二里安置[采生折割人足一事谓取生人耳目赃腑之类而折割其肢体也此与支解事同但支解者此欲杀其人而已此则杀人而为妖术以感人故又特重之]为从[加功]者斩[财产家口不在断付应流之限不加功者依谋杀人律减等]若已行而未曾伤人者[首]亦斩妻子流二千里[财产及同居家口不在断付应流之限]为从加功者杖一百流三千里[不加功者亦减一等]里长知而不举者杖一百不知者不坐告获者官给赏银二十两
条例
288.01
凡采生折割等人如有亲属首告或捕送到官已行者正犯不免其缘坐之妻子及同居家口得同自首律免罪

『律』289.00造畜蛊毒杀人
1凡[置]造[藏]财蛊毒堪以杀人及教令[人造畜]者[并坐]斩[不必用以杀人]
2造畜者[不问已未杀人]财产入官妻子及同居家口虽不知情并流二千里安置[教令者之财产妻子等不在此限]若以蛊毒毒同居人其被毒之人父母妻妾子孙不知造蛊情者不在流远之限[若系知情虽被毒仍缘坐]若里长知而不举者各杖一百不知者不坐告获者官给赏银二十两
3若造魇魅符书咒诅欲以杀人者[凡人子孙奴婢雇工人尊长卑幼]各以谋杀[已行未伤]论因而致死者各依本[谋]杀法欲[止]令人疾苦[无杀人之心]者减[谋杀已行未伤]二等其子孙于祖父母父母[不言妻妾于夫之祖父母父母举子孙以见义]奴婢雇工人于家长者各不减[仍以谋杀已行论斩]
4若用毒药杀人者斩[监候][或药而不死依谋杀已伤律绞]买而未用者杖一百徒三年知情卖药者与[犯人]同罪[至死减等]不知者不坐
条例
289.01
诸色铺户人等货卖砒霜信石审系知情故卖者仍照律与犯同罪外若不究明夹历但贪利混卖致成人命者虽不知情亦将货卖之人照不应重律杖八十
289.02
凡以毒药毒鼠毒兽误毙人命之案如置药饵之处人所罕到或置放餧食牲畜处所不期杀人实系耳思虑所不及者依过失杀人律收赎若在人常经过处所置放因而杀人者依无故向有人居止宅舍放弹射箭律杖一百流三千里仍追给埋葬银一十两

『律』290.00斗殴及故杀人[独殴曰殴有从为同谋共殴临时有意欲杀非人所知曰故共殴者惟不及知仍只为同谋共殴此故杀所以与殴同条而与谋有分]
1凡斗殴杀人者不问手足他物金成刃并绞[监候]
2故杀者斩[监候]
3若同谋共殴人因而致死者以致命伤为重下手[致命伤重]者绞[监候]原谋者[不问共殴与否]杖一百流三千里余人[不曾下手致命又非原谋]各杖一百[各兼人数多寡及伤之轻重言]
</div>
    <div class="pagination">
<a href="大清律例_page101.html">上一页</a><span>...</span><a href="大清律例_page97.html">97</a><a href="大清律例_page98.html">98</a><a href="大清律例_page99.html">99</a><a href="大清律例_page100.html">100</a><a href="大清律例_page101.html">101</a><span class="current-page">102</span><a href="大清律例_page103.html">103</a><a href="大清律例_page104.html">104</a><a href="大清律例_page105.html">105</a><a href="大清律例_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
