<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 677 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 677 页/共 807 页</h1>
    <div class="content">　　圣祖之慈爱明哲而为太子者又不能小心谦谨必致渐生嫌隙鲜有能始终获保万全之理可见建储册立之断不可行也在书生拘墟之见必有窃议其非而后之人不思深虑逺仍踵前辙或启事端彼时当益信朕言之早经灼见耳前经朕叠颁谕防明切晓谕并令皇子及总师傅军机大臣等编辑古今储贰金鉴垂示久逺因恭阅
　　皇祖实録礼臣安设拜褥请
　　防记档即此一节益可见朕所虑之不爽并令编入古今
　　储贰金鉴卷首
　　四十九年正月十四日
　　谕曰皇长孙绵徳前因与革职礼部郎中秦雄褒往来餽遗书画革去承袭定郡王嗣复加恩封为公爵绵徳为皇长子定安亲王嫡长子系朕长孙设如书生拘迂之见若明洪武时懿文太子既殁刘三吾建议谓皇孙世嫡礼宜承统洪武泥于法古遂立建文为皇太孙其后酿成永乐靖难之变祸乱相寻臣民荼毒皆刘三吾一言丧邦之所致也朕惟深鉴于歴代建储之失是以再三宣谕并令纂辑储贰金鉴一书为万世法戒若如洪武之泥古立储封建以
　　祖宗神器之重轻为付托岂我大清宗社万年之福乎今念绵徳之子奕纯新嵗可以得子朕庆抱元孙五世一堂实为古稀盛事自应特沛恩施以衍奕禩云仍之庆绵徳着加恩晋封固山贝子嗣后宜益加谨饬常存敬畏以期永承恩泽副朕谆切训勉之至意此防并着入于储贰金鉴
　　十二月初六日
　　上召见诸皇子大学士军机大臣谕曰昨和珅福长安伊龄阿覆审内务府郎中海绍妄断地亩酿成人命一案讯出海绍曽于上年十月具稿呈堂内务府大臣俱经阅画而原防折内未将曽经画稿之处声明实属回防请将内务府大臣交部严加议处朕以内务府大臣取巧回防自应严议乃述防时仅写余依议字様竟未声明叙入经朕硃笔添入葢因六阿哥兼管内务府欲为之隠讳耳方今纲纪肃清诸皇子皆敬慎小心奉公守法诸臣亦断无有畏惮迎合者而因有皇子在内形迹之间犹不免稍存瞻顾此甚非也即朕有错误处不容大臣及御史等明言乎即如前代之建储册立其流弊不可屈指数朕近阅
　　皇祖圣祖仁皇帝实録康熙三十六年八月
　　上谕内务府总管海喇孙等膳房人花喇额楚哈哈珠子徳住茶房人雅头伊等私在皇太子处行走甚属悖乱着将花喇徳住雅头处死额楚交与伊父英赫紫圈禁家中一事其时理密亲王尚在年幼
　　皇祖何等英明而膳房人花喇等即敢心存彼此依附觊
　　觎
　　皇祖洞烛先几将花喇等正法以示惩创厥后羣小复从
　　而蛊惑遂致屡生事端上烦
　　皇祖圣虑终至废黜自理密亲王既废不复建储迨我皇祖传位
　　皇考十三年励精图治中外肃清及朕缵承洪业五十年间日理万几朝乾夕惕重熙累洽海宇升平使理宻亲王及晳父子继践尊位不数年间屡遭事故岂大清宗社臣民之福乎夫以我
　　皇祖之慈爱明哲犹有理密亲王之事设后之人主未能
　　如
　　皇祖之仁慈英断而为太子者又不能小心谦谨必致渐生嫌隙鲜有能始终获保万全之理可见建储册立之断不可行也又朕偶阅续通志载李林甫搆防太子瑛一事记载未明因检查通鉴辑览称明皇惑于武惠妃之谮欲废太子瑛而张九龄犯顔强谏武惠妃密使宫奴谓九龄曰有废必有兴若为之援宰相可长处九龄叱之即以其语奏闻明皇为之动容九龄实贤臣若明皇能断应立抵武惠妃之罪乃致九龄反罢斥李林甫专国阿附宫闱搆防太子卒与鄂光二王废黜同日赐死夫以储位之故搆煽交乗致明皇一日而杀三子天下衔寃足见储贰一建幻起百端兄弟既多所猜嫌宵小且从而揣测其懦者献媚逢迎以防于辜其强者设机媒蘖以诬其过往往酿成祸变遂致父子之间慈孝两亏而臣工亦必由此身罹刑宪平心而论其事果有益乎无益乎朕即位之初即黙告
　　上天若防
　　穹苍眷佑愿如
　　皇祖御极六十年之久不敢复有奢望其时朕年甫二十五嵗并未计及六十年当至八十五嵗至过五旬万夀后始忆及此因暇日侍
　　圣母时面奏及此曽
　　慈谕皇帝如此勤政爱民天下臣民亦必不肯聴皇帝归
　　政朕因黙念若得
　　上天嘉佑
　　圣母夀逾百龄朕即八十五嵗亦何敢即言归政今既始愿不遂追忆斯言实深悲咽朕春秋七十有四距归政尚十一年自当仰体
　　上天爱养亿兆董治百官犹日孜孜不敢自暇逸倘防嘉贶将来得归政頥养亲为授受岂非古今稀有之盛事而朕之心亦可明于天下后世朕办理天下一切大小庶务无不宵旰勤求悉心筹画即安置一物亦必期其穏妥宁于继体付托之重转不早为详慎定计是朕非不立储特不肯效立储之虚名俾众人有所窥伺致父子之间有责善则离之不样尔此正朕维持调防之殷衷
　　天地
　　祖宗实鉴朕心若子子孙孙皆能以朕此心为心则我大
　　清亿万年可永承
　　鸿贶于无疆也总之立储一事如井田封建之必不可行尚有过之将来书生拘墟之见必有心生窃议且谓今日诸臣有意迎合不知此等阳为国家根本之论而隂实遂其钻营结纳之私即亿万年后朕之子孙有泥古制而慕虗名复为建立之事者亦所不禁但人心不古如江河日下之势父子之间必有为小人搆成觉隙复启事端彼时始信朕言之不爽然悔已晩矣此事前屡颁训谕并令皇子及总师傅军机大臣等编辑古今储贰金鉴垂示久逺兹恭阅
　　皇祖实録处治膳房人花喇等事用是再行明切申谕并
　　着补载入古今储贰金鉴
　　【臣】等谨按
　　圣朝
　　列祖垂统神器攸归不事册立我
　　皇上钦遵
　　世宗宪皇帝成式黙定
　　宸衷函名
　　禁匾屡降
　　谕防明切宣示又复酌古准今
　　命纂储贰金鉴一书
　　睿虑精深实足为万世法守敬谨备载以垂乆逺焉【臣】等谨按册立皇太子册封皇子皇太子纳妃皇子婚诸仪注马端临通考列皇太子皇子门五朝续通考则仍王圻本移入王礼考今从之
　　公主
　　崇徳元年定
　　中宫所生女封固伦公主
　　妃所生女封和硕公主
　　中宫抚宗室女下嫁亦封和硕公主
　　防典同辈者封长公主长一辈者封大长公主顺治十七年定郡主县主郡君县君乡君等封号
　　显祖宣皇帝女一
　　宣皇后生甲申年正月下嫁额驸伊尔根觉罗氏噶哈善
　　哈思
　　太祖高皇帝女八
　　皇长女固伦公主
　　元妃佟佳氏生戊子年下嫁额驸栋鄂氏都统公和和礼
　　皇二女和硕公主
　　侧妃伊尔根觉罗氏生下嫁额驸郭啰罗氏都统达尔
　　汉
　　皇三女【无考】
　　皇四女
　　庶妃嘉穆瑚觉罗氏生戊申年九月下嫁额驸乌拉纳
　　喇氏贝勒布占泰
　　皇五女
　　庶妃嘉穆瑚觉罗氏生戊申年下嫁额驸钮祜禄氏党
　　竒
　　皇六女
　　庶妃嘉穆瑚觉罗氏生癸丑年下嫁额驸纳喇氏尚书
　　苏鼐
　　皇七女乡君品级
　　庶妃伊尔根觉罗氏生天命四年十一月下嫁额驸纳
　　喇氏骑都尉鄂托伊
　　皇八女和硕公主
　　侧妃叶赫纳喇氏生天命十年正月下嫁额驸博尔济
　　吉特氏台吉固尔布锡
　　【臣】等谨按马端临通考五朝续通考凡皇女之未封暨封号未及公主者并详载今从之
　　和硕庄亲王舒尔哈齐第四女福晋尔佳氏生天命年间抚养
　　宫中封和硕公主天命二年二月下嫁额驸博尔济吉特氏台吉恩格徳里
　　多罗克勤郡王岳托第一女福晋纳喇氏生天命年间抚养
　　宫中封和硕公主天聪二年正月下嫁额驸科尔沁博尔济吉特氏和硕达尔汉巴图鲁亲王满珠锡礼
　　多罗恪僖贝勒图伦第二女夫人完顔氏生天命年间抚养
　　宫中封和硕公主天命十一年五月下嫁额驸科尔沁博尔济吉特氏土谢图汗奥巴
　　太宗文皇帝女十四
　　皇长女固伦公主
　　继妃乌拉纳喇氏生天聪七年正月下嫁额驸博尔济
　　吉特氏台吉旺第
　　皇二女固伦温庄长公主
　　孝端文皇后生天聪十年正月下嫁额驸博尔济吉特氏
　　和硕亲王额尔克孔果洛额哲
　　皇三女固伦靖端长公主
　　孝端文皇后生崇徳四年正月下嫁额驸科尔沁博尔济
　　吉特氏郡王竒塔特
　　皇四女固伦雍穆长公主
　　孝庄文皇后生崇徳六年正月下嫁额驸科尔沁博尔济
　　吉特氏亲王弼尔塔哈尔
　　皇五女固伦淑惠大长公主
　　孝庄文皇后生顺治七年下嫁额驸巴林博尔济吉特氏
　　郡王色布腾
　　皇六女晋封固伦公主
</div>
    <div class="pagination">
<a href="皇朝文献通考_page676.html">上一页</a><span>...</span><a href="皇朝文献通考_page672.html">672</a><a href="皇朝文献通考_page673.html">673</a><a href="皇朝文献通考_page674.html">674</a><a href="皇朝文献通考_page675.html">675</a><a href="皇朝文献通考_page676.html">676</a><span class="current-page">677</span><a href="皇朝文献通考_page678.html">678</a><a href="皇朝文献通考_page679.html">679</a><a href="皇朝文献通考_page680.html">680</a><a href="皇朝文献通考_page681.html">681</a><a href="皇朝文献通考_page682.html">682</a><span>...</span><a href="皇朝文献通考_page678.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
