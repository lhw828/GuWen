<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 87 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 87 页/共 1125 页
  </h1>
  <div class="content">
   【中兴礼书】
      
右《中兴礼书》绍兴制造礼器图，俎长一尺八寸，阔八寸，高八寸五分，漆两端以朱，中以黑。
 礼 宋会要辑稿 礼八 〔诞圣节〕 
     
宋会要辑稿 礼八

〔诞圣节〕
《太公金匮》：夏桀之时，有芩山之水，桀常以十月发民凿山穿陵，通于河。民谏曰：「凿山穿陵，是泄天之气，发地之藏。天子失道，后必有败。」桀杀之。期年，岑山崩为大泽，汤率诸侯伐之。 
《含神雾》：唐地处孟冬之位，得常山、泰岳之风，音中羽。其地硗确而收，故其民俭而好畜。此唐尧之所起。 
梁元帝《纂要》：十月孟冬，亦曰上冬，亦曰阳月按以上三条非《宋会要》之文，盖抄书者误录。原有眉批「销」。。 
《宋会要》：大中祥符五年，以十月二十四日，圣祖降延恩殿日此句疑有脱文。。 
〔《中兴礼书》〕：淳熙十二年十二月十七日，御史台、合门、太常寺言：「勘会已降指挥，太上皇帝圣寿无疆，来岁八十，用元日行庆寿礼。乞是日，皇太子、文武百僚先赴大庆殿立班称贺。」诏依。十二月二十八日，诏：太保致仕史浩，已降指挥令赴庆寿立班。来年正月一日大庆殿朝贺，特令立班。
 礼 宋会要辑稿 礼八 朝 贺 冬至 臣朝贺仪 
     
朝贺
【中兴礼书】
冬至 臣朝贺仪
     
其日，应在内诸门并比常(左)[早]一刻开，于大庆殿列黄麾角仗。行门、禁卫、诸班直、亲从等并入内省执骨朵使臣排立如仪。读奏目知合门官并簿书官当祗应，宣赞舍人已下觉察失仪。提点、承受等并靴笏。一班于殿下，北向立定。合门、御史台、太常寺分引文武百僚并靴笏。入赴殿下，分东西相向立。次太常寺、礼直(宫)[官]引宰执、使相到位立定。次合门、提点引皇太子到位立定。次舍人传称警，四色官趋赴殿庭称警毕，合门附内侍进班齐牌。皇帝服靴袍出，鸣鞭。行门、禁卫、诸班直、亲从等并入内省执骨朵使臣并迎驾，自赞常起居。皇帝升御座，舍人赞执仗人四拜起居。次舍人赞「读奏目」，知合门官以下常起居讫，知合门官升殿读奏目。余官各归侍立祗应位。舍人就位，揖，皇太子已下躬。舍人当殿直身，通文武百寮、皇太子某已下起居称贺。皇太子已下直身立。舍人、礼直官引皇太子、宰执、使相已下文武百僚北向立班定，舍人揖，躬身。典仪曰「再拜」，赞者承传，在位官皆再拜，搢笏，舞蹈，又再拜，讫，且躬身。班首不离位，奏「圣躬万福」讫，典仪曰「再拜」，赞者承传，在位官皆再拜，讫，直身立。礼直官引枢密〔一〕员由东阶升殿，东壁面西立，以俟宣荅。舍人引皇太子出班列位，俛伏，跪，百僚并躬身。致词讫，伏，兴，却引归位，揖，皇太子躬身。典仪曰「再拜」，赞者承传，在位官皆再拜，讫，且躬身。殿上礼直官引枢密当御座前躬承旨，退诣折槛东，西向立，称「有制」。皇太子已下两拜讫，且躬身。枢密宣答，讫，复位立。典仪曰「再拜」，赞者承传，在位官皆再拜，讫，直身立。俟皇帝起，鸣鞭，皇太子已下并退。舍人承旨放仗，四色官趋赴殿庭，称「奉 放仗」，押仗官就位，两拜讫，退。
 礼 宋会要辑稿 礼八 朝 贺 正旦 臣朝贺仪 大朝会仪 
     
正旦 臣朝贺仪
其日，大庆殿列黄麾半仗，行门、禁卫诸班(武百寮)[直、亲从]等并入内省执骨朵使臣排立如仪。合门、御史台、太常寺分引文武百寮并靴笏。入赴殿下，分东西相向立定。次太常寺、礼直官引宰执、使相到位立定。次合门、提点引皇太子到位立定。读奏目知合门官并簿书官当祇应。宣赞、舍人已下觉察失仪。提点、承受等并靴笏。班于殿下，北向立定。次舍人传称警，四色官趋赴殿庭称警毕，合门附内侍进班齐牌。皇帝服 袍出，鸣鞭。行门、禁卫、诸班直、亲从等并入内省执骨朵使臣并迎驾，自赞帝起居。皇帝升御座，舍人赞执仗人四拜起居。次舍人赞「读奏目」，知合门官已下常起居讫，知合门官升殿读奏目。余官各归侍立祗应位。舍人揖，皇太子已下躬。舍人当殿直身，通文武百僚、皇太子某已下起居称贺。皇太子已下直身立。舍人、礼直官引皇太子、宰执、使相已下文武百 
     
僚北向立班定。舍人揖，躬身。典仪曰「再拜」，赞者承传，在位官皆再拜，搢笏，舞蹈，又再拜，讫，且躬身。班首不离位，奏「圣躬万福」，讫，典仪曰「再拜」，赞者承传，在位官皆再拜，讫，直身立。礼直官引枢密一员由东阶升殿东壁，面西立，以俟宣荅。舍人引皇太子出班(到)[列]位，俛伏，跪，百僚并躬身。致词讫，伏，兴，却引归位，揖，皇太子躬身。典仪曰「再拜」，赞者承传，在位官皆再拜，搢笏，舞蹈，又再拜讫，且躬身。殿上礼直官引枢密当御前躬承旨，讫，于折槛东，西向立，称「有制」，皇太子已下两拜讫，且躬身。枢密宣答讫，复位立。典仪曰「再拜」，赞者承传，在位官皆再拜，搢笏，舞蹈，又再拜，讫，直身立。俟皇帝起，鸣鞭，皇太子已下并退。舍人承旨放仗，四色官趋赴殿庭，称「奉 放仗」，押仗官就位，两拜讫，退。 
【中兴礼书】
     
高宗建炎四年十一月五日，太常寺言：「检会冬至皇帝躬率百官遥拜道君皇帝、渊圣皇帝讫，御殿，百官起居，宰执更不奏事，是日作休务假。本寺勘会今来冬至日，并来年正旦，欲依上件礼例施行。」诏依。自是至绍兴六年仿此。 
〔绍兴〕七年闰十月六日原有批云：「案：建炎无七年，『七年』上当有『绍兴』二字。」今据补。，行在礼部、太常寺言：「勘会自来冬至日，皇帝躬率百官遥拜渊圣皇帝表讫，依例御殿，百官起居。缘今来系在圣文仁德显孝皇帝、显肃皇后未祔庙已前，所有将来十一月一日冬至日，今参酌礼例申请下项：一、冬至日，乞依见旦、望遥拜礼例，是日宰执率文武百官于行宫门外遥拜渊圣皇帝表。所有表文乞令礼部修撰书写。其表不入词，俟拜讫，付礼部收掌，候问安使行日附行。一、所有冬至日，依礼例，皇帝御殿，百官起居。缘今来系在未祔庙已前，欲乞是日文武百僚依旦、望礼例，于常御殿门外进名奉慰。」诏依。 
十二月十八日，行宫礼部、太常寺言：「来年正旦，留守以下至日合诣行宫北门立班拜表。今来系在圣文仁德显孝皇帝、显肃皇后服制之内，难以作贺表。又缘已系祔庙毕，欲乞改作拜起居表。仍乞于十二月二十一日先拜六参起居表讫，次预拜正旦起居表。其拜表节次等，依近冬至礼例施行。所有表，依例，行宫行首司收接，留守司差人投进。兼正月一日留守以下先诣行宫南门遥拜(肃)[渊]圣皇帝讫，次赴行宫北门拜六参起居表。」诏依。 
九年十一月五日，礼部、太常寺言：「勘会将来冬至日，乞依见今旦、望礼例，是日皇帝于禁中遥拜渊圣皇帝，更不御殿。 臣于南宫门外遥拜讫，次宰执率百官僚诣常御殿拜(贺)[表]称贺。其日礼部郎官转表授班首，班首转授合门官。其表依在京冬至、正旦不御殿礼例入词。所有来年正旦亦依此施行。」诏依。自后仿此。 
十二年十月十六日，礼部、太常寺言：「都省批送臣僚札子：『窃以元正一岁之首，冬至一阳之复，圣人重之，制为朝贺之礼焉。自上世以来，未之有改也。汉高帝以五年即位，而七年受朝于长乐宫。我太祖皇帝以建隆元年即位，受朝于崇元殿。主上临御十有六年，正、至朝贺贺：原作「阳」，据《宋史》卷一一六《礼志》改。，初未尝讲，岂艰难之际不遑暇欤 兹者太母还宫，国家大庆，四方来贺，亶惟其时。欲望自今冬至、元正举行朝贺之礼，以明天子之尊，庶几旧典不至废坠。』令看详申尚书省。契勘朝会之礼，依国朝故事，冬至、正旦有司前两月申请，取旨排办。昨自艰难之际，权不举行。今来臣僚申请，合依旧举行。依(议)[仪]，设黄麾大仗、车辂、逍遥、平辇、法物、乐舞等。百僚服朝服，再坐上寿，宣(公王)[王公]等升殿，间饮三周。」诏依，仍自来年 
     
举行。 
十九日，臣僚札子奏：「臣窃以王者所幸为京师，言京大而师众，四方之人必以众与大归之。故有朝宗、觐遇、会同之礼，甸侯、宾要、荒服之制。以九仪之命，正邦国之位，端己南面而治，百官备物而动，所以为慎重肃恭、尊君卑臣之典。又为车服旗章以旌之，贽币瑞节以镇之，声容文物以纪之，于是乎正班爵之仪，训上下之则。所以兴衰拨乱，使民回心而乡道，亦非天之所为，盖人之所设也。人之所设，不为则不立，不修则坏。昔汉高祖既得天下，命叔孙通定朝(议)[仪]，当十月长乐宫成，诸侯来朝，莫不震恐。高帝悦而叹曰：『吾乃今日知为天子之贵也!』惟我国家袭周之宪度，恢汉之规模，其亦尚矣。陛下盛德大业，超轶古今，时号中兴，功逾肇造。久抚艰难之运，礼文多所未修；今格和宁之期，旧典宜加搜举。欲望明诏有司，讲求祖宗故实，常朝、视朝，正衙、便殿，朝会之仪，举而行之，以隆帝业，用称万邦百辟尊君之心，天下幸甚!」诏令礼部、太常寺、合门同共讨论，申尚书省。今讨论：在京月朔日，文德殿视朝，紫宸殿日参、望参，垂拱殿日参、四参。假日，崇政殿坐；圣节，垂拱殿上寿。今来臣僚所请，欲乞举行。今乞先次宰臣率百僚拜表，奏请皇帝御正殿视朝。若降指挥，许允所请，其合行事务乞令逐处各行条具申请。」诏依。 
十一月三日，权礼部侍郎王赏等言：「契勘朝会之制，正旦、冬至及大庆受贺受朝「大庆」下原衍「殿」字，据《宋史》卷一一六《礼志》删。，系御大庆殿。其文德、紫宸、垂拱殿礼制不同，月朔视朝则御文德殿，谓之前殿正衙，仍设黄麾半仗；其余紫宸、垂拱皆系别殿，不设仪仗。今来已降指挥，依臣僚所请，乞讲朝会之仪。缘元正在近，大庆殿之礼事务至多，欲乞先举行文德殿视朝之制。其朝会合服朝服，并设乐上寿、间饮三周、设祥瑞表案等，并乞候来年冬至前别行取旨。」诏〔依〕。 
十七日，礼部、太常寺言：「勘会将来冬至，欲乞依礼例，是日皇帝于慈宁殿贺太皇〔太〕后，如宫中之仪，讫，次于禁中遥贺渊圣皇帝毕，更不御殿。宰执率文武百僚诣常御殿拜表称贺。来年正旦亦乞依此施行。」诏依。 
十二月十二日，礼部言：「准都省批送下御史台申：『本台今先次条具到宰臣率百僚拜表，请皇帝御正殿视朝合行事件。』送礼部看详，寻下太常寺看详到下项，欲并依所申施行。一、宰臣率百僚拜表，请皇帝御正殿视朝，俟批荅允所请，并修盖垂拱、崇政殿了毕，其御正殿日分，取旨下有司施行。今看详，乞候修盖前殿毕工日，申朝廷，下太史局择日御正殿。一、将来御正殿，每遇朔望日，欲乞依先降指挥，宰臣率百官先遥拜渊圣皇帝，退，次赴前殿，起居如仪。一、百官听〔宣〕赦书、德音、麻制，依仪，集官于文德殿立班。将来每遇告集百官听宣赦书、德音、麻制，欲乞将崇政殿权充文德殿立班。 
     
一、垂拱殿四参，依仪，于殿门外设位版。一、宰臣率百官拜表，并听御札批荅，依仪，并在东上合门。昨在京日系于文德殿东朵殿，将来每遇群臣拜表、听御札批荅，欲将崇政殿权作文德殿，充东上合门， 臣立班。一、今来举行正殿朝会，并遵执见行仪制编排班次，比之目今后殿常朝报引班列事体不同。所有侍从及应职事官差除罢职等移动班位，趁赴朝参，多有不赴，间有赴者，未敢便引立新班。上件事理，委有相妨，伏乞画黄，札下本台照会，庶得班列整肃，及弹奏不致差误。一、依仪，朝会退，百官谢赐茶酒，合在朝堂。今来举行之初，欲乞候将来朝堂了毕日，令所属申取朝廷指挥。」诏依。 
十三年十二月六日，合门言：「依在京，遇大礼年分，次年正旦朝会依例权罢。」诏依。 
十四年八月二十四日，合门言：「绍兴十三年为大礼毕，端诚殿称贺，当年冬至大朝会于礼例权罢；并十四年正旦大朝会大礼，次年亦合权罢。所有今来冬至，来年正旦大朝会，若朝廷降指挥举行，于合门典礼别无妨碍。」太常寺状：「勘会冬至、正旦大朝会，系本寺逐年检举申请，候指挥下日施行。奉圣旨令合门讨论，与人使入见不得相妨。契勘依(议)[仪]，冬至及正旦合御大庆殿大朝会。将来正旦大朝会，百僚称贺，皇帝御大庆殿坐，其使人入见，临时听旨，即无相妨。」诏依。 
九月十七日，门下后省言：「将来大朝会，本省有合申请事件下项：一、八宝合于大庆殿上御座东西安设。一、主进中严、外办、解严牙牌职掌，系本省差人外，所有设席褥职掌，依法合太仆寺差，后来并系驾部差。今来上件职掌，乞从本省及驾部差拨。」诏依。 
十八日，中书后省言：「将来正旦大朝会，合用表案并紫绫案衣及席褥，乞下太常寺依门下后省祥瑞表案、席褥一样制造排办，礼毕令本寺拘收。」诏依。 
十九日，礼部言：「祗候库申：『将来大朝会，文武百僚等朝服、法衣，约度，乞下工部制造。』批送礼部看详。本部寻下太常寺看详得，所造朝服，除宰执、使相、侍从、台谏、武臣正任以上并应奉官见有祗候库桩管数目外，其文武百僚朝服欲依祗候库所申，从御史台、合门、四方馆约度合用立班员数，报本库契勘阙少数，申工部贴造。所有入殿应奉禁卫诸班直、皇城司亲从、快行八厢诸色祗应人法衣等名件样制，本寺难以见得。乞令祗候库会问主管禁卫所及应奉官司，具合用人数，本库省记逐色人合服名件，申工部制造。」诏依。 
二十一日，翰林司言：「今年冬至、来年正旦大朝会，本司自来排办殿内臣僚合用金银器皿件物，并系于天章阁收附，宴设家事库关请。数内对御合用金爵盏，两朵殿、两廊合用白成银爵盏。今来本库止有镀金银盘盏、白成银盘盏、镀金银屈 、白成银屈 
     
 。今欲乞将见在屈 并盘盏充代爵盏使用。」诏依。 
二十三日，礼部、太常寺言：「来年正旦大朝会，参酌条具合行排办事件下项：一、依(议)[仪]，合(脚)[即]大庆殿，今欲乞将文德殿权作大庆殿。一、合张设垂拱殿、大庆殿及殿门之内外，设东西房于大庆殿御榻之左右稍北，又设东西合于殿后之左右，并侍班幕次等，欲令仪鸾司预先排办钉设。一、合设登歌、宫架、乐舞。一、合设五辂、仪仗、舆辇、法物、伞扇等，乞从兵部行下所属排办。一、合设诸州、诸蕃贡物，乞下户、礼部排办。一、依(议)[仪]，符宝郎奉宝陈于大庆殿御榻之左右，及丹墀、龙墀、沙墀上陈辇舆、伞扇、御马，及设表案、祥瑞案，并三公、三少、侍中、中书令以下殿门外叙班及殿内立班去处，欲乞令御史台定日，同合门、太常寺并应奉官司前去相度。」诏依。 
十月二日，礼部、太常寺言：「来年正旦大庆会，其登歌乐工内歌色、柷敔、抟拊、锺、磬、琴、瑟，系在殿上排设。其管、笛、笙、箫系在檐下排立。照得十三年郊祀大礼，景灵宫殿檐下所用乐床系军器所制造，今欲下军器所造。」诏依。 
三日，四方馆言：「勘会将来正旦大朝会，文武百僚合用朝服，本馆除已先次开具进奏官及本馆应奉人数，并所服法服，报祗候库制造外，所有致仕官、京官、选人员数、法服等，今比附，随宜约度下项：一、致仕官，欲乞将行在临安府城内寄居致仕官，权从上，以十员；京官、选人欲乞权以五十员；并吏部已参部人，欲乞一百员；并乞于从上职位趁赴立班，制造法服。一、诸路贡士、举人，欲乞令礼部于诸州发解，引举人解头，权以一百人趁赴立班，制造士服；如人数不足，于太学生内差大职事及近上斋长谕。一、昨在京，先生、法师、左右街道官等趁赴，今欲乞令僧官、道官及僧正、道正司差寺观主首及从上师号高者，僧、道权各以三十人趁赴立班，并各服本色。」诏依。 
同日，兵部言：「契勘自来大朝会，合排设黄麾大仗五千二十七人。所有来年正旦大朝会，未委排设黄麾大仗，唯复排设黄麾半仗二千二百六十五人 及契勘，更有五辂下驾士人兵等一千人。奉圣旨，令兵部相度地步，申尚书省。本部寻将带左右金吾街仗、六军仪仗司等入殿相视得，大庆殿比之在京地步不同，又缘依《政和五礼新仪》，合用黄麾大仗五千二十七人，今来若全行排设，委是拥遏，难以摆布。今相度，欲乞用黄麾大仗，止将合用人数权减三分之一，用三千三百五十人。所有执着、服色除已有黄麾半仗外，有少(关)[阙]数目，欲乞于祗候库见管大礼仪仗物色内就行揍数充代，于殿门内外随宜摆列至车辂前后。」诏依。 
九日，御史台言：「今相视到立班去处，申请事件下项：一、今来大朝会，已降指挥，文德殿权作大庆殿。依仪，两省官合于丹墀上 
     
分东西相向立。目今殿庭即无三墀，今欲乞除将起居郎、舍人夹香案东西侍立外，其余两省官乞随宜分东西相向立班。一、依令，大朝会前二日赴大庆殿习仪。欲乞于正习仪前，从本台定日，同合门、太常寺并应奉官司赴本殿阅习。一、合用文臣百官，欲乞告集应通直郎以上及行在见任寺监主簿承务郎以上职事官，趁赴立班并习仪。」诏依。 
同日，礼部、太常寺言：「今续次参酌条具事件下项：一、合差太史令一员奏云物祥瑞，乞下太史局差。一、依仪，合用御榻并香案，乞令仪鸾司排办。一、大朝会仪注，乞令御史台、太常寺、合门同共参酌修定申请。所有垂拱殿枢密以下称贺仪，乞从合门申请。」诏依。 
十九日，兵部言：「正旦大朝会，寻行下车辂、御辇、左右骐骥院前去相视到下项，本部今欲依逐处申到事理施行。一、车辂院勘会，在京日大朝会合排设五辂，系于大庆殿内排设。今来相视得殿内地步虽可排设五辂，缘车辂高阔，与今来殿门出入相妨，今欲乞于皇城南门外随宜排设。一、左右骐骥院勘会，自来遇大朝会合用革备鞍御马二十匹，于大庆殿龙墀上，在逍遥、平辇后排立应奉。今来相视得，殿前两壁廊下排设逍遥、平辇，于辇后系是廊屋，别无地步排立御马。乞于逍遥、平辇以南两壁排立。乞下太常寺相度，指定依礼仪有无妨碍。本寺看详，今来大庆殿地步与在京不同，若随宜于大庆殿门外排立，于典礼别无妨碍。一、御辇院契勘，在京日大朝会，本院合排设大辇、逍遥、平辇、腰小舆，于大庆殿东西龙墀上排设；伞扇一百六柄，于大庆殿下排设。今相视下项：一、平辇、腰舆，殿廊下面西安设；逍遥子、腰小舆于殿西廊下东西相向排设。一、伞扇，在京合差拨人员、辇官一百一十人，今欲乞随宜差拨人员、辇官七十人祗应，于殿下逍遥、平辇近南，东西相向排设。一、大辇一乘，今来缘殿门出入相妨，今欲于皇城南门外随宜排设。」诏依。 
二十日，礼部、太常寺言：「今续次参酌条具申请下项：一、乞依礼例，于元日前二日，文武百僚并应奉人并赴殿庭习仪。一、太常寺、礼直官、赞者并乐正、乐工，乞于习仪前从本寺定日，于法惠寺作乐教习三日。」诏依。 
二十一日，辅臣进呈：「有司申请，大朝会旧有地衣。」上曰：「祖宗时往往是河东进献，因而用之。今从俭约，更不须用。」 
十一月一日，礼部言：「准都省送下提举秘书省申：『太史局状，将来大朝会，本局官四员，司辰、礼历局学生共二十四人，依例并合在大庆殿门外西壁排立应奉。又文德殿锺 院状，合差主管官四员，星漏官一员，司辰直官、鸡唱局学生二十一人，依例并合赴大庆殿门里西间，近东北檐下排设应奉。』送礼部看详。本部寻下太常寺看详，欲依本省所申事 
     
理。」诏依。 
同日，礼部、太常寺言：「自来朝会，于习仪前宰执同礼部、太常寺官按乐。所有将来正旦朝会，欲乞依礼例，从太常寺申请，定日于法惠寺按乐。及上寿，依仪合差太官令二人奏酒巡周、奏食 ，依自来礼例系差教坊使副充。」诏依。 
十五日，户、礼部言：「准都省送下太常寺申：『契勘将来大朝会，依在京礼例，合排设登歌、乐舞应奉。所有合举行事件，今先次条具到申请下项。』户、礼部参酌指定，申尚书省。本部看详，欲依太常寺申到事理。一、本寺勘会，在京日遇大朝会，合用登歌、宫架乐工六百余人。今来大朝会，欲比附绍兴十三年郊祀大礼应奉人数，止用乐正四人、登歌乐工四十八人、宫架乐工一百八十二人，共享二百三十四人。将见管岁中常祀乐正并登歌、宫架乐工、二舞及守阙乐工一百七十三人拨充应奉。如有阙少人数，乞从本寺拘收曾经应奉乐工充。若或不足，乞行召募。一、将本寺额管二舞并拨充宫架乐工祗应外，见阙文郎六十四人，武郎六十四人，管押色长二人，引舞四人，共享一百三十四人，更不招置。欲乞依祖宗旧制，下教坊借差诸部乐人充摄。若教坊乐人敷数不足，乞令钧容直贴差应奉。一、合用乐章，乞从本寺具曲名节次，申学士院修撰，前期付下教习。」诏依。十二月二日，教坊所状：「将来大朝会，见阙文、武郎并引舞人，乞下教坊借差；如敷数不足，下钧容直贴差。本所契勘，教坊将来贺正旦人使到阙祗应，尚(书)虑分布不足分：原脱，据《中兴礼书》卷一九九补。，若不差拨二舞等人不：原作「行」，据《中兴礼书》卷一九九改。，显是相坊。」诏并权差钧容直并权差钧：原作「贺正旦人」，据《中兴礼书》卷一九九改。。 
二十九日，合门言：「检会旧例，正旦朝会，垂拱殿设帘，殿上驻辇，候起居称贺班绝，乘辇，枢密、知合门官、枢密都副承旨、诸房副承旨前导，管军引驾至大庆殿后幄，皇帝降辇，入次更衣。契勘今来垂拱殿过大庆殿，经由道路与在京不同，取圣旨。」诏：「大朝会，常御殿权设垂拱殿，免驻辇，设帘，止设倚子。称贺班绝，过大庆殿后幄。」 
同日，合门言：「今具合申请下项：一、将来正旦朝会，射殿权作大庆殿，无三墀，所有龙墀、沙墀合排立大小使臣，欲乞权免侍立。一、上寿殿上设御榻，两壁窄隘，令权移东壁，御史中丞、正侍郎、直学士与尚书一行差后坐；西壁权移承宣、观察使与节度使一行差后坐。如更铺设不遍，令随宜趱那，于两朵殿坐。」诏依。 
绍兴十四年十二月十日，礼部、太常寺言：「正旦御殿受贺，所有宰执同礼部、太常寺官就法惠寺按乐，今定十二月二十三日。乞依在京礼例作休务假一日。」诏依。 
十九日，门下后省言：「勘会今来大朝会，合差奉请守视八宝内外符宝郎各二员，其外符宝郎乞差卿、监权摄，所有内符宝郎欲乞下入内内侍省差内侍权摄(摄)。」诏依。 
同日，御史台言：「正旦大朝会，其合用文臣百官，应(用)[通]直郎
      
以上及行在见任寺监主簿承务郎以上职事官趁赴。数内，本台检法官、秘书省官、国子监学博士、正、录末有该载，欲乞权令应京官见任前件职任之人随班趁赴。」诏依。 
二十日，礼部、太常寺言：「勘会将来大朝会，依仪合设诸蕃贡物。至日，礼部尚书于殿下奏诸蕃贡物请付所司。缘今来系首初举行朝会之礼，若不陈设，窃虑于礼未尽。礼部、太常寺今相度，欲乞令户部行下所属，将市舶之物量数陈设，所贵依仪不阙。」诏依。 
二十三日，御史台、合门言：「勘会大朝会旧例，上寿讫合赴坐官：殿上，文臣权侍郎以上，武臣正任刺史以上，及厢都指挥使。东朵殿，文臣秘书监至朝奉大夫，并都虞候。西朵殿，横行并宗室遥郡及都虞候。东廊，文臣通直郎以上。西廊，诸军指挥使。契勘今来系射殿权设大庆殿，欲乞权用文臣权侍郎以上、武臣正任刺史以上，东朵殿，职事官六曹郎中以上并台谏官；西朵殿，横行并宗室遥郡以上。所有其余文臣通直郎以上及承务郎见任寺监主簿以上职事官，并厢都指挥使至诸军指挥使，并乞权免赴坐。至日，已系主班稍久，其免赴坐臣僚等，欲乞候上寿讫，于殿门外逐幕次赐酒食讫，退。」诏依。 
二十七日，礼部、太常寺言：「正旦大朝会，依礼例，班首合称上公外，所有合差官下项，伏乞朝廷降敕差官。一、朝贺并上寿：侍中三员，一员奏中严、外办并奏解严，一员御前奏中严、外辨并奏解严，一员承旨宣制并奏礼毕，并乞差侍从官。押乐太常卿一员。殿下协律郎一员。太常博士一员，赞引上公。并乞差太常寺官。知合门官四员，一员进中严，朝贺兼上寿。并引上公，朝贺。一员进外办朝贺兼上寿。并引中书令奏诸方镇表，朝贺。一员进解严，朝贺兼上寿。一员引上公。上寿。一、朝贺：中书令一员，奏诸方镇表并读表，乞差执政官。参知政事二员，一员奏祥瑞表并读表，一员押诸方镇表案；户部尚书一员，奏诸州贡物请付所司；礼部尚书一员，奏诸蕃贡物请付所司；刑部尚书一员，奏天下断绝，请付史馆：并乞差侍从官。一、(员)上寿：侍中一员，奏请延公(主)[王]等升殿。殿中监一员，以爵并坫授上公，并进第一、第二、第三爵酒。殿中少监一员，注酒。光禄卿一员，奏请允(郡)[群]臣上寿：并乞差两省卿监等。」诏依。
大朝会仪
陈设。前期，仪鸾司张设垂拱、大庆殿门之内。设御榻于大庆殿当中，南面；设东西房于御榻之左右，稍北；设东西合于殿后之左右；殿上前楹施帘；设香案于殿下。太常展宫架之乐于殿庭横街之南；设协律郎举麾位于宫架西北，东向；太常卿押乐位于宫架之前，北向。仪鸾司设文武百官、客使等次于大庆殿门外。其日，御辇院陈舆辇并伞扇于殿下，东西相向。兵部陈五辂于皇城南门之外南：原作「于」，据《宋史》卷一四三《仪卫志》改。，俱北向北向：原脱，据《宋史》卷一四三《仪卫志》补。。 
      
骐骥院列御马于殿门外，东西相向。兵部帅其属设黄麾仗于殿门之内外，并随地之宜。中书后省设诸方镇表案于殿西门之外。门下后省设祥瑞案于殿东门之外。举案职掌各二人，引案令史各一人。户部以诸州、礼部以诸蕃供物陈于宫架之南。诸州、诸蕃以所贡物量数入殿，诸州在东，诸蕃在西，各押当职掌二人。余物陈于门外。太常设典仪位于殿下，近南稍东，赞者三人在其后，俱西向。 
朝贺。其日质明，辟大庆殿门，文武百官、客使等入就次，服朝服。乐正帅乐工先入就位，协律郎入就举麾位，太常卿入就押乐位。典仪帅赞者先入就位，凡执事与陪位者以次入。参知政事以诸方镇表、给事中以所奏祥瑞表置于案。次垂拱殿，枢密并知合门官已下，枢密都承旨至逐房副承旨，及在内监临祗应横行武功大夫至保义郎，及合赴垂拱殿立班横行武功大夫至修武郎，内侍省都知押班已下并带御器械官，并履笏，一班。带御器械官如系正任，缀内侍省都知已下班，余归本官班。内侍省都知已下即于枢密班东别为一班。当祗应知合门官以下、提点使臣一班，于枢密班前立。合门附内侍进班齐牌。皇帝出殿下，鸣鞭。先行门、禁卫、诸班、亲从等迎驾，自赞四拜起居。皇帝坐，当祗应知合门官已下提点使臣一班常起居讫，如引人使已起居者，止奏万福。宣荅，知合门官归祗应位，余官退。宣赞舍人揖枢密以下，躬，赴当殿北向，躬，通枢密某官姓名已下起居称贺，复位。舍人赞「拜」，枢密已下再拜，搢笏，舞蹈，又再拜。枢密奏「圣躬万福」讫，又再拜。枢密出班，俛伏，跪，致词，讫，俛伏，兴，归位。枢密已下再拜，搢笏，舞蹈，又再拜。知合门官当殿躬承旨，复位，西向立定。宣「有制」，枢密已下再拜。宣荅(制)[讫]，枢密已下再拜，搢笏，舞蹈，又再拜。讫，枢密并知合门官、枢密都承旨至诸房副承旨并于殿东阶下，分东西立，以俟导驾，余官先退。次舍人赞管军臣僚窄衣杖子。宣名，四拜起居，讫，赞祗候引驾。俟皇帝起，导至常御殿南合子下，枢密已下并退。并易朝服，赴大庆殿侍立。管军易朝服，大庆〔殿〕下分东西侍立。俟辇降东阶，至大庆殿后，皇帝降辇，入西合门。导官易朝服，御榻前分左右侍立，知枢密院事、签书枢密院事、知合门事至签书合门官在东，同知枢密院事、都承旨至诸房副承旨在西。带御器械官并殿上侍立。当侍立合门、舍人以下两朵殿立，不当祗应舍人并于殿东阶下立。诸军将校入就位。四方馆先引诸方及海外蕃客，合门、客省引交州、高丽、夏国使副，御史台知班引殿中侍御史先入就位。次武功大夫以下。次御史台引太常卿以下百官，次侍御史以下，次正任防御使、团练使以下，俱入殿庭就位，东西相向立；伎术官 
      
北向。次引起居郎、舍人入诣香案对立。起居郎西向，舍人东向，上寿归本省班。次引六曹侍郎及开封尹至大司成，次两省官，次节度使至观察使，次御史大夫、中丞，次学士、待制，次太尉，次一品、二品文官，次礼直官引三公、宰相、亲王、使相、执政官，于殿门外序班。三公、三少、侍中、中书令在殿门南阶下稍东；参知政事又在其东；左散骑常侍在其东；次给事中、左谏议大夫，次左司谏、左正言，又在其东；观文殿大学士、资政殿大学士、翰林学士、承旨翰林学士、资政、端明殿学士在参知政事之南稍东；观文殿学士以下稍却，翰林学士、承旨以下又稍却。特进在端明殿学士之南稍前；与观文殿大学士班齐。六曹尚书、金紫、银青光禄大夫、光禄大夫在其东；次六曹侍郎又在其东；开封尹至大司成在六曹侍郎之南；御史大夫在吏部尚书之北，中丞在其东；太子三师在光禄大夫之南稍前，与特进班齐。三少在其东；次宾客、詹事又在其东；左金吾卫、左卫、左诸卫上将军在太子三少之南。每等重行异位，并西向北上。亲王、使相在殿门南阶下稍西；参知政事又在其北稍西；右散骑常侍在其西；次中书舍人、右谏议大夫，次右司谏、右正言又在其西；龙图合学士以下，与右散骑常侍班齐。直学士在其西；次待制又在其西；太尉在南，节度使在其西，次承宣、观察使又在其西；右金吾卫、右卫、右诸卫上将军在节度使之南。每等重行异位，并东向北上。礼直官、舍人引侍中版(奉)[奏]「中严」，复位。内外符宝郎奉宝先出，陈于御榻之左右。少顷，又引侍中版奏「外辨」。皇帝服通天冠、绛纱袍，帘卷，殿上鸣鞭。禁卫、诸班、亲从、舆辇下应奉人自赞，四拜起居。皇帝御舆出西合，协律郎跪，俛伏，举麾，兴工 柷，宫架奏《干安之乐》。凡乐，协律郎跪举麾，工鼓柷而后作，偃麾、戛敔而后止。皇帝出自西房，内侍承旨索扇，扇合。舍人北向赞东西班并执仪将士就位，四拜起居。执长戟及有妨拜跪兵士止应喏呼万岁。皇帝降舆，升御榻。合门官于榻前班北稍东，西向，赞殿上侍臣枢密以下并再拜，赞拜。合门官赞拜讫，北向，随班再拜，西向，赞各祗候。皇帝南向坐，帘卷。内侍又赞扇开，殿下鸣鞭，戛敔，乐(土)[止]，炉烟升。礼直官、舍人引殿门外序班官分东西入，宫架奏《正安之乐》，俱就位，东西相向立，乐止。赞者引参知政事押表案入，诣西阶下，东向立；给事中押祥瑞案诣东阶下，西向，对立定，归本班。俟大起居毕，复表案及祥瑞案位。礼直官、舍人引班首以下横行北向。两省官、学士、待制、上将军以下依旧东西相向立。三公、使相、三少、侍中、中书令并殿下，北向西上，左右仆射在其南，参知政事在中书令之北稍东，左散骑常侍在其东，次给事中、左谏议大夫，次左 
      
司谏、符宝郎、左正言，又在其东。每等重行异位。观文殿大学士、资政殿大学士、翰林学士承旨、翰林学士、资政、端明殿学士在左散骑常侍之南，观文殿学士、资政殿大学士稍前，观文殿大学士又稍前。并西向北上。亲王在殿下，北向东上；参知政事在亲王之北稍西；右散骑常侍在其西；次中书舍人、右谏议大夫，次右司谏、右正言又在其西；龙图阁学士以下在右散骑常侍之南，枢密直学士以下在其西，待制又在其西。每等重行异位，并东向北上。左金吾卫、左卫、左诸卫上将军在横阶南黄道之东，大将军在其东，率府率又在其东，俱西向北上。右金吾卫、右卫、右诸卫上将军在横阶南黄道之西，将军在其西，率府副率又在其西，东向北上。特进在仪石之南稍东，六曹尚书至光禄大夫在其南，次六曹侍郎、开封尹至大司成，开封尹以下在六曹侍郎之东少绝。次太常卿至中大夫，次殿中少监至中散大夫，次七寺少卿至奉直大夫，次左右司员外郎至朝奉大夫，次六曹员外郎至朝奉郎，次太常丞至承议郎，次开封知县至奉议郎，次太史局正至通直郎，次致仕官，次陪位未升朝官宣教郎以下，又在其南。御史大夫在光禄大夫之东，中丞在其南，次侍御史、殿中侍御史、监察御史又在其南。太子三师在御史大夫之东，与特进班齐。三少在其南，次宾客、詹事，次左右庶子以下，又在其南。每等重行异位。夏国使副在陪位官之东，军员在宫架东黄道之东，诸方及海外蕃客在其南。如止一国，即在西。并北向西上。太尉在仪石之南，与特进班齐。节度使在其南，次承宣、观察使，次防御使，次团练使，次刺史，次武功大夫以下，次致仕官，又在其南。通侍大夫至右武大夫在防御使之西，中亮郎至右武郎在其南，和安大夫以下至翰林良医在武翼大夫之西少绝，和安郎以下至翰林医正在其南。每等重行异位。高丽使、副在陪位官之西，交州使、副在高丽使、副之西，军员在宫架西黄道之西，诸方及海外蕃客在其南，进奏官在贡物之间，诸州贡首在其南，并北向东上，伎术官在宫架之前，医官、医学在东，西上，待诏艺学在西，东上，并北向。并在文武百官后，如武功大夫至修武郎员多，即并伎术官在东班百官后。典仪曰「拜」，赞者承传，在位官皆再拜，搢笏，舞蹈，又再拜。班首不离位，奏「圣躬万福」。典仪曰「拜」，赞者承传，在位官皆再拜讫。次引中书令、参知政事分至两阶上，各于案取所奏表，以次分东西阶升，中书令取方镇官高一表。至殿上，分东西立。参知政事在东，中书令在西。礼直官、舍人引承旨侍中升东阶，诣殿上之东，西向立。礼直官、舍人、太常博士引上公升西阶，《正安之乐》作，上公升降并《正安之乐》作。至殿 
      
上，乐止。凡上公升殿，中书令读表，皆舍人引至殿下，合门官殿上接引。礼直官、博士、合门官引上公诣御榻前，北向俛伏，跪，百僚皆躬。奏称：「文武百僚、上公具官臣某等言：元正启祚，万物咸新。伏维皇帝陛下膺干纳佑，与天同休。」俛伏，兴，百僚直身立。降阶。俟上公还位，典仪曰「再拜」，赞者承传，在位官皆再拜，搢笏，舞蹈，又再拜讫，躬。侍中进，当御榻前躬承旨，退临折槛稍东，西向，称「有制」，上公并应在位官皆再拜讫，躬宣曰：「履新之庆，与公等同之。」宣讫，复位。在位官皆再拜，搢笏，舞蹈，又再拜。引上公以下分东西序立。次礼直官、合门官引中书令进，当御榻前，北向俛伏，跪，奏称：「中书令具官臣某奏诸方镇表。」奏讫，搢笏，读表，执笏，置表于笏上，俛伏，兴，少退，东向立。次礼直官、舍人引参知政事诣御榻前，奏祥瑞表，如诸方镇表之仪。毕，各降阶，置所奏表于案上，与参知政事俱还本位，表案、祥瑞案退。礼直官、舍人引户部尚书诣横阶南承制位，俛伏，跪，奏称：「户部尚书臣某言：诸州贡物，请付所司。」俛伏，兴，躬。侍中前承旨退，西向曰「制可」，侍中复位。舍人曰「拜」，户部尚书再拜，赞祗候，还本班。次引礼部尚书俛伏，跪，奏称：「礼部尚书臣某言：诸蕃贡物，请付所司。」俛伏，兴，躬。侍中前承旨，退，西向曰「制可」，侍中复位。舍人曰「拜」，礼部尚书再拜，赞祗候，还本班。次引刑部尚书俛伏，跪，奏称：「刑部尚书臣某言：天下断绝，请付史馆。」俛伏，兴，躬。侍中前承旨，退，西向曰「制可」，侍中复位。舍人曰「拜」，刑部尚书再拜，赞祗候，还本班。无即不奏。太史令同。次引太史令俛伏，跪，奏称：「太史令臣某言：某月日云物祥瑞，请付史馆。」俛伏，兴，躬。侍中前承旨，退，西向曰「制可」，侍中复位。舍人曰「拜」，太史令再拜，赞祗候，还本班。侍中进，当御榻前，俛伏，跪，奏称：「侍中臣某言：礼毕。」俛伏，兴，降阶复位。内侍承旨索扇，扇合，帘降，鸣鞭。协律郎跪，俛伏，举麾兴工 柷，宫架奏《干安之乐》。皇帝降座，合门官赞殿上侍臣、枢密以下再拜。赞拜合门官不拜。御舆入自东房，还东合，侍卫如来仪。内侍又赞扇开，戛敔，乐止。礼直官、舍人引侍中奏解严，文武百官退，内外符宝郎奉宝以次出。仗设如旧，就位少休。枢密都承旨以下退，枢密都、副承旨如系文臣或正任，上寿缀本班赴坐。陪位致仕及未升朝进奏官、贡首并先退，余官就次赐酒食，以俟上寿以俟上寿：原作「以上」，据《中兴礼书》卷二○○改。。 
上寿。有司排设备，太常设登歌于殿上，立舞表于酇缀之间，尚酝设寿尊于御座之东稍北，设坫于尊南，加爵一。尊、坫、爵皆以御前金玉器充。有司设御茶 于御座之西稍北，有司设群官酒尊于殿下之东西，又设群官座，并如圣节上寿仪。合门、客省、四方馆、承受、御史台、知班、太常寺、礼直官、舍人引三公、宰相、亲王、使相、宗室、文武百僚、诸方及海外蕃 
      
客并人从等各就位。三公、亲王以下分东西相向序立。诸方及海外蕃客在宫架西南，高丽上中节人从在蕃客之西，交州职员又在其西，并北向东上。夏国人从在宫架东南、蕃客之东，并北向西上。礼直官、舍人先引侍中版奏「中严」，少顷又版奏「外办」。皇帝服通天冠、绛纱袍，帘卷，内侍承旨索扇，扇合，殿上鸣鞭。皇帝御舆出东合，协律郎跪，俛伏，举麾兴工 柷，宫架奏《干安之乐》。皇帝出自东房，降舆，即御座，南向，帘卷。内侍赞「扇开」，殿下鸣鞭。戛敔，乐止，炉烟升。礼直官、舍人引班首以下横行北向，典仪曰「拜」，赞者承传，在位官皆再拜，随拜三称万岁。引班首以下分班，东西序立。礼直官引殿中监、少监升殿东阶，诣酒尊所。次礼直官、舍人引侍中升东阶，诣殿上之东，西向立。(次礼直官舍人引侍中升东阶诣殿之上之东西向立)次礼直官、舍人引光禄卿诣横阶南承制位，北向俛伏，跪，奏称：「光禄卿臣某言：请允群臣上寿。」俛伏，兴，躬。礼直官引侍中进，当御榻前，躬承旨，退临折槛，稍东，西向曰「制可」。侍中退复位。舍人赞拜，光禄卿再拜讫，赞祗候，复本班。内侍进御茶 ，次殿侍于横阶南酬酒。讫，礼直官、舍人引班首以下横行北向，典仪曰「拜」，赞者承传，在位官皆再拜，随拜三称万岁。礼直官、舍人、太常博士引上公自东阶升，诣酒尊所，北向。殿中监以爵授上公，上公搢笏受爵，诣御榻前少东，西向立。殿中监开爵，殿中少监注酒于爵讫，礼直官、太常博士、合门官引上公升榻，诣御座前躬进。皇帝执爵，上公执盘，虚跪，兴，降榻，以盘授殿中监。上公执笏(请)[诣]御榻前，俛伏，跪，百僚皆躬。奏称：「文武百僚、上公具官臣某等稽首言：元正首祚，臣等不胜大庆。谨上千万岁寿。」俛伏，兴，百僚直身立。引退，降阶复位。典仪曰「拜」，赞者承传，在位官皆再拜，随拜三称万岁，躬。礼直官引侍中诣御榻前，承旨，退，西向宣曰「举公等觞」，宣讫，退，复位。典仪曰「拜」，赞者承(权)[传]，在位官皆再拜，随拜三称万岁。引班首以下分班，东西序立。礼直官、舍人、太常博士引上公自东阶升，至殿中监前，北向，搢笏，受盘，升榻，诣御座，西向立。皇帝举第一爵，宫架作《和安之乐》，饮讫，乐止。上公受虚爵讫，虚跪，兴，降榻，以爵授殿中监。讫，执笏，引降阶，班首以下复北向位立定。典仪曰「拜」，赞者承(权)[传]，在位官皆再拜，搢笏，舞蹈，又再拜。宗室遥郡刺史及武功大夫以下并伎术官并退门外赐酒。礼直官、舍人引侍中自东阶升，进御榻前，俛伏，跪，奏称：「侍中臣某言：请延公王等升殿。」俛伏，兴，降阶，复位。次引侍中诣御榻前，躬承旨，西向称「有制」，上公并应在位官皆再拜讫，且躬。宣曰：「延(王公)[公王]等升殿。」侍中退，典仪曰「拜」，赞者承传，上公并应在位官皆再拜，搢笏，舞蹈，又再拜。礼直官、舍人引公王以下升 
      
殿两廊，(郡)[群]官并立于席后。殿中监升榻，诣御座东，西向，进皇帝第二爵酒。第三、第四爵进酒并如上仪。每进酒，舍人揖臣僚起立席后。进酒讫，赞就座。。登歌进某(回)[曲]。登歌曲名、乐章命词臣取岁中所有祥瑞撰。第二、第三、第四爵并同。饮讫，乐止。殿中监受虚爵，殿上群官诣横行位，不升殿者于席后立。舍人曰「各赐酒」。舍人曰「拜」，赞者承传，上下群官皆再拜，随拜三称万岁。舍人曰「就座」，群官皆座。太官令行群官酒，群官搢笏受酒，宫架作《正安之乐》。文(武)[舞]入，立宫架北。觞行一周，凡酒巡周并太官令奏。乐止。尚食、典御奉御进食，置御座前。太官令设群官食，凡食 ，并太官令奏。宫架奏，文舞作，三成止，出。殿中监进皇帝第三爵酒，群官立于席后，登歌奏某曲。饮讫，乐止。殿中监受爵，舍人曰「就座」，群官皆坐。太官令行群官酒，宫架作《正安之乐》，武舞入。觞一周，乐止。尚食、典御奉御进食，置御座前。太官令设群官食，宫架奏，武舞作，三成止，出。殿中监进皇帝第四爵酒，登歌奏某曲。太官令行群官酒，并如第二爵之仪。觞行一周，乐止。舍人曰「可起」， 官皆立于席后。礼直官、舍人引侍中诣御榻前，俛伏，跪，奏称：「侍中臣某言：礼毕。」俛伏，兴。群官俱降，复位立定。典仪曰「拜」，赞者承传，在位官皆再拜，搢笏，舞蹈，又再拜。讫，分东西序立。内侍承旨索扇，扇合，帘降，鸣鞭。协律郎俛伏，跪举麾，兴工 柷，宫架奏《干安之乐》。皇帝降座，御舆入自〔东〕房，还东合，侍卫如来仪。内侍赞扇开，戛敔，乐止。礼直官、舍人引侍中版奏解严，所司(所司)承旨放仗，在位官皆再拜，退。宣词令于横阶南，慰劳将士，随词逐句应喏，再拜。次太常乐工退。马端临《通考》：《建炎以来朝野杂记》：「大朝会者，绍兴十三年十月，诏来岁举行之。王望之为礼部侍郎，言排办不及，请自来年冬至。既而不果。十五年正月朔旦，乃克行。用黄(伏)[仗]三千三百五十人，视东都旧仪，损三之一。时无大庆殿，遂权于崇政殿行之。以殿狭，辇出房不鸣鞭，(宅)[它]如故事。是日，设宫架乐，百官朝服，上寿如仪。自是一行而止。」时学士院撰十二曲，有《端木成文》、《沧海澄清》、《瑞粟呈祥》之曲。是岁冬至，亦止文德殿称贺，上寿亦用《和安之曲》。 
十五年九月十四日，礼部、太常寺言：「勘会冬至大朝会，依太常寺条具前两月申请。所有今年冬至大朝会，合取自朝廷指挥。」诏权免。自是元正冬节，宰执率文武百僚于文德殿拜表称贺。 
二十九年十月二十一日，礼部、太常寺言：「勘会今年冬至，并来年正旦，依礼例，宰臣率文武百僚诣文德殿拜表称贺。缘今来见在大行皇太后服制之内，欲乞依礼例，宰臣率文武百僚诣文德殿进名奉慰。」诏依。 
三十年十月十一日，礼部、太常寺言：「检准明德皇后典故，景德三年春正月甲辰朔，上不受朝， 
      
群臣诣阙拜表称贺。契勘前项典故，系在明德皇后小祥之后，当时遇正月朔，上不受朝， 臣诣合拜表称贺。所有今年冬至并来年正旦大朝会，亦系在显仁皇后小祥之后，欲乞依前件典故，(各)[合]于是日皇帝不受朝，宰臣率文武百僚诣文德殿拜表称贺。」诏并免拜表称贺。 
三十一年十月二十七日，太常少卿王普等言：「勘会今年车驾巡幸，有合条具下项：一、将来冬至正旦拜表称贺，缘在恭文顺德仁孝皇帝服制之内，已申朝廷，乞行奉慰。所有今来车驾巡幸，沿路冬至正旦欲权免奉慰。一、今来巡幸，行宫官僚遇冬至正旦，欲乞于和宁门外望行在拜慰表。所有表文令礼部修撰，拜表讫付进奏院入递投进。」诏依。 
三十二年十月四日，礼部、太常寺言：「勘会今来冬至并来年正旦大朝会，缘系在钦宗皇帝服制之内，依典故，是日皇帝不受朝，群臣诣合拜表称贺。」诏依。 
隆兴元年十一月五日，礼部、太常寺言：「勘会正旦大朝会，依太常寺条，前两月申请。所有来年正旦大朝会，合取自朝廷指挥。」诏权免。 
十二月八日，礼部、太常寺言：「所有将来正旦日，依礼例，宰臣率文武百僚诣文德殿拜表。」诏依。自后仿此。
  </div>
  <div class="pagination">
   <a href="宋会要辑稿_page86.html">
    上一页
   </a>
   <span>
    ...
   </span>
   <a href="宋会要辑稿_page82.html">
    82
   </a>
   <a href="宋会要辑稿_page83.html">
    83
   </a>
   <a href="宋会要辑稿_page84.html">
    84
   </a>
   <a href="宋会要辑稿_page85.html">
    85
   </a>
   <a href="宋会要辑稿_page86.html">
    86
   </a>
   <span class="current-page">
    87
   </span>
   <a href="宋会要辑稿_page88.html">
    88
   </a>
   <a href="宋会要辑稿_page89.html">
    89
   </a>
   <a href="宋会要辑稿_page90.html">
    90
   </a>
   <a href="宋会要辑稿_page91.html">
    91
   </a>
   <a href="宋会要辑稿_page92.html">
    92
   </a>
   <span>
    ...
   </span>
   <a href="宋会要辑稿_page88.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
