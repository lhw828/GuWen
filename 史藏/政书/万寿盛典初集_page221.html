<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 221 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 221 页/共 307 页</h1>
    <div class="content">
　　万夀诗【七言排律十六韵】
　　翰　林　院　庶　吉　士【臣】王遵扆
　　泰阶中正紫微垣
　　黼座垂裳大寳尊赫濯
　　神功悬日月髙深
　　至徳统乾坤明周万里殷求莫仪盛三雍静
　　体元兑泽博施咸有济巽风时动尽成暄好生逺轶汤开网吁俊宏逾舜辟门酒诰几铭昭法诫丹书緑字接心源珠躔翰墨频飞动金匮缣缃细讨论
　　学贯具茨兼宛委理探月脇并天根阐微明睿重霄合烛逺光华列曜繁西賮南琛归道徳雕题凿齿巩屏藩化风淳穆齐皇古厯数绵长迈帝轩花甲廻环璿玉运卿云重叠鳯鸾鶱
　　天顔有喜时方泰
　　圣徳无私诏更温
　　万嵗永符南岳夀八方齐进北辰樽共欣率土春増暖矧在微【臣】世受恩华祝衢歌葵藿意年年拜手奉
　　丹阍












　　万夀诗【五言排律二十韵】
　　翰　林　院　庶　吉　士【臣】谢济世
　　景祚隆
　　今代纯禧集我
　　皇道承千圣统春满
　　万年觞祝嘏羣心切赓歌
　　元首康勤劳方夏后俭徳即陶唐教讫炎荒外威宣朔
　　漠乡武功真赫濯文治并焜煌藻发
　　天章焕书成
　　御墨香还应超五帝讵止轶三王电绕星枢瑞虹占华
　　渚祥
　　笃生当泰运贞象应干刚花甲周还始瑶图永未央恩波流浩荡佳气接苍茫防仗仙幢引珠宫梵呗飏千
　　官齐拜舞百辟尽趋跄赏洽
　　龙颜喜欢腾鹭羽翔光华同日丽厯数与天长忝与班
　　行末恭逢
　　寳运昌愿将三祝意并入九如章载笔惭风雅分笺
　　竭颂【臣】愚何所献
　　圣夀本无疆













　　万夀诗【五言排律二首】
　　翰　林　院　庶　吉　士【臣】郑之侨
　　玉厯韶华永
　　枫宸瑞霭浮无疆歌
　　圣夀有道集鸿休庆满三千界欢同百二州芳林红锦烂仙酒醴泉流阊阖开鳌禁云霞焕鳯楼嵩呼环
　　御道华祝杂村讴万国球璜集通都阆苑游尧蓂三
　　荚吐羲防万年周已奏
　　垂裳治犹烦侧席求阜财调舜瑟锡福衍箕畴寳祚仙人箓铜龙海屋筹愿同天地久长此固金瓯【其一】乗干符在握交泰运初昌率土归声教敷天愿对光华歌复旦
　　端拱坐明堂夀域星辰灿春台日景长两岐呈上瑞大有兆农祥律吕谐昆竹赓歌陋栢梁儒林増黼黻艺苑叶笙簧治洽安弦奏仁销贯索芒朱华昭国瑞緑字受珠囊拓宇通悬索来庭致越裳
　　恩波沧海濶和气景风翔簪笔惭窥管陈诗捧玉觞【其二】














　　万夀诗【七言律六首】
　　翰　林　院　庶　吉　士【臣】张　旭
　　景运天开五鳯祥
　　圣人御宇正当阳车书化洽无雷国礼乐声通日出乡星拱玉衡聨太乙厯绵金简迈羲皇【小臣】幸际华封祝共庆
　　尧年春昼长【其一】
　　八荒夀域启阳春景福鸿符次第陈瑞起南山仪彩鳯云兴东海兆祥麟金瓯永固同干运寳箓无疆眷
　　至仁一自韶华开令旦万年元气入陶钧【其二】禁苑春深却晓寒向荣花木有余欢南华佳气辉
　　天阙北极祥光拥
　　玉銮航海琛球重九译呼嵩剑佩集千官云璈声彻璇
　　霄上又过
　　慈闱问早安【其三】
　　初升海日正曈曈瑞气腾辉绮殿红鳯扆花明文陛侧虹桥灯灿锦城中瑶编纪字追轩昊银瓮镌文轶镐丰自幸金门叨侍从长年献夀未央宫【其四】
　　普天称庆敞华筵抃舞同赓亿万年治懋垂裳登舜世民歌击壤乐尧天锦囊敬进三多颂铁网宏收四国贤最是侍臣邀
　　宠渥恩波浩荡正如川【其五】
　　三千花甲喜初开春满长安徧八垓琼圃青鸾方外至越裳白雉日边来髙天露湛深如海大地欢腾动若雷鹭序螭头瞻晓霁五云多处是莱【其六】



　　万夀盛典初集巻九十五
　　钦定四库全书
</div>
    <div class="pagination">
<a href="万寿盛典初集_page220.html">上一页</a><span>...</span><a href="万寿盛典初集_page216.html">216</a><a href="万寿盛典初集_page217.html">217</a><a href="万寿盛典初集_page218.html">218</a><a href="万寿盛典初集_page219.html">219</a><a href="万寿盛典初集_page220.html">220</a><span class="current-page">221</span><a href="万寿盛典初集_page222.html">222</a><a href="万寿盛典初集_page223.html">223</a><a href="万寿盛典初集_page224.html">224</a><a href="万寿盛典初集_page225.html">225</a><a href="万寿盛典初集_page226.html">226</a><span>...</span><a href="万寿盛典初集_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
