<!DOCTYPE html>
<html>
<head>
    <meta charset="UTF-8">
    <title>续通志 - 第 51 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 51 页/共 1359 页</h1>
    <div class="content">
　　徽宗 【一】

　　○徽宗一

　　徽宗皇帝讳佶神宗第十一子也母曰钦慈皇后陈氏初授镇寍军节度使封寍国公哲宗即位封遂寍郡王徙平江镇江军节度使进封 
端王寻加司空改昭德彰信军节度元符三年正月己卯哲宗崩皇太后垂帘哭谓宰臣曰家国不幸大行皇帝无子天下事须早定章惇抗声 
曰在礼律当立母弟简王皇太后曰老身无子诸王皆神宗庶子申王长有目疾其次端王当立惇曰端王轻佻不可以为天下主知枢密院曾 
布叱之曰惇未尝与臣等商议如皇太后圣谕极当尚书左丞蔡卞中书门下侍郎许将相继曰合依圣旨皇太后又曰先帝尝言端王有福寿 
且仁孝于是惇默然乃召端王入即皇帝位于柩前皇太后权同处分军国事庚辰大赦及常赦所不原者百官进秩有差遣宋渊告哀于辽辛 
巳尊先帝后为元符皇后癸未追尊母贵仪陈氏为皇太妃甲申以章惇为山陵使丙戌以申王佖为太傅进封陈王赐赞拜不名戊子以章惇 
为特进封申国公己丑进封莘王俣为卫王守太保简王似为蔡王睦王偲为定王并守司徒二月丁未立顺国夫人王氏为皇后庚申以吏部 
尚书韩忠彦为门下侍郎资政殿大学士黄履为尚书右丞丙寅遣吴安宪朱孝孙以遗留物遗辽国主三月戊辰朔诏宰臣执政侍从官各举 
可任台谏者庚午遣韩治曹谱告即位于辽甲申以西蕃王隆赞为河西军节度使寻赐姓名曰赵怀德邈川首领辖蒸为怀远军节度使己丑 
以日当食减四京囚罪一等流以下赦之辛卯诏求直言癸巳以寍远军节度观察留后世雄为崇信军节度使封安定郡王夏四月丁酉朔日 
有食之己亥令监司分部决狱甲辰以韩忠彦为尚书右仆射兼中书侍郎礼部尚书李清臣为门下侍郎翰林学士蒋之奇同知枢密院事辛 
亥大赦悉除元符二年己前在官逋负丁巳诏范纯仁等复官宫观苏轼等徙内郡五月丙子复孟氏为元佑皇后乙酉蔡卞罢己丑追复文彦 
博王珪司马光吕公着吕大防刘挚等三十三人官辛卯还司马光等致仕遗表恩癸巳以河北河东陕西饥诏帅臣计度振恤六月丙申辽遣 
使来吊祭秋七月丙寅奉皇太后诏罢同听政癸酉皇太后还政减天下囚罪一等流以下释之癸未遣陆佃李嗣徽报谢于辽罢管勾陕西京 
川路坑冶及江西广东湖北夔梓成都路管勾措置盐事官辛卯封子亶为韩国公八月辛丑出内库金帛籴陕西军储壬寅葬哲宗皇帝于永 
泰陵丙午遣董敦逸贺辽主生辰吕仲甫贺正旦戊午以蔡王似为太保九月丙寅辽遣使来贺即位丁卯减两京河阳郑州囚罪一等民缘山 
陵役者蠲其赋辛未章惇罢丙子以陈王佖为太尉己丑复均给职田冬十月丙申蔡京出知永兴军贬章惇为武昌军节度副使丁酉以韩忠 
彦为尚书左仆射兼门下侍郎壬寅以曾布为尚书右仆射兼中书侍郎巳未禁曲学偏见妄意改作以害国事者辛酉罢平准务十一月丁卯 
减端州囚罪一等徒以下释之庚午诏改明年元戊寅以观文殿学士安焘知枢密院事庚辰黄履罢辛卯以礼部尚书范纯礼为尚书左丞十 
二月甲午以皇太后不豫祷于宫观祠庙岳渎戊戌出廪粟减价以济民辛丑虑囚戊申减诸路囚罪一等流以下释之戊午辽使来贺正旦是 
岁出宫女六十九人
　　建中靖国元年春正月癸酉范纯仁薨甲戌皇太后崩遗诏追尊皇太妃陈氏为皇太后二月乙巳出内库及诸路常平钱备河北边储丁 
巳贬章惇为雷州司户参军三月乙丑辽使来告其主洪基殂子延禧嗣立遣谢文瓘上官均等往吊祭黄实贺即位丁丑以河西军节度使赵 
怀德知湟州壬午以日当食避殿减膳降天下囚罪一等流以下释之夏四月辛卯朔日食不见五月庚辰苏颂薨戊子减两京河阳郑州囚罪 
一等民缘山陵役者蠲其赋六月庚寅以韩国公亶为开府仪同三司封京兆郡王戊申封向宗回为永阳郡王向宗良永嘉郡王甲寅封吴王 
颢子孝骞为广陵郡王益王頵子孝参为信都郡王戊午范纯礼罢秋七月丙戌安焘罢丁亥以蒋之奇知枢密院事吏部尚书陆佃为尚书右 
丞端明殿学士章粢同知枢密院事九月己巳诏诸路转运提举司及诸州军讲求遗利及冗员浮费当裁损者详议以闻丙戌子柽卒冬十月 
乙未李清臣罢十一月庚申以陆佃为尚书左丞吏部尚书温益为尚书右丞壬戌以西蕃伊啰斡为西平军节度使邈川首领戊寅朝献景灵 
宫己卯飨太庙庚辰祀天地于圜丘大赦改明年元十二月壬辰赐陈王佖诏书不名己酉降西京囚罪一等徒以下释之是岁辽人来献遗留 
物
　　崇寍元年春二月丙戌以皇太妃疾虑囚甲午子亶改名烜以蔡确配飨哲宗庙庭戊戌奉议郎赵谂谋反伏诛庚子封子焕为魏国公三 
月壬戌以定王偲为太保夏五月庚申韩忠彦罢庚午降复太子太保司马光为正议大夫太保文彦博为太子太保余各以差夺官丙子诏元 
佑诸臣各已削秩自今无所复问亦勿辄言己卯陆佃罢庚辰以许将为门下侍郎温益为中书侍郎翰林学士承旨蔡京为尚书左丞吏部尚 
书赵挺之为尚书右丞六月壬辰减西京河阳郑州囚罪一等民缘山陵役者蠲其赋癸丑诏仿唐六典修神宗所定官制闰月辛酉虑囚壬戌 
曾布罢壬午追贬李清臣为武安军节度副使秋七月戊子以蔡京为尚书右仆射兼中书侍郎己丑焚元佑法庚子章楶罢甲辰以雨水坏民 
庐舍诏开封府振恤压溺者八月乙卯子烜改名桓焕改名楷辛未置安济坊养民之贫病者仍令诸郡县并置丙子诸司马光等二十一人子 
弟毋得官京师己卯以赵挺之为尚书左丞翰林学士张商英为尚书右丞九月乙未诏中书籍元符三年臣僚章疏姓名为正上正中正下三 
等邪上邪中邪下三等丁酉治臣僚议复元佑皇后及谋废元符皇后者罪降韩忠彦曾布官追贬李清臣为雷州司户参军黄履为祁州团练 
副使窜曾肇以下十七人己亥籍元佑及元符末宰相文彦博等侍从苏轼等余官秦观等内臣张士良等武臣王献可等凡百有二十人御书 
刻石端礼门庚子以元符末上书人锺世美以下四十一人为正等悉加旌擢范柔中以下五百余人为邪等降责有差时世美己卒诏赠官仍 
官其子一人壬寅贬曾布为武泰军节度使甲辰诏元符三年建中靖国元年责降臣僚己经牵复者其元责告命并缴纳尚书省冬十月癸亥 
蒋之奇罢戊辰诏责降宫观人不得同一州居住甲戌罢元佑皇后之号丙子罢刘奉世等二十七人祠禄戊寅以资政殿学士蔡卞知枢密院 
事十一月乙酉邵州言知溪洞徽州杨光衔内附戊申以子楷为开府仪同三司封高密郡王十二月癸丑论弃湟州罪贬韩忠彦为崇信军节 
度副使曾布为贺州别驾安焘为寍国军节度副使范纯礼分司南京丁丑诏诸邪说诐行非先圣贤之书及元佑学术政事并勿施用是岁辰 
沅州猺入寇出宫女七十六人
　　二年春正月乙酉窜任伯雨陈瓘龚夬邹浩于岭南马涓等九人分贬诸州知荆南舒亶讨辰沅州猺平之壬辰温益卒乙巳以复荆湖疆 
土曲赦两路丁未以蔡京为尚书左仆射兼门下侍郎二月辛亥安化蛮入寇广西经略使程节败之壬子遣官相度湖南北猺地取其材植入 
供在京营造丙子置诸路茶场三月乙酉减西京囚罪一等诏党人子弟毋得擅到阙下癸卯赐礼部奏名进士及第出身其尝上书在正等者 
升甲邪等者黜之夏四月丁卯诏毁吕公着司马光吕大防范纯仁刘挚范百禄梁焘王岩叟景灵西京绘像己巳以初谒景灵宫大赦乙亥诏 
毁刊行唐鉴并三苏秦黄等文集戊寅以赵挺之为中书侍郎张商英为尚书左丞户部尚书吴居厚为尚书右丞兵部尚书安惇同知枢密院 
事夺王珪赠谥追毁程颐出身文字其所著书令监司觉察五月癸巳以陈王佖为太师丙戌贬曾布为廉州司户参军己亥封子楫为楚国公 
丙午册元符皇后刘氏为太后六月壬子册王氏为皇后庚申诏元符末上书进士类多诋讪令州郡遣入新学一年能革心自新者许将来应 
举其不变者当屏之远方壬戌虑囚是月复湟州秋七月辛巳以复湟州进蔡京官三等蔡卞以下二等甲申减熙河兰会路囚罪一等流以下 
释之庚寅曾肇责授濮州团练副使乙巳诏责降人子弟毋得任在京及府界差遣八月丁未再论弃湟州罪贬韩忠彦为磁州团练副使安焘 
为祁州团练副使范纯礼为静江军节度副使削蒋之奇秩三等戊申张商英罢辛酉诏张商英入元佑党籍九月辛巳诏宗室不得与元佑奸 
党子孙为婚姻庚寅封子枢为吴国公诏上书邪等人知县以上资序并与外祠选人不得改官及为县令辛丑令天下监司长吏厅各立元佑 
奸党碑冬十一月庚辰以元佑学术政事聚徒传授者委监司举察必罚无赦是岁纂府蛮杨晟铜融州杨晟天邵州黄聪内附
　　三年春正月己卯安化蛮降辛巳诏上书邪等人毋得至京师甲午赐蔡京子攸进士出身甲辰铸九鼎二月丙午以刊定元丰役法不当 
黜钱遹以下九人丁未置漏泽园己酉诏王珪章惇别为一籍如元佑党壬子以楚国公楫为开府仪同三司封南阳郡王庚申令天下坑冶金 
银复尽输内藏三月辛巳置文绣院甲午跻钦成皇后神主于钦慈皇后之上夏四月乙巳以火灾降四京囚罪一等流以下原之乙卯复鄯州 
辛酉徙封楫为安乐郡王复廓州己巳曲赦陕西壬申楫薨五月己卯以复鄯廓进蔡京为守司空封嘉国公庚辰许将赵挺之吴居厚安惇蔡 
卞各转三官六月壬寅图熙寍元丰功臣于显谟阁癸卯以王安石配飨孔子庙 【宋史作癸酉日然下有丙午壬子等日则合是癸卯也】  
戊午诏复位元佑元符党人及上书邪等者合为一籍通三百九人刻石朝堂余并出籍癸亥虑囚秋七月庚辰诏自今大礼不受尊号羣臣毋 
上表辛卯行方田法八月甲辰蔡京上神宗史丙午许将罢九月乙亥以赵挺之为门下侍郎吴居厚为中书侍郎翰林学士承旨张康国为尚 
书左丞刑部尚书邓洵武为尚书右丞冬十月戊午夏人入泾原围平夏城寇镇戎军庚申熙河兰会路经略安抚使王厚言河西军节度使赵 
怀德等来降己巳立九庙复翼祖宣祖十一月丙戌封子■〈木巳〉为冀国公甲午朝献景灵宫乙未飨太庙丙申祀昊天上帝于圜丘大赦 
十二月戊午赐陈王佖入朝不趋是岁出宫女六十二人广西黎洞杨晟免等内附
　　四年春正月丙申蔡卞罢丁酉秦凤藩落献邦潘迭三州以内侍童贯为熙河兰湟秦凤路经略安抚制置使二月甲寅以张康国知枢密 
院事兵部尚书刘逵同知枢密院事吏部尚书何执中为尚书左丞乙卯班方田法庚申诏西边用兵诏纳羌人者与斩级同赏闰月己丑御端 
门受赵怀德降授感德军节度使封安化郡王壬辰曲赦熙河兰湟路三月甲辰以赵挺之为尚书右仆射兼中书侍郎庚戌令吕惠卿致仕戊 
午复银州丁卯■〈牜羊〉牱夜郎首领以地降是月夏人攻塞门砦夏四月辛未辽使来为夏人求还侵地及退兵戊寅夏人攻临宗砦辛巳 
诏诸路走马承受毋得预军政及边事己丑夏人寇顺寍砦鄜延第二副将刘延庆击破之复攻湟州北蕃市城知州辛叔献等击却之五月戊 
申除党人父兄子弟之禁壬子遣林摅报聘于辽辛酉命官分部决狱六月丙子复解池盐丁丑虑囚辛巳罢陕西河东力役甲申曲赦熙河陕 
西河东京西路戊子赵挺之罢秋七月置四辅郡以颍昌府为南辅襄邑县为东辅郑州为西辅澶州为北辅甲寅诏夺元佑辅臣坟寺丁巳还 
上书流人八月甲申奠九鼎于九成宫乙酉诣宫酌献辛卯赐新乐名大晟置府建官壬辰遣刘正夫使于辽九月己亥大赦乙巳诏元佑人贬 
谪者以次徙近地惟不得至畿辅冬十一月戊戌安定郡王世雍薨己未章惇卒
　　五年春正月甲辰以吴居厚为门下侍郎刘逵为中书侍郎乙巳以星变避殿损膳求直言阙失毁元佑党人碑复谪者仕籍自今言者勿 
复弹纠丁未大赦除党人一切之禁权罢方田戊申诏侍从官奏封事己酉罢诸州岁贡供奉物庚戌诏崇寍以来左降者各以存殁稍复其官 
尽还诸徙者二月甲子诏监司条奏民闲疾苦丙寅蔡京罢为开府仪同三司中太一宫使以观文殿大学士赵挺之为特进尚书右仆射兼中 
书侍郎三月丙申诏星变己消罢求直言辛丑封眉州防御使世福为安定郡王丙辰蔡王似薨夏四月丁丑免两浙水灾州郡夏租五月丁未 
班纪元历辛亥封子栩为鲁国公六月壬申虑囚秋七月庚寅朔日当食不亏壬寅诏改明年元冬十月庚辰减开德府囚罪一等徒以下释之 
十一月辛卯陈王佖薨十二月戊午朔日当食不亏羣臣称贺己未刘逵罢是岁广西黎洞韦晏闹等内附
　　大观元年春正月戊子朔大赦甲午以蔡京为尚书左仆射兼门下侍郎庚子甘露降于帝鼐内羣臣称贺壬寅吴居厚罢戊申进封卫王 
俣为魏王定王偲为邓王壬子以何执中为中书侍郎邓洵武为尚书左丞户部尚书梁子美为尚书右丞乙卯封仲损为南康郡王仲御为汝 
南郡王二月壬戌以向宗回为开府仪同三司徙封安康郡王甲子以黎洞纳土曲赦广西己卯复行方田三月丁酉赵挺之罢以何执中为门 
下侍郎邓洵武为中书侍郎梁子美为尚书左丞吏部尚书朱谔为右丞癸丑赵挺之卒夏五月己丑封子棫为扬国公朝散郎吴储承议郎吴 
侔坐与妖人张怀素谋反伏诛贬吕惠卿为祁州团练副使庚寅邓洵武罢甲午诏班新乐于天下安化蛮犯边遣兵赴广西讨之乙巳子构生 
六月己未以梁子美为中书侍郎乙亥朱谔卒丁丑虑囚秋七月戊子诏括天下漏丁八月乙卯曾布卒丁巳封子构为蜀国公庚申以户部尚 
书徐处仁为尚书右丞吏部尚书林摅同知枢密院事己巳减淮海吴楚二十六州囚罪一等流以下释之九月己酉朝献景灵宫庚戌飨太庙 
辛亥飨明堂大赦冬十月乙丑贬张商英为安化军节度副使闰月丙戌以林摅为尚书左丞资政殿学士郑居中同知枢密院事乙未诏守令 
以户口为殿最十一月壬子朔日有食之蔡京等以不及所当食分率羣臣称贺戊寅南丹州刺史莫公佞降徐处仁以母忧去位十二月庚寅 
以蔡京为太尉进何执中以下官二等是岁涪州夷骆世叶骆文贵内附
　　二年春正月壬子朔受八宝于大庆殿大赦百官进位一等蔡京表贺符瑞己未蔡京进太师加童贯节度使仍宣抚庚申进封魏王俣为 
燕王邓王偲为越王并为太尉京兆郡王桓为定王高密郡王楷为嘉王并为司空吴国公枢为建安郡王冀国公■〈木巳〉为文安郡王楚 
国公栩为安康郡王扬国公棫为济阳郡王蜀国公构为广平郡王并为开府仪同三司庚午徙封仲损为齐安郡王仲御为华阳郡王孝骞为 
</div>
    <div class="pagination">
<a href="续通志_page50.html">上一页</a><span>...</span><a href="续通志_page46.html">46</a><a href="续通志_page47.html">47</a><a href="续通志_page48.html">48</a><a href="续通志_page49.html">49</a><a href="续通志_page50.html">50</a><span class="current-page">51</span><a href="续通志_page52.html">52</a><a href="续通志_page53.html">53</a><a href="续通志_page54.html">54</a><a href="续通志_page55.html">55</a><a href="续通志_page56.html">56</a><span>...</span><a href="续通志_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
