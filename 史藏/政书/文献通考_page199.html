<!DOCTYPE html>
<html>
<head>
    <meta charset="UTF-8">
    <title>文献通考 - 第 199 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 199 页/共 334 页</h1>
    <div class="content">    陈氏曰：并吏部侍郎张舜民芸叟撰。
    ※《洛游子》一卷
    陈氏曰：题司马光，非也。所称乐全子、齐物子、亦莫知何人。
    ※《麈史》三卷
    陈氏曰：司农少卿安陆王得臣彦辅撰。嘉四年进士。其序称政和乙未，行年八十，自号凤台子。盖王昭素之後，王钅至性之之伯也。《挥麈录》误载。
    ※《苏氏谈训》十卷
    陈氏曰：朝请大夫苏象先撰。述其祖魏公颂子容遗训。
    ※《续世说》十二卷
    陈氏曰：孔平仲毅父撰。编宋至五代事，以续刘义庆之书。
    ※《孙公谈圃》三卷
    陈氏曰：临江刘延世录高邮孙升君孚所谈。升，元中书舍人，坐党籍，谪汀州。
    ※《丽情集》二十卷
    晁氏曰：皇朝张君房唐英编古今情感事。
    ※《乌台诗话》十三卷
    陈氏曰：蜀人朋九万录东坡下御史狱公案，附以初举发章疏及谪官後表章、书启、诗词等。
    ※《碧》一卷
    晁氏曰：皇朝梅尧臣圣俞撰。昭陵时，有御马名“碧”，以旋毛贵；用以名书者，诋当时鼎贵之人，然其意专在范文正也。顷年获拜赵氏姑于恭南，因质此事之诞信。答曰：“异哉圣俞！作谤书以诬盛德，盖诛绝之罪也。”
    陈氏曰：题梅尧臣撰。以厩马为书名，其说曰：“世以旋毛为鬼，此以旋毛为贵，虽贵矣，病可去乎？”其不逊如此，圣俞必不尔也。所记载十馀条，公卿多所毁讦，虽范文正亦不免。或云实魏泰所作，托之圣俞。王性之辨之甚详，而《邵氏闻见後录》乃不然之。
    邵氏曰：“梅尧臣著《碧》，当昭陵时，天下大臣惟杜祁公衍、富郑公弼、韩魏公琦、欧阳公修无贬，外悉讥诋之，无少避。范仲淹亦在诋中，以仲淹微时常结中书舍人范仲尹，因以破家，仲淹既贵，略不收恤”王钅至不服，以为魏泰伪尧臣著此书。钅至跋范仲尹墓志云：“近时襄阳魏泰者，场屋不得志，喜伪作他人著书，如《志怪集》、《括异志》、《倦游录》，尽假名武人张师正。又不能自抑，出其姓名，作《东轩笔录》，皆用私喜怒，诬蔑前人，最後作此书。且范仲淹与欧阳修、梅尧臣立朝同心，讵有异论？特尧臣子孙不辉，故挟之借重以欺世。今录杨辟所作范仲尹墓志，庶几知泰乱是非之实至此也。则其他泰所厚诬者，皆迎刃而解，可尽信哉！钅至犹及识泰，知其从来最详。张而明之，使百世之下，仲淹不蒙其谬焉。颍人王钅至题。”博以为不然，亦书其下。使仲淹不蒙其谬，尧臣亦不失为君子矣。然尧臣蚤接诸公，名声相上下，独穷老不振，中不能无躁。其闻范仲淹讣，诗云：“一出屡更郡，人皆望酒壶。俗情难可学，奏记向来无。贫贱常甘分，崇高不解谀。虽然门馆隔，泣与众人俱。”夫为郡而以酒悦人，乐奏记、纳谀佞，岂所以论范仲淹？尧臣之意真有所不足邪！如著彦博灯笼锦事，则又与《书窜诗》合矣。故疑此书实出於尧臣。
    李氏曰：《碧》一书，凡庆历以来名公钜卿无不讥诋。世传此书以为出於梅尧臣怨怼之口。其後诸公论议多矣，如叶梦得、王钅至则以为非尧臣所为，而邵博乃疑其诗，以为尧臣之意真有所不足，遂以此书为实出於尧臣。今以魏泰《东轩笔录》考之，然後知泰之嫁名於尧臣者，不特此书也。《笔录》载文彦博灯笼锦事，大略如《碧》所云。其载尧臣作唐介《书窜诗》，则句语狂肆，非若尧臣平时所作简古纯粹，平淡深远。又曰：“尧臣作此诗，不敢示人，及欧阳修为编其集，时有嫌避，又削去此诗，是以人少知者。”详味此言，是泰既以此诗嫁於尧臣，又虑议者以为修所编无此，遂曰修有嫌避而此不载，皆无所考之词也。观此，则谓泰以《碧》之书假名尧臣不妄矣。况尧臣平日为人，仁厚乐易，未尝忤於物，欧阳修尝以此而铭其墓。使尧臣怨怼，果为此书以厚诬名臣，则所养可知矣。今市并轻浮之子未必为之，而谓尧臣为之哉？
    ※《孔氏野史》一卷
    容斋洪氏《随笔》曰：世传孔毅甫《野史》一卷，凡四十事。予得其书於清江刘靖之所，载赵清献为青城宰，挈散乐妓以归，为邑尉追还，大恸且怒，又因与妻忿争，由此惑志。文潞公守太原，辟司马温公为通判，夫人生日，温公献小词，为都漕唐子房峻责。欧阳永叔、谢希深、田元钧、尹师鲁在河南，携官妓游龙门，半月不返，留守钱思公作简招之，亦不答。范文正与京东人石曼卿、刘潜之类相结以取名，服中上万言书，甚非言不文之义。苏子瞻被命作《储祥宫记》，大貂陈衍当宫事，得旨置酒与苏高会，苏阴使人发，御史董敦逸即有章疏，遂堕计中。又云子瞻四六表章不成文字。其他如潞公、范忠宣、吕汲公、吴冲卿、傅献简诸公，皆不免讥议。予谓决非毅甫所作，盖魏泰《碧》之流耳。温公自用庞颖公辟，不与潞公、子方同时，其谬妄不待攻也。靖之乃原甫曾孙，佳士也，而跋是书云：“孔氏兄弟曾大父行也，思其人欲闻其言久矣，故录而藏之。”汪圣锡亦书其後，但记上官彦衡一事，岂弗深考云。
    ※《後山谈丛》六卷
    容斋洪氏《随笔》曰：後山陈无巳著《谈丛》，高简有笔力，然所载国朝事，失於不考究，多爽其实。如云吕许公恶韩、富、范三公，欲废之而不能，乃建议使行边。及丁文简因杜祁公一语之戏而陷苏子美以撼祁公。丁晋公以白金赂中使，尼张乖崖之进。与张乖崖闻逐莱公，而买田宅以自污。考之诸公出处日月皆不合。前四事所系不细，乃诞漫如此。盖前辈不藏国史，好事者肆意饰说为美听，疑若可信，故误入纪述。後山之书，必传於後世，惧贻千载之惑，予是以辨之。
    ※《清虚居士随手杂录》一卷
    陈氏曰：王巩定国撰。待制素子，张安道之婿。
    ※《斋广录》十卷
    晁氏曰：皇朝政和中李献民撰。分九门，记一时奇丽杂事，鄙陋无稽之言为多。
    ※《墨客挥犀》十卷，《续》十卷
    陈氏曰：不知名氏。
    ※《搜神秘览》三卷
    陈氏曰：京兆章炳文叔虎撰。
    ※《石渠录》十一卷
    陈氏曰：校书郎昭武黄伯思长睿撰。
    ※《石林燕语》十卷
    陈氏曰：叶梦得少蕴撰。宣和五年所作也。
    ※《燕语考异》十卷
    陈氏曰：成都宇文绍奕撰。旧闻汪玉山尝《燕语》之误，而未之见也。
    ※《玉涧杂书》十卷
    陈氏曰：叶梦得撰。其中所记，亦当在宣和时所作。玉涧者，石林山居涧水名也。
    ※《避暑录话》二卷
    陈氏曰：叶梦得绍兴五年所作。
    ※《岩下放言》一卷
    陈氏曰：叶梦得撰。休致後所作。
    ※《台省因话录》一卷
    陈氏曰：兵部尚书新昌石公弼国佐撰。
    ※《柏台杂著》一卷
    陈氏曰：石公弼撰。杂记典故等事。公弼本名公辅，改赐今名。为御史，攻蔡京甚力，竟坐深文谪死。然本传言其议论反覆，非纯正者。
    ※《思远笔录》一卷
    陈氏曰：翰林学士九江王寓撰。寓以靖康元年七月，以礼部尚书入翰苑，杂记当时闻见，凡二十七条。寓父易简以布衣召为说书，遂显用。寓後拜左辖，使虏辞行，谪散官岭表，父子俱南下，没於盗。
    ※《秀水居录》三卷
    陈氏曰：丞相汝南朱胜非藏一撰。寓居宜春时作。秀水者，袁州水名也。
    ※《绀珠集》十三集
    晁氏曰：皇朝朱胜非编百家小说成此书。旧说张燕公有绀珠，见之则能记事不忘，故以为名。
    陈氏曰：视曾忄造《类说》为略。
    ※《类说》五十卷
    晁氏曰：皇朝曾忄造编。其序云：“居银峰，因集百家之说，纂集成书，可以资治体，助名教，供笑谈，广见闻。”
    陈氏曰：所编传记小说，古今凡二百六十馀种。
    ※《春渚记闻》十卷
    陈氏曰：浦城何撰。自号韩青老农。东坡所荐为武学博士曰去非者，其父也。
    ※《曲洧旧闻》一卷，《杂书》一卷，《<骨皮>说》一卷
    陈氏曰：直秘阁新安朱弁少章撰。弁於晦庵为从父。建炎丁未使虏，留十七年，既归而卒。《<骨皮>说》者，以续无晁咎《词话》，而晁书未见。
    ※《南游记旧》一卷
    陈氏曰：曾纡公衮撰。
    ※《闻见後录》二十卷
    陈氏曰：邵某撰。
    ※《翰墨丛记》五卷
    陈氏曰：枢密睢阳滕康子济撰。
    ※《铁围山丛谈》五卷
    陈氏曰：蔡修撰。谪郁林博白时所作。
    ※《侍儿小名录》一卷，《续》一卷
    陈氏曰：序题朋居士而不著名氏。始洪炎玉文集为此书，王钅至性之、温豫彦几续补。今又因三家而增益之，且为分类，其中多用古字。或云董彦远家子弟所为也。
    ※《萍州可谈》三卷
    陈氏曰：吴兴朱或无或撰。中书舍人服行中文子。宣和元年序萍州老圃，其自号也，在黄州，盖其侨寓之地，事见《齐安志》。而“或”作“”，字无惑，未详孰是。
    ※《砚冈笔志》一卷
    陈氏曰：唐稷撰。自号砚冈居士。
    ※《田宅编》十卷
    陈氏曰：方勺仁声撰。泊宅在乌程，相传张志和泊舟浮家泊宅之所，勺买田卜筑，号泊宅翁。本严濑人。
    ※《扫编》三卷
    陈氏曰：吏部侍郎睢阳徐敦立撰。
    ※《燕常谈》三卷
    陈氏曰：董┍令升撰。取士相与谈仁义於燕之义。
    ※《唐语林》八卷
    陈氏曰：长安王谠正甫撰。以唐小说五十家，仿《世说》分门三十五，又益十七，为五十二门。《中兴书目》十一卷，而阙《记事》以下十五门；又云本亦止八卷，而门目皆不阙。
    ※《纪谈录》十五卷
    陈氏曰：称传密居士，不著名氏。盖晁公迈伯咎也。
    ※《道山清话》一卷
    陈氏曰：不知何人。跋语称大父国史在馆阁久，多识前辈，著《馆秘录》、《曝书记》与此而三，兵火散失。近得此书於曾仲存家，末题朝奉大夫，亦不著姓。
    ※《复斋记》四卷
    陈氏曰：承议郎历阳龚相圣任撰。待制原之孙，颐正之父也。
    ※《鄞川志》五卷
    陈氏曰：中书舍人龙舒朱翌新仲撰。寓居四明，故曰鄞川。
    ※《窗记闻》一卷
    陈氏曰：称陈子兼撰，未知何人。杂论诗文经传，亦述所闻事。
    ※《枕中记》一卷
    陈氏曰：不著名氏。崇宁中人。所载多国初事。
    ※《贤异录》一卷
    陈氏曰：亦无名氏。所记四事，其一曰鬼传者，言王家子弟所遇，与世传王子高事大同小异，当是一事耳。
    ※《姚氏残语》一卷
    陈氏曰：剡姚宽令威撰。
</div>
    <div class="pagination">
<a href="文献通考_page198.html">上一页</a><span>...</span><a href="文献通考_page194.html">194</a><a href="文献通考_page195.html">195</a><a href="文献通考_page196.html">196</a><a href="文献通考_page197.html">197</a><a href="文献通考_page198.html">198</a><span class="current-page">199</span><a href="文献通考_page200.html">200</a><a href="文献通考_page201.html">201</a><a href="文献通考_page202.html">202</a><a href="文献通考_page203.html">203</a><a href="文献通考_page204.html">204</a><span>...</span><a href="文献通考_page200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
