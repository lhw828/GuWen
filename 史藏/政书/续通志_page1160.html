<!DOCTYPE html>
<html>
<head>
    <meta charset="UTF-8">
    <title>续通志 - 第 1160 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1160 页/共 1359 页</h1>
    <div class="content">
　　△俞述祖

　　俞述祖字绝芳庆元象山人由翰林书写授国史院编修出为沔阳府推官至正十二年蕲黄贼丁普郎陷武昌进攻沔述祖领民兵守绿 
水洪并力捍御兵力不支城陷为贼所执械至徐寿辉所诱之使降述祖骂不辍寿辉怒支解之有子方五岁亦死追赠象山县男

　　△桂鄂勒哲 【金德】

　　桂鄂勒哲永嘉人 【名贤录及温州志俱作季姓字坦之】 尝为平江路管军镇抚为仇家所诉免官会贼攻昱岭关行省遂假前官令 
从征鄂勒哲勇于讨贼凡再战关下皆胜寻又与贼鬬为所执其妻弟金德亦被擒皆反缚于树临以白刃胁之降金德意未决鄂勒哲呼曰大 
丈夫死即死耳不可为不义德曰此言是因大骂贼怒剖二人腹而死

　　△绰罗 【冯三】

　　绰罗字时中蒙古氏登元统元年进士第累官京畿漕运副使出知安陆府至正十二年徐寿辉伪将鲁法兴犯安陆时绰罗募兵得数百 
人帅以拒战败其前队乘胜追之贼自他门入亟还兵城中火起军民溃乱计不可遏乃归服朝服坐公堂贼至排之下使拜不屈且怒骂贼不 
忍害拘之明日又逼其从乱绰罗叱曰吾守土臣宁从汝贼乎贼怒以刀斫其左胁断而死复取布囊盛其尸舁置其家妻侯氏出大哭且列酒 
肉满前渴者令饮饥者令食以绐贼使不防已至夜自经事闻赠绰罗河南行省参政侯氏宁夏郡夫人表其门曰双节有冯三者湖广省役卒 
也素不知书省署为寇陷皁隶辈悉起剽杀为盗拉三同行辞曰贼名怨我等岂可为众强之终弗听怒将杀之三遂唾骂贼乃缚诸木舁以行 
而刲其肉三益骂不止抵江上断其喉委去其妻随三号泣俯拾刲肉纳布裙中伺贼远收其血骸脱衣裹之投江而死

　　△博啰特穆尔 【玛哈实哩】

　　博啰特穆尔字国宾高昌人由宿卫补官累迁为襄阳路达噜噶齐至正十一年汝颍盗起郧县人田端子等亦聚众杀官吏博啰特穆尔 
将民兵捕斩之未几行省廉访司同檄讨贼贼始退而谷城光化以急告即帅兵趋谷城而分遣樊城主簿托音等趋光化屡遣使求粮于襄阳 
不应明年襄阳失守博啰领义兵二百人且战且引至监利县遇沔阳府达噜噶齐耀珠同知沙善安陆府同知扬珠布哈荆襄提举僧格实哩 
之师时滨江有船千余乃纠合诸义兵丁壮水工五千余人乃趣还襄阳贼方驻杨湖港乘其不虞击之获船二十七舰进次潜江又斩贼数百 
级获三十余船枭贼将刘万户许堂主等是日甫止兵未食而贼大至与战抵暮被重创麾兄子玛哈实哩使去曰吾以死报国汝无留此玛哈 
实哩泣曰愿以死从既而博啰被执骂贼遇害玛哈实哩帅家奴求其尸复与贼战没于阵举家死者凡二十六人

　　△彭庭坚

　　彭庭坚字允诚温州瑞安人至正四年进士授同知沂州事毁牛皇神祠驱邻郡上马贼免民横急征敛州人甚德之俄以平反狱囚忤上 
官意遂解归十一年诏选守令起崇安县尹屡平闽境贼迁同知建宁路事江西寇炽庭坚率民兵克复建阳又进兵平浦城十二年摄签都元 
帅府事与邵武路总管吴阿勒坦布哈夹攻邵武庭坚设云梯火炮昼夜攻击寇遁追斩渠司副都元铁和尚童昌邵武悉平升同知福建道宣 
慰司副都元帅镇邵武寇陷建宁庭坚统民兵降其将复之十四年盗侵政和松溪南台中丞吴铎督军建宁檄庭坚至时镇抚万户兵焕隶麾 
下焕素悍纵卒为暴庭坚欲绳以法焕惧使部卒乘其不备诈为贼兵突入锋既交众皆走散庭坚独留不去遂遇害南台御史余观行部至获 
贼斩之为上其事追封忠愍侯

　　△王巴延 【王相】

　　王巴延 【闽志作王简】 字伯敬滨州沾化人由湖广省宣使厯永州祁阳湖州乌程县尹至正九年迁知福宁州红巾贼自邵武闲道 
偪福宁巴延与监州额森都哷募壮兵五万分扼险阻贼至杨梅岭立栅巴延与子相驰破之贼帅王善俄拥众直压州西门胥隶皆解散麾下 
唯白挺市儿数百人巴延射贼被执善谓曰闻公有惠政此州那司无尹公为我尹可乎巴延呵之曰我天子命官不幸失守义当死肯从汝乎 
善怒叱左右搤以跪弗屈遂殴之巴延啮舌以血噀善曰杀即杀何以殴为大丞相亲讨叛逆百万之师雷击电扫汝辈小丑将无遗类顾敢尔 
耶贼又执额森都哷至善责其拒鬬噤不能对巴延复唾善曰我杀贼何言拒耶我死当为神以杀汝言讫挺颈受刃颈断涌白液如乳暴尸数 
日色不变贼并杀额森都哷欲释相官之相詈曰吾与汝不共戴天恨不寸斩汝宁受汝官耶贼杀之相妻潘氏挈二女为贼所获亦骂贼母子 
同死巴延既死贼时睹其引兵出入有州僧林德诚起兵讨贼望空嘑曰王州尹宜率阴兵助我时贼方祠神覩红衣军来以为伪帅康将军亟 
往迎之则四面皆青衣官军贼大败斩其酋江二蛮福宁遂平事闻追封太原郡侯 【按名贤录云长子桢往收得父母尸藳葬乌程朝命以 
桢袭父爵除绍兴总管张士诚陷城桢亦不屈死又闽志云陈阳盈字子谦为泉州府税课使贼攻福宁州知州王简檄阳盈率民兵拒贼贼执 
之胁使降阳盈抗义詈贼同见杀】

　　△托里布哈 【达兰布哈哈奇尔吴布延阿拉克布哈迪延布哈】

　　托里布哈字端甫蒙古人由宿卫累官辽阳行省平章陈友谅陷江西诏移江西行省遂泛海南下趋广东驻师揭阳降士寇金元佑克复 
循梅惠三州自是英肇钦连诸郡皆附且治兵由梅岭将赴江西而元佑有异志遮道固留阴令其子荣率外贼突入夺符信杀官吏变起仓卒 
众莫能支托里布哈为枪所中子达兰布哈率麾下力与抗死之托里布哈被执拥至太平桥骂不绝口为贼所杀其妻布延氏妾高丽氏在侧 
不去皆大骂曰我平章遇尔父子厚尔何横逆至此亦皆遇害其部将哈奇尔吴布延阿拉克布哈迪延布哈等俱战死

　　△刘浚

　　刘浚字济川其先兴州人曾祖海金进士第一仕至河南府尹死国难子孙遂家河南浚由廉访司书吏授连江县宁善乡巡检至正十三 
年蕲州贼师王善寇闽官军守罗源县拒之罗源与连江接壤势将迫浚妻真定史氏故相家女也有才识谓浚曰事急矣可聚兵以捍一方于 
是尽出奁中物募壮士百余人命仲子健将之浃旬闲众至数万贼寻破罗源分道攻福州浚巨之辰山三战三捷俄闻福州陷众多溃去浚独 
帅健兵进遇贼于中麻突其阵斩前锋五人贼大至浚中箭堕马健下马掖之俱被获浚忿戟手大骂贼缚之阶下先斫一指骂益厉再斫一指 
亦如之指且尽斫两腕次及两足浚色不少变遂割其喉舌而死健亦以死拒贼善义之使敛父尸瘗焉健归请兵于帅府以复父雠弗听乃散 
家赀结死士百人诈为工商流丐入贼中夜半发火大噪贼惊扰自相屠戮健手斩杀其父者并擒善献帅府磔之事闻授健古田县尹

　　△伊苏台

　　伊苏台永古特部人中书右丞赵世延子也由西行台御史转黄州路总管湖广陷朝廷察其材擢四川行省参政命与平章耀珠同讨贼 
耀珠军五千人乃分锐卒八百使将之为前驱攻克巴东时归峡等州皆为贼守尹苏台破贼江上斩溺无算已而归峡平进拔枝江松滋两县 
乘胜趋江陵贼出阵清水门鏖战至夕贼方退乃据其门竣耀珠军至黎明贼出战三时顷耀珠军止百步外不救贼飞枪刺之死事闻追封凉 
国公谥忠壮

　　△陈君用

　　陈君用字子材延平人少负气勇猛过人红巾贼入闽闽阃授君用南平县尹给钱五万缗俾募兵君用散家财继之导官军复建阳浦城 
等县以功授同知建宁路事亡何贼围福州君用率兵往援大败贼众遂引兵踰北岭至连江阻水而阵君用曰今日不尽杀贼吾不复生还矣 
乃率壮士六千人徒步斩杀贼稍溃既而复合君用大呼陷阵中枪死事闻追封颍川郡侯谥忠毅

　　△布琳尼敦 【上都】

　　布琳尼敦北庭人官山南道廉访使治中兴每按临所部威惠翕然至正十二年蕲贼犯中兴布琳尼敦以兵与抗射贼多死贼稍却明日 
复拥众袭东门力战被执不屈死又明日贼且奄至前中兴判官上都统兵出击之既而东门失守仓皇反鬬力屈亦被执诱使降上都大骂贼 
怒刳其腹刲其肉而死

　　△绰哈 【黄绍　胡斗元　黄云　民安图】

　　绰哈扎拉台氏由国子生为靖安县达噜噶齐至正十二年蕲黄贼起与县尹黄绍同集义兵为守御计未几贼兵数万由武宁来攻绍赴 
行省求援道梗不得达绰哈独帅众与贼战于象湖大破之乃起进士胡斗元等共谋画而以勇士黄云为前锋自二月至于八月战屡捷贼党 
益盛云战死绰哈被围寻为贼所执杀于富州子民安图袭父职屡率众败贼复县治踰年贼兵复至迎战力竭贼执而剐之绍字仲先临川人 
至正八年进士以来援出遇官军护之入龙兴时龙兴亦被围及围解乃还与民安图招谕叛境过建昌之高坪遇贼绍与战不胜正衣冠怒骂 
遂为所害斗元字符浩靖安人至正十年领乡荐第一署鳌溪书院山长贼至斗元以乡兵击败之入县治与绰哈共图战守及绰哈被执贼胁 
之使降斗元骂不屈乃以土埋其腰不死又缚置暗室中斗元仆墙以出逃入深山狂病而卒黄云抚州人寓靖安素勇敢每接战独以身当敌 
尝为数十人所围能奋身跃出至是身中数十枪喷血骂贼而死

　　△魏中立 【于大本】

　　魏中立字伯时济南人由国子伴读厯官陕西行台御史中丞迁守饶州红巾贼倪文俊既陷湖广分攻州郡所在无赖子多乘闲窃发不 
</div>
    <div class="pagination">
<a href="续通志_page1159.html">上一页</a><span>...</span><a href="续通志_page1155.html">1155</a><a href="续通志_page1156.html">1156</a><a href="续通志_page1157.html">1157</a><a href="续通志_page1158.html">1158</a><a href="续通志_page1159.html">1159</a><span class="current-page">1160</span><a href="续通志_page1161.html">1161</a><a href="续通志_page1162.html">1162</a><a href="续通志_page1163.html">1163</a><a href="续通志_page1164.html">1164</a><a href="续通志_page1165.html">1165</a><span>...</span><a href="续通志_page1161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
