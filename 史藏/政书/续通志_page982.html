<!DOCTYPE html>
<html>
<head>
    <meta charset="UTF-8">
    <title>续通志 - 第 982 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 982 页/共 1359 页</h1>
    <div class="content">莱今改】 晖体貌雄伟慷慨有志略才游乡校辽季以破贼功授礼宾副使领来隰迁润四州屯兵天辅六年降仍命领其众从栋摩定兴中府 
义锦等州及破张觉皆与有功以栗万五千石助军授洺州刺史孟阳之战敌之中军径薄宗望营晖与诸将击败之讫师还数立战功明年再 
举伐宋从攻下保州真定进围汴宋人夜出兵二万焚我攻具晖以二穆昆兵击走之凡城中兵出战晖所当无不胜捷克宋还从攻河间敌将 
李成以雄莫之兵来援晖迎击马伤而堕辄奋起步鬪竟败成兵是日七战皆胜贼将刘先生以兵二万夜袭营晖力战达旦贼始败走晖复傅 
城力战如是连月诸军四面合攻遂克之加桂州管内观察使留抚河间时居民皆为军士所掠老幼存者亡几晖下令军中听赎还之从睿宗 
攻下青州须从栋摩攻潍州晖督其裨校先登城中所积之刍茭乘风纵火发机石晖率将士冲冒而下力战败之军还复以三十骑破敌于范 
桥帅府承制加静江军节度使进攻城中炮出几中晖晖益奋攻卒破其城又从克泗州还屯汶阳破贼众于梁山泺获舟千余移军攻济州敌 
败遂降晖约束军士无秋毫犯自是曹单等州皆闻风而下从攻寿春归德及渡淮为先锋连败重敌于秀州苏州遂至余杭通粮饷治桥道晖 
之力为多军还载资治通鉴版以归大军过江宁徙其官民北渡时暑多疾疫老弱转死道路知府陈邦光诉于宗弼怒将杀之晖曰此义士也 
力为营救得免富平之战晖左右翼遇泞而败睿宗令其前功杖而释之师至熙河晖别降诸寨及吐蕃酋长并民户万五千余兰州叛与鄂勒 
博等攻下之获河州安抚使白常熙河路副都总管刘惟辅以献还攻庆阳两败重敌杀其将戴巢师还迁归德军节度使宋州旧无学晖为营 
建学舍劝督生徒肆业者复其身属县民家奴王夔者尝业进士晖以钱五十万赎之使卒其业夔后至显官密州吏庞乙卒于官其孤贫不克 
塟晖为营治且资给其家丁母忧服阕以旧职起复既废齐为安化军节度使天眷二年复河南宋人乘间陷海州帅府以登莱沂密四州委晖 
经画敌无敢窥其境者转定海军寻改济南尹累迁光禄大夫俄以罪罢久之起镇昌武军天德二年迁南京留守改河南路统军使授世袭明 
安封河内郡王寻拜平章政事封戴王正隆降王爵为枢密副使降封荣国公卒大定间谥曰武康子师直登进士第

　　△大■〈白上大下〉

　　大■〈白上大下〉本名托卜嘉其先辽阳人世仕辽有显著太祖伐辽辽人征兵■〈白上大下〉在选中辽兵败■〈白上大下〉走 
宁江城破复逃为军士所获太祖问其家世因收之收国二年为东京奚民穆昆时初破高永昌东京旁郡邑未尽服属使■〈白上大下〉伺 
察反侧有闻必达太祖以为忠实授明安兼同知东京留守事取中西两京隶栋摩军辽军二十万来战使以本部守营■〈白上大下〉坚请 
出战既合战栋摩军少却辽兵蹑之■〈白上大下〉麾兵横击杀数百人由是显名天会三年宗望伐宋欲攻信德府恐不能亟下议未决■ 
〈白上大下〉独选善射者射其城楼别以轻锐潜登楼角遂克其城军至浚州宋人巳烧河桥宗望下令能先济者功为上■〈白上大下〉 
捕得十余舟使勇悍者径渡击其守者而夺其戍栅由是大军俱济明年为河间路都统巳克河间栋摩怒其不早降因纵军大掠■〈白上大 
下〉谏止之巳掠者官为赎还除河间尹从攻袭庆府先一日■〈白上大下〉命军士预备畚锸及薪既傅城诸将方经营攻具未鸣鼓■〈 
白上大下〉军有素备遂先登宗弼伐江南济淮宋将时康民率兵十七万来拒■〈白上大下〉率杅部从击败之复以骑二千与当堪击败 
淮南贼十万王善来降将渡江■〈白上大下〉军先渡舟行去岸尚远宋列兵江口■〈白上大下〉视其水可涉乃麾兵舍舟趋岸疾击之 
宋兵走大军相继而济俄遇杜充兵于江宁之西■〈白上大下〉与呼拉布击走之师还留■〈白上大下〉为扬州都统经略淮海高邮之 
间再为河间尹兼总河北东路兵马十一年入见迁太子太保改元帅右都监齐国废■〈白上大下〉守汴京天眷三年罢汉渤海千户穆昆 
以■〈白上大下〉旧臣独命依旧世袭千户是岁拜元帅右监军累进左监军天德二年改右副元帅进行台右丞相海陵疑左副元帅萨里 
罕以为行台左登相使■〈白上大下〉伺察之诏军事不令萨里罕与闻萨里罕不知海陵意旨每与■〈白上大下〉争军事遂与■〈白 
上大下〉有隙海陵竟杀萨里罕召■〈白上大下〉入朝拜尚书右丞相封神麓郡王四年请老为东京留守贞元三年拜太傅领三省事累 
封汉国王是岁卒赠太师晋国王谥杰忠遣使护丧归塟正隆夺王爵赠太傅梁国公子盘

　　盘

　　 盘

　　盘本名富色克太傅■〈白上大下〉之子累官登州刺史袭明安大定三年除嵩州刺史从布萨忠义伐宋有功五年召为符宝郎迁拱 
卫直都指挥使初盘以伐宋功进官一阶盘心少之颇形于言帝闻之下吏按问杖一百五十改左卫将军诏求良弓盘多自取及护卫入直者 
辄以已意更代护卫罗索告其事诏默检司诘问盘有妹在宫中为宝林盘属内侍僧儿员思忠言于宝林使宝林以无罪诉于帝帝怒使僧儿 
一百盘责陇州防御使迁武宁军节度使坐事除名起为韩州刺史改祁州复坐事削四官解职

　　△洪果达呼布

　　洪果达呼布世居锡馨水从破宁江取咸州平东京路及诸山寨栅皆有功从玛奇破辽将和尚节使兵七千于上京复破纳延军二万再 
从玛奇遇敌于阿林甸玛奇被创不能战达呼布率兵击败之从攻回鹘城破其兵九万败玛勒戬直萨兵于山后又败扎古雅之兵三千获其 
家属而还攻平州张觉鸟春被围于西山达呼布引兵救之解其围并获粮五千斛招降户口甚众从平兴中抚安其民人天会间大军伐宋达 
呼布从取浚开德大名及济南高唐棣密等州皇统间以功袭穆昆移屯于寿光县界为千户六年授世袭千户棣州防御使卒

　　△富察和珍

　　富察和珍安春水人年十八从军其父塔斯死袭为穆昆天辅间夏兵三万出天德路和珍从罗索迎战以兵三百败敌二千天会三年大 
军攻太原城中兵万余出战和珍以所领千户军击之复败敌兵三万于榆次境六年从罗索攻京兆屡与宋人接战皆有功七年耶邠州遇宋 
人二十余万我军右翼少却时和珍为左翼千户摧锋陷阵敌遂败去败张浚于富平复有功十二年 【按金史作十三年据宋史高宗本纪 
兴四年四月甲午关师古叛以洮岷二州降伪齐考宋绍兴四年为金天会十二年安得有十三年再击师古之事三字当是二字之讹今改】  
击关师古于临洮又从破德顺泰巩临洮河兰等州授德顺州刺史改陇州防御使凤翔尹卒

　　△瓜尔佳沃哩布

　　瓜尔佳沃哩布南图珲河人徙天德父温屯讨乌春乌木罕有功沃哩布隶罗索帐下攻系辽女真招降达哈藩昭苏等从罗索救乌楞古 
于咸州 【按金史太祖本纪乌楞古败辽军于咸州西完颜罗索克咸州又考乌楞古本传与罗索克咸州罗索本传进兵咸州一事数见皆 
作咸此处讹作威今据改】 败辽兵于雅勒呼城辽军营辽水沃哩布以五穆昆军夜击之辽军惊溃杀获几尽从斡鲁伐高永昌以四十骑伏 
于津要获生口因尽知永昌虚实太祖嘉之赏奴婢八人永昌驻军于兔儿陁先据津要军不得渡沃哩布与萨巴射杀其先锋二人永昌众稍 
却大军遂渡辽水及攻广宁复与持嘉和木欢各领所部突阵大军继之遂拔广宁太祖攻临潢沃哩布面被重创奋击自若赏以辽宫女二人 
辽王杲巳取中京沃哩布以四十骑觇敌获辽喉舌人因知辽主所在后从都统斡鲁定云中从宗翰屯应州辽军在近境沃哩布以所部击败 
之从宗望伐宋宋安抚使蔡靖诣降罗索攻陕西诸部往往复叛沃哩布讨平之败张浚军于富平沃哩布以先锋攻下兰州加昭武大将军授 
世袭明安累官布塔布部族节度使以老致仕封芮国公沃哩布多智略膂力过人虽甚老勇健不少衰大定初剧贼啸聚出特布关沃哩布率 
乡里年少击之贼党溃事闻赏赉甚厚二十六年卒一旦有五岁

　　△王伯龙

　　王伯龙渖州双城人辽末聚党为盗天辅二年率众二万及其辎重来降授世袭明安知银州兼知双州四年 【按金史太祖本纪天辅 
四年五月攻辽上京即临潢府也又考辽史本纪天庆十年五月金主亲攻上京查辽天庆十年即金天辅四年本传讹作三年谨据改】 太祖 
攻临潢伯龙与韩庆和以兵护粮饷庆和将兵前行伯龙从粮居后遇辽兵五千余邀于路伯龙率挽夫击败之获马五十四六年 【按金史 
太祖本纪天辅六年正月乙亥取中京又考辽史本纪保大二年正月乙亥金克中京辽保大二年即金天辅六年本传误作四年谨据改】 从 
攻下中京并克境内诸山寨为静江军节度留后天会元年 【按金史本纪太宗以天辅七年九月改元至十一月始命宗望统领栋摩兵讨 
张觉则此处应作天会元年为是本传讹作五年又不冠以年号显系误刊谨据改】 真授节度使从宗望讨张觉于平州伯龙先登手杀数十 
百人迁右金吾卫将军白河之战伯龙突其左军遂败宋军宗望伐宋伯龙为先锋次保州破敌五万招降新乐军民十余万大军围汴数败宋 
何■〈卤上木下，仌代乂〉军及破汴伯龙以治攻具有功进同知保州兵马安州司事又破孔彦舟郦琼众三万于洺州遂将兵数千攻拔 
北平复取保州河间睿宗经略山东伯龙从攻青州城中兵夜袭其营伯龙不及甲独挺刃拒敌击杀数十人巳而军士皆甲杀伤宋兵不可胜 
计及下青州论功第一六年还攻莫州降之加太子少保莫州安抚使破李固寨众十余万于濮州濮城守城中镕铁挥我军攻之不能克伯龙 
被重甲首冠大釜挺枪先登杀守阵者二十余人大军相继而上遂克之进攻徐州复先登充徐宿邳三路军马都统败高托山之众十五万于 
情河击走韩世忠于邳州与大军会宿迁追世忠至扬州还攻泗州守将以城降屯军嵫阳破陈宏贼众四十余万破黄戬于单州进攻归德军 
帅遣伯龙立功具伯龙从二十余骑行视地形城中忽出兵千余欲生得伯龙伯龙纵骑驰之敌兵乱堕隍而死者几二百人破王善之众于巢 
县及取庐州和州伯龙之功多军渡采石击败岳飞刘立路尚等兵获刍粮数百万计还过真扬道遇郦琼韩世忠军败之复为莫州安抚改知 
泽州平太行羣贼天眷元年为燕京马军都指挥使从元帅府复收河南权武定军节度使兼本路都统击走宋兵据许州者招其人民复业是 
年秋平泰安叛卒张贵皇统元年以本部从宗弼南伐攻破濠州而还三年为武定军节度使改延安尹宁昌军节度使天德三年改河中尹徙 
益都尹封广平郡王卒正隆间例赠特进定国公

　　△高彪

　　高彪本名昭和硕辰州渤海人祖安国辽兴辰开三镇节度使父禄格左承制官至刺史彪始生其父以术者言其时日不利于巳欲不举 
其母为营护居数岁竟逐之彪匿于外家及辽人调兵禄格已老当从军怅然谓所亲曰吾儿若在可胜兵矣所亲具以实告因代其父行战于 
珠赫店辽兵败走彪独力战军帅见之曰此勇士也令生致之斡鲁攻东京禄格率其乡人迎降以为榆河州千户久之告老彪代领其众都统 
杲攻中京彪领穆昆从斡鲁破辽将克尔叟及韩庆民于高惠之境巳而驻军武安克尔叟以劲兵二万来袭从斡鲁出战与所部皆去马奋击 
败之奚人负险拒命彪屡战有功从宗望攻平州徇地西北道招降石家山寨再从宗望代宋师次真定彪率兵士七十人临城筑甬道城中夜 
出兵焚攻具彪击走之大军围汴以五十骑屯于东南水门再败宋兵师还屯镇河朔复破敌于霸州擒其禆将祝昂河间夜出兵二万袭营彪 
率三穆昆兵败之天会五年授静江军节度使寿州刺史明年伐宋从帅府徇地山东攻城克敌数被重赏七年师至睢彪以所部招诱京西人 
民次柘县其官吏出降彪独与五十余骑入城城中三千余人复叛彪率众力战败之抚安其民而还从梁王宗弼袭宋主至杭州师还宋将韩 
</div>
    <div class="pagination">
<a href="续通志_page981.html">上一页</a><span>...</span><a href="续通志_page977.html">977</a><a href="续通志_page978.html">978</a><a href="续通志_page979.html">979</a><a href="续通志_page980.html">980</a><a href="续通志_page981.html">981</a><span class="current-page">982</span><a href="续通志_page983.html">983</a><a href="续通志_page984.html">984</a><a href="续通志_page985.html">985</a><a href="续通志_page986.html">986</a><a href="续通志_page987.html">987</a><span>...</span><a href="续通志_page983.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
