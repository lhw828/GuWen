<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 547 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 547 页/共 1125 页
  </h1>
  <div class="content">
   二十二日，三司言：「今后西路般盐纲到京交纳数足外，如本纲收到已破耗盐出剩数目五席已上，人员支钱一千二百，纲官一千，副纲八百；十席已上，只倍此数，梢工每席支四百充赏；其人员、纲副五席已下，及本纲内有抛失少欠，并梢工收到一席已下，即不支赏钱。所有缘河诸处交纳盐货，本纲有收到出剩盐席，仍依在京则例支给一半赏钱，永为定制。」从之。《续通鉴长编》 
仁宗庆历三年，枢密副使范仲淹言：「国子博士许元可独倚辨。」辛未，擢元江淮两淅荆湖置发运判官。元曰：「以六路七十二州之粟不能足京师者，吾不信么。」至则命濒江州县留三月粮，余悉发之，远近以次相补。引千余艘转运而西。未几，京师足食。 
庆历四年正月十二日，河北、京西、陕西、河东路当递铺军士特支钱有差。时雪寒，辇致纲运辛苦故么。 
七年九月二十九日，发运使柳灏言：「淮南、两浙路运河么失开陶，颇成堙塞，往来纲运，常苦浅涩。今岁夏中，真、扬两界旋放陂水，仍作埧子，仅能行运。么积泥淤，底平岸浅，贮水不多，易为满溢。连有雨泽，即泛斗门，堤防不支，或害苒谷。窃以东南一方诸路百郡盐、粮、钱、帛、茶、银、杂物，凡所供国赡军者，尽由此河般运，若或仍旧不功浚治，将见多滞纲运，有 岁计。欲乞应运河经历州县历：原作「历」，据本书食货四六之一五改。，委逐处官吏预计合用工料，开去浅殿，须得深至五尺。仍于开汴口之后未行运已前下手，令逐处以厩军及住纲兵士，如阙少，即量差人夫入役，依例日给口食。仍乞今后每二年一次，准此开淘。」从之。 
嘉佑二年十一月十三日，三司使张方平言：「备储廪，通漕运，当令河道疏 
      
通，故艺祖开国，首浚诸河。按汴渠，本禹迹么，春秋时，已各见诸经，历代皆尝浚之。隋大发民开凿，始名通济渠。自汉至唐，虽都雍洛，凡诸水运，咸资此渠，漕引江湖，利尽南海。天圣已前，每岁开理，缘河器备名品甚多，未尝有堙壅么壅：原无，据本书食货四六之一六补。。天圣初，有张君平者陈利见，始罢春夫；继以浅妄小人苟规赏利，省减役费，以为劳绩，致兹淤塞，有妨通漕。至于惠民、广济二河，皆所以致四方之货食以会京邑，舳舻相接，赡给公私，近年以来，悉皆填壅。盖图长利者不恤于小费，期永逸者无惮于一劳，伏乞朝廷访闻差择稍知水利精力干事、不以文武官两三员经度计置，开通诸河。今据检计尽功料疏理其木岸、埧闸、堰埭材用合缮修处，先为计备，严为责罚，必令经么。去年京畿大水，坏官私庐舍，自去秋至今春半年之中，所修诸军营房十余万间。夫以国家物力，岂有不可成之事，但事败于咤循而成于果决，至于其所不获已亦必成而已。又诸修造无名不急之处土木之工无时暂辍，所费不可胜计。此诸河道皆是祖宗留心之地，国家大计所资，忽而不图，是亦有司之过矣!」诏应通行漕运河道，宜令三司下逐地分当职官吏检计的确功料，来春尽功开淘，须管通快。仍令都大堤举河渠司更切提辖擘画施行，勿令稍有阻滞。 
三年八月，诏三司以淮南上供米十万硕，繇鳪民河以馈京西路。 
十一月，诏曰：「国家建都河汴，仰给江淮，岁漕资粮，溢于唐汉。翳经制之素定，有常守而不踰。六路所供之租，各输于真、楚；度支所用之数，率集于京师。以发运使总其纲条，以转运使干其岁入。荆湖舟楫回载海盐，淮汴舳舻不涉江路。方冬闭塞，役卒得以少休；近岁咤循，兹事从而遂废。吏缘为蠹，人实告劳。比饬攸司，遵用往则，旷岁于此，格诏未行。岂发运使不能总纲条，而转运使不能干岁入哉!今兹讲复，皆本故事，维尔职隳，则有谴罚。其令江南东、西、荆湖南、北路、两浙运司限一年，各造船添梢工，及驾船卒，团成本路粮纲，自嘉佑五年为始。止令逐路据年额斛般赴真、楚、泗州转般仓，却运盐归本路发运司，更不得支拨裹河盐粮纲往诸路。」初，发运使许元言：「江南东、西、荆湖南三路上供斛，旧皆逐路载至真、楚、泗三州，复载盐以回，而汴船不出外江，谓之裹河纲。每岁往来，四运入京，乃敷上供之数。至十月，放牵驾兵卒归营，谓之放冻。比年诸路转运司年额不敷，发运司不放兵卒归，乃令出外江沿江州军载头运，故诸路粮船大半为杂般纲，唯要发运司般盐往逐处运米而还。且汴船不谙外江风水，沉失者多。朝廷累下三司条利害条利害：疑有脱误。。」既从许元议，而会元罢去，不即行，故特降是诏。 
四年八月，都水监言：「河北提点刑狱薛申言：御河运路虽曾 
      
略通漕运，于今复已梗涩，盖今春差官检计差晚，已杂得人工，故措置非便。即大可泛涨，又非其时，阻节公私辇运。今冬须霜降水落，经度检计，候春天与工，事当辨集。监司看详：欲依所请。下本路提刑司，今冬据河合行开修去处，子细检计合役工料，春天兴修，[所]贵通漕运，不阻舟船。」从之。 
六年四月二十一日，详定宽恤民力所言：「屯田员外郎陈安道言：诸州军衙前般送纲运，合请地里脚钱，逐处须候运毕方给。缘雇觅脚乘打角官物，须至陪取债负及贱买畜产，如地远州军，不免侵使官物，致陷刑宪。乞今后应衙前般请纲运合支脚钱者，并于请物州军先次支给，关报受纳州军照会。其送纳纲运者，于起发州军先次支给，如愿运毕请领，各听从便。详定所检会《庆历编敕》：上供及支拨官物等，如官有水陆回脚，并许差人管押，附搭送纳，其陆路无官般及无军人者，许破官钱与押管人和雇脚乘，仍依图经地里，每百斤百里支钱百文，急束辇运雇佣不及束：疑当作「速」。，即差借人户脚乘，仍具事由闻奏。其川陕有水路不便者，转运司计度般运。今安道所申，自合依条于请物州军先给脚钱。窃虑州军候运毕方给，致使衙前重有劳扰。乞令今后押纲运和雇脚乘，依上条使行使：疑当作「施」。。」从之。 
治平三年九月，诏淮南、江浙、荆湖制置发运司，若江东、西年额斛不足，则许出汴河粮船七十纲以漕。初，许元言：「江东、西、湖南三路往时皆转运以本路纲漕斛至真、楚、泗州转般仓，即载盐归本路，汴纲止漕三州转般仓物上供，冬则放漕卒归营，至春乃复集。近岁诸路咤循，纲多坏，乃令汴纲至冬出江，为诸路转漕，漕卒不得归息，良困苦。乞诏诸路增修粮船，载年额至真、楚、泗州卸如故事。」于是言利者亦多以元所言为是，朝廷为诏诸路如元奏。诏出，么之而诸路纲尚不集，嘉佑三年十一月，乃 诸路限至五年，汴纲不得复出江。比及五年，而诸路船终少，发运司又屡奏乞令汴纲出漕，而执政辄以中旨诋绝之。诸路既患船不给，而汴纲以出江为利，既不得出，兵稍讫冬坐食而苦不足，皆盗折船材以充费，船愈坏，漕年额么愈不及么：《宋会要》食货四六之一七作「又」。。执政初但欲漕卒得归息，而近岁粮纲多和雇夫儿，每船卒不过一二，人既少，至冬当留守船，又实无得归息者。至是乃诏汴纲出漕，然尚限其数，其后遂复许以皆出如故矣。 
四年十月十七日，神宗即位未改元(准)江淮等路发运使沈立言：「近三司擘画汴纲，与人私载物货，许兵梢论诉，并依条断遣。缘兵梢多是凶恶身分，衣粮 折不全，惟务侵盗。如人员部辖整齐，方可搭载私物了当斛。若许告诉，则互相疑贰，经么转至作弊，败坏纲运。乞约束应系纲运，今后不得大段搭载私物，及有税物到京，并尽数 
      
送纳税钱。如违犯，并依条断遣。其近降许令兵梢首告指挥，乞不施行。」诏：「今后管押粮纲使臣、人员等，所载私物并依旧施行，前诏更不行用。」 
十一月十四日，权发遣三司使公事邵必言：「近准朝旨，下江淮发运司，定到纲船梢工私载，并科违制之罪；人员、纲官知情，即与同罪，物货没官及给告人充赏。今无故生事，创立法则，望赐追寝，且依旧法。」从之。
 食货 宋会要辑稿 食货四三  宋漕运三 
     
宋会要辑稿 食货四三
宋漕运三
【宋会要】
神宗熙宁四年二月二十一日，诏：「近借内库钱六十万贯充河东、陕西路折斛钱，宜令于数内先拨三十万贯赴河东，令三司选使臣、军大将差船般至河阳，令京西转运司和雇脚乘或差兵士，转送赴河东路近便州军交纳。如无住滞，使臣与先次指射优便差遣，军大将与减磨勘一年。」 
五月，淮南等路发运使薛向言原书是行天头注云：「异同之字随文注入。」：「诸河押纲使臣内有老病昏昧不职之人不能部辖，及同情偷盗官物，未有立定体量指挥，直至兵梢诉论，或咤罥罣事发，方论如法。如不该停替，复得押纲，深属不便。乞自今应押诸河纲使臣，委自发运使、副及本路转运使、副体量，如内有老疾昏昧，或人员贪浊踰违，多酒慢公，并历任内曾犯赃私停替之人，不堪管押纲运，即具事状以闻，差人冲替。如未曾交割纲运管押，即发遣归班，所贵纲运齐整。」从之。 
六年十二月十五日，成德军言：「在府场务差遣，参用禁军军员，惟管押纲运，只差三百料钱以下不教阅厩军人员。」诏从之，仍不得妨本营部辖。 
九年八月二十六日，熙河路经略安抚使高遵裕言：「勘会见屯军马，虽累牒转运司广作擘画应副粮草，其差雇蕃脚，亦非人情所愿，难以常行。乞令速行计置籴买，及别立般辇之法。」乃下秦凤等路转运司，于是转运判官娉迥言：「自来多和雇蕃脚般运粮草，支与见钱，亦不闻曾有嗟怨。遵裕奏乞罢雇蕃脚，令转运司别立辇运之法，幸本司不能供(辨)[办]，即坐不职之罪。窃虑縻坏边计。」诏雇蕃脚，令户房申行下申行下：此句疑有脱字。。 
十年十月二日，诏：「诸粮纲透借并诸般损湿斛损：原作「贝」，据本书食货四七之一改。，每纲不及五十硕，支充本纲兵梢月粮口食批上券历，于次月 折；五十硕已上，即令变转收籴元色填欠变转，原作转变，据本书食货四七之一乙。，如透借斛，本名正数已足，更不坐欠，委本仓摊曝估卖。内逐船及十硕已上，梢工方得科罪。」 
元丰二年五月二十一日，三司言：「粮纲少欠折会，请受听借两月，行之岁么，减免深刑，便于纲运。近为钱纲少欠，于法未有明文，先依粮纲折会法。今再相度，既借两月请受，虑赡养不足，别致欺弊，欲改两月为四月，各半分折填。」从之。 
九月十九日，诏：「东南诸路上供杂物旧陆运者，委三司增置漕舟，并从水运。」 
十月二十七日，三司言：「自今押汴河及江南、荆湖纲运，请以七分差三班使臣、三分差军大将、殿侍。」从之。初，诏以三班使臣在班常不下三四百员，有至一二年方得差遣者，而三司军大将不足，库务纲运阙人管押，令三司议以使臣代之，仍定理任岁限赏罚之法。三司乃言：「汴河粮纲，旧法不限分数差遣使臣，其江南、荆湖四路许差使臣五分，并旧不差使臣路分，若悉以使臣代之，禄食视军大将，所贵为多。」故有是诏。 
四 
     
年四月七日，梓州路转运司言：「都大经制泸州夷贼公事司牒：将来入界节次聚粮回运，乞差顾夫五万，本路四万，成都府路六千，夔州路四千。」从之，仍令所差雇人、牛等，先于本路；如不足，于夔路；又不足，方于成都路。 
二十七日，中书言：「勘会变(通)运川陕路司农物帛等，般运已至陕西，有合变转措置，令逐路提举司除银并紬、绢、布依省样可充支遣者存留，其余变转、移徙、出卖，或折博籴粮斛，并于边要州郡桩管，限一月结绝。川陕至陕西在路未般物帛在：原无，据《长编》卷三一二补。，虑有损失，仰催捉般运，如阙铺兵，亦许雇人并力辇致，所费钱并于变钱内支于：原作「放」，据《长编》卷三一二改。。」从之。 
七月九日，诏：「应陕西军须物，可并以舟载至西京界，令京西转运司运致。」 
十月十二日，诏：「河东差夫及馈运乖方，命按阅三路集教义勇、保甲赵权主管都转运司，俟事毕，依旧令运官于潞州置司，械陈安石、黄廉劾罪，庄公岳、赵咸俟随军回取旨。其按阅集教义勇、保甲，止令李舜举往。」上续批：「陈安石、黄廉可且令送狱收禁劾之。」先是，上诏等曰：「闻河东转运司应副军事河东：原作「东河」，据《长编》卷三一七乙，调发人夫不量民力厚薄，致有实不可胜，屡经州县号诉者州：原作「川」，据《长编》卷三一七改。。卿等可咤按阅，所至廉问，如委有措置乖方事状，驰驿以闻。」至是等体问得运司昨差夫万一千随军，坊郭上户有差夫四百人者，其次一二百人，愿出驴者每三驴疆当五夫，每五驴别差一夫驱喝。一夫雇直约三十千以上，一驴约八千，功之期会迫趣，民力实不能胜。入军须调发烦扰，止是不急之物，如绛州运枣千石往麟府，每石止直四百，而雇直乃约费三十缗；陕西买被皮供军原书天头注云：「被一作披。」按《长编》卷三一七亦作「披」。，亦非要切。如此之类，乞特裁损。」故有是命。 
十一月九日，泾原路转运判官张太宁言：「馈运之策，莫若车便，窃见自熙宁寨至磨 口皆大川，通车无碍，兼问自磨 口至兜岭下，道路与此无异。自岭以北，即山险少水，车乘难行。以臣愚虑，可就岭南相地利建一城寨，使大车自镇戎军载粮草至彼，随军马所在，却以军前夫畜往来短运。更于中路量度远近，筑立小堡，以相应接。如此，则可省民力之半，止以遣回空夫并力修筑。」上批付卢秉原书天头注云：「付一作行。」曰：「张太宁奏乞城萧关故城以为根蒂，则贼界人户尽可招来。道路气势，远近相属，可通大车转饷，其策甚善。盖其成效已见于熙河效：原作「劾」，据《长编》卷三一九改。。卿其早图之，则一路不日当有几席之安矣。」 
十九日，京西转运司言：「准朝旨，于均、邓州共发夫三万夫：原作「天」，据《长编》卷三二○改。，每五百人差官一员部押，赴鄜延路馈运，计用官六十员。本路阙官，乞于起夫县各差令佐，及邻州县不依常例，共差二十员，余四十员乞自朝廷差官。」诏均、邓州所起夫三万，自离家日及本路程顿，并依前降指挥日支钱米外，令转运司计自入陕西界至延州程数，日支米钱三十、柴、菜钱十文，并先并给。」 
五 
     
年二月十一日，罢广济河辇运司及京北排岸司，移上供物于淮阳军界计置入汴，以清河辇运司为名，差朝奉郎张士澄都大提举差：原书此字不清，据本书食货四七之二改。。先是，京东路转运司言：「广济河用无源陂水，常置渠以通漕，岁上供六十二万硕。间一岁旱，底着不行。欲移人船于淮阳军界上吴镇、下清河及南京谷熟、宁陵、会亭、临汴水共为仓三百楹，从本司计置七十万硕上供，置辇运司，隶转运司，岁减船三百五十、兵工二千七百、纲官典三十三、使臣十一，为钱八万二千缗。」下提点刑狱司按实，以为如转运司言，京北排岸司沿广济河置，故并罢之。 
五月十六日，诏：「陕西都转运司运粮应副军兴，于诸州差雇车乘、人夫，所过州交替。人日支米二升、钱五十文，至沿边止。军粮出界，止差厩军，仍晓示人户知悉。」 
七月二十一日，御史王桓原书天头注云：「桓一作 。」按《长编》卷三二八作「亘」。言：「昨废广济河辇运，自清河转淮、汴入京。臣每见累官京东博知利害者询之，皆以为未便。如广济安流而上，与清河泝流入汴，远近险易较然有殊。望更体量。」诏令转运、提点刑狱、辇运司以旧广济河并今清河行运比较利害。 
六年二月六日，诏熙河兰会经略制置司计置兰州人万、马二千粮草，于次路州军 刮官私橐二千与经略司，令自熙州折运，事力不足，即发义勇、保甲。 
二十四日，李宪言：「计置兰州粮十万，乞发保甲或公私橐般运，及虑妨春耕，臣已修整纲船，自洮河漕至吹龙寨，俟厩军折运赴兰州。」诏如橐舟船折运不足，须当发义勇、保甲，即依前诏。详见陆军原书天头批云：「详见陆运双行写。」。 
九月十五日，尚书户部侍郎蹇周辅言：「累奏乞不闭御河徐曲口，以通漕运及商旅舟船至沿边。诏本路安抚提点刑狱司与知息州官同相度以闻。详见诸河原书天头批云：「详见诸河双行写。」 
十一月五日，提举导洛通汴司宋用臣言：「朝旨岁运粮百万硕赴西京，已计置截拨东河粮纲至洛口，以浅船对装，计会本路转运司下卸。」从之，仍候来岁终一全年见利害，别议废置。 
七年三月十六日，诏江淮等路发运副使蒋之奇、都水监丞陈佑甫各迁两官甫各：原作「求合」，据《长编》卷三四四改。，余减(审)磨勘三年，循资有差。以上批：「闻所开龟山运河，于漕运往来免风涛百年沉溺之患，彼方上下人情，莫不忻快，其本建言及董役成者，令尚书司勋第赏以闻。」 
五月三十日原书天头注云：「五月三十条，一本在元佑七年，似可从，今移于后。」，诏凤翔府竹木 应募土人，以家产抵当及八千贯以上者，管押上京。如有抛失亏欠，候交纳了日，给限半年填纳数足，与三班借职；半年外，与三班差使；过一年，与三班借差；过二年，即不在酬奖之限。其少欠木植名数，仍将元抵当估卖填官。」先是，熙宁初，凤翔府宝鸡县木务旧系举人姚舜贤愿将家产抵当独押修河桩本上京，罢军大将十五人廪秩之费，诏从之。而舜贤所押船 增羡，官私利之，故有是诏。 
七月二十一日，新河东转运副使范纯粹言：「昨在 
     
陕西，朝廷每给军须，并计纲雇夫起发，颇为劳扰。乞自今河东、陕西边用非应副机速者，并令小作纲数排日递送。」从之。苏黄门《龙(舟)[川]略志 言水陆运米难易》：元佑三年春，关中小旱小：原作「水」，据傅增湘校影宋抄本《龙川略志》改。，提刑司依法赈民，不以闻朝廷。吕微仲，陕人，忧之过甚。有吴革者，自白波辇运罢还，欲求堂除，咤议水陆运米，以济关中之饥。朝廷下户部，且使革领其事。革言：「陆运以军营务车、驼坊驼髅运至陕，水运以东南纲船般至洛口，以白波纲船自洛般入黄河。」革见予于户部，予谓之曰：「吾已为君呼车营务、驼坊戢掌人矣，君姑坐待之。」既至，问之，车营务无车，驼坊无驼髅。予曰：「此可以贺君矣。若有车与驼髅，君将若之何 」革曰：「何故 」曰：「陆运至难，君不过欲多差小使臣、军大将谨其囊封耳。车营务、驼坊兵级坊：原作「防」，「级」原作「给」。据傅增湘校影宋抄本《龙川略志》改。，多过犯配刺到到：原作「封」，据傅增湘校影宋抄本《龙川略志》改。，既行，必多作缘故，使前后断绝，监者力不能及，所至盗贼且卖。若不幸遇雨，则化为泥土。君皆莫如之何么 」革无语。复谓之曰：「至如水运，亦且不易。汴河自京城西门至洛口水极浅，东南纲船底深，不可行。且方春，纲先至者皆称酬奖得力纲，辍令西去西：原作「曲」，据傅增湘校影宋抄本《龙川略志》改。，人情必大不乐。及至洛口口：原无，据傅增湘校影宋抄本《龙川略志》补。，仓廪 漏，专斗不具，虽卸纳亦不如法。白波纲运昔但闻有竹木，不闻有粮食，此天下之至险，不可轻易。吾已付辇运司，令具可否矣具：原作「其」，据傅增湘校影宋抄本《龙川略志》改。。然君难自言，吾当见诸公议之。」及见微仲，微仲业已为之，不肯尽罢。予为刷汴岸浅底船，量载米以往。未几，予罢户部，闻所运米中路留滞，虽有至洛口，散失坏败不可计。 
哲宗元佑六年三月二十六日，江淮荆浙等路发运使晁端彦言：「请应汴河粮纲每岁运八千硕已上，抛欠满四百硕，押纲人差替，纲官勒充重役；满六百硕，军大将、殿侍差替，使臣冲替外，更展三年磨勘。若行一运已上，抛欠通及一千五百硕，除该差替、冲替外，更展三年磨勘。其初运但有抛欠，仍无故谷程至罪止者，亦行差替重役。」从之。 
四月二十一日，刑部言：「御河粮纲初系六十分重难差遣，其后以河道平稳，改作六十分优轻。今咤小吴决口，注为黄河，水势险恶，乞复为重难。」从之。 
九月十六日，户部言：「使臣人员押盐粮纲没失少欠该冲替、差替者，赦降去官不免。」从之。 
八年十一月十日，江淮荆浙等路发运王宗望言：「检准熙宁二年中书省言：纲运豫行修整舟船，欲据合雇人夫工钱十分先支二分，候合给工钱，只支八分。勘会诸纲所借钱数不多，纲梢不免多出息作债，及贵赊买铺衬等装发，致钱少，雇夫不足，偷侵官物。今欲乞十分内先支三分。」从之。 
绍圣元年九月七日，户部言：「发运司状：每年上供额斛及府界南京军粮动以万计，止管汴河一百七十余纲须装卸行运之速，乃能办集。其汴纲在京等处卸粮，多有少欠纲分。依朝旨，并批发下装 
     
发处折会结绝，而从来未有立定日限、备偿明文。欲并依京东排岸司一司式立限备偿，若装发处不便结绝，自依元佑八年秋颁敕条断罪。」从之。 
二年六月二十四日，江淮等路发运司言：「汴河粮纲般过八千硕已上，或不满八千硕，抛欠满四百硕若六百硕者，押纲人及使臣乞勒充重役、冲替，展磨勘三年。」从之。 
十一月二十一日，江淮等路发运副使张珣言：「乞添置汴纲通作二百纲。」从之。 
徽宗崇宁元年三月八日原书天头注云：「『三』一作『二』。」，发运司言：「乞将诸州借装官物上京新船，并委泗州监排岸官员置藉拘管，有入汴舟船，当日抄札及梢工、押人姓名，并给公据，付本纲收执前去，不得别有诸般占留差使。」从之。 
三年六月二十四日，陕府西路兼熙河路都转运使郑仅言：「奉朝旨，差雇夫役运粮应付河州。酌量人户豹力所胜，立定保伍维持之法，人无偏重不均之弊，部夫官无逃窜人夫、散失斛之患，官私称便。虽申请到已得差夫体例，缘系一时指挥，窃虑今后本路无法遵守，却致轻重不均。欲应差夫起丁，并依此施行。」诏非咤边事，不得立为定法，如今后虽咤边事差夫起丁，亦未得一面差雇，仍须据合差雇数目申取朝廷指挥。 
四年二月十日，虞部员外郎辛之武言：「承朝旨，差沿路催促起发熙河秦凤路钱物纲，逐铺历多是止称元押使臣等某人，并不抄上所押官物名色、赴甚处送纳，盖从来未有关防。欲应步路般辇钱物纲运，令逐路递铺置历一道，遇官物到铺，令管押人于历内亲书批凿日时及某官或某人姓名、所押官物名色、至某处送纳、合使车几两或兵士几人，若无人军理合行打过者，亦须分明批凿咤依，或(植)[致]拥并，即依到铺先后资次拨发般运。其历令所属州县镇起置，用即给付，季别一易。仍委巡辖使臣或季点官常切呼索点检。」从之。 
五年七月十九日，刑部尚书王能甫言：「国家仰给诸路纲运，全赖军大将管押，而无关防，奸弊滋甚。欲乞今后已差及见押诸河纲运，或得替未到部并有绾系军大将，应官司虽画到特旨、朝旨抽差，并不得发遣。」从之。 
大蹑元年八月二十八日，诏：「纲运舟船牵挽浮驾之人，既出本界，仰给沿流粮食，而州县以非本道人兵，抑而不支，致侵盗纲米，饿殍失所。可依发运副使吴择仁所奏，纲运管押人经过州县合该请受，不实时勘支赶发，以违制论，不以去官赦降原减；发运司不按，与同罪。」 
二年五月七日原书天头批云：「此条水运、陆运俱收。」，京畿都转运使吴择仁言：「奉诏，四辅各积粮草五百万，内北辅将来计置，泝河寄洛口入大河，下至临河县置车铺般折。臣今先次相度，汜水县去河约一里，有都大巡河廨宇，可就本处踏逐仓敖卸纳，就委都大官照管盘装入黄河，船顺流入北辅。又荣泽县通洛埧闸，至黄河三 
     
十里，自来遇汴水泛涨，黄、汴两河船 往来，若计置得粮斛数多，亦可至时装发。又南辅涠河自长葛县西十里堰断引水，东入茶磨，向下开修十七里，取退水还河，足以行运。」诏择仁相度条画措置闻奏。 
六月二十八日，诏六路起发纲米于南京畿下卸交量，并依在京司农寺条法施行。 
三年四月二十六日，户部检会：「大蹑三年四月四日，湖南转运司状：欲将本路见阙押纲使臣下吏部权差使臣。奉圣旨：据今来见阙人数，并权许见在部小使臣免短使指射，每一运如无违欠，与减二年磨勘，及支与本资序请给外，支破券一道。看详前件指挥，每一运如无违欠，减二年磨勘，即是尚有违程，自合引用《元符令》：二日以上，降一等；十日以上，不准在赏限，如有少欠，系以全纲数折会填纳外，欠不满一厘，合依元降指挥推赏。今欲申明行下。」诏依。 
四年八月五日，户部言：「契勘元丰旧法，钱纲少欠，折会填纳，本船少欠满半厘，有断降之文；半厘外，计赃以盗论，至死减一等。押纲官亦有断罪降等冲替指挥。法禁甚明，犯者亦少。见行条约一分以上，方送大理寺；一分以下，许于本路处折会。即是一纲押钱五万贯，明许欠钱五千贯以下。」诏依元丰。 
十月九日，诏东南六路额斛复行转般之法。 
十一月十六日，臣僚言：「契勘汴纲使臣等用心钤束往来般折，方获(辨)[办]集，理当立酬赏。今相度汴河押纲使臣等任满，无抛失少欠罪犯，亦无违程般诸不了过名者，除依元条纲运酬奖外，更与减二年磨勘；军大将比折收使。若不该元条酬奖者，只与上件减半年恩例，庶使激劝用心，整齐行运，军储早办办：原作「辨」，据本书食货四七之四改。。」从之。 
政和元年六月二十六日，户部言：「江南东路监司乞凡依条合运载官物所用舟车之类，委当职官临时依民间价直僦雇，不立定制。」从之。 
八月八日，户部言：「乞从发运司请，应诸路州军起发上供钱物及附搭金银钱帛，不以多寡，并取所押人行程当官逐一批上。如不即书，及别给文据，即乞从收支官物不即书历科罪。」从之。 
二年六月五日，江淮发运司言：「勘会见有事故纲分阙人管押，乞据踏逐到军大将宋瑗等并特行差拨，仍乞今后依此指挥。本部勘当：宋瑗等并系见押纲运并见勾当专副，及得替，未到部绾系之人，有碍 条，不合发遣。及乞今后依例特差，难议施行。检会大蹑元年三月二十八日 ，诸路纲运押纲军大将见阙及年满，纲运无人差拨，特召募军将，未足见阙及数。应诸河纲运窠名，令发运、辇运、转运、拨发、铸钱司下诸州，并依都官法，用家业抵保，召募土人或衙前吏人充守阙军将，就近管押，委本贯县司保明申所属州军审察，保明申本部，给状收补充。如州军职官员入仕十五年以上者，与换正名军将，并 
     
只令管押本路。军大将纲阙，其逐处召募到人仍填见阙，次年满替差讫，即令所属开申都官。所有向去磨勘改转及罪犯，并依都官条法。都官条：保人合用诸司正名二人及命官一员，虑在外难得命官为保，土人即令召本处有物力人二名、衙前吏人一名，召本色二人为保。若纲运有轻重不同者，令所属更互差押。如有人少欠官物合该差替者，发遣归部，依条承受差使。其本部差去押纲人，候召募到土人，即发归部。」诏依大蹑元年三月召募土人指挥施行。 
七月十七日，江南西路转运使言：「本路每年合发上供粮斛一百二十余万硕，虽许差衙前权押，或用土人军将少有行止之人，乞在部进纳官铨试不中之人，许令注拟管押，以三年为任。任内无违阙，即与依试中人例注授差遣。」从之。 
十月八日，尚书省言：「奉诏措置东南六路直达纲。欲六路转运司每岁以上供物斛，各于本路所部用本路人船般运，直达京师，更不转般。仍自来年正月奉行。其发运司见管诸色纲船，合行分拨应副诸路，余令发运司应副非泛纲运。其淮南转般，旧制岁备水脚工钱四十二万、米十二万硕，合令本路提刑司拘收封桩。今来初行直达，诸路运司窃虑难于应辨，每路于上件钱内支二万贯应副一次，所有六路运粮，岁认应副南京等处米斛，除湖南、北数少外，欲令江南管认南京，两浙管认雍丘，江东管认襄邑，淮南管认咸平、尉氏、陈留，更不差衙前公人、军人，除使臣、军大将外，许本路募第三等以上有物力土人管押，除依募土人法，其请给、驿券，依借职例支给。若曾充公吏人或犯徒以上，并不在招募之限，招募不足，许差见在官；又不足，即募得替待阙无赃私罪非流外官充。逐路各差承务郎以上文臣一员，自本路至国门往来提辖催促，杖印随行纲运，有犯，许一面勘断，请给、人从依转运司主管官例，仍给驿券。许招置手分，贴司各二人，仍与本路转运司吏人衮理名次升补。江南四路地理遥远，更差大使臣以上武臣一员，往来催促检察，其请给理任，依本资序，仍别给驿券。江湖纲运管押人，如二年般及三运至京或南京府界下卸，拖欠折会外，不该坐罪，使臣与减二年磨勘，军大将依法比折，土人与补军大将外，仍减五年磨勘；再押该赏，依使臣比折。若一年及两运，亦依上法推恩。淮浙一年般及两运浙：原作「折」，据本书食货四七之六改。，与减一年磨勘；三运以上，减二年。余依前法。逐路纲官、梢工连并两次该赏者，仍许纲船内并留一分力胜，许载私物，沿路不得以搜检及诸般事件为名，故为留滞。一日，笞三十，二日，功一等，至徒二年止，公人、栏头并勒停。官司如敢截留人船借拨差使者，以违制论；截留附搭官物者，徒二年，官员冲替，人吏勒停。所有起 
     
发交卸条限与旧不同，淮浙初限三月，次限六月、末限九月；江湖止分两限，上限六月，下限十月终般足。兵梢偷盗若诸色人博易籴买并过度人，并同监主科断，至死减一等。」并依，内提辖文臣候催了日，赴尚书省呈纳具状，以行升黜。 
十二月二十二日，发运副使贾伟节言：「纲运经由多是于两界首住滞，今来兴复直达，须藉谷考。欲乞应沿流催纲官司，并将所置催纲历改为催纲簿，半年一易。应有纲运出入本界，并真书抄转上簿，庶几易为省览。」诏依。 
三年正月二十九日，两浙转运司言：「见奉行直达之法，今措置下项：兵官差刷上纲兵士，未有罪赏专法，除已将诸州所管厩军多寡以十分为率，每州岁差三分，配上粮纲牵驾行运，依条一年一替外，乞立法，请州兵官任满请：疑当作「诸」。，如差足粮纲，兵士 亡不及三分之一，比附押纲使臣一年三运以上，与减年酬奖。若岁终差刷不足，或 亡及三之一，即乞罚俸两月。若差不及一半，或虽差足，若 亡一半以上，并乞特行差替。仍依课利亏欠法，官吏并不以赦原减。又本路见管禁军二万四千余人，依熙宁、元符 令，许差下禁军兼厩军充知州、通判等官员当直，近咤大蹑二年朝旨，不许差拨禁军当直，从此尽占厩军。窃缘禁军自有分轮番次之法，即不妨教阅。欲乞权依熙宁、元丰令文，许令兼差充那厩军差上粮纲。户部检承 ：兵梢、纲官、团头在路 亡、病患事故，并仰所在官司实时填差，若不行差拨，并杖一百，公人勒停。今来本司所乞除差拨上纲人兵沿路 亡系属本纲，其元差处本官难以认数立罚。如差拨数足，自系本职，亦难比附押纲使臣一年三运以上减年酬奖。」诏禁军当直，不妨教阅，兵官赏罚等，并依本司所乞，余路依此。 
三月八日，金部员外郎卢法原言：「承朝旨，差委催督直达粮纲，其批书行程妄破限，无缘检察虚实。欲乞将粮纲行程候回元装发官司，岁终类聚参照雨雪风水事故，察其虚实真妄，批官司类申户部，乞行黜责。」从之。 
十八日，户部尚书刘柄等言：「乞应诸路大礼上供钱物纲，并令不许沿流州军附搭诸般官物。如有违犯，乞从本所依朝旨送所属或邻州县官员取勘，具事奏闻，仍不以赦原免。」从之。 
七月二十三日，发运司管勾籴粜颜彦成言：「纲运自来抛失，系地分军兵及河清马递铺等人给借湿米，虽累借不得过十硕，而官司未尝计之原书天头注云：「官司一作公私。」。及每月 折，亦不过三二斗，纔还随借，终身不能备偿。欲应抛失湿米，并只许估价出卖，或贷借民户，依法随税送纳，不许诸兵借请。」从之。 
四年二月二日，两浙转运司言：「纲运自北入瓜州闸，并系空纲，镇江府江口放重纲出江之时，望瓜州上口要入，往往被空纲迎头相碍。今瓜州闸外自有河 
     
道，谓之下口，欲乞自今后北来空纲，并于下口出江，使重纲于上口入闸，极为便利。伏望下淮南转运司约束施行。」从之。 
十一月二十日，诏：「诸路召募到等第土人押纲，初运并令支拨优便去处装发一次，如运内有欠，次运即却入重难；无欠者，还依前法，即拨入重难。而一运或次运能补足前运所欠之数，及今运亦无欠者，并却入优便去处支装。如违及不依次辄差余人者，徒二年，不以失及赦降原减。其诸路纲运见押人如系衙前、公吏管押，若已起发，并候回本路日，别差应入人交割讫替罢；未起发纲运并改正，别差人管押。」从尚书省请么。 
五年七月九日，祠部员外郎胡献可言：「乞诸路纲运召募土人，除各有已降指挥外，欲乞应纲运窠名轻重及理界年分并理运数，并依自来都管差副尉条法施行，候界满日，令更互管押。」从之。 
十二月二十二日，诏：「脚户侵用般运钱物，许人告获，先支赏钱五百贯，后于犯人名下追纳。如不足，应干系及交易人均备，并以自盗论。」从河东转运司请么。 
宣和元年六月十八日，诏：「陈留县等处应开决河口地，速行修闭，仍令都提举汴河堤岸司、洛口都大司依已降指挥，疾速放水行纲运，不管小有阻节。令尚书省继日催促。」 
二年六月十九日，发运司言：「臣僚言：东南岁漕召募土人，有物力自爱之民多不应募，惟无赖子弟产业仅存及兵梢奸猾者，则旋以百千置产，使亲属应募，遂补守阙进义副尉。及得管押万硕纲至京，欠及一分五厘，计米一千五百硕，纔得杖罪差替，复多引赦用例，止罚铜十斤。计一岁六百二十万硕之数，所欠无虑数十万矣。乞下六路，应米麦纲运依法募官，先募未到部小使臣及非泛补授校尉已上未许参部人并进纳人管押。淮南以五运，两浙及江东二千里内以四运，江东二千里外及江西以三运，湖南北以二运，各欠不及五厘，依格推赏外，仍许在外指射合入差遣一次。若应募而辄敢沮抑及乞取者，并科违制罪。」诏依前项先次施行，召募土人法并罢，其余应合条尽事件，仰陈亨伯、赵亿限一月同共措置，条画以闻。今条具直达纲差管押人，先大小使臣校尉合注授人，次校尉以上未参部及未到部人，次非泛补授校尉以上未许参部人，次进纳文武官，次副校尉，理当管押水陆重难纲运，副尉理当重格差遣各一次。再任者候到部，再免一次，进纳人免参部。每运至卸纳处，无抛欠，减磨勘三年；并押两运无抛欠者，转一官资，仍减磨勘三年；进纳人依正法，并押五运无抛欠，依捕盗法改换使臣；不及一厘，谓折会借纳外，下准此，减磨勘二年；不及二厘，减磨勘一年。以上副尉依使臣法比折，展年准此。少欠，坐罪自依本法。三厘展 
      
磨勘一年，四厘展磨勘二年，五厘展磨勘三年。一分抛失空重般及十五只同冲替，副尉勒停；三分勒停，副尉仍展三期叙罪，至冲替以上者奏裁，副尉勒停准此。押纲人冲替者，纲官配五百里，勒停者配千里。沿路官司或非本路纲运坐视不问，今后抛失或偷盗，并令地分官司限一日具数申发运司置藉。辄隐庇或漏落实数者，徒二年；申报违限者，徒一年。发运司置籍，候岁终，开拖欠分转运司开：疑当作「关」。，次年依上供条限承认补发外，仍各计逐路年额上供数，令发运司以元起发路分年额十分为率，计经由路分抛欠数，具奏责罚。转运司官如在本路抛欠者同。五厘，展磨勘二年，七厘三年，一分取旨。自今应纲运经由地分，发运及别路转运司官觉察偷盗作过及留滞损坏等事损：原作「捐」，据本书食货四七之九改。，任责，并如本路转运司六路抛失，岁终，户部比较三年数，申尚书省取旨升发运司官升：疑误。。其专置提辖官在路抛失，自今计本路年额以十分为率责罚，令发运司具奏。三厘展磨勘三年，五厘降一官，一分取旨。经由地分巡捕官司，自今应偷盗军人、公人不觉察者，杖一百，累及五纲以上者，徒一年，命官各减一等，即故纵者，各功三等。军人、公人不以赦降自首原免，命官虽会赦，仍奏裁。若能用心巡察，捕获犯人计赃不满一贯，命官升半年名次，五贯以上，减磨勘一年，每及十贯，更减磨勘半年，一百贯以上，转一官。诸色人计赃，不满一贯，赏钱十贯；五贯以上，钱三十贯；每及十贯，功钱十贯；一百贯以上，钱二百贯。军人、公人仍转一资。」诏依。 
三年正月二十四日，诏：「江、湖、淮、浙钱帛粮纲见在运河阻浅，及江潮未应，难以前来。可令发运司相度，权行寄卸于真、扬、楚、泗州、高邮军在城逐仓，令空船且往逐路折运，庶免日么纲兵侵欺官物，坐费粮食。如三、四月河水通行，却载向上空船装发上京。」其后二十七日，尚书省言：「今来将近中春，江潮已应，即与冬月不同，若上件纲运能至楚、泗州，即通淮、汴更无阻节，自可直至阙下；若于逐州寄卸，舟行，计置舟船般运，转见迂枉。窃虑有碍中都岁计支遣。」诏已行下文字，更不施行。
  </div>
  <div class="pagination">
   <a href="宋会要辑稿_page546.html">
    上一页
   </a>
   <span>
    ...
   </span>
   <a href="宋会要辑稿_page542.html">
    542
   </a>
   <a href="宋会要辑稿_page543.html">
    543
   </a>
   <a href="宋会要辑稿_page544.html">
    544
   </a>
   <a href="宋会要辑稿_page545.html">
    545
   </a>
   <a href="宋会要辑稿_page546.html">
    546
   </a>
   <span class="current-page">
    547
   </span>
   <a href="宋会要辑稿_page548.html">
    548
   </a>
   <a href="宋会要辑稿_page549.html">
    549
   </a>
   <a href="宋会要辑稿_page550.html">
    550
   </a>
   <a href="宋会要辑稿_page551.html">
    551
   </a>
   <a href="宋会要辑稿_page552.html">
    552
   </a>
   <span>
    ...
   </span>
   <a href="宋会要辑稿_page548.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
