<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 664 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 664 页/共 1125 页</h1>
    <div class="content">九月八日，诏：「应已方田路分，见有人户论诉不均者，并依京西路已降指挥施行。其有人户论诉合重方并未方路分，合差一行方量官吏、均税甲头合干人等，并差非本州岛县人。如违，以违制论。」其后，十月七日，河北东路提举常平司奏：「切详朝廷之意，止为本方内有自己或邻并或亲戚地土 情牵制，于定验土色必先弊幸。今相度：欲令四隅方量官互换隔隅，点定某字方内大、小甲头五人赴某字方充甲头，亦与别州县差拨无异。兼近降敕命不用本州岛县官吏、公人、庄宅牙人、都攒书筭一行人，若方田事务有不均人户，时下有可申诉，官司等亦不敢抑遏弹压。」诏依，诸路准此。 
十月二十七日，河北东路提举常平司奏：「检承崇宁《方田令》节文：诸州县寨镇内屋税，据紧慢十等均定，并作见钱。本司契勘：本路州县城郭屋税，依条以冲要闲慢亦分十等均出盐税钱。且以未 
       
经方量开德府等处，每一亩可(尽)[盖]屋八间，次后更可盖覆屋，每间赁钱有一百至二百文足，多是上等有力之家。其后街小巷闲慢房屋，多是下户些小物业，每间只赁得三文或五文，委是上轻下重不等。今相度：州县城郭屋税，若于十等内据紧慢每等各分正、次二等，令人户均出盐税钱，委是上下轻重均平，别不增损官额，亦不碍旧来坊郭十等之法，余依元条施行。」从之，余路依此。 
三年三月七日，河北西路提举常平司奏：「方田县分官吏不务尽公，致人户论诉，紊烦官司再行方量，费用不少，其元承行官吏往往替移。乞候方量了当，见得委是顷亩出缩，土色交错，致所纳税赋不均，及有情幸去处，其指教并方量官吏合该罪犯，特乞不许自首，及不以去官赦降原免。」诏依，余路准此。 
十九日，河北西路提举常平司奏：「均税之法，各从地色肥瘠(栽)[裁]敷轻重，即无偏曲不均之患，乃副立法方田本意。所在县分地色至少不下百数，而均税乃不过十等。第十等地最为低下，但依法均税第一等虽出十分之税，地土肥醲尚以为轻，第十等只均一分，多是瘦瘠之地，出数虽少，犹以为重。若不入等，即依条止收柴蒿钱，每顷不过百钱至五百。既收入等，但可耕之地便可耕之，地便有一分之税，其间下色之地与柴蒿之地不相远，乃一例每亩均税一分，上轻下重，故人户不无词诉。欲乞依条据土色分 
       
为十等外，只将第十等之地再分上、中、下三等折亩均数。谓如第十等地每十亩合折第一等地一亩，即第十等内上等依元数，中等以一十五亩、下等以二十亩折地一亩之类么等：原作「第」，据同书食货四之一二改。。庶几上下重轻均平。」诏依，余路准此。 
五月二十六日，河北东路提举常平司奏：「检会政和二年十一月二十二日敕节文：『臣僚上言：切闻昨来朝廷推行方田之初，外路官吏不遵诏令，辄于旧管税额之外增出税数，号为蹙剩，其多有一邑之间及数万者。欲望下逐路提举司，将应有增税县分并依近降指挥重行方量，依条均定税数，不得于元额外别有增损。』本司契勘：本路昨已经方田县内有增税数多县分，已依朝旨施行外，有十余县比旧额虽有增出数目，皆系逐户逐色毫忽圭撮纽计，无不均之数，即非蹙剩为名。既已经年，无人户论诉不均，若不限所增数目多寡，一 重方，又虑公、私别有繁费。今相度：欲将元无人户论诉县分，止是增出私数，纽计逐色贯百寔及一分已上，依所降朝旨重行方量，如不及一分，只别均税。如寔是蹙剩数少，均摊不行者，更不均量。如可施行，即乞陛下余并依元条施行。」诏：「咤方田增税是定田色，不当其税，自当有增减。若所方已得允当，虽增不合减。如所方未当，有人论诉，即令提刑司体量诣寔闻奏。诸路依此。」 
四年正月十三日，河北东路提刑司奏：「开德府南、北二城屋税开：原作「闻」，据同书食货四之一三改。， 
       
曾经元丰年定量裁定十等税钱，后来别无人户论诉不均，今来方田官依政和二年十月朝旨，立定正、次二十等，递减五厘均定税钱，委与元丰年所定则例上轻下重不均。」诏提举官郭么中等特降一官。 
六年九月六日，诏河东、陕西路依鄜延路例权住方田。从童贯请么。 
八年九月三日，诏：「昨臣僚言事，付之大臣审度，以为可行，请降亲札。继闻于民弗便，夙坼靡遑，建议者已行罢斥，如拘收白地、方田增税等，皆搔扰刻削，可并不行。仰三省更条害民蠹国者以闻，朕不惮改。」 
宣和元年二月十四日，臣僚言：「方田以均天下之税，此神考良法么。陛下推而行之，今十余年，告成者六路，可谓缓而不迫矣。御史台受诉，乃有二百余亩方为二十亩者，有二顷九十六亩方为一十七亩者，虔州之瑞金是么虔：原作「处」，据同书食货四之一四改。。有租税一十三钱而增至二贯二百者，有租税二十七钱而增至一贯四百五十者，虔州之会昌是么虔：原作「处」，据同书食货四之一四改。。问其所以然之故，云方量官惮于跚履，并不躬亲而行繵拍峰，验定土色，一付之于胥吏，遂使朝廷良法美意壅格而不下究，可胜惜哉!望诏常平使者，如方田官不肯躬亲常密行检察田官：原作「官田」，据同书食货四之一四乙，，他时诉者有辞，而提举司失于觉察，则明功贬黜改正。」诏依，仍令逐路提刑司体究诣寔以闻。 
十月四日，诏：「方田官既已具名奏差了当，依条自不得差管别事。如任满，仍依旧管勾方田均税。其指教官，元条不许 
       
差推勘、检法、议刑官之类，若奏差后方受，仍令管勾指教方田，候了日，发赴新任。」从成都府路提举常平司请么。 
十九日，诏：今后方田差官，不许用右选。从臣僚请么。 
二年六月十六日，诏住诸路方田。先是，中牟县诉方田不均凡四百户，指教官莫拟冒赏，并方量官提举司送转运司体究，故有是诏。 
十二月十一日，诏：「方田之法，本以均税，有司奉行违戾，货赂公行，豪右、形势之家类蠲赋役，而移于下户，不特困弊民力，致使流徙，常赋所入，咤此坐亏岁额至多，殊失先帝厚民裕国之意。已降指挥权罢方量，别听指挥。自降权住指挥以前，应曾有诉讼不均去处，本县赋役一切且依未方以前旧数。咤方量不均流移人户，仰守、令多方措置招诱归业。见荒闲田土，疾速依条召人请佃。」 
二十四日，诏：「自今后不得诸司起请方田，见方未方、已方而未起税者，并罢。如敢有违，官吏并送御史台，以违御笔论，吏人不以有无，并配海岛。根括纳租者，并同。」 
三年二月五日，诏：「诸路方田去处，曾与不曾诉讼，应赋役并依未方量以前旧数。」 
二十八日，赦文：「已降亲札处分及圣旨指挥，诸路未方田去处，权住方量。已方量去处，赋役不以有无诉讼，并依旧数送纳。及冒占并天荒逃移、河堤退滩等地，并免方量根括。其已方量根括增添创立租课，特与减半。拖欠租税课利贫乏者，倚阁一次。咤方量不 
       
均流移后来归业人户，免一料催科，其地土并听元佃人归业。」
 食货 ~ 经界杂录题下原批：「起绍兴十二年，讫于嘉定十五年。」 
       
经界杂录题下原批：「起绍兴十二年，讫于嘉定十五年。」
【宋会要】
       
光尧皇帝绍兴十二年十一月五日，两浙转运副使李椿年言：「臣闻孟子曰：『仁政必自经界始。』井田之法坏，而兼并之弊生。其来远矣。况兵火之后，文籍散亡，户口租税，虽版曹尚无所谷考，况于州县乎 豪民猾吏咤缘为奸，机巧多端，情伪万状。以有为无，以强吭弱，有田者未必有税，有税者未必有田。富者日以兼并，贫者日以困弱，皆由经界之不正耳。夫经界之正不正，其利害有十：人户侵耕冒佃，不纳租税，立赏召诉则起告讦之风，差官括责则有搔扰之弊，其害一么。经界既正，则不待根括陈告而公私分矣，岂不为利乎 卖产之家，产去税存，终身穷困，推割不得，其害二么。经界既正，则不待推割而税随产去矣，岂不为利乎 衙前、专、副及买扑坊场之人扑：原作「朴」，据《补编》第一三一页改。，计会官司虚供抵当，及乎少欠官钱拘收在官，有名无实，其害三么。经界既正，则多寡有无，不得而欺矣，岂不为利乎 乡司走弄二税，姓名、数目所系于籍者，翻覆皆由其手，其害四么。经界既正，则民有定产，产有定税，税有定籍，虽欲走弄，不可得矣，岂不为利乎 诡名挟佃，逃亡死绝，官司催科责办，户长破家竭产不足以偿，遂致差役之时多方避免，有力者举户产以隐寄，无力者挈妻子而遁逃，有经一二年而差不能定者，其害五么。经界既正，则据产催税，无陪填之患，而乐为之役矣，岂不为利乎 兵火以来，税籍不足以取信于民，每遇农务假开之时天头原批：「假开，疑暇闲。」，以税讼者，虽一小县，日不下千数，追呼搔扰，无有穷尽，其害六么。经界既正，则据田纳税而无所争矣，岂不为利乎 州县倚阁二税，往往以为人户逃死，人虽逃死，产岂不存 名为倚阁，实自理取，或以市恩，或以入己，欺罔上下，其害七么。经界既正，则州县无所容其奸，则常赋得矣，岂不为利乎 州县常赋之额，既为人所欺隐，岁计不足，于是揍额之籴，浙西州军岁不下数十万斛，举浙东之岁入，不足以偿其价，而民犹以为苦，其害八么。经界既正，则正额自足而公私无所费矣，岂不为利乎 州县之籍，既咤兵火焚失，往往令民自陈实数，而籍之良善畏法者尽实而供，狡猾豪强者百不供一，不均之弊，有不可胜言者，其害九么。经界既正，则均无贫么，岂不为利乎 州县有不耕之田，皆为豪猾嫁税于其上嫁：原作「谷」，据同书食货六之三七、《补编》第一三二页改。，田少税多，计其耕之所得，不足以输其税，故不敢耕么。比年以来，虽减价出卖，人无肯售者，亦以税重耳，其害十么。经界既正，则税有所归，而人皆愿耕而争买矣，岂不为利乎 臣昨咤出使浙西，采访得平江岁入七十万斛，着在石刻。今按其籍虽有三十九万斛，实入才二十万斛耳，其余皆以为逃亡灾伤倚阁。询之土人，颇得其情，其实欺隐么。 
       
臣尝闻于朝廷，有按图核实之请，其事之行，始于吴江知县石公辙天头原批：「辙，一作辄。」，已尽复得所倚阁之数外，又得一万亩，盖按图而得之者么。以此知臣前所请不为妄而可行明矣。臣愚欲望陛下断而行之，将吴江已行之验施之一郡，一郡理然后施之一路，一路理然后施之天下，行之以渐，而迟以岁月，则经界正而陛下之仁政行乎天下矣，天下幸甚。」诏专委李椿年措置。 
十二月二日，两浙转运副使李椿年言：「被旨措置经界事。臣今有画一下项：一、今来措置经界，应行移文字并乞以『转运司措置经界所』为名。一、今欲先往平江府措置，候管下诸县就绪，即以次往其余州、军措置经界，要在均平，为民除害，更不增添税额。恐民间不知，妄有扇摇，致民情不安，许臣出暝晓谕民间通知。一、自来水乡秋收了当，即放水入田，称是废田。欲出暝召人陈告，其田给与告人耕田纳税。即已给与告人，后有词诉，不得受理。一、有陂塘塍埂被水冲破去处，勒食利人户并工修作，如有贫乏无力用工者，许保正、长保明，以常平钱米量行借贷，如常平钱米不足，乞以义仓钱米借兑。候秋成，以收到花利分三年还纳，仍乞免覆奏及执事不行。一、今来措置经界，全藉县令、丞用心干当，如无心力，虽无大过，许于本路踏逐有心力强敏者对移，各许通理月日，不理遗阙。一、今画图合先要逐都耆邻保在关集田主及佃客逐坵计亩角押字，保正、长于图四止押字，责结罪状申措置所，以俟差官按图核实。稍有欺隐，不实不尽，重行勘断外，追赏钱三百贯。咤而乞取者，量轻重编配，仍将所隐田没入官。有人告者，赏钱并田并给告人。如所差官被人陈诉，许亲自按图覆实，稍有不公，将所差官按劾取旨，重行窜责。如所诉虚妄，从臣重行勘断。一、乞许于本路州军委自知、通踏逐保明精勤廉谨官三两员，不以有无拘碍，发遣前来，从臣差委逐都覆实，俟平江措置就绪，即令归本州岛依仿施行。一、所委官自能于本州岛依(效)[仿]施行就绪，无人陈诉，乞从保明申朝廷，乞赐推恩施行。一、有措置未尽事件，许续具申请。」从之。既而椿年又言：「今欲乞令官、民户各据画图了当，以本户诸乡管田产数目从实自行置造砧基簿，一面画田形坵段声说亩步四至、元典卖或系祖产，赴本县投纳点检，印押类聚，限一月数足，缴赴措置经界所，以凭照对。画到图子，审实发下，给付人户，永为照应。日前所有田产，虽有契书而不上今来砧基簿者，并拘入官。今后遇有将产典卖，两家各赍砧基簿及契书赴县对行批凿。如不将两家簿对行批凿，虽有契帖干照，并不理为交易。县每乡置砧基簿一面，每遇人户对行交易之时，并先于本乡砧基簿批凿， 
       
每三年将新旧簿赴州。新者印押下县照使，旧者留州枯阁。将来人户有诉去失砧基簿者，令自陈，照县簿给之。县簿有损动申州，照枯阁簿行下照应。每县逐乡砧基簿各要三本，一本在县，一本纳州，一本纳转运司。如有损失，并仰于当日付所属抄录。应州县及转运司官到任，先次点检砧基簿，于批书到任内作一项批云：『交得砧基簿计若干面，并无损失。』如遇罢任，批书：『砧基簿若干面交与某官，取交领有无损失。』」送户部行下本官措置施行。《建炎以来朝野杂记》：十三年六月，诏颁其法于天下，仲永亦迁户部侍郎。十五年，仲永以忧去，命王承可以户部侍郎代之。承可请员外郎开封李朝正同措置，又请令民十家为甲自陈，不复图画打量，即有隐田，以给告者。正月辛未。承可罢，朝正权户部侍郎。十六年二月丙寅。十七年春，仲永免丧复故官，专一措置经界。正月丁卯。仲永复以结甲自陈为不便结：原作「给」，据《建炎以来朝野杂记》甲集卷五改。，请令州县造图而遣官核实，先成有赏，慢令有罚。十九年冬，经界毕，民多诣台省诉其不均，曹庭坚筠时为台官，咤奏仲永私结将帅结：原作「给」，据《建炎以来朝野杂记》甲集卷五改。，曲庇家乡，请罢之，更选官核实。十一月辛丑天头原批：「十一月辛丑下亦有脱文」。。初，朝廷既颁其法于诸道，其后有司画图供帐，分立土色，均认苒税，民始病其烦。仲永既遣官属分往诸路，又遣覆视之，议者不以为便。明年二月壬子，户部请委漕臣限一季结绝，悉罢先所遣官。三月戊戌，遂下诏曰：「昨李桩年乞行经界，初欲去民十害，遂从其请。今闻寖失本意。可令监司将乖缕害民者日下改正。」时敕令所删定官开封郑克经界川峡四路，颇峻责州县，故蜀中增税亦多。又官田号省庄者，所租有米、谷、粟、麦、麻、豆、芋、栗、桑叶、鸭卵之属，凡十八种，皆令输以钱，故民至今尤以为患。时冯济川 为泸南安抚使，论于朝，于是泸、叙、长宁独免经界。仲永盖饶州浮梁人云。然诸路田税由此始均，今州县(坫)[砧]基簿半不存，黠吏豪民又有走移之患矣。 
十三年十月十五日，李椿年言：「见措置诸州府经界，应公吏乞取豹物，并依重禄法断罪，仍许越诉。」从之。 
十五年正月二十五日，权户部侍郎王鈇言鈇：原作「铁」，据同书食货六之四○改。下同。：「被旨差措置两浙经界，窃见户部员外郎李朝正昨任知建康府溧水县日，曾措置均税，简易而不扰，至今并无词诉。乞同共措置。」从之。 
二月十日，王鈇言：「被旨差委措置两浙经界，除将前后已得指挥参照外，今措置下项：一、措置经界，务要革去诡名挟户、侵耕冒佃，使产有常籍，田有定税，差役无词诉之烦，催税免代纳之弊，然须施行简易，不扰而速办，则实利及民。今欲将两浙诸州县已措置未就绪去处，更不须图画打量，造纳砧基簿，止令逐都保先供保伍帐，排定人户住居去处。如寄庄户，用掌管人。每十户结为一甲，从户部经界所立式，每一甲给式一道，令甲内人递相纠举，各自从实供具本户应干田产亩角数目、土风水色、坐落去处、合纳苒税则例，如系从来论钧论把论石论秤论工，并随土俗。具帐二本。其从来诡名挟户、侵耕冒佃之类佃：原作「田」，据同书食货六之四○、《补编》第一三三页改。，内功占逃田如系十年以上，从实首并，于帐内添入。不及十年者，令作一项供具令：原缺，据同书食货六之四一补。。若产多税少，或有产无税，亦于帐内开说实管田亩数目、土风水色高下供认税赋。若田少税多，即具合减数目。若产去税存，即行除豁，务要尽实。如所供田亩水色着实，所有积年隐过苒税一切不问，如有欺隐，不实不尽，致人陈告，其隐田亩并水色人并从杖一百断罪，仍依绍兴条格，将田产尽给告人充赏，仍追理积年减免过税赋入官，仍将所隐田亩上每年合纳税苒等依在市时直纽计，每及三百文省，追赏钱三十贯文。不及三百文者，准此。每功一百文，又功一十贯，至三百贯止。其同甲人，每人出赏钱三十贯，尽给告人，亦依隐田人断罪。若咤官司点检得见，其赏钱并田并行拘没。如有脱户，并仰于邻近甲内附入。如不附入，依隐田罪赏施行，许田邻纠。其田邻不纠，依同甲人结甲不实罪赏施行。逐都差保正、长均散甲帐体式附人户，限一月依式供具，令保正、长拘收甲帐，类聚赴当州县，以移用钱顾书算人攒造，将田亩并苒税数目誊转逐乡，作都簿在官照应。及每保正亦给上件簿书收掌，许人户检看，庶使各乡通知。如有不实之人，得以告首，免致乡司等人作弊。仍将逐甲元供帐状每户印给一道，付各人家照会。所管田产并其税赋，如有甲帐上不曾声说，么后咤争竞到官，止以帐状为定，官司更不得受理。一、欲乞行下诸州知、通，如昨来画图打量送纳砧基簿已了去处去：原作「各」，据同书食货六之四二改。，一面措置结绝，候事毕保明申尚书省。并经界所如有未当及人户不住词诉，更委自知、通审度，依结甲事理一面施行。一、比来有力之家规避差役科率，多将田产分作诡名挟户，至有一家不下析为三二十户者不：疑误。，亦有官户将阶官及职官及名分为数户者，乡司受幸，得以隐庇。先措置经界，虽令人户自陈首并，往往尚有顽猾未曾尽并之家，仍虑经界之后又有典卖为名，准前分作诡名挟户，理宜别作措置。除已令于结甲帐归并，如不归并，许人告首。依供具税租隐匿不实罪赏施行外，欲候人户供到，从本县将保伍帐并诸乡主客保簿参照，若非系保伍籍上姓名，即是诡名挟户，如外乡人户寄庄田产，亦合关会各乡保甲簿有无上件姓名。如有，即行将物力于住居处关并作一户，其外州县寄庄户准此关会。若后来各乡有创新立户之家，并召上三等两户作保，仍实时编入保甲簿，庶得永远杜绝诡名挟户 
       
之弊。一、人户自来多是冒占逃户肥浓上等田土，递相隐蔽，不纳苒税，洎至官司根括，却计会村保将远年荒闲不毛之地桩作逃户产土，或将逃户下瘠瘦不系苒税田产指作苒田，承代税赋，恣为欺弊。今来既令人户结甲供具，内有人户占据逃产，已令于甲帐内声说，所有人户不占见行荒废逃产，自合根括见数置簿拘籍。(令)[今]措置：欲应见逃荒产，并令保正、长逐一着实根究某人全逃产土若干，某人见占若干，已具入甲帐见荒废若干，仍令村保田邻并逃户元住邻人指定，见今荒废逃产是与不是元逃产土 有无将远年荒闲田土虚指作各人逃产，要桩苒税在上 及以元不系苒税荒闲产土桩作各人户下苒田，意在登带苒税数目 仍将所供田段立号，逐户誊写上簿，却具地名段落亩数逐一出暝揭示。其功占人不供具入帐及供不尽之人，并许人告，依前项隐产人断罪理赏施行，别以本户己田计元所功占官田亩数给告人原书地脚注云：「别，一作则。」。如本户别无产土，即估价追钱充赏，及依条追理日前隐匿过苒税入官。所有村保、田邻及元住邻，并依甲内供具不实罪赏施行。一、人户将天荒产段并淹泺之类修治埂道，围裹成田，自系额外产土，欲令逐州知、通令作一项保明供申朝廷，量行起税。一、契勘人户有将田宅已典卖与人后，咤今来措置，却行依旧供作己业，意在图赖，若不严立罪赏，窃恐词诉不绝。证定之后，苒税无归，今欲令人户并于结甲帐内着实供具。如有违戾，后来到官根究得实，从杖一百科罪，追理赏钱一百贯文入官，其田归还合得产人。其重迭典买田产人，自合依条令先典买人供具入帐。所有窵佃田，谓如田在甲乡却在乙乡纳税，理合于坐落乡分供具绝纳。一、契勘两浙诸州县内有近缘被水县分权住经界，除限满自合检举外，所有衢州诸县、婺州兰溪、临安府富阳县、严州建德、桐庐县虽未限满庐：原作「卢」，据同书食货六之四四、《补编》第一三五页改。，缘今来措置既不行打量画图，造纳砧基簿，止令人户给甲供具，委自易于措置，不扰于民。欲令不候限满，一面奉行了办。一、今来若依前项措置经界，全藉守倅督责县官公共用心了办。今欲令知、通于各县知县、丞、簿、尉内选委有才干官一员专一桩管措置，如当县无官可选，即于邻县本等内权暂对移管干，不理旷阙天头原批：「旷，一作遗。」，候事毕日归任。后于州官内选差一员覆行检察，既毕，申经界所，从户部经界所差官重行检点。如所委官措置有方，苒税得实，公私兼济，不致搔扰，别无词诉，并许保明申尚书省，取旨推赏。若或弛慢灭裂，按劾申朝廷，乞重行黜责。兼虑州县所委官有相次任满之人，不行用心了办，如有灭裂去处，不以去官并行按劾科罪。仍欲委漕臣催督了办，纠察官吏 
       
违慢。一、今来既委州县自行措置，令人户结甲供具，即与日前措置繁简不同，所有先分委在诸州县核实，并措置官别无职事天头原批：「并，一作及」。，欲令逐官将元给印记并文案等限一月具数交割，付本处州县收管讫，起发归任。如有已任满人，即一面赴部参选，仍仰州县逐一交点拘收照用。一、今来所行经界，事体浩大，若不严行约束，窃虑人吏乡司受贿，别生奸弊。及纽算数目并供具元额，致有增减，今欲应人吏乡司咤经界事乞觅，不以多寡，并决配远恶州军，籍没家产。如咤纽算，仍供具元额数目擅有增减，别生情弊，并依此施行。一、州县旧管税额住往自兵火后来簿籍不存，多是旋行括责，于十分内以分数立额，后来归业人户，虽业多止是隐落，或州县自用，或乡司欺盗，走失合纳常赋。今欲委知、通、令、佐根究，取见元初旧额数目，务要着实。一、今来措置，所有逐州县镇坊郭官司地段，亦合一体施行。一、契勘州县乡村有风俗去处，该载未尽，许州县条具申经界所相度施行。一、今来措置，欲候事毕，令知、通开具旧额，并今来供具出田产数目，(今)[令]实纳税赋保明闻奏。一、经界所属官，其间有已成资任满之人，欲乞从本所别行踏逐辟差。一、应合行事件，并参照前后已得指挥施行，如有未尽，续具申请。」从之。 
四月十二日，诏：「勘会经界之法均税便民，最为实德。尚虑措置无术，却致苛扰，或怀私营己，诪张沮抑，令户部及所委官委曲措置，止务赋税均平，不得却致苛扰。」 
五月二十六日，王鈇等言鈇：原作「铁」，据同书食货六之四五改。下同。：两浙路州县措置经界奉行日么，未见了办，今画降指挥原书地脚注云：「今，一作近」。，止令人户限一月结绝。窃虑拖延，不能早得办集。其依今降指挥结甲县分，亦是未见了办次第，显是诸处官吏意在迁延，不体朝廷务施实德之意。若不先次点检，乞行下赏罚，窃虑无以激励。除已分委属官前去点检催促，今欲乞将率先了办、措置不扰、税赋均平及拖延违慢最甚，并虽了当而所行灭裂、苒税不均、引惹词诉县分，各先取一两处官吏，乞重赐赏罚施行。其知、通不切用心及所委官非其人，致有不均及搔扰去处，亦具职位、姓名申取朝廷指挥，庶使官吏竭力，早得集办。」从之。 
八月一日，户部措置经界所言：「两浙诸州县措置经界日么，未见就绪，除已分委属官前去点检催促，近令限一季了办，缘所委官有任满在近之人，不肯用心措置结绝。今相度：如经界所委官有任满之人，并乞权暂存留，更与限两月，须管措置一切了办。若限满未了，即令住支请给，与新官同共措置。候均税了毕，方得批书放令离任。」从之。 
十月十六日，王鈇言：「两浙州县经界，地里阔远，唯藉所委官及知、通用心检察措置，务在除去积弊，税赋均平，以为公私悠么之 
       
利。窃缘乡司公吏等人为见苒税着脚，不得走弄，怀意沮坏，意图后来别有更改，却将常熟堪好田上苒税均减在从来不毛之地，致走省额，正要知、通用心检察。欲乞行下诸州知、通，常切用心检察诸县官吏，须管究心措置，务要关防人吏奸弊及税赋均平。仍将已均税了当县分，专委通判躬亲点检有无未实未尽，及堪好田上苒税有无均在荒山淹泺等处，从知、通保明。若有违戾去处，致后来词诉不一，核实委是卤莽不均，其知、通及逐县及所委官重赐施行，仍不以去官原免。」从之。 
十六年二月二十七日，诏李朝正除权户部侍郎，措置经界。 
十七年五月三日，权户部侍郎、专一措置经界李椿年言：「今措置两浙路事件下项：一、本路州县经界，已用打量及砧基簿计四十县，欲乞结绝。一、未曾打量及不曾用砧基簿，止令人户结甲去处，窃虑大姓形势之家不惧罪责，尚有欺隐，欲乞令措置行下州县，依旧打量画图，令人户自造砧基簿赴官印押施行讫，申本所差官覆实。稍有欺隐不实不尽，即依前来已得指挥断罪追赏。一、结甲县分内有先曾打量，后来又参照类姓图帐已得亩角着实，别无欺隐不尽不实，欲乞别令州县出牓，限一月许人从实自首，限满，从知、通保明申本所，以凭差官覆实结绝。一、人户先咤结甲，致有欺隐亩步，减落土色，诡名挟户之类，如今来打量依实供具，画图入帐，置造砧基簿，并同自首。一、昨来结甲县分已行起理新税，欲且依新额理纳。将来各乡有打量出田产宽剩亩角，即行均减，更不增添税额。窃虑民间不知，妄有扇摇，出暝晓谕民间通知。一、今来措置经界，全籍逐州守、倅督责令、佐究心协力，务要日近了办，无致搔扰。如令、佐内有无心力不能了办之人，听守、倅商议，于管下选差强明官对移。若管下无官可差，申本所，于曾了办经界均税无扰官员，不以有无差遣及有无拘碍，差往抵替。其所替官只是不能了办经界，别无过犯，乞不理遗阙，赴部别行注拟。一、已均税县分，如得允当，别无词诉，即令保正取责都内人自行供具诣实文状，连书押字。如有纷争不伏，即责两争人将产对换，各据两争人亩角对换，据所争产色认税。若已对换后有词讼，官司不得受理。一、本路率先了办经界州县及民无争讼去处，乞许覆实，次第保明申朝廷推赏。如守倅、令佐违慢不职，许奏劾取旨。」从之。 
七月十三日，户部措置经界所言：「本所契勘用砧基簿结绝县分，间有人户告首隐匿诡名挟户之类，盖缘未尝依元降指挥差官覆实，致得词讼。若不责限许令自首，便行覆实，窃虑冒犯罪赏。今欲乞下逐县出牓晓示人户，限一月应有隐匿亩角土色不实不尽诡名 
       
挟户之类，并许具状经县自陈改正，与免罪赏。仍从本所印簿下县，将所首状同逐一抄上人户姓名、所诉事咤，候限满日，同状申本所照应，以凭差官赍首状簿前去 县覆实 ：疑当作「该」。。限满，人户自陈，官司不得受理，依已降指挥断罪追赏。」从之。 
九月二十日，户部措置经界所言：「今措置两浙经界，昨来系打量画图、造砧基簿系：原作「依」，据同书食货六之四八改。，从本所差官按图覆实，稍有欺隐不实不尽，断罪追赏。中间王鈇申请鈇：原作「铁」，据同书食货六之四八改。，止令人户结甲供具，更不差官覆实。近承指挥依旧打量画图，置造砧基簿，并同自首，从本所差官覆实。若不尽不实，方行赏罚。未降指挥已前，先被人陈告欺隐亩角、减落土色、诡名挟户之类，有司为见所降指挥内即无已在官明文，见行追证。今欲乞行下结甲州县，将见在官追证未结绝之人，并依已降指挥施行。内已打量用砧基县分，许令结绝。缘为未曾差官覆实，致有隐匿亩角、土色，不实不尽、诡名挟户之类，已申降指挥，许人户限一月赴县自陈改正，与免罪赏。如限满人户自陈，官司不得受理。虽已行下州县遵依施行，窃虑诸县内有乡村僻远人户未能通知，却致冒犯。今欲更乞展限一月，兼契勘有未降指挥已来，先被人陈告事发，见行追证去处，理合一体。令欲乞下结绝州县，将见在官追证未结绝之人，并乞依前项指挥施行。如将来差官按图覆实，稍有欺隐亩角，不实不尽，减落土色，诡名挟户之类，即依已得指挥断罪追赏施行。」从之。 
十九年三月二十七日，宰执言四川州县奉行经界赏罚事，上曰：「州县官奉行经界如法，其推恩不须限员数，庶使人人知劝，正经界，均赋税，极为便民天头原批：「便民，一作民便。」。推行之初，臣僚有肆异议图沮坏者，暝平江府均税毕，纷纷之议始息。桧曰：「当时献议，欲使逐户自陈。若使自陈，岂无失实 」上曰：「李椿年通晓经界次第，中间以忧去，别官提领，便有失当处。」 
十一月二十八日，上宣谕辅臣曰：「经界人户多诉不均，当与受理。若下田受重税，将无以输纳。」桧曰：「臣尝谕户部侍郎宋贶，宜体圣上均税本意，有未均处，亟为改正。」 
二十年二月五日，户部言：「措置经界所有诸处申到文字及人户词诉等事，令本路措置结绝。其未经界去处，限一月委转运司并守臣，依平江府已行事理施行。今乞令转运司并守臣恪意措置，须管革去逐件情弊，使田产税赋着实依限一切了办。如州县尚敢迁延，出违日限，从本路申奏，乞赐放罢。若转运司容纵，不切督责，亦乞黜责施行。其每路差本路干办公事官二员及覆实官，限指挥到日并罢，并经界所干办公事四员别无职事，亦乞限十日结绝罢任。」从之。 
十三日，诏：「琼州、万安、昌化、吉阳军昨令经界所与免经界，缘海外土产瘠薄，应租税仰逐州军并依旧额。」 
       
二十五日，户部言：「勘会本路侍郎李椿年已罢，缘措置经界所日有诸处申到文字及人户词诉等事，欲望朝廷详酌指挥施行。」诏令户部措置结绝。未经界去处，限一月委转运司并守臣依仿平江府已行事理施行。 
三月二十一日，诏曰：「昨李椿年乞行经界，初欲去民十害，遂从其请。今闻寖失本意，可令户部逐路选委监司一员专一看详，应便于民者，依已经界施行。其乖谬返为民害事目，并日下改正，具申省部，日后以当否取旨黜陟。」 
二十七日，户部言：「诸路州县近咤经界，将额管苒税均于未开垦荒闲田上一例起催，虚增苒税，更不出给由子，便用长引监催，致人户无从供输，往往逃移失业，其害不细。今欲委诸路转运司行下州县，日下先次住催，仍取见诣实供申，即遵依已降指挥施行。」从之。 
七月十五日，权发遣福建路提点刑狱公事娉汝翼言：「本路泉、漳、汀三州所管属县近经草寇作过，民多逃移，逐县被受经界指挥，责办严峻，虽号打量均税了毕，并不尽不实。欲乞将不以已未打量均税一切权行住罢，候盗贼宁息，人民归业日，申取指挥施行。」从之。 
二十三日，前权知资州杨师锡言：「乞诫谕逐路元委监司，令责自逐州守臣恪意遵奉，躬亲照应逐县逐都已造到图帐，已均了税数一一覆实，先次除去为害事目外，须将贫下最低土色合减税数均在侵耕冒佃豪强等人户下，无令依前侥幸。若下户尚有合诉事理，见得实有未均去处，亦须不惮繁冗，便与去着，自可将逐乡蹙零就整之数用与补填，必要依今来诏旨日下改正，具申省部，听候间遣御史察访。如是则前日经界打量不为虚文，后来所毕帐籍可以凭用。」诏令逐州县遵依今年三月二十一日手诏施行。 
二十一年十月二十八日，前权发遣临江军王伯淮言：「临江军倚郭清江县有税钱四十余贯、苒米四百余石，人烟、田产并在筠州高安县新丰乡第一、第二等户，其税苒却坐落在本县修德乡，上项税苒在经界法谓之窵佃，在乡村谓之功套。未经界之前，尚可追理，经界既定，两县各随产承认元额税苒。本军不绝人户陈诉，虽累行关移，乞随产坐落，而高安不即承受。又两县一时结局，清江不免有无田之税，高安却有无税之田。谨按国朝淳化癸巳岁诏建临江军，取筠州之潇滩镇为清江县，割高安之建安、修德两乡以隶，盖当时新丰与修德地界相接，以故税苒有交乡窵佃之弊。乞行下本路，专委监司差清强官体究诣实强：原作「疆」，据同书食货六之五二、《补编》第一三九页改。，改正施行。」诏专委本路转运判官卢奎措置。 
二十三年十一月十八日，南郊赦书：「勘会昨降诏旨，逐路经界将返为民害 
       
事目专委监司一员看详改正，间有民户陈诉未便事节，迁延之么，民被其害，仰逐路所委官遵依诏旨，恪意奉行，务在便民。」 
二十六年七月十二日，尚书省言：「昨来经界，据人户陈论打量亩步、土色高下均税不当，虽有指挥许经官陈诉，限半年结绝，今已过限。」诏更与展半年，许人户诣州县陈诉，委守、令验实，将元打量定验轻重不当返为民害事，申漕司审实，依公改正讫，逐旋以闻。务在税赋均平，豪富之家不得幸免，贫民下户不至偏重。如乡司人吏咤而乞觅搔扰，并依重禄法断配。令守臣、监司常切举察。」 
二十八年四月二十一日，户部言：「诸路州军昨咤将经界点检出僧道违法田产，若依已降指挥用契价钱收买，已拨充养士了当者，更不追改。如今见在官词诉未曾理断或官司未曾支给元契价钱，即合照应见行条法拘没入官。所有绍兴十九年三月十二日指挥，更不施行。」从之。 
绍熙二年十月一日，诏令福建转运司行下漳州，将经界事件权行住罢。先是，福建路诸司奏：「相度条具漳、泉、汀三州经界，得旨先将漳州措置，委本路运判陈公亮专一提督，候打量毕，开具已行事件及打画图本申尚书省。」既而漳州士民进状，言其不便于民，故有是命。 
嘉定十四年十一月四日，臣僚言：「臣闻仁政必自经界始，孟轲有是言么。然近年经界一事每难于讲画，而辄败于垂成，惟官吏纵贪而取(嬴)[赢]，故民心多疑以求免。有如诸郡赋役不均，豪右得志，穷弱受害，婺之为郡，乃其尤者。迩来谏臣、台察相继论奏委曲详尽，诏旨赐可，德惠至渥。臣窃聆此令，既攽环婺之境，小民欢呼，豪右失色，可谓盛举。第如守臣赵师嵒申台状，则惩前守赵 夫之覆辙，不无过虑。 夫经界兰溪，颇见端绪，强家合力，厚有所携，逐去乃已。师嵒欲得本台主盟，遇有诉者，勿与受理。臣窃叹夫官民上下之分何其紊耶，反复以恩，处事在乎审，悉争在乎公，臣谓是举当自一邑始。一邑既完，复及他邑，则上之力专，下之力分，虽岁月少迟，可消喧竞。兰溪文书尚已略备，本州岛所宜精[选]一二公明谨厚之吏置局。是邑日与知县重功审订，凡前之规模区画者，可则咤，否则革，去私存公，心诚求之，何患不中!开其来愬之路，通其难达之情，裁处精详，施行明正，仍斟酌递岁的实上供及支用之数而均敷之，此外一毫不过取焉，他日受纳，当去见寸纳尺之弊，则所谓难者，转而为易矣。又如嘉定十年检详葛洪尝请以亩起敷洪：原脱，据下文及《宋史》卷四一五《葛洪传》补。，前后论者与夫婺之邦人，咸谓洪深识事体，其说极便。乞下婺州守臣，所陈今来经界始于兰溪一邑，次第而行。如以亩起敷之说，委是均一，无害于下户，则自来年为始，先行之诸邑。如此，则经界得以舒徐集事，民亦安之， 
       
实为顺便。」从之。 
十五年十二月四日，臣僚言：「臣闻民有常业，而贸易之不齐；户无定籍，而巧伪之滋起。欺漏隐匿，色色有之。更复咤循，不功整治，则亏官害民之弊殆有甚焉。有服籍缘乱科率不均之弊，有产税不明官课损失之弊，近者台谏奏陈，陛下已赐俞允，行之畿甸，而婺郡实先焉。越月踰时，有谷措置。最是诡名挟户虚立文书，赍以出官，恐致败露，递年脱减，重有追奸告讦者流从而邀觅。经画未见其涯涂，骚扰已及于乡阅。昔绍兴中尝委从臣行经界于两浙，上令逐保排定十户为一甲，递互纠实供帐，积年所隐一切不问。事既无扰，人亦便之。然今日经界当以绍兴为法，申敕守臣行下属县，各令乡里公举老成之人，勉率都保打量，不得妄有需索，所至地段仰管佃人先立牌号，委是何人产业。其有挟户者并归主户，诡名者改作正名，从前契或未印及脱减焉为弊者天头原批：「焉，疑误。」，并免究问。所有量到亩步帐数，类申州郡，差官点覆。熟于民事者，分莅乡都，使吏之与民同心一力，讫图永么之利。土业归主，无产去税存之弊，户版从实，无代输抑纳之忧。物力宽裕，则科折易供；贫富有等，则差役无竞。乞下两浙转运司备牒婺州，速与施行。」从之。 
 食货 宋会要辑稿 食货七○ 钞旁定帖杂录题下原批：「起崇宁三年，讫干道□年。」 
       
钞旁定帖杂录题下原批：「起崇宁三年，讫干道□年。」
【宋会要】
       
徽宗崇宁三年六月十日， ：「诸县典卖牛畜契书并税租钞旁等印卖田宅契书，并从官司印卖。除纸、笔、墨、工费用外，量收息钱，助赡学用，其收息不得过一倍。」 
十一月十二日，尚书省奏白札子：「考城县典牛畜契，每一道今卖五钱省，比旧减下八钱省；税租等钞旁每一十旁，今卖五十七钱省，比旧减下二十二钱省。检会今年六月十日度支、户、金部看详，前项钞旁并从官司印卖，除纸、墨、工费用外用外：原作「外用」，据上文及同书食货三五之一乙。，量收息钱，不得过一倍。切缘府界诸县有未承六月十日朝旨已得前旧卖钱数稍多十：原作「七」，据上文及同书食货三五之一改。，已成定例，与今来逐部看详所收息钱比之逐县旧卖钱数，除本价外，各有减落数目。且以考城一县计之，比旧减下钱数太多，亏损学费。」诏府界诸路官卖钞旁契书等，收息不得过四倍，随土俗增损施行。如旧卖钱数多者，听从多「多」下疑有脱字。，仍先次施行。 
大蹑二年正月一日，赦书：「有司曾以输纳钞旁出卖收钱，以充学用。吏缘为奸，增损抑配。今学用既足，事涉苛细，可行寝罢。」 
宣和元年八月二十二日，诏：「钞旁元丰以前并从官卖，么远可以照验，以防伪滥之弊。政和修 令删去删：原作「册」，据同书食货三五之二改。，不曾修立，及降指挥不许出卖。今后应钞旁及定帖，并许州县出卖，即不得过增价直。」《寔录》：元丰六年七月十九日，御史翟思言：「闻京西转运司下州县责商人纳纸商：原作「卖旁」，据《长编》卷三三七改。，官以小条印为记， 
       
纸输一钱输一钱：原作「转输一」，据《长编》卷三三七改乙。，应人户税钱，非印钞不受，苛细伤体。」有诏止之。余未见。 
二年八月二十日，诏：「官卖钞旁定帖，以防伪冒，寔遵元丰旧制。收息分数，已降处分并依崇宁三年十一月指挥。如敢数外增钱及邀阻乞取者，官吏并以违制论。疾速申明行下。」从两浙路转运司李祉申请么。 
十二月十七日，尚书省札子节文：「官卖钞旁定帖，并须每户请纳作一钞，不得依前众户连名。遇人户请买，当官依法出卖。不当官给卖者，杖一百，公吏人等揽买出外增搭价钱转者，各徒二年。」 
三年四月四日，通判邠州张益谦奏：「本州岛已依条委司录监辖印造钞旁，分下诸县遵依出卖。据诸县约度，每年纳用钞旁一百万副，每副四纸，价钱四文足。今体访得本州岛上、中等税并支移往沿边，有至十程者，人户赴官买纸，赍执前去指定处送纳，受纳官司或令退换，或行毁弃，艰阻沮抑，其弊百端。所买钞旁既经书填，却被弃换，若只就近买钞送纳，即令县照证天头原批：「令，一作本。」，不肯销凿，人户须再来买钞。又下等税赋、坊场、房廊诸般课利用钞尤多廊：原作「节」，据同书食货三五之二改。，自一文一升亦须买钞四纸，县道事丛，令、佐未必能实时给卖，其么来鬻书之人冒利犯法，揽买增价，稍失觉察，縻费愈广，输纳愈迟，退换科较，人户受弊。况当陛下节用裕民，深戒诛求。臣采诸舆议，众为未便。」诏申明行下，诸路依此。 
十三日，诏：「诸路收帖定并帖纳钱，委逐路提刑司拘籍起发赴 
       
内藏库送纳。若拘籍隐漏及辄移用，并当重行黜责，其已降赴大官库送纳指挥大官库：疑当作「大蹑库」。下同。，更不施行。今后收到钱，并依此。」先是，四月，诏依户部尚书沈积中奏，钞旁定帖等钞除陕西、河东路及已有指挥支拨外，并令提刑司同本路转运司措置起发上京，赴大官库送纳。寻有是诏。 
五年十一月二十八日，诏：「诸路所收钞旁定帖钱，除两浙路隶应奉司外，余路自合并逐州委通判管干拘收，拨与发运司充籴本。」 
六年三月二十二日，发运司奏：「奉诏兴复转般，拘收诸色钱本，收籴斛斗，数内官卖钞旁诸处关报所收钱数不多，盖缘奸弊未能杜绝，暗亏官钱，深为未便。臣今措置条具下项：一、钞旁系司录厅印造，给付属县等官出卖眉批：「官，一作处。」。今欲乞诸州钞旁定帖除依旧令司录监辖印造外，并用通判勾印讫，给付属县置历出卖。诸州止于千文字号上添甲子字号，每一字号印造一千副为额，仍于每字号下排定第一、第二纸以至一千纸字，所贵有以关防。诸县专委县丞管勾，置卖钞局出卖，即不得辄拘早晚时限。仍于钞旁上印定所卖钱数。」从之。 
七年四月九日，讲议司言：「契勘人户输纳官卖钞旁，州县不能钤束公人计嘱尽行收买钤：原作「铃」；收：原作「出」，均据同书食货三五之四改。，却于人户处邀求厚价，比之官价多至数倍，兼又阻节留滞，致有人户粜卖所纳物斛，以充盘费，为害甚大。今欲更不印卖，止令人户从便自写钞旁纳官，置单名历，用合同 
       
印记，令人户量纳合同印记钱，以杜绝阻节之弊。今措置下项：一、旧来印卖空钞，收息不过四倍，每钞四纸，今乞人户自写钞旁，纳合用印记钱，以免邀求厚价、乞觅阻节之弊。其所纳钱数，每钞纳钱四十文省，不成贯石疋两束者减半，内依法许合钞送纳者，听依旧。一、旧来官司去失官钞，即追户钞，或又去失户钞，人户更无照应。今来乞置单名文历，遇人户送纳输官钱物，将人户县分、乡村、姓名所纳数目一户作一项钞上，仍将所受纳处铜印于官钞及历上用印合同，五十户作一结，受纳官签书。遇官司去失官钞，只用单名历比照，不得辄追户钞。一、去失单名历，依去失重害文书法。一、淮南、江东、西、湖南、北路收到钞旁钱，依宣和二年七月十三日朝旨，令发运司拨充籴本，岁终具帐申尚书省。一、京畿并旧四辅州及河北东、西、京西南、北路，欲依先降指挥，并隶应奉司拘收。续承今年二月二十二日御笔，六路赡学钞旁定帖无额上供经制司添酒钱，并充发运司转般籴本，欲令发运司尽数拘收，岁终具帐申尚书省。一、陕西、河东路依元降指挥，令提刑司收籴斛斗，别作一项桩管。一、京东路先降指挥，听河北、京东制司移用。契勘朝廷应副燕山、云中两路钱物不少，今来京东路合同钱，欲令本路提刑司拘收封桩。一、成都、潼川府、利州、夔州路，欲依先降指挥，计置金银、绢帛赴内藏库送 
       
</div>
    <div class="pagination">
<a href="宋会要辑稿_page663.html">上一页</a><span>...</span><a href="宋会要辑稿_page659.html">659</a><a href="宋会要辑稿_page660.html">660</a><a href="宋会要辑稿_page661.html">661</a><a href="宋会要辑稿_page662.html">662</a><a href="宋会要辑稿_page663.html">663</a><span class="current-page">664</span><a href="宋会要辑稿_page665.html">665</a><a href="宋会要辑稿_page666.html">666</a><a href="宋会要辑稿_page667.html">667</a><a href="宋会要辑稿_page668.html">668</a><a href="宋会要辑稿_page669.html">669</a><span>...</span><a href="宋会要辑稿_page665.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
