<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 204 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 204 页/共 1125 页</h1>
    <div class="content">      
来国信所言：「今来报问使人到阙，依例赤岸往回，御用钧容直乐作，教坊时呼在阙，御筵动教坊乐，解换夜筵差化城殿亲事官小乐器。」诏合用乐人令临安府差拨，仍委本府承受官主管教习。凡使人到阙筵宴，凡用乐人三百人，百戏军七十人，筑球军三十二人，起立球门行人三十二人，旗鼓四十人，并下临安府差。相扑一十五人，于御前等子内差。并前期教习二十日，给食钱，仍差前教坊吏人掌文移，前教坊使、副及使臣掌管仪范节次。 
三月十四日，诏：「大金报问使到阙朝见、辞宴，见阙宰臣押班，依例权移亲王班首过东壁押班赴坐。遇通唤，令通亲王班首某已下。」又诏：「见阙宰臣，令执政官权升立班并子筵高坐。仍令太傅杨存中、少傅吴益立班、坐次权于西壁亲王之南。一行使人立班、坐次，令于吴益之南歇空差后，余使相立班、坐次，权于东壁执政之南。如员多即重行。」 
四月二十二日，金国报问使、副朝见于紫宸殿，赐茶酒。朝辞亦如之。 
十月二十日，金国贺会庆节使、副见于紫宸殿，赐茶酒。辞亦如之。自此至九年同。 
十二月二十七日，金国贺正旦使、副见于紫宸殿，赐茶酒。辞亦如之。自此至九年同。 
二年十月十七日，合门言：「旧例，金国使人到阙，曾经奉使、接送伴官，并立借官班赴坐。今来权工部侍郎薛良朋差充贺正旦使朋：原作「明」，据《宋史》卷三三《孝宗纪》一改。，虽已借权工部尚书，未曾出使，所有使人到阙见、辞宴，立班、赴坐取裁。」诏令立借官班赴坐，今后准此。 
六年十二月十八日，礼部、太常寺言：「检准《国朝会要》，大中祥符九年正月四日，燕契丹使于崇德殿，以孟春飨庙致斋，不举乐。自是遇致斋皆如之。治平二年十二月十七日，太常礼院言：『参详每遇元正御殿，虽在正月上辛祠官致斋日内，并当用乐。』从之。昨干道五年十二月二十七日，贺正旦使人赴垂拱殿宴，在腊飨太庙祠官致斋之内，得旨依例作乐。今来正月五日金国贺正旦使人赴宴，系在上辛祈谷祠官致斋之内，有妨作乐。」诏依治平二年典故。 
七年二月二十二日，诏：「魏王恺出镇，可依元佑五年文彦博例，宴饯于玉津园，令御厨依喜雪御筵体例排办。」 
三月四日，宰执、侍从宴饯魏王于玉津园。 
十月六日，诏：「今后筵宴等戴花，带御器械官并环卫将官未至横行人，特与依横行副使支破。」 
八年五月十五日，宰执奏事于祥曦殿，上曰：「今岁春夏以来，雨旸时若，岁事可喜。适苑中新荷初展，晚间与卿等小饮少款。」虞允文等皆顿首谢。日晡，宣引至禁中，上遣中使诏宰执乘马过水殿，允文等固辞，不许。时禁池新荷方盛，香风郁然，上命内侍酌酒，允文等各奉觞称寿，侍宴踰时而退。 
淳熙元年正月五日，金国贺正旦使、副，诏改就驿赐宴。二年同。 
      
二年二月二十八日，宣引宰臣、使相以下至后苑，观步军司弓弩手射，就宴群臣于凌虚阁下。酒三行，右丞相叶衡率使相以次上寿，再拜退，有旨宣劝在列。已而舞剑者进，其技精绝，上曰：「此军中之乐。」衡独班再奉万年之觞，上(嘉)[喜]饮釂，命以琉璃锺宣劝，因 及群臣，各第其量以赐。上曰：「兹有典故。」(赴)[越]二日，选德殿奏谢，上曰：「犹恨不得与卿等 曲。」 
五月十一日，曲宴宰执于澄碧。前一日，有旨曲宴于观堂，是日泥泞，改就澄碧。上谓右丞相叶衡等曰：「诸处麦登场，米价底平，可喜。」遂泛问中外事，衡等各以所闻对。上曰：「自三代至汉、唐，治日常少，乱日常多。」又曰：「朕尝观《无逸》篇，见周公为成王历数商、周之君享国久近，真后世龟鉴，未尝不以此为戒。」又语及君臣相遇之难，曰：「如陆贽于唐德宗，可谓不遇。朕尝观奏议，喜其忠直，第见于施行。」又泛论用人不可分别党与，上曰：「朝廷所用，止论其人贤否如何，不可有党。如唐牛、李党相攻四十余年不解，皆主听不明至此。文宗乃言去河北贼易，去朝中朋党难，朕常笑之。为人主者，但公是公非，何缘为党 」叶衡等同奏曰：「陛下圣明英武，诚非难事。」上曰：「此所谓坐而论道，岂不胜如丝竹管弦 」各起谢，有旨令少憩再追班。至一小亭中，前有大池，潴水平岸，其下为石渠贯亭，以函启闸，奔流入渠，其声如雷。上曰：「朕于饮食、衣服、宫室，务从简俭，然所喜者唯此水尔。」群臣再起，奉觞为寿。上曰：「朝廷所行事，或是或非，自有公议。近来士大夫又好唱为清议之说，此语一出，恐如东汉激成党锢之风，深害治体，岂不可戒 」李彦颖奏曰：「为有是非，故庶人得而议之；若朝廷所行皆是，自无可议。」上曰：「若有不是处，上之人与公卿却当反求诸己，卿等可书诸绅。」龚茂良奏曰：「唐末白马之祸，害及搢绅，至有清流、浊流之说，亦是激之使然。唯大中至正之道，可以常行。」上曰：「朕常日所行，乃执其两端，用其中于民。」衡等奏曰：「敢不夙夜祗奉丁宁之戒!」遂再拜谢，上曰：「可更饮杯，卿等仍可以清议之说宣谕从班而下。」 
四年十一月一日，宴少保史浩于内苑，乃命宿于玉堂。以浩潜藩(藩)〔旧〕学故也。 
五年正月五日，〔宴〕金国贺正旦使、副，是日为雨沾湿，诏改垂拱殿。六年、八年、十年、十四年同。淳熙十二年，泗州报来岁正旦、生辰，彼此权止一年。淳熙十五年、十六年，以高宗服制罢。 
十一年三月二十七日，宴太保史浩于内苑。既而得旨，太保赴宣引内宴时系鞋公服，趁赴赐宴。 
绍熙元年正月五日，大宴宰执以下及金国贺正旦使、副于紫宸殿。其二年以值雨改垂拱殿，三年移宴就驿。
 礼 宋会要辑稿 礼四五 宴享二:杂宴 习射宴 祥符太清楼宴射 
      
宴享二:杂宴
习射宴
      
国朝凡游幸池苑，诏宗室武臣射，每皇帝中的，从官(行)[再]拜称万岁，奉觞、贡马称贺。预射官中者，帝为解之，赐袭衣、金带、散马。不解则不赐。苑中射皆有棚，画晕的。射则用招箭班三十人，服绯紫绣衣、帕首，分立左右，以喝中否。节序赐宴，则宗室、禁军大校、牧伯、诸司使副皆令习射。蕃国使入朝，亦令帅臣伴，赐射于园苑。 
干德二年正月十六日乙巳，幸玉津园，命从臣习射，帝中的者五。三月辛巳、五月十九日癸未、三年七月丁酉、四年二月七日癸卯，幸北园习射。二十三日戊午，召近臣习射苑中。七月己巳，幸开封府尹北园宴射。五月庚午、五年三月丙午。 
开宝二年九月壬戌、三年七月戊辰、四年三月乙巳，又宴射。 
六年四月四日丁亥，召皇弟开封尹、节度石守信等赏花，习射于苑中。甲午，召近臣宴射苑中。 
五月庚午，宴射苑中。 
八年三月二十九日辛丑，召契丹使于讲武殿，观武士习射。戊寅，召近臣宴射苑中。 
九月八日，召近臣后苑习射，因御崇政殿观角抵，赐从官饮宴。 
雍熙二年九月九日，诏亲王、节度、观察、防御、团练使、刺史及内臣后苑习射，张乐宴饮。 
三年二月乙丑，(辛)[幸]骐骥院回，召近臣宴后苑。上临池钓鱼，令侍臣赋诗。遂御水心殿习射，饮从官酒。 
四年三月己卯，登水心殿，张乐习射。 
四月丁未，幸金明池观水戏，因习射，上中的五。赐从官饮。 
淳化元年二月己未，宴近臣于后苑，习射，张乐饮酒，诏群臣赋诗。上亦赋一章，赐宰相吕蒙正等。 
九月八日辛巳，召近臣后苑习射，因御崇政殿，观角抵之戏。 
二年三月庚子朔，宴后苑，上临池钓鱼，诏群臣赋诗。因习射，上中的四。 
乙卯，射琼林苑。 
三年三月丙午，宴后苑，因习射，五发皆中的。 
庚申，宴琼林苑，因习射，中的五。 
淳化四年三月甲寅，宴后苑，命群臣赋诗。因习射水心殿，上五发中的。 
闰十月辛卯，后苑习射，四中的。 
五年三月戊午同一上中的六同一上：疑有误，「上」字似当作大字。，张乐饮酒。 
至道元年三月壬戌，宴后苑，登水殿习射。 
真宗咸平二年九月九日，召宗室宴射于苑中，近臣宴张齐贤第，诸将饮射本营。 
十三日，宴射于后苑，帝中的者十一。 
十二月十四日，幸殿前指挥使班院阅马射，又召挽弓至百斤已上者射于御前，引满命中，帝甚悦。宰臣等曰：「陛下以神武训兵，士旅精锐，近古所未有也。」遂(宣)[宴]射于后苑，帝七中的。安定郡王元捻、镇安军节度使李继隆、(附)[驸]马都尉石保士、胜州团练使德恭皆射中，赐袭衣、金带、鞍马，侍臣尽醉。 
三年十二月十四日丁巳，幸殿前班院阅马射，遂宴射后苑，上七中的。 
四年三月十八日，曲宴后苑，射于池上。帝语及大射、投壶、乡饮酒之礼，因命直馆各赋射宫诗，诏群臣极饮，恕其沈醉。 
八月壬子，幸御龙营阅射劲弓，赐缗钱有差，遂幸芳殿宴射。 
八月十一日，幸含芳园宴射。 
闰十二月己巳，宴射后苑。 
二十三日，宴射于宜春 
      
苑，帝中的者六。 
己丑，幸上清宫，宴射宜春苑，上中的者六。 
六年二月十八日戊寅，幸潜龙园宴射，上中的者七。 
三月丁未，又射。至祥符九年正月丙午朔，宴射凡八。 
景德元年十二月戊子，宴从臣于行宫后苑之西亭，因习射，上连中的，群臣奉觞称贺。李继隆等相继而中，上命矢连发，迭中之，咸赐袭衣、金带、鞍马，举酒属之。 
戊戌，北征凯旋。庚子，赐近臣宴于寇准第，诸帅宴射于本司，赐上尊珍膳。 
大中祥符元年五月一日，幸玉津园水心殿宴射，帝中的者十。又观卫士骑射于苑南门。 
八月十四日，幸含芳苑宴射，帝中的者八，迭中者再。 
九月乙亥、二年九月乙丑，又宴射于潜龙园。 
四年十二月辛亥，幸殿前班观习射，移幸潜龙宴射。 
四年十二月十二日，幸殿前班，召从臣观骑士习射。移幸潜龙苑宴射，帝中的者十一。 
五年四月五日，幸琼林苑宴射，帝作五言诗，近臣和。 
九月二十五日，射于相王宫之西南亭。 
六年二月十八日，幸潜龙园宴射，帝中的者七。 
七年八月八日，幸瑞圣苑，宴射于水心殿，帝作五言诗赐近臣。 
八年三月十日，幸琼林苑宴射，帝作七言诗，近臣和。 
七月二十九日，幸瑞圣苑，宴射于水心殿，帝中的者七，迭双者一。 
十一月五日，召宗室宴射于后苑，帝中的者十二，迭双者三。 
九年三月五日，召宗室宴射于后苑。先是一日，召观书于玉宸殿，从容移(咎)[晷]，不暇宴饮，故复设是会。 
四月九日，幸琼林苑宴射，帝作七言诗赐从臣。 
五月二日，幸玉津园宴射，帝作七言诗，从臣和。 
十年闰二月二十九日十年：按大中祥符无十年，此处必有误，又大中祥符唯三年有闰二月。，宴射(王)[玉]清楼，命(颖)[颍]州防御使允宁、汝州防御使濮安官管军防御使射弓「濮安」以下当有误。。诏如中的，御前解中，依节度使例赐袭衣、金带。 
祥符太清楼宴射此为原文中之标目，然文与题不尽吻合。以下
三题同。
元年三月庚午、二年正月癸亥、三月戊辰、三年闰二月辛未、四年八月庚戌、六年三月丙申、七年三月癸巳、十月丙寅、九年三月丁巳、天禧三年三月十三日庚午，皆宴射于太清楼下。又景德四年三月甲寅宴后苑，射于太清楼下。
 礼 宋会要辑稿 礼四五 宴享二:杂宴 习射宴 祥符水心殿宴射 射堂 宴射赐诗 
      
祥符水心殿宴射射堂宴射赐诗
元年五月庚申朔，幸玉津园水心殿宴射，帝中的者十。又观卫士骑射于苑南门。
二年五月庚申，幸玉津园，宴射水心亭。 
三年闰二月十七日丁卯，幸开封府射堂，命宗室伯射「伯」下当脱一字。，帝中的者七。 
三月壬辰，幸金明池琼林苑宴射，上作七言诗赐，近臣属和。 
八月十四日庚申，幸含芳园宴射，帝中的者再。 
四年十二月十二日辛亥，幸殿前班，召从臣观骑士习射。移幸潜龙园宴射。 
五年四月五日壬寅，幸琼林苑宴射，帝作五言诗赐，近臣和。 
六年四月甲戌，幸琼林苑宴射，上作歌。 
丙戌，射于水心殿，上十中的。 
七年八月八日辛酉，幸瑞圣苑，宴射于水心殿，帝作五言诗赐近臣。 
八年三月十日丙申，幸琼林宴射，上中的者六。帝作七言诗，近臣和。 
九年四月九日壬午，幸琼林苑宴射，帝作七言诗赐从臣。 
五月二日乙巳，宴射玉津园，帝作七言诗，从 
      
臣和。
 礼 宋会要辑稿 礼四五 宴享二:杂宴 习射宴 祥符幸射堂宴射 
</div>
    <div class="pagination">
<a href="宋会要辑稿_page203.html">上一页</a><span>...</span><a href="宋会要辑稿_page199.html">199</a><a href="宋会要辑稿_page200.html">200</a><a href="宋会要辑稿_page201.html">201</a><a href="宋会要辑稿_page202.html">202</a><a href="宋会要辑稿_page203.html">203</a><span class="current-page">204</span><a href="宋会要辑稿_page205.html">205</a><a href="宋会要辑稿_page206.html">206</a><a href="宋会要辑稿_page207.html">207</a><a href="宋会要辑稿_page208.html">208</a><a href="宋会要辑稿_page209.html">209</a><span>...</span><a href="宋会要辑稿_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
