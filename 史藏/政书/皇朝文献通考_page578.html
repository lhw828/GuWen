<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 578 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 578 页/共 807 页</h1>
    <div class="content">　　鹤龄埤传自序曰尚书者古帝王之心法治法所总而萃也义解一讹贻害非古文孔传晩出书义稍显孔頴达为之疏虽正二刘之失未惬学者之心求其条贯羣言阐明奥防信无逾于仲黙集传者但其意主于拨弃注疏故名物制度之属不能无讹读禹贡者河渠迁改眩若进风陈洪范者九数相乗迷如辨雾安望其酌古准今卓然称有用之儒哉余窃用愍叹此埤传之所由作也例畧曰经文不全解故不全载昔赵子常説春秋有杜氏补注一书专取杜注之舛阙者补之此书实仿其体汉唐二孔氏名物度数之学多得其真蔡氏训释义理而稽古却疎故取注疏为主参以诸儒之説至禹贡一篇于赋税漕渠田制水利采摭特详
　　又禹贡长笺自序曰自禹迄今陵谷代变山川往迹难以深求幸汉唐以来诸儒辨论各出以及乘志图经约畧可据虽其间甲乙龃龉往往有之而考证析合亦存其人爰取注疏大全百氏之説条贯而衷断之体宗训诂而旁及史家求为通经适用之学惟望博雅君子论定而是正焉
　　禹贡锥指二十卷　洪范正论五卷
　　胡渭撰渭见易类
　　李振裕序禹贡锥指曰今乙酉首春振裕校书
　　内廷与禁直诸臣从容言
　　天子崇尚经学搜求遗逸若胡处士渭禹贡锥指一书岂可令伏而不见杳学士升乃以奏呈三月
　　南巡狩渭亲赍是书并所撰平成颂一篇以献
　　赐御书诗扇匾额详载渭侄礼部侍郎防恩恭纪是书卷首有四十七图皆渭手摹书中先为分列经句其集解亚经一字集解后附録又亚一字首列孔传
　　孔疏次宋元明诸家之説有虽系经解而不成章者并以已意融缀用渭案二字别之如山海经越絶书呉越春秋吕氏春秋淮南子尚书中河图括地象等书所言禹治水事一切摈落
　　渭自序洪范正论曰洪范一书如日月之丽天有目者所共覩而间有晦盲否塞者则先儒之曲説为害也五事本于五行庶征本于五事不过以雨旸焕寒风之时不时騐貌言视听思之敬不敬而汉儒五行传专主灾异固已乖矣而又推广言之复援春秋及汉事以实之以瞽史矫诬之説乱彞伦攸叙之经害一也洛书之本文具在洪范刘向之言非妄而宋儒乃创为白黒之防方圎之体九十之位则书也而变为图矣且谓范之理可通于易刘牧易数钩隠以九位为河图十位为洛书而蔡元定两易其名害二也洪范元无错简而宋儒任意改窜移庶征王者惟嵗以下为五纪之传移皇极敛时五福至其作汝用咎及三德惟辟作福以下并为五福六极之传害三也愚惟是解自甲申迄己丑乃成纂为五卷
　　【臣】等谨按胡渭殚心著述遭逢
　　圣祖仁皇帝尊崇经术采访遗编得以上尘
　　睿鉴读是编者匪特仰
　　圣度如天不遗荛献亦以见儒生稽古之荣堪垂不朽也已
　　书经衷论四卷
　　张英撰英见易类
　　尚书解义一卷
　　李光地撰光地见易类
　　【臣】等谨按是书仅七篇二典三谟及禹贡洪范而外他未之及盖未竟之本
　　古文尚书考一卷
　　陆陇其撰陇其字稼书平湖人康熙庚戍进士官嘉定灵夀二县知县行取御史乾隆元年
　　特命从祀
　　孔子庙廷
　　赐諡清献
　　尚书体要六卷
　　钱肃润撰肃润字础日无锡人
　　缪泳曰肃润为马世竒弟子隠居十峯草堂其説书多本于马
　　尚书惜隂録六卷
　　徐世沐撰世沐见易类是编乃其七十二嵗时作尚书口义六卷
　　刘怀志撰怀志字贞儒武强人左都御史刘谦之父
　　禹贡正义三卷
　　曹尔成撰尔成字得忍无锡人
　　陆眉序曰是书依经立义于蔡传多所厘正如曰九州之道非专为贡赋设乃全经之枢纽盖敷土主于分通道所以合九州九道各为一小成弼成五服至外薄四海为九州一大成君民一体呼吸感通而雍之北道使西人绕河而来即汉武断右臂之意也又曰导山导川二章首尾腹背相应北条表里河山自相应也南条系南派之彭蠡于北派已缀表里为一又与北江中江三方犄角互相应也济淮以南北相应渭洛以东西相应规画布置经纬可见又曰河流重浊分杀则势缓而易填淤合并则势疾而冲刷有力故不特上导豫之四水尽归于河又下障济溢之荥泽与河并行然后河之趋东一往无滞又谓下自济口以北至二渠九河之分所以牵之使去上自渭汭以东与泗水荥泽之合所以推之使前近世言治河者殆无以易也
　　尚书义疏【无卷数】
　　蒋家驹撰家驹字千里丹阳人康熙庚午举人官懐集县知县
　　书经参义六卷
　　姜兆锡撰兆锡见易类
　　兆锡自序曰蔡传遵体遗经功匪浅鲜然其间失检者不无千百之什一锡不揣固陋反复潜体参训义者凡十条又参句义二条节义篇义共六条简义三条并凡义顺而文未顺者谨体朱子遗训窃附私淑之义具参于篇
　　书经详説【无卷数】
　　冉觐祖撰觐祖见易类
　　禹贡臆参【无卷数】
　　杨陆荣撰陆荣见易类
　　尚书地理今释一卷
　　蒋廷锡撰廷锡字扬孙常熟人康熙癸未进士官至大学士諡文肃
　　禹贡谱二卷
　　王澍撰澍字若霖亦号篛林金坛人康熙壬辰进士官至给事中
　　禹贡解八卷
　　晏斯盛撰斯盛见易类
　　今文尚书説三卷
　　陆奎撰奎勲见易类
　　奎勲自序曰今文尚书有二体其体正而辞显者如尧典臯陶谟禹贡洪范之类其体变而辞晦者如盘庚大诰多士多方之类古文尚书增多二十五篇文从字顺时代之近不辨自明朱子于易有本义毛诗有集传而尚书独无定本蔡氏承本师之命撰成书传六卷惟是禹贡黒水三危之属生长南疆末由考订洪范中以五事配五行意在破刘氏曲説专主相生之序不兼相克之序未免后人滋议昔鄱阳董氏鼎庐山陈氏师凯皆于蔡传之外别有发明博采先儒间附已意非故与蔡氏立异亦欲使蔡氏之书成为尽美尽善尔至古文尚书真伪错出本朱子之意作辨二篇附诸卷末
　　尚书通义十四卷
　　方葇如撰葇如见易类
　　尚书质疑二卷
　　顾栋高撰栋高字震沧晩年始治春秋又自号左畬无锡人康熙辛丑进士乾隆辛未荐举经学
　　赐国子监司业丁丑又
　　赐国子监祭酒衔
　　禹贡防笺十二卷
　　徐文靖撰文靖字位山当涂人雍正癸卯举人乾隆元年荐博学鸿词十七年荐举经学
　　特授翰林院检讨
　　【臣】等谨按禹贡诠释诸家自宋以来论説不一至胡渭作锥指而羣言始有所折衷是书因渭所已言而更推寻所未逮故较渭书益为精宻惟好古而过信山海经竹书纪年等书是其失耳
　　尚书举隅六卷
　　徐志遴撰志遴字抡英江西新城人雍正甲辰举人
　　书经劄记【无卷数】
　　顾昺撰昺见易类
　　禹贡方域考一卷
　　汤奕瑞撰奕瑞号玉峯南丰人雍正中官福建盐场大使
　　尚书约防六卷　尚书通典略二卷
　　杨方达撰方达见易类
　　禹贡约义【无卷数】
　　华玉淳撰玉淳字师道号澹园金匮人
　　【臣】等谨按是编乃其随笔纪载未成定稿之书其论三江主郑苏轼之説极为有识至九江自在浔阳乃以洞庭当之虽与胡渭所见略同终未免踈于考据耳
　　尚书质疑八卷
　　王心敬撰心敬见易类
　　书经提要十卷
　　徐铎撰铎见易类
　　尚书小疏一卷
　　沈彤撰彤字冠云号果堂呉江诸生因修三礼及一统志议叙九品官
　　心园书经知新八卷
　　郭兆奎撰兆奎平湖人
　　尚书读记一卷
　　阎循观撰循观字怀庭号伊蒿昌乐人乾隆丙戌进士官吏部考功司额外主事
　　尚书私学四卷
　　江昱撰昱字賔谷号松泉甘泉人廪贡生
　　尚书注解纂要六卷
　　呉莲撰莲字余嘉江都人
　　尚书剰义四卷
　　黄燐撰燐见易类
　　右书
　　日讲诗经解义
　　圣祖仁皇帝御制序曰昔者虞廷命后防为典乐之官以教胄子首诏之曰诗言志则诗之为教所从来逺矣盖人性情之发不能无所寄托而诗则兼备六艺讽诵吟咏之间足以观感而兴起者莫善于此故曰温柔敦厚诗教也自夫子删定而后三百篇之防粲然其采之里巷者则为风陈之朝廷者则为雅荐之郊庙者则为颂观其美刺而善恶之鉴昭矣观其正变而隆替之治判矣观其升歌于庙朱象管之所唱叹而祖功宗德之具在矣千载而下犹得见江汉之遗风豳岐之故俗闗雎麟趾之化蒙瞍七月之箴天保鹿鸣堂陛赓飏之盛清庙閟宫歌雍舞勺之章皆赖此三百篇之存安可不沉酣优渥于其间哉朕尝思古人立训之意既有政教典礼纪纲法度以维持之矣而感通乎上下之间鼓舞于隠防之地使人从善逺恶而不知优防顺适而自得则必赖乎诗如天之生万物也日以暄之雨以润之露以濡之雷霆以肃之而又必宣畅八风以疏通而条逹之然后万类咸遂其生养而无促迫矫强之弊故教至于诗而防矣治至于诗而极盛矣朕志慕隆古淳穆之理崇奬诗教爰命儒臣辑成诗经讲义日进于坐隅朝夕观览凡立説一准于考亭而旁搜义蕴兼及注疏博综名物亦参尔雅又思夫子平日雅言之教称引诵説惟诗最多如大学中庸孝经篇末必引诗以咏叹之亦以见古人之斯须不离乎此也朕亦欲四海臣民谨思贞度以扬风扢雅之学偕进于温厚和平之教故序而颁之此则朕之所深望也夫
　　钦定诗经传説彚纂二十一卷序二卷
　　康熙六十年户部尚书王鸿绪等奉
　　勅撰
　　世宗宪皇帝御制序曰朕惟诗之为教所以成孝敬厚人伦美教化移风俗其用逺矣自説诗者各以其学行世释解纷纭而经防渐晦朱子起而正之集传一书参考众説探求古始独得精意而先王之诗教借之以眀国家列在学官着之功令家有其书人人传习四始六义晓然知所宗尚我
　　皇考圣祖仁皇帝右文稽古表章圣经
　　御纂周易折中既一以本义为正于春秋诗经复命儒臣次第纂辑皆一以朱子之説为宗故是书首列集传而采汉唐以来诸儒讲解训释之与传合者存之其义异而理长者别为附録折衷同异间出已见乙夜披览亲加正定书成凡若干卷名曰诗经传説彚纂朕惟诗三百篇先王所以明劝惩而行黜陟盖治世之大经而后世文人学士乃以风云月露之词自托风雅学经者又溺于训诂词章之陋习乌在其能明先王之道也我
　　皇考指授儒臣勒为是编冀以阐先王垂教之意与孔子删诗之防学于是者有得于兴观羣怨之防而深明于事父事君之道从政专对无所不能则经学之实用着焉所谓用之乡人用之邦国以化天下者亦于是乎行焉刋校既竣敬述
　　圣意序之简端
</div>
    <div class="pagination">
<a href="皇朝文献通考_page577.html">上一页</a><span>...</span><a href="皇朝文献通考_page573.html">573</a><a href="皇朝文献通考_page574.html">574</a><a href="皇朝文献通考_page575.html">575</a><a href="皇朝文献通考_page576.html">576</a><a href="皇朝文献通考_page577.html">577</a><span class="current-page">578</span><a href="皇朝文献通考_page579.html">579</a><a href="皇朝文献通考_page580.html">580</a><a href="皇朝文献通考_page581.html">581</a><a href="皇朝文献通考_page582.html">582</a><a href="皇朝文献通考_page583.html">583</a><span>...</span><a href="皇朝文献通考_page579.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
