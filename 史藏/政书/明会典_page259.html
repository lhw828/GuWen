<!DOCTYPE html>
<html>
<head>
    <meta charset="UTF-8">
    <title>明会典 - 第 259 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 259 页/共 281 页</h1>
    <div class="content">　　潞州一千一百八十二名
　　辽州一百一十三名
　　沁州一百七十四名
　　汾州四百七名
　　景泰元年奏准减免五千名　成化四年奏准毎名一季收脚价银三两　又奏准易州龙湾二厰管柴官毎州县人夫一百名以上者留一员专管一百名以下者有州去处该州官管不系州辖县分就令本府把总官管　二十一年奏准解价官收毕遣囘不许私留管工治七年奏准五名之内佥夫头一名按季赉价
　　赴钦差管官处交收
　　擡柴夫
　　事例
　　洪武间南京惜薪司夫三千名俱应天府上元江宁二县起取　永乐宣德间内府惜薪司坐派擡柴夫二千名照应天府例于大兴宛平二县起取　宣德间议准减免南京惜薪司夫止存三百名常川于龙江瓦屑二处挑运柴炭后一县止差雇夫坊长其脚价俱句容溧阳溧水三县出办　正统元年奏准北直八府除真定保定二府采烧柴炭令河间永平顺德三府大名广平二府顺天一府各起三千名各当一年周而复始成化二十一年奏准毎名一月徴银一两二钱　二十三年奏准照旧起夫　治元年奏准毎名一月徴银一两四钱　五年诏有司衞所解到夫价止收正数不许分外多收　八年奏准真定保定与顺天府共当一年　十四年奏准广平府原额九百名内减二百名分派大名府起取　又各府遇该当年分一年分爲两季徴银毎府总差官吏各一人解部转送惜薪司雇人上工　又令照旧起夫供役夫价银免徴
　　杂行
　　诸司职掌
　　凡催捉军需物料勾提囚匠等项钦置勘合如遇四子部合行事理或五件十件类具手本责差该吏赍赴内府工料关填勘合行移各司承奉理办如有不完举奏提问其官吏给由缺官条格等项及本部并合属官吏俸给按月放支仍毎歳会计行移户部拨支遇有当行行移吏部等衙门定夺施行
　　事例
　　凡勘合字号
　　浙江布政司堂字　　徽州府基字
　　苏州府端字　　　　凤阳府正字
　　淮安府建字　　　　广西布政司缘字
　　扬州府德字　　　　福建布政司积字
　　应天府右字　　　　池州府念字
　　四川布政司力字　　和州谷字
　　常州府维字　　　　广东布政司福字河南布政司善字　　除州声字
　　滁州甲字　　　　　陜西布政司宝字
　　宁国府贤字　　　　真定府通字
　　大名府承字　　　　永平府兴字
　　江西布政司习字　　镇江府行字
　　云南布政司兴字　　顺德府集字
　　太平府作字　　　　保定府广字
　　山西布政司当字　　隆庆州英字
　　保安州高字　　　　湖广布政司因字
　　河南府聚字　　　　广平府达字
　　山东布政司尺字　　松江府立字
　　庐州府名字　　　　广德州传字
　　贵州府政司长字　　安庆府表字
　　毎月二十二日于内府司礼监六科廊领出精微簿四扇一扇纪四司毎日行出公文内填各布政司并直府州勘合字号及硃语三扇纪四司毎日收入公文营缮司一扇虞衡都水二司共一扇屯田司一扇俱填各项解户乡贯姓名并纳完某料于前件下明注某日批回至次月二十六日赍赴六科廊官处看过送精微科年终类缴原领衙门收贮
　　农桑
　　诸司职掌
　　已见户部民科农桑项下
　　事例
　　洪武二十七年命工部行文书教天下百姓务要多栽桑枣毎一理种二亩秧毎一百户内出人力挑运柴草烧地耕过再烧耕烧三遍下种待秧高三尺然后分栽每五尺濶一垅毎一户初年二百株次年四百株三年六百株栽种过数目造册囘奏违者全家发云南金齿充军
　　南京工部
　　营缮清吏司
　　事例
　　凡内府衙门及皇城门铺等处损坏工程大者本部委官会同科道并内官监各委官会勘具奏修理若工程不多本部径自修理
　　凡里外城垣门铺官防损坏工程大者本部委官相计明白会同内外守备等官具奏修理工程不多本部措置物料委官径自修理
　　凡南京大小衙门损坏俱申达本部工程大者具奏修理委官监督工完将用过物料工程数目开报以备查考
　　凡南京各衞仓专设主事一员提督修理遇有损坏开报本部计料兴工
　　凡南京刑部都察院送到问拟运砖运炭等项囚人本部委官照原问罪名收料完足出给实收连人送司仍送各该衙门发落
　　凡南京刑部都察院送到做工囚人拨各窑做工工满日仍送囘原问衙门完卷各司同
　　凡各色班匠俱江西湖广福建三布政司起送
　　虞衡清吏司
　　事例
　　凡湖广浙江广西三布政司及应天府毎歳解到活鹿天鹅俱送南京光禄寺交纳
　　凡四川布政司毎歳解到白毛硝生麂皮漆铁广东广西福建三布政司解到皮翎俱送南京丁字库交纳凡南京兵仗局前厰毎年成造毛袄狐帽完日俱转送南京乙字库交纳毎季成造军器完日防官试验奏报凡直宁国府解到歳造酒瓶一十万件送南京光禄寺交纳
　　凡直安庆徽州二府解到歳造粮长勘合纸二千九十七张底簿中夹纸三百八十一张送南京户部交纳
　　都水清吏司
　　事例
　　凡南京桥道水洞损壊坍塌本部委官相计修理凡南京锦衣等衞大小黄船及新江口战巡等船损坏俱本部委官相计修理
　　凡南京锦衣等衞快船损坏本部委官相勘明白毎只给价银七十两令该衞官军打造
　　凡毎年织造御览等厯销金包袱合用柘黄线罗行南京织染所织造送用
　　凡奉先殿硃红漆供卓等件本部毎年一次修换凡直宁国等府毎歳解到茭苗苕箒并竹扫箒俱送南京供用库交纳
　　凡南京供用库筛簸及进香稻竹笼一年一造神官监进鲜苗嫩姜果品等物竹篓二年一造内官监进鲥鱼鲜笋果品等物凉盒及司苑局进荐新荸荠鲜藕等物竹篓俱三年一造神官监姜棚葡萄架俱五年一造
　　屯田清吏司
　　事例
　　凡各处歳办牛只数目本司类造文册缴报
　　凡南京光禄寺合用柴薪毎年呈会本部行龙江瓦屑埧二抽分局关支应天府佥差坊长二名督夫运纳凡南京神乐观乐舞生及长安等五门守衞官军合用柴薪本部俱于南京司礼监关填勘合行龙江抽分竹木局关支计各处歳办芦课银
　　应天府上元等五县江淮等巡检司三千九百二十五两二钱
　　镇江府金坛等三县包港等巡检司一千六百三十八两一钱
　　太平府繁昌等三县三山等巡检司二千八百四十七两八钱
　　扬州府仪真等三县旧江口等巡检司二千三百三十两五钱
　　安庆府怀宁等六县小孤山等巡检司七千四百三两八钱
　　庐州府无爲州泥河等巡检司二千七百四十九两六钱
　　池州府贵池等六县池口等巡检司二千八百九十六两三钱
　　九江府湖口等县龙口等巡检司二千二百九十五两二钱
　　和州浮沙口等巡检司六百七十八两二钱
　　计各处该纳物件
　　生漆
　　庐州府一千八百七十五斤
　　池州府一千二百五十斤
　　漆园一千七百三十六斤一十四两六钱
　　棕毛
　　棕园四千五百四十九斤八两
　　已上俱三年一纳
　　桐油
　　桐园二千一百九十七斤四两六钱一年一纳
　　凡营缮等司送到上元江宁二县铺户纳过各色物料数目本司会同各司官照依时价估计明白于芦柴等银内支领
　　凡本部各司类行浙江等布政司并直苏州等府勘合俱由本司承行













　　明会典卷一百六十三
</div>
    <div class="pagination">
<a href="明会典_page258.html">上一页</a><span>...</span><a href="明会典_page254.html">254</a><a href="明会典_page255.html">255</a><a href="明会典_page256.html">256</a><a href="明会典_page257.html">257</a><a href="明会典_page258.html">258</a><span class="current-page">259</span><a href="明会典_page260.html">260</a><a href="明会典_page261.html">261</a><a href="明会典_page262.html">262</a><a href="明会典_page263.html">263</a><a href="明会典_page264.html">264</a><span>...</span><a href="明会典_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
