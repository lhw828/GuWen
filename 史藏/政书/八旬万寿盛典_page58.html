<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 58 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 58 页/共 321 页</h1>
    <div class="content">　　褒逾华衮祉逮云礽奨励之方卓越乎前古家修婣睦户尚辑和又岂唐宋元明所能希及哉














　　八旬万夀盛典卷二十九
　　钦定四库全书
　　八旬万夀盛典卷三十
　　盛事【六　千叟宴一】
　　【臣】等谨案礼王制云凡养老有虞氏以燕礼夏后氏以飨礼殷人以食礼周人修而兼用之又云三皇养老皆引年葢惟崇嘉事而慎令仪上以尊譲洁敬之道行斯下有耆艾昌炽之福应然此犹一代优养之恒经云尔而非若
　　笃祜承
　　徽之茂举也我
　　国家景运延洪
　　蕃厘懋辑
　　圣祖仁皇帝乆道化成跻斯民于仁夀肇开千叟宴与中外臣民行庆锡祉诚为亿龄罕遘之亨期我
　　皇上丕绍寅图敬承
　　光烈以民胞物与之量继
　　重熈累洽之庥
　　御极之五十年
　　圣夀七旬有五爰
　　诏礼官重陈
　　恺防一时龙光誉处懽洽
　　当轩耉夀胪愉咸仰
　　天恩
　　国庆之骈集葢所以绍
　　家法而介景禧有蹈舞欢咏于无疆者尔
　　乾隆四十九年
　　命于次嵗新正举行千叟宴
　　乾隆四十九年十月初九日奉
　　上谕繄古帝王御世建极凝庥上有敷锡之君下享康寜之福洎乎近代史册尠称我
　　皇祖冲龄践阼统驭寰区仁渐义摩涵濡休养康熈年间曽举行千叟宴与中外臣民跻夀宇而迓繁禧诚为千载一时之嘉防朕诞膺丕绪敬绍鸿图仰承
　　昊苍眷顾福佑朕躬年逾古稀尚能康强勤政惟是敛时锡福期举世咸登仁夀着于乾隆五十年正月初六日举行千叟宴盛典用昭我国家景运昌期重熈累洽嘉与中外臣民耆老介祉延禧之至意所有一切事宜着各该衙门敬谨预偹
　　命官员年六十以上者俱准入宴
　　十一月二十三日奉
　　上谕明嵗举行千叟宴原定四以下官员年六十五嵗以上者始准入宴现在人数已増至三千而官员与兵丁不同如必六十五嵗以上方准入宴则年过六十之职官不得邀荣者甚多着加恩凡在京四品以下现任原任各员年六十者俱准其入宴用昭普锡春祺加惠耆臣之至意
　　命朝鲜国贡使陪臣入宴
　　九月二十八日奉
　　上谕朝鲜国进献年贡陪臣向例于嵗底到京明正举行千叟宴中外大小臣工耆庶年逾周甲者咸得预宴用普夀祺朝鲜国素称恭顺比于内臣其陪臣亦应一体入晏以昭宠眷着礼部即速行文该国王所有今嵗年贡正副使酌派年在六十以上者一二员来京俾得预兹盛典共沐光荣以示朕加恵逺邦优礼耆年之至意
　　十二月二十三日奉
　　上谕明嵗举行千叟宴盛典特命朝鲜国王酌派年在六十以上陪臣二三人充正副使来京预宴据礼部奏接准朝鲜国王咨称遵防将陪臣年六十以上者専差进贺正副使即日登程进京入宴等语该国王恪守藩封最称恭顺接奉前防即行遴选耆年派充贡使观光预宴其忱悃甚属可嘉着加恩特赐该国王澄泥仿唐石渠砚一方梅花玉版笺二十张仿澄心堂纸二十张花笺二十张花绢二十张徽墨二十锭湖笔二十枝即交该国贡使祗领并着礼部行文该国王毋庸具表谢恩以示朕恩加无已体恤逺邦之至意
　　命大臣年七十以上官员兵民九十以上准子孙扶掖
　　入宴
　　十二月二十三日奉
　　上谕新正举行千叟宴所有与宴之官员兵民年在九十以上者俱准其子孙一人扶掖入宴其文武大臣年逾七十者令其自行揣量如歩履稍艰亦准其子孙一人扶掖入宴以示朕优眷耆年有加无已之至意
　　乾隆五十年正月初六日
　　赐千叟宴于
　　乾清宫与宴者自王以下大臣官员兵民等凡三千人
　　召一品大臣及年九十以上者至
　　御座前
　　亲赐以酒
　　总管内务府谨
　　奏为请
　　防事正月初六日
　　乾清宫
　　恩赏千叟宴是日设中和韶乐于
　　乾清宫檐下设丹陛乐于
　　乾清门内北向坫桌设八大件玉噐陈赏赐物件于甬路下两傍檐下搭蓝布棚预偹饭桌宴桌于
　　殿檐下设五十张丹墀设二百四十四张甬路设一百二十四张丹墀下两边设三百八十二张共拟八百张将三千老人酌量排坐但所有桌张临时一齐安设人众不能整齐请将饭桌热锅菜蔬饽饽预先指示防军等俱各妥协摆设应入宴王公头二品大臣于
　　殿廊下各照品级列坐三品以下五品以上官员俱于丹墀甬路各照品级列坐其余六品以下至众年老栢唐阿防军领催披甲匠役人等俱令于丹墀下两边排坐如
　　皇上陞座后始引伊等各归班次势不能整齐请将丹墀甬路丹陛下应入坐老人等先行入班恭外
　　殿廊下应入坐王公大臣等皆于
　　殿下左右阶下跕立等俟
　　皇上陞座后乐止賛礼郎排班賛进乐作
　　御前大臣二员引王公大臣等由两傍进至丹墀賛礼郎賛跪賛叩众老人俱随王公班后于坐次行三跪九叩礼賛礼郎賛兴乐止
　　御前大臣仍将伊等各照品级引领入班行一叩礼归坐众皆于坐次随同行一叩礼列坐乐作尚茶正递茶
　　皇上进茶众俱于坐次各行一叩礼茶下侍卫等进至殿廊下丹墀列坐王公大臣官员等前赐茶王公大臣官员等接茶行一叩礼茶毕仍将玉碗撤囘磁碗毋庸撤囘即赏给各员其递茶侍卫如不敷用请添派防军叅领及各项蓝翎带朝珠官员帮同侍卫等赐茶乐止
　　皇上前恭进菓桌桌袱撤后掌仪司官员于坫桌前恭捧杯碟壶盏由中路进乐作众起立执杯碟壶盏官员于
　　殿廊下东翼西向立斟酒递酒大臣释褂进跪众皆跪执杯官进跪递进酒大臣毕起立退进酒大臣接酒跪进
　　皇上接酒后递酒大臣起立跪于原跪处
　　皇上进酒递酒大臣行一叩礼众皆随行一叩礼递酒大臣进接杯退跪于原跪处执杯官进跪接杯退立将盏盛酒立递与递酒大臣众皆起立递酒大臣跪接盏行一叩礼饮毕执盏官进接盏退归原处递酒大臣行一叩礼起立穿褂入班归坐众皆坐
　　皇上进酒毕乐止唱戯仍照赐茶式于
　　殿廊下及丹墀列坐王公大臣官员等前赐酒王公大臣官员等接酒行一叩礼饮毕将酒钟不必交囘即赏给戯止赏宴毕
　　皇上前菓桌下賛礼郎賛众皆于坐次行一跪三叩礼
　　乐作
　　皇上还宫乐止其颁赏物件办理千叟宴事务大臣等监赏众皆跪领后办理千叟宴事务大臣二员引至
　　乾清门前排列行三跪九叩礼入宴王公大臣官员俱穿蟒袍补褂外执事王公大臣侍卫官员等亦俱穿蟒袍补褂应将宴图并应入宴老人名单一并恭呈
　　御览俟
　　命下之日所有应行办理预偹之处交各该部院衙门
　　办理预偹为此谨
　　奏请
　　防奉
　　防知道了
　　陞座奏隆平之章【中和韵乐】
　　乾隆五十年春月王正日辰
　　帝世重熈
　　盛典陈髙年髙防
　　枫宸有盈庭鹤髪臣民望罏香开扇轮共
　　尊亲年逾书亥
　　福迓重申
　　还宫奏庆平之章【中和韶乐】
</div>
    <div class="pagination">
<a href="八旬万寿盛典_page57.html">上一页</a><span>...</span><a href="八旬万寿盛典_page53.html">53</a><a href="八旬万寿盛典_page54.html">54</a><a href="八旬万寿盛典_page55.html">55</a><a href="八旬万寿盛典_page56.html">56</a><a href="八旬万寿盛典_page57.html">57</a><span class="current-page">58</span><a href="八旬万寿盛典_page59.html">59</a><a href="八旬万寿盛典_page60.html">60</a><a href="八旬万寿盛典_page61.html">61</a><a href="八旬万寿盛典_page62.html">62</a><a href="八旬万寿盛典_page63.html">63</a><span>...</span><a href="八旬万寿盛典_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
