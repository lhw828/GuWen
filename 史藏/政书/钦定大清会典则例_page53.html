<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 53 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 53 页/共 354 页</h1>
    <div class="content">　　谕陜西潼闗衞山西大同府所属康熙五十一年应征米豆刍草既已征完今虽蠲免亦无益于小民着将明年应征者蠲免钦此○又奉
　　防免陜西西安等属地丁并累年民欠银○五十二年恩诏天下地丁钱粮既沛恩泽于三年内悉予豁免其自京城及各省房地租税多系贫民赁僦官地栖身营业宜并蠲免以覃恩恵着察明京城内及直省毎年地租额数于康熙五十三年豁免一年其积年逋欠若干一并察明免其追补○又奉
　　防山西河南地丁银着蠲免○又奉
　　防陜西西安府等属钱粮着蠲免○又奉
　　防防寕等处今嵗钱粮着补行豁免○五十四年谕顺天永平保定河间宣化五府五十五年地丁银米豆谷草通行蠲免钦此○五十五年
　　谕防妄阿喇布坦近忽侵扰哈密故特征兵备邉一应飞刍挽粟悉支正供毫无累及闾阎今嵗山西陜西二省虽属丰収犹念兵民効力转输无误特将沿邉一带运粮地方自山西大同府属前卫右卫大同懐仁马邑朔保徳等七州县卫直至陜西延安府属府谷神木等共四十二州县卫所堡康熙五十六年额征银八万六千一百两有奇粮米豆谷三十一万七千七百石有奇草二千七十六万五千九百束有奇通行蠲免并将从前积欠逋欠银粮草豆悉予蠲免
　　钦此○又奉
　　防直隶地丁银米刍草着蠲免○五十六年
　　谕朕抚驭寰宇五十余年各省正赋屡经全免累年积欠亦已蠲征近者民力虽已稍舒然念分年带征之银若不格外优寛则小民一嵗所获分纳二年之赋以其赢余飬赡室家断难充足朕每懐及此轸恻良深宜更加殊恩通行豁免今将直隶江苏安徽江西浙江湖广西安甘肃等八省带征屯卫银二百三十九万八千三百八十两有奇槩免征収其漕项虽例不准免亦着破格施恩将江苏安徽所属带征漕项银四十九万五千一百余两米麦豆十有四万六千六百十有余石内免征各半钦此○又
　　谕顷者朕巡幸口外经过三河等州县及永平府交界地方见今歳秋成丰稔米价称平惟是去年雨水过溢田亩间被淹没朕深加轸防蠲赋平粜转漕分振贫民使不至失所今者虽复有年然仅支一嵗之用恐来年之输将尚多难继是必再沛恩膏始可大培民力着将顺天永平两府所属大兴宛平通三河密云蓟遵化顺义懐柔昌平寳坻平谷丰润玊田良乡涿武清永清香河霸大城文安房山保定延庆卢龙迁安乐亭滦抚寕昌黎等州县山海梁城等卫所康熙五十六年地丁银二十六万四千三百余两米豆高粮二万一千六百余石草九万四千九百余束通行蠲免所有屡年积欠银九万三百九十余两米豆高粮万六千二百余石草八万四千四百余束亦并与蠲除钦此○又
　　谕大兵屯驻西邉一切军兴征缮皆动支正供帑项不使累及闾阎而转输挽运陜西百姓勉力急公劳苦实堪悯防又荘浪等处地震随经遣部院堂官星驰前往拯济而用兵之后宜格外加恩用绥黎庶将陜西巡抚甘肃巡抚所属各府州县卫所钱粮除米豆草束外其康熙五十八年应征地丁银一百八十八万三千五百两有奇并累年积欠银四万七百两着一槩蠲免钦此○又奉
　　防甘肃巡抚所属康熙五十三四五六等年民间旧欠银米草豆着尽行豁免○五十九年
　　谕沿邉数处师旅屯驻一切虽皆支用正帑而协办转输行赍居送之事民力劳瘁曽将陜西甘肃巡抚所属康熙五十八年额征地丁银一百八十八万余两屡年旧欠银四万余两悉行蠲免而沿邉各州县卫所军行既多飞挽之劳办赋复滋催科之扰若非格外加恩黎民恐致失业所有沿邉一带陜西延安府属府谷神木等六十八州县卫所堡康熙五十九年应征银米豆草悉宜蠲免但目今系有军务之时除米豆草外将五十九年额征银九万八千一百两有奇尽行蠲免钦此○又
　　谕迩年因西陲用兵师行粮从虽刍束悉支正供丝毫无扰民间然转输必湏民力劳苦宜防曽将康熙五十八年陜西甘肃所属额征地丁银一百八十八万余两并累年旧欠银四万余两康熙五十九年沿邉各州县卫所额征银九万八千一百余两浃沛恩纶屡行蠲免近闻二年歉収民有艰于粒食者办赋急公力何能支着将陜西巡抚甘肃巡抚所属各州县卫所除应征米豆草外康熙六十年应征地丁银一百八十八万三千七百四十四两有奇通行蠲免钦
　　此○又奉
　　防延庆等五州县米豆谷杂粮均着蠲免钦此○又议准台湾康熙五十七年额征民番银二万一千二百两有竒粟十有三万八千九百石有奇尽行蠲免○六十一年十二月
　　谕古北口一路为我
　　皇考每年行幸之地北路百姓効力有年今将宛平顺义懐柔密云平谷五县昌平一州雍正元年应征正项钱粮一万四千三百八十两尽行豁免钦此○又
　　谕
　　陵寝一路此时正当修道之际亦宜轸防今将大兴三河二县通蓟遵化三州雍正元年应征正项钱粮一万三千三百两有奇亦尽行豁免钦此○雍正元年覆准宛平等十一州县地丁房租核桃榛栗等项除已蠲银二万七千七百两有奇其未蠲银二万一千七百余两一幷蠲免○又
　　谕江苏等属康熙三十三年以前未完民屯地丁等项钱粮一百三十一万余两内芦课等项银九万八百两有奇虽非恩诏内应行豁免之项但此事阅年最乆倘行催征穷民必致受累着一并尽行豁免钦此
　　○乂
　　谕江苏等属康熙三十四年以后积年民欠钱粮七百二十九万六千余两外芦课等项银十有九万二千七百余两虽不应蠲免但此事阅年最乆若行催征穷民必致苦累着一幷豁免钦此○又
　　谕江苏苏太等卫积年未完屯折银二万四百余两内存留俸工银一千二百余两虽不应豁免但此事年乆既称实系拖欠在军着一幷豁免钦此○又
　　谕江苏等属四十七年以后民欠三百五万九千余两内地租等项银六千八百余两虽不应豁免但此事年乆实欠在民着一幷豁免钦此○又
　　谕陜西自军兴以来大兵驻劄运送粮饷供支草豆无一不需民力原非他省可比所有康熙六十年以前陜西借给耔种着该督抚察明定议分年带征外其余凡有民屯卫所实在未完银米豆草悉予蠲免钦
　　此○又
　　谕恩诏议免各省钱粮部议旧欠银米应准蠲免者自康熙十八年至四十五年止着加恩将五十年以前旧欠银米等项均察明豁免钦此○又议准四十五年以前积年民欠银一千六百二十余两米麦一千九百余石一并蠲免○又覆准广东海康遂溪二县于雍正元年八月内海潮涌溢田地咸气未消三年之后方可耕种其雍正二年未完地丁银悉予蠲免○又议准直隶霸州等七州县所有未完银三万七千七百二十六两有奇蠲免一半○又覆准湖北咸寕蒲圻等县卫蠲免本年钱粮○六年
　　谕免直隶七年分起运银四十一万七千八百余两钦
　　此○又
　　谕免福建省康熙五十五年起至雍正四年民欠地丁银三十三万八千三百余两其有已征在官者即照数留抵雍正七年本户正赋钦此○七年
　　谕浙省为财赋重地民力输将朕所轸念今浙省自雍正二年以前未完旧欠以及六年未完钱粮士庶踊跃输将实为浙省风俗称庆着将雍正七年额征地丁屯饷钱粮蠲免十分之二共计六十万两着该督遍行宣谕钦此○又
　　谕西藏苗疆皆已寕谧朕心嘉慰着将雍正八年甘肃四川广西云南贵州额征地丁银悉行蠲免其西安地方亦有备办军需之事地丁银蠲免十分之三至应征耗羡凡遇特恩蠲免钱粮者其耗羡仍行输纳若因水旱蠲免者不得征収耗羡将此永着为例钦
　　此○又
　　谕朕前见四川崇庆州士民好义急公是以格外加恩蠲除正赋今见抚臣陈奏知泸州里民有背运军饷之劬劳又有乐助仓储之忱悃着照崇庆州之例将泸州雍正七年额征钱粮全行豁免其已征在官者准抵八年额赋钦此○又覆准蠲免钱粮将所免分数仍刋串票塡冩某户免银若干付花户收执○又覆准雍正七年蠲免钱粮内有蔚州既改入直隶应蠲银着照直隶州分数别行蠲免○又
　　谕山东广东二省雍正八年地丁各免四十万两直隶陜西已各蠲四十万两雍正八年着再各免四十万两山西安徽亦着各免四十万两钦此○又
　　谕国家经费既敷宜蔵富于民朕特降防蠲免已多今次第举行应及于江西湖北湖南三省着将雍正九年各蠲免四十万两直隶乃畿辅首善之地应沛殊恩山东今岁被水之州县稍多朕心深为轸念着将九年直隶山东通省钱粮各蠲免四十万两钦此○
　　又
　　谕甘肃地方雍正八年地丁钱粮已降防蠲免其河西四府州县及各卫所额征粮草又经免征朕念新归内地番民愿附版圗其地亩额征本色粮草与河西等防亦应一例蠲除着将雍正八年河东之河州廰洮州卫归徳所河西之西寕府属凉州府属一应番民粮草悉加恩蠲免钦此○又覆准蠲免四川明正
　　土司折征贡银○又
　　谕甘肃地方年来备办军需百姓挽输効力勤劳着将河东河西各属民戸屯户及番民等雍正十年应征各项银粮刍草一槩蠲免若已经完纳者凖作来年正赋钦此○又
　　谕甘肃所属本年应征地丁银二十七万九千三百余两仍行豁免钦此○又
　　谕云南元江普洱两府猓夷蠢动夫役频烦之后恐小民输将力有不逮着将元普两府雍正十一年分额征条银并公件银悉行蠲免钦此○十三年
　　谕湖南接近黔疆雇募夫役赴黔运饷者多系沅州之民除已降防加増价直用示恩防外朕念沅民急公倍于他处着将沅州今年地丁钱粮全行蠲免若有已征在官者准抵明年应征额赋钦此○是年九月谕直省钱粮于恩诏蠲免外将雍正十二年以前实在民欠者一并寛免从前江南积欠钱粮内有官侵吏蚀二项从民欠中分出者亦着照民欠例寛免钦此○又奉
　　防
　　皇考山陵正在兴工之时由京城至易州经过地方如大兴宛平良乡涿房山涞水易等州县凡修道应差诸事不免资于民力朕心轸念着将该州县乾隆元年应征钱粮加恩蠲免钦此○又
　　谕朕加恵元元将雍正十二年以前各省民欠钱粮悉行寛免诚以民为邦本治天下之道莫先于爱民爱民之道以减赋蠲租为首务也惟是输纳钱粮多由业户则蠲免之典大槩业户邀恩者居多彼无业贫民终嵗勤动按产输粮未被国家之恩泽尚非公溥之义若欲照所蠲之数履亩除租绳以官法则势有不能徒滋纷然业户受朕恵者苟十捐其五以分恵佃户亦未为不可近闻江南已有向义乐输之业户情愿蠲免佃户之租者闾阎兴仁让之风朕实嘉悦其令所在有司善为谕各业户酌量寛减彼佃户之租不必限定分数使耕作贫民有余粮以赡妻子若有素封业户能善体此意加惠佃户者则酌量奨赏之其不愿者聼之亦不得勉强从事此非捐修公项之比有司当善体朕意虚心开导以兴仁让而均恵泽若彼刁顽佃户借此观望迁延仍治以抗租之罪朕视天下业户佃户皆吾赤子恩欲其均也业户沾朕之恩佃户又得拜业户之恵则君民一心彼此体防以人和感召
　　天和行见风两以时屡丰可庆矣钦此○又
　　谕直隶州县有旗退地亩及入官地亩由地方官征收租项阅年既乆拖欠颇多向虽不在恩诏蠲免之内然租银与地丁名色不同其为民欠则一着将雍正十二年以前旗退地畆租银租粮及入官地亩租银租粮一幷加恩豁免钦此○又
　　谕甘肃雍正十二年以前旧欠本色粮草悉行豁免
　　钦此○又
　　谕四川口外番部输诚急公良可嘉悯着将明正沈冷各土司所属一年杂粮折征银并贡马银及口外新附各处认纳折征银该抚察明确数通行豁免钦此○又
　　谕四川建昌松潘所属凉山会川盐源阿树木坪各土番等本年米折条银以及本色杂粮贡马等项着通行豁免再普安安阜酉阳等处见在建造城垣皆资民力所有本年应纳贡赋亦槩行豁免钦此○又议准西安甘肃均有挽运军需之事而甘肃尤属总汇之区准将乾隆元年甘肃额征地丁钱粮全行豁免西安额征地丁钱粮蠲免一半○乾隆元年
　　谕浙江严州所屯粮照杭州前右二卫科则征収以舒军力水着为例钦此○又
　　谕甘肃乾隆二年钱粮全行蠲免西安等属蠲免一半钦此○二年
　　谕年来经理
　　山陵大事自京师至易州七州县民人应差趋役勤慎可嘉着将乾隆二年额征钱粮再行豁免钦比○
　　又
　　谕凡遇蠲免皆以奉防之日为始其奉防之后部文未到之前有已输在官者凖作次年正赋永着为令钦此○乂
　　谕广西平乐营奉调兵丁借支库银及土田州出征兵丁借支制备冬衣银均着豁免钦此○又
　　谕陜西寕夏府属之寳丰新渠二县招垦新户安业未乆所欠雍正十三年额赋既因尽纳旧欠致亏正项今又新旧幷征朕心深为悯念着将十三年以前旧欠悉行豁免钦此○又
　　谕直隶宣化永平等府属未完地粮民欠槩与豁免旗退地亩所有入官地亩租银租粮民欠一并豁免钦此○又题准陜西西安等属雍正十年未完额征屯粮及存留银草并十二年未完存留屯银牙税学租屯粮更名银糯米折价银七五耗羡等项又西安汉中榆林等府鄜绥等州属十二年未完额外银粮耗羡等项又潼闗县首报屯地银粮草又靖邉县雍正三年至八年未完粮及长安县雍正六七八等年民欠粮均遵奉
　　上谕雍正十二年以前各省钱粮实欠在民者一幷寛免○又题准陜西寕夏府之新渠寳丰二县额征粮料准其豁免又凉西等处番民额征粮草皆照屯地科则免三分之一○又题准陜西甘肃额征匠价银如遇蠲免年分准其一例蠲免○四年
　　谕蠲免直隶本年钱粮九十万两江苏百万两安徽六十万两并将所蠲正赋之耗羡一槩免征钦此○又
　　谕陜西榆林一带地土寒薄居民贫乏自雍正十二年至乾隆二年所借仓粮甚难输将着将此十一州县民借未完之常平仓谷悉行寛免钦此○五年
　　谕山东蒲台县地亩向因科则互异于雍正十三年题明丈出薄地并阙额荒地其应减应除之赋已经豁免惟是瘠薄改则地内未完银因系旧欠不应豁除尚在催追朕念穷黎艰于输纳着加恩一槩豁免以纾民力钦此○六年
　　谕朕初次行围经过地方本年应征额赋酌量蠲免十分之三钦此○又
　　谕准噶尔来使进藏熬茶曽令那克舒三十九部落豫备马匹毫无违误黾勉奉公甚属可悯着加特恩将本年应纳钱粮寛免钦此○七年
　　谕甘肃所属凉州府之栁林湖肃州之三清湾柔逺堡毛目城双墩九坝等处各屯户旧借牛具口食银例应如数催征完纳朕思此等屯户原系招徕穷民素无蓄积着加恩全行豁免钦此○又
　　谕甘肃凉州西寜二府所属之武威平番永昌古浪西寜碾伯等六县三年带征银着令全行豁免钦此○八年
　　谕直隶雍正十二年以前民欠钱粮已于恩诏内寛免惟望都静海冀武邑四州县民欠米谷经部议系出借之项不在寛免之例朕思此项阅年已乆尚事追呼小民未免苦累着一例加恩豁免钦此○又
　　谕盛京户部荘头每年交纳仓粮今朕恭谒
　　祖陵亲诣盛京轸念各荘头终嵗勤苦输将无误着将八年分应交仓粮加恩寛免再各荘头尚有七年分未完米豆草着覈明一幷豁免钦此○又
　　谕防送准噶尔来使进藏满洲官兵马匹牲畜经那克舒三十九部落番子各出马匹牲畜豫备妥协此次虽未用所备马匹牲畜但此等番子居处极邉急于公务甚属可悯特加恩将明嵗应纳钱粮蠲免钦此○九年
　　谕甘肃所属之凉州府栁林湖肃州之三清湾柔逺堡等处及口外安西沙州栁沟布隆吉等处屯田民人开垦之始借有牛具口食银未完朕前已降防豁免惟肃州属九家窰一处当时未经议及尚在带征着将九家窰未完牛具银一例加恩豁免钦此○十年
　　谕我朝
　　列圣相承深仁厚泽无时不加意培养元元以期家给人足百年以来薄海内外物阜民康共享升平之福朕临御天下十年于兹抚育烝黎民依念切躬行俭约薄赋轻徭孜孜于保治之谟不敢稍有暇逸常守节用爱人之训凡以为民也今寰宇敉寕既鲜糜费之端亦无兵役之耗是以左藏尚有余积数年来直省偶有水旱朕加恩振济多在常格之外如前年江南被水抚绥安插计费帑金千余万两凡此皆因灾伤补救而沛恩泽者朕思海宇乂安民气和乐持盈保泰莫先于足民况天下之财止有此数不聚于上即散于下仰惟我
　　皇祖在位六十一年蠲租赐复之诏史不絶书又曽特
　　颁
　　谕防将天下钱粮普免一次我
　　皇考旰食宵衣勤求民瘼无日不下减赋寛征之令如甘肃一省正赋全行豁免者十有余年朕以继志述事之心际重熙累洽之欲使海澨山陬一民一物无不均沾大泽为是特降恩防将乾隆十一年直省应征钱粮通行蠲免钦此经大学士等议准各直省除芦课漕项例不蠲免外其地丁钱粮额银共二千八百二十四万余两将直隶奉天江苏福建西安甘肃四川云南贵州等省地丁钱粮共千有四十二万九百余两于十一年全行蠲免河南安徽浙江广东广西等省地丁钱粮共八百六十二万七千三百余两于十二年全行蠲免山东山西江西湖广等省地丁钱粮共九百十有九万二千二百余两于十三年全行蠲免○又
　　谕向来蠲免钱粮例止地丁而粮草不在其内惟是甘肃地处邉隅所征地丁少而粮草多其临邉各属十一年应征番民粮草着格外加恩蠲免再河东河西额征屯粮及草亦着蠲免三分之一钦此○又
　　谕福建乾隆十一年地丁钱粮已全行蠲免惟是台湾府属一廰四县地亩额粮向系征收粟谷今内地各郡既通行蠲免而台属地亩因其编征本色不得一同邀免非朕普遍加恩之意着将台湾府属一廰四县十一年额征供粟十有六万余石全数豁免钦此○又
　　谕四川民番杂处赋粮不一有征收米豆杂粮者有认纳贝母青稞折征米粮者其各营上司又有番民认纳夷赋银及按例完纳本折贡马等项皆与应征地丁无异朕思该省乾隆十一年地丁钱粮业已全数蠲免而各民番土司所输因非条粮不能普沾恵泽着加恩将十一年寜逺叙州二府属州县卫所建昌镇标各营应征米豆龙安府茂州松潘镇营所属番寨折征米谷雷波黄螂苗民认纳本色杂粮建昌镇标会川防盐南坪打箭鑪各廰营新抚各土司番民认纳夷赋银各土司完纳本折贡马等项一槩蠲免钦此○又
　　谕雍正十一年瓜州安插囘民开垦地亩渠夫借给牛价口粮例应分年交纳因邉民寒苦尚有未经还项者着照安西等处屯戸未完之例开恩豁免钦此○又奏准陜西西寕所属玉树等族并暂隶西藏管辖纳克舒番众人等应纳马贡入于乾隆十一年四川陜甘蠲免一年之例一并蠲免○又
　　谕各省蠲免正赋之年若有未完之旧欠仍按期带征则民间犹不免追呼之扰着一并停其征收展至开征之年令其照例输纳至于有田之家既邀蠲赋之恩其承种之佃户亦应酌减租粮使之均沾惠泽着该督抚转饬州县官善为劝谕感发其天良欢欣从事则朕之恩施更为周普均照雍正十三年十二月谕防行钦此○十一年
　　谕朕爱育黎元特降谕防将直省钱粮轮年通免均沾惠泽所有浙江温台府属玉环山海寜县大亹中小亹开垦田地银谷与腹内地丁无异因给佃承种名为租谷租银是以不在所蠲之内彼边海地瘠民贫自当一视同仁乾隆十二年该省轮免之期着将此项一例蠲免钦此○又
　　谕此番征勦瞻对四川各土司承办军粮莫不踊跃从事甚属可嘉该土司等本年应纳贡赋已经普免今军务告竣着再加恩将打箭鑪口内口外効力之各部番众应纳贡赋再蠲免二年钦此○又
　　谕直隶通省今年应征地丁钱粮已加恩全行蠲免固安覇州二防守尉所辖屯粮例不在蠲免之内但朕念耕种屯田之旗户按亩输谷在县交纳与民田正赋相同着将固安覇州二防守尉本年应征屯粮谷一例加恩蠲免钦此○又
　　谕朕普免天下钱粮奉天本年系轮蠲之嵗各省定例止蠲地丁银米豆不在应蠲之例但奉天地丁钱粮向来银粮并征其额征米豆即系正赋着将奉锦二府十一年应征米豆一例加恩蠲免钦此○又
　　谕朕巡幸五台凡有供应皆动支正项惟是安营除道未免有资民力且五台系初次驻跸宜沛恩施着将该县乾隆十二年应征地丁钱粮蠲免十分之三钦此○十二年
　　谕朕嘉惠黎元轮免天下正供山西通省地丁应于十三年全免惟该省太原平阳潞安寕武泽州蒲州六府辽沁平忻代保解绛八州及归化城所属有额征本色米豆谷麦以供兵饷例不蠲免但此次特沛恩施亦应量加恺泽得以均沾着将太原等府州应征本色酌免十分之三其大同朔平二府地处邉瘠频年歉収着全行蠲免钦此○又
　　谕朕普免天下钱粮今嵗系河南轮免之年闻该省之开封归徳彰徳懐庆河南南阳等府有滩地官荘官地义田四项租课因非地丁正赋不在蠲免之内着加恩蠲免十分之三钦此○又
　　谕朕普免天下钱粮今嵗系广东轮免之年广韶等府州属向有应征官租及屯田旷军余羡等项银钱米谷并应征学租因非地丁钱粮例不蠲免着将此项租银钱米谷加恩蠲免十分之一钦此○十三年
　　谕朕时迈东巡前诣
　　阙里至于
　　岱宗旧典聿修明禋肇荐东省本年钱粮见已普免因思曲阜泰安歴城銮舆驻跸之所也着将三县乾隆十四年应征地丁钱粮全行蠲免俾小民均沾厚惠钦此○十五年
　　谕朕恭谒
　　祖陵所过京东州县田中収获之象较往年似觉歉薄大抵因夏秋两水过多是以不能尽获丰稔今所见如此则前涂亦大略相似朕时巡省方舆跸所至民依念切虽成灾之处已照例振防即不成灾处所当薄収之年亦时为轸念向来临幸地方应征钱粮皆按分蠲除此次经过直隶州县其实未被灾仍属丰収之处按照旧例蠲免十分之三若歉収之所着加恩蠲免十分之五该督速察明分别奏闻照例办理钦此○又
　　谕朕恭奉
</div>
    <div class="pagination">
<a href="钦定大清会典则例_page52.html">上一页</a><span>...</span><a href="钦定大清会典则例_page48.html">48</a><a href="钦定大清会典则例_page49.html">49</a><a href="钦定大清会典则例_page50.html">50</a><a href="钦定大清会典则例_page51.html">51</a><a href="钦定大清会典则例_page52.html">52</a><span class="current-page">53</span><a href="钦定大清会典则例_page54.html">54</a><a href="钦定大清会典则例_page55.html">55</a><a href="钦定大清会典则例_page56.html">56</a><a href="钦定大清会典则例_page57.html">57</a><a href="钦定大清会典则例_page58.html">58</a><span>...</span><a href="钦定大清会典则例_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
