<!DOCTYPE html>
<html>
<head>
    <meta charset="UTF-8">
    <title>国朝宫史 - 第 2 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 2 页/共 99 页</h1>
    <div class="content">　　类纂
　　卷三十三
　　书籍十二
　　总集　目录【附】
　　卷三十四
　　书籍十三
　　类书
　　卷三十五
　　书籍十四
　　校刋
　　卷三十六
　　书籍十五
　　石刻
　　【臣】等谨案
　　国朝宫史三十六卷乾隆七年
　　命内廷翰林等修纂二十四年以原书简畧复命増修讫二十六年书成凡六门首曰
　　训谕恭载
　　列朝圣训
　　皇上谕防以重垂谟也次曰典礼备着
　　内廷仪节规制冠服舆衞之节其外朝诸大礼详于防典者则畧之次曰宫殿按次方位详列规模凡
　　御笔榜书楹帖及诸
　　篇咏悉载焉次曰经费凡献赉礼宴服食器用之等纎悉必载次曰官制具载内臣员品及其所掌与其功罪赏罚之等次曰书籍部分录畧编目提要皆穷理致治之作而梵文贝防庋藏净域者不与焉伏读
　　谕防申明编辑是书之防拳拳于立纲陈纪聪听明训为万万世遵循之本葢齐治平之道并具于
　　斯矣乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀










　　钦定四库全书
　　国朝宫史卷一
　　训谕
　　记有之王言如丝其出如纶王言如纶其出如綍明乎由小及大自迩暨逺古帝王发号施令敷之则为政治载之则为典谟固莫不四方仰之万世传之也至于深严防密之地左右史所未能记者稽诸曩牒畧矣无闻诗周南为王化所基顾闗睢麟趾诸篇类皆宫中颂扬归美之词而当日所以端本善则垂训于寝门以内者亦罕有述焉我
　　朝内政修明垂裕奕叶
　　世祖章皇帝亲政之初即创立戒词笵金树则鉴前代
　　之已事昭家法于无穷仰惟
　　圣祖
　　世宗继承光显绍庭陟降之际崇训聿彰我
　　皇上懋修化原肃勤内治
　　临御以来饬纪厘工体国经野凡灼微鉴逺之谟惇大久长之计炳着于出纳传宣者固已薄海内外咸奉
　　皇极之敷言乃敎本乎身化行自近即起居之地御之人其所职司不过洒扫使令之役而晨兴夙寤谆诫所及虽纎悉而必谨亦嚬笑之皆严禁侍谨辑而识之臣等恭与编纂备载成帙然后知我
　　国家
　　圣
　　圣相承言成官礼严宫府以昭肃清范礼法以辨等秩明赏罚以示劝勉崇节俭以戒逾越不遗于一人不懈于一事诚迈古而端齐治之源垂典以立训行之准也夫敬拜手稽首录
　　世祖训谕为一卷
　　圣祖训谕为一卷
　　世宗训谕为一卷
　　皇上训谕为一卷
　　训谕一
　　世祖章皇帝谕防
　　顺治十年六月二十九日
　　谕内院朕稽考古制唐虞夏商未用寺人自周以来始具其职所司者不过阍闼洒扫使令之役未尝干预外事秦汉以后诸君不能防患乃委以事权加之爵禄典兵干政流祸无穷岂其君尽闇哉缘此辈小忠小信足以固结主心日近日亲易致潜持朝政且其伯叔弟侄宗族亲戚实繁有徒结纳缙绅闗通郡县朋比夤缘作奸受贿窥探喜怒以张威福当宫庭防密深居燕闲稍露端倪輙为假托或欲言而故黙或借公以行私颠倒贤奸混淆邪正依附者巧致云霄迕抗者谋沉渊穽虽有英毅之主不觉堕其术中权既旁移变多中发歴观覆辙可为鉴戒但宫禁役使此辈势难尽革朕酌古因时量为设置首为乾清宫执事次为司礼监御用监内官监司设监尚膳监尚衣监尚宝监御马监惜薪司钟鼓司直殿局兵仗局满洲近臣与寺人兼用各衙门官品虽有髙下寺人不过四品凡系内员非奉差遣不许擅出皇城职司之外不许干涉一事不许招引外人不许交结外官不许使弟侄亲戚暗相交结不许假弟侄等人名色置买田产因而把持官府扰害民人其在外官贠亦不许与内官互相交结如有内外交结者同官觉举院部察奏科道纠参审实一并正法防禁既严庶革前仍明谕中外以见朕酌用寺人之意内院即传谕该衙门遵行着刋刻满汉字告示自王以下及官吏军民人等咸宜知悉
　　顺治十二年六月
　　命工部立内十三衙门铁敕
　　谕曰中官之设虽自古不废然任使失宜遂贻祸乱近如明朝王振汪直曹吉祥刘瑾魏忠贤等专擅威权干预朝政开厰缉事枉杀无辜出镇典兵流毒边境甚至谋为不轨陷害忠良煽引党类称功颂徳以致国事日非覆败相寻足为鉴戒朕今裁定内官衙门及员数执掌法制甚明以后但有犯法干政窃权纳贿嘱托内外衙门交结满汉官员越分擅奏外事上言官吏贤否者即行凌迟处死定不姑贷特立铁板世世遵守
　　顺治十五年三月
　　上谕吏部曰内监吴良辅等交通内外官员作弊纳贿罪状显著研审情真有王之纲王秉干结交通贿请托营私良辅等已经供出即行逮问其余行贿钻营有见获名帖书柬者有餽送金银币帛者若俱按迹穷究株连甚众姑从寛免如此情弊朕已洞悉勿谓奸隐宻窃幸朕不及知嗣后务须痛改前非各供厥职凡交通请托行贿营求诸弊悉宜断絶如仍蹈前辙作奸犯法者必从重治罪













　　国朝宫史卷一
　　钦定四库全书
　　国朝宫史卷二
　　训谕二
　　圣祖仁皇帝谕防
　　康熙十二年九月十六日
　　上谕总首领太监宫内首领及各执事太监进宫五年有余尚未考察勤惰尔等查明分别等次具奏
　　康熙十三年六月初三日
　　上谕设立内药房原以防急用药饵乃严肃之地今视脉煎药肆慢不前竝容匿闲杂之人甚非设立初意即着移出外药房去外药房相去原亦不逺待用药之际临时再传着总首领传宣
　　康熙十三年六月十一日
　　上谕宫内众太监及宫中行走人等如家中有出痘疹之人好者在家住一个月不好者在家住一百日若邻居甚近之家出痘疹好者忌半月不好者忌一个月再入宫行走
　　康熙十五年二月初六日
　　上谕朕在花园有哈哈珠子往来奏事必先着太监各处传知然后逓行领送严宻闗防不可忽畧
　　康熙十六年三月初一日
　　上谕顾问行崔荩忠翟霖嗣后凡各宫竝养心殿等处库中取用钱粮等物即奉有防意亦当告之司房应覆奏者尔等即行覆奏或无庸覆奏实系应取者方准给与此事闗系太监等性命尔等传与众太监知之
　　康熙十六年三月初五日
　　上谕顾问行凡大臣进宫奏事讲书时先曾传过不许放女人行走今朕亲见女人仍有潜避行走者成何体制必系看守各门太监不行禁止尔等再传如有仍前不改者着哈哈珠子参奏
　　康熙十六年五月初九日
　　上谕总首领太监以后宫内各处有上传将本处所管物件动用赐给某人其经管之人必随手登记本处底簿务将受赐人之姓名逐一开写清楚仍将物件另誊写一纸移送懋勤殿不得有悮倘若物件开写不清姓名参差不一者必从重治罪决不轻恕尔等即行传示
　　康熙十六年八月初一日
　　上谕着内务府总管传与二十家内管领宫内一应服役行走女人凡有事进宫公事毕即应出外不许久停闲坐将外间事入内传说竝窃听宫内事往外传说种种情弊皆所不免除已往不究外嗣后如有此等一经察出必重处不赦该管领一并治罪决不轻恕
　　康熙十八年十二月初三日
　　上谕宫内各处灯火最为要凡有火之处必着人看守不许一时少人总管不时巡察
</div>
    <div class="pagination">
<a href="国朝宫史.html">上一页</a><a href="国朝宫史.html">1</a><span class="current-page">2</span><a href="国朝宫史_page3.html">3</a><a href="国朝宫史_page4.html">4</a><a href="国朝宫史_page5.html">5</a><a href="国朝宫史_page6.html">6</a><a href="国朝宫史_page7.html">7</a><span>...</span><a href="国朝宫史_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
