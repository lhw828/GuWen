<!DOCTYPE html>
<html>
<head>
    <meta charset="UTF-8">
    <title>文献通考 - 第 117 页/共 334 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文献通考 - 第 117 页/共 334 页</h1>
    <div class="content">    将于《周官》有钅享于之制，盖乐作则鸣之，与鼓相和，五代後周已亡其制。将于，盖当时宫县内无算乐中用之，岂钅享于之变体欤！（形如瓦缶，以ね县之，上有兽形如盖。）
    铁笛　铁笛之制，未知所起，今民往往有之。
    铜管　秦咸阳宫有铜人十二座，高三五尺，列在一筵上，琴、筑、竽、笙各有所执，组绶华彩，俨若生人。筵下有铜管，上口高数尺，一管内空，有绳大如指，使一人吹空管，一人纽绳，则琴、瑟、竽、筑皆作，与真乐无辨。《西京杂记》言之。
    铜琵琶　昔元行冲为太常卿时，有人於古冢中得铜物似琵琶，而身正圆，莫有识者。元祖之曰：“此阮咸所造乐具。”乃命工匠易铜以木，其为声虽清而雅，然亦失其故音矣。
    鼓吹钲　《说文》曰：“铮，金声也。”《释名》曰：“金，禁也，为进退之禁也。”《东观汉记》：“段，有功而还，介士鼓吹铮铎，金鼓雷震动地。”然则鼓吹钲，其来尚矣。今太常鼓吹部用之，然钲、铮，一也，特其名异耳。缪袭作《魏鼓吹曲》十六篇，韦昭作《鼓吹曲》十六篇，傅元作《晋鼓吹曲》二十二篇，沈约作《梁鼓吹曲》十二篇，然则鼓吹钲未尝不协鼓吹曲矣。以蛟龙为ね，下有趺，中县钲，钲形圆如铜锣（《周礼》鼓人所掌金钲，形如钟，与此异）。
    警严钲　《采芑》：“钲人伐鼓。”然则警严钲其来尚矣。今太常鼓吹部警严用之（形圆，如鼓吹钲）。
    刁斗　钅仓钅仓　《汉书旧仪》：“中宫卫宫城门，击刁斗。”又《名臣奏》曰：“汉兴以来，宫殿省阖五六重，周卫刁斗。”《纂文》曰：“刁斗，特持铃也。”然则刁斗者，守卫师行之器也，以铜作，其形如钅兆而无缘，其中所容一斗耳，昼炊夜击，李广军用焉。俗谓之钅仓钅仓。唐宫县内无算乐，非古之制也。
    铜角　《南史》綦母氏贵亻幸，尝以鼓角横吹自随。张兴世尝为天子鼓角。又梁《鼓角横吹曲》六十有六。
    铜磬　铜钵　铜磬，梁朝乐器也。後世因之，方响之制出焉。今释氏所用铜钵亦谓之磬，盖妄名之耳。齐、梁文士击铜钵赋诗，亦梵磬之类，胡人之音也。
    铜ね　秦始皇敛天下铜铁作铜ね於咸阳。汉高帝庙有铜ね二，魏明帝徙之洛阳，尚在。《三辅皇图》曰：“始皇造ね三丈，钟小者千石（ね形如衣架）。”
    铁磬　南齐之器。初，宫城初敌楼用鼓磬夜，以应更唱。太祖以鼓多惊寝，遂易以铁磬，其更鼓之变欤。
    铁簧　民有铁叶簧，削锐其首，塞以蜡密，横之於口，呼吸成音，岂簧之变体欤？
    金管　昔华歆、管宁友善，曾共锄园，得金管一。宁以锄挥之，与瓦砾无异。
    铜律　铜为物之至精，不为燥湿寒暑变其节，不为风雨暴露改其形，介然有常，有似於士君子之行，故凡律、度、量、衡用铜者，所以同天下齐风俗也，要之不若用竹一本於自然而已。
    ●卷一百三十五 乐考八
    ○石之属（雅部）
    陈氏《乐书》曰：“石之为物，坚实而不动。其卦则《乾》，其时则秋冬之交，其方则西北之维，其风不周，其声尚角，其音则辨，立冬之气也。先王作乐，击之以为磬之属焉。盖金石之乐，其声未尝不相应。庄子曰：‘金石有声，不考不鸣。’《国语》曰：‘金石以动之’。唐李真以车铎而得徵音之石，则其相应可知。三代之乐既坏於秦汉，汉至成帝尚未有金石之乐。及晋武破苻坚之後，而四厢金石始备焉。後世复以泗滨石其声下而不和，而以华原所出者易之，信乎审一以定和，难哉！”
    磬　《周礼 冬官》：“磬氏为磬，倨句一矩有半（必先度一矩为句，一矩为股，而求其弦。既而以一矩有半触其弦，则磬之倨句也。磬之制有大小，此假矩以定倨句，非用其度耳。倨音据。句，沈音钩，注同。矩，如字。先度，待洛反）。其博为一（博，谓股博也，广也），股为二，鼓为三。参分其股博，去一以为鼓博；参分其鼓博，以其一为之厚（郑司农云：“股，磬之上大者；鼓，其下小者，所当击者也。”康成谓股，外面；鼓，内面也。假令磬股广四寸半者，股长九寸也；鼓广三寸，长尺三寸半者，厚一寸也）。已上则摩其旁（郑司农云：“磬声大上则摩钅虑其旁。”康成谓大上，声清也，薄而广则浊。巳上，时掌反。注同。大音泰。摩，他贺反。下同。钅虑音虑），已下则摩其（大下，声浊也。短而厚则清。音端，刘又音穿，本或作端）。”
    宋明道制新乐，特磬十二：黄锺、大吕，股长二尺，博一尺，鼓三尺，博六寸九分寸之六，弦三尺七寸五分；太簇以下，股长尺八寸，博九寸，鼓二尺七寸，博六寸，弦三尺三寸七分半。其声各中本律。黄锺厚二寸一分，大吕以下第加其厚，至应锺厚三寸五分。诏以其图送中书。议者以为“磬氏为磬，倨句一矩有半，博为一，股为二，鼓为三。参分其股博，去其一以为鼓博；参分其鼓博，以其一为之厚。”今磬无博厚，无长短，非也。元初，范镇上乐议，曰：“臣所造编磬，皆以《周官 磬氏》为法，若黄锺股之博四寸五分，股九寸，鼓一尺三寸五分；鼓之博三寸，而其厚一寸，其弦一尺三寸五分。十二磬各以其律之长而三分损益之，如此其率也。今之十二磬，长短、厚薄皆不以律，而欲求其声，不亦远乎？锺有齐也，磬，石也，天成之物也。以其律为之长短、厚薄，而其声和，此出於自然，而圣人者能知之，取以为法，後世其可不考正乎？考正而非是，则不为法矣。特磬则四倍其法而为之。国朝祀天地、宗庙及大朝会，宫架内止设钟，惟后庙乃用特磬，非也。今已升后庙，特磬遂为无用之乐。臣欲乞凡宫架内於钟後各加特磬，贵乎金石之声小大相应。”
    陈氏《乐书》曰：“古之为磬，尚象以制器，岂贵夫石哉？尚声以尽意而已。钟圆中规，磬方中矩，则倨句一矩有半，触其弦也。其博为一，股博一律也；股为二，後长二律也；鼓为三，前长三律也。股非所击也短而博，鼓其所击也长而狭。郑司农云：‘股，磬之上大者，鼓其下小者。’康成云：‘股，外面；鼓，内面。’则击者为前而在内，不击者为後而在外，内者在下，外者在上。其大小、长短虽殊，而其厚均也。黄锺之磬，股、鼓皆厚二寸，则馀磬可推矣。史传论造磬者多矣，或谓黄帝使伶伦为之，或谓尧使母句氏为之，或谓叔为之。以《明堂位》考之，叔之离磬，则特县之磬。然则非特县之磬，未必非母句氏、伶伦所造也。《曲礼》言‘立则磬折垂佩’。《考工记》‘言磬折以三五’，则磬取屈折之义也。先儒谓磬之为言劲也，岂曰屈折然邪？”
    又曰：“小华之山，其阴多磬；鸟危之山，其阳多磬；高山，泾水出焉，其中多磬。则磬石所自，固虽不一，要之一阴阳之和者。泗滨所贡浮磬而已，盖取其土少而水多，其声和且润也。然其制造之法，倨句一矩有半。外之为股，内之为鼓，其薄厚莫不有数存於其。已上则摩其旁，而失之太清；已下则摩其端，而失之太浊。要之一清浊之中者，薄以广且厚而已。有虞氏命夔典乐，击石拊石，至於百兽率舞，庶尹允谐者，由此其本也。盖八卦以乾为君，八音以磬为主。故磬之为器，其音石，其卦《乾》。乾位西北而夭屈之，以为无有曲折之形，焉所以立辨也？故方有西有北，时有秋有冬，物有金有玉，分有贵有贱，位有上有下，而亲疏长幼之理，皆辨於此矣。古人论磬，尝谓有贵贱焉，有亲疏焉，有长幼焉。三者行，然後王道得；王道得，然後万物成，天下乐之。故在庙朝闻之，君臣莫不和敬；在闺门闻之，父子莫不和亲；在族党闻之，长幼莫不和顺。夫以一器之成而功化之敏如此，则磬之所尚，岂在夫石哉？存乎声而已。然击石拊石，堂上之乐也；百兽率舞，堂下之治也。堂上之乐足以兼堂下之治，堂下之乐不足以兼堂上之治。故昔王阜为重泉令，击磬而鸾舞，则夔之击磬而兽舞，岂无是理哉？唐天宝中，废泗滨磬而以华原石代之，卒致禄山之祸。元、白赋诗以讥之，诚有意於去郑存雅矣。自时而後，有取华阳响石为七县焉，岂亦得泗滨浮磬之遗乎？徐景安谓浮磬击有五音，以七音言之，非也（秦刻峄山以颂德曰：“刻此乐石，”盖峄山近泗水故也）。”
    △玉磬　天球
    陈氏《乐书》曰：“春秋之时，齐侯以玉磬赂晋师止兵，臧文仲以玉磬如齐告籴；《礼记 郊特牲》言诸侯宫县而击玉磬，《明堂位》言四代乐器而拊搏玉磬，则玉之於石，类也，玉磬则出乎其类矣。《书》言‘天球在东序’，《诗》言‘受小球大球’，盖物之美者莫如玉，而球又玉之美出於自然者也。先王乐天以保天下，因天球以为磬，以其为堂上首乐之器，其声清彻，有隆而无杀，众声所求而依之者也。《商颂》曰：‘依我磬声’，本诸此欤！《吕氏春秋》言‘尧命夔鸣球以象上帝玉磬之音’，《传》言‘金石有声，不考不鸣’，《礼》言‘玉之清越，以长乐也。’由是观之，鸣球之乐，虽出於所考，要之其声清越以长，无量於羽属鳞属之鸣也。梓人为┺ね，取羽属清扬而远闻者以为磬ね。故击其所县，而由是ね鸣。取鳞属以为┺，且其匪色必似鸣矣。然则谓之鸣球，非若瀛州青石之磬不击而自鸣也。其鸣也因夔而已。汉武帝建招仙灵阁於甘泉西，上有浮金轻玉之磬，非古制也，其武帝之侈心乎！晋贺循奏登歌之ね，采玉以造磬；隋苏夔妙达音律，造玉磬献於齐；唐制：宗庙殿庭用玉磬。则玉磬堂上之乐，登歌用焉。《书》言搏拊琴瑟以咏，而以鸣球为先，义可见矣（《通礼义纂》曰：“晋贺循修奏登歌之ね，采玉造小磬，宗庙殿用玉，郊丘用石，本去堂上乐以歌，故名歌钟、磬。唐制，设歌磬於坛上之西，歌钟於东，近南北向，至匏竹立於坛下。”）。《国语》曰：‘蒙ギ。’《汉》乐章曰：‘轩朱ギ磬’。盖ギ与球同而字异，其实一也（《治闻记》曰：“隋文帝开皇十四年，於翟泉获玉磬十四，垂之於庭，有二神人击之，其声绝妙。”《国史纂异》曰：“润州得十二玉磬以献，张率虔叩其一曰，晋某岁所造。”《开天传信记》曰：“太真妃最善击磬搏拊之音。明皇令采蓝田绿玉为磬，尚方造иね流苏之属，皆令钿珠翠珍怪之物杂饰之。又铸二金狮子以为趺。其他采绘缛丽，制作精妙，一时无比也。”由是观之，玉磬十二古之制也。益之为十四，後世倍七音之失也。至於饰以金珠珍怪，趺以金狮腾攫，其唐明皇之侈心乎！不为有道之主所取也）。”
    △编磬　离磬{乔}
    陈氏《乐书》曰：“磬之为器，昔人谓之乐石，立秋之音，夷则之气也。盖其用：编之则杂而小，离之则特而大。叔之离磬则专，ね之特磬非十二器之编磬也。古之为钟，以十有二声为之齐量，其为磬非有齐量也，因玉石自然，以十有二律为之数度而已。《尔雅》：‘大磬谓之{介}，徒鼓磬谓之{乔}。’《周官》：‘磬师掌教击磬，击编钟。’言编钟於磬师，则知有编磬矣。《尔雅》言大以见小，磬师言钟以见磬。大则特县，小则编县。《仪礼》：‘鼗倚於颂磬西。’则所谓者，其编磬之绳欤！《小胥》：‘凡县钟磬，半为堵，全为肆。’郑康成释之，谓编县之十六枚同在一ね谓之堵，钟磬各一堵谓之肆。《礼图》取其倍八音之数而因之，是不知钟磬特八音之二者尔，谓之取其数可乎？《典同》：‘凡为乐器，以十有二律为之数度，以十有二声为之齐量。’则编钟、编磬不过十二尔，谓之十六可乎？尝读《汉书》，成帝时，於犍为水滨得石磬十六，未必非成帝之前工师附益四清而为之，非古制也。康成之说，得非因此而遂误欤？古有大架二十四枚同一иね，通十二律正倍之声，亦庶乎古也（郭璞曰：“{乔}音嚣，以玉饰之。”）。宋朝元丰中，施用李照编钟，阮逸编磬，仍下王朴乐二律，以写中和之声，可谓近古矣。然补注四声以足十六律，非先王之制也。”
    △笙磬　颂磬（歌磬）
    陈氏《乐书》：“《大射之仪》：‘乐之宿县於阼阶东，笙磬西面；西阶之西，颂磬东面。’盖应笙之磬谓之笙磬，应歌之磬谓之颂磬。笙磬位乎阼阶之东而面西，以笙出於东方，震音，象万物之生也。颂磬位乎西阶之西而面东，以颂出於歌声，而声出於面言之方也。《乡饮酒》之礼：‘笙入堂下，磬南，北面立。’《乡射》之礼：‘笙入，立於县中，西面。’盖笙磬在东而面西；颂磬在西而面东。笙入，立於县中之南而面北，故颂磬歌於西，是南乡北乡，以西方为上，所以贵人声也。笙磬吹於东，是以东方为下，所以贱匏竹也。《大射》：‘鼗倚於颂磬西。’颂磬在西而有，是编磬在西而以颂磬名之，特磬在东而以笙磬名之。《周官》：‘视了掌凡乐事：播鼗，击颂磬，掌太师之县。’则颂磬，编磬也；笙磬，特磬也。县则又兼编与特言之。然言笙磬，继之以钟应笙之钟也，笙师共笙钟之乐。是以言颂磬，继之以钟，应歌之钟也。《左传》‘歌钟二肆’是己。《诗》言‘笙磬同音’，《书》言‘笙镛以’，大钟谓之镛，则笙镛，特县之钟也。以笙镛为特县之钟，则笙磬为特县之磬明矣。盖笙，震音；磬，乾音。其音皆阳；镛，兑音，其音则阴。是笙、磬异器而同音，笙、镛异音而同和。然则特磬、特钟、编钟、编磬，皆各堵而同肆，则随之而已。大夫判县，天子倍之而为宫，士去天子之三而为特，诸侯倍士之二为轩。名位不同，乐亦异数故也。唐之歌磬，编县十六，同一иね，合二八之声，郊祀设於坛上，宗庙设於堂上，皆次歌钟之西，节登歌之句，非不合周之颂磬也。然不知编县十六同一иね，郑康成之说，非先王之制也。”[B121]　徒鼓钟谓之修，徒击磬谓之[B121]。唐《礼书》：“先蚕降神，宫县之乐不用钟，以十二大磬代之，与房中之乐同设，非先王之制也。”
    △石之属（胡部）
    编磬（十六枚）　唐西凉部之乐，非特有编钟，亦有编磬，段安节《乐府杂录》论之详矣。以西凉方响推之，一架用十六枚，则其编钟、编磬，亦不过十六耳。
    △石之属（俗部）
    编磬（上每ね二十四枚，中每ね十六枚，下每ね十四枚）　编磬二十八之说，始於汉之郑康成，非古制也。大架所用二十四枚，应十二律倍声，唐李冲所传也。小架所用十四枚，通黄锺一均上倍之，大周正乐所出也。二八之制，其失自乎四清；二七之制，其失自乎二变。上不失之四清，下不失之二变，其为李冲所传者乎。《乐苑》曰：“堂上磬十四枚：下七枚，具黄锺一均声；上七枚，倍也。”非徒不知去二变以协律，亦不知堂上特设黄锺一以上拊之制也。
    石鼓　《传》称“八方之荒，有石鼓焉，蒙之以皮，其音如雷。”零陵有鸣石二，其状似鼓，亦谓之石鼓，磬之类也。晋时吴郡临平有石鼓出焉，考之无声。张华谓武帝曰：“可取蜀中桐材刻作鱼形扣之。”卒如其言，声闻数里。郭缘生《述征记》曰：“逢山祠有石人石鼓。”《临海记》曰：“白鹤山有石鼓如金石之响，《後秦记》曰：“天水冀地，石鼓鸣野，群雉皆ず。”《齐地记》曰：“城东祠山，有石鼓，将有寇难则鸣，所以豫警备也。”《吴兴记》曰：“长城有夏架山石鼓，盘石为足，声如金鼓，鸣则三吴有兵矣。”《郡国志》：“吴王离宫在石鼓山，南有石鼓。”要之，皆感应异器，鼓鸣即兵起，非乐器之常也。
    玉鼓　《春秋孔演图》：“有人金卯兴於丰，击玉鼓，驾六龙。”然则鼓盖有以玉为之者矣。
    石钟　《武昌记》：“钟台山有一石钟，或时鸣响，远迩闻之，故名钟台。”裴子野《宋略》曰：“永嘉元年，钟山洪水，有钟自山流出，时人因以名之。”
    玉律　黄帝作律，以玉为管，长尺六，孔为十二音。晋武帝时，汲冢亦获玉律。故古法物有七品，而姑洗、中吕，玉律居二焉。《尚书中候》曰：“用玉为律以候之。”东汉以玉律十二候气，於殿中以竹律六十候气，於灵台以十二律候气，先王之法也，以六十律候之，岂因京房之陋欤？王子年《拾遗》记，亦谓延吹玉律而天神俱降，其言迂诞。
    玉　黄帝之时，西王母献昭华玉，然则下管盖有以玉为之者矣。
    玉笙　汉奚景及说文曰：“舜祠下得笙白玉管，”则古人盖有以玉为笙者。
    紫玉箫　白玉箫　唐咸宁中，张毅冢中得紫玉箫，古有《紫玉箫曲》是也。明皇天宝中，安禄山自范阳入觐，献白玉箫管数百，陈於梨园，则玉箫之器，盖不始於古矣。
    玉琴　吴均《续齐谐记》述王彦伯善鼓琴，尝至吴邮亭，维舟中渚，秉烛理琴，见一女子坐东床，取琴调之，似琴而非，声甚哀，雅类今之登歌，乃楚《明光曲》也，唯嵇叔夜能为此声。彦伯请受之，女更为弹。迟明，女取锦绣等物赠别，彦伯以玉琴答之而去，则古人固有以玉为琴者矣。
    玉笛　《梁州记》：“咸宁中，有盗窃发张骏冢，得白玉笛。唐天宝中，明皇命红桃歌贵妃《梁州曲》，亲御玉笛，为之倚曲。”则玉之为乐器，非特可为笙箫，亦可为笛矣。今士夫之家，往往有之（《开天传信记》载：“唐明皇尝坐朝时，以手指上下按其腹。朝退，高力士进奏曰：‘陛下向来数以手指按其腹，岂非圣体小不安邪？’明皇曰：‘非也，吾昨夜梦游月宫，诸仙娱余以《上清之乐》，流亮清越，殆非人所闻也，酣醉久之，合奏诸乐以送吾归，其曲凄楚动人，杳杳故耳。吾以玉笛寻之，尽得之矣。坐朝之际，虑物遗亡，故怀玉笛，时手指上下寻之，非不安也。’力士再拜贺曰：‘非常之事也，愿陛下为臣一奏之。’因为之奏，其音寥寥然不可名也。力士又再拜，且请其名，明皇笑曰：‘此曲名《紫回》。’遂载於乐章，今太常刻石在焉。”）。
    瑶ね（如衣架）　《楚辞》曰：“箫钟兮瑶ね。”然则瑶玉以为钟ね，希代之器，非可为後世法也。
    玉方响　《杜阳编》述唐文宗时，有宫娥沈阿翘，本吴元济之妓，尝自进元济所与一白玉方响，光明洁冷，可照数十步，以犀为槌，以檀香为架，芬馥袭人，弥月不散，制度精妙，希世之宝也。
    神钲（其状如鼓）　《郡国志》：“洞庭山有宫五门，东有石楼，楼下两石鼓，扣之其声清越，世所谓神钲也。”晋孝武乐章曰：“神钲一震，九域同来。”
    石角　《三国典略》曰：“初，魏世山摧，得三石角，藏之武库。”至是齐主入库，赐从臣兵器，特以此角赐平秦王归彦，曰：“余事常山不得反，事长广得反。反事时，将此角哧汉也。”
    ○上之属雅部
    陈氏《乐书》曰：“土则埏埴以成器，而冲气出焉。其卦则坤，其方则西南之维，其时则秋夏之交，其风则凉，其声尚宫，其音则浊，立秋之气也。先王作乐，用之以为埙之属焉。盖埙、篪之乐，未尝不相应。《诗》曰：‘伯氏吹埙，仲氏吹篪。’又曰：‘如埙如篪。’《乐记》：‘以埙篪，为德音之音。’《周官》：笙师并掌而教之，则其声相应。信矣。”
    △土鼓
    陈氏《乐书》曰：“《礼运》曰：‘夫礼之初，始诸饮食，其燔黍捭豚，尊而А饮，蒉桴而土鼓，犹若可以致其敬於鬼神。’《明堂位》曰：‘土鼓蒉桴，伊耆氏之乐也。’盖乐以中声为本。土也者，於位为中央，於气为冲气。则以土为鼓，以土蒉为桴，所以达中声者也。伊耆氏之乐，所尚者土。鼓则中声作焉。所击者蒉桴，则中声发焉。礼之初，始诸燔黍捭豚以为食，尊А饮以为饮。然则蒉桴土鼓有不为乐之初乎？《周官》章：凡逆暑於中春，迎寒於中秋，祈年於田祖，祭蜡以息老物。一於击土鼓而已，有报本反始之义焉，夫岂以声音节奏之末节为哉？此所以犹若可以致其敬於鬼神也。然土鼓之制，洼土而为之，故《礼运》之言土鼓，在乎未合土之前，与壶涿氏炮土之鼓异矣。杜子春谓以瓦为陶，以革为面，不稽《礼运》之过也。”
    瓦鼓　《周官》：“壶涿氏除水虫以炮之鼓。”郑康成以为瓦鼓也。
    古缶（形如足盆，或曰形如覆盆，以四杖击之）　土音缶，立秋之音也，古者盎谓之缶。则缶之为器，中虚而善容，外圆而善应，中声之所自出者也。唐尧之时，有击壤而歌者，因使质阝以糜各冥缶而鼓之，是以易之。盈缶见於比，用缶见於坎，鼓缶而歌见於离，《诗》之击缶，见於《宛邱》，是缶之为乐，自唐至周所不易也。昔秦、赵会於渑池，赵王为秦王击缶，亦因是已，孰谓始於西戎乎？先儒之说，一何疏邪！徐曰：“听黄锺之音，知击缶之细”，则缶之乐，特其器之细者欤！
    △大埙（古埙）小埙
    陈氏《乐书》曰：“《周官》之於埙，教於小师，播於瞽蒙，吹於笙师。以埙为德音见於《礼》，如埙如篪见於《诗》。则埙之为器，立秋之音也；平底六孔，水之数也；中虚上锐如秤锤然。火之形也。埙以水火相合而後成器，亦以水火相和而後成声，故大者声合黄锺、大吕，小者声合太蔟、夹锺，要在中声之和而已。《风俗通》谓围五寸半，长一寸半，有四孔，其二通，凡六空也，盖取诸此。《尔雅》大埙谓之[A14B]，以其六孔交鸣而喧哗故也。谯周曰：‘幽王之时，暴公善埙。’《世本》曰：‘暴公作埙’盖埙之作，其来尚矣，谓之暴公善埙可也，谓之作埙，臣未之敢信矣。埙又作埙者，金方而土圆，水平而火锐，一从熏，火也；其彻为黑，则水而已；从圆，则土之形圆故也。或谓埙，青之气。阳气始起，万物暄动，据水土而萌，始於十一月，成於立春，象万物萌出於土。中是主土王四季所言，非主正位六月而言，亦一说也（埙，六孔：上一，前三，後二。王子年《拾遗记》曰：“春皇庖牺氏灼土为埙，礼乐於是兴矣。”）。
    雅埙　颂埙　古有雅埙如雁子，颂埙如鸡子，其声高浊，合乎雅颂故也。今太常旧器无颂埙。至皇中，圣制颂埙，调习声韵，并合锺律。前下一穴为太簇，上二穴：右为姑洗，启下一穴为仲吕；左双启为林锺。後二穴：一启为南吕，双启为应锺，合声为黄锺。颂埙、雅埙对而吹之，尤协律清和，可谓善矣。诚去二变而合六律，庶乎先王之乐也。
    ○土之属（胡部）
    胡缶　古者西戎用缶以为乐，党项因亦击缶焉。然则缶本中国乐器，窃意夷人窃而用之也。李斯曰：“击瓮扣缶，真秦之声。”岂以秦人尽有西戎之地而为此声故邪？
    ○土之属（俗部）
    七孔埙　一三五为九，二四为六。九者阳数之穷，六者阴数之中。古埙六孔，用其方色，所以应六律出中声也。今太乐旧埙七孔，上下皆圆而髹之，以应七音而已，非先王雅乐之制也（明道时，礼官言太乐埙旧以漆饰，敕令黄其色，以本土音云）。
    八缶，（如水盏，凡八，置之桌上）　唐永泰初，司马滔进《广平乐》，盖有八缶，具黄锺一均声。
    八孔埙　景冯元《乐记》：“今太乐埙，八孔：上一，前五，後二。髹饰其上。”《释名》曰：“埙之为言，喧也，谓声浊，喧喧然，主埙言之。”又曰：“埙，曛也，主埙言之。”故《说文》曰：“埙为乐器，亦作埙。”其实一也。
    水盏（九）　近世民用九瓯盛水击之，谓之水盏。合五声四清之音，其制盖始於李琬，特世俗之乐，非雅调也。
    拊瓶　扣瓮　击瓯（以十二磁瓯为一棹）　唐武宗大中初，天兴县丞郭道源取邢瓯越瓯十二酌水作调，以著击之，其音妙於方响。咸通中，吴亦精於此。刘安曰：“穷乡之社，扣瓮拊瓶，相和而歌以为乐。”岂亦击瓯类欤！《墨子》“农夫息於吟缶之乐”亦此类。
    击壤　壤之为器，以木为之，形如覆节，长一寸馀，前广後锐，童子之乐也，与尧时击壤而歌者异矣。
    鼓盆（覆缶）　古之缶制，形如覆盆。缶类也。庄周鼓盆而歌，以明哀乐不入於次，齐景公饮酒，去冠披裳而鼓盆，晏子责之。
    土　唐《历代乐仪论》：“俗乐之器，土则附革而为也。”吕不韦曰：“尧使质阝以糜各冥缶而鼓之。”然则土岂亦糜各冥缶之类欤？
    腰鼓　腰鼓之制，大者瓦，小者木，皆广首纤腹。沈约《宋书》：萧思话好打细腰鼓，岂谓此欤！
    瓦琵琶　晋阮咸善弹琵琶，後有发咸冢者，得琵琶，以瓦为之，时人多不识之。以琴合调，大抵异器而同音也。
    ●卷一百三十六 乐考九
    ○革之属雅部
    陈氏《乐书》曰：“革去故以为器，而群音首焉。其卦则坎，其方则北，其时则冬，其风广莫，其律黄锺，其声一，其音ん，冬至之气也。先王作乐，用之以为鼓之属焉。盖兆所以兆奏鼓者也，二者以同声相应，故祀天神以雷鼓、雷鼗，祭地以灵鼓灵鼗、享人鬼以路鼓、路鼗《乐记》亦以鼗鼓合而为德音，《周官 少师》亦以兆鼓升而鼓之也。拊　状如革囊，实以糠击之以节乐。”
    陈氏《乐书》曰：“拊之为器，韦表糠里，状则类鼓，声则和柔，倡而不和，非徒铿锵而已。《书》、《传》谓以韦为鼓，《白虎通》谓革而糠是也。其设则堂上，《虞所》谓搏拊是也；其用则先歌，《周礼》所谓登歌令奏击拊是也。《书》曰搏拊，《明堂位》言搏拊者，以其或搏或拊，莫先後也。盖乘水者付之舟，作乐者付之拊搏。拊之搏从，有父之用焉，荀卿曰：‘架一钟而尚拊’，《大戴礼》曰：‘架一磬而尚拊’，则拊设於一钟一磬之东，其众器之父欤！荀卿曰：‘鼓，其乐之君邪。’然鼓无当於五声，五声不得不和，其众声之君欤！《乐记》曰：‘会守拊鼓。’堂上之乐众矣，所待以作者在拊；堂下之乐众矣，所待以作者在鼓。盖堂上则门内之治，以拊为之父；堂下则门外之治，以鼓为之君。内则父子，外则君臣，人之大伦也。而乐则实通而合和之，此修身及家平，均天下所以为古乐之发也。与夫新乐之发扰杂，子女不知父子者，岂不有乎。”
    足鼓　《明堂位》曰：“夏后氏之鼓足”，《左传》曰：“楚伯棼射王鼓跗”，盖少昊冒革以为鼓，夏后加四足焉。周王兵车之鼓有跗，岂亦夏制之遗欤！
    △楹鼓　建鼓
    陈氏《乐书》曰：“《明堂位》曰‘殷楹鼓’，以《周官》考之，太仆建路鼓於大寝之门外。《仪礼 大射》‘建鼓在阼阶西南”，鼓则其所建楹也，是楹为一楹而四棱也。贯鼓於端，犹四植之桓圭也。庄子曰‘负建鼓’，建鼓可负，则以楹贯而置之矣。《商颂》曰‘置我兆鼓是也。魏晋以後，复商置而植之，亦谓之建鼓。隋唐又栖翔鹭於其上。国朝因之，其制高六尺六寸，中植以柱，设重斗方，盖蒙以珠网，张以绛紫绣罗，四角有六龙竿，皆衔流苏璧璜，以五采羽为饰，竿首亦为翔鹭，旁又挟鼙应二小鼓而左右，然《诗》言‘应、田、县鼓’，则周制应、田在县鼓之侧，不在建鼓旁矣。”
    △县鼓
    陈氏《乐书》曰：“鼓之制，始於伊耆氏、少昊氏，夏后氏加四足，谓之足鼓。商人贯之以柱，谓之楹鼓。周人县而击之，谓之县鼓。而《周官 鼓人》：‘晋鼓，鼓金奏。’师掌金奏之鼓，钟师以鼓奏《九夏》，所谓县鼓也。《礼》曰：‘县鼓在西，应鼓在东。’《诗》曰：‘应、田、县鼓’，则县鼓周人所造之器，始作乐而合乎祖者也。以应鼓为和终之乐，则县鼓其倡始之鼓欤！盖宫县设之四隅，轩县设之三隅，判县设之东西。李照谓西北隅之鼓合应锺、黄锺、大吕之声，东北隅之鼓合太簇、夹锺，姑洗之声，东南隅之鼓合夷则南吕、无射之声，依月均而考击之，於义或然。议者非之，疏矣。且三代所尚之色，夏后氏以黑，商人以白，周人以赤，则鼓之色称之，亦可知矣（《三礼图》曰：“商人加左な右应，以为众乐之节。”）。”
    雷鼓　雷鼗　《鼓人》：“以雷鼓鼓神祀，”《大司乐》：“雷鼓、雷鼗降天神之乐。”郑司农云：“雷鼓、雷鼗皆六面，有革可击。”康成注：“雷鼓、雷鼗八面。”
    灵鼓　灵鼗　《鼓人》：“以灵鼓鼓社祭”，《大司乐》“灵鼓、灵鼗降地之乐。”郑康成注：“灵鼓、灵鼗六面。”
    路鼓　路鼗　《鼓人》“以路鼓鼓鬼享”，《大司乐》“路鼓、路鼗降人鬼之乐。”郑康成注：“路鼓、路鼗四面。”
    宋仁宗明道时，改制大乐。直史馆宋祁上言：“县设建鼓，初不考击，又无三鼗，且旧用诸鼓，率多陋敝。”於是敕元等详求典故而言曰：“建鼓四，今皆具而不击，别设四散鼓於县击之，以代建鼓。乾德四年，秘书监尹拙上言：‘散鼓不详所置之由，且於古无文，去之便。’时虽奏可，而散鼓於今仍在。又雷鼓、灵鼓、路鼓虽击之皆不成声，故常赖散鼓以为乐节，而雷鼗、灵鼗、路阙阙而未制。今既修正雅乐，谓宜申敕大匠改作诸鼓，使击考有声。及创为三鼗，如古之制，使先播之，以通三鼓。罢四散鼓，如乾德昭书。”奏可。时有上言，以为“雷鼓八面，前世用以迎神，不载考击之法，而太乐所制，以柱贯中，故击之无声。更令改造，山趺上出以承鼓，刻龙以饰柱，面各一工击鼓，一工左执鼗以先引。凡圜丘降神六变。初，八面皆三击，推而左旋，三步则止。三者，取阳数也。又载击以为节，率以此法至六成。灵鼓、路鼓亦如之。建鼓植於四隅，皆有左な、右应。乾隅，左な应锺，亥之位也；中鼓黄锺，子之位也；右应大吕，丑之位也。艮隅，左な太簇，寅之位也；中鼓夹锺，卯之位也；右应姑洗，辰之位也。巽隅，右应仲吕，巳之位也；中鼓蕤宾，午之位也；左な林锺，未之位也。坤隅，右应夷则，申之位也；中鼓南吕，酉之位也；左な无射，戌之位也。宜随月建，依律吕之均击之。”诏可。元丰三年，诏议乐。礼部侍郎范镇上言：“太常无雷鼓、灵鼓、路鼓，而以散鼓代之。开元中，有以画图献者，一鼓而八面、六面、四面，明皇用之。国朝郊庙或考，或不考宫架中惟以散鼓代之，不应经义。安得为乐哉！”不报。
    陈氏《乐书》曰：“雷，天声也；灵，地德也；路，人道也。天神之乐六变，而雷鼓，雷鼗六面；地之乐八变，而灵鼓、灵鼗八面；人鬼之乐九变，而路鼓、路鼗四面者，金之为物，能化不能变，鬼亦如之。金非土不生，以土之五加金之四，此其乐所以九变欤。郑司农谓雷鼓、雷鼗六面，则是；灵鼓、灵鼗四面，路鼓、路鼗两面，非也。古之人辩其声用，鼓人救日月以雷鼓，则诏王鼓以救日月，亦天事故也。冥氏攻猛兽以灵鼓，驱之以攻猛兽，亦地事故也。司马振旅，王执路鼓。太仆建路鼓於大寝之门外，以达穷者与遽令。以田猎达穷与遽令，亦人事故也。其所以不同者，特不用鼗尔。赐伯、子、男乐，则以鼗将之者，特不用鼓尔。凡此三鼓，皆设宫县之四隅而击之以节乐，以鼓无当於五声，弗得不和故也。圣朝景中，太宗诏太常，凡祀天神、祀地、享宗庙，宫架每奏降神四曲，送神一曲，先播鼗，次鸣，次击散鼓，凡三击而乐作。散鼓随乐每一字二击之，以为乐节。凡乐终即播鼗、戛、散鼓相，三击而止。然以散鼓代雷、灵、路鼓用之，至於升降等乐，复不用鼗鼓，臣恐未合先王雅乐也。且旧制三鼓，皆以木交午相贯，以两端为面，故不能声，又竿首为木凤焉。圣朝诏为雷鼓，八角，冒革为一面，承以轶，转以金枢，髹朱绘，冠柱以升龙作雷车之象。灵鼓六，路鼓四，饰亦如之。其所异者，竿首作翔鹭，趺作猛而已，其为建鼓一也。隋制路作鹭，岂以竿首有翔鹭而遂误之邪？臣尝论古者立鼗鼓之制，祭祀则先播鼗以兆，奏三鼓；飨燕则先击朔鼙以兆，奏建鼓，盖未尝并用也。後世祀天神、祭地、享人鬼，并设建鼓、な，应於四隅，又设雷鼓、灵鼓，路鼓於架内道之左右，晋鼓於架内道之中，非先王异祭享，别同异之意也（雷鼓以马革，乾为马故也。灵鼓以牛革，坤为牛故也）。
    夔鼓　昔东海流波之山，有兽焉，其音如雷，命之为夔。黄帝得之以作鼓，撅以雷兽之骨，声闻五百里，以威天下，盖有所传闻然也。唐扌冈鼓有《灵夔吼》之曲，岂本此欤！鼗（麻，な）料（召）鼗，小鼓，以木贯之，有两耳还自击。雷鼗三鼓，灵鼗四鼓，路鼗二鼓，馀皆一鼓。
    陈氏《乐书》曰：“鼓以节之，鼗以兆之，作乐之道也。天道兆於北方，则冬所以兆生物也，八音兆於革音，则兆所以兆奏鼓也。《月令》修：‘修召な。’《世纪》：‘帝喾命垂作召な。’《释名》曰：“な，裨也，裨助鼓节也。’盖大者谓之な。《尔雅》谓之麻，以其音概而长也。小者谓之召，《尔雅》谓之料，以其音清而不乱也。盖鼓则击而不播，鼗则播而不击。雷鼓、雷鼗六面，而工十有二，以二人各直一面，左播鼗、右击鼓故也。灵鼓、灵鼗八面，而工十有六，路鼓、路鼗四面，而工八人，亦若是欤！《商颂》言‘置我兆鼓’，则兆与鼓同植，非有播击之异，与周制差殊矣。《鬻子》曰：‘禹之治天下也，县五声以听，’曰：‘语寡人以狱讼者挥召。’《吕氏春秋》曰：‘武王有诫谨之召。’由是观之，欲诫者必播召鼓矣。盖召兆奏鼓者也，作堂下之乐必先鼗鼓者，岂非《乐记》所谓先鼓以警诫之意欤！汉以大召施於大傩，亦一时制也，後世无焉（な，一本作）。国朝始诏复二兆，以备郊庙之乐，亦可谓知复古矣（郑滑之《东阳记》：“晋尝遣偏师谢咸攻东阳。东阳岑山下民闻岭上有鼓な声若数万人，咸烧破溃，而山鼓亦绝。石勒少尝耕，每闻な铎之声，归以告母，母曰：‘作劳耳鸣，非不祥也’”）。”
    △{卉鼓}鼓
    陈氏《乐书》曰：“鼓之小者谓之应，大者谓之{卉鼓}，《书 顾命》：‘{卉鼓}鼓在西序。’《周官 鼓人》：‘{卉鼓}鼓鼓军事。’《大司马》：‘中春振旅，诸侯执{卉鼓}鼓。’《春秋传》曰：‘师之耳目，在吾旗鼓。’又曰：‘一鼓作气，再而衰，三而竭。’则以鼓鼓军事，其可忽乎！《司马法》：‘千人之师执鼙，万人之师执大鼓。’《军人》：‘鼓长八尺，面四尺，中围加三之一，谓之{卉鼓}鼓。’则所谓{卉鼓}鼓者大鼓而已。{卉鼓}鼓军事，则昼以作众之鼓，非夜以警众之{鼓蚤}也。郑氏以{鼓蚤}为{卉鼓}误矣。凡此非特用之以和军旅，虽节声乐亦用之，故《诗》言‘{卉鼓}鼓维镛’，以文王能作大事，考大功，作乐以象其成也。{卉鼓}鼓、路鼓皆谓之大者。路者，人道之大；{卉鼓}者，人事之大。国之大事在祀与戎，故鬼享以路，军事以{卉鼓}。
    鼓　《考工记》：“军人为皋鼓，长寻有四尺，鼓四尺，倨句磬折。”则皋鼓中高而两端下（鼓之形蛮，上广下狭）。《诗》曰“鼓弗胜”，又曰“鼓钟伐”，盖鼓所以鼓役事也。
    晋鼓  晋鼓其制大以短，盖所以鼓金奏也。钟师以钟鼓奏九夏，师掌金奏之鼓岂晋鼓欤？大司马：“春振旅，军将执晋鼓。”吴与越战，载常建鼓。韦昭谓建路楹而植之（以木柱贯鼓，下为趺，上为横┺。路鼓则刻鹭其巅，而两旁有流苏，晋鼓则否）。盖晋鼓之建於军，犹路鼓之建於寝也。李照制晋鼓为乐节，然晋鼓所以鼓金奏，非所以节乐也。
    提鼓　《大司马》：“春振旅，师帅执提。”郑氏曰：“马上鼓有曲木提持鼓立马髦上者故谓之提。”
    △大{鼓蚤}　中{鼓蚤}　小{鼓蚤}
    陈氏《乐书》曰：“《师》：‘凡军之夜，三{鼓蚤}皆鼓之，守{鼓蚤}亦如之。’《掌固》曰：‘夜三{鼓蚤}以戒号。’郑氏皆谓鼓之以{卉鼓}鼓。然{卉鼓}虽鼓人用之以鼓军事，诸侯执之以振旅，要皆非警夜之{鼓蚤}鼓也。《司马法》曰：‘昏鼓四通为大{鼓蚤}，夜半三通为晨戒，平旦五通为发明。’三{鼓蚤}之制，大致若此。郑氏之说，不亦昧乎！宋沈约《乐志》曰：‘长丈二尺{鼓蚤}鼓，凡守备及役事鼓之。’其言守备则是，及鼓役事则非也。《鼓人》不云乎，鼓鼓役事，曷尝以{鼓蚤}鼓合而一之乎？盖役事，上之所以役下；警守，下之所以事上。役下必以仁，未尝不欲缓，故以皋鼓；事上必以义，未尝不欲蚤，故以{鼓蚤}鼓。{鼓蚤}恺之乐，比宾射为轻，故《氐了》先言宾射，而{鼓蚤}恺献亦如之。然军之警夜以{鼓蚤}，所以同忧戚也。献功以恺，所以同和乐也。惟能同忧戚，然後可以同和乐。故恺乐献於社，而氐了奏钟鼓以乐之。若然者，人人孰不能出死断亡而偷哉？”
    朔鼓（鼓）　《周官 小师》：“凡小乐事，鼓。”《仪礼 大射》：“一建鼓在其南，鼓朔な在其北。”《有瞽》诗曰：“应、田县鼓。”先儒以田为，则朔鼙，皆小鼓也。以其引鼓故曰，以其始鼓故曰朔。後世乐府有左鼙右应之鼓，设而不击，用四散鼓，在县四隅，掌以为节，不合仪礼之制，革正之可也。亦在县，亦名鼙。
    △应鼓
    陈氏《乐书》曰：“礼器曰‘县鼓在西，应鼓在东’；《诗》曰‘应、田县鼓’；《尔雅》曰‘小鼓为之应’。盖堂下之乐，以管为本，器之尤小者也。应之为鼓，鼙之尤小者也。《周官 小师》：‘大祭祀，下管击应鼓。彻歌大享亦如之。’是作乐及其小者，乃所以为备也。《大师》‘大祭祀击拊鼓，亦此意欤！今夫祀天神以雷鼓、雷鼗，祭地以灵鼓、灵鼗，享人鬼以路鼓、路鼗，而又击应鼓者，当堂上击拊之时，则堂下击应鼓以应之，然後播鼗而鼓矣。应施於击拊，又施於歌彻，其乐之终始欤！”
    △鼙鼓
    陈氏《乐书》曰：“鼙，卑者所鼓也，故周人论司马所执五鼓，推而上之，王执路鼓，鼓之尤大者也。推而下之，旅师执鼙，鼓之尤小者也。尊者执大，卑者执小，上下之分也。《司马法》曰：‘万人之师执大鼓，千人之师执鼙。’《仪礼 大射》：‘应鼙在阼阶西，建鼓之东；朔鼙在西阶西，建鼓之北。’鼙与鼓其声皆以ん为主，及北建而用之，则鼙常在其左矣。古之奏乐，先击西朔而东鼙应之。是朔、鼙倡始者也，应、鼙和终者也。《礼图》谓商人加左鼙右应，为众乐之节，盖不考《仪礼》左应右朔之过也。鼙或鼓在卑上，於鼓为卑故也。或革在卑右，以其上革故也。”
    ○革之属胡部
    羯鼓　羯鼓，龟兹、高昌、疏勒、天竺部之乐也。其状如漆桶，下承以牙床，用两杖击之，其声噍杀明列，合太簇一均，在鸡娄鼓之上，都昙、答腊之下。唐明皇素达音律，尤善於此，尝谓羯鼓八音之领袖，自制曲以奏之。宋亦谓明皇曰：“头如青山峰，手如白雨点。”此则羯鼓之能事也。
    羯鼓中　《大周正乐》所传羯鼓之制，其色尚赤，上无带，下无座，盖与唐代《乐图》、後世教坊者异矣。世俗亦谓之两杖鼓。
    羯鼓下（两杖鼓）　羯鼓之制，<桑>用山桑，卷用铜铁，杖用黄檀狗骨花楸。然铁不精练，卷不至匀，则应绦高下纽捩不停。鼓面缓急，若琴晖之顽病者矣。杖不绝湿气而复柔腻，则其声不能发越而响亮、战而健举矣。曹嗣王皋为荆南节度，有客怀二卷见之，皋捧而叹曰：“此至宝也，必开元中供御卷也。”巳而问之，果得於高力士矣。杜鸿渐为三川副元帅，成都匠者有以二杖献之，鸿渐示於众曰：“此尤物也，必常衣襟下收之积时也。”已而问之，果养之脊沟中二十年矣。李琬为双流县丞，尝至长安，夜闻羯鼓声曲颇妙，谓鼓工曰：“君所击者，岂非《邪婆色鸡》乎？虽至精能，然而无尾何也？”工大异之曰“君固知音者”，具言所以。琬曰：“夫《邪婆色鸡》，《掘柘急遍》解之。”工如所教，果得谐协而尽其声矣（如《柘枝》用《辉脱》解，《甘州》用《结了头》解之类是也。）。由是观之，深於羯鼓者，不过此三人耳，岂非用志不分乃凝於神然邪？唐明皇遇中春殿庭景物明媚，柳杏将吐，因谓胜概若此，安可不赏？独高力士遣取羯鼓，上自制《春光好》词，临轩奏击，神思自得，柳杏顿折，谓左右曰：“不以我为天公得乎？”又制《秋风高》，每至秋空迥彻奏之，远风来，庭叶纷坠，其妙绝如此。
    檐鼓　檐鼓，西凉、高丽之器也，状如瓮而小，先冒以革而漆之，是其制也。
    都昙鼓　都昙鼓，扶南、天竺之器也，其状似腰鼓而小，以小槌击之。
</div>
    <div class="pagination">
<a href="文献通考_page116.html">上一页</a><span>...</span><a href="文献通考_page112.html">112</a><a href="文献通考_page113.html">113</a><a href="文献通考_page114.html">114</a><a href="文献通考_page115.html">115</a><a href="文献通考_page116.html">116</a><span class="current-page">117</span><a href="文献通考_page118.html">118</a><a href="文献通考_page119.html">119</a><a href="文献通考_page120.html">120</a><a href="文献通考_page121.html">121</a><a href="文献通考_page122.html">122</a><span>...</span><a href="文献通考_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
