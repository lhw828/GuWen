<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 223 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 223 页/共 307 页</h1>
    <div class="content">　　皇不弃侧陋扬明防茅连茹以其彚征思此邦本食为
　　民天敛从其薄民安于田
　　皇仁荡荡租免其全我仓我廪粟余九年大法小亷维
　　官之要明明我
　　皇不察而照吏不生奸民歌而笑生养安全
　　天子之诏我
　　皇之徳无幽不通申儆吏治一道同风爰
　　命翠华来廵其功匪独民懐河淮奏工维野与朝被帝之徳维士与民忘
　　帝之力维范有言锡福不忒求端于天庶防曰得髙髙
　　在上实鉴我
　　皇既锡勇智且夀而康自古在昔其道有常我
　　皇之夀万夀无疆【臣】随【臣】父相继食禄【臣父吴涵屡防超擢歴官都
　　察院左都御史】
　　圣泽皇仁霑濡煦育宁私天恩万方之福敢拜万年同
　　于华祝【臣】父厯官频膺
　　宠命毎退而言遗忠未竟何幸【微臣】得逢大庆拜手飏
　　言
　　天子之圣











　　万夀无疆颂【有序】
　　翰　林　院　庶　吉　士【臣】陈大章
　　【臣】闻天佑下民作之君作之师圣人者天生之以财成造化扶翼世教恵养斯民者也爰自上古道莫大于三皇徳莫髙于五帝功莫盛于三王皆应运挺生继天有作灵贶叶其祯符鸿号光于日月秦汉以还真人代起云气赤光之瑞双龙夹马之祥莫不幽赞神只昭彰谶纬美徳述命踵事增华竭臣子之诚显邦家之庆然而金绳玉检隆其典矣未适其宜寳箓徽称章厥文矣未既其实粤若道隆化普累洽重熈契六合而居尊握神功而不宰自开辟以来未有若我
　　国家之纯懿显铄者矣洪惟
　　太祖髙皇帝天作髙山丕基绪
　　太宗文皇帝光宅四海奄有三分
　　世祖章皇帝一戎大定万国来同拯斯民于汤火之中奠
　　天下于磐石之固
　　皇上膺上圣之资际开泰之运提干维挈坤轴缉亿兆
　　规万叶宣
　　三后之耿光集百灵之奥祉知天之帱如地之载鼓之以雷霆润之以膏雨阳开隂阖仁渐义摩易俗移风沦肌浃髓盖五十二年于兹矣【臣】窃观自古帝王或躬定大业制作未遑或继体守文恢扩不足或富强立国而名法太繁或忠厚开基而声灵未振或狃于承平而土木甲兵之事起或忽于近习而宦官宫掖之蘖生我
　　皇上六位时乗一中允执仪先天而作覩兼开创为守
　　成
　　清明在躬
　　夙夜基命钦明上世损益百王渊黙而雷声斋居而龙见智周万物而无迹道济天下而不居日新
　　学问矢敬徳以缉熈天授英谋养神武于不杀任贤逺奸持之以断信赏必罚剂之以寛逺不遗于万里近不玩于目前大必谨于宫廷细不忘于户牖值民安物阜之时俭约以先天下当保大定功之后精勤无改厥初垂裳恭已而淳化流行变色动容而海内震惧是以正位凝旒寅恭对越三才奠矣备养崇名惇族叙典五教敷矣考六乐正百礼中和之极建矣饬五材厘八政曲成之用神矣蠲租赋以恤民依慎刑辟而除苛法师师者在列济济者盈庭型仁讲让以陶铸羣材黜幽陟明以翼亮王路经邦论道记言箴阙之官虎节鱼符振逺懐荒之使文经之武纬之参旂昴奋雄册以扫欃枪壁彩奎钩挥天章而薄云汉尊师拜道见寤寐于羮墙辑瑞省方镜荣光于河洛斡璇衡而齐七政风行草偃萃万代之邕和悬玉烛以式九围海宴尘清跻斯民于仁夀然犹业业兢兢日慎一日
　　宵衣自警
　　旰食不遑升中荐岳陋封禅于七十二君尊号隆名
　　示防谦于六十四卦盖我
　　皇上以敬
　　天为本以勤民为实乾元溥利不言长养之功江海无盈式表冲虚之量由是道际无垠泽流方外薰蒸渥洽菌蠢蕃孳上下和同神人悦穆四时均而百物遂六符见而泰阶平景星矞云醴泉甘露之祯漫空而布汜驺虞神雀芝草嘉禾之瑞徧薮而弥郊黄髪之老髫龀之童游康衢而鼓腹截耳之豪贯胷之杰望
　　化国而皈心维时嵗在昭阳律吹姑洗苍龙届节乙鸟翔风当贞元妙合之期正甲子诞弥之防九州四海切瞻云就日之思万载一时欣贯昴流虹之应
　　天子御青阳居右个出阊阖焕离明紫气絪缊防鸾旗而直上非烟缥缈映雉尾以徐开登假
　　上穹旁孚
　　皇祗响八音于瑶阙陈九奏于彤墀骏奔万国鹭序千官氊裘桞塞之君参差而虎拜沧海蹄林之长踊跃于鹓行嵩呼万嵗之声从空而降天锡老人之兆应候毕来大礼有融休征允畅敛箕畴之五福佐佑祯期集华祝之三多弥纶夀域巽风解雨未寸晷而匝九垓巷舞涂歌不崇朝而徧天下盖将登三咸五苞夏掩周超混沌以建业笼万世为一君岂直上轶汉唐俯视魏晋而已哉【臣】江介防儒山林长物滥邀清选世受
　　国恩酌大海以一蠡未酬涓滴窥髙天于寸管无补纤毫向日输诚谨同四方之贺后天申祝遥称
　　万嵗之觞谨拜手稽首献颂曰
　　皇矣
　　上帝监四方眷求同徳君万邦星辉电绕储嘉祥笃生圣哲嫓虞唐珠庭日角祥应彰纂图御极熈重光巍巍
　　三后在帝旁陟降上下福泽滂夤承玉厯升馨香濬文睿武恢天纲斟酌元气调隂阳参侔两曜焜煌六典顺序百职康云行雨施浃混茫罄天作主包八荒梯山驾海通享王化成久道滋鸿厐衍灵袭庆
　　景祐长天旋雷动明堂衮衣火藻临中央紫微环拱华盖张九功维叙七徳飏充庭万防罗轩裳和气四塞薰风翔鳯之仪仪麟跄跄涵液渗漉寳道章年糓用熟民熈攘还淳反朴追羲黄磅礴厚载回昊苍舄弈千古流铿钟征符考牒浩莫量祚我
　　皇兮万夀无疆


　　万夀诗【五言排律二首】
　　翰　林　院　庶　吉　士【臣】刘　蛟
　　惟天生
　　至圣道以一中承刚健乾元统聪明鼎命凝徳隆山并永化洽海同澄大武干戈戢宏文礼乐兴千秋推盛烈万国卜休徴百禄欣滋至晖晖旭日升【其一】
　　至圣由天纵生知复敏求诗书窥奥赜典籍极防摉睿藻珠玑灿奎章云汉流尊儒崇正学论道启鸿猷识逺神偏暇思勤业倍优欣逢交泰日愿进
　　万年筹【其二】





　　万夀诗【五言排律十二韵】
　　翰　林　院　庶　吉　士【臣】孙　诏
　　圣节中天防卿云复旦时尧天周甲子轩厯纪干支玉
　　烛光昌运金瓯巩
　　帝基休徴呈万象寳箓握重熈
　　文徳昭干羽
　　神功勒鼎彞
　　恩膏流四海鼓舞徧羣黎道与三皇并仁无一物遗荣光河瑞应仙掌露华滋灵草呈三秀嘉禾徧两岐美祥天地报丽象日星垂瑟上薫风度寰中化雨施羣工齐拜手共上
　　万年词




　　万夀诗【七言律二首】
　　翰　林　院　庶　吉　士【臣】郑其储
　　万年天子正当阳八表羣依日月长端拱无为开乐利太平有象庆明良四方向化民生遂一徳同心
　　帝道光花甲初周春昼永五云遥捧紫霞觞【其一】疆宇由来重蓟都山河襟带是神区千秋磐石开
　　皇极万载苞桑巩
　　帝图玉烛自调绵景厯泰阶常正启祥符衢歌华祝敷
　　天庆跄济忻陪鹓鹭趋【其二】






</div>
    <div class="pagination">
<a href="万寿盛典初集_page222.html">上一页</a><span>...</span><a href="万寿盛典初集_page218.html">218</a><a href="万寿盛典初集_page219.html">219</a><a href="万寿盛典初集_page220.html">220</a><a href="万寿盛典初集_page221.html">221</a><a href="万寿盛典初集_page222.html">222</a><span class="current-page">223</span><a href="万寿盛典初集_page224.html">224</a><a href="万寿盛典初集_page225.html">225</a><a href="万寿盛典初集_page226.html">226</a><a href="万寿盛典初集_page227.html">227</a><a href="万寿盛典初集_page228.html">228</a><span>...</span><a href="万寿盛典初集_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
