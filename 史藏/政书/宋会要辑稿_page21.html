<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 21 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 21 页/共 1125 页</h1>
    <div class="content">九月十日，皇叔右监门卫大将军、成州团练使士言别言：「父光山军承宣使仲 而由切自靖康以后，遇圣节、大礼恩泽三十余次，未曾陈乞。兼自宣和三年升朝，合理磨勘，至绍兴十七年方使过十周年转行一官，所有绍兴十七年已前实历过一十三年，至今未曾收使。乞依复州防御使居厚体例，及已未曾收使磨勘，于见任官上特与转行。」从之。 
十二月六日，主管亲贤宅所言：「复州防御使居厚母亡，合解官持服，其本官身分请给，依条历内帮勘。所有该遇大礼、生日支赐 
      
等，乞依在京日南班宗室丁忧体例依旧放行。」从之。 
二十二日，诏：建宁军节度使、知(内)[南]外宗正司士雪，如遇生日，特依士衎例取赐。 
三十年八月十二日，诏静江军承宣使士 趁赴朝参，所有请给支赐等依士谙等例支破。 
十一月二十六日，诏：清远军承宣使、提举万寿观士谙可权暂内外任便居住，请给及郊礼、生日支赐、人从等，只就行在勘支。以病，从其请也。 
二十九日，诏：华容军节度使、权主奉益王祭祀居广合差破马下人从及生日取赐，并比附士輵体例施行。居广言：「士輵见差破抱笏祗应六人，今乞差四人；书表、客司、通引官七人，今乞差五人；宣借兵士二十五人，乞依例全破。其抱笏祗应依例每月各添支茶汤钱一十贯，书表、客司各一十二贯。益王影前书表、客司各一人，乞依例各人每月支破添给茶汤钱一十二贯文。所有臣生日支赐，乞依士輵体例取赐。」从之。 
十二月二日，诏：和州防御使士歆与久任宫观，任便居住，请给及郊祀、生日支赐、人从等，就行在支勘。以病，从其请也。 
九日，安德军节度使、同知大宗正事士街言：「本司所管南班宗室，除宫观任便居住外，又士谙、士歆因病陈乞内外任便居住，行在勘支请给支赐等了当，每日趁赴朝参不及十员，并每年五享三献、奏告朝拜行事，委是轮差不行。乞将见今在外随侍南班宗室士穆并宫观任便居住不 
      
怞，令所在州军日下发遣趁朝参。其请给、支赐并乞依行在南班宗室各随服属体例。所有士谙、士歆请给，却令在外勘支。」从之。 
绍兴三十二年八月十六日，孝宗即位，未改元。诏：「恭奉光尧寿圣太上皇帝圣旨：右宣义郎、添差权通判明州伯圭除集英殿修撰、知台州，母张氏特与依禄式支破诸般请给禄式：原作「禄氏」，据本书帝系七之二九改。。」
 帝系 宋会要辑稿 帝系七 宗室杂录 绍熙宗室杂录 
     
宋会要辑稿 帝系七

宗室杂录
【经进总类会要】：
隆兴元年正月二十一日，崇庆军承宣使、新知大宗正事、安定郡王令 言：「宗子散居州县，皆仰俸廪。累降旨挥，令按月支给，而长吏不切奉行。欲望戒敕，无至拖积。尚或违戾，许经台省陈诉。庶几获沾实惠，不至他营，抵冒法禁。」诏依。 
二十五日，安庆军节度使、同知大宗正事士籛言：「宗司行移以官叙高下列衔。臣序位在令 之上，缘令誏系臣二兄，乞依士例，许臣列衔令 下。庶几尊卑有序，不致踰越分守。」从之。 
二月一日，士籛言：「方今边埸未宁，调度尚繁，为臣子者宜以体国为心。臣合得请给，于内生日支赐、郊祀赏给，银绢例各千数，最为优厚，各乞权行减半，候边事宁日依旧。合破抱笏、书表、客司，乞于内权减客司一名。宣借兵士虽已经减三分，今乞于见存留七分内更减一分。」从之，仍降诏奖谕。七日，崇庆军节度使、提举佑神观士衎乞将见请郊祀、生日支赐各减半。昨任西外知宗，差破宣节兵五十三人，尚许依旧，亦乞减半施行。从之，仍降诏奖谕。十五日，岳阳军节度使、开府 
     
仪同三司、权主奉益王祭祀居广乞将诸般支赐及差破使臣并权行裁减，从之，仍降诏奖谕。十六日，崇庆军承宣使、同知大宗正事、安定郡王令 言：「臣生日支赐、郊祀赏给，其数太优，乞各行减半；合破客司、抱笏祗候，于数内亦乞各减一名。」诏从之。七月八日，右监门卫大将军、昌州防御使、提举佑神观不微言：「乞将所得支赐、郊赏、拆洗尽行住支；逐月料钱、米麦、春冬衣绢，欲乞随臣官品减半。」诏除月俸、春冬衣物〔不〕减外，余并从之，仍降诏奖谕。 
三月五日，诏：「恭奉光尧寿圣太上皇帝圣旨：秀王夫人张氏、伯圭妻信安郡(王)[主]宋氏应合得请给等，令于所在州军合发上供及经总制钱内按月帮勘支给。」
七月二十一日，岳阳军节度使、开府仪同三司、权主奉益王祭祀居广言：「主奉祀事几二十年，比多疾病，乞差次长利州观察使居门右权主祀事。」诏依，居广除万寿观使，奉朝请。 
九月八日，诏：居广权主奉后合奏儿女(儿)[恩]数，特与两男补率府副率。十二日，臣僚言：「宗室在法遇大礼、圣节，赐名授官，其缌麻亲补率府副率，袒免亲补保义郎。居广系缌麻亲(补)出官补率府副率，今其二男系袒免亲，亦补率府副率，虽出陛下之特恩，然恐起例者众，诚有未安。袒免亲而补环卫官，其起例一也；非大礼、非圣节而特补官，其起例二也；权主奉而得补环卫官，其起例三也；权主奉而得之，非权者又必 
     
增加，其起例四也；居广今已不主奉矣，尚得恩数，异时权主奉者托故而去，又差权官，则陈乞无穷，其起例五也。陛下令补二人官固不足惜，异时源源而来，无辞以却之，则今日之举深为可惜。故事，虽有不得已，于其远属，引而使之。近者濮王之后，至大观间以其服尽，无赐名授官之制，贫乏困匮，不能自存，遂降升等指挥，以尽均一之义，固非特加于一二人者。然犹以为未安，乃续降诏，止作一时指挥，以杜扳援之请。则作事谋始，不可不谨。」诏依。 
十一日，诏：覃恩南班宗室，节度使与除检校官，仍加恩；承宣、观察使加恩回授；余碍止法人并加恩回授。 
十一月八日，诏：「恭奉光尧寿圣太上皇帝圣旨：秀王夫人札子，专以子孙为请，陈辞恳切，兼闻伯圭在郡颇着政绩，可与转右通直郎，除敷文阁待制，依旧知台州。诸子有官人特与改合入官，无官人补承务郎，合与宫观差遣。」吏部言，伯圭子右迪功郎、新太平州燕湖县主簿师夔合改右承务郎，师龙、师垂、师、师禹、师 并合补右承务郎、主管台州崇道观。二年二月二十四日，伯圭言：「诸子年齿尚幼，其次犹在角，于祖宗旧法，年及二十方许出官。除长子师夔、次子师龙年及合行出官，其余诸子欲候将来年及支破请给，方理为资任。」诏依。 
二年正月二十五日，诏武德大夫、荣州团练使士芑换南班，特授右监门卫大将军、成州团练
     
使。六月十四日，诏转授和州防御使，依前右监门卫大将军。干道元年六月二十七日，诏转授福州观察使。并依士芑兄嗣濮王士鞨所请。 
二月十七日，诏同知大宗正事令 、知明州子潚于宗室文臣正郎、武臣遥郡以上，各保荐堪任宗官者二人以闻。 
四月十五日，诏洪州观察使居厚转行一官。居厚言：实历磨勘一十年，乞依士街、居中例转行。从其请也。 
五月二十九日，诏岳州观察使、权主奉益王祭祀居门右转行一官。居门右言：自靖康以来该遇恩泽三十余次，未曾循转，乞依居端、居厚例转行。从其请也。 
闰十一月十一日，皇(帝)[弟]少保、静江军节度使、判大宗正事、恩平郡王璩言：「昨除开府仪同三司、判大宗正事指挥内依旧恩平郡王，止是请给恩数依士例。其恩平郡王前后已得指挥，即无冲改。缘主管所更不照应，将元差人兵官吏等并皆裁减。乞将恩平郡王前后已得指挥依旧施行，并昨已得指挥依《禄格》支岁给钱，仍乞改昨岁赐钱。」诏依。 
二十五日，诏璩男赐名师淳，特补武翼大夫、遥郡刺史。璩言：「臣有男年甫五岁，寅缘近属，伏乞赐名。」从其请也。 
干道元年正月一日赦：「勘会州县寄居宗子等孤遗钱米，累降指挥，令按月支给。访闻州县不为依期批勘，致有失所，未副惇睦之意。仰监司常切检察。勘会行在、绍兴府孤遗宗子、宗女、宗妇等，所请钱米微薄，不能养赡，可 
     
比附两外司孤遗体例，将见请钱米之人籍定名字。如十五岁以上，每月添支钱一贯、米一石；十四岁以下，减半添支。」干道三年十一月二日、六年十一月六日、九年十一月九日赦同。 
十三日，崇庆军承宣使、同知大宗正事、安定郡王令 言：「依格，任宗官每一岁子孙遥郡刺史以下减二年磨勘。昨自南渡后，任宗官子孙服属稍远，多无任遥郡刺史以下之人。其前官令 子孙皆系文臣，已蒙依所乞收使。今令 子孙亦系文臣，欲望特与收使。」诏依令 例特许回授。二十三日，诏令 与换文阶，特授左太中大夫、充敷文阁直学士、知绍兴府。 
二月二十九日，明州观察使、提举佑神观、权主奉吴王祭祀居端言：「伏为系英宗皇帝三世孙、缌麻亲，昨差权主奉吴王祭祀。及脚膝之疾，已蒙除在京久任宫观。近年疾势愈增，乞除一在外久任宫观，台州居住。其合得请给，就本州岛帮请；生日、大礼支赐依士籛等例，于行在帮支。见权主奉吴王祭祀，乞令亲侄保义郎多才权行主奉。」诏并依。 
三月四日，洪州观察使、同知大宗正事士铢言：「宗官宣借兵士合差破二十三人，书表、客司每月添破茶汤钱十二贯，抱笏祗应每月添破茶汤钱一十贯。其抱笏祗应阙人，许踏逐辟差。欲乞并依士街、令 已得指挥施行。」诏依。 
五月一日，礼部言：「安定郡王令 已换文阶，知绍兴府。大宗正司引集宗室，以序合袭封安定郡王系武德郎、 
     
主管台州崇道观令德。」诏令礼部检照典故，讨论取旨。 
七月二日，诏：「故洪州观察使居厚系近属宗子，宜优恤其孤。可自今每月支钱五十贯、米十石，候本家有人食禄日住罢。」二年九月故宗子居仁、三年三月故宗子居门右孤遗诏依此。 
八月十二日敕：「应宗室合堂除不厘务人，令三省、枢密院精加铨量，如委有材能，特与厘务差遣。」七年二月十四日赦同。 
十二月九日，诏右监门卫大将军、和州防御使士穆特降授楚州团练使。判大宗正事、恩平郡王璩言：「士穆丁忧祥除，不遵指挥回司，尚留福州，恣行凶暴。若不惩戒，切恐其余南班递相视，难以钤束。乞将士穆先次降官，令所在州差使臣兵级管押赴司，以为宗属欺上慢下之戒。」故有是诏。 
二年正月二十六日，礼部言：「左朝奉大夫、知南外宗正事不猷言：『窃见诸州差见任宗室充尊长，谓之尊属司，不过检察伪冒请受而已，至于违犯法令者，莫敢谁何。乞将宗子应有负犯，除大宗正司及西、南二宗司各于置司处专一钤束外，其余州县并听本州岛尊长量行训治。』本部今勘当：除宗子所犯情理深重，遵已降指挥取旨施行，其情罪轻者，令本州岛见任尊长依法训治。」诏依。 
三月二十四日，临轩唱赐进士第，汝愚初为第一，以宗室有官，降居其次，仍赐第一人恩例。 
四月十五日，常德军承宣使、同知大宗正事士铢言：「臣筋力不逮，乞依士輵例， 
     
特与出入南北门，免诸处行事、趁赴六参起居。」诏依。 
五月十二日，诏：「恩平郡王璩妻王氏特进封泽国夫人，诸般请给、生日时服等并与依庆国夫人靳氏，内东门司给历，下绍兴府帮勘；钱米并于经总制及湖田米内支给。」 
六月十六日，诏右监门卫大将军、和州防御使士秀特与转正任防御使。判大宗正事、恩平郡王璩言：「士秀服勤儒学，恪遵礼度，闺门孝友，终始如一。月俸常患不给，而安于分义。近属之贤，实鲜其比。欲望特与进秩一等，以为宗室之劝。」故有是诏。三年四月五日士秀知西外宗室事，替子英，亦璩所请。 
十一月十四日，诏居广令趁赴前后殿六参起居，仍与免差诸处行事。 
三年四月十三日，故秀王夫人张氏言：「长孙右承奉郎、主管台州崇道观师夔，次孙右承务郎、前主管台州崇道观师龙，第三孙右承务郎、主管台州崇道观师垂，欲望特与添差差遣一次。亲侄张宏乞于右选内安排。」诏：「恭奉光尧寿圣太上皇帝圣旨：师夔除直秘阁，添差台州通判，仍厘务；师龙添差湖州签判，师垂添差秀州签判，并不厘务。张宏特与补保义郎。」 
五月十九日，诏金州观察使、濮王位检〔察〕尊长士言别特与转保信军承宣使。同知大宗正事士铢言，实历十年，合该磨勘，故有是诏。 
八月二十九日，皇叔祖、华容军承宣使、提举隆兴府玉龙观士洪言：「已〔得〕指挥，令久任宫观，绍 
     
兴府居住。比来愈衰，伏乞依旧久任宫观、任便居住，请给衣赐并乞于所在州军帮勘。」诏依。 
九月二十四日，皇弟少保、静江军节度使、判大宗正事、恩平郡王璩言：「恭遇陛下节届□圣，而又礼部讲郊天。臣职总宗盟，戚预近属，欲乞随班上圣，且厕陪祠之列。」诏从之。四年九月十九日璩亦有请，诏依。 
四年十一月四日，诏璩除少保恩数，与依昨除使相已得指挥施行。 
十二月六日，诏：「恭奉太上皇帝圣旨：秀王夫人长孙师夔特赐紫章服。」 
二十六日，诏右千牛卫将军士矩特转右监门卫大将军。皇叔祖宣州观察使、提举佑神观士歆言：该遇覃恩，合转一官，碍止法，回授与亲堂弟士矩。从之。 
五年二月二十二日，诏右监门卫大将军士矩特授蕲州防御使，右千牛卫将军士忞特授右监门卫大将军、楚州团练使，右内率府副率士恭特授右监门卫大将军、荣州刺史。吏部言：「已降指挥，士矩、士忞、士恭并与换元旧南班官，其任外官日历过磨勘转官，特许以两官比换南班一官收使。」故有是诏。 
四月一日，诏：左宣教郎、主管台州崇道观师训召赴都堂审察；左承议郎、提辖行在榷货务都(察)[茶]场善俊，左文林郎、知临安府仁和县佑之，并候任满召赴都堂审察。从同知大宗正事士铢所请也。 
九月十八日，诏右监门卫大将军、荣州刺史士恭特授楚州团练使，(士)依前右监门卫大将军。以兄武当军承宣使、知濮安懿王园令事士程该覃恩，碍止法回授，从其请也。 
十九日，诏不輵特与除直秘阁。以父检校少保、安庆军节度使、同知大宗正事士籛遗表来上，从其请也。 
十二月十日，敷文阁直学士、右承议郎、知明州、兼沿海制置使伯圭言：「长男师夔见任台州通判，次男师龙见任湖州添差不厘务签判。今各相次任满，欲望许令再任一次。」诏：恭奉太上皇帝圣旨，可从所乞。 
六年二月二十九日，光州观察使、安定郡王令德言：「昨经外任，有历过月日，自袭封后，通理十年。兼依令衿例合该磨勘。」诏特转定武军承宣使。 
五月十八日，皇叔祖均州防御使士忞言：「实历十年，合该磨勘。」诏特转随州观察使。 
五月二十八日，常德军承宣使、同知大宗正事士铢言：「安定郡王令德乞立班在臣下。臣窃谓朝廷莫如爵，乡党莫如齿。臣年虽长，及叨冒宗官，然令德系是袭封郡王，于臣分守有所未安。欲望依官序，令臣立班在令德下。」诏依令德所乞。 
五月六日，臣僚言：「勘会南班宗□，自太子右内率府副率至正任承宣使十阶，并用十年磨勘转行一官；至观察使取旨施行。近来南班有碍止法者，往往回授近属，作一官转行，显是太优。欲望特降指挥，如有回授，止与改给减十年磨勘。其承受减年人若该磨勘，即照应隆兴二年三月二十三日指挥，对用实历改转施行。」诏依。 
二十八日，诏：士铢久司属籍，特授奉国军节度使，依前同知大宗正事以上五月诸条，次序似有紊乱。。 
六月二十八日，奉国军承宣使、提举台州崇道观士豢言：「年老多病，伏乞依士衎例任便居所。有合得请给，依已得指挥，于所至州军经总制钱支给。」诏从之。 
九月十九日，奉国军节度使、同知大宗正事士铢言：「保信军承宣使、濮王位检察尊长士言别老病，本房并无子孙。今本位堂弟士忞第三孙欲与士言别为孙承继，契勘昨在京日，有周王宫宗室允初为无嗣，将汉王宫宗鲁幼男仲速为孙。今来士言别、士忞系同宫本位，委是昭穆相当。」诏依。 
七年正月二十七日，诏：「归正赵不骄特与补正承信郎，添差合入差遣，候本人召到知识保官，委有干照，方隶玉牒。」 
八月二十二日，同知大宗正事士铢言：「故左朝散郎彦增妻安人元氏状：故夫兄彦堪将第二男宽夫过房与故夫彦增承继，缘彦堪及夫彦增相继身亡，未曾陈乞附籍。契勘宽夫系彦堪之次子，即非嫡长，与彦增为嗣，昭穆相当，伏望许令宽夫过房彦增为后。」诏依。 
九月二十五日，同知大宗正事士铢言：「定武军承宣使、安定郡王令德薨。艺祖之后，袭继祠事，不可久阙，欲望下有司袭封施行。」诏依。 
十月六日，诏：皇弟少保、静江军节度使、判大宗正事、恩平郡王璩改判西外宗正事。 
是日，诏：「绍兴府大宗正行司可并行在大宗正司，见任并已差下官属并依省 
      
罢法。」 
十一月三日，恩平郡王璩言：「已除醴泉观使，任便居住。乞依旧于绍兴府居止。见今差破官属诸色人从请给恩数，并生日取(次)[赐]等，并乞依恩平郡王前后已降指挥施行。妻泽国夫人王氏及见差破官属人从诸般请给、岁赐米衣、赐时服等，依旧于绍兴府支给。」诏依。 
十六日，诏：「随州观察使、知西外宗正事士秀提举隆兴府玉隆观，任便居住。其士秀并儿女合破人从请给，许于所在州军支给。」 
二十二日，诏：今后宗室遥郡以下，如遇请假，止令申阁门。 
八年五月七日，诏：居广生日支赐，依士輵已得指挥。二年七月十二日此「二年」当是指淳熙二年，附载于此。，嗣濮王士輵言：「叨冒袭封，每岁取赐生日，伏乞令入内内侍省依旧全支取赐。」诏依。 
六月三日，诏武德郎、主管台州崇道观令 除金州观察使，袭封安定郡王。 
十二日，诏：「恭奉太上皇帝圣旨：右宣教郎、直秘阁、知徽州师夔除直徽猷阁。」 
十二月十三日，成忠郎、权主管吴王祭祀多才奏乞比换官。吏部诏对诏对：疑误。：「多才元系袒免亲，升作缌麻亲，换官格法合比换太子右内率府副率，于阶衔上带『皇侄』二字。」诏依。 
九年闰五月十日，知明州伯圭言：「馆客周筌(又)[久]从先臣，且教导臣子，欲望特降指挥补文资恩泽。」诏：「恭奉太上皇帝圣旨，特与依士铢例，依《禄格》全支本色，仍免折支。」 
八月一日，诏：秀王孙右承事郎、添差权通判婺州师龙，右承奉郎、添差权通判平江府 
      
师垂，并除直秘阁，差遣如故。 
十月十八日，诏：皇(帝)[弟]少保、静江军节度使、充醴泉观察使、恩平郡王璩已赐玉带金鱼，许令系赴朝参。 
十一月二十五日，璩言：「长男师淳特蒙锡以训名，宠以官职。今来师淳年齿寖长，欲望量加宠爵。及臣次男七岁，乞依师淳训名命官。」诏：师淳特转忠州团练使，次男赐名师灏，特补武翼大夫。
</div>
    <div class="pagination">
<a href="宋会要辑稿_page20.html">上一页</a><span>...</span><a href="宋会要辑稿_page16.html">16</a><a href="宋会要辑稿_page17.html">17</a><a href="宋会要辑稿_page18.html">18</a><a href="宋会要辑稿_page19.html">19</a><a href="宋会要辑稿_page20.html">20</a><span class="current-page">21</span><a href="宋会要辑稿_page22.html">22</a><a href="宋会要辑稿_page23.html">23</a><a href="宋会要辑稿_page24.html">24</a><a href="宋会要辑稿_page25.html">25</a><a href="宋会要辑稿_page26.html">26</a><span>...</span><a href="宋会要辑稿_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
