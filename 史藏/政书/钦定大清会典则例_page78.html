<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 78 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 78 页/共 354 页</h1>
    <div class="content">　　皇帝
　　皇太后
　　皇后时宪书于龙亭奉颁给王以下各官时宪书于采亭陈设毕行一跪三叩礼校尉舁亭前设香亭和声署作导迎乐出钦天监署自
　　长安左门进至
　　午门外钦天监官奉恭进
　　皇帝
　　皇太后
　　皇后时宪书陈正中黄案上奉颁给王公百官时宪书陈两旁红案上陈设毕举黄案由中门入钦天监监正监副从随至
　　太和门陈于左右阶上监正等于丹墀左行三跪九叩礼授内府官奉时宪书入恭进
　　皇帝
　　皇太后
　　皇后钦天监官彻案各退是日黎明贝子公暨文武
　　百官咸朝服集
　　午门外鸣赞官赞排班贝子公立甬道上百官立甬道两旁均北面东班西上西班东上赞有
　　制众皆跪鸿胪寺官宣
　　制曰钦天监进某年时宪书其赐王公百官颁行天下宣毕羣臣行三跪九叩礼毕亲王郡王各令所属依次跪领贝子公亲跪领文武官各以其长一人跪领回署颁给所属官各退○十八年定朝鲜国每年十月朔遣使赍咨赴部恭领时宪书豫劄钦天监封送仪制司本司郎中朝服于司署颁发来使跪领赍回本国○康熙三十二年
　　颁时宪书于内扎萨克科尔沁等二十四部落均以
　　各来使请
　　安之便按名给发○五十三年
　　颁时宪书于外扎萨克喀尔喀等十有五部落与科尔沁等部落同○雍正三年定颁给青海扎萨克王台吉等时宪书于每年颁俸币时一同给发○七年议准定例钦天监每年给发各衙门时宪书外听匠役备纸刷印售卖以便民用今各省布政使司亦应照例请自八年为始每歳四月由钦天监颁发考定时宪书式令各布政使司敬谨刋刷钤盖库贮钦天监时宪书印信凡见任文武大小官及在籍有职官举人贡生等各给一本以彰敬授人时之意其刋刻纸墨工价各动用正项钱粮至于各省民户繁多势难遍给应将所刻书版发贮公所听匠役或书坊备纸刷印赴布政使司钤盖钦天监时宪书印发卖每本定价一分二厘俾深山僻壤咸知时序月令仍饬该地方官严禁伪造务使官书广布以便民用如有伪刻私书及揑称缴官于定价外需索等弊将该有司从重治罪督抚如不察究并严加议处○十二年覆准毎逢颁朔之日八旗都统各部院堂官各率所属并诸王府祗领属官咸朝服齐集
　　午门外行三跪九叩礼御史二人监礼部委满汉司官二人收职名如有公事不克亲赴豫行知会其无故不到及不朝服行礼者指名叅处务恪遵定制整齐敬谨以光大典至颁给百官时宪书三品以上官应仍于
　　午门外祗领其余满汉文武有顶带官员万三千余人一时难以遍给徃来拥挤恐无以肃观瞻而昭典礼应照向例于
　　午门外行礼后各赴钦天监祗领○乾隆二年覆准散给青海扎萨克王台吉等时宪书于每年五六月间同俸币给发似觉稍迟应先期于毎年十月将次年时宪书由兵部交驿站发徃青海散给○十六年奏准孟冬颁朔请由钦天监豫日行文至期贝子公以下至文武正贰各官咸朝服齐集依次跪领恭竢宣
　　制行三跪九叩礼如有无故不到者纠仪御史于次日叅奏照无故不朝叅律议处至直省时宪书颁到之日督抚亦应有接受之仪旧典未备请酌定仪注纂入会典通礼恭呈
　　御览颁发遵行以仰承
　　皇帝钦若时宪之至意○十九年定孟冬颁朔于午门亲王郡王贝勒亦令亲领行礼○是年
　　颁时宪书于杜尔伯特部落与喀尔喀部落同一迎春顺治初定毎年立春芒神春牛由顺天府豫备届期由部会同恭进前二十日劄钦天监选取导引之天文生八名造册送部取候时官二人于
　　午门前祗竢届期告时劄顺天学政选取生员七十五人各具顶带公服恭舁芒神春牛案送至
　　午门外同本部官恭进又行文内务府于立春日豫除内监恭进芒神春牛竢于
　　乾清门
　　慈寜门又行知歩军统领防军统领内务府于立春
　　日届时启
　　长安左门
　　天安门
　　端门
　　午门
　　协和门
　　永康左门之中门○又定凡遇立春时刻或在暮夜或在子丒等时均由部奏明择寅卯辰等时恭进○又定毎歳各省府州县官豫造芒神土牛于东郊外立春日各官朝服迎春于东郊陈芒神土牛设香烛酒果赞礼生赞排班赞跪叩兴各官行一跪三叩礼兴赞跪奠爵领班官奠酒三爵赞叩兴各官跪叩如前兴隶舁芒神土牛香亭鼓乐前导各官朝服后随回至署陈于堂前各官执采仗环立土牛两旁赞击鼓乐工擂鼓赞鞭春各官环击土牛三以示劝耕之义○康熙十三年覆准直省府州县迎春于东郊各官拜芒神土牛止用鼓吹采亭其勒令盐商当铺行户装演故事台阁排列金珠张鼓乐树旗帜并科里长提取车马优伶等项严行禁止如有前项糜费并各官借端累由督抚科道纠叅交该部议处








　　颁诏
　　一
　　颁诏顺治元年定
　　颁诏之日设卤簿大驾于
　　午门外设
　　御座于
　　皇极门【今　太和门】正中设
　　诏案于丹陛上东旁王以下文武各官咸集大学士
　　奏请
　　御门陞座鸣鞭执事各官行礼毕鸣赞官赞排班赞
　　进赞跪王以下文武各官皆跪赞
　　颁诏大学士自案上奉
　　诏书于丹陛上东旁立宣毕鸣赞官赞行三跪九叩
　　礼兴退复原班立
　　赐燕谢
　　恩礼成鸣鞭
　　驾还宫众皆退
　　诏书誊黄刋颁天下○八年定
　　颁诏之日设卤簿大驾于
　　太和殿前设黄盖云盘于丹墀内设龙亭香亭于午门外设宣
　　诏髙台于
　　天安门外鸿胪寺官设
　　诏案于
　　太和殿内之东又设黄案于丹陛上正中王以下公以上咸朝服齐集于
　　午门内满汉文武各官咸朝服齐集于
　　午门外领催外郎耆老等齐集于
　　天安门外内院官奉
　　诏书至
　　乾清门用
　　御寳毕奉至
　　太和殿内陈案上礼部官引王公等进至丹陛上引文武各官入
　　午门左右掖门至丹墀内各序立礼部堂官奏请
　　皇帝御礼服陞
　　太和殿鸣钟鼓作乐鸣鞭王以下各官上表行礼毕大学士进殿内案前奉
　　诏书至
　　太和殿檐下授礼部尚书礼部尚书跪受至丹陛正中陈于案行一跪三叩礼奉起由中阶防设云盘内礼部官奉云盘上覆黄盖由中道出文武各官后随王公等进殿内序坐
　　赐茶毕鸣鞭
　　驾还宫王公等各退礼部官至
　　午门外奉云盘设龙亭内行一跪三叩礼校尉舁亭香亭在前龙亭在后前列御仗导迎乐作至
　　天安门外桥南礼部官于龙亭前行一跪三叩礼奉
　　诏书设高台黄案上覆以黄盖鸿胪寺官赞排班赞
　　进众官各按班次立赞有
　　制众跪宣读官于台上西面立先宣清文次宣汉文毕鸣赞官赞各官行三跪九叩礼毕礼部官奉
　　诏书仍设龙亭内校尉舁亭作乐由
　　大清门出礼部堂官豫由
　　长安左门诣部恭候竢
　　诏至率所属跪迎于仪门甬道之右司官奉
　　诏至大堂陈于黄案礼部堂官率所属行三跪九叩
　　礼兴恭阅
　　诏书誊黄防刻颁行天下○又定如
　　驾不御殿文武百官咸朝服齐集于
　　天安门外金水桥前余奉
　　诏宣
　　诏等仪与
</div>
    <div class="pagination">
<a href="钦定大清会典则例_page77.html">上一页</a><span>...</span><a href="钦定大清会典则例_page73.html">73</a><a href="钦定大清会典则例_page74.html">74</a><a href="钦定大清会典则例_page75.html">75</a><a href="钦定大清会典则例_page76.html">76</a><a href="钦定大清会典则例_page77.html">77</a><span class="current-page">78</span><a href="钦定大清会典则例_page79.html">79</a><a href="钦定大清会典则例_page80.html">80</a><a href="钦定大清会典则例_page81.html">81</a><a href="钦定大清会典则例_page82.html">82</a><a href="钦定大清会典则例_page83.html">83</a><span>...</span><a href="钦定大清会典则例_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
