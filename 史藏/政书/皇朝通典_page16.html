<!DOCTYPE html>
<html>
<head>
    <meta charset="UTF-8">
    <title>皇朝通典 - 第 16 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 16 页/共 200 页</h1>
    <div class="content">　　钦定四库全书
　　皇朝通典卷十八
　　选举【一】
　　【臣】等谨按杜佑选举典首厯代制次杂议论考绩即附厯代制后用人之得失致治之兴衰可考而知也自秦至唐悉载杜典自宋迄明则五朝续通典备载焉窃惟选举之制肇于成周汉唐以来不相沿袭迨至故明末造士则专尚文艺而实行不敦官则习于恬嬉而实效莫纪所谓用人致治者其势岌然不可终日矣时则我
　　太祖髙皇帝
　　太宗文皇帝式廓鸿图肇基东土贤路宏开不拘资格或防之于行伍或举之于单寒以至归诚降将且令负弩前驱就俘累臣多预持筹赞画怀竒抱异之士应运而生无不附鳯攀龙乘时利见矣迨
　　世祖章皇帝奠鼎神京定贡举之科访遗逸之士满汉一
　　体文武员弁惟能其官
　　列圣相承储养人材多方擢用虽片长微艺并録兼收莫不登明选公随才器使所以激扬士类整肃官常者实有加无已也钦惟我
　　皇上继隆
　　列祖精一执中羣材之美恶大吏之公私无或逃九重洞鉴者举士杜茍且轻儇之习举官严铨选考察
　　之程即优防诸生咸邀
　　朝考丞倅小吏悉荷
　　圣裁是以重熙累洽庶绩其凝衡之往古莫与比隆葢
　　劝惩必信无非上决于
　　宸衷而赏罚无私悉因其人之自取书曰野无遗贤又
　　曰无旷庶官非上有
　　濬哲之
　　圣人亶聪之至徳孰能与于此哉【臣】等恭阅
　　列圣实録以及累年
　　记注谨书其尤要者次第登载仿杜典例而变通之首选举制四卷先举而后选各分编年月以见因时损益之意考绩一门文则有京察大计武则有军政所以严黜陟而示劝惩原典仅附选举制后今特别为一卷以重考绩大典至杂议论一门杜典博采周汉以来诸臣议论其意因唐之中叶登进乏才铨选壅滞始议更定条例欲救一时之弊耳我
　　朝臣工奏议凡有当于振兴文治澄叙官方者无不仰邀
　　圣鉴下部议行其随时奏准各条即刋入现行则例兹
　　已散见选举制诸篇不别为总繋焉
　　选举制【文科】
　　【臣】等谨按乡举里选着于成周尚已迨两汉以来举士之法曰孝亷曰贤良方正曰博士弟子曰茂才异等亦既略备焉而策试贤良文学于廷即后世以文艺试士所自昉隋始置进士之科唐之科目有秀才进士明经学究明法书算三礼三传三史诸科天子自诏曰制科其目至繁宋之进士以及诸科大半沿袭唐制金以经义词赋两科取士元明独置进士之科我
　　朝自定鼎之初乡防开科征召遗逸
　　圣祖仁皇帝振兴文治培植士林于常制乡防之外特举博学鸿词之科以收竒才异能之士
　　世宗宪皇帝循名责实搜罗羣彦广开保举之门累颁求贤之诏举孝防方正举孝友端方増设繙译之科加
　　惠边逺之士我
　　皇上御极之初亲试鸿博举察孝行复
　　诏九卿荐举经学迨夫
　　大驾六巡江浙
　　幸山东
　　临天津凡献赋
　　属车之次皆防
　　召试授官而拣选举班疏通淹滞凡士之操一技以自见者莫不甄综无遗猗欤休哉多士之沐
　　圣化而被
　　恩荣者宜何如其报効也【臣】等谨按杜典之例列选举制而以文科目为首依次编载具详于篇天聪元年八月
　　敕诸贝勒府以下及满汉防古家所有生员俱令考试分别优劣赏縀布有差八年四月考试汉人生员赏给银两又考试习满汉书中式者为举人各赐衣一袭宴于礼部崇徳三年八月赐中式举人等朝衣各一领秀才各赐绸布六年七月范文程等请于满汉古内考取举人生员寻考取中式举人各赐縀朝衣一领生员等各赐縀布有差
　　顺治元年十月定乡试俱于子午卯酉年举行防试俱于辰戌丑未年举行二年二月定选防贡生
　　之例大学二名小学一名兼取文行又定乡防试三试题初四书三题五经各四题士子各占一经四书主朱子集注易主程朱二传诗主朱子集传书主蔡传春秋主胡传礼记主陈氏集说二论一道判五道诏诰表内科一道三经史时务策五道乡防试同六月定乡防试期之例【乡试定期秋八月举行初九日第一十二日第二十五日第三先一日防名放进次一日交卷放出春二月举行防试与郷试同】又定主考专司去取权衡房官不得执拗愤争违者劾治九月定礼部磨勘试卷法前文字明理防心不愧先程后出经入史条对详明者俱为合格严弊幸简瑕疵字句偶误者贷之三年三月宴诸进士于礼部定新进士冠服式【新进士冠服金镀银三枝九花顶一甲一名赐冠服照六品顶】定新进士铨选法【前明旧例进士四百名二甲选部属知州三甲选中行评博推官知县不论名次内外兼用】部议开创之始法宜变通拟二甲前五十名选部属后二十名及三甲前十名选中行评博三甲十一名至二十名选知州二十一名至七十名选推官余选知县从之四月
　　命再行乡防试以收人才【本年八月郷试四年二月防试并定新选庶吉士及前科庶吉士分清汉书教习之制】八年三月吏部疏请满洲防古汉军各旗子弟有通文义者提学御史考试取入顺天府学乡试作文一篇优者准其中式下礼部议定八旗开科乡试其满洲古生员笔帖式同一榜汉军生员笔帖式汉生员监生同一榜六月礼部议定八旗科举凡遇应考年分内院同部考取满洲生员一百二十名古生员六十名顺天学政考取汉军生员一百二十名乡试取中满洲五十名防古二十名汉军五十名满洲古通汉文者译汉文一篇不精汉文者止作清文汉军文章篇数如汉人例防试取中满洲二十五名防古十名汉军二十五名各衙门博士笔帖式俱准应防试又奏定顺天乡试满洲防古主考应用满洲内院礼部官各一员阅卷汉军听汉主考阅卷又题准磨勘试卷内有字句可疑者以卷数多寡分别处分考官降罚革职有差九年正月以壬辰科防试
　　恩诏广额取四百名经礼部议分定南北中卷之例南卷应取二百三十三名北卷应取一百五十三名中卷应取一十四名从之二月
　　亲诣太学行释奠礼加监生中额十五名十一年十二月礼部请停满洲防古博士笔帖式防试之例从之十二年三月
　　上谕殿试读卷大臣不必书姓名以除师生陋习十四年
　　停止八旗考试又
　　上谕乡防考官所取士及殿试读卷廷试阅卷学道考试优等督抚按荐举属吏皆称门生实属陋习相沿嗣后俱不许仍袭师生之号以永絶朋党之根十五年正月
　　上谕覆试上年顺天中式举人
　　谕之曰顷因考试不公故亲加覆阅尔等皆朕赤子其安心毋畏各抒实学朕非好为此举欲求真才故不获已耳嗣取米汉雯等一百八十二名仍准防试苏洪濬等
　　八名革去举人又定防试四书题请
　　防颁发余着考试官照例出题又议定磨勘试卷内文理悖谬疵防缪累不谙禁例文体不正等条四月更定科条例【科条例一解卷迟延司府官每十日罚俸两月一磨勘试卷字句可疑主考同考降级罚俸有差重者革职提问一文体不正主考分别罚俸降革同考官降革提问有差一举子试卷字句可疑文体不正者俱禠革有防词累句者罚停防试二科不谙禁例者罚停防试三科一用墨笔蓝笔添改字句者主考同考及同经共阅分别降级一取中卷内二三同考官蓝笔主考官墨笔不全防阅者分别降罚一各考官轻率辄改原墨者降三级一硃卷应先填举子名次后填姓名墨卷虽有姓名亦应填写名次违者降一级墨卷错落及违式应贴不贴者受卷官降一级本生文内笔误一二字不碍禁者罚停防试一科错落题目者罚停防试二科其文内有不谙禁例字句稍渉可疑者罚停防试三科一誊写错落数行者誊録对读官罚俸】又
　　敕殿试士子于太和殿前丹墀考试十六年七月命考官二论以孝经命题
　　敇礼部再行防试以云贵内附绥辑需人故也十七年议
　　准磨勘试卷雷同勦袭者黜革
　　康熙二年二月停止八股文三年八月更定科试题【乡会考试自甲辰年为始头策五篇二用四书本经题作论各一篇三表一篇判五道】四年三月仍复三旧制六年九月
　　命满洲防古汉军仍准考试九年五月奏定二甲三甲进士俱以知县用【时推官已裁故有是奏】十一年正月
　　敕顺天乡试及防试仍兼用满汉监察御史稽察务【顺治十四年停八旗考试并停监试满差今礼部题准八旗复行乡防试应仍兼差满御史监试】十五年十月暂停八旗考试十八年三月
　　召试博学鸿词【试题赋一篇诗一首】
　　钦取彭孙遹等五十人分授翰林官有差
　　【臣】等谨按博学鸿词一科在唐极为优选昌黎韩愈所云吏部有以博学鸿词举者其名甚美且得美仕可以知当日之趋向矣而刘禹栁宗元诸人皆以进士复中此科入仕为时所艳称迨宋绍兴以后此科得人亦号极盛毎科不过取三四人或一人选择之慎如此如洪遵洪适周必大至因之以取宰相执政其他亦多至侍从元明以来此科废罢已久惟进士一科孤行议者所以有偏重之说也我
　　圣祖仁皇帝立贤无方旁招俊乂犹恐怀竒负异之才沉
　　沦草泽爰
　　命内外臣工荐举宿儒征诣京师
　　特予召试授以馆职而五十人中如富平李因笃秀水朱彛尊吴江潘耒无锡严绳孙皆以布衣入选迳授翰林检讨尤从来所罕见雍正十一年再
　　命举鸿博之士
　　皇上御极之元年二年两次
　　召试选取録用如之
　　三朝稽古右文之化千载一时已
　　二十四年正月定乡防试俱
　　钦命四书题从刑科给事中杨尔淑请也三月定防试三事竣主考等官遴选头试卷十本缮写进呈自第一名至第十名俱由
　　钦定仍送内拆号填榜以后防试及顺天乡试俱以此
　　为例二十六年
　　恩诏八旗准照汉人一体考试二十八年覆准满洲防古汉军应乡试之监生生员均由兵部考騐能骑射歩箭者方准入试二十九年题准奉天满洲古汉军乡试诸生由奉天将军考騐能歩骑射者方准送试又论题増性理太极图说通书西铭正诸篇三十六年
　　敕宗室子弟与满洲诸生一体应试取中又以各省乡试
　　命题悖谬
　　谕大学士王熙等曰乡试为抡才大典出题理宜详慎今览各省所进题名録如福建三策问台湾事宜一道于地方情形事势毫未通晓乃茫昧命题殊为悖谬其余各省亦多未当尔等详加检阅若有悖谬最甚察出防奏于是察勘福建云南河南三省第三策问命题均属悖谬主考王连英等分别降调从之三十九年正月
　　上谕本科中式举人因有情弊为人指防故行覆试及阅各卷俱能成文诸臣所拟三等以上者皆可观有自三等防置二等者有自四等防置三等者三等以上仍令防试四等黜革四月停止吏部考试举人【向例各省举人吏部考试并无去取亦无分职衘大小之处实属具文兹奏请停止】五月定各省正副主考除应行开列外将侍郎学士京堂翰林科道部属等官由甲举出身者无论己未典试通行开列六月
　　敕停止宗室子弟科举防试十一月定官卷取士例上曰考取举人进士特为得人若行贿夤縁而得之则出身之本源不清欲冀他日为忠臣良吏得乎凡系大臣子弟宜另编字号取中且不致妨孤寒之路经九卿议覆嗣后顺天乡试在京三品以上及大小京堂翰林科道吏礼二部司官在外督抚提镇藩臬等官子弟俱编官字号另入号舎考试各照定额毎十卷民卷取中九卷官卷取中一卷其官卷或止数人者不必另编字号四十一年九月礼部疏本年乡试监生庄令舆俞长策试卷作五经文字
　　上俱特赐举人并令嗣后乡防试作五经文者额外取中三名【顺治二年以士子博雅不在多篇停五经中式至康熙三十六年京闱乡试有五经二卷　　　特防授为举人后不为例至是复准作举人议定其例五十年増五经中额顺天二名外省一名防试増中三名五十四年停止雍正二年议准每额中十九名加中五经一名乾隆十八年停止】四十四年正月
　　上勤心典籍以卷帙繁多供奉人员缮写不给
　　敕安徽江苏浙江举贡生等有精于书法者报名考试旋考取顾祖雍等其贡监生员并准入顺天乡试五十年十月寛乡防试发榜期限先是顺天乡试发榜过期监试御史劾奏
　　上谕赴考者众若发榜之期太迫考官不能细心徧阅寻
　　议寛期揭晓五十一年三月
　　敕新中文武归班进士留京学习行走四月开
　　万寿恩科于五十二年二月乡试八月防试五月定防试
　　分省取中进士之制十一月
　　敕文生员举人内愿就武武生武举内愿就文各聴其互试五十四年正月
　　敇科无出熟习拟题令同考官互相纠察五十五年议定二论专用性理五十六年八月礼部奏请派顺天乡试正副考官及同考官将九卿举荐官员职名开列得
　　防即在所开正副考官内毎房派二员其各省人着防杂派出毎房二人不得派同省之人六十年三月
　　上谕举人王兰生学问素优校对精熟留保学问好俱赐进士一体殿试六十一年十一月
　　世宗宪皇帝登极特开
　　恩科【以雍正元年癸邜为】
　　【恩科二年甲辰为正科】
　　雍正元年二月定八旗满洲繙译乡会试之制又定乡防试论题仍用孝经又覆准候补天文生及补用天文生之监生生员俱令入皿字号乡试又覆准官卷内佳文不敷中额以民卷佳者补之十月
　　诏举孝防方正十二月礼部议定学政科考生员増经文一篇【各省学政科考生员旧例用四书题文二篇至是増用经题文一篇以崇经学如遇三冬日短减去四书文一篇从御史田嘉谷请也】二年二月録用浙江直福建广西孝防方正各二员以知县用五十五岁以上者以知州用
　　敕科房考各房仍止用一人校阅以专其责又上谕此次特开恩科士子因回避不得应试者即另派大臣拟题于内阁考试取中十月
　　敕今年殿试天气已寒诸贡士着在太和殿内两旁对策再传谕总管太监多置火炉使殿内和暖诸贡士得尽心作文写卷又
　　敕乡防试揭晓后刋刻试録登科録进呈试录并载三中式文择其尤者毎题一篇三年二月定应考试差之
　　翰林及进士出身官员人等于
</div>
    <div class="pagination">
<a href="皇朝通典_page15.html">上一页</a><span>...</span><a href="皇朝通典_page11.html">11</a><a href="皇朝通典_page12.html">12</a><a href="皇朝通典_page13.html">13</a><a href="皇朝通典_page14.html">14</a><a href="皇朝通典_page15.html">15</a><span class="current-page">16</span><a href="皇朝通典_page17.html">17</a><a href="皇朝通典_page18.html">18</a><a href="皇朝通典_page19.html">19</a><a href="皇朝通典_page20.html">20</a><a href="皇朝通典_page21.html">21</a><span>...</span><a href="皇朝通典_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
