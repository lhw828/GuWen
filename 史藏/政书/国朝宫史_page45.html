<!DOCTYPE html>
<html>
<head>
    <meta charset="UTF-8">
    <title>国朝宫史 - 第 45 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 45 页/共 99 页</h1>
    <div class="content">　　也
　　圣祖仁皇帝御制水云榭闻梵声诗　水榭周集翠苔薰风拂处午云开忽聼梵诵惊残梦疑是金防觉路来
　　御制水云榭诗【乐善堂集】　云无心出岫水不舎长流云水相连处苍茫数防鸥　坐席生烟云石栏俯秋水空明是我心何如漆园吏
　　御制太液秋风诗【乐善堂集】　秋到宸居爽生玉湖澄碧画桥横荷风晚送残香气竹露凉敲緑玉声翠合三山连阆苑波一镜俨蓬瀛由来禁籞林泉好行乐还同万物情
　　御制赋得太液秋风诗【丙寅】　秋容入液池水面得新诗始向莲根漾徐从苹末吹过桥低玉练度浦闪金漪鱼跃疑迎爽舟行忽忘迟来兮更何自逝者乃如斯恍忆洞庭上微风叶脱时
　　御制赋得太液秋风诗【丁夘】　兰舟泛太液葭岸起秋风蹙得波纹细分来日影融偃芦惟益白经蓼已辞红几度濯清处吟懐逈不同
　　御制太液秋风叠前韵诗【辛未】　微见商飔苹末生镜澜玉蝀影中横非闗细雨频传响何事平流忽有声爽入金行阊阖表波连瑶渚趯台瀛髙秋文宴传佳话已觉犁然今昔情
　　御制赋得太液秋风诗【癸酉】　太液漾华舟金爽气流风来闾阖表景助鳯麟洲縠影明漪日苹飔飒度秋蓼花刚烂烂芦穂早浮浮隔岸聼铜雀乗波玩玉鸥心縁劭农慰题任触懐投
　　御制赋得太液秋风诗【丙子】　呈漪如应律拂沼似行空三架水云榭千秋阊阖风依然阅今古谁与辨雌雄似妬镜光白偏拖縠影红波潆惊睡鸭岸响送吟虫佳景春明纪由来赏莫穷
　　水云榭之北有白石长桥如虹偃水面以通行人来往东西树枋楔二东曰玉蝀西曰金鳌桥下洞七中洞南向石刻扁曰银潢作界聮曰玉宇琼楼天上下方壶圆峤水中央北向石刻扁曰紫海回澜聮曰绣縠纹开环月珥锦澜漪皱焕霞标桥西红墙夹道有门相对南即　福华门其北为　阳泽门可达于　阐福寺也
　　御制过玉蝀桥诗【甲戌】　明当启跸谒
　　桥山此日清宫夙驾还迤逦蝀桥过玉马涟漪春水漾银湾回翔鳬鴈心含喜新茁苹蒲意总闲韶景方欣徧融冶轻云又见羃孱顔
　　金鳌玉蝀桥之东有崇台即台址为圆城周数百步设以睥睨两掖有门东为昭景西为衍祥门各有楼入门由磴道左右分上中搆金殿为
　　承光殿即元时仪天殿之旧也俗名圆殿殿内
　　御笔扁曰悬圃风清聮曰何处五云多大罗天上飞来三峤秀太液池邉殿前有古栝槎枒拏攫传为金时遗植
　　御制承光殿诗三首【丙寅】　三峤飞来秀所钟崇基朶殿抗疏龙虬枝夭矫扶珠缀作当时翠影浓曽闻一月日邉明尚觉歌声绕綉甍此际倚栏
　　飞逸兴却殊云树吊华清　遗迹金元一慨然踞盘形胜揽全燕空澄何似瀛池水玉蝀秋风五百年
　　御制秋日承光殿诗【丙寅】　云号阆风璧殿学蟾宫拟向姮娥问轮匡是异同　古风披夀栝秋实进仙桃玫阶思载厚黻扆惕居髙
　　御制承光殿古栝行【丙寅】　五鍼为松三鍼栝名虽稍异皆其侪牙槎数株倚睥睨嵗古不识何人栽夭矫落落吟万籁盘拏排千钗徒闻金元饰栋宇两人竝坐传齐谐瓮城久闭殿阁寂绮榱落色风争摧瑚反挂珠帘断乔柯雪夜乌鸣哀嗟嗟偃蹇凌云姿难辞根榦纒蒿莱往来或有寻题者吊古感慨多徘徊琼华遗迹惜就圯况近紫禁城西隈爰葺爰筑命匠人事殊经始攻灵台时向重基驻行跸金鼇蜿蜒空明皆盘桓嘉防抚夀客真堪弟视竹与梅春朝緑云参天青秋夕碧月流隂皑灵和之栁非伦比沧桑阅尽依然佳沧桑阅尽依然佳呜呼种树之人安在哉
　　御制秋日承光殿诗【丁夘】　月宇鳯城西金鳌雉堞低荷殷红锦绣水静緑玻璃气爽天原近基髙汉与齐秋风俯太液素节已堪题
　　御制承光殿诗【己已】　诘旦还清禁明晨将视朝路歧临杰构座里眄重霄云散天容畅雨霑暑气消到兹忧慰屡松桧自森乔
　　御制夏孟承光殿诗【庚午】　圆殿号承光金源松桧苍迹陈宜赋咏路便每徜徉琴瑟含清徴玑衡协正阳前朝甘雨足与物乐时昌
　　御制承光殿即景诗【庚午】　金源乔木防松槐簇就团圞七寳台太液秋风里挹西山颢气座间来墨壶琴荐俱堪抚阁漏阶籖且漫催馥郁天香飘桂子此花雅合月中栽
　　御制承光殿诗【辛未】　似月琉璃界中规迭荡闉蝀鳌横饮练鳷鹊宻铺银乗暇境寻胜含韶景凑新时行饶乐意嘉与物皆春
　　御制仲夏承光殿诗【辛未】　抡魁三歳届返跸九重临憩息登崇址防抚古林澄懐寄云水生意畅鱼禽北防余金殿南薰騐舜琴雨时山早翠日永树移隂敢懈新年志忧勤与日深
　　御制承光殿诗【壬申】　朶殿中间睥睨髙光春临眺兴因豪庭前桧匝隂千步隄外船添水一篙机畅鸢飞与鱼跃景明玉蝀复金鳌低云又隠西山色好及耕时润土膏
　　御制承光殿诗【壬申】　碧殿金鳌据左陲来乗路便每神移乔松四面皆宜画诡石一拳都入诗琼岛春隂霏湿翠液池新水涨轻漪书堂小憩闻天谋耳清泠意与迟
　　御制承光殿诗【癸酉】　三推耕耤回涂顺临崇殿松枝轻霭低花色明霞绚仪天名久消太液波犹见飞潜禽鱼适暄凉节变鉴古有赫自强励无倦
　　御制承光殿诗【甲戌】　祭届春祈转法宫崇基路便御桥东氷消太液呈溶漾景入芳辰渐冶融石秀松防清赏外新题旧咏静评中明当迁坐游观戒咫尺轩墀得憩躬
　　御制承光殿诗【乙亥】　朶殿年芳入绮钱崔巍疑陟阆风巅琪花瑶草神仙地细雨柔风上已天隂凝琼华遮半塔渡含太液漾轻船登临底识予心慰四野春膏沃甫田
　　御制承光殿诗【乙亥】　祈春逥法驾路便一登临雪积西山逺波太液深盆梅新歳色庭桧古时隂韶景融芳润因之畅素心
　　御制承光殿作【丙子】　曽城十二匪昆仑毎凭朱防兴欲轩白帝素娥留古栝秋风太液自金源暇当绨几身聊憩景入纱疏意与存重构舆梁利行旅新防虹影饮波翻
　　御制承光殿诗【庚辰】　毎还宫禁无非事亟往园亭切问
　　安暂憩常欣于便道俯吟实畅此遐观节临首夏清隂
　　布水是今年太液寛人意
　　天心胥顺适越因兢业敢因欢
　　御制承光殿得句【辛巳】　髙阁绮筵庆落成蓼萧燕誉防公卿瑟丝琯竹欣仪具玉蝀金鳌取暇行广殿春明最古迹团城太液即仙瀛抚兹粥粥懐殷鉴敢曰方今际治平
　　御制承光殿诗【辛巳】　池临北渚崇台据名取西京胜国贻玉蝀亨衢接闺闼琼华翠色暎罘罳金源景概指琪树明代波澜在液池鉴夏抚兹常致凛觐文繄我更勤思
　　御制首夏承光殿诗【辛巳】
　　太室修禋罢仙园问
　　寝回更衣因路便憩驾陟崇台雨里多清况风前无防
　　埃研瓯芳润潄可以托吟裁
　　御制首夏承光殿诗【辛巳】　抡彦回清禁怡情登逈台迹陈传日下境美是云来炎避因苍栝雨佳致緑苔披薰惟觉愧敢曰阜民财　殿南有石亭以置元代玉瓮镌
　　御制玉瓮歌于上竝列词臣四十人应
　　制咏玉瓮诗于柱间
　　御制玉瓮歌【乙丑】　玉有白章随其形刻为鱼兽出没于波涛之状大可贮酒三十余石盖金元旧物也曽置万歳山广寒殿内后在西华门外真武庙中道人作菜瓮见辍耕录及金鳌退食笔记命以千金昜之仍置承光殿中而系以诗　昔夏有徳声教讫九牧贡金来魏阙铸鼎象物备神姧山泽遍逮遗海物化工为鉴敷土心蓝田日暖露山骨工倕缩手不敢斵乃借刚斧来月窟含形内虚象海徳葆苞元气洞芒芴骇波涾回迆涎惊澜灙漭涌瀄汨习坎有孚坤厚载魄渊朝夕轮出没浮黍几粒见三山泰华安能诩昻屹何竒不有怪不储汤汤漻防呵歘驾山之鼇横海鲸天吴蝄象纷怳歘元螭紫贝朱鼈鼍肥遗蟕蠵蟛蜞蚏赤龙焚蕴修鼋浮苍虬揵螧海马突鳙鮨魜鲲鲕鮷防防魼鳎鲿魦鳜瑚瑇瑁鲛人珠孕珍产瑰宏泱用协上下承天休重逾九鼎光朝黻千秋法物昭灵竒歊云吐景镇渤匪同器寳乃待人方周大训楚梼杌琼斚绣簋吁竒淫商彞晋铎埋蓬蔚琼岛春隂万景全广寒髙殿青云拂倒茄下垂红狎猎沉香横泥气蓬勃从臣敬献南山颂樽拟白兽颁章韨存亡蜃市阅荆凡谷陵秦项分遗仡金露秋风忆桂香凄傍山人煨榾柮五陵年少重金刀谁从兰若寻荒碣惜乎古器就湮灭有如献璧连遭刖刮苔涤垢露光晶天然岂用施劘劂波臣水族羣躨跜夏奡秦丁难挠抇承光相望接堆云人有懐归物岂不信哉安得如汝夀汉京铜仙应愧艴
　　御制玉瓮诗【己巳】　玉瓮为金元旧物嗣沦没古刹中以贮菜韲后购得仍于承光殿前为起一小亭置之竝命内廷翰林等各赋一诗即刻于楹柱偶幸承光殿复成是篇　几年萧寺伴寒虀仍置承光焕彩霓梦觉金源成故迹声腾玉署艶新题若为巧合延津畔竟得天全露掌西松杪照来千载月夜凉依旧影凄凄　殿后为　敬跻堂堂十五楹南抱　承光殿其北环城临积翠堆云桥东为　古堂堂内扁曰昭一聮曰苍官夀客结好友岸芷汀兰入画图
　　御制古堂诗【庚辰】　谡谡拂虚牖泠泠来广筵有声祗金石何物更蹄筌圆盖一十丈少言五百年今朝几务简畧得久周旋
　　御制古堂率述诗【辛巳】　太古此天地太古此风月斯堂称古名因古栝发栝虽老他树生自金源勃以视嵩阳植籁古千载越偓佺遗尧物古更嵩阳突展转溯厥初古固不可竭惟其不可竭谓斯古亦达乔枝落落鸣那管闲批抹　又东为朶云亭堂西为　余清斋斋西室扁曰环秀曰涵虚聮曰座挹山光兼水态延秋月与春风由斋内曲廊而西为　沁香亭
　　御制沁香亭诗【辛巳】　台亭百步接回廊液沼平陵号沁香甲煎罢烧云锦缬果然六月有春光　其后累石为小山山上有亭榜曰镜澜亭圆城外东西界以红墙东为　承光左门西为　承光右门北驾石梁制如金鳌玉蝀南北有牌坊二座其南曰积翠北曰堆云过桥即　永安寺也



　　国朝宫史卷十五
<史部,政书类,仪制之属,国朝宫史>
　　钦定四库全书
　　国朝宫史巻十六
　　宫殿六
　　西苑下
　　永安寺为金源琼华岛踞太液池中竒石叠垒而成皆当时辇致艮岳之遗也元时称万夀山亦称万歳山石磴隂洞古桧乔松萦纡防郁俨然壶峤旧有广寒殿相传为辽后梳妆台
　　御制视事既毕自南台御氷舵凌太液遂至琼华岛登临瞻眺杂咏志赏诗【甲戌】　封事凌晨毕阅披公卿次第接畴咨穉春悦可寻吟眺漫聼新歌坐玩时　淑清泉石淑而清竹鼎瓷壶事茗烹筛牖嫩阳揽韶秀徘徊真觉称其名　氷凝太液镜光皑辘辘舵牀坐渡来声杂排门鸣爆竹权舆帝里是春台　细霙昨日玉攒团积素嶤峰直北防怪底重裘犹觉怯蕉园钟梵落髙寒　承光髙殿郁参差玉瓮浇春想昔时只有桧松仍好在东风旭影上罘罳　春隂琼岛正堪凭淑景层楣瑞霭凝仙木绮钱増吉兆五风十雨愿休徴
　　御制游琼岛趯台诸胜即景杂咏八首【甲戌】　节前琼岛我曽登惜少银花积翠崚此日行春御园返雪消欣防暖霞蒸　假山温树缋嵯峨仲月风光已鬯和氷戏回防曽未久漪澜堂外潋新波　心耽翰墨足淹留毎到偏欣阅古楼通防重拈过庭语神诠一论照千秋　蕉园迤逦命轻舆氷不胜牀舟碍诸未肯湖心事椎凿多人劳作毎厪予郁葱云里耸瀛台丽日和风寳扇开何必龙鳞将翠羽壶中木石总仙材　长堤东转粉墙过院号淑清仿轴薖若向溪山论本色繄予意向此间多茶舎三间背緑筠竹罏雅合案头陈松风蟹眼
　　聊清课喜是收来雪水新　税枯和淖向妍韶遗迹犹堪指胜朝太液池邉人字栁春来还嫩旧时条
　　御制琼岛春望诗【甲戌】　太液池邉琼岛嵬登临纵望气佳哉新蒲弱栁髙低緑杏蕊桃花次第催玉笋含隂隠壶峤银奁倒影画楼台万家春树皇居拱生计筹量日几逥
　　御制琼岛揽景诗【甲戌】　雨后宜登眺林岚触目清隂寜春胜夏岛匪石惟琼放子鱼穿藻贺羣燕掠楹麦秋今可望茂对一怡情
　　御制望琼岛未至诗【丙子】　传宣内殿共吟诗棽丽金根未可迟阅古清芬原满意琼花秀色早迎眉丹梯亦自防泥滑玉树相将吐蕚蕤别有神心通妙理望山端比歩山宜
　　御制人日琼华岛诗【丙子】　凝和积素缋嶙峋眺赏真宜七日人故事登临传胜节国朝丝竹戒斯辰清游静寄翻成趣石秀松防倍有神即防春隂还酿雪多多益善岂辞频
　　御制进氷牀揽琼华岛诸胜诗【丙子】　岸栁将舒眼液波尚冻心氷牀犹可渡琼岛便因临亭榭日成趣杉松歳与深东郊届举趾即景望春隂
　　御制坐氷牀至琼华岛诗【己夘】　宴赉有余暇琼华欲陟临不殊渡湖面直可歩波心轣辘徐依岸嵯峨近出林六花希过臈即景望春隂
　　御制题艮岳石诗【壬申】　木鳯曾同燕用来一拳独立刼余灰月明彷佛广寒殿勃窣嫦娥白玉台顺治八年立塔建寺为白塔寺今为
　　永安寺寺门三楹南向入门为法轮殿殿内
　　御笔匾曰慈云觉海又匾曰人天调御聮曰灵鹫风香传妙偈澄潭月皎印真如又曰青莲法界本清净白毫相光常满圆殿后拾级而上有坊一座其南榜曰龙光北曰紫照左右有亭二东曰引胜西曰涤霭亭后各有石东曰昆仑西曰岳云由甬道拾级而上左右有方亭二东曰云依西曰意逺亭下各有石洞可縁以升降其东洞有匾曰楞伽窟正中为　正觉殿殿之后为普安殿
　　御笔匾曰慧根圆相又匾曰如如不动聮曰真谛总涵华海露慈光长仰徳山云又曰心镜朗悬空色相智灯长满烛人天殿前东为　宗镜殿西为　圣果殿殿后石磴层跻而升为　善因殿中供梵铜佛像殿后即白塔也由白塔东下至山足为　智珠殿东向供文殊佛像
　　御笔匾曰般若香台聮曰塔影迥悬霄汉上佛光常现水云间其前圆墙如月城由殿后縁山径折而北为　交翠庭聮曰波光入牕澹草色防堦新
　　御制交翠庭诗【戊寅】　择向开庭更向山萦青攒黛锁孱顔春隂琼岛疑迷路只在碧琳天地间　庭北回廊环绕而下为　防画廊下有石室中涵岩洞洞内供大士像洞门上石刻真如二字别室有小楼聮曰天濶云非系波空月自明
　　御制防画廊诗【乙亥】　廽廊诘曲称防画防者原为画里人歩歩景移朗朗照故知倪范鲜精神
　　御制防画廊诗【戊寅】　长廊时屧歩活画毎迎人那论黄和范雅宜秋复春五言拈气韵六法失精神寄语丹青客于斯可问津
　　御制防画廊诗【戊寅】　緑树红荷又一时爽风不断镜中吹恰如春夏秋冬画幅幅临对景披
　　御制防画廊口号【己夘】　佳处真延视聼娱蜃楼揽景坐斯须亦无丝竹非觞咏漫认兰亭修禊图
　　御制防画廊诗【庚辰】　回廊曼转碧栏扶云敛长空镜水铺便拟宣传画博士霁天粉本快成图　又折而东至山有石碣刻
　　御书琼岛春隂四字燕山八景之一也
　　御制琼岛春隂诗【乐善堂集】　琼华瑶岛嵯峨春日轻隂景色多云防鳯楼松掩映瑞凝仙掌竹婆娑低临禁苑滋苔藓逺带郊畿防麦禾更向五云最深处好风时送九韶歌
　　御制琼岛春隂叠前韵诗【辛未】　艮岳移来石岌峩千秋遗迹感懐多倚岩松翠龙鳞蔚入牖篁新鳯尾娑乐志讵因逢胜赏悦心端为得嘉禾当春最是耕犂急每较隂晴发浩歌
　　御制赋得琼岛春隂诗【癸酉】　杰竪石幢标四字迩年真未负春隂已欣宿雨滋南畆又见新云羃逺林荟蔚适于幽处合防岈每与望中深乘闲欹案观坟典陶侃名言获我心　其南为　见春亭又南即　智珠殿殿前有桥度桥而东即　陟山门也由　智珠殿后折而南为　慧日亭又南穹碑二一顺治八年建塔碑文一雍正十一年重脩碑文皆臣工恭纪　永安寺西山半有亭匾曰蓬壶挹胜又西由山麓蹑级而上为
　　悦心殿
　　临幸常视事于此天光云影鱼跃鸢飞万景毕呈实据　西苑全胜东室聮曰员峤晓烟连碧汉曲池春雨念苍生又曰是处畅观颇役目此间閟景足澄心西室匾曰静挹古香聮曰云端旷奥轩疑画树杪髙低圃是悬
　　御制悦心殿作【甲子】　飞阁流丹切颢空登临纵目兴无穷北凭太液平铺镜南接金鼇侧饮虹冬已半时梅馥馥春将廻处日融融摩娑艮岳峰头石千古兴亡一览中
　　御制八月十七日登白塔山悦心殿理事余暇輙成近体用旧作韵【丙寅】　防影留痕在碧空凭髙秋色目堪穷绮疏映日垂珠缀飞观连云曵防虹滟滟玉河波始动瀼瀼金掌露方融悦心此日知消息都在西成茂对中
　　御制仲秋悦心殿诗【戊辰】　凭虚俯碧寄崇情爽凑髙秋万里清漫拟尧樽倾北斗稍欣稷穑报西成向常应益欢娱际何事偏多感慨生即景也知饶豫象写懐不觉谱商声
　　御制新春悦心殿诗【庚午】　朶殿凭髙俯液池行时恰值悦心时山容积雪融和盎物象熙春詄荡披待引鱼龙辉火树先招鸾鳯试氷嬉奉三正喜三阳泰辅相裁成有所思
　　御制腊日雪后悦心殿诗【乙亥】　嘉平琼岛景清妍积瑞凝华霭霁烟刚觉
　　天膏希迩日果然臈雪庆迎年粥香惟祝农祥应氷戏还思士气骞正值伊犂传悔罪伫防露布共春旋
　　御制悦心殿诗【丙子】　轻隂沓嶂笼积素连林缀松篁称古春丝管屏华节朶殿既深沉虚牖还清絶手发金壶汁兴飞玉田屑寜匪频来处今朝果心悦
　　御制悦心殿诗【丙子】　纳逺虚万景罗往来清憩此为多金仙露下清秋气玉蝀风生太液波自是山林在廊庙不妨黼芾入松萝问予底事心知悦雨刚时蔚黍禾
　　御制悦心殿诗【丙子】　气澄景已清雨霁山愈翠位置本人工嵗久足幽致讵秪春隂佳请防秋光媚琼岛映峭蒨太液披清泌逺俗得静怡味道资深契可以减刍豢孰云非礼义
　　御制悦心殿诗【丁丑】　初歳余闲广殿临仙壶韶景递侵寻梅含喜色舒昌蕊鸟渐能言弄好音胜展绮屏御人日云笼琼岛正春隂便希六出瑶林缀此外无他悦我心
　　御制夏日悦心殿诗【丁丑】　绿树重隂晓露浓崇基朶殿暑安容视朝每厪勅几要驻辇偏懐修已恭琼岛罨图峯崒嵂金鳌夹镜水沄溶适来防骑城西路聊舍于斯悦为农
　　御制上已日悦心殿诗【戊寅】
　　桥山钦奠爵皇都将发轫驾言御园近东道取路顺青郊宿雨晴琼岛含芳润良辰逢禊节驻辇聊因近古贵祈介祉用三自魏晋是日适元已巧值乃偶仅马射既罢陈羽觞底须进时和切深惧保防凛明训信乐知彼曾先忧审吾分
　　御制新秋悦心殿诗【戊寅】　视朝有事法宫临路便先兹憩悦心太液波澜待风细琼华峯岭入云深荷香过雨常来座松生凉正满襟四壁诗题消歳月祗赢几防鬂霜侵
</div>
    <div class="pagination">
<a href="国朝宫史_page44.html">上一页</a><span>...</span><a href="国朝宫史_page40.html">40</a><a href="国朝宫史_page41.html">41</a><a href="国朝宫史_page42.html">42</a><a href="国朝宫史_page43.html">43</a><a href="国朝宫史_page44.html">44</a><span class="current-page">45</span><a href="国朝宫史_page46.html">46</a><a href="国朝宫史_page47.html">47</a><a href="国朝宫史_page48.html">48</a><a href="国朝宫史_page49.html">49</a><a href="国朝宫史_page50.html">50</a><span>...</span><a href="国朝宫史_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
