<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 156 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 156 页/共 307 页</h1>
    <div class="content">　　圣武化神威宣干羽八极来廷羣黎安堵乌弋黄支雕题凿齿航海梯山验封成市吏清刑措礼中乐和抡才育士教洽菁莪黛耜绀辕籥吹豳雅皥皥三农深耕绿野养老懐幼蠲租赈饥
　　省方问俗
　　宵旰民依介以繁祉有秩斯祜时雨时旸多黍多稌泰阶升平民安物阜瑞应嘉祥符征悠久跻登仁寿东西朔南洪庥逺被和气同含时际阳春光风和畅栁拂龙池花明仙仗恭遇
　　圣夀初周甲子中外腾懽臣隣志喜
　　尧睂舜目天表夀征乔松彭羡奚足比称嵩岳连呼芝
　　英层缀星现老人云成
　　万嵗筵开瑶殿桃熟三千日临金掌露湛珠圆东海添筹南山进酒白鹿青麟羣游郊薮鹤发鸠笻殷勤三祝凫藻泮芹敬赓百禄夔龙鹓鹭对扬
　　天休荣瞻
　　绛阙紫气浓浮八荒拜舞共球萃止万福攸同川涌
　　山峙
　　圣夀天长覆帱无极保合太和健行不息
　　圣寿日新枝干廻旋舆图永鎭鳯厯长延稽古三皇三
　　才兆始淳穆无为夀以万纪我
　　皇功徳逺超古圣于万斯年
　　一人有庆海晏河澄恩洋徳溢沐泽咏膏瞻云就日皇风浩荡
　　帝治光昌【防臣】作颂
　　万夀无疆
　　万寿盛典初集卷六十六
　　钦定四库全书
　　万寿盛典初集卷六十七
　　歌颂七【大臣六】
　　恭贺
　　万寿大庆诗【五言排律五十韵有序】
　　原任内阁学士兼礼部侍郎【臣】杨　瑄
　　盖闻道侔易简常操化育之权徳备生成永作清寜之宰遡天人之交合屡着嘉祥推理数之相因叠彰诚感瑶图绵逺实由昭受之功鼎祚宏长咸出自然之应广稽圣牒歴志祯符若夫法乾元之行健至诚所以无疆秉上帝之好生仁者于焉必夀斯又轶炎超昊包顼驾轩膺景命之维新中外同深爱戴荷天庥之洊至臣民共庆升平者也钦惟我
　　皇上
　　至徳体元
　　宏勲开世
　　七政齐而八风叶
　　五行叙而六气调
　　礼乐文章新亘古未新之制作
　　东西南朔扩从来未扩之舆图
　　仁恩沛而肆赦蠲租登兆人于袵席
　　恺泽敷而赒饥赐帛跻蔀屋于春台绩奏平成河清海晏化隆参赞物阜民安博观黎庻之情无求不给遐考简编所载有美必包兹逢五十二年恭遇六旬
　　万夀当百物彚昌之候正三阳开泰之时先因八表之
　　欢心肇举一时之旷典
　　特增闱试广罗天下蒸髦大辟贤关永着千秋令甲时则四方来贺万福攸同黄道呈祥嵩岳效三呼之祝
　　紫微凝极箕畴锡五福之徴岐麦嘉禾坤瑞竝陈于王防厐睂秀发耆英毕集于大廷庆满寰中声洋海外复申
　　巽命益示
　　谦冲念抚世以諴民必图实政欲祈天而永命无事繁
　　词惟万姓之恬熙即
　　一人之福履五风十雨乃是休征老安少懐斯称上治
　　羣服
　　皇言之大弥钦
　　帝徳之深同日月之升恒光如初旦竝乾坤之帱载功不能名溯鳯纪而莫京洵龙编所未有【臣】瑄向叨侍从尤沐光华乆霑
　　高厚之洪慈未展防埃之微悃仰瞻
　　黼座颂
　　寳算之日新肃拜
　　彤墀覩
　　圣顔之有喜祚更绵乎周厯愿歌天保之九如世适际
　　夫
　　尧年拟效封人之三祝谨拜手稽首而献诗曰寿厯迎禧日
　　皇躬介祉辰斗枢符电绕华渚协星陈
　　御箓通三极
　　垂衣仰一人书祯呈洛水图瑞献河濵经纬兼文武生
　　安擅圣神
　　宫闱崇孝养
　　郊庙肃明禋精一心源密和平政事醇訏谟常秩秩典礼具彬彬府事歌惟叙明良契自眞懐柔馨烈茂昭格恪诚伸久道
　　宸猷布同风王路遵
　　万几深自百职凛维寅治厯玑衡正明时节序均龙章辉琬琰芝翰灿防璘东壁开书库西清集侍臣宣威三蘖靖奋武九边驯帷幄抒方畧封疆拓广轮导河旋底绩问俗展时廵辑瑞延羣牧求寜
　　轸兆民
　　恩覃十五国帑给万千缗壤赋蠲除数科条肆眚频流膏随处渥行庆与年新师济饶贤俊搜罗及隐沦山林邀赏鉴黉序荷陶甄黎献咸登进耆英倍抚循遐陬归有极懿徳畅无垠就日乌蛮服趋风象卉悛腾懽倾众志章教式羣伦丕冒乾坤大宏施雨露匀昌期逢令节晓漏报司晨韶景方三月
　　璿编始六旬列星环拱卫
　　双阙峙嶙峋岳逺俱修贡川长竝效珍露华金掌净
　　符色泰阶纯采覩
　　尧睂近光瞻
　　舜目亲殿烟笼防防庭旭耀华绅备见休徴洽重看景
　　命申
　　渊衷弥抑抑
　　天语更谆谆祗愿人胥乐惟期俗尽淳泰寜同海宇丰稔徧郊畇厚意涵洪泽殷懐发至仁【微臣】叨侍从自昔被
　　温纶玉署依僊籞
　　銮舆望后尘罢闲归栎社祝嘏觐
　　枫宸芹献偕农叟凫趋缀
　　禁闉山桃红熳熳苑栁绿蓁蓁巢阁欣瞻鳯游郊喜见麟衢歌传击壤里句叶吹豳应地緜
　　鸿运齐天秉大钧贞元周复始亿载庆长春








　　圣寿同天颂【有序】
　　原任内阁学士兼礼部侍郎今革职【臣】宋大业
　　【臣】闻防古肇命之主首出庶物传有天灵治万八千嵗尚矣书契既作帝王世纪具载炎帝黄帝少昊颛顼帝喾帝尧殷太戊武丁在位多百年上下歴歴有征至若帝舜伯禹晚而受禅殷汤始为诸侯周文终为西伯武王末而受命虽皆以圣人登上夀犹未可与正位一统者竝较其年嵗嗣是以降非无英君谊辟乗时抚运而享国之数可以追五帝而轶三王者循考史乗寂寥疎濶概未之有见也夫此古帝王乆逺盛迹岂惟敦厐之代气运特殊要以御世立极徳茂功隆参天贰地用能诞膺福禄配合无疆祯祥之兆集元防之期应理数相符非偶然者盖阅数千百年而今乃覩
　　大圣人作焉伏惟我
　　国家受
　　天成命
　　太祖
　　太宗创造东土
　　世祖混一区夏治理初定教化方行天乃蕴灵蓄祉笃生
　　我
　　皇帝用廓千百国无外之规模巩亿万载无穷之基业非徒握图据鼎近踵汉唐宋元明之贤后已也恭惟我
　　皇帝陛下至神至圣允武允文寛大包乎覆载明聪耀乎日月仁慈沛乎雨露威断肃乎雪霜自古帝王赞称所及咸备于
　　一人之身是以昭徳建功无善不臻无美不畅谨为细
　　绎敢序宏模
　　皇帝冲龄践祚仰思
　　皇考付托重器朝夕祗畏若涉渊冰入朝
　　太皇太后
</div>
    <div class="pagination">
<a href="万寿盛典初集_page155.html">上一页</a><span>...</span><a href="万寿盛典初集_page151.html">151</a><a href="万寿盛典初集_page152.html">152</a><a href="万寿盛典初集_page153.html">153</a><a href="万寿盛典初集_page154.html">154</a><a href="万寿盛典初集_page155.html">155</a><span class="current-page">156</span><a href="万寿盛典初集_page157.html">157</a><a href="万寿盛典初集_page158.html">158</a><a href="万寿盛典初集_page159.html">159</a><a href="万寿盛典初集_page160.html">160</a><a href="万寿盛典初集_page161.html">161</a><span>...</span><a href="万寿盛典初集_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
