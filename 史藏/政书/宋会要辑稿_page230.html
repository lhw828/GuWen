<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 230 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 230 页/共 1125 页</h1>
    <div class="content">      
天祺节
天禧元年正月二十三〔日〕，诏曰：「大中祥符元年四月一日，天书再降内中功德阁，其建为天祯节祯：原作「祺」，据《长编》卷八九改。下条同。，一如天贶之例。」干兴元年二月，礼仪院上言，四月一日，诏以天祺节为名。详见祺字。 
五年四月十五日，御史中丞李虚己言：「天祯节，宗室、近臣准例并赴上清宫行香，昨自宰臣已下止十一日预会，望申戒饬。」诏宫观副使遇斋醮留一员，余悉(起)[赴]会。 
干兴元年仁宗即位未改元。二月二十三日，礼仪院言：「四月一日天书降日节名下一字与御名同。」诏改天祺。 
三月三日礼仪院言：「天祺、干元、天贶、先天、降圣节，除起建道场及赴行香并干元节进奉仍旧外，其臣僚宴乐并先天等节进奉带缕香合、诸节公主上寿，并请权罢。」从之。 
十月十四日，中书门下言：「十七日，中书、枢密院并赴上清宫宿斋，开启道场，缘次日五更往板楼奉迎神主，望差学士已下官两员上清宫宿斋行礼，其十八日已后仍旧番宿。」诏差翰林学士刘筠、龙图阁直学士冯元。 
熏蜡烛之类，并令减省。 天圣元年二月二十七日，上封者言天庆、天祺、天贶、先天、降圣五节费用尤广，而礼仪院亦言：「每岁醮纸散配民间甚扰，逐节诸宫观同时开启三清、玉皇，一日开祠者五七，又岁设醮四十有九，颇为烦渎。欲自今五节并四季三元，轮定宫观设醮，岁可省醮二十有七。」诏旧醮皆二千四百分，今减其半，余并依奏。官吏宿斋，所有酒时汾州人上言，天庆节醮纸多以故麻屦捣造， 
      
是不洁净。又江阴军道士许自然上言：「《(皇)[黄]帝内传》云：黄帝时，西(皇)[王]母降于帝宫，帝为母设食，王母止之曰：吾之仙众不饮不食，岂欲人间饮食之馔乎 若以人间饮食向神仙者，如将世间不净之物置于宝器之中，即招大咎。今请天庆等节醮只备香灯、花果、名山泉水、本产药苗，以致肃洁。」礼院言：「望自今设醮州军，除共三十一处作旧修设，自余州军更不设醮，止以香灯、花果、山泉、药苗供养，僻小处仍不用供养。节日臣僚更不宴乐。」诏新定设醮州军依旧锡宴外，余如奏，悉罢之。 
五月二十二日，太常礼院言：先天、降圣节，延寿带、续命缕，欲望并住进奉及宣赐。」从之。
 礼 宋会要辑稿 礼五七 节二 天贶节 
      
天贶节
大中祥符元年六月六日，天书降兖州泰山醴泉亭亭：原作「县」，据《长编》卷六九改。。二年五月八日，诏曰：「其六月六日天书降泰山日，宜令设醮，在京、诸州并赐休假一日。」 
四年正月，诏六月六日为天贶节，在京禁屠宰。九日，诏诸路并禁，从欧阳彪之请也。 
六月六日，诏天贶节日，宰臣、亲王于上清宫行香赐会。参知政事一员开宝寺塔行香毕，却复上清宫筵设。其后谏舍、卿监、观察使以上宗室悉会。 
九日，诏天贶节日，诸路并禁屠宰，从殿中丞欧阳彪之请也。 
五年三月二十六日，诏：自今两京诸路每遇天庆节七日，天贶节一日，毋得行刑。帝曰：「今后天庆等节并依天(祺)[祯]、天贶节例，辅臣至日往彼烧香、宿斋，文武百官亦不立班，其逐节道场即依旧开建。」 
三月二日，诏：「兖州奉符县干元观，每年天贶节道场，皆知州行礼，往来颇涉劳扰，自今依奉符县会真宫例，只令知县行礼。」 
八年六月天贶节，令玉清(照)[昭]应宫太初殿建黄箓道场一月，本宫使、副使代拜。其上清宫道场仍旧排设，宰臣、亲王、枢密使至待制并赴。
 礼 宋会要辑稿 礼五七 节二 先天节 
      
先天节
大中祥符五年闰十月八日天头原批：「寄案：《大典》卷四千四百五十四作『一日』。」今按《长编》卷七九亦系于闰十月八日壬申。，诏以七月一日圣祖下降日为先天节，十月二十四日降延恩殿日为降圣节延：原作「筵」，据《宋史》卷一一二《礼志》一五改。，并休假五日，诸州、府、军前七日选道流于长吏廨宇或择宫观建道场设醮，所须之物并从官给。假内不得行刑，仍禁屠宰，节日并听宴乐。着为定式。 
十二月二十三日，诏：「天贶、先天、降圣、承天节，权止行刑。如闻所在辄以轻系例亦留禁，自令节日，杖以下情轻者释之，情重及须证左者责保知在，假开日区断。」 
六年六月十一日，诏：「先天节、降圣节日，除休假、斋醮、断屠宰、禁刑罚一依定式，令天下以延寿带、续命缕、保生酒更相赠遗，着于令式。」先是，内出带、缕样示宰臣等，言金银罗缯为之，饰以彩缯，涂金缀珠。复以(尽)[画]本付有司，并榜坊市，令人模 
      
(模)造。王旦等曰：「陛下制此美事，非惟昭示崇奉，盖欲福及万民也。」 
十五日，中书、枢密院上表，请以先天、降圣节日，许 臣行上寿保生酒之仪。批答宜允。时翰林学士晁迥率近臣，兵部侍郎赵安仁率百官，并上表请献寿，皆优诏答之。 
二十六日，中书、亲王、节度使以先天节，并进金缕延寿带、金丝续命缕各一两，制知开封府、直馆阁、三司判官、文武百官及刺史已上并进金缕银延寿带、银丝续命缕各一副，以银合。 
二十八日，诏诸司公宇自今每遇天庆、先天、降圣节建道场，未禁刑日即权从他所，令左官监断。 
二十九日，诏先天、降圣、天庆节前后一日并不视事天：原作「节」，据《长编》卷八一改。。 
七月先天节，宰臣率百官诣上清宫行香，罢散道场，亲王、枢密使、副使、三司使、殿前都指挥使已上至驸马都尉，各先诣长春殿进奉金缕延寿带、金丝续命缕，上保生寿酒毕，改御崇德殿，宰臣、百官上保生酒，遂赐饮如诞节仪。又以金缕延寿带、金涂银结续命缕、绯罗绿罗延寿带、彩线续命缕分赐百官。前一日赐百官，是日戴以入。复赐百官会于锡庆院院：原作「元」，据《宋史》卷一一二《礼志》一五改。。 
九月二十九日，提举校勘道藏王钦若言：「天庆、先天、降圣节，请令诸州军长吏已下，前七日依大祠散斋例建置道场。前三日，应行事、陪位官并宿斋于长贰厅。天贶节斋一宿罢散。」从之。 
十月七日，诏：「如闻诸州应缘庆节宴会，先一月召集乐工按习于司理院者，颇妨推劾。自今止得前七日按阅，违者当寘其罪。」从供奉官邓雅之奏。 
十一月八日，礼仪院言：「诸节所禁刑罚，今请(已)[以]前后诏旨类例颁下。应大辟罪，遇天庆、先天、降圣、承天节前七日后三日，天贶、天(祺)[祯]节一日，并权住决断。其徒流已下犯在节前四日内，公廨开建道场则权移他所，遣官断决。节前三日内犯者，并过节次日施行。节日杖已下许本处裁量，情轻者特放。」从之。 
天禧四年六月二十五日天禧：原无。按据《长编》卷九五，寇准罢相为太子太傅在天佑四年六月十六日丙申，则此条之四年乃天禧四年，据补。，合门言：「新除太子太傅寇准先天节所赐筵寿带缕，望依仆射例颁赐。」从之。
 礼 宋会要辑稿 礼五七 节二 天应节 
      
天应节
徽宗政和四年正月二十九日，诏曰：「朕修祀事，荷帝溥临，旌旗、辇辂、冠(仗服)[服仗]卫见于云际，万众咸睹。可以十一月五日为天应节。」 
六月九日，礼部、太常寺言：「天应节内中排办表文章，合依天庆节内乐局令文施行。所有建置道场朝拜，今欲比附天庆节，藩府节镇于天宁万寿观，余州军于天庆观建置道场，长吏率在城官吏朝拜。仍依天祺、天贶节，作休务假一日。」从之。 
五年三月二十一日，试刑部尚书慕容彦逢等奏：「天应节开道场，率百官朝谒，并不决大辟，并已依天庆、先天节外，欲望申诏禁屠宰。」从之。 
五月七日，礼部奏，乞诸禁屠宰，天庆、先天、降圣、天应节及壬戌日各一日， 
      
天宁节五日。从之。 
六月二十七日，起复朝请大夫、充集贤殿修撰、淮南江浙荆湖制置发运副使李偃言：「应天下州、府、军、监不如建立天宁观去处不如：「如」字似衍。，凡遇壬戌日，即于所在天庆观三清殿，并依节镇例修设大醮，崇奉壬戌本命之辰，仍许监司、守臣率在职官僚开启罢散如礼。」从之。 
六年闰正月十四日，诏：天应节应县镇有天庆观三清殿去处，依州、府、军、监例建置道场设醮外，其县镇壬戌日设醮，难以更令监司、守臣前去。诏逐处长吏率余官开启罢散，余依已降指挥。 
三月十六日，尚书刑部员外〔郎〕何安中奏：「臣伏观陛下宸翰所纪天真示现及夏祭神应之事，以仲冬五日为天应节，仍禁屠宰，用端命于上帝。而地示来享，彰表未加。夫天地合祭，其来久矣，陛下奋然破群议于数千百年之后，断而行之，故虽当盛暑，衮冕执圭，俨若冬服，而坛场、时日、牲牢、器币靡不从类，此方泽之灵所(有)[以]呈露、幽秘羽卫咸觌者也。臣愿陛下依仿天应名节之义，复下明诏，以仲夏十一日制为美名，其有所禁，如天应焉。」诏以五月十二日为宁贶节。 
五月十三日，诏断屠宰诸节上一日，依已得指挥，天宁节依旧三日。 
七年六月十八日，诏天下州军道场，可依旁通立定格法，三京帅府处一年三十一次三十一次：按下文次数与此总数不符，又无天宁万岁观，当有脱误。：天庆〔观〕五次；天庆节、天祺节、天宁节、上元节、中元节、下元节、壬戌日。神霄玉清万寿宫十五次，天应节、宁贶节、元成节、每月上七。节镇每处一年十四次：天庆观三次；天庆节、天祺节、天贶节。天宁万岁观八次，真元节、天宁节、壬戌日。神霄玉清万寿宫三次，天应节、宁贶节、元成节。上州并监司州军、辅州每州军一年十一次：天庆观两次，先天节、降圣节。天宁万寿观七次，天宁节、壬戌日。神霄玉清万寿宫两次；天应节、元成节。中州、望紧州、雄州、下州、同下州每州一年四次：天庆观一次，降圣节。天宁万岁观一次，天宁节。神霄玉清万寿宫两次。宁贶节、元成节。 
八月十三日，诏诸路天庆、天祺、天贶、先天、降圣等通作八节，建置道场设醮，令学士院立式行下诸州军，依式修写，添入守臣名衔。 
宣和元年二月二十一日，翰林(院)学士、朝散郎、知制诰、兼侍读王安中言：「闻日者孟冬癸卯，屈万乘之尊，以玉清神霄华琼室禁经秘箓传受成赐开度，又以仲冬乙卯开宝箓大陈法会。欲望以其日依天宁、天贶例，制名纪节。」诏以其日为天符节。 
二年四月十九日，太常寺言：「应天府鸿庆宫系圣朝兴王之地，乞将每年正月四日，依降圣等节体例立一节名。」诏以开基节为名，在京合于景灵宫皇武殿、州军于有太祖皇帝神御处烧 
      
香。 
七月十一日，臣僚上言：「臣闻辟以止辟，刑期于无刑。顷岁议者建明，天庆节等日前后各一日停囚止决，轻刑宪此句疑有脱文。，指日而为之，惠奸长恶，莫此之甚。伏望圣慈特诏有司，天宁及天庆、先天、降圣、天应、宁贶、天符、天贶、天祺节并元日等，应不行决、情轻放免等事，并遵仿元丰旧制，余日及应续降申明更不施行，庶几使之无讼。」从之。
 礼 宋会要辑稿 礼五七 节二 长春节 
      
长春节「长春节」上原有「宋」字，依前后文例删。
建隆元年正月十七日，宰臣、文武百官于大相国寺开建道场祝圣寿。 
二月十五日，习上寿仪。长春节日上寿，退赴寺行香，赐会，遣中(赐)[使]以香奁、上樽酒、时果、教坊乐赐之。 
二年二月十日，开封府上言：「准旧制，左右街僧道合帘前赐紫衣、师号者一十人。」从之。其日僧录引所奏僧入内，赐斋馔于合门，遂赐敕牒或命紫服。 
三月十三日，诏常参官、诸司使副、见任前任节度行军副使并致仕官、僧道、百姓等，今后长春节及诸庆贺，毋得进奉。 
开宝三年二月长春节，上寿退，对知制诰卢多逊于长春殿，面赐金紫。先是，每诞节皆命中书舍人一员摄殿中监进酒，多赐章服，后罢此例。 
五年二月四日，诏长春节自今更不谈经，只斋在京僧道官以下，等第支赐。 
十五日，亲王、枢密使、翰林学士、诸节度使、诸司使、副使诣大相国寺行香，罢道场讫，斋会如仪。先是，中书、枢密院同设道场，至是始分焉。驸马都尉、内侍三班亦各预别设道场。是节，帝先御长春殿上寿，次御崇德殿，其后又定长春殿。初坐，诸王上寿，次枢密使、〔宣〕徽使、三司使，次使相，次管军节度使、两使留后、观察使，次节度使、两使留后、观察使，次皇亲任观察使以下者，各上寿酒。仍以金酒器、银、马、袖表为献。既毕，并赴崇德殿侍立叙班。 
八年十月十四日，赐中书、枢密院人吏、翰林待诏缗钱有差。二十日，内出钱五十万赐文武百僚，并以修斋祝圣寿故也。
 礼 宋会要辑稿 礼五七 节二 干明节 
      
干明节
太平兴国二年十月干明节，亲王、宰臣、文武两班、诸司使副同设道场于相国寺，其后复如开宝五年之制。 
七年十月二十四日，中书门下言：「干明节选二十三日大宴。二十日夜，参知政事窦捻卒捻：原作「你」，据《宋史》卷二六三《窦捻传》改。，翌日皇亲幸其第临丧，恸哭设奠，还宫，即命罢宴。伏以有司告备，六乐在悬，睿圣至仁，闻哀而罢，足以显君父爱慈之道，励臣子忠孝之心。伏请宣付(司)[史]馆，以彰圣德。」从之。至十一月十六日始宴。 
九年十月干明节，崇德殿上寿，次延群官赐酒。帝顾御史中丞滕中正曰：「三爵之仪，是为常礼，朕与臣僚更饮一杯，可乎 」中正奏曰：「陛下圣恩隆厚，臣僚幸甚。」即命取巨杯，帝饮讫，以虚爵示群 
      
臣。 
十二日，诏干明节大明殿赐五台僧净业已下斋会。
 礼 宋会要辑稿 礼五七 节二 寿宁节 
      
寿宁节
淳化四年正月二十二日，诏寿宁节宴，直官京官并令赴座直官：疑有误。。 
至道二年十月寿宁节，诏皇太子赴佛寺宴饮。
 礼 宋会要辑稿 礼五七 节二 承天节 
      
承天节
咸平元年十二月承天节，百僚上寿，退行香，赐宴。帝谓合门副使潘惟正曰：「两廊将校酒行多不 ，所司自今切宜检校。」 
景德二年十二月承天节，群臣上寿，契丹国信使预，班在上将军之下，大将军之上。旧制，中书门下、枢密院、文武百僚、内职既上寿，诣大相国寺行香，设会于资圣阁。至是，枢密使而下前一日罢道场赴会。是日，枢密与学士、三司使副复集，遂以为常。 
国家以天庆节日不禁刑罚禁烹宰，窃惟诞庆之日，动植欢心，虽均宴乐之私，未颁恻隐之令。伏见唐武德、开元以来诏令，皆节日不行刑，禁屠钓，庆成、庆阳、寿昌等节皆禁烹宰。欲望承天节日准天庆节例，前后禁屠宰，辍刑罚，着于甲令，用为例程。」从之。 三年二月九日，三司使丁谓上言：「伏 
大中祥符八年十月二十九日，宰臣王旦等言：「每岁中书建承天节道场，相国寺行香毕，就锡庆院会食，左右丞、侍郎、舍人不及十员，欲自今只就行香院赐会。」从之。 
十一月五日，注辇使娑里三文等以承天节，诣启圣禅院会僧祝寿。 
天禧二年九月二十二日，诏京城诸司赛神毋用十月七日，以太宗诞辰故也。 
四年十月十七日，秘书郎、馆阁校勘王举正等言：「上诞圣节及诸庆节日，望许依京官检讨、校理例进奉上寿。」从之。 
五年一月十四日，中书门下请凡庆会，并皇太子押班，奉觞上寿，望令礼官别定仪注。其日亲王、枢密使已下、内职，并随皇太子赴崇政殿立班，其长春殿更不设。从之。
 礼 宋会要辑稿 礼五七 节二 干元节 
      
干元节
干兴元年仁宗即位未改元。三月八日，礼仪院上言：「今月十三日，百官起干元节道场，缘尚在禫制之中，望许其日权以吉服行香。」从之。 
四月干元节，诏以大行梓宫在殡，惟译经院献经、开封府僧道，余悉罢之。是月诏干元节前后各一日禁丧葬、屠宰、哭泣，权止行刑七日。杖罪已下情轻，特与免放；如情理重，并知在，候假开日施行。 
天圣元年三月八日，礼仪院言：「自来圣节，亲王、枢密使已上长春殿上寿，宰臣率百僚崇德殿上寿。今干元节尚在谅阴之内，欲望其日宰臣、亲王、枢密并只就崇德殿上寿，余俟服满。」从之。 
</div>
    <div class="pagination">
<a href="宋会要辑稿_page229.html">上一页</a><span>...</span><a href="宋会要辑稿_page225.html">225</a><a href="宋会要辑稿_page226.html">226</a><a href="宋会要辑稿_page227.html">227</a><a href="宋会要辑稿_page228.html">228</a><a href="宋会要辑稿_page229.html">229</a><span class="current-page">230</span><a href="宋会要辑稿_page231.html">231</a><a href="宋会要辑稿_page232.html">232</a><a href="宋会要辑稿_page233.html">233</a><a href="宋会要辑稿_page234.html">234</a><a href="宋会要辑稿_page235.html">235</a><span>...</span><a href="宋会要辑稿_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
