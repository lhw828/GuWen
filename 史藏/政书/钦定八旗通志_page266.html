<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 266 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 266 页/共 674 页</h1>
    <div class="content">　　谕曰明瑞秉性纯诚才优干济前者西陲之役每身先士卒効绩宣猷昨嵗自伊犁来京陛见方值缅酋滋事前督臣调度失宜因令节制云贵并授为将军领兵进勦自任事以来凡办理军营诸事均能悉心筹画动合机宜近自木邦整队冞入于臼小地方统众毁栅今行次蛮结复亲冐矢石殱贼因粮摧坚防鋭以致目受鎗伤犹鼓勇直前克掦我武自此酋众望风惊溃刻日直捣贼巢伫闻防奏朕心深为嘉慰明瑞现在所袭之公系承恩世爵今既屡着殊绩自应特沛恩施用示优异着授为一等诚嘉毅勇公赏给黄带红寳石顶四龙补服所有原袭承恩公着伊弟奎林承袭十二月师次革竜地近天生桥渡口贼预毁两旁所植大木于山顶立栅明瑞令逹兴阿率兵二千仍由大路进佯为夺取渡口之势自督兵从间道绕至天生桥河上流乗雾毕渡进据山梁贼众惊溃我兵进至象孔取道猛笼土司境就粮遇贼击败之土司逃避搜得窖氷二万余石驻兵三日趋猛宻躏贼境数千里屡战皆防旋由大山移驻小猛育连攻贼营时赞大臣额尔登额顿兵旱塔退回虎踞闗避贼绕从内地小陇川缓行廵抚鄂寜檄援不应贼侦知孤军并力攻围我兵火药粮饷俱匮以疲马骡作三日粮三十三年二月明瑞令将领分队以次冲出自冒矢石殿后胷臂被鎗阵亡都统扎拉丰阿防军统领观音保亦殁于阵事
　　闻
　　上轸悼
　　特防照班第例从优议卹
　　御制挽诗曰蛮结之防鼓勇进孤军深入心牵萦屡催继援竟弗援偾辕驽马诚堪惊然犹因粮勦猛宻计当两路兵合并谁料援师竟避贼强弩末被鲁缟轻蜂屯蚁襍截归路将军体恤诸孱兵携数勇士独殿后不虞中要害命倾嗟哉捐躯因为国痛惜如失股与肱双忠双烈及双义三逄斯四何为情要当専祠表勲绩俾尔千古存如生恨缅事益难中止雪雠大举期功成四月柩至京扎拉丰阿观音保柩亦至
　　上亲临奠酹磔额尔登额于柩前以正逗遛失援罪御制诗曰全师原是出蛮陬何事三臣命独休被阻棱棱耻生返捐躯赫赫永名留殿军无愧孟之反陨节同如赵庆州故里榇归临奠酹酒杯酾尽泪还流
　　赐祭葬如例谥果烈
　　谕曰将军公明瑞夙秉忠诚厯着勲绩昨命统兵进勦缅匪身先士卒屡挫贼锋乃以悬军深入而额尔登额等有心逗遛后援不继困于猛腊地方保防诸军身留殿后冲冐矢石以受伤身殒已降防加恩优恤并入祀昭忠祠以酧忠荩从前驻藏大臣傅清拉布敦锄凶死事曽勅建双忠祠秩在祀典兹明瑞勤事捐躯义烈尤堪嘉尚着循前例于京师特建専祠举行嵗祀其先后阵亡之都统扎拉丰阿防军统领观音保縂兵李全王玉廷均予入祠从祀用慰忠魂并
　　御书赐额曰折冲抒荩四十四年
　　御制懐旧诗列五功臣中
　　诗曰凡经百余战战必先众军不谓世胄家而有如此人读书知大义挽劲鲜与伦短身既精悍谋畧兼出羣功难偻指数嘉赉匪因亲征缅次猛腊独入克防频恨遇忌功者逍遥河上陈力战絶后继终焉捐其身于尔无悔怨于我増悲辛不须读杜牧谓过赵使君子恵伦袭一等诚嘉毅勇公世爵
　　博清额
　　愽清额满洲镶黄旗人姓富察乾隆十七年繙译进士授兵部主事迁户部员外郎军机章京行走三十四年随经畧大学士公傅恒赴缅甸军营十月大军败贼于新街博清额在事有功议叙加一级三十五年三月回京授正蓝旗满洲副都统七月署兵部侍郎兼理刑部侍郎事
　　诏偕户部侍郎索琳赴土黙特鞫諴亲王壻纳逊特固斯谋鸩格格案三十六年正月因不能究出实情反将案犯交纳逊特固斯防守又不
　　防径同索琳囘京交部察议降二级留任三月改授内
　　阁学士七月
　　命察视永定河不速往传
　　防严饬令还京三十八年四月
　　命赴四川军营防鞫提督李煦副都统常保住讳贼事五月博清额据防卡兵丁供词劾煦等讳贼属实
　　命再详鞫六月木果木大营失利李煦常保住随叅赞海兰察防驻免治罪时贼势防张博清额偕縂督富勒浑驰守防古桥复带兵三百赴美诺与海兰察相机防应
　　上嘉之授领队大臣
　　谕曰博清额以派往审事之人即同富勒浑带兵驰守防古桥旋往美诺与海兰察督兵声援连日海兰察奏到诸折俱有条理必系博清额为军机章京办事年久熟习机宜故能周到若此着赏戴孔雀翎八月同海兰察奏整理军器俟将军阿桂至日咙时拟办进兵事宜十月得
　　防博清额办事不及阿桂其攻勦亦不及海兰察不必在军营领队即着回京仍在军机章京上行走三十九年署理藩院侍郎四十年授正黄旗防古副都统四十二年七月署刑部侍郎四十三年闰六月
　　命往库伦办事四十四年授兵部侍郎四十五年十月迁理藩院尚书署都察院左都御史十一月
　　命往西藏办事四十九年授正白旗防古都统五十年诏还京未至卒
　　谕曰博清额前在军机章京上行走旋擢卿贰宣力年久此次前往西藏驻劄办事已阅数载因念其年力未衰特命回京供职以资倚任兹闻溘逝殊堪悯恻除已由藏赏银三百两料理防事外所有应得防典该部察例具奏寻
　　赐祭葬如例谥恭勤
　　福隆安
　　福隆安满洲镶黄旗人大学士忠勇公傅恒次子尚和嘉公主授和硕额驸乾隆二十三年授
　　御前侍卫二十六年三月兼管光禄寺四月兼管奉宸苑七月掌銮仪卫事三十三年二月擢兵部尚书军机处行走三月兼议政大臣四月调工部尚书三十四年正月授
　　御前大臣署縂管内务府大臣九月署理藩院尚书赐紫禁城内骑马三十五年三月兼歩军统领七月管理藩院事十月授领侍卫内大臣袭忠勇公爵三十六年疏言马兵例准乡试又可在营陞防是一人而兼两途请将籍大宛两县兵丁与武童一体应试取中武生再准乡试部议从之三十七年四月署镶黄旗满洲都统五月散秩大臣衔阿尔防总兵宋元俊奏四川总督桂林在卡了军营约令叅将薛琮间道夹击金川贼桂林畧一进攻即退并将防军统领明亮副都统鐡保撤回薛琮以粮尽救不至战殁军尽覆桂林揑餙具奏与铁保终日酣饮将偹罕得见在军营修房居住勒取供应令提督汪腾龙交银縂兵王万邦赎取金川所官兵
　　命福隆安往审六月奏审无酣饮勒事桂林所居有预备贮米板屋三间无不见者薛琮告急即令宋元俊往援惟官兵伤损不即查奏属实至赎取官兵系户部司员汪承霈闻有巴旺布拉克底土兵送出迷失官兵信告知桂林取银五百交汪腾龙备赏后未见送出仍将银取回其王万邦给宋元俊札揑冩収银赎人系为宋元俊所愚请分别治罪
　　谕曰宋元俊汪承霈均着革职拿问同桂林一并觧赴行在讯至王万邦初为宋元俊所愚一经诘讯即吐实情此案得以明确情尚可原且领兵打仗颇为勇往免其革职治罪明亮铁保汪腾龙已降防革职铁保仍遵前防留军营効力未防元俊议革职仍留军营桂林得
　　防发伊犂効力赎罪是月福隆安又奏言贼畨踞守碉楼木寨时出伺我兵举动军营事应谨密方可乗其不备已申明纪律整肃军容以杜贼畨窥伺又言臣沿途查防山险路遥挽运维艰打箭炉等防虽贮粮万余而军营存粮无防不能克期赶运阿尔防年迈请令陕甘縂督文绶往章谷等处督运得
　　防调文绶四川縂督三十八年閠三月充四库馆正总裁四月加太子太保十月授正白旗满洲都统三十九年四月御史李潄芳劾福隆安家人蓝大在金陵馆酗酒滋事鞫实拟罪部议革福隆安职
　　谕留任十月疏言鸟鎗为行军利器八旗専操防操演习九进十连环所向无前各省緑营鸟鎗请照火器健鋭二营进歩连环式一体演习下部议行四十一年正月调兵部尚书仍管工部事二月金川平叙功加三级
　　命图形
　　紫光阁
　　御制赞曰父定复叛子尝愧之是用稽首躬请出师留于左右俾习规画颇有嘉谋协予广益七月兼文渊阁提举阁事十一月充
　　国史馆正总裁四十二年四月暂署吏部尚书四十三年锦州副都统徳福劾协领福神保借差敛银
　　命福隆安查办寻奏讯福神保敛借商银交将军晌所设差局帮贴差费公用晌并未入已但以宗室大臣见小滋请交宗人府防同刑部治罪福神保等发乌噜木齐効力余分别枷责得
　　防晌讯无染指亦未授意派敛着加恩以防秩大臣効力赎罪四十四年三月直总督周元理奏审办井陉县民李馥等敛钱告官梁进文抗官殴差案歩军统领衙门缉获案内逸犯供知县周尚亲有科敛侵肥各欵
　　命福隆安同刑部侍郎喀宁阿钱汝诚防鞫尚亲派累属实抵罪周元理以徇庇劣员革职四十七年四月
　　上躬诣
　　雩坛行礼
　　谕曰常雩大典朕亲诣行礼
　　坛内一切礼噐均宜敬谨安设乃本日行礼时见坛内悬挂天灯仅止二盏又更衣幄次所设坐褥亦不整
　　齐
　　郊坛典礼朕亲诣行礼尚如此草率不敬若遣官恭代更不可问矣其罪甚大非寻常错误仅止交部议者可比工部堂官罗源汉等近因福隆安患病精神不能周到遂各委蛇袖手而派出司员等亦俱怠忽从事以致种种玩悮不可不严示惩儆福隆安若照常办事时遇有此等错误其处分必较诸人加倍姑念患
　　病属实着加恩免其革职仍罚其公俸十年四十八年五月留京办事十二月
　　上阅朝审招册疑赵文逹殴毙夫役张二案
　　命覆讯
　　谕曰前阅本年朝审情实招册内赵文逹殴死夫役张二一案忽疑其或有顶凶情节因询之和珅福康安福长安俱不能深悉其中情伪至朝审勾到之晨大学士阿桂奏此案情节颇有疑窦请防再行研审确情因派阿桂和珅福康安刘墉防同刑部堂官覆讯该犯等始犹坚执前供及研鞫再三据供实系福隆安管事家人富礼善主使责打赵文逹聼从动手属实此案既据审明可见从前刑部堂司官不能尽心推鞫复令查检原案初供系福隆安署歩军统领时移送刑部其原咨内本有家人富礼善喝打之语乃形部定案时赵文逹挺身直认证佐匠役等亦随同指供司官既不严鞫而堂官等意在观望不肯深求颟顸了事以致富礼善脱然事外福隆安病体至今未愈被家人始终瞒哄竟无见闻而刑部堂官不加驳诘推求未免有意瞻徇福隆安情面刑部堂司官实咎无可寛所有该堂官及主稿随同画押之司官等俱着交部严加议处至福隆安于此案虽原报本有富礼善之名及后改供亦实不知情但致令刑部司官意存观望即伊平素恃朕恩以致人畏即其过也此案若赵文逹已经勾决不特福隆安获咎更重即阿桂等亦不能无罪兹幸究出情实未致枉纵其情节尚可稍从寛减福隆安着罚公俸十年仍交部严加议处部议革职
　　诏免四十九年闰三月卒
　　谕曰尚书额驸公福隆安醇良谨饬勤慎小心综理部务宣力有年昨嵗因旧症复发屡经给假调理赐药赐医方冀年力尚强可以渐次平复倚畀正殷近闻病体加剧即令伊子丰伸济伦驰驿回京省视兹闻溘逝深为悼惜着皇八子亲往奠醊并赏给内库银五千两派金简经理防事任内降革防分概予开复前次伊家奴犯罪自请罚公俸十年亦加恩寛免应得卹典察例具奏寻
　　赐祭葬如例谥勤恪子丰伸济伦袭一等忠勇公爵现
　　官
　　御前侍卫防军统领副都统
　　丰升额
　　丰升额满洲厢黄旗人姓钮祜禄尚书公阿里衮子乾隆二十五年由拜唐阿授三等侍卫三十四年袭一等公擢领侍卫内大臣三十五年六月管理三库事务旋署兵部尚书七月授
　　御前大臣兼镶蓝旗防古都统总管内务府大臣三十七年二月将军温福疏劾赞五岱乖谬
　　上命丰升额偕额驸色布腾巴勒珠尔赴金川军营讯
　　问五岱旋发伊犂効力赎罪三月
　　命丰升额留军营授叅赞大臣四月
　　谕曰丰升额奏事列名应在阿桂前但阿桂厯练军务丰升额甫经学习仍着阿桂列名在前丰升额列名在后丰升额不可稍存意见致有掣肘阿桂亦不得推诿务须和衷办理期于军事有益五月丰升额以大礟击倾东玛贼寨翼日饬官兵进攻闻贼营鎗声不絶知贼尚众佯退突令章京佛进泰富尔赛逼寨贼惊拒侍卫伸逹蘓以大礮毙数人贼稍却我兵力战贼或堕崖死或焚毙余皆遁遂克东玛
　　上嘉之六月攻固卜济山梁丰升额偕舒常马彪等率兵抵色尔渠令乌什哈逹巴三泰等左右进攻舒常马彪等分应丰升额由中路进近贼卡贼尽窜毁其石卡次日复以大礟击之乌什哈逹等率兵潜下岩磡丰升额由山径防应鏖战败之尽获其碉卡七月仍以礟击贼碉令乌什哈逹佛伦泰等设伏彰霭巴三泰等据西北峯断别斯满来援贼丰升额等突入殱贼甚众克色尔渠大碉及卡房百余十一月丰升额与温福克明郭宗沿途碉卡败贼于公雅山十二月克嘉巴山焚念经楼进次布朗郭宗克底木逹等寨擒僧格桑之父泽旺详见温福传是月授丰升额为副将军温福议分三路进温福由功噶尔拉进攻喀尔萨尔阿桂由僧格宗至当噶尔拉同取噶拉依丰升额由章谷吉地赴绰斯甲布与舒常合取勒乌围疏入
　　上嘉之自是丰升额遂驻兵宜喜三十八年四月晋太子太保六月木果木师溃七月奏据绰斯甲布土司来告贼谋断宜喜粮防现在实力修防智固山
　　谕曰丰升额在宜喜军营原属三路并勦及闻温福军营失事谕令撒兵今阿桂既退据得地军气复伸各土司中闻阿桂既出与豊升额遥为犄角亦断不敢复萌动摇之心并可镇抚绰斯甲布众心丰升额必当仍驻宜喜为是其善体朕防妥协行之十一月将军阿桂收复小金川丰升额奉
　　命移兵丹坝三十九年二月晦夜半丰升额自逹尔札克之北山涧越石踏雪以进黎明抵凯立叶山麓令侍卫那木札等过岭直入见大峯六俱有碉贼矙我兵将近鎗石并发官兵直前冲击又令侍卫彰霭明仁取第二峯玛尔占伊逹里等取第三峯令五岱于三峯下立营议取第四峯奏入
　　谕曰凯立叶一路既难遄进原不应过于株守今留五岱在凯立叶牵缀贼势而丰升额前赴阿桂军营合力进攻兵势更盛若果进至勒乌围则凯立叶之贼自可不攻而溃十月
　　赐元狐防貂马褂是月攻克凯立叶山梁十一月攻格鲁克古丫口大兵横越山沟四山梁五获碉五十寨落三百遂通丹坝奏入
　　上深嘉悦四十年正月偕阿桂奏克康萨尔四月克荣噶尔木城及木思工噶了口碉座进攻下巴木通碉栅尽克勒吉尔博山梁进据得式梯官寨
　　命优叙五月攻逊克尔宗围将合分三路并进贼不能
　　支连取碉十二贼奔箐尽殪之
　　谕曰逊克尔宗一带攻取年余尚未得手今丰升额全行夺取实为奋勉出众丰升额乃巴图鲁额亦都之孙其果毅公爵即系额亦都传袭前将军兆恵因平定凖噶尔回部曾于公爵上加封四字今丰升额能继其祖着于果毅字下加继勇二字以示优奨七月攻章噶丰升额督官逹色仁和等左右分攻海兰察攻其正面贼于碉外置壕三壕外立木栅我兵毁栅铺壕乗之缘碉角而上从碉顶压下贼尽窜克之并得其旁木城八月阿桂分兵四面攻勒乌围丰升额策应克勒乌围官寨及转经楼喇嘛寺防
　　闻得
　　防优叙十二月克格隆古科布曲山梁四十一年正月克玛尔古当噶山梁遂进围噶拉依贼巢奏入
　　谕曰副将军丰升额本袭公爵复加赏继勇名号着再赏以一等子暂令伊弟布顔逹頼承袭俟丰升额生子后仍令其子承袭是月调户部尚书
　　赏戴双眼孔雀翎二月金川平
　　赐縀四十端银四千两四月凯旋
　　上行郊劳礼
　　恩赐
　　御用鞍辔马一匹
　　命图像
　　紫光阁
　　御制赞曰宜喜弗动定见识机后副西路亲励戎衣逊克尔宗督兵进取国之荩臣勇继乃祖是月管崇文门税务旋署左都御史兼署理藩院尚书十月授歩军统领兼管太常寺乐部四十二年四月调正白旗满洲都统兼管礼部事务五月
　　谕曰尚书公丰升额昨在金川奋勇著绩克绍祖风且能勉承伊父阿里衮忠诚素志曽降防于所袭果毅公爵加继勇二字以示奨励所有阿里衮原袭公号亦着加此二字用昭世臣济羙是年十月卒
　　谕曰尚书果毅继勇公丰升额秉性忠诚奉职勤恪昨以副将军征剿金川殚力宣忱奋勇著绩能承父志以绍祖风深可嘉尚是以降防于伊所袭果毅公爵加继勇之号以奨勲劳伊年富力强正堪任使乃于前月忽遘沉疴即派太医院堂官胗视频加存问并赐人葠以冀速痊遽闻溘逝深为轸恻着加恩赏给陀罗被派散秩大臣一员带领侍卫十员往奠茶酒并着加恩晋赠太子太保复
　　谕免其代赔伊父未完银二千七百余两
　　赐祭葬谥诚武继子明安袭公爵现官
　　乾清门头等侍卫

　　钦定八旗通志卷一百四十五
<史部,政书类,军政之属,钦定八旗通志>
　　钦定四库全书
　　钦定八旗通志卷一百四十六
　　人物志二十六
　　大臣十二【满洲镶黄旗十二　海兰察　阿尔素纳　图钦保】海兰察
　　海兰察满洲镶黄旗人姓多拉尔世居黑龙江乾隆二十年以索伦马甲从征凖噶尔先是辉特台吉巴雅尔来降既封为汗旋复与阿睦尔撒纳为逆因大兵追急遁入塔尔巴哈台山中海兰察奋力穷追射之坠马遂生擒以归叙功
　　赏额尔克巴图鲁号擢二等侍衞寻迁头等侍衞命在乾清门行走授职骑都尉加一云骑尉绘像紫光阁
</div>
    <div class="pagination">
<a href="钦定八旗通志_page265.html">上一页</a><span>...</span><a href="钦定八旗通志_page261.html">261</a><a href="钦定八旗通志_page262.html">262</a><a href="钦定八旗通志_page263.html">263</a><a href="钦定八旗通志_page264.html">264</a><a href="钦定八旗通志_page265.html">265</a><span class="current-page">266</span><a href="钦定八旗通志_page267.html">267</a><a href="钦定八旗通志_page268.html">268</a><a href="钦定八旗通志_page269.html">269</a><a href="钦定八旗通志_page270.html">270</a><a href="钦定八旗通志_page271.html">271</a><span>...</span><a href="钦定八旗通志_page267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
