<!DOCTYPE html>
<html>
<head>
    <meta charset="UTF-8">
    <title>续通志 - 第 234 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 234 页/共 1359 页</h1>
    <div class="content">　　周太祖广顺三年正月壬子朔帝御崇元殿羣臣朝贺乐悬仗卫如常仪班退御永福殿羣臣称觞献寿举教坊乐
　　宋承前代之制以元日五月朔冬至行太朝会之礼太祖建隆二年正月朔始受朝贺于崇元殿服衮冕设宫县侍卫如仪仗退羣臣诣皇 
太后宫门奉贺帝常服御广德殿羣臣上寿用教坊乐五月朔受朝贺于崇元殿帝服通天冠绛纱袍宫县仪仗如元会仪干德四年于朝元殿 
受贺毕常服御大明殿羣臣上寿始用雅乐登歌二舞羣臣酒五行罢太宗淳化三年正月朔命有司约开元礼定上寿仪皆以法服行礼设宫 
县万舞酒三行罢仁宗天圣四年十二月诏明年正月朔先率百官赴会庆殿上皇太后寿毕乃受朝天安殿仍令太常礼院修定仪制五年正 
月朔晓漏未尽三刻宰臣百官与辽使诸军将校并常服班会庆殿内侍请皇太后出殿后幄鸣鞭升座又诣殿后皇帝幄引皇帝出帝服鞾袍 
于帘内北向褥位再拜跪称贺讫诣皇太后御座稍东内给侍酌酒授内谒者监以进帝跪进讫以盘兴内谒者监承接之帝却就褥位跪奏谨 
上千万岁寿再拜还幄通事舍人引百官横行典仪赞再拜舞蹈起居太尉升自西阶称贺讫宰臣以下进寿酒皆再拜宣徽使承旨宣羣臣升 
殿再拜升及东西厢坐酒三行侍中奏礼毕退枢密使以下迎乘舆于长春殿起居称贺百官就朝堂易朝服班天安殿朝贺帝服衮冕受朝既 
贺更服通天冠绛纱袍称觞上寿止举四爵乘舆还内恭谢太后如常仪神宗元丰元年诏龙图阁直学士史馆修撰宋敏求等详定正旦御殿 
仪注其制元正冬至大朝会有司设御座大庆殿东西房于御坐之左右少北东西合于殿后百官宗室客使次于朝堂之内外五辂先陈于庭 
兵部设黄麾仗于殿之内外大乐令展宫架之乐于横街南鼓吹令分置十二案于宫架外协律郎二人一位于殿上西阶之前楹一位宫架西 
北俱东向陈舆辇御马于龙墀伞扇于沙墀贡物于宫架南 【冬至不设贡物】 余则列大庆门外陈布将士于街左右金吾六军诸卫勒所 
部列黄麾大仗于门及殿庭百僚客使等俱入朝文武常参官朝服陪位官公服近仗就陈于合外大乐令乐工协律郎入就位中书侍郎以诸 
方镇表案给事中以祥瑞案俟于大庆门外之左右 【冬至不设给事中位祥瑞案】 诸侍卫官各服其服辇出至西合降辇符宝郎奉宝诣 
合门奉迎百官客使陪位官俱入就位侍中版奏中严又奏外办殿上鸣鞭宫县撞黄钟之钟右五钟皆应内侍承旨索扇扇合帝服通天冠绛 
纱袍御舆出协律郎举麾奏干安乐鼓吹振作帝出自西房降舆御座扇开殿下鸣鞭协律郎偃麾乐止炉烟升符宝郎奉宝置御座前中书侍 
郎给事中押表案祥瑞案入诣东西阶下对立百官宗室及辽使班分东西以次入正安乐作就位乐止押乐官归本班起居毕复案位三师亲 
王以下及御史台外正任辽使俱就北向位典仪赞在位者皆再拜起居讫太尉将升中书令门下侍郎俱降至两阶下立 【凡太尉行则乐 
作至位乐止】 太尉诣西阶下解剑脱舄升殿中书令门下侍郎各于案取所奏文诣褥位解剑脱舄以次升分东西立以俟太尉诣御坐前北 
向跪奏文武百寮太尉具官臣某等言元正启祚万物咸新 【冬至易为晷运推移日南长至】 伏惟皇帝陛下膺干纳祜与天同庥俯伏兴 
降阶佩剑纳舄 【余官准此】 还位在位官俱再拜舞蹈三称万岁再拜侍中进当御座前承旨退临阶西向称制答曰履新之庆 【冬至 
易为履长之庆】 与公等同之赞者曰拜舞蹈三称万岁横行官分班立中书令门下侍郎升诣御坐前各奏诸方镇表及祥瑞讫户部尚书就 
承制位俯伏跪奏诸州贡物请付所司礼部尚书奏诸蕃贡物如之司天监奏云物祥瑞请付史馆侍中进当御坐前奏礼毕殿上承旨索扇殿 
下鸣鞭宫县撞蕤宾之钟左五钟皆应协律郎举麾奏干安乐鼓吹振作帝降座御舆入自东房扇开偃麾乐止侍中奏解严百官退还次客使 
陪位官并退有司设食案大乐令设登歌于殿上二舞入立于架南预坐当升殿者位御座前文武相向异位重行以北为上非升殿者位东西 
廊下尚食奉御设寿尊于殿上之东楹少南设坫于尊南加爵一有司设上下羣臣酒尊于殿下东西厢侍卫官及执事者各立其位百官立班 
如朝贺仪侍中版奏中严外办皇帝御舆出东房仪如前光禄卿诣横街南跪奏具官臣某言请允羣臣上寿兴侍中承旨称制可少退光禄卿 
再拜复位三师以下皆再拜三称万岁太尉升殿诣寿尊所北向尚食奉御酌酒一爵授太尉太尉搢笏执爵诣御座前跪进帝执爵太尉出笏 
俛伏兴少退跪奏文武百官太尉具官臣某等稽首言元正首祚 【冬至云天正长至】 臣等不胜大庆谨上千万岁寿俛伏兴降复位在位 
者皆再拜如前侍中承旨退西向宣曰举公等觞在位者再拜如前北向班分东西序立太尉升阶侍立皇帝举第一爵和安乐作饮毕乐止太 
尉受虚爵复于坫降阶三师以下再拜舞蹈如上仪侍中升跪奏具官臣某言请延公王等升殿降复位承旨称有制在位者皆再拜宣曰延公 
王等升殿皆再拜诣东阶升立于席后尚食奉御进酒殿中监进第二爵登歌作甘露之曲饮讫殿中监受爵乐止羣臣升殿就横行位舍人曰 
各赐酒羣官皆再拜舍人曰就坐大官令行酒搢笏受爵宫县作正安之乐文舞入立宫架北觞行一周乐止尚食奉御进食又设羣官食作盛 
德升闻之舞三变止出殿中监进第三爵羣官立于席后登歌作嘉禾之曲饮讫受爵就坐行酒如上仪作正安之乐武舞进觞又行一周乐止 
尚食奉御进食又设羣官食作天下大定之舞三变止出殿中监进第四爵登歌作灵芝之曲其礼如第三爵大官令行酒又一周乐止舍人曰 
可起百官立于席后侍中进跪奏礼毕俛伏兴与羣官俱降复位羣官皆再拜如仪分东西序立内侍承旨索扇还合如上仪有司承旨放仗羣 
官再拜退其后徽宗以元日受八宝及定命宝冬至受元圭皆于大庆殿行朝贺礼 【新仪成改太尉为上公侍中中书令为左辅右弼太乐 
令为大晟府盛德升闻舞为天下化成天下大定舞为四夷来王及增刑部尚书奏断绝请付史馆余并如旧仪】 遇国恤则废若无事不视朝 
则下敕云不御殿羣臣进表称贺于合门高宗绍兴十四年九月有司言明年正旦朝会请权以文德殿为大庆殿合设黄麾大仗五千二十七 
人欲权减三分之一合设八宝座于御坐之东西及登歌宫架乐舞诸州诸蕃贡物行在致仕官诸路贡士举首并令立班诏从之明年正旦御 
殿受朝贺如仪
　　辽正旦朝贺仪臣僚诸国使昧爽入朝班齐皇帝升殿坐契丹舍人殿上通讫引契丹臣僚东洞门入引汉人臣僚并诸国使西洞门入合 
班舞蹈五拜鞠躬平身引亲王东阶上殿栏内褥位俛伏跪自通全衔臣某等祝寿讫俛伏兴下殿复位舞蹈五拜鞠躬宣徽使称有敕班首以 
下听制讫再拜鞠躬宣云履端之庆与公等同之舍人赞谢宣谕拜舞蹈五拜赞各祗候分班引出引班首西阶上殿奏表目讫教坊起居贺十 
二拜毕赞各祗候引契丹汉人臣僚并诸国使东西洞门入合班再拜亲王自东阶上殿就栏内褥位搢笏执台琖进酒讫退复褥位置台琖出 
笏少前俛伏自通全衔臣某等谨进千万岁寿酒与殿下臣僚皆再拜鞠躬俟宣徽使称有旨亲王以下再拜如初仪宣云饮公等寿酒与公等 
内外同庆舍人赞谢宣谕如初赞各祗候亲王搢笏执台琖殿下臣僚分班皇帝饮酒教坊奏乐上下臣僚皆拜呼万岁赞各祗候乐止教坊再 
拜皇帝卒饮亲王进受琖复褥位置台琖下殿复位合班再拜赞各祗候分班引出皇帝起诣皇太后殿臣僚并诸国使皆从皇太后升殿引契 
丹汉人臣僚并诸国使两洞门入班称贺进酒皆如皇帝之仪毕引出教坊入起居进酒亦如之金元旦圣诞上寿仪皇帝升御座鸣鞭报时毕 
殿前班小起居各复位立舍人引皇太子并臣僚使客合班入至丹墀舞蹈五拜平立合使奏诸道表目皇太子以下皆再拜皇太子升殿褥位 
搢笏捧琖盘进酒皇帝受置于案皇太子退复褥位转盘与执事者出笏二合使齐揖入栏子内拜跪致辞云元正启祚品物咸新恭惟皇帝陛 
下与天同庥 【若圣节则云万寿令节】 谨上寿巵伏愿皇帝陛下万岁万岁万万岁祝毕拜兴复褥位同殿下臣僚皆再拜宣徽使称有制 
在位皆再拜宣答曰履新上寿 【圣节则白得卿寿酒】 与卿等内外同庆词毕舞蹈五拜齐立皇太子搢笏执盘臣僚分班教坊奏乐皇帝 
举酒殿上下侍立臣僚皆再拜皇太子受虚爵退立褥位转盘琖与执事者出笏左下殿乐止合班在位臣僚皆再拜分引与宴官上殿次引宋 
国人从至丹墀再拜不出班奏圣躬万福再拜唱有敕赐酒食又再拜各祗侯平立引左廊立次引高丽夏人如上仪毕分引左右廊立御果床 
入进酒皇帝饮则坐宴侍立臣皆再拜进酒官接琖还位坐宴官再拜复坐行酒传宣立饮讫再拜坐次从人再拜坐三琖致语揖臣使从人立 
诵口号毕坐晏侍立官皆再拜坐次从人再拜坐食入七琖曲将终揖从人立再拜毕引出闻曲时揖臣使起再拜下殿果床出至丹墀合班谢 
宴舞蹈五拜各祗候分引出
　　元元正受朝仪前期习仪至期大昕侍仪使引导从护尉各服其服入奏外办皇帝出合升辇鸣鞭三侍仪使并通事舍人分左右引擎执 
护尉劈正斧中行导至大明殿外劈正斧直正门北向立导从倒卷序立惟扇置于锜侍仪使导驾时引进使同内侍官引宫人擎执导从入至 
皇后宫庭报外办驸马出合升辇引进使引导从导至殿东门外引进使分退押直至垩涂之次引导从倒卷出俟两宫升座鸣鞭三劈正斧退 
立于露阶东司晨报时鸡唱毕尚引引殿前班皆公服分入日精月华门就起居位通班舍人唱左右卫上将军兼殿前都点检臣某以下起居 
尚引赞引至丹墀拜位知班报班齐行三拜礼都点检稍前宣赞报圣躬万福都点检复位再拜舞蹈三跪左膝三叩头山呼者三 【凡传山 
呼控鹤呼噪应和曰万岁传再山呼应曰万万岁后仿此】 复行三拜礼宣赞唱各恭事两班点检宣徽将军分左右升殿宿直以下分立殿前 
俟后妃诸王驸马以次贺献礼毕典引引丞相以下入就起居位如前通班唱文武百僚开府仪同三司录军国重事监修国史右丞相 【具 
官无常】 臣某以下起居赞拜舞蹈山呼并如前仪侍仪使诣丞相前请进酒双引升殿前行乐工分左右引登歌者及舞童舞女以次升殿登 
歌音中本月之律丞相至宇下褥位立侍仪司分左右北向立俟前行色曲将半舞旋列定通赞唱分班乐作侍仪引丞相入宣徽使随至御榻 
前丞相跪宣徽使立于东南曲终丞相祝赞曰溥天率士祈天地之洪福同上皇帝皇后亿万岁寿宣徽答曰如所祝丞相俛伏兴退诣进酒位 
尚酝官以觞授丞相丞相搢笏奉觞北面立宣徽使复位前行色曲降舞旋至露阶下教坊奏乐乐舞至第四拍丞相进酒皇帝举觞宣赞唱殿 
上下侍立臣再拜丞相三进酒毕以觞授尚酝官出笏侍仪使引出复位乐止通赞赞合班礼部官押进奏表章礼物至横阶下读表章官等至 
宇下跪宣表目毕皆俛伏兴进降第一重阶下立俟读礼物舍人升阶至宇下跪读礼物目如上仪同降至横街随表章西行至右楼下侍仪仍 
领礼物东行至左楼下太府受之赞拜舞蹈山呼如前仪僧道耆老外国蕃客以次贺礼毕大会诸王宗亲驸马大臣宴飨殿上丞相等升殿赐 
宴四品以上赐酒殿上五品以下赐酒于日精月华门下宴毕鸣鞭三侍仪使导驾帝后还寝殿如来仪
　　明凡正旦冬至先日尚宝司设御座于奉天殿及宝案于御座东香案于丹陛南教坊司设中和韶乐于殿内东西北向翌明锦衣卫陈卤 
簿仪仗于丹陛及丹墀设明扇于殿内列车辂步辇于丹墀鸣鞭四人正右北向教坊司设大乐于丹陛东西北向仪礼司设同文玉帛两案于 
丹陛东金吾卫设护卫官于殿内及丹陛陈用士于丹墀至午门外锦衣卫设将军于丹陛至奉天门外陈旗帜于奉天门外俱东西列典牧所 
陈仗马犀象于文武楼南东西向司晨郎报时位于内道东近北纠仪御史二位于丹墀北东西相向内赞二位于殿内外赞二位于丹墀北东 
西相向传制宣表等官位于殿内俱东西向鼓初严百官朝服班午门外次严由左右掖门入诣丹墀东西北向立三严执事官诣华盖殿帝具 
衮冕升座钟声止仪礼司奏执事官行礼赞五拜毕奏请升殿驾兴中和乐作尚宝司捧宝前行导驾官前导扇开帘卷置宝于案乐止鸣鞭报 
时赞班齐大乐作行四拜礼乐止典仪唱进表乐作给事中二人诣同文案前导引序班举案由东门入置殿中乐止宣表目官跪宣讫俛伏兴 
展表官取表宣表官至帘前众官皆跪宣表讫序班举表案于殿东众官皆跪代致词官跪丹陛中致词云具官臣某兹遇正旦三阳开泰万物 
咸新 【冬至则云律应黄钟日当长至】 恭惟皇帝陛下膺干纳祜奉天永昌贺毕众官皆俯伏兴乐作四拜兴乐止传制官跪奏传制由东 
门出至丹陛东向立称有制赞礼唱跪宣制云履端之庆与卿等同之 【冬至则云履长之庆与卿等同之万寿圣即则致词曰具官臣某钦 
遇皇帝陛下圣诞之辰谨率文武官僚敬祝万岁寿不传制】 赞礼赞俯伏兴搢笏三舞蹈山呼百官拱手加额呼万岁者三出笏俯伏兴乐作 
四拜兴乐止仪礼司奏礼毕中和乐作鸣鞭驾兴尚宝官捧宝导驾官前导至华盖殿乐止百官以次出太祖洪武三十年更定同文玉帛案俱 
进安殿中宣表讫举置于宝案之南世宗嘉靖十六年改设蕃国贡方物案于丹陛中道左右定时鼓于文楼上大乐陈奉天门内

　　△读时令

　　唐肃宗干元元年十二月立春御宣政殿命太常卿于休烈读春令常参官五品以上正员并升殿与坐德宗贞元六年制四孟月迎气之 
日令所司宣读时令文宗太和八年六月中书门下奏天宝后盛典久废请来年正月依旧礼读时令命太常撰仪注
　　宋仁宗景祚四年三月诏五月朔行入合之仪仍读时令先是诏国朝时令委编修官约唐月令撰定以备宣读于是贾昌朝等采国朝律 
历典礼日度昏晓中星及祠祀配侑诸事当以岁时施行者改定一篇上之遂诏因入阁行其礼后亦不果行徽宗初建明堂礼制局请御明堂 
正南向之位布政则随月而御堂又请以每岁十月于明堂受新历退而颁之郡国政和七年诏颁朔布政自十月为始是月一日帝御明堂平 
朔左个颁天运政治及八年戊戌岁运历数于天下自是每月御明堂布是月之政先是羣臣五上表请负扆听朝诏勿允至是复再请始从之 
十一月一日帝御明堂南面以朝百辟退坐于平朔颁政其礼百官朝服立明堂下乘舆自内殿出负斧扆坐大晟乐作百官朝于堂下大臣升 
阶进呈所颁时令左右丞一员跪请付外施行宰相承制可之左右丞乃下授颁政官颁政官受而读之讫出合门奏礼毕百官乃退自是以为 
常宣和元年蔡京言周观治象于正月之始和以十二月颁告朔于邦国皆不在十月后世以十月者祖秦朔故也今请以季冬颁岁运于天下 
诏自今以正月旦进呈宣读四年二月太常王黼编类明堂颁朔布政与诏书条例气令应验凡六十二册上之钦宗靖康元年罢颁朔布政
</div>
    <div class="pagination">
<a href="续通志_page233.html">上一页</a><span>...</span><a href="续通志_page229.html">229</a><a href="续通志_page230.html">230</a><a href="续通志_page231.html">231</a><a href="续通志_page232.html">232</a><a href="续通志_page233.html">233</a><span class="current-page">234</span><a href="续通志_page235.html">235</a><a href="续通志_page236.html">236</a><a href="续通志_page237.html">237</a><a href="续通志_page238.html">238</a><a href="续通志_page239.html">239</a><span>...</span><a href="续通志_page235.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
