<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 275 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 275 页/共 1125 页</h1>
    <div class="content">绍兴十四年四月六日，知虔州薛弼言：「东江镇上窑保居人将坏屋木柱一根欲供薪爨，折开内有『天下太平年』五字。寻委众验，即非工巧撰造，文理粲然，适符甲子上元之岁。此殆天发其祥，谨用进呈。」诏令侍从观看讫，送史馆。 
六月，淮南东路转运判官汤鹏举言：「楚州盐城县于五月二十五日海水一 澄清。」宰执奏欲依典故拜表称贺，上宣谕曰：「自太祖平定天下，太宗时干戈偃息，真宗时祥瑞甚多。祖宗圣语，止以豊年为瑞。今可宣付史馆，仍不必贺。」 
八月，知抚州晁谦之献临川县进士梅执古家所产瑞粟，一本一十九穗，一本九穗，一本八穗，实为瑞应，诏付史馆。 
十二月一日，潼川府路转运判官宋苍舒献嘉禾一茎九穗者二，上宣谕辅臣曰：「凡赤乌、白雉之类，止可一观而已，不足为瑞。唯五谷丰稔，乃为上瑞也。」 
十五年正月二日，辅臣内殿进呈泸南沿边安抚使冯 得嘉禾九穗来献，上曰：「近日州郡所奏嘉禾甚多，大有年之庆，庶几可望也。」 
五月，太史言：「是月日有承气一，有戴气一，并青赤黄色。有赤晕周匝二，日左右生珥一。」以为瑞应。诏付史馆。 
郊祀之期年，陛下稽古制作，礼乐大备，讨论订正，悉出圣学。有司 伎唯谨，曾不能措一辞。及将祀，冬候多阴，陛下至诚感通，天地响荅，雪呈瑞于斋宫之先，日穿云于朝献之旦。暨升紫坛，星宿明烂；旋御端阙，云霄廓清。允谓先天弗违，诸神受祀。此有司所宜书 十六年十一月，太师、尚书左仆射秦桧言：「伏 
      
载者也。」上谓桧曰：「此国家大典礼，及期而晴，诚可庆也。朕自即位以来，无如今次。非卿等协赞，何缘至此!」桧等踧踖退避。诏付史馆。 
十七年二月十七日，知临安府沈该言：「高禖礼，去年二月于筑坛去处尝有红黄瑞气，光彻上下，每至日出方收，前后非一。又修坛兴工日，有六鹤自东而来，盘旋坛上，移时而去，实应今日亲祠之祥，以兆万世无穷之庆。」 
是年十月，临安府言：「龙山显教讲院前松上并院后五株有甘露降。」并诏付史馆。 
十八年闰八月，福州言：「候官县乡村有竹实如米，老稚采取，所得几及万斛。此盖明天子圣德所感，与汉之旅谷野 无以异也，实为中兴上瑞。」诏付史馆。本州岛是年夏秋之际亢旱，米价腾踊，民虑乏食。感此瑞应，饥者赖以全活。《玉海》：绍兴十九年四月，江西、京西、建康并言甘露降。是月，台州宁海生瑞麦，一本两穗。 
绍兴十九年四月，太史言：「是月十七日，日左右生青赤黄珥。」诏付史馆。 
三十日，湖广、江西、京西路总领司、建康(康) 
五月，台州奏：「宁海县生瑞麦，一本两穗。」 
十二月，临安府于潜县西善寺生瑞芝，并诏付史馆。 
二十年正月，特进、观文殿大学士、充万寿观使、兼侍读、提举秘书省秦 言：「是月十四日安奉《中兴圣统》，先雨连夕，是日《圣统》纔出玉牒所门，云霞绚彩。暨至天兴殿安奉，杲日丽天。兹诚上穹垂佑，昭示亿万年无疆之符。」 
八月，洋州言：「真符县百姓宋仲昌妻一产三男，缘本人姓同国号，其妻产子之日适值天申节，实足昭皇帝绍隆景命、子孙众多之祥。」并诏付史馆。《玉海》：绍兴二十二年五月，容州奏野蚕成茧。 
绍兴二十五年五月，太庙仁宗室柱生芝草，九茎连叶。上谕辅臣曰：「朕每以岁丰为上瑞，虽灵芝、朱草，固未尝为意。今宗庙产芝，则非它比。有司举典礼，许宰臣率百僚诣庙观芝，次日拜表称贺，仍宣付史馆。」 
十月，有司请绘于郊祀华旗之上，又以赣州太平瑞木、黎州甘露、道州连理木、遂宁府嘉禾、镇江府瑞瓜、南安军双莲花、严州兜率寺、信州玉山寺芝草，皆太平盛事，并诏卤簿行旗内未载者一就制造。并从其请。《玉海》：绍兴二十五年八月十七日，刑部侍郎许兴古言：「灵芝生于庙楹，瑞麦秀于留都。宜如汉《齐房之歌》，制为乐章，登歌郊庙。」诏学士院于圆坛、景灵宫、太庙所奏乐章增制。 
绍兴二十六年四月二十二日，上谕辅臣曰：「比年以来，四方奏祥瑞皆饰空文，取悦一时。如信州林机奏秦桧父祠堂生芝草，其佞尤甚。亦有双头莲为瑞者。莲之双头，处处有之，设所生皆双，亦何足为瑞 麟凤瑞之大者，然若非上有明君，下有贤臣，麟凤之生，亦何足取!朕以谓唯年谷丰登可以为瑞，得真贤实能可以为宝。若汉武作《芝房》《宝鼎》 
      
之歌，奏之郊庙，非不为美谈，然何益于事!可降指挥，今后不得奏祥瑞。」翼日，乃诏诸路州郡勿以祥瑞闻奏。 
二十七年二月二十四日，宰执沈该、万俟、汤思退、张纲、汤鹏举、陈诚之言：「太庙仁宗皇帝、英宗皇帝两室前柱上生芝草四叶，欲依故事称贺。」上曰：「前者芝草亦生于此殿，盖祖宗积德流庆，其来有自。」于是诏从其请，仍宣付史馆。 
孝宗绍兴三十二年已即位，未改元。十二月二十五日，权发遣阆州吕游问上表言：「今年二月十七日到任后，本州岛新井县麦秀三岐，阆中县牛产二犊，已遵近降指挥，画图缴申尚书礼部。继于六月初十日有五色云见于州城之南锦屏山之西，若烟非烟，若雾非雾，浮空映日，自未及申。倾城士庶观之，莫不叹仰，皆谓与前二瑞不同。兼西南地望正属普安郡，云见其上，又在皇帝即位一日，允合陛下受命之符。窃谓合宣付史馆，以彰陛下圣德。」有旨付圣政所。 
隆兴二年三月二十四日，宰臣汤思退等诣德寿宫贺芝草。次日奏：「太上宣谕云：芝如金色，十有二茎，虽画图所不及，皆陛下孝德所致。」上曰：「甚奇。」
《邕州志》：隆兴改元，州雨雪。至二年十二月，雪大降，地丈余深。深山穷谷间，厚至数尺，古所未有，进贺。二十七日，州治后池生双头莲。干道七年复生。庆元四年六月，五花洲亦生双头莲，至于八九枝。郡属歌诗以为瑞。 
郊祀大礼，皇帝宿斋之日，通夕大雪。圣心忧勤，昭格上下，翼日亲飨原庙，天宇开霁，云物清明。正月朔旦，有事圆丘，星纬灿然，和气充塞。上帝博临，允彰德应。寻准学士院咨报，欲于赦文内具载其实，即具奏闻。蒙宸翰批出不许宣告。臣等叨陪进列，获观盛事，铺张扬厉，乃其职分。乞宣付史馆，以垂示万世。」从之。 干道元年正月二日，尚书左仆射陈康伯言：「恭 
六月十五日，诏：「淮南运判姚岳以蝗死为嘉祥，奏乞录付史馆，特降一官。」以右正言程叔达奏：「岳言蝗虫自淮北飞渡前来，皆抱草木自死，首唱佞谀，务为容悦之阶。乞罢黜之，以警其余。」故有是命。 
七月三日，有旨：「知池州鲁图上瑞竹，放罢。」臣僚言：「申朝廷，称本州岛管下竹生穗，实如米，饥民采食之，且曰野谷结实于竹穗之上，仍图竹实之状，缄囊其物以献，有以知之奸谀也。盖物异常则为妖，竹非穗实之物，今失其常性而穗实焉，谓之妖可也。又闻竹生实则竹林必枯不凋之姿。今失其常性，将枯焉，谓之妖可也。以妖为瑞，诚出于饥饿迫切而已。任牧民，不以(以)且文其说，图其状，以献佞于朝，将以资其狂妄。不谓之奸谀，可乎 」故有是命。 
      
《玉海》：干道六年七月乙巳，太史奏：「是夜四更后，东北方火星顺行，在木星西南，入宿各不及一度。占云：木火合宿，主册太子，当有赦。」 
干道六年十一月十日，臣僚言：「伏见郊祀前阴雨连日，自皇帝致斋，酌献景灵宫，天宇澄霁，霏烟瑞雾，环绕殿楹。回銮太庙，又雨。至夜漏四刻，阴云顿开，星斗灿然，行朝飨之礼。明日驾如青城，亦晴，道旁观瞻甚盛。已而云烟霏微，冻雨还作。将祭之夜，驾幸大次更衣，数星烨然，现于云表。及登坛乐作，四郊云阴尚盛，独岁星中天，灵光下烛，终礼成不雨。行礼之次，夏官巡仗至城门，雨大霪，独泰坛无有。祥异卓然，实圣上寅恭祗畏，格于上下，天意昭答。」诏宣付史馆。 
九年十一月四日，诏：「今来郊祀大礼圆坛礼毕，端诚殿称贺，令太史局免奏祥瑞。」淳熙九年明堂礼毕免奏祥瑞，今后准此。 
干道九年十一月四日，诏郊祀免奏祥瑞。九日，亲郊。十一日，宰臣曾怀等奏：「祀郊礼成，兼以瑞雪应时，未明而霁，以至青城宿斋，圆丘蒇事，天气澄爽，此皆圣德昭著，高穹降格。」上曰：「君臣之间，正当修饬，以荅天贶。」 
淳熙六年九月三日，阁门言：「明堂行礼毕，赵雄等奏，前日已降指挥免奏(瑞)[祥]瑞。」上曰：「朕自有其祥瑞，丰年是也。百姓家给人足，瑞莫大焉。雄等奏景星庆云，可为观美，岂若丰年之实惠也。」《玉海》：淳熙七年五月壬子，上曰：「近颇乏雨。昨晚方欲祈祷，半夜遂得雨。」赵雄等奏：「陛下修德修政，格于皇天，故欲雨即雨。」上曰：「沾霈如此，皆是黍稷稻粱，过于雨珠玉矣。」上观雨，笑曰：「此雨从何处来 」雄等奏：「从陛下方寸中来。一念克诚，天实临之。」 
淳熙七年正月甲寅，辅臣奏：「前月二十八日，日有戴气。太史奏：君德至于天，为万民爱戴，则有是瑞。」是日乃便殿议蠲税之时。八年元日朝德寿宫，次日太史奏日有戴气，又次日雪。
 瑞异 宋会要辑稿 瑞异一 天 书 
      
天书
【宋会要】
      
真宗大中祥符元年正月三日，对辅臣于崇政殿之西序。帝曰：「朕寝殿中，帟幕皆用青絁，旦暮非张烛莫能辨色。去年十一月二十七日夜将半，方就寝，忽光明满室。敬视之次，见神人星冠绛衣，告朕曰：『来月三日宜于正殿建黄箓道场一月，将降天书《大中祥符》三篇，勿泄天机。』朕竦然起对，忽已不见，命笔识之。自十二月朔即蔬食斋戒，于正殿依道门科仪结彩坛九级，建道场以伫神贶，虽越月未敢罢去。适皇城司奏左承天门屋南角有黄帛曳于鸱尾之上，即遣中使视之。回奏云帛长二尺许，缄一物如书卷，缠以青缕三道，封处隐隐有字。朕思之，盖神人所谓天降之书也。」王旦等曰：「此盖陛下至诚事天地，大孝奉祖宗，恭己爱人，夙夜求治，以至殊邻修睦，犷俗请吏，干戈偃戢，年粟屡丰，皆陛下赫赫业业，日慎一日之所致也。臣等常谓天不远，必有昭报。今者神告先期，灵文果降，实昭上穹佑德之应。」皆再拜称贺。又曰：「然未知天书所谕之事，启封之际，宜屏左右。」帝曰：「既有天命，固当祗受，适恐皇城司遽便收进，已便止之。朕当躬诣，焚香拜受。朕自得神人所谕之言，寻雕木为舆殿，饰之金宝，将以奉安天书。所云屏人以启封，虽神人云勿泄天机，朕以上天所贶，当与众共之。」旦复曰：「盖 
      
未测书意，不欲显示于众。」帝曰：「天若谪示阙政，当与卿等祗畏改悔；若告戒朕躬，朕亦当侧身自修，岂宜隐之而使众不知也 当即启读。但虑文莫能辨，须访明习篆籀者以从。」旦曰：「陛下肃奉天命，非臣等所能测也。」帝即步至承天门，瞻望再拜。内臣周怀政、皇甫继明对捧而下，王旦跪捧而进，帝再拜受之，亲奉安于舆殿。 
初，辅臣请以道众前导，帝曰：「朕斋戒既久，止欲与卿等严导，以表精虔。」遂奉引而行。帝却伞盖，彻警跸，至朝元殿之丹墀。旦自舆殿捧天书，帝跪受讫，付陈尧叟启封。帛上有文曰：「赵受命，兴于宋，付于恒。居其器，守于正，世七百，九九定。」既去帛缄，书甚密，纸坚润，不与常类。抉以利刀，久而方启。启讫，跪进，帝亦跪捧，复授尧叟命读之。其书黄字三幅，词类《尚书 洪范》、老子《道德经》。始言帝能以至孝至道治世，次谕清净简俭，终述世祚延永之意。读讫，帝复跪捧，以所缄之帛蕴之，盛以金匮，置于舆殿。再拜讫，奉引，升自东阶，安于道场中，复燃香再拜。礼毕，帝御殿之北庑，召(对)[旦]等谓曰：「朕德薄，何乃天降明命，昭晰若此!」旦等曰：「昔龙图授羲，龟书锡禹，非常之应，惟圣主得之。陛下应天立极，振古称首。上帝所以申锡秘检，示治国大中之道，万世一时也。」咸再拜称贺。 
是夕，命王旦宿斋中书，晚诣道场上香。旦趍往，而帝已先至，(四)[因]曰：「文武百官、诸军将校、诸方蕃客入贺。」是夕，帝斋于长春殿，辅臣宿 
      
于本司，道众声赞于朝元殿，教坊奏法曲于庭。 
袍，太常卿赞导，升殿焚香，酌献于三清天书之前。登歌作乐既毕，执事者奉天书舆殿，降自西阶，出朝元门，由右升龙门历文德殿。威仪乐部奉引，帝步导入东上阁门，避黄道而行。既入门，从官皆退，唯中官执事。还宫，帝前导如初。 翌日，所司设大次于朝元殿之西廊，列黄麾仗，自殿至阁门，群臣序立。帝服 
四月一日，天书再降内中功德阁。 
天禧元年正月二十七日，始下诏：以四月一日天书再降内中功德阁日为天祺节。 
六月八日，封祀制置使王钦若言：「六日泰山西南垂刀山上有红紫云气，如桥梁之状，渐成花盖，至地而散。其日木工董祚于灵液亭北见黄素曳于林木之上，有字而不能识，遂言于皇城吏王居正。居正见其上有御名，驰告李神福
神人言，来月上旬当赐天书于泰山，宜斋戒祗受。朕虽荷降告，亦未敢宣露，惟密谕王钦若等，凡有祥异，即上闻。今得其奏，果与梦协。上天眷佑，丕应彰灼，祗畏惕厉，惟惧不称。」王旦等曰：「陛下至德动天，感应昭著，臣等不胜大庆。」再拜称贺。帝曰：「灵文非久到阙，奉迎之礼，宜加详定。」旦等曰：「正月奉迎天书，已定仪注，今 、曹利用等达于钦若，钦若遂率官属以道门威仪迎置公舍。七日早，自公舍奉导至社首山，钦若跪授中使，驰捧赴阙。」奏至，帝御崇政殿促召辅臣，谓之曰：「朕五月十七日夜忽梦前所 
      
望约而行之。」帝曰：「向者降于内庭，故不别设仪仗；今自外而至，礼当严奉。可且置于含芳园正殿，揆日具仪卫奉迎。」旦等复曰：「至日欲具黄麾仗、道门威仪，百官并放朝参，出城班迎。入内日亦准是。」从之。即命旦为奉迎天书导卫使，丁谓为扶持使，蓝继宗为都监。 
十日，天书至自泰山，扶持使而下具仪卫奉迎，安于含芳园之西门。命王旦诣园斋宿，晨夕焚香，道众作法事。 
十一日，群臣诣含芳园门迎导天书，升园之正殿。帝斋于长春殿。 
翌日，备銮驾赴含芳园，改服通天冠、绛纱袍，百官朝服序班。帝出大次，于殿下北面再拜讫，导卫扶持使自殿上奉天书而下，置帝前。再拜祗受，付陈尧叟启封跪读。其文曰：「汝崇孝奉吾，育民广福。锡尔嘉瑞，黎庶咸知。秘守斯言，善解吾意。国祚延永，寿历遐岁。」读讫，召百官示之，复奉以升殿，焚香酌奠。车驾先远俟于朝元殿之幄次，导卫使等奉至，帝迎拜前导，避黄道而行，由东上合门入内。 
四年正月二十一日，奉圣制天书誓文赴玉清昭应宫。先是，帝谓王旦等曰：「朕以上穹敷佑，灵文三锡，夙夜兢励，尽志钦奉。且虑岁月寖久，子孙轻怠，故作此文刻石，寘于天书阁下。」 
七年五月十一日，诏模刻天书，奉安于玉清昭应宫。命宰臣王旦为天书刻玉使，枢密使、同中书门下平章事王钦若为刻玉副使，兵部z肣氖秘w仁、翰林学士陈彭年为同刻玉副使，入内押班周怀 
      
政为都监。 
袍，行酌献之礼。百官陪位，奉安于刻玉殿。令刻玉使日赴焚香，副使已下日一员莅事。 八月七日，有司备仗卫、道门威仪、教坊乐，刻玉都监自内中奉天书升辇，刻玉使已下班迎，赴朝元殿。帝服 
天禧元年正月六日，诏曰：「顾以眇躬，获绍隆构。仰庆灵之积累，荷穹昊之监观，秘箓垂文，珍图锡祚。告卜世卜年之业，谕时万时亿之祥。载帷凉薄之姿，寅奉殊尤之贶，每增夕惕，祗荅天祺。登岱畎以垂鸿，巡魏脽而育谷。而又飙轮临暨，浚发于仙源；曲里朝修，崇严于道荫。旷典以之交举，厚福繇是咸怀。遂同海域之心，恭上紫清之号。揆首春之谷旦，陈徽贶之盛仪。爰造殊庭，荐称神祖。导珍符而展采，标瑞历以建元。乃至洁祀太宫，升禋吉土，式罄奉先之孝，允伸大报之诚。福贶来同，感悦交集。夙宵内省，夤畏靡遑。思与官师，共遵天诲。体清净之妙本，畅悠永之真风。是用顺考灵辰，宣扬秘诲，共守大中之道，愈钦皇极之规。谨以今年正月十五日行宣读天书之礼。繄尔宰府，体兹意焉。」 
十二日，帝斋于长春殿，亲王、近臣、御史中丞、知杂、尚书省四品、诸司三品、宗室团练使已上、藩侯观察使已上、管军防御使已上并斋于朝堂及本司，以王钦若为宣读天书礼仪使。 
十三日，有司于天安殿设次，奉玉皇圣像于中位，置写本天书于东，圣祖版位于西，命仪卫使王旦等建金箓道场三昼夜。 
      
十四日，诏皇侄守节已上、驸马都尉王贻清、李遵勖并升殿陪位预听。 
十五日三 四筹，帝服通天冠、绛纱袍诣天安殿道场，焚香再拜，西向而立，群官朝服升殿。摄中书令任中正诣玉皇前跪奏：「嗣天子臣恒谨与宰臣等宣读天书，讲求圣意，虔思睿训，抚育生民。」仪卫使王旦跪取左承天、祥符门天书置案上，摄殿中监张景宗、张继能捧案，摄司徒王曾、摄司空张知白跪展天书，摄太尉向敏中宣读，每句毕，即详思其指，言上天训谕之意。摄中书令王钦若执笔抄录。宣读毕，摄侍中张旻跪奏：「嗣天子臣恒敢不虔遵天命!」仪卫使跪纳天书于匣中，又跪取功德阁天书、泰山天书宣读，如上仪。王钦若又跪进所录天书意。帝跪受讫，登歌酌献礼毕酌：原作「作」，据原批改。，奉写本天书还内。
 瑞异 宋会要辑稿 瑞异二 日 食 
     
宋会要辑稿 瑞异二

日食
【宋会要】
太祖建隆元年，司天少监王处讷言：「五月一日太阳当亏，请其日掩藏刀枪甲胄。」事下有司，请其日皇帝避正殿、素服，文武百官各守本司。从之。 
二年四月一日，司天监言：「太阳其日当食。」诏避正殿、守司如元年之制。 
淳化五年十二月一日，司天监言：「日当日食，云阴不见，占与不食同。」宰臣上表称贺，诏付史馆。《玉海》：日当蚀，阴云蔽之， 臣贺。贺日不蚀，盖始于此。灾不胜德，云为垂阴。 
真宗三年五月一日「三年」前脱年号。，司天监言日当食，真宗避正殿不视事。其日云阴不见，帝语近臣：「此非朕德所致，且喜分野之内不被灾矣。」 
大中祥符七年十二月朔，司天监言：「日当食，验之不食。」宰臣王旦等上表称贺，诏付史馆。 
天禧五年七月一日，司天监言：「按《仪天历》，日当食之。既帝避正殿，命中使诣宫观、寺院及坊市道场祈祷，其日测验，及四分止。按唐贞元八年十一月朔，历算官徐承嗣言食八分，测之及三分，宣示朝堂，编在史册。此盖圣德广大，阳盛阴潜之庆。」翌日宰臣率百官诣合门拜表称贺，请付史馆。帝曰：「亏食之变不甚，盖上天眷佑下民也。」 
仁宗天圣二年五月二日，权判司天监宋行古等言：「按占，日当食一分半；今全不亏。」诏付史馆。 
宝元元年六月二十三日，权知司天少监杨惟德等言：「来岁闰十二月，则庚辰岁正月朔日当食。请移闰于庚辰，则日食在前正月之晦。」帝曰：「闰所以正天时而授民事，其可曲避乎 」不许。 
庆历五年四月朔，司天监言：「太阳当食，即阴晦不见。」宰臣率从臣皆贺。 
六年二月二日，司天监言：「日当食三月朔。」仁宗谓辅臣曰：「日食之咎，盖天所以谴告人君，愿罪归朕躬，而无及臣庶也。凡民之疾苦，益思询究而利安之。」宰臣贾昌朝对曰：「陛下发德音以应天弭变，臣等敢不夙夜悉心而奉行之!」于是再拜而退。 
皇佑六年四月朔，日有食之，遣官祀社以救日。是日雷雨至，申刻见所食九分之余。三日，宰臣率百官诣东上合门，以日食不及算分，表贺。 
嘉佑二年四月，复言：「己亥岁日当食，欲今年十二月为闰。」亦不许。 
     
仁宗嘉佑三年闰十二月，诏：「明年正旦日食，其日百官毋得拜表称贺。」 
六年六月朔，日有食之。司天监言当食六分之半，自未初从西食四分，而云雨(立令)有雷电，顷之既，而浑仪所言云掩日食不见，不为灾。权御史中丞王畴言：「当祗惧天戒，不当受祸受祸：疑当作「受贺」。。」乃诏百官毋得称贺。 
四年神宗已即位，未改元。十二月十七日，诏：「来岁正旦太阳当蚀，避正殿，减常膳，自此月二十一日为始，罢元日百官称贺。」又出手诏曰：「古者太阳蚀日，百官守职，盖所以祗天戒而备非常也。今独阙焉，甚非王者小心寅畏之道。其将来正旦日蚀，可令中书议举行之。」宰臣累上表请御正殿，复常膳，乃从之。 
熙宁元年正月一日，日有食之。司天监言其日巳时八刻瞻见太阳于正西偏南起亏，至午时五刻后蚀及六分弱，至未时三刻复圆。二日， 臣诣阁门拜表曰：「天人之交，虽灾祥之宜戒，日月之会，亦盈缩之有常。适缘薄食之期，属在元正之旦，仰祗变象，深轸睿衷。虚槐枫之大庭，彻鼎俎之常举。敢干聪听，冒进忱辞。伏惟皇帝陛下求福不回，遇灾而惧。矧焦劳之已至，何咎眚之不除!伏愿恢发至仁，俯从众欲，御九宸之正宁，复四食之常珍。上以隆户牖之尊，下以慰华夷之望。」批荅曰：「朕德不明，上累三光，正月之朔，日有食之。考之古义，咎莫大焉。故朕避朝彻膳，思有以恐惧修省，谢上天之谴告。而二三辅臣暨百辟庶尹，方当同心协德，以辅不逮。若夫进御虎门之朝，退加牢鼎之膳，请虽诚至，岂朕所望哉!」自是三上表，乃从之。 
六年三月十三日，司天监言：「四月一日当食九分。」诏自十四日易服，避正殿，减常膳，仍降德音曰：「朕获奉宗庙，于兹七载，忧勤愿治，弗敢荒宁。而太史豫言天将降告，正阳之朔，日有食之。推原典经，斯谓大异。夙宵战栗，未烛厥理。岂非庶政之失加于四方，德谊未孚，刑罚未中，善气缪盩，以累三光 今天动威，申儆不逮，是用损膳彻乐，变服避殿，推恩元元，荡宥多辟，以图消复，以召和平。」 
二十四日， 臣诣合门上表曰：「太史占符，将侵阳而亏景；中宸轸虑，爰变服以致虔。复虚路寝之朝，重彻内饔之举，中外咸惕，夙宵靡宁。窃以天体阴高，日缠交会，不无薄食，未损清明。恭惟皇帝陛下宪古聪文，体干刚粹，面稽帝则，恭授人时。而乃孟月正阳，大明告眚。博鉴典经之训，永惟侵沴之原，旁究政宜，预祗天戒，亟形深诏，载洽湛恩。固将格回复之灵厘，道和平之善气。伏愿特纡渊听，俯 舆情。法坐垂衣，还正黼屏之位；大庖陈俎，进加玉食之珍。协四海之欢康，副九宾之愿望。」批荅曰：「朕 
     
祗若天戒，忧心靡宁。循惟眚灾，咎在菲德，贬损常御，预干明威干：疑误。。公卿庶士，率励百职，图救厥异，以昭棐忱。奏对所陈，岂亮朕意!」自是再上表，弗许。 
元丰元年六月癸卯朔，日当食不食。 
十一月，翰林天文院言：「日食，阴云不见。」又司天监言：「巳时六刻，云开见日，不及所食分数。」 
四年十一月一日，日有食之。 
</div>
    <div class="pagination">
<a href="宋会要辑稿_page274.html">上一页</a><span>...</span><a href="宋会要辑稿_page270.html">270</a><a href="宋会要辑稿_page271.html">271</a><a href="宋会要辑稿_page272.html">272</a><a href="宋会要辑稿_page273.html">273</a><a href="宋会要辑稿_page274.html">274</a><span class="current-page">275</span><a href="宋会要辑稿_page276.html">276</a><a href="宋会要辑稿_page277.html">277</a><a href="宋会要辑稿_page278.html">278</a><a href="宋会要辑稿_page279.html">279</a><a href="宋会要辑稿_page280.html">280</a><span>...</span><a href="宋会要辑稿_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
