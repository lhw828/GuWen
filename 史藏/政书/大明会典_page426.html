<!DOCTYPE html>
<html>
<head>
    <meta charset="UTF-8">
    <title>大明会典 - 第 426 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 426 页/共 713 页</h1>
    <div class="content">
武选清吏司

郎中、员外郎、主事、分掌武官陞调袭替优给
誥敕功赏之事

大明会典卷之一百十八
銓选一
官制　★□□□☆

凡内外大小军职衙门官员。具在职掌、俱有额数、及原定资格。其后武职陞授渐多、不復能拘额数。但有见任带俸之别。其资格仍旧
武官额员及资格
都督府
左都督★正一品☆　　右都督★正一品☆
都督同知★从一品☆　都督僉事★正二品☆
留守司★洪武初、置中都留守司。嘉靖十八年、增置兴都留守司。次中都而序。设官同☆
正留守★正二品☆　　副留守★正三品☆
指挥同知★从三品☆
都指挥使司
都指挥使二员★正一品☆都指挥同知二员★从二品☆
都指挥僉事四员★正三品☆
卫
指挥使一员★正三品☆指挥同知二员★从三品☆
指挥僉事四员★正四品☆卫镇抚二员★从五品☆
所
正千户一员★正五品☆副千户二员★从五品☆
所镇抚二员★从六品☆百户一十员★正六品☆
仪卫司
仪卫正一员★正五品☆仪卫副二员★从五品☆
典仗六员★正六品☆
百户所镇抚、各有试职试职起永乐十五年。作一级。支半俸
都督同知、都督僉事、都指挥使、同知、僉事、指挥使、同知、僉事、正副千户、试百户、试所镇抚、各有署职。★凡署职、递加本职一级。署副千户。以实授百户。署试百户。试所镇抚。俱以冠带总旗。☆署职起景泰元年。作半级。不支俸
土官额数及资格★旧属吏部文选司。洪武三十年。改属兵部☆
宣慰使司
宣慰使一员★从三品☆同知一员★正四品☆
副使一员★从四品☆　僉事一员★正五品☆
宣抚司
宣抚一员★从四品☆　同知一员★正五品☆
副使一员★从五品☆　僉事一员☆★正六品☆
安抚司
安抚一员★从五品☆　同知一员★正六品☆
副使一员★从六品☆　僉事一员★正七品☆
招讨司
招讨★从五品☆　　　副招讨★正六品☆
长官司
长官★正六品☆　　　副长官★从七品☆
蛮夷官、苗民官、千夫长、副千夫长、土官中头目、原无专职品级

勋禄

凡武官勋禄、具在职掌。一品至六品、所授上柱国至武骑尉。曰勋。岁支俸米、曰禄。遇有除授官员、须要明白照品定拟★大明令。洪武礼制。正一品勋、有上柱国。后更定☆
正一品。勋、左柱国、右柱国。月支禄米八十七石。岁该一千四十四石
从一品。勋、柱国。月支禄米七十四石。岁该八百八十八石
正二品。勋、上护军。月支禄米六十一石。岁该七百三十二石
从二品。勋、护军。月支禄米四十八石。岁该五百七十六石
正三品。勋、上轻车都尉。月支禄米三十五石。岁该四百二十石
从三品。勋、轻车都尉。月支禄米二十六石。岁该三百一十二石
正四品。勋、上骑都尉。月支禄米二十四石。岁该二百八十八石
从四品。勋、骑都尉。月支禄米二十一石。岁该二百五十二石
正五品。勋、驍骑尉。月支禄米一十六石。岁该一百九十二石
从五品。勋、飞骑尉。月支禄米一十四石。岁该一百六十八石
正六品。勋、云骑尉。月支禄米一十石。岁该一百二十石
从六品。勋、武骑尉。月支禄米八石。岁该九十六石
武官原无七八品。土官有从七品。亦不支俸
凡有军功陞俸、后又有功陞级者。若与所陞俸级相同。即将原陞俸住支。止支本等职俸
凡五府带俸都督僉事俸粮。嘉靖三十六年题准、除原係军功陞授、及
皇亲特陞实授者、俱照旧关支外。其餘推陞署职、止照原职指挥等官、於原卫所关支。其柴薪银两、於本府关支
○又题准、京营各带府衔署职俸粮、只照原职、於本府关支。其各处总兵官、俱照前例、於原卫关支
○万历十年题准、各处总兵官以南京府衔陞出者、改註北府。支给柴薪凡各处閒住都督指挥等官、但係功陞者、与支本等俸粮、其餘推陞遇例等项、不拘养病回籍听勘、只支祖职俸粮。有废弃起用者、虽署流官职衔、其俸粮仍照祖职支给
凡在京都指挥等官、推选各都司管事。其有愿留俸粮养亲者。兵部行移户部、查照各都司该得本等俸粮、并以三分為率、止存一分、原卫关支。其餘二分、并折色、俱在见任都司关支
○嘉靖九年题准、外卫选调别卫者、亦得分俸
凡閒住指挥千百户等官。隆庆四年题准、京卫报五府兵部。外卫报守巡兵道。三年阅视一次。弓马习熟、谋勇兼资、素行无议、列為上等。准食全俸录用。次则骑射多中、而无大过、亦准支俸。其有下等庸惰自废、而骑射无能者、与支半俸。若三年不与阅试、而卫所通同冒支俸银者、一体坐赃治罪
○万历九年议准、考选退閒武职、分為三等。平常、及稚少者、准与全俸。候缺取补、老疾者、止支半俸。贪残不法者、月支俸一石。餘俸住支。不许管军管事。衰老庸劣、不堪操备者、即行住俸。勒令承替
凡军官侵盗钱粮、监追未完、子孙袭职者、扣俸还官
○万历八年议准、武职犯该监守自盗等罪、问拟永远充军者、追赃不论年月久近、赃数多寡、务要追完。方许保送应袭之人袭职。不许扣俸抵补。其犯该因公科索等罪、问拟立功降调以下、赃百两以上、监追一年之外、不能完官者、许扣俸抵补。如赃少家富、仍追併完纳。有正犯子孙故绝、而别枝子孙当袭者、先准袭职。然后扣俸抵补。如或赃银至数百两、米至数百石以上、而承袭之人、官卑俸薄、不能补完。当先儘正犯家產估赔。并将俸扣十分之五。其餘应否开豁、勘明奏请
凡立功未满身故、子孙袭替者、与支半俸。扣至限满全支。其立功遇宥官。正德二年题准、行该卫所拟集合到彼立功、及遇宥回卫、已过五年之上、又能改过自新者、照例与支全俸。其未及五年、全未及立功者、亦须扣算五年之数、方许收支。若长恶不悛、虽及年限、亦不准与。该卫所有朦朧收支者、参问枉法赃罪
凡武举中式、应加米数、月支三石。万历元年题准、中式武举官生、若委用之后、已经革任、后復推用。虽在年限之内、不得復支武举米石。告养病者、病痊之后、如係支过五年之外、才力虽堪、但许听候推用。所加米石、难復开支。其餘未经推委、或回部听候别用者、与无荐举同。俱扣至十年而止
○十二年题准、考选革退武职。除世职照旧准支原俸外。其他效劳、传奉、武举、及缉捕有功、或冒袭冒陞、已经考革者、查照文官考察革任事例。不分在京在外、俱不许復支俸粮

陞除

武职官每岁六选。与文选同。官有流、有世。世官、指挥使、同知、僉事、正副千户、卫镇抚、实授试百户、所镇抚、凡九等。流官、都督、同知、僉事、都指挥使、同知、僉事、各三等。正副留守、二等、流官以世职陞授、后以武举兼用云
凡武官除授。洪武二十六年定、武官或有功陞除、或调除别卫、或為事復职、若见缺官员、应合调补。遇有前项官员到部、须要审取从军脚色、委官齎赴
内府、比对贴黄。中间归附年月、征克地方、陞转月日、卫所流官世袭相同。然后具本、明著缘由、连人引至
御前、陈奏请
旨、转调除授。或奉
特旨陞迁。随将钦与职事花名、卫所流官世袭、及陞调缘由、就於
御前陞选。仍照选簿内条写榜文、次日入奏、将引选过官员看毕、抄榜给凭、定限到任。仍行该府转行所在卫所、催任缴凭
○永乐初定、凡奉天征讨守城征哨拏人有功、
钦陞都督都指挥者、照洪武旧制与流官。见陞指挥、除已定流世者、仍旧。未定者、俱与流官。其千百户、镇抚、仪卫正、副、典仗、俱与世袭。若係致仕官、及因官下舍人除授、并义男女婿等项袭替者、俱与流官。已行歷功与世袭者、仍前世袭。各卫所官旗军、有全城归顺、江上朝见、并招船招人、擒首姦恶逃叛等项、
钦陞官员。若係洪武年间原授职役、今陞千百户卫所镇抚者、俱与世袭。陞指挥者、与流官。革除年间陞授、及德州等处选署、今陞职者、亦与流官。其各都司卫所官。有革除年间除授、及德州等处选署、曾经管事者、与流官。止终本身
凡大选。宣德三年奏定、武选条式。一脚色、二状貌、三才行、四封赠、五袭廕、仍具有无残疾、从亲管及同僚同队并首领官、保勘。以凭稽考★近例多不同☆
○弘治间定、凡单本选过军职、遇大选、仍通类具本附选★今类题☆
○嘉靖元年议准、一日附对选簿不尽者、听明日补续、又明日奏请用宝
凡传
旨除授。宣德三年、令凡内官传
旨除授、不问职之大小、有敕无敕、皆须覆奏、然后施行
凡叙功陞授。永乐十年、令总兵官、在外遇宫军有功合与官者、先諭告使知。仍具姓名功蹟、奏闻除授★今无諭告☆
凡陞授试职。永乐十年、令武官陞试职、未经实授者须立功、方许实授
凡註府。隆庆三年议准、五府侯伯、会推南京驻札管事、愿于南京各府带俸者。题请改註
</div>
    <div class="pagination">
<a href="大明会典_page425.html">上一页</a><span>...</span><a href="大明会典_page421.html">421</a><a href="大明会典_page422.html">422</a><a href="大明会典_page423.html">423</a><a href="大明会典_page424.html">424</a><a href="大明会典_page425.html">425</a><span class="current-page">426</span><a href="大明会典_page427.html">427</a><a href="大明会典_page428.html">428</a><a href="大明会典_page429.html">429</a><a href="大明会典_page430.html">430</a><a href="大明会典_page431.html">431</a><span>...</span><a href="大明会典_page427.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
