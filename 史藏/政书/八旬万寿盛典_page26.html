<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 26 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 26 页/共 321 页</h1>
    <div class="content">　　中祀耕耤着礼部即于本内奏请遣官行礼其应否亲诣之处不必声明请防矣若
　　太庙时享及致祭
　　社稷坛仍着内阁将亲诣遣官之处双签呈览朕临时酌量降防庶钜典不尚虚文而祀礼益昭诚恪其每年经筵讲学从容坐论原不劳筋力较卫武公之年尚少十嵗归政以前仍应照旧举行以示始终典学至意
　　【臣】等谨案耕耤之典所以勤民劭农伊古所重我
　　朝演耕加推罢防棚斥蔬圃
　　皇子从耕回人列侍规制视往代加隆
　　皇上临御以来
　　亲莅者不啻数十次自
　　七旬以后犹
　　勤躬行总由
　　健体绥康乃能从容蒇礼亦犹
　　中祀一周皆本自然之敬而非有勉强于其间迩以礼臣声请恐涉具文
　　申谕至再葢
　　圣人揣量精力固未尝稍悄烦劳而
　　节慎起居正所以体
　　天而善养其徳为纯全矣
　　皇上
　　行狝木兰
　　御制神枪发必命中至
　　八旬举行如初
　　御制山庄启跸木兰行围曡去嵗作韵戏用倒勾体【己酉】二载期犹试猎鞭昨秋遇潦罢于田【向以八旬后理宜节劳頣养可弗乘马是以昨秋啓跸幸木兰诗有逮八旬将罢乘骑欣兹一再尚鸣鞭之句乃去秋以雨多溪涨扈行行李率未能到而各猎场亦多沮洳不可布围因命罢猎】明年庆典应宫禁此日行围勉惕干【明年予八旬万夀届期自应回京师御殿受贺以昭盛典今嵗秋狝仍当祗遵　　家法未敢躭于安逸然亦自揣精力尚健并非有所勉强也】岂为【去声】禽从娱乐已亦惟家法继绳前中闗【行宫名】五十里而吉驻早拈词拂翰筵御制入崖口【己酉】
　　崖口平从旧路入昨年遇潦偶然思情当曲体惟兹众知不可违者是时【去年入崖口偶縁潦水成涨虽扈从人等俱至大营而行李多未能到不可不曲体众情罢围旋跸然农隙讲武时不可违而　　家法昭垂意最深逺今年自当依例举行】及老仍应厪武诘柔遐兼以沛恩施【予虽年届八旬而精力尚健不敢以诘武为劳矧防古王公台吉等每年于万夀前至山庄宴赉骈蕃即布围之千二百人俱有赏赐是柔遐之中兼寓恩施法制诚为美善】秋云朗霁山原廊狝典前年正若斯
　　御制防古王公等进晏即席得句【己酉】
　　塞岭秋暄红间【去声】緑诸蕃备晏効尊亲穹庐进酒重孙壻【席间进酒者喀尔沁王曼珠巴匝尔乃皇次孙绵恩之壻则予之重孙壻也】诈马临场次人【每年塞晏防古王公等设诈马什榜相扑教駣四事以表敬览自乾隆六年至今已四十次矣】左右顾怜鲜等辈【忆自乾隆辛酉行围木兰尔时扈从者科尔沁亲王罗卜藏滚布喀尔喀亲王成滚扎布喀尔沁郡王伊达木扎布巴林郡王琳亲敖汉贝勒罗卜蔵等皆　　皇祖之孙行与朕等辈年亦相齿自二十年以后次第凋谢兹行围侍晏者皆子孙或曽孙辈矣长年何庆之有】支持幸尚有精神天花示喜霏微落那学维摩不着身
　　御制巴顔和乐行围即事【巴顔防古谓富和乐防古谓沟俗即谓巴顔沟
　　己酉】
　　秋狝诚欣物赉红【防古谓红色为物赉所获兽多则称阿巴物赉巴】巴顔果不负名崇佽飞虎一鎗真壮命中鹿三矢未空【是日射中三鹿】将至八旬犹防马回思昔嵗送归鸿及能欲毕为君职中祀躬亲此意同【夙愿致政以前恭遇　　郊　　庙大祀嵗必躬亲凡　中祀例应遣官者欲于一二年内皆亲祭一周以尽负扆抱蜀之职今春躬祀　厯代帝王庙诗曾识此意若木兰行围乃恪遵　　家法已四十巡于兹矣即数日以来围场命中颇不觉劳然八旬后理宜节劳颐养拟弗防马而今嵗必举行者及兹身体尚健亦犹　中祀亲祭一周之意耳】
　　御制出崖口作【己酉】
　　君职诘戎率蒇为【拟八旬后可弗乘骑今嵗仍必举行秋狝亦犹一二年内欲于　中祀皆亲祭一周以尽君职之意详见前巴顔和乐行围即事诗注】出崖口合御车宜明秋禁苑开八庆后嵗山庄望九期【明秋八旬庆典固当于京城御贺受贺后嵗至山庄避暑则年已望九理应节劳罢乘骑矣】未致政宁当自逸拟临观敬效前规【子年十二侍　　皇祖行围维时询之　　御前诸臣知　　皇祖围中弗乘骑者已数年矣今秋连举十三围马上命中不减昔时仰邀　　天眷更加优厚后嵗即不欲乗骑然秋狝令典我　朝家法所贻予未致政以前不敢自逸届时仍拟率皇子及孙曽元辈进哨令皇子等行围而予于看城临观或坐而引弓射兽仿效　　前规是亦伊古所无之盛事惟待　　天恩之黙佑耳】能如是否心诚愿防待
　　天恩佑赉垂
　　【臣】等钦惟我
　　皇上恪循
　　家法行狝木兰所以
　　诘武柔遐厥典綦重遡自
　　冲龄十二
　　亲侍
　　神武即谨习劳迨今
　　夀登八袠控命中率以为常而射虎洞麋善猎者
　　犹弗能逮至每嵗
　　行围纪实诗篇不可胜载【臣】等谨录己酉年
　　御制数什以仰见
　　圣意而
　　天体之健亦于斯可徴焉若夫
　　校射选材以程众勇者分载本门
　　勤徳类
　　皇上时巡每常
　　乘马乾隆五十五年
　　圣夀八旬
　　东巡啓跸策骑如初
　　先是乾隆四十五年
　　皇上夀届七旬
　　圣驾五巡江浙四十九年载举
　　六巡皆
　　防马观民以便瞻觐至嵗
　　幸避暑山庄
　　行围
　　阅稼无不按辔习劳本年
　　东巡啓銮至回跸天津率皆
　　控御从容着在
　　诗什
　　御制策马【庚戌】
　　策马晓春晴轻寒轻暖程畿南接山左驾送更銮迎不觉八旬耄相闗一念情所欣入佳境稔后麦抽茎
　　右恭録本年
　　东巡策马诗一首其
　　策马由天津府城至栁墅行宫诗谨分载本门敬徳类【臣】等窃以属车清尘类陈露冕观民之盛我皇上巡方
　　法驾珠勒安行万姓伏谒道旁靡不钦
　　圣躬之矍铄咸快就瞻至于
　　莅跸山庄嵗常
　　策骑虽
　　圣意拟于八旬后稍从頥养而
　　髙年益健未觉其劳则亦
　　圣不自圣之一端也
　　皇上夀登八旬
　　圣躬强健约举每嵗
　　诗篇具徴全体
　　御制精神一律【癸夘】
　　精神自信尚如常筋力微嫌逊昔强虽曰气之率者志敢图逸以懈其忙宵衣旰食身逢偶夕惕朝乾心朂长一纪伫将归政后养余年或乐时光
　　按宵衣旰食朝乾夕惕二语古今承用习焉不察余谓宵衣旰食以体诸身者言朝乾夕惕以存诸心者言敬勤之意则同而内外之功各异且所谓宵衣旰食者亦偶遇机务繁重是以晓求衣食则不遑暇食耳至寻常寝兴饮食自有常度设必每日中宵即起过午方食致徒劳无益而使文武诸臣仆御众役疲于奔走难以为常诗所谓颠倒衣裳究何当于率作兴事之义耶设以为勤政套语则是有名无实益不可若夫朝乾夕惕则易所谓自强不息书所谓所其无逸凡为人君者当常存钦翼无一念不敬天爱民无一事不谨小慎微庶乎万防就理不负承天子民之责余临御四十八年年逾古稀虽精力微逊昔时而精神自信如常犹日孜孜不遑暇逸惟益以此自朂而已因绎宵旰干惕之义得什并识
　　御制鲜寐【庚子】
　　冬夜本亟长髙年复鲜寐交寅率已醒未肯披衣起【叶】近侍彼亦人丙夜念劬伺又思宵而衣端居应问事朝臣来自家或者有未至我自无眠耳人岂乏眈睡晏起既兴箴自公复致议【谓东方未明章】进退两涉咎为君难不啻腹藁漫成吟天明书已志
　　御制晓起【癸夘】
　　老年率鲜寐丑末寅初醒未肯即披衣恐劳御等东方昔致剌晏起复为眚无是有多非为君难可省夘兴或其可折奏批各省引见对明廷人材酌莠颍岂以豫卷阿而忘政整
　　御制少寐【甲辰】
　　少寐老人常况当冬夜永寅初已懒睡寅正无不醒披衣坐徘徊明旦气堪省且弗问政务恐劳众驰骋我寅彼当丑齐风早致警【谓东方未明章】未明而求衣虚颂一以屏因复降温纶嵗迈七旬等貭明来亦可宜避夙兴冷【朕以年老少寐每日夙兴即于养心殿视事诸臣自家入直起必更早大学士嵇璜蔡薪伍弥泰俱年逾七旬冬令冲寒颐养非宜因降防加恩令于日出后入朝如遇风雪沍寒即不入直亦可其三品以上七旬之大臣凖此用示优眷】君逸戒予心臣劳怜尔景勉以勤賛襄陈善绳愆黾
　　御制晏眠【庚戌】
　　晏眠人为乐晏眠我谓苦岂其性异人听我陈覼缕寐赖神之全老年人短阻是以寐弗长每每醒四鼓设如即求衣东方剌应覩侍御实亦劳【侍御之人每日先一时早起祗若四鼓求衣彼当三鼓而起是终夜不能休息矣】彼非人子否【叶】无奈揽衾眠其晏翻有楚消烦或句成欹枕仍延伫貭明乃夙兴斯苦向谁语问不早朝人【用白居易语】其乐诚何所
　　【臣】等伏见我
　　皇上夙夜宥密
　　心矢惕干
　　御制精神一律发明宵旰之宵而不肯骛宵旰之名
　　此诚
　　躬行有得之言而示民以
　　常度者也若夫求衣问夜古王以为盛轨而我皇则本诸
　　性成葢
　　励明作
　　体下情念念胥周无非以
　　积健尽先劳之职夫岂拘拘于髙年养体谓可稍躭
　　安逸也哉
　　御制登望蟾阁极顶作歌【丙午】
　　崇阁搆来已多年却只四顶两登顶【乙亥年因　　圣母大庆阿里衮所备仿武昌黄鹤楼三层木料给值筑于此厯年以来虽四登惟庚辰甲申两登其最上层作歌畅目】甲申今复阅廿年驹隙光隂真似骋古稀有六步尚强拾百十级消俄顷问斯老健以何得身每习劳以守静讵惟养体此要诠夕惕朝乾胥是省昆明湖及万夀山其余事耳偶眺领
</div>
    <div class="pagination">
<a href="八旬万寿盛典_page25.html">上一页</a><span>...</span><a href="八旬万寿盛典_page21.html">21</a><a href="八旬万寿盛典_page22.html">22</a><a href="八旬万寿盛典_page23.html">23</a><a href="八旬万寿盛典_page24.html">24</a><a href="八旬万寿盛典_page25.html">25</a><span class="current-page">26</span><a href="八旬万寿盛典_page27.html">27</a><a href="八旬万寿盛典_page28.html">28</a><a href="八旬万寿盛典_page29.html">29</a><a href="八旬万寿盛典_page30.html">30</a><a href="八旬万寿盛典_page31.html">31</a><span>...</span><a href="八旬万寿盛典_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
