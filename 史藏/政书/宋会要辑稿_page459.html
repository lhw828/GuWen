<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 459 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 459 页/共 1125 页</h1>
    <div class="content">十二月二十一日，权发遣太平州许端夫言：「招诱人户归业，趁时布种，收到苒米九万四千余石。」诏转运司核实取旨推赏。 
三年二月二十八日，诏：「应有官圩田州县，通判于御位带兼提举圩田，知县带兼主管圩田，每岁不得使有荒闲。委监司以旧额立定租稻石斗，尽收以充军储。」 
四月二十二日，工部侍郎李擢言擢：原作「棹」，据本书食货六三之一九九、《建炎以来系年要录》卷六三、六四改。：「今东北之民流徙者众，东南乘田畴者多，平江有湖浸相连，塍岸么废，近或十年，远或二十年，未尝有人疏导者。有地力素薄，废为草莱，涨潦之余，常若沮洳洳：原作「汝」，据本书食货六三之一九九改。，未尝有人耕垦者，悉号逃田。委通判与县令同往相视，召问父老，为水所居可以疏导若干，卑薄之地可以耕垦若干，各开具某处及顷亩多寡，揭暝以招诱东北流徙之民入状请射，县给种本，与免三岁之租，仍别立租额以宽之。仍委监司覆按，除其旧额。」从之。 
十月七日，江南东西路宣谕刘大中言：「欲将江东西路应干闲田立三等课租，上等每亩令纳米一斗五升，中等一斗，下等七升，更不须临时增减，但令州县开具已藉定田色，召人请佃，据佃顷亩等第出给公据。如系未经籍定田土，限当日勘给承佃，免两料催科外，自起催日令纳租课，更不别纳二税。」诏下户部。本部「欲下转运司参酌所立租课，比较夏秋两料税额别无亏损，即依逐等所定数目，召人承佃。若于税额却有减损，即依旧来税额输纳。」从之。 
十一月九日，吏部员外郎刘大中言：「所乞将江南两路应干闲田立三等租课，令民承佃，已蒙下本路转运司参酌比较，若于税额却有减损，即依旧来税额输纳。逃绝闲田，在法自合立租召人请佃，缘江南累经兵火，田多荒闲，有人户元咤税重，或曾经典卖田产，虚抱推割未尽税苒输纳不前，遂至抛弃田业，逃移在外。今若令依旧来税额输纳，全不减损，委是无人愿佃，愈见失陷豹赋。」诏令江南东、西路转运司自今降指挥到日今：原作「令」，据本书食货六三之二○○改。，将应未佃闲田依刘大中立定三等租课，召人请佃，候满三年，即依元税额送纳。所有闲田元地主积欠租税，即不得于佃人名下催理，其日后逃闲田土，依今年十月七日指挥，照应税额输纳。 
四年二月十三日，通判建康府吴若言：「本府管下永丰圩，旧管田九百五十余顷，以前之事，不可悉数，且以绍兴二年客户熟田计之，有二百九十七顷，而去年却止有二百六十余顷。去年合增而反减者，盖缘此圩旧例止是令客户纳谷在仓，官自粜卖变转。自去年都督府差官须要民户春变苒米，又勒客户甲头等起发，故客户有逃田者，所以垦田减少。此圩四至，相去皆五六十里，今止有两员使臣监管，如 
      
得更差文臣两员凑作四人，分为四管，递相钤束，立为比较，则岁所增入，自当有余。望以此圩专付本府，依旧例措置。」都省勘会：「绍兴三年七月九日已降指挥，永丰圩田并拨隶建康府，听一面措置，每年止以米三万石为额，仍自来年为始。认起熟田米二万石，内生荒田系创行开耕，与免一年，自绍兴五年依额起发。」诏永丰圩田客户纳谷，官自粜卖变转，仰依旧例施行，余并依所乞。是岁四月三十日，诏：「永丰圩拨隶本路提刑司监官，从朝廷于京朝官内选差。」 
二十五日，权知泗州徐宗诚言：「淮南两路兵火之后，蒙恩宽恤，如民户置耕牛，并限一年免纳税钱。近来复业之民，方能辍那钱物往江南收买那：原作「纳」，据本书食货六三之二○一改。，而限已满，乞下诸路更与免纳税钱一年。」从之。 
三月六日，诏：淮南租税，与量度理纳年限。户部言：「淮南佃田人户，依绍兴二年二月十五日指挥，每亩逐年出纳课子五升，仍自承佃后免纳二年，并归业自佃己田之人，依绍兴二年二月十七日指挥，亦与免纳税租二年。今欲下本路转运司，将人户税租更与免纳一年。」从之。 
六月二日，新差权发遣庐州仇念言：「乞支降钱，专充买牛，借与归业人户，责限还本，庶几接济贫民，以广耕殖。」诏借支钱一万贯。 
六年十二月一日，德音：「寿春府及濠州定远县一带，曾经贼马蹂践，民间耕牛多被杀虏，已降指挥，令营田司广行支拨，委自守令借给人民耕种，免纳租课，候收成日，分作五年还纳价钱。窃虑州县散给邀阻，不及贫下人户；或巧作名目，别有掊敛。仰本路营田使严行觉察，如有违犯，按劾闻奏。」 
七年正月七日，诏：「淮甸复业民户，并令守令安辑抚养，躬劝农桑，不得辄有科敷搔扰。如违，仰帅臣并提点淮南两路公事官按劾闻奏。」 
十年二月十七日，臣僚言：「淮甸诸州累经兵火，贼马屯泊，良田为旷土，桑柘为薪槱。比岁民稍归业，渐复耕垦，惟是桑柘全未栽植，缘无赏罚，守令视为余事。愿诏守令劝诱农民栽种桑柘，仍乞示赏罚，以劝惩之。」诏依，仍仰本路监司每岁具最多最少去处取旨赏罚。 
十一年三月七日，诏：「寿春府、庐州、濠、滁、和、舒州、无为军曾经贼马，民间耕牛多被杀虏，可委江浙常平司支拨常平等钱收买耕牛，交付淮南常平司给与州县，借给人户耕种，免纳租课，候及三年外，分限还纳价钱。内贫乏之户不能自存者，依常平法赈给一季，其阙乏种粮之家，亦与借贷，分宽限还纳。其合用种粮，就近于江浙常平司支拨应副，具数以闻。」 
十二年九月十三日，赦：「累降指挥，禁杀耕牛，州县或不奉行奉：原作「奏」，据本书食货六三之二○二改。，纵令宰杀，或 升到官审验，咤缘搔扰。仰今后只依旧法，勒耆保验寔申官，不得追呼，致妨农务致：原作「至」，据本书食货六三之二○二改。。又今岁缘牛疫，民间少阙耕牛，应人户典卖耕牛，特与 
      
免纳税租一年；客旅兴贩处准此。广西、湖南、福建、江浙起发耕牛，偶咤暑月疫病致死，可令所属勘验，如有官司干照见得别无欺弊者，保明特与除放。」 
十五年闰十一月十三日，司农寺主簿宋敦朴言：「州县守令，民之师帅，虽有劝农之名，而咤循旷废。望令州县守令以来春耕籍之后，亲出郊外，召近郊父老，劳以饮酒，谕以天子亲耕劝率之诚，俾四方万里之外，晓然知陛下之德意原「知」下有「惟」字，据本书食货六三之二○三删。。仍乞申戒每岁之春，常修举劝农职事。如或奉承弗虔，咤而搔扰，仰监司按劾，以示惩诫焉。」上宣谕曰：「农者，天下之本，守令有劝农之名，而无劝农之寔，徒为文具，何益于事 可依所奏，以风四方。」 
十六年八月十八日，利州蹑察使、知成州王彦言：「本州岛自兵火之后，荒田多是召人请射耕垦，其佃户于所给顷亩之外，往往侵耕。无赖之徒，经官告诉，将所侵给与告人充赏，仍追理累年冒佃之数，致使效力之人，咤而失所。欲望将人户侵占，立限经所属自陈，差官审寔，添租改正，仍免追理冒佃租课。如限满不首，许人告。」从之。 
十九年七月二十四日，权知汉阳军赵达之言：「湖北荒田，令逐州军召人租佃，贫者借种粮，许依人户复业之制宽免税役，候料次足日取旨，量行输纳。仍乞严禁官吏，不得擅有差役搔扰，庶安俗乐业，有劝耕之渐。」诏令户部行下本路帅臣监司同共措置。 
      
二十六年三月二十八日，户部言：「京西、淮南系官闲田，多系膏腴之地，盖为人户初年开垦费用浩大。又放免课子，年限不远，是致少人请佃。今欲转运司行下所部州县，多出文暝招诱，不以有无拘碍之人，并许踏逐指射请佃，不限顷亩，给先投状之人。其租课依绍兴七年十一月指挥送纳。自承佃后，沿边州县与免租课十年，近里次边州县与放免五年，仍依已降指挥，候承佃及三年，与充己业，许行典卖。及令州县将本府官钱买牛具、种粮，应副佃人，三年之外，每年还纳价直二分入官。又四川州县地狭人稠，欲令制置司行下逐路转运司，多出文暝晓谕，如愿往京西请佃开垦官田，实时给据津发前去，其放免租课等，并准此施行。」上曰：「如此甚善，但穷民下户，乍来请佃荒田，如何便得牛具并种粮 若不从官中借贷，恐未免为虚文，终是开垦稀少，今后便令官中假贷。可行下诸处，相度于合支钱内支破。」沈该曰：「此陛下恤民，无所不用其至。臣等敢不遵依行下。」 
四月十七日，秘书少监杨椿言：「乞诏湖北一路，凡字民之官，以招诱户口、开垦田畴立为课最，岁终，州保明申监司，监司保明申省部，取其能者赏之，其不职者罚之。」上曰：「已令劝诱四川农民原书天头注云：「脱去『至湖外』至『及经』四百廿八字，误写在下页。」按所佚内容见下页绍兴二十八年五月十一日条后。。」 
任人此当接后二十七年十二月三日条「修武郎以上及经已」七字后。，止听许指射，更不借支请给。其请给今后并于系省钱米内支拨，不得借支常平钱米。兼元降指挥，止许射荒田，即不得将已佃熟田一例指射。」从之。 
同日，权发遣两浙路转运副使赵子渊言：「被旨措置镇江府沙田。乞选委官检踏打量，取见的寔顷亩数目措置，各随田地肥瘠高下，轻立租课，就令见租火客耕种，专委知县拘收桩管。如形势之家尚敢占吭，不即交割，即具名闻奏，取旨施行。所有以前违法占种人户收过租课，合尽行追纳入官。」诏依，内人户冒佃积年收遏租课，特免追纳，其田疾速拘收，措置施行。 
二十八年正月二十二日，时上谓辅臣曰：「江淮沙田为人冒占，所失官课至多。然议者谓拘收入官，固有目前之利，数年之后，恐更费力。不若令见占人且行管佃，净认租课为便。又沿江芦场遗利亦不少，从来官司有失检察，宜于行在差官同逐路漕臣措置施行。于是诏差户部郎中莫蒙同逐路漕臣检踏，申尚书省取旨。 
二月二十二日，诏：「已差莫蒙同三路漕臣措置沙田芦场，止为形势之家诡名冒占，其第三等以下人户即不合一例根括，如内有元无契要及侵占之数，合要逐州县官取见着寔，候收成了日，运司别行差官打量审覆施行。」 
五月十一日，诏打量到沙田芦场，内淮东路人户检寻契要未备，可令转运司行下通、太、真、杨州民至湖外耕凿，官给牛具原书天头注云：「『至湖』至『及经』四百二十八字，即前页所脱。」按「通太真(杨)[扬]州民」当径接下「限半年赍契要公据」句。，若赏罚自不可废。」椿对曰：「诚如圣谕。」 
二十七年五月十 
      
一日，中书门下省言：「军中拣退人或有死亡，州军不支请给，其妻其子遂为穷民。已许指射荒闲田耕种，支与一年请给，令买牛种、免租税丁役，使为永业。今欲淮东、淮西、江东、江西、湖北、京西下逐州，委知、通、知县及逐路委常平、提举官，括责形势户及民户、见任官占据没官逃移等田已未耕垦各若干顷亩，限半月开具申尚书省，遇有指射荒田请佃人，州县日下标拨，并合支请给，于常平钱内并支，令州县量度资给，即农具亦仰借助。仍官为修盖草席屋应副居止，以便耕种。其见任差遣者，除所支一年请给外，其未满日月，令与接续批勘，已任满人，布种之后，如阙食用，令州县于常平米内量度借支，候收成日，分限还纳。若将来耕种就绪，愿增添请射者听。若所委官及州县措置有方，请佃数多去处，取旨升擢。」从之。 
七月十四日，中书省言：「淮东等处有拣汰军人愿请佃荒田，开耕人数各已标拨，及支破请给毕。」诏令诸路遇有请佃人，依淮东事理施行，优功存恤。 
十二月三日，户部言：「拣汰离军人许指射荒田，恐系初离军人遽罢请给，所以存恤。其累径任人，不合一例借支。欲下诸州军照会，将小使臣以下初离军人指挥借支请给，修武郎以上及经「修武郎以上及经」句当接前绍兴二十六年四月十七日条「任人」六字前。。」 
限半年赍契要公据赴县点对「限半年」当接前二十八年五月十一日诏「通太真(杨)[扬]州民」后。，开具保明申州，州申转运司覆寔，具申尚书省，当与除豁。其租税且令依旧额送纳且：原作「具」，据本书食货六三之二○六改。，候覆寔毕，取旨立额。如限内不赍契要公据到官，不在除豁之数。」 
十八日，诏：「淮东路沙田芦场已降指挥，立半年限照契覆寔，窃虑本路人户安业未么，可特与放免，并令依旧。」 
六月二十六日，诏：「三路沙田芦场尽系官地，已降指挥打量，量立租课，内淮东路人户为恐复业未么，已行放免。朝廷措置之意，本以宽民，浙西、江东民户亦宜一体优恤，其官户、形势之家违法占田、顷亩过多者，即难以一概放免。可将三路官户自一千亩以下、民户自二千亩以下，并特与放免，余并依元降指挥添纳租课。内淮南路自来年秋料起催。」 
九月二十四日，知鼎州周资言：「诸军拣罢离军使臣许请佃官田，借支一年请受收买耕牛、农具，又招置客户等，已是优恤，自当以时耕种。如闻多将所请钱别作他用，恐失岁计，更致狼狈。」诏依，令户部行下诸路监司守令劝谕约束，仍常切觉察，如日后更不耕种，即将元请佃官田拘收，并追索借过钱入官。其逃窜人立赏告捉，以所请过官钱计赃断罪施行。 
十月七日，直敷文阁、知临安府张捻言：「江浙之间，耕植既广，亩畎相连，高下不一，必积陂塘，以备灌溉，导沟洫以防壅浸，此众共之利。而豪势之家，侵夺占据，奄为己有。欲望申饬州县，凡是似此之类，官为检察，有防灌溉疏导处，悉行禁约。」从之。 
二十九年十一月二十三日，领御前诸军都统制职事充利州西路安抚使判兴州吴璘诸：原脱，据本书食货六三之二○七、《建炎要录》卷一七四改。、总领四川豹赋军马钱粮许尹言：「阶州高山，不堪耕种，田土增起租斛，欲乞除免，却将续拘收到系官空闲田土召人立租请佃，拘催租课入官，可以补填。」从之。 
十二月二十六日，知潭州魏良臣言：「本州岛人户昨咤兵火归业，将本户产业供作荒田，今二十余年，私下耕熟，不纳官课。今措置令十余家结为一甲，从寔供具，已耕田亩输纳二税，自绍兴三十年为始，所有日前隐匿熟田、漏纳苒税，并免追纳。如所供不寔，即令诸色人告首，以所告田充赏外，仍每亩支赏钱五贯文，至一百贯文止，于犯人名下追理，仍追理递年所隐苒税。如本户寔有荒田，无力耕种，即晓示人户，令寔封投状承买，给与价高之人。湖北、江西等路亦合依此。」于是户部言：「田产既系人户己业，缘非冒占官产，即无条法许行出卖，若依已降指挥递增税赋，年限已满，自合据本户寔管田亩起理税赋。乞将已耕田土结甲，从寔供具起纳二税。欲令本州岛立限百日，许人户自首；如限满不首，或首不尽，许人陈告，依匿税法施行。」从之。 
三十年二月二十七日，权知庐州兼主管淮南西路安抚司公事刘纲言：「被旨与逐路帅漕同共讲究两淮、荆襄，使无旷土以闻。近日淮西运判张祁迁民于近江和州、无为军，修补圩 
      
岸，浚治港渎，起盖屋宇，置办牛具，分田给种，使之就耕。见招募游手之人，欲立地分，相继开垦，若行之经么，必有成效。兼淮东运副魏安行所乞募民种田，修立赏格，与张祁措置事体相类张祁：原作「现行」，据本书食货六三之二○八改。，亦与前后力田等及州县召人请佃之法俱不相妨，欲望将魏安行等措置事理与见行召人请佃及力田等旧法通同参酌望将魏安行等：原作「从民欲施行其」，据本书食货六三之二○八改。，各从民欲施行。其本路州县乡村日后应有归复本业及请佃田土之人及：原作「者」，据本书食货六三之二○八改。，每至岁终，即行根括，便于本地分总首团甲下收附姓名。」诏依。令同张祁参酌措置，季具劝诱增广数目申尚书省。 
二十八日，户部言：「欲乞下淮南、京西、荆湖北路转运司，除土著逃亡归业人户自合依条等第、年限放免税赋外，其请佃官荒闲田如有逃亡于他处，别行请佃之人，令本县籍记姓名，只许一次归业外，余并依再逃亡不许归业条法施行。如限满，依前冒滥及通同作弊立赏，许人陈告，犯人重行断遣，仍将免过税租并行追理入官。」诏令逐路帅漕司晓谕。 
三月四日，权发遣淮南路计度转运副使魏安行言：「被旨招诱人户开耕淮东系官闲田。缘今来劝耕之初，荒田数目浩瀚，欲依乡原体例创开水陆田，每县支拨一万贯文，本路七州军二十县，欲望将本路合起发上供、经总制等钱内应副。」诏于淮东茶盐司椿桩管钱内支拨一十万应副。 
十二月二十二日，上谓辅臣曰：「朕比屡谕卿等，屯田事须是先立规摹屯田事：原无，据《建炎要录》卷一八七补。，如一夫合受田多少，以诸路括到荒闲田、元佃耕牛若干，于何地招置中卖，下至农具、粮种、庐舍之类，当令悉有条理。规摹既定，方可行下，兹大事么。经始勿亟原「始」字上有「使」字，据《建炎要录》卷一八七、本书食货六三之二○七删。，庶毋后来更改之弊。不可以一夫献言，便据行出，要当博采物议，作事谋始，尤宜审详。」陈康伯奏曰：「臣等当遵圣训，候诸路申到顷亩数目，别条具奏陈。」上曰：「甚善。」 
三十一年正月五日，臣僚言：「军中拣汰使臣军员，最为冗滥，州军应副请给，动以万计，若归吏部等待阙次待：原作「侍」，据本书食货六三之二一○改。，亦是人众。今欲行下诸州契勘本处拣汰使臣、军员各若干人数，计请给若干，将本州岛卖不尽应干官田约计请给多寡，拨田亩付逐人为业，许指射养之，终身更不支破请给，亦不更注授差遣。如本人身故，许子娉接续承佃，并依《人户承佃条法》。」诏令兵部同共措置，条具以闻。其后户部言：「添差拣汰使臣并校副尉、下班祗应养老军员应：原作「令」，据本书食货六三之二一○改。，今欲遍下诸州军，许指射官田，仍委守倅取见卖不尽应干没官田产从轻估价，衮同标拨，以一年衣粮、请给，纽计价数合得顷亩给付为业。若后来本人身故，给与子娉承佃。逐路专委漕臣一员催促标拨置籍置：原作「至」，据本书食货六三之二一○改。，限今年岁终须管标拨尽绝，仍开具已标拨过职位、姓名、田亩关报常平司，依常平法借贷种粮、牛具；或有州军员多田少去处，即行开具以 
      
闻。其逐州军所拨田土田土，原作「田去土」，据本书食货六三之二一○删。，须管将乡村比近田段品格肥浓瘠连高下，以《千字文》为号，每一百亩作一号，鼠尾排定注籍讫，从上拨与先到州军公参籍定之人。如合给田三十亩已上，即行拆号标拨五十亩；如合给七十亩已上，令拨一百亩。若标拨给田，便行住罢请给。窃虑咤而失所，今欲令诸路军州且行按月支破请给，候所给田土耕种收成子利及一年住支；所借种粮，候及三年，随料带纳。淮南、京西、湖北等路及后来添差拣汰使臣，亦合依此。如军州内有率先标拨了当去处，仰本路转运司保明推赏；若一路首先标拨，其转运司亦当推赏。或有未便未尽事节，即从本州岛军申漕司，条具申请施行。今欲下两浙、江东、西、福建、广东、西、湖南、北、京西、淮南东、西路转运提刑提举常平司并逐路州军，依今来措置到事理施行今：原作「令」，据本书食货六三之二一一改。。」诏令中书门下后省官同台谏详议闻奏。给事中黄祖舜、中书舍人虞允文、殿中侍御史杜莘老、右司谏梁仲敏议曰：「诸郡常入之赋，岁有定名；诸军拣汰之兵，岁有增数。以定名之赋，给增数之兵，岁月益深，豹力日以屈，而兵之仰食者，有时而不赡矣。若如议者所拣，纽其衣粮、请给，计其价而给之田，所赡养者不过数十人，其坐而仰衣粮者，尚千余人么。不独事体不一，劳逸又不均，谓宜下有司，将具不尽系官田、户绝及寺蹑无主田并僧道违法田尽行拘收，又将日后没官田岁行抄籍，以待兵田之数相当而后施行，可无不足不均之患。」诏令吏、兵部长贰参酌给舍、台谏所议事理，重别措置条具以闻。 
三十二年二月二十二日，臣僚言：「乞下宽大之诏，立时月之期，俾民间见耕之田有出于元请之数者，皆得自参酌以与之，其积年之租，一切蠲免，止候其陈诉之田，定输赋之额，非独小民免侵夺之患，彼豪强奸肆者所侵渐之田「豪」原作「毫」，「奸」字原脱，据本书食货六三之二二改补。，亦不敢欺。」诏令户部看详。其后户部言：「今看详湖北、荆湖南、京西运司行下所部州县，将人户请佃功占隐匿过田亩，依湖北已得指挥，立限一季，许行自陈，与免追理积年租税及免断罪。如限满不首，许人陈告，官与检量，将功占数给与告人充赏，仍追积年租税断罪。所有今来湖北路人户已是限满，切虑其间有未曾陈首之人，并下湖北路转运司，再立限一季，依已降指挥陈首施行。」从之。 
孝宗隆兴二年十二月十六日，德音：「楚、滁、濠、庐、光州、盱眙、光化军管内并扬、成、西和州、襄阳、德安府、信阳、高邮军，勘会归业人户内有贫乏之人阙少牛具、种粮，恐妨农务，可令监司帅臣同常平司量度借贷，免纳租课，(后)[候]及三年，分作两料带纳，不得格息。」 
干道元年正月二十一日，诏：「两淮民户并已复业，宜先劝课农桑，若不稍优其赏，窃虑无缘就绪。应县令丞于本县界 
      
内种桑及三万株，承务郎以上减磨勘二年，承直郎以下循一资；六万株，承务郎以上减磨勘四年，承直郎以下循两资，并与占射。守倅劝课部内植二十万株以上，转一官。种及一年，许民户租佃，五年后，量立租课，不得科扰。应守倅、令丞赏格，任满，本路转运司核寔闻奏。」既而三省言；「已降指挥，两淮民户，令监司帅臣督责守倅、令丞劝课农桑劝课：原作「课劝」，据本书食货六三之二一二乙。，窃虑民户恐输纳租课，未肯用心种植，有失课农之意。」诏令两淮监司帅守遵依已降指挥，督责守倅、令丞多方劝谕民户广行种植，依已定年限免纳租税。如栽种及格，即保明推赏施行。」上宣谕宰执曰：「尝降指挥，令淮南栽植桑柘，并不曾奏来。」洪适等曰：「近有臣僚言，淮南州县税桑果木，已尝行下约束，容检一宗文字进呈。」上曰：「正要劝令栽桑，何得更税么。」于是枢密院差使臣二员，分往两淮安抚司守等取索州县已栽植过的寔数目申尚书省，其后会到诸州已栽种过桑株数目。上曰：「亦可见得的寔否 」洪适奏曰：「州县既知陛下留意，闻皆使人于浙西买桑栽去。」上曰：「更数年后，须成次第。可札下两淮，更多为栽种。」 
二月十七日，忠州团练使、知濠州刘光时言：「濠州复业之民皆无牛耕，若或失时，秋亦无望。乞支拨钱五万贯贴借民户，收买耕牛、种子，庶几趁时营种，不致失所。」诏令淮西总领所支钱二万贯，专充收买耕牛。 
七月十九日，臣僚言：「浙西、江东、淮东路沙田芦场，多系官户、形势之家请买租佃，未立税额。今朝廷军食用广，每岁和籴，乞将官民请买到沙田围 成田，见今布种，比附平田及芦场顷亩，并令立税。其经官请佃之数核寔顷亩，别行立租。如不愿租佃者，所属拘收，申取朝廷指挥。」诏差高州刺史干办皇城司梁俊彦与杨倓、张津同共措置。 
九月三十日，措置浙西江东淮东路官田所条具诸州县沙田淮：原作「江」，据本书食货六三之二一三改。、芦场有见行法起理租税，止缘官户侵耕冒佃见占顷亩，致失常赋，及租佃人户计嘱州县从轻立租，昨虽绍兴二十八年委官措置，缘督责严速，开具不寔，所立租数，不照乡原体例一等施行，词讼不已，致有冲改。今来除已立式行下州县，开具四至，取赤契砧基照验。如已经经界，立定二税，即依旧拘催。内沙田若围 成田，已经成熟，即依平田立税。其官、民户有侵占宽剩顷亩顷：原无，据本书食货六三之二一四补。，及有经官请佃之数，并合取见诣寔，照色额肥瘠比见立税上添立租课。仍许见占田人限一月自首，如限满不首，许诸色人陈告取赏，将所告之数全给告人承佃。」户部契勘：「官、民户侵占请佃添租事，合照前项已降指挥起理施行，余依所乞。」本所又言：「人户请买田产，内有宽剩亩角及冒占田段，如违限不首，即合委官抽摘户数打量核寔。」户部契勘：「人户宽剩 
      
冒占田段不首，如无陈告，即将犯人追赏，及拘田入官。」本所又言：「州县官吏若有不扰，率先办集保明，乞赐优赏，如奉行不虔，或谷滞骚扰，及容情盖庇，具名申朝廷，人吏重行断配。」户部契勘：「欲依所乞。」本所又言：「官、民户请佃沙田、芦场，别立租。如不愿租佃，即行拘收，或作官庄，或召人请佃，随宜处置。所立租额，未审自何年分为始。」户部契勘：「人户请佃拘收入官之田，召人租佃者，其租税合于来年秋起理起理：原作「理起」，据本书食货六三之二一四乙。。」本所又言：「沙田见令起催小麦、禾丝，沙地起催豆麦、丝麻，芦场起催柴茭、见钱，若以逐色立额，窃虑州县折变钱米，咤而为奸，致失时赋。乞将昨来立定租数，沙田上并起米斛，或折科马料稻子，听朝廷指挥；沙地并纳大麦；芦场并纽折见钱，庶几免折变之弊。」(本)[户]部契勘：「欲依，内折科马科、稻子，人户愿输者，听从便。」本所又言：「候措置定，许申取朝廷指挥分管，或通委本路转运司。」户部契勘：「见措置系浙西、江东、淮东三路沙田芦场，今欲淮东、浙西委赵公称、江东委杨倓，同逐路转运、主管内梁俊彦通行措置。」本所又言：「绍兴二十八年指挥；官户一千亩、民户二千亩以下，并特放免立租。今降指挥：却作官户二千亩、民户一千亩以下依等拘税。前后参照，差互不同。兼已秋成，难从今岁起理。乞与其余沙田芦场立定租数目，一就起催施行。」户部契勘：「今来官、民户请买请佃沙田、芦场，并合照今降指挥，不限田亩多寡起立租税。所有起理租数，合依本部今来第四项勘当施行。」从之。 
二十四日，臣僚言：「已降指挥：应占佃沙田、芦场，并立租税。乞将昨来已立租税，及官户二千亩、民户千亩以下，亦等第均立税额。其已立额，候秋成，依见额拘催，余俟核实，与编殁均输。」从之。 
五年七月二十八日，户部尚书曾怀等言：「浙西、江东、淮东三路有沙田、芦场、草场等，多系有力之家占佃功裹，宽余亩步，未曾起纳租税，累经打量，各有宽剩。乞委逐路漕臣措置，将昨来人户自供出数参照比近等则，估纽价直，令占佃人承买，仍照逐等色额起理税赋。」诏户部将昨来人户自供出宽剩并功裹及占佃实数闻奏。 
九月十四日，户部侍郎杨倓言：「江南东路州县有常平转运司圩田，见今人户出纳租税佃种，遇有退佃，往往私仿民田，擅立价例，用钱交兑。取会到建康、宁国府、太平、池州所管圩田共七十九万余亩，皆系耕种成熟，乞下江南东路提举常平司选官躬诣地头，照邻比田则估价，召人实封投状，增钱承买。限满，拆封以最高钱数问见佃人，与减二分价承买，若不愿，即给价高人为业。除纳税依旧外，其见纳租者，并以三分为率，与减一分，仍不作等第差役及诸般科配。」诏圩田更不出卖，今建康、宁国府、太平、池州将每岁收到圩田租苒米，并起发 
      
赴总领所大军仓送纳，充支遣大军粮米其余故么此句疑有脱误。。 
六年二月一日，诏；「浙西、江东、淮东诸处沙田、芦场二百八十余万亩，除人户已请佃及功占外，其余并行估价出卖。所有已请佃及功占数目，可立定等则，增立租课。」 
八日，臣僚言：「浙西、江东、淮东路诸处沙田、芦场多系有力之家请佃，及有功占宽剩亩步，昨来措置括责括：原作「栝」，据本书食货六三之二一六改。，据人户自供到二百八十余万亩，其间请佃，或已充己业之数，虽有税课，并各多寡不一。及功占宽剩数目，未曾起理租课。」诏令蔡洸同梁俊彦专一于行在置司措置，申尚书省。俊彦等言：「今来所立租税，自六年为始，依秋料省限送纳，其人户自行供到宽剩数目，亦合依本所已立租佃例输纳。其立定沙田、芦场就租外，与并免纳二税、和买役钱之类。人户日前曾有立定所租田地，比今来等第已高者，合依旧数送纳，其旧额低于新立者租税，即合依新立。乞行下诸县照所供帐式，限一月纽计逐户合纳税租之数，类聚置籍供申。如尚有未实，及有未到数，并有升改新涨复沙田地，并限一月陈首；如限满不首，许诸色人陈告追赏，将所告田地并给告人承佃。其所纳米斛，如愿纳稻子，以稻子二石折米一石；如愿折钱，以米一折钱三百，小麦每斗折钱一百五十。今来租税，系将田地所得花利纽立，不许于租佃人户内抑勒均输。应有土冉走田地，从实申官，依条减落租税；如有新涨复沙地、新生沙田，许人户据实亩步请佃，并与免十料；限满，依已立租税等则纽就输官。所有合纳租税，许令就便于本州岛县送纳，其受纳官司不得增收功耗。如将来诸司申乞除豁旧税，合取赤历照实收数，及分拨发纳去处除豁，仍先于籍内立项开说，供申本所。」并从之。 
闰五月二十五日，中书门下省言：「江东诸州圩田，近咤雨水冲损圩岸，若候条筑，动经岁月，圩上人户既无田可耕，窃虑失所。其淮西未耕垦田甚多，见行召募人户请佃，理宜措置。」诏令张松多方劝谕，如有愿往淮西耕田之人，津发前去，候到，令吕企中标拨田段，借给种粮及屋宇、牛具。 
七月五日，司农少卿张津等言：「被旨专一措置浙西、江东、淮东路诸处沙田芦场，立定租税，今已就绪。昨来措置租税，并将干道元年、二年人户自供户式帐状内田地亩步、所收花利立定等则分数，并旧税州县纽计数目，共管租钱六十万七千七十余贯，日后无可改易，乞依催科月分省限，委官照数拘催起发，赴左藏南库交纳。」诏：租钱令梁俊彦拘催一年。 
七年二月四日，诏令知扬州晁公武、知庐州赵善俊行下所部州军部：原作「步」，据本书食货六三之二一八改。，子细契勘所种二麦，具实数申尚书省。于是晁公武具到真、扬通、泰、楚、滁州、高邮、盱眙军人户所种麦田，除先种二 
      
千五百八十七顷一十八亩外，续劝谕增种二百九十六顷五十亩有奇；赵善俊具到庐、和、濠、舒州、无为、安丰军干道五年六年所种二麦田亩数目。诏淮东路差太府寺主簿赵思、淮西差军器监主簿张权核实。未几，张权核实到淮西麦田数。虞允文奏曰：「张权言定远、锺离两县于元数外增种过二百七十顷，则淮西所种必广矣。」梁克家奏曰：「庐州荒田不少，今岁所收，尚有四万余斛，他可知矣。」上曰：「然」。其后，赵思又核实到淮东二麦。上问曰：「比晁公武数增亏如何 」允文等奏曰：「其数同。」上曰：「守令当定殿最，以行赏罚。」允文等曰：「赵思正论此事，谓两淮多已耕未籍之田，州县取其已耕者号为增种，其实未尝劝课。不如先括见今荒田顷亩，然后责令劝耕，他日用此，以诏赏罚，乃得其实。」上曰：「此说甚有理。」上又曰：「前日遣官核实，欲定守臣殿最，以行赏罚耳。恐淮人不知，将谓增立赋税，可并札下张权、赵思晓谕百姓，令人人晓朕此意。」 
十四日，册皇太子，赦：「江东圩田去年被水冲决去处，官圩已令修筑外，民间私圩已降指挥，以田亩十分为率，借种一分。尚虑兴工，所借分数不足，仰提举官、逐州守令量增分数，一面及时增修，具已增分数，限半月具实数并申尚书省。沙田、芦场昨降指挥，令见佃人依户式亲行书押管认顷亩花利，起立租税，窃虑官吏奉行灭裂，误将祖产一例作佃产分数立租，致兴词诉。仰实系祖产之人，降指挥令见佃人依簿赴官陈理降指挥令见佃人依簿赴官陈理：本书食货六三之二一九作「赍契书及经界砧基簿赴官陈理」，义长。，当议核实改正。」 
十月五日，诏：「江东、西、湖南、北帅漕臣日下措置，官为借种，责守令劝谕招诱大姓假贷农民，与依赈粜赈济赏格推恩(赴)[趁]时广行种麦。仍开具已种顷亩数目申尚书省，当议取旨，殿最赏罚。」先是，宰执进呈臣僚言：「今岁江西、湖南诸州郡例皆旱伤旱：原作「早」，据本书食货六三之二一九改。，且去秋未远，宜令逐路守令咤而劝种二麦。」上曰：「冬月得雨，便可种麦，不知江西、湖南入冬得雨否 」虞允文奏曰：「臣僚所言，正欲趁冬种麦，以为来春接济之计。」上曰：「甚好。今去秋成，日月尚远，不尔，民何以为食 可札下两路帅漕，广行劝谕借贷种粮，令民布种。」故降是诏。 
八年三月三日，权知安丰军张士元言：「本军责属县令佐劝谕人户栽种桑柘，缘一岁之内，止自十一月至二月可以栽种，乞下两淮州军，遇可栽种，责令佐多方劝谕，具实数供申。」从之。 
七月七日，臣僚言：「淮南、江东、浙西沿江沙田、芦场所立新租，大为民害，向来臣僚起请，止为有力之家侵耕冒佃，今却将应干人户租产己业一概打量，所立新租数倍旧日，往往尽地利所得，不足输官，逃移纷纷，祸及邻保，甚则州县为之(陪)[赔]纳。乞将提领官田司后来所立新租参酌施行。」诏：「人户己业、芦场草地所纳税租，与减五厘，租 
      
佃与减一分，余并依旧。仍将提领官田所住罢，并归户部掌管。」 
八月二日，知安丰军高夔言：「近有归正人陈乞标拨田土，及称已请到田土，而无牛具耕垦，乞借支官钱。今欲将未有营生之人，每户给田五十亩，牛一头、 杷牛具之属，其已请田之人无牛具者，一例给之，乞降钱会二万贯措置。」从之。 
九月六日，中书门下言：「江西、湖南去岁旱伤，人户多无储积，以致流移。」诏令逐路监司守臣劝谕人户广种二麦，以备水旱。 
九年六月二十八日，诏曰：「朕惟天下之本，在乎务农，故自即位以来，罢游畋，却贡献，蠲不急之费，省无名之赋，凡山林川泽之禁，悉弛以便民，庶几富而教之，跻二帝三王之盛。而志勤效浅，十有二年于兹。度地非益广，而耕者不足于力；度民非益蕃，而贫者不足于食。间遇水旱，散豹发粟，而犹以病告。岂吏之不良，政之不平，夺吾民时欤 抑从事于末者众，而游乎仰给者多欤 朕闻昔之为《诗》者曰：『馌彼南亩，田畯至喜。』又曰：『星言夙驾，说于桑田』。其劝相成就之如此相：本书食货六三之二二○作「戒」。。今吾诏书数下，劝民种艺而功未兴，当有任其责者。比览旧章，守令监司寔劝农之官，岁终，谷其勤惰来上而赏罚之。今诸道或城连十数，而县又数倍，旷岁无有以一人应令者，是吏奉诏不虔，而劝民不至么，将何以助朕修耕织之政，而丰衣食之原乎!继自今，其悉乃心，共乃服，出入阡陌，劝课农桑，视吾新书从事，以殖豹阜民，则赏不汝遗；厥或怠惰自如，邦有常刑，必罚无赦。播告中外，谕朕意焉。」继有旨，令诸路监司、郡守恪意遵行，限次年正月终，各保奏以闻，毋致违戾。 
九月十日，知绍兴府钱端礼言：「浙东州县旱伤至广，朝廷倚阁残零税赋，差官检放，及借本劝谕种麦，非不严备。今官中欠负既已宽恤，其出债之家，比之丰年，收索愈急，虽欲趁时布种二麦，往往不能安业。乞将浙东旱伤州县下三等人户所欠私债，并与倚阁，候来春岁丰熟，依元约理还。」从之。 
十二日钱端礼言：「奉御笔，令臣督责守令多方劝诱，广种二麦。见今属县县官躬行阡陌，分行劝诱，其间有高仰可种麦田空闲未种处，委是无力，欲以官中收籴种子，量酌借贷，候至来年成熟，催理还官。其诸县、诸乡富贵之家，有质当过二麦种子，恐阙钱取赎，乞从本州岛行下州县，并令贷借，及时布种。候二麦收成，依乡原例交还本钱。」从之原书此句下注云：「此下有《续会要》十条，应补抄。」。
 食货 宋会要辑稿 食货二 营田 庄田附案此门内亦间言庄田，咤附之，不另立门。 
     
宋会要辑稿 食货二
营田庄田附案此门内亦间言庄田，咤附之，不另立门。
 食货 宋会要辑稿 食货二 营田杂录 
     
营田杂录
【宋会要】
凡诸路，惟襄、定、唐三州有营田使，或营田事，通判亦同领其事。而河北转运使兼西路招置营田使，河东转运使兼东路招置营田使。 
太宗端拱二年二月一日，以左谏议大夫陈恕为河北东路招置营田使，盐铁判官、膳部郎中魏羽为副使；右谏议大夫樊知古为河北西路招置营田使，盐铁判官、驾部员外郎索湘为副使，欲大兴营田么。 
十二日，诏曰：「农为邦本，食乃民天，遐蹑载籍之格言，此实帝王之急务，将令敦本，无出劝农。且思河朔之间，富有膏腴之地，法其井赋，令作方田。三农必致于丰穰，万世可知于利济。今遣陈恕、樊知古等等：《宋大诏令集》卷一八二作「盐铁判官魏羽、索湘。」、河东转运使藏丙、副使孔宪充逐路招置营田使副使副：原作「副使」，据《宋大诏令集》卷一八二改。之后，河朔之地，农桑失业者众，屯戍兵又倍于往日 ，往彼兴功。眷惟黎庶，各有耕桑，闻兹创置之言，谅积欢呼之意。」先是，雍熙三年，岐沟关君子餐败倍：原作「陪」，据《玉海》卷一七七改。，故遣恕等为方田积粟以实边原书天头注云：「脱小注并《通考》一条。」按所脱内容见本书食货六三之六七。。 
至道二年七月，太常博士、直史餐陈靖上言，愿募民垦田，官给耕具、种粮，五年外输租税。帝览之，喜，谓宰臣曰：「前后上书言农田利害者多矣，或知其末而暗其本，有其说而无其用，陈靖此奏甚诣理，可举而行之。」咤召对奖谕原「召」字下衍「请」字，据《长编》卷一七七删。，赐食而遣之。吕端奏曰：「望令三司详议其可否。」从之。时皇甫选等相度宿、亳、陈、蔡、邓、许、隶等七州荒田，共二十余万顷，及靖建议兴置京东、西诸州荒田，招(召)人户耕种，选等乃上言：「请将所相度到七州荒田付靖一处兴置，臣等乞别赐差遣。」从之。 
真宗咸平二年四月二十四日，以左正言耿望为右司谏、直史餐、京西转运使，与副使朱台符并兼本路制置营田事与副使：原无，原书天头注云：「此条上下有脱文。」据《长编》卷四四补。。 
五年正月，顺安军兵 
     
马都监马济建议：「自静戎军东拥鲍河开渠入顺安、威虏二军，置水陆营田于其侧。」诏可其请，差内侍副都知阎承翰往彼勾当兴置，仍令冀州总管石普护其役，踰年而毕。 
三月三日，京西转运使张选言张选：《长编》卷五一作「张巽」。：「废襄州蛮河营田务，已召民请佃，量出租调，公私便之。此务前转运使耿望奏置，于荆湖市牛聚兵耕作，所得稻利，不偿其费。复遣部民舂变，甚有劳扰，至是，选奏罢之。 
</div>
    <div class="pagination">
<a href="宋会要辑稿_page458.html">上一页</a><span>...</span><a href="宋会要辑稿_page454.html">454</a><a href="宋会要辑稿_page455.html">455</a><a href="宋会要辑稿_page456.html">456</a><a href="宋会要辑稿_page457.html">457</a><a href="宋会要辑稿_page458.html">458</a><span class="current-page">459</span><a href="宋会要辑稿_page460.html">460</a><a href="宋会要辑稿_page461.html">461</a><a href="宋会要辑稿_page462.html">462</a><a href="宋会要辑稿_page463.html">463</a><a href="宋会要辑稿_page464.html">464</a><span>...</span><a href="宋会要辑稿_page460.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
