<!DOCTYPE html>
<html>
<head>
    <meta charset="UTF-8">
    <title>明会典 - 第 71 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 71 页/共 281 页</h1>
    <div class="content">　　明令
　　凡斛斗秤尺司农司照依中书省原降鐡斗鐡升较定则様制造发直府州及呈中书省转发行省依様制造较勘相同发下所属府州各府正官提调依法制造较勘付与各州县仓库収支行用其牙行市铺之家须要赴官印烙乡村人民所用斛斗秤尺与官降相同许令行使
　　事例
　　洪武元年令兵马司并管市司三日一次较勘街市斛斗秤尺并依时估定其物价在外府州各城门兵马一体兼领市司　宣徳七年令重铸鐡斛每仓发与一只永为法则较勘行使　正统元年令各布政司府州县仓分歳収粮五十万石及折収仓库嵗収布绢等物十万疋以上者工部各给鐡斛一张铜尺木各一把　景泰二年令工部成造等秤天平各四十副须给本部及在外支収衙门掌管用使其所属衙门许依式成造应用　成化五年以新旧鐡斛大小不一仍令工部照依洪武年间法则鐡斛式様重新铸造发江南江北山东河南兊粮处令各处兊粮官员依式置造木斛送漕运衙门较勘印烙给发交兊以为永乆定规　十五年令铸鐡斛颁给江西湖广二布政司及各兊粮米次并支粮仓分较造木斛印烙収用其鐡斛仍识以成化十五年奏淮铸成永为法则十三字及监铸官员匠作姓名于上　又令京城内外并顺天府所属地方凡诸色货物行人依式制造平等斛斗秤尺天平等件赴官较勘印烙方许行使违者如律治罪两隣知情扶同隐匿互相借用者事发一体究治
　　时估
　　物货价值髙下不一官司与民贸易随时估计已具诸司职掌今以内外买办物料备列于后而贜罸时估则见刑部光禄寺买办厨料见本寺职掌之下
　　诸司职掌
　　凡民间市肆买卖一应货物价值须从州县亲民衙门按月从实申报合于司遇有买办军需等项以凭照价収买
　　明令
　　凡内外军民官司并不得指以和顾和买扰害于民如果官司阙用之物照依时值对物两平収买或客啇到来中买物货并仰随即给价如或减驳价直及不即给价者从监察御史按察司体察或赴上司陈告犯人以不应治罪
　　宪纲
　　一时估仰府州县行属务要毎月初旬取勘诸物时估逐一覆实依期开报毋致髙擡少估亏官损民
　　一上司収买一应物料仰本府州县照依按月时估两平収买随即给价毋致亏损于民及纵令吏胥里铺戸人等因而尅落作弊
　　事例
　　宣徳八年令各处买办诸色物料聼差殷实大戸赍价于出产地方収买供用　九年令应天府买办物料于都税司支钞给主　正统二年令买办物料该部委官一员防同府县委官拘集该行铺戸估计时价闗出官钱仍委御史一员防同给与铺行収买送纳　三年令买办赏赐达官器皿及乡试防试合用纸劄等物并遇有买办之类皆估计价钞数目照旧具奏限一月内赴库领散不许过违如官司暂用凳卓器皿系买办者用毕送工部厰寄収以待再用　八年令朝廷所用物件免有司买办查出产地方于存留粮内折収解京沿途官司应付船只脚力南直府并山东者送北京该衙门収福建广东浙江湖广江西四川者送南京该衙门収嵗终具奏　九年令嵗用果品厨料照旧支领官钱派买不许于存防粮内折征　令凡遇造作等项急用物料止于官库闗用有不敷者方许具奏先给官价派买　景泰六年令京城内不系常乆开张铺靣及小本出摊提买等项买卖俱免买办










　　明防典卷三十六
　　钦定四库全书
　　明会典卷三十七
　　戸部二十二
　　征収一
　　国初官民田税粮俱有定额其后拨给亲王功臣及地土肥瘠退滩开垦坍江灾伤等项或增或减歳无常数今以诸司职掌所载并治十五年实征数开具于后其征収等项事例亦备録之
　　诸司职掌
　　凡各处秋夏税粮已有定额每歳征収必先预为防计除兊拨官军俸粮并存留学粮廪给孤老口粮及常存军衞二年粮斛以备支用外余粮通行定夺立案具奏其奏本内该云为征収某年秋粮事该照在京并在外衞所官军等项合用俸粮拟合预为会计征収议得各司府州今歳该征秋粮除已对定官军俸粮外其供应内府光禄寺等衙门合用熟粳糯米芝蔴黄豆等项并五军六部等衙门官吏俸给优给故官儿男及太仓预备海运粮储拟于苏州常州等府存収运纳其余秋粮存留学粮廪给孤老口粮及拨凑各处军衞仓収贮常存二年粮储以备支用如有粮多足用去处临期定夺収支及该设粮长去处委官一员率领该设粮长正身务要齐足定限七月二十日以里赴京面听宣谕关领勘合囬还办粮
　　凡徴収税粮律有定限其各司府州县如有新増续认一体入额科徴所据该办税粮粮长督并里长里长督并甲首甲首催督人户装载粮米粮长防看见数率领里长并运粮人戸起运若系对拨者运赴所指衞分照军交収存留者运赴该仓収贮起运折収者照依定拨各该仓库交纳取获通闗奏缴本部委官于内府户科领出立案附卷存照以凭稽考
　　凢粮长闗领勘合囬还催办秋粮务要依期送纳毕日赴各该仓库将纳过数目于勘合内填冩用印钤盖其粮长将填完勘合具本亲赍进缴仍赴部明白销注如是查出粮有拖欠勘合不完明白究问追理
　　诰
　　粮长之设本便于有司便于细民所以便于有司且如一县粮该十万止设粮长十人正副不过二十人依期办足勤劳在乎粮长有司不过议差部粮官一员赴某处交纳甚是不劳心力呜呼其不才有司官吏通同奸顽夤縁作故行零碎先后设计难紊乱不劳心力之事自取灭亡教化风俗乃有司之首务民有风俗未美者朕何尝速责于有司必待自渐而成刑名失出失入为其人人精神有限智识短长未曾轻责失出失入之官钱粮尽在民间徴敛不足其顽在民何尝即责有司所以责者接受赃私故行出入罪名于粮虚出实収就仓盗卖有时妄起科徴如此虐吾良民所以罪者如此也便于细民之説粮长就乡聚粮其升合斗勺数十石之家比亲赴府州县所在交纳其便甚矣奈何愚民犹有谤言乃曰受害此人情之难处有等粮长贪婪无厌将自己合纳二税尽为众户所包少有不从倚官挟势临门吊打细民从之有等粮长心怀仁徳性体柔懦上不倚官下不挟势并不令细民包纳本户二税从实催徴民情不然欺侮懦弱故行过期不足反累善良呜呼吾言至此惟天可监君子详观
　　粮长往常民间不便盖是有司官不肯恤民止是通同刁诈之徒生事多端取要财物民人一时不能上达如今教你每户家做粮长民有事务粮长除纳粮外闲中会乡里一万石粮内长者壮者与他説各处府州县从古设社稷坛场官长每祭祀春谓之祈风雨以时五谷丰登秋谓之报成也古先哲王所奉之社五土之神稷五谷之神五土者发生五谷立人性命王者不能遍祭所以所在食其利者令有司设坛以祭报之又于京内皇城之外阙之右立太社太稷以对宗庙而祀之特亲之也所以春祈秋报为民造福今民有数千亩万亩或百亩数十顷数十亩者每每交结有司不当正差此等之家不知千万亩田千万亩天覆数百十顷亩者如是其风雨霜露与地相合长养五谷其家食其利以安生往往不应正役于差靠损小民于粮税洒派他人买田不过割中间恃势移坵换叚诡寄他人又包荒不便亦是细民艰辛你众粮长会此等之人使复为政毋害下民了毕画图贴説果有荒田奏知明白除豁粮长依説办了的是良民不依是顽民民有不遵者具陈其所以呜呼有司官吏不才害民有若是耶专以二季徴税为奸计麦方吊旗而催夏税谷秧方节早催秋税窘民于青黄不接之时逼民于结实未坚之际频于棰楚得赃缓矣及其粮成期至可以上仓其官吏人等故行迁延刁蹬留难不得便于上仓且待有益于已而后已呜呼天灾人祸不至其徒自死必有自矣
　　宪纲
　　嵗办钱粮仰本府州县提督所属依期徴収足备起解所指仓库交纳取实収囘照不许稽迟
　　诸司职掌
　　十二布政使并直府州夏税秋粮总数
　　夏税米麦四百七十一万二千九百石钱钞三万九千八百锭绢二十八万八千四百八十七疋
　　秋粮米二千四百七十三万四百五十石钱钞五千七百三十锭绢五十九疋
　　浙江布政司
　　夏税麦八万五千五百二十石钱钞二万六百九十锭绢一十三万九千一百四十疋
　　秋粮米二百六十六万七千二百七石钱钞八十六锭绢五十九疋
　　北平布政司
　　夏税麦二十五万三千二百八十石绢三万二千九百六十二疋
　　秋粮米八十一万七千二百四十石
　　福建布政司
　　夏税麦六百六十五石钱钞一万二千七百五锭绢二百七十三疋
　　秋粮米九十七万七千四百二十石
　　江西布政司
　　夏税米七万九千五十石钱钞六千四百五锭绢一万五千四百七十七疋
　　秋粮米二百五十八万五千二百五十六石
　　湖广布政司
　　夏税米麦一十三万八千七百六十六石绢二万六千四百七十八疋
　　秋粮米二百三十二万三千六百七十石
　　广东布政司
　　夏税麦五千三百二十石
　　秋粮米一百四万四千七十八石
　　河南布政司
　　夏税麦五十五万六千五十九石绢一万七千二百二十六疋
　　秋粮米一百六十四万二千八百五十石
　　山东布政司
　　夏税麦七十七万三千二百九十七石绢二万三千九百三十二疋
　　秋粮米一百八十万五千六百二十石
　　广西布政司
　　夏税麦一千八百六十九石
　　秋粮米四十九万二千三百五十五石
　　山西布政司
　　夏税麦七十万七千三百六十七石
　　秋粮米二百九万三千五百七十石
　　陜西布政司
　　夏税麦六十七万六千九百八十六石
　　秋粮米一百二十三万六千一百七十八石
　　四川布政司
　　夏税麦三十二万五千五百五十石
　　秋粮米七十四万一千二百七十八石
　　云南布政司
　　夏税麦一万八千七百三十石
　　秋粮米五万八千三百四十九石
　　直应天府
　　夏税麦一万一千二百六十石绢一千四百六疋秋粮米三十二万六百一十六石
　　松江府
　　夏税麦一十万七千四百九十六石绢六百六十疋秋粮米一百一十一万二千四百石
　　苏州府
　　夏税麦六万三千五百石绢一万四千一百五十七疋秋粮米二百七十四万六千九百九十石钱钞二千三百二十一锭
　　宁国府
　　夏税麦六万二千六百一十石绢三百一十一疋秋粮米一十八万二千五十石
　　安庆府
　　夏税麦一万九千四百七十八石
　　秋粮米一十一万二千一百五十八石
　　太平府
　　夏税麦二万一千三百九十石绢二百一十七疋秋粮米四万六千二百九十石
　　和州
　　夏税麦八百七十五石
　　秋粮米三千九百五十九石
　　扬州府
</div>
    <div class="pagination">
<a href="明会典_page70.html">上一页</a><span>...</span><a href="明会典_page66.html">66</a><a href="明会典_page67.html">67</a><a href="明会典_page68.html">68</a><a href="明会典_page69.html">69</a><a href="明会典_page70.html">70</a><span class="current-page">71</span><a href="明会典_page72.html">72</a><a href="明会典_page73.html">73</a><a href="明会典_page74.html">74</a><a href="明会典_page75.html">75</a><a href="明会典_page76.html">76</a><span>...</span><a href="明会典_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
