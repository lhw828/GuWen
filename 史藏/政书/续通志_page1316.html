<!DOCTYPE html>
<html>
<head>
    <meta charset="UTF-8">
    <title>续通志 - 第 1316 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1316 页/共 1359 页</h1>
    <div class="content">左仆射改西北路招讨仗怀义在西陲几十年抚御有恩及去老幼遮道攀恋数日不得发天眷初为太原尹改中京留守从宗弼过乌纳水还 
中京以老乞致仕不许改大名尹命不赴治所以以俸傔给之明年再诸老得谢给俸傔之半海陵即位封漆水郡王进封莘王又进萧王正隆 
例封景国公卒

　　△萧仲恭 

　　萧仲恭祖托卜嘉仕辽为枢密使封兰陵郡王父特默为中书令尚主仲恭能被甲超橐驼辽故事宗戚子弟别为一班号孩儿班仲恭尝 
为班使辽帝西奔仲恭为护卫太保兼领军事至和洛达巴大军奄至仓卒走仲恭母马乏不能进谓仲恭兄弟曰汝等尽节国家无以我为也 
仲恭母辽道宗季女也辽主伤之命弟仲宣留侍其母仲恭从而西时大雪寒甚辽主乏食仲恭进衣并干糒辽主困仲恭伏冰雪中辽主藉以 
稍憩凡六日乃至天德后与辽主俱获太宗以仲恭忠于其主特加礼待天会四年仲恭使宋且还宋人意仲恭耶律伊都皆有亡国之戚而伊 
都为监军有兵权可诱而用之乃以蜡丸书令仲恭致伊都使为内应仲恭素无反复志但恐宋人留不遣遂阳许还见宗望即以蜡丸书献之 
于是再举伐宋执二帝以归累迁右宣徽使改都点检宗盘以反罪诛仲恭卫禁有备以功加银青光禄大夫迁尚书右丞皇统初封兰陵郡王 
拜平章政事封济王诏葬辽豫王于广宁仲恭请往会葬熙宗义而许之改行台左丞相入为尚书右丞相拜太傅领三省事封曹王天德二年 
封越国王除燕京留守薨谥贞简正隆例隆王爵改郑国公

　　△萧仲宣 

　　仲宣仲恭弟五岁遥授郡刺史累加太子少师辽主西奔为护卫太保辽主命留侍其母遂与其母皆见获太宗嘉之且谓仲宣能知辽国 
故事命权宣徽使从睿宗南伐皇统二年授镇国上将军厯顺义永定昭义武宁四镇节度使为政平易吏不敢为奸贿赂禁绝奴婢入郡人莫 
识其面民皆德之正隆二年卒

　　△张中孚 

　　张中孚字信甫其先自安定徙居张义堡父达仕宋至太师封庆国公中孚以父任补承节郎宗翰围太原达战殁中孚独率步卒十余人 
入大军中得其尸还累官知镇戎军兼安抚使累从吴玠张浚以兵拒大军浚走巴蜀中孚权帅事天会九年睿宗以左副元帅次泾州中孚降 
睿宗以为镇洮军节度使知渭州兼泾原路经略安抚使齐国建以什一法括民田籍丁壮为乡军中孚以为泾原地瘠无良田且保甲之法行 
之巳习若遽纷更人必逃徙竟执不行天眷初为陕西诸路节制使知京兆府朝廷赐地江南中孚遂入宋宗弼再定河南诏尚书省移文宋人 
使归中孚至汴就除行台兵部尚书迁参知行台尚书省事明年拜参知政事贞元元年迁尚书左丞封南阳郡王三年以疾苦老为济南尹封 
宿王移南京留守又进封崇王卒加赠邓王正隆例降封崇公进原国公

　　△张中彦 

　　中彦字才甫中孚弟以父任仕宋为泾原副将知顺德军事睿宗经略陕西中彦降累除彰武军承宣使本路兵马都总管秦凤平领兴元 
尹抚辑新附为经略使改泾原路经略使知平凉府朝廷以河南陕西地赐宋与兄中孚俱至临安被留以为龙神卫四厢都指挥使清远军承 
宣使提举佑神观靖海军节度使皇统初恢复河南诏征中彦兄弟北归为静难军节度使累改彰德军节度使正隆营汴京新宫中彦采运关 
中材木青峰山巨木最多且阻绝不能致中彦使构崖驾壑起长桥十数里以车运木若行平地开六盘山水洛之路遂通汴梁明年作河上浮 
梁复领其役海陵将伐宋召赴阙授西蜀道行营副都统制使先取散关俟后命世宗即位赦书至凤翔诸将惶惑不能决去就中彦晓譬之诸 
将感悟受诏寻召入朝封宗国公进吏部尚书上疏曰古者关市讥而不征今使掌关市者征而不讥苛留行旅至披剔囊笥甚于剽掠有伤国 
体乞禁止从之踰年除南京留守时淮楚用兵士民与戍兵杂居讼谍纠纷所司皆依违不决中彦得么兵为盗者悉论如法帅府怒其专决劾 
奏之朝廷置不问秩满转真定尹兼河北西路兵马都总管未几致仕西归起为临洮尹兼熙秦路兵马都总管华州刘海构乱既败籍民之从 
乱者数千人中彦惟论者首者戮之西羌吹济雅密臧隆普滂巴四族恃险不服诏中彦方略中彦曰此羌服叛不常非中彦自行不可即至积 
石达南寺酋长四人来与之约降事定赏而遣之后加仪同三司卒

　　钦定续通志卷六百十

　　●钦定续通志卷六百十一　贰臣传六

　　贰臣传 【六】 

　　元

　　元 
　　明 

　　○元 

　　汪世显　　　张柔　　　　刘整

　　汪世显 
　　张柔 
　　刘整 

　　△汪世显 

　　汪世显字仲明巩昌盐州人系出翁观族仕金屡立战功官至镇远军节度使巩昌便宜总帅 【按虞集勋德录云巩昌汪氏统郡县数 
十胜兵数万号便宜总都统】 金亡郡县望风款附世显独城守及皇子库腾驻兵城下始率众降皇子曰吾征四方所至皆下汝独固守何也 
对曰臣不敢背主失节耳又问金亡巳久汝不降果谁为耶对曰大军迭至莫知适从惟殿下仁武不杀窃意必能保全阖城军民是以降承制 
仍旧官即从南征断嘉陵捣大安田杨诸蛮结阵迎敌宋将亦潜兵相为掎角世显单骑突入杀数十人黎明大军四合杀其主将克武信进逼 
资普军葭萌宋将依山为栅世显以数骑往夺之乘为定资州略嘉定峨眉进次开州时方泥潦由闲道攀缘以达宋军屯万州南岸世显即水 
北造船为疑兵夜从上游鼓革舟径渡袭破之宋师大扰追奔至夔峡过巫山与宋援军遇斩获无算师还攻重庆会大暑乃引归觐太宗易其 
名曰中山且厯数其功世显谢曰此皆圣明福德所致臣何预焉辛丑蜀帅陈隆之贻书请战声言有众百万皇子集诸将议之咸谓隆之可生 
擒也世显曰顾临敌何如无庸夸辞为军薄户都隆之战屡却坚壁不出其部曲田显约夜降 【宋史陈隆之传作田世显】 隆之觉之世显 
曰事急矣亟梯城入救显与从者七十余人俱出遂斩隆之世显复简精锐五百人拔汉州 【按宋史隆之传世显械送隆之至汉州命谕守 
臣降隆之呼语守臣毋降乃见杀元史本传斩隆之后始捣汉州与宋史异】 累功拜便宜都总帅秦巩等二十余州事皆听裁决未几卒中统 
三年追封陇西公谥义武延佑七年加封陇右王子七人忠臣德臣直臣良臣翰臣佐臣清臣佐臣殁于王事德臣良臣自有传

　　△张柔 

　　张柔字德刚易州定兴人少尚气节善骑射以豪侠称金贞佑闲河忠盗起柔聚族党保西山东流寨以自卫盗不敢犯中都经略使苗道 
润承制授柔定兴令累迁青州防御使加昭毅大将军兼雄州管内观察使权元帅左都监行元帅府事继而道润为其副贾瑀所杀瑀遣使修 
好柔拒之卒为复雠适道润麾下何伯祥得道润所佩金虎符以献因推柔行经略使事事闻诏为中都留守兼大兴府尹本路经略使行元帅 
事 【按金宣宗本纪及靖安民张甫传载苗道润死行省承制以李奇噜权中都路经略使张甫与柔为副未几道润部下请以安民代领其 
众乃以雄霸以东付奇噜易州以西付安民治之兴定四年安民方为其下所杀据此则道润死后其众乃奇噜安民分领柔时未为经略且道 
润死在兴定二年安民被害在四年亦非事闻即授也与传不合】 太祖出兵紫荆口柔率所部逆战于狼牙岭马蹶被执遂降太祖命为河北 
都元帅柔招集部曲下雄易安保诸州次满城金真定帅武仙会兵数万来攻柔出奇兵大破之乘胜下完州于是祈阳曲阳诸城寨皆降既而 
中山叛柔引兵围之战于新乐流矢中颔折二齿柔拔矢以战遂拔中山仙复会兵攻满城柔登城拒战复为流矢所中不为动开门突击仙败 
走略地至鼓城单骑入城喻以祸福遂降之进克深泽宁晋安平平棘藳城无极栾城诸县辟地千余里由是深冀以北镇定以东诸城寨相继 
降附一月闲凡与仙战捷十有七以功授河北东西等路都元帅号巴图尔燕帅展齐台数凌柔柔不为下乃谮于中都行台言柔握兵柄威震 
河朔后必难制行台遂幽柔土室展齐台施帐寝其上环以甲骑明日将杀之展齐台一夕暴死柔乃得免金经略使固安王子昌善战柔出其 
不意生擒之遣将分略郡邑玺书授柔行军千户保州等处都元帅丙戌遣将降李全于益都丁亥移镇保州保数被兵火柔为经画尽善民赖 
以安壬辰从睿宗伐金语其众曰吾用兵杀人多矣宁无冤者自今以往非与敌战誓不杀也围汴柔军于城西北金兵屡出拒战柔单骑陷阵 
金人莫能支金主自黄陵冈渡河欲取卫州柔以兵合击金主败走睢阳汴京下柔独入史馆取金实录并秘府图书访求耆德及燕赵故族十 
余家卫送北归围睢阳金主走汝南汝南恃柴潭为阻会宋孟珙以兵粮来会珙决其南潭水涸抵其外郛金人惧启南门死战柔以步卒二千 
余突其阵遣张信据其内隍诸军齐进金主自杀入朝太宗厯数其功班诸帅上赐金虎符升军民万户乙未从皇子克楚伐宋诏屯兵曹武道 
出九里关柔欲率所部径往或言关甚险宋必设伏不若与大军俱进不听与二十骑直前据关方解甲食宋兵出两山闲围数重骑皆失色柔 
单骑驰突溃围大军继至遂达曹武悉下缘山诸堡巳会诸军取光州进趣黄州破三山寨攻其东门矢石雨注军少却柔率死士千余奋戈大 
呼所向仆踣执俘而还宋师惧请和乃还大帅察罕攻滁州柔以二百骑往时庐泗污眙安丰闲宋屯戍相望柔且战且前至滁察罕以城久不 
拔欲解去柔请决战既阵宋骁将出挑战柔佯却宋将骄柔驰及之檛击堕地宋将执柔辔曳入其阵飞石中柔鼻两军哄柔得还裹疮复战夜 
焚城东南隅柔先登拔之诏以本官节制河南诸翼兵马征行事庚子诏柔会八万户兵伐宋柔率师自五河口济淮略和州诸城师还分遣部 
将千人屯田襄城察罕奏柔总诸军镇■〈木巳〉初河决于汴西南入陈留分而为三■〈木巳〉居其中潭宋兵恃舟楫之利驻亳泗犯汴 
</div>
    <div class="pagination">
<a href="续通志_page1315.html">上一页</a><span>...</span><a href="续通志_page1311.html">1311</a><a href="续通志_page1312.html">1312</a><a href="续通志_page1313.html">1313</a><a href="续通志_page1314.html">1314</a><a href="续通志_page1315.html">1315</a><span class="current-page">1316</span><a href="续通志_page1317.html">1317</a><a href="续通志_page1318.html">1318</a><a href="续通志_page1319.html">1319</a><a href="续通志_page1320.html">1320</a><a href="续通志_page1321.html">1321</a><span>...</span><a href="续通志_page1317.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
