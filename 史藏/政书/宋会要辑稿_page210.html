<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 210 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 210 页/共 1125 页
  </h1>
  <div class="content">
   宋会要辑稿 礼四九

尊号
【宋会要】
僖祖讳(眺)[朓]天头原批：「自(禧)〔僖〕祖至王旦撰，已载入帝号。」，汉京兆尹广汉之后。生于燕蓟，仕唐，历永清、文安、幽都三县令。建隆元年三月，追尊曰文献皇帝，庙号僖祖。谥议翰林学士窦俨撰，册文中书舍人扈蒙撰。大中祥符五年闰十月，加谥曰文献睿和。册文枢密使、同中书门下平章事王钦若撰。 
顺祖讳珽，僖祖子，历藩镇从事，兼御史中丞。建隆元年三月，追尊曰惠元皇帝，庙号顺祖。谥议翰林学士窦俨撰，册文中书舍人赵逢撰。大中祥符五年闰十月，加谥顺祖惠元睿明皇帝。册文参知政事陈彭年撰彭年：原脱，据本书帝系一之一补。。以上《国朝会要》。《续会要》云册文枢密使陈尧叟撰。 
翼祖讳敬，顺祖子，历营、苏、涿三州刺史，周显德中赠左骁卫上将军。建隆元年三月，追尊曰简恭皇帝，庙号翼祖。谥议翰林学士窦俨撰，册文中书舍人赵逢撰。大中祥符五年闰十月，加谥简恭睿德皇帝。册文参知政事王曾撰。 
宣祖讳弘殷，翼祖子，母曰简穆皇后刘氏。仕周为龙(揵)[捷]左厢都指挥使、岳州防御使。显德三年七月二十六日崩，赠武清军节度使。建隆元年三月，追尊曰昭武皇帝，庙号宣祖。谥议翰林学士窦俨撰，册文中书舍人扈蒙撰。大中祥符五年闰十月，加谥昭武睿圣皇帝。册文宰臣王旦撰。
册尊号杂录附
国朝之制天头原批：「国朝之制以下他处复出。」，皇帝登位，应群臣章表但称曰皇帝，至南郊岁，既降御札，即文武百官诣东上合门三上或五上表，请上尊号，降诏批答，多谦抑不许。如允所请，即奏命大臣撰册文及书册、宝。其册中书省造，用 玉，简长尺二寸，阔一寸二分，厚五分。简数从文之多少，联以金绳，首尾结带，前后四枚，刻龙缕金，若捧护之状。藉以锦缛，覆以红罗泥金夹帊。册匣长广取容册，涂以朱漆，金装，隐起突龙凤，金  錔。匣上又以红罗绣盘龙蹙金帊覆之。承以金装长竿 ，金龙首，金鱼钩，藉匣以锦缘，席锦褥，又纽红丝为绦以萦匣。册案涂朱漆，覆以红罗销金衣。其宝门下省造，用玉，篆文，广四寸九分，厚一寸二分。填以金盘龙钿，系以晕锦大绶、赤小绶，连玉环。玉检高七寸，广二寸四分，皆饰以金，裹以红锦，加红罗泥金夹帊。纳于小盝，以金装，内设金 晕锦褥，饰以杂色玻 、碧钿石、珊瑚、金精石、玛瑙。又盝二重，皆装以金，覆以红罗绣帊，载以腰舆。又行马并饰以金，又香炉宝子、香匙、灰匙、火 、烛台、烛刀，皆以金为之。其受册多用祀礼，毕日御正殿行礼。礼毕，有司以册书诣合门奉进入内。
尊号一
太祖建隆四年八月二十四日，宰臣范质率文武百僚诣东上阁门拜表，请上尊号曰应天广运仁圣文武至德皇帝。表三上，诏答允。 
干德元年十一月十六日，郊祀礼毕，有司宿设于崇元殿，诸卫各帅其属勒所部屯门，殿庭列仗卫。文武群官、宗 
     
亲、客使等应合集者，并就集朝堂次，各服其服。太尉以册捧置于案，吏部侍郎一员押；其册案四人对捧。中书门下奏差五品、六品清资官充举册官，先入立于殿西阶下。司徒以宝捧置于案，礼部侍郎一员押。捧宝官准上。举宝官先入立于殿西阶下。皆承之以匣，覆之以帕。俱诣殿门外之东、太尉之前。太乐令帅工人入就位，协律郎入就举麾位，诸侍卫之官各服其服。中书门下、翰林学士、两省、御史台、供奉官立于殿阶下香案前左右，如常入合之仪。侍中版奏请中严，近仗就陈于合外，符宝郎奉宝俱诣合，奉迎如常仪。帅赞者各入就位，所司赞群官各服朝服，(诸)[宗]亲、客使俱出次，通事舍人各分引就位。其三品以上应北面位者，各殿门外东西序立以俟。侍中版奏外办，所司承旨索扇。扇上，皇帝服衮冕，御舆以出，曲直华盖，侍卫警跸如常仪。皇帝将出，仗动，协律郎跪，俛伏兴，举麾 柷，太乐令合奏《隆安》之乐。皇帝出，自西房即御座，南向坐。扇开，协律郎偃麾戛敔，乐止。凡乐皆协律郎举麾 (祝)〔柷〕而后作，偃麾戛敔而后止。下皆准此。符宝郎奉宝置于御座前如常仪。礼官、通事舍人分引太尉已下文武群官应北面位者，自殿门东西各就北面横行位。太常卿于册案前导至丹墀西阶上少东，北向，置册案讫，凡太尉行皆举麾，奏《正安》之乐，至位立定偃麾，乐止。下皆准此。太尉、司徒、太常卿、吏部礼部侍郎各入本班立定。
其举册、捧册宝官立以俟。凡典仪有词赞者，皆承传。典仪曰再拜，应在位者皆再拜舞蹈，三称万岁。又再拜起居讫，又再拜讫，分班东西序立。礼官、通事舍人前引太常卿，随吏部侍郎押册案，以次序而行，太尉从之。凡太尉、司徒行，并礼官、通事舍人赞引。下皆准此。礼部侍郎次押宝案而行，司徒从之，相次诣西阶，至解剑褥位。其读册中书令、读宝侍中，候册案将至阶下，各随左右解剑先升，皆于前楹间第一柱北，东西相对立以俟。太尉东向解剑脱舄置于褥讫，册案先升，太尉从册案以升。其册函盖先置于阶下别宝案上，其宝案东向立，俟中书令读册将毕，礼部侍郎押宝案升阶。侍郎押册升进至褥位，当御座前讫，太尉搢笏，北面，捧册案稍前跪置讫，执笏，俛伏，兴，少退，东向立。中书令进当册案前，俛伏，兴，跪称摄中书令具官臣某读册。奏讫，搢笏。册文曰：「摄太尉、守司徒、兼侍中臣范质等谨再拜稽首上言曰：惟天为大，惟尧则之。又曰舜有天下，无为而理。是以古之言道德者莫先于二帝古：原作「故」，据《宋大诏令集》卷五改。，一则曰聪明文思，一则曰温恭浚哲。英声茂实，意无欲而自彰；景福洪休，心无求而自至。巍巍荡荡，可得而言。伏惟皇帝陛下高明博厚，宣慈惠和，纯粹之德全，孝友之行着。惟精惟一，知微知彰知彰：原作「之彰」，据《宋大诏令集》卷五改。。向者龙尚处于潜 
     
渊，日未离于旸谷。历试之际，志在扶危，险阻艰难，何往而不济 跃马陷高平之阵，麾戈佐淮甸之征。(蹀)[喋]血鏖兵，一月三捷，劳旋饮至，论功莫二。洎乎天监厥德，用集大命，人祇协应，风雨咸若。鼎运初建，国步犹梗。始则贼筠犯顺，长戟指阙指：原作「之」，据《宋大诏令集》卷五改。，并人连祸，寇我北鄙，于是有太行之行。重进怙乱，弃德崇奸，幅员千里，生民被毒，于是有广陵之役。千乘万骑，如霆如雷，询彼仇方，震迭区宇，翠华宵至，坚城旦下，连平二孽，有同符契。累朝以来，出师(徐)[除]暴，未有若兹之奇速也。顷者华风不兢，中国政微，五岭三江，置诸蛮外，殊文异轨，六纪于兹。肇启圣谋，驱攘寇乱，荆湘底定，南土晏然。燕苏之戎，汾晋之孽，燕巢幕上，朝不谋夕。边事少间，理道无壅。严恭寅畏，一日万机，勤于己而泰于人，俭于躬而丰于物。明四目而高视，达四聪而远听。不侮鳏寡，恤天穷也；信及豚鱼，遂物性也。惜力念耕耘之苦，推食闵介胄之劳。法家之流，既峻且密，乃诏大理，重正刑名，俾尽哀矜，务从宽简。减盗窃之罪，缓盐曲之禁，好生之德，通于神明。若乃昧爽丕显，坐以待旦，商汤之戒慎也；侧身损己，长辔远御，汉文之化导也；循名责实，信赏必罚，建武之法制也；果敢决断，从善如流，贞观之风烈也。帝王之道，于兹备矣；太平之业，于兹成矣。由是祗见清庙，致其孝享，圜(兵)[丘]展礼，对越上圣。一献而天帝降祉，再献而神人以和，三献而万禄攸报。祥风拂袂，休气绕坛，熙熙怡怡，群心胥悦。国家大庆，众庶共之，肆赦覃恩，俾民更始。与天合道谓之应天，大无不覆谓之广，远无不至谓之运，博施济众谓之仁，智周万物谓之圣，化成天下谓之文，保大定功谓之武，其德无济谓之至德。臣等不胜大愿，谨奉玉册玉宝，上尊号曰『应天广运仁圣文武至德皇帝』。伏惟垂日月之明，鉴亿兆之情，凝旒端扆，昭受鸿名，如山岳之固，若松柏之坚，干健不息，品物咸亨，承天之佑，万寿千龄。臣质等诚欢诚愿，顿首顿首，谨言。」读讫，其册函对举案者，奉空案侍郎引(诏)[退]，复西阶下东向立。执笏，俛伏兴。又搢笏，捧册于褥，东回册函北向进，跪置于御座前讫，执笏兴。中书令、举册官俱降，还侍立位。太尉降阶，纳舄带剑讫，东向立以俟。礼部侍郎次押宝案升，其宝函盖先置于阶下别案上。司徒随案升进。至褥位，司徒搢笏，北面跪，捧宝案稍前跪置讫，执笏，俛伏兴，少退立。侍中进当宝案前，俛伏，跪〔称〕摄侍中具官臣某读宝。奏讫，搢笏，其宝函对举案者，举空案侍郎引退，就西〔阶〕下东向立。读讫，执笏，俛伏兴。又搢笏，捧宝于褥，东回宝函北向进，跪置于御座前册之南讫，执笏兴。侍中、举宝官俱降，还侍立位。太常卿降自西阶，俱复本班。司徒就解剑褥位，纳舄带剑讫，复东向位文武官横行。礼官、通事舍人 
     
赞引太尉、司徒进诣香案前褥位立定，典仪曰再拜，在位官皆再拜。礼官、通事舍入引太尉诣西阶下，东向，解剑脱舄，升进，当御座前跪贺，称「文武百僚摄太尉具官臣某等稽首言」。其词中书门下撰。贺讫，俛伏，兴，降自西阶，纳舄带剑，诣阶间位立定。典仪曰再拜，太尉及群官俱再拜舞蹈，三称万岁。又再拜讫，侍中升自东阶，进当御座前承旨，退临阶，西向称「有制」，典仪曰再拜，太尉及群官在位者俱再拜讫，宣曰：「朕以鸿仪昭举，保命会昌，迫于群情，祗膺显号。退循寡昧，惕惧增深。所贺知。」宣讫，降还侍立位。典仪曰再拜，太尉及群官在位者俱再拜，舞蹈，三称万岁。又再拜讫，太尉、司徒退就侍立位。通事舍人分引应北面位官各分班东西立定，侍中升自东阶，进当御座前，跪奏称「摄侍中具官臣某等言，礼毕」。奏讫，俛伏，兴，降还侍立位。所司承旨索扇，扇上，协律郎俛伏，兴，举麾鼓(祝)[柷]，太乐令奏《隆安》之曲。皇帝降座，御舆入自东房，侍卫警跸如来仪。扇开，乐止，侍中版奏解严。中书侍郎帅奉案官升殿，跪捧册置于案。次门下侍郎帅捧案官升殿，跪捧宝置于案讫，礼官、通事舍人赞引诣东上合门(状进)[进状]。所司承旨放仗，文武百僚并再拜讫退，如常仪。是后受册如仪。 
六年八月十九日，宰臣赵普等拜表请加上尊号曰应天广运圣文神武明道至德仁孝皇帝，表三上，诏答允。 
开宝元年十一月二十四日，郊祀礼毕，帝御干元殿受册。册文曰：「摄太尉、左仆射、兼门下侍郎、同中书门下平章事、昭文馆大学士臣赵普等谨再拜稽首上言：臣闻惟天生民，奠寰区者司牧；惟睿作圣，法高明者哲王。稽汗简之嘉猷，
大宝之尊，粉缋饰太平之运。沧海善下，共称百谷之王；皜日无私，更表大明之号。在昔建隆御历，苍璧严禋，公王局地以拜章，华夏瞻天而稽颡。顺古道而宪章文武，荐鸿名而法象乾坤。虽检玉绳金，尽其美报；而天功帝力，未称圣明。载诵文思，增上徽号。伏惟应天广运仁圣文武至德皇帝陛下 显凝旒之能事。是以有虞纳麓，昭浚哲之重华；文命导川，大勤劳于神禹。自时厥后，率由旧章。笙镛仁：原作「神」，据《长编》卷九改。下民，告类而昭事上帝。巍巍王业，荡荡皇风，大哉如日月之明矣，动天之 ，握图御宇，定鼎开基，以睿谟英断靖中原，以厚德深仁宁诸夏，一时震极，四海会同。诘旦视朝，念九功之惟叙；中宵不寐，将百姓以为心。诚明而有感则通，侧陋而无幽不烛。天祚明德，报之丰年。蛮夷纳贡于槁街，鳞羽登歌于寝庙。荐发中旨，乃命有司，考曲台之旧仪，展圜丘之盛礼。诏跸而苍龙在驭，燔柴而风伯清尘。遐陬无不来，文物无不备。雷霆耀武，畏天威而孰敢不从；日月垂文，供王祭而罔有后至。乐六变而天神降，礼三献而地祇升。眚灾而阴 
     
德此句似有脱误。。若乃其智如神，唐尧之美也；克谐以孝，虞舜之至也。生长万物之谓道，临照四方之谓明，合文武之英声，广神圣之至德，参成具美，用庆大和。臣等不胜大愿，谨奉玉册玉宝，上尊号曰『应天广运圣文神武明道至德仁孝皇帝』。伏惟允亿兆之恳，受轩昊之名。体坤厚之载物，法干元之利贞。二仪合德，九曲重清。自天佑之，允塞皇明。臣普等诚惧诚愿、顿首顿首，谨言。」礼毕，赐百僚食于明堂。 
开宝四年八月二十一日，宰臣赵普等上表，请加尊号曰「应天广运兴化成功圣文神武明道至德仁孝」，表三上，诏答不允。 
九年正月二十六日，皇弟晋王率群臣上表，请加尊号曰「应天广运一统太平圣文神武明道至德仁孝皇帝」，以汾晋未平，燕蓟未复，不欲称一统太平，诏答不允。 
二月五日，晋王等复上表请上尊号曰「应天广运立极居尊圣文神武明道至德仁孝」，表三上，诏允所请，候郊禋毕受册。及礼成，有司将奉宝、册行礼，复诏止之。
 礼 宋会要辑稿 礼四九 尊号 册尊号 杂录附 尊号 二 
     
尊号二
太宗讳炅，宣祖第三子，母曰昭宪皇后杜氏。晋天福四年己亥岁十月七日，生于开封府浚仪县崇德坊护圣营官舍。开宝九年，诏以其日为干明节，淳化元年改寿宁节。初名匡乂，建隆元年改名光义，为殿前都虞候、睦州防御使。八月，迁泰宁军节度使。二年七月，加同中书门下平章事、开封尹。干德二年六月，加兼中书令。开宝六年七月，封晋王。九年十月二十日即位，改今讳。年三十六。 
太平兴国三年八月二十三日，齐王廷美率宰臣文武百僚拜表，请上尊号曰「应运统天圣明文武皇帝」，表三上，诏答允。 
十一月十五日，郊祀礼毕，帝御干元殿受册。册文曰：「皇弟摄太尉、齐王臣廷美等再拜稽首上言：臣等闻太上立德，不言而至德孔彰；大道无名，可久则鸿名自至。亦犹圣人之乘宝运，至公以御瑶图，建立之功既高于万代，居尊之号合冠于百王。近古以来，徽章宛在。伏惟皇帝陛下清宁诞圣，融结资华。玉理殊庭，耸天人之瑞表；彤云紫电，总王者之祥符。苞九德以在躬，括五行而挺秀。爰自上天凝命，下武膺期。如瑞日之升中，洪纤毕照；若庆云之在上，品汇皆苏。诸侯繇是以骏奔，万国于焉而至。乃崇文德，乃炫武功。当乙夜以观书，则权衡周、孔；乘秋风而教战，则仆御韩、彭。我武于是惟扬，皇威以之大震。遂使北戎慕化，(疑)[款]玉塞以来庭；东越知归，觐瑶阶而献地。万里之车书载混，一家之正朔大同。加以圣政惟新，休嘉荐至，九域播归禾之颂，三农符望岁之心。阙里诸生，但伫泥金之礼；康衢童子，咸諠击壤之谣。太平之盛业斯隆，大定之丕图永固。所以藩卫邦伯，不谋而同辞；文武庭臣，相趋而动色。咸以为干刚坤厚，比睿德以何阶；尧步舜趋，望洪光而靡及。况属严禋之盛礼， 
     
适期茂对于圜灵，若非祖述皇猷，范围帝载，纂鸿庞之懿号，贡焕赫之尊称，则何以显日月之清明，庆地天之交泰!于是由中及外，同夤协恭，扣紫殿以虔祈，拜彤庭而上请，勤拳恳倒，至于再三。陛下犹归德于天，推而弗有，辞不获已，始曰俞哉。夫光宅中区，大荒诸夏，副万灵之忺戴，允六合之归尊，可不谓之应运乎 握纪承干，披图御极，体北辰之列象，正南面以垂衣，可不谓之统天乎 圣者比二仪之覆载，明者法两曜以照临，化成万物之谓文，底定八纮之谓武。合以为号，无得而踰。臣等不胜大愿，谨奉玉册玉宝，上尊号曰『应运统天圣明文武皇帝。』伏惟陛下顺高穹之休命，扬景耀之祥光。明明在位，永永当阳。轶遐龄于轩昊，掩至化于成康。如天不息，万寿无疆。臣廷美等诚欢诚忭、顿首顿首，谨言。」 
六年十月八日，宰臣赵普等拜表请加上尊号曰「应运统天睿文英武大圣至明广孝皇帝」，表三上，诏答允。 
十一月十七日，郊祀礼毕，帝御干元殿受册。册文曰：「摄太尉、守司徒、兼侍中臣赵普等再拜稽首上言：臣等闻天本无私，冠三才而为号；道惟不宰，首四大以垂名。矧乃皇王受图，天人合契，应千载会昌之运，遂群生欣戴之心。傥未极于尊称，谅有亏于古典。况今皇猷允塞，帝范昭融，当圣德之既升，岂鸿名之可却 武扬徽烈，斯谓至公。伏惟应运统天圣明文武皇帝陛下，太极储英，上天凝命。茂日跻之圣德，允协灵心；顺天启之休期，丕承帝绪。自嗣三灵之眷佑，实符万物之讴歌。惟彼并门，久孤皇化。前朝薄伐，未遂于翦除；先帝龚行，尚存其芽孽。及陛下瑶图演庆，革辂亲征，太阿之灵剑纔麾，大卤之坚城遽拔。三十年之狡穴，自此全平；八百载之洪基，由兹更盛。四海之车书既混，一家之正朔大同。允谓宸功，咸钦帝力。尚或忧勤庶政，兢畏万机，当秘(大)殿延英，则惟思纳谏；及灵台观象，则先议进贤。百职允厘，九功惟叙。故得民歌治世，浴庆中居，巍巍荡荡，无得而踰。于是文武百僚谈睿德于内，方岳庶尹咏皇风于外。至于齯齿鲐背之老，雕题辫发之流，皆愿增舜日之洪光，报尧天之广覆。若非辉今越古，加莫大之崇名，编玉篆金，献居尊之懿号，则何以显君亲之至德，表臣子之深诚!中外周寅，表章三上，陛下仪天运德，法地流谦，稽乎允恭，期于克谨，辞不获已，乃屈己以俞之。夫经纬乾坤，范围轩 ，蹈百王之茂躅，淹三代之英声，可不谓之睿文乎 力殄并汾，德柔吴越，混寰区而敷大化，谒郊庙以献成功，可不谓之英武乎 道合穹旻，功侔造化，迈重华之浚哲，轶唐帝之文思，可不谓之大圣乎 鉴并轩台，明通羲《易》，达四聪于广听，览万象于重瞳，可不谓之至明乎 尊祖所以配天，备物于焉飨帝，蒸蒸之德上 
     
格于圜灵，翼翼之心亟行其昭事，可不谓之广孝乎 臣等不胜大愿，谨奉玉册玉宝，上尊号曰『应运统天睿文英武大圣至明广孝皇帝』。伏惟陛下顺亿兆之情，享三五之名。法天之大，如日之明。广春台而熙庶汇，开寿域以泰群生。乾坤在宥，业业持盈。千龄万祀，永保亨贞。臣普等诚欢诚愿、顿首顿首，谨言。」 
九年九月十五日，宰臣宋琪等上表，请加尊号曰「应运统天睿文英武大圣至仁明德广孝」，表三上，诏答不允。 
端拱二年十二月十三日，诏曰：「朕尝览群书，备观前古，居尊之号，近代方行。向者群后同辞，封章见请，虔恳斯至，避让无由由：原无，据《宋大诏令集》卷三补。，勉从将顺之心，遂极尊崇之称。每一自念，深用怃然。岂敢以谦德自私，必将以古道为法。其自前所加尊号悉宜省去，四方所上表惟称皇帝。凡百官臣寮，当体朕意。」翌日，宰臣吕蒙正等奏曰：「陛下神功圣德，辉映古今，在于尊称，止可增益，忽奉诏旨省去忽：原作「勿」，据《长编》卷三○改。，中外无不惊骇。」帝曰：「至于皇帝二字，亦不可兼称，此盖起于秦始皇，后代因之不改。朕比欲止称王，又以诸子封王，无以自别。朕志先定，卿等无复言。」 
十七日，复拜表上尊号曰「法天崇道文武皇帝」，诏除「文武」二字外，所请宜依。 
淳化元年正月一日，帝御干元殿，具仗卫受朝贺，宣制毕，受册。册文曰：「摄太尉、中书侍郎、兼户部尚书、同中书门下平章事、监修国史臣吕蒙正等再拜稽首上言：臣等闻厥初生民，置之司牧，非上圣莫能膺景命，非至德无以臻大和。然则考茂实而建尊称，顺人心而答天贶，皇帝之道，典册具存。以畋以渔，庖牺之名著矣；为耜为耒，神农之号彰焉。大功不有而自归，多福不求而自至，休嘉之应，徽美之来，不可得而辞也。伏惟皇帝陛下刚健中正，聪明文思，神用则极深而(妍)[研]几，圣智则察(徽)[微]而知远。德合造化，谋先鬼神。志本乎尧仁，行基乎舜孝。而自缵临大宝，十有四年，圣政克勤，大猷斯建。惟小心而守位，常恭己而临朝。敷布惠和，涤荡瑕秽。恃险弗率者惩之以威武，于是乎有汾晋之搜；输忠来附者劝之以恩礼，于是乎奠闽吴之域。服大裘而郊上帝，严配之道昭矣；藉千亩而祀先农，化俗之勤至〔矣〕。坠典毕举，庶政咸修，蛮夷戎狄罔不怀，鸟兽鱼鳖罔不若。越裳慕义，獯鬻畏威。刑罚省而氛祲消，德教彰而符瑞集。然犹观书(一)[乙]夜，听政未明，万机靡倦于缉熙，百职弥精于训乂。治道大备，寰区永安。垂拱之教隆，经纬之功着。非夫宽明博厚，浚哲温恭，震耀耿光，式敷神化，孰能若斯之盛欤!乃者爰自素秋，稍愆时雨，虽爽崇朝之润，未为多稼之灾。陛下寅畏而责躬，忧劳而减膳，恭默思道，恻隐居尊。精虔之意上通，高明之应如响，时律未暮，膏泽已周。虽复返桑谷之祅祥，退星辰之次舍，方我圣感，彼未足称。是 
     
宜增懿号而举徽章，显休符而昭盛德。而陛下忽降明命，省去鸿名，略功业而弗居，守慈俭而自损。中外倾听，彷徨失容。虽恳疏屡陈，而德音不易，俾奉前诏，深郁群情。剑曰人祇之望不可违，古今之典不可废。建庞鸿之号，亦未足以形容；体谦退之怀，则愿从于简约。于是稽首勤请，至于三四，陛下不得已而俞之。夫覆焘无私，法乎天也；清净之治，崇乎道也。臣等不胜大愿，谨奉玉册玉宝，上尊号曰『法天崇道皇帝』。伏惟陛下合建行之度，契冲用之方。至化不宰，丕基永昌。远驭乎四海，高视乎百王。混书轨，垂衣裳。抚我休运，万寿无疆。臣蒙正等诚欢诚愿、顿首顿首，谨言。」时赵普以疾告，故册文止以蒙正为首。礼毕，御大明殿，群臣上寿。 
【宋会要】
淳化三年九月二十五日，宰臣李昉等上表，请加尊号曰「法天崇道明圣仁孝文武」，表五上，诏答不允。帝谓近臣曰：「时和民安，即朕所愿，溢美之号，何足尚焉!」 
至道元年十二月二十二日，宰臣吕端等上表，请加尊号曰「法天崇道上圣至仁」，复面奏：「陛下减损尊号，岁月滋深，今严禋在近，内外臣庶请加徽号，累承诏命，未赐允从。望上从天意，下顺人心，万方幸甚。」帝曰：「朕以近岁阴阳愆伏，盗贼冲，今夏以来农田颇稔，故卜来岁上辛亲祀泰坛，预为苍生祈丰年尔，于朕躬无所冀也。」表五上，继以面请，终不允。 
至道三年三月二十九日，崩于万岁殿。年五十九。十月十八日，葬永熙陵，在河南府永安县。谥曰神功圣德文武，庙号太宗。谥议翰林学士承旨宋白撰，册文参知政事李至撰，哀册文宰臣吕端撰。大中祥符元年十一月，加大中至仁应道神功圣德文武大明广孝。谥议宰臣王旦撰，册文参知政事赵安仁撰。五年闰十月，加今谥。册文枢密使、同中书门下平章事王钦若撰。
 礼 宋会要辑稿 礼四九 尊号 册尊号 杂录附 尊号 三 
     
尊号三
【宋会要】
真宗讳恒，太宗第三子，母曰元德皇后李氏。开宝元年戊辰岁十二月二日，生于开封府第。至道三年，诏以其日为承天节。初名德昌，太平兴国八年十月授特进、检校太保、同中书门下平章事，封韩王，改名元休。端拱元年二月，加兼侍中、江陵尹、荆南湖南节度使，进封襄王，改名元侃。淳化五年九月，加检校太傅、开封尹，进封寿王。至道元年八月，立为皇太子，改今讳。三年三月二十九日即位。年三十。 
咸平二年八月五日，宰臣张齐贤等拜表，上尊号「崇文广武圣明神孝皇帝」，表五上，诏答允。 
十一月七日，郊祀礼毕，帝御朝元殿受册。册文曰：「摄太尉、兵部尚书、平章事张齐贤
     
等再拜稽首上言曰：「臣等闻承天序以临民，播神功而育物，符命昭晰，道德敷闻，非鸿名无以表其尊，非显号无以明乎大。盖王者法舆盖于天地，圣人运舒惨于生成。上以答宗庙之灵，下以副人神之望。伏惟皇帝陛下握图御极，观妙宅中，缵二圣之丕休，兼列辟之通术。制事以简，御众以宽。天成岁功，人(尊)[遵]日用。奉宗(佑)[鹢]尽尊尊之礼，叙昭穆示亲亲之慈。至于蠲庸调之逋悬，削条章之靡密，穷神设教，便俗立防，内访公卿，外咨岳牧。啬夫相庆，亩有余粮；廷尉上言，府无积牍。乘秋讲武，筑台观兵，视学崇儒，右文宣化。霏烟翥野，协气凝(宵)[霄]，昭格之功，与时俱茂，耀临之德，惟天比隆。此所谓神明胥悦，天人交应者也。由是夷夏臣庶，不谋而集，咸以为嘉运累洽，洪猷允塞，宜受尊称，以符至公。群恳翕然，疏封五上，舆情难夺，帝命乃俞命：原作「俞」，据《宋大诏令集》卷五改。。夫昭德塞违，柔远绥近，成均讲道，宣室礼贤，七萃训戎，五营练卒，边城弛(拆)[柝]，绝域销烽，大圣以协三灵，大明以熙百度，仁以克己复礼，孝以奉先承统，该总徽美，涣盈宇宙。臣等不胜大愿，谨奉玉册玉宝，上尊号曰『崇文广武圣明仁孝皇帝』。伏惟陛下膺宝命于中夏，答祺祥于上玄。跨越文景，焜煌羲轩。百祉斯永，九龄克延。无疆之庆，亿万斯年。臣齐贤等诚欢诚庆、顿首顿首，谨言。」 
大中祥符元年六月二十九日，宰臣王旦等拜表请加上尊号曰「崇文广武仪天尊道宝应章感圣明仁孝皇帝」。表五上，诏答允，候封禅还京日受册。 
十二月四日，帝斋于长春殿。五日，御朝元殿受册。册文曰：「摄太尉、工部尚书、平章事臣王旦等再拜稽首上言：臣等闻陟乔丘而禅方泽，所以(勤)[勒]崇垂鸿；镂金板而书玉牒，所以飞声腾实。非苍灵交感无〔以〕兆丕应，非函夏宅心无以建显号。故齐圣合德，必有以发挥；天意人欲，不可以推拒。至于践八九之遐迹，兼三五之徽称，拥百神之休，为列辟之首者，何莫(大)[由]于斯道也。伏惟崇文广武圣明仁孝皇帝陛下，德寓天覆，英威霆断，宅中黄而握秘纪，席萝图而操绝瑞，抚临寰海，十有二载。清心而思道，正身以率下。茂陶唐钦明之姿，敦有虞忠利之教。体禹之勤俭而未尝满假，法汤之宽仁而济之勇智。周武慈和而人神胥悦，汉高豁达而小大毕力。矧复讲求令典，咨度善言，建大中于民极，形敦叙于内治。物色遗彦，体貌宗(公)[工]，重慎一成之文，辩明三至之谤。仁风博畅，王度清夷。乃者边候弗宁，疆吏致告，戎衣徂征，武节焱厉，扬威以靖乱，修盟而继好。包束干戈，示不复用，抚和荒远，如乐之谐。此汉宣之功光祖宗也。先园俯迩，时思罔极，案历修谒，奠献悲涕，览松槚而勤止，阅脂泽而僾然，此显宗之孝通神明也显：原作「孝」，据《宋大诏令集》卷五改。。故得渊监储祉，祺祥昭答。斋居乙夜，示肸蠁之期；露门清旦，垂图书之 
      
锡。况施殊尤，眷命深厚。爰徇臣民之请，乃修旷绝之礼。协吉日，历(代崇)[岱宗]，亲至上封，谒 太一。陈信辞于金策，铭休功于翠崖。彰帝王之盛节，为天下之壮观，诚千载之一时也。于是群卿庶尹，虎臣爪士，闾里耆艾，夷邸酋渠，咸伏阙而言曰：陛下膺图纂服，绍休圣绪，昭姓考瑞，继成先志，诚宜述宣鸿德，着于徽册，端委法座，祗受尊名。兹事体大，不可阙也。陛下犹撝挹冲让，至于五请，始曰俞哉。夫体元则大之谓仪天，抱一守柔之谓尊道，宝命玄应之谓辅德，明章通感之谓合符。臣等不胜大愿，谨奉玉册玉宝，上尊号曰『崇文广武仪天尊道宝应章感圣明仁孝皇帝』。伏惟陛下总清明之妙用，(颐)[赜]希微之至言。生成而不宰，劳谦而益尊。永锡难老，垂裕后昆。增重九鼎，比隆黄轩。臣旦等诚欢诚忭、顿首顿首，谨言。」 
咸平五年八月一日，宰臣吕蒙正等上表，请加尊号曰「崇文广武应道章德圣明仁孝」，表五上，诏答不允。 
景德二年九月十一日，宰臣寇准等上表，请加尊号曰「崇文广武应干尊道圣明仁孝」，表三上，诏答不允。 
大中祥符元年十二月四日，以东封礼毕，受册，特命择日。前二日，百官习仪。前一日，致斋，其陈设如元会仪。知枢密院事王钦若等言：「陛下受册尊号，百辟就列称庆，臣与三司使、诸司使副已下侍立殿上。唯至尊初坐至礼毕再拜，并不称贺，逢兹盛事，何以自安 俟上册礼毕，太尉等归位，臣于殿上率侍立内诸司使副、内臣已下致词称贺。」帝召王旦问其事，旦曰：「然殿上难以舞蹈。」遂从钦若所请，不令舞蹈。 
大中祥符元年十二月，加号「崇文广武仪天尊道宝应章感圣明仁孝」。册文宰臣王旦撰。 
三年七月二十四日，宰臣王旦等上表，请加尊号曰「崇文广武仪天尊道宝应章感钦明上圣至德仁孝」，表五上，诏答不允。 
五年闰十月十二日，宰臣王旦等拜表，请加上尊号曰「崇文广武感天尊道应真佑德上圣钦明仁孝皇帝」，表五上，诏答允，俟尊册圣祖毕受册。 
五年闰十月二十四日，有司上言：「旧制，皇帝册、宝并以金装，宗庙以银装镀金。今缘奉上圣祖徽册，欲依宗庙册用银装。」诏圣祖、圣祖母宝册法物并以金装，皇帝尊号宝、册以银镀金装。 
十一月十七日，中书门下言：「奉诏，圣祖宝、册俟新宫成日，亲诣宫奉上。臣等与礼官参议，欲先择日备礼奉上尊号宝、册。」又请许中外上表称新上尊号，并不允。 
九年八月二十一日，以将上玉皇圣号南郊恭谢，群臣复五上表固请，诏允。 
天禧元年正月十一日，恭谢礼毕，帝御天安殿受册。册文曰：「摄太尉、司徒、兼门下侍郎、平章事臣王旦等再拜稽首上言曰：臣等闻太上元始，道之宗也，应物而强名；穹昊清明，天之体也，因时而表德。惟重熙之嘉会，集三灵 
      
之休应，广大悠久，法象昭著，增简册之徽烈，系天人之合符。伏惟崇文广武仪天尊道宝应章感圣明仁孝皇帝陛下，睿智渊凝，圣谟天运，恭默而敦敏，文明而柔克。恢太平大定之业，慎持盈守成之戒。孝德本乎善继，时雍始于敦叙。兴礼乐以布王泽，则易俗咸怀；辑典章以恢邦教，乃时文载郁。万方在宥，百志惟熙，海上畅清夷之风，寰中归仁寿之域。向以干符纷委，坤珍绍至，故升中于天而礼岱社，报本于地而飨汾(睢)[脽]。广虞巡之咸秩，举汉祠之合答，馨德格于上下，介福浃于遐裔。既而作灵宫以模太紫，为至神之攸处；推尊名以周群岳，实前载之未有。是以图灵乃顾图：《宋大诏令集》卷五作「穹」。，高真荐降，协梦云纪，觌神汾水，启仙源于太古，谕宝历于无疆。而复景亳鸣鸾，祈神而济物；睢阳按跸，尊祖而建都。寅奉明威，昭报繁锡。稽得一善成之道，崇生三为大之名。徽章极于范围，盛则踰于载籍。溥天率土， 舞称庆。由是圆首方足，不谋而同，以为神况益章，清宁之所辅，帝绪自远，商周之莫京。常善是经常：《宋大诏令集》卷五作「赏」。，邦国之大赉赉：《宋大诏令集》卷五作「业」。；盛美纯备，兆庶之欣戴。窃惟称谓，未昭懿铄，敢稽古训，式道群心。诏旨下临，深形谦拒，至于五请，始奉帝俞。夫克世丕基，惟新受命，感天也；膺箓协期，跻俗归厚，应真也；燕翼有初，蕃衍惟永，佑德也；高视绳契，为之称首，上圣也；齐明虚受，克念则哲，钦明也。矧以献岁初吉，奉册于殊庭；次辛协辰，升烟于吉土。方交举于盛节，宜诞膺于茂典。率吁众恳，俯伏尧阙。复露章五上，冀行前诏。陛下不获已而从之。臣等不胜大愿，谨奉玉册玉宝，上尊号曰『崇文广武感天尊道应(直)[真]佑德上圣钦明仁孝皇帝』。伏惟陛下总列辟之令猷，绍九皇之至德，保佑黎献，锡羡千亿，与天比崇，万寿无极。臣旦等诚欢诚忭、顿首顿首，谨言。」 
三年七月二十四日，宰臣向敏中等拜表，请加上尊号曰「体元御极感天尊道应真宝运文德武功上圣钦明仁孝皇帝」，表三上，诏答允。 
十一月十九日，郊祀礼毕。二十五日，帝诣玉清昭应宫恭谢还，御天安殿受册。册文曰：「摄太尉、中书侍郎、兼吏部尚书、平章事臣寇准等再拜稽首上言：臣闻涉泰坛，肆禋飨，邦国之大事也；崇丕称，表茂功，帝皇之盛节也。惟天佑圣，故珍符休命必务昭答；惟人戴君戴：原作「载」，据《宋大诏令集》卷六改。，故鸿徽典必从其欣赞。我国家奋淳耀之烈，袭神灵之系，于皇圣祖，绍天阐绎，首中古之号，诒万世之法。艺祖文考，创业垂统，爰举盛礼，乃受丕名。肆重熙之在历，本善述以昭孝。奉若成宪，斯惟至公。伏惟崇文广武感天尊道应真佑德上圣钦明仁孝皇帝陛下，浚明在躬，刚健成德。垂策以司契策：原作「荣」，据《宋大诏令集》卷六改。，顺斗而布度。具用中之大智具：原作「 」，据《宋大诏令集》卷六改。，讲长世之善经。慎罚宝慈，劭农抑末，卑服彰乎克俭，旰食勤乎屡省。五兵载戢而殊方即叙，至 
      
神广运而洪化淳流。保合太和，安绥有截，二十三载于兹矣。曩者(宵)[霄]极储祉，真箓应期，登封告成，刻号昭姓。寖寻汾畤，大报于坤元；推尊岳灵，并跻于帝箓。声明燀耀，福瑞纷沓。既而秘感冥应，飞軿旁戾。悟鸿源之浚邈，承渊宗之右序。乃复严师曲里，钦众妙之本；设都睢水，表兴王之壤。卜郊吉土以谢况穹厚，荐册珍馆以归美真圣。礼乐之文着矣，天人之际交矣。方且凝神于蠖濩，绎照乎觌渊，远猷是经，小心弗匮。崇建上嗣，亿宁大本，万邦斯正，重晖克明。载怀虔巩，益严昭事，诹天正之吉日，展阳位之上仪，祗荐馨香，肃恭配侑。中外臣庶，遐迩一心，相与抃舞昌期，形容景铄，愿增隆显之号，以畅鸿明之美。陛下渊穆勤让，至于三四，确请者五，始曰俞哉。夫得一体元，顺干则也；握图御极，恢景命也；克昌宝运，隆圣绪也；炳焕之文，昭其德也；保定之武，成厥功也。臣等不胜大愿，谨奉玉册玉宝，上尊号曰『体元御极感天尊道应真宝运文德武功上圣钦明仁孝皇帝』。伏惟陛下奉丕天之律，研至道之精，时乘在宥，日慎持盈，为列辟之称首，流无疆之淑声，千禄百福，锡羡莫京。臣准等诚欢诚抃、顿首顿首，谨言。」时向敏中疾告，册文(上)[止]以寇准为首。 
三年十一月，加号「体元御极感天尊道应真宝运文德武功上圣钦明仁孝。」册文宰臣寇准撰。 
干兴元年二月一日，内出御札曰：「乃者迫以群情，屡增显号，事违率吁，勉徇昌言。今则载协刚辰，肇新元历，及此布和之令，伸于克己之怀。自今中外所上表章，其省尊号。」二日，宰臣丁谓等再表请复尊号，诏不允。四日，复请上「应天崇道钦明仁孝」之号，诏允之。会晏驾，不果奉册。先是，宰臣议于旧号择十字或八字，内出此号，盖屈己从人之至也。 
二月十九日，崩于延庆殿，年五十五。谥曰文明章圣元孝，庙号真宗。谥议翰林学士承旨利瓦伊撰，册文宰臣王曾撰，哀册文宰臣冯拯撰。天圣二年十一月，加谥曰文明武定章圣元孝。谥议翰林学士承旨利瓦伊撰，册文宰臣王钦若撰。庆历七年十一月，加今谥。谥议翰林学士张方平撰，册文宰臣陈执中撰。
 礼 宋会要辑稿 礼四九 尊号 册尊号 杂录附 尊号 四 
      
尊号四
仁宗讳祯，真宗第六子，母曰章懿皇后李氏。大中祥符三年庚戌岁四月十四日生，干兴元年，诏以其日为干元节。初名受益。七年三月，授左卫上将军，封庆国公。八年十二月，迁特进、忠正军节度使、检校太尉、兼侍中，封寿春郡王。天禧元年二月，加兼中书令。二年二月，迁开府仪同三司、守太保、兼中书令、行江宁尹、建康军节度使，进封升王。八月，立为皇太子，改今讳。干兴元年二月十九日即位。年十三。 
天圣二年七月十八日，宰臣王钦若等拜表，请上尊号曰「圣文睿武仁明孝德皇帝」，表五上，诏答允。 
十一月十三日，郊祀礼毕，帝御天 
      
安殿受册。册文曰：「摄太尉、守司徒、兼门下侍郎、同平章事、昭文馆大学士臣王钦若等上言：臣等闻大宝昌符，昊穹所以昭圣；鸿名显号，亿兆所以推尊。于铄有宋，肇开炎历，三圣继统，八纮归化。功再造于寰海，德冠崇于往初。莫不顺考前规，率循大卞。膺群伦之欣戴，受黄册之焜煌。绳武垂鸿，为万代法。伏惟皇帝陛下性与道秘，体含干刚。凝六气之粹和，合五精之题序。春秋鼎盛，辉光日新。爰初受命，屡启藩国。佩瑜玉以常从，侍东箱之听断。察寿街之牍，幽隐必闻；询膳宰之言，清温无爽。及夫震闱载辟，宗正是司，居一有之元良，系天下之根本。寅奉谟诰，洪宣国经。内竭力以承颜，外协心而敷化。烝烝尽其欢养，干干荷其永图。乃膺审训，以陟元后。于是酌典宪，修维纲，黜憸士，进方直。奉文母于长乐，罄其肃恭；接硕臣于延英，纳其忠谨。淑慎机务，忧劳隐微。刑以防邪而蠲其靡密，赏以耸善而杜其觊觎。序进群才，申严百职。劝农桑而抑末，屏雕纂以崇俭。勤小毖之求助，定彝伦而违极。矧乃行敦天至，感倍时思，易月虽遵于旧章，号旻盖守于经礼。吉蠲茂于宗鹢，崇建加于寝园。惇尧族以斯和，合姬宗而维睦。乘茵步辇，息三面之畋游；虎观云台，集六儒之讲诵。导声训以归厚，饬编齐之向方。繇是表里协恭，岁时大顺，三边绝惊，五稼屡丰。卜天正之上元，举国阳之肆类。中外臣庶，槁街夷酋，咸以为景运袭熙，大猷踵武，宜享尊称，周光先烈。陛下虔恭抑畏，载执劳谦，百辟抗封，至于五上，沛然宸恩，始降帝俞。夫惟睿作圣，所以膺会昌也；懿文经武，所以绍洪业也；显仁翼明，所以佑中夏也；孝为(绝)[纯]德，所以形万方也。臣等不胜大愿，谨奉玉册玉宝，上尊号曰『圣文睿武仁明孝德皇帝』。伏惟陛下徇黔首之归往，荷苍灵之眷怀，丕昭盛容，膺受多福。然后执一以绥俗，持盈而守邦，崇信忠贤，率由典常，济柔克于高明，阜烝民于惠康。保神祖二宗之茂绪，以永于无疆。臣钦若等诚欢诚抃、顿首顿首，谨言。」 
天圣五年七月二十一日，御札：「今年南郊，文武百寮毋得上表请加尊号。」翌日，辅臣以御札不得上表请加尊号，因上章引咎乞罢免，诏答不允。 
八年七月十七日，宰臣吕夷简等上表，请加尊号曰「圣文睿武体天钦道仁明孝德」。表三上，诏答不允，复降手诏赐辅臣，述谦悫奉天、不受加号之意，于是遂罢。 
明道元年十二月十一日，宰臣吕夷简等拜表，请加上尊号曰「睿圣文武体天法道仁明孝德皇帝」，表五上，诏答允。 
二年二月十一日，籍田礼毕，帝御天安殿受册。册文曰：「摄太尉、门下侍郎、兼吏部尚书、同平章事、昭文馆大学士臣吕夷简等再拜稽首上言曰：臣等闻穹昊之垂景命，启昌图，必有明君哲后大庇于方夏；臣 
      
庶之陶至化，沐利泽，必有鸿名懿号归美于尊极。至公之议，庸可避却 盖上下交感之理，本于自然；古今不易之规，斯为成宪。迄于近世，弥炳大猷。炎德初基，艺祖兴运，造邦戡难，不惮濡足。神宗纂治，以圣继圣，功德宏伟，充格天地。(泊)[洎]于文考，内平外成，重熙累洽，礼乐大备，莫不勉膺徽册，俯徇群请，超越于前载，烜赫于无穷。洪惟圣文睿武仁明孝德皇帝陛下，本神灵之系，凭积累之厚，德茂广渊，体包浚哲，神机英略，先物造微，缓靖庶邦，维御群品。慈者道之宝，乃扇暍而泣辜；(险)[俭]者德之恭，故濣衣而菲食。寅畏天命，尊圣哲之言，则责躬罪己，弥灾救患；善守欢盟，遵讲修之义，则玉帛交聘，边候不耸。惟刑之恤，榜棰之法悉除；得士者昌，薪槱之咏斯洽。干干翼翼，一纪于兹，故得桀(鹜)[骜]在下，陛下恭己南面，含气蒙福，神道设教，不言而信，不曰体天乎 希夷之域，清净为宗，陛下虚中观妙，执象抱一，无为而治，不令而行，不曰法道乎 复又倾廪粟以救民，开箧书而辩谤，仁明之至也。奉慈宸而尽礼，飨太室以致恭，孝德之着也。臣等不胜大愿，谨奉玉册玉宝，上尊号曰『睿圣文武体天法道仁明孝德皇帝』。伏惟陛下因率吁之心，见推尊之美，修诚应物，持盈守位，保自天之丕佑，飨卜世之遐历，既寿而康，申锡无疆。臣夷简等诚欢诚忭、顿首顿首，谨言。」 之俗，慕华风而面内，肖翘之类，被嘉气以乐生。矧复岁时大顺，禾稼屡稔，绵 致覆盂之安，比屋飨登台之乐。乃询舆议，乃访辰猷，讲希世之仪，举盛德之事。仲春令序，土膏脉起，将耕千亩之籍，式展三推之制。抑末敦本，务穑劝分，丕昌先烈，缉隆坠典。繇是彤庭文武之列，槁街夷貊之长，班白之老，缁黄之众，望中宸而旅拜，伏上合以剡奏。佥曰将陈盛礼，愿进丕名，仰称谓之未隆，在宾实之曷副!陛下再形冲挹，深自抑损，封章五上，中外一辞，矜其恳悫，始赐俞允。夫端拱穆清，洞别邪正，虚怀纳忠亮之言，当朝绝险肤之谮，则睿圣之智彰矣。博观图史，深鉴治乱，务农去剑戟之用，柔远示干羽之化，则文武之业盛矣。若乃高明居上，阴 
明道二年二月，加号「睿圣文武体天法道仁明孝德。」册文宰臣吕夷简撰。七月，诏省「睿圣文武」字。七月二十五日，诏曰：「比年以来，蝗旱作沴，群国交奏，日月相仍，岂朕德之不明，将天时之适尔 夙夜循省，咎实在予。向缘大礼之成，勉徇群公之请，增予以睿圣之号，加予以文武之称。内惟菲凉，非所堪克。其去『睿圣文武』四字，仍择日告于天地宗庙。」 
景佑二年七月十七日，宰臣吕夷简等拜表，请加上尊号曰「景佑体天法道钦文聪武圣神孝德皇帝」，表五上，诏答允。 
十一月十五日，郊祀礼毕，帝御大庆殿受册。册文曰：「摄太尉、尚书右仆射、门下
  </div>
  <div class="pagination">
   <a href="宋会要辑稿_page209.html">
    上一页
   </a>
   <span>
    ...
   </span>
   <a href="宋会要辑稿_page205.html">
    205
   </a>
   <a href="宋会要辑稿_page206.html">
    206
   </a>
   <a href="宋会要辑稿_page207.html">
    207
   </a>
   <a href="宋会要辑稿_page208.html">
    208
   </a>
   <a href="宋会要辑稿_page209.html">
    209
   </a>
   <span class="current-page">
    210
   </span>
   <a href="宋会要辑稿_page211.html">
    211
   </a>
   <a href="宋会要辑稿_page212.html">
    212
   </a>
   <a href="宋会要辑稿_page213.html">
    213
   </a>
   <a href="宋会要辑稿_page214.html">
    214
   </a>
   <a href="宋会要辑稿_page215.html">
    215
   </a>
   <span>
    ...
   </span>
   <a href="宋会要辑稿_page211.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
