<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1044 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1044 页/共 1125 页</h1>
    <div class="content">七月二十一日，左司谏萧燧言：「捕盗官应格改官，将以劝功，而奸生诈起，往往揍足人数，迁就狱情，求合法意，所以捕盗改官者甚多。乞诏 令所改修成法，止与循资。」从之。既而吏部言，未降诏旨以前申奏到部之人，依条合依立功时格法酬赏。诏见在部收使获盗改官人，与依旧法施行。」 
五年十二月十六日，诏吏部右选，自今遇注县尉，令赴铨量，读律成句，或择易晓一二句问之，略通，方许拟差。 
七年五月二十九日，诏：「自今恩科出官人年六十，依格不注县尉，虽破格亦不许注。见任人不职弛慢者，令监司、郡守踏逐对换。」从江西提举陆游请也。 
十月四日，右正言葛邲言：「自今选人初官有捕盗酬赏，乞候终任日无过犯，始得升改。」从之。 
八年八月二日，诏赣州宁都县两尉旧差武臣，自今东尉改差文臣。见任人令满今任，已差下武臣依省罢法。先是，宁都父老诣县言：「本县两尉旧并差文臣，未尝阙事，后因臣僚申请差武臣。本县文臣止有知县、县丞、主簿三员，武臣却有巡检一，捉杀、两县尉共六员。或知县不测在假及丞、簿差出，无官权县。又如检验，若初、覆检尽差武臣，恐有失当。」州上其事，故有是命。 
十年十一月九日，臣僚言：「万州南浦县渔阳盐井岁收盐一十四万六千三百余斤，从来以南浦县主簿兼监。盐井去县八十余里，主簿例多恩科老缪之人，不能钤制奸黠，缘此每年 
      
拖欠不下四五万斤。乞将渔阳盐井专差监官一员，而以南浦县尉兼主簿。」从之。 
十一年五月十六日，诏鄂州蒲圻县主簿改作西尉，仍兼鄂岳州蒲圻临湘新店市镇莼湖盗贼烟火公事。臣僚言：「鄂州蒲圻县四十里有市曰新店，民户夹溪而居，南岸数百家则属蒲圻，北岸百余家则属岳州。临湘县去县甚远，北有莼湖，广数百里，皆盗贼出没之地。乞以蒲圻县主簿分领捕贼，而移主簿于新店，为蒲圻县西尉，兼领两县、新店及莼湖盗贼烟火公事，凡杖七十以下皆听裁决。且于本县弓手额内差拨一十名，别增二十五名，充西尉司弓手，令两州县应副钱粮。」下本路安抚、提刑司相度，称经久利便，乃从之。 
十一月二十一日，(绍)[诏]兴元府南郑县添置县尉一员，通差文武官。从利州东路安抚、提刑司请也。于县南九十里地名米仓埧置司，以南郑县南尉系衔，兼主管米仓市。 
十二年二月十二日，权户部侍郎叶翥等言：「近日二浙私盐公行，略无畏避，巡尉任满不过宛转请嘱提举司保明，却以无透漏推赏。虽曰止得占射差遣一次，然亦不可妄予。乞将提举司保明巡尉合得无透漏赏，到部之日未得便与放行，须自户部行下榷货务，契勘本人在任月日，本州岛军住卖盐额有无增亏。如住卖盐额亏，即是巡尉任内必有透漏私盐，难以与赏。若住卖盐及额，所合得无透漏，却与依旧放行。」 
      
从之。 
八月十九日，福建路安抚使赵汝愚言：「本路汀州与赣州为邻，常多寇盗，全在巡尉得人，庶能弹压。乞令吏部，今后汀、赣两州县尉阙不许注恩科出身人。如牓阙(蒲)[满]一季，无本等人愿就者，听武举出身人通注。其已差下人候到任，从知、通铨量，如昏谬不能任职，(其)[具]姓名闻奏。」诏权依。 
十月十四日，吏部乞将汀、赣二州县尉非次阙牓五日，专许武举出身亲民人指射，先差大使臣，次小使臣。限满无人愿就，许武举出身经任监当人指射，长贰精加铨量。」从之。 
淳熙十六年十二月九日，江东提刑司言：「宁国府太平县尉高世楙获到私铸铜器六百一十斤，乞行推赏。」诏与转一官。 
绍熙元年四月十八日，诏今后恩科人年及六十，不许注县尉。 
二年五月十一日，诏黄州黄冈县上巴河添置东尉一员，从前知黄州李揖之请也。 
三年四月九日，诏安丰军六安县故步镇添置县尉一员，从淮西诸司之请也。 
六月十六日，利州东路逐司言：大安军指使三员内，将一员改作大安军尉。吏部勘当，乞差注年未六十选人。如无选人愿就，即注小使臣，先亲民，次监当资序，应材武人并铨量定差。从之。 
庆元元年正月六日，江西安抚司奏：「吉州永新县民物繁伙，旧来县尉例是文阶，向因茶寇为梗，遂改差武尉，自此深为民病。乞今后永新县尉仍旧令左选差注。」从之。 
嘉泰元年三月二十四 
      
日，诏婺州东阳县添置县尉一员。先是，臣僚言：「东阳为婺州难治之县，而永宁又为东阳难治之乡。盖缘此乡都分阔远，跨涉绍兴诸邑，风俗慓悍，人户积年税赋不输。官司遣人追逮，则聚集殴击，巡尉亦望风奔避，前后如此者屡矣。请于永宁乡增置尉司一处，弓级百人。其创置之详，乞委自本州岛守贰从公相度施行，实为永远之利。」既而婺州奏：「永宁乡果是东阳尤僻去处，增置县尉，实为利便。所添县尉合以东尉为名。缘建置之始，乞差文官详练有材力人建立规模。东阳一十四乡，合分为二扇，两尉共管九乡，巡检管五乡。」诸司保奏来上，故从之。 
十一月十二日，浙东提刑曾 奏：「在法，县尉阙官，许于寄居待阙官内选差权摄，盖为警捕盗贼，其任稍重。科举之年，县尉有出身人当差充考试，近年以来，专以阙应副人情，于是民之受害始有不可得而言矣。乞特降指挥，立为定制，自今县尉差充试官，止令丞若簿兼摄，不须于寄居待阙内差。若丞、簿、尉皆有出身，仍须存留一员以备兼摄，不许尽数差出，庶革权官乘时为害之弊。」从之。 
二年十月二十四日，诏：「今后如有极边县尉窠阙，并注年未五十人。如系两淮通差阙，即先差小使臣，次选人，不许注授不应材武之人。」 
三年五月八日，诏迪功郎、严州建德县尉杨圭特与循两资。以本路漕臣奏：「严州乌龙山虎豹出没，伤民害旅，圭 
      
能措置驱捕剿绝，乞行激赏。」故有是命。 
四年正月二十三日，诏绍兴府诸暨县添置县尉一员。以守臣辛弃疾奏：「枫桥镇，浙东一路冲要之地。干道间尝升为义安县，至淳熙初复罢为镇，止有镇、税官各一员，无事力可以弹压，奸民无忌惮。乞增置县尉一员，以武举初任人注授。」故有是诏。 
十一月三日，诏今后赣州兴国、雩都、宁都三县尉阙，令吏部注授武举出身及曾任县尉无过犯人。从守臣赵时逢奏请也。 
诸州县尉多注恩科及吏职，往往皆年老昏耄，不能严于纪律，勤于追捕。乞专委诸州守臣铨量巡尉，如有年老昏耄、不堪任职之人，即与改授祠禄。若年高精力未衰之人，即与管下主簿或监当对易职任。其已注未上之人，与别官两易差遣。仍今后应恩科、吏职、杂流非材武之人，不许注授。」从之。 开禧二年七月十日，臣僚〔言〕：「伏 
嘉定元年四月十八日，诏罢衢州西安县南银场监官，添置西安县西尉一员，以选人充，与东尉分(畀)[界]管干，兼领银场、酒税职事。以守臣孙昭先奏：「西安南接处之遂昌，北抵严之遂安，相望三百余里，止有一尉。惟是管下银场监官一员拘收课利，兼管酒税、烟火，后缘废败酒课，坐糜俸廪，官为虚设。」故有是命。 
九月七日，淮西运判张孝仲奏：「奉旨，本路见任知县、县令许诸司审量，有不胜任人，选辟承替。其县尉、巡检、监镇，欲乞一体审量，或有不称职，许 
      
从辟替。」诏从之。淮东准此。 
四年四月十八日，四川制置大使司奏：「天水县尉因县改建为军，遂作军尉。今仍创县，乞将天水军军尉改充天水军天水县尉，兼主簿职事，从本司于左右选内通行选差。」从之。 
十月七日，诏郴州添差兵马监押一员，改入在选为桂东县尉。 
五年三月二十七日，侍御史徐宏言：「窃惟选人作尉获赏者，一朝及格，即遂通班，所以重人命而戢盗贼也。今格当作尉者，希觊醲赏，多拟窠阙于滨海州县。故其到官之初，不务弭盗而愿多盗，鍜炼旁及于无辜，牵连凑足于人数。有本非凶恶强盗，而用财买嘱故入其罪者；有以任内所(护)[获]敌者。妄冒成赏，请托保明，初无履历之素而遂有改秩之荣。乞行下诸路提刑司，自今凡作尉获赏者，仰于任满日勘会在任获赏之后，有无透漏 火盗贼，申闻省部，如有透漏，即前赏不许行用。其有本非强盗，不系全火，蹒跚跛曳，滥希赏格者，仰严行觉察，许人陈告得实，却从省部改正，以为纵盗弛职、侥幸冒滥之戒。」从之。 之盗，积一名、两名而凑成全火者；亦有蹒跚跛曳，而称马前三步躬亲 
，万死一生，以此偿之，良不为过。比年以来，此 二十九日，左司谏郑昭先言：「建隆中，以初罢镇将，重令、尉之权，首颁捕盗之令，立为赏格，许以捕盗改秩，盖赏当乎功，宁过于厚。然又虑其干名幸进，相与为欺也，故立为马前三步之制，谓遇敌格 
      
广西宪司申奏，梧州司曹 意寖失。固有巡检捕获，赏无所用，而宛转买嘱者有之；亦有弓级捕获，尉初不知，而攘为己功者有之。甚至所获之盗不过数人，而鍜炼无辜以足其数者；又有全无赃证，率是平民，而囹圄捶楚，抑勒承认者。且强盗、窃盗，刑名不同。臣近(忘)[妄]称摄尉，逼胁平民，鞫而为盗，前后郡守纵臾成就之。得旨已从镌降勘鞫。此特因事败露耳，似此之类，不一而足。乞于刑部俾申严马前三步之制，仍戒 监司、守臣，如或保奏，必须诣实，其有徇情挟私如臣所陈，乞并治其欺罔之罪。庶几功赏不至冒滥。」从之。 
七年八月六日，京西路安抚司奏：「襄阳府属邑惟南漳最为阔远，除知县外止有一尉，巡捕一月不能遍及诸都。其巡检一员又隶襄阳、宜城、南漳三县，至本县百余里，设有盗贼，委难应援。又况外当边面之风寒，内归峡之心腹，揆之事宜，合增置县尉一员，分任巡逻警捕之责。文武通差，请给并依正官。」从之。 
讼滋多，亦不可无官司弹压。本县佐官有簿、尉二员，其主簿职事至简，欲将主簿省罢，并令县尉兼管，却于冈门置西尉一#~p  员。仍乞差武举人，与本县尉通管海道，庶几缓急有以相济。」从之。 十一月二十四日，权知楚州赵伸夫奏：「本州岛盐城县有冈门堰市，居民日繁，商旅所聚，恶少纵横， 
八年八月十八日，京西湖北制置司奏：「郢州所管长寿、京山两县，各止有尉一 
      
员。近年以来，流民猥聚，词诉亦繁，若所差尉或是武臣，不通文理，难以倚仗。欲将两尉自后各差注文臣。」从之。 
九年十二月十七日，诏天水军移就天水县旧治，其天水县置县尉一员，仍兼主簿。令四川制置司选辟一次。 
十二年七月二日，枢密院言：「县尉之职，以警盗为先，不得其人，则害可胜言哉!六合四年前后两尉，皆出于进纳，彼其初以资得之，龙断之念、驵侩之态蟠结于中，安知官业之为如何 选部以其初筮，不问其地之紧慢，人之贤愚，例以尉授之，而不知利害敻绝。欲乞自今有拟注淮邑尉者，必先问其出身，精加拣择。有如进纳之人，止授之以繁难监当。将见任人令监司精加拣择，堪任职守人许令终满。其已差未赴人，令赴部别注授合入差遣。及自今后，虽依条破格，亦不许注授。」从之。 
十二年九月二十一日，臣僚言：「伏见衢州西安县知县、丞、簿之外，元止一尉而已。因前知州孙子直以西安县疆界广阔，申乞添置一尉为东、西，却废罢本县南银场监官，俾西尉兼总其事。西尉乃居城闉，遇有干旋行出乡，似若优闲。所隶弓手五十名，虽于东尉司拨到二十名外，创立三十名，月支庸钱岁计一千六百二贯，未免均敷于民。以赘员之官，徒为民困，今欲复省而废之。所隶弓手二十名拨还东尉司外，余人住罢，及将西安县每岁增科(没)[役]钱一千六百二贯，亦行免敷。所有南银场 
      
人烟稀少，不成井邑，兼在山泽之内，月收课额并令东尉掌管。龙游县亦系繁剧去处，与西安、江山两县事体一同。西安、江山乃有丞、簿、尉三员分领其事，独龙游县止有县丞及县尉兼主簿二员而已。缘本县管下一十一乡四十九都，路当孔道，税赋繁伙，周回数百余里，若遇差委或丞、尉有他故，更无别员(司)[可]差。今欲废罢西安尉，却于龙游县置主簿一员，俾职任各得其当。」从之。 
九月二十九日，诏沿边县尉年六十已上人，并不许差注。详见知县门。 
十三年四月十日，臣僚言：「窃见曩者郴(冠)[寇]之发，上关朝廷优顾，下而江西、湖南、广东三路俱受其害。伏自贼平之后，朝廷创置衡州酃县、郴州桂东县、资兴县，正欲令佐得人，协力以安百里，销患于未形。令职抚字，丞、簿佐之，巡尉警捕，俱不阙官。访闻近来多是经营差出，或占留诸司、本州岛签厅，其本职却别委官暂权，多是差恩科或右选杂流之人，缓急不可倚仗，殊失朝廷创县置官之意。乞下湖南诸司及衡州、郴州，自今桂东、资兴、酃县三县官，并不许巧作名色差出，别差权摄。仰〔御〕史台觉察。其权摄人并日下还任，庶几三邑俱有正官。仍乞行下吏部，不许注恩科人。其巡尉止许注武举，不许右选杂流人通注杂：原作「亲」，据前文所述改。，庶几不至生事，引惹边隙。」从之。 
七月二十六日，臣僚言：「窃谓方今改秩之法，惟盗赏为侥幸，牵合附会，上官通融，惟以金钱赂遗吏胥，事蔑 
      
不济，所〔谓〕马前捕获，徒虚语尔。顷者议臣厌其伪滥，欲尽废磨勘，乞与循资，事竟不行，侥幸如故。凡今尉曹赏改，多在中州，事简俸优，不涉劳苦，非分之福，甚于边功。臣尝亲见穷边一尉，尝以多事，万死一生，于戎马间追逐官军护饷，或部领民兵守险，或能掩捕田里剽掠，或能消弭聚乱奸民，曾不得比附侥幸之徒希荣脱选。三边事体，劳苦一同，或死于虏兵，或死于奔命，了无褒异，畴肯激昂!臣窃见每岁班行酬赏八员，明知侥幸，法难轻废，且乞岁减二员以处极边县尉。军兴以来，凡奋不顾身，宣劳疆埸，人所共知者，本任内前后曾获凶恶强盗通计七人以上，不拘全火，不必马前获，许其陈乞。仰本郡开具已断狱案，仍述本官才具、在任劳 申闻。帅、宪核实，公共保奏，取旨注籍，比附酬赏班引。西蜀保奏如之，岁放通不过两员。或保荐未到，许令次年补足。如此则极边诸县尽得佳尉，他时边境需才，缓急可以选用，其与端坐内地、侥幸通籍者，万万不侔。臣今所陈，非欲陛下轻改成宪，权宜激劝，边事定日仍旧。不待勘当，不须体例，圣君所行即是故事。如臣言可采，乞赐睿断施行。」从之。
 职官 宋会要辑稿 职官四八 镇寨官此题据眉批移入。 
      
镇寨官此题据眉批移入。

淳熙元年十二月五日，诏绍兴府诸暨县枫桥镇烟火公事专差文臣一员，其武臣主管监税一员
仍旧。从守臣
钱端礼
请也。
五年十二月十六日，诏吏部，自今注县令、尉及监镇兼烟火公事，再令读律，长 
      
贰详加铨量。以吏部侍郎程大昌言：「在法，小使臣授县令、县尉及监镇，元兼烟火公事，须经铨量乃注。而从来铨量止是审验癃老疾病，未必能通文义。乞自今铨量，并令当面读律，或择易晓一二句问之，须通方许拟差。庶几铨量不为虚文。」故有是命。 
十一年七月二十八日，四川安抚制置使留正言：「乞于黎州东南边大渡河上修筑要冲城，移兵屯守。所有知要冲城官，乞下本司作员阙奏差，令成都府路转运司应副请给。二年为任，与依关外四州极边体例推赏。」从之。 
十二年十一月十五日，臣僚言：「绍兴府余姚县眉山、三山、庙山诸寨，皆系沿海控扼去处。内安抚司水军统辖眉山寨驻札一员，三山、庙山寨官各一员，并明州沿海制置司海道干当使臣三员，并专以捕盗为职，累政相承，皆系诸司辟差，往往夤缘请求，不可倚仗。乞将上件窠阙悉归吏部。」诏今后令吏部于大小使臣中选差有材武、谙历海道之人充。 
十三年八月二十七日，前邵州泸溪知寨刘昌龄言：「湖南沿边防守知城、堡、寨官，除请受在本州岛军支给外，其供给钱逐州军公使库例给历头，令于本寨自行措置。缘此每遇蛮獠因事赴寨陈词，例将理亏人科罚钱物充供给钱。」诏今后并就公使库按月支散，如或科扰，重寘典宪。 
十四年六月二十二日，诏黎州盘陀寨依安静、要冲城等体例施行。四川安抚制置 
      
司言：「黎州三面与蕃蛮接境，先来本司措置，就形势控扼处建置寨栅，以为经久备御之计。内西南边置安静寨，系防吐蕃、青羌路；东南边置要冲城寨，系防邛部川等蛮路；西边置盘陀寨，系防五部落路。并系紧靠边界瘴烟之地。除要冲城寨官已得旨许理为员(关)[阙]，任满依关外四州官推赏外，余盘陀、安静两寨官皆未有推赏格法。内盘陀寨未准指挥理为员阙，所以久无官愿就。乞将黎州盘陀寨依要冲、安静城寨官体例，理作员阙，从运司应副请给。其盘陀、安静知寨仍乞许从本司选差，具申枢密院给降付身，任满日并依要冲城寨官体例，比附关外四州官赏格推赏。所贵边寨体均一，有以激劝。」故有是命。 
淳熙十六年八月十八日，诏随州随县唐城市仍旧改为唐城镇，置监镇官一员，兼管本镇烟火公事，仍于文武臣内通行差注。从本路诸司请也。 
绍熙元年正月十七日，权发遣黔州黄旦言：「今后差注寨官，必选有材武人，庶几缓急可以倚(杖)[仗]。」从之。 
二年二月一日，四川安抚制置司言：「臣僚奏，照得碉门元置知寨，止为弹压、训练，以镇边垒。今与收税，殊失大体，威重不行。欲于知寨外别差税官一员，专令收税，勿与寨事。其知寨乞从制置司铨量按试谙熟边备、精于武事者差充。本司乞于雅州见任厘务指使内省并一员差管碉门寨商税外，所有碉门知寨，乞自朝廷差注，或 
      
从本司量度人材选差，专一主管烟火、弹压边面。」诏其知寨官令制置司选差。 
七月十一日，湖北诸司言：「江陵府松滋县、澧州澧阳县管界巡检，乞移就西平市置寨弹压。」从之。 
三年三月四日，福建安抚司言浦城县查源洞贼平之后措置，欲将左翼军官兵三十人存留在临江镇弹压，他时朝廷或有调发，亦不妨抽拨。从之。 
八月十二日，广西诸司言：「照得万安军调嚣知寨兼带地烂博敖烟火贼盗公事，委与县官相妨。乞今后差注调嚣知寨，许令兼带统辖博敖地烂忠义民兵结衔。」吏部勘当，欲将调嚣知寨兼本路分巡检窠阙衔内，添入「统辖博敖地烂忠义民兵」。从之。 
二十五日，知峡州朱皆请移三州巡检于土溪置寨，从之。
 职官 宋会要辑稿 职官四八 镇将 
      
镇将
【宋会要】
      
掌巡警盗窃。唐有品秩，五代已来皆节帅自补亲随，与县令抗礼，公事专达于州。自建隆二年置县尉主乡盗贼，镇将所主止郭内而已，仍统于县。副将兼领都虞候。又有镇典，主文案、所由，供役使，无定数。 
太祖建隆四年四月，诏泾、原、邠、庆等州长史不得补蕃人为缘边镇将。 
太宗太平兴国二年，诏藩侯不得差亲随为镇将。自此皆用本州岛牙吏为之，亦有宣补者。 
真宗景德二年八月，诏益、梓、利、夔路管内镇将，不得捕乡村盗贼及受词讼。 
《哲宗正史 职官志》：诸镇监官掌擎逻盗窃及烟火之禁，兼征税榷酤则掌其出纳会计。 
神宗元丰元年闰正月七日，诏广南西路沿边寨寨：原作「塞」，据《长编》卷二八七改。下同。、镇使臣，自今并依五路举官条奏举，权免取愿就状，候交人入贡取旨。以本路经略司言，沿边寨、镇使人年满及见缺无人愿就故也。 
五年十一月六日，广南东路转运判官徐九思申：「东海有岛曰香山峤，佃户、主、客共五千三百三十人，欲置香山镇，差监官一员主烟火盗贼。」从之。 
哲宗元佑元年二月二十一日，诏诸将兵在镇寨非将官驻札者，监镇寨主依知县法司管公事，着为法。 
徽宗大观元年九月四日，京畿计度转运使宋乔年奏宋：原作「宗」，据《宋史》卷三五六《宋乔年传》改。：「乞应京畿下诸镇已有武臣处，只令专管酒税外，别差经任文官一员管勾镇事，仍兼 
      
酒税。其民旅稠穰、见无监官去处，亦乞依此差官。乞自朝廷差往，或许臣具名奏辟一任。」并从之。 
三年六月十四日，诏大观元年九月内京畿诸镇添差文臣指挥更不施行。 
</div>
    <div class="pagination">
<a href="宋会要辑稿_page1043.html">上一页</a><span>...</span><a href="宋会要辑稿_page1039.html">1039</a><a href="宋会要辑稿_page1040.html">1040</a><a href="宋会要辑稿_page1041.html">1041</a><a href="宋会要辑稿_page1042.html">1042</a><a href="宋会要辑稿_page1043.html">1043</a><span class="current-page">1044</span><a href="宋会要辑稿_page1045.html">1045</a><a href="宋会要辑稿_page1046.html">1046</a><a href="宋会要辑稿_page1047.html">1047</a><a href="宋会要辑稿_page1048.html">1048</a><a href="宋会要辑稿_page1049.html">1049</a><span>...</span><a href="宋会要辑稿_page1045.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
