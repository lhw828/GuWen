<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 141 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 141 页/共 1125 页
  </h1>
  <div class="content">
   英宗治平元年正月二十五日天头原批：「以下已钞在郊祀配侑。」，太常礼院言，请与两制同议大行皇帝当配何祭。翰林学士王珪等奏：「唐代宗即位，用礼仪使杜鸿渐等议，季秋大飨明堂，以考肃宗配昊天上帝。德宗即位，亦以代宗配。王泾《郊祀录》注云，即《孝经》周公 
      
严父之道。本朝祀仪，季秋大飨明堂，祀昊天上帝，以真宗配。今请以仁宗配，循用周公严父之道。」知制诰钱公辅议：「谨按三代之法，郊以祭天而明堂以祭五帝。郊之祭，以始封之祖有圣人之功者配焉功：原作「德」，据《文献通考》卷七四改。；明堂之祭祭：原作「安」，据《文献通考》卷七四改。，以创业继体之君有圣人之德者配焉。故《孝经》曰：『昔者郊礼后稷以配天，宗祀文王于明堂以配上帝。』又曰：『孝莫于严父，严父莫大于配天，则周公其人也。』以周公言之则严父也，以成王言之则严祖也。方是之时，政则周公，祭则成王，亦安在乎必严其父哉 《我将》之诗是也。后世失礼，不足考据，请一以周事言之。臣窃谓圣宋崛起，非有始封之祖也，则创业之君遂为太祖矣。太祖则周之后稷，配祭于郊者也；太宗则周之文王，配祭于明堂也。此二配者，至大至重，万世不迁之法也。真宗则周之武王，宗乎庙而不祧者也。虽有配天之功而无配天之祭，未闻成王以严父之故，废文王配天之祭而移于武王也。仁宗则周之成王也，虽有配天之业而亦无配天之祭，亦未闻康王以严父之故，废文王配天之祭而移于成王也。以孔子之心推周公之志，严父也；以周公之心摄成王之祭，则严祖也。严祖、严父，其义一也。下至于两汉，去圣未甚远，而明堂配祭，东汉为得。在西汉时，则孝武之世始营明堂，而以高帝配之，其后又以景帝配之。孝武之后无闻焉。在东汉时，则孝明始建明堂而以光武 
      
配之，其后孝章、孝安又以光武配之。孝安之后无闻焉。当始配之代，适符严父之说。及时异事迁，而章、安二帝亦弗之变，此最为近古而合礼者。有唐始在神龙时，则以高宗配之，在明皇时则以睿宗配之，在永泰时则以肃宗配之。礼官杜鸿渐、王泾辈不能推明经训，务合古初，反雷同其论以惑时主，延及于今，牢不可破。当仁宗嗣位之初，傥有建是论者，则配天之祭常在乎太宗矣。当时无或一言者或、者：原无，据《太常因革礼》卷一○补。，故使宗周之典礼不明于圣代，而有唐之曲学流蔽乎后人。愿陛下深诏有司，博谋 贤，使配天之祭不胶于严父，而严父之道不专乎配天，循宗周之典礼，替有唐之曲学。」于是又诏台谏及讲读官与两制、礼院再详定以闻。观文殿学士、兼翰林侍读学士孙抃等议：「谨按《孝经》出于圣述，其谈圣治之极则谓人之行莫大于孝，举孝之大则谓莫大于严父而配天。仲尼美周公，以居摄而能行天子之礼，尊隆于父，故曰『周公其人』，不可谓之『安在必严其父』也。又若止以太祖比后稷，太宗比文王，则宣祖、真宗向者皆不当在配天之序。推而上，则谓明堂之祭真宗不当以太宗配，先帝不当以真宗配，今日不当以仁宗配，必配以祖也。臣等按《易 豫》之说曰：『先王作乐崇德，荐之上帝，以配祖、考。』盖若祖若考，并可配天者也。兹又符于《孝经》之说，亦不可谓『安在乎必严其父』也。祖、考皆可配帝，郊与明堂不可同位，亦 
      
不可谓『严祖、严父其义一』也。虽周家不闻废文配而移于武，废武配而移于成焉，则《易》之配考、《考经》之严父，历代循守，固不为无说。魏明帝宗祀文帝于明堂以配上帝，史官谓是时二汉郊祀之制具存，魏所捐益可知，则亦不可谓东汉章、安之后配祭无传，遂以为未尝严父也。自唐至本朝，其间贤哲讲求不为少，所不敢以异者，舍周、孔之道无所本统也。今以为《我将》之诗祀文王于明堂而歌者也，亦安知非仲尼删《诗》，存周之全盛之颂，被于筦弦者独取之也 仁宗继体保成，置天下于大安者四十二年，德之于人可谓极矣。今祔庙之始，遂抑而不得配上帝之飨，甚非所以宣章陛下为后严父之大孝。臣等参稽旧典，博考公论，敢以前所定议为便。」知谏院司马光、吕诲议：「窃以孝子之心，谁不欲尊其父者 圣人制礼以为之极，不敢踰也。故祖己训高宗：『典祀无丰于昵。』孔子与孟懿子论孝，亦曰『祭之以礼』。然则事亲者，不以祭为孝，贵于得礼而已。先儒谓禘郊宗祖，皆祭祀以配食也。禘谓祀昊天于圜丘也，祭上帝于南郊曰郊，祭五帝、五神于明堂曰祖宗。故《诗》曰：『思文后稷，克配彼天克：原作「尧」，据《宋史》卷一○一《礼志》四改。。』又《我将》：『祀文王于明堂。』此其证也，下此者不见于经矣。前汉以高祖配天，后汉以光武配明堂。以是观之，古之帝王自非建邦启土及造有区夏者，皆无配天之祭。故虽周之成、康，汉之文、景、明、章，其德业非不美也，然而 
      
子孙不敢推以配天者，避祖宗也。《孝经》曰：『严父莫大于配天，则周公其人也。』孔子以周公有圣人之德，成太平之业，制礼作乐，而文王适其父也，故引之以证圣人之德莫大于孝，答曾子之问而已，非谓凡有天下皆当尊其父以配天，然后为孝也。近世祀明堂者，皆以其父配五帝，此乃误识《孝经》之意而违先王之礼，不可以为法也。景佑二年，仁宗诏礼官稽按典籍，辩崇配之序，定二祧之位，仍以太祖为帝者之祖，比周之后稷，太宗、真宗为帝者之宗，比周之文、武。然则祀真宗于明堂以配五帝，亦未失古礼。今仁宗虽丰功美德洽于四海，而不在二祧之位，议者乃欲舍真宗而以仁宗配食明堂，恐于祭法不合。又以人情言之，是绌祖而进父也。夏父弗忌跻僖公，先兄而后弟，孔子犹以为逆祀，书于《春秋》，况绌祖进父乎 必若此行之，不独乖违典礼，恐亦非仁宗之意也。臣等窃谓宜遵旧礼，以真宗配五帝于明堂为便。」诏从抃等议，以仁宗配飨明堂。
十月二十五日，翰林学士王珪等言：「殿中侍御史赵鼎奏：谨按本朝祀仪，冬至祀昊天上帝，夏至祭皇地祇，并以太祖配。正月上辛祈谷、孟夏雩祀、孟冬祭神州地祇，并以太宗配。正月上辛祀感生帝，以宣祖配。季秋大飨明堂，旧以真宗配，循用周公严父之道，最为得礼。陛下纯孝之诚，固已格于上下矣。臣闻孝者善继人之志，善述人之事，陛下祗绍 
      
大统，纂承洪业，固当继先帝之志而述先帝之事。仁宗临御四十二年，配飨真宗于上帝者四十一祭，今一旦黜真宗之祀庙而不配，非所以严崇祖宗、尊事神明之义也。臣谨按《易》之《豫》曰：『先王以作乐崇德荐之上帝，以配祖考。』明此称祖者，乃近亲之祖，非专谓有功之始祖也。考《易》象之文，则真宗配天之祭亦不可阙也。臣窃详有唐武德初，以元皇帝配飨明堂，兼配感生帝。至贞观中，缘情革礼，奉祀高祖配明堂，迁世祖配感生帝，此则唐太宗故事，已有递迁之典，最为治古之道，有足考验。臣伏请递迁真宗配孟夏雩祀，以太宗专配上辛祈谷、孟冬神州地祇，循用有唐故事。如此，则列圣参侑，对越于昊天；厚泽流光，垂裕于万祀。臣珪等按祀典，天地大祭有七，皆袭用历代故事，以始封受命创业之君配神作主。至于明堂之祭，用古严父之道，配以近考。故朝廷在真宗则以太宗配，在仁宗则以真宗配，今则以仁宗配。方仁宗始以真宗配明堂，罢太宗之配，而太宗先以配祈谷、雩祀、神州地祇，本非递迁。今明堂既用严父之道，则真宗配天之祭于礼当罢，难议更分雩祀之配。」天章阁待制兼侍读李受待：原作「侍」，据《长编》卷二○三改。、天章阁侍讲傅卞言：「昨于学士院会议，窃有愚见，与众不同，不敢不以闻。窃惟自唐末丧乱，及五代陵迟，中夏分裂，皇纲大坏。我太祖、太宗以神武英睿，一统海内，功业之大，上格皇天。真宗以盛 
      
德大明纂承洪绪，恭俭御物，仁恕抚民，勤劳万机，哀矜庶狱，绥怀二鄙，遂偃甲兵。因宇内之泰宁，兴旷代之典礼，登封、汾祀，烜赫声明，临御永年，仁恩并浃，则是二圣定天下而真宗成之也。故先帝景佑诏书，令礼官议定，以真宗与太祖、太宗并为万世不迁之庙。然则侑配之道，是宜与国无穷矣，岂可甫及陛下而遂阙其礼乎 且礼不由天降，不由地出，合于人情而已矣。今若以人情揆之，则仁宗临御四十二年，配飨真宗于上帝者四十一祭，又定为万世不迁之庙者，孝道之大可谓着明矣。今仁宗神灵在天，乃以配飨代真宗之旧而虚真宗之配而：原作「如」，据本书礼二五之九二改。，则仁宗以子而代父，使父不得与于配侑，岂神灵之孝心可得安乎 议者乃谓遵用严父配天之道，臣等(谓)窃以为所谓严父云者，非专谓考也。故《孝经》曰：『严父莫大于配天，则周公其人也。』下乃曰：『郊祀后稷以配天，宗祀文王于明堂以配上帝。』夫所谓天者，谓郊祀配天也；夫所谓帝者，谓五帝之神也。故上云『严父配天』，下乃云『郊祀后稷以配天』，则父者专谓后稷也。且先儒谓祖为王父，亦曰大父，则知父者不专谓乎考也。议者又引唐制，代宗用礼仪使杜鸿渐等议，季秋大飨明堂，以考肃宗皇帝配昊天上帝，德宗亦以考代宗皇帝配，又称王泾《郊祀录》注，云即《孝经》周公严父之道。夫杜鸿渐、王泾一时之言，岂可便为万世不移之议哉 臣等窃谓赵鼎 
      
之议亦为得礼，若以太宗配雩祀既久，不欲一旦迁侑，乞以仁宗与真宗并配明堂，亦为合礼。谨按《孝经》：『郊祀后稷以配天，宗祀文王于明堂以配上帝。』又按《礼记 祭法》：『周人禘喾而郊稷，祖文王而宗武王。』文武但言祖宗者但：原作「俱」；祖：原无。并据《长编》卷二○三改、补。，则知明堂之侑下及乎武王矣，是文、武并配于明堂也。故郑氏曰：『祭五帝五神于明堂曰祖宗。』祖宗，通言耳。国家祭祀遵用郑氏之义，固亦当稽郑氏祖宗之说也。又《易》曰：『先王以作乐崇德荐之上帝，以配祖考。』是亦以祖考并配上帝也。上帝之祭，正谓明堂宗祀耳。昔梁国子博士崔灵恩，该通之士，达于礼者也。总三《礼》诸儒之说而评之，为《义宗》义：原作「议」，据《长编》卷二○三改。，论议洪博，后世盖鲜能及。其申明郑义，亦谓九月大飨帝之时，以文、武二王泛配，谓之祖宗。祖者，始也；宗者，尊也。所以名祭为尊、始者，明一祭之中有此二义。稽乎《孝经》、《祭法》、《周易》、《义宗》之言，则父子并侑可谓明着矣。或者谓父子并座，有乖礼制，臣等窃谓不然。昔唐朝故事，已有并侑之礼。况向来本朝祀典，太宗亲祀昊天，奉太祖配；真宗亲祀，奉太祖、太宗同侑。历五六十载之间，本朝通儒不以为非，则于此独何疑哉 如是，则太宗既不失雩祀之配，真宗又不迁明堂之旧，得周家祖宗之义，合郑氏九祭之说，神明安之，祖考飨之，而孝道尽矣。臣等学术浅薄，不足以议祖宗之事，谨据前典，条兹一义。」诏从珪等议。《通考》：或问朱子曰：「《我将》之诗，乃祀文王于明堂之 
      
乐章。《诗传》以为物成形于帝，人成形于父，故季秋祀帝于明堂而以父配之，取其成物之时也。此乃周公以义起之，非古制也。不知周公以后，将以文王配耶 以时王之父配耶 」曰：「诸儒正持此二议，至今不决，看来只得以文王配。且周公所置之礼，不知在武王之时，在成王之时。若在成王时，则文王乃其祖也，亦自可见。」又问：「继周者如何 」曰：「只得以有功之祖配之。」问：「周公郊祀后稷以配天，宗祀文王于明堂以配上帝，此说如何 」曰：「此是周公创立一个法如此，将文王配明堂，永为定例。以后稷配郊推之，自可见后来妄将严父之说乱了。」 
【宋会要】
      
神宗治平四年七月四日天头原批：「已钞在郊祀配侑。」，时神宗已即位。翰林学士承旨张方平等言：「准诏，以大行皇帝神主祔朝毕，所有时飨并南郊配座，下两制与礼院官同定。臣等谨按《孝经》曰：『昔者周公郊祀后稷以配天，宗祀文王于明堂以配上帝。』又曰：『孝莫大于严父，严父莫大于配天。』国朝典礼循唐之旧，真宗、仁宗皆祀于明堂以配上帝。今季秋大飨于明堂，伏请以英宗皇帝配神作主，以合严父之议。」诏恭依。 
熙宁五年四月三日天头原批：「明堂议论。」，中书门下言：「伏请奉僖祖神主为太庙始祖，每岁孟春祀感生帝，以僖祖配。乞诏太常礼院详定仪注。」诏恭依。先是，治平四年，太常礼院议迁僖祖神主藏于西夹室。至是，因议定庙祧之序，当为太庙始祖，遂推侑感生之祀而罢宣祖配位(具)。 
熙宁四年六月四日，出御札曰：「朕荷二仪之休，履四海之富，经庶政之至治，秩将礼之弥文。钦惟五圣之谟，常躬三载之祀。自缵隆于大业，已肆类于圜丘。兴言总章，未谐嘉飨。维仁祖之武，宜谨于遵修；惟文考之尊，宜严于陟配。况万宝时楙，三光仰澄，官师协恭，万 底定。是用稽仍路寝之制，涓选肃霜之辰。上以裒对天明，展昭事之重；下以 厉民志，示追养之勤。持戒先期，以孚大号。朕取今年季秋择日有事于明堂，其今年冬至更不行南郊之礼，恩赏并就明堂礼毕，准郊例施行。」 
二十八日，太常 
      
礼院言：「将来亲祀明堂，合以英宗皇帝配座，所有神位，欲依礼例设昊天上帝位，次设五方位，次设五人帝、五官神从祀。」诏恭依。 
七月三日，太常礼院言：「今明堂祀昊天上帝，英宗皇帝配座及五方帝，欲望依礼例并皇帝亲献；五人帝、五官神位，即差官分献。欲修仪注。」诏恭依。 
九月十日，大飨于明堂，以皇弟岐王颢为亚献，嘉王頵为三献。礼仪使司言：「至道二年南郊，皇太子为亚献，越王为终献，更不设上将军。近岁献官虽品秩已高，犹摄上将军，今来明堂亚献、终献已差皇弟颢等，不当更设官。」诏可。余置使、宿斋、行礼，并用皇佑仪制。 
俊良，责以事功之效。既黜陟以三考，又平成其九功。五年于兹，百度咸若。尚且虑一夫之弗获，虞庶事之未康，每形引咎之言，深轸遇灾之惧。天监明德，民怀至仁，阴阳和平，夷夏清晏。底此休功之盛，率予昭考之行。兴言孝思，未举宗祀，爰择季秋之吉，以代至日之禋。 四海之职，以相其仪；致九州岛之味，以备其荐。远述周公之志，近循仁祖之规，按合宫之古图，仍路寝之时制。裒对上帝，将以示民之有尊；宾延五精，不忘报祖之由出。况乃谒款清庙，奉祠紫宫，咸称秩于无文，率先期而致告。礼乐明备，上有以怀柔百神；天人 和，下得以缉熙纯嘏。非予一人之能飨，惟尔万方之绥成。宜均福厘，广逮臣庶。可大赦天下，云云。于戏!亲严之享，由憯怛于朕心；在宥之恩，推爱慈于天下。庸示更新之令，期臻耻格之风。尚赖左右宗工，中外多士，同济泰宁之治，永享无疆之休。」 十月三日，以明堂礼毕，大宴集英殿。《宋朝事实》：九月十日，大飨明堂毕，诏：「门下：王者尊亲之礼，莫隆于昭配之严；圣人享帝之诚，莫善于灵承之实。朕惟席五圣之丕绪，荷二仪之眷休，永念守成之艰，敢忘《小毖》之义 曷尝不体一元而端本，饬五事而承天 内屏游田之娱，外亲保惠之政。选任贤哲，付以辅相之宜；登 
《宋史 乐志》：熙宁享明堂二首二首：原作「一首」，据《宋史》卷一三三《乐志》八改。：英宗奠币《诚安》「英宗」句原无，据右引补。：「于皇圣考，克配上帝。永言孝思，昭荐嘉币币：原作「弊」，据《宋史》卷一三三《乐志》八改。。」酌献《德安》：「英声迈古，德施在民施：原作「旋」，据《宋史》卷一三三《乐志》八改。。久秩宗祀，宾延上神。」 
元丰元年十一月五日，详定郊庙 
      
奉祀礼文所言：「《明堂仪注》，前祀三日，尚舍奉御设黄道褥位。谨按《开元礼》、《开宝通礼》，大享明堂，尚舍奉御设御座，即不设黄道褥。本局前奏亲祠南郊、景灵宫、太庙，已奉诏旨不设黄道褥，今《明堂仪注》合依《开元礼》、《开宝通礼》修定。」从之。 
三年四月二十三日，御札：取今年季秋择日有事于明堂。 
六月二十一日，太常礼院言：「伏准御札，今年九月二十二日有事于明堂，皇帝为慈圣光献皇后服，以日易月，虽已禫除，缘尚在三年之内，检详熙宁元年四月诏，依景德二年南郊故事，除郊庙、景灵宫合用乐外，所有卤簿、鼓吹及楼前宫架、诸军音乐皆备而不作。其逐处警场，止鸣金钲鼓角而已。」诏依熙宁元年南郊例施行。 
七月十四日，诏殿前副都指挥使、宁远军节度使杨遂，都大提点明堂仪仗内捧日奉宸队并法驾卤簿。 
八月四日，详定郊庙奉祀礼文所言：「臣等看详《明堂仪注》，设御洗于中阶东南。谨按《仪礼》：『设洗南北以堂深，东西当东荣。』《燕礼》：『设洗篚于阼阶东南，当东溜。』说者曰：『当东溜，人君为殿屋也，亦南北以堂深。』《礼记》：『洗当东营，其水在洗东，祖天地之左海也。』《开元礼》、《开宝通礼》，大飨明堂，设御洗于东阶东南，颇与礼合，而《皇佑大飨明堂仪注》则设于中阶东南，是南北不以堂深，东西不当东溜，神位在北而南向盥，又奉盘匜授巾者皆北面，殊不应理。臣等以古制言之，乡饮酒、乡射礼， 
      
主人南面，则宾北面盥以对主人。燕礼公在堂上，则主人北面盥以对公。特牲少牢礼神，席在奥则尸入门左，北面盥以对神位，其奉盘者则东面于庭南，奉匜水者则西面于盘东，执巾者亦西面于匜北。所以大飨明堂，伏请设御洗于阼阶东南，当东溜；皇帝立于洗南，北向盥。」从之。先是，详定郊庙奉祀礼文所言：「看详仪注，景灵宫、太庙设皇帝版位于东阶之东，又设御罍洗于版位之西。按《礼记》曰：『洗当东荣。』又曰：『其水在洗东，祖天地之左海也。』释者以为设洗于庭，当东荣。荣，屋翼也，殿屋则云东溜。伏请设洗于阼阶下，当殿之东溜。」诏从之。至是，其制始备。 
七日，诏：「朕惟先王制行以起礼，孝莫大于严父，严父莫大于配天。配天一也，而属有尊亲之殊，礼有隆杀之别。故远而尊者祖，则祀于郊之圜丘而配天；迩而亲者祢，则祀于国之明堂而配上帝。天足以及上帝而上帝未足以尽天，故圜丘祀天则对越诸神，明堂则上帝而已。故其所配如此，然后足以适尊亲远近之义。昔者周公之所亲行而孔子以为盛者也。事载典册，其理甚明，而历代以来，合宫所配既紊于经，乃至杂以先儒六天之说，此皆固陋昧古，以失情文之宜，朕甚不取。其将来祀英宗皇帝于明堂以配上帝，余从祀 神悉罢。」 
十三日，太常礼院言：「奉诏，将来祀英宗皇帝于明堂，惟以配上帝，余从祀 神悉罢。其祀事仪注，令 
      
太常礼院、详定郊庙奉祀礼文所详定。谨按《周礼》有称昊天上帝，有称上帝。以义推之，称昊天上帝者，一帝而已，如『祀昊天上帝则服大裘而冕，祀五帝亦如之』之类是也。称上帝者，昊天上帝及五帝，如『类造上帝封于大神』之类是也大：原作「火」，据《长编》卷三○七改。。称五帝者，昊天上帝不与，如『祀五帝则张大次小次』之类是也是：原无，据《长编》卷三○七补。。繇是而言，则经所谓『宗祀文王于明堂以配上帝』者，与《周礼》所称上帝同矣。其将来祀英宗皇帝于明堂，合配昊天上帝及五帝，欲以此修入仪注。」并据知太常礼院赵君锡、(阳桀)[杨杰]杨杰：原作「阳桀」，据《长编》卷三○七改。、王仲修，检讨杨(宇)[完]、何洵直状：「谨按《周礼》掌次职曰：『王大旅上帝则张毡案，祀五帝则设大次、小次。』又司服职曰：『祀昊天上帝则服大裘而冕，祀五帝亦如之。』明上帝与五帝异矣。则《孝经》所谓『宗祀文王于明堂以配上帝』者，非可兼五帝也。考之《易》、《诗》、《书》所称上帝非一，《易》曰：『先王作乐崇德，荐之上帝，以配祖考。』《诗》曰：『昭事上帝，聿怀多福。』又曰：『上帝是祗。』《书》曰：『以昭受上帝，天其申命用休。』又曰：『惟皇上帝，降衷于下民。』如此类者，岂可皆以五帝而言之 自郑氏之学兴，乃有六天之说，而事非经见。至晋泰始初，论者始以为非，遂于明堂惟设昊天上帝一座而已。唐《显庆礼》亦止祀昊天上帝于明堂。今大飨在近，议者犹以谓上帝可以及五帝，请如圣诏，祀英宗皇帝于明堂，惟以配上帝，至诚精禋，以称皇帝严父之意。」诏如赵君锡等所议。《通考》：杨 
      
氏曰：愚按《孝经》曰：「昔者周公郊祀后稷以配天，宗祀文王于明堂以配上帝。』而注疏家言明堂者，皆曰祀五帝。然则上帝之与五帝，同乎 异乎 山阴黄度曰：『昊天上帝者，天之大名也。五帝，分王于四时者也。周人祀天于圜丘，祀上帝于明堂，皆报本也。祀五帝于四郊，所以致其生物之功也。《大宗伯》言禋祀昊天上帝而不言祀五帝，义可知矣。』由此观之，则明堂祀上帝者，祀天也，非祀五帝也。而注疏家言明堂者皆曰祀五帝，其说何从始乎 遭秦灭学，专用夷礼，汉兴袭秦，四畤增之为五畤。自是以后，郊祀用新垣平之言则祠五帝，明堂用公玉带之言则祠五帝，皆以五畤为主，不知有上帝、五帝之分也。成帝即位，用匡衡之说改郊祀。明年，衡坐事免官，众庶多言不当变动祭祠者，遂复甘泉泰畤及雍五畤如故。夫明堂祀五帝，自武帝首行之。光武中兴以后，始建明堂，明帝、章帝、安帝遵行不变，大抵以武帝汶上明堂为法，不知周人祀上帝于明堂之意矣。是故汉儒注释明堂者，皆云祀五帝，盖其见闻习熟然也。其后晋泰始中，有言明堂、南郊宜除五帝坐，只设昊天上帝一位。未几，韩杨建言，以汉魏故事兼祀五帝，无祀一天者，竟复明堂五帝位，是又习熟汉魏故事而然也。抑又有甚焉者，唐开元中，王仲丘奏，谓禋享上帝有合经义，而五帝并祀，行之已久，请二祀并行，以成大享之义。本朝皇佑中，宋(祈)[祁]奏以上帝祁：原作「祈」，据《文献通考》卷七四改。下同。、五帝二礼并存，以明圣人尊天奉神之义，不敢有所裁抑。夫祀上帝于明堂，周礼也；祀五帝于明堂，汉礼也。合周、汉而并用之，既并祀五帝，其义何居 是说也，创于王仲丘，袭于宋祁，后之言礼者习熟见闻，又将循此以为不易之典。甚矣!知天之学不明，诸儒惑于古今同异而莫知所决，行之既久而莫觉其误也。肆我神祖，圣学高明，洞见周人明堂以文王配上帝之深意，屏黜邪说，断然行之，不以为疑，非聪明睿智不惑之至，其能与于此哉! 
《宋史 礼志》：详定礼文所言；「祀帝于南郊，以天道事之；享帝于明堂，以人道事之。以天道事之，则虽配帝用犊，《礼》所谓『帝牛不吉，以为稷牛』是也；以人道事之，则虽天帝用太牢，《诗》所谓『我将我享，维羊维牛』是也。梁仪曹郎朱异请明堂用特牛，故隋、唐因之，皆用特牲，非所谓以人道享上帝之意也。皇佑大享明堂，用犊七以荐上帝七：原作「牛」，据《文献通考》卷七四改。、配五方帝，用豕各五以荐五人帝。熙宁中，礼院议昊天上帝、配帝用犊与羊、豕各一，五帝、五人帝用犊与羊、豕各五，皆未应礼。今明堂亲祠上帝、配帝、五方帝、五人帝，请用牛、羊、豕各一。」 
八月二十一日，详定礼文所言「八月」至「所言」，原无，据《长编》卷三○七补。：「谨按晋挚虞议：『郊丘之祀，扫地而祭，牲用茧栗，器用陶匏，事反其始，故配以远祖。明堂之祭，备物以荐，三牲并陈，笾 
      
豆成列，礼同人理，故配以近考。』繇此言之，郊以远人而尊，则当以天道事之；明堂以近人而亲，则当以人道事之。故《宋书 志》曰：『《礼记》郊以特牲，《诗》称明堂牛羊，吉蠲虽同，质文殊典。且郊有燔柴，堂无烟燎，则鼎俎彝簋，一用庙礼。』《隋书 志》亦曰：『明堂之礼，既方郊为文，则不容陶匏。』《开元礼》、《开宝通礼》及见行仪注，明堂之飨，席用槁鞂，器用陶匏，并与郊祀无别，殊非所谓『礼同人理、配以近考』之意。伏请以莞席代槁鞂、蒲越，以玉爵代匏爵，其豆、登、簋、俎、尊、罍并用宗庙之器，但不祼，不当有彝瓒。」从之。 
是日又言：「《明堂仪注》，设爟火于望燎位之东南爟：原作「权」，据《长编》卷三○七改。，皇帝就望燎位举爟火。谨按历代祀明堂，送神乐止，悉无举爟火之文，唯皇佑大飨明堂则有之。况景灵宫荐享已削此仪，伏请将来明堂行礼，不设爟火。」从之。 
是日又言：「《明堂仪注》，上帝席以槁秸席以：原倒，据《宋史》卷一○一《礼志》四乙。，配帝以蒲越，上皆设褥。《开元礼》大享明堂，上帝席以槁秸，配帝以莞。夫以茵褥施于神位，其为非礼明甚，伏请明堂神席上不设褥。」从之。《宋史 礼志》：监察御史里行王祖道言：「前诏以六天之说为非古，今复欲兼祀五帝，是亦六天也。礼官欲去四圭而废祀神之玉，殊失事天之礼。望复举前诏，以正万世之失。」仍并诏详定合用圭璧。详定所言：「宋朝祀天礼以苍璧，则燎玉亦用苍璧；礼神以四圭有邸，则燎玉亦用四圭有邸「则燎玉」至「四圭有邸」凡二十三字，原无，据《宋史》卷一○一《礼志》四补。。而议者欲以苍璧礼神，以四圭有邸从燎，义无所主。《开元》、《开宝礼》，祀昊天上帝及五帝于明堂，礼神燔燎皆用四圭有邸有邸：原无，据《宋史》卷一○一《礼志》四补。。今诏惟祀上帝，则四圭有邸自不当设自：原无，据《宋史》卷一○一《礼志》四补。。宜如南郊，礼神燔燎皆用苍璧。」 
闰九月一日，太常礼院言明堂礼毕，合行恭谢礼。诏依熙宁元年故事。熙宁元年郊礼毕，诏更不恭谢，命执政、近臣分诣烧香。 
十月 
      
十一日，详定郊庙奉祀礼文所言：「国朝郊庙明堂礼，以郊社令设玉币，太祝取玉币以授侍中进皇帝，门下侍郎取爵进皇帝奠爵，皆未合礼。伏请郊庙明堂，命吏部尚书一员奉玉币，吏部侍郎一员奉爵，以次从皇帝至神座前，左仆射阙即右仆射。以玉币进皇帝奠于地。及酌献，尚书左丞阙即右丞。以爵授仆射，仆射进爵皇帝。酌献讫，侍郎受币受爵以赞饮福。及焚燎外，宗庙仍以尚书设玉几。」从之。《宋朝事实》：元丰三年九月二十日明堂礼毕，诏：「门下：朕承五圣积累之基，接千载神灵之统。顺迪古训，惠绥黎元。玩心于几微，储思乎昭旷。夙兴夜寐，永惟二帝之盛时；日就月〔将〕，思继三王之绝业。然而礼殊于商、周之后，乐失于《韶》、《濩》之余，究观本原，寖紊彝制。祀事习行而恬于舛误，祠官妄举而阔不讲修。 者刺六经之文，采诸儒之议，祓饰漏典，发挥祲容，祗奉乎天地神祇之尊，荅扬乎祖宗功德之懿。于时五韪来叙，三农屡丰，星氛弥消，民气休静。乃涓路寝之室，乃度崇堂之筵。诹季秋之灵辰，备庶物之美报。念神莫帝之大，肇新款飨之仪；念人莫亲之隆，载陈严配之礼。于是驾斋辂之洁，建鸾旗之华，被衮冕以欸琳宫，执鬯圭以祼清庙。还登阳馆之陛，大奏《我将》之诗。文物灿庭而辉煌，璧玉烂席而华绚。昭事上帝，克禋克祀而精意通克：原作「尧」，据《宋大诏令集》卷一二五改。；燕及皇天，如几如式而美祥下。凄然凉露之感，肃然荣光之临。岂朕眇冲，敢私贶施!垂恩隤祉，既膺有昊之降康；荡垢涤瑕，嘉与含生之均庆。可大赦天下。于戏!德隆报薄，无馨气以动于神明；享厚施丰，有膏泽以洽于黎庶。保艾中外，辑宁邦家。尚赖三事协恭， 公输力，如股肱之卫予体，如符契之合予心。岂独一时，天人助信顺之至；又将百世，君臣同福禄之多。」 
五年十一月二日，详定郊庙奉祀礼文所言：「《周礼》小宗伯祷祠肄仪为位肄仪：原倒，据《长编》卷三三一乙。，后汉肄司徒府，皆不于祠所，所以远慢戒渎也。本朝亲祠南郊，习仪于坛所，明堂于大庆殿，皆近于渎。伏请南郊习仪于青城，明堂习仪于尚书省，以远神为恭。」从之。《宋续通鉴长编》：五年秋，太常寺言：「丙申 
      
诏书：『季秋祀英宗于明堂，惟以配上帝惟：原作「推」，据本卷第四五页「十三日」条改。，其余从祀 神悉罢。』臣等以类推之，犹有未尽者。谨案《周颂 噫嘻》，春秋祈谷于上帝，而本朝启蛰而雩，有司尚缘近制，皆以 臣从祀，恐与今诏意不同。臣等伏乞将来孟夏大雩惟祀上帝，以太宗配，余从祀 神悉罢，以明事天不二。」又言：「据礼，雩坛在国南，今寓圜丘非是，乞改筑。」从之。 
七年十月二十六日，尚书礼部言：「亲祠仪注，享太庙、祀圜丘日，帝自斋殿赴大次，服通天冠、绛纱袍，然后改服祭服。看详明堂大享，帝宿斋于文德殿，祭日之旦自斋殿赴大次，亦合服通天冠、绛纱袍，至大次改服祭服行事。」从之。《宋朝事实》：先是，七月戊申，内降御札曰；「朕蒙上神之休，膺列圣之绪，兢兢业业，罔敢怠荒。惟皇佑之再秋，荐五神于重屋，明有以教万民之孝，幽有经通 灵之欢。历年于兹，久旷弗举。今四时和裕， 物茂丰，奉牲告成，曷勤之惮!况夫容台献议，去并侑之烦；乐府考音，推至和之本。宜恢盛则，用戒先期。朕以今年季秋择日有事于明堂，其恩赏并如南郊故事。诸道州府不得以进奉为名，辄行科率，致有烦劳。」礼毕肆赦：「门下：朕承三圣之基，履四海之贵，深为持国之日久，益念为君之道艰。有临听之 ，庶以图天下之佚；无奉养之靡，庶以资天下之丰。兢兢万务之维微，勉勉前事之所戒。倚以左右辅弼之所正，予敢有弗钦 事于上下神祇之是明，予敢有弗肃 属九谷登富，三辰昭华，象来桂海之祥，尘绝玉关之警。有邦之应，于朕岂功!恭念为天之子者，必修报本之禋；为人之子者，必怀追养之慕。重怀菲德，屡缉旷文。顷按明堂之图，古如路寝之制。载经斯席，载度斯筵。直大火之骍芒，乘季秋之肃气。物无上帝之称，非躬祠不足诏乎虔；圣维文考之尊，非严配不足尽乎孝。于时备法物之驾，服六冕之章，格灵娱于真庭，款清德于太宇。还祗宗祀之举，共饬纯诚之将。乃神光陆离，烛于荐鬯之夕；嘉气休宴，被于钦柴之时。亶丕事之继成，敢蕃祉之专(向)[飨]。宜孚廷焕，以契天心。可大赦天下。于戏!承神之胙，既均辉翟之微；荡俗之瑕，复若风霆之布。盖礼具则泽之博，孝至则劝以遐。尚赖秉文之英，经武之杰，厉同寅于王室，恢大治于邦图，共荷无疆之休，亦膺无穷之问。」 
元佑元年二月二十六日，吏部尚书吕大防等言：「谨按国朝之制，奉僖祖皇帝、太祖皇帝以配郊丘。季秋大飨，自唐及本 
      
朝皆严父子义，伏请宗祀神宗皇帝于明堂以配上帝。」诏恭依。朱光庭进议曰：「臣谨按《周颂 我将》，祀文王于明堂也，『我将我享，维羊维牛，维天其右之。』《孝经》曰：『孝莫大于严父，严父莫大于配天，则周公其人也。昔者周公郊祀后稷以配天，宗祀文王于明堂以配上帝。』臣详二经之文，皆为明堂而言也。在《我将》之颂，言天而不言上帝；《孝经》称严父莫大于配天，又曰配上帝。又按《郊特牲》曰：『万物本乎天，人本乎祖，礼所以配上帝也。郊之祭也，大报本反始也。』由是言之，则天之与上帝一也。推本始而祭之，则冬至万物之始也，故于是日祀天，尊祖而配之。推成功而祭之，则季秋万物之成也，故于是月祀上帝，严父以配之。祖配本始之祭而父配成功之祭，其理然也。自汉以来，论明堂者众矣。臣切究《周颂》、《孝经》、《郊特牲》之文，天之与上帝既一，则从祀之神不当有异，缘郊与明堂皆三年一大祭也，但内外配祖、考为异尔。又《大司乐》曰：『乐六变则天神皆降。』则从祀之神固无疑矣。臣伏请将来九月宗祀神宗皇帝于明堂以配上帝，天神宜悉从祀，不惟正大飨之礼，盖以隆配父之道也。伏望朝廷因此大祀，特下有司考正，以为万世法。」 
三月十六日，御札：取今年季秋择日有事于明堂。 
五月六日，诏将来明堂前二日朝献景灵宫、天兴殿殿：原作「宫」，据《长编》卷三七七改。。以太常寺言：「准御札，祀明堂前二日朝献景灵宫，前一日亲享太庙，当用三年不祭之礼，悉遣大臣摄事。看详景灵宫、天兴殿用天神之礼天神：《长编》卷三七七作「天地」。，即不系庙享，于典礼别无妨碍。」故有是诏。 
六月十五日，太常寺言：「苏辙奏请明堂用皇佑典礼，今详皇佑明堂虽尝编纂，然嘉佑末已经仁宗厘正。至元丰三年宗祀英宗于明堂以配上帝，专用《孝经》严配之文，最为得礼之正。盖宗祀大典更累圣乃定，将来明堂宜遵元丰三年定制。」从之。 
二十三日，诏：「将来明堂，除依礼例礼神用乐外，其卤簿、鼓吹及楼前宫架、诸军音乐，皆备而不作，警场止鸣金钲 角。」以在 
      
神宗皇帝禫祭中故也。 
八月十四日，礼部言：「自来大礼，皇帝诣景灵宫、太庙，皆乘玉辂。今来明堂止诣景灵宫一处行礼，检会嘉佑四年仁宗亲行夆享及七年明堂诣景灵宫、太庙，往回皆乘大辇。欲依上件故事修入今次仪注。」从之。是日又奏：「自来明堂前三日，皇帝自内乘辇赴文德殿御幄，改服通天冠、绛纱袍升御榻，百官奏请致斋讫，降坐归御幄。今来皇帝就垂拱殿致斋，缘本殿地步隘窄，陈设御幄外，难以安置御榻，欲请皇帝自垂拱殿改服，乘辇赴文德殿，并如常仪。俟百寮奏请毕，却归垂拱殿宿斋。自余幕次，悉依令式陈设。」从之。四年行明堂礼亦如之。 
二十二日，诏：「今年明堂，诸军素队乐而不振作，更不支赐。」 
九月六日，大享于明堂，以皇叔扬王颢为亚献，荆王頵为终献。 
二十五日，宰臣、亲王、执政、近臣等分诣观寺恭谢，以明堂礼毕，皇帝在谅闇，不亲行恭谢之礼也。《通考》：九月辛酉，帝大飨于明堂，诏：「明堂礼毕御紫宸殿， 臣起居，不奏祥瑞，御楼惟行肆赦仪，称贺并罢。」以太常寺言司马光薨故也。 
《宋朝事实》：哲宗元佑元年九月六日，明堂礼毕，诏：「门下：圣人之德，无以加孝；帝王之典，莫大承天。朕以眇眇之身，茕茕在疚，永惟置器之重，惕若临渊之深。承明继成，思有以迪先王之烈；绍志述事，未足以慰天下之心。仰繄母慈，总揽政体，缉熙百度，和乐四方。赖帝况临，浃寓宁乂，三垂之兵靡警，万邦之年屡丰。庶几大同，光嗣成美。深惟六圣之制，必躬三岁之祠。惟兹肇禋，属予访落，丧有以权而从变，祭无以卑而废尊。钦言总章，古重宗祀，以教诸侯之孝，以得万国之心。我飨维天，《下武》式文王之典；大孝严父，孔子谓周公其人。追惟先猷，尝讲兹礼，包举儒术，咨诹搢绅。刺六经放逸之文，斥众言殽乱之蔽，嘉与四海，灵承一天。革显庆之兼尊，隆永徽之专配，成于独断，畀予冲人畀：原作「卑」，据《宋大诏令集》卷一二五改。。尊遗教于前， 
      
着成法于后。涓选吉日，裒辑上仪，奉罍琳宫，奠玉路寝。神之吊矣，燕及皇矣，谁其配之，既右烈考。于时夙斋辂之驾，被衮冕之章，备庶物之微，追三牲之养。灵旗而风马下，孝奏而日月光。惕然履霜，讵胜凄怆之意；僾然出户，如闻叹息之音。秩佑赉我思成，侍臣助予恻楚。既迄成于熙事，敢专(向)[飨]于闳休!宜布沉恩，以暨诸夏。可大赦天下。云云。于戏戏：原作「献」，据《宋大诏令集》卷一二五改。!汉庭祀帝，着于即祚之踰年；唐室施仁，固以御门之吉日。盖礼盛者文缛，泽大者流长。尚赖文武之英，屏翰之隽， 恭政治治：原作「路」，据《宋大诏令集》卷一二五改。，以辅邦图。」 
四年三月七日，御札：取今年季秋择日有事于明堂。 
五月四日，诏：今年明堂大礼，太庙更不排顿。 
六月十四日，礼部言：「太常寺申：故事，明堂享太庙，虽遣官摄事，除供行事官罍洗之类并依常享外，其逐室所设祭器特用亲祠器。将来明堂大礼，太庙差官摄事，其逐室所陈祭器及祠官罍洗之类，请依此。」从之。 
八月日，诏徐王颢为亚献，嗣濮王宗晖为终献。 
九月二十四日，帝以明堂礼毕，诣景灵宫行恭谢礼，次诣万寿观。二十五日，诣凝祥池、中太一宫、集禧观、醴泉观毕，宣从臣赐酒五行，次诣大相国寺诣：原作「诸」，据《长编》卷四三三改。。《宋史 礼志》宋史礼志：按《宋史》文字甚略，此下文字实引自《文献通考》卷七四。：先时，三省言：「按天圣五年南郊故事，礼毕行劳酒之礼，如元会之仪。今明堂礼毕，请太皇太后御会庆殿，皇帝于帘内行恭谢之礼。百僚称贺讫，宣 官升殿赐酒。」太皇太后不许，诏曰：「皇帝临御，海内宴安，五经季秋，再讲宗祀，以享天心，顾吾何功，获被斯福!今有司因天圣之故事，修会庆之盛礼，将俾文武，称庆于庭。吾自临决，万机祗畏，岂以菲薄之德，自比章献之明 矧复皇帝致贺于禁中， 臣奉表于闱左，礼文既具，夫又何求!前朝旧仪，吾不敢受。将来明堂礼毕，更不受贺，百官并内东门拜表。」 
《宋朝事实》：元佑四年九月十四日，明堂礼毕，诏：「门下：治人莫急于重祭，严父孰大于配天，昔者周公，宗祀明堂而致孝；鸿惟仁祖，规抚路寝以尊亲。参合古今之宜，兹谓情文之尽。肆我昭考，称秩彝祠，周爰 策之长，专崇一帝之配。圣作明述，事并功偕。稽《吕令》之文，则享以秋季；案《鲁经》之载，则日用吉新。允协灵心，奉为常宪。朕纂图宸极，承训慈闱，事举于中，礼循其旧。向讲亲祠之制， 
      
一遵先圣之谟。对越上神，翕受纯嘏，五韪来备，三稔于兹。属方隅之底宁，嘉河流之顺复，物无疵疠，民用平康。荷穹昊之降休，致涵生之蒙祉。复会一郊之岁，前询七数之谋。而干象垂文，辰集房辰集：原作「晨觌」，据《宋大诏令集》卷一二五改。、心之次；朝仪取法，是为政教之宫。适及其时，兹用展采。陈千乘万骑之仪卫，极四海九州岛之贡羞，皆欲有以致其严，犹惧无以称其德。前期戒众，各扬职以尽恭；先甲端诚，中集虚而思道。始钦柴于真馆，旅备物于大庭。作主侑神，帝与亲而并飨；奠匏及瓒，荐暨祼以交行。一纯罄而高明歆，四气和而诸福应。有司已事，祝嘏既告以孝慈；与物惟新，风霆爰布于号令。式均惠泽，溥被敷天。可大赦天下。于戏!合内朝之神事，既因锡羡以推仁；得万国之欢心，又将使民而致孝。盖布德行惠者，非贤罔乂；任大守重者，惟后克艰。尚赖文武荩臣，股肱硕辅，共
底缉熙之法，庶成忠厚之风。咨尔群伦咨：原作「兹」，据《宋大诏令集》卷一二五改。，其体朕意。」 
六年二月二十一日，太常博士赵叡言：「本朝亲享之礼，自明道以来，即大庆殿以为明堂，盖得圣人之意。至于有司摄事之所，乃尚寓于圜丘。窃见南郊斋宫有望祭殿，其间屋地颇宽，乞将来季秋大享明堂，有司摄事只就南郊斋宫行礼。」从之。 
绍圣二年四月二十五日，御札：取今年季秋择日有事于明堂。 
五月二十六日，三省言：「礼部、太常寺状，将来明堂，皇帝饮福受胙，乞依元丰三年郊庙礼制施行。」从之。 
二十七日，诏依元丰三年例，明堂前三日致斋于文德殿。以元佑元年四月尝致斋于垂拱殿，故有是诏。 
六月二十日，礼部言：「将来明堂，乞依元丰三年明堂，车驾诣景灵宫、太庙，往回并乘玉辂。」从之。 
二十五日，太常寺言：「今来明堂、景灵宫、太庙行礼，皇帝版位自合设于阼阶之上。所有殿下小次，欲依元丰详定郊庙奉祀礼文所议，不设。」诏太庙设小次，余从之。 
九月一日，诏皇叔祖济阴郡 
      
王宗景为亚献，皇伯保信军节度观察留后仲迁为终献。 
十九日，宰臣章惇等言：「伏见皇帝自庙门降辂，步至斋宫，秋日尚炎，却伞弗御；荐献至神宗庙室，涕泗沾服；礼毕复自斋宫却伞，步升玉辂。〔乞〕宣付史官。」从之。 
十月二日，以明堂礼毕，诣景灵宫行恭谢礼。三日，诣凝祥池、中太一宫、集禧观、上清储祥宫、大相国寺。唯第一日自景灵宫诣崇因阁，余如元佑四年故事。《宋朝事实》：绍圣二年九月十九日，明堂礼毕，诏：「门下：顺考礼经，莫先于祭典；遹遵成业，益重于孝思。朕以眇躬，获承休德。访予落止，奉长信于帘帷；始初清明，绍先朝之矩矱。不懈于事，惟既乃心。延登隽良，修饰治具，每怀兢慎，惧忕盈成。方海寓之宴宁，亦雨旸之顺序。心存偃伯，诚在邵农，十有一年，允厘庶务。岂朕寡德，致此休嘉，洪惟祢宫，垂慈佑助。益励从先之志，适丁亲祀之期。配帝飨亲，用周公之故事；明堂路寝，协神祖之宏规。(日)[月]用季秋，日维新吉，备千乘万骑之仪卫千：原无，据《宋大诏令集》卷一二五补。，先有事于琳宫；极四海九州岛之贡羞，用亲祼于太室。骏奔扬职，肸蠁荐诚，一纯罄而高明歆，四气和而福禧应。有司已事，庆熙洽之告成；与物惟新，布惠和而肆眚。式扬大号，爰及敷天。可大赦天下。于戏!毖祀总章，所以教诸侯之孝；推恩绵宇，所以致天下之和。更赖三事协恭，百官修职，共伸励翼，永底丕平。」 
《尘史》麈；原作「尘」，据今本《麈史》改。：绍圣乙亥季秋，大享明堂，余时贰军器，从百官服朝服。前一日，皇帝致斋，御史台吏具行礼次第，人印给一本。至是日，则曰「 其佩」，仍注云「屈而结之」。在庭之臣亦有莫能省其音者省其音：原作「音其 」，据《麈史》卷上《礼仪》改。，或读曰青，曰菁。余潜告曰：「当为争。」有相顾而笑者。按《仪礼》作「」字，音义与此同。 
元符元年十二月五日，尚书左丞蔡卞言：「昨季秋大享于明堂，充初献充：原作「克」，据《长编》卷五○四改。，就南郊望祭殿行礼殿：原无，据《长编》卷五○四补。，窃见其殿制度隘窄，阶级平夷，未足以仰称严事之意。盖闻明堂者，天子布政之宫，于以朝诸侯，而先王宗祀配帝乃就此者，所以致亲亲之义也。国家皇佑初讲求坠典，始即大庆殿奉祠，至今循之，盖得古者宗祀之遗意， 
      
独常岁寓祭位处有所未安常：原作「尝」，据《长编》卷五○四改。。恭惟对越上神，配以烈考，大事也，虽遣官摄事，亦当如礼。伏见新作南郊斋宫端诚殿，实天子洁斋奉祠及礼毕见 臣之所，在国之阳，高明邃深，可以享神。即此行礼，于古义为有合。自今大礼自依旧制外，其常岁季秋大享，宜改就端诚殿。」从之。 
《宋史 乐志》：元符亲享明堂乐章十一首：皇帝升降《仪安》：「严父配天，孝乎明堂。与奠升阶，降音以将。天步有节，帝容必庄。辟公宪之，礼无不臧。」上帝位奠玉币《镇安》：「圣能享帝，孝克事亲。于皇宗祀，盛节此陈。何以荐虔，二精有炜。何以致祥，上天鉴止。」神宗奠币《信安》：「合宫礼备，时维哲王。堂筵四敞，明德馨香。圣考来格，降福穰穰。承承继继，万祀其昌。」奉俎《禧安》：「奕奕明堂，天子即事。奠我圣考，配于上帝。凡百有职，畴敢不祗!俎洁牲肥，其登有仪。」上帝位酌献《庆安》：「惟礼不渎，所以严亲。惟孝不匮，所以教民。陟配文考，享于大神。重禧累福，祚裔无垠。」配位酌献《德安》：「隆功骏德，两有烈光。陟配宗祀，惠我无疆。」退文舞、迎武舞《穆安》：「舞以象功，乐维崇德。文经万邦，武靖四国。一张一弛，其仪不忒。神鉴孔昭，孝思维则。」亚献《穆安》：「于昭盛礼，严父配天。尽物尽诚，莫匪吉蠲。重觞既荐，九奏相宣。神介景福，亿万斯年。」饮福《胙安》：「莫尊乎天，莫亲乎父。既享既侑，诚申礼举。戛击堂上，八音始具。天子亿龄，饮神之胙。」彻豆《歆安》：「穆穆在堂，肃肃在庭。于显辟公，来相思成。神既歆止，有闻无声。锡我休嘉，燕及 生。」归大次《 安》：「有奕明堂，万方时会。宗子圣考，作帝之配。乐酌虞典，礼从周志。厘事既成，于皇来暨。」
  </div>
  <div class="pagination">
   <a href="宋会要辑稿_page140.html">
    上一页
   </a>
   <span>
    ...
   </span>
   <a href="宋会要辑稿_page136.html">
    136
   </a>
   <a href="宋会要辑稿_page137.html">
    137
   </a>
   <a href="宋会要辑稿_page138.html">
    138
   </a>
   <a href="宋会要辑稿_page139.html">
    139
   </a>
   <a href="宋会要辑稿_page140.html">
    140
   </a>
   <span class="current-page">
    141
   </span>
   <a href="宋会要辑稿_page142.html">
    142
   </a>
   <a href="宋会要辑稿_page143.html">
    143
   </a>
   <a href="宋会要辑稿_page144.html">
    144
   </a>
   <a href="宋会要辑稿_page145.html">
    145
   </a>
   <a href="宋会要辑稿_page146.html">
    146
   </a>
   <span>
    ...
   </span>
   <a href="宋会要辑稿_page142.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
