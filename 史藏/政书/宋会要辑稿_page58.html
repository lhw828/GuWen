<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 58 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 58 页/共 1125 页</h1>
    <div class="content">十二年二月一日十二年：上文已出十二年，此则当与之合并。，迪功郎任清叟进曾祖伯两所撰《春秋绎圣传》，诏付秘书省。 
十月二十一日，权发遣江阴军胡介进父世将措画川峡边防战守钱粮奏议三十卷，诏付史馆。 
十三年正月一日，知福州赵汝愚言：「臣尝备数三馆，获观秘府四库所藏，及累朝史氏所载忠臣良士便宜奏章，论议明切，私窃忻慕。收拾编缀，殆千余卷。因事为目，以类分次去其复重与不合者，犹余数百卷，厘为百余门。始自建隆，迄于靖康，推寻岁月，粗见本末。欲更于其间，择其至精至要尤切于治道者，每缮写成十卷，即作十次投进。伏望时于间〔闲〕燕深赐考详，庶因药石之规，能致涓麈之益。」从之。其书一百五十卷、目录五卷。 
三月五日，宰执进呈郑大中进父建德所著《汉规》。上曰：「建德虽甚能文，议论可采，可付秘书省。大中与免文解。」 
八月二十六日，诏新知龙州王称所进《东都事略》一百三十卷，计四十册，目录一册，付国
      
史院。即而十四年三月十八日，翰林学士兼侍讲兼修国史洪迈奏：「国家史册，虽本于金柜石室之藏，然天下遗文轶事，散落人间，实赖山林博洽之(氏)[士]广记备言，上送有司，以为汗青之助。臣比承乏四朝史院，翫岁引日，仅能奏篇。既蒙圣恩，裒进崇秩，于此有人焉，尝施功绪，卓然成劳，敢以姓名，冒(开)[关]宸扆。龚敦颐者，和州布衣也。其曾祖原昔为泰陵实录院官，故其家藏书故其家藏书：下文疑有脱漏。。念元佑党籍诸臣及建中上书(雅)[邪]等人，表表名节，经崇宁禁锢，靖康流离，子孙不能尽存，平生施为漫不可考，故慨然属意，访求阙遗，遂成《列传谱述》一百卷。凡名在两籍者三百九人，而书于编者三百五人，其不可得而详者四人而已。王称之父赏在绍兴中亦为实录修撰，称承其绪余，刻意史学，断自太祖，至于钦宗，上下九朝，为《东都事略》一百三十卷。其非国史所载，而得之于旁搜者，居十之一。皆信而有证，可以据依。臣之成书，实于二者有赖。敦颐举进士不第，今为不理选限登仕郎。称今以承议郎差知龙州。欲望鉴二人铅椠这勤，特加甄录，以为学士大夫之劝。」诏王称除直秘阁，龚敦颐特补与上州文学。 
十四年九月十七日，荆湖北路提点刑狱公事朱佺进伯父长文所著《春秋通志》十一册，诏付秘书省。 
十五年三月八日，右谏义大夫谢谔进编集《孝史》五十卷，并《序》及目录，共一十一册。诏付秘书省。 
七月二十 
      
五日，中书后省言：「看详郑钧所进《钦天要略》，编次有伦，其间评论切于事理，委有可采。」诏郑钧循文林郎，与近关教授差遣。钧任从政郎，前明州州学教授。采摭祖宗钦天事实，(褒)[裒]类为书，名曰《钦天要略》，总十有二门，析为二十五卷，上之。 
十六年正月二十三日，太傅史浩进《尚书讲议》二十二卷。诏付秘书省。(以上《孝宗会要》) 
【光宗会要】
      
绍熙三年十一月二十四日，显谟阁学士、通议大夫韩彦直上《水心镜》一百六十七卷，诏彦直与转两官，其书宣付史馆。(以上《光宗会要》)
 崇儒 宋会要辑稿 崇儒五 编纂书籍 说书除职讲书赐予 
      
说书除职讲书赐予
【宋会要】
      
景佑元年五月六日，殿中丞杨中和言：「念臣《九经》第一名及第。今差知温州平阳县，夙专讲诵，政事非长。欲乞依旧在监说书。」诏充国子监说书。 
嘉佑六年九月十三日，赐大名府国子监讲书进士马章绢十匹、米麦各十硕。(舒大刚校点)
 崇儒 宋会要辑稿 崇儒六 御制 
     
宋会要辑稿 崇儒六

御制
【宋会要】
真宗天禧四年十一月壬戌，诏从丁谓等请，作天章阁眉批：「按《方域》内亦有天章阁，南宋建置也。」，奉安御集。十一月，中书言：「圣制已约分部帙，望命内臣规度禁中严净之所，别创殿阁缄藏。」从之。又出御制七百二十二卷，付之宰相。十二月，辅臣以御书、御制共二卷进呈，皆帝亲笔及亲作草本。诏藏御集阁以天章为名。 
十二月己巳兴工，五年三月戊戌阁成。五年二月，修天章阁功毕。庚子，有司具两街僧道威仪，教坊作乐，奉御书自玉清昭应宫安于天章阁。 
四月，召近臣、馆阁、三司、京府官观御书、御集于阁下，遂宴于 玉殿。时辅臣集御制三百卷，又取至道元年四月讫大中祥符岁中书、枢密院时(正)[政]记、史馆日历、起居注善美之事，录为《圣政经》，凡百五十卷。并命工镂板。又以御书石本为九十编，命中使岑守素等主其事。至是毕功焉。五年四月，诏以御书石本为九十编，藏天章阁。阁在真宗时未尝建官，至仁宗天圣八年十月初置待〔制〕，命范讽、鞠咏充职。景佑四年增置侍讲，以贾昌朝、赵希言、王宗道等为之。庆历七年，又置学士、直学士。仁宗于干兴元年八月辛亥赐辅臣先帝《御集》三百卷、《释奠文集》一部、《清景殿诗》二卷、《三惑论》并《欹器论》、《天童经》各一册、《圣政经略》一百五十卷 
【宋会要】
真宗宴后苑，作《钓鱼诗》赐吕蒙正。 
【宋会要】
     
(真宗宴后苑，作《钓鱼诗》赐吕蒙正该条眉批：「重复」。。)
 崇儒 宋会要辑稿 崇儒六 孝宗御制 
     
孝宗御制
【宋会要】
淳熙元年六月，召上天竺寺僧若讷讲《法华经》，在御批问荅，类成一书。诏以《大乘妙法莲华经释义》为名。 
九月十八日，幸玉津园宴射，赋七言诗赐宰臣曾怀以下，预宴臣僚赓和以进。 
二年五月十日，御制诗一首，赐新进士詹骙以下。详见进士。 
三年六月一日，御制诗书扇，赐集英殿修撰主管佑神观张子仁。 
四年二月一日，御制《改幸学诏》，赐吏部侍郎兼直学士院周必大。 
三月一日，御制《妙堂诗》，赐淮东提举吴琚。 
十月一日，御制诗一篇，赐少保史浩。以浩潜藩旧学，赐宴内苑，乃命宿于玉堂。翌日，有诗来上，因俯同其韵，复以赐之。 
五年十月二十一日，御制《秋日幸秘阁观图书宴群臣》近体诗一首，赐右丞相史浩以下。 臣咸皆赓和也。 
六年六月四日，御制诗赐明州观察使提举万寿观张子仁。 
宸翰，不胜战栗。」上曰：「此论欲戒饬臣下趋事赴功而已。岂为卿等耶 迩来年谷屡丰，雨晹时若，中外晏然，皆卿等赞襄之力。」雄等奏：「孔子有言：『迅雷风烈必变。』夫迅雷不为孔子设明矣，而孔子所以必变者，敬天之威故也。陛下训 十一月一日，宰臣赵雄等奏：「欲就堂中，请侍从宣示御制文字。」上曰：「甚好。」雄等奏：「前日恭 
     
教如此，何啻迅雷 臣等及中外小大之臣，无不震惧。」先是，上着论数百言，欲革取士用人之弊，论及诛赏，宣示从臣，故有此奏。 
七年五月一日，御制《狠石铭跋》，赐右丞相赵雄等。 
八年八月十一日，御制诗赐丞相史浩。以浩屡上丐归之请，留之不可，于其行也，锡燕以赐之。 
十年二月十一日，御注《(图)[圆]觉经》一部，赐径山能仁禅寺僧宝印。淳熙十一年二月二十九日，一部二卷，赐(上)[天]竺僧若(纳)[讷]慧持。 
十一年四月二十五日，御制《送行诗》赐太保史浩。 
十一月一日，宰执奏事谢赐《太上稽山诗》石刻，上曰：「《太上诗》规模宏大，所以赐卿者，正欲仰体太上之意，如『属意种、蠡臣』之句。」 
十五年六月二十九日，诏寔录院依典故编高宗皇帝御制。详(此)[见]国史院。
 崇儒 宋会要辑稿 崇儒六 光宗御制 
     
光宗御制
【宋会要】
淳熙十六年九月二十三日，御赞《顶相》一轴，赐左右街僧若讷。 
绍熙元年四月二日，诏高宗《芝草赞》、隆兴御制《芝草诗》、寿皇《芝草赞》、诏熙御制《芝草诗》，共四本，宣付史馆。 
五月十五日，赐闻喜宴于礼部贡院。是日，赐新及第进士余复以下御制诗一首。 
三年十二月二日，御制、御书《至尊寿皇圣帝圣政序》。 
四年五月二十三日，赐闻喜宴于礼部贡院。是日，赐新及第进士陈亮以下御制诗一首。
 崇儒 宋会要辑稿 崇儒六 御书 
     
御书
【宋会要】
     
淳化四年，内出(分)[八]分书《千字文》，赐宰臣、枢密使已下各一轴。 
五年十〔一〕月，赐近臣飞白书各一轴，别赐参知政事寇准飞白草书十八轴。先是，宰臣吕蒙正等皆以赐得，时准出使在外，至是始及焉。 
至道元年，〔六月〕六月：原无，依苗校据《玉海》卷三三及《长编》卷三八补。，太宗草书经史故事三十纸，诏翰林侍读吕文仲一一读之，因遣刻石，以数百本，并列秘阁官吏姓名，付内侍裴愈，令于江东名山福地道宫〔佛〕庙各藏一本。或高逸不仕，敦朴有行，为州里所称者，亦分赐之。 
二年六月，出飞白书二十轴，赐宰相吕端等人五轴。又以四十轴藏于秘阁。字皆方圆数尺，端等相率诣便殿称谢。帝谓之曰：「飞白依小草，书体与隶〔体〕不同。朕君临天下，复何事于笔砚，但中心好之，不能轻弃，岁月既久，遂尽其法。然小草书字学难究，飞白笔势罕工。朕习此书，使不废绝耳。」 
三年六月，真宗谓宰臣曰：「先帝多能，尤于笔法精妙，尽得诸家之体。所有御笔墨迹，遍赐天下名山胜境，用垂不朽。」 
真宗大中(详)[祥]符二年十一月，真宗以太宗镂文红管供御笔十有二管，分赐宰臣王旦以下。因谓旦等曰：「先帝听政之暇，常以观书及攻笔法为意，每见诸家字体精妙，无不学者，学之必成。」旦等言：「先帝笔法神气英异，非人臣所及。如侍书王着有名于时，然望先帝甚远。」帝曰：「王着于侍书待诏中，亦无其比焉。」知节言：「先帝奕鸉甚 
     
妙，但圣人泛涉游艺，必至精绝，然终非所好。」帝曰：「先帝亦着鸉格势。朕顷在宫中侍先帝，尝见学锺繇书，或自夙兴，常手不释卷。」 
五年十一月，内出太宗御集及御书法帖，总三百三十六卷三百三十六卷：苗校：《长编》卷七九作「三百六十卷」。，示辅臣。曰：「太宗嗜〔学〕，实由天纵太宗嗜：「嗜」前，疑脱一字。，属思(授)[援]翰，心极精妙。朕孜孜寻访，殆无遗者。四方以朕购求，所纳者甚众。然或因先朝赐其家宝藏，即复付之。」王旦曰：「以文章化人成俗，(青)[实]自太宗始也。五代以来笔札无体，锺、王之法几乎绝矣。太宗在南宫，留意翰墨，断行片简，传之于外，则争求之，实为楷法。自是学者，书体丕变。实圣教所致。」帝曰：「太宗所用笔，亦与人间不同。」顾向敏中、丁谓曰：「卿等未尝见。」咸再拜陈乞。翌(曰)[日]，命赐之，人一双。太宗御草《孝经》一卷，刻石在秘阁。赞后法帖十二卷、小字法帖一卷、古诗一卷、仿锺繇书一卷、草书笔法一卷、草书故事簇子七轴、草书杂时簇子十七轴、草书 字簇子一轴、草书《急就(草)[章]》一卷、草书《千字文》一卷、颠草书一卷、八分书故事一卷、八分《千字文》一卷、飞白书簇子二轴、着飞白书杂诗二轴、飞白书大字簇子二轴、帝字一轴、佛字四体书一卷、五体书一卷、三般大字簇子一轴，已上刻石在御书院。墨迹杂书四千八百九十四卷册、八百七十八卷八百七十八卷：此前疑有脱文。、御制四千一十六卷册、古诗故事、药方墨迹杂书簇子一千六百七十一卷、墨迹杂书扇百三十六柄、刻石杂书八百一十八卷、御制七百 
     
九十三卷、古诗故事刻石杂书簇子四百五十二轴，已上分藏于龙图阁、太清楼、秘阁、御书院及内中。御制御书《逍遥咏》十一卷、《缘识》五卷、《秘阁铨》三十卷、《秘藏诠禅枢要》三卷、《莲花心经回文倡颂》三十卷、《心轮图》一轴、注《金刚经》宣演一部，已上并印本，随《大藏经》颁行。副本百三十三部，总千九百四十四卷，并印本。文集中录出歌诗文赋别行三百七十六卷，并印本。刻石杂书三百四十七轴，刻石杂书簇子七百五十三轴，已上赐天下名山寺观，并中外臣僚，及兖州至圣文宣王庙。
天禧五年二月，召辅臣观御书于龙图阁。四月，诏以御书石本为九十编，藏天章阁。 
干兴元年三月，仁宗遣内侍至中书，赐御书飞白字一轴。仁宗因至真宗灵位之侧，阅视有飞白书笔，其笔以木皮为之，遂取试书数字。帝素亦未尝攻此书，偶兹阅试，而笔力(遇)[遒]健，有(知)[如]夙习。寻命置其书于真宗灵御前，以申哀慕，及分赐执政近臣。是后书法(盗)[益]精，屡赐近臣。 
仁宗天圣三年四月，遣内侍以御书飞白书(各)一十轴，赐宰〔臣〕宸翰(犹)[遒]逸，笔势有法，飞白书尤为精妙。至是，命工模刻以赐之。 
四年五月端午，遣内侍赐中书枢蜜院御书飞白扇子各一合。 
五年九月，慈孝寺真宗御容殿成，帝亲飞白书额曰「崇真殿」，宣示宰臣等。 
宝元二年十一月二日，遣内侍就(转)[辅]臣第，赐御飞白书各一轴。次日，面谢，再拜讫。宰臣等奏 
     
曰：「陛下万机之烦，翰墨不倦，神笔奇奥，旷古未(常)[尝]有。」帝曰：「听政之暇，无所用心，特以此为乐尔。」 
康定元年六月八日，内侍省押班赵永德上真宗御制、御书碑铭歌诗三十三轴，诏领恩州(剌)[刺]史。永德在先朝，尝管勾御药院也。 
二年六月二十八日，〔以〕飞白书文词字赐端明殿学士翰林侍读学士李淑。淑出〔守〕许州，为《飞白(状)宝章记》，摹石州廨。 
庆历二年正月，大相国寺新修宝奎殿，摹太宗御书寺额于石。帝飞白题之，命宰臣吕夷简撰记，章得象篆额，枢密使晏殊撰御飞白书记。初，帝谓辅臣曰：「昨构一小殿禁中，而有司不谕朕意，过为华丽，然不欲毁其成功。今大相国寺方构殿，藏太宗亲书寺额，可迁致之。」因言：「朕内寝多以黄布为茵褥。」宰相吕夷简等对曰：「陛下孝以奉先，俭以率下。虽圣人之盛德，孰加乎此!」帝曰：「此(遇)[偶]与卿等言及之，非欲闻于外，恐其近名耳。」 
佞，察小忠，鉴 四年三月，帝御迩英阁，出亲书十有三轴，凡三十五事：遵祖宗之训，奉真考之业，念祖宗艰难，思真宗爱民，守信义，不巧诈，亲硕学，精六艺，慎言语，待耆老，崇静退，求忠直，惧贵骄，保勇将，尚儒术，议释老，重良臣，广视听，功无迹，戒喜怒，明巧媚，杜希旨，从民欲，慎满盈，伤暴露，哀鳏寡，访屠钓，构远图，绝朋比，斥(近)[迎]合，罪己为民，损躬抚军，求善使过。 
五年十二月，以宝相佛阁为慈尊阁，飞白书榜赐之。凤翔府上清、太平宫，五 
     
台山真容院、宝章阁，并州舍利阁，奉先资福院、观音殿、妙法院、正觉殿，洎景灵宫等处，神御殿榜，皆帝飞白。每赐，即先召侍臣观焉。 
六年八月，赐宰臣贾昌朝洎从臣御飞白书，人一幅。 
</div>
    <div class="pagination">
<a href="宋会要辑稿_page57.html">上一页</a><span>...</span><a href="宋会要辑稿_page53.html">53</a><a href="宋会要辑稿_page54.html">54</a><a href="宋会要辑稿_page55.html">55</a><a href="宋会要辑稿_page56.html">56</a><a href="宋会要辑稿_page57.html">57</a><span class="current-page">58</span><a href="宋会要辑稿_page59.html">59</a><a href="宋会要辑稿_page60.html">60</a><a href="宋会要辑稿_page61.html">61</a><a href="宋会要辑稿_page62.html">62</a><a href="宋会要辑稿_page63.html">63</a><span>...</span><a href="宋会要辑稿_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
