<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 254 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 254 页/共 1125 页
  </h1>
  <div class="content">
   之于律吕，专为十二之数也 且锺磬八音之首，丝竹以下受而为均，故圣人尤所用心焉。《春秋》号乐，总言『金奏』，《诗 颂》称美，实依磬声，谅兹二器，非可轻改。今照欲损为十二，不得其法于古。臣等以为有不可者四，甚不可者一。传曰天子用八者，诚羽舞之列也，然锺磬亦取用八之义，故先儒引以为言。夫八音生于八风，是制乐之本，锺磬得倍其数者，由统率众器，使无遗声，十六之兴，其(议)[义]在此。若止于十二，是亏天子用八之义，且不得尽众器之声，一不可也。后王相尚，亦时改作，诸儒偏见，或存异说。盖尝有十九锺、二十一(种)[锺]者(也)[矣]，十四锺、二十四锺者矣。虽暂施乐府， 见篇籍，及儒名臣讨论至当，俾克行远，终归十六。今欲隳至当行远之法，二不可也。汉成帝时，犍为郡水滨得古磬十六枚，汉家因是议明堂、辟雍，以立制度。验此一事，盖非近物，故班固之立《汉志》，康成之注《周官》，杜预之释《传》文，阮氏之图三《礼》，而十六之数，初无异论。且前儒名学，各有师承，脱无全文，常慎疑阙；非如今世之儒今：原脱，据《太常因革礼》卷一八补。，师心独得，便为可行也。唐家稽古，礼乐最为详明，今其所存者，正史、《通礼》、《会要》、《令式》、《六典》、《通典》、《义纂》、《义罗》之类「通礼」下原有「乐」字，「六典」下原有「通」字，据《太常因革礼》卷一八删。，究寻锺磬之数，咸云十六。惟有《乐府杂录》乃唐人段安节所著，于雅乐部有编锺十二之说。臣等详览其书，舛驳特甚，且其文曰：『雅乐部十二律锺，依月律排之，每面磬及编磬各一架，每架各编锺 
      
十二，亦依律吕。』以上三十三字是《乐府杂录》正文。叙事之体，诚有工拙，至于铺陈名物，要须有次，今于『编磬各一架』之下便云『每架各编锺十二』编磬：原作「编锺」，据《太常因革礼》卷一八改。，且锺架尚未有说，锺数何缘先见 漏略颠倒，判其非真真：原作「文」，据《太常因革礼》卷一八改。。又安节当僖、昭丧乱之余，唐家备乐既已残缺，而安节但率所见，笔之于书，所传之事，故多失实。今若舍《周官》、汉瑞之明据，背班固、康成之名学，斥唐家正典之法，遵后人失传之议，此三不可也。而照引正经四义为编锺十二之据，其一引《周礼》『凡为乐器，以十有二律为之度数，以十有二声为之齐量』。臣等谓『为之度数』者，若黄锺之锺九寸「黄」原作「若」，又「锺之锺」下衍「则以黄锺」四字，并据《太常因革礼》卷一八改正。，倍而更半之，其长二尺二寸五分之类也。『为之齐量』者，乃是十有二声之锺，取其所容，以为声之齐量，非论编锺之数也。其二引春秋晏子之言『为七音六律以奉五声』。臣等谓：七音、七均、六律，兼六吕而言之也；以奉五声者，而为之主也。此盖普说乐意，非如照指定锺体，强配十二也。其三引季子观乐，美韶乐，曰『五声和，八风平，节有度，守有序，盛德之所同也』。照解之曰：『五声和者，则舜琴五弦，七音、六律、十二管之义也。夫五弦之中自具七音，数用十二管，五声各一，盖无偏重则五声和矣。若武琴七弦，则九音、八律、十六管之义，宫、商、变宫三位重复，则五声不和矣。八风平者，五弦之中具十二管，则与八风自相均等，此乃八风平也。若武琴七弦，当具十六 
      
管，则有十一风，正北、东北、正东之风偏重东北：原脱，据前《乐》一之九补。，则八风不平也。』臣等检勘：《春秋》鲁襄公二十九年，吴公子札聘于鲁，请观周乐，为之歌《颂》。《颂》者，今《诗》之周、鲁、商《颂》也。季子曰：『至矣哉!五声和，八风平，盛德之所同也。』则季子之言，美三《颂》之盛德，非为《韶》乐而发也。夫周家之乐自用七弦之琴，既用七弦，亦得五声和、八风平、节有度、守有序，则照之前言不惟误引经传，兼亦自相(予)[矛]楯。其四引《国语》『王将铸无射，问律于泠州鸠，对曰：律所以立均出度也』。照谓月律十二谓：原作「为」，据《太常因革礼》卷一八改。，而为均度之法，不可增减。又曰『考其中声，量之以制』，照谓除去减倍声，唯存中正之声也。又曰『度律均锺』，照谓以十二律声均调十二锺也。『纪之以三』三：原作「上」，据《太常因革礼》卷一八改。，照谓度量衡法以成锺也。『平之以六』以六：原脱，据《太常因革礼》卷一八补。，照谓造锺之法不可过于六律。『成于十二』，照谓六度之变极十二之数，此天然造化之法，必十二为体也。臣等按：『立均出度』者，谓先以律吕立为均器，以均锺音，乃出大小清浊之度。『考其中声』者，直谓中和之声以为乐制。『度律均锺』者，(调)[谓]度律吕之长短，以平其锺。『纪之以三』者，谓天神、地祇、人鬼纪声合乐也。『平之以六』，谓六律也。『成于十二』，谓律吕相配也。天地之道不过十二，故以律吕之数配之。且州鸠本以景王铸为大锺，不合雅乐，故极言律吕之本，欲使乐锺必依于律，非为谕编锺之数以为十二也。且昔黄帝命令伦与营援铸十二锺，以调月律，(令)[今]之镈锺是也。而照遂执月 
      
锺之数，欲施编县，指正声之清者谓之郑声，以雅为郑。此不可四也。臣等又 问大乐诸工：锺磬十六，若损为十二，声何所阙，理何所害 工对言：『每朝飨祭祀，但传旧法，只用正声十二，其四清声多不能考击。惟无射为宫之时，黄锺为商。旧传黄锺，律之尊，不可为臣，故用黄锺之清。』又曰：『瑟有二十五弦，而有清声，若去锺磬之四清声，则不能尽瑟之调也。』臣等深求其旨，盖乐工但见其一，未见其二，何则 圣人以金石有一定之调，故于锺磬寄其法度焉。既已十二律各配一锺，又设黄锺、夹锺四清声以附正声之次。原其四清之意，盖为夷则至应锺四宫而设也。夫五音，宫为君，商为臣，角为民，征为事，羽为物。不相凌谓之正，迭相凌谓之慢，百王之不易也。声重大者为尊，轻清者为卑，卑者不可加于尊，古今之所同也。故列声之尊卑者，事与物不与焉，何则 事为君治，物为君用，不能尊于君故也。惟君、臣、民三者则自有上下之分，不得相越，故四清声之设，正谓君民相避，以为尊卑也。今粗举一宫，则三宫可见。且以无射为宫，则黄锺为商，太簇为角。无射君也，君管长四寸九分；黄锺臣也，乃长九寸；太簇民也，亦长八寸。若用正声，则民与臣声皆尊，而君声独卑，上下交戾，安得和协 故必须用黄锺四寸五分、太簇四寸之清，以答无射之律，则君尊于上，臣卑于下，民役其令矣。今若止用十二锺旋相考击， 
      
至夷则以下四管为宫之时，臣民相越，上下交戾，则惧凌犯之音作矣，此甚不可一也。不可者四，甚不可者一，而欲轻变旧贯，法将何赖 且照(为)[谓]十六之数出于文武二琴，又曰：『郑卫之乐本以五琴七弦以为之法，但加靡靡之音，而无雅正之节。』夫周监二代，仲尼从之观《武》，而叹称其尽美。文、武可谓三代之盛王也，使后圣有作，亦不过之，故国朝太宗皇帝因七弦之法，又加九弦，易俗移风，义实有寄，宁可谓九弦之设皆为郑声也 况照于乐律非不极虑，然推论今古，恐有未通。其锺磬十六，欲望上采周汉诸儒及唐家典章法令「欲」原作「望」，「章」字原脱，并据《太常因革礼》卷一八改补。，且如旧制。至于十二之说，惟照独见，未可施行。其夷则以下至应锺四宫用管之法，言之难了，谨列《十二律图》，并封上进。」诏试十二枚为编，以通照学。 
《十二律图》子：黄锺，子之气，十一月建焉。辰合星纪，律合大吕，在《干》为初九，下生林锺之初(下)[六]，谓之娶妻。其律数八十一，其管长九寸，其生数一，其日壬癸，其宿虚，其次须女，其候冬至。丑：大吕，丑之气，十二月建焉。辰合玄枵，律合黄锺。在《坤》为六四，下生夷则之九五，谓之生子。其律数七十六，其管长八寸二百四十三分寸之一百四，其倍黄锺之数三，其宿牵牛，其次建星，其候大寒。寅：太簇，寅之气，正月建焉。辰合娵訾，律合应锺。在《干》为九二，下生南吕之六二，谓之娶妻。其律数 
      
七十二，其管长八寸，其倍大吕之数九，其宿箕，其次尾，其节启蛰。卯：夹锺，卯之气，二月建焉。辰合降娄，律合无射。在《坤》为六五，下生无射之上九，谓之生子。其律数六十七，其管长七寸二千一百八十七分寸之七十五，其倍太簇之数二十七，其日甲乙，其宿心，其次房，其候春分。辰：姑洗，辰之气，三月建焉。辰合大梁，律合南吕。在《干》为九三，下生应锺之六三，谓之娶妻。其律数六十四，其管长七寸九分寸之一，其倍夹锺之数八十一，其宿氐，其次角、亢，其候清明。巳：仲吕，巳之气，四月建焉。辰合实沈，律合夷则。在《坤》为上六，五下六上，是谓一终。其律数六十，其管长六寸万九千六百八十三(寸寸分之)[分寸之]万二千九百七十四，其倍姑洗之数二百四十三，其宿轸，其次翼，其候小满。午：蕤宾，午之气，五月建焉。辰合鹑首，律合林锺。在《干》为九四，上生大吕之六四，谓之娶妻。其律数五十七，其管长八寸八十一分寸之二十六，其倍仲吕之数七百二十九，其日丙丁，其宿张，其次星注，其候夏至。未：林锺，未之气，六月建焉。辰合鹑火，律合蕤宾。在《坤》为初六，上生太簇之九二，谓之生子。其律数五十四，其管长六寸，其倍蕤宾之数二千一百八十，其日戊己，其宿孤，其次狼，其候大暑。申：夷则，申之气，七月建焉。辰合鹑尾，律合仲吕。在《干》为九五，上生夹锺之六五，谓之娶妻。其律数五十一，其管长 
      
五寸七百二十九分寸之四百五十一，其倍林锺之数六千五百六十一，其宿代，其次参，其候处暑。酉：南吕，酉之气，八月建焉。辰合寿星，律合姑洗。在《坤》为六二，上生姑洗之九三，谓之生子。其律数四十八，其管长五寸三分寸之一，其倍夷则之数万九千六百八十三，其日庚辛，其宿浊，其次留，其候秋分。戌：无射，戌之气，九月建焉。辰合大火，律合夹锺。在《干》为上九，上生仲吕之上六，谓之娶妻。其律数四十五，其管长四寸六千五百六十一分寸之六千五百六十四，其倍南吕之数五万九千四十有九，其宿胃，其次娄、奎，其候霜降。亥：应锺，亥之气，十月建焉。辰合析木，律合太簇。在《坤》为六三，上生蕤宾之九四，谓之生子。其律数四十三，其管长四寸二十七分寸之二十，其倍无射之数十七万七千一百四十七，其宿壁，其次室、危，其候小雪。黄锺子：黄者，中之色，君之服也；锺，种也。天之中数五，五为声，声上言，五声莫大焉。地之数六，六为律，律有形有色，色上黄，五色莫盛焉。故阳气施种于黄泉，孳萌万物，为六气元也。或曰：冬至德气为土，土色黄，故曰黄锺。又曰：阳气锺于黄泉而出。亦曰：锺，动也，言阳气动于黄泉以养万物也。子，孳也，十一月阳气动，万物滋，入以为称「入」字疑误。。或曰：阳气至此更孳生也，故曰孳萌于子。大吕丑：吕，旅也，言阴大，旅助黄锺宣气而牙物也。或曰：吕，距也，言阳 
      
气欲出，阴气不许，旅距难之也。丑，纽也，言阳气在上未条，万物纽未敢出也。或曰：十二月万物动，用事，文象手形。又曰：居终始之际，以纽结为名，故曰纽牙于丑。太簇寅：簇，奏也，言阳气大，奏地而达物也。寅，髌也，正月阳气动，去黄泉欲上出，阴尚强，不达而髌寅于下。或曰：万物资生螾然也。又曰：寅，津也，言生物之津途也，故曰引达于寅。夹锺卯：夹，助也，时物未尽出，阴乃夹助太簇宣四方之气而出种物也。或曰：阴阳之气相夹厕也。又曰：夹者，孚甲也，言万物孚甲，种类分也。卯，冒也，二月万物冒地而出。其文象开门之形，故二月为天门。或曰：茂也，言阳气生而滋茂，故曰冒茆于卯。茆，莫保切，丛生也。姑洗辰：姑，必也；洗，洁也。言阳气洗物，必洁之也。或曰：姑，枯也，言物生新洁，洗濯其枯也。又曰：姑，故也；洗，鲜也。物皆去故就新，莫不鲜明也。辰，震也，三月阳气动，雷电震民，农时也。辰，房星天时也。或曰：谓时物尽宸动而长也，故曰振美于辰。仲吕巳：言微阴始起未成，着于其中，旅助姑洗宣气斋物也。或曰：阳气将极，故复中难之也。又曰：言万物尽旅而西行也。巳，已也，四月阳气已出，阴气已藏，万物见成文章，故文为蛇象。或曰：巳，起也，物至此时，毕尽而起，故曰已盛于巳。蕤宾午：蕤，继也；宾，导也。言阳始导阴气，使继养物也。或曰：葳蕤，下垂貌；宾，谨也。言阳下阴生，相宾谨也。亦曰：阴气 
      
幼少故曰蕤，阳不用事故曰宾。午，梧也，五月阴气干阳，冒地而出。或曰：长也，大也，言物皆长大，故曰咢布于午。林锺未：林，君也，言阴气受任，助蕤宾君主种物，使长大楙盛也。或曰：林，茂也，谓时物茂盛于野。又曰：万物将就，衰气林林然。亦曰：林，众也；锺，种也。万物成熟，种类众多也。未，味也，六此下有脱文。。夷则申：夷，伤也；则，法也。言阳气正法度，而使阴气夷当伤之物也。或曰：夷，平也，万物将成，平均皆有法则也。又曰：阴阳之贼万物也。申，神也，七月阴气成，体自申束也。或曰：身也，言万物身体皆成就也，故曰(申)[身]坚于申。南宫酉：南，任也，言阴气旅助夷则，任成万物也。或曰：谓时物皆秀，有怀任之象。又曰：阳气尚有，任生荠麦也。酉，就也，八月黍成，可为酎酒。或曰：緧也，谓时物皆犹缩也，故曰留孰于酉。无射戌：射，压也，言阳气究物，而使阴气毕剥落之，终而复始，无压已也。或曰：阴气盛，用事，阳气无余也。又曰：射，出也，言阳气上升，万物收藏，无复出也。戌，灭也，九月阳气微，万物毕成，下入地。或曰：取时皆衰灭也，故曰毕入于戌。应锺亥：言阴气应无射，该藏万物，而杂阳阂胡待切，外闭曰阂。种也。或曰：岁功皆成，应和阳功，收聚之也。又曰：锺，动也，万物应阳而动，以下藏也。亥，荄也，十月微起，接盛阴也。或曰：劾也，言时阴气劾杀万物，故曰该阂于亥。 
臣案：古者伶伦制十二筩，以听凤鸣，其雄鸣为六，雌鸣 
      
亦六，以此黄锺之管始为律本。于是步天成辰，候地得气，导人为声，三才者备，而天下之能事兴矣。为之度以检长短，量以齐多少，衡以权轻重，乐以管清浊。圣人所以治天下者，同律度，谨权衡，虞舜是已，仲尼是已。阳六为律，律者法也，以统气类物。阴六为吕，吕者助也，以旅阳宣气。因黄锺之律，九寸为宫，或损或益，始而左旋，八八为耦。阳常唱，阴常和。三其实而进一，谓之上生阳，主息也；三其实而去一，谓之下生阴，主减也。上生者自(牛)[午]而左，下生者自子而右。夫两阳必争，二阴不孳，自然之理也。故六律具而六间随焉。又以乾坤九六，互为之丑，同位者为夫妇，异位者为母子。故黄锺于仲吕为子母，于林锺为夫妇，于太簇为父子，于南吕为子妇。由是第之，人道该焉。故曰「纪之以三，平之以六，成于十二，天之道也。」所以宣养六气九德，命曰黄锺。所以协金奏，赞阳出滞，命曰太簇。所以修洁百物，考神纳宾，命曰姑洗。所以安靖神人，献酬交酢，命曰蕤宾。所以咏歌九则，平民无贰，命曰夷则。所以宣布令德，示民轨仪，命曰无射。此之谓六律，以立均出度也。所以助阳宣物，归功于上，命曰大吕。所以出四隙之细，命曰夹锺。所以宣阳中气，命曰仲吕。所以和展百事，莫不任肃，命曰林锺。所以赞阳发秀，命曰南吕。所以均利器用，咸使应律，命曰应锺。此之谓六间，以阳沈伏黜散越也。始自黄锺，周于仲吕，五 
      
下六上，乃一终焉。仲吕不曰上生黄锺者，以黄锺为诸律之先，似若无所禀生然，盖尊之也。或谓蕤宾于大吕当言下生，其说曰：黄锺为律之本，阳数兴焉。蕤宾生吕之元，阴数兴焉。夫阳益数而下生阴，阴损数而上生阳。今去益不同，上下无异，为阴数兴也。而言律者因一上一下相生之说，遂不取焉。黄锺之数一一以三乘之，终于应锺，得十七万七千一百四十七数之实也。述夫至治之世，天地之气合以生风，天下之风气正，十二律定，然则播五声、叩八音、列四时而阴阳莫不咸韪，万物该成而条鬯也。盖寻文难晓，案象易知，臣今取历代之言律吕， 摭大 ，着《十二律图》，则盈虚消长指掌而知矣。」 
七月五日，李照言铸造镈锺大小法度：「谨按《国语》：『制(制)锺大不出钧，重不过石。』注云：『钧，所以配音之法也，以木长七尺，有弦击之以为钧法。百二十斤为石。』臣参详注文，盖亦差误。夫言轻重之法，皆属权衡；方圆之法，皆属规矩；大小之法，则属器量；远近长短厚薄之法，则属尺度；高下之法，则属于圭表。此文既言大不出钧，理当以器量之义释之，不当以木表之法以为解以：原脱，据本书补编页二二○补。，且若铸锺且：原作「具」，据本书补编页二二○改。，形高七尺，则铜锡千余斤未能充就，岂有重不过石之说邪 据诸书皆言三十斤为钧，此文所云『大不出钧』者，乃是三十斤之量尔。若以三十斤金土重准其量，则量(大)[太]小；若以三十斤黍谷之重准其量，则量太大。唯《汉志》 
      
云『以水准其 』者，乃得大小轻重酌中之法，可以为准矣。今秤水三，则重三十斤，以为镈锺之量，颇协声韵。铸造成锺之后，其最重者亦不过百二十斤。盖据事见法，有此显验，臣所以取之。除此法度之外，止有《周礼疏》云：假设二尺二寸半为广、长、圆径注之，此亦太大。若用百二十斤铜锡铸之，必不可成就也。其太常寺旧锺大小轻重并无古今制度，欲望定以《国语》钧石之说为法以铸锺。」从之。王应麟《玉海》：「八月己巳，御崇政殿观新乐，上出双凤管下太常肄习，其制合二管以足律声，管端刻饰双凤，施两簧焉。九月壬寅，御崇政殿按新乐。景佑三年二月丙辰，诏翰学冯元、礼宾副使(刘)[邓]保信与阮逸、胡(爰)[瑗]较定新旧锺律。三月乙未，御崇政殿，召辅臣观新定锺律。丙申，冯元等上秬黍新定，诏别为锺磬各一架。」 
      
六月九日，左司谏姚仲孙言：「伏闻议者欲改制雅乐，俾协纯音，谓旧律太高，裁之就下。以高形下，人固知之，然或制之未得其精，损之必差其度。臣盖不知其得于何道，而辄变更。闻其所为，率多诡异，至如练白石以为磬，范中金以作锺，又欲以三辰、五灵、二十四孝为乐器之饰。臣虽愚昧，窃有所疑。自祖宗以来，考正雅乐，荐之郊庙，垂八十年。洪惟先朝备行正礼，燔柴岱岳，瘗玉汾脽，振前王久坠之风，举历代难行之典。蒇事之际，斯乐具陈，固以格神明，昭景贶，先儒审议，曾靡间言。若一旦轻用新规，全黜旧制，臣窃以为不可。望特诏罢之，止用旧乐。」时帝既许照制器，业以为之，且欲究其术之是非，故仲孙之章不下有司(马)[焉]。
 乐 宋会要辑稿 乐二 律吕 
     
宋会要辑稿 乐二

律吕
景佑三年六月九日，冯元等上言：「奉诏修撰乐书，望特降书名。」诏以《景佑广乐记》为名。 
七月十三日，冯元等上《景佑广乐记》八十一卷。《因革》篇叙国朝制作云： 
元年秋九月，太常燕肃建言：「金石不调，愿以周世王朴律准更加考按。」有诏许之。又命李照、宋祁及中人李随共领其事。明年正月，金石一部成，帝御延福宫临阅焉。因问李照：「乐果和否 」照对：「金石之音，与王朴律准已协，然朴准比古乐差高五律，比禁坊乐差高二律。臣愿制管以度调。」帝曰：「试为之。」乃取京县秬黍累尺成律，铸锺。审之，其 
     
声犹高。更用太府布帛尺为法，乃下太常四律。别诏潞州取羊头山秬黍上送于官。照乃自为律管之法，以九十黍之量为四百二十星，率一星占九抄，一黍之量得四星六抄，九十黍得四百二十星星：原作「量」，据上文所述改。，以为十二管定法。于是诏内东头供奉官邓保信与照监视群工，改作金石；命聂冠卿检阅典实，佐其兴作；入内内侍省都知阎文应董其事，丞相府总领焉。凡所改制，皆关相府详定以闻。别诏臣元、臣冠卿、臣祁讨论乐理，为一代之典。乃诏天下有深知锺律者以自言，在所亟以名上。照乃铸铜立龠(龠)、合、升、四物，以兴锺、镈声量之法。龠之率六百三十黍，为黄锺之容；合三倍于龠，升十二倍于合，斗十倍于升。乃改造诸器，以定其法。俄又以镈之容受差大，更增六龠为合，十合为升，十升为斗。铭曰「乐斗」。后数月，潞州上秬黍，照等择大黍纵累之，检考长短尺。尺成，与太府尺合法，乃坚定。先时，太常锺磬每十六枚为一(虚)[虡]，而四清声相承不击。照因是上言：十二律声已备，愿去四清声。于时诸臣议驳，帝令权用十二枚为一格，且诏曰：「俟有知音者能考四锺，协调清浊，有司别议以闻。」锺旧饰旋虫，改为龙。乃遣使采泗滨浮石千余段泗：原作「四」，据《宋史》卷一二六《乐志》改。，以为县磬自「锺旧饰」以下数句原与上文不相连属，而《宋史》卷一二六《乐志》引用此文直与上文相接，今从之。。 
     
先是臣祁建言：「县设建鼓，初不考击，又无三鼗，且旧用诸鼓率多陋敝。」于是敕臣元等详求典故。臣等上言「臣等上言」上，《玉海》卷一一○引此文有「二年七月甲辰」。：「建鼓四，今乐局皆具，而不击。别设四散鼓于县间击之间：原作「明」，据《宋史》卷一二六《乐志》改。，以代建鼓。干德四年，秘书监尹拙上言：散鼓不详所置之由，且于古无文，去之便。时虽可之，而散鼓于今仍在。又雷鼓、灵鼓、路鼓，虽击之，皆不成声，故常赖散鼓以为乐节赖：原作「预」，据《宋史》卷一二六《乐志》改。，而雷鼗、灵鼗、路鼗阙而未制。今既修正雅乐，谓宜申饬大匠作诸鼓，使击考有声。及创为三鼗，如古之制，使先播之，以通三鼓，罢四散鼓，如干德诏书。」诏从之。时有上言者，以为：雷鼓八面，前世用以迎神，不载考击之法。而太乐见鼓以柱贯中，故击之无声。更令改造，山(跌)[趺]上出云以承鼓，刻龙以饰柱。面各一工击鼓，一工左执鼗以先引。凡圜丘降神六变，初八面皆三击，推而左旋，三步则止。三者，取阳数也。又载击以为节。率以此法，至六成。灵鼓、路鼓亦如之。建鼓植县四隅「建鼓植县」句：《宋史》卷一二六《乐志》作「植建鼓于四隅」。，皆有左鞞、右应。干隅，左鞞应锺，亥之位也；中鼓黄锺，子之位也；右应大吕，丑之位也。
艮隅，左鞞太簇，寅之位也；中彭夹锺，卯之位也；右应姑洗，辰艮隅；
左鞞太簇，寅之位也；中鼓夹锺卯之位也；右应姑洗，辰之位也。巽隅，右应中吕，巳之位也；中鼓蕤宾，午之位也；左鞞林锺，未之位也。坤隅，右应夷则，申之位也；中鼓南吕，酉之位也；左鞞无射，戌之位也。宜随月建，依律吕之均击之。诏可其奏。后照等更以殿庭备奏，四隅建鼓既随月协均，顾无以节乐。而《周官》鼓人『以 
     
晋鼓鼓金奏』，应以施用。帝曰：「可依《周官》旧法焉。」于是县内始有晋鼓矣。 
古者镈锺击为节检，而无合曲之义。大射有二镈，皆乱击焉。后周以十二镈相生击之。景德中，李宗谔领太常，总考十二镈锺，而乐工相承，殿庭习用三调六曲。三调者，黄锺、太簇、蕤宾也；六曲者，调别有《隆安》、《正安》二曲。郊庙之县，则环而击之。宗谔上言曰：「金部之中，镈锺为难和和：原作「如」，据《宋史》卷一二六《乐志》改。，一声不及，则宫商失序。使十二镈工皆精习，则迟速有伦，随月用律，诸曲无不通矣。」真宗因诏黄锺、太族二宫更增《文舞》、《武舞》、《福酒》三曲。至是诏臣元等询考击之法。臣等奏言：「后周尝以相生之法击之，音韵克谐。国朝亦用，随均合曲。然但施殿庭，未及郊庙。谓宜使十二锺依辰列位，随均为节，便于合乐，仍得并施郊庙。若轩县以下则不用此制，所以重备乐，尊王制也。」诏从焉。 
隋制，内宫县二十虡，以大磬代镈锺，而去建鼓。唐武太后称制，更改用锺，因而莫革。于是乃诏访臣元等曰：「大磬应何法考击 何礼应用 」臣等具言：「古者特磬以代镈锺，本施内宫，遂及柔祀。随唐之代，继有因改。先皇帝东禅梁甫东：原脱，据《宋史》卷一二六《乐志》补。，西瘗汾壤，并仍旧章，陈于县奏。若其所由，吉礼则中宫之县，祀礼则皇地祇、神州地祇、先蚕、今之后庙、奉慈庙，皆应陈设。宫县则三十六虡，去四隅建鼓，如古便。若考击之法，谓宜同于镈锺。比缘诏旨比：原作「此」，据《宋史》卷一二六《乐志》改。，不俾循还互击，而立依均合曲之制合：原作「今」据《宋史》卷一二六《乐志》改。，则特磬故应不出本均， 
     
与编磬相应，为之乐节也。」诏可。其年冬，帝躬欸奉慈庙，乐县罢建鼓，始以磬代镈锺。 
太乐局埙，旧以漆饰，敕令黄其色，以其土音云。或奏言：「柷，旧以方画木为之，外图以时卉则可矣，而中设一色，非称也。先儒之说曰：有柄，连底挏之。郑康成以为设椎其中撞之设：原作「投」，据《宋史》卷一二六《乐志》改。。今当创法垂久，用明制作之意有所本焉。柷之东方图以青，隐而为青龙；南方图以赤，隐而为丹凤；西方图以白，隐而为驺虞，北方图以墨，隐而为灵龟；中央图以黄，隐而为神螾。撞击之法，宜用康成之说之说：原脱，据《宋史》卷一二六《乐志》补。。」诏曰可。 
又以新制双凤管，诏付大乐局。其制，合二管以足声律，管端刻而为双凤之饰，施两簧焉。照因自造苇钥、清管、箫管、清笛、雅笛，大笙、大竽、宫琴、宫瑟、大阮、大嵇，凡十一种，求备雅器。诏许以大竽、大笙二种下大乐用之种：原作「锺」，据《宋史》卷一二六《乐志》改。，余悉罢不用。 
时又出两仪琴及十二弦琴二种，以备雅乐。两仪琴者，施两弦，十二柱。十二弦琴者，如常琴之制，增其弦，皆以象律吕之数皆：原作「习」，据《宋史》卷一二六《乐志》改。。又敕更造七弦、九弦琴，皆令圆其首者以祀天，方其首者以祀地。 
帝乃亲制乐曲，以夹锺之宫、黄锺之角、太簇之征、姑洗之羽作《景安之曲》，以祀昊天。更以《高安》祀五帝、日月。作《太安》，以飨景灵宫，罢旧《真安之曲》。以黄锺之宫、大吕之角、太簇之征、应锺之羽作《兴安》，以献宗庙，罢旧《理安》之曲。《景安》、《兴安》惟乘舆亲行则用之舆：原作「羽」，据《宋史》卷一二六《乐志》改。。以姑洗之角、林锺之征、黄锺之宫、太簇之角、南吕之羽作《佑安之曲》吕：原作『羽』，据《宋史》卷一二六《乐志》改。，以酌 
     
献五帝。以林锺之宫、太簇之角、姑洗之征、南吕之羽作《宁安之曲》，以祭地及太社、太稷及：原作「以」，据《宋史》卷一二六《乐志》改。，罢旧《靖安之曲》。于时制诏有司，太祖、太宗、真宗三圣并配侑上帝，乃以黄锺之宫作《广安之曲》以奠币，《彰安之曲》以酌献。又诏，躬诣奉慈庙，庄献明肃皇太后之室作《达安之曲》以奠瓒，《厚安》以酌献；庄懿皇太后之室作《报安之曲》以奠瓒，《衍安》以酌献。皇帝入出作《干安》，罢旧《隆安之曲》。常祀：至日圜丘祀昊天，太祖配，以黄锺之宫作《定安》以奠币，《英安》以酌献；孟春祀感生帝，宣祖配，以太簇之宫作《广安》以奠币，《肃安》以酌献。祈谷祀昊天，太宗配，作《仁安》以奠币，《绍安》以酌献。孟夏雩上帝，太宗配，以仲吕之宫作《献安》以奠币，《感安》以酌献。夏至祭皇地祇，太祖配，以蕤宾之宫作《恭安》以奠币，《英安》以酌献。季秋大飨明堂，祀昊天，真宗配，以无射之宫作《诚安》以奠币，《德安》以酌献。孟冬祭神州地祇，太宗配，以应锺之宫作《化安》以奠币，《韶安》以酌献。又造《冲安之曲》，以七均演之为八十四，皆作声谱，以授有司。《冲安之曲》独未施行。亲制郊庙乐章二十一曲，财成颂体，告于神明。诏丞相吕夷简等分造乐章，参施群祀。 
又为《景佑乐髓新经》，凡六篇：第一，释十二均；第二，明所主事；第三，辨音声；第四，图律吕相生，并祭天地、宗庙用律，及阴阳数配；第五，十二管长短；第六，历代度量衡。皆本之于阴阳，配之于四时，建之于日辰，通之于鞮 
     
竺，演之于壬式遁甲之法于：原脱，据《宋史》卷一二六《乐志》补。，以受乐府，以考正声，以赐群臣焉。 
于时又诏奉慈庙准春秋献羽之义，止用文舞，以阴事贵静云。 
初，照等改造金石，所用员程凡七百一十四，攻金之工二百五十三，攻木之工二百一十六，攻皮之工四十九，刮摩之工九十一，抟埴之工十六，设色之工百八十九。起五月止九月，成金石具七县焉。至于鼓吹及十二案，悉修饰之。令臣冠卿等作《景佑大乐图》二十篇，以载镕金鑢石之法，历世八音诸器异同之状，新旧律管之差。是月，与新乐并献于崇政殿。诏中书、门下、枢密院大臣与观焉。考声展器，靡不如素，帝悦。于是颁赏，自监董而下至工徒，进秩赏赐各有差。其年十一月，有事于南郊，悉以新乐并圣制及诸臣乐章用之，观者孍异焉。大乐旧器皆藏之四库，以备因革之法。此篇颇注李照异制，故详录之。
二十一日，诏翰林学士丁度、知制诰胥偃、直史馆高若讷、直集贤院韩琦取邓保信、阮逸、胡瑗等锺律，定夺得失、可施行与否，以闻。保信奏议引《隋志》云：「用上党羊头山乌圜秬黍。其黍有异他乡，其色至乌，其形圜重。臣于上党 
     
秬黍中兵拣圜者，用一黍之长累百成尺，则与蔡邕铜龠尺符合。据《隋 律历志》，有诸代十五等尺各有长短之说，据尺裁龠，各有增损，则容黍不同，故声有高下。今于十五等尺内取容黍数同者，则合于蔡邕铜龠尺。据书所载，从上相承有铜龠一，以银错题其铭曰：『龠，黄锺之宫，长九寸，围九分，容秬黍千二百粒，称重十二铢。两之为合，三分损益，转生十二律。』臣今用此定尺，知与蔡邕铜龠尺符合，比李照尺短九分，比阮逸、胡瑗用一黍之广尺长九分五厘。又据尺裁定律管，黄锺龠度九十黍之长，空径三分，空围九分，秬黍千二百粒。又为一减黄锺，以四十五黍之长裁龠，容六百粒；二减黄锺，以二十黍五厘之长裁龠如上，容三百粒；三减黄锺，以十一黍二厘半之长裁龠如上，容百十五粒。其空径皆三分，空围皆九分，用龠容黍，皆合蔡邕银错题龠之数。其律管声比新定大吕相近，比太常旧乐约下一律半。臣又据《汉志》衡权法，起于黄锺，一龠容千二百黍一龠：原作「二龠」，据《汉书 律历志》改。，重十二铢。两之为两，凡二十四铢为一两，十六两为斤，三十斤为钧斤：原作「铢」，据《汉书 律历志》改。，四钧为石。今依黄锺龠容黍千二百，重十二铢，每百黍重一铢造称，止用铢、两、斤，准古之轻重。第三毫先从铢起，在衡里旁，其第一星准定空平，然后称物。移之一星，称黍百粒，其重一铢。至十二铢星，计千二百黍，是一龠之实重，古之一小两也。至星尽所，为二龠，合重二十四铢。 
     
第二毫起衡之中，第一星重二小两，移一星重一铢，至星尽，计古之八小两，九十六铢。第一毫起衡外旁，第一星重古之八小两，移一星重六铢，至星尽，计古之二小斤，计三百八十四铢。臣又据《汉志》：『量者，龠、合、升、斗、斛，所以量多少也。本起于黄锺之龠容，以黍千二百实其龠，以井水准其概。合龠为合，十合为升，十升为斗，十斗为斛。』今依《汉志》造龠、合、升、斗，参校古之多少、(具)[其]容受之数，各以水准其概，皆平。为龠一，径阔九分，深七分二厘深：原作「径」，据本书补编页八三九改。，容黄锺一龠，黍千二百，乃平。合一，径阔九分，深寸三分八厘，容黄锺二龠，黍二千四百，乃平。升一，径阔二寸六分九厘，深寸六分二厘，容黍十合，乃平。斗一，径阔五寸三分一厘，深四寸八厘，容黍十升，乃平。凡四量皆以水准，如其龠数亦平。臣又以五物校定黄锺龠空径法，则为铁坚三分一片，所谓三分，于黍尺上取之。木长圆软三分，围软九分一条，于铁三分上取之，纳龠中，端直无旁庣。纸围方紧九分，卷而纳之龠中，以校空围九分之数实也。黄锺龠尺一条，长九十黍；一减黄锺龠尺一条，长四十五黍。」
式各一，编锺、编磬各一，铜尺一，木黍尺一，铜律管十二，铜合、升、豆、区各一，铜钧称一。 阮逸、胡瑗《锺律奏议》三卷，并所造黄锺律管、铜龠一、木龠一，各受黍千二百粒。其数法，取空围内容九方分以积之。又木嘉量斛、 
初，冯元等奏，令司天秋官正楚衍、灵台郎朱吉 
      
筭定逸、瑗律管九方分之法云：黄锺管长九寸，径三分，按《九章》之法求积分，以径三分自乘得九分，又以管长寸通之为九十分，乘之得八百十分，为方积之数，容黍一千二百。今求管长九寸，围盛千二百黍二：原脱，据本书补编页八三九补。，实径之数，准《礼记》筭投壶法求其径制制：原作「置」，据本书补编页八三九改。。八百一十分分作九十重，每重得九分。按圆田术，三分盖得十二。以开方法除之，得三分四厘六毫强，为实径之数。强为所不尽二毫八丝四忽者。今求圆积之数，以径三分四厘六毫，自乘得十一分九厘七毫一丝六忽。加以开方不尽之数二毫八丝四忽，得十二分。以管长九十分乘之，得千八十分，为方积之数。以三去之，得八百一十，为圆积之数，容黍千二百，即黄锺管长九寸、径三分四厘六毫强，容黍一龠之数。又筭旧法黄锺管长九寸、径三分、围九分之法：按《九章》圆田术，围九分自乘得八十一分。又以管长九寸乘之，得七千二百九十分。以十二而一，只得六百七分半，是为分。今此积方分八百一十，容黍千二百，以《九章》今有术，置黍千二百，以圆积六百七分半乘之，得七十二万九千。却以积多分八百一十除之八：原脱，据本书补编页八三九补。 ，只容九百黍。又筭《周礼》斛法：方一尺，高尺有六寸二分，为一斛之容。今以高百截之，得方一尺，高一分六厘二毫，为一升之容。又以四升为豆，豆方一尺，高六分四厘八毫。四豆为区，区方一尺，高二寸五分九厘二毫，区十六升。四区为为：原脱，据本书补编页八三九补。方一 ， 
      
(一)之法正同。 尺，高一尺三分六厘八毫，与逸、瑗等律 
至是，度等又奏：冬官正张奎覆衍、吉所定及邓保信龠、合、升、斗数，奎言：「据阮逸、胡瑗律法求九方分，径三分四厘六毫强，得围之数。按《九章 抄广第四》圆田求外周术，置九分，以十二乘之，得一百八分。以开平方术开之，得一寸三厘九毫二丝三忽，不尽一忽，七十二抄。其法满万为忽其：原脱，据本书补编页八四○补。，与衍、吉、元等并同。又筭邓保信龠、合、升、斗：其龠量一，径阔九分、深七分二厘，容黄锺一龠，受黍千二百粒。按《九章 抄广第四》求积方术四：原脱，据本书补编页八四○补。，以阔九分自乘之得八十(二)〔一〕分。以深七分二厘乘之，得五百八十三分二厘，为龠之积。今二龠成合，得千一百六十六分四厘，为一合之积。以十之，得万一千六百六十四分，为一升之积。又以十之，得十一万六千六百四十分，为一斗之积。又合量一，径阔九分、深一寸三分八厘，容黄锺三龠，受黍二千四百。按《九章》积方分术，以阔九分自乘，得八十一分。又以深一寸三分八厘乘之，得千一百一十七分八厘，为一合之积。今详，若以黄锺二龠为合，则当用千一百六十六分四厘为积，今(此)[比]龠法少四十八分六厘，不合得前来龠法。若以黄锺法，十之得万一千一百七十八分，为升之积；又十一万一千七百八十分，为斗之积。又升量一，径阔二寸六分九厘、深一寸六分二厘，黍十合。按《九章》积方术，以阔二寸六分九厘自乘之，得七百二十三分 
      
六厘一毫；又以深一寸六分二厘乘之，得一万一千七百(一)〔二〕十二分四厘八毫二丝，为一升之积。今详升法、龠法相比，即升多五十分四厘八毫二丝，又比合法亦多五百四十四分四厘八毫二丝。其升又以十之，得十一万七千〔二百〕二十四分八厘二毫，为一斗之积。又斗量一，径阔五寸三分一厘、深四寸八厘，容黍十升。按《九章》积方术，以阔五寸三分一厘自乘，得二千八百一十九分六厘一毫。又以深四寸八厘乘之，得十一万五千四十分八毫八丝，为一斗之积。今看详，若比龠法，少五百九十九分九厘一毫二丝；若比合法，又多三千二百六十分八毫八丝；若比升法，又少二千一百八十四分一厘三毫二丝。此龠、合、升、斗皆不相合，亦不合《周礼》斛法。」度等又以王朴律准尺比校邓保信旧尺，大一寸七分强；阮逸、胡瑗等旧尺大七分强；景表石尺大四分；太府寺铁尺大三寸三分强。又校邓保信一升，凡二升六分强当太府官量一升官：原作「宫」，据本书补编页八四○改。。 
御制《乐髓新经 历代度量衡》篇，言《隋书》依《汉志》黍尺制管，或不容千二百，或不啻九寸之长。此则明班《志》已后，历代无闻符合者。惟蔡邕铜 九月十一日，阮逸言：「臣等所造锺磬，其检详典故皆禀于冯元、宋祁，其方分定律又出于胡瑗筭术，而臣独执《周礼》嘉量声中黄锺之法，及《国语》钧锺弦准之制，皆抑而不用。臣前蒙召对，亲承天问，言王朴律高，而李照锺下。窃 
      
龠本得于《周礼》遗范，故《明堂月令章句》云：『锺以容受斤两轻重为法，管以大小长短为法。』此盖皆率千二百黍以为本也。邕自知音，所以只传铜龠，积成嘉量，则是(身)[声]中黄锺，而律本定矣。谓管有大小长短者，盖嘉量既成，即以量声定尺明矣。御制新编又引《礼记》『布手为尺』、《白虎通》『八寸为尺』、许慎《说文》『八寸为咫，周尺』等法周：原作「同」，据《说文》「咫」字条改。。臣仰遵圣作，无不尽究前古之法度，而立一朝之盛美也。今议者但争《汉志》黍尺无准之法，殊不知锺有钧石量衡之制。况《周礼》、《国语》，姬代圣经，翻谓无凭，孰有稽古 有唐张文收定乐张文收：原作「张文牧」，据《宋史》卷一二七《乐志》改。，则量可见也；其重 ，亦铸铜瓯，此足验周之嘉量以声定律明矣。臣所谓独执《周礼》铸嘉量者，以其方尺深尺，则度可见也；其容一(均)[钧]，则衡可见也；声中黄锺之宫，则律可见也。既律、度、量、衡如此符合，则制管歌声，其中必矣。臣昧死，欲乞将臣见铸成铜瓯，再限半月内更铸嘉量。以其声中黄锺之宫，乃取李照新锺就加修整，务合周制。锺量法度文字已编写次，未敢便具进呈。」诏送度等并定以闻。 
十月四日，丁度等(言)[言]：奉诏(敢)[取]邓保信、阮逸、胡瑗等锺律定夺闻奏。并续准中书送下安宋安宋：原作「安朱」，据下文及本书补编页二二五改。、何文广所进《乐本图》、《乐纂秘诀》等一处详定。今取到邓保信等奏议，及所造黍尺、律管、权量、锺(声)[磬]等，并崇文院检到历代锺律典故，与差到天官再筭管龠法度；仍取保信、逸、瑗、元、实黄锺管秬黍，再令尺匠别造到黍尺 
      
各二条参校，备见得失。据邓保信律法，其黍尺一条，称用上党秬黍圆者，一黍之长，累百成尺，与蔡邕铜龠符合。臣等检详典故，前代累黍造尺，皆以一黍之广为分，唯后魏公孙崇以一黍之长累为尺法。寻太常卿刘芳受
诏修乐，以秬黍中者一黍之广者为一分；而中尉元匡以一黍之广匡：原作「正」，据《魏书》卷一○七上《律历志》改。，度黍二缝，以取一分。三家纷竞，久不能决。太和十九年，高祖诏以一黍之广，用成分体，典修金石。《(随)[隋]志》云：『从上相承，有铜龠一，以银错题其铭曰铭曰：原作「名」，据《隋书》卷一六《律历志》改补。：黄锺之宫长九寸，空围九分，容秬黍千二百粒。祖孝孙云：相承传是蔡邕铜龠。』本志中即不明言用黍长广累尺。臣等今将保信送到黄锺管内秬黍二百粒，令匠人石素等以黍长为分，再累到尺二条，比保信元将到尺，一条长五黍，一条长七黍。盖保信元尺用圆黍累尺，及首尾有相衔处，(到)[致]有差异。又律管黄锺龠黍校称：据尺裁，九十黍之长，空径三分，空围九分，容秬黍千二百粒。臣等用保信元送到黍尺、斛量，分寸略同。复将保信实龠秬黍再累者尺校之，即长广分寸不同。又秤一量，称止是铢、两、斤之数。臣等比保信元将到实龠黍校之，即同。又龠、合、升、斗等，龠径九分，深七分二厘；合径九分，深寸有三分八厘；升径二寸六分九厘，深一寸六分二厘；斗径五寸三分一厘，深四寸八厘。臣等详保信龠法，称径阔九分，即当深一寸四厘。今保信合法称径阔九分，深一寸 
      
三分八厘，自已差舛。其升斗之数，亦皆类此。兼据楚衍等状，筭到龠、合、升、斗皆不相合，亦不合周汉量法。又据阮逸、胡瑗锺律法黍尺一条，称以上党羊头山秬黍中者，累广求尺，制黄锺之声制：原作「于」，据《宋史》卷一二七《乐志》改。。臣等详，逸等尺以大黍百粒，累广成之，复令尺匠石素等将逸等送到黄锺管内秬黍二百粒，以黍广为分，再累到尺二条，比逸等元尺，一条短七黍，一条短三黍半。盖逸等元尺并用一等大黍累成，其实管之黍，大小不均，致有差异。又铜律管十二枚，臣等将黄锺一管，据楚衍等筭到围九分(分)之法校之，黄锺管长九寸，径三分四厘六毫强，围一寸三厘九毫二丝强。如用逸等元将到黍尺校之，略同；若将逸等实龠秬黍再累者尺校之，即长广分寸不同。又铜称二量，称以两黄锺之龠合为一两，十六两为斤。自铢至斤，作铢称一；又以斤至钧，作钧称一。钧称之制，衡修三尺六寸，权重七十二两，权(行)[形]等 圜。而环之内倍好。臣等以逸等元将到实龠黍校之，即同。又龠、合、升、斗、斛、豆、区、」，据《隋书》卷一六、《长编》卷一一九改。 区：原作「方一尺，深一尺三分七厘弱，容六斗四升。据楚衍等再筭逸等所制量方深寸，如用逸等元累黍尺校之，即合量法；若将逸等实 ：龠方一寸，深八分一厘；合方一寸，深一寸六分二厘；升方三寸，深一寸八分；斗方六寸，深四寸五分；斛方一尺，深一尺六寸二分；豆方四寸，深四寸五厘，容四斗；区方六寸，深七寸一分，容一斗六升； 
      
龠秬黍再累者尺参校，即有差异。又锺、(声)[磬]各一架，臣等看详，虽形制有合典故，又缘黍尺已差，难为定夺。臣等检详锺律典故，自晋至隋，累黍之法但求尺裁管，不以权量互相酬校，故历代黄锺之管、容黍之数不同。惟后周因掘地得古玉斗，据斗造律，兼制权量，亦不同周、汉制度。然《虞书》所载『协时月正日，同律度量衡』，司马迁亦云：『王者制事立法，物度轨则一禀于六律，为万事根本焉。』故《汉志》有备数、和声、审度、嘉量、权衡之说，悉起于黄锺之数。今若欲器之制参互无失，则班《志》积分之法为近。其逸、瑗所进锺律法奏议，管龠权量积分之数，前志中虽不明述方分，今据秋官正楚衍等再以《九章》等术及《礼记》投壶法推究开方，求所合班《志》。逸等以大黍累尺、小黍实龠，即于本法自相违戾。所以邓保信黍尺以长为分，虽合后魏公孙崇所说，然当时已不施用。况保信今尺以圆黍累之，及首尾相衔处，又与实龠之黍再累到大不同。其量器分寸既不合，则权衡之法不可独用。所有安宋、何文广元进《乐本图》及《乐纂录秘诀》，于锺律制度别无可采。」诏悉罢之。 
十九日，诏丁度等将太府寺四等尺比较，详定可以行用者闻奏。度等言：「伏以尺度之兴，其来尚矣。《周官》『壁羡以起度』，度径八寸、袤一尺。《礼记》『大夫布手为尺』，《淮南子》十二粟为寸，《孙子》十厘为分、十分为寸，虽存异说，莫可适从。《汉志》：元始中，召天 
      
下通知锺律者百余人，使刘歆典领之。是时周灭二百余年，古之律度当有存者，以歆之博贯艺文，晓达历筭，有所制作，宜不凡近。其审度之法云：一黍之广为分，十分为寸，十寸为尺。先儒训解经籍，率多引以为义，历世祖袭，着之定令。然而岁有丰俭，地有硗肥，就令一岁之中、一境之内，取黍较验，亦复不齐。是盖天地之生，理难均一，古之立法，存其大 耳。故前代制尺，非特累黍，必求古雅之器以参校焉。晋泰始十年，荀氏校定尺度，以调锺律，是为晋之前尺。以古物七品勘之：一曰姑洗玉律，二曰小吕玉律，三曰西京铜望臬，四曰金错望臬，五曰铜斛，六曰古钱，七曰建武铜尺。当时以荀尺揆古器，与本名尺寸无差，前史称其用意精密焉。《隋志》所载诸代尺度十有五等，然以晋之前尺为本，以其与姬周之尺、刘歆铜斛尺、建武铜尺相合。臣等窃惟，周、汉二代，飨年永久，圣贤制作，可取则焉。而隋铸毁金石，典正之物罕复(有)[存]者。臣等以为，古物之有分寸，明着史籍，可以酬验者，惟有钱法而已。周之圜法，历载旷远，莫得而详。秦之半两，实重八铢，汉初四铢，其文亦曰『半两』。孝武之世，始行五铢；下暨隋朝，多以五铢为号。既历代尺度屡改改：原作「次」，据《长编》卷一一九改。，大小轻重，鲜有同者。惟刘歆制铜斛之世，所铸错刀并大泉五十，王莽天凤五年改铸货布、货泉之类，不闻后世有铸者。臣等检详《汉志》志：原作「法」，据《长编》卷一一九改。、《通典》、《唐六典》云：大泉五十重 
      
十二铢，径一寸二分。错刀环如大泉，身形如刀，长二寸。货布重二十五铢，长二寸五分，广一寸；首长八分有奇，广八分；足枝长八分，间广二分，圆好径二分半。货泉重五铢，径一寸。臣等今以上件大泉、错刀、货布、货泉四物互相参校，分寸正同。或有大小轻重，与本志微差者，盖当时盗铸既多，不必皆中法度，但当校其首足肉好、长广分寸皆合正史者用之，则铜(斗)[斛]之尺从而可知矣。(伏)况经籍制度，皆起周世，刘歆术业之传，祖冲筭数之妙，晋荀氏之详密，既合姬周之尺，则最为可法者焉。兼详隋牛里仁等议称：后周太祖令苏绰(所)造铁尺，与宋尺符同，即以调锺律调锺律：原作「锺调律」，据《长编》卷一一九乙正。，并用均田度地。按《隋志》：后周铁尺及宋尺(皆)[比]晋前尺长六分四厘。唐祖孝孙云：隋平陈之后，废周玉尺，用此铁尺律。然则(此)[比]晋前尺并长六分四厘。今司天监景表尺，和岘所谓西京铜望臬者，盖以其洛都旧物也。晋荀氏所谓西京铜望臬者，盖西汉之物，和岘谓洛阳西京，乃唐东都耳。五代兵乱，不闻改制，测景之事，计即是唐尺。今以货布、错刀、货泉、大泉等校之，则景表尺长六分有奇，略合宋氏、周、隋之尺。由此论之，则铜斛与货布等尺寸昭然可知矣。有唐享国三百年，其制作法度虽未及乎周汉，然亦可谓治安之世。今朝廷必求尺度之中，当依汉钱分寸。若以为太祖皇帝膺图受禅，创制垂法，尝诏和岘等用景表尺典修金石，七十年 
      
间，荐之郊庙，稽合唐制，以示诒谋，则可且依景表旧尺，俟天下有妙达锺律之学者，俾考正之，以从周、汉之制。其王朴律准尺，比汉钱尺寸长二分有奇，(此)[比]景表尺短四分，既前代不曾施用，复经太祖朝更改。其阮逸、胡瑗、邓保信并李照所用太府寺等尺，其制弥长，去古弥远。及阮逸状进《周礼》度量法议，欲先铸嘉量，然后取尺度权衡，其说疏舛，不可依用。臣等辄率愚虑，盖守旧文，至于音律，皆非素习，承诏自竭，伏用惶恐。谨再量造到景表尺一条，及以汉钱校定造到尺二条，并大泉、错刀、货布、货泉共十七枚上进，乞自圣监裁处。」诏度等将钱尺、景表尺各造律管，比验阮逸、胡瑗并太常新旧锺磬，较音高下闻奏。度等言：「前承诏定夺太府寺四尺中可用尺度，止是检详前代典故，及将《汉志》古钱分寸比量参校，得司天监景表石尺略合宋、周、隋之尺，兼太祖朝尝诏和岘用以改修金石，乞依景表旧尺施用。今被旨令造律管，比验音韵高下。伏缘臣等不闲音艺，累已陈述，若止令太常教坊乐工一(而)[面]考正，又虑难以凭实。欲望特降圣旨，别选差通晓音律臣僚一两员领较定，庶得精审。」既而诏罢其事。 
李照所造乐不依古法，率意妄行，别为律度，朝廷因而施用，识者久以为非。今来南郊在近，不可重以 景佑五年五月十九日，右司谏、直集贤院韩琦言：「臣先奉诏详定锺律，尝览《景佑广乐记》，伏 
      
违古之乐上荐天地宗庙。臣窃闻太常旧乐见今存在，伏乞将来郊庙大礼复用旧乐。」诏三司使晏殊、(次)[资]政殿大学士宋绶与两制详定以闻。绶等言：「参详李照新乐比旧乐减下三律，众论以为无所依据，欲望将来郊庙行礼且用和岘所定旧乐。兼得太乐令单仲辛等状称：旧乐锺磬内不经李照镌磨者，见存余七架，将来郊庙殿廷可以互换(抵)[祗]应。」并从之。 
康定元年三月十八日，太子中允阮逸上《锺律制议并图》三卷，诏送秘阁。 
皇佑二年四月二十八日，太常言：「五郊迎气，各用本音之乐。上辛祀感生赤帝，即随月用律。今明堂祀上帝，宜随月用律，以无射为宫。五天帝用迎气所奏五音：青以姑洗为角，赤以林锺为(祉)[征]，黄以黄锺为宫，白以太簇为商，黑以南宫为羽。」诏礼官议定。五月十一日上言：「随月用律，九月以无射为均。五天帝各用本音之乐，如太常所定。」诏可。 
二十三日，御制明堂乐曲及二舞名。 
六月四日，御撰明堂乐八曲，以君、臣、民、事、物配属五音，凡二十声为一曲。用宫变、征变者，天、地、人、四时为七音，凡(音)三十声为一曲。以子母相生，凡二十八声为一曲。皆黄锺为均。又以明堂月律五十七声为二曲，皆无射为均。又以二十声、二十八声、三十声为三曲，亦无射为均，皆自黄锺宫转入无射。或当用四十八或五十七声，则如前谱次第成曲，其彻声自同本律。又制鼓吹、警严曲、合宫歌一阕警：原作「惊」，据《玉海》卷一五六改。。
  </div>
  <div class="pagination">
   <a href="宋会要辑稿_page253.html">
    上一页
   </a>
   <span>
    ...
   </span>
   <a href="宋会要辑稿_page249.html">
    249
   </a>
   <a href="宋会要辑稿_page250.html">
    250
   </a>
   <a href="宋会要辑稿_page251.html">
    251
   </a>
   <a href="宋会要辑稿_page252.html">
    252
   </a>
   <a href="宋会要辑稿_page253.html">
    253
   </a>
   <span class="current-page">
    254
   </span>
   <a href="宋会要辑稿_page255.html">
    255
   </a>
   <a href="宋会要辑稿_page256.html">
    256
   </a>
   <a href="宋会要辑稿_page257.html">
    257
   </a>
   <a href="宋会要辑稿_page258.html">
    258
   </a>
   <a href="宋会要辑稿_page259.html">
    259
   </a>
   <span>
    ...
   </span>
   <a href="宋会要辑稿_page255.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
