<!DOCTYPE html>
<html>
<head>
    <meta charset="UTF-8">
    <title>明会典 - 第 32 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 32 页/共 281 页</h1>
    <div class="content">　　银塲局大使　　副使


　　明防典卷十二
　　钦定四库全书
　　明防典卷十三
　　吏部十二
　　诸司职掌
　　在京未入流品衙门吏攅满日于九品衙门吏员内用
　　九品衙门吏攅满日于八品衙门司吏七品衙门典吏内用
　　八品衙门司吏七品衙门典吏满日于七品衙门书吏六品衙门典吏内用
　　七品衙门书吏满日于五品衙门司吏内用
　　六品衙门司吏满日于五品衙门司吏内用
　　五品衙门典吏满日于五品衙门司吏四品衙门典吏内用
　　五品衙门司吏满日于四品衙门司吏三品衙门典吏内用
　　四品衙门典吏满日于四品衙门司吏三品衙门典吏内用
　　四品衙门司吏满日于三品衙门令史胥史二品衙门典吏内用
　　三品衙门典吏满日于三品衙门令史胥史二品衙门典吏内用
　　三品衙门令史胥史满日于二品衙门令史一品衙门典吏内用
　　二品衙门典吏满日于二品衙门令史一品衙门典吏内用
　　二品衙门令史满日于一品衙门掾史对品衙门都吏内用都吏满日于一品衙门提控内用
　　一品衙门典吏满日于对品衙门掾史内用掾史满日于对品衙门提控内用
　　在外大小衙门典吏不许陞转三十六个月考满给由赴京听用
　　事例【详见验封司】
　　诸司职掌
　　凡除授过官员开写年籍乡贯住址脚色贴黄通类具奏赴内府用寳附贴如有陞调改降官员续附转贴及本部选部考功付并各衙门开到官员事故明白下落縁由通类具奏开揭如无的确下落行移该问及原任衙门照勘明白以凭施行
　　事例
　　凡续附贴黄每月一次具奏年终类进内库收贮
　　诸司职掌
　　凡事故官员照依揭下贴黄于事故册内类姓开写年籍脚色乡贯住址厯任俸月过名及事故下落縁由以凭存照
　　诸司职掌
　　凡内外官吏人等例合丁忧者务要经由本部京官具奏闗给内府孝字号勘合吏典人等劄付应天府【在京劄付顺天府】给引照囬在外官吏人等移文知防所在官司给引回还除祖父母父母承重丁忧外期年丧服不许守制及移文原籍官司体勘明白开写是否承重祖父母及嫡亲父母取具官吏里邻人等结罪文状回报如有诈冐就便解部仍以闻丧月日为始不计闰二十七月服满起复若有过期不行移文催取到部果无事故在家迁延者咨送法司问罪
　　明令
　　凡官吏丁忧除公罪不坐外其犯赃罪及系官钱粮依例勾问
　　事例
　　凡官吏守制服满定限赴部在京北直四个月河南山东六个月山西陜西浙江江西湖广南直八个月福建两广贵州四川十个月云南一年此外违限二个月之上叅问
　　凡在京堂上官丁忧具奏给与孝字号勘合司属以下官并太医院医士旧例类引奏请　治元年奏准不引官闗勘合医士送顺天府给引南京堂上官丁忧亲自赴京奏给勘合司属以下官本部以勘合发南京吏部填给起复赍赴本部类缴其吏贠人等各给引如旧在外官吏俱从所在官司放回并申本部　洪武十九年令钦天监官不守制后许奔丧三个月　二十六年令仓官放粮守支未絶闻父母丧者交盘付见任官吏方许守制　二十八年令隂阳医学官丁忧起复就彼复职世袭土官在职守制　三十五年令太常寺官虽由乐舞生出身闻父母丧亦许囬原籍守制　永乐元年令王府官父母殁于任所者囬原籍守制太医院官及医士有父母殁葬于京城外者许依坟守制　正统七年令官吏匿丧者俱发原籍为民　十二年令内外大小官员丁忧者不许輙便保奏夺情起复　天顺二年令官吏以旧丧诈作新丧者发顺天府昌平遵化蓟州等处为民系顺天府者发口外为民若父母见在诈称死亡者发口外独石等处充军其闻父母丧匿不举哀不离职役者原籍三千里之上限一年不及者限半年过限者发口外隆庆永宁等处为民　成化十五年令诈匿丧官员所在官司容情起送或因他事发觉正犯悉照见行事例发落经该官吏以枉法从重论　治三年令官吏未满接服守制不行申报及扶同官吏究问若称已行申报中途沉滞者官员监生不许附选吏典不许实拨俟行查至日定夺
　　凡京官公差养病在外丁忧不给勘合及相继丁忧不以勘合并官司申文赴部改填或勘合遭风水湿无告官明文者俱问罪
　　凡官吏丁忧月日多少者问罪例限外违限二个月者问罪如患病既痊后水程违限二个月者及患病二年之上虽有文凭者亦问罪文移不开父母病故并闻丧服满月日及那移洗改月日者称病不开得患与痊疴日期及无所在官司印信明文者俱问罪
　　凡为事问革考察退任诈称丁忧起复者发口外为民扶同起送官吏以枉法论
　　凡官吏监生丁忧起复给批违限一年之上送问行查或限内限外为事无招虽有招开还职役不明或长孙承重不开父故年月及有无伯兄或丁养父母忧不开自防过房或咨申不粘原籍官吏人等执结者俱行查凡巡检仓库等官丁忧去任不告给上司明文王府官丁忧不告给长史司明文办事官吏在部丁忧回家十年之上起复两考役满吏七年之上起复到部者俱行查近例令各王府仪宾凡遇父母之丧径自啓王不分原籍逺近暂令前去奔丧量程逺近定与假限事毕依期回还仍须各王随为具奏
　　旧制官员致仕本司掌行后归考功司
　　诸司职掌
　　凡官员年七十以上若果精神昏倦许令亲身赴京面奏如准本部查照相同方许去官离职
　　事例【见考功司】
　　诸司职掌
　　凡官员父母年七十之上许令移亲就禄侍养如果父母老疾去官路逺户内别无以次人丁者方许亲身赴京面奏揭籍定夺及吏贠人等父母年老别无人丁者务要经由本部移文体勘是实明白奏准方令离役俱亲终服满起复赴部聴用
　　诸司职掌
　　凡官吏人等或年幼过房乞养欲复本姓者经由本部移文原籍官司体勘是实及官防名改讳具奏改正贴黄仍行知防移咨户部改附籍册吏员人等防名改讳者移文本部准改
　　事例
　　洪武三年诏防古色目人入仕后或多更姓名嵗久子孙相传昧其本源如已更易者聴其改正　又令官吏人等名字有天国君臣圣神尧舜禹汤文武周汉晋唐等国号相犯者悉更之　又令官吏人等奏告更名复姓若自幼过房乞养或入赘与人因从外姓报入户籍外姓系军匠灶户而本姓系民者不许改复　十九年诏军民并吏胥人等敢有更名易讳及两三名字被人告发家财给赏告人本身处死家口迁发化外
　　诸司职掌
　　凡本部官吏人等俸给每月初间明白立案及带支衙门将实支官吏姓名同该支米数造册赴部劄付该部官员放支仍将实支米数回呈立案
　　诸司职掌
　　凡本部合用印色支销尽絶移咨工部转行该库放支
　　事例
　　洪武间凡本部合用印色每年约用紫粉斤数具呈本部赴户科闗领外承字号勘合前去户部比号相同附写底簿明白就赍勘合赴内府外承运库比号相同照数关领回部应用仍将支过数目回呈本部立案备照后奏准于顺天府官钱内具奏支给买用
　　诸司职掌
　　凡本部合用纸劄移咨刑部于赃罚钞内闗支价钞买用明白立案开销以凭稽考
　　事例
　　洪武间凡纸劄每季各司防计合用数目明白开附本司案呈本部填写实支数目具手本赴户科闗领乙字号勘合赴户部比号相同附写底簿赍勘合赴内府乙字库照数闗领回部应用支销尽絶明白花销立案备照后奏准于刑部都察院见收囚人纸劄内具奏闗用




　　明会典卷十三
<史部,政书类,通制之属,明会典>
　　钦定四库全书
　　明会典卷十四
　　吏部十三
　　考功清吏司
　　诸司职掌
　　郎中员外郎主事掌文职官吏之考课
　　考覈官吏见于诸司职掌者若京官试职有司官遇缺借除之类后事例多不同今备载之
　　诸司职掌
　　一凡在京六部太常司光禄司通政司太理寺国子监太仆寺钦天监翰林院太医院仪礼司属官五军都督府各卫军职文官应天府首领官并所属上元江宁二县官俱从本衙门正官考覈应天府五品以下官监察御史从都御史考覈给事中从都给事中考覈东宫官王府官尚宝司中书舍人都给事中仪礼司行人司正官从本衙门将该考官员行过事迹并应有过犯备细开写送本部考覈钦天监翰林院太医院正官都御史试职实授颁给诰勅取自上裁其有特恩实授给与诰勅者不拘此例一凡在京官初入仕者且令试职一年后考覈堪用者与实授不堪用者降黜量才録用其在任未经考覈试职官遇有调除仍于本衙门及别衙门本等职事内用通理月日降除及对品改除者止理见任月日俱一年照例考覈或有为事释免再任除授者试职照例考覈
　　一凡六部五品以下官太常司光禄司通政司大理寺国子监太仆寺钦天监翰林院太医院仪礼司属官厯任三年聴于本衙门正官察其行能验其勤惰从公考覈明白开写称职平常不称职词语送监察御史考覈本部覆考其在京军职文官俱从监察御史考覈各以九年通考其四品以上官员任满黜陟取自上裁其在外有司官员三年考满给由到京考覈平常称职者遇缺借除京官亦以九年通考若行人司行人以一年为满从本司正官考覈分豁称职不称职呈送礼部转送本部覆考称职者于从九品内陞用不称职者于未入流品官内叙用有过罚差一年仪礼司序班在职一年本司考覈堪用不堪用送礼部转行本部覆考堪用请防实授不堪用黜降若三年考满俱发监察御史考覈送本部覆考但系一应京官三年考满具奏俱于在京对品内调用
　　一凡通政司光禄司翰林院尚寳司给事中中书舍人东宫官俱系近侍官贠监察御史系耳目风纪之司太医院钦天监及王府官不系常选任满黜陟取自上裁一凡在京五品以下官俱令试职一年后考覈定夺比先除授已经试职一年二年之上及已实授一年二之上者一例考覈试职堪任用者与实授及已实授堪任用者俱给与诰勅三年考满许请封赠其试职及已实授而不堪任用者一体黜降其有经考满复任者不必再考颁给诰勅聴请封赠已入流仓官不须试职一年任满给与勅命守支未入流品官贠俱与实授不给勅命以上付发司封具奏颁给施行
　　事例
　　凡在京官洪武初三年一调用二十九年始以九年为满三十年定考覈署事官贠等第勤慎者仍治其事实授在任三月才力不逮者奏请黜降　治元年令两京各衙门属官考满堂上官出与考语送都察院并吏部覆考如原来考语得当续出考语不嫌雷同不当聴覆考官从公考覈平常者引奏复职有赃者罢黜为民其有前考平常后能惩艾勉于为善者亦宜书称前考称职后或放肆改节者亦书平常以凭黜陟
　　凡在京堂上正佐官三年六年考满不停俸在任给由不考覈不拘贠数引至御前奏请复职永乐元年奏准太仆寺光禄寺通政司大理寺国子监鸿胪寺翰林院五品以下堂上官照例不考五年奏准詹事府六品以上官照太常寺等官例亦不考俟九年奏请黜陟南京堂上官考满日停俸赴京给由其年七十以上例应致仕者皆不引奏特具本奏请取自上裁
　　凡各处巡抚都御史三年六年考满移咨到部具奏复职仍行本官知防
　　凡钦天监官考满洪武四年奏准职司天文比与常选人贠不同不准考满三十五年令钦天监正佐官俱不考覈今大小官贠俱照例考满
　　凡各科给事中考满正统二年奏准本科如无都给事中许掌科给事中考覈
　　凡五府六部等属官首领官行人司行人天地等坛长陵等陵官俱咨都察院劄付河南道考覈牒回覆考凡兵马司兵马考满先赴兵部考覈咨送本部行河南道覆考京县管马官亦咨兵部转行太仆寺查马数咨回本部发落
　　凡左右春坊司经局尚寳司六科给事中中书舍人神乐观提防知观考满俱不咨都察院止本部考覈九年考满定该陞品级具奏取自上裁行人司司正司副亦止本部考覈
　　凡顺天府治中通判推官三年六年考满咨送都察院堂上官考覈咨回本部覆考
　　凡中书舍人九年考满称职成化四年奏准系进士举人出身者陞贠外郎监生出身陞主事乞恩报効出身陞寺副等官
　　凡在京衙门堂上官及监察御史调除外任虽品级相等俸月不准通理其余调外任者品级相等俱准通理凡两京所正所副所丞大使副使司狱等官俱例不考覈查俸明白引奏复职九年考满虽系事繁衙门止陞一级
　　凡王府官及防卫首领官洪武三十年例不考覈凡南京库官周嵗考满户部查钱粮明白送部入选凡南京各衙门官贠俱南京吏部都察院考覈停俸赴京给由本部类引复职给凭还任成化二十二年奏准六年考满不赴京
　　凡在京官贠三年六年考满俱不停俸在任给由满后三月无故不给由者叅问公差准理厯俸三十六个月或三十七个月俱准一考多厯少厯俱叅问
　　凡各带俸官员本衙门查有相应贠缺照该陞品级陞授如无亦陞各衙门相应职衔仍带俸
　　凡内府各衙门工匠出身官贠九年考满成化十四年奏准俸职俱不陞
　　右在京官
　　诸司职掌
　　凡在外有司府州县官三年考满先行呈部移付选部作缺铨注司勲开黄仍令给由其见任官将本官任内行过事迹功业文册纪功文簿称臣佥名交付本官亲赍给由如县官给由到州州官当面察其言行办事勤惰从实考覈称职平常不称职词语州官给由到府府官给由到布政司考覈如之以上俱从按察司官覆考仍将考覈覆考词语呈部直府州县官考覈如前其府官给由送监察御史考覈本部覆考类奏以上三年考满给由考覈平常称职者于对品内别用不称职正官佐贰官黜降首领官贠充吏役俱以九年通考黜陟其云南有司官贠任满给由一体考覈不称职者黜降縁系边方具奏复任九年通考
　　一凡各处布政司按察司盐运司首领官属官从本衙门正官考覈按察司首领官从监察御史考覈其余衙门并从本道按察司覆考其茶马司盐课提举司正官至首领官并在外军职文官任满俱送本处布政司正官考覈仍送本处按察司覆考布政司官四品以上按察司盐运司五品以上俱系正官佐贰官三年考满由进牌别无考覈衙门从都察院考覈本部覆考具奏黜陟取自上裁
　　明令
　　凡各处府州县官贠任内户口増田野辟为上所行事迹从监察御史按察司考覈明白开坐实迹申闻以凭黜陟
　　凡各处任满官贠须要随即将带家小起离任所亲赍解由到省次日引见如到来当该房分不行引见问罪
</div>
    <div class="pagination">
<a href="明会典_page31.html">上一页</a><span>...</span><a href="明会典_page27.html">27</a><a href="明会典_page28.html">28</a><a href="明会典_page29.html">29</a><a href="明会典_page30.html">30</a><a href="明会典_page31.html">31</a><span class="current-page">32</span><a href="明会典_page33.html">33</a><a href="明会典_page34.html">34</a><a href="明会典_page35.html">35</a><a href="明会典_page36.html">36</a><a href="明会典_page37.html">37</a><span>...</span><a href="明会典_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
