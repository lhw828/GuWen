<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 149 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 149 页/共 354 页</h1>
    <div class="content">　　风雨之神
　　圣驾至克鲁伦河遣祭
　　河神均与因事遣祭
　　岳渎礼同○三十六年
　　圣祖仁皇帝西廵山陜所过
　　名山大川均遣官致祭
　　驻跸保徳州遣官致祭
　　黄河之神
　　圣驾至横城复遣大学士致祭均与因事遣祭
　　河渎礼同○四十二年
　　谕朕行幸山西经过地方有应祭岳渎及歴代帝王陵寝豫行议奏钦此遵
　　防行文直隶山西将应祭之
　　岳渎及
　　帝王陵寝相距
　　御路逺近稽考确实咨部定议具奏奉
　　旨在三十里内者奏闻遣官致祭钦此○是年
　　圣祖仁皇帝西廵至潼闗遣官致祭
　　西岳华山祭文由翰林院撰拟香帛由太常寺祭品
　　由地方官豫备祭仪照因事遣祭
　　方岳之礼○乾隆十二年议准
　　銮舆廵幸山东
　　泰山灵岳近在鲁邦宜崇报飨古者囙名山以升中
　　原有燔柴之礼
　　圣祖仁皇帝因仪文度数书阙有间后世议封禅者尤
　　多傅防不经
　　特允廷议照祀五岳礼致祭今
　　车驾东廵致祭
　　泰山应遵康熙二十三年之例举行惟是致祭方岳向未用乐谨按周礼大司乐奏防宾歌函钟舞大夏以祭山川是山川之祭自古用乐今
　　特举盛典秩于
　　岱宗请仿古用乐乐章令乐部撰拟乐器乐生均由
　　乐部率往○又奏准在京遣官致祭
　　东岳庙用和声署乐至祈雨报祀
　　地只则用中和韶乐五岳均属地只应用中和韶乐
　　拟照
　　地只坛乐章宫谱增撰乐章并令太常协律郎率乐
　　生豫赴
　　岱庙先期演习○又奏准
　　东廵致祭
　　岱岳帛篚尊爵及登铏簠簋笾豆等器令太常寺先期运往交该地方官敬谨收贮以备致祭之用○又奏准
　　岱庙大门内有二门一曰配天一曰仁安请于配天门内仁安门外设更衣大次○十三年
　　谕稽古廵狩翕河乔岳典礼攸隆朕兹亲祀
　　孔庙有事于
　　泰山其四岳四渎皆宜荐馨用申诚敬着该督就近遴委大员前往以崇秩祀钦此遵
　　旨议准祭文香帛交各该衙门备办委笔帖式由京驰驿赍送各该督抚就近遴委大员致祭○是年
　　车驾东廵狩秩
　　岱宗至日先诣
　　岳庙入大门至配天门降舆赞引太常卿二人恭导皇帝入仁安门进殿中门至香案前立有司设拜褥
　　司香官跪进香
　　皇帝三上香毕就拜褥行一跪三拜礼兴赞引官恭
　　导出殿至配天门陞舆还
　　行宫翼日致祭仪与康熙二十三年同○十四年议准
　　銮舆廵省中州嵩高维岳礼宜展防所有飨祀中岳乐章礼神供帐及应需一应器物交乐部太常
　　寺遵照
　　东巡祭
　　岱宗之例先期敬谨办理○又奏准
　　嵩岳庙门有五其四曰峻极门请于峻极门外设更
　　衣大次祭日并前一日
　　驾由中门入至峻极门外降舆○十五年奏准銮舆廵幸中州在河阳及桺园口二处渡河经行辉县百泉河衞二水属豫地经流川渎在
　　车驾经行三十里以内屇时应循例遣官展防转饬有司届期于傍河相地设坛遣官祗行祭礼祭文由翰林院撰拟香帛由太常寺祭品由地方官豫备遣祭官照例将扈从之满汉大臣职名开列具奏恭
　　钦命○是年
　　銮舆廵狩中州至
　　嵩岳日诣庙上香翼日致祭均与十三年祭
　　岱宗礼同○又奏准
　　皇帝于十三年东廵
　　东岳岱宗已
　　躬亲展防今将南廵江浙经行山东应照常祭礼遣
　　官致祭
　　岱宗又黄河自入江南境经邳宿而东至小清口淮
　　水防之江流经扬镇二府而东皆
　　銮舆所必经古者天子廵狩致祭所过名山大川今车驾南廵由宿迁登舟逾淮扬抵浙江
　　河渎
　　淮渎
　　江渎之只并宜致祭应行文该省督抚饬守土官于黄河江淮择地设坛屇时遣官致祭再浙江海塘
　　皇帝亲临阅视又
　　防稽山为东南望镇附近皆有専祠兹逢百神懐柔之防应一同遣祭如礼用昭盛典○又奏准
　　车驾南廵经由江浙每渡江河应遣官上香行礼奉旨朕亲诣上香钦此○又奏准河渎已于
　　车驾经渡处设坛遣祭至宿迁县西隄有
　　勅封显佑通济昭灵効顺神庙亦应遣官致祭　十
　　九年
　　车驾东廵吉林
　　亲望祭
　　长白山照祭
　　嵩岳之礼周中和韶乐専撰乐章其乐生即用乐部
　　署史太常官员屇期先往
　　盛京防同该将军将收贮乐器照应用数目送往致祭其香帛祝版祭器等项均由各衙门敬谨办理○又奏准致祭
　　长白山向用纸牌请照
　　京师
　　地只神牌式造木牌镌刻清汉字安奉殿内
　　皇帝亲祭后即永逺祗奉每月朔望令该将军副都
　　统一人上香行礼○又奏准
　　皇帝致祭
　　长白山毕乘舟渡松花江应照南廵渡江河之例遣
　　官上香行礼奉
　　防朕亲诣上香○又奏准吉林东门外有望祭北海之处为
　　銮辂所必经应照例遣官致祭祭文祭品等项由部
　　行文各该处遵照办理○又奏准
　　车驾东廵
　　亲祭
　　北镇医巫闾山一应典礼均如祭
　　岳庙之仪惟不用乐
</div>
    <div class="pagination">
<a href="钦定大清会典则例_page148.html">上一页</a><span>...</span><a href="钦定大清会典则例_page144.html">144</a><a href="钦定大清会典则例_page145.html">145</a><a href="钦定大清会典则例_page146.html">146</a><a href="钦定大清会典则例_page147.html">147</a><a href="钦定大清会典则例_page148.html">148</a><span class="current-page">149</span><a href="钦定大清会典则例_page150.html">150</a><a href="钦定大清会典则例_page151.html">151</a><a href="钦定大清会典则例_page152.html">152</a><a href="钦定大清会典则例_page153.html">153</a><a href="钦定大清会典则例_page154.html">154</a><span>...</span><a href="钦定大清会典则例_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
