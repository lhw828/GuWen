<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 283 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 283 页/共 1125 页</h1>
    <div class="content">七月二十四日，诏内殿崇班秦怀志、白仲达贴筑新旧城墙。 
十年八月二十三日，内庭火，延燔长春、崇德、会庆、承明殿，命宰臣吕夷简为大内修葺使内：原作「臣」，据《长编》卷一○一改。，枢密副使 
      
杨崇勋为副使，殿前副都指挥使夏守赟都大管勾修葺事，入内内侍省押班江德明、内侍省右班副都知周文应同管勾。十月工毕。 
景佑元年五月十五日，入内内侍省言：「司天监集众定夺开拱宸门外过道，称无妨碍，选定十九日申时开门。」从之。 
皇佑元年八月十二日，侍御史徐宗况言，在京旧城修筑年深，乞行完葺。从之。 
嘉佑四年正月十一日，修筑京新旧城。及兴役，赐兵卒缗钱。 
八年四月十九日，诏于内香药库之西偏建皇子位。 
英宗治平元年十月十六日，命内侍供奉官王希古贴筑在京新旧城墙。 
二年二月十一日，权发遗三司户部副使吕公着奏，乞候既郊岁丰，乃修庆宁宫。从之。 
三年六月二十九日，改清居殿曰钦明，命直龙图阁王广渊书《洪范》一篇于屏。时帝谓广渊曰：「先帝临御四十年，天下承平，得以无为。朕方属多事，岂敢自逸，故改此殿名。」因访广渊先儒论《洪范》得失，广渊对以张景所得最深，以景论七篇进。翌日，复召对延和，曰：「景所说过先儒远矣，以三德为善论。朕接臣下常务谦柔，听纳之间，则自以刚断。此屏置之座右，岂特无逸之戒也。」赐广渊御纸笔墨黄金等。以上《国朝会要》。 
神宗熙宁初，改集英殿后琼英曰需云。 
二年闰十一月，诏：「今后在内修造，系宫殿门内，委提举内中修造所主领；其系皇城内宫殿门外者，即令提举在内修造所施行」。是年作庆寿、宝慈二宫。 
四年，后苑 
      
作玉华殿。 
七年，玉华殿后作山亭一，祥鸾阁一，基春殿一。 
八年八月二十一日，诏：「都城久失修治，熙宁初虽尝设官缮完，费工以数十万计。今遣人视之，乃颓圮如故，若非特选官总领其役，旷日持久，必不能就绪。可差入内东头供奉官宋用臣专切提辖修完，其有合申请事件，并令条具闻奏。仍差河北、京东拣中崇胜、奉化七指挥及新废监牧兵士五千人七指挥：《长编》卷二六七作「十指挥」。，专隶其役。所有上件兵士万人，隶步军司。应缘修城役使犯杖罪以下，即令提辖修城所断遣，内系虽杖罪合干追照，即送步军司断遣。每五百人仍许奏选殿直以下至殿侍一人部役。」 
九月七日，重修都城，诏内臣宋用臣董之。废罢监牧司马监兵士五千人，以二千人充在京新置广固四指挥固：原作「国」，据《长编》卷二六八改。专隶修完京城所工役，于京城四壁置营；三千人添置府界保忠六指挥，于陈留、雍丘、襄邑置营。候修京城毕，其新置保忠指挥额数，即行拨并，仍隶步军司。非有宣命，不得差使。所有请受，并依保忠例支给。 
是年，造睿思殿。 
九年二月，改正南南河门曰景风，南(博)[砖]曰亨嘉砖：原作「博」，据《宋史》卷八五《地理志》一改。下同。，鼓角曰阜昌。正北北河门曰安平，北(博)[砖]曰耀德。正东冠氏门曰华景，冠氏第二重曰春祺。子城东曰泰通。正西魏县门曰宝城，魏县第二重曰利和。子城西曰宣泽。东南朝城门曰安流，朝城第二重曰巽齐。西南观音门曰安正，观音第二重曰静方。上水关曰善利，下水关曰永济。内城创置北门，曰靖武按《宋史》卷八五《地理志》一「北京」下注引此文，与此全同，可知此条所载乃北京大名府事，《宋会要》误收于此。。 
六月十六日，诏在京旧城诸门 
      
并汴河岸角门，并令三更一点闭，五更一点开。 
十年九月十八日，提辖修完京城所言：「准诏令御书院书写外城诸门牌额，今汴河上流两岸南、北水门并曰大通，有此相犯。」诏北门改曰宣泽。又汴河下流南水门，旧曰上善，改曰通津。 
十月四曰，提举修完京城所言，五丈河上流咸丰门南水门未有名额，诏以永顺为额。是年，改文德殿南门曰端礼德：原无，据《宋史》卷八五《地理志》一补。，左、右长庆隔门曰左、右嘉肃，安乐门曰含和，崇仁殿北横门曰通极，拱宸门里西横门曰临华，东华门曰北謻门。 
元丰元年十月六日，重修都城讫功，诏知制诰、直学士院孙洙諲记刻石南熏门上。洙卒，改命知制诰李清臣。城周五十里百六十五步，高四丈，广五丈九尺，外距隍空十五步，内空十步。自熙宁八年九月癸酉兴工，以内侍宋用臣董其事，役羡卒万人，创机轮以发土，财力皆不出于民。初度功五百七十九万有奇，至是所省者十之三。 
十一月十四日，赐度僧牒千，为修治都城诸门瓦木工直之费。 
十二月二日，提点修治京城所言，修治毕功，壕寨人等乞酬赏，诏随功力轻重转资、减年、支赐有差。 
八月，开封府请修治京城四壁，留十步，以墙为卫，外容车马往来。诏七步外筑墙，留五步为路。其官私屋有碍者免拆，止据见今地五步外筑墙，留五步为路。 
二年，造承极殿并殿前亭二，及殿东小石池一。 
三年五月十三日，诏赐内东门里进食门曰会通里：原作「重」，据《长编》卷三○四改。。 
      
九月，废旧城明殿坊入景灵宫。 
四年四月四日，承议郎胡宗炎言：「夷门山在大东内北「夷」上原有「庚」字，据《长编》卷三一二删。，当少阳之位，为都城形胜之所，国姓王气所在。公私取土于此，冈阜渐成坑堑。伏望禁止及填塞掘凿处掘：原作「握」，据《长编》卷三一二改。司天监定如宗炎。」所言，从之。 
五年十二月十八日，诏在京新城外四壁城壕开阔五十步，下收四十步，深一丈五尺，地脉不及者至泉止。是年，延福宫造神御殿，曰燕宁，以奉仁宗、慈圣光献皇后御容。 
六年正月八日，诏开新城四面壕，移毁公私舍屋土田，委杨景略估直给之，或还以官地。其官营房及民坟寺舍，责京城所管认拨移修盖。 
二月三日，诏给度僧牒千作京城水门。 
五月十三日，尚书刑部言：「切闻京城诸门，或不以时启闭，公私或以废事。欲新城门并以日初出入时为准，委开封府检察。」从之。 
闰六月五日，权开封府推官祖无颇言：「准诏，提举京城所度量京城里壁四面离城三十步妨官地民屋离：原作「杂」，据《长编》卷三三六改。，按图摽拨内税地及屋，参验元契，并估计时价以闻并估计：原无，据《长编》卷三三六补。。除官屋地不估，百姓屋地百三十家，计直二万二千六百缗。」诏集禧等观当拆修屋，令京城所管认；其余官屋令将作监折修，民屋价钱钱：原作「办」，据《长编》卷三三六改。，令户部以拨马钱给。 
九月十三日，提举京城所言：「先准朝旨，发夫开新城外壕，候兴役，令开封府界提点司与提举京城所官同提举。勘会本所见检计分放工料，难更同提举。缘今夫役近在辇毂之下，全藉镇抚，欲望差管军 
      
臣僚都大提举。」诏开封界发夫五万人，仍差权开封府推官祖无颇、提点开封府界诸县镇公事范峋、殿前都虞候苗授都大提举编拦授：原作「扰」，据《长编》卷三三九改。。 
十月十六日，上批：「来春开封府界起夫五万开城壕，宜令二月朔入役，庶日景舒长舒：原无，据《长编》卷三四○补。，工力易办，兼于农事，未致失时。」 
七年六月二十四日，赐专一主管制造军器所度牒千五百，买木修置京城四御门及诸瓮城门，帮筑团敌马面帮：原作「封」，据《长编》卷三四六改。，并给役兵官吏食钱。 
七月，废善利、永济关按据《宋史》卷八五《地理志》一，此条为北京事，善利、永济关乃北京大名府城之水门名，《宋会要》误收于此。。 
八年哲宗即位未改元。五月十四曰，府界提点范(峒)[峋]、侍卫亲军步军副都指挥使苗授、开封府推官王同老坐开京城西壁等壕亏空，擅令人出备夫钱，等第罚金。 
哲宗元佑元年正月十二日，工部言，京城四壁城壕止以广固人兵渐次开修，更不差夫。从之。 
十二月二十四日，中书省言：「提举京城所奏，修治京城所元管大小使臣五十七员五：原作「二」，据《长编》卷三九三改。，今相度可以废罢四十七人，存留一十员管勾事务。并乞不拘常制，踏逐指名抽差，各与通理三年为一任。」从之。 
八年十二月十七日，诏：「雪寒，应在京工役去处，自今月十八日后放假三日。」 
绍圣元年正月八日，尚书省言，提举京城所奏，增筑京城讫工，诏官吏役兵比类赏之。 
闰四月十六日，中书侍郎李清臣言：「奉诏，命臣以元丰二年进撰《重修都城记》重行校正，缘已经神宗皇帝御览，自是叙述一时之事，其后增修，自可别命词臣撰述。」从之。仍令提举京城所别具增 
      
筑京城制度，旨差官撰文「旨」上疑脱一「取」字。，相对立石。 
五月十八日，提举京城所奉诏具修筑京城制度以闻。诏翰林学士蔡卞撰词并书。 
九月六日，三省言，有旨以李清臣先撰《都城记》于南熏门上立石，差翰林学士蔡卞书。诏仍令卞篆额。 
二年四月二日，宣和殿成。初，哲宗以睿思殿先帝所建，不敢燕处，乃即睿思殿之后，有后苑隙地，仅百许步者，因取以为宣和殿焉。宣和殿者，止三楹，两侧后有二小沼，临之以山。殿广袤纔数丈，制度极小。后太皇太后垂帘之际，为臣僚论列，遂毁拆，独余其址存焉。及徽宗亲政久之，宣和于是旋复。徽宗亦踵神宗、哲宗故事，昼日不居寝殿。又以睿思时为讲礼、进 之所，乃皆就宣和燕息。大观二年，既再缮葺之，徽宗乃亲书为之记，甚详，而刻诸石。及重和元年，议改号，因即以为宣和元年，乃改宣和殿为保和殿者，宣和之后殿，重和元年所创也。 
三年六月十八日，诏及暑热，在京工役可给假三日。 
徽宗建中靖国元年三月九日，诏显谟阁为熙明阁。
三月十八日，诏管勾御药院阎守懃，以见存材植制造防城之具。初，元丰中城京师楼橹之类，咸极攻坚，所储莫非良材。至元佑尝罢之，以其材他用。上令守懃检校，犹不乏，故俾终其功。 
崇宁五年二月二十六日，诏曰：「朕荷天右序，男女仅五十人，垂休无穷，以次成立，建第筑馆，指日有期。而京师居民繁伙，居者栉比，无地可容，深虑 
      
移徙居民，毁彻私舍，久安之众，遽弃旧业，或至失所。言念赤子，为之恻然。可令有司度国之南，展筑京城，移置官司军营，将来缮修诸王外第与帝姬下嫁，并不得起移居民。」 
政和二年五月十六日，详定九域图志所言：「今来兴仁府辅郡，既以东字为别，即郑州辅郡，亦合依此以西字为别。(颖)[颍]昌、开德府合冠以南、北辅。兼延安等五府属县，已依本所申请，罢称次赤畿。即四辅所治县，自合正名次赤，余县合为次畿，所贵格法从一。」从之。 
四年八月三日，诏改端明殿为延康殿。 
五年四月十日，诏秘书省殿以右文殿为名。 
八月十二日，诏秘书省移于他所，以其地建明堂。 
八年十月六日，诏宣德门改为太极之楼。重和元年正月二十五日，诏复依旧名。 
宣和二年二月一日，诏宣和已纪年号，殿名易为保和殿。 
三年二月二十九日，承议郎樊澥奏：「窃观神宗皇帝熙宁间诏有司铸都城诸门铜符契，依法勘同，复命枢密院约旧制更造铜契，中刻鱼形识之，各分左、右给纳，以戒不虞，而启闭之法严于旧矣。元丰初重修外城，仅五十里，增卑培薄，屹然崇墉，遗国家万世之业，顾不伟哉!比年以来，内城颓缺弗备，行人躐其颠，流潦穿其下。屡阅岁时，未闻有修治之诏，则启闭虽严，岂能周于内外，得不为国轸忧 欲乞特降缗钱，付之有司，遴选能吏，鸠工董役，(役)俾郛郭宏丽,实帝居无穷之赖。」诏差都水使者孟杨 
      
提举修治。 
六年十二月四日，中书省言：「专切提举京城所状，奉诏塝筑京城，开撩壕河，修葺诸门等，可于宣和七年选日下手。今据本所选到，宜用来年二月二十四日巳正四刻后丙时，并先自京城西南角坤位下手，吉。」从之。 
      
记曰原批云：「此段双行注第十六页第十一行『知制诰李清臣下』。」按旨上文元上元年十月六日条。：「以三岁之绩，易数百年因循之陋。崇墉(迄)[屹]然，周五十里一百六十五步，横度之基五丈九尺，高度之四丈，而埤堄七尺。坚若埏埴，直若引绳。惟我汴京气象宏伟，平广四达，冈阜缭转，隐磷地中，若龙盘虎伏，睨而四据。浊河限其北，漕渠贯其内，气得中和，(王)[土]号沃 
      
衍，霏烟屯云，映带门阙，望之者知其为天子之宅。周世宗广而新之，逮此百二十有五年，圣主营于无为，图于弗用，取羡卒共其力，兵不踰一万，分部者六。板干递迁，畚锸贯序，创机轮以登土，为铁疏以固沟，肇于丙方，环于四浃。度功五百七十九万有奇，所省者十之三。其作怡然，其成裕然，人不及讨，士不及议，而城以全新奏矣。又以材易八门，崇端显严，遂与城称。其外趾跨隍百一十有五步。圣授其算，士荐其能。」
 方域 宋会要辑稿 方域一 西京杂录 
      
西京杂录
【宋会要】
景德二年八月十三日，以将朝陵，诏西京八作司修葺大内及诸司廨舍。 
四年二月二十一日，诏曰：「国家经制，动着于典常；殿闼规模，上符于天象。缅维列祖，尝幸旧都，修宫阙以未成，正名称而靡暇。今因巡省，周览禁庭，县示于人，题号非便，须从改作，用协彝章。其明堂殿前三门改为太极门。其诸殿诸名号，宜令崇文院检讨详定以闻。」 
大中祥符四年三月十四日，祀汾阴回驻跸，将赐酺，有司请改五凤楼名以彰庆宴。诏以太祖建楼，因瑞应立名，不可更也。 
仁宗景佑元年九月十五日，宰臣王曾言：「西京水南地里阔远，居民甚多，并无城池，望令渐次修筑。」诏知河南府李若谷计度兴筑。 
神宗熙宁二年十月十六日，京西转运司言：「西京大内损坏屋宇，比旧少四千余间矣，乞于春首差中使一员，计会留守司通判检定翻修，每二间折刱修之数一间。」诏令通判检定，本京修葺，转运司提举。 
四年二月十一日，诏京西转运司每年拨钱一万贯，买材木修西京大内。 
元丰七年七月四日，尚书工部言：「知河南府韩绛乞修大内长春殿等，欲下转运司支岁认买木钱万缗。」从之。 
十日，知河南府韩绛言：「近被水灾，自大内天津桥、堤堰、河道、城壁、军营、库务等皆倾坏，闻转运司财用匮乏，必难出办。役兵累经 刷，府官职事繁多。欲望许臣总领，赐钱十万缗， 
      
选京朝官、选人使臣各三五人，与本府官分头补治。乞发诸路役兵三四千人。」诏转运司于经费余钱支十万缗，令沈希颜往来与韩绛同提举营葺。及选使臣三五员，役兵于本路 刷二千人，如不足，即雇工。 
徽宗政和三年十二月三日，诏：「见修西京大内，窃虑乱有采伐窠木、损毁古迹去处，仰王铸觉察以闻，违者以违御笔论。」 
四年二月十四日，诏：「西京大(京)[内]近降指挥补饰添修，或闻官有计度，甚失本意。如实颓圮朽腐，方许整葺，不得过侈。」以上《续国朝会要》。
 方域 宋会要辑稿 方域二 南京 
     
宋会要辑稿 方域二

南京
【宋会要】
真宗景德三年二月，诏曰：「雎阳奥区，平台旧壤。两汉之盛，并建于戚藩；五代以还，荐升于节制。地望雄于征镇，疆理接于神州。实都畿近辅之邦，乃帝业肇基之地。恭惟圣祖，诞庆鸿图，爰于历试之初，兼领元戎之寄。讴谣所集，符命荐臻。殆兹累朝，俯同列郡。式昭茂烈，宜锡崇名。用彰神武之功，且表兴王之盛。宜升为应天府，宋城县为次赤，宁陵、楚丘、柘城、下邑、谷熟、虞城等县并为次畿。」 
</div>
    <div class="pagination">
<a href="宋会要辑稿_page282.html">上一页</a><span>...</span><a href="宋会要辑稿_page278.html">278</a><a href="宋会要辑稿_page279.html">279</a><a href="宋会要辑稿_page280.html">280</a><a href="宋会要辑稿_page281.html">281</a><a href="宋会要辑稿_page282.html">282</a><span class="current-page">283</span><a href="宋会要辑稿_page284.html">284</a><a href="宋会要辑稿_page285.html">285</a><a href="宋会要辑稿_page286.html">286</a><a href="宋会要辑稿_page287.html">287</a><a href="宋会要辑稿_page288.html">288</a><span>...</span><a href="宋会要辑稿_page284.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
