<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 292 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 292 页/共 674 页</h1>
    <div class="content">　　上曰赉塔自福建广东至云南宣力勤劳树立大功勿因微细事遂以非礼加之致失朕眷顾功臣之意下所司
　　集质得实请革职治罪
　　诏从寛削级罚俸明年十二月卒
　　予祭葬如典礼加祭二次谥襄毅二十四年六月上谕王大臣等曰平定云南赉塔之功最大纵有他过为人讦告朕究不加罪诸臣曰
　　皇上俯念赉塔有功曲赐保全不特効力行间者皆欢忻鼓舞即臣等亦莫不感戴二十五年追叙其功予一等男爵子费叶楞袭雍正五年八月
　　世宗宪皇帝谕曰原任都统赉塔当三逆变乱时统兵征克复云南功绩着朕恭阅
　　圣祖仁皇帝实録备悉其详因伊身有过犯功过相抵是以未封公爵止授一等男在当日之不优封赉塔者欲使立功之人咸知儆惕收敛不可恃功骄肆妄为今事厯多年后人已知鉴戒奉法着追封赉塔一等公令伊孙博尔屯承袭以示朕眷念旧臣之意八年始建贤良
　　祠
　　诏以赉塔与大学士图海等并入祀九年加公号曰褒绩
　　库礼
　　库礼满洲正白旗人姓喜塔腊
　　国初有昻果都理巴顔者来归其四世祖也库礼逮事
　　太宗文皇帝崇徳初朝鲜臣服嵗以兵从我师征讨库礼
　　尝奉
　　命统其军五年睿亲王多尔衮等征明围锦州
　　上遣户部政硕詹徴朝鲜水师五千及米万觔赴大凌河济师库礼与副都统洪尼喀率三十人导其舟以行明年复随郑亲王济尔哈朗围锦州克其郛斩八百余级复同前锋统领萨穆什喀攻松山北崖库礼率朝鲜兵二百余人奋勇先登克焉有科尔沁降明古兵来犯礟伤库礼手不为动卒与朝鲜兵并力破敌从攻松山敌袭我正红镶蓝二旗汛地库礼同左翼将领勒卜忒击退其众斩获甚多
　　上嘉其功
　　赏所获牲畜授骑都尉世职七年擢户部政
　　世祖章皇帝顺治元年改定官制库礼仍任户部侍郎以聼从豫亲王多铎擅集视八旗女子论罪输罚锾二年叙克燕京功加一云骑尉寻奉
　　命往淮安总理漕储四年九月盐城土贼潜讧库礼防漕运总督杨声逺亲往抚慰民心始定无何贼渠周文山等率其党八百余人夜袭淮安从夹城东门缺口突入逼库礼衙署库礼率中军张大治旗皷王国印暨帐下数十人挺身迎击发矢挥刃大呼杀贼其妻悉出署中所存箭使仆婢赍送助战众皆一以当百自丑至辰斩殪甚众贼大惊奔溃复追斩百八十余级尽收其伪印劄兵械等淮城获全贼渠伪益王朱隆武者时袭据庙湾城紏丑徒数千船百余乗间将窥淮库礼与杨声逺等议曰贼势横非出竒设伏不足致其死命乃遣兵分布要害贼谓无备也方掦防直上至车家桥伏发歩骑四起水陆蹂躏贼被刃及溺死者过半获伪印劄及舟楫器械无算余遁归庙湾库礼复集众议以都统张大猷巡抚陈之龙分统水陆官军直趋庙湾羣逆望风窜匿于是次第抚刘荘埸等十巢旬日之内根株肃清盐城庙湾民各复业事闻得
　　防嘉奬以考满晋三等轻车都尉未防回户部侍郎任七
　　年乞休
　　予致仕累遇
　　恩诏晋世职一等轻车都尉又一云骑尉寻卒
　　赐祭塟如典礼諡僖恪子尧泰袭
　　伊理布
　　伊理布满洲正白旗人姓他塔喇三等伯阿济格尼堪长子也崇徳三年任兵部副理事官顺治八年袭父爵兼管佐领两遇
　　恩诏晋一等伯十七年任刑部侍郎明年调吏部是时海贼郑成功据台湾四出刼掠有言濒海居民宜移之内地者伊理布奉
　　命同尚书苏纳海赴江南浙江福建防勘疆界定议还京
　　擢正白旗防古都统康熈二年
　　命赴广东防同总督卢崇峻察勘海疆新移人户俾安辑得所七年调本旗满洲都统旋列议政大臣十二年冬逆藩吴三桂反十三年
　　上命顺承郡王勒尔锦统师进讨以伊理布叅賛军务既至荆州三桂据常徳防松滋襄阳总兵杨来嘉副将洪福叛附三桂于谷城郧阳间据山结寨窥伺郡邑
　　诏伊理布守宜昌十四年来嘉等犯南漳顺承郡王承制授伊理布讨逆将军印偕副都统根特往援贼遁旋犯均州营于武当山下伊理布麾兵连战阵斩伪副将叅将及贼兵千余贼溃走已而三桂于松滋北山屯聚贼数千沿江日増战舰将合水陆来犯
　　上命伊理布同都统范达礼防守襄阳均州南漳诸处贼将张以诚王防聫结来嘉等复冦南漳伊理布同总督蔡毓荣分率劲旅夹击大破之斩三千余级获伪劄器械无算十六年奉
　　诏率荆州防兵同征南将军穆占由岳州进长沙恢复茶陵贼遁入攸县伊理布率兵追贼据河岸拒战我兵奋进斩四千余级生擒百余人克复攸县城十七年四月穆占统兵复郴州永兴桂阳兴寜遂自驻郴州以伊理布守永兴六月三桂遣贼将马寳胡国柱等逼永兴犯我河外营伊理布率兵御击殁于阵十八年防还
　　上遣内大臣奠茶酒复
　　遣侍卫传
　　谕其母曰伊理布时侍朕前深悉其人及出师着有劳绩方谓成功之后即可凯旋相见忽闻阵殁不觉凄怆痛悼兹闻尔家费用不给特赐白金六百两为治防资
　　赐祭如典礼諡武壮立碑墓道子阿什坦袭爵世宗宪皇帝时以伊理布入祀昭忠祠
　　苏克萨哈
　　苏克萨哈满洲正白旗人姓纳喇额驸苏纳长子也初委署佐领崇徳六年随郑亲王济尔哈朗等围锦州明人出歩骑接战败之
　　太宗文皇帝闻明总督洪承畴以师十三万赴援亲帅大军环松山列营敌兵遁走苏克萨哈同防军统领汉岱追败其众于塔山翼日复追击明兵于海岸随豫亲王多铎等设伏袭击与汉岱追斩杏山兵之潜遁者顺治二年叙功授骑都尉世职寻晋三等轻车都尉七年
　　世祖章皇帝念苏克萨哈父苏纳在
　　太祖
　　太宗时屡着功绩继因隠匿丁壮削世职三等轻车都尉
　　至是
　　特防复苏纳世职以苏克萨哈并袭为三等男八年任议
　　政大臣九年两遇
　　覃恩晋爵一等男加一云骑尉初苏克萨哈睿亲王多尔衮属下既而睿亲王薨于猎所苏克萨哈与王府防卫詹岱等举首其殡殓服色违例及谋迁永平诸逆状
　　命诸王大臣质讯皆实遂论睿亲王如谋逆律是嵗擢镶白旗防军统领十年孙可望聚众犯湖广苏克萨哈奉
　　勅同都统辰防等率禁旅出镇湖南与经畧洪承畴防啇进十二年明桂王将刘文秀卢明臣冯防礼等分兵犯岳州武昌苏克萨哈伏兵邀击大败之明臣等复纵舰拒战又击败之文秀引兵趋常徳战舰千余蔽江而下苏克萨哈指挥军士奋勇截击明臣等悉众抗御我军协力扑六战皆防纵火焚其船斩获无算明臣赴水死防礼被创遁降其副将等四十余人文秀走贵州明年叙功晋爵二等子任领侍卫内大臣加太子太保十八年正月与索尼及遏必隆鳌拜等受
　　顾命为辅政大臣奉
　　圣祖仁皇帝嗣统是时索尼为
　　四朝旧臣遏必隆鳌拜皆以公爵先苏克萨哈为内大臣鳌拜尤功多意气凌轹人多惮之苏克萨哈以额驸子入侍
　　禁廷承
　　恩眷奉
　　遗诏辅政名亚索尼与鳌拜称婣娅而论事多与鳌拜积以成讐索尼亦恶苏克萨哈防鳌拜欲令镶黄旗与正白旗互易屯荘索尼賛成之遏必隆弗能止遂行圈换之令旗民皆弗便康熈五年大学士兼管戸部尚书苏纳海坐拨地迟悮总督朱昌祚等坐纷更阻挠罪皆论死
　　上览部议
　　召询辅臣咸曰宜如议独苏克萨哈不对
　　上因不允所请鳌拜卒矫
　　诏并予弃市未防索尼死鳌拜益骄恣苏克萨哈虑其逼
　　已也居常怏怏六年
　　上亲政
　　谕部议加
　　恩辅臣以示酬庸之典越日苏克萨哈奏言臣才庸识浅
　　防
　　先皇帝眷遇拔授内大臣早夜悚惧恐负
　　大恩当
　　先皇帝上賔之时惟愿身殉以尽愚悃不意恭承遗诏臣名列于辅臣之中分不获死以昩余生勉竭心力冀图报称不幸一二年来身婴重疾不能始终効力于
　　皇上之前此臣不可逭之罪也兹遇
　　皇上躬亲大政伏祈
　　睿鉴令臣往守
　　先帝陵寝如线余息得以生全则臣仰报
　　皇上豢育之防忱亦可以稍尽矣疏上有
　　防谕议政王贝勒大臣曰苏克萨哈奏请守
　　陵如线余息得以生全不识有何逼廹之处在此何以不得生守
　　陵何以得生其防议具奏王贝勒等以大臣怨望奏请逮治鳌拜与其党大学士班布尔善等谓苏克萨哈不欲归政文致之搆罪二十四欵坐奸诈欺饰存蓄异心论如大逆应与其长子内大臣查克旦皆磔死余子侍卫穗黒塞黒里郎中那赛塞克精额达器徳器孙侉克札兄弟之子图尔防海兰皆斩决借没族人前锋统领白尔赫图侍卫额迩徳乌尔巴亦皆斩决狱具入奏
　　上知鳌拜素与苏克萨哈有隙是以搆成罪欵必欲置之
　　重典
　　谕以核拟未当不许所请鳌拜攘臂
　　上前强奏累日卒坐苏克萨哈处绞余悉如议八年五月
　　鳌拜既败
　　特谕吏兵二部曰苏克萨哈虽有罪不至诛灭子孙此皆鳌拜挟讐灭其后嗣深为可悯白尔赫图等无罪诛戮殊为寃枉其苏克萨哈及白尔赫图等官俱应给还七
　　月复苏克萨哈原官及世爵二等子
　　命其防子苏常夀承袭
　　白尔赫图
　　白尔赫图满洲正白旗人姓纳喇初由前锋校授兵部副理事官崇徳五年随睿亲王多尔衮围明锦州敌出城犯我左翼白尔赫图同前锋叅领鄂硕战却之复击败杏山敌骑六年同前锋统领武拜领瑚宻色等屡击败明总督洪承畴兵于松山杏山间七年春自锦州分兵畧宁逺获牲畜八年任前锋叅领顺治元年大兵入山海闗讨流贼李自成白尔赫图击败伪总兵唐通于一片石既定燕京追贼安肃及望都并多斩获复随豫亲王多铎西自成连破贼营攻克潼闗二年移师江南狥蘓州击走明廵抚杨文骢获其船二十余进征杭州击败明大学士马士英之众分兵狥湖州同前锋侍卫安防图色等以云梯克其城三年随端重亲王博洛征金华败贼众于八歩岭进定福建五年随郑亲王济尔哈朗征湖南时明桂王朱由榔将王进才马进忠袁宗第等分踞寳庆武冈六年白尔赫图率本旗前锋破之湘潭进征寳庆同副都统拜音岱等克其东门城外有九营合兵来犯白尔赫图击之溃溺水死者无算寻自武冈征沅州屡败进才进忠宗第等进定全州七年凯旋得
　　优赉八年随都统阿喇善征山东土贼至沂州攻围苍山贼寨斩贼首刘逊张齐又搜附近山寨斩贼首赵三元杨大成应科等九年改防军领先是叙山海闗暨浙江福建军功予世职骑都尉兼一云骑尉及三遇
　　恩诏洊晋一等轻车都尉十三年擢前锋统领十五年随信郡王多尼征贵州时由榔据云南以其将李定国白文选刘正国窦名望等扼据贵州要隘大兵至安荘卫刘正国以众迎战白尔赫图同防军统领布叶锡礼击败其众斩正国于响水桥导大兵渡盘江进克云南城十六年白尔赫图领所部进攻玉龙闗白文选引遁追击败之获其巩昌王金印象三马百有四十擒总兵吕三贵大兵取永昌府渡潞江李定国设伏磨盘山我前锋既深入伏起白尔赫图下马据石立连发三矢毙贼三人贼骇溃我军继进合击殱之窦名望据木栅拒守白尔赫图率众破栅斩名望遂取腾越州由榔定国文选皆遁追逐逾南甸而还信郡王班师白尔赫图同都统卓罗留驻云南定国既窜出邉屯孟艮复图入犯约降将髙应鳯为内应以由榔印劄诱元江土司那嵩倡叛白尔赫图同卓罗率兵往败贼于磨陇口进围元江城掘壕困之越月城乃防那嵩自焚死擒应鳯斩于军十七年以在滇乆着劳绩
　　颁赐衣服白金鞍马十八年九月随定西将军爱星阿由榔于缅甸十一月防师木邦闻白文选屯锡箔江边白尔赫图同都统果尔钦逊塔等简精鋭先发至则文选已毁桥遁乃结筏以济大军次旧挽坡爱星阿令白尔赫图率前锋百人往兰鸠江濵取缅人所献由榔及其亲属至军中大军凯旋康熈元年四月白尔赫图奉
　　诏同都统卓罗率前锋军先还京叙功晋爵一等男六年辅政大臣苏克萨哈为鳌拜搆陷株连族人白尔赫图苏克萨哈族弟也削官爵坐斩八年
　　上亲政以白尔赫图无罪枉坐追复原官及一等男爵以其子白尔肯袭爵十年其子一等侍卫罗铎领塞赫等诉陈白尔赫图征云南功多为鳌拜屈抑未予优叙得
　　防下部议晋爵三等子并
　　赐葬祭如典礼諡曰忠勇
　　罗硕
　　罗硕满洲正白旗人先世居栋鄂以地为姓祖鲁克素
　　国初来归管佐领罗硕初任刑部理事官顺治元年从睿亲王多尔衮入山海闗破流贼李自成追至望都县二年叙功予云骑尉世职六年四月以叅领同副都统卦喇领兵驻防太原时姜瓖叛党攻陷汾洲
　　谕固守太原勿轻进汾州廼于城南八十里立营徐沟清源二县境扼贼使毋薄城贼攻破清源城罗硕与卦喇分路击之贼弃城遁阵斩五千余人五月贼拥众犯太原据晋祠堡立栅罗硕随端重亲王博洛冲破贼营斩首万余级八月贼首雷和尚张五等纠众万余围绛州复大破之斩级二千余又破贼首胡邦秀石滋龙汤平等于浮山县南之老君庙斩首千级得
　　防奨叙八年三月擢任工部侍郎八月转吏部九月复调
　　工部以三遇
</div>
    <div class="pagination">
<a href="钦定八旗通志_page291.html">上一页</a><span>...</span><a href="钦定八旗通志_page287.html">287</a><a href="钦定八旗通志_page288.html">288</a><a href="钦定八旗通志_page289.html">289</a><a href="钦定八旗通志_page290.html">290</a><a href="钦定八旗通志_page291.html">291</a><span class="current-page">292</span><a href="钦定八旗通志_page293.html">293</a><a href="钦定八旗通志_page294.html">294</a><a href="钦定八旗通志_page295.html">295</a><a href="钦定八旗通志_page296.html">296</a><a href="钦定八旗通志_page297.html">297</a><span>...</span><a href="钦定八旗通志_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
