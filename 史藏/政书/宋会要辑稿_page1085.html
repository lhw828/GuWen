<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1085 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1085 页/共 1125 页</h1>
    <div class="content">同日，太子詹事、兼权吏部侍郎沈枢分析欺隐，可降三官放罢，送筠州居住。侍御史范仲芑论右丞相叶衡，因言及枢，故有是命。 
闰九月四日，前大理正林仁厚、前枢密院编修官楼锷外任指挥更不施行。以言者论二人巧于进取，朋附宰臣叶衡，故有是命。 
十九日，右司员外郎王正己放罢。以言者论其所居之职废法徇情，为害滋甚，故有是命。 
同日，太常丞严焕放罢。以言者论：「焕知江阴军，违法科敷，巧于结托；缪居礼官，祠祭行礼不虔。」故黜之。 
二十八日，大理 
     
卿朱儋，正李端友、燕世良，评事刘敏文，并降一官。权刑部侍郎、兼详定一司敕令周自强，员外郎吴渊，各展二年磨勘。以儋辄于状外推究吴氏与孙 私通事迹，擅行追唤推级，别令供通情节，端友等并干与书断，故皆及之。 
三年二月二十三日，金部郎官赵子蒙放罢。以言者论：「其知舒州日，急征暴取，贪墨之声溢于 听；已而入朝，遂居郎选，自知素多罪咎，龌龊自守，职业废(广)[旷]。」故有是命。 
四月十五日，通奉大夫叶衡责授安德军节度副使，郴州居住。以衡昨任宰辅，不能正身竭诚，日唯沉湎于酒，轻听易发，徇私背公公：原作「心」，据《宋史全文》卷二六上改。，妄引旧章，擅作三省同进呈批降指挥，故有是责。 
六月二十一日，大理少卿徐子寅放罢。以子寅昨往淮东招抚归正人，乃招集东南游手，广张其数，欺冈朝廷。及教阅民兵，乃安坐驿舍，付之路分梁佐，有同儿戏。臣僚论列，故黜之。 
七月二十一日，监登闻 院王宗己、干办诸军审计司林祖洽并放罢。以言论宗己为常熟县，括责沿河新田租赋奄为己有；祖洽昨知盐官(孙)[县]，适与故相曾怀之子同官，专务谄媚，侵盗官钱，费用不赀。故并黜之。 
九月十四日，前太府寺丞孙愬特免真决，追毁出身以来文字，除名勒停。以臣僚言愬匿哀不举，大理寺推勘得实，故有是命。 
四年二月二十三日，工部员外郎吕翼之放罢。以言者论翼之昨任知汀州，纵意妄作，谑浪笑傲，殊失 
     
郡守之体，专事交(诘)[结]，以(备)[谋]进用，故有是命。 
四月二日，删定官陆杞放罢。言者论杞素昧义方，全无家法，去岁长子恕挥剑击死六岁之弟名少祖者，杞乃纵归明州，漫不加省，故黜之。 
五月二十六日，大理卿叶模放罢。以大理寺勘冯湛不法事，推司公行贿赂，事连本厅书吏，模曲意回护，为臣僚论列，黜之。 
六月二十六日，著作郎、兼权考功郎官何万，著作郎、兼权司封郎官傅伯寿，枢密院编修官叶世美，并放罢。臣僚言：「万沉默寡言，实为阴险。使淮东总所，须索不已，沈复不(复)[勘]其扰，至申尚书省。今岁春铨，龚茂良幼子实未能文，尤自度必为考官，密献赋题，又搜寻卷子，收寘行间，其挟私媚上、任情屈法如此。伯寿轻儇浮薄，以茂良旧诸父之馆客，奔走其门，曾无虚日。平时善起风波，中伤善类，率意妄作，不安义分。世美狡狯柔媚，阳为厚德，窥伺朝士语言，密结茂良，凡所除授皆世美谋之。繇此其门如市，贿赂公行。」故并黜之。 
七月十七日，大理正柴卫放罢。以殿中侍御史谢廓然言，卫身为寺官，为前执政龚茂良鹰犬，取媚求进，故黜之。 
二十一日，新除太学博士谭惟寅罢新任。以言者论惟寅趋走龚茂良之门寅：原作「良」，据前述改。，谀闻寡见，不足为士子矜式故也。 
八月三日，宣义郎黄瓒、宣教郎卢瑢，令吏部注授知县，宣孝郎丁允元注授通判差遣，并理作堂除。瓒、瑢初除将作监簿，允元除太府寺丞，言 
     
者论其各系奏补京官，合授监当差遣，若朝廷欲升擢其人任使，特免限其考任、举主，各令赴部注知县差遣，故有是命。 
九月二十日，著作郎李垕降一官放罢。以言者论垕为其弟应制科黜落，撰上舍试策题，忿怒肆言。其父焘自知朝论籍籍，旋腾自劾之草，乞将垕罢黜，焘与外补差遣，故有是命。 
五年三月二日，新 令所删定官李友直放罢。以友直方待次慈溪簿，未经任之故也。 
四月十八日，起居舍人赵思降两官放罢。以思奉使应答依违故也。 
十月二十五日，奉国军节度使、殿前都指挥使王友直降授宁武军承宣使。坐病势增重，致之(夫)[失]纪律故也。 
二十七日，大理司直王梦若放罢。先是，大理少卿贾选言梦若妄作不靖，傲慢凌轹，奸污(疆)[强]暴，乞奉祠回避。诏梦若与外任。后引援恩例，添差浙西提举司干办公事，既而臣僚论列，故黜之。 
善类，今丞棘寺，每事自专，以修造为名，支用赃罚钱千缗。存顷冒杨时高第徐存之名于秦桧当轴时，乞送入试院，试官观望，遂窃一第。平居里闾，士检不饰，乡人畏之，目为四凶。」故黜之。 二十八日，大理寺丞陈资深、司农寺丞徐存并放罢。以臣僚言：「资深与汤邦彦姻家，媒 
十二月十二日，户部尚书韩彦古送临江军居住。以合门寄班董珏道遇彦古不避，擒至其家，裸缚于庭，肆其凌辱，臣僚论列，故贬之。 
六年八月十九日，提辖行在榷货务都茶场梁季珩放罢。以臣僚言季珩近差充明堂西廊从祀神位分献官，季珩恶其星名有哭泣星，以为不祥，托疾辞免故也。 
十一月二十三日，国子监丞范 放罢。以右正言黄洽言 狂率龌龊，一岁之间，四有迁除，故黜之。 
七年正月二十七日，将作监丞胡长卿、新除国子录周承勋并罢新命。以臣僚论列长卿多赀结托，承勋寅缘诡遇故也。 
四月二十二日，礼部侍郎齐庆胄放罢。侍御史黄洽论其附丽苟得，志趣卑下，故黜之。 
二十六日，韩彦古与在外宫观。先是，有诏与在京宫观，仍奉朝请，以言者论其不忠不孝，罪恶暴白，前后数遭论列，不当使在京奉朝请故也。 
九月二日，大理寺丞杨允功、评事滕安并放罢。以右正言葛邲言允功与安性质凡庸，又多怠忽，所定狱案用法不当，为省部疏(骇)[驳]，故黜之。 
八年闰三月二十八日，太学录沈焕与在外差遣焕：原作「换」，据《宋史》卷四一○《沈焕传》改。下同。以侍御史黄洽言焕变乱差职事格法，欲擅长贰所为，且不自静重，故黜之。 
六月十八日，知临安府王佐特降一官，坐拆临安府居民屋宇过数故也。 
九月四日，司农寺主簿蔡霖、监进奏院黄直中、范华，并主管台州崇道观。以监察御史王蔺言，霖、直中阘茸(食)[贪]鄙，宰邑无状，华愚暗全不晓事故也。 
十六日，大理评事刘述与合入差遣。以言者论其天资凡庸，不晓法律，故黜之。 
九年正月十八日，太常博士吴天骥放罢。以言 
     
者论其居乡干挠(孙)[县]道，洎来行都，唯事请托，故有是命。 
三月二十八日，敕令所删定官汪大辩放罢，李友直与在外合入差遣。以殿中侍御史张大经言：「大辩轻儇不靖，除删定官已为臣僚论其无履历而寝，今复奔竞躁进，卒得旧物。友直入仕以来，无一日实历，侥幸太甚。」故有是命。 
六月一日，太府少卿、兼权户部侍郎燕世良放罢。以言者论其素亏孝行，冒法嗜利，屡试无状故也。 
同日，新除刑部郎官赵韫与改添差参议官差遣。言者论其性资懦弱，非拨烦之才，故有是命。 
七月九日，太府少卿、淮西总领叶宏放罢。以言者论其征敛峻急，刑狱枉滥，律己不廉，又多为苞苴， 遗权要，故有是命。 
二十二日，新除军器监主簿谢倜放罢。以监察御史颜师鲁言倜昨知邵武(孙)[县]，专事苛刻故也。 
八月十三日，太府少卿王晓放罢。以言者论其庸缪老騃，轻儇谐谑，昨任州郡，亵押营妓，縻耗公帑，凡所决事，是非倒置，故有是命。 
十一月一日，新除金〔部〕郎官章冲与外任差遣。坐前守毗陵，略无善状，当旱伤之际，措置乖缪，纵吏为奸，民被其扰，为臣僚论列。 
十年二月二十六日，新除起居舍人熊克与在外差遣。以言者论克寅缘请托，忽叨召试，今兹峻除，士论尤骇，故寝新命。 
四月十五日，大理寺丞朱端厚放罢。以臣僚言其平时倚势擅权，备载章疏，昨为太府丞，所辖库务不堪其扰，故罢黜。 
     
六月三日，右司郎官陈苍舒放罢。以言者论其历更中外，初无可纪声迹，其平昔所为有越于绳检之外者故也。 
二十五日，大宗正丞、兼权仓部官柳大雅，太府寺丞、兼权刑部郎官吴昭夫，并与在外合入差遣。以言者论大雅阘茸贪鄙，因缘干进；昭夫倾回儇薄，结纳权贵。故有是命。 
闰十一月九日，新除司农卿钱佃差主管建宁府武夷山冲佑观。以臣僚驳奏故也。 
十一年三月十一日，国子监丞彭仲刚放罢。言者论仲刚心术回邪，学识乖谬故也。 
十月二日，司农寺丞方有开、大宗正丞任洙、太府寺丞朱端学并补外。言者〔论〕三人职业无闻，不宜久玷班行，乞检照更迭指挥，各与补外，试以民事。从之。 
十一月四日，吏部侍郎贾选放罢。臣僚论选性资弗高，行能无取，乞赐罢黜，以清朝着。从之。 
五日，校书郎奚商衡放罢。言者论商衡身居清选，行若市人，出妻卖友，士论嗤鄙，故有是命。 
十二月八日，秘书郎、兼皇太子宫小学教授郑锷放罢。言者论锷恢谐无威仪，不足以当师儒之选，污储才之地，故罢之。 
十二年七月二十三日，大理卿吴宗旦特降两官放罢。言者论宗旦淹延留狱，阿附失刑，因及曾棨犯入己赃，宗旦极力调护，卒从末减，乞赐罢黜。诏从其请，仍以鞫勘赃吏庇覆徇私，特降两官。 
八月四日，籍田令王自中放罢。以言者论自中素无行检，专事口吻故也。 
十三年 
     
正月二十八日，接送伴副使郑师聪放罢。以师聪沿路收买物色、骚扰州郡故也。 
三月二日，宗正丞、兼权吏部郎官李嘉言放罢。言者论嘉言「柔佞无耻，矫为不情，久污清贯，允谓非宜」，故黜之。 
十一月十六日，新除删定官史涓与近阙干官差遣。臣僚缴奏，涓以特奏名补文学，龌龊无闻，今处之以敕局储才之地，人言籍籍，乞别与诸司属官差遣，从其奏。 
二十九日，敕令所删定官陆九渊差主管台州崇道观。九渊除将作监丞，臣僚论驳，谓其躁进(疆)[强]聒，乞赐寝罢，故有是命。 
十二月二十二日，右司郎官吕大麟放罢。言者论大麟谬当剧曹，吏牍纷然，漫不加省，乞罢斥，遴选通才，俾居其位。从之。 
十四年八月十二日，敷文阁学士、提举佑神观韩彦直降充敷文阁直学士，提举隆兴府玉隆万寿宫。先是，彦直任户部尚书，台臣论其行比较之令，州县催科亟严，胥吏络绎，怨言满路，乃罢任，授之内祠。踰月，谏官复论彦直督迫征催，流毒天下，乖气致盭，迄成旱灾，乞屏之远外，故有是命。 
十五年正月二十二日，著作佐郎、兼兵部郎官梁汝永放罢。以言者论其容止鄙俗，趋向猥下，故罢之。 
五月二十四日，司农卿万锺放罢。言者论其「巧于交结，寅缘附丽，厕迹九卿，实污朝列」，故罢之。 
七月二十五日，太府少卿赵善悉放罢。言者论其「天资回邪，素行贪狡，专务奔竞，交结权势。近者卿寺之迁，人言 
      
鼎沸，谓其寅缘至此，乞赐罢黜。」故有是命。 
同日，兵部侍郎林栗与郡栗：原作「粟」，据《宋史》卷三九四《林栗传》改。下同。。言者论「栗狠愎自用，党同伐异，无事而指学者为党，乞黜之以为生事者之戒。」故有是命。 
八月二日，安远军承宣使张子仁降一官。以子仁自陈失觉察外妾棰楚婢妇致死，故有是命。 
二十四日，国子博士戴履、太学博士施迈、司农寺主簿卢瑢、大理司直毛 并与外任，干办诸军粮料院俞秬与祠禄秬：原作「拒」，据后文改。。以言者论履学问荒唐，识见暗陋；迈谬为诚敬，好事唇吻；瑢天资佞柔，不安义分； 阘茸不材，济以谲诈；秬谬懦无闻，昏襄多病。并乞处分，故有是命。 
十一月十六日，司农寺丞林祖洽放罢。言者论其前任常州，为政无状，内而妻孥与闻政事，外而僚属交通关节，乞行罢黜，故有是命。 
十二月六日，考功郎官田涓罢新命。言者论其操术回邪，临事专愎，持节浙东，捄荒无策，乞赐罢斥，故有是命。 
十六年正月十二日，权工部侍郎袁枢以论事挟忿，特降两官放罢。 
淳熙元年正月二十二日，知襄阳府陈从古、知楚州周极并放罢。以言者论二人庸猥不才，贪墨无耻，难任寄边，故有是命。 
同日，知濠州向淔放罢。以本路运判吴渊言其治郡不职故也。 
二月十四日，新提点湖北刑狱朱 罢新任。以言者论：「 赋性贪饕，不顾廉耻。曾任知州军差遣，于法不应押纲，而乃规图酬赏，又陷失官钱不纳。为广西运判日，献宽 
      
剩钱二十万缗，及朝廷令拨赴湖广总司， (跪)[诡]计败露，假贷括刷，无所不至。」故有是命。 
三月十九日，右文殿修撰、新知静江府史正〔志〕落职，提举隆兴府玉隆观。以言者论其巧求进用，聚敛残酷故也。 
四月二十七日，新知归州李寰、新知兴国军王定国并罢新任。以言者论「寰居乡请托干挠，知宜州日不法，知琼州日以家质库故衣折支军人衣，几至生变；定国本福唐人，浪游淮楚，习成华音，因投张浚归正，旋知高邮军，移易官钱，转贩邻境，以资馈遗」故也。 
五月二十五日，新知徽州程宏远罢新任。以言者论其轻猥凶险，居乡恣横，胁持县道，故有是命。 
二十九日，前湖广总领吕游问特降两官，权京西提刑陈从古特降一官。先是，游问在任将官屋亏价卖与族侄昭中，又令兑换会子，取受钱物，已落职放罢，委官体究。至是，刑部言游问判状兑钱事理明白，而京西提刑司体究违慢，故并罪之。 
六月十四日，新知衢州李杓放罢。以杓寅缘得郡，不即陛辞，乃托疾乞且归乡，故有是命。 
九月六日，知临江军赵不黯特降一官。以江西帅臣拖积军兵请给及低价减折冬衣，致军兵喧噪故也。 
十月十六日，知全州支邦荣放罢。邦荣本归正人，未谙州军事，故有是命。 
十一月二十五日，成都府路运判赵不息放罢，坐赈济无策故也。 
十二月十八日，新淮南运判赵善俊罢新任。以言者论：「善 
      
俊天姿刻薄，昨守襄阳，政事乖谬，惟务凶残。有系狱者，或至断其手足，一方之民莫不震骇。」故有是命。 
二年二月二十二日，两浙转运副使吕搢、吕正己并放罢。以言者论二人侥求进用，势既相轧，互相攻击故也。 
同日，新知彭州杜夤孙、前知龙州符愿并放罢。以言者论夤孙苟贱无耻，愿刻薄贪鄙故也。 
</div>
    <div class="pagination">
<a href="宋会要辑稿_page1084.html">上一页</a><span>...</span><a href="宋会要辑稿_page1080.html">1080</a><a href="宋会要辑稿_page1081.html">1081</a><a href="宋会要辑稿_page1082.html">1082</a><a href="宋会要辑稿_page1083.html">1083</a><a href="宋会要辑稿_page1084.html">1084</a><span class="current-page">1085</span><a href="宋会要辑稿_page1086.html">1086</a><a href="宋会要辑稿_page1087.html">1087</a><a href="宋会要辑稿_page1088.html">1088</a><a href="宋会要辑稿_page1089.html">1089</a><a href="宋会要辑稿_page1090.html">1090</a><span>...</span><a href="宋会要辑稿_page1086.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
