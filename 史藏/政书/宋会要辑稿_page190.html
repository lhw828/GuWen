<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 190 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 190 页/共 1125 页</h1>
    <div class="content">      
逐园之正北偏西壬地，丈广阔此句当有脱字。，土厚草润，注积渊源，水吉无冲，其地可行修制园庙，即与国音并无妨碍与：原作「无」，据《大典》改。。」以图来上，从之。 
十月一日，诏秀安僖王园庙，令湖州措置应办，委通判一员提督；修造祠堂，令临安府管认，如法修盖。 
十一月十日，太保、安德军节度使、充万寿观使、嗣秀王伯圭奏：「绍封先世，有合陈乞事：一、照应秀安僖王园庙合差园令一员，已降指挥，许依礼例辟差儿男权摄。臣有次男明州观察使、提举佑神观师揆，乞兼充，仍从例兼秀王位检察尊长。一、臣四仲月合诣秀安僖王园庙祭飨，并亚、终献官，并乞从嗣濮王士歆已得指挥，往回免见辞。一、照应秀安僖王园庙系在湖州管下菁山，去城不远，缘臣旧居及有诸孙皆在湖州居住，兼近城亦别有坟茔，乞遇仲飨，许臣因便暂归湖州照管。一、本身合帮请受并干办使臣、宣借人等请给，乞从节次已降指挥，仍旧于湖州经总制钱内支破。」并从之。 
朝廷降下图本式样，神门前后独屋两座并无廊庑，窃恐将来祭享，或雨水，难以往来行事。乞减去神门一座，却于庙屋东西各添廊屋，与神门相接。所有斋馆、神厨，亦乞于庙之两边随宜盖造，庶几良便。」礼、工部、太常寺勘当，从本官所请。又检照《国朝会要》，庙室神门合用吻兽，今来缴到图本，内庙内吻依典故并合用兽。并从之。 二十一日，礼、工部、太常寺言：「秀安僖王园庙，湖州申乞拟定样制建造。检照濮安懿王园庙三间二厦，神门屋二座，斋院、神厨、棂星门，欲令照应建造。」从之。既而嗣秀王伯圭奏：「伏 
二十四日，太常寺言：「临安府申画到秀安僖王祠堂，棂星门一座，戟门、祠堂、后堂各三间，后堂挟屋八间，戟门挟屋八间间：原作「门」，据《永乐大典》卷一七○八五改。，歇泊二位各三间，两廊二十六间，库屋、巡房、从人屋一十五间。欲照应造作。」从之。 
十二月二十三日，明州观察使、提举佑神观、兼充秀安僖王园令、兼秀王位检察尊长师揆奏：「差臣兼充秀安僖王园令，系在湖州置司，今有合行陈乞。臣恭遇两宫圣节，欲乞赴阙随班上寿，及遇大礼令臣陪祀，父嗣秀王伯圭见奉朝请，乞许时复往来省侍。本身请给、傔粮粮：原缺，据《永乐大典》卷一七○八五补。、岁给公使、生日支赐等，乞札下湖州，于经总制钱内支给总：原缺，据《永乐大典》卷一七○八五补。。」从之。 
三年正月一日，皇伯太保、安德军节度使、判大宗正事、嗣秀王伯圭奏：「建造秀安僖王园庙，近已毕工，所有修制神主仪式，令所司检照典故修制，委官题写。」诏差权礼部尚书李巘题写巘：原作「瓛」，据《宋史》卷一二三《礼志》二六改。。 
二月十四日，伯圭又奏：「秀安僖王祠堂、园庙，乞从濮安懿王例，每三年一次，从本所移牒所属州府检计修造。」从之。 
 礼 宋会要辑稿 礼四一 亲临宗戚大臣丧 
     
宋会要辑稿 礼四一

亲临宗戚大臣丧
【宋会要】
亲临宗戚大臣丧，例诏太常寺择日驾幸临奠，皆以其家辞避不行：参知政事郑闻，淳熙元年拾月薨。皇叔祖少师、嗣濮王士輵，柒年拾月薨。皇兄少傅、永阳郡王居广，捌年柒月薨。同知枢密院事、兼参知政事谢廓然，玖年六月薨。特进、观文殿大学士、郑国公梁克家。拾肆年陆月薨。 
庆元陆年捌月拾肆日，太常寺言：「少傅、左丞相京镗薨，依礼例择日驾幸临奠，缘皇帝见在丧次，乞权免。」从之。 
开禧贰年五月拾壹日，皇弟少傅、昭庆军节度使、吴兴郡王妻俞氏奏：「故夫柄薨(皆)[背]，择日驾幸临奠。伏念故夫臣柄幸际休明，偶罹短折。方其抱疾之时，迭蒙圣恩宣问存抚；及其身没，又蒙给赐棺敛。全家哀感，莫竭糜捐。今者又将亲屈至尊，俯临私第。虽友爱自天，事皆从厚；而尊卑有分，谊不遑安。临奠指挥，乞赐追寝。」诏不允。既而力具控辞，从之。 
嘉定拾贰年拾壹月贰拾三日，诏少傅、岳阳军节度使、永阳郡王杨次山薨，择日驾幸临奠。既而皇后奏：「谨令侄谷、石具奏辞免。」从之。
 礼 宋会要辑稿 礼四一 发哀 发哀杂录 
     
发哀此门原未另行标目，而于正文前书「发哀皇伯祖」。今详文意，「发哀」二字当是标目，「皇伯祖」三字乃。因改。
皇伯祖东平郡王允弼，熙宁二年七月二十一日。感德军节度使、秦国公承亮。四年三月九日。 
皇叔祖昭信军节度使、检校司空、开府仪同三司、汉东郡王宗瑗，元佑三年五月十八日。保信军节度使、检校司空、开府仪同三司、安康郡王宗隐， 
     
五年十二月初一日。镇安军节度使、开府仪同三司、嗣濮王宗愈，绍圣二年八月二十一日。河阳三城节度使、孟州管内观察处置等使、嗣濮王宗悼，三年二月二十四日。武昌军节度使、开府仪同三司、嗣濮王宗楚，四年六月六日。清海军节度、广州管内观察处置等使、检校司徒、开府仪同三司、广州刺史宗佑元符元年二月十八日。 
皇伯齐王元佐，天圣五年六月十四日。濮阳郡王宗朴，熙宁十年十月七日。袭濮国公宗谊，元丰元年三月二日。镇安军节度观察留后宗衮。三年九月六日。 
皇叔荆王元俨，庆历四年正月十九日。东平郡王德文，六年六月三日。太尉、成德荆南节度使、开府仪同三司、真定尹、兼江陵尹、荆王頵，元佑三年七月四日。淮南荆南节度使、管内观察处置等使、守太师、开府仪同三司、扬州牧、楚王颢，绍圣三年九月二十六日。昭化军节度使、信安郡王宗粹，宣和二年八月二十日。检校少傅、奉宁军节度使仲御。四年五月二十八日。 
皇伯母秀王夫人。干道二年七月六日。 
皇叔母曹王元捻妻蜀国夫人王氏，天圣二年八月三十日。荆王元俨妻晋国夫人张氏，宝元元年正月十七日。润王元份妻楚国太夫人李氏。庆历五年三月十七日。 
皇兄汝南郡王允让允让：原无，据《宋史》卷一二《仁宗纪》四补。。嘉佑四年十一月二十三日。 
皇弟涪陵县公廷美，太平兴国九年正月十六日。兖王元杰，咸平六年八月九日。雍王元份，景德二年八月二十六日。舒王元捻，大中祥符七年四月十一日。徐王元墦，天禧二年五月二十三日。静安军节度使允迪。庆历八年三月二十九日。 
皇兄弟之妻皇兄恭孝太子妻韩国夫人田氏，天禧四年五月二十八日。皇弟开封尹晋王夫人符氏，开宝八年十二月二十三日。彭城郡王妻徐国 
     
夫人宋氏，咸平二年四月十二日。彭城郡王妻张氏，景德元年八月二十九日。安王妻燕国夫人张氏。天禧元年三月二十七日。 
皇姑齐国献穆大长公主，皇佑三年三月二十八日。秦国庄孝大长公主，熙宁三年正月十四日。鲁国大长公主。元丰六年十二月二十三日。 
皇姊燕国长公主，开宝六年十月十三日。许国长公主，咸平二年四月二十六日。秦国长公主，大中祥符元年五月十九日。晋国大长公主，二年十二月十日。越国长公主。元丰三年六月十一日。 
皇子许王元禧，淳化三年十一月十三日。周王佑，咸平六年四月二十六日。豫王昕，康定二年二月二十三日。鄂王曦，庆历三年正月一日。冀王俊，熙宁十年十一月二日。华原郡王朴。宣和五年十二月二十三日。 
皇子妇兴元尹德昭妇夫人陈氏，开宝九年七月五日。襄王妇莒国夫人潘氏。端拱二年五月六日。 
皇女魏国公主，淳化元年十月二十一日。唐国公主，庆历二年五月六日。楚国公主，五月十八日。越国公主，八月一日。韩国公主，五年四月二十八日。燕国公主。元丰元年二月二十九日。 
皇侄武功郡王德昭，太平兴国四年八月二十九日。山南西道节度使、同中书门下平章事德芳，六年三月二十二日。右武卫大将军、长宁侯德隆。雍熙三年正月二日。 
皇侄妇魏王德昭妇韩国夫人王氏，淳化元年正月二十七日。岐王妇岐国夫人焦氏。四年九月二十九日。 
皇侄女云阳公主。雍熙四年正月十四日。 
皇从兄衡州防御使、乐平郡公德恭，景德三年五月十八日。保信军节度观察留后德彝，大中祥符八年四月二十四日。武定军节度使允宁。景佑元年十月二十六日。 
皇从弟左武卫将军德愿，咸平二年闰三月十三日。右羽林将军德润，六年三月六日。右羽林将军德钦，景德元年六月二十三日。右羽林将军德存，大中祥符四年六月十三 
     
日。右监门卫大将军允熙。天圣四年五月十五日。 
皇从侄感德军节度使、同中书门下平章事惟吉。大中祥符三年五月十九日。 
妃宸妃李氏，天圣十年三月二日。贵妃沈氏，熙宁九年十二月二十四日。仁宗贵妃苗氏。元佑六年十月二十五日。 
皇外祖母楚国太夫人吴氏。咸平二年十一月二十六日。 
皇舅右卫大将军杜审琼，干德四年九月二十五日。右骁卫上将军致仕杜审肇，开宝七年五月十七日。静江军节度使杜审进，端拱元年六月四日。蔡州防御使符昭愿，咸平四年五月二十四日。山南东道节度使、同中书门下平章事李继隆，景德二年二月十二日。殿前都虞候、端州防御使李继和，大中祥符元年二月三十日。彰信军节度使、兼侍中李用和。皇佑二年七月二十七日。 
皇舅妻李用和妻荣国夫人王氏。皇佑三年十一月七日。 
皇从母京兆郡夫人杜氏。开宝三年十月一日。 
外戚护国军节度使、守太保、开府仪同三司、济阳郡王曹佾，元佑四年四月七日。检校太保、开府仪同三司、保平军节度使、汉东郡王向宗回。政和四年十二月初十日。 
乳母秦国延寿保圣夫人刘氏，咸平元年九月十一日。魏国永圣保寿夫人许氏，宝元二年三月二十七日。秦晋国肃恭贤正夫人林氏。至和二年八月二十九日。 
宰臣右仆射、门下侍郎李沆，景德元年七月十二日。吏部侍郎毕士安，二年十月二十七日。左仆射、门下侍郎向敏中，天禧四年四月十日。司徒、门下侍郎王钦若，天圣三年十二月初六日。工部尚书张知白，六年二月八日。司空、同平章军国事吕公着。元佑四年二月三日。 
使相山南东道节度使、兼侍中慕容延钊，干德元年十月二十七日。成德军节度使、侍卫亲军马步军 
     
都指挥使、兼侍中韩令坤，六年四月六日。枢密使、兼侍中曹彬，咸平二年六月十三日。枢密使、吏部侍郎、同中书门下平章事王(晓)[曙]，景佑元年八月十六日景佑：原作「景德」，据《宋史》卷二一一《宰辅表》二改。。彰信军节度使、同中书门下平章事王随，宝元二年正月十八日。忠武军节度使、同中书门下平章事王德用，嘉佑二年三月十七日。武宁军节度使、兼侍中夏竦，皇佑三年九月十六日。护国军节度使、同中书门下平章事狄青，四月二十一日。永兴军节度使、兼侍中韩琦。熙宁八年七月十三日。 
前宰相太师赵普，淳化三年七月十八日。太尉王旦，天(熙)[禧]元年九月二十六日。太尉致仕吕夷简，庆历四年九月十五日。太傅致仕张士逊，皇佑元年二月三日。司徒致仕陈执中，嘉佑四年四月九日。左仆射、观文殿大学士贾昌朝，治平二年八月二十七日。司空致仕宋庠，三年五月十二日。太子太傅梁适，熙宁三年三月一日。太傅、兼侍中致仕曾公亮，元丰元年三月二日。镇江军节度使、〔同〕中书门下平章事致仕陈升之，二年四月二十一日。武宁军节度使、守司徒、开府仪同三司致仕富弼，六年闰六月二十二日。镇江军节度使、守司空、开府仪同三司致仕、上柱国、康国公韩绛绛：原作「纬」，据《宋史》卷一七《哲宗纪》一改。
，元佑三年三月九日。观文殿大学士、守太子太保致仕韩缜，绍圣四年五月十八日。检校少保、建武军节度使、开府仪同三司刘正夫，政和七年十月二十日。太保、威武军节度使、领枢密院、燕国公郑居中。宣和五年六月二十七日。 
执政参知政事唐介。熙宁二年四月十日。 
前执政太子太师致仕张 ，熙宁十年十二月二日。太子太保致仕张方平，元佑六年十二月初一日。检校少保、镇东军节度使、开府仪同三司蔡卞，政和七年三月二十四日。宁远军节 
     
度使、开府仪同三司梁子美，宣和五年五月五日。检校少傅、镇洮军节度使、河北河东路宣抚使种师道。靖康元年十月二十九日康：原作「和」；十月：原作「十二月」。并据《宋史》卷二三《钦宗纪》改、删。。《宋史 李若水传》：靖康元年为太学博士。开府仪同三司高俅死，故事，天子当挂服举哀。若水言：「俅以幸臣蹿跻显位，败坏军政，金人长驱，其罪当与童贯等。得全首领以没，尚当追削官秩当：原作「书」，据《宋史》卷四四六《李若水传》改。，示与众弃，而有司循常习故，欲加缛礼，非所以靖公议也。」章再上，乃止。 
诸国中书令、秦国公孟昶，干德三年六月千一日。二王后周郑王。开宝六年三月十日。
发哀杂录
太宗淳化四年闰十月，涪王廷美女出家而卒，帝手诏宰臣，询其礼仪、发哀制服。太常礼院言：「按礼例，出家侄女无服。」从之。 
真宗咸平元年九月三日，乳母秦国延寿保圣夫人卒，将发哀，且以太宗丧始期，颇疑其事，命有司详定。而礼官言：「《书》称『高宗谅闇，三年不言』。孔安国曰：『既卒哭即位，除衰麻，听于冢宰，以终三年。』至汉文帝即位，乃革三年之制，以日易月，二十七日除服，心丧终制。《开宝通礼》云：『先遭重丧，后遭轻丧，皆为制服。往则服其轻，反则服其重。』又云：『皇帝为乳母缌麻三月。』按《丧葬令》，皇帝为缌麻一举哀而止。伏以秦国夫人保傅圣躬，绵历星纪，遽兹沦谢，宜备哀荣。况太宗上仙，已终易月之制，今为乳母举哀，合于典礼。」遂从之。 
六年八月一日，永乐县主卒，礼官言：「准礼，皇帝降服大功九月，不视事三日，合择日成服。按天子绝期，况成服之日与安王同日，酌情顺变，礼从肙犬降，望罢其礼。」从之。 
景德元年四月三日，郑国长公主薨，礼官言：「降服大功，择日成服。又缘皇帝为大
     
行皇太后齐衰三年，从以日易月之制，见居大祥之内，哀服未除。典礼旧章，以轻包重，特酌情顺变，礼当厌降。望更不成服，皇亲、诸亲亦不制服。」帝曰：「宗室诸王皆不制服，情所未忍。至期当遣诸王就其第成服，及令皇后临奠后：原作「服」，据《宋史》卷一二四《礼志》二七改。，余如所请。」 
二十一日，皇舅洛苑使、顺州刺史李继恂卒。礼官言明德皇太后心丧之内，请罢成服发哀。从之。 
七月四日，宰臣李沆薨，礼官言沆品秩虽应举哀，又缘国朝以来惟赵普普：原作「晋」，据《宋史》卷一二四《礼志》二七改。、曹彬曾行兹礼，今来事系特旨。诏特择日举哀。自是宰相卒者用此礼。 
三年十一月四日，皇侄女隆安县主卒，礼官请发哀成服，诏停其礼。天禧五年五月宜都县主卒亦然。 
四年正月五日，皇从弟右监门卫大将军德钧卒。判太常礼院杜镐等言：「德钧本服大功，合举哀成服。又按典章，虽有斩衰之丧，不废天地之祭，盖不以卑妨尊。今者皇帝择日恭谒陵寝，罢金石之奏，服缟素之衣，盖欲极追远之情，隆罔极之感。苟为大功卑幼更成服举哀，敦叙之仁于兹虽见，奉先之道有渎严恭。况复乘舆已曾临哭，臣等参酌，请罢举哀成服。」从之。 
大中祥符二年五月二十五日，楚王子允言妻潘氏卒，礼官请举哀成服，诏停。 
八年四月二十四日八年：原作「八八年」，据《宋史》卷八《真宗纪》三删。，帝为皇从弟信都郡王德彝制服发哀德彝：原倒，据《宋史》卷八《真宗纪》三乙。，以荣王元俨宫遗火，不及成礼。 
仁宗干兴元年未改元。七月十三日，礼仪院言：「左监门卫大将军允言卒，
     
准礼例大功九月合成服，缘大行皇帝尚在殡宫，请罢其礼。」从之。 
十二月二十二日，礼仪院言：「密王夫人贺氏卒，于皇帝为叔母，合择日成服。缘在服制内，望罢其礼。」从之。 
天圣元年五月三日，太常礼院言：「赠侍中刘美妻赵国夫人钱氏卒，准《礼令》，皇太后为亲兄弟妻本服大功，合于便殿发哀。缘在真宗大祥内，望罢其礼。」从之。 
闰九月十一日，太常礼院言：「武胜军节度使、兼侍中冯拯卒，《礼令》，皇帝为一品、二品丧合举哀成服，又缘见在大祥之内，望罢其礼。」从之。 
二年五月十一日，太常礼院言：「皇姑申国大长公主卒，在真宗禫服内，望不成服。」从之。 
四年五月十一日，太常礼院言：「定王子允熙卒，年十七岁，为长殇，降服小功，不应成服。」诏特举哀。 
十年六月十二日，皇从兄建宁军节度使、乐安郡公惟正薨，礼官言天子为 臣二品、宗室大功以上成服，今惟正为小功亲，本官三品，礼不服之。特诏择日成服。于是皇帝、皇太后并素服发哀于后苑。 
景佑元年正月十六日，太常礼院言：「安国军节度使、延安郡公允升卒，准《礼令》，皇帝本服大功，合举哀成服，为在庄献明肃皇太后小祥之内，望罢其礼。」从之。 
康定二年二月二十日，皇子寿国公昕薨，年二岁。礼官言已有爵命，宜同成人，遂发哀成服。 
二年五月四日，安寿公主薨，亦用成人礼发哀。 
庆历三年正月一日庆历：原脱，据《宋史》卷一○《仁宗纪》二补。，第三皇子曦薨，成服于
     
苑中。既除，以五日宴契丹使，下礼官议。同知太常礼院、大理寺丞、集贤校理陆经言：「天子绝期，今鄂王虽有爵命而不为殇，皇帝为制服已除，于礼当作乐。」既宴罢，经复论奏，以鄂王为无服之殇，宴在以日易月之内，不宜举乐。帝以经前后反复，又援臣庶之礼非是，经落职监汝州酒税。 
皇佑三年九月十六日，为夏竦成服于苑中。先是，礼院择日以进，帝谓辅臣曰：「竦尝事东宫，情所愍伤，若依所择日则在大宴后，岂可先作乐而后举哀 」故更用之。 
神宗熙宁十年十月二十五日，太常礼院言：「永国公薨，准礼例系无服之殇，无举哀成服礼。」诏特举哀成服。 
二十八日，太常礼院言：「宜用十一月二日，皇帝为皇子永国公、太子太师致仕张 同日举哀成服，别无妨碍。」从之。 
哲宗元丰八年未改元。五月二十八日，礼部言：「王珪薨，合举哀成服。」诏以大行在殡，罢之。 
元佑元年五月八日，礼部言：「王安石薨，在神宗皇帝大祥内，皇帝更不举哀成服。」从之。 
九月七日，诏：司马光薨，为在谅闇中，更不举哀成服。 
</div>
    <div class="pagination">
<a href="宋会要辑稿_page189.html">上一页</a><span>...</span><a href="宋会要辑稿_page185.html">185</a><a href="宋会要辑稿_page186.html">186</a><a href="宋会要辑稿_page187.html">187</a><a href="宋会要辑稿_page188.html">188</a><a href="宋会要辑稿_page189.html">189</a><span class="current-page">190</span><a href="宋会要辑稿_page191.html">191</a><a href="宋会要辑稿_page192.html">192</a><a href="宋会要辑稿_page193.html">193</a><a href="宋会要辑稿_page194.html">194</a><a href="宋会要辑稿_page195.html">195</a><span>...</span><a href="宋会要辑稿_page191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
