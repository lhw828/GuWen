<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 455 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 455 页/共 1125 页</h1>
    <div class="content">二十一日，寿春府滁濠庐和州无为军宣抚使李光言：「庐州镇抚王亨称报，探王彦充自东京会合以北军马万数，并要八月十五日到寿春府，收复未下以南州军，不可不为堤备。望许将都督府钱粮通融应副本司军马前去。」枢密院勘会已降旨挥，刘绍先差充沿淮防遏使，将带本部人马前去庐州以来沿淮要害去处，与王亨同共措置。所有刘绍先一军合用钱粮，诏令都督府取见实数支降应副。内米于太平州合起上供米内支拨。 
三年十一月十五日，诏令都督府及诸路将帅加意防守，增修边备，精练士卒，明审问探，严兵待敌，勿致 虞。以虏使欲入界，虑边备稍弛故也。 
十二月二十九日，刑部言：「命官遣人获化外奸细者，与亲获同。除合依格推恩外，其遣人一节，缘既系本人亲自捉获，即难以不行给赏。今欲将似此有功之人，于绍兴格法及续降指挥上，各与减半给赏。如系百姓，无资可 
      
转，及所遣人若系二人以上共获者，其赏即合依条法旨挥支钱及分受施行。」从之。 
五年十一月七日，臣僚言：「梁、洋沃壤数百里，蜀之襟喉，两州之民往往逃散。多屯兵则粮不足以赡众，少屯兵则势不足以抗敌。宜用文臣为统师，分宣抚司兵驻焉，而以良将统之。遇防秋则驻兵两州，过防秋则使就食绵、阆。」诏兴、洋守臣系属边防，邵溥、吴玠相度，一面差官。仍具已差过职位姓名申尚书省。 
八年二月三日，上谓辅臣曰：「昨日刘(琦)[锜]说淮北兵归正者不绝，庐州今岁度可成四五万众。朕常虑江上诸将控扼之势未备，若上流有探报，岳飞不可下来江、池飞：原作「气」，据《建炎以来系年要录》卷一一八改。，则数百里边面虚而可虑。将来锜一军遂可补此阙矣。」赵鼎奏曰：「他日更措置荆南事就绪，则沿边形势上下相接，不同前日。」上曰：「如此经营，人事既尽，若(若)功有成不成，则天也。」 
四月七日，诏：「可令王庶暂往沿江及淮南等处，措置边防。」仍令学士院降诏。 
四月十日，诏内外诸军听王庶点差一二将全将军马，随行使唤，札与诸军照会。 
七月九日，上谕宰执，促遣乌陵思谋以下行，久留无益。兼令戒边臣无或弛备，在我者当先自治。古人御戎之策，不过如此。 
九月十八日，宰执进呈新沿边守臣王默等，上宣谕曰：「今日边垒，内则绥抚，外则斥堠，二事至大，未易得人，宜谨择之。」上之留意政事，不间遐迩，皆得其要。 
九年八月八日，佥书枢 
      
密院事楼照言，乞差杨顺知保安军，寇成知环州。上宣谕曰：「陕西沿边诸堡寨自来控制夏国，最为利害，尤当遴择久在军中，谙练边事或本土武人，方能保固障塞，沿边细民得以安业。可札付楼照，晓谕诸帅臣。」秦桧等退，窃孍主上留意疆(场)[埸]，爱惜生灵，可谓明见万里之外。 
十二日，上宣谕辅臣曰：「吴玠军马既移屯熙、秦等路，便当以五百人为一指挥，令诸帅招填稍足。旧颇与弓箭手参用手：原作「刀」，据《建炎以来系年要录》卷一三一改。，缓急之际，有足倚仗，庶几渐复祖宗之旧。金人和议虽坚，安能保其终久无衅 况夏人乍臣乍叛，尤难保恃。今日边防，尤不可忽。」 
十一年二月十二日，枢密院言：「虏寇见侵犯淮南，通、泰二州系盐利去处，理宜措置。」诏王(唤)[ ]差兼通、泰州制置使，措置水寨乡兵，控守二州。 
十四年七月十四日，上宣谕辅臣曰：「昨日新知濠州李观民上殿，朕已戒其不可招集流亡，恐致生事。若至堂，卿等更宜以此语之。」秦桧曰：「当如圣训。」 
十一月二十七日，权广南西路转运判官李绍祖言：「广南西路最处极边，如融、(邑)[宜]、邕、廉、琼等州，其间生熟黎人与省户杂居，虽或时复出没，不过什伯为 ，夺禾稼，盗牛马而已，无大君长，不能深为边患。自国家中兴之后，长辔远御，边隙不开，并边之臣以至县寨将吏，意在希功冒赏，不知体国爱民，自非守臣帅领皆得其人，未有不生事者。望下本路帅臣监司，常切戒约边吏，谨守疆陲，不 
      
得妄意希功。如任满，边陲宁息，并与依格恩；内有资序不及之人，亦别加旌赏。庶几小大谨职，仰副陛下安边之意。」从之。 
二十九年二月十三日，诏：「禁止私渡淮人，累降指挥，已是严备。窃虑淮北客旅间有因买卖过淮未回之人，可令临安府及沿淮守臣根刷，限五日尽行发遣。如违限不肯回归之人，当牒送北界施行。辄敢停藏人，依纵容私渡法，并许诸色人陈告，赏钱五百贯。有官司受任之人，并取旨，重行窜责。」 
九月十五日，枢密院令成闵与吴拱从长公共选差一得力兵官，权知襄阳府，统率吴拱旧军，专一措置边防。倘有缓急，令吴拱将大军前去应援。若独令所委兵官措置防托，窃虑不知吴拱元措划事件，缓急有失照应，兼以地远，应援不及。诏令吴拱量度事势，添那人马，前去襄阳府屯驻。仍往来同共措置防托，务要固守应变。 
      
光尧皇帝建炎元年六月二十一日此条天头原批：「入兵类备边。」，宰臣李纲言：「帅府要郡、次要郡乞朝廷给降度牒、紫衣师号、盐钞之属，及劝诱民户，命之以官，使出财助军。帅府常有三年之积，要郡常有二年之积，次要郡常有一年之积，各修城池楼橹，务令坚险，缮治器用并防城之具，并令足备。濒水州郡，创造战船，余州创造战车，常切训习。」从之。 
三年二月十六日，户部尚书叶梦得言：「车驾驻跸杭州，所有邻近州军地理险阻控扼去处备御之策，合博采众议，并召募，土豪，集召人兵。亦恐有情愿 力之人，不能自达，望出敕牓，应士庶限五日，有能通知道路、措置备御等事，并令实封或彩画地图，诣都省陈献。」从之。 
二十一日，尚书省言：此奏天头原批：「职官类借补官」。二奏原批同。：「浙西路合把隘四处，除吴江一处外，其余并据岭。欲每处差近上官一员，充专一统领措置把截统辖事务官。其召募欲就募本处土豪，立定官员，以一月为期，令各分募，仍自备粮食。一百人：无官(备)[借]补进武校尉，有官人借转一官；二百人：无官人借补承信郎，有官人借转两官；三百人：无官人借补承节郎，有官人借转三官。合用兵器，欲令应募人随土俗所宜自办，统领官随数量给价钱。」从之。 
三月十二日此条天头原批：「职官类借补官」。，吏部郎官郑资之除沿江措置防托，监察御史林之平为沿海措置防托，并许辟置僚属。所管地分，之平自杭州至太平州， 
      
资之自池州至荆南府。既而之平言：「应海船乞于福建、广东沿海州军雇募，分作三等：上等船面阔二丈四尺以上，中等面阔二丈以上，下等面阔一丈八尺以上，并以舡中堵为(侧)[则]。上等船募梢工二人，水手四十人；中等梢工一名，水手三十五人；下等梢工一名，水手二十五人。舡合用望斗、箭隔、铁撞、硬弹、石炮、火炮、火箭及兵器等，兼防火家事之类。募舡候到日，别作旗号，令布沿江，各认地分把隘。如有探报及观望烽堠，节次应援。舡十隻為一 ，差所募官一員管押。候到防托去处及半年无散失败阙，选人与循一资，大小使臣以下减三年磨勘，各与占射差遣一次。其舡约募六百余只，分作三番，半年一易。」诏并从之。又，资之言：「欲募江东西、湖北有物力人户及有子本舟舡，本处保明，权行借补，随舡多寡、子本厚簿，与行补授。舡七只以上，通载及一万三千石，与补授承信郎；五只以上，通载一万石，与补进武校尉；二只以上，通载四千石，与补进义校尉。今具募二十纲，分诸路：江西八纲，江东路七纲，湖北路五纲。候舟船通快日，更行增募。十舡为一纲，每舡梢工、 手、招头募三十人。备战之具，合用纸甲、手炮、钩鎗、木弩，箭用红竹□火。纲舡不必尽用战舰，只寻常舡亦可。分作二运，一即往来般载上供米，一即居上流把隘。如此，劳逸既均，缓急可济。今共二十纲，除梢工、 手、招头外，其(遇)[御]敌人兵 
      
五千四百人，系无探报时合舡上供米外，有二千七百人往来江上，虽有蕃贼小寇，则无能为矣。不惟免长江之患，又无纲运失陷之虞。江南为岸临江县镇渡口，召募土豪把隘，五百人借承信郎，三百人校尉，二百人副尉，各给券。」并后之。 
五月十日，诏此奏天头原批：「兵或职官」，意指亦可入职官类。：「应措置防江等事，并隶制置使司总行。沿江州军，上自荆南府、岳州、鄂州、兴国军、临江军、江州、池州、南康军、太平州、江宁府、镇江府、常州、江阴军、平江府，委自通、知、令、佐，按户籍丁产簿逐一点集，选有物力众所推服之人充队长，各认地分。其防托处，务为便利。仍仰多置弓弩并箭。所有合用统制官水军舟舡，并令沿江制置使陈彦文措置。自池州以下，令陈彦文分认地分；其江州向(尚)[上]地方，可别差制置官一员。」 
七月二十一日，臣寮言：「乞诏有司于江心内，凡有沙有山去处要害之地，多置寨，每寨以五百人、战船十只为率。」从之。 
十一月二十一日，诏两浙提刑王翿、江东提刑姚舜明、浙东安抚司属官郭元，先次将见召募到人一面分布，守把冲要，并听浙东防遏使节制。 
四年六月二十一日，诏令江浙诸州于应合防托把隘安置寨栅去处，随宜相度，各立硬寨，安泊人兵，收贮粮仓器甲，以逸待劳。仍措置，务要过为堤备。以三省、枢密院言：「已降指挥，令江浙守臣召募土豪、训习武艺、据险置栅外，访闻往往暴露，无屯泊去处。遇有冲突，多 
      
致奔溃。」故有是诏。 
七月七日，诏：「江浙州县、福建提刑、建州、邵武军守臣，将应干险隘合置寨栅防托去处，指挥把隘官，丁宁说谕首领，子细辨认。除奸细自合收捕，送所属根勘外，即不得阻节商旅，搜夺财物，别加伤害。」 
九月二日，建康府路安抚大使、兼知池州吕颐浩言：「建康、太平、池州皆系与金人对岸紧要去处，欲乞兵五万：内一万五千人专令在建康府界守御，一万人在太平州，五千人在饶州，二万人在池州。今已差到崔邦弼、李贵、小张俊、王进兵约五千人，韩世清约六千人外，乞朝廷贴足五万人之数，付臣使唤。除今来已乞之数外，有未足数目，续次踏逐乞差。」从之。 
十一月十五日，右正言吴表臣言：「臣僚请，饶、信等南连福建，东接温、台，当贼马之冲，尤宜严备。望申 信州官吏，于险隘去处防托外，或且依去年例置防遏司，或遴选良将，以为藩翰。自杬至严，自严至婺，皆有水陆两路，尤系紧切去处，乞速赐措置。」诏令王常切整龊军马，措置防托。 
十九日，诏：「越州三江口系通接海道去处，理宜堤备。可令神武右军都统制张俊日下选(羌)[差]近上统领官二员，将带军兵三千人，前去防托。」 
是月二十四日，知越州陈汝锡言：「三江口岸皆系平敞沙地，少有居民。若张俊人到，无以存泊，必致暴露。三江去本州岛止十八里，望行下张俊，差定人数，依旧在州屯泊。有紧急，即遣前去。」从之。 
      
绍兴三年十月十五日本页及下页天头原批：「江海防」。，镇江建康府淮南东路安抚使韩世忠言：「臣僚乞：明州定海、秀州华亭、苏州许浦、通州料角，皆海道要地，不可不备。除通州料角系本司所管地分外，有明州定海、秀州华亭、苏州许浦不隶本司。」诏平江府、江阴军管下沿海地分并隶韩世忠，令就近措置。 
四年十月十日，诏通、泰、真、扬州守臣更切体度本处地利，从长措置，务要限阻贼船，及不得有伤湖泊水寨民社保聚。从臣僚请也。 
十年六月八日，沿海制置使仇迭言：「温、台、明、越四州地分阔远，海道浩渺。欲自越州至温沿海处，随宜并置烽火，以相应接。遇有紧急末句之下显有阙文，。从之。以上《中兴会要》。 
寿皇圣帝隆兴元年八月三日，宰执进呈范荣探报，青州路有虏使到沂州，约七月二十九日船起，又城阳军一路，国公龙虎大王领大军到，约三十万。沿海接连一带，缓急亦恐李宝无以任责。陈康伯奏：「近日探报颇急。忠勇军三千人，宣抚司不欲与李宝。范荣旧亦隶李宝，乞行拨隶。」上曰：「李宝海道，自不相妨。范荣且教隶宣抚司。」洪遵奏：「李宝胶西立功，北方自知名，今虏将苏保衡，前年李宝曾获其印。乞增兵与李宝，往来海道，张大声势。」周葵奏：「淮上元无一定规模。如海州欲留忠义数千，泗州轻兵数千，虏大至则退保。近又欲般运米斛十万石去泗州，前后之说，如此不同。」上曰：「粮止发去盱眙。海、泗未可轻弃，恐张虏人之势。」遵 
      
奏：「秋风日高，边报日急，淮上措置，似未有固守之意。如瓜州置木栅，准备虏骑冲突，便为渡江计。」陈康伯、汤思退奏：「大军合在淮上固守。神劲、神勇军止在江上为声势。」上曰：「已摆布毕，缓急调发过江。」同奏：「缓急恐无及。」上曰：「虏人须备粮，有警可以调发。」思退奏：「古者遣将授方略，遣使授指意。刘宝、邵宏渊到日，乞陛下授以成算。」 
十四日，宰执进呈臣僚言：「去年措置淮西濠、寿积粮，卢、巢屯兵，初秋皆办。今兵不满万，又不积粮，议者皆以极边，务要清野。又闻沿江备御，亦未周备，秋风已高，食息寒心。」上曰：「庐州若不屯兵，虏或占据，筑城凿池，为久戍之计，柰何 可令邵宏渊疾速过江措置，仍发马军张守忠助之。」思退曰：「见遣步军郭振往淮东，欲作御营使司名目遣行，令权听张(俊)[浚]节制。候张守忠行日亦然。」上曰善。 
十七日，宰执陈康伯等奏：「淮东有刘宝、郭振，边防亦备。淮西未有措置。须令邵宏渊、张守忠、时俊大军在庐州别增兵，于和州应援。」上曰：「恐虏人据庐州，筑城开濠，为屯守计，正当防守。」 
九月十四日，江淮东西路宣抚使张浚札子：「欲行下两淮县清野马草马草：疑误。，唐、邓、信阳沿边一带，依此措置。」宰执陈康伯等奏：「去岁淮上清野，民皆失业，不可先事警扰。」上曰：「临时清野，止烧野草，不可惊动民间。」 
同日，海州探报虏人侵犯有日，止绝楚州以来纲运。上曰：「前此曾理会，海州止用轻兵守，虏以 
      
重兵来，须当弃。唐、邓亦难守，惟泗州紧要。」陈康伯等(州)[奏]：「海州失守，则东海危。虏情不测，恐或窥伺海道。督府遣发镇江官军三千应援，人少亦无益，又无兵可增。若大举则淮上又虚。李宝向在海州有功，可作声势。」上曰：「李宝防托海道，自不相妨。」 
十六日，知庐州韩琎言：「庐州并无差到一兵一骑。今来探报番贼逼淮，乞早遣发大军」。陈康伯等奏：「合淝在今最为重地，不可不守。军兴以来，虏人入寇，未始自由淮西，而庐州常有重兵。乞拨时俊一军屯驻，却那张守忠军去巢县。」上曰：「今日张浚奏来，已调发人马去庐、寿。」 
二年二月一日，都督江淮军马张浚言淮上都无事。上曰：「胡昉未有信，北界未见运粮。若动众，须运粮。」 
八日，宰臣汤思退等言，北元帅书已依宸翰改定进入，上曰：「王之望舟船在龟山摆泊，虏人都无消息。书(云)[去]须见可否。」又进呈张浚视师及措置边事指挥，上曰：「暂往指挥防托，待朕批出，有警即行，不须择日。」先是，张浚奏：「虏自(元)[完]亮之后，民心颇离，兼亦惩艾，势未能动。长驱江淮，决无是事。今日书不可不荅，更半月，恐有报到。有所邀索，亦未可绝。但三月间春草生，须防冲突。乞明降指挥，令臣往淮上视师，免致临期人情惊疑。无事则不须行。」上曰：「遣使荅书，所以 之。正如奕鸉，着数有 脱处，便可取胜。」浚又奏：「近日外间往往谓臣与宰执议论不和，便欲陛下用兵。今日若能保守 
      
江淮，已为尽善。万一机会之来，王师得胜，(肤)[虏]众溃散，不得不为进取之计。是时，陛下须幸(逮)[建]康，亦望宰执协力。」思退奏：「虏人变诈无穷，朝廷规摹要先定。万一不和，当求机会于他日守御之后，不可寻机会于和议未分之前也。」周葵、洪遵奏：「今日之举，当量度国力。」上曰：「浪战不可，须是机会，不可强为。卿等同心，事无不立。」 
三月十一日，宰执进呈盱眙军缴到北界榜：「沿边人户，尽令起移，入居里地，指射荒田为业。」汤思退等奏：「虏情不可测，或是示弱，或恐间牒往来，故徙沿边之民。」上曰：都不要管他，自为守备。」 
五月八日，诏：「东海县系在远地，控扼去处，虽军士久戍，未可休息。可令范荣、吕旺在东海县依旧屯驻，并未得起发，严切备御，候将来事平，当与优异推赏。」 
六月四日，淮西宣谕使王之望奏，同诸将分定把截关隘战守屯泊去处。上曰：「可分明札下王彦、王之望等，虽地分各有所管，然兵不可太分。如要逐处控扼，使虏人不得过，兵家无此理。却要逐人回奏，须要屯大兵于持重要害之地。」又曰：「使诸将各认地分则可，若有缓急，岂宜如此将兵力分在数处 」汤思退等奏：「诚如明诏。」既退，相与言曰：「自虏入寇以来，常用签军为先锋，多至数十万众，而我兵常患乎少。今又自分其兵，则力益弱矣。圣鉴如此，洞见今日用兵机要。」 
十月二十三日，诏令都督江淮军马、和义郡王杨存中，与王琪、郭振 
      
同共商议真、扬、六合一带占据形势险要去处，措置捍御，毋致少失事机。 
干道三年七月十九日，上谓宰执曰：「淮东备御事，此须责在陈敏。万一有警，却恐推避误事。卿等宜熟与之谋。」魏杞奏曰：「臣等昨与陈敏约，敏亦自任此事。今朝廷但当稍稍应副之则已。」上曰是。以上《干道会要》。
 兵 宋会要辑稿 兵二九 边防 
      
边防
      
孝宗淳熙元年三月六日，诏四川宣抚司，缓急边面有警，斟量事势，差拨军马应副捍御。从知成都府薛良朋请也。 
六月十二日，诏广西帅宪司行下宜州溪洞司，常明远斥堠，过作堤备。仍整龊将兵土丁等，常为待敌之计，以备不测，毋令侵犯作过。以知静江府范成大言，南丹州莫延葚二三年来专作不靖，恐为边患。故有是命。 
二年四月九日，诏；「昨差武锋军官兵二百二十六人，于沿淮喻口等处摆铺巡绰。已令拘收，归军教阅。其逐处合差土军弓手，委楚州守臣疾速措置，招收少壮，分布巡绰。」 
八月二十二日，知成都府范成大言：「本路边防，欲行措置：一则欲精阅一路将兵，添置器械，而无犒赏营缮之力。二则欲葺治保障，修明防隘，而无调度夫役之费。则当讲究寨户土丁之旧，置造军器给散，与之团结教阅，以省戍役，然须有以助边州支用给犒。乞给降度牒五百道，付本司转变措置上项经画。数月之间，稍有端绪，逐旋图写奏闻。」从之。 
三年正月九日，诏两淮州军及帅臣、监司并驻札御前诸军，凡事干边防军机文字紧切事，累有约束，止许具奏，并申三省、枢密院，不得关报其它官司。所有四川事宜，其都统司并所属官司，令具申四川制置司。 
七月二十三日，诏四川制置司督责疾速修治整葺城堡，训练兵丁，毋致因循，稽 
      
缓灭裂。如有违慢去处，按劾以闻。以利州路提刑龙雱言，黎、文州蕃部作过，皆缘备御不谨。故有是命。 
五年二月八日，知成都府胡元质言，文州在蜀之西北，接连生蕃，知州涂尚友凿开管下青唐岭道路，有害边防。诏涂尚友放罢取勘。 
七年二月七日，知成都府胡元质言：「蜀之边郡文、龙、威、茂、嘉、叙、恭、涪、施、黔连接蕃夷，各于其界建立封堠，谓之禁山。比年居民垦辟采伐，耗蠹无已。乞约束，禁山不得民间请佃，斫伐贩卖。仍专委县尉躬亲以时巡历，待其考满，递取邻封保明实迹，方许交替。果无违禁，量与酬赏。除已将治平中吕大防所立封堠，一面以茂州、永康军税地更展三里，别立新堠，其它州军，更不宽展，只令各将所管禁山应有封堠及元无封堠去处，委通判签判，限两月别立新堠，仍刻石各书地名及今所立年月以为限隔」从之。 
六月一日，知永康军张武言：「边防自青城以西与蕃部接连，去成都仅五舍，比他边利害尤切。然非禁山林木茂密，无以保藩篱之固。自治平、元丰间尝立界堠，应采伐耕垦，禁之甚严。自后无复畏惮，侵开日广，弥望田苗，几彻蕃界。乞选差一谙晓边事者巡行究视，其已开田亩，固难尽行拘收。若于捍蔽有妨，重别封禁，放令草木滋长，有以限隔。并一竹一木，并不许于禁江驾放，则采伐自止矣。」诏四川制置司严行禁止。 
八年七月十八日，知黔州卑牧言：「泸、叙一 
      
带皆接蛮夷，叙州管下石门马湖生蛮赴官中卖蛮马，常操舟顺流，直抵叙州城下。朝廷以此，遂置横江一寨，蛮江口置锁水巡检，南溪县置兵马都监，江安县置都巡检，各有戍兵，上下相接，控扼蛮人，甚为良法。比年以来，所差正官多差出他处，至任满，就赏批罢。权官不为久计，是致职事废弛。乞自今逐处正官不得辄有抽差，其余沿边州军亦乞依此。」从之。 
九年三月九日，知果州冯震言：「乞行下四川制置司，令逐路安抚司及近边州郡，并要措置关隘，应蕃界私小道路，一切禁闭，严加守备。如有损坏去处，实时修葺。」诏四川制置司疾速审度闻奏。 
十月十四日，四川制置司言：「沿边州郡应私〔小〕道路，乞尽依旧法，多栽林木，重立赏罚，断绝往来。」诏本司常切禁约，毋致违戾。 
十四年五月四日，枢密院进呈四川安抚制置使赵汝愚言：「马湖路董蛮与嘉、叙两州接境，去秋九月，侵犯嘉州笼鸠堡。臣已随宜处置，调兵防守。但令嘉州住支税犒，叙州不得放行互市。近已还到所虏人口二十三名，惟余两名称是已死，并还到锣鼓各一面。又牵到马五疋，约价钱一千道，乞倍偿所杀人骨价。臣会得本路专法内一项，熙宁七年二月指挥，蕃部作过，不得放令出买入卖。如乞投降，即候送过虏劫去人口及倍还命价，方得和断。又叙州亦有蛮人犯罪，许罚牛之法。检照前面指挥，皆合遵用。已行下叙 
      
州，受其骨价，许其打誓及抽回戍兵讫。」上曰：「赵汝愚措置边防适宜，蛮夷屈服，可令学士院降诏奖谕。」 
十五年三月二十五日，枢密院言：「臣僚奏，绍兴初，吴玠、杨政画蜀汉之地以守。自散关以西付之玠，梁、洋付之政。蜀中诸边，以散关为重。愿与二三大臣讲求向来蜀中守边旧迹。」奉旨，令制置司同都统司照应前后所降指挥，公共相度经久利便闻奏。据兴元都统制彭杲申：「大散关一带边面，系凤州地界，其凤州隶属西路安抚司所管。昨于淳熙二年间，兴州都统司奏得旨，凤州属兴元管认。见今每年两司差拨官兵守把。窃详大散关一带边面，系对境冲要来路，最为重害。(上)[尚]虑凤州附近别无本司所管军马，若不测虏人窥伺，阙人接援。兼缘凤州郡事见系文臣，即与屯守之兵各无统临，亦非本司号令所及。缓急之际，议论不合，或有乖违，即误国事，利害非轻。昨来本司已奏得旨，许本司于所部统制、统领官内选择有材干可倚仗人奏辟。本司相度，乞将凤州边面且从旧管认，依已降指挥，将本州岛知州令本司选择奏辟，弹压戍兵，指挥边备。若缓急出兵，临时量度虏兵出没轻重。如合用军马捍御，即关报兴州都统司，互相策应破敌，委于边防经久利便。」诏彭杲于统制官内精选公廉谙练边防民政之人，具名闻奏。其凤州缓急应(授)[援]一节，即仰照应淳熙二年九月二十六日指挥。 
      
四川制置范成大言：「相度，乞下兴州都统司，如凤州不测缓急，所有应援一节，一面应机将附近军马遣发前去，却申制置司照会施行。」从之。 
淳熙十六年八月二十五日，诏礼部给降度牒五十道，付四川制置司出卖。将卖到钱发付黎州，令项桩管，专充备边支用。以黎州守臣李嘉谋奏请，故有是命。 
光宗绍熙二年三月十八日，宰执进呈汪事宜，上曰：「淮上一望都无阻隔。时下栽植榆柳，虽未便(何)[可]用，缓急亦可为藩篱。」 
十月十六日，宰执进呈汪事宜，上曰：「虏人要开汴河，其意安在 」葛邲奏曰：「见人说已要开多时，或说以此杀黄河水势。黄河自去汴河百五十余里之远，恐不然。」上曰：「此不过要通运粮。」胡晋臣奏曰：「虏情叵测，须得过为关防。盱眙相对，便是汴河口。盱眙缘讲和之后，不曾屯兵，不曾筑城。今则时异事变，须别作措置。」上曰：「彼为备，我亦当为备。与日前事体不同，须是理会措置。」葛邲奏曰：「乞更留圣虑。」 
三年正月六日，诏：「两淮、京西、湖北、四川统兵主帅并本路帅宪，密切差人点检各处近边私小便路有碍边防去处，同共措置断塞，多种林木，令人防守。州县常切巡察，不得容人行往。限两月，先具各处小路有碍边防去处，画图贴说闻奏，及申枢密院。」从汉阳军守臣王璆请也。 
十一月四日，臣僚言：「黔州界接连溪洞，最为边患者，夷人冉顺多领夷丁，持带刀弩，往 
      
来侵掠，般转省民，远入溪洞。照得冉氏来路径由潧潭难溪，其难溪寨系创置去处，寨官多是阙员。乞令夔路安抚司行下黔州，将管界巡检一司移就潧潭隘驻札，专训练彭水县义军，籍定姓名，与免和籴，于农隙教阅，从公轮差，上番守把。仍令增差戍兵，以为边防。遇有夷入劫掠省民，即捕捉，从边条施行。」诏四川制置、夔州安抚司相度闻奏。既而相度到：「黔江县自合蓬江口以下至相阳寨置寨隘铺，已有定法。自相阳寨以下难溪、细竹、油木、小洞、昆仑、潧潭等寨隘，至合蓬江口向东南一带，与思州安夷堡相接，已于难溪寨张设官兵捍御。契勘潧潭隘与难溪寨去隔四处寨隘，皆系夷人出没要路，委有把拓。唯巡检一司，系捕盗官兵，管土军一十名，在黔江优剩，合行拨赴潧潭把拓。更于两县义军内添差三十名、禁军一十名，通禁军共五十名，建置隘铺，捍御夷汉。将所管堡分夷人往来诸处私路及过渡舟船尽行闸断，止许于潧潭一处往来，仍于渡所相对建立一寨。如田、冉差人来省塝上干事，先于本寨卸下器甲，止放三五人入来，使表里有所关防。其逐司官三年无透漏，令照应旧格，本州岛保明推赏。或有不谨，当斟量责罚。所有合破官兵请受，州司随宜祗备，下所属起立隘铺寨栅，拨遣巡检杨世忠将带所差军兵前去驻札捍御，委是经久允当。」从之。 
</div>
    <div class="pagination">
<a href="宋会要辑稿_page454.html">上一页</a><span>...</span><a href="宋会要辑稿_page450.html">450</a><a href="宋会要辑稿_page451.html">451</a><a href="宋会要辑稿_page452.html">452</a><a href="宋会要辑稿_page453.html">453</a><a href="宋会要辑稿_page454.html">454</a><span class="current-page">455</span><a href="宋会要辑稿_page456.html">456</a><a href="宋会要辑稿_page457.html">457</a><a href="宋会要辑稿_page458.html">458</a><a href="宋会要辑稿_page459.html">459</a><a href="宋会要辑稿_page460.html">460</a><span>...</span><a href="宋会要辑稿_page456.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
