<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 404 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 404 页/共 455 页</h1>
    <div class="content">　　圣宗统和元年九月南京秋霖害稼　九年六月南京霖雨伤稼　二十七年七月霖雨潢土斡拉隂凉四河皆溢漂没民舍　二十九年正月大雨不止
　　时伐髙丽班师至贵州南峻岭谷自元旦乙亥连日大雨马駞皆疲甲仗多遗弃霁乃得免
　　开泰六年六月时徳妃萧氏赐死葬儿山西后数日大风起冢上昼暝大雷电而雨不止者逾月
　　道宗咸雍二年四月霖雨　四年七月南京霖雨　太康八年七月南京霖雨　大安八年十一月通州潦害稼
　　金太宗天防二年海兰伊勒呼水霖雨害稼秋泰州潦害稼
　　章宗明昌元年七月淫雨伤稼　四年五月霖雨　六年六月久雨丙寅禜
　　卫绍王大安二年六月雨不止
　　宣宗兴定元年秋霖雨
　　哀宗正大二年四月宿郑州雨伤麦　天兴二年六月迁蔡自发归徳连日暴雨
　　时平地水数尺军士漂没及蔡始晴复大旱数月识者以为不祥
　　元宪宗七年九月霖雨连月
　　时围樊城以雨班师
　　九年夏四月大雷雨凡二十日
　　世祖至元七年八月保定路霖雨伤禾稼　九年六月壬辰夜京师大雨坏墙屋压死者众　十年霖雨害稼十二年河间霖雨伤稼　二十三年九月乙丑朔雨
　　坏太庙　二十四年六月霸州益津县霖雨伤稼九月东京谊静麟威逺博索等处大霖雨是岁保定太原河间般阳顺徳南京真定河南等路霖雨害稼太原尤甚屋坏压死者众　二十五年五月汴梁大霖雨河决襄邑漂麦六月睢阳霖雨河决害稼七月保定路霖雨害稼霸漷二州亦如之八月嘉祥鱼台金乡三县霖雨害稼九月献莫二州亦如之　二十六年六月济宁东平汴梁济南顺徳真定平滦棣州霖雨害稼七月辛巳雨坏都城癸巳平滦屯田霖雨损稼八月大都路霖雨害稼九月平滦昌国等亦如之　二十七年二月晋陵无锡二县霖雨害稼四月芍陂屯田霖雨河溢害稼【二万二千四百八十畆】七月终南等屯霖雨害稼江西霖雨鳯翔屯田霖雨害稼　二十八年八月大名之清河南乐诸县霖雨害稼九月景州河间等县亦如之
　　成宗元贞二年八月宁海州大雨　大徳二年七月大雨河决　五年八月平滦路霖雨害稼是岁峡州随州安陵荆门泰州光州扬州滁州高邮安丰霖雨害稼六年五月归徳府徐州邳州睢宁县雨五十日十月济南滨棣泰安髙唐州霖雨害稼　七年六月浙西淫雨八年五月大名濬滑徳州齐河霖雨六月丁酉汴梁
　　祥符开封陈州霖雨　九年六月潼川霖雨江溢汴梁霖雨　十年六月景州霖雨　十一年九月【武宗已即位】襄阳霖雨
　　武宗至大四年七月巩昌宁逺县暴雨山土流涌是月太原河间真定顺徳彰徳大名广平等路徳濮恩通等州及河东祁县霖雨害稼
　　【臣】等谨按王圻续通考元年七月真定淫雨二年七月徳州亦如之三年大名路霖雨伤稼史俱不载
　　仁宗皇庆元年四月隆兴新建县霖雨伤禾　延祐元年五月武陵县霖雨　二年正月霖雨七月潭州金州永州路茶陵州霖雨　四年四月辽阳葢州雨水害稼六年七月霸州文成县雨害稼【三千余顷】　七年五月汝
　　宁府霖雨伤麦禾
　　英宗至治元年四月江州赣州临江霖雨五月壬寅开元路霖雨六月处州及通济屯霖雨伤稼　二年闰五月安丰属县霖雨伤稼　三年五月大名路魏县霖雨保定定兴县济南无棣厌次县济宁砀山县河间齐东县霖雨害稼
　　泰定帝泰定元年六月大都真定晋州深州奉元诸路及甘肃河渠营田等处大司农屯田诸卫屯田彰徳汴梁等路雨伤稼七月真定广平庐州十一郡雨伤稼徳州曹州淫雨八月汴梁考城仪封济南沾化利津等县霖雨损禾稼　二年五月浙西诸郡霖雨六月奉元卫辉路及永平屯田丰瞻昌国济民等署雨伤稼九月汉中道文州霖雨　三年十一月广宁路属县霖雨伤稼四年十月大都路诸州县霖雨是岁汴梁诸县霖雨
　　河决
　　【臣】等谨按王圻续通考载泰定元年濮州等处淫雨深丈余史不载殆即是年济南及徳曹二州所迭见者
　　文宗至顺二年九月湖州安吉县久雨　三年六月京畿大霖雨
　　【臣】等谨按元史五行志载文宗至顺三年七月京师霖雨当属六月之讹
　　顺帝元统二年三月山东霖雨　至元元年六月大霖雨　二年五月乙夘南阳邓州大霖雨【自是日至六月甲申乃止】八月大都至通州霖雨　三年六月辛巳卫辉路大霖雨【自是日至癸巳不止】　四年六月邵武路大雨　至正二年秋彰徳路霖雨　三年四月至七月汴梁路荥泽县钧州新郑宻县霖雨害稼　四年夏汴梁兰阳县许州长葛郾城襄州睢州归徳府亳州之鹿邑济宁之虞城淫雨害蚕麦禾皆不登四月滛雨曹濮济兖皆被灾八月山东霖雨　五年夏秋汴梁祥符尉氏洧川郑州钧州亳州久雨害稼二麦禾豆俱不登河间路淫雨妨害盐课八年五月京师大霖雨都城崩圯钧州新郑县淫雨害麦六月中兴路松滋县骤雨水暴涨【平地深丈有五尺余漂没六十余里死者千五百人】　九年七月髙唐州大霖雨坏官署民舍归徳府淫雨【浃十旬】　十年二月彰徳大雨害麦　二十年七月益都髙苑县陜州渑池县大雨害稼　二十三年七月怀庆路河内修武武陟三县及孟州淫雨害稼　二十五年秋宻州安邱县潞州汴梁许州及钧州之宻县淫雨害稼　二十七年秋彰徳路淫雨
　　【臣】等谨按王圻续通考至正十四年四月吉安霖雨漂没民居田产十九年岳州大雨经八十日纪志皆不载
　　明太祖洪武十三年七月海康大雨坏县治　二十三年十一月山东二十九州县久雨伤麦禾
　　惠帝建文元年三月乙夘夜燕王营于苏家桥大雨平地水三尺及王卧榻
　　成祖永乐元年三月京师淫雨坏城【西南隅五十余丈】七月建宁卫淫雨坏城　二年七月新安卫淫雨坏城八月淫雨坏北京城【五十余丈】　六年七月思明淫雨坏城　七年九月浙江卫所五飓风骤雨坏城漂流房舍　八年金乡卫飓风骤雨坏城垣公廨　十二年九月宻云后卫淫雨坏城　二十年正月信丰雨水坏城瞿城卫如之二十一年二月六安卫淫雨坏城是岁建昌守御所
　　淮安怀来等卫皆淫雨坏城　二十二年二月寿州卫雨水坏城三月赣州振武二卫雨水坏城四月淫雨坏宻云及蓟州城是岁南北畿山东州县淫雨伤麦禾甚众
　　仁宗洪熙元年夏苏松嘉湖积雨伤稼闰七月京师大雨坏正阳齐化顺城等门城垣九月久雨坏宻云中卫城
　　宣宗宣徳元年五月永嘉乐清飓风急雨坏公私廨宇及坛庙
　　英宗正统元年七月顺天山东河南广东淫雨伤稼四年夏居庸关及定州卫淫雨坏城　五年二月南京大风雨坏北上门脊覆官民舟　七年济南青莱淮鳯徐州五月至六月淫雨伤稼　九年闰七月野狐岭等处淫雨坏城及濠堑墩台　十一年春江西七府十六县淫雨田禾渰没　十二年六月瑞金淫雨漂仓库【市水丈余溺死二百余人】　十三年四月雨水坏顺天古北口边仓五月至六月鳯阳徽州久雨伤稼九月宁都大雨坏城郭庐舍【溺死甚众】
　　景帝景泰三年永平兖州久雨伤禾大嵩等二十卫所久雨坏城　四年南畿河南山东府十州一自五月至八月淫雨伤稼　五年杭嘉湖大雨伤苖【六旬不止】七月京师久雨九门城垣多坏　六年北畿府五河南府二久雨伤稼云南大理诸府如之　七年两畿江西河南浙江山东山西湖广共府三十恒雨渰田
　　英宗天顺元年济兖青三府大雨阅月禾尽没　四年安庆南阳雨自五月至七月渰禾苖　七年五月淮鳯扬徐大雨腐二麦武昌汉阳荆州庐舍漂没【民皆依山露宿】宪宗成化元年六月畿东大雨水坏山海关永平蓟州遵化城堡八月通州大雨坏城及运仓　二年定州积雨坏城【凡坏城垣及墩台垜口百七十三】　八年七月南京大风雨坏天地坛孝陵庙宇鳯阳大雨坏皇陵墙垣　九年三月南京大风雨防太庙社稷坛树　十四年八月鳯阳大雨没城内民居【以千计】　十七年七月乙酉南京大风雨社稷坛及太庙殿宇皆摧　十八年河南懐庆诸府夏秋淫雨三月【凡塌城垣千一百八十余丈漂公署坛庙民居三十一万四千间有竒渰死一万一千八百余人】
　　孝宗治二年七月京师淫雨　三年七月南京骤雨坏午门西城垣　七年七月庚寅南京大风雨坏殿宇城楼兽吻防太庙天地社稷坛及孝陵树又义州等卫自五月至八月雨害稼　八年五月南京隂雨逾月坏朝阳门北城堵九月潮州诸府飓风暴雨坏城垣庐舎十年七月安陆淫雨坏城郭庐舍殆尽　十一年七
　　月长安岭暴风雨坏城及庐舍　十四年六月义锦广宁淫雨坏城垣墩堡仓库桥梁【民多压死者】　十五年六七月南京大风雨孝陵神宫监及懿文陵树木桥梁墙垣多摧折　十六年五月榆林大风雨毁子城垣【移垣洞于其南五十步】　十八年三月双山堡大雷雨坏城又京畿自六月至八月连雨
　　武宗正徳元年七月鳯阳诸府大雨【平地水深丈五尺没民居五百余家】二年七月武平大风雨毁城楼长泰南靖大风雨三
　　日夜【平地水深二丈漂民居八百余家】　十二年苏松常镇嘉湖大雨杀麦禾　十三年应天苏松常镇扬大雨弥月漂室庐人畜无算　十六年京师久雨伤稼
　　世宗嘉靖四年六月登州大雨坏城　十六年京师淫雨自夏及秋不絶房屋倾倒【军民多压死者】　二十五年八月京师大雨坏九门城垣　三十三年六月京师大雨【平地水数尺】　四十五年九月郧阳大淫雨坏城垣庐舍【平地水丈余人民溺死无算】
　　穆宗隆庆元年六月京师淫雨又辽东淫雨自五月至七月不止坏垣墙禾黍
　　神宗万厯元年七月淫雨　十二年正月喜峯口大风雨坏各墩台　十五年苏松诸府自五月至七月淫雨禾麦俱伤　二十四年杭嘉湖淫雨伤苗　二十八年七月兴化莆田连江福安大雨城垣桥梁隄岸俱圯二十九年春夏蘓松嘉湖淫雨伤麦　三十二年七月京师淫雨城崩　三十三年五月丙申鳯阳大风雨损皇陵正殿御座　三十九年广西积雨五阅月　四十二年浙江淫雨
　　熹宗天启六年闰六月大雨连旬坏天夀山神路都城桥梁是嵗辽东淫雨坏山海闗内外城垣【军民伤者甚众】　七年山东州县二十有八积雨伤禾
　　愍帝崇祯五年八月大雨冲损庆陵九月顺天二十七县淫雨害稼　十一年夏雨浃旬圯南山边垣　十二年十二月浙江淫雨【阡陌成巨浸】　十三年四月至七月宁池诸郡淫雨【田半为壑】　十五年十月黄蕲徳安诸郡县淫雨　十六年二月戊辰亲祀社稷大风雨仅成礼而还【臣】等谨按雨水过多为恒就中亦有成灾不成灾之别夫岁星之行各率其性而下土应之非必尽由人事史于大雨水悉纪之本春秋重责己之义而稗野家因是侈陈灾异累牍不休失其防矣今于正史但书大雨而无余文者或雨而不至于水或言大而水在其中要之既无灾证又非淫潦即亦从略焉葢恒之为义当书其甚者而常则否也甘露
　　辽穆宗应厯十四年四月黄龙府甘露降
　　圣宗统和九年八月癸酉东京甘露降
　　道宗大安九年四月乙夘兴中府甘露降
　　遣使祠佛饭僧
　　金太宗天防十三年四月【时熙宗已即位】甘露降于熊岳县元顺帝至正六年八月龙兴进贤县甘露降　二十年十月国子监大成殿松栢树有甘露降其上
　　明太祖洪武二年十月甲戌甘露降于钟山
　　羣臣请告庙不许
　　【臣】等谨按明史宋濓传洪武初甘露屡降帝问灾祥之故对曰受命不于天于其人休符不于祥于其仁春秋书异不书祥为是故也王圻续通考载二年十月降于乾清宫后苑四年十月降于钟山沾润草木五年十一月甘露又降越明年仍降如初此宋濓传所以云屡降也
　　成祖永乐四年十一月己巳甘露降孝陵松栢醴出神乐观
　　荐之太庙赐百官
　　宪宗成化六年正月甘露降
　　帝亲御斋宫取以赐百官大学士彭时等撰甘露颂以进
　　世宗嘉靖七年正月甲戌朔甘露降长泰等县　九年十二月己夘甘露降于显陵
　　守臣以闻帝为制钦天记颂
　　十七年春甘露降龙溪县
　　按臣奏进帝以赐大臣
　　四十一年甘露降于承天皇陵之松树
　　镇守太监张方以献帝悦羣臣称贺仍遣官往承天祭告凡分守叅议及知府太监各赏银有差
　　天雨异物
　　宋理宗绍定三年三月丁酉雨土　端平三年七月甲申雨血　嘉熙二年四月己酉雨土　三年三月辛夘雨土　淳祐五年二月丙寅朔雨尘土　十年二月乙夘雨土　十一年三月乙亥雨土　宝祐二年蜀雨血三年三月己未雨土　六年二月壬辰雨土　开庆
　　元年三月辛酉雨土　景定五年二月辛未雨土度宗咸淳十年正月乙巳雨土
　　恭帝徳祐元年三月己丑雨土
　　辽道宗咸雍四年六月西北路雨谷方三十里
　　金世宗大定十二年三月庚寅雨土　十六年三月戊申雨豆于临潢之境【其形鋭而赤食之味颇苦】　二十三年三月乙酉氛埃雨土四月庚子亦如之
　　哀宗天兴三年正月己酉京索之间雨血十余里元世祖至元七年四月壬午檀州雨黑霜【互见黑黑祥门】二十四年十二月丁夘诸王色彻图部雨土【凡七昼夜没死牛畜】成宗元贞二年处州天雨米黑色　大徳十年二月大同路暴雨沙黑霾【毙牛马二千人亦有死者】
　　仁宗延祐七年八月【时英宗已即位】益津县雨黑霜
　　英宗至治三年二月丙戌雨土
　　泰定帝致和元年三月壬申雨霾
　　文宗天厯二年三月雨土霾　至顺二年三月丙戌雨土霾
　　顺帝元统二年正月庚寅朔河南省雨血六月彰徳雨白毛【俗呼为老君髯】　至元三年三月天雨毛【如绵而緑俗呼云菩萨线】四年四月京师天雨红沙　五年二月庚寅信州雨土至正元年嘉县天雨铁【民舍山石皆穿人物遇之皆毙】四月镇江
　　丹徒县雨红雾【草木叶及行人裳衣皆濡成红色】　十一年十月天雨黑子于饶州【大如黍】衢州东北亦如之十一月建宁浦城雨黑子【如稗实】邵武雨黑黍【如芦穄】信州雨黑黍鄱阳县雨菽豆郡邑有民取而食之　十五年春蓟州雨血　二十五年六月戊申京师雨鱼【时大雨鱼随雨而落长尺许人取而食之臣】等谨按王圻续通考载顺帝至正十二年湖广雨粉针民家门户壁柱之间有粉防如针様无数十八年冬衢处等州雨黑黍内白如粉二十一年昆明县天雨铁伤禾稼民居半圯二十七年八月辛酉上海县浦东俞店桥南牧羊儿三四闻上恰恰有声仰视之流光中陨一鱼刺成二创其状不常见自首至尾根仅盈尺濶而短是日晴无隂云亦无雕鹳之类甚可怪也日将晡县市人閧然指流星自南投北即此时也桥下一细民家欲取烹食其妻盐而藏之来者多就观焉或曰志有云天陨鱼人民失所之象史皆不载
　　明太祖洪武十年正月丁酉夜应天雨墨【如墨汁】浙江金华处州诸境皆有之
　　宪宗成化元年二月天雨黑水于襄阳【水王圻续通考作黍】　九年四月乙亥两京雨土　十三年二月甲午山隂雨血射人六月京师雨钱
　　孝宗治三年三月陜西庆阳府雨石无数【皆作人言】　十年三月己酉雨土　十一年四月辛巳雨土　十七年二月甲辰郧阳均州雨沙
　　武宗正徳八年十月癸巳杭州雨黑水
　　世宗嘉靖元年正月丁夘雨黄沙　六年五月甲午京师雨钱七月壬辰南京雨血　二十一年十月象山县天雨黄雾【行人口耳皆塞】　十三年二月己未雨防土
　　穆宗隆庆元年三月甲寅南郑雨土　二年四月天雨黑豆【互见黑眚黑祥门】
　　据御史周祖言也
　　神宗万厯二十五年二月癸亥湖州雨黄沙　四十六年三月庚午暮刻雨土
　　愍帝崇祯七年二月海丰雨血　十年山东雨黑水新乡亦如之
　　【臣】等谨按以上所载雨土雨血大约互见黄眚黄祥等门












</div>
    <div class="pagination">
<a href="钦定续文献通考_page403.html">上一页</a><span>...</span><a href="钦定续文献通考_page399.html">399</a><a href="钦定续文献通考_page400.html">400</a><a href="钦定续文献通考_page401.html">401</a><a href="钦定续文献通考_page402.html">402</a><a href="钦定续文献通考_page403.html">403</a><span class="current-page">404</span><a href="钦定续文献通考_page405.html">405</a><a href="钦定续文献通考_page406.html">406</a><a href="钦定续文献通考_page407.html">407</a><a href="钦定续文献通考_page408.html">408</a><a href="钦定续文献通考_page409.html">409</a><span>...</span><a href="钦定续文献通考_page405.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
