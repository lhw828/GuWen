<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 105 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 105 页/共 321 页</h1>
    <div class="content">　　神钟英越甸萃秀扬州秘玉简于东南应珠躔于牛斗名区直望啓千岩万壑之竒巨镇呈祥昭十雨五风之瑞兹以朕八旬展庆万国胪欢懋举崇仪特申昭告锡繁禧于兆庶升香荅东浙之庥备景福于京垓衍庆咏南山之夀尚祈
　　鉴格歆此精禋
　　中岳嵩山之神祝文
　　皇帝遣内阁学士兼礼部侍郎傅森致祭于
　　中岳嵩山之神曰维
　　神配天表峻镇地钟灵祥躔应曜于夀星协气凝基于中土北岩东岭神通移树之年琼笈琅函珍秘示弆经之迹兹以朕八旬展庆万国胪欢懋举崇仪特申昭告企仙台而致敬秩视三公礼玉象以延禧辉腾二室尚祈来格
　　鉴此精禋
　　南岳衡山之神祝文【遣官同前】
　　维
　　神功彰荆镇位直离宫嘉符征寳露之祥福地纪青坛之胜名岣嵝防银编金简之文峯卓芙蓉秘风穴雷池之积兹以朕八旬展庆万国胪欢懋举崇仪特申昭告真形是仰式昭至治于衡平景贶攸承长叶昌祺于山夀
　　神其来格妥此精禋
　　济渎之神祝文
　　维
　　神徳美通和量符齐度清水资贯河之溢洑泉徴行地之能导沇东流经渎自昭其润下溢荥南注重源早卜夫灵长垂秩祀于方州助溉输于列郡兹以朕八旬展庆万国胪欢懋举崇仪特申昭告恬波赴壑期恵泽之长贻邃宇升香荅鸿施之永赖明禋孔洁
　　歆鉴是承
　　淮渎之神祝文
　　维
　　神桐柏钟灵泗沂防泽滙黄流而佐运利济维均酾清口以安澜功昭其乂率彼江浦征顺佑于连圻恵我瀛壖资沃饶于近甸兹以朕八旬展万国胪欢懋举崇仪特申昭告作三洲之保障源流共衍澄清列四渎以节宣肸蛮长贻福佑
　　神其昭格鍳此苾芬
　　南海之神祝文
　　皇帝遣宗人府府丞孟邵致祭于
　　南海之神曰维
　　神泽沛离方灵昭丙位祝融濊徳控疆理以无邉广利凝祥湛文明而有曜赖重溟之式靖瑞协当阳表百谷之维尊功深养物兹以朕八旬展庆万国胪欢懋举崇仪特申昭告千艘鳞集鸿臣抒职贡之忱列岛螺分狼宿符夀昌之应式称殷礼尚兾来歆
　　北岳恒山之神祝文
　　皇帝遣内阁学士兼礼部侍郎李潢致祭于
　　北岳恒山之神曰维
　　神功资朔土位应辰星水经标石窟之竒地志表兰台之胜亘冀方而作镇众山聿拱夫威灵临代郡以垂庥五谷屡占夫蕃熟兹以朕八旬展庆万国胪欢懋举崇仪特申昭告福佑协纯常之义礼秩攸崇嘉名符悠乆之征馨香用荐惟祈
　　鉴格式是居歆
　　中镇霍山之神祝文【遣官同前】
　　维
　　神河汾奠位晋綘储灵衍祥用表乎尧封作镇爰征于周礼方舆峙秀名开嵩室之先太岳称雄秩比岱宗之贵兹以朕八旬展庆万国胪欢懋举崇仪特申昭告土爰稼穑仰成位于中央山出雨云助资生于万物鉴歆来格纳祉无疆
　　西海之神祝文
　　维
　　神兑位居贞金精孕泽螭虬戢浪余波输弱水之归麟凤成洲巨浸衍流沙之派临井躔而挹注奥区回洑昆仑象月御以澄渊瑞霭遥瞻蒙汜兹以朕八旬展庆万国胪欢懋举崇仪特申昭告瑶池逺界定称介夀之觞玉水长流宜荅効灵之绩秩斯殷礼鉴此明禋
　　河渎之神祝文
　　维
　　神徳协懐柔功昭澄晏导遥源于九曲竹箭流平防急溜于三门桃花浪静济运则清黄交防効灵恬赴海之波安澜而保障攸资报享重翕河之典兹以朕八旬展庆万国胪欢懋举崇仪特申昭告溯昆墟之衍泽升香逺致夫蠲诚环瀛澨以防庥束帛长承夫嘉贶
　　神其歆格鉴此明禋
　　前代帝王陵寝祝文
　　皇帝遣某官某人致祭于
　　某帝之陵曰维
　　帝膺圗抚运建极宜民泽洽当时声教动寰瀛之慕勲垂奕世典章昭方册之贻思英爽以长存秩春秋而匪懈兹以朕八旬展庆万国胪欢懋举崇仪特申昭告荷蕃厘于
　　昊縡益缅皇春帝夏之隆仰景行于前朝倍殷夕惕朝乾
　　之志尚祈来格
　　鉴此维馨
　　先师孔子阙里祝文
　　皇帝遣内阁学士兼礼部侍郎图敏致祭于
　　先师孔子曰维
　　至圣先师道合时中圣维天纵范围今古为帝王治法之师声振始终示贤智训行之凖谒
　　林庙而摅积悃瞻依每慰亲临陈简编而溯防言趋步恒殷向往兹以朕八旬展庆万国胪欢懋举崇仪特申昭告缅昔从心所欲实宏立道绥动之猷际此申命用庥益懐祖述宪章之盛
　　神其来格鉴此精禋
　　风神庙祝文
　　维乾隆五十五年嵗次庚戌二月壬子朔越日丙子
　　皇帝遣吏部尚书彭元瑞致祭于
　　风神之庙曰维
　　神功参长养徳布清寜导甘雨以资生佐神霄而运化祥昭通正授时宣四气之和凯送冲融调律征八方之应兹以朕八旬展庆万国胪欢懋举崇仪特申昭告巽徳秩明禋之报夙备彛章箕垣徴众好之孚式钦灵佑
　　神其肸向鉴此苾芬
　　云神庙祝文【祭日同前】
　　皇帝遣吏部左侍郎玛兴阿致祭于
　　云神之庙曰维
　　神庆昭糺缦瑞焕絪緼瞻捧日以为章覩垂天而育物逺人向化青知干吕之祥丰嵗防庥黄识占年之吉兹以朕八旬展庆万国胪欢懋举崇仪特申昭告嫓升恒而锡羡表嘉贶于泰符仰卿矞以延洪绵景祺于需宴祗陈秩祀式迓蕃厘
　　雷神庙祝文
　　皇帝遣户部侍郎诺穆亲致祭于
　　雷神之庙曰维
　　神徳昭豫顺象着震亨调刚应于干符奋阳舒于坤轴发宣甲坼昭茂育以对时收敛白蔵兆盈寜而致福兹以朕八旬展庆万国胪欢懋举崇仪特申昭告布令调三时之协厘卣维馨流形征百彚之昌函香式荐
　　神其歆格鉴是苾芬
　　雨神庙祝文
　　皇帝遣礼部尚书常青致祭于
　　雨神之庙曰维
　　神徳协施生功参流润挟云雷而布泽庶彚咸借以昭苏占月毕以宣和品物胥资夫长养洪畴衍瑞惟应之不愆于时解泽敷膏实利物之黙司其柄兹以朕八旬展庆万国胪欢懋举崇仪特申昭告祥符十日太平之嘉应颁邀望洽三农年谷之顺成屡报祗陈嘉荐用荅
　　神功
　　火神庙祝文
　　皇帝遣兵部左侍郎吉庆致祭于
　　火神之庙曰维
　　神象征炎上徳秉文明令播维时应丙丁而列位光昭有曜助日星以呈辉仰灵贶之显融普厚生以温燠兹以朕八旬展庆万国胪欢懋举崇仪特申昭告景运际光昌之防阳徳方亨元功资调燮之宜洪庥式荷
　　神其歆格鉴是明禋
　　八月十三日
　　万寿圣节前期恭遣亲王等只告
　　天
　　地
　　太庙
　　社稷
　　奉先殿
　　太常寺谨
　　奏为恭逢
　　万夀昌辰请举袛祀大典事准礼部文称八月十三日皇上八旬万夀庆节照例于前期一日
　　遣官祗告
　　天坛
　　地坛
　　太庙后殿
　　社稷坛由翰林院撰拟祝文其开列遣官恭设祝品由太常寺照例备办等因到寺臣等谨将宗人府送到亲王郡王等职名缮写清单恭
　　钦防四员行礼为此谨
　　奏请
　　防奉
　　硃笔圏出淳頴永琅雅朗阿畅行礼
　　天坛祝文
　　维乾隆五十五年嵗次庚戌八月朔己酉越十有二日庚申
　　嗣天子【臣】　　恭遣睿亲王【臣】淳頴敢昭告于
　　皇天上帝曰【臣】寅承
　　景命只绍丕基夙夜兢兢不遑暇逸于今五十五年仰赖
</div>
    <div class="pagination">
<a href="八旬万寿盛典_page104.html">上一页</a><span>...</span><a href="八旬万寿盛典_page100.html">100</a><a href="八旬万寿盛典_page101.html">101</a><a href="八旬万寿盛典_page102.html">102</a><a href="八旬万寿盛典_page103.html">103</a><a href="八旬万寿盛典_page104.html">104</a><span class="current-page">105</span><a href="八旬万寿盛典_page106.html">106</a><a href="八旬万寿盛典_page107.html">107</a><a href="八旬万寿盛典_page108.html">108</a><a href="八旬万寿盛典_page109.html">109</a><a href="八旬万寿盛典_page110.html">110</a><span>...</span><a href="八旬万寿盛典_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
