<!DOCTYPE html>
<html>
<head>
    <meta charset="UTF-8">
    <title>续通志 - 第 1176 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1176 页/共 1359 页</h1>
    <div class="content">
　　○唐

　　元德秀【李■〈山上咢下〉等】　　　权皋　　　　甄济【逢】　　吴保安【郭仲翔　】　　阳城【何蕃】　　　　司空 
图

　　元德秀 【李■〈山上咢下〉等】
　　权皋
　　甄济 【甄逢】
　　吴保安 【郭仲翔】
　　阳城 【何蕃】
　　司空图

　　△元德秀 【李■〈山上咢下〉等】

　　元德秀字紫芝河南人质厚少缘饰少孤事母孝举进士不忍去左右自负母入京师既擢第母亡庐墓侧食不盐酪藉无茵席 【旧唐 
书于此下载有刺血画像写佛经等事李华所撰元鲁山墓碣亦同谨附识】 服除以窭困调南和尉有惠政擢补龙武军录事参军德秀不及 
亲在而娶不肯婚人以为不可绝嗣答曰兄有子先人得祀吾何娶为初兄子襁褓丧母无资得乳媪德秀自乳之数目湩流能食乃止既长将 
为娶家苦贫乃求为鲁山令前此堕车足伤不能趋拜太守待以客礼有盗系狱会虎为暴盗请格虎自赎许之明日盗尸虎还举县嗟叹元宗 
在东都酺五凤楼下命三百里县令刺史各以声乐只河内太守辇优伎数百被锦绣或作犀象瓌谲光丽德秀惟乐工数十人 【通鉴作数 
人】 联袂歌于蒍于 【按通鉴考异引明皇杂录作于蒍未详其义今考权德舆诗云且读鲁山于蒍于可为传文之证】 于蒍于者德秀 
所为歌也帝闻异之叹曰贤人之言哉谓宰相曰河内人其涂炭乎乃黜太守德秀益知名所得俸禄悉衣食人之孤遗者岁满笥余一缣驾柴 
车去爱陆浑佳山水乃定居不为墙垣扃钥家无仆妾岁饥日或不爨嗜酒陶然弹琴以自娱人以酒肴从之不问贤鄙为酣饫是时程休邢宇 
宇弟宙张茂之李■〈山上咢下〉■〈山上咢下〉族子丹叔惟岳乔潭杨拯房垂柳识皆号门弟子德秀善文辞作蹇士贼以自况房管见 
而叹曰见紫芝眉宇使人名利之心都尽苏源明曰吾不幸生衰俗所不耻者识元紫芝也天宝十三载卒家惟枕履箪瓢而已潭时为陆浑尉 
庀其葬族弟结哭之恸或曰子哭过哀礼欤结曰若知礼之过而不知情之至大夫弱无固性无专老无在死无余人情所躭溺喜爱可恶者大 
夫无之生六十年未尝识女色视锦绣未尝求足无苟辞俄色未尝有十亩之地十尺之舍十岁之僮未尝完布帛而衣具五味之餐吾哀之以 
戒荒淫贪佞绮执膏梁之徒耳李华兄事德秀及卒华谥之曰文行先生 【旧书作门人谥新书作华谥案李华兄事德秀则非门人也】 天 
下高其行不名谓之元鲁山休字士美广平人宇字绍宗宙字次宗河闲人茂之字季丰南阳人■〈山上咢下〉字伯高丹叔字南惟诚岳字 
谟道赵人潭字子源梁人垂字翼明清河人拯字齐物隋观王雄之后举进士终右骁卫骑曹参军■〈山上咢下〉擢制科迁南华令大水他 
县饥人至相属■〈山上咢下〉为具■〈衍上食下〉鬻及去糗粮送之吏为立碑安禄山乱■〈山上咢下〉客清河为乞师平原太守颜 
真卿一郡获全厯庐州刺史拯与■〈山上咢下〉名最着潭识以文传后

　　△权皋

　　权皋字士繇秦州略阳人徙润州丹徒晋安邱公翼十二世孙父倕与席豫苏源明以艺文相友终羽林军参军皋擢进士第为临清尉安 
禄山籍其名表为蓟尉署幕府皋度禄山且叛欲行虑祸及亲天宝十四载使献俘京师还密与妹婿昌尉仲謩约以疾召之謩来皋阳喑直视 
謩而瞑謩为尽哀自舍敛之皋逸去人无知者吏以诏书还皋母母谓实死恸哭感行路故禄山不之虞归其母皋潜候于淇门奉侍昼夜南奔 
客临淮为驿亭保以诇北方既渡江而禄山反天下闻其名争取以为属高适表试大理评事淮南采访判官永王举兵胁士大夫皋诡姓名以 
免元宗在蜀闻之拜监察御史会母丧得风痹疾客洪州南北梗否踰年诏命不至有中人过州颇求取无厌南昌今王遘欲按之谋于皋皋良 
久不答泣曰今何由致天子使而遽欲治之遘悟厚谢浙西节度使颜真卿表为行军司马召拜起居舍人固辞尝曰吾洁身乱世以全吾志欲 
持是受名邪李季卿为江淮黜陟使列其高行以著作郎召亦不就自中原乱士人率渡江李华柳识韩洄王定皆仰皋节与友善洄定常评皋 
可为宰辅师保华亦以为分天下善恶一人而巳卒洄等制服行哭诏赠秘书少监元和中谥为贞孝子德舆至宰相别传

　　△甄济 【甄逢】

　　甄济字孟成定州无极人叔父为幽凉二州都督家卫州宗属以伉侠相矜济少孤独好学以文雅称居青岩山十余年远近服其仁环山 
不敢畋渔采访使苗晋卿表之诸府五辟诏十至坚卧不起天宝十载以左拾遗召未至而安禄山入朝求济于元宗授大理评事范阳掌书记 
济不得已为起居府中论议正直久之察禄山有反谋不可谏济素善卫令齐玘因谒归具告以诚伪作欧血不支舁归旧庐禄山反使蔡希德 
封刀召之曰即不起断其头见我济色不动左手书曰不可以行使者持刀趋前济引颈待之希德嗟叹以实病告后庆绪复使弥舆至东都安 
国观会广平王平东都济诣军门上谒泣涕王为感动肃宗诏馆之三司署使污贼官罗拜以媿其心授秘书郎更拜太子舍人来瑱辟为陕西 
襄阳参谋拜礼部员外郎 【旧书宝应初拜刑部员外郎】 大厯初江西节度使魏少游表为著作郎兼侍御史卒子逢幼孤及长耕宜城野 
自力读书不谒州县岁饥节用以给亲里大穰则振其余于乡党贫狭者朋友有缓急辄出家赀周赡以义闻逢常以父名不得在国史欲诣京 
师自言元和中袁滋表济节行与权皋同科宜载国史有诏赠济秘书少监逢友人元稹与史馆修撰韩愈并称济之忠与逢之行由是父子俱 
显名

　　△吴保安 【郭仲翔】

　　吴保安字永固魏州人气挺特不俗睿宗时姚嶲蛮叛拜李蒙为姚州都督宰相郭元振托以弟之子之子仲翔蒙表为判官时保安罢义 
安尉未得调与仲翔同里仲翔力荐之蒙表掌书记保安后往蒙已深入与蛮战没仲翔被执蛮厚责千缣以赎会元振物故保安留嶲州营赎 
仲翔十年得缣七百妻子客遂州闲关求保安所在困姚州不能进都督杨安居知状贷以官赀始满千得仲翔以归始仲翔为蛮所奴三逃三 
获乃转鬻远酋严遇之昼役夜囚役凡十五年乃还安居嘉保安之谊厚礼仲翔檄领近县尉迁代州户曹母丧服除喟曰吾赖吴公生吾死今 
亲殁可行其志乃求保安时保安以彭山丞客死其妻亦没丧不克归仲翔为服缞绖囊其骨徒跣负之归葬魏州庐墓三年乃去后为岚州长 
史迎保安子为娶而让以官 【案吴保安弃家拯友诚为卓行郭仲翔亦能报德新书列之忠义今改正】

　　△阳城 【何蕃】

　　阳城字亢定定州北平人徙陕州夏县好学贫不能得书求为集贤院吏窃书读之六年无所不通及进士第乃去隐中条山兴弟阶域常 
易衣出年长不肯娶谓弟曰吾与若孤惸相育既娶则闲外姓虽共处而益疏我不忍弟义之亦不娶遂终身城谦恭简素遇人长幼如一远近 
募其行来学者迹接于道闾里有争讼诣城决之有盗其树者城遇之虑其耻退自匿寡妹依城居其子年四十余痴不知人城常负以出入始 
妹之夫客死远方城与弟行千里负其柩归葬岁饥屏迹不过邻里屑榆为粥讲论不辍山东节度府闻城义者发使遗五百缣城固辞使者委 
而去城置之未尝发会里人郑俶欲葬亲贷于人无得城知其然举缣与之俶愿为奴以偿德城教以书俶不能业惭缢而死城惊哭自咎为服 
缌麻瘗之陕虢观察使李泌数礼饷城欲辟致之府不起乃荐诸朝以著作佐郎召城固辞泌不敢强及为宰相又言之德宗拜右谏议大夫 【 
按旧书作观察使李泌闻其名诣访之及为相荐为著作郎遣杨宁朿帛召赴京持章服衣之迁谏议大夫与新书稍异】 初城未起搢绅想见 
风采及受命它谏官论事纷纷而城犹未肯言韩愈作争臣论讥切之城不屑意方与二弟及客日夜剧饮客欲谏止者城既强饮之或醉仆席 
上城或先醉卧客怀中不能听客语无得关言常以木枕布衾质钱人重其贤争售之每约二弟吾所俸八而可度月米几何薪菜盐几钱先具 
之余送酒家无留也服用无赢副客或称其佳可爱辄举授之居位八年人不能窥其际及裴延龄诬逐陆贽张滂李充等帝怒甚无敢言城闻 
曰吾谏官不可令天子杀无罪大臣乃约拾遗王仲舒归登右补阙熊执易崔邠守延英合上疏极论延龄罪申直贽等累日不止帝大怒召宰 
相抵城罪顺宗方为皇太子为开救良久得免然帝意不巳欲遂相延龄城显语曰延龄为相吾当取白麻坏之哭于廷 【按通鉴城尽疏延 
龄过罪欲密论之与李泌之子繁使之缮写繁径以造延龄延龄先一一自疏上以为妄言之罪】 帝不相延龄城力也坐是下迁国子司业引 
诸生告之曰凡学者所以学为忠与孝也诸生有久不省亲者乎明日谒城还养者二十辈有三年不归侍者斥之简孝秀德行升堂上沈酗不 
率教者皆罢躬讲经籍生徒斤斤皆有法度薛约者狂而直言事得罪谪连州吏捕迹得之城家城坐吏于门引约饮食讫步至都外与别帝恶 
城党有罪出为道州刺史太学诸生何蕃李偿王鲁卿李谠等二百人 【按柳宗元阳公遗爱碣作百六十人韩愈顺宗实录作二百七十人 
互异】 顿首阙下请留城柳宗元遗蕃等书怂惥之蕃等守阙下数日为吏遮抑不得上 【按柳宗元阳城遗爱碣云翌日会徒北向如初行 
至延禧门公使追夺其章遮道愿罢遂不果献葢饰辞耳】 既行皆泣涕立石纪德至道州治民如治家不以簿书介意月俸取足则己官收其 
余州产侏儒岁贡诸朝城奏曰州民尽短若以贡不知何者可供自是罢州人感之以阳名子前刺史坐罪下狱吏有幸于刺史者拾不法事告 
城欲自脱城辄榜杀之赋税不时观察使数诮责城自署其考曰抚字心劳追科政拙考下下观察府遣判官督赋至州城先自囚于狱判官惊 
驰入谒城不敢归判官遽辞去府复遣他判官来按判官载妻子中道逃去顺宗立召还城而城己卒赠左散骑常侍赐其家钱二十万官护丧 
归葬蕃和州人事父母孝学太学岁一归父母不许凡五岁慨然以亲且老不自安揖诸生去乃共闭蕃空舍中众其状蕃义行白城请留会城 
罢亦止初朱泚反诸生将从乱蕃正色叱不听故六馆之士无受污者蕃居太学二十年有死丧无归者皆身为治丧偿鲁人鲁卿第进士有名

　　△司空图

　　司空图字表圣河中虞乡人 【旧书作本临淄人】 父舆有风干当大中时为安邑两池榷盐使立条约众以为宜以劳再迁户部郎中 
图咸通末擢进士礼部侍郎王凝特所奖待凝坐法贬商州图感知已往从之凝起拜宣歙观察使乃辟置幕府召炙殿中侍御史不忍去凝府 
台劾左迁光禄寺主簿分司东都卢携以故宰相居洛嘉图节常与游携还属于陕虢观察使卢渥即表为僚佐会携复执政召拜礼部员外郎 
寻迁郎中黄巢陷长安将奔不得前图弟有奴段章者陷贼执图手曰我所主张将军喜下士可往见之图不肯往遂奔咸阳闲关至河中 【 
按旧书本传故相王徽与图厚数年徽受诏镇潞表图为副使以徽不赴镇而止新传未载】 僖宗次凤翔即行在拜知制诰迁中衵舍人后狩 
宝鸡不获从又还河中龙纪初复拜旧官以疾解景福中拜谏议大夫不赴后再以户部侍郎召身谢阙下数日即引去昭宗在华召拜兵部侍 
郎以足疾固自乞会迁洛阳柳璨希贼臣意诛天下才望诏图入朝图徉堕笏趣意野耄乃听还图本居中条山王官谷有先人田遂隐不出作 
</div>
    <div class="pagination">
<a href="续通志_page1175.html">上一页</a><span>...</span><a href="续通志_page1171.html">1171</a><a href="续通志_page1172.html">1172</a><a href="续通志_page1173.html">1173</a><a href="续通志_page1174.html">1174</a><a href="续通志_page1175.html">1175</a><span class="current-page">1176</span><a href="续通志_page1177.html">1177</a><a href="续通志_page1178.html">1178</a><a href="续通志_page1179.html">1179</a><a href="续通志_page1180.html">1180</a><a href="续通志_page1181.html">1181</a><span>...</span><a href="续通志_page1177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
