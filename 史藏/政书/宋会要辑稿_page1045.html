<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1045 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1045 页/共 1125 页</h1>
    <div class="content">政和四年正月二十四日，两浙转运司言：湖州安吉县梅溪镇监官不管辖监中烟火，居民略无畏惮。今相度，欲令本镇监官就兼烟火公事。」从之。
 职官 宋会要辑稿 职官四八 牙职 
      
牙职
【宋会要】
      
太祖开宝四年十月，知邕州范旻言：「岭外十州风土甚恶，县镇津口税赋失额，州主、令佐皆是衙前职名及土人补置，因无廪禄，非此色人不易久往。虑言事者或请遍除职官，广屯兵士，未知岭外所入则少，朝廷所费则多，制置之时，别有宜便。」诏依旧例差衙前勾当。 
太宗太平兴国二年三月二十二日，以诸州所籍送尝隶牙校者凡百人，具九十五人补殿前承旨，五人老病遣还。先是，方镇侯伯得自补子弟为军中校。既死，其子弟因父兄财力，率豪横奢纵，民间患之。太宗在晋邸，悉知其事，故即位之始，尽命诸州籍其名部送至阙下，以贱职羁縻之。 
八年五月，诏：「诸道州府军监衙前使院、客司、通引官，多是知州、通判临替 情，额外添人，蓦越迁补。自今并须依次转补，及不得额外别置名目添人。如日前已有此类。并须改正。如违，许诸色人论，正犯人当行配决，告事人支赏钱二百千，犯事人家财充赏。其干系官吏等并当除名。新官到任后不举觉，亦连坐之。」 
真宗景德四年三月，诏：「开封府职员、孔目官、勾押官至前后行，自来元不定迁转年限，今后并五年一迁，逐度具功过以闻。」 
六月，诏：「诸州军解奏牙校守职年深乞班行者，自来例补借职。若系藩方者，即人员数多，计其历职久而方迁，今后可特补奉职。」 
大中祥符四年十一月，诏：「开 
      
封府使院职员、前后行等，特因转补职名，如有见阙，更不转补。候逐司却及旧管职名人数内有员阙，即依旧例施行。」 
八年正月，诏：「三京及诸道州府军监衙前使院职员等，有受入己赃，依法不至徒刑勒停、见充散押衙者，今后经恩特与降等收系。或定额已足，即令守阙；如有阙，亦依例迁转。内有元犯枉法赃并勒充衙前散职，后再犯入己赃，并依旧名目收管，经恩不得收系。应三司、开封府过犯公人，自来赦文该叙理者，除犯入己赃及徒刑外，余并许于刑部投状，送所属处勘会元犯因依以闻，当与量所犯等第收叙。」 
八月，诏：「开封府应管牙职、将佐、都押衙、左知客、押衙、左番通引官、行首，并壹处迁补，仍具新定资级以闻。」旧例，叙迁至牙职之首即府以闻，补充班行。至是，本府以押衙、知客、权行首各奏岁满出职，故有是命。 
九年九月，开封府言：「定衙吏为三等：左、右都押衙为第一等，以五年出职；客司左右知客、押衙为第二等，六年；通引同左右番行首为第三等，七年。并出职。其职员不立等第，有阙即本司次补。」从之。 
天禧二年十月，诏逐路转运司奏诸州军都知兵马使供职年限，看详有一二年或二〔三〕年一替之处，例各不同，自今并二年一替。 
二年十二月二年：《长编》卷九四作「三年」。，诏：「诸路府、州、军、监，自今都知兵马使年满，并先申本路转运司，委使、副看验人材书札堪任班行差使札：原无，据《长编》卷九四补。，即得发遣赴阙。如选懦、不习 
      
书札及老疾不任差使者，却送逐处，与摄长史、司马。」 
五年七月，诏：「广南州军都知兵马使，除广、邕、桂州每及三年无过即试验送阙下，自余满日并试验，具入仕件析奏裁。」 
仁宗天圣元年十一月，诏：「宜州最处边陲，接西南蕃，南丹州控带蛮洞，其衙前职员累经差使，甚有勤绩。自今都知兵马使三年满，依例赴阙与班行，诸处不得援例。」 
四年正月，诏：「应诸州军州院勾押官已下系节级名目者，如犯入己赃，依法不至徒刑、勒停，该赦叙理者，比类使院勾押官已下体例，与衙前散押衙名目，不得随例迁转。」 
七月，三省言：「夔州路转运司(运)辖下十二州军，使院都孔目官、勾押官职满安排勾当名目，内十一州军已有旧例，难议改更外，有渝州使院都孔目官年满渝州：原作「俞州」，据《元丰九域志》卷八改。，取便归农。自今于本州岛守阙教练使安排，更不归农。」从之。 
十月，枢密直学士薛田言：「益州见管职员文帐内，有归明军将后行四十余人，即今只有十余人，乞与除落『归明』二字。」从之。 
六年七月，开封府言：「在府使院十一案，每日行遣钱谷、税赋及刑狱诸般文书不少，欲乞添置守阙勾押官壹名，已后为额，与都孔目官同共系书，点检诸司公事。」从之。 
豪民于防、团、刺史以上武臣门馆，希求牒帖，补充教练使、衙内指挥使或内知客、子城使，以至押衙回图军将者，窃缘并是元随之人，止可供身驱使。而外道豪 十月，臣僚上言：「伏 
      
民求此名目，凌驾州乡，兼并纵肆，官吏至有陪接者。欲乞自今武臣品秩合(说)[该]补置牙校者，止得于随行人内收补，更不得以豪民充。」从之。 
八年二月，南京言：「当京自来并无长入衙前转迁体例，昨自建京后来，牒西京会问留守两衙守：原作「府」，据《永乐大典》卷二○四七九改。，分析到衙前所管职员：都知兵马使一人，左、右都押衙二人，都教练使一人，左、右教练使各一人，守阙教练使一人，押衙二人。并三年一转，至都知兵马使，三年满出职，如愿在班行，即押赴阙；如不愿者，与摄长史、司马。迁转之时，如阙职名、人数，将旧管长入军将从二名排连资序，转充押衙。守阙都教练使，左、右教练使，都教练使，左、右都押衙，都知兵马使，乞依此体例。」从之。 
四月，知滨州崔有方言：「欲乞应诸州军年满得替理正押司录事，如差充衙前年满愿永充衙前者，并依见在职承引客司等例，据入仕年月次第相对迁转。所贵愿充衙前人见此迁转职名体例，渐次别为招诱。」从之。 
景佑元年二月十五日，权三司使范讽等言：「准敕详定衙前人，乞除川陕、广南、福建、两浙等路且依旧外，余路招召不曾犯徒刑、有户贯人充。候及三周年不犯徒罪，无官物绾系，愿上京充三司军将，令本州岛申三司抽填差使。」诏三司军将如不至阙人，且仰住招。候招到人额内数足，即更不得抽差乡县人充。余从之。 
十月九日，诏州府都知兵马使(令)[今]后年满，合得奉职者与借职，借职者 
      
与三班差使殿侍。并三年满，无赃罪转一资。 
五年二月十七日，诏衙前军将身死，并依客司承引官名阙，许本家骨肉承填。 
宝元二年八月十二日，以府州都孔目官、勾当府谷县折谏为借职。是州境皆党项部落堡，人户稀少，朝廷但以孔目吏掌县事，教练使为狱官。时知州折继宣莅事不法罢去，谏常依倚为奸，转运使奏罢县事，授借职羁縻之。司理院许选牙职不犯徒者充。 
皇佑四年十二月，诏诸州衙前在缘边应役者，止令主管官物，毋使管勾公厨、茶酒、帐设司，违者以违制坐之。 
嘉佑三年十一月，诏诸路转运司、开封府界及府界提点司，体量衙前差配主持买纳官物及押纲之类，有害民者条奏之。 
五年二月，知雄州曹偕言：「幽州人杜清自来与雄州探刺事宜杜：原作「社」，据《永乐大典》卷二○四七九改。，今事觉，挈家来归，请补外州一教练使，给良田数顷，仍给月俸。」从之。以上《国朝会要》。
神宗熙宁三年十一月二十二日，定州言：「使院都孔目官乞依太原府都孔目官例，年满赴阙，与下班殿侍。本州岛指使一年转三班差使。」诏太原府年满推恩指挥今后更不施行。 
哲宗元符三年六月十七日，试尚书兵部侍郎兼权吏部侍郎黄裳等言：「契勘诸路都知兵马使年满转补三班差使借差，在元丰条，到部应副短使，足日收入住程指射差遣。元佑立法，乃许归本州岛或本路管押纲运，仍依召募得替官员支给路费。系短使者即 
      
理短使，系住程者即理在职月日。今看详，在部人合应副短使一年以上，无阙方许收入住程。若独许衙职出身之人就便出外管押纲运，理当短使，显属侥幸。今欲乞依元丰条格施行借差。」从之。其元佑指挥更不施行。 
徽宗政和三年二月八日，中书省言：「契勘今天下诸州军因仍五代藩镇之弊，胥徒府史有子城使、教练使、都教练使、左右押衙、左右都押衙、中军使、兵马使、都知兵马使，名称鄙俗。今董正治官，革去因袭，拟厘改作都史、副史、介史、公皂、衙皂、散皂、上隶、中隶、下隶。」从之。其请给、迁补、出职之类，并依逐州军见行条法施行。以上《续国朝会要》。
高宗建炎三年四月八日，诏：「应残破去处，监司、州、县人吏并减半，不经残破去处减三分之一。自今移文，务从简(者)[者]。」 
十月一日，臣僚言：「诸县吏人自有定额，比年以军兴为名，多自添置。百姓因事到官，则群肆乞觅，少不如意则舞文巧诋，无所不至。欲望行下逐路转运司，诸县额外人数并限日下罢免，妄作名目占留者，许诸色人越诉。」诏行下诸路，依近降裁定人数施行。 
四年七月二十七日，诏：「应换授班直、亲从官差充诸州军县指使，依已降指挥(于)[与]令之任，候任满日更不差人。」 
十月二十四日，枢密院言：「诸班直、亲从、亲事官已降指挥，保义郎已下差诸州军指使，未曾立定人额。」诏每州各以五员为额，内已过数人任满日更不差人，仍以先 
       
到任为额。 
绍兴元年八月六日，户部言：「吉州申，昨来衙前旧法，系称都知兵马使等名目，及本州岛人吏系称都孔目官等名目。后准指挥，衙职改都吏，人吏改典史等。契勘建炎元年六月十六日 ，开封府官并依旧制，诸州军府准此。窃恐都孔目官等并衙职等名称，亦合依旧。」诏诸路监司、州县衙职、人吏，并依旧制称呼。 
三年十二月十五日，淮南转运司言：「建炎三年四月八日赦：应残破去处人吏并减半，不经残破去处裁减三分之一。今来文移减少，民讼未多，欲乞淮西州县已减上更减三分之一。如将来民户归业，事务繁冗，许从州县申请，乞行添置。其州县如有更愿减者，听其减并。」从之。 
八年三月六日，诏：「监司、州、县等处吏人犯罪，但已曾编配或于法本不合编配而情重法轻，有司酌情特行编配之人，虽会恩或依条放还，或改正过名，并不许收叙，亦不得投充他处名役。从之。」 
五月二十三日，臣僚言：「州县吏人各有定额，中昨三分减一，而官吏循习，务为容庇，往往过数存留。望申严法禁，今后专委提举常平司觉察。」从之。 
九月二十一日，诏：「诸路监司、州军人吏见带校尉以上名目之人，不自陈解罢，依旧充役者，徒一年。官司容庇，杖一百。」以臣僚言：「州郡旧制，人吏每遇考课，推其年额最高、无罪犯者补摄参军，号为出职，未有得为品官者。唯节镇衙前，每岁解发一名 
       
补承信郎。近岁以来，寝失旧制，监司、州郡执役人吏夤缘军兴之际，奏功推赏，窜名其间，例蒙授以品官，一州不下数人，高者至保义郎，下者进武校尉。且以近地数州论之，平江府尤甚，为役史而带行阶官，固非旧制，而又仍旧掌行文案，未尝罢役参选。」故有是命。 
十二年九月八日，臣僚言：「州县往往擅自增添人数，额外收补充手分、贴司、乡书手，并存着私名贴写之类，及收叙犯罪勒罢吏人入役。并有断配他州者，辄敢不往配所，依前家居，或存留在案，充私名贴司，恣其作过。伏望令户部检坐敕条，行下诸路，专责通判先自本州岛军及遍诣管下点检，将额外增置及断罢不应充役之人并存着私名贴写之类，并日下放罢。所有断配之人，如尚留本家，即收捕依法施行讫，严切押往配所交管。其州县违戾之罪，乞权贷免，自后有犯，论如常法。仍令部使者常切觉察。」诏令户部检坐见行条法行下，仰诸路监司按察，如失举劾，令御史台弹奏。 
十三日赦：「勘会监司、州、县公吏自有裁定人额，后因泛滥收系及令负犯人冒名充役，蠹害百姓，累加约束。近臣僚奏陈，又降指挥，令户部检坐条令申严，仍委监司按察。尚虑上下容庇，奉行灭裂，限赦到，应负犯及额外收系如私名贴书、家人之类，并放罢。镇寨、场务依此。当职官失觉察，并行窜责。」 
二十六年八月十一日，御史中丞汤鹏举言：「欲固邦本，在 
       
建炎三年赦文内一项，具载减罢人吏最详，而一时奉行不虔，至今徒为空文。乞下户部，委逐路常平官躬亲出巡，量立期限，参照见行条令，视州县繁简分为上、中、下三等，立定合置吏额，如逐处已是足用，则不须增置；如或过额，则自当裁减。内有曾经编配放停之人，并不许收叙。稍有违戾，于额外收补，委监司、守、令常切觉察。如不遵守，以违制论。」诏依，令逐路常平官参照吏额立定，申尚书省。 宽民力，在省人吏。今之州县胥徒最冗，为民之害最甚。且如既有正额，又添守阙；既有习学，又收私名。创立事端则谓之专行，分受优轻则谓之兼案，率置一局则三四人共之，贴司又不可胜计。比年以来，朝廷屡行告戒，赦文累有约束，或减省吏额，或禁止冒役，丁宁备至。率皆巧作名目，或云见行理雪而所属公文未下，乞先次权案；或云已经赦宥而叙复合得元名，乞先次收补。于案牍公移则避罪而不系书，于监司巡案则匿名而暂逃避。凡此之类，未易 举。缘此州县本无事也，以人吏众多纷张而生事；居民本无讼也，以人吏奸猾教唆而兴讼。追呼逮捕，文移骚然，第见吏日益富，民日益贫。比年守、令、监司恬不加恤，朝廷岂可不为之立法乎 伏 
十二月十二日，宰执进呈两浙东路提举常平赵公称奏：一路人吏共四千二百六十一人，减罢二千一百九十三人。上曰：「一路人吏乃有许多，减得极 
       
是。纵容此辈在官，役钱固不足惜，唯是奸猾侵欺，大为民害。二千余人衣食皆取于民，便是供养二千余家，民力极不易。」沈该曰：「兼此辈盖是黠胥，教唆词诉，尤为民患。」上曰：「若诸路依此措置减罢，不唯州县省事，百姓亦受赐无穷也。」 
绍兴二十八年郊祀大礼 ：『契勘昨缘州县、监司公吏猥冗，已降指挥裁减，及犯罪停罢之人。访闻往往循习积弊，别作名目收系。既无吏禄，则取给百姓，至于教唆词讼，变乱曲直，扰害公私。并日下罢逐，与免科罪。仍仰提刑司常切觉察，如有违戾去处，按劾以闻。』切见近日诸州县、监司吏额之外，略已去矣，独有诸县未能恪意奉行，顿革此弊。除吏人定额之外，依前巘置私名，号为贴书 司，其徒尚繁，每一剧邑有至一二百人，少亦不下数十人。县官利其便于使令，一切不问。朝入县门，百十为群，散之吏舍，行遣公事，操切百姓，乞取无厌，抵暮无有垂手而归者。使乡民日赡一二百人，自然膏血尽矣，何为而不因耶!且有老奸巨蠹，累犯断停，置身无所，专务刺探县道，持其短长。苟或不容，则假托姓名，妄兴词讼，官吏畏之，无敢不留。公事一入其手，则舞文弄法，扰害公私，正如诏旨之所谓者，可不逐乎!伏望申严行下提刑司，常切觉察，如有违戾去处，即依赦 指挥按劾施行。私名冒役之人，一例依条断罪。」诏令户部 三十年八月二十五日，大理评事蔡洸言：「伏 
       
申严行下。其昨降指挥令诸路监司参照裁定吏额，至今未见申到去处，仰本部限一月催督。如依前违戾，具监司职位、姓名申尚书省取旨。 
十二月七日，臣僚言：「州县公吏每月请受，从长官给券，按月以支，不许借请，不许以次官书判。乞备坐见行条法及节次承降指挥，下诸路监司并所部州县，常切遵守。今后公吏借请，一岁通不得过两月，如过数借请，其借请之人及判状帮书官吏并计赃断罪。及乞从户部不时取索驱磨，交违戾去处按劾施行。」从之。以上《中兴会要》。
孝宗干道二年五月十七日，户部言：「提举江南东路常平茶盐公事李庚奏：今后吏人陈理身役，虽有叙法，更令本州岛县保明申常平司，具录元犯，重行覆实。本部契勘，缘已有见行条法、指挥该载，虑州县奉行不虔，欲行下诸路常平司，钤束所部州县常切遵守，毋致违戾。」从之。 
五年三月二十七日，臣僚言：「乞严行禁戢监司、州、县公吏，非因差出，不许借请。令诸路监司互察。」从之。 
六年八月二日，试宗正少卿兼户部侍郎王佐言：「乞令提举常平司委州之主(官)[管]官，限两月取索属县额内公吏看详，如委有违条冒役人，即行勒罢勒：原作「勤」，据《永乐大典》卷二○四七九改。。如收叙应法，听令在役。仍将各县公吏姓名揭于板榜，其称再入役者，略具所叙之因，俾民通知，岁终一易。论诉冒役者，必须指其元犯刑名与收叙不当因依。如根究得实，监司、守、令、当职官依 
       
绍兴二十六年八月指挥，坐违制之罪。或奸民挟私妄诉，亦科反坐。」从之。 
九年闰正月七日，详定一司 令所言：「契勘诸州衙职解发补官，干道令称孔目官每州补一名目：原作「自」，据《永乐大典》卷二○四七九改。，年满解发赴阙补官。缘政和二年二月九日指挥，都知兵马使改为都史，昨修书日，照『都史』二字作『都吏』字，改移为孔目官。今看详，合将上条内『孔目官』三字依旧作『都知兵马使』为文。」从之。 
七月十九日十九：原作「十七」，据《永乐大典》卷二○四七九改。，两浙西路安抚司言：「本司人吏年劳补进义副尉，存留充主管文字三年。窃缘本司系掌行一路事务，其主管文字实历三年，应办委是繁重。乞欲将人吏补受充主管文字三年为任，年满无遗阙，转一官离司。」从之。以上《干道会要》。
淳熙元年十一月七日，诏将吏职副尉职名依旧法隶都官。 
二年二月十日，福建提刑叶南仲言：「郡县狱吏推行重禄，今职级、押录之下有推司，疑司之下有代书贴司。自推 司以上行重禄，代书贴司无禄也。是以每有狱事，则推疑司主行之，而赇赂公行，则在乎代书贴司也。狱成而无词诉，则众分其赂；有词诉则贴司当之，又相与营救，止抵微罪。乞诏有司立定郡县狱吏额数，应在狱者并行重禄。如敢额外增置无禄人吏，并以违制论，令监司按察以闻。」从之。 
四年九月二十八日，臣僚言：「干道七年，太府寺丞王全福申请，乞将州县吏人就提刑司试中，方许补充。近来州军循习久 
       
例，皆不试补，乞令诸州军法司习学并知晓法律不系习学人，解赴提刑司，令检法官依条收试。逐州不限所取人数，将试中人籍记姓名，行下本州岛。元习学人外，其余人数如诸州无合格人，及日后阙少，诸司许指名申提刑司选差。」诏诸路州军每岁专委通判试补，将试中人籍记，以备差补。 
五年四月八日，诏诸路提刑司行下所属，应州县承勘人吏，并从上名选差谙晓鞠狱人。从大理评事周邲请也。 
法文，应州县分为等降，许置吏额，皆有定数，近者所至多于额外巧作 绍熙三年五月二十九日，臣僚言：「伏(各)[名]色添置。乞行下监司、守令，照应见行条制，额外一人不许存留，揭示姓名，使民通知。舍是许人越诉，庶几民不被其侵渔之害。」从之。 
庆元六年六月二十四日，臣僚言：「州府吏人资级，自正额手分递迁都孔目官及点检文字；其衙前职员资级，自客司客将递迁押衙等。昨来临安府陈乞，本府系车驾驻驿之地，事务不一，委是勤劳。窃见两浙转运司人吏年满，已降指挥补承信郎。缘本府与外郡不同，比漕司尤重，乞比附开封府格法上降二等补承信郎。欲乞除两浙转运司、临安府自依见行条法指挥外，今后诸路监司、州军人吏并衙职等，并不许解发。所有已保明在部之人，亦不许补授，庶免攀援侥滥之弊。仍乞令敕令所(循)[修]立成法。」从之。
 职官 宋会要辑稿 职官四八 都钤辖 钤辖 
       
都钤辖钤辖
【宋会要】
       
朝官及诸司使以上充，或一州，或一路、两路、三路，亦有无「都」字者。《两朝国史志》有都钤辖，以朝官及诸司使以上充。有一州、有一路或两路者。官高资深充都钤，官卑资浅称钤辖。旧州钤辖除本州岛知州已带本路帅臣，并本路兵职高及管内安抚使者，依旧称钤辖；余知州见带本州岛兵马钤辖，其州钤辖依新制改称兵马副钤辖。 
真宗咸平五年四月，以知镇戎军李继和兼泾原仪渭州驻泊兵马钤辖。真宗曰：「李继和累请益兵，朝廷难以应副。本路总管司军马之数已是不少，继和益者，虑至时总管司不为策应。朕细思，莫若就命继和充四州驻泊钤辖四州：原作「四川」，据前述文意改。四州即前文「泾、原、仪、渭州」。，其镇戎军驻泊兵士却令总管司通连管辖。」宰臣等以为然，故有是命。 
景德元年十月，诏：「川陕四路兵甲贼盗事内，益、利两路令西川钤辖司提举，梓、夔两路(今)[令]峡路钤辖司提举。其逐州都监但主本州岛兵甲盗贼事。」先是，咸平四年，诏分川陕为四路。以西川转运使马亮为益州路转运使，总益、绵、汉、彭、邛、蜀、嘉、眉、陵、简、黎、雅、威、茂、永康凡十五州军；以知益州宋太初、崇仪使杨怀忠并为益州钤辖，提辖兵马捉贼事。峡路转运副使李防为梓州路转运使，总梓、遂遂：原作「逐」，据《长编》卷四八改。、果、资、荣、昌、普、渠、合、戎、泸、怀安、广安、富顺凡十四州军；以知梓州王渭提辖兵马捉贼事。西川转运副使张志 
       
言为利州路转运使，总利、洋、兴、剑、文、集、壁、巴、蓬、龙、阆、兴元、剑门、三泉、西县凡十五州府军县；以益州都监王沆知利州，提辖兵马捉贼事。以峡路转运使丁谓为夔州路转运使，总夔、施、忠、万、开、达、渝、黔、涪、云安、梁山、大宁凡十二州军监；以知夔州李汉赟提辖兵马捉贼事。今复更制，故有是命。 
大中祥符五年六月，泾原路驻泊都钤辖兼知渭州曹玮言：「乞依旧例别差人知渭州，臣止乞一面管勾钤辖司事。」帝宣示王钦若等曰：「边防军马所屯之地，若别置知州，即各生事体。可降诏以此意谕之。」 
十月，诏广州钤辖兼提举在城烟火贼盗事。 
天禧三年五月，延州言：「合门使、鄜延路钤辖高继勋以私买部民马抵罪勒停，其军马公事乞交与知延州赵湘权管勾。」帝曰：「边防军马公事既已停罢，即合画时交对，自今当条约之。」 
仁宗景佑二年五月二十七日，枢密院言：「高州蛮獠惊劫人户獠：原作「僚」，据《长编》卷一一六改。，英州亦有贼盗，虽已差人捉杀，缘朝廷路远，缓急奏报不及。欲于广南〔东〕、西路各置钤辖司，其广州知州兼充东路钤辖，并旧钤辖外，更添驻泊都监一员。桂州差近上臣僚知州兼充，西路钤辖一员及旧驻泊都监。每路各三员，差指使使臣二人。」从之。 
</div>
    <div class="pagination">
<a href="宋会要辑稿_page1044.html">上一页</a><span>...</span><a href="宋会要辑稿_page1040.html">1040</a><a href="宋会要辑稿_page1041.html">1041</a><a href="宋会要辑稿_page1042.html">1042</a><a href="宋会要辑稿_page1043.html">1043</a><a href="宋会要辑稿_page1044.html">1044</a><span class="current-page">1045</span><a href="宋会要辑稿_page1046.html">1046</a><a href="宋会要辑稿_page1047.html">1047</a><a href="宋会要辑稿_page1048.html">1048</a><a href="宋会要辑稿_page1049.html">1049</a><a href="宋会要辑稿_page1050.html">1050</a><span>...</span><a href="宋会要辑稿_page1046.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
