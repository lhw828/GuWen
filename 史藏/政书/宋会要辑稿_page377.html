<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 377 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 377 页/共 1125 页</h1>
    <div class="content">
四月，(经)[泾]原路经略司言：「德顺军静边寨界熟户蕃部都虞候角撒与西贼相杀，捉到部落子四十九人，斫夺到人头、骆驼、弓箭等，乞优与酬奖。」诏角撒六十人第功迁一资至三资；其功微者，赐束帛、茶，俟再有功以闻；被害之家，常加存恤。 
九月二十九日，枢密院言：「原州所管蕃部内，明朱灭藏最系大族，访闻约有数万。昨李若愚已团结到一千三百余人。欲令新差知原州高遵裕与种旨更切团结逐族(壮)〔帐〕人马闻奏。」从之。 
十二月二十三日，诏董毡入贡使人回赐依治平元年 
     
赐唃厮罗例，其妻赐银器五十两、衣着百疋。 
神宗熙宁元年二月，封西蕃邈川首领董毡母奉化县君心氏为安康郡太君，以其子都军主欺丁磨彪苏南兰逋叱为锦州刺史。董毡父卒，推恩起复故也。 
八月，秦凤路走马承受王有度言：「生户延厮铎并青唐家首领俞龙珂等与熟户相杀俞：原作「余」；「珂」：原作「琦」，均据下文及《宋史》卷一五、卷四九二改。。延厮铎累(冠)〔寇〕边，今又勾引青唐族劫掠熟户药令家等族帐。缘青唐一族人马颇众，窃虑别生边患。」诏本路经略使孙永相度抚遏，早令安静，仍具经久处置事状以闻。 
二年六月，洮州木征进奉首领张讷儿潘等辞于崇政殿。诏谕已令秦州放瞎厮铎心归本族，仍降诏谕木征。先是，铎心作过，质于秦州十余年，木征上表云是妻父，今年老，乞放还，故有是命。 
三年十二月二十二日，以西蕃邈川首领、保顺军节度使董毡讨击西界作过人有功，赐诏奖谕并衣带、鞍马。先是，秦凤路言：「昨夏人聚兵犯环庆，谍报西蕃董毡尝乘虚深入其境，虏获甚多。」朝廷令韩缜参验。既而上批：「蔡挺所奏董毡事与缜探报颇同，可赐诏奖激之，仍遣使臣押赐。」故有是命。 
四年九月二十四日，赐董毡加食邑一千户，实封三百户。 
五年五月九日，以青唐大首领俞龙珂为西头供奉官，俞龙珂与其兄瞎药皆为木征腹心，上方经略河陇，命王韶招怀之，因举众内附。初，议龙珂官赏，王安石曰：「恐当令缘边安抚司议其轻重。 
     
若朝廷即与官赏过当，恐诸族观望，各有觊觎，兼恐久远难于驱诱。」文彦博曰：「近者悦远者来，若抚之过厚，则旧蕃部或不乐矣。」上曰：「事势大小自不同。」安石曰：「诚如此，令修己事力岂龙珂之比 」上曰：「修己止四百户，龙珂号为十万家，纵甚少，亦必数万。」于是上从安石言，下安抚司，而有是命。仍宠以勋阶，赐姓包，名顺。
八月三十日，诏秦凤路缘边安抚司晓谕木征，限一月降，放罪，仍优与官爵；不从，即多设方略擒讨。仍并以内殿崇班告及钱五千缗募人捕送千：原作「十」，据同书蕃夷六之一二改。。 
九月一日，以西蕃邈川首领、保顺河西军节度使唃厮啰孙结吴延征为礼宾副使，充镇洮军河西一带蕃部钤辖，仍选差会蕃语得力使臣一名充随行指使。初，秦凤沿边安抚司奏：「诸将破巩令城，有木征弟结吴延征手下大首领等二十余人出来公参，已据力量补职名，厚抚遣之。」因言延征可遂与一官，使统部族，足收其用，故从之。
十月二十三日，以知通远军、右正言、集贤殿修撰王韶为龙图阁待制、熙河路都总管、经略安抚(司)[使]、兼知熙州，以克复洮岷之功也。以西上合门使、荣州刺史高遵裕知通远军，兼权熙河路总管。先是，上谓执政曰：「王韶初经制镇洮，异议纷更之际，而高遵裕能协力，欲与一都钤辖名目，何如 」王安石曰：「纵与权总管，亦无害。」蔡挺曰：「若如此，即当罢知通远军。」盖自来无总管离帅府而知州军者。上曰： 
     
「有事宜即出驻札，使知军亦何妨。」安石曰：「总管、知军与钤辖何异 亦不须论旧例有无也。」故有是命。 
六年八月八日，熙河路经略司言：「邈川温讷支郢成四乞授官给俸。」诏除庄宅副使，充邈川一带蕃部都巡检使，并依汉官请受。温讷支郢成四住河州之北，所管二十八部族，有兵约六万四千人，西接董毡，南距黄河勺家族，东界拶家族，北邻夏国。所居至河州西驿西：疑当作「四」。，今与夏国通和，董毡即不相往来。其先尝授中朝归德将军，(问)[闻]河州既下，遣次首领华儿河笃等四十三人请命，及以同句当本族杨征溪心为供奉官侍禁、蕃部同巡检，加赐阶勋，降告敕以命之。
二十二日，王韶言：「木征子兀丁口兀乞与补一官。」诏补三班奉职，赐姓籛，名怀义。 

十二月二日，熙河路经略司言：「招纳河、岷、洮州蕃部，须优给请受，使远人向慕。副兵马使料钱五百文，军使七百，副指挥使八百，指挥使一贯，都虞候一贯五百文，副军主二贯，军主二贯五百，副都军主二贯七百，都军主三贯。」并从之。 

二十六日，诏以岷州都首领瞎吴叱、洮州都首领巴毡角并为崇仪副使，董谷为礼宾副使，瞎吴叱岷州、巴毡角洮州、董谷河州蕃部钤辖。瞎吴叱等皆木征弟也，王韶招纳内附，至是引见于延和殿，故有是命。 
七年三月十四日，诏见留秦州蕃官瞎吴叱等，令王中正等常加安存照管。 
四月三十日，熙河路经略使王韶 
      
〔上〕表言：「四月十二日，有西蕃王子河州大首领瞎木征诣军前乞降，已于十九日就军前受降讫。」诏木征及母、妻、子令王韶、李宪发遣赴阙令：原作「今」，据《长编》卷二五二改。，走马承受长孙良臣引押，优厚支钱，令缘路供给。初，韶赴阙还，在道闻景思立败，疾驰而西，会兵于熙州，以三月九日度洮，翌日，破耳金于结河川口，斩千余级，进军宁河，讨蕃族于铺心、把离等谷，复斩千余级，释河州围，走鬼章等三万余人，木征窜入南山。十七日，诸将领兵旁南山焚族帐，通路至河州。四月十四日，师自河州闾精谷出踏白城西谷：原作「谷」，据《长编》卷二五二改。，与蕃贼战，斩千余级。十五日，进至银川，破贼堡，燔七千余帐，斩二千余级。十六日，分兵北至黄河，西至南山，复斩千余级，又遣将领兵入踏白城，葬祭阵亡将士。十七日，回军吉河，进筑珂诺城，前后斩七千余级，烧二万余帐，获牛、羊八万余口。木征率酋长八十余诣军门降。上批：「(西)[熙]河路自恢复以来，征戍馈饷，人颇劳苦，今木征已降，边事宁息，宜曲赦本路。」以知熙州、资政殿学士、左谏议大夫王韶为礼部侍郎、观文殿学士，依旧兼端明殿龙图学士，赐绢三千，仍官其子；内园使燕达为西上合门使、英州刺史、秦凤路总管，照管军马事宜；东头供奉官李宪(奇)[为]昭宣使、嘉州防御使。赏降木征之功也。 
六月二十一日，诏赐木征姓赵，名思忠，为荣州团练使，母寿安郡君郢成结赐姓李，封遂宁郡太夫人，月赐脂粉钱三十
      
千，妻俞龙七为安定郡君，结施卒为仁和县君，又名其弟董谷曰继忠，结吴延曰济忠，瞎吴叱曰绍忠，巴毡角曰醇忠，巴毡抹曰存忠；又赐其二子：(忠)长邦辟勿兀兀名曰怀义「长」前原衍一「忠」字，据《宋史》卷四九二删。，次盖兀名曰秉义，并为右侍禁首领；结成抹、阿里骨并为东头供奉官。先是，木征在河州归穷屈膝，比至，上拊之，禄其母、妻而官其二子，至是辞去异类，识上恩信，抃蹈而去。 
十二月二十六日，入内供奉官李翊言：护赵思忠一行至新安驿，阿里骨殴伤麻宗道。诏阿里骨追所授官，仍令熙河路经略司相度决罚，拘质阿里骨，及至熙河，高遵裕斩之。 
八年三月四日，熙河路言：「招呼到杓吹逋族首领朳哥比叱。」诏补奉职，充巡检。 
五月十五日，蕃僧李巴毡补三班(长)[差]使、本族蕃巡检。巴毡在黄河北居，所领部族颇多，接连夏国地分，闻为外界所诱迫，以职名羁縻之。从洮西安抚司所请也。 
十月一日，诏以青唐蕃部并蕃兵隶岷州，从洮东安抚司请也。 
九年正月九日，熙河路经略司奏：「河州首领郎结毡、鬼驴叱逋巴角言："鬼章令结毡等攻河州，结毡等心欲内附，与甥欺巴温同谋杀鬼章，未发而鬼章觉，走归塔南城，结毡率本族首领百二十一人来降。"」上批：「结毡等相率出降，仍斩不顺蕃部首级，及同谋杀鬼章不克，河州虽已犒赏，恐未足其忠顺，鼓动众心，可优与官赏，庶山后诸羌闻风相率内附，河州边备稍得 
      
解严。」乃以郎结毡为内殿承制，其余首领补班行及蕃官有差。 
二十二日，熙河路经略司高遵裕言：「邈川温溪心见欲来降。谍知夏人已在邈川之北，若温溪心畏其迫逐而来，拒之则非平日怀抚之意，纳之则夏人必有词。不敢专决。」诏温溪心及受夏国奉给之人，可勿招纳。 
十年六月十四日，合州防御使赵思忠卒。号瞎欺丁木征，木征，蕃中语，谓大颐颏，嘉佑中，除河州刺史。熙宁初，王韶领洮河安抚司，李宪为之助，自古(谓)[渭]寨接青唐武始郡，招纳蕃部，与通市易，募人营田，遣僧智缘，啖木征以厚利，因以兵往，未能得其要领。会有诏，能捕获木征者，除内殿崇班，赐钱五千缗。又数出兵扰之，杀其老弱前后数千级，所焚烧帐族以万数，纳降大首领十余，皆其腹心也。又擒其妻、子，辄不杀，与官，故木征以七年四月来降，尽复洮、河二州，地方二千里。捷书至，朝廷以为大庆，韶由节度推官数年至枢密使，李宪自走马承受至统帅，皆发迹于此。自用师熙河，岁常费四百余万缗万：原脱，据《长编》卷二五三补。，至七年以来，财用出入少可，会岁常费三百六十万缗，于是木征赐今姓名。方引对思忠时，上召包氏氏：原作「民」，据下文改。、俞龙七，许以蕃服，及二子皆上殿劳问。又诏思忠、包氏：「闻汝夫妇不相能，自今当和睦。」思忠不能奉诏，乃诏思忠居熙州，包氏、俞龙七居河州。八年，以为秦州钤辖，不管职事。思忠乃因经略司自言，乞管勾熙河路蕃部，经略司以 
      
为不可。诏于熙、河二州给地五十顷，包氏、俞龙七各十顷。十年，迁合州防御使。卒，赠镇洮军节度观察留后「镇」后原衍一「临」字，据《长编》卷二八三删。，官给葬事，许以牌印从葬，以其子左侍禁怀义为内殿承制，右侍禁秉义为内殿崇班。 
十月十四日，鬼章、董毡使人进贡，令寓止同文馆。 
十一月二十三日，以西蕃邈川首领董毡、都首领青宜结鬼章为廓州刺史，阿令骨为松州刺史松：原作「崧」，据《长编》卷二八五改。，大首领拔藏党令结等四人并与郎将，小首领一人与副军主，特用进奉首领赴阙例也。 
十二月八日，诏西蕃董毡已遣使朝贡，旧系秦州解发，今既建熙河一道，委本路帅府解发，并给茶、(彩)[彩]。 
十二日，西蕃邈川首领董毡进珍珠、乳香、象牙、玉石、马。诏依例估价，特回赐银、彩及添赐钱，仍赐对衣、金腰带、银器、衣着、茶等，仍加功臣、食邑、移镇，除旧请外，岁添赐大彩四百疋、角茶二百、散茶二百斤。其鬼章及首领等所进，亦依估价外添赐钱讫，都管首领青宜结鬼章特赐十五两金束带、法锦袄子、器币各五十，及阿里骨并特除刺史里：原脱，据上文补。，每月各支大彩十疋、角茶十斤、散茶二十斤。制：「西蕃邈川首领、保顺军节度、洮州管内观察处置押藩落等使、开府仪同三司、检校太傅、持节洮州诸军事、行洮州刺史、兼御史大夫、上柱国、常乐郡开国公、食邑七千一百户、食实封一千七百户董毡，可特授依前检校太傅、使持节鄯州诸军事、行鄯州刺史、兼御史大夫、西平军节度、鄯 
      
州管内观察处置押蕃落等使，仍旧西蕃邈川首领，加食邑一千户，赐推诚顺化功臣。」 

元丰元年四月二十一日，〔诏〕熙(西)河路选使臣押崇仪使、岷州蕃部钤辖赵绍忠赴秦州经略司知管，毋得辄纵出城。 
七月二十五日，诏：「昨西蕃董毡遣首领朝贡，忠款可嘉。差供奉官郭英赍诏慰谕，及赐对衣、金带、银器、衣着各三百，令熙河路经略司依治平二年差使臣赐制告例，经略司更送大细法锦五疋、大彩五十疋、细末散茶各五十斤。」 
八月二日，诏：「知岷州种谔集蕃官，出讷儿温及禄尊，对众明谕所犯对众明谕：原作「众论」，据《长编》卷二九一改。，凌迟处斩，妻女田产并赐包诚女：原作「田」，据《长编》卷二九一改。，子年十五以上配广南牢城，十四以下听随行。哥吴补三班奉职，赐绢二百匹匹：原脱，据《长编》卷二九一补。、锦袍带各一。结金迁两资，赐绢百疋。」先是，熙宁中，鬼章犯境，讷儿温、禄尊首率部族叛附鬼章，边事纔息，来降，今又阴附董毡、鬼章。谔言恐为边患，上董毡所与禄尊蕃字，故诛之。 
八日，入内高品李壳言：「编排赐董毡等物，乞下所属供赴资善堂编排。」从之，董毡赐诏，鬼章赐 。 
二十二日，秦凤路经略使吕大防言：「欲选差人量赍茶、彩，以回答为名付鬼章，令说谕约束河啰，自今毋得辄集人马诱胁阶州熟户。」从之。 
九月十五日，熙河路走马承受长孙良臣河：原作「何」，据《长编》卷二九二改：「郎、鬼两族共六百余人，虽从来借地耕种，终非己有。乞于河州或南川寨侧近川：原作「州」，据《长编》卷二九二改。，括空闲及弓箭手逃田内标拨二十顷分给。」从之。 
二年三月一日， 
      
董毡遣景青宜党令支等来贡方物。 
十四日，诏赐董毡钱一千二百缗一千二百缗：《长编》卷二九七作「一万一千二百缗」，疑是。，银、彩各千，对衣、金带、银器、衣着等，补进奉大首领景青宜党令支珍州刺史，刘勇丹结古扶州刺史，余有官者迁一资，未命者补职名有差；岁增大首领大彩十七疋，小首领五疋，散茶各十斤。以经制熙河边防财用李宪言景青宜党令支叙述和断之劳故也。 
六月十七日，董毡贡奉大首领景青宜党令支等辞，上召逼殿陛，谕曰：「归告董毡，所遣贡奉人甚恭恪，今已许汝纳款，此后可数遣人来任便交易。又闻部落子欲侵汝疆境，祖父土田，宜善守勿失。」 
八月一日，鄜延路经略使吕惠卿言：「蕃部屈里乜受西人乙都报西界点集入寇日，贼果于是日自满堂川入大会平，杀伤防田人马，兵官李浦等逼逐出塞。」诏增给乙都彩、银各百，屈里乜彩百。 
三年正月二十九日，熙河路经略司言：邈川城主温讷支郢成遣首领阿笃等款塞笃：原脱，据《长编》卷三○二补。，乞补官职。诏补讷支郢成为会州团练使成：原作「城」，据《长编》卷三○二改。、邈川蕃部都巡检使；温溪心为内殿崇班，温声腊抹为右班殿直，并邈川蕃部同巡检；阿笃为本族副军主，僧禄尊为禄厮结族都虞候，月给茶、帛有差。 
六月七日，诏补邈川城主川：原脱，据《长编》卷三○五补。、会州团练使温讷支郢成叔溪心支：原作「反」；叔：原作「收」，均据《长编》卷三○五改。、弟阿令京为西头供奉官，溪心男乐厮波温乐：原脱，据《长编》卷三○五补。、弟阿罗为右班殿直，族弟溪巴温为三班奉职，妹 搭令波罗为借职，月给茶、彩有差。以熙河路言讷支郢成款塞自附以：原无，据《长编》卷三○五补。，
      
请录其族人及酋首也。 
十五日，权熙河路经略司赵济言：「董毡欲建一城，来求铁器，且及援兵。」诏济谕以朝旨「诏」上原衍一「谕」字，据《长编》卷三○五删。，修城铁器已令应副，先具数来，至修城时，当令经略司遣兵照管。 

七月十一日，熙河路走马承受公事乐士宣言：「鬼章以蕃字与刘昌祚云："我言勿兴土功，乃更修岷州城乃：原作「及」，据《长编》卷三○六改。。欲往岷州理会。"及闻鬼章大集兵马，未知所向。」上批：「宜令经略司具析，鬼章书无理理：原作「礼」，据《长编》卷三○六改。，且不逊，何以不奏 仍即诘其侵越生事诘：原作「结」，据《长编》卷三○六改。，及募人往探虚寔，严责并边城寨日夕备之。」 
闰九月二十七日，董毡遣人入贡。 

四年七月二十二日，上批上：原作「止」，据《长编》卷三一四改。：「已指挥熙河路都大经制司径道攻西贼巢穴，或北取凉州，与董毡兵会，谕董毡使知谕、使：原脱，据《长编》卷三一四补。。
九月二日，熙河路经略司言：「董毡首领李叱纳钦等入贡，称董毡遣首领洛施军笃乔阿公及亲兵首领抹征尊等，以七月十六日部三万余人赴党龙、耳江、籛南及陇朱、珂诺等处击夏国。」 
十一月十九日，李浩言：「兰州节次招到西使监军司管辖顺夏国西蕃剡毛到：原作「讨」，据《长编》卷三二○改。、鬼驴、耳金、星啰述等四部族大首领、蕃钤辖药熟等二百三十余户，千余口，寻犒设，等第支给例物，各令归族。内有会州人户州：原作，「川」，据《长编》卷三二○改。，权给官地住坐，已申熙河路都大经制司。乞第与补职名。」诏送熙河路都大经制司。 
五年二月八日，诏董毡首领结邻死，其朝辞物给其子董讷支蔺毡，增赐绢百疋。 
十五日，诏：「昨遣师问罪夏国，其西蕃董毡亦遣亲信首领部勒兵
      
马来济军威，事功可纪纪：原作「既」，据《长编》卷三二三改。，董毡见议策勋，其立功首领亦当推赏。委苗授遣人因般次告谕董毡、阿令骨、鬼章。」 
二十一日，诏：「西蕃邈川首领、西平军节度、押蕃落等使董毡封武威郡王，赐金束带一、银器二十两、色绢紬三千匹匹：原脱，据《长编》卷三二三补。，岁赐增大彩五百疋、角茶五百斤；阿令骨为肃州团练使，鬼章甘州团练使，心牟钦毡伊州刺史牟：原作「年」，据《长编》卷三二三改。，各赐金束带一、银器二百两、彩绢三百；进奉使李叱腊钦廓州刺史，增岁赐茶、彩有差；青宜结鬼章止称鬼章，阿令骨称阿里骨「阿令骨」下原衍「称阿骨」三字，据《长编》卷三二三删。。」 

三月五日，诏：「肃州团练使阿里骨，闻在羌中居鬼章之右，兰州之战，又能竭力督励诸酋坚约不回，可除本州岛防御使防：原作「阿」，据《长编》卷三二四改。。」 
十七日，熙河经略司言：「董毡、阿里骨使以蕃字来告夏人通好，已拒绝之。且训整兵马，以俟入讨。」诏苗授、李宪师行有期，即预以告。 

四月十五日，诏李宪：「近闻夏人复遣间使，许董毡斫龙以西地求平，及契丹亦继有使人到青唐，深虑为夏贼成和。近阿里骨累请师期，未报，恐羌情生疑，奸者弃隙坏约。可于秋初速与一期日，遣人伺问上件事实伺：原作「赐」，据《长编》卷三二五改。，令董毡勿听契丹言与夏国和。其它斟酌谕之。」 
八月三日，以董毡进奉人景青宜党令支为瓜州团练使，阿里骨为静州刺史，各增赐茶、彩，赏军前功也。 
九月二十三日，押赐董毡官告使种谊等上讨夏国有功首领，诏上等十三与本族都军主，次等、下等十八人并与副都军主，岁给茶、彩有 
      
差。 
是岁，又赐董毡、阿里骨、鬼章及有功首领银、绢有差。 
六年七月十三日，熙河兰会路制置司言：「蕃部当支扶虚称夏国与董毡书，欲同入寇。」诏李宪械当支扶送董毡、阿里骨，令自处置。 

八月六日，诏：「闻契丹遣人使夏国及宗哥，虑是西人干求契丹，欲因和解董毡。可下李宪选使开谕董毡、阿里骨，以契丹与宗哥相去极远，利害不能相及，令坚守前后要约，协力出兵攻讨西贼。」 

十二月三日，诏李宪：「得录奏董毡、阿里骨蕃字奏：原作「诏」，据《长编》卷三四一改。，观其情辞，忠智兼尽，顾中国食禄士大夫存心公家者，不过如此。紬绎再三，嘉美无已。兼尔所回委曲，颇中事情，甚得朝廷欲命之意。昔六谷首领潘罗支、厮铎督输忠朝廷潘：原脱；铎：原作「译」，均据《长编》卷三四一补改。，协力击贼，后终成奇功，杀李继迁于三十九井，当时朝廷报赏甚厚。今董毡、阿里骨既效诚如此，宜更激勉，使深入贼境，求如上功，以称朝廷抚厚之意。」 
七年二月十一日，熙河兰会经略司言：「董毡遣人以蕃书来，已回蕃书，约令引兵深入摩灭、缅药家。」诏：「朝廷知董毡事力不能大抗西贼，但不与夏人结和，已于边防有助。委李宪自今所与蕃书，不须过当督责。」 
三月二十三日，诏李宪：「昨奏鬼章送马十三疋乞买写经纸事，纸可就赐之，而还其马。」 
六月三日，赐董毡、阿里骨所部人伤中绢千疋。
十二月十八日，董毡进奉大首领铺撒四死于都亭驿铺撒四：《长编》卷三五○作「萨卜赛」，疑当作「撒铺四」。。诏赙绢百疋，仍与朝辞例物，附给其家。 
八年四月十一日，诏西 
      
</div>
    <div class="pagination">
<a href="宋会要辑稿_page376.html">上一页</a><span>...</span><a href="宋会要辑稿_page372.html">372</a><a href="宋会要辑稿_page373.html">373</a><a href="宋会要辑稿_page374.html">374</a><a href="宋会要辑稿_page375.html">375</a><a href="宋会要辑稿_page376.html">376</a><span class="current-page">377</span><a href="宋会要辑稿_page378.html">378</a><a href="宋会要辑稿_page379.html">379</a><a href="宋会要辑稿_page380.html">380</a><a href="宋会要辑稿_page381.html">381</a><a href="宋会要辑稿_page382.html">382</a><span>...</span><a href="宋会要辑稿_page378.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
