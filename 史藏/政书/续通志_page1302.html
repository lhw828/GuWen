<!DOCTYPE html>
<html>
<head>
    <meta charset="UTF-8">
    <title>续通志 - 第 1302 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1302 页/共 1359 页</h1>
    <div class="content">常州于何时复入越则史亦无明文】 唐升越州威胜军以董昌为节度使杭州武威军拜镠都团练使以成及为副使景福二年拜镠镇海军 
节度使润州刺史干宁元年加同平章事二年董昌反镠以反状闻昭宗诏削昌官爵封镠彭城郡王浙江东道招讨使镠于董氏有旧恩乃以 
兵三万屯迎恩门遣其客沈滂谕使改过昌以钱二百万犒军执妖人应智等送军中自请待罪镠乃还兵 【按通鉴载干宁二年二月缪栘 
书责昌昌不听乃将兵三万诣越州城下至迎恩门昌惧执首谋者吴瑶及巫觋数人送于镠请待罪镠引兵还以状闻四月又表请以本道兵 
讨昌五月诏削昌官爵委钱镠讨之以镠为浙东招讨使吴越备史所载略同据此则镠以兵诣越州在未以状闻之先诏削日官爵及以为招 
讨使在表请讨昌之后与欧史异】 昌复拒命遣其将陈郁崔温等屯香严石侯镠遣顾全武攻之斩崔温昌兄子真骁勇善战攻之逾年不能 
克后真为裨将刺羽所赞昌杀之兵败全武执昌还及西小江日投水死 【按新唐书董昌传作全武执昌还斩之投尸于江吴越备史作全 
武使上武勇都监使吴璋执昌至斩之与欧史异】 昭宗乃改威胜军为镇东军拜镠镇海镇东等军节度使加检校太尉中书令赐铁券镠如 
越州受命还治钱塘号越州为东府光化元年移镇海军于杭州加镠检校太师改镠所居营曰衣锦营婺州刺史王坛叛附淮南杨行密遣其 
将康儒应之攻睦州镠遣其弟銶败儒于轩渚坛奔宣州衢州刺史陈岌来附诏镠图形凌烟阁升衣锦营为衣锦城天复二年封镠越王镠巡 
衣锦城武勇都指挥使徐绾许再思叛顾全武曰绾急必召淮兵淮兵至患不细矣请择诸公子可行者与俱往以难告杨公必能闵我镠尝欲 
以子元璙婚杨氏乃使随全武如广陵绾果召田頵于宣州全武等至广陵行密以女妻元璙丞召頵还頵取镠钱百万 【通鉴作二十万缗 
吴越备史作一百亿】 质镠子元瓘而归天佑元年封镠吴王镠建功臣堂立碑纪功列宾佐将校名氏于碑阴者五百年四年升衣锦城为安 
国衣锦军梁太师即位封镠吴越王兼淮南节度使客有劝钖拒命者镠笑曰吾岂失为孙仲谋邪遂受之镠好玉带名马太祖以玉带一匣打 
球御马十匹赐之开平二年加空中书令改临安县为安国县三年加守太保杨渥将周本陈章围苏州镠遣其弟锯镖救之淮兵为水栅环城 
以铜铃系网沈水中断潜行者水军卒司马福多智而善水行先以巨竹触网淮人闻铃声举网福乃过入城中其出也亦然遂取其军号内外 
夹攻号令相应大败淮军本等走擒其将闾邱直何明等干化元年加守尚书令兼淮南宣润等道四面行营都统镠弟镖居湖州擅杀戍将潘 
长惧罪奔淮南梁友珪篡立册尊镠尚父末帝贞明三年加镠天下兵马都元帅开府置官属四年杨隆演取虔州镠姑由海路入贡京师龙德 
元年赐镠诏书不名唐庄宗入洛镠遣使贡献求玉册庄宗下有司议羣臣皆谓非天子不得用玉册郭崇韬尤为不可既而许之乃赐以玉册 
金印镠因以镇海等军节度授其子元瓘自称吴越国王更名所居曰宫殿府曰朝官属皆称臣起玉册金券诏书三楼于衣锦军遣使册新罗 
渤海王海中诸国皆封拜其君长明宗初即位安重诲用事镠致书辞嫚重诲怒会供奉官乌昭遇韩玫使吴越还玫诬昭遇称臣舞蹈重诲乃 
奏削镠王爵以太师致仕元瓘等遣人以绢表闲道自陈重诲死乃复镠官爵长兴三年卒谥武肃

　　△钱元瓘

　　元瓘字明宝镠第七子初名传瓘既立更名元瓘少质于田頵頵叛吴杨行密会越兵攻之頵每战败归即欲杀元瓘頵母常蔽护之及頵 
战死元瓘乃得归镠卧病召诸将告之曰吾子皆愚懦不足任后事惟公等自择之诸将泣下皆曰元瓘从王征伐最有功譇子莫及请立之镠 
之出筦钥数箧与之镠卒元瓘立袭封吴越国王 【按嶭史清泰初封吴王二年封越王天福三年封吴越国王吴越备史则云应顺元年封 
吴越王清泰初复册封天福二年封为吴越国王】 玉册金印皆如镠故事王延政自立于建州闽中大乱元瓘遣其将仰诠嶭万忠等攻之逾 
年大败而归元瓘善抚将士好儒学使其国相沈崧置择能院选吴中文士录用之然性奢侈好治宫室天福六年加天下兵马都元帅 【按 
元瓘加天下兵马都元帅欧史失载今据嶭史补】 杭州大火烧宫室殆尽元瓘避之火辄随发因大惧病狂而卒谥文穆

　　△钱佐

　　佐 【表忠观碑作仁佐】 字佑立元瓘第六子时年十三 【通鉴作时年十四】 诸将皆少佐佐初优容之诸将稍不法佐乃黜其 
大将意德安于明州李文庆于睦州杀内都监杜昭达统军使阚璠由是国中皆畏恐王延羲延政兄弟相攻其将李仁达等自相篡杀连兵数 
年仁达附于李景巳而又叛景兵攻之仁达求救于佐佐召诸将计事皆不欲行佐遣其统军使张筠赵承泰等率兵三万水陆赴之大败景兵 
获其将杨业蔡遇等遂取福州而还佐立七年袭封吴越国王开运四年卒谥忠献 【表忠观碑作忠显】

　　△钱倧

　　倧字隆道元瓘第七子初元瓘质于宣州以胡进思戴恽等自随后用进思等为大将佐年少以进思旧将甚见尊礼及倧立颇卑悔之进 
思不能平倧大阅兵于碧波亭方第赏进思谏以颁赏太厚倧怒掷笔水中曰以物与军士吾岂私之何见咎也进思大惧岁除画工献钟馗击 
鬼图倧以诗题图上进思见之悟倧将杀已是夕拥卫兵废倧囚于义和院迎其弟俶立之迁倧于东府居越州二十余年卒谥忠逊 【按欧 
史不载倧谥今据吴越备史及十国春秋补】

　　△钱俶

　　俶字文德元瓘第九子厯汉周袭封吴越国王显德元年授天下兵马都元帅世宗征淮南诏俶攻常宣二州以牵李景俶治兵以待景闻 
周师将大举乃遣使安抚境上皆戒严苏州侯吏陈满不知景使谓朝廷已克诸州遣使安抚亟言于俶请举兵以应俶相国吴程遽调兵出程 
等攻常州果为景将柴克宏所败程裨将邵可迁力战程等仅以身免 【按宋史显德三年世宗征淮南令俶以所部分路进讨俶遣偏将吴 
程围毗陵陷关城禽刺史赵仁泽路彦铢围宣城俄俶军战败复失常州十国春秋亦云显德三年三月程等先克常州至壬子始为柴克宏所 
败乙卯路彦铢攻宣州不克闻程败乃引还】 周师渡淮俶乃尽括国中丁民益兵使邵可迁等以战船四百艘水军万七千人至通州会期世 
宗已平淮南遣使赐俶兵甲旗帜豪驼羊马宋太祖即位仍授为天下兵马大元帅钱氏兼有两浙几百年其人比诸国怯弱而俗喜淫巧自镠 
世常重敛其民以事奢僭人不堪其苦又多掠得岭南商贾实货当五代时常贡奉中国不绝及宋兴俶益倾国以事贡献干德元年遣子惟浚 
入朝寻又遣幕吏黄夷简入贡太祖谕之曰归语而主常训练兵甲江南倨强不朝我将发师讨之元帅当助我又命有司造大第于熏风门外 
赐名礼贤宅供帐悉具召进奉使钱文贽示之曰以待李煜及而主先来朝者赐之令谕旨于俶开宝七年冬讨江南以俶为升州东面招抚制 
置使 【吴越备史作东南面招讨制置使】 时李煜贻书讽俶丞相沈虎子亦劝俶母攻江南皆不听以煜书上闻即亲率师拔常州加守太 
师诏归国乃遣大将沈承礼等随宋师平金陵九年二月俶与妻孙氏子惟浚入朝太祖先临礼贤宅按视及至诏俶居之太祖屡幸其第特赐 
剑履上殿书诏不名封其妻孙氏为吴越国王妃先后赐予数十万以四月归国陛辞日赐一黄袱封识甚固戒以涂中密视及启之则皆羣臣 
乞留俶章疏也俶甚感惧既归尝视事功臣堂一曰命坐于东偏谓左右曰西北者神京在焉天威不违颜咫尺俶岂敢宁居乎太平兴国三年 
复来朝宴俶长春殿命刘鋹李煜预坐会陈洪进纳土俶上表乞罢所封吴越国王及元帅号并请诏命呼名不许俶又表恳献所管十三州于 
阙下诏可乃封为淮海国王以礼贤宅赐之子侄将校并授官有差其后刘继元降帝御连城台顾谓俶曰卿能保全一方以归于我兵不血刃 
深可嘉也俶顿首谢八年冬累章乞解元帅号允之雍熙元年改封汉南国王四年出为武胜军节度使改封南阳俶四上表让国王乃改封许 
王端拱元年徙封邓王卒追封秦国王谥忠懿命中使护其丧归葬洛阳 【徐无党曰镠世兴灭诸书皆同盖自唐干宁二年为镇海镇东军 
节度使兼有两浙至太平兴国三年国除凡八十四年】

　　△附

　　钱惟浚
　　钱惟治
　　孙承佑
　　沈承礼

　　 钱惟浚

　　惟浚字禹川俶嫡子表授镇海镇东两军节度副大使检校太保建隆初领建武军节度使自干德元年来朝后数岁率一赴阙开宝二年 
授镇东等军节度使太祖尝召宴苑中令与诸王同席坐从征金陵攻下毗陵以功加平章事太宗即位加兼侍中比俶尽献浙右地徙镇淮南 
加检校太师后平太原征幽蓟皆在兵闲又徙镇安州封萧国公加兼中书令淳化初杭州以钱氏家藏唐梁以来所赐玉册行册各三副铁券 
一来上帝悉以赐惟浚明年春卒追封邠王 【吴越备史作祁王】 谥安僖

　　 钱惟治

　　惟治字和世废王倧长子倧初迁于越而惟治生俶养为己子授两浙牙内诸军指挥使厯迁检校太保台州团练使干德四年制授宁远 
军节度检校太傅与惟浚节旌同日至从征江南攻下常州以功改奉国军节度使太宗即位进检校太尉俶两入京师皆命惟治权国事一夕 
厩中火惟治率兵临高下视令亲信十数辈仗剑申令敢后顾者斩顷之火息妻族有隶帐下者恃亲犯法惟治命扶背于府门俶既维士朝廷 
命考功郎中范旻知杭州淮治奉兵民图籍帑廪管钥授旻与其弟惟演惟灏归朝改镇国军节度使雍熙三年征幽州命知真定军府兼兵马 
都部署训兵享士设厨馔于城门以待使传初惟浚虽俶嫡嗣然俶以其放荡无检故器惟治俾再权国务俶尝暴疾孙妃悉敛符钥付之惟浚 
知之甚恚恨洎入朝惟浚止奉朝请而委惟治藩任焉咸平初僮奴以奸私杀人责授友监门卫上将军晚年颇贫匮景德中月给奉钱十万大 
中祥符七年卒 【按宋史吴越世宗此下有惟济俨昱三人附传考惟浚惟治在国时己秉旄节事迹显著仍附入载记惟济等俱无事实足 
录今删】

　　 孙承佑

　　孙承佑杭州钱塘人俶纳其姊为妃因擢处要职累迁镇海镇东雨军节度副使知静海军节度事开宝初随俶子惟浚入贡诏授检校太 
保镇海镇东等军行营司马俶又私署中吴军节度使后从俶克毗陵功居多诏改中吴军为平江军真授承佑节度使俶献地后徙泰宁军从 
幸大名留知府事雍熙二年改知滑州卒承佑在浙右日恣为奢侈每一饮宴凡杀物率千数虽常膳必数十品所居室中爇龙龙日不下数两 
扈从北征以橐駞负大斛贮水养鱼自随其侈肆多类此

　　 沈承礼
</div>
    <div class="pagination">
<a href="续通志_page1301.html">上一页</a><span>...</span><a href="续通志_page1297.html">1297</a><a href="续通志_page1298.html">1298</a><a href="续通志_page1299.html">1299</a><a href="续通志_page1300.html">1300</a><a href="续通志_page1301.html">1301</a><span class="current-page">1302</span><a href="续通志_page1303.html">1303</a><a href="续通志_page1304.html">1304</a><a href="续通志_page1305.html">1305</a><a href="续通志_page1306.html">1306</a><a href="续通志_page1307.html">1307</a><span>...</span><a href="续通志_page1303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
