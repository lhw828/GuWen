<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 325 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 325 页/共 1125 页</h1>
    <div class="content">十月十三日，洮河北安乡城，鄯、廓通道也，滨河戎人尝刳木以济行者，艰滞既甚，何以来远 故令景思立营之思：原作「果」，据《长编》卷二四七改。 
同日，诏延州永宁关黄河渡口置浮梁。永宁关与洺、隰州跨河相对隰：原作「湿」，据《长编》卷二四七改。，地沃多田收，尝以刍粮资延州东路城寨，而津渡阻隔，有十数日不克济者，故上命赵营以通粮道，兵民便之。 
八年八月 
      
八日，诏澶州制造吴舜臣所造(获)[护]浮桥铁叉竿。 
九年五月十九日，鄜延路经略安抚使李承之言：「延州新修宁和桥，乞依旧存留。若解拆后遇大水，蹙凌吹失，更不添修，依旧置渡。」从之。 
元丰二年十二月二十五日，诏改开远门外浮桥毕，赐知将作监吴处厚银绢及使臣、吏人有差。 
五年八月七日，诏应诸处广济桥道并隶都水监。 
二十四日，前河北转运副使周革言：「熙宁中，外都(中)[水]监丞程昉于滹沱河中渡系浮桥，比旧增费数倍，乞罢之，权用船渡。」从之。 
六年八月一日，赐河中府度僧牒二伯八十修浮桥堤岸。 
七年七月二十二日，滑州言齐贾下(扫)[埽]河水涨坏浮桥，诏范子渊相度以闻。后范子渊言：「相度滑州浮桥移次州西，两岸相距四百六十一步，南岸高崖地杂胶淤，比旧桥增长三十六步半。」诏子渊与京西河北转运司、滑州同措置修筑。 
哲宗绍圣二年六月三日，详定重修 令所申明黄河浮桥禁，揭榜于两岸。 
徽宗大观三年正月二十九日，诏：「应系桥渡，官为如法修整，今后擅置及将官桥毁坏者徒二年，配一千里。其官渡桥不修整者杖一百。」 
十月七日，尚书度支员外郎王革言：「滑州比年以来修整浮桥，所费工力、物料万数浩瀚，每岁虏使到河，或不及事，或仅能了当，致一一上烦朝廷措置。乞诏都水监与滑州、通利军当职官，于沿流上下从长相视，同状指定 
      
可以系桥去处，权暂系桥，水涨辄拆，以备后用。或令河北、京西路转运司相度增五宿顿，使虏使由孟津趋阙下。俟具办集，检会元丰四年因避冀州济渡改路诏旨施行，实为长久之利。」诏令京西、河北路转运司检会案例年分及所经由京西道路增添，相度有无害程顿去处闻奏。 
政和四年八月十日，京西路计度都转运使宋升奏：「河南府天津桥依仿赵州石桥修砌，令勒都壕寨官董士輗彩画到天津桥，作三等样制修砌图本一册进呈。」诏依第二桥样修建，许于新收税钱内支拨粮米，本司应办，仍不立名行遣。仍诏孟昌龄同宋升措置。其后宋升奏：「西京端门前，考唐《洛阳图》，旧有四桥。曰谷水，曰黄道，在天津桥之北；曰重津，在天津桥之南，并为疏导洛水夏秋泛涨。岁月寖久及自经坏桥之后，悉皆湮没。今看详，见修天津桥居河之中，除谷水已与洛河合为一流外，其南北理当亦治二桥以分其势。盖不如是，则两马头虽用石段砌垒，两岸之水东入桥下，发泄不快，则两马不无决溢之患。又桥之上十里有石堰曰分洛，自唐以来引水入小河东南流入于伊。闻之耆旧，每暴涨则分减其势。若今来修建(大)[天]津桥而不治分洛堰，不能保其无虞。臣前项所乞止是天津一桥，今欲如旧制添修重津并黄道桥，及置分洛堰，增梁以疏其流于下，作堰以分其势于上，实为永久之利。」从之。 
      
十一月二日，都水使者孟昌龄言：「近承尚书省札子，滑州浮桥今岁已经涨水，不曾解卸，未见比每岁系桥计使若干工料、钱数，及今岁不曾解拆，计减省数目。昌龄契勘到：政和元年兵士一万余工、钱七万余贯，政和二年兵士三万余工、钱八万余贯，政和三年兵士四万工、钱七万余贯。今岁不曾解拆，将前项三年折计，减省兵士八万一千余工、钱二十二万八千余贯。今具保守过今岁夏秋涨水不曾解折官吏职位姓名。」诏昌龄、万仲友及三等官吏、作头、壕寨，转官、支赐有差。 
二十二日，都水使者孟昌龄言：「请于通利军依大酉(宛皿)等山徙系浮桥，其地势下可以成河，倚山可为马头，又有中潬，正如河阳长久之利。」从之。 
五年六月二十九日，诏居山至大酉(宛皿)山浮桥，赐名天成桥。大酉(宛皿)山至汶子山浮桥，赐名荣充桥。续诏改荣充桥曰圣功桥。 
十一月十七日，尚书工部侍郎孟昌龄言：「三山水桥、万年等新堤，前后役事，并各已成功。然大河非他水之比，或涨或落，掠岸冲激，势不可测。缓急若须令臣出入照管，即待班次朝辞，万一恐失期会。欲权依都水监官出入条例，逐急出门，只具奏闻，及申牒逐处官司，庶免临时误事。」从之。 
六年正月一日，提举三山天成桥河事孟扩言：「契勘桥(司道)[道司]旧两指挥，额计一千人。今来两桥四马头，窠占并差定看船守宿之人及祗补打凌整桥道用人甚多，即目 
      
尚阙人数，招填不足。盖因招军例物与黄河(扫)[埽]兵多寡不同，是致少人投充。欲乞将桥道司招军例物与黄河埽一般支给。」从之。 
七月二十日，提举三山天成桥河等司状：「据管勾天成圣功桥、武节郎寇茂孙状：本桥近承朝旨添置人兵，马头作两指挥，已招到并旧管人兵，合行分拨于两马头，未审称呼为南北马头桥道，为复以第一、第二指挥为名。本司今相度，欲将天成桥东马头作桥道第一指挥，西马头作桥道第二指挥。」从之。 
二十四日，诏：「三山浮桥，万世永赖，造言者终未革心。可令都水监与当职官夙夜常切固护，如(何)[河]流向着或浅淀，即行疏浚，一有缺溢，并依旧法当行处斩。若或造言摇动，以惑众(请)[情]，可立赏钱一千贯，许人告捕。其增修堤道，开分水河，依图相度，具工料以闻。」 
七年五月二十七日，诏：「青州上水城、南洋二桥久废不治，昨降指挥修整，不及一季，遂见成功，控扼海道，增固守御，委有劳绩。帅臣崔(真)[直]躬，令学士院降诏奖谕；所委计置、监修、部役官等，令直躬具功力等第保明闻奏，取旨推恩。」 
八年四月二十二日，诏：「闻磁州界(浅)[栈]桥阁道路二百八十余里，修治未至如法，行路惴恐，见管兵级数少，分布铺地不足。仰本路帅臣差官同本州岛当职官相度措置，具事状闻奏。仍属县巡尉并巡辖马递铺使臣，于衔内带『管干桥阁』四字。本州岛通判上下半年遍察。别路有栈阁处 
      
准此。」 
宣和元年五月二十五日，臣寮言：「永兴军界浐水河并灞海，每经大雨，山水合并，两河泛涨，别无桥路。及水势稍息，往往病涉，多伤人命。乞下陕西路转运司相度，如不可置桥渡，即乞以过马索引路。今所属县分多差水手救护，专委本路漕臣张孝纯相度，措置闻奏。」 
三年八月二十五日，诏：「天成、圣功两桥已奏毕功，本处当职官失职与免勘，监桥官二员各降两官，都大一员降一官、展二年磨勘，滑州知、通二员各降一官，应当(官职)[职官]各展三年磨勘，提举官、都大司人吏、滑州当行人吏、监桥官下军司桥匠、作头等，各科杖一百。」 
四年四月二十四日，诏修系三山桥了毕，累经秋河涨水，并无 虞，赐都水使者孟扬以下转官、赐帛有差。 
光尧皇帝绍兴三年七月二十二日，诏：「昨缘临安府申请，桥道去处居民搭盖茆草席屋，并令拆去，其本府并不预定的确去处，于一二日内了毕，却纵令官吏所至搔扰，有不系当拆去处亦行起动，小民不安。令临安府分析措置无法因依，即令转运司体究曾搔扰人户官吏申尚书省。如漕臣隐庇，朝廷觉察得知，亦重寘典宪。」时为久缺雨泽，故有是诏。 
寿皇圣帝干道二年八月二十三日，两浙漕司姜诜言：「吴江长桥南三十三桥，塘岸南北十余里，两岸皆民田。旧立两桥，对岸各有浦巷，岁久桥废，欲再建立。旁近桥道稀少及对岸无民田者，更添造六桥，共创为八桥， 
      
导泄太湖水径入吴松江，达于海。」诏别议施行。 
四年十二月十四日「四年」上原衍「一」字，今删。，诏于临安府清湖闸堰下创木桥一，北郭税务北创浮桥一。以户部侍郎曾怀等言，三衙诸军赴新置丰储仓请粮地远故也。先是，怀等欲于清湖闸堰及北(过)[郭]税务人使厨屋北各创木桥一，诏令转运司、临安府营度。(即)[既]而逐司以北郭税务厨屋北及人使维舟之所造桥有妨，请更为浮桥，故有是命。
 方域 宋会要辑稿 方域一三 浮 桥 
      
浮桥
      
淳熙十年二月二日，诏襄阳府浮桥，自来年为始，将均州合敷竹木与减一半，其余并令襄阳府计办。从知均州守臣请也。
 方域 宋会要辑稿 方域一三 河 锁 
      
河锁
      
太宗太平兴国三年正月十五日，诏陈州城北蔡河先置锁筭民舡者，罢之。先是，五代以来藩镇多便宜从事，所征之利咸资于津渡，悉私置锁。凡民舡胜百石者，税取其百钱，有所载者即倍征之，商旅甚苦其事。至是，陈州以闻，遽罢之。其后诸州军河津之所有征者，复皆置锁。 
仁宗天圣三年正月十二日，上封者言：「在京惠民河置上下锁，逐年征利不多，拥并般运，阻滞物货，致在京薪炭涌贵，不益军民，乞罢之。」诏三司详定可否。三司言：「大中祥符八年，都大提点仓场夏守赟相度，于蔡河上下地名四里桥段家直置锁，至今岁收课利六千余缗，废之非便。乞下提点仓场官员常钤辖监典，毋令阻滞。」从之。
 方域 宋会要辑稿 方域一三 江 锁 
      
江锁
徽宗改和元年六月二十四日，枢密院奏：「臣僚上言：『伏见雅州碉门有溪曰禁江，并无锁闭，可通舟筏，未有关防之法。欲乞严设禁止。』送成都府、利州路钤辖相度，申枢密院。本司据雅州申，碉门寨下禁江一处系属严道、荣经两县界，然旧有锁水一处，从来只置竹棚栏截。今相度改造截河铁索，两岸系缚安置，以备寅夜乘舟舡作过之人。寻行打量得，江面阔一十四丈八尺，每尺用 
      
熟铁一斤打造连锁，计用铁一百四十八斤。于南岸山下就山凿石窍铁圈锁缆，缆缚铁索，及更用将军柱一条副之。次岸置华车一座，安置铁索，以备水势高下，旋行收放。及用 一连，寨官逐时点检封索，选差人兵看守。及碉门寨门下江水岸北旧用木作篱墙，今乞以大石埠迭作城，用乳头墙，城上置敌棚，分那人兵守宿。本司相度，委是经久可行。」从之。
 方域 宋会要辑稿 方域一三 城门锁 
      
城门锁
孝宗干道六年四月七日，直敷文阁、权发遣临安府姚宪言：「府城十八门锁，年深启闭不谨，今造新者十八，其分给诸门，欲自今月八日施用。管钥关大内锁匙库收掌，日休时降付诸门。」从之。
 方域 宋会要辑稿 方域一四 治河 
     
宋会要辑稿 方域一四

治河二股河附
太祖建隆元年十月，河决棣州厌次县，又决滑州灵河县。至二年七月，遣右领〔军〕卫上将军陈承昭修塞之。役成，赐承昭钱三十万。 
三年十月，诏沿黄、汴河州县长吏，每岁首令地分兵种榆柳以壮堤防。 
四年正月，诏左神武统军〔陈〕承昭发近甸丁夫数万，修畿内河堤。 
干德四年六月，郓州东阿县河水溢，损民田。澶州观城县河水溢入大名府，坏庐舍。 
开宝三年正月，诏发近甸丁夫数万增治河堤。十二月，又发二万人治堤。 
四年十一月，河决澶渊，泛数州，官守不时言，通判姚恕弃市，知州杜审肇坐免。命棣州团练使曹翰、濮州刺史安守忠部勒修塞。 
五年正月，诏曰：「每岁河堤，常须修补。访闻科取梢(捷)[ ]，多伐园林，全亏劝课之方，颇失济人之理。自今沿黄、汴、清、御河州县人户，除准先敕种桑枣外，每户并须创柳及随处土地所宜之木。量户力高低，分五等：第一等种五十株，第二等四十株，第三等三十株，第四等二十株，第五等十株。如人户自欲广种者，亦听。孤老、残患、女户、无男女丁力作者，不在此限。」 
三月，诏曰：「朕每念河堤溃决，颇为民灾，故尝置使以专掌之，思设佐僚，共济其事。自今开封、大名府、郓、澶、沧、滑、孟、濮、怀、郑、齐、棣、博、德、淄、卫、滨州，各置河堤判官一员，以逐州通判充。如 
     
阙通判，以本州岛判官兼领。」 
五月，澶州河决濮阳县南岸，六月又决于阳武，命棣州团练使曹翰驰骑经度修塞。太祖曰：「朕方以霖雨，又闻河决，三两日来，宫中焚香祷天，若天灾流行，愿移于朕躬，幸勿殃兆民。」翰奏曰：「若宋景公一言修德，灾星为之退舍。陛下忧兆民，恳祷如是，必应上感天心，亦何虑河决为灾邪!」即诏发开封、河南十三县夫三万六千三百人，及诸州兵一万五千人，修阳武县堤。澶、濮、魏、博、相、贝、磁、洺、滑、卫等州兵夫数万人，塞澶州河。并令翰督役，至十二月毕功。 
六年正月，遣德州刺史郭贵修魏县堤。 
八月，草泽王德方上修河利害，特赐同学究出身。 
八年五月，河决濮州郭龙村。六月，又决澶州顿丘县。遣内衣库副吏阎彦进发丁夫数万修之，十一月功毕。 
太宗太平兴国三年四月，河决怀州获嘉县。至十月，滑州言：「灵河县河决已塞，水复故道，既而复决。」诏塞之，命西上合门使郭守文、供奉官合门祇候王侁、西八作副使石全振护其役。 
五年正月，命连州刺史任知杲、虢州刺史许昌裔、雄州刺史孙全兴发丁夫，理卫、澶、濮三州河堤。左屯卫将军李重进、右千牛卫将军郑彦华、右内率府率由浦发丁夫，理济、郑、贝三州河堤。 
七年六月，河决齐州临济县，又决大名府范济河。秋，河大涨，蹙清河，侵郓州，城将陷，塞其门，急奏以闻。诏遣殿前承旨刘吉驰往固之。清河水退，郓 
     
城不陷。吉，江南人，习水事，故命之。 
雍熙二年正月，遣左领军卫大将军郭重吉等十三人监治河堤。 
端拱二年五月，滑州房村埽火焚竹木梢芟百七十余万。诏转运使督沿河州县官吏，常令分行部内埽岸积聚之物，有检视不谨、为水所败者，坐其罪。 
霈， 淳化二年三月，诏曰：「今岁时雨(州)[川]流暴涨，虑河堤脆薄之处，或有蛇鼠所穴，牛羊践履，岸缺成道，积水冲注，因而坏决，以害民田。宜委诸州河堤使、长吏以下及巡河主埽使臣经度行视，预图缮治。苟失备虑，或至坏隳，官吏当寘于法。」 
四年九月，澶州河水暴涨，夜冲北城，坏居人庐舍及州宇仓库。即日命彰德军节度使魏咸信知州事，遣侍御史元纪劾知州、工部侍郎郭赞等不预修防事。民溺死者人给钱，阙食者量予赈给，今年屋税沿纳物并权除放。河水合御河并山水奔注大名府，知府赵言分兵夫填筑堤岸，壅城门，遂不为患，降诏褒(浆)[奖]，并存抚军吏百姓。 
至道元年十二月，京兆府通判杨覃言，官买修河竹六十余万。帝曰：「渭川千亩竹与千户侯等，闻关右百姓竹园，官中斫伐殆尽，不及往日蕃盛，此盖三司失计度所致。自今官所须竹，量多少采取，厚偿其直，存其竹根，则新竹可望矣。」吕端曰：「芟苇亦可以为索，甚坚韧。后唐庄宗自杨留口渡河，造舟为梁，只用苇索。」因命枢密院分遣使臣诣河上刈苇为索，然以脆不用，遂寝。 
     
三年正月，遣内臣往澶州沿河点检竹索。以官费甚多，吏或侵扰为奸，故令阅数裁减之。 
真宗咸平三年五月，河决郓州王陵埽，浮野，入淮泗，水势悍激，侵迫州城。命步军都虞候张进、内侍副都知阎承翰率诸州丁男二万人往塞之。至十一月，塞河功毕，遣使存恤被水灾，令给以口粮。知州马襄、通判孔某坐免官，巡河堤左藏库使李继原配隶许州。 
六年十二月，雄州何承矩言，乞开滨、棣州界黄河入赤河北流，东汇于海，甚为长久之利。真宗曰：「此屡有言者，亦曾经度，计役千万工，浸数县民田，坏居人庐舍，终恐非便，不可行也。」 
景德元年二月，诏：「每岁遣使阅视黄、汴河堤，回日具委保以奏，异时有坏决，连坐其罪。修护渠各有官属，使者暂往，安可专责，自今罢之。」 
九月二十九日，河决澶州横埽，命起居舍人、知制诰李宗谔驰往设祭，遣侍卫马军都指挥使、威德军节度使葛霸为澶州修河都总管，崇仪使张利涉、内殿崇班王怀昭副之。又遣使视决河漂溢之所，官给船济之，民乏食者计口赈救。 
二年十月，诏沿河州军长吏、通判，自今任满，候水落乃得代还。又令沿河县令、主簿更互出视堤防。 
十一月，以内殿崇班、合门祇候钱昭晟为崇仪副使。昭晟计春料，擘画省功减费，亲自行视无虞，故有赏。 
五年七月，诏自今修缮河堤，不得更减功料。是春，阳武、酸枣河堤使者以省 
     
功料为劳课，亟命选勤干者代之。 
</div>
    <div class="pagination">
<a href="宋会要辑稿_page324.html">上一页</a><span>...</span><a href="宋会要辑稿_page320.html">320</a><a href="宋会要辑稿_page321.html">321</a><a href="宋会要辑稿_page322.html">322</a><a href="宋会要辑稿_page323.html">323</a><a href="宋会要辑稿_page324.html">324</a><span class="current-page">325</span><a href="宋会要辑稿_page326.html">326</a><a href="宋会要辑稿_page327.html">327</a><a href="宋会要辑稿_page328.html">328</a><a href="宋会要辑稿_page329.html">329</a><a href="宋会要辑稿_page330.html">330</a><span>...</span><a href="宋会要辑稿_page326.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
