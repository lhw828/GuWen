<!DOCTYPE html>
<html>
<head>
    <meta charset="UTF-8">
    <title>续通志 - 第 22 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 22 页/共 1359 页</h1>
    <div class="content">空门下侍郎同平章事李光颜李愬并同中书门下平章事李愬充昭义军节度泽潞磁邢洺观察处置等使丙寅以御史大夫崔羣为武寍军 
节度使将作监崔能为岭南节度使冬十月庚辰王承宗卒其弟承元以镇赵深冀四州归于有司壬午吐蕃寇泾州右神策中尉梁守谦为左 
右神策京西京北行营都监以御之乙酉以田宏正检校司徒兼中书令镇州大都督府长史成德军节度镇冀深赵观察处置等使以镇冀深 
赵观察度支使王承元为义成军节度使以李愬为魏博节度使以刘悟为昭义军节度使以左金吾将军田布为河阳三城怀孟节度使丙戌 
吐蕃遁十一月癸卯赦镇赵深冀四州死罪以下己未帝由复道出城如华清宫癸亥检校司徒兼太子少师郑余庆卒十二月庚辰猎于城南 
壬午击鞠于右神策军甲申猎于苑北己丑皇甫镈卒
　　长庆元年春正月己亥朔朝献于太清宫庚子皇于太庙辛丑有事于南郊大赦改元赐文武官阶勋爵陪位白身人勋两转癸卯以田布 
为四镇北庭行营泾原节度使以刑部尚书兼司农卿郭钊为河阳三城怀孟节度使以泾原节度使王潜为江陵尹荆南节度使乙巳鄜坊节 
度使韩瓘改名充壬戌萧俛罢二月乙亥观乐于麟德殿丙子观神策诸军杂伎己卯刘总以卢龙军八州归于有司壬午段文昌罢翰林学士 
杜元颖同中书门下平章事以剑南西川节度使王播为刑部尚书充盐铁转运使乙酉天平军节度使马总奏当道见管军士三万三千五百 
人从去年正月已后情愿居农者放逃亡者不捕辛卯宴羣臣于麟德殿三月辛亥王播奏加江淮盐估每■〈豆斗〉五十文兼旧三百文癸 
丑以幽州卢龙军节度使检校司空同平章事刘总为检校司徒兼侍中天平军节度使以宣武军节度使张宏靖检校司空同平章事兼幽州 
卢龙军节度使以凤翔节度使李愿检校司空充宣武军节度使以邠寍节度使李光颜为凤翔尹依前检校司空平章事充凤翔陇右节度使 
以右卫大将军高霞寓为邠寍节度使丁巳赦卢龙军八州死罪以下百姓给复一年戊午封弟憬为鄜王悦琼王恂沔王怿婺王愔茂王怡光 
王协淄王憺衢王■〈忄充〉澶王子湛为景王涵江王凑漳王溶安王瀍颍王甲子刘总奏请为僧赐号大觉总是夜遁去夏四月丙子以前 
天平军节度使马总复为天平节度使丁丑覆试礼部所取进士贬礼部侍郎钱徽为江州刺史中书舍人李宗闵为剑州刺史右补阙杨汝士 
为开江令辛亥造百尺楼于宫中壬子王播奏加茶榷五十文兼旧一百五十文六月辛未吐蕃寇青塞堡盐州刺史李文悦败之秋七月甲辰 
卢龙军兵马使朱克融囚其节度使张宏靖以反壬子羣臣上尊号曰文武孝德皇帝大赦赐文武官阶勋爵庚申以刘悟为幽州卢龙军节度 
使壬戌成德军兵马使王廷凑杀其节度使田宏正以反八月辛未以左金吾将军杨元卿为四镇北庭行军泾原节度使壬申朱克融陷莫州 
癸酉王廷凑陷冀州刺史王进岌死之乙亥以前泾原节度使田布起复检校工部尚书兼魏州大都督府长史充魏博节度使丙子瀛州兵乱 
执其观察使卢士玫叛附于幽州王廷凑寇深州丁丑诏魏博横海昭义河东义武诸军讨之己卯以深州刺史牛元翼为深冀节度使己丑以 
裴度为幽镇招抚使癸巳王廷凑寇深州围之九月乙巳相州兵乱杀其刺史邢楚吐蕃请和壬子朱克融掠易州涞水遂城满城癸酉田布奏 
出师赴贝州行营冬十月丙寅以王播为中书侍郎同中书门下平章事依前充盐铁转运使以裴度充镇州四面行营都招讨使左领军卫大 
将军杜叔良充深冀诸道行营节度使戊辰以牛元翼为成德军节度使丁丑朱克融寇蔚州戊寅王廷凑寇贝州己卯易州刺史柳公济及朱 
克融战于白石岭败之庚辰横海军节度使乌重胤及王廷凑战于饶阳败之丙戌以杜叔良为横海军节度使乌重胤授检校司徒兴元尹山 
南西道节度使戊子太子少保李愬卒十一月甲午裴度奏破王廷凑之兵于会星镇丙申朱克融寇定州节度使陈楚败之辛酉淄青牙将马 
延崟谋逆节度使薛平讨斩之 【考异曰据实录作马延崟旧传作马狼儿河南记作马士端今从实录】 十二月丙寅以前容州经略使留 
后严公素为容管经略使庚午杜叔良及王廷凑战于博野败绩丁丑陈楚及朱克融战于望都败之戊寅以李光颜为忠武军节度使仍兼深 
冀行营节度使以李逊为凤翔节度使辛巳以神策副使杨承和为深冀行营都监押乙酉赦朱克融以为幽州卢龙军节度使乙丑陈楚及朱 
克融战于莫州败之
　　二年春正月丁酉朱克融陷弓高庚子魏博军溃于南宫节度使田布自杀兵马使史宪诚自称留后己酉以宪诚为魏博节度使庚戌以 
德州刺史王日简为横海军节度使壬子贬杜叔良为归州刺史甲寅以工部尚书崔俊为凤翔尹凤翔陇右节度使庚子以兖沂密观察使曹 
华为节度使以天德军防御使李进诚为朔方灵盐定远城等州节度使以晋州刺史李岵为天德军丰州东西受降城都防御使二月甲子赦 
王廷凑仍授成德军节度使丙寅以牛元翼为山南东道节度使癸酉以鄜坊丹节度使韩充为义成军节度使甲戌王日简赐姓名李全略辛 
巳崔植罢以工部侍郎元稹同中书门下平章事癸未以李光颜为横海军节度使兼忠武军节度深冀行营并如故以李全略为德棣等州节 
度使丙戌以兵部郎中知制诰冯宿检校左庶子充山南东道节度副使权知襄州军府事丁亥以河东节度使裴度守司徒平章事充东都留 
守以前灵武节度使李听为太原尹北都留守河东节度使三月乙巳武寍军节度副使王智兴逐其节度使崔羣丙午加朱克融王廷凑并检 
校工部尚书壬子以新授东都留守裴度为淮南节度使丁巳以左丞崔从为鄜坊节度使以王承元为凤翔陇右节度使戊午以裴度同中书 
门下平章事王播为淮南节度使依前兼诸道盐铁转运使己未以王智兴为武寍军节度使以李全略复为沧州节度使仍合沧景德棣领之 
李光颜还许州夏四月辛酉朔日有食之壬戌王廷凑陷深州五月壬寅邕州刺史李元宗叛奔于黄洞蛮六月癸亥宣武军乱逐其节度使李 
愿牙将李■〈宀介〉自称留后甲子裴度元稹罢以兵部尚书李逢吉为门下侍郎同中书门下平章事丁卯以易州刺史柳公济为义武军 
节度使壬申吐蕃寇灵州秋七月丙午贬李愿为随州刺史以郑滑节度使韩充为宣武军节度使汴宋亳颍观察等使郑滑如故戊申李■〈 
宀介〉陷宋州丙辰兖海节度使曹华及李■〈宀介〉战于宋州败之丁巳李光颜又败之于尉氏八月戊辰以左仆射韩皋为东都留守以 
东都留守陈楚为河阳怀节度使丙子李■〈宀介〉伏诛癸未以前东都留守李绛为潼关防御镇国军等使以曹华为义成军节度使以宋 
州刺史高承简为兖海沂密等州节度使九月戊子镇海军将王国清谋反观察使窦易直讨平之李全略杀德州刺史王稷以军乱闻壬子太 
子少师李夷简卒癸丑以前河阳节度使郭钊为河中尹兼河中绛隰等州节度使冬十月壬戌韩宏守司徒兼中书戊辰以乌重胤为天平军 
节度使己卯帝由复道如咸阳止于善因佛寺施僧钱百万因猎于咸阳闰月戊子以韦绶为兴元尹山南西道节度使壬辰右骁卫大将军韩 
公武卒甲寅以江淮诸州旱损诏取常平义仓粟减价粜之十一月庚午皇太后幸华清宫癸酉帝如华清宫迎皇太后遂猎于骊山庚辰帝与 
内官击鞠于禁中得疾十二月丁亥放五坊鹰隼毁猎具司徒中书令韩宏卒癸巳立景王湛为皇太子甲午内出绢二百匹振两市癃残穷人 
己未敕在京诸司疏放系囚己酉以前天平军节度使马总检校左仆射守户部尚书癸丑降死罪以下赐文武常参及州府长官子为父后者 
勋两转宗子诸亲一转是岁初行宣明厯
　　三年春三月壬戌以御史中丞牛僧孺为户部侍郎同中书门下平章事夏四月甲午陆州獠反五月山南东道节度使牛元翼卒秋七月 
丙寅黄洞蛮陷钦州八月郑滑节度使曹华卒检校尚书右仆射户部尚书马总卒兴元节度使韦绶卒帝由复道幸兴庆宫至通化门赐山僧 
绢二百匹邕管奏破黄洞蛮九月壬子朔日有食之丙辰加刘悟同平章事冬十月己丑杜元颖罢十一月帝御通化门观作毗沙门神因赐绢 
五百匹
　　四年春正月辛亥朔降死罪以下减流人一岁赐文武官及宗子贺正使阶勋爵诏百官言事帝饵金石之药处士张皋上疏切谏帝悦召 
之求皋不获辛未诏皇太子监国壬申帝崩于寝殿年三十谥曰睿圣文惠孝皇帝庙号穆宗陵曰光陵
　　穆宗长庆四年

　　○敬宗 

　　敬宗皇帝讳湛穆宗长子也母曰恭僖皇后王氏长庆元年封鄂王徙封景王二年十二月穆宗因击鞠暴得疾自是人不闻帝起居宰相 
屡乞入见不报裴度三上疏请立太子而翰林学士两省官相次皆以为言居数日穆宗疾少间乃御绳床见羣臣宰相李逢吉请立景王为皇 
太子四年正月穆宗崩丙子皇太子即皇帝位于太极殿二月辛巳朔始听政辛卯放没掖庭及先配内园宫人己亥尊皇太后为太皇太后辛 
丑帝始御紫宸殿既退如飞龙院厚赐内官以米贵出太仓粟于两市贱粜之乙巳尊母王妃为皇太后丁未御中和殿击球赐教坊乐官绫绢 
三千五百匹戊申击球于飞龙院己酉大合乐于中和殿三月壬子大赦免京畿青苗钱减宫禁经费罢常贡之外有进献者庚午赐内教坊钱 
万缗以备游幸甲戌夏州节度使李佑奏于塞外筑乌延宥州临塞阴河陶子等五城以备吐蕃又以党项为盗于芦子关北木瓜岭筑垒以扼 
其冲乙亥如教坊赐伶官绫三千五百匹夏四月丙申染坊匠张韶反帝如左神策军韶伏诛丁酉帝还宫五月乙卯以吏部侍郎李程户部侍 
郎判度支窦易直同中书门下平章事癸亥以盐州刺史傅良弼为夏州节度使六月己卯以左神策大将康日全为鄜坊节度使辛巳以霖雨 
命疏决京城囚壬辰以左金吾卫大将军李愿检校司空兼河中尹河中绛隰等州节度使丙申山南西道节度使裴度加同中书门下平章事 
加陈许节度使李光颜守司徒癸卯太保张宏靖卒秋七月辛酉疏灵州特进渠置营田八月中官李文德谋反伏诛乙巳宣武军节度使韩充 
卒九月庚戌以河南尹令狐楚为宣武军节度使戊午加朱克融检校司空己巳浙西淮南各进宣索银妆奁三具冬十月庚子岭南节度使郑 
权卒壬寅以鄂岳观察使崔植为岭南节度使十一月戊午黄洞蛮反与环王合陷陆州刺史葛维死之庚申葬穆宗皇帝于光陵十二月庚寅 
加乌重胤同平章事丁酉进封牛僧孺奇章郡公李程彭原郡公窦易直晋阳郡公
　　宝厯元年春正月辛亥有事于南郊大赦改元内官殴鄠县令于丹凤楼下乙卯牛僧孺罢三月乙巳以兵部尚书郭钊为剑南东川节度 
使壬子宴羣臣于三殿夏四月甲戌宰相凉国公李逢吉进封郑国公以右神策大将军康志睦为平卢军节度使癸巳羣臣上尊号曰文武大 
圣广孝皇帝大赦死罪以下无轻重咸赦除之赐文武官阶爵五月庚戌如鱼藻宫观竞渡庚午以右金吾将军李文悦为天德军防御使六月 
己丑河中节度使检校司空李愿卒乙未以户部尚书薛平检校司空河中尹河中节度使秋七月癸卯以忠武军节度使李光颜为太原尹北 
京留守以河东节度使王沛为忠武军节度使甲辰盐铁使王播进羡余绢一百万匹癸丑以右金吾卫大将军张茂宗为兖海沂密节度使己 
未诏王播造竞渡船进之闰月壬辰以前河东节度使李听为义成军节度使八月戊午遣中使往湖南江南等道及天台山采药以道士刘从 
政为光禄少卿九月壬午昭义节度使刘悟卒其子从谏自称留后冬十一月丙申封子普为晋王十二月辛丑以晋王普为昭义军节度副大 
使刘从谏起复充昭义节度留后甲子以左仆射李绛为太子少师分司东都戊辰敕委度支往河东振武灵夏等州市耕牛分给畿内百姓
　　二年春正月甲戌发神策六军穿池于禁中二月丁未以山南西道节度使裴度守司空同中书门下平章事丁卯以礼部尚书王涯为山 
南西道节度使三月戊寅如鱼藻宫观竞渡夏四月戊戌横海军节度使李全略卒其子同捷反壬寅以右金吾卫大将军高承简为邠寍庆节 
度使丙午王廷凑检校司空戊申以刘从谏为昭义节度副大使知节度事丙辰右金吾卫大将军高霞寓卒五月甲戌以泾原节度杨原卿为 
河阳三城怀州节度使以金吾卫大将军李佑为泾原节度使戊寅如鱼藻宫观竞渡庚辰幽州军乱杀其节度使朱克融克融子延嗣自称留 
后癸未遣中使押山人杜景先往淮南及江南岭南诸州求访异人甲午赐兴唐观道士刘从政修院钱二万贯六月辛酉观渔于凝碧池癸亥 
以旱命诸司疏理系囚甲子观驴鞠角抵于三殿秋七月乙亥河中进方士八人癸巳以鄠县渼陂隶尚食禁民渔八月丙申以裴度判度支丙 
午观竞渡于新池九月甲戌大合宴于宣和殿陈百戏三日而罢戊寅河东节度使李光颜卒出内库钱募方士卢龙军兵马使李再义杀朱延 
嗣自称留后壬午李程罢冬十月乙亥以李再义充卢龙军节度副大使知节度事仍赐名载义十一月壬申以户部尚书胡证为岭南节度使 
甲申李逢吉罢己丑禁朝官及方镇置私白身十二月辛丑帝夜猎还宫与中官刘克明田务成许文端打球军将苏佐明王嘉宪石定宽等二 
十八人饮酒帝方酣入室更衣殿上烛忽灭刘克明等谋反帝崩于室内时年十八谥曰睿武昭愍孝皇帝庙号敬宗陵曰庄陵
　　敬宗宝厯二年

　　钦定续通志卷十三

　　●钦定续通志卷十四　唐纪十四 

　　唐纪 【十四】 

</div>
    <div class="pagination">
<a href="续通志_page21.html">上一页</a><span>...</span><a href="续通志_page17.html">17</a><a href="续通志_page18.html">18</a><a href="续通志_page19.html">19</a><a href="续通志_page20.html">20</a><a href="续通志_page21.html">21</a><span class="current-page">22</span><a href="续通志_page23.html">23</a><a href="续通志_page24.html">24</a><a href="续通志_page25.html">25</a><a href="续通志_page26.html">26</a><a href="续通志_page27.html">27</a><span>...</span><a href="续通志_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
