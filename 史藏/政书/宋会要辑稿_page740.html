<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 740 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 740 页/共 1125 页</h1>
    <div class="content">七年五月十九日，尚书省言：「臣僚言比来法官之选寝轻，试法虽存，而试者日益鲜少。不经试入等人，宜毋使预法官之选。奉诏令尚书省措置取旨。勘会堂除大理评事，昨降指挥许比附试断案第一等已上人例改官。虽续降指挥，(当)[堂]除比于试中得恩例人内选差。缘试中等第恩例高下不一，若但沾恩例便得堂除，候及一年改官，显属太优。兼试中第三等上人，承务郎以上减一年磨勘，承直郎以 
      
下占射差遣。内承务郎已上既得预选法官，则同等试中人承直郎已下理合亦听预选。从来未经申明，补完法意。今措置欲今后承直郎以下试断案第三等上人，亦许预选法官上，得用常法改官，其堂除人仍须于试中第〔三〕等上及第三等二人内选差除，系试中第二等上人自依本法改官外，余许依元丰七年及崇宁三年法改官，仍增一考。所有政和七年二月十六日堂除人改官指挥更不施行。」从之。已上《续国朝会要》。 
光尧皇帝绍兴二年二月六日，诏权住引试刑法官。自来系附选人铨试，以选人免铨试故也。 
四年五月十八日，大理(路)[寺]正路彬言：「考校试刑法官分数格，系以五十五通分作十分为率，第二等下五分以上，第三等上五分，第三等四分以上，即是二十七通七厘半为第二等下，二十七通五厘为第三等上，二十二通二厘半为第三等中。切详第三等中至第三等上系隔五通二厘半，第三等上至第三等下止隔二厘半，分数不伦，人情法意未得周尽。欲取四分半以上为第三等上，庶适中。」从之。 
五年闰二月二十六日，中书舍人刘大中言：「李洪等称曾试刑法入第一等，乞改官。吏部既称无干照，又称无似此体例，自合告示。乃于法外，令召本寺官一员委保，启侥幸之路。乞将已降李洪、李志行改官指挥追寝不行。」 
是日，宰执进呈赵鼎曰：「古者以刑弼教，宜崇奖之。」上曰：「刑名之学，其废久矣。不有以崇 
      
奖之，使人竞习，则其学将绝，谁复继之 」沈与求曰：「汉诏以狱为重事，盖刑罚失中则民无所措手足。虽法家者流别是一科，然所系非轻，不可不重此选。」于是有旨令吏部重别取索有无的实干照，开具供申尚书省。 
十三年八月二十四日，右司谏詹大方言：「春秋铨试官系朝廷选差，至于附试刑法，则许铨试官入院。后临时辟差二员，其所辟官本为撰刑法问题，号为假案，非深于律者不能也。比年以来，棘寺之官利于试院请给，(玄)[互]相计嘱，故所辟之人未必皆通于法律。乞并从朝廷选差曾经试法中程之人。」从之。 
二十五年四月九日，四川安抚制置使司言：「乞依四川安抚司申降到指挥，校试检法官，每三年就类省试院别差应格考试刑法官二员，专一校试。」从之。已上《中兴会要》。 
寿皇圣帝干道六年十二月十七日，四川宣抚司言：「校试刑法官系差四路提刑司检法官，累举依绍兴二年五月四日指挥，遇科举岁，预取会就类省试院校试。其监试、封弥、誊录及帘外诸司等官，就用类省试院官外，止依旧制，别差应格考试刑法二员，专一考校。乞行下遵守施行。」从之。已上《干道会要》。 

《文献通考》：试刑法者，亦自熙、丰间始。旧附铨试院，兵火后权停。绍兴三年始复。后又降 别差试官二员，专撰刑法问题，号为假案。其合格分数，例以五十五通作十分为率：五分以上入第二等下，系二十七通七厘半；四分半以上入第三等上，系二十四通七厘半；四分以上入第三等中，系二十二通以上。凡试入二等者，选人改京秩。盖赵忠简为相，以刑名之学其废日久，故白请优之。今遂为大理评、丞之选。四年，制置司请每 
      
三年就类省试院别差刑法官二员校试，从之。
 选举 宋会要辑稿 选举一四 举士十六 新科明法 
     
宋会要辑稿 选举一四

举士十六
新科明法
【宋会要】
神宗熙宁四年二月，罢明经诸科。其后有诏许曾于熙宁五年以前应明经及诸科举人，依法官例试法，为新科明法科。 
六年四月二十六日，诏：「比许应明法举人止愿依法官条试断案大义者听。如合格，仍编排在本等人之上，今所试场第及考格式样行之。」 
十年十月四日，中书门下言：「勘会去年新科明法及第、出身人，多就当年秋试刑法，其间有试中第二等循两资、第三等循一资、第四等堂除差遣、第五等免试。缘新科明法人既系试中断案、律议登科，若更以本业再试刑法，等第推恩，颇为太优。况进士及第人既不许经义出官，武臣武艺出身人亦不许试武艺弓马，岂新科明法人独许以旧学再试 今欲应新科明法及第人就试刑法，如试中，除入第一等合差充刑法官人与依例推恩外，其入免试已上等第，并与免试，更不推恩。若就铨试试中，即便投下文字。其合得堂除已上恩泽，亦更不施行。如愿试经义入等，自依等第推恩。」从之。 
元丰二年三月十三日，诏：「今岁特奏名明法改应新科明法人，试大义三道。」 
二十二日，御试编排官李承之等言：「熙宁九年，御试新科明法正奏名，三十九号上以通粗资次编排。今一百四十六号，比前数倍。欲以二通为合格，分两等。」从之。 
七月十八日，诏应新科明法举人试断案，许以 
     
律令 自随。 
九月八日，诏五路礼部进士与新科明法人通理人数均取。 
哲宗元佑元年闰二月二日，侍御史刘挚言：「乞贡举进士添诗赋，复置贤良茂才科，新科明法添兼经大义及减人数。」诏礼部与两省、学士、待诏、御史台、国子司业集议闻奏，所有将来科场且依旧法施行。 
三年闰十二月二十三日，诏：「五路不习进士新人，今后令应新科明法，许习《刑统》。仍于《易》、《诗》、《书》、《春秋》、《周礼》、《礼记》内各专一经，兼《论语》、《孝经》。发解及省试分为三场，第一场试《刑统》义五道，第二场试本经义五道，第三场《论语》、《孝经》义各二道，以三场通定高下。及以诸科额十分为率，留一分解本科旧人，一分解新科明法新人。不及十人处亦准此。如无人赴试及无合格人，即存留，更不许添解进士第。若向去销尽诸科举人，即当留二分解新科明法新人。」 
四年四月十九日，诏：「元佑二年以前诸科举人改应新科明法，听取应外，自今更不许改。其获冒应人，仍增旧赏。」从礼部、刑部请也。 
七月二十九日，礼部言：「立到五路不习进士新科明法新人，欲与诸科改应进士及五路进士新科明法旧人衮同均取分数，并考校等第。应诸科奏名每十一人取一人，剩额以旧应诸科改应新科明法及新科明法新人并改应进士、五路进士每路作一项。到省人衮同通细分数均取。谓如剩额三百人，到省通计一千九百人，即每 
     
九人五分取一人之类。余分凑新科明法旧人。今后御试本经义二道，《刑统》义三道，考校分为五等。其经义、《刑统》义两处考校，初覆考讫，即详定官合以两处等第参定。所有发解及省试刑法考试官，止是考定得《刑统》义通粗否，其去留自合是考试经义官以三场通定去留高下。」从之。 
六年正月九日，诏五路进士及新科明法人就试终场，零分不满十人许解一人，仍取文理优长者。 
八年四月二十二日，礼部言：「大名府新科明法侯弼等状：先朝废罢明经及诸科举人，许改应新科明法，自不许新人取应，欲销尽明经及诸科旧人。当日务从朝廷之意，而改应新科者十有七八。昨于元佑三年，又准朝旨置籍拘定人数，更不许新人取应。今来五路都将新科举人与进士一例，须要就试终场人十人已上方许解发一名，显是立法不均。欲乞依诸科例，十分中留一分解额，解发新举人。看详存留一分解额，有碍条制。如朝廷早要销尽，各人许留一分解额，乞自朝廷指挥。」诏五路新科明法举人，今从取应人系就试终场，每实及七人许解发一人，如取应终场人止有六人已下，亦许解一人。 
绍圣元年七月二十五日，诏经律科曾得解人，许改应新科明法，愿试进士者听。仍并通理举数。 
四年二月四日，诏贡院考校五路进士，据合得分数人二分，五路通取三分，与府监诸路通取。新科明法 
     
依诸科例，每十一人取一名。以上《续国朝会要》。《国朝会要》无此门。 
光尧皇帝建炎二年正月八日，大理少卿吴言：「神宗熙、丰间，将旧科明法念诵无用之科，改为新科明法。今来此学浸废，法官阙人。乞复立明法之科。诸进士曾得解贡人就试，多取人数，增立恩赏，诱进后人，以备采择。」从之。 
绍兴十一年七月四日，礼部言：「将来御试新科明法，合赐出身。御药院拟定第一等本科及第，第二等本科出身。」从之。 
十四年七月十八日，臣僚言：「新科明法得解人亦许取应，更不兼经。白身得官，其科反易于有官试法。礼部看详前举立定取解格，发〔解〕五人取一名，省试七人取一名，零分亦取一名。比之进士，取解太宽。欲发解及省试各递增二人，其发解内本路若就试人不及七人，止有五人已上，亦许收试取一名。其省试零分不及，不在收试之限。所试断案、刑名粗通，以十分为率。断及五分，所试《刑统》义文理全通为合格。若不合格，虽有人数，亦不许收取。虽《刑统》义全通，断案不及分数，许行驳放。仍自后举兼经。」从之。 
十六年二月三十日，礼部言：「熙宁以来，诏罢诸科，许令曾应明经及诸科举人，依法官例试断案、《刑统》义。至崇宁元年，上件解省额尽归为进士解省额讫。兼见今自有官人许试刑法，其新科明法欲自后举废罢。」从之。已上《中兴会要》。《国朝干道会要》无此门。 
《文献通考》：新科明法 
     
者，熙宁间改旧明法科为之。崇宁初废，取其解省额归礼部。建炎二年正月，大理少卿吴言法官阙人，请复此科，许进士尝得解贡人就试。从之。绍兴十一年，始就诸路秋试，每五人解一名，省试七人取一名，皆不兼经。明年御试，御药院请分为(第)二等，第一等本科及第，第二等本科出身。十四年七月，言者以为滥，请解省试各递增二人，解试七人取一，省试九人取一(一)。所试断案刑名通粗，以十分为率，断案及五分，《刑统》义文理俱通者为合格，无则阙之。仍自后举兼经。十六年二月遂罢之，迄今不复置矣。 
新科明法始就诸道秋试，每各五人解一，省试十取其一。御药院又拟恩例，第一等赐本科及第，第二等本科出身。后三岁，议者谓得解人取应更不兼经，白身得官反易于有官试法。乃诏自今断案刑名通粗以十分为率，断及五分，《刑统》义文理全通为合格，及虽全通而断案不及分数者勿取。仍自后举兼经。 
淳熙七年，秘书郎李巘言：「汉世仪律今同藏于理官，而决疑狱者必传以古义。祖宗朝诏学究兼习律令，而废明法科，后复明法，而以三小经附，盖欲使经生明法，法吏通经。今所试止于断案、律义，断案稍通，律义虽不成文亦得中选，故法官罕能知书。谓宜使习大法者兼习经义，参考优劣，以定去留。」上曰：「古之儒者以经术决狱，若用俗吏，必流于刻。宜如所奏。」乃诏自今第 
     
一第二第三场试断案，每场各三道，第四场试大经义一道、小经义二道，第五场试《刑统》律义五道。明年，诏断案三场，每场止试一道，每道别名十件，与经义通取。四十分已上为合格，经义定去留，律义定高下。 
嘉定二年，臣僚上言：「棘寺官属颇难其人，狱案来上，致多差舛。其原在于习法之不精，试法之不详也。自昔设科，本以六场引试。内断案五场，各以刑名八件计四十通，律义一场计十通。断案以试其法令，律义以试其文理。自后有欲便其所习，始增经义一场，而止试五场，律义各居其一，断案止三场而已，殊失设科之初意。金科玉条，锁密繁碎，自非终日研究未易精熟，乃牵于程文以移其功。考试主文类多文士，轻视法家，惟以经义定去留，其弊一也。法科之设，正欲深明宪章，习熟法令，察举明比附之精微，识比折出入之错综，酌情法于数字之内，决是非于片言之间。政和绍兴案，题字不过五七百，多不满千。比年不求题意之精密，专务繁冗以困人，敷衍支离，动止二千字。自朝至于日中昃，仅能誊写题目，岂暇深究法意，其弊二也。进士考官，凡有出身皆可充选。刑法考官，不过在朝曾中法科丞、评数人，由是请托之风盛，换易之弊兴，其弊三也。臣以为宜罢去经义，仍分六场，以五场断案，一场律义为定；所问法题，稍简其字数，而求精于法；试官各供五六题纳监试或主文，临期点 
     
定，如是则谳议得人矣。」从之。 
六年，议者云：「今止试《刑统》，是尽废义理而专以法律为事，杂流进纳之人皆得就。又可径除职事官，非所以重科目、清班缀也。请复试经义一场，以《尚书》、《语》、《孟》题各一篇，与《刑统》大义通为五场。所出经题，不必拘刑名伦类，以防预造。杂流入赀人，毋得收试。」
 选举 宋会要辑稿 选举一四 举士十六  厅 
     
 厅
     
太宗太平兴国五年闰三月十一日，京兆府户曹参军颜明远、徐州节度推官刘昌言、洺州鸡泽县主簿张观、德州将陵县主簿乐史并应进士举，殿试合格。帝惜科第不与，乃除明远中正军，昌言归德军，观忠武军，史武成军，并为节度掌书记。
雍熙二年六月七日，中书门下言：「近日诸道州府解到官吏去官赴举者，礼部贡院考试，多是所业未精。欲望今后 厅应举者，须是文学优赡，才器出 ，历官无负犯之尤，检身有可观之誉，即委本处先考程试。如文艺合格，以闻待报，解送礼部考试。如所业纰缪，发解官与送长官必寘重罪，本人免所居官。」从之。 
淳化三年四月五日，滁州军事判官鲍渊、邓州录事参军杨令问、滁州清流 
     
县尉胡咸秩并 厅举，各赐及第。以渊为忠正军节度掌书记，令问为本州岛观察支使，咸秩为楚州山阳县令。是后，合格者皆赐及第、出身。命官升差遣有差。 
真宗天禧二年七月十二日，诏：「自今 厅应举人，仰逐处长吏先依发解例考试，艺业合格者即令取解。如荐发到省不及格，前后考试官、举送长官并重行朝典，本人勒停。」 
九月二十三日，左正言刘烨言：「今岁秋赋，食禄之家 厅应举者颇众。望诏谕中外，自今食禄之家弟侄子孙，如文艺必可程试者即不得就资荫，如有官者即不得与孤寒竞进。」诏自今诸州精加考试。 
仁宗天圣元年闰九月十三日，开封府言：「准诏卫尉寺丞王举善等并许应举，见选差官考试次。所有将作监主簿刘贶，缘是权发遣开封府公事刘烨男，乞别差官考试。」诏贶差判国子监官考试。 
四年闰五月二十六日，翰林学士宋绶等言：「准诏与礼部贡院详定贡举，具合条约以闻。检会天禧二年七月诏书，应命官乞 厅应举，须先行考试艺业合格，即许取解。如荐发到省，却有纰缪不及格，其前后考试官、举送官并重行朝典，本人勒停。又雍熙二年六月诏书， 厅应举者须是文学优赡，才器出 ，历官无负犯之尤，检身有可观之誉，先试艺文合格，以闻待报解送。或礼部考试纰缪，发解官与举送长官必寘重罪，本人免所居官。参详 厅举人既历仕涂，复勤词业，非加奖激， 
      
恐怠进修。而命官之内，少有全无遗阙者，须至分别轻重。欲乞今后除历任有赃私罪并见勒停、殿责降、冲替、末经叙用人等不许取应外，余并许奏候朝旨，依举人例荐解。即更不先行考试，将来省试实显纰缪，即乞以雍熙二年诏书从事。仍检会天禧三年、天圣二年礼部贡院奏，考试 院不及格人，奉 令御史台各罚铜一十斤，放，仍今后不得 厅应举。看详若不及格便加责罚，不得取应，恐非诱劝之道。今后欲乞与免责罚，并许取应。」奏可。 
二十七日，诏：「应见任中书、枢密院至知制诰、待制已上臣僚之家，今年秋赋如有弟侄儿孙乞 厅应举者，并从之。」 
七年六月二十八日，诏：「应 厅应举人在京及见厘务并开封府界任官者，(今)[令]于国子监、开封府取解；见在外任者，委转运司无干碍州府取解。如已罢未赴任并随亲在外，并令于国子监、开封府投状。仍所在奏待报，余依旧制。」时诸道奏为指定 厅，人多自启请州府取解，虑嘱，乃下两制议定，故有是诏。 
七月六日，诏今后 厅举人，许文臣两次、武臣一次取应。」 
景佑元年四月三日，开封府扶沟县主簿苏舜元言天圣初 应不合格，罚铜十斤。先是，王欽若為相， 善抑進，不合格者罰金，為私罪。乃诏流内诠 厅应举不合格经责罚者，并与除落罪名。 
四年七月十九日，河北转运司言：「怀州河内县主簿贾程为先赴官稽迟，罚铜二斤，为私罪。看详私罪至轻，本官 
      
有文，乞特许应举。」从之。自后 厅人如私罪轻，并许应举。 
五年八月十四日，命屯田员外郎集贤校理曾公亮、右正言直史馆同修起居注梁适考试 厅举人。旧制，每秋赋别差官考试官亲戚，谓之别头。至是以 厅人多，颇侵寒士解额，乃令府监互送亲戚，而专差官试 厅人。 
九月，诏 厅举人自今举文臣应三举，武臣两举。 
宝元二年闰十二月四日，礼部贡院言：「 厅举人见任者，自来止与邻近州军取解，不曾立定解额。昨来并于本州岛举人额外解发，朝廷例皆收试。遂降 旨，不得于额外解发。本院看详逐州试官多以亲戚举人送邻州取解，妨占本土孤寒举人解额，遂送转运司，别差〔官〕考试，每十人解三人为额。今来却将 厅人于州额内解(内)发，妨占本土孤寒举人，深未便允，乞送 厅人于转运司考试，别立一项解发。」诏两制详定。翰林学士丁度等言：「 厅人今后在京于别试所，在外于转运司，差官与亲戚举人同试，十人解三人，不及十人与二人，五人以下与一名，余并依亲戚发解例施行。」从之。 
皇佑四年六月二十五日，诏：「应 厅武臣系与宗室女为亲补转班者，不得收试。」 
嘉佑三年二月二十四日，礼部贡院言：「近制不许臣僚门客受恩泽出官，而又 厅取应限以一次，倘不中第，遂废终身，甚非劝学之意。请自今更不限举数，其长史、司马、助教、文学及曾应武举人 
      
，非因事安置羁管，并令 应人、进纳人亦听应举，中第者不理前资，仍与除去进纳之名。」从之。 
八月六日，诏礼部贡院(言)宗室 不许 厅应举。 
六年六月十五日，诏礼部贡院：「内外 厅并亲戚举人并同引试，解十分之一，如不及十人亦许解一名，四人以下送邻路聚试。」 
《涑水记闻》：先朝时锁厅举进士者，时有一人为奇异，试不中者皆有责罚，为私罪。其后诏文官听两举，武官一举，不中者不复责罚。景佑四年， 厅人最盛。开封府投牒者至数百，国子监及诸州者不在焉。是时陈尧佐为宰相，韩亿为枢密副使。既而解榜出，尧佐子博古为解元，亿子孙四人皆无落者，众议諠然，作《河满子》词以嘲之，流闻达于禁中。殿中侍御史萧定基时掌誊录，因奏事，上问《河满子》之词，定基因诵之。先是，天章阁待制范仲淹坐言事左迁饶州；王宫待制王宗道因奏事自陈为王府官，二十年不迁，诏改章服，龙图阁学士，权三司使。王博文言于上曰：「臣老且死，不复得望两府之门。」因涕下，上怜之，数日遂为枢密副使。当时轻薄者取张佑诗益其文以嘲之曰：「天章故国三千里，学士深宫二十年。殿院一声《河满子》，龙图双泪落君前。」于是诏今后 厅应举者与白衣别试天头原批：「『举者』，《大典》作『举人』。」，各十人中解三人，在外者众试于转运司，恐其妨白衣解额故也。庆历中，又诏文武 厅者不复限以举数。故事 厅及第注官者皆升一甲，今不复升云。 
英宗治平元年六月九日，礼部贡院言：「准皇佑四年诏，娶宗室女补官者不得应举。按贡举条制，进纳人及工商杂类有奇才异行者亦听取解。今宗室婿皆三世食禄，有人保任，乃得充选，比工商杂类纳(才)[财]受官流品为胜，岂可以连姻皇族遂同赃私罪戾之人 乞许其应举，以广求贤之路。」从之。以上《国朝会要》。 
哲宗绍圣二年正月十七日，诏：「今来科场，承务郎已上 厅赐及第、出身、同出身人，依元佑三年临轩第一牓例，并与堂除合入差遣一次。」其后四月十七日，诏 
      
进士出身承议郎韩纯彦权判登闻鼓院。以上《续国朝会要》。《中兴》、《干道会要》无此门。
 选举 宋会要辑稿 选举一四 举士十六 发解 
      
发解
太祖干德二年九月十日，权知贡举卢多逊言：「伏以礼部设科，贡闱校艺，杜其滥进，是曰宏规。所以发解之时，必积程试，取其合格，方可送名。岂有经试本州岛，列其贯籍，考其艺能，动非及格，殊乖激劝之道，渐成虚薄之风。请准周显德二年 ，诸州解发进士，差本判官考试，如(未)[本]判官不晓文章，即于诸从事内选差。所试并得合格，方可解送。诸科差录事参军考试，如录事参军不通经义，即于州县官内抡选。本判官监试，如有遥口相授，传与人者，实时遣出，不在试限。纸先令长印，书至时给付。凡贴经对义，并须监官对面，同定通否，逐场去留，合格者即得解送。仍解状内开说当州府元若干人请解，若干人不及格落下讫，若干人合格见解。其合申送所试文字，并须逐件朱书通否，下试官、监官仍亲书名。若合解不解，不合解而解者，监试官为首罪，并停见任，举送长官，闻奏取裁。诸科举人，第一场十否者，殿五举；第二场、第三场十否者，殿三举；其三场内有九否者，殿一举。其所殿举数，于试卷上朱书，封送中书门下，请行指挥及罪发解试官等令，重举旧章，庶绝侥滥。」从之。 
开宝五年十一月十四日，诏曰：「乡举里选，先王之制也。朕之取士，率由旧章。宜用申明，俾从遵守。应天下贡举人自今并于本贯州府取解，不得更称寄应。如化外人即述归依因依，预于开封府投状，长吏具事取裁。其国子监举人，须是元在监习业，方许校艺解送，不得妄称监生。仍并令礼部贡院分明勘会，违者具名以闻。余有条制，委所司详酌行下。 
</div>
    <div class="pagination">
<a href="宋会要辑稿_page739.html">上一页</a><span>...</span><a href="宋会要辑稿_page735.html">735</a><a href="宋会要辑稿_page736.html">736</a><a href="宋会要辑稿_page737.html">737</a><a href="宋会要辑稿_page738.html">738</a><a href="宋会要辑稿_page739.html">739</a><span class="current-page">740</span><a href="宋会要辑稿_page741.html">741</a><a href="宋会要辑稿_page742.html">742</a><a href="宋会要辑稿_page743.html">743</a><a href="宋会要辑稿_page744.html">744</a><a href="宋会要辑稿_page745.html">745</a><span>...</span><a href="宋会要辑稿_page741.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
