<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 586 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 586 页/共 1125 页</h1>
    <div class="content">、前吏部郎中冯 、汉州守臣王梅各转一官。知成都府席益，令学士院降诏奖谕。仍令四川安抚大使司开具其余合转官人职位、姓名以闻 七年十月八日，诏潼川府守臣景兴宗升一职，广安军守臣李瞻、果州守臣王合：原作「各」，据本书食货五九之三○、六八之五九改。。以四川安抚制置使席益言：「诸州赈贷有方，活饥民甚众，内冯 出米四百硕以助赈济。」故有是命。 
九年十一月六日，臣僚言：「曩者旱暵为灾，官尝发廪劝粜，而州县奉行，奸计百出。有民户初非情愿，均令认数以应期限，而平时储积之家得以幸免者；有所在初无收成，勒令转粜以赈城郭，而本乡流离不暇顾恤者。愿诏执事选择廉谨强明之吏，推行德意，务使实惠及民，尽革前弊。」诏令户部约束。 
十年三月十九日，臣寮言：「诸处粜米赈济，只及城郭之内，而远村小民不沾实惠。向陈正同通判婺州，赈济极有条理，虽穷谷深山之民，无不普沾实惠，而州县之吏亦不至劳。乞令陈正同条具赈济事件付户部看详，遍下诸路依此施行。」从之。 
十二年三月二日，诏：「绍兴府旱伤秋苒，令于义仓米内支拨一万硕，置场出粜。」 
十三年三月十八日，诏令淮南总领吕希常于大军米内支三千硕，量度分拨于镇江府，委官管押前去米价踊贵去处，减价出粜。仍令淮西总领吴彦璋契勘本路如合出粜，依此施行。 
十四年六月十五日，上宣谕辅臣曰：「福建、浙东被水灾去处，已令宽恤赈济。尚恐州县灭裂，令逐路监司各躬亲前去，悉力奉行，务要实惠及民，不得徒为文具。」 
十五年七月三日，知泉州吴序宾言：「汀、虔盗贼鳞集，泉南七县罹其荼毒，且致饥饿。虽军储不足，而义仓积粟见 
      
存七万硕，欲开仓赈贷。内残破四县，乞比附灾伤七分之法，各借种子三千硕，自第四等以下户，委县官随便借贷。」诏每县于义仓米内支拨二千硕应副借贷。 
十八年十一月二十三日，上谕辅臣曰：「绍兴府灾伤，阙食人户以义仓米赈济，无使失所。如别有灾伤去处，亦令户部多方措置。」 
十二月十二日，上宣谕辅臣曰：「近令提举常平官躬亲诣灾伤去处赈济，窃恐所辖州县阔远，点检迟滞。可更令分委属官悉力赈济。将来春耕合用种粮，须令预先措置，临期借给，使之耕种及时，则赡养供输，公私两济。」 
十九年二月四日，上谕辅臣曰：「春雨膏润，于农事极利。农事种粮为急，若种粮不足，则秋成无望。昨已降指挥，灾伤去处，令提举常平司借给，可更丁宁户部应副。」 
十九日，诏：「逐路灾伤去处，可令县官措置赍发米斛，就乡村赈给。逐州委通判点检，逐路委提举常平官按察。仍令御史台觉察弹劾。」 
二十八日，诏：「近有绍兴府等处饥民在此求乞，日有饥死者。可令临安府日下给米赈济。」 
三月二日，上谕辅臣曰：「近日绍兴饥民多有过临安者，深可怜悯。盖是保正、副抄札漏落，是致流移。可令临安府多方措置赈济，户部应副粮斛。其诸路州县灾伤去处，宜申饬监司、守臣，依已降指挥贷给种粮，庶几秋成可望。」 
四月六日，上谕辅臣曰：「两浙等处灾伤去处，可令提举常平官亲诣所部借贷种粮，务要实及饥贫民户，毋令州县及当行人侵克，徒为文具文具：原作「具文」据本书食货五九之三三、六八之六○乙。。」 
九月十三日，诏两浙东路提举当平秦昌时除直秘阁、两浙东路提点刑狱公事。以安抚司言：「绍兴府、明、婺州水旱灾伤，昌时悉力赈济，乞赐褒擢。」故有是诏。 
二十四年五月十七日，尚书省言：「衢州阙食人户，令本路常平官赈济外，窃虑未到之前，人户阙食，有妨归业。」诏令本州岛日下赈济，仍晓谕各令归业。」 
六月一日，上谕辅臣曰：「官司赈济，止及近郭游手之人，其乡村远处，宜令提举官及州县常平官躬亲措置，务使实惠及于贫下。」 
二十七年十月二十九日，诏令四川制置司四：原作「西」，据本书食货五九之三三、六八之六一改。、总领所并逐路转运、常平司，各具管下州县有无旱伤闻奏。如有实被旱伤去处，仰支拨常平钱粮赈济。或支用不足，即于存留旧宣抚司桩积钱米内量度取拨。 
二十八年八月十六日，上谕辅臣曰：「浙东、西濒江海去处，田苒为水风所损，平江府最甚，绍兴次之。已将常平米赈济，尚虑贫弱下户去秋成尚远，无钱可籴，深轸朕怀。卿等可令发义仓米赈济。」宰臣沈该等奏曰：「在法，灾伤及七分以上，合行赈济。当遵稞圣训，就委赵子潚、都玹依此施行。」诏：「绍兴、平江府被风水损伤，可令赵子潚、都玹体访，委是灾伤去处，将第四等以下阙食人户量行赈济，候晚禾成日住罢。仍具逐处赈济人户 
      
及支拨过米数申尚书省。」 
九月二十九日，诏：「在法，水旱检放苒税及七分以上赈济。缘田土高下不等，若通及七分方行赈济，窃虑饥荒人户无以自给。可自今后，灾伤州县检放及五分处，即令申常平司，取拨义仓米量行赈济。」 
二十九年二月二十五日，诏令逐处守臣于见管常平、义仓米内取拨二分，减市价二分赈粜。内临安府于行在桩积米内借拨。 
四月二十六日，诏绍兴府山阴县捡放、赈济不均去处，令浙东常平官再验合放实数申合：原作「各」，据本书食货五九之三五、六八之六一改。，其第四等以下不曾经赈济者，令遵节次已降指挥赈济施行。 
闰六月四日，提举两浙路市舶曾 言：「去秋州县有被水灾伤去处，细民艰食。多方赈济，及将常平米减价出粜，饥民赖以全活。而其间奉行不至者，其弊有三：赈济官司止凭耆保、公吏抄札第四等以下逐家人口给历，排日支散，公吏非贿赂不行，或虚增人户，或镌减实数，致奸伪者得以冒请，饥寒者不沾实惠，其弊一么；赈粜常平米斛，比市价低小，既籴者不分等第，不限口数数：原作「食」，据本书食货五九之三五、六八之六一改。，则公吏、仓斗家人等多立虚名盗籴，遂使官储易于匮乏，其弊二么；赈济户口数多，常平桩管数少，州县若不预申常平司于旁近州县通融那拨，米尽旋行申请，则中间断绝，饥民及更失所，其弊三么。欲望行下有司，严立法禁，力革其弊。公吏抄札不实，与夫州县申请失时者，并寘严科。委提举官往来部内赈济去处体访，如有违戾，按劾以闻。」从之。 
三十一年正月二十六日，诏令逐州府差官抄札实贫乏之家，于见桩管常平钱米内，依临安府例赈济。分委有心力官俵散，务在实惠，不得减克。仍具支过钱米数目以闻。 
八月三日，都省言：「淮西州军先咤欠债逃避出没之人，理合赈济。令淮西提举常平官，日下于附近州军取拨常平、义仓米三千硕仓：原作「食」，据本书食货五九之三七、六八之六一改。，前去濠州赈济。仍令龚涛、刘光时照会，常切存恤，毋致失所。」 
三十二年二月三日，诏：「两淮归业民户(难)[艰]于食用，令本路常平司赈济。如阙米，于浙西、江东常平米内，各取拨一万硕应副支散。」 
五月二十七日，特进、蹑文殿大学士、判建康军府事张浚言：「体访得东北今岁米价踊贵，欲乞朝廷多拨米斛、钱给赴淮南赈济支用。」诏令浙西、江东常平司，各更于近便州军支拨常平米一万硕。(本卷王小红点校，郭声波初审。) 
 食货 宋会要辑稿 食货五八 赈贷下 
     
宋会要辑稿 食货五八
赈贷下
孝宗隆兴元年二月十八日，尚书户部员外郎、奉使两淮冯方言：「据高邮军百姓状：『自前年金贼犯顺，烧毁屋宇，农具、稻斛无余，归业之始，无以耕种。』欲乞就附近支拨常平及义仓米，委本路提举司，令高邮军措置借贷，抱认催索，趁此农时，早得布种，以宽秋冬艰食之忧，其余两淮州县经贼马侵犯去处，亦令依此体例施行。」从之。 
三月二十九日，诏曰：「霖雨为沴，虽侧身修行，尚恐诚意未孚。可令诸路监 
     
司、守令，应遇灾伤去处，常切赈恤困穷，纠察刑禁。仍各条具闻奏。」 
六月十八日，诏：「两浙、江东下田伤水，冲损庐舍，理宜宽恤。令诸路常平司行下州县，将被水人户疾速依条借贷，以备布种。将来见得损伤，即从实检放实：原作「时」，据本书食货五九之三八、六八之六二改。。其冲损庐舍之家，多方存恤、赈济，措置安泊，无令失所。」 
七月十九日，权知盱眙军周淙言：「泗州、盱眙军去岁虏人惊移，不曾耕种。近淮北流移之民稍多，米价顿长，极边之地，贩运不通，已将本军米斛比市价减半置场出粜，每日粜及五十硕。但去秋成稍远，而本军米斛已尽，乞支拨三千硕，广行赈济。」从之。 
九月二十四日，诏：「绍兴府饥民，以义仓米依绍兴十八年例赈济之。」从知府事吴芾请么。 
十月二十一日，知绍兴府吴芾言：「本府令年灾伤异常，豪右之家闭粜待价。欲招诱出粜最多之人，从本府保明，申取朝廷详酌推恩。」从之。 
二十七日，兵部尚书兼湖北、京西路制置使虞允文言京：原作「荆」，据本书食货五九之三九改。：「京西一路，今岁旱蝗。乞下本路常平司，候开春日，将所管常平、义仓米广行赈济。」从之。 
二年三月十日，诏：「徽州旱蝗为灾，可将常平、义仓米出粜赈济。如本路州军亦有似此去处，依此施行。」 
二十七日，德音：「高、藤、雷、容州应曾被焚劫逃避人户，仰守令多方招诱归业。内阙食不能自存之人，依灾伤法赈恤。即虽归业而无力耕种者，令提刑司以牛具、种粮借贷之。」 
七月二十四日，臣寮言：「建康、镇江、平江府、常、秀等州、今年秋泪雨不止，大水为灾。目今米价见已翔踊，乞命提举司依条赈济，农民不可使至流移。仍行下诸州劝谕居停米谷之家平价出粜。」从之。 
八月二十三日，诏：「临安府米价增贵，细民艰食。令常平出米二万硕赈粜。」 
二十八日二十八：原作「后二十」，据本书食货五九之四○、六八之六二改、乙。，诏：「访闻淮东有被水去处，人户迁徙。可令钱端礼于本路见管米斛内，支拨一万硕措置赈济。如不足，于淮东总领所大军米内取支。」 
九月四日，知镇江府方滋言：「丹徒、丹阳、金坛三县，今秋雨伤谷穑，已委官诣金坛县取拨义仓米二千硕，丹阳县一千硕，各依乞丐法赈济。尚虑管下少有客贩米斛，及乘时射利，高 价直，民户艰于收籴，遂措置就委官于金坛县添拨米一千二百硕，丹阳县添拨米八百硕，丹徒县拨米五百硕，并各减价，每升作二十五文省，置场出粜，每人日籴不得过二升。窃虑豪右之家闭粜待价，除已劝谕赈粜外，乞依绍兴九年七月二十九日指挥，将出粜米谷人依立定格目推赏粜：原作「米」，据本书食货五九之四○、六八之六三改。。仍乞立定有官人粜米比类迁转赏格行下。其或他州之人有能般贩前来赈粜，及得数目，亦与一例保明推恩。」从之。其后，方滋又言：「今岁江东、二浙皆是灾伤去处，独湖南、广南、江西稍熟，相去既远，客贩亦难，势当有以诱之。欲乞朝廷多出文暝，疾速行下湖、广诸路州军，告谕客 
     
人，如般贩米斛至灾伤州县出粜，仰具数目，经所属陈乞，并依赏格即与推恩。州县出粜官米，往往只在近郭，劝谕民间出粜者，亦多般入城市，以至村落山谷之民无处告籴。乞敦请土人及寄居之忠实可委者，四散监粜，庶被惠者广。州县闭粜，朝廷旧有约束。今闻州县不务均济，往往禁人般贩禁：原作「济」，据本书食货五九之四○、六八之六三改。。乞委监司严行觉察，将闭粜之官按劾施行。」从之。 
十九日，诏：「今秋霖雨害谷今：原作「令」，据本书食货五九之四○、六八之六三改。，细民艰食。出内库银四十万两，付户部变转收籴米斛赈济。」 
二十一日，中书门下省言：「今岁浙西、江东州军内有水伤去处，损害禾谷，窃虑民户流移阙食。乞下江西常平司，于见管常平、义仓米内，取拨二十万硕赈贷。」从之。 
闰十一月十九日，臣寮言：「淮南流移百姓，见在江、浙州军无虑十数万众，虽欲赈济，缘官司米斛有限。近降指挥，有田一万亩，出粜米三千硕。其余万亩以下，却有不曾经水灾、收蓄米斛之家，粜价倍于常年。今相度，欲委逐州见不曾经水灾处，占田一万亩以下、八千亩以上，立定出粜米一千五百硕。如此，可以广有出粜之数，应接急阙支遣接：原作「按」，据本书食货五九之四○、六八之六三改。。」从之。 
近日有司措置，于多田之家广功和籴。今诸处各有籴到米斛，欲望于浙西、江东西诸郡和籴到米内，取拨二三十万硕，令逐路转运司日下措置般运，分往两淮经残破州县乡村，委逐处守、令遍行赈济，招诱流民归业。其贫困之人不能自存者，日计口数给粮。」诏依。 二十五日，上封事者言：「虏骑犯边，两淮之民皆过江南。缘镇江潮闸不开，老小舟船舣泊江岸者数千只。近日大雪，皆有暴露绝食之患。欲乞广行赈济」。诏专委浙西、江东提举照应见行条法，通融取拨一路常平米斛，躬亲赈济。臣寮又言：「近尝具奏，乞赈给两淮流移之民，伏蒙施行。窃 
十二月十三日，诏两浙路州军内有灾伤民户阙食去处。专委本州岛守倅，以常平米措置减价赈粜。 
干道元年正月十九日，诏：「已降指挥，逐路州军灾伤去处，措置赈济。访闻州县止是抄札城内阙食之人，其乡村贫民多不沾惠。令逐路转运司行下逐州，委官遍诣乡村赈粜，并劝粜民间米斛，不得咤而搔扰。」从中书门下请么。 
二十一日，诏：「绍兴诸县米价腾踊踊：原作「勇」，据本书食货六八之六四改。，饥民阙食，沿湖之民多有死损，理宜赈恤。可专委徐 、喻樗多方措置赈粜，务要实惠及民。仍委提刑司体究逐县死损过人数以闻。」从中书门下请么。 
同日，诏：「浙西州军被水灾去处，已令赈济。访闻湖、秀州流移之人甚众，窃虑州县奉行不虔，可令曾 躬亲前去，多方措置赈济。无令失所。将州县官措置有方保明闻奏。其弛慢去处，具名按劾。」从中书门下请么。 
二月三日，诏：「两浙、江东州军，缘去岁间有水伤去处，致今春米价翔踊。细民流移，甚可矜恤。仰守令多方措置 
     
赈济，于本州岛应管钱、米内取拨应副。仍籍定数目，随管内寺蹑大小均定人数赈济，柴钱责付主首掌管支用。务令实惠均及流民，毋致殍饿。如奉行灭裂，仰提刑司按劾，重寘典宪。赈济有方，具名闻奏，当议旌赏议：原作「经」，据本书食货五九之四一、六八之六四改。。」 
六日，中书门下省言：「两浙东、西路缘水灾。细民艰食。累降指挥，令诸州县赈济及劝上户粜米，并造粥给食，非不详尽。窃虑州县奉行灭裂，未见实惠及民。」诏：「浙西委吏部郎官鲁 、浙东委司封郎官唐阅躬亲遍诣诸路州县检察。如有违戾去处，具当职官姓名申尚书省。其措置有方，亦仰保明闻奏。」 
八日，诏：「高邮军、寿春府流移之民，令淮东总领所将太平州芜湖县起到江西常平米内，取拨一千硕应副高邮军；于滁州金人遗弃下米内，取拨二千硕应副寿春府赈济。」从江淮都督军马杨存中之请故么。 
九日，诏：「临安府诸县赈济，窃虑奉行不虔，差监察御史程叔达日下躬亲前去检察。如有违戾去处，具当职官姓名申尚书省；其措置有方，亦保明闻奏。」 
十一日，中书门下省言：「临安府内外饥民颇多，窃虑有赈济未尽。」诏委姜诜、韩彦古同临安府专一措置赈济，毋致失所。仍约束所差官吏不得作弊灭裂。 
三月十三日，诏：「严、衢、婺、处州荒歉，发常平米以赈之。」从殿中侍御史章服请么。 
四月十三日，尚书度支员外郎曾 言：「今岁浙西灾伤，诸县劝谕大姓出米赈济者，即是给与。赈粜者姑损其直，赈贷者责认其偿。欲乞将逐县劝谕到赈济米谓如三千硕者，知县与减一年磨勘，计其多寡以为之等差；赈贷三百硕，比赈济一百硕。州郡于诸县数外自措置到赈济、赈粜数，及委令、佐分乡劝谕者，守臣与令、佐赏亦如之。大、小麦减米数之半以计其数。」诏令有司第赏格行下浙西提举常平保奏施行。 
五月二十四日，诏：「广、英、连、韶州、肇庆、德庆府以峒民残破，令广东提举常平司依条赈济。」从广东提刑石敦义请么。 
同日，诏：「光州屡经兵火，令淮西总领所拨会子一万贯、江西转连司支米五百硕赈济之。」 
六月十八日，知宣州王佐言：「本州岛自五月七日至二十六日，雨如倾注，山发洪，被水之人阙食者众。欲将见管常平粜米钱八万余贯循环作本，差官收籴米斛赈济。」从之。 
二年二月三日，两浙路转运判官姜诜言：「浙西州县灾伤，民户阙食。乞下谕州军府官守臣，疾速措画。其阙食民户，量行赈济，劝谕田主、豪右之家借贷种粮。」诏令浙西提举常平官相度措置。 
九月七日，诏浙东提举常平宋藻前去温州，将常平、义仓米赈济被水阙食人户。如本州岛米不足，通融取拨。权发遣温州刘孝韪言：「本州岛八月十七日风潮，伤害禾谷，漂溺人命。所有义仓米五万余硕，先蒙奉使司农少卿陈良厩盘量在仓，不得支借。 
     
若侯申稞，深恐后时，逐急一面赈给外，有不候指挥先次开发之罪，乞施行。」得旨放罪。 
十一日，诏「温州水灾，差度支郎中唐珣，同提举常平宋藻、守臣刘孝韪遍诣被水去处，核实赈济。」 
三年八月二十五日，诏：「诸路州县约束人户，应今年生放借贷米谷，只备本色交还，取利不过五分，不得作米钱算息。」以臣寮言：「临安府诸县及浙西州军旧来冬春之间，民户阙食，多诣富家借贷，每借一斗，限至秋成交还，功数升或至一倍。自近年岁歉艰食，富有之家放米人立约：『每米一斗，为钱五百。』细民但救目前，不惜倍称之息。及至秋成，一斗不过百二三十，则率用米四斗方粜得钱五百，以偿去年斗米之债。农民终岁勤动，止望有秋，旧逋宿欠，索者盈门，岂不重困 夫民之贫富有均，要是交相养之道。非贫民出力，则无以致富室之饶；非富民假贷，则无以济贫民之急，岂可借贷米斛，却要责令还钱 」故有是命。 
十二月二十六日，左朝散郎娉蹑国言：「四川州郡亢旱，内绵、剑州尤甚。乞遣金字牌行下制总诸司，多方赈济。」上曰：「此去麦熟尚远，想见饥民狼狈。当依所奏。」 
四年四月十一日，司农少卿唐珣言：「福建、江东路自今春米价稍高，民间阙食。郡县虽已赈粜，止是行之坊郭，其乡村远地，不能周遍。」诏逐路提举常平官疾速措置逐路：原作「诸州」，据本书食货五九之四四、六八之六五改。，津发见桩米斛，分委州县清强官广行赈粜，或劝谕积谷之家接续出粜，不得咤而抑勒搔扰。诸路依此。 
六月四日，诏：「建宁府、衢州、袁州、建昌军米价翔踊，人民阙食，并出常平米赈济之。」 
二十六日，诏：「襄阳府水旱民饥，令本府寄桩大军米内支降二万硕赈济之。」 
十二月二十六日，雷州言：「八月一日海潮暴涨，渰浸东南，乡民阙食者众。」诏令礼部降度牒十道，付广西提刑司变卖，措置赈济。 
五年三月六日，提举江东常平公事翟绂言：「窃见饶州诸县去年被水灾伤，合行赈粜。乞将常平旧管米一千六百五十二硕九斗六升五合，并收到干道四年分义仓米五千二百一十五硕二斗九升五合，委官赈粜外，其池州建德县与饶州接连，饥荒尤甚，更乞将常平米内支拨七百一十九硕六斗二升，并拘到干道四年义仓米内支拨二百二十二硕一斗七升，将约度被水第四等等：原作「第」，据本书食货五九之四四、六八之六六改。、第五等以下大小人口，量行赈济。」从之。 
九日，知镇江府陈天麟言：「本司昨奉指挥，将归正人顾政等二百一十八户、大小计一千一百一十口，并续括责到高琮等五十一户，计二百三十六口，许令于常平、义仓米内取拨赈济，至干道五年五月终合行住支。窃虑狼狈失所，兼本府又不住有一般归正人杨贵等四十三户陈乞赈济。欲将逐项归正人更与展支一年，庶几小民始终得沾恩惠得：原作「多」，据本书食货五九之四四、六八之六六改。。」从之。 
四月十四日，诏：「饶、信州连 
     
岁旱涝，细民艰食。可出常平、义仓米以赈之。」 
同日，权发遣江南路计度转运副使赵彦端等言「路」下原衍一「路」字，据本书食货五九之四四、六八之六六删。：「臣等近恭奉御笔处分，以饶、信二郡尝有水患，令臣等协力应办储蓄赈济。臣等措置，将信州合起赴建康府大军米一万五千硕截留桩管，及将合起赴镇江府米二万硕内，将一万硕就便桩管，将一万硕往饶州准备支使。今据饶州知州黄玠札子称：『虽蒙提刑司拨到义仓米六千八百余硕，不了一月赈粜之数。乞备申朝廷，于桩留米内支拨二万硕添助赈粜。』臣等照得饶州合发上供米斛，除桩留外，尚有合起赴行在米一万一千九百六十硕。臣等除已一面逐急行下饶州，于内先次取拨一万硕，量度市直减价赈粜外，候信州起到米一万硕，却行拘收，理充合起之数。兼虑信州亦有似此阙食去处，臣等已行下信州取拨米五千硕，依此减价赈粜去讫。所有饶州前后桩留米四万硕，欲乞早降指挥，许再拨一万硕，更令接续赈粜。」从之。 
五月十日，提举江南东路常平茶盐公事翟绂言：「臣近咤巡历到饶、信州，面谕逐州知、通，委请诸县令、佐，劝谕上户将积蓄米谷减价出粜，接济细民食用。今饶州并诸县申到，依应劝谕得上户愿粜米谷，共计一十九万六千六百硕六斗五升，并转运司支拨到上供米一万硕付饶州赈粜。缘逐项米数委可接济细民食用，所有臣先来奏乞更乞支米一万硕，欲乞住拨住：原作「往」，据本书食货六八之六六改。，候所粜米谷尽绝，如民间尚阙米谷，即别具奏乞支拨施行别：原脱，据本书食货五九之四五、六八之六六补。。」 
十月四日，诏台州出常平、义仓米赈济被水之民。 
六日，权发遣两浙路转连副使刘敏士言：「温、台二州近咤风水飘损屋宇、禾谷，虽将义仓米赈济。缘被水丁口至多，窃虑来年秋成尚远，将何以继 臣今措置，欲令各州劝募上户官借其赀，就浙西诸州丰熟去处般贩米粮，中价出粜，至来年秋间，却输纳钱本还官，庶几般贩既多，米稍停蓄，其价自平。今来温州已募上户借与钱本，见行措置，唯是台州豹赋窘迫，无以为计。臣欲支钱五七万贯给与台州，令劝募上户般贩米斛。以济饥民。」诏令两浙转运司差拨人船，于近便州军户部桩管米及常平、义仓米内仓：原作「食」，据本书食货五九之四五、六八之六七改。，取拨三万硕前去台州，委官于被水去处减价出粜。其粜到钱，令本司拘收，拨还元取米去处。 
十七日，新权发遣福建路转运副使赵彦端言：「窃见饶、信之间，地濒湖江江：原阙，据本书食货五九之四五、六八之六七补。，连有水患。欲望每岁于饶、信两州上供米内，各截留数万硕。若次年不曾出粜，或有出粜未尽之数未：原作「米」，据本书食货五九之四五、六八之六七改。，即行起发，却以当年新米代充，稍仿常平以新易陈之意。」诏今后每岁逐州各截留三万硕，准备出粜。 
二十八日，知扬州、主管淮东安抚司公事莫蒙言：「契勘本路楚州、盱眙军沿淮乡村间有旱伤，访问得乡民渐致艰食。扬州总领所桩积 
     
米内，见有一万余硕，乞令楚州、盱眙军般取前去赈粜。所有价钱，赴总领所输纳，却令径自籴米，依旧桩积。不唯接济饥民，又得以陈易新，委是两便。」从之。 
十一月十五日，诏：「今岁淮东州军间有旱伤去处，窃虑冬春之交，米价增长，民间或致阙食，可将淮东见管常平米三万六千六百余硕，令淮东常平司相度，委官置场，量行减价赈粜。粜到价钱，令项桩管，候将来秋成日，却行收籴补还。」 
十二月二十四日，成都府潼川府夔州利州路安抚制置使兼知成都军府晁公武言：「成都府自天圣间知府韩亿于本府南仓创永利敖，每岁出粜，以六万硕为准，以拯贫民，自二月一日粜卖，至八月终止。又有拘收到户绝官田、广惠仓米仓：原作「官」，据本书食货五九之四五、六八之六七改。，岁给养病贫民。崇宁五年，准诏旨：『成都粜卖贫民米如有阙数米：原脱，据本书食货五九之四六、六八之六七补。，许转运司桩钱，对籴常平司应副仍不得妨常平司支用。』大蹑二年，知府席旦奏请：『成都府每岁粜米六万硕，近来转运司以无米，应副三分之一，不足以赈惠贫民。乞下四川，每年如米价稍贵，委逐州长吏体量，将义仓米依常平法减价出粜。』至宣和五年，又准诏旨：『成都府今后如遇米价腾贵，依席旦已得指挥，将义仓米减价出粜，收桩价钱，岁稔，却行收籴。』自此之后，间遇荒歉，缘义仓所收数少，赈惠不足。臣自到任后来，节次措置籴买到米四万二千九百六十余硕买：原作「置」，据本书食货五九之四六改。，通本府递年积到常平、义仓米二万九百八十余硕，差官抄札府城内外贫民，给牌历，置场减价粜卖，以济饥民。本府虽有所收义仓米斛，一年止有八千余硕。见根刷本府公使等库，并制置司激赏库钱物三十余万贯，差官往泸、叙、嘉、眉等州，乘时收籴米斛，约可得六万余硕，津运前来府仓，别敖收贮，复韩亿永利敖所桩岁籴之数，仍以『广惠仓』为名，每斗减价作三百五十文百：原作「斗」，据本书食货五九之四六、六八之六八改。，专充赈粜，不许他用。拘收本钱，循环添贴。日后本府诸库攒积到钱物积：原作「运」，据本书食货五九之四六、六八之六八改。，籴买以备永远赈济，仰副朝廷勤恤民隐之意。」诏依。其粜到钱，日后专充赈粜本，不得他用。晁公武令学士院降诏奖谕。 
六年闰五月十一日，诏：「浙西州军大水，令吕正己前去措置赈济。」既而，臣寮言：「已差吕正己措置浙西被水居民，乞就委漕臣，于本路取见州县被水实数，官为贷其种谷，再种晚稻。将来秋成，绝长补短，犹得中熟。诸路如有似此去处，亦乞依此施行。」从之。 
六月十二日，权江南东路转运副使张松言：「宁国府、建康府、太平州、广德军圩田均被渰没，委实灾伤。逐州差官赈济被水人户，一依太平州例，每月支散钱、米。所有第四等人户，依条不该赈济。乞将常平米减价出粜。」从之。 
</div>
    <div class="pagination">
<a href="宋会要辑稿_page585.html">上一页</a><span>...</span><a href="宋会要辑稿_page581.html">581</a><a href="宋会要辑稿_page582.html">582</a><a href="宋会要辑稿_page583.html">583</a><a href="宋会要辑稿_page584.html">584</a><a href="宋会要辑稿_page585.html">585</a><span class="current-page">586</span><a href="宋会要辑稿_page587.html">587</a><a href="宋会要辑稿_page588.html">588</a><a href="宋会要辑稿_page589.html">589</a><a href="宋会要辑稿_page590.html">590</a><a href="宋会要辑稿_page591.html">591</a><span>...</span><a href="宋会要辑稿_page587.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
