<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 127 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 127 页/共 1125 页</h1>
    <div class="content">英烈王庙
【宋会要】
      
弋阳县威济善利孚应王，庆元二年六月加封威济善利孚应英烈王。
 礼 宋会要辑稿 礼二一 (以下)岳渎诸庙 惠民侯庙 
      
惠民侯庙
【宋会要】
      
庙在渭州。神宗熙宁八年七月，宰臣韩绛言：「顷奉使陕西，到渭州，祈雨于乱石湫神行庙，雨雷即降，功利及民，望赐褒崇。」诏封侯。
 礼 宋会要辑稿 礼二一 (以下)岳渎诸庙 利民侯庙 
      
利民侯庙
【宋会要】
庙在定州。神宗熙宁九年二月，诏曲阳县黄山八会寺华严集圣池特封侯。
 礼 宋会要辑稿 礼二一 (以下)岳渎诸庙 顺惠侯庙 
      
顺惠侯庙
【宋会要】
      
庙在江陵府。徽宗宣和五年八月封孚泽公。初封顺惠侯，年月未见。
 礼 宋会要辑稿 礼二一 (以下)岳渎诸庙 利泽侯庙 
      
利泽侯庙
【宋会要】
      
庙在衢州府开化县东南。神宗熙宁九年二月，诏大茂山总真洞龙池特封侯。
 礼 宋会要辑稿 礼二一 (以下)岳渎诸庙 昭灵侯庙 
      
昭灵侯庙
【宋会要】
      
庙在蔡州(颖)[颍]上县。神宗熙宁十年四月，诏(颖)[颍]上县张公龙池特封侯。
 礼 宋会要辑稿 礼二一 (以下)岳渎诸庙 显佑显应真人庙 
      
显佑显应真人庙
【宋会要】
      
庙在丰都县平都山景德观。前汉王真人远，嘉定七年十(年)[月]封显真人；后汉阴真人长生，封显应真人。
 礼 宋会要辑稿 礼二一 (以下)岳渎诸庙 五台神龙庙 
      
五台神龙庙
【宋会要】
庙在大同府。徽宗宣和六年五月封五龙母显慈顺应神妃为昭懿显慈顺应神妃，东台龙神仁济灵泽王为元应仁济灵泽王，西台龙神义济显济王为利庆义济显泽王，南台龙神昭济惠泽王为享应昭济惠泽王，北台龙神灵济丰泽王据前后文例，此下当脱新加封号。，中台龙神崇济顺泽王为通应崇济顺泽王。
 礼 宋会要辑稿 礼二一 (以下)岳渎诸庙 通妙真人庙 
      
通妙真人庙
庙在成都府成都县通真观。张柏子真人，嘉定五年八月封。
 礼 宋会要辑稿 礼二一 (以下)岳渎诸庙 灵贶顺应侯庙 
      
灵贶顺应侯庙
【宋会要】
      
庙在建阳县。灵贶侯，淳熙十六年五月加封灵贶顺应侯。
 礼 宋会要辑稿 礼二一 (以下)岳渎诸庙 昭灵侯庙天头原批「复校销。」 
      
昭灵侯庙天头原批「复校销。」

庙在蔡州(颖)[颍]上县。神宗熙宁十年四月，诏(颖)[颍]上县张公龙池特封侯。
 礼 宋会要辑稿 礼二一 (以下)岳渎诸庙 洪圣广利昭顺威显王庙 
      
洪圣广利昭顺威显王庙
【宋会要】
      
庙在广南路广州南海龙王祠，其配明顺夫人，徽宗宣和六年十一月封显仁妃，长子封辅灵侯，次子封赞宁侯，女封惠佑夫人。其洪圣广利昭顺王自初封至加封年月并未见。高宗绍兴七年九月，加封洪圣广利昭顺威显王。
 礼 宋会要辑稿 礼二一 (以下)岳渎诸庙 威德王庙 
      
威德王庙
庙在广南西路雷州海康县雷神祠，神宗熙宁九年九月封。
 礼 宋会要辑稿 礼二一 (以下)岳渎诸庙 助顺孚圣广德威济王庙 
      
助顺孚圣广德威济王庙
【宋会要】
      
庙在两浙路明州定海县神助顺广德王祠。神宗元丰二年八月加号渊圣，徽宗大观四年六月加今额。元丰元年十一月，奉使高丽国信使
安焘言：「东海之神已号广德王，而岁时祭享，独无庙貌，乞立祠海濒。」从之。三年五月，诏知制诰邓润甫撰记。崇宁二年，国信使刘逵奏乞本庙岁度道士一人奉香火逵；原作「达」，据《宋史》卷三五一《刘逵传》改。。大观四年六月，国信使王襄言海中遭黑风，祈祷获应，愿增王号，以报灵德。诏加助顺渊圣〔广〕德王，仍令转运判官监葺庙宇，及建风雨神祠。宣和五年八月，风神封宁顺侯，雨师封宁济侯。光尧皇帝建炎四年二月，加顺助佑圣渊德显灵王。以车驾巡幸特加封。寿皇圣帝干道五年十月，加封助顺孚圣广德威济王。以太常少卿林栗等言：「李宝昨海州立功，神灵助顺，请加封号。」故有是命。其元封号内二字犯钦宗皇帝号，乃改「渊」为「孚」。
 礼 宋会要辑稿 礼二一 (以下)岳渎诸庙 徽美显灵王庙 
      
徽美显灵王庙
庙在陕西路延安府肤施县嘉岭山神祠。仁宗康定元年，刘平与石元孙皆战没，而延、庆将陷。范雍祷嘉岭山神，其夜天大雪，又城上若鬼神被甲之状，贼遂惊而退。雍以其事闻，三月，诏曰：「崛彼灵峰，实推守祀，遘梯冲之内侮，兴雨雪而外凌。闇冥之交，髣 ， 有 狂寇惊溃，坚垒妥安，捍民成功，蒙福斯厚。而名节未着，牢具不丰，非所以重依人、尊受职也。宜加封号威显公。」神宗治平四年十二月封王，徽宗大观二年加封英烈徽美王，政和八年九月改封徽美显灵王。唐天成二年正月，刺史高万金因祈雨有应立庙。赵元昊入寇，刘平战没，围城将陷，范雍祷于神，夜大雪，城上有巨人被甲之状，虏惊引去。元丰五年，王师西讨，盛冬无烈风大雪，米脂之战，军大克捷。
 礼 宋会要辑稿 礼二一 (以下)岳渎诸庙 善利孚应王庙 
      
善利孚应王庙
威济善利孚应王庙，在江南东路信州弋阳县东岳行宫内佐神康舍人威济公祠。光尧皇帝建炎二年九月封威济王，四年十二月加封善利二字，以王师收捕魔贼，阴助显灵，从都统辛企宗请也。绍兴二十六年正月，加封今号。
 礼 宋会要辑稿 礼二一 (以下)岳渎诸庙 惠安明应王庙 
      
惠安明应王庙
庙在福建路福州闽县乌石山。神，王审知封宣威感应王，神宗熙宁八年六月改今封。
 礼 宋会要辑稿 礼二一 (以下)岳渎诸庙 灵德善应王庙 
      
灵德善应王庙
【宋会要】
      
庙在广南东路南恩州阳江县龙龟山神祠。伪汉封光圣广德王，神宗元丰元年闰正月改今封。
 礼 宋会要辑稿 礼二一 (以下)岳渎诸庙 显应王庙 
      
显应王庙
庙在福建路泉州。真宗天禧二年五月，泉州言：「当州有飞阳神庙。按图经，庙在南安县西一里。初置在晋江之南，太康五年，夜有雷电起于庙，迟明视之，其庙已移于江北之阳，故谓之飞阳庙。梁朝追封昭德王庙，乞赐封崇。」诏特封显应王。
 礼 宋会要辑稿 礼二一 (以下)岳渎诸庙 福应王庙 
      
</div>
    <div class="pagination">
<a href="宋会要辑稿_page126.html">上一页</a><span>...</span><a href="宋会要辑稿_page122.html">122</a><a href="宋会要辑稿_page123.html">123</a><a href="宋会要辑稿_page124.html">124</a><a href="宋会要辑稿_page125.html">125</a><a href="宋会要辑稿_page126.html">126</a><span class="current-page">127</span><a href="宋会要辑稿_page128.html">128</a><a href="宋会要辑稿_page129.html">129</a><a href="宋会要辑稿_page130.html">130</a><a href="宋会要辑稿_page131.html">131</a><a href="宋会要辑稿_page132.html">132</a><span>...</span><a href="宋会要辑稿_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
