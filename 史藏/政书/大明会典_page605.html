<!DOCTYPE html>
<html>
<head>
    <meta charset="UTF-8">
    <title>大明会典 - 第 605 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 605 页/共 713 页</h1>
    <div class="content">圜丘坛 【吴元年、建圜丘於京城之南。洪武十一年、即其地建大祀殿、合祀　天地、是為　天地坛。嘉靖九年、復初制、仍為圜丘、在正阳门南】
圜丘、三成坛。一成、面径五丈九尺、高九尺。二成、面径九丈、高八尺一寸。三成、面径十二丈、高八尺一寸。各成面砖、用一九七五阳数、及周围拦板柱子、皆青色琉璃。四出陛、各九级、白石為之。内壝圆墙、九十七丈七尺五寸、高八尺一寸、厚二尺七寸五分。灵星石门六、正南三、东西北各一。外壝方墙、二百四丈八尺五寸、高九尺一寸、厚二己七寸。灵星门如前。 【高用周尺、餘今尺、下同】 又外围方墙、為门四、南曰昭亨、东曰泰元、西曰广利、北曰成贞
方泽坛 【吴元年、建方丘於钟山之北。洪武十一年、改建天地坛、遂废。嘉靖九年、復初制、為方泽、在安定门外】
方泽、二成坛。一成、面方六丈、高六尺。二成、面方十丈六寸、高六尺。各成面砖、用六八阴数、皆黄色琉璃、青白石包砌。四出陛、各八级。周围水渠一道、长四十九丈四尺四寸、深八尺六寸、阔六尺。内壝方墙、二十七丈二尺、高六尺、厚二尺。灵星门六、正北三、东西南各一。外壝方墙、四十二丈、高八尺、厚二尺四寸。灵星门如前。又外围方墙二重、内重北门三、东西南门各一。最外、惟西向三门。又西有石坊、曰泰折街
朝日坛 【嘉靖九年建、在朝阳门外】
坛、方广五丈、高五尺九寸、坛面砖、青色琉璃。四出陛、九级。圆壝墙七十五丈、高八尺一寸、厚二尺三寸。灵星门六、正西三、南东北各一。外围墙、前方后圆、西北各三门。墙之西北、有石坊、曰礼神街
夕月坛 【嘉靖九年建、在阜城门外】
坛、方广四丈、高四尺六寸。坛面砖、白色琉璃。四出陛、六级。方壝墙二十四丈、高八尺、厚二尺二寸八分。灵星门六、正东三、南北西各一。外围方墙、东北各三门。墙之东北、有石坊、亦曰礼神街
雩坛 【嘉靖中建】
坛在泰元门外。圆广五丈、高七尺五寸。四出陛、各九级。内壝圆墙、径二十七丈、高四尺九寸五分、厚二尺五寸。灵星门六、正南三、东西北各一。外围方墙、四十五丈、高八尺一寸、厚二尺七寸。正南三门、曰崇雩门、共為一区、在南郊之西。外围墙、东西面阔八十一丈五尺、南北进深五十六丈九尺、高九尺、厚三尺
神祇坛 【国初建山川坛於　天地坛之西。永乐中、北京山川坛成。嘉靖十一年、即其地為天神地祇坛】
神坛、方广五丈、高四尺五寸五分。四出陛、各九级。壝墙、方二十四丈、高五尺五寸、厚二尺五寸。灵星门六、正南三、东西北各一。内设云形青白石龕四於坛北、各高九尺二寸五分
祇坛、面阔十丈、进深六丈、高四尺。四出陛、各六级。壝墙、方二十四丈、高五尺五寸、厚二尺四寸。灵星门、亦如神坛。内设青白石龕、山形三、水形二、於坛北、 【先拟设於坛南北向、后改】 各高八尺二寸。左从位、山水形各一於坛东、右从位、山水形各一於坛西、各高七尺六寸
先农坛 【洪武二年、建先农坛於山川坛西南。永乐中、建坛如南京】
坛在神祇坛后、石包砖砌、方广四丈七尺、高四尺五寸。四出陛。坛东、為观耕臺、用木、方五丈、高五尺。南东西三出陛
先蚕坛 【嘉靖中、始建在安定门外、后改於西苑】
坛、石包砖砌、方广二丈六尺、高二尺六寸。四出陛。坛东、為採桑臺、用砖石、方一丈四寸、高一尺四寸。南东西三出陛
太社稷坛 【吴元年、建　社稷坛於宫城之西南北向、异坛、同壝。洪武十年、改建。同坛、问壝。永乐中、建坛如南京、在午门右】
同坛、同壝、坛、二成、上成、方五丈。次成、方五丈三尺、高五尺。四出陛、用五色土、随方筑之。壝垣、四面开灵星门。垣之色、亦各如其方
凡坛场禁约。弘治十三年奏准、
天地、山川坛内、纵放牲畜作践、及私种耤田外餘地、并夺取耤田禾把者、俱问罪。牲畜入官。犯人枷号一箇月发落
○嘉靖十年、令南郊近墙田地、不许纵人葬埋。行该城御史、并差给事中、及锦衣卫堂上官各一员、会同相勘。但有坟域附近一二裡内、无分大小、有力者、听令自行迁葬。无力者、工部於空远去处、设立义塚、限两月以里、尽行迁移。其
先农坛、并东西郊、一併查勘、从宜处置。仍出榜晓諭、有故违者重治不宥
○万历四年题准、
先农坛内墙垣、兵部行令巡捕官兵、常川巡缉。作践墙垣者、拏究。坛内耕种地土、离墙二丈外、方许锄犁

庙宇

太庙 【建置详见礼部祠祭司】
太庙、一座、九间。左右两廡、各十五间。庙门、一座五间。左右门、二座。有神库、神厨。
寝庙、一座、九间。左右两廡、各五间。
祧庙、一座、九间。左右两廡、各五间。
世庙 【今名玊芝宫、建置详礼部祠祭司】
宫门、五间、曰芝祥门。前殿、七间、曰宝庆殿。两廡、各五间。后寝、五间、曰大德殿。两廡、各三间
歷代帝王庙 【国初、建於南京。嘉靖中、后建於京师】
庙在阜成门内、街北。前為庙门。中為景德门。门内、為景德崇圣之殿。殿九间、重簷、五出陛。东西两廡、各七间。殿之后為库。前门内、左有神库、神厨。宰牲亭、门外
文庙
正殿七间、旧称大成殿、今题曰先师庙。殿之东掖、為祭器库、十一间。西掖、為乐器库、十一间。东西廡、各十九间。两廡之南、折而北向、為东西序、各十一间。门、各一。两序之中、為大成门、今题曰庙门、五间。中门三、东西各列□十二
祀典神祗庙於 【详礼部祠祭司】
凡修建庙宇。洪武二十六年定、歷代圣帝明王、忠臣烈士、及名山岳镇、应合祭祀神祇庙宇、务要时常整理。如遇新创、及奉
旨起造功臣享堂、须要委官督工计料、依制建造
○正统八年
敕、凡岳镇海瀆祠庙、屋宇墙垣、或有损坏、及府州县社稷、山川、文庙、城隍、一应祀典神祇、坛庙颓废者、即令各该官司修理。合用物料、酌量所在官钱内、支给收买。或分派所属殷实人户备办、於秋成时月、起倩夫匠修理。不许指此多派、虚费民财、及修盖淫祠、妄用民力。若岳镇海瀆、庙宇、焚毁不存、用工多者、布按二司、同该府官、斟酌民力、量宜起盖。仍先画图、奏来定夺。凡修完应祀坛庙、皆选诚实之人看守。所司时加提督。遇有损坏、即依例修整、不许废坏。乃令巡按御史按察司官、按临巡视
○成化十五年、令天下祀典神祇、祠庙应修理者、务要申达合干上司、勘实斟酌定夺
○弘治十二年、曲阜孔庙火。题准取旁近各省、及各抽分厂银重修
○嘉靖三十八年、以先牧庙、建自永乐、岁久颓敝、题准重修

公廨

凡修理公廨。洪武二十六年定、凡在京文武衙门公廨。如遇起盖、及修理者、所用(上□下木)砖瓦灰石人匠等项、或官為出办。或移咨刑部、都察院、差拨囚徒、著令自办物料人工修造。果有係干动眾、奏闻施行
○永乐二年奏准、今后大小衙门、小有损坏、许令隶兵人等、随即修葺。果房屋倒塌、用工浩大、务要委官相料、计用夫工物料数目、官吏人等保勘、申部定夺修理
○弘治元年奏准、今后各衙门、但有门窗等项损坏、原物见在者官為出料修理。原物不在者、就令经该官吏、及看守之人、出料自陪修理
○嘉靖二十三年题准、各衙门应修理者、小修用银一百两以下、大修五百两以下、估计到部、动支节慎库官银、上紧修理。以工完日為始、小修以三年為限、大修以五年為限、不得先期輒便议修
○又议定、各有钱粮衙门损坏、工部委官估计物料、转行动支无碍银两、径自修理。惟原无钱粮者工部议估兴工

文职公廨

宗人府 【在长安左门南】 吏部 【在宗人府南】
户部 【在吏部南】 　　礼部 【在户部南】
兵部 【在宗人府后】 　刑部 【在贯城坊】
工部 【在兵部南】 　　都察院 【在刑部南】
翰林院 【在长安左门外】 国子监 【在安定门内】
太常寺 【在后府南】 　通政使司 【在太常寺南】
大理寺 【在都察院南】 詹事府 【在玉河东岸】
光禄寺 【在东安门内】 太僕寺 【在万宝坊】
鸿臚寺 【在工部南】 　钦天监 【在鸿臚寺南】
太医院 【在钦天监南】 行人司 【在长安右门外】
上林苑监 【在文德坊】 中兵马司 【在城内仁寿坊】
东城兵马司 【在城内思城坊】 南城兵马司 【在城外正阳街】
西城兵马司 【在城内咸宜坊】 北城兵马司 【在城内教忠坊】

武职公廨

中军都督府 【在长安右门南】 左军都督府 【在中府南】
右军都督府 【在左府南】 前军都督府 【在右府南】
后军都督府 【在中府后】 锦衣卫 【在通政司南】
旗手卫 【在通政司后】 府军卫 【在时雍坊】
府军左卫 【在保大坊】 府军右卫 【在咸宜坊】
府军前卫 【在保大坊】 府军后卫 【在仁寿坊】
羽林左卫 【在保大坊】 羽林右卫 【在明时坊】
羽林前卫 【在时雍坊】 金吾左卫 【在保大坊】
金吾右卫 【在仁寿坊】 金吾前卫
金吾后卫　　　　虎賁左卫 【以上三卫俱在保大坊】
燕山左卫 【在安福坊】 燕山右卫 【在思城坊】
燕山前卫 【在鸣玊坊】 大兴左卫 【在日照坊】
济阳卫 【在居贤坊】 　济州卫 【在金城坊】
武驤左卫　　　　武驤右卫
腾驤左卫　　　　腾驤右卫 【以上四卫俱在崇教坊】
彭城卫 【在万宝坊】 　永清左卫 【在西城坊】
永清右卫 【在日中坊】 武功左卫
武功右卫　　　　武功中卫 【以上三卫俱在明时坊】
长陵卫
献陵卫
景陵卫
裕陵卫
茂陵卫
泰陵卫
康陵卫
永陵卫
昭陵卫
</div>
    <div class="pagination">
<a href="大明会典_page604.html">上一页</a><span>...</span><a href="大明会典_page600.html">600</a><a href="大明会典_page601.html">601</a><a href="大明会典_page602.html">602</a><a href="大明会典_page603.html">603</a><a href="大明会典_page604.html">604</a><span class="current-page">605</span><a href="大明会典_page606.html">606</a><a href="大明会典_page607.html">607</a><a href="大明会典_page608.html">608</a><a href="大明会典_page609.html">609</a><a href="大明会典_page610.html">610</a><span>...</span><a href="大明会典_page606.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
