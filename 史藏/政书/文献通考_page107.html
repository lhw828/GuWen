<!DOCTYPE html>
<html>
 <head>
  <meta charset="utf-8"/>
  <title>
   文献通考 - 第 107 页/共 334 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   文献通考 - 第 107 页/共 334 页
  </h1>
  <div class="content">
   程氏《演繁露》曰：“《宣和卤簿图》有诞马。其制，用色帛周裹一方毡盖覆马脊，更不施鞍，此其为制，必有古传，非意创矣。然名以为诞，则其义莫究也。蔡攸辈虽加辩释，终不协当。按《通典》，宋江夏王义恭为孝武所忌忧惧，故奏革诸侯国制，但马不得过二，其字则书为“但”，不书为“诞”也。“但”者，徒也。徒马者，有马无鞍，如人“袒裼”之“袒”也。迹其义类，则古谓徒歌曰谣，是其比也。其所谓徒者，但有歌声而无钟鼓以将也。然则谓之但马，盖散马备用而不施鞍辔者也（《通典》三十一）。又王琼每见道俗乞丐无巳，道逢太保、广平王怀，遽自言马瘦。怀即以诞马并乘具与之。按此书“但”为“诞”，误也。所与者但马而无鞍勒，故以乘具与之，其理相贯也。又按《酉阳杂俎》一卷，北齐迎南使，使主副各乘车，但马在车後铁甲首，馀人其所书曰但马，而不曰诞马，在车後而名，但知无乘具以备阙也。”
    按：《宋史》所载，卤簿凡三：至道、政和、绍兴皆有之。至道则国初草创之规，而又参以前代，相承之制。绍兴偏安杭都，未遑礼文辑，旧典多巳失坠，其可见者比承平时不能以半，独政和所定，则自元丰以来置立详定礼文所、议礼局，考订精审，其仪不舛，而其文最详，故具载之。
    高宗中兴後，唯设大驾、法驾及黄麾仗。大驾，卤簿、郊祀用之；法驾，明堂用之；黄麾大仗三千三百五人，大朝会用之（视政和旧仪减三之一）；黄麾半仗二千四百五十人，正旦朝会、上尊号、册宝、亲享用之（亲享太庙，兵部设黄麾仗，自和宁门至太庙棂星门外，鼓吹二百三十六人）；又黄麾半仗一千四百九十九人，册皇后、皇太子用之，黄麾角仗一千五十六人，冬至朝贺、紫宸殿望参、金国使贺正旦、生辰、受玉宝、皇帝御正殿、皇太子称谢起居用之；黄麾细仗五百人，迎奉册宝、《玉牒》、《国史》、《圣政会要》、《日历》、《卿集宝训》用之；细仗一百人，进呈《圣德事迹》、《经武要略》及独进《玉牒》用之。
    凡郊祀，卤簿用六千四百九十六人。骑立大旗十一，并执仪仗官兵三千三百五十六人，马一千九十八匹，摄殿中侍御史、诸卫将军等五十一人，御辇院伞扇、舆辇二百三十八人，控御马天武等四十四人，太常寺鼓吹乐工五百八十八人，左右金吾司碧栏等三十五人，总辖检察仪仗兵部郎中各一人，职掌十二人，辂下驾士等二百六十一人，车辂院般法物十人，诸班直等一千八百四十六人（马执龙旗五十四人，步执龙旗三十三人，击鞭六人，驾後大黄龙旗三人，捧日甲马队三百人，天武二百人，奉宸队一千二百五十人），翰林司兵士二人（淳熙十二年八月，枢密院言：“大辇於前九十日，八宝於前六十日，伞扇於前四十日阅习，并差殿前同步军司兵及辇官，”从之）。
    明堂，卤簿用四千一百四十八人。卓立大旗十一，步执仪仗官兵二千二百五十八人，摄殿中侍御史、诸卫将军及伞扇、舆辇等并同郊祀之数（唯逍遥辇下减十人）。诸班直六百六人（马执龙旗五十四人，步执龙旗三十三人，击鞭十四人，奉宸队五百人，驾後大黄龙旗五人），不设金、象、革、木四辂及大安辇。大驾，卤簿仪仗及六引用鼓吹八百八十四人（内鼓吹令、丞二人，府史、典史各四人，指挥使二人，帅兵官四十六人，歌色四十八人，金钲十七人，冈鼓十七人，大鼓一百一十人，小鼓六十人，中鸣六十人，铙鼓十七人，拱辰官三十六人，羽葆鼓十二人，篥二十九人，小横吹六十人，箫八十七人，笛二十九人，节鼓一人，此绍兴十三年之制）。法驾三分减一，鼓吹用五百八十八人（内令、丞四人，府典史、指挥使、帅兵官、歌、箫、篥、笳、笛、拱辰官、大小横吹、节鼓四百三十八人，金钲、冈鼓、羽葆鼓、大小鼓、中长鸣一百四十六人，此乃绍兴十三年之制也。）
    严更警场。旧制，严鼓一百二十四，金钲二十四，鸣角一百二十。绍兴十三年，以地狭移於棂星门外，止用鼓、角各六十，金钲二十。
    六引服饰。暴槊，左右金吾将军，金铜甲胄，披膊，解结锥；左右金吾街仗司、花脚幞头，碧罗袄，紫绿罗袍，金铜带，仪刀，乌皮履；执仪仗者幞头，武弁平巾帻，锦帽，鸾衫，抹额缬腾蛇，铜革带，紫绯罗绣袍，紫纟由宽衫，绯纟由袍，青罗黄纟由银褐绯皂纟由宝相花衫；驾前殿前指挥使，细甲，方胜，练鹊缬衫，绿罗甲，弓箭，银剑，蒜瓣朵红紫罗帽带；殿前左右班，粉青绯紫三色大搭缬罗衫；长入候五十二人，合色头须镀金帽，环青红二色；茶酒班殿侍，紫罗印皂斜搭衫；茶酒班十人，内红拂扇二人；御龙直执从物八十三人，珠巾方胜鹊衫；行门二十四人，金银甲，方胜鹊衫，金束带珠瑁，银骨朵，内押行门缠枝袍，行门花袍；御龙直二百五十人员，黄狮子缬衫，长行方胜鹊衫，内殿直巳下二百五十人员亦如之。长行白狮子缬衫，殿前指挥使编排禁卫紫罗皂花衫；驾头扇Υ下各天武三十一人，白狮子衫；东西班乐三十六人，紫帽带；招箭班三十六人，幞头束带；亲从围子、行宫殿门、中道左右壁帽，镀金束带，其衫皆以白狮子缬，馀并方胜练鹊；遥郡刺史，衫以罗雁；都指挥使，以御仙花；都虞候，以簇四金雕；御前忠佐，以宜男方胜；正副使，以黄狮子；正副都头，以方胜练鹊；控马亲从，以青莲；执烛笼亲从二百人，以宝照；馀从驾并以白狮子，执烛二十二人，衫亦如之，镀金带。军头引见司人员四人，帽子，方胜练鹊衫；等子八十三人，帽子，团花宝照绯缬罗衫，镀金带；左右骐骥院御马六（特勒、雕拳、毛、佛耳、赤、黄青骓滴露紫），控马执七宝百节鞭杌子，御马五十人，缬衫，皂纱帽，金镀银狮带；禁卫班。直等绯绿罗，红盘雕背子（绍兴三年正月，造绯二千领，绿一千领，以绢代罗。十三年，又以缬代绣。乾道四年五月，文思院制从驾人衣服。庆元二年，皇后受册宝，排设逍遥。平辇人员各一人，辇官二十七人。人员帽子、宜男缬罗衫，镀金银柘枝带；辇官幞头，白狮子缬罗衫，镀金海捷带）。
    绍兴十二年，皇太后回銮，上将躬迎於郊，命有司制常行仪仗（先是石延庆请诏礼官参考康定中常行仪卫，酌取中制，以正万乘尊严之分），工部尚书莫将等请先造黄麾仗二千二百六十五人。
    十三年二月，诏郊祀设大驾卤簿，仗内六引，令礼部、兵部、太常寺讨论名数。兵部侍郎程等言：“国初大驾仗仪，总一万二千二百二十二人。今已有黄麾半仗二千四百八十二人，玉辂、腰舆、小舆、大辇、平辇逍遥辇下一千九人，共三千四百九十二人。法物仪仗外，犹阙金、象、革、木四辂，芳亭、凤辇、属车、宝舆等一千二百七十三人，天武、捧日奉宸队等六千四百五十七人，共七千七百三十人。法物仪仗，请下有司制造。”乃命兵部郎官钱时敏等参订规式，凡旧用文绣者，以缬代之。前後部及六引鼓吹八百八十四人。旧制并骑导以道途狭隘，止令步从，其六引前大象止用一头（旧制：郊祀诣景灵宫，亦乘玉辂。时以衢巷狭隘，虑毁民居，诏权宜乘辇。若宗祀、明堂、享庙礼毕则乘玉辂至文德殿）。
    三十一年四月，臣僚言：“天子之出，清道而後行，千乘万骑，称警言跸，旄头前驱，豹尾後殿，其往来驰道，与阑出入者，皆有厉禁。自六飞南渡，务为简便，唯四孟享献，乘舆躬行，前为驾头，後止曲盖，而爪牙拱扈之士，或步或趋，错出离立，无复行列，至有酌献未毕，已舍而归，士民观者，骈肩接袂，杂Ш虎士之中，而不闻有谁何之者。望诏有司讲求其当，凡车驾行幸，从驾禁旅，以若干人为一列，相去各若干步；其乘马前导者，皆预上其数，命有司绘为图，先一日以闻，别具副本，报御史台，有不如令及不在图中而辄冒至者，许有司举之。蔽而不言，令御史台觉察。”诏可。
    孝宗隆兴二年，将行郊祀，诏遵艺祖典故，省约仪卫，除玉辂、逍遥、平辇外，八宝下人数及车辇仪仗，皆令减损，视绍兴二十八年之数，权减其半，用六千八百八十九人。鼓吹警场，旧用一千一百五十九人，亦三分减一。
    乾道四年，中书门下奏：“车驾诣德寿宫，用殿前司六百二十九人；皇城在内，巡检司三百九十一人；崇政殿，四百四十九人，凡一千四百六十九人。四孟诣景灵宫，用殿前司八百七十五人；皇城在内，巡检司五百二十八人，崇政殿，五百二十一人，凡一千九百二十四人。以左藏南库绢二千疋下文思院制其衣服。”
    六年，郊祀，诏复设五辂及大安辇。
    ●卷一百十九 王礼考十四
    ○后妃命妇以下车辇卤簿
    《周巾 车王》：后之五路：重翟，面朱总；厌翟，勒面缋总；安车，雕面总。皆有容盖（重翟，重翟雉之羽也。厌翟，次其羽，使相迫也。勒面，谓以如玉龙勒之韦为当面饰也。雕者，画之，不龙其韦。安车，坐乘车。凡妇人车，皆坐乘。故《书》：朱总为缋，或作ム。郑司农云：，马面。缋当为总。《书》亦或为总，读为凫之。总者，青黑色，以缯为之。总著马勒直两耳与两镳。容谓と车，山东谓之裳帏，或曰潼容。玄谓朱总、缋总，其施之如总，车衡官亦宜有焉。缋，画文也。盖如今小车盖也。皆有容有盖，则重翟、厌翟谓蔽也。重翟，后从王祭祀所乘；厌翟，后从王宾飨诸侯所乘；安车无蔽，后朝见於王所乘谓去饰也。《诗》、《国风》、《硕人》曰：“翟以朝”，谓诸侯夫人始来乘翟蔽之车以朝见於君，盛之也，此翟蔽，盖厌翟也。然则王后始来乘重翟乎？疏曰：凡言翟者，皆谓翟鸟之羽，以为两旁之蔽。重则二重谓之，厌则相次以厌其本。单言翟车者，又不厌其本也。凡言总者，谓以总为车马之饰，若妇人之总，亦既系其本，又垂为饰，故谓之总。安车，坐乘车。凡妇人车，皆坐乘，而此独得称安车者，以其无重翟、厌翟、翟车、辇车之名，无异物之称，故独称安车也。取鸟之色青黑为义。容，《昏礼》“妇车有衤炎”注云裳帏。《周礼》谓之容，《诗》“渐车帏裳”注潼容是。容潼、容裳、帏と为一物，盖汉法小车有盖，所以表尊，所以御雨）。翟车，贝面组总，有幄；辇车，组鞔，有た，羽盖（翟车，不重不厌，以翟饰车之侧尔。贝面，贝饰勒之当面也，有幄，则此无盖矣，如今车是也，后所乘以出桑。辇车，不言饰，后居宫中，从容所乘，但漆之而巳，为辁轮，人鞔之以行。有た，所以御风尘。以羽作小盖，为翳日也。疏曰：贝面：贝，水物，谓馀泉馀氐之贝文，以饰勒之当面者也。盖，所以御雨。无幄乃施之，有幄则无盖，汉法：车无盖。有辐曰轮，无辐曰辁辁。则人鞔行之）。
    陈氏《礼书》曰：“五路言翟、言车而不言路、二翟言翟而不言车者，不言路，避王也；不言车，车不足以名之也。孤言夏篆，卿言夏缦，至墨车以下然後言车，是亦饰盛者以饰名，饰杀者以车名也。重翟面，厌翟勒面，安车面，翟车贝面。郑司农曰：‘马面，’郑康成曰：‘勒面如玉龙勒之韦，为当面饰。’然则面者，饰马面也；勒面、面、贝面，盖亦若此。勒面以韦，则面、面、贝面以韦可知也；必镂之，则面亦镂可知也；面、面以金，贝面以贝，则勒面有亦可知也。或言勒，或言，互备也。马饰莫隆於，勒饰莫杀於贝，故《巾车》於王之玉辂言樊缨，《仪礼》於士之丧车贝勒，此重翟、厌翟、安车所以面，而翟车所以贝面也。”
    汉制：皇后鸳辂，青羽盖，驾四马，旆九ヵ。
    东汉：太皇太后、皇太后、皇后法驾，皆御金根车，重翟，羽盖，加青交络帷裳。其非法驾，则乘紫车，ね文画，黄金涂五末（五末：辕一，毂二，箱二，共五也），盖爪施金花。驾三马，左右（应劭《汉官仪》：“明帝永平元年，光烈皇后葬，魂车，驾辂，青羽盖，驾四马，九旒，前有方箱、凤凰车。”此因前汉旧制）。长公主乘赤车，大贵人、公主、王妃、封君油画车，大贵人加节画，皆右。公、列侯、中二千石，二千石夫人，会朝若亲蚕，各乘其夫之安车，右，加交络帷裳，皆皂。非公会，不得乘朝车，得乘漆布辎，铜饰五末。
    晋制：后乘重翟、羽盖、金根车，加青络，青帷裳、画辕，黄金涂五末，盖爪施金华，驾三马，左右。其庙见小驾，则乘紫车，饰及驾马如重翟。非法驾则皇太后乘辇，舆皇后画车。后亲蚕，乘油画母安车，驾六鬼马（鬼，浅黑色）；油画两辕安车，驾五鬼马，为副。又，金博山骈、紫绛车，皆驾三鬼马。三夫人油车，驾两马，左。其贵人加节画。三夫人助蚕，乘青交络安车，驾三，皆以紫绛车。九嫔、世妇乘车，驾三。长公主赤骈车，驾两马。公主、王太妃、皆油车，驾两马，右。公主油画安车，驾三，青交络，以紫绛车驾三马为副，王太妃、三夫人亦如之。公主助蚕，乘油画安车，驾三。公主有先置者，乘青交络安车，驾三。诸王妃、公太夫人、县乡君、诸郡公侯特进夫人助蚕，乘皂交络车，驾三。诸郡公侯监国嗣子之世妇、侍中常侍尚书中书监令卿校世妇、命妇助蚕，乘皂交络安车，俪驾。郡县公侯中二千石、二千石夫人会朝及蚕，各乘其夫之安车，皆左，皂交络，皂帷裳。自非公会则不得乘轺车。王妃、特进夫人、封郡君，安车，驾三，皂交络。封县乡君，油车，驾两马，右。
    宋因晋制。法驾，乘重翟。亲蚕乘油画母安车（元嘉中，《东宫仪》注云：“中宫仆御重翟金根车。”）。公主安车，以紫绛车为副，驾三。九嫔、世妇骈车，驾二。王妃、特进夫人、封君皂交络安车，驾三。其贵人、公主、王妃、封君油车，驾二，右。公、列侯、中二千石、夫人会朝及蚕所乘，依汉故事。
    齐因之。重翟车，加金涂校具，白地人马锦帖，箱隐膝，後户，白牙的帖，金涂面钉，漆画轮，铁铛，钳金涂纵容後路锞，师子辖，轭皆施金涂螭首及龙雀等诸饰。轭衡上，施金博山，又有金涂长角巴首。盖饰金涂爪支子花二十八，青油挟碧绢黄纹盖，漆布箱紫颜黄纹紫纹随阴，碧{艹屯}（徒昆反）。切外上施绛紫丝络。碧九ヵ，戟。皇太子妃厌翟车，如重翟，饰而微减。油络画安车，公主、王妃、三公特进夫人所乘。其贵人、公主、三夫人、九嫔、世妇、三公妃、特进夫人所乘正副，皆依汉晋。
    梁天监二年令，上台、六宫、长公主、公主、诸王太妃、皆得乘青油榻幢通车，榻幢涅为副。采女、皇女、诸王嗣子、侯夫人，皆乘赤油榻幢车，以涅为副。侍女听涅二乘。
    後魏熙平中，有司苏绍议：皇后之辂，其从祭则御金根车，亲丧则御母车，归宁则御紫车，游行御安车，吊问御绀车，并驾四马。
    北齐因魏制，其诸公主乘油朱络网车，车中饰用金涂及纯银。
    後周皇后之车十二等：一曰重翟，以从皇帝，祀郊，享先皇，朝皇太后；二曰厌翟，以祭阴社；三曰翟辂，以采桑；四曰翠辂，以从皇帝见宾客；五曰雕辂，以归宁；六曰篆辂，以临诸道法门；六辂皆面、朱总、金钩。七曰苍辂，以命妇家；八曰青辂，九曰朱辂，十曰黄辂，十一曰白辂，十二曰玄辂。五时常出则供之。六辂皆疏面、缋总。诸公夫人之辂车九：厌翟、翟辂、翠辂，皆面，朱总、金钩；雕辂、篆辂，皆勒面（刻白黑韦为当颅），缋总。朱辂、黄辂、白辂、玄辂，皆雕面，总（总，黑色缯，其著如朱总）。诸侯夫人自翟辂而下八，诸伯夫人自翟辂而下七，诸子夫人自雕辂而下六，诸男夫人自篆辂而下五。ひ缨就数，各视其君。三妃、三公夫人之辂九：篆辂、朱辂、黄辂、白辂、玄辂，皆勒面，缁总。夏篆、夏缦、墨车、栈车，皆雕面，总。三弋（由内反）、三孤内子，自朱辂以下八。六嫔、六卿内子，自黄辂而下七。上媛妇、中大夫孺人自夏篆而下五。下媛妇、大夫孺人，自夏篆而下四。御婉、士妇人，自夏缦而下三。其ひ缨就，各以其等。皆簟，漆之。君以赤，卿大夫士以玄。君驾四，三六辔。卿大夫士驾三，二五辔。士驾二，一四辔。
    隋开皇初，李德林奏，用後魏熙平苏绍议皇后之辂。後著令，制五辂：重翟，青质，金饰诸末。朱轮，金根朱牙，其箱饰以重翟羽，青油幢朱里，通，绣紫帷，朱丝络网，绣紫络带。八鸾在衡，镂，ひ缨十二就，金钅方钅乞，插翟尾，朱总，驾苍龙，受册、从祀郊、享庙则供之。厌翟，赤质，金饰诸末。轮画朱牙，其箱饰以翟羽，紫油幢朱里，通，红锦帷，朱丝络网，红锦络带，馀如重翟，驾赤骝，亲桑供之。翟车，黄质，金饰诸末。朱轮画朱牙，其侧饰以翟羽，黄油幢黄里，通，白红锦帷，朱丝络网，白红锦络带，馀如重翟，驾黄骝，归宁则供之。诸ひ缨之色，皆从车质。安车，赤质，金饰，紫通朱里，驾四马，临幸及吊则供之。辇车，金饰，同於蓬辇，通，斑轮，驾四马，宫苑近行则乘之。属车三十六乘。皇太子妃乘翟车，以赤为质，驾三马，画辕金饰。犊车为幅，紫，朱络网。良娣以下，并乘犊车，青朱里。三公夫人、公主、王妃、并犊车，紫，朱网络。五品以上命妇，乘青，与其夫同。
    唐因隋制，重翟、厌翟、翟车、安车，其饰不易。又制四望车，紫油，朱质通，画络带，拜陵、临吊则供之。又制金根车，朱质，紫油通，画油络带，朱丝络网，常行则供之。内命妇、夫人乘厌翟车，嫔乘翟车，婕妤以下乘安车，各驾二马。外命妇、公主、王妃乘厌翟车，驾二马。自馀一品乘白铜饰犊车，青通，朱里油幢，朱丝络网，驾牛。二品以下去油幢、络网，四品青偏。其王公以下车辂，皆太仆官造贮掌之。若受制行册命及二时巡陵、婚葬则给之。
    皇太后、皇后卤簿。清游旗（一人执，二人引，二人夹。领三十人，并带横刀，执稍弩弓箭而行），次虞候飞二十八人（夹道单行）。次内仆令（一人在左）、内仆丞（一人在右）。次黄麾，一人执。次左右厢黄麾仗（厢各三行，行列百人），左右领军卫（各领五色绣幡六口）。次内谒者监四人，给事二人，内常侍二人，内侍一人（并骑分左右）。次内给使（百二十人，分左右）单行，后尽宫人车。次偏扇、团扇、方扇（各二十四，分左右、宫人执），次香镫一（内给使四人舁），次重翟车（青质金饰，驾四马，受册、从祀、享庙则乘之。驾士二十四人），次行障六具（分左右，宫人执），次坐障三具（分左右，宫人执）。次内寺伯二人（领寺人六人，骑分左右，夹重翟车）。次腰舆一，执者八人。次团扇二，次大伞四，次孔雀扇八（分左右）。次锦花盖二。次小扇、朱画团扇（各十二，并横行）。次锦曲盖二十，次锦六柱八（分左右。白腰辔巳下，并大内给使执）。次宫人车。次後黄麾一，次供奉宫人（在黄麾之後），次厌翟车（朱质金饰，驾赤骝四，亲蚕采桑则乘之），次翟车（黄质金饰，驾赤骅骝四，宁于家乘之），次安车（赤质金饰，驾赤骝四，临幸及吊则乘之。驾士各二十四人）、次四望车（朱质，驾牛，拜陵、临吊则乘之），次金根车（朱质，驾牛，常行则乘之。驾士各十二人），次左右厢各牙门二（门二人执，四人夹），次左右领军卫（厢各百五十人，执殳尽卤簿曲折陪後门。左右折冲一人，次领卤簿後所开牙门，并在殳杖行之内）。前後部鼓吹：金钲、冈鼓、大鼓、小鼓、长鸣、中鸣、铙吹、羽葆鼓吹、横吹、节鼓、御马，并减大驾之半。
    皇太子妃卤簿。清道率府校尉六人（骑分左右，为三重，引带弓箭横刀），次青衣十人，（分左右），次导客舍人四人（分左右，引导）。次内给使六十人（朱衣，分左右，後尽内人车），次偏扇、团扇、方扇各十八（各分左右，宫人执，并，采衣）。次行障四具（分左右，夹车，宫人执），次坐障二具（夹车，宫人执）。次内典二人（骑分左右），次厌翟车（驾三马，驾士十四人）。次ト师二人（领内给使十八人，分左右）。次六柱扇二（内给使执）。次供奉内人（乘犊车），次伞一（正道行），大扇二、团扇四，曲盖二（分左右，各内给事执）。次戟九十（分左右，在内给使单行前，舆青衣齐，後尽内人车。）
    内命妇四妃九嫔婕妤美人才人卤簿（太子良娣以下同）。清道二人，青衣二人（青衣，九嫔四人，馀并二人），偏扇、团扇、方扇各十六（九嫔十四，馀并十），行障三具（九嫔以下二具），坐障二具（九嫔巳下一具，并妇人执），厌翟车（九嫔翟车，婕妤以下安车，并驾二马，驭十人，九嫔以下八），内给使十六人（九嫔十四，馀并十人），从车六乘（九嫔四，馀并三乘），伞一、大扇二（九嫔巳下无大扇），团扇二（内给使执），戟六十（九嫔四十，馀并二十）。
    外命妇卤簿。一品：清道二人，青衣六人（二品青衣四人，三品、四品二人）。偏扇、团扇、方扇各十六（二品十四，三品十，四品八），行障三具（二品、三品三具，四品一具），坐障二具（巳下并一具），厌翟车（从人十六，夹车，驾二马，驭人八。非公主、王妃并乘，白铜饰犊车，驾牛，驭人四。二品从人十四，巳下各减二），从车六乘（二品三品四乘，四品二乘），伞一，大扇一（二品已下无大扇），团扇二，戟六十（二品四十，三品二十，四品无戟）。宋朝皇后卤簿，唯用厌翟车。其制：箱上有平盘，四角曲栏，两壁纱窗龟文，金凤翅，前有虚柜、香炉、香宝，绯绣衣、络带、门帘，三辕凤首，画梯，推竿，行马，绯缯裹索。驾六马，金铜面，缨辔，铃襻，绯さ。驾士三十人，武弁、绯绣衫。常出止用正、副金涂银装白藤舆各一，上覆棕榈屋，饰以凤，辇官同乘舆平头辇之制。
    内外命妇之车。银装白藤舆檐，内命妇皇亲所乘；白藤舆檐，金铜犊车、漆犊车，或覆以毡，或覆以棕，内外命妇通乘。
    皇太后、皇后卤簿，皆如礼令。昭宪、孝明、孝章、元德、明德庄穆皇后园陵尝用之。公主卤簿，惟葬日给之。秦国成圣继明夫人葬日，亦给外命妇一品卤簿，自馀未尝用之。
    仁宗初，章献太后临朝，仪卫始盛。乾兴元年用礼仪院奏，制皇太后所乘舆，名之日大安辇具。皇太后出入，鸣鞭。仪卫，凡御龙直总五十四人，骨朵直总八十四人，弓箭直、弩直合五十四人，殿前指挥使左右班合五十六人，禁卫皇城司二百人，宽衣天武二百人。仪卫供御辇官六十二人，宽衣天武百人，其侍卫诸司应举，悉如乘舆。
    神宗嗣位，尊皇太后为太皇太后，而皇太后、皇后常出，止用副金涂银装白藤舆（制见前）。乃诏太皇太后出入所乘，如万安太后舆，上设行龙六，制饰率有加。
    哲宗绍圣元年，议造皇太后大安辇，中书具治平、元丰皇太后舆服仪卫以呈曰：“元丰中，宣仁谦恭，不乘太安辇。”上曰：“今皇太后独尊，非宣仁比。”遂诏行幸进太安辇，而皇太后嫌避，竟不制造。
    哲宗即位，尊朱贵妃为皇太妃，出入乘檐子。有司请用牙鱼凤为饰，伞用青。元三年，太皇太后诏有司寻绎典故，於是檐子饰以龙凤，伞用红。九年，群臣议改檐子为舆，上设行龙五，出入由宣德东偏门。帝以皇太后谕旨，令太妃坐六龙舆出入，进黄伞，由宣德正门。於是三省议，皇太妃坐龙凤舆，伞红黄兼用，从皇太后出入，止用红。
    徽宗政和三年，议礼局上皇后车舆之制：重翟车，青质，金饰诸末，以五采。轮金根朱牙。其箱饰以重翟羽，面施凤、孔雀，刻镂龟文。顶轮上施金立凤、耀叶。青罗衣一，紫罗画龙络带二，青丝络网二，紫罗画帷一，青罗画凤夹幔二。车内设红褥及坐，横辕上施立凤八。香柜设香炉、香宝，香柜饰以螭首。前後施帘，长辕三，饰以凤头、青缯裹索。驾青马六，马有铜面，插翟羽，ひ缨、襻胸铃拂，青さ，青色尾。若受册、谒景灵宫，则乘之。厌翟车，赤质，其箱饰以次翟羽；紫衣，红丝络网，红罗画络带，夹幔锦帷，馀如重翟车。驾赤骝四。若亲蚕则乘之。翟车，黄质，其车侧饰以翟羽；黄衣，黄丝络网，锦帷络带，馀如重翟车。驾黄骝四。安车，赤质，金饰，以五采，刻镂龟文；紫衣，锦帷络带，红丝络网，前後施帘；车内设褥及坐，长辕三，饰以凤头，驾赤骝四。凡驾马ひ缨之饰，并从车质。四望车，朱质，青衣，馀同安车。驾牛三。金根车，朱质，紫衣，馀同安车。驾牛三。自重翟以下，备卤簿则皆以次陈设。藤舆，金涂银装，上覆棕榈屋，以龙饰，常行之仪则用之。
    皇后卤簿之制。清游队。旗一（执一人，引二人，夹二人，并），骑金吾卫折冲都尉一员，骑（执槊二人夹），领四十骑，执槊二十人，弩四人，横刀一十六人。次虞候飞二十八，骑。次内仆、内仆丞各一员（各书令史二人，并骑）。次正道黄麾执一（执一人，夹二人，并骑）。次左右厢黄麾仗，厢各三行，行一百人：第一行，短戟、五色氅；第二行，戈、五色氅；第三行，仪、五色幡。左右领军卫、左右威卫、左右武卫、左右骁卫、左右卫等各三行，行二十人，）各帅兵官六人领，内左右领军卫帅兵官各三人，各果毅都尉一员检校（各一人步从），左右领军卫绛引旗，引前、掩後各六。次内谒者监四人，给事、内常侍、内侍各二人，并骑（内给使各一人，步从）。次内给使一百二十人。次偏扇、团扇、方扇各二十四。次香镫一。执擎内给使四人（在重翟车前。次重翟车。驾青马六，驾士二十四人，行障六、坐障三，夹车，并宫人执。次内寺伯二人，骑，领寺人六人，分左右夹重翟车。次腰舆一（舆士八人），团雉尾扇二，夹舆。次大伞四，大雉尾扇八，锦花盖二，小雉尾扇、朱画团扇各一十二，锦曲盖二十，锦六柱八扇（自腰舆以下，并内给使执）。次宫人车。次绛麾二（各一人执）。次正道後黄麾一（执一人，夹二人，并骑）。次供奉宫人。次厌翟车驾赤骝，翟车驾黄骝，安车驾赤骝，各四，驾士各二十四人。四望车、金根车，各驾牛三，驾士各一十二人。次左右厢各置牙门二（每门执二人，夹四人，一在前黄麾前，一在後黄麾後）。次左右领军卫，每厢各一百五十人执殳，帅兵官四人检校。次左右领军卫，折冲都尉各一员，检校殳仗（各一人骑从）。次後殳仗。内正道置牙门一，每门监门校尉二人，骑；每厢各巡检校尉一员，骑，往来检校。前後部鼓吹。金钲、冈鼓、大鼓、长鸣、中鸣、铙吹、羽葆、鼓吹、节鼓、御马，并减大驾之半。
    皇太子妃卤簿之制。清道率府校尉六人，骑。青衣十人。次导客舍人四人，内给使六十人，偏扇、团扇、方扇各一十八（并宫人执），行障四，坐障二，夹辇（宫人执），典内二人，骑，厌翟车，驾三马，驾士一十四人。次ト师二人，领内给使十八人，夹车，六柱二扇（内给使执）。次供奉内人（乘犊车），次伞一（正道），雉尾扇二，团扇四，曲盖二（执伞、扇各内给使一人）。次戟九十。
    命妇卤簿，附见《品官卤簿门》。
    孝宗隆兴二年，礼官：“《言五礼新》：仪皇后受册毕，乘重翟车，陈小驾卤簿。朝谒景灵宫，次诣德寿宫朝谒。今重翟车等未备，请止用肩舆、龙檐子。”从之。
    乾道元年，诏有司制皇太子妃檐子，如政和六年之制。竿梁黑漆，角兽，白藤织花面，茜红罗掌扇四柄，檐子前以小殿侍二人抱镀金青香球。
    宁宗庆元二年，册皇妃，制檐子，金镀银装，钉棕顶，红黄藤百花龙总以香檀木为之。椅子以金雕龙首，褥以红罗，装钉以金镀银叶，绦以红茸，屏风夹幔皆以红罗。供御辇官三十六人。次供御十四人，下都五十四人。
    ○皇太子皇子公卿以下车辇卤簿
    《周礼 巾车》，金辂，钩，樊缨九就，建大，以封同姓；象路，朱，樊缨七就，以封异姓；革路，龙勒，条缨五就，以封四卫；木路，前樊鹄缨，建大麾，以封蕃国（同姓，谓子母弟，以功德出封，若鲁卫之属。异姓，王甥、舅；四卫，四方诸侯守卫者，蛮服以内也；蕃国，谓九州之外夷、镇、蕃服。其制度并注见《乘舆门》）。服车五乘（服车，服事者之车也），孤乘夏篆（谓五色画毂约也），卿乘夏缦（夏缦亦五采画，无篆），大夫乘墨车（墨车不画，但以漆革车而已），士乘栈车（不革鞔而漆也），庶人乘役车（箱方，可载任器以供役）。
    汉皇太子、皇子皆安车，朱斑轮、飞令、青盖、金花爪、倚虎，较伏鹿，ね文画︶文，吉阳，文金涂五末，九ヵ降龙。皇子为王，赐以乘之。皇孙绿车以从。皆左右，三马（名皇孙车）。景帝中元五年，始诏六百石以上施车︶，得铜五末，轭有吉阳。二千石以上右，三百石以上帛布盖，千石以上皂缯盖，二百石以上白布盖，皆四维杠衣。贾人不得乘马车。吏赤盖杠，其馀皆青（《古今注》曰：“武帝天汉四年，令诸侯王大国朱轮，特虎居前，左兕右麋。小国朱轮画，特熊居前，麋鹿居左右。”）大使车，立乘，驾四，赤帷裳，持节者，重导从；贼曹车、斧车、功曹车皆两；大车，伍百巢弩十二人；辟车四人；从车四乘。小使车，不立乘，有，赤屏泥油，重绛帷。导无斧车。近小使车，兰舆赤毂，白盖赤帷。驺骑四十人。此追捕考按，有所执取者所乘。诸侯车皆朱斑轮，四幅，赤衡轭。公、卿、二千石、二千石，郊庙、明堂、祀陵，法出，皆大车，立乘，驾驷。他出，乘安车。其饰如金根车，加施组连璧交结四角，金龙衔璧，垂五采，析羽旒苏前後，气画帷裳，ね文画曲︶，长舆车等。驾布施马（布施马者，纯白骆马也，以黑药灼其身为虎文）。公卿以下至县三百石，五吏，贼曹、督贼功曹，皆带剑，三车导从。县令以上，加导斧车、牛车，武帝推恩之末，诸侯有寡弱者，皆乘牛车，其後牛车稍通贵者之所乘。
    诸马之文：王、公、列侯，镂文髦，朱镳朱鹿，朱文，绛扇汗，青翅燕尾，卿以下有者，缇扇汗，青翅尾，当卢文髦，上下皆通。中二千石以上及使者，乃有驾云。
    程氏《演繁露》曰：“汉初马少，故曰自天子不能具醇驷，将相或乘牛车，言惟天子之车，然後有马，然亦不能纯具一色，至将相则时或驾牛也。自吴、楚诛後，诸侯惟是食租衣税，无有横入，故贫者或乘牛车，则此之以牛而驾，自缘贫窭无资可具，非有禁约也。汉韦玄成以列侯侍祠天，雨淖不驾驷马车，而骑至庙下，有司劾奏，削爵，则舍车而骑，汉巳有禁矣。东晋惟许乘车，其或骑者御史弹，则汉法仍在也。至其驾车，遂改用牛。王导驾短辕犊车。犊，牛犊也。王济之八百里驳。驳，亦牛也。言其色驳而行速，日可八百里也。石崇之牛疾奔，人不能追，此其所以宝之也。《南史》吴兴太守之官，皆杀轭下牛以祭项羽，知驾车用牛也。岂通晋之制皆不得驾马也邪？予於是考按上古驾车则皆驾牛无用马者，故《易》曰服牛乘马也。又曰皖彼牵牛，不以服箱，则牛服之谓也。至古之耕不用牛，孔子弟子中有冉耕，字伯牛，岂前此未以牛耕邪？《诗》‘十千为耦’，长沮、桀溺耦而耕。沮、溺二人相对自挽犁也。《甘誓》：‘御非其马之正，汝不共命’，《诗》曰：‘四牡’，‘萧萧马鸣’，‘有车邻邻，有马白颠’则车皆马驾也。然则此时牛既不耕，又不驾车，则将何用也？至於马既驾车，车重而钝，又未有人知用马为骑，直至《六韬》方著骑兵，《诗》、《书》中元未之有，此制殆难考也。”
    後汉制：公卿乘安车，朱斑轮，飞令，倚鹿较，伏熊轼，皂缯盖，黑︶，右。九ヵ，镂义旄，朱镳纵末鹿文，绛扇汗，青翅燕尾。卿以下有者，缇扇汗；中二千石皆皂盖。朱两︶；千石、六百，朱左︶（︶长六尺，下屈广八寸，上业广尺二寸，九文，十二初，後谦一寸，若月初生，然不敢自满也。）
    後汉百官导从卒，公卿以下至县三百石长导从，置门下五吏、贼曹、督察盗贼功曹，皆带剑，三车导；主簿、主记，两车为从。县令以上，加导斧车。公乘安车，则前後并马立乘。长安、雒阳令及王国都县，加前後兵车，亭长，设右，驾两。巢弩车前伍伯，公八人，中二千石、二千石、六百石皆四人，自四百石以下至二百石皆二人。黄绶，武官伍伯，文官辟车。铃下、侍阁、门阑、部署、街里走卒，皆有程品，多少随所典领。驿马三十里一置，卒皆赤帻绛居云。古者军出，师旅皆从；秦省其卒，取其师旅之名焉。公卿下至一千石，骑吏四人，千石以下至三百石，县长二人，皆带剑，持戟为前列，扌建弓九。诸侯王法驾，官属傅相以下，皆备卤簿，似京都官骑，张弓带，遮出入称课促。列侯，家丞、度子导从。若会耕祠，主县假给辟车鲜明卒，备其威仪。导从事毕，皆罢所假。
    程氏演繁露曰：“太守五马，莫知的据。古乐府：‘五马立踟躇’，即其来已久。或言《诗》有‘良马五之’，侯国事也。然上言良马四之，下言良马六之，则或四或六，元非定制也。汉有驷马车，正用四马，而郑玄注《诗》曰：‘《周礼》州长建。汉太守比州长法，御五马。’玄以州长比方汉州，大小相绝远矣。周之州乃反统隶於县，比汉太守品秩殊不侔，不足为据。然郑，後汉时人，则太守之用五马，後汉巳然矣。至唐白乐天和《深春二十诗》曰：‘五匹鸣珂马，双轮画戟车’，至其自杭分司，有诗曰：‘钱唐五马留三匹，还拟骑来搅扰春’，老杜亦曰：‘使君五马一马骢。’则是真有五马矣，若其制之所始，则未有知者。”
    魏因汉制。文帝问：“东平王有辂，为是特赐乎？”郑称对曰：“天子五辂，金辂以封，同姓诸侯得与天子同乘金辂，非特赐始有也。”
    晋皇太子安车，因魏制而驾三马。非法驾则乘画轮车，上开四望，绿油幢，朱丝绳络，两厢里饰以金锦，黄金漆涂五末。其副车三乘，形制如所乘，但不画轮耳。王青盖车，皇孙绿盖车，并驾三，左右。
    晋制：母车，以母饰犊车，以赐王公。皂轮车，驾四牛，形如犊车，皂漆较毂，上加青油幢，朱丝绳络。诸王三公有勋德者特加之。位至公，或四望、三望、夹望车。油幢车，驾牛，如犊车，皂轮，但不漆毂，王公大臣有勋德特给之。通车，驾牛，如犊车，但举其通覆车上，诸王三公并乘之。武帝诏给魏舒阳燧四望小车。三望如四望。油幢给车，似三望而减。王公加礼者乘，次三望。平乘车（竹簟子壁，措轮为轮），通（其後形龙牵，金涂支子花纽，辕头後稍沓伏神承涂。庶人亦然）。三公诸王所乘。自四望至平乘，皆铜校饰。诸公给朝车驾驷、安车黑耳，驾三。自祭酒掾下及令史，皆皂零，特进以下，诸将军非持节都督者，给安车黑耳驾二。三公、九卿、二千石，皆人车立乘，驾四。去位致仕告老，赐安车驾四。郡县公侯，安车驾二，右，皆朱斑轮，倚鹿车，伏熊轼，皂缯盖。ヵ，公八，侯七，卿五，皆画降龙。中二千石、二千石，皆皂盖，朱两︶，铜五末，驾二。千石、六百石，朱左︶。轮王公之元子摄命理国者，安车驾三，七ヵ，封侯之元子五ヵ。大使车，立乘，驾四，赤帷裳，驺骑导从，公卿二千石郊庙、上陵、从驾所乘。小使车，不立乘，驾四，轻车之流也。兰舆皆朱，赤毂，赤屏泥，白盖，赤帷裳。又别有小使车，赤毂皂盖，追捕执取者所乘。凡诸使车，皆朱斑轮，赤衡轭。追锋车，去小盖，加通幔，如轺车，驾二。以迅速为名，戎阵之，是为传乘，轺车，古将军所乘传之车（按汉贵辎而贱轺车，魏晋贵轺车而贱辎。三品将军以上、尚书令轺车黑耳有後户，仆射但有後户耳，并皂轮也）。
    东晋安帝时，皇子乘後山安车，制如金辂。
    宋因之，皇子为王，亦锡以皇太子之安车。皇孙绿车，亦因旧法。其追锋车、母车、四望车。公及列侯所乘安车，依汉旧制，驾二马。旗ヵ，王公，侯七，卿五，皆降龙。公卿、中二千石郊陵法出，皆大车立乘，驾四；他出、去位、致仕者，皆安车，四马，二千石皆皂盖，朱︶，铜五末，驾二，右：王公之世子摄命治国者，安车，驾三，旗七，ヵ侯世子五ヵ。
    齐皇太子乘象辂，校饰如御，旗九ヵ降龙制黄屋车建碧九ヵ（九ヵ，鸾辂也。盖以黄辂为里，金涂校其绛丝），九命上公所乘。青盖安车，朱︶斑轮，驾一，左右，通车为副，诸王礼行所乘。皂盖安车，朱︶，漆斑轮，驾一，通朱车为副，三公礼行所乘。安车，黑耳皂盖为车，朱︶，驾一，牛车为副，国公列侯礼行所乘。马车，驾一，九卿、领、护、二卫、骁游、四军、五校从郊陵所乘。馀同晋法。
    梁皇太子、皇子因齐象辂制鸾辂，驾三，左右。朱斑轮，倚兽较，伏鹿轼、九ヵ，降龙，青盖，画︶，文，金涂五末。以画轮车为副。常乘画轮，则衣画车为副。其画轮车，上开四望，绿油幢，朱绳络，两箱里饰以金锦。二千石四品以上及列侯，皆给轺车，驾牛。伏兔箱，青油幢，朱丝络，毂辋皆黑漆。天监二年令，三公、开府、尚书令、给鹿︶轺，施耳，後户，皂辋。尚书仆射、左右光禄大夫、侍中、中书监令、秘书监，给凤辖轺，後户，皂辋。领、护、国子祭酒、太子詹事、尚书、侍中、列卿等，给聊泥轺，无後户，漆轮。车骠、骑及诸王除刺史带将军，给龙雀轺，以金银饰。御史中丞给方盖轺，形小如伞。诸王三公有勋德者，皆特加皂轮车，驾牛，形如犊车。但乌漆轮毂，黄金雕装，上加清油幢，朱丝络，通。王公加礼者，给油幢络车，驾牛，朱轮华毂。
    程氏《演繁露》曰：“旧尚书令、仆、中丞驺唱，得入宫门，止於马道（马道是许人上马处也）。郭祚为仆射，奏言非尽敬之宜。驺唱不入宫，自此始也。按驺唱者，驺从之传呼也。朱仲远为行台仆射，请准朝式，在军鸣驺，废帝笑而许之。史臣谓其任情，则是仆射在朝得用驺唱，而莅军则否，军国异容之义也。在军而乞从朝仪，所以名为任情也。梁制，尚书令、仆、御史中丞各给威仪十人，其七人武冠绛唱呼入殿，引皇至阶，一人执仪囊不皇（音横），《类篇》曰，喧也，则七人同声唱导，故曰喧也（《通典》二十二）。绛六人，所谓驺也。”
    陈因梁制。
    後魏太子乘金辂，朱盖，赤质，驾四马。三公及王车，朱屋青盖，制同五辂，名曰高车，驾三马。庶姓王侯及尚书令、仆以下，列卿以上，并给轺车，驾一马，或乘四望通车，驾一牛。
    北齐因魏制。王、庶姓王、仪同三司以上，翟尾扇，紫伞。皇宗及三品以上官，青伞朱里。其青伞碧里，达於士人，不禁。正从一品执事散官、及仪同三司，乘油朱络网车，车，牛饰得用金涂及纯银。二品、三品乘卷通车，车牛金饰。七品以上，乘偏车，车牛饰以铜。
    後周诸公之辂九。方辂（各象方之色）、碧辂、金辂，皆面，ひ缨九就，金钩。象辂、犀辂、贝辂、革辂、篆辂、木辂，皆疏面，ひ缨九就。皆以朱、白、苍三采。诸侯自方辂而下八，无碧辂。诸伯自方辂而下七，无金辂。诸子自方辂而下六，无象辂。诸男自方辂而下五，又无犀辂。凡就，各如其命。三公之车辂九：祀辂、犀辂、贝辂、篆辂、木辂、夏篆、夏缦，墨车、栈车。自篆以上，金涂诸末，，ひ缨，金钩。木辂以下，铜饰诸末，疏，ひ缨皆九就。三孤自祀辂而下八，无犀辂。六卿自祀辂而下七，又无贝辂。上大夫自祀辂而下六，又无篆辂。中大夫自祀辂而下五，又无木辂。下大夫自祀辂而下四，又无夏篆。士车三：祀车、墨车、栈车，凡就，各如其命数。自孤以下，就以朱绿二采。
    隋皇太子金辂，赤质，金饰诸末，重较，箱画ね文鸟兽，黄屋，伏鹿轼，龙。金凤一，在轼前。设障尘。朱盖黄里，画轮朱牙。左建，九ヵ，右载戟。首金龙头，衔结缀及铃。驾赤骝驷。八鸾在衡，二铃在轼。金钅方钅乞，插翟尾五焦，镂，ひ缨九就。从祀享庙、正冬大朝、纳妃则乘之。轺车，金饰诸末。紫通，朱里。驾一马，五日常朝及朝飨宫官，出入行道乘之。四马车，金饰诸末，紫油幢通朱里，朱丝络网。驾一马，吊临则乘之。
    隋制，公及一品象辂、黄质，象饰诸末。建，画以鸟隼。受册、告庙、升坛、上任、亲迎及葬则乘之。侯伯及二品、三品革辂，白质，建，画熊虎，受册、告庙、亲迎及葬则乘之。子男及四品木辂，漆饰。建，画龟蛇。受册、告庙、亲迎及葬则乘之。象辂以下，ヵ及就数，各依爵品。犊车则魏武赐杨彪七香车也，驾牛，自王公以下，至五品以上，并给乘之。三品以上，青朱里，五品以上，绀碧里，皆白铜装。唯有参谒及吊丧者，则不张而乘铁装车。六品以下不给，任自乘犊车，弗许施而乘。初，五品以上，乘偏车，其後嫌其美，停不行用，以白代之：三品以上，通车则青壁，一品轺车，油，朱网，唯车辂一等，听始得乘之。
    唐太子车辂因隋制。王公以下车辂：亲王及武职一品，象辂。自馀及二品、三品，革辂。四品，木辂。五品，轺车。象辂，朱斑轮，八銮在衡，左建（画龙，一升一降），右载戟。革辂，以革饰，左建旃（通帛为旃），馀同象辂。木辂，以漆饰之，馀同革辂。轺车，曲壁，青通。诸辂，质、盖、旃，皆朱。一品九ヵ，二品八ヵ，三品七ヵ，四品六ヵ，其有ひ缨就数皆准此。三品以上珂九子，四品七子，五品五子，六品以下去通及珂。王公车辂，藏於太仆，受制、行册命、巡陵、婚葬则给之，馀皆以骑代车。
    次詹事，皇太子卤簿：家令，次率更令（并乘轺车），次太保，次太傅，次太师（自家令已下，并正道威仪，卤簿各次本品，三师各乘辂）。次清游队旗（一人执，一人引，二人夹，领二十骑），次左右清道率府率各一人，次外清道直簿二十四人（骑分左右，夹道单行），次龙旗六，各一人骑执（每一骑前，二人骑为二重，引前；每旗後，亦二人重骑，护後），次细引六重（重二人，并行正道），次率更丞一人，冈鼓金钲各二面（左鼓，右钲），次大鼓三十六面（骑，横行正道），次长鸣三十六具（骑，横行正道）。次铙吹一部（铙鼓二面，各一骑执，二人骑夹），箫笳各六（骑，并横行）。次横吹一部（横吹十具，节鼓二面，各一骑执，二人骑夹），笛箫筚篥笳各六（骑并横行）。次扌冈鼓金钲各二面，一骑执（左鼓，右钲），次小鼓三十六面，次中鸣三十六具（并骑，横行正道）。次诞马十匹（分左右，二人执），次厩牧令一人（在左），丞一人（在右），次左右翊府郎将各一人（骑领班剑），次左右卫翊卫二十四人（骑执班剑），次通事舍人四人（骑分左右），次直司二人（骑分左右），次文学四人（骑分左右），次洗马二人（骑分左右），次司议郎二人（骑分左右），次太子舍人二人（骑分左右），次中允二人（骑分左右），次中书舍人二人（骑分左右），次左右谕德二人（骑分左右），次左右庶子四人（骑分左右），次左右副率各一人。亲勋翊卫厢各中郎将一人，并领仪刀六行（第一行亲卫二十三人，第二行亲衔二十五人，第三行勋卫二十七人，第四行勋卫二十九人，第五行翊卫三十一人，第六行翊卫三十人，皆曲折骑陪後行）。次三卫十八人（骑分左右），郎将二人（骑分左右，在六仪刀仗内，夹辂）。次金辂（赤质金饰，驾四马，从祀享正冬大朝、纳妃则乘之），仆一人驭，左右率一人执仪刀陪乘，驾士二十二人。次左右卫率各一人，夹辂。次左右率各一人，副率各一人，骑（领细刀、弓箭）。次千牛，骑执细刀、弓箭。次左右监门府直长各六人，监後门。次左右卫率府（厢各翊卫二队，并骑，在执仪刀行外，前後过三卫仗），厌角队各三十六，骑（分执旗弓箭槊，弩各郎将一人领）。次伞二、扇四，次腰一、团扇二、小方扇八，次内直郎二人（检校腰舆）。次诞马十匹，分左右。次典乘二人，分左右。次朱漆团扇六，紫曲盖六。次诸司供奉官二人。次大角三十六具（横行六重），次铙吹一部（鼓二面，箫笳各六，并骑横行）。次横吹一部（横吹十具，节鼓一面，笛、箫、筚篥、笳各六，并骑横行）。次令官师二人。次副辂，驾四马（驾士二十人），次轺车（金饰，驾一马，五日常朝及朝飨宫臣、出人行道则乘之。驾士十四人），次四望车（金饰，驾一马，临吊则乘之。驾士十人），次左右厢步队十六队（队列三十人，果毅一人，皆执弓箭刀槊弩，相），次左右司御率各一人（检校步队），次仪仗，左右厢各六色（色九行，行六人，皆执戟、弓箭、、刀盾，仪五色幢，油戟，相），厢各独揭鼓六重（重二人，皆仪仗外）。次左右厢，各百五十人，执殳（并分前後，在步队仪仗外，马队内，前接六旗，後尽卤簿，厢各果毅一人，主七师七人骑领，分前後），次左右厢马队，厢各十队（队引主帅以下三十一人，并戎服，带领刀、弓箭、弩槊队引旗一，果毅一人领之）。次後拒队，旗一，领三十骑，果毅一人领。前当正道殳仗内，开牙门。次左右厢，各开牙门三（前第一门，左右司御率队後，左右率府步队前。开第二门，左右卫率府步队後，司御率府仪仗前。开第三门，左右司御率府仪仗後，左右率府步队前。每门皆二人执，四人夹。左右监门副率各二人，直长二人骑，来去检校也）。次左右清远率府副率二人（仗内检校，并纠察非违。率应得槊从者，并不得将入仪仗内）。次少师，次少傅，次少保（队仗引尽则次三少，正道乘辂威仪各依本品。文武官以次陪从）。若常行及常朝，去诸马队、鼓吹、金辂、四望车，家令、率更、詹事、太保、太师、少保，少师其队仗三分减一，清道、仪刀、诞马各减半，乘辂车。馀同大仗。其二傅皆乘犊车，依式道从，不得过十人，太傅加清道二人，导引其卤簿。内道从官、三师、三少若有事故及无其人，则阙，总不须摄。馀若有事故及无其人，则别遣人摄行。若皇太子在学，太傅、少傅、导从如式。
    亲王卤簿。清道六人，为三重。次弩一。次青衣十二人（分左右）。次车辐十二人（分左右）。次戟九十（分左右）。次绛引幡六。次内给使，左右厢各三行（行四十人，各执刀弓箭及槊，并戎服）。次冈鼓金钲各一面（一骑执，二人夹骑）。次大鼓十八面（骑，横行正道），次长鸣十八具（骑，横行正道）。次小鼓十面，中鸣十具（分左右，单行，中鸣在小鼓外），节一，夹槊二。次告止幡四。次传教幢四。次信幡八。次仪二，次仪六，次油戟十八，次仪槊十，次细槊十，次仪刀十八。次诞马八。次府佐六人（骑分左右）。次象辂一（驾四马，驾士十八人）。次伞一，扇一。次采漆团扇四，曲盖二。次麾幢各一。次大角八骑（二重，横行正道）。次铙吹一部（铙鼓一面，箫笳各四，骑，横行），次横吹一部（横吹六骑，节鼓一骑，二人夹骑，笛、箫、筚篥、笳各四骑，横行正道）。
    群官卤簿。一品，清道四人（为二重，四品已上并二人），弩一骑，青衣十人，车辐十人（三品八人，自下递减二人）。戟九十人（二品七十，三品六十，四品五十），绛引幡六（二品以下阙之），刀、、弓、箭、槊各八十（二品六十，三品五十，四品四十）。冈鼓、金钲各一，大鼓十六（二品十四，三品十，四品八），长鸣十六（二品以下阙之）。节一，夹槊二。告止幡二，传教幡二，信幡六（其信幡，二品、三品、四品二。馀同一品）。诞马六（二品、三品四匹，四品二匹）。仪刀十六（二品十四，自下递减二。其一品，府佐四人夹行）革辂一（四品木辂。并驾四马，驾士十六人。自下品则减二人）。伞一，朱漆团扇四（三品、四品各三），曲盖二（二品以下一）。僚佐本服陪从。麾、幡各一。大角八（角自二品至四品各减二），铙吹一部，铙、箫、笳各四（二品各三，三品各二，四品各一）。横吹一部，横吹六（二品、三品四，四品二），节鼓一（二品以下并阙），笛、箫、筚篥、笳各四（二品已下各一）。右应给卤簿者，职事四品巳上，散官二品以上，爵郡王巳上及二王後，依品给。国公准三品给。官爵两应给者，从高给。若京官职事五品，身婚葬并尚公主，娶县主及职事官三品以上有公爵者嫡子婚，并准四品给。凡自王公以下在京拜官初上、正冬朝会及婚葬则给之（婚及拜官初上、正冬朝会，去槊、弓箭、刀、大小鼓、横吹、大角、长鸣、中鸣）。凡应导驾及都督刺史奉辞至任上日，皆依品给（奉辞去槊、弓箭、刀、金钲、冈鼓、大小鼓、横吹、大角、长鸣、中鸣）。
    中宗时，皇太子将释奠国学，有司具仪，从臣著衣冠乘马。左庶子刘子玄议：“古大夫以上皆乘车，以马为服。魏晋後，以牛驾车。江左，尚书郎辄轻乘马，则御史劾治。颜延年罢官，乘马出入闾里，世称放诞，此则乘马宜从亵服之明验。今陵庙巡谒王公册命，士庶亲迎，则盛服冠履，乘辂车，他事无车，故贵贱通乘马。此法驾所幸，侍臣皆马上朝服，且冠履惟可配车，故博带褒衣，革履高冠，是车中服袜而镫，跣而鞍，非唯不师於古，亦自取惊流俗，马逸人颠，受嗤行路。”太子从之，因著为定令。
    宋朝皇太子车辂之制：真宗、仁宗为皇太子，谒太庙，乘金辂，常朝则乘马。
    群臣车辂鞍马之制：亲王一品、奉使及葬，并给革辂，制同乘舆之副，惟改龙饰为螭。六引内三品以上乘革车，赤质，制如进贤车，无案，驾四赤马，驾士二十五人。绯纟意衣、络带、旗戟、绸杠绣文：司徒以瑞马，京牧以隼，御史大夫以獬豸，兵部尚书以虎，太常卿以凤（驾士衣亦同）。县令乘轺车，黑质，西壁纱窗，一辕，金铜饰，紫衣、络带并绣雉衔瑞草，驾二马，驾士一十八人。百官常朝各乘马。
    鞍勒之制。金涂银装牡丹花校具重八十两，紫罗绣宝相花雉子方鞯，油画鞍桥，白银衔镫，以赐宰相、亲王、使相，殿前马军步军都指挥使。金涂银装太平花校具重七十两，紫罗绣瑞草方鞯，油画鞍桥，陷银衔镫，以赐枢密使、副使、参知政事、节度使、殿前马军步军副都指挥使、都虞侯以上（四厢都指挥使，鞯以紫罗剜花）。若出使，则加红牛缨，金涂银钹。使相在外，加红织成鞍衤复。步军都虞候以上赐带甲马者，加红皮秋辔校具重七十两，青毡圆鞯，陷银衔镫。金涂银闹装麻叶校具重五十两，紫罗剜花方鞯，油画鞍桥，陷银衔镫，以赐三司使、文明、资政、翰林、龙图、枢密直学士、御史中丞、两使留後、观察、防御使，军厢都指挥使。军厢都指挥使。初除授团练使、刺史者，赐亦同（曾任中书、枢密院後为学士、中丞者，鞯以绣瑞草）。金涂银三环宝相花校具重二十五两，紫罗圆鞯，乌漆鞍桥，银衔镫，以赐团练使刺、史金。涂银促结洛州花校具重二十两，紫罗圆鞯，以赐诸路承受。白成重十五两以赐诸王官寮、翰林侍读侍书；金涂银宝相花校具重二十两，蛮校具重十五两，以赐诸班押班，殿前指挥使以上；白成洼面校具重十二两，以赐诸班，皆蓝黄纟圆鞯。至太平兴国七年，诏升朝官许乘银装绦子鞍勒，六品以下不得闹装，其鞯皆不得制绣、金皮饰。馀官及工商庶人，许并乘乌漆素鞍，不得用狨毛暖坐。其蓝黄绦子，非宫禁不得乘。士庶、军校乘白皮鞍勒者，悉禁之。
    伞。人臣通用，以青绢为之。国初，京城内独亲王得用。太平兴国中，宰相、枢密使始用之。其後，近臣及内命妇出入皆用。大中祥符五年，诏除宗室外，其馀悉禁。六年，复许中书、枢密院用。京城外，则庶官通用。
    王公以下，凡大驾六引，用本品卤簿，奉册、充使及诏葬皆给之。亲王止用一品之制，而加告止幡、传教幡、信幡各二。其葬日，止用六引内仪仗。景德二年，南郊卤簿使王钦若上言：“郓王攒日所给卤簿，与南郊仪仗吉凶相参。望依今别制王公车辂，所有鼓吹、仪仗，亦请增置，以备拜官、朝会、婚葬之用。”从之。於是仪服悉以画，其葬日在涂，以革车代辂。
    玉山汪氏曰：“按唐制，皇太子妃、亲王、文武职事官四品以上，散官二品以上并长安县令、内命妇、才人以上，外命妇、四品以上，皆给卤簿。本朝皇太子卤簿，遇升储则草定仪注，其王公以下，惟大礼奉引，乘舆及身薨敕葬则给，太子妃以下，内、外命妇，皆不复给，则是本朝人臣亦有给者，而比旧愈严矣。故中官麦允言及充媛董氏之丧，诏给卤簿，而司马温公皆争之，以其非常典也。”
    神宗元丰三年，详定礼文所言：“《卤簿记》公卿奉引：第一开封令，乘轺车；开封牧，隼旗；次太常卿，凤旗；司徒，瑞马旗，御史大夫，獬豸旗；兵部尚书，虎旗，而乘革车。考之非是。按《周礼》巾车职曰：‘孤乘夏篆，卿乘夏缦，大夫乘墨车。’司常职曰：‘孤、卿建旃，大夫建物。’请公卿以下奉引，先开封令，乘墨车建物；次开封牧，乘墨车建旗；太常卿、御史大夫、兵部尚书乘夏缦，司徒乘夏篆，并建旃。所以参备九之制。”从之。
    徽宗政和三年，议礼局上皇太子车辂之制：金辂，赤质，金饰诸末。车较，箱画苣文鸟兽；黄屋，伏鹿轼，龙，金凤一在轼前。设鄣尘。朱盖黄里。轮画朱牙。左建，九旒，右载戟。首金龙头，衔结绶及铃。八鸾在衡，二铃在轼。驾赤骝四，金げ方钅乞，插翟尾，镂，ひ缨九就。从祀、谒太庙、纳妃则供之。轺车，金饰诸末，紫油通，紫油朱里，驾马一。四望车，金饰诸末，青油通，青油朱里，朱丝络网，驾马一。轺车、四望车以次列於卤簿仗内。
    六年，礼制局言：“古之诸侯出封於外，同姓锡以金辂，异姓锡以象辂。盖出而制节，则远君而其道伸；入而谨度，则近君而其势屈。故其入觐，则不敢乘金辂、象辂，以同於王，当自降而乘墨车也。若公卿采地在天子县内者，则为都鄙之长，《大司马》所谓‘师都建旃’是矣。今开封牧列职於朝，与御史大夫同谓之卿可也，其在《周官》，则卿大夫之职是矣；又无金辂、象辂之锡，而乃比於古之诸侯入觐而乘墨车，可乎？成周上公九命，车旗以九为节，故建常九ヵ；侯、伯七命，车旗以七为节，故建常七ヵ：子、男五命，车旗以五为节，故建常五ヵ。其卿六命，其大夫四命，车旗亦各其命之数。则卿之建旃当用六ヵ，大夫建物当用四ヵ，至於三ヵ则上士所建也。其开封令，宜乘墨车而建物四ヵ：开封牧，御史大夫，户兵礼部尚书皆卿也，宜乘夏缦而建旃六ヵ。”从之。
    皇太子卤簿之制：家令、率更令、詹事各乘辂车，太保、太傅、太师乘辂，各正道，威仪、卤簿依本品。次清游队旗（执一人，引二人，夹二人），并正道。清道率府折冲都尉一员，领二十骑，执槊一十八人，弓矢九人，弩三人，二人骑从折冲。次左、右清道率府率各一员，领清道直簿及检校清游队龙旗等，执槊各二人。次外清道直簿二十四人，骑。次正道龙旗各六（执一人，前二人引，後二人护），副竿二（执各一人，骑）。次正道细仗引。为六重，每重二人，自龙旗後均布至细仗，槊与弓箭相，并骑：每厢各果毅都尉一员领，次率更丞一员。次正道前部鼓吹。府史二人领鼓吹，并骑。冈鼓、金钲各二（执各一人，夹二人，以下准此），帅兵官二人；次大鼓三十六，横行（长鸣以下准此），帅兵官八人；长鸣三十六，帅兵官二人；铙吹一部，铙鼓二（执各一人，夹二人，後部铙节鼓准此），箫、笳各六，帅兵官二人；冈鼓、金钲各二，帅兵官二人；次小鼓三十六，帅兵官四人；中鸣三十六，帅兵官二人。以上并骑。次诞马十（每匹二人控，馀准此），厩牧令、丞各一员（各府史二人骑从）。次左、右翊府郎将各一员，领班剑，左右翊卫执班剑二十四人，通事舍人四人，司直二人，文学四人，洗马、司议郎、太子舍人、中允、中左、右谕德各二人，左、右庶子四人，并骑（自通事舍人後，各步从一人）。次左、右卫率府副率各一员，步从，亲、勋、翊卫每厢各中郎将、郎将一员，并领六行仪刀：第一行，亲卫二十三人，曲折三人；第二行，亲卫二十五人，曲折四人；第三行，勋卫二十七人，曲折五人；第四行，勋卫二十九人，曲折六人；第五行，翊卫三十一人，曲折七人；第六行，翊卫三十三人，曲折八人（曲折人并陪後门），以上三卫并骑。次三卫一十八人，骑；中郎将二人夹辂，在六行仪刀仗内。次金辂，驾马四，仆寺仆驭，左率府率一员，驾士二十二人。夹路左、右卫率府各一员（各步从一人），次左、右率府率各一员，副率各一员，并骑（各步从一人）。次千牛骑，执细刀、弓矢，三卫仪刀仗，後开牙门。次左右监门率府直长各六人，监後门（并骑）。次左右卫率府每厢各翊卫二队（并骑）。次压角队各三十人，执旗二人（引二人，夹二人）。执槊一十五人，弓矢七人，弩三人，每队各郎将一员领。次正道伞二，雉尾扇四，夹伞。次腰舆一，舆士八人，团雉尾扇二、小方雉尾扇八夹（执各一人）。次内直郎、令史各二人骑从检校。次诞马十，典乘二人，府吏二人骑从。次左右司御率府校尉各一人（并骑从），领团扇、曲盖。次朱团扇、紫曲盖各六（执各一人），次诸司供奉官人。次左右清道率府校尉各一人（并骑），领大角三十六，铙鼓二，箫、笳各六，帅兵官二人；横吹十，节鼓一，笛、箫、栗五，帅兵官二人（并骑）。次管辖指挥使二人检校。次副辂，驾四马，驾士二十人。轺车，驾一马，驾士一十四人。四望车，驾一马，驾士十人。次左右厢步队凡六，十每队各果毅都尉一人领（并骑），队三十人，执旗一人（引三人，夹二人，并带弓矢，骑），步二十五人，前一队执槊，一队带弓矢，以次相（左右司御率府、左右卫率府厢各四队，二在前，二在後）。次左右司率御府副率各一员检校，步队各二人，执槊骑从。次仪仗。左右厢各六色，色九行，行六人。前第一行，戟、赤氅；第二行，弓矢；第三行，仪铤井毛；第四行，刀盾；第五行，仪、五色幡；第六行，油戟。次前仗首左右厢各六色，色三行，行六人。左右司御率府各一员，果毅都尉各一员，帅兵官各六人领。次左右厢各六色，色三行，行六人。左、右卫率府副率各一员，果毅都尉各一员，帅兵官各六人领。次尽後卤簿左右厢各六色，色三行，行六人，左右司御率府副率各一员（各一人步从），果毅都尉各一人，帅兵官各六人领，各六人护後，（并骑）。每厢各绛引幡十二（执各一人，引前旗六，引後旗六），揭鼓十二（揭鼓左右司御率府四重，左右卫率府二重）。次左右厢殳。各一百五十人（左右御率府各八十六人，左右卫率府各六十四人），并分前後、在步队仪仗外、马队内，前接六旗，後尽卤簿，曲折至门，每厢各司御率府果毅都尉一员检校，各一人从，每厢各帅兵官七人（并骑，左右司御率各四人，左右卫率府各二人）。次马队。左右厢各十队，每队帅兵官以下三十一人，旗一（执一人，引二人，夹二人），执槊十六人，弓矢七人，弩三人。前第一队，左右清道率府果毅都尉各一员领；第二、第三、第四队，左右司御率府果毅都尉各一员领，第五、第六、第七队，左右卫率府果毅都尉各一员领，第八、第九、第十队，左右司御府果毅都尉各一员领。次後拒队，旗一（执一人，引二人，夹二人），清道率府果毅都尉一员领四十骑，执槊二十人，弓矢十六人，弩四人。叉二人，骑从。次後拒队前当正道殳仗行内开牙门。次左右厢各门三：前第一门，左右司御率府步队後，左右率府步队前；第二门，左右卫率府步队後，司御率府仪仗前；第三门，左右司御率府仪仗後，左右卫府步队前（每开牙门，执旗二人，夹四人，并）。骑监门率府直长各二人，并骑；次左右监门率府副率各一员，骑；来往检校诸门，各一人骑从。次左右清道率府副率各三人，仗内检校并纠察，各一人骑从。次少师、少傅、少保，正道乘辂，威仪、卤簿各依本品次，文武官以次陪从。
    王公以下卤簿之制：中道清道六人。次弩一骑。次大晟府前部鼓吹。令及职掌、局长、院官各一人，冈鼓、金钲各一，大鼓长鸣各一十八，冈鼓、金钲各一。次引乐官二人，小鼓、中鸣各十。次麾、幢各一，节一，夹槊二，诞马八（每匹，控马各二人），革车一乘，驾赤马四，驾士二十五人，散扇十，方伞二，朱团扇四夹方伞，曲盖二；次大角八。次後部鼓吹，丞一员，录事一人。次铙鼓一，箫四，笳四，大横吹六，节鼓一，夹色二，笛、箫、篥、笳各四。次外仗。青衣十二，车辐棒十二，戟九十，绛引幡六，刀盾、槊、弓矢各八十，仪刀十八，信幡八，告止幡、传教幡各四，仪二，仪、斧挂五色幡六，油戟十八，仪槊十二，细槊十二。次左右卫尉寺押当职掌一十一人，骑；部辖部兵、部辖骑兵、太仆寺部押人员各一名，教马官一名。押当职掌四人，骑。
    一品卤簿之制（命妇同）：中道清道四人。弩一，骑。大晟府前部鼓吹。令一，职掌一名，局长、院官各一名，冈鼓、金钲各一，大鼓、长鸣各一十六，麾、幢、节各一，槊二，诞马六。次革车一乘，驾赤马四，驾士二十五人（命妇厌翟车，驾士一十三人，二品、三品准此）。散扇八（二品减四，三品减六，命妇散扇五十，行障五，行於车前，二品、三品准此），方伞二，朱团扇四，曲盖二，大角八（命妇属车六，驾黄牛十八，驾士五十九人，行大角前，二品、三品准此）。次後部鼓吹。丞一员，录事一名，引乐官二员。铙鼓一，箫、笳、大横吹角四，节鼓一，笛、箫、篥、笳各四。仗外。青衣十人，车辐棒十，戟九十，刀、槊各八十，弓矢六十，仪刀三十，信幡八，告止幡、传教幡、仪斧挂五色幡各四。次卫尉寺排列、押当职掌一十一人，都辖人员、太仆寺部押人员、教马官各一名，押当职四人（命妇加二人）。
    二品卤簿之制（命妇同）：中道清道二人。弩一。大晟府前部鼓吹。令一、及职掌、局长、院官各一名。冈鼓、金钲各一，大鼓十四，麾、幢、节各一，夹槊二，诞马四。次革车一乘，驾赤马四，驾士二十五人。散扇四，方伞、朱团扇、曲盖各二。次大角八。次後部鼓吹。丞一，录事、引乐官各一名。铙鼓一，箫、笳各二，大横吹四，笛、箫、篥、笳各二。外仗。青衣八人，车辐棒八，戟七十，刀盾、槊、弓矢各六十，仪刀十四，信幡四，告止、传教幡各二。次卫尉排列、押当职掌九人，太仆寺部押人员、教马官各一名，押当职掌四人（命妇加二人）。
    三品卤簿之制（命妇同）：中道清道二人。弩一。麾、幢各一，节一，夹槊二，诞马四。次革车一乘，驾赤马四，驾士二十五人。散扇二，方伞二，曲盖一，大角四。外仗。青衣八人，车辐棒六，戟六十，刀盾、槊、弓矢各五十，仪刀十二，信幡四，告止、传教幡各二。次卫排列、押当职掌七人，部辖人员、太仆寺部押人员、教马官各一名。押当职掌四人（命妇加三人）。
    政和时，诏赐诸王三接青罗伞一，紫罗大掌扇二，遂为故事。皇太子用三檐青罗伞，紫花罗掌扇四。
    高宗建炎元年，诏百官特许乘轿，惟不以入皇城。
    旧制：百官入朝，并乘马，若耆德大臣及宗室属近行尊者，许乘肩舆。政和三年冬，以雪泞，暂许百官乘轿，不以入宫门，路通，复常制。靖康末，高宗至磁州，守臣宗泽以所乘轿进，黑漆紫褥，上之（在京百官不用肩舆，所以避至尊）。建炎初元，上以维扬道滑，难於乘骑，乃谕辅臣曰：“君臣一体，朕不欲使群臣奔走危地，特许乘轿，惟不以入皇城。”二年，隆太后至杭州，有司言州僚乘轿张盖，不少裁抑，於礼未安。诏不许，乘凉轿。绍兴七年，诏监察御史以上出入，宰执以下退朝入局，并乘马，遇雨乘轿。沿边臣僚内地巡尉并令乘马。三十二年十一月，诏张焘朝谒，许乘轿出入皇城门至宫门内上下马处（隆兴二年，参知政事周葵为坠马所伤，暂令乘轿入内赴朝参）。隆兴二年，诏左仆射陈康伯乘肩舆出入皇城门，至殿门外，优礼也。
    程氏《演繁露》曰：“百官得於寓京乘轿自扬州始、後遂不复乘马，惟从驾则乘之。祖宗时，臣僚虽在外，亦不许乘轿也。《唐会要》：‘开成五年，黎植奏，朝官出使，自合乘驿马，不合更乘檐子’。自此请不限高卑，不得辄乘檐子。如疾病，即任所在陈牒申中书门下及御史台。其檐夫自出钱雇，其宰相至仆射致仕官疾病者，许乘之。”
    孝宗乾道元年，礼官言：“皇太子朝谒太庙，当服衮冕，乘金辂。”既而太子言至道、天禧故事，非臣子所安、乃免乘辂设仗。九月，诏皇太子从祀乘金辂，令有司排设。皇太子亦辞之。
    旧制，车驾行幸，东宫扈从，在三省之上。乾道中，诏於驾後方围子内行马。乾道中，诏臣僚导从至太庙景灵宫墙，并禁治张盖。
    太常少卿林栗言：“车驾经太庙，有司预，节音乐，止警跸，稍近则伞扇，至尊抚式，辇士趋进，实惟古礼式趋宗庙之仪，而臣下呵导张盖，未有条约。”於是申严其禁。
    ●卷一百二十 王礼考十五
    ○国恤
    虞舜摄政二十有八载，帝乃殂落（帝，尧。殂落，崩也。尧寿一百一十七岁）。百姓如丧考妣（百姓，百官），三载，四海遏密八音（遏，绝。密，静也。四海，四夷。四夷绝音三年，则华夏可知，言盛德所化者远也。贾公彦《仪礼疏》曰：《易 系辞》云，古者期丧无数。在黄帝九事章中，是黄帝以前心丧终身不变也。《虞书》云，百姓如丧考妣，三载，四海遏密八音。则是唐虞之日，心丧三年，亦未有服制也）。
    殷太甲：惟元祀，十有二月乙丑，伊尹祠于先王。奉嗣王见厥祖，侯甸群后咸在，百官总己以听冢宰（此汤崩逾月，太甲即位，奠殡而告。疏曰：《太甲中篇》云，三祀十有二月，伊尹以冕服奉嗣王，则是除丧即吉。明十二月服终。《礼记》称三年之丧，二十五月而毕。知此年十一月汤崩，此祠先王，是汤崩逾月，太甲即位，奠殡而告。此奠殡而告，亦如周康王受顾命尸於天子。春秋之世，凡有奠殡即位，逾年即位。逾月即位，当奠殡即位也。此言伊尹祠於先王，是特设祀也。嗣王见厥祖，是始见祖也。特设祀礼，而王始见祖，明是初即王位告殡为丧主也）。
    高宗：王宅忧，亮阴三祀（阴，默也。居忧信默，三年不言。《礼记》作谅ウ。郑玄以为凶庐，《论语》作谅阴。孔氏曰：“谅，信也。阴，默也。”字义各不同。）
    《尚书 大传》：《书》曰高宗梁ウ，三年不言。何谓梁ウ也？《传》曰：“高宗居凶庐，三年不言。”此之谓梁ウ。子张曰：“何谓也？”孔子曰：“古者君薨，王世子听於冢宰，三年不敢服先王之服，履先王之位而听焉。以民臣之义，则不可一日无君矣；不可一日无君，犹不可一日无天也。以孝子之隐乎，则孝子三年弗居矣（隐，痛也，字或为殷）。故曰，义者彼也，隐者此也，远彼而近此，则孝子之道备矣。”
    《丧服四制》：《书》曰：“高宗谅ウ，三年不言。”善之也。王者奠不行此礼，何以独善之也？曰：高宗者，武丁。武丁者，殷之贤王也。继世即位而慈良於丧。当此之时，殷衰而复兴，礼废而复起，故善之。善之，故载之书中而高之，故谓之高宗。
  </div>
  <div class="pagination">
   <a href="文献通考_page106.html">
    上一页
   </a>
   <span>
    ...
   </span>
   <a href="文献通考_page102.html">
    102
   </a>
   <a href="文献通考_page103.html">
    103
   </a>
   <a href="文献通考_page104.html">
    104
   </a>
   <a href="文献通考_page105.html">
    105
   </a>
   <a href="文献通考_page106.html">
    106
   </a>
   <span class="current-page">
    107
   </span>
   <a href="文献通考_page108.html">
    108
   </a>
   <a href="文献通考_page109.html">
    109
   </a>
   <a href="文献通考_page110.html">
    110
   </a>
   <a href="文献通考_page111.html">
    111
   </a>
   <a href="文献通考_page112.html">
    112
   </a>
   <span>
    ...
   </span>
   <a href="文献通考_page108.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
