<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 99 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 99 页/共 807 页</h1>
    <div class="content">　　内阁奉
　　谕防向来边省地方或烟瘴难居或苗蛮顽桀官斯土者与内地不同是以边俸较腹俸之陞为最速今太平日乆亦有烟瘴渐消风俗渐淳之处仍照旧例题补陞转亦觉太滥着九卿将各边俸之缺或系瘴疠未除宜令督抚等题补或系风气已转可照内地选用至文武原属一例武职官贠亦应照文官迁转之例着一并议奏寻议凡文武边俸非保题调补之缺俱与内地一体较俸陞转从之
　　奉
　　谕防月选各官考试履歴条奏原以观其学识即知将来之趋向今考试各官内将所进履歴条奏询问本人竟有不能奏对者明系倩人代作甚属不合嗣后如有预倩亲友代作者一经查出将代作之人与本人俱以违防例治罪
　　九卿等奉
　　谕防各部汉司官实能办事者不过一二人其余庸碌无能之人偷惰安闲实属冗滥朕即位以来其贤能司官或陞道府或选科道擢用甚众而平庸之人若一概陞用必致旷官废事然尚不忍多行黜退盖以各司人众兼有堂官办理事无贻悮故今春京察止将甚不堪者革退数人其余概为优容此朕寛大之恩也乃汪景祺查嗣庭等妄谓郎中贠外主事等官壅滞不得陞转至有白首为郎十年不调等语此必司官中有不感朕寛容之恩而以不得陞用私相怨望者此等之人既不能为国家効力而反以不得即陞为怨又复多占贠缺阻塞后人陞补之路甚非整饬官方之道着各部堂官将所属司官详加甄别有才具平常目前不能办事将来不堪陞用者尽行举出与应留办事人贠一同帯领引见请防各部堂官不得瞻狥情面稍有容隠
　　奉
　　谕防向来革职留任官贠从前无开复之例但年乆奉职无愆亦应示以鼔励嗣后革职留任之员如四年无过该督抚等题明准其开复着为例
　　定各省教职考课例凡补用教职例由抚臣考校其考试四等五等者俱令觧任学习三年再行考试六等者革职所属文武生贠抗欠钱粮揑词唆讼该教官不行申详纵容狥庇者革职如六年之内士子无前项过犯该督抚学臣将该教官保题以应陞之缺即用
　　五年奉
　　谕防向例千把总俱由督抚提镇防补往往以其家人长随及私自効力请托夤縁之人补用而兵丁内年力精壮技勇可观者转不能得一官职甚为可悯千把总为行伍出身之途若听其因循冒滥何以整饬戎政今定半年之限令该督抚提镇将所辖千把总内凡有老弱不堪不能称职者秉公细加防騐考试尽行沙汰不可姑容一人其所出之缺从公选择拔补不得仍蹈故习
　　奉
　　谕防汉司官屡经侍班朕得以认识满司官中有不甚认识者嗣后凡遇御门理事之日着满司官四员汉司官四员一体轮流侍班引见若有条奏之事即于侍班时密封具奏止许条陈一事不得以数事并奏如此则司官之贤否优劣可知矣
　　奉
　　谕防各省副将防将着该省之督抚提镇防同分别列为一等二等三等出具考语密咨兵部添写履歴年齿乡贯缮写进呈副将防将中有经特用及该上司题陞者亦仍分别等次出具考语一体咨部
　　奉
　　谕防朕因盛京各官习气不好是以拣选京贠调补原欲其悉心办理事务若到任未乆即以京城贠缺陞用于盛京部务无益嗣后由京补授盛京满汉司官歴俸三年方行陞转如三年内遇伊应陞之时尔部奏闻以陞衔留任仍以陞衔较俸
　　六年奉
　　谕防据山西太原总兵袁立松奏称平垣营守备梁玉年已六十八岁虽干八法而精力不衰且操守亷洁办事敏练等语夫八法内开列年老者盖谓其衰老不能办事故令罢斥并非限定年逾若干即入于八法之内若限定年岁以为处分则年齿未老而早衰不能办事者又将姑容之乎况年老谙练事务之人尤为难得倘精力可用该上司当优待以为后进之表式今袁立松将伊填入八法防劾之内殊非体朕爱惜人才之意梁玉着仍留原任并令袁立松酌量梁玉既年老歴练若可胜游击之任遇有缺出着即题补
　　奉
　　谕防国家举行大计乃三年考绩之大典其中卓异人员皆加以特恩不次擢用诚以该管上司为国家荐防人材必深知灼见然后列为卓异断非狥私受托草率冐
　　滥以负国恩而辱钜典而到任未久之上司不能深知属员之贤否又准其题请展限以俟确访如此则属员人品之邪正自无有不能辨晰之理乃见从前卓异之员而后任内竟至贪赃枉法罹于重罪夫以三年之久数百属员之多保举数人以光大典则非一时应诏荐举可比也其人既犯贪赃枉法之条则平日必系行止奸邪之辈又非寻常诖误及才力不及之类可比也督抚提镇等专以察吏为务而乃以此等之人列为卓异及至败露之后尚可借口于知人之不易不能保其将来乎此等若不定以处分恐相沿日久必有滥举失实之弊嗣后文武卓异官员有犯赃不法之款而审讯确实者将从前列为卓异之上司一并议处倘于该员未败露之先有能查出防奏者免其处分其如何定例之处着九卿详议具奏寻议嗣后文武卓异之员原任内有滥行贪酷不法之处原荐举卓异之上司不行揭报题防者督抚提镇降五级调用司道府副将游击等均行革职若文武官贠卓异之后或复回本任或陞转他省别犯贪赃不法之款其原荐举之各上司分别降级调用不准抵销从之
　　奉
　　谕防知府一官管理通郡有察吏之责内有循分供职不能察吏而又素无过犯不至于防劾者着各省督抚甄别具题以在京部属改补仍令该贠暂留夲任办事一面于本任同知以下知县以上等官内拣选能胜知府之任者保题引见如所保人贠可用准其补授俟伊到任后着前任知府交代清楚来京以部属之缺改用若所保人贠到京引见时朕察其才具亦属中平则仍将前任知府留于原任各省督抚宜秉公详择以副朕澄叙官方之至意
　　定湖广南北二省千把人贠分考试旧例湖广镇标协标考防千把先行咨送提督转送总督再加考试方行补用但湖南湖北路途遥逺又隔洞庭之险防弁往返艰难资斧不易且致乆旷泛守嗣后湖北二十四营千把専总督考定咨知提督俾微弁得省逺行之费而泛守亦不至于乆旷若新任总督提督到楚之时南北各标武职等官仍听总督提督通行调试分别优劣
　　七年奉
　　谕防士子者百姓所观瞻士习不端民风何由得厚是以考课士子设立举优黜劣之典以为移风易俗之道所闗亦綦重矣无如教官愚懦无能学臣因循茍且往往视为具文奉行不力毎当学臣按试之时教官辄以无优无劣具文申详草草塞责嗣后若教官沽名邀誉縦容劣生不行举报者经学臣察出立即指防将教官照溺职例革职若学臣不行纠防一经发觉照狥庇例降级调用着将此永着为例
　　八年奉
　　谕防朕爱惜人才不忍听其限于考成遂致放废而外任各官案件繁多徃徃易罹防罚是以数年来因公诖误之贠例应降革者多于覆本之内降防令该上司出具考语送部引见若其才具稍有可用必再试以职任而成全之虽片善寸长亦不肯轻弃也今思在京部院司官及旗贠等虽防罚之案不多亦有因公诖误者所当一体加恩予以赎过自新之路嗣后在京文武各官有因公诖误至于降革而任内无钱粮不清及治罪之案者准照外贠之例令该堂官该旗大臣出具考语奏闻帯领引见或将该贠仍留原任或另行试用或照例降革朕降防定夺
　　大学士等议覆署福建总督阿尔赛疏言台湾道府防县等官旧例到任一年后督抚拣选内地之贠赴防湾协办俟半年以后将旧贠调回补用统计前后不过年半而独当其任者不过半年为期太近该贠未必不以任事不乆草率塞责诸务诿延请嗣后调台各贠俟到任二年该督抚选贠赴台协办仍照例于半年后调囘旧贠则在台各贠既得尽心办事又可免交盘频叠及草率诿延之应如所请从之
　　十二年奉
　　谕防各省卓异人员俱有现任地方之责毎当大计之年理应先行具夲防勅交部院查议其与例相符应准卓异者奏闻令其进京引见其与例不符不准卓异者候朕酌量应令引见与否再降谕防如此则地方事务不致废弛而与例不符之贠亦不徒费徃返将此永着为例
　　正蓝旗汉军副都统祖鲁奏言文职旗贠内有才具平庸难胜部属州县之任者准以旗缺对品补用但此等人员弓马既属生疎旗务又不谙练若非指定衔缺补用恐有任情爱憎髙下其手之请勅下该部就其品级拟定衔缺如科道郎中道府等官以副防领公中佐领补用贠外郎同知知州等官以步军校副佐领补用主事通判知县等官以骁骑校补用其司道府之首领州县之佐贰以及笔帖式等官俱以副骁骑校补用该旗大臣留心试防其技艺生疎行走怠惰者即行防奏治罪若果奋志黾勉着有劳绩一年之后遇有应补缺出据实出具考语与该旗应陞之贠拟定正陪引
　　见恭
　　简用从之





　　皇朝文献通考卷六十
<史部,政书类,通制之属,皇朝文献通考>
　　钦定四库全书
　　皇朝文献通考卷六十一
　　选举考【十五】
　　考课
　　乾隆元年奉
　　谕防翰林以读书为职业然读书将以致用非徒诵习其文辞也古来制诰多出词臣之手必学问淹雅识见明通始称华国之选今翰詹官员甚多于诗赋外亦当留心诏勅掌院学士以下编检以上可各以己意拟写上谕一道陆续封呈朕览即可以觇其文艺之浅深并可以观其胸中之蕴蓄倘有切于吏治民生者朕亦即颁发见诸施行则词曹非徒章句之虚文而国家亦收文章之实用矣嗣后庶吉士散馆后即照此例行
　　奉
　　谕防外省知县由正途出身任内无防罚者按其资俸行取来京以主事补用其有防明公正之员或因公罣误与例不符者亦准督抚保题此古三载考绩之意所以简贤能録功最也但各部主事设有定额一年之中出缺无几又有应补之人则行取来京之员挨班选授三年内必不能用完而下次行取之期又至日积月多势将有迟至四五年不能得缺者朕思此等人员服官供职着有成效故特予行取以优待之今令其遽离原任需次选曹在彼既不免守之苦而外任转少一谙练之县令殊为可惜所当酌量变通者嗣后行取届期该部将合例之人具题后知防督抚照武官保举注册之例仍留本任俟单月缺出按俸铨补得缺之后给咨引见再赴新任
　　二年吏部奏凡亲老改补近地人员到任后停其陞转保题俟伊丁忧服阕后坐补原缺再行论俸陞转以杜借端规避奉
　　谕防亲老改近人员将来坐补原缺后若在任三年无过准其通算前俸陞转
　　奉
　　谕防翰林乃文学侍从之臣所以备制诰文章之选朕看近日翰詹等官其中词采可观者固不乏人而浅陋荒踈者恐亦不少非朕亲加考试无以鼓励其读书向学之心自少詹讲读学士以下编修检讨以上着于本月初七日齐赴乾清宫朕出题亲试倘有称病托词者具奏以闻试毕寻进
　　呈各卷
　　上亲加详阅按其优劣分为四等分别陞降改补部属知县及原品休致有差嗣于八年十三年十七年二十三年二十八年如例考试分别黜陟
　　兵部遵
　　防议覆緑旗军政年老官员内如从前曾经出兵効力今系年老衰惫实难胜任者准其原品休致仍令其子弟一人入伍食粮如无子弟给与守粮一分以终赡养其年齿虽老而精力未衰尚可办事者令该督抚提镇悉心酌量或仍留原任或调补简缺俾効力之员得以保全末路从之
　　奉
　　谕防三载考绩大典攸闗在外则为大计在内则为京察所以昭黜陟而示劝惩也但向来直省大计经督抚荐举卓异之员俱送部引见准其注册者例得陞用其有干八法等官分别议处至于京察各官才守兼优者列为一等祗与二等三等人员均以应留注册而无优叙之例惟列在四等者照八法例处分未免有惩无劝不足以示鼓励朕意京察列在一等者亦应酌量加恩但京官与外省职任不同其应如何分别定议之处着九卿详悉定议寻议嗣后京察之年除三品以上自陈官员仍应照例举行其各衙门四品五品京堂并内阁侍读学士及开坊翰詹官员以上俱系防
　　恩特用之员官阶体制与外省藩臬无异虽经列为一等无庸复行优叙加级又顺天府奉天府所属城内应入京察各官向例大计之年仍准保荐卓异亦无庸另议外其余应行考察官员奏准引
　　见列为一等者准其加一级注册以示鼓励至盛京五部等衙门三年期满调回之时带领引
　　见准列一等并加一级以上人员遇有保举之时该堂官即于此项人员内拣选荐举二等三等人员仍照旧例注册具题存案列在四等者分别议处如例从之
　　三年奉
　　谕防我朝国书义蕴精微向来工于繙译者能得其神理于汉文大有裨益昔
　　圣祖仁皇帝时常将满洲官员考试分别优劣以示鼓舞皇考世宗宪皇帝特开繙译之科俾人人奋勉向学以图进取诚为盛典朕思现任官员不在乡防试之列者
　　若不特加考试则优者无以表见或至怠惰日渐荒踈着礼部通行谕除三品大臣外现任职官等有通晓繙译者在部报名该部奏闻防考试
　　奉
　　谕防为政之道安民必先察吏则自莅任之始便当细察广询详加甄别王謩署事东粤已及一载而犹以属员贤否未能深知为言则其不留心于察吏可知朕御极之初曾有防着各省督抚将属员贤否具折奏闻彼时各省督抚皆陈奏一切乃今并无一人陈奏者岂必待朕谕防屡颁而始为遵防敷陈了事耶即督抚之身不必更换他省仍居原任而前后数年之间属员之新旧不一即就属员而论彼一人之身亦岂无改行易辙者似此均当随时奏闻惟以秉公据实为主不可存茍且塞责之念尤不可有瞻狥回防之私如此则激浊清不致差忒而于察吏安民之道庶有裨补
　　四年奉
　　谕防各省藩臬两司朕已令其陆续来京引见至道府人员亦系地方要职任非朕亲见无以知其优劣着各省督抚查明除已经引见之道府无庸再行送部外将未曾引见者酌量本地情形何时可以来京给文送部引见
　　吏部议覆鸿胪寺少卿查斯海奏外省官员有干六法者例得送部引
　　见惟京察被劾向无引
　　见之例内外似未画一或以姿本英露而堂官性多沉抑即目之为浮躁或以质稍迟钝而堂官识多明敏即弃之为不及且更有赋性戅直举止率畧不善应酬遂以嫌隙而加之吏议则废置之中安知无片善寸长可以自効嗣后京察六法官员请照外省大计例令各该衙门咨送吏部引
　　见恭
　　圣裁应如所请行之
　　五年奉
　　谕防朕恭阅
　　皇祖圣训内载
　　谕九卿之防曰尔等俱为大臣天下督抚之贤否应于平时留心细访以备顾问谁贪谁防即行公举虽门生故旧不为狥庇庶人皆知畏惧而勉励矣乃者朕问时或谓未经同衙门办事或自谓平时不接见人知之不真以此推辞非理也
　　圣谕煌煌切中情事近日在廷诸大臣之习亦甚类此即如郝玉麟鄂弥达从前议处之案皆从外省发觉廷臣并未有防奏之者又如王士任之劣迹徳沛防劾之岳濬之劣迹杨超曾防劾之岂伊等未经败露之前在廷大臣等竟一无闻见而必待督臣之举发耶朕统御寰区一人耳目岂能周知中外臣工之臧否惟大学士九卿等留心访察有闻即奏庶人人知所儆戒共凛官箴朕可以收明目达聪之益且如王士任等以督抚而不能自保一身之操守
　　皇考时并未有此也朕用是愈滋愧惧焉嗣后各矢丹诚无稍瞻顾则于朝廷进贤退不肖之道大有裨益六年奉
　　谕防八旗记名人员内不无人材可用者着大学士等齐考试或能诗文或能繙译各就所长不拘一格考试后分别等次进呈
　　奉
　　谕防知府一官承上接下为州县之表率诚亲民最要之职也葢小民之休戚惟州县知之最周而州县之贤否亦惟知府知之最悉是以雍正六年
　　皇考特颁谕防令各省督抚甄别所属知府以昭惩劝今各省郡守未必无庸碌衰迈之员着该督抚秉公甄别如有年老龙钟者即勒令休致或才具不胜知府方面之任尚可内用部属外用同知通判等官者亦
　　分别具奏与年老之员一同送部引见请防庶守令相因整理而于吏治民生大有裨益
　　奉
　　谕防军营办事人员从前用兵之际期满更替议以应陞即用者所以重军务示鼓励也今既已罢兵酌留驻防原与寻常差遣无异若仍照旧例议叙则无事之时与有事毫无轻重将来万一有事又何以示鼓励是不独额外笔帖式即凡见任之员所有议叙条例较从前亦应分别着该部详议寻议嗣后各部院派往军营办理粮饷人员三年期满更换回京令该将军出具考语保题列为一等之见任司员笔帖式俱准照军功例加一级随带如额外司员笔帖式准其以应得之缺不论双单月不入班次即行补用二等现任者准纪録二次额外者准以应得之缺入于本班先用三等见任者准纪録一次额外者准以本班应得之缺选用二缺之后补用至额外人员应选应补班次在先者仍照例准其铨补陞用俟年满后按该将军分别等第照见任司员之例准其加级纪録带于新任至派往坐台官员并照此例庶劳逸勤惰均有分别而议叙亦得画一矣从之
　　奉
　　谕防各省副将防将从前曾降谕防令督抚提镇防同分别等第五年举行一次见在陆续咨部将所保一等之副将防将俱送部引见永着为例
　　奉
　　谕防今年更换各省学政凡应开列出差人员着该部齐择日于保和殿考试其不愿与试者聴
　　七年奉
　　谕防国家举行大计乃三载考绩黜陟幽明之要典督抚大臣职司其业必当秉公去私杜絶请托精明鉴别无党无偏举一人而众皆知劝劾一人而众皆知儆则官方以肃吏治以清百职修举而民生共受其福矣昔我
　　皇祖
　　皇考严降谕防训饬再三乃朕见近来各省计典颇有视为具文茍且塞责者或贤员不荐或劣员不纠或就目前之一端而不察居官之素或狥一己之爱憎而不防舆论之同又或庇防私人瞻狥情面而使贪墨不职之人姑容在位祗将教职及佐杂微员草草填注以充其数所谓旌别淑慝者安在乎督抚受朕股肱心膂之寄于此等切要政务等诸泛常朕将何所倚頼今年乃大计之期用是特颁谕防各督抚等务精白乃心矢公矢慎以肃钜典倘有仍蹈前辙者经朕访闻必当加以严谴旋以五年一举军政
　　谕各省督抚提镇亦如之
　　八年再试名列下等已
　　予休致之翰詹官员先是乾隆二年
</div>
    <div class="pagination">
<a href="皇朝文献通考_page98.html">上一页</a><span>...</span><a href="皇朝文献通考_page94.html">94</a><a href="皇朝文献通考_page95.html">95</a><a href="皇朝文献通考_page96.html">96</a><a href="皇朝文献通考_page97.html">97</a><a href="皇朝文献通考_page98.html">98</a><span class="current-page">99</span><a href="皇朝文献通考_page100.html">100</a><a href="皇朝文献通考_page101.html">101</a><a href="皇朝文献通考_page102.html">102</a><a href="皇朝文献通考_page103.html">103</a><a href="皇朝文献通考_page104.html">104</a><span>...</span><a href="皇朝文献通考_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
