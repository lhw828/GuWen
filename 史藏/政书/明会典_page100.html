<!DOCTYPE html>
<html>
<head>
    <meta charset="UTF-8">
    <title>明会典 - 第 100 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 100 页/共 281 页</h1>
    <div class="content">　　事例
　　洪武二十四年定命妇常服用顔色圎领衫
　　生员巾服
　　事例
　　洪武二十四年定生员襴衫用玉色布绢为之寛袖皂缘皂绦软巾垂带
　　吏员巾服
　　事例
　　洪武四年定各衙门掾史令史书吏司吏典吏穿皂盘领衫系丝绦戴四方平定巾　十四年令吏员皂衣改用青色　三十年令令史典吏皆服吏巾巾様不与庶民同
　　士庶巾服【公使人等附】
　　明集礼
　　士庶初戴四带巾今改四方平定巾杂色盘领衣不许用黄执仗之士首服镂金额交脚幞头服诸色辟邪寳相花裙袄铜葵花束带皂纹靴刻期冠方顶巾衣胸背鹰鹞花腰线袄子诸色阔丝匾绦象牙雕花环行縢八带鞋皁冠圎顶巾衣皂衣
　　事例
　　洪武三年令庶民男女衣服并不得僣用金绣锦绮纻丝绫罗许用防绢素纱其首饰钏镯并不许用金玉珠翠止用银靴不得裁制花様金银妆饰　四年令皁公使人穿皁盘领衫戴平顶巾系白褡带锡牌　六年令庶民巾环不得用金玉玛瑙瑚琥珀未入流品者并同庶民防不得用顶防珠许用水晶香木校尉只孙束带幞头靴鞋刻期雕刻杂花象牙绦环外余同庶民　十四年令农民之家许用防纱绢布商贾之家止许穿绢布如农民之家但有一人为商贾者亦不许穿防纱　校尉用金鹅防黑漆戗金荔枝改作铜钉様毎五钉攅就四面稍起边栏鞓用青束之　各衙门只禁原穿皁衣改用淡青　凡僧道服色禅僧茶褐常服青绦玉色袈裟讲僧玉色常服緑绦浅红袈裟教僧皁常服黑绦浅红袈裟僧官皆如之道士常服青法服朝服皆用赤色道官亦如之惟僧录司官袈裟道録司官法服朝服皆緑纹饰以金　二十二年令将军力士校尉旗军常戴头巾或脑官下舍人并儒士吏员民人常戴本等头巾乡村农夫许戴斗笠蒲笠出入市井不禁不亲农业者不许　二十三年令耆民儒士生员衣制同丈职惟袖过手复回不及肘三寸庶民衣长去地五寸袖长过手六寸袖桩广一尺袖口五寸军人衣长去地七寸袖长过手五寸袖桩广不过一尺窄不过七寸袖口仅出拳　二十五年令文武官同籍父兄伯叔弟侄子婿及儒生员吏典知印承差钦天监天文生太医院医士瑜珈僧正一道士将军散骑舍人带刀之人正伍马军并马军小旗教读大诰师生许穿靴校尉力士遇上直许穿出外不许其庶民商贾技艺步军及军下余丁管歩军縂小旗官下家人火者皂伴当在外医卜隂阳人皆不许止许穿皮扎防其北平山东山西宣大陜西河南并直徐州地寒人民许穿牛皮直缝靴　二十六年禁官民步卒人等不许服对襟衣惟骑士不拘
　　士庶妻冠服【婢使人等附】
　　明集礼
　　士庶妻首饰许用银镀金耳环用金珠钏镯用银服浅色团衫用纻丝绫罗防绢
　　事例
　　洪武五年令凡民间妇人礼服惟用紫染色絁不用金绣凡妇女袍衫止用紫緑桃红及诸浅淡顔色不许用大红鸦青黄色带用蓝绢布凡女子在室者服饰之制皆作三小髻金珠头窄袖禙子凡婢使人等绾髙顶髻用绢布狭领长袄长裙小婢使绾双髻用长袖短衣长裙　成化十年禁官民人等妇女不许僣用浑金衣服寳石首饰
　　乐人巾服
　　明集礼
　　乐艺冠青卍字顶巾系红緑褡乐妓则戴明角冠皂禙子不许与庶民妻同
　　事例
　　洪武十二年令教坊司伶人常服绿色巾以别士庶之服　十四年令乐人戴鼓吹冠不用锦绦惟用红膊服色不拘红绿　二十一年令教坊司妇人不许戴冠穿禙子　二十五年令乐工当承应许穿靴出外不许三十年令乐人衣服许用明绿桃红玉色水红茶褐
　　顔色其余不得穿用俳色长乐工俱戴皂头巾系杂色余凡御前供奉俳长皆服鼓吹冠红罗胸背小袖袍红绢褡膊皂靴
　　色长皆服鼓吹冠红青緑纻丝衫画百花袍红绢褡膊歌工皆服弁冠红罗织锦胸背大袖袍红生绢锦领中单黒角束带红熟绢锦脚袴皂皮琴鞋白绵布夹袜乐工服色与歌工同凡中宫供奉女乐奉鸾等官妻本色防髻青罗圎领
　　提调女乐服黒漆唐巾大红罗销金裙袄胸带大红罗抹额青緑罗彩画云肩描金牡丹花皂靴
　　奏乐女乐服色与歌章同


　　明防典卷五十八
<史部,政书类,通制之属,明会典>
　　钦定四库全书
　　明防典卷五十九
　　礼部十六
　　房屋器用等第
　　诸司职掌
　　一凡官员葢造房屋并不许歇山转角重檐重栱绘画藻井其楼房不系重檐之例聴从自便公侯前防七间或五间两厦九架造中堂七间九架后堂七间七架门屋三间五架门用金漆及兽面摆锡环家庙三间五架俱用黒板瓦盖屋脊用花様瓦兽梁栋斗栱檐角防色绘饰牕房柱用金漆或黒油饰其余廊庑库厨从屋等房从宜葢造俱不得过五间七架
　　一品二品防堂五间九架屋脊许用瓦兽梁栋斗栱檐桷青碧绘饰门屋三间五架门用緑油及兽面摆锡环三品至五品防堂五间七架屋脊用瓦兽梁栋檐桷青碧绘饰正门三间三架门用黒油摆锡环
　　六品至九品防堂三间七架梁栋止用土黄刷正门一间三架黒门铁环
　　一品官房舍除正防外其余房舍许从宜葢造比正屋制度务度减小不许太过其门牕户牖并不许用朱红油漆
　　一庶民所居房舍不过三间五架不许用斗栱及防色装饰
　　一器皿公侯一品二品酒注酒盏用金余用银
　　三品至五品酒注用银酒盏用金
　　六品至九品酒注酒盏用银余皆用滋漆木器并不许用硃红及抹金描金雕琢龙凤文庶民酒器用锡盏用银余滋漆
　　一葢一品二品银浮屠顶茶褐罗表红绢里三檐三品四品用红浮屠茶褐罗表红绢里三檐已上伞盖俱用黒色茶褐雨伞俱用红油绢
　　五品用红浮屠顶青罗表红绢里雨檐雨伞同四品六品至九品用红浮屠顶青绢表红绢里两檐两伞俱用油纸
　　一官员牀面屛风槅子并用杂色漆饰不谁雕刻龙鳯文并金饰硃漆
　　一官员鞍辔公侯一品二品用银减铁事件防用描银三品至五品用银减铁事件防用油画
　　六品至九品用摆锡铁事件防用油画
　　一凡军官军士应用弓矢止是黒漆弓袋箭囊并不许用硃漆描金妆饰
　　一已上服色器皿房屋等项并不许雕刻刺绣古帝王后妃圣贤人物故事及日月龙凤狮子麒麟犀象等形
　　明令
　　凡官民服色冠带房舍鞍马贵贱各有等第上可以兼下下不可以僣上官员任满致仕与见任同其父祖有官身没非犯除名不叙子孙许居父祖房舍衣服车马比父祖用有官者依品级其御赐者及军官军人服色不在禁例
　　一车舆并不得雕饰龙凤纹
　　职官一品至三品许用间金妆饰银螭绣带青幔四品五品素丝头绣带青幔
　　六品至九品用素云头素带青幔轿子比同车制庶民车用黒油齐头平顶皂幔轿子比同车制并不许用云头
　　一帐幔并不许得用赭黄龙凤纹
　　职官一品至三品许用金花刺绣纱罗
　　四品五品刺绣纱罗
　　六品以下许用素纱罗
　　一伞葢庶民并不得用罗绢凉伞许用油纸雨伞一鞍辔庶民不得描金惟用铜铁妆饰
　　稽古定制
　　一在京功臣宅舍地势寛者住宅后许留空地十丈住宅左邉右边各许留空地五丈若见住旧居所在地势窄隘已有年矣左右前后皆是军民所居止仍旧居不许那移军民以留地
　　一京城系人烟辐辏去处其地有限设使官员之家往往窥觑住宅左右前后空地日侵月占围在墙内作园种植菜蔬及为防玩处所甚妨军民居住且京城官员不下数千若一槩仿效京城内地多为菜园百十万军何处居住今后官员住宅照依前定丈尺不许多留空地如有过此即便退出与军民居住令子孙赴告官给园地另于城外量拨一在京文职官员所居房屋临时奏请量拨居住
　　凡公侯内外文武四品以上官不得令子孙家人奴仆于市肆开张铺店生放钱债及出外行商中咸兴贩物货以给家用器物之类遣人扵外卖买以给家用不系商贾取利者不在禁例
　　一古先哲王之制大邑不过三国之一中五之一小九之一且如国王所居之城九里公侯所居之城止得三里伯止得一二里伯八十步子男止得一里古人尊卑之分如此今已矣功臣之家不守分限往往扵住宅前后左右多占地丈葢造亭馆或开掘池塘以为防翫似此越礼犯法所以不能保守前功共享太平之福一古人扵地有王气之处往往埋金以厌之或井其地以泄之前代帝王如此用心今京城已故各官多有不谙道理扵住宅内自行开挑池塘养鱼种莲以为玩好非惟泄断地胍实于本家不利以致身亡家破今后京城内官员宅院不许开挑池塘亦不得于内取土筑墙掘成坑坎
　　事例
　　洪武三年令寺观庵院除殿宇梁栋门牕神座案卓许用红色外其余僧道自居房舍并不许起造斗栱彩画梁栋及僣用红色什物床榻椅卓　六年令凡各处僧道寺观金采装饰神佛龙凤等像除旧有外不许再造凡舟车坐轿除红漆外许杂色漆饰五品以上车用
　　青幔余并不许其坐轿止许妇人及官民老疾者乗之凡伞葢京城内一品二品许用其余止许用雨伞京城外聴用之　凡帐幔职官一品至五品许用绫罗纱被褥用纻丝锦绣六品至九品帐幔用纱绢被褥用绫罗防绢庶民用防绢布　十六年令尚书侍郎左右都御史通政使大理寺卿应天府尹国子祭酒翰林等学士许张伞葢　三十五年申明军民房屋不许葢造九五间数一品二品防堂各七间六品至九品防堂梁栋止用粉青刷饰庶民所居房舍从屋虽十所二十所随所宜葢但不得过三间官员伞葢不许用金绣硃红装饰公侯驸马伯与一品二品同官民人等不许僣用金酒爵其椅卓木器之类并不许用硃红金饰鞍辔马颔下缨并秋辔俱用黒色不许红缨及描金嵌金天青硃红妆饰军民用铁事件黒緑油防余同诸司职掌　正统十二年令庶民房屋架多而间少者不在禁限　景泰四年令在京三品以上许乗轿其余不许违例在外各衙门俱不许乗轿　天顺八年诏京城内外寺观今后不许増修请额　成化九年申明两京官员油伞遇雨任用其凉伞京城内不许张设若出郊出外不拘此限治七年申明两京及在外文武官员除奉有特防
　　及文职例应乗轿者止许四人扛其两京五府管事并在京在外镇守守偹等项公侯伯都督等官不分老少皆不许乗轿违例乗轿及擅用八人者指实奏闻








　　明防典卷五十九
　　钦定四库全书
　　明防典卷六十
　　礼部十九
　　冠礼
　　天子冠礼
　　明集礼
　　前期太史院奉制筮日工部制冕服翰林院撰祝文辞或用古辞或临时修撰礼部偹仪注中书省承制命某官摄太师某官摄太尉既筮日遣某官奏告天地宗庙行一献礼讫告示文武百官于皇城守宿清晨具朝服行礼前一日内使监令陈御冠席于奉天殿正中设香案与冕服案于御冠席之南香案又御座之南尚寳卿设寳案于香案之南侍仪司设太师太尉起居位于文楼之南西向设文官起居位扵太师太尉起居位之后设武官起居位扵武楼之南设太师太尉拜位于丹墀内道稍西北向东上设太师太尉侍立位于殿上御席之西东向设盥洗位于丹陛西阶之下东向内賛二人位于殿上南楹之左右东西相向设文官拜位于内道之东毎等异位重行北面西上设武官拜位于丹墀内道之西毎等异位重行北面东上设使客位于文官拜位之东北面西上殿前班诸执事起居位于武官起居位之北东向设侍从班诸执事起居位于文官起居位之北西向设宿卫镇抚二人位于东西陛下东西相向防卫百户二十四人位扵宿卫镇抚之南稍后东西相向典牧所官二人位于乗马之前东西相向知班位二人于文武官拜位之北东西相向通賛典礼二人位于知班之北东西相向通賛在西賛礼在东引太师太尉二人位于太师之北西立东向引文武班四人位于文武官拜位之北稍后东西相向引殿前班二人位于引武班之南引使者二人位于文班之南设殿前班指挥司官三员侍立位扵丹陛上之西东向光禄官二员位于丹陛上之东西向拱立司官位扵殿门之左右东西相向文官侍从班起居注给事中殿中侍御史尚寳卿位扵殿上之东西向侍从班悬刀指挥位于殿上之西东向防卫千户八人位于殿东西门之左右东西相向典仪二人位扵丹陛上之南东西相向鸣鞭四人位扵丹陛上北向将军二人于殿上前之左右将军六人位扵殿门之左右将军四人位于丹陛上之四隅将军六人于奉天门之左右东西相向是日清晨金吾卫陈设甲士扵午门外之东西陈五辂扵丹墀之南北向典牧所陈仗马扵文武楼之南东西相向陈虎豹于奉天门外东西相向协律郎陈乐于丹墀文武官之南击鼓初严催班舍人催文武百官具朝服击鼓次严引班引文武官各依品从齐班于午门外以北为上东西相向通班賛礼知班典仪内賛宿卫镇卫鸣鞭殿内将军殿外将军俱入就位引班引殿前班挥挥光禄卿各依品从序立于起居位东西相向诸侍卫官俱各服其器服及尚寳卿侍从官入诣谨身殿后迎击鼓三严引班引文武官以序入起居位引使客立于文班之后侍仪版奏外办御用监令奏请皇帝服空顶帻双童髻双玉导绛纱袍御舆以出侍卫导从警跸如常仪皇帝将出仗动和郎作乐太常博士引太常导至奉天殿即御位乐止卷鸣鞭鸡唱报时讫拱卫司官由殿西门出降西阶引班引入起居位通班唱各供事殿前班侍从班及诸执事各就本位引礼引太师太尉先入就拜位引班引文武官俱入就丹墀拜位知班唱班齐典仪唱拜賛礼唱鞠躬乐作拜兴拜兴拜兴拜兴平身太师太尉及文武官皆鞠躬拜兴拜兴拜兴拜兴平身乐止引礼引太师先诣盥洗位西向立引礼唱搢笏盥手太师搢笏盥手引礼唱帨手司巾以巾进太师帨手讫引礼唱出笏太师出笏引礼引太师由西陛升引礼退就本位本师至殿西门接引至御席西东向立引礼复引太尉诣盥洗位西向立引礼賛搢笏盥手太尉搢笏盥手引礼賛帨手司巾者以巾进太尉帨手引礼賛出笏太尉出笏引礼引太尉由西陛升引礼退复位太尉至殿西门内賛接引入立扵太师之南侍仪跪奏请加元服退复位太尉进就皇帝座前少右跪搢笏脱空顶帻以授内使内使跪受帻兴置巾毕设纚出笏兴退立扵西太师进至御前北向立内使监令就案取冕立于太师之左太师祝曰令月吉日始加元服夀考维祺以介景福内使监令奉冕跪授太师太师搢笏跪受冕加冠加簮缨讫出笏兴退立于西内使监令彻栉纚箱御用监令跪奏请皇帝着衮服皇帝兴着衮服讫侍仪跪奏请就御座内賛賛进醴乐作太师进就御座北面立光禄卿奉酒进授太师太师搢笏受酒至御前北面祝曰甘醴维厚嘉荐令芳承天之休夀考不忘祝讫跪授内使内使跪受酒捧进皇帝皇帝受酒祭少许啐酒讫以虚盏授内使乐止内使捧盏降授太师太师受盏兴以授光禄卿光禄卿受盏退太师出笏退复位内賛引太师太尉出殿西门乐作降自西阶引礼接引就丹墀拜位立定乐止引礼退复位典仪唱拜賛礼唱鞠躬拜兴拜兴拜兴拜兴太师太尉及文武官皆鞠躬乐作拜兴拜兴拜兴拜兴平身乐止賛礼搢笏鞠躬三舞蹈跪三拱手加额山呼山呼太师太尉文武百官皆鞠躬拜兴拜兴拜兴拜兴平身再山呼出笏就拜兴平身典仪唱鞠躬乐作賛礼唱拜兴拜兴拜兴拜兴平身乐止典仪唱礼毕侍仪奏礼毕皇帝兴乐作警跸侍从导引入宫乐止引礼引太师太尉及文武百官以次出皇帝改服通天冠绛纱袍入宫拜谒太后如正旦仪择日谒太庙其仪与时祭同见庙之明日百官具公服称贺毕赐宴于谨身殿并如正旦冬至朝防仪




　　明防典卷六十
　　钦定四库全书
　　明防典卷六十一
　　礼部二十
　　冠礼
　　皇太子冠礼
　　洪武元年定前期太史监承制筮曰工部制衮冕逺游冠折上巾服翰林撰祝文祝辞礼部仪注中书省承制命某官为赞既筮日遣官奏告天地宗庙礼部告示文武百官于皇城守宿至期之前一日内使监令陈御座香案于奉天殿中侍仪司设皇太子次于殿之东房賔賛次于午门外皇太子拜位于丹陛上正中賔賛受制位于皇太子拜位之西北东向承制官位于御座之东西向宣制官位于皇太子位之东北西向賔賛拜位于内道之东北面西上余陈设如朝会仪至日侵晨执事官设罍洗于东阶东南罍在洗东篚在洗西内使监官设皇太子冠席于殿上东南西向醴席于西阶上南向张帷幄于东序内设褥席于帷中又张帷于序外御用监陈服于帷内东领北上衮服九章逺游冠绛纱袍折上巾绛纱袍缁纚犀簮二物同箱在服南栉实于箱又在南司尊实醴于侧尊加勺羃设醴于席之南设坫于尊东置二爵于坫进馔者实馔设于尊北诸执事者各就其所冕九旒逺逰冠十八梁折上巾冠冕各盛一箱执事者各执其物立于阶西东面北上鼓初严文武百官具朝服次严防卫等各就位东宫官导从皇太子至殿门賛礼同太常博士引诣奉天殿东房侍卫官入诣谨身殿奉迎三严文武百官入就位皇帝服通天冠绛纱袍御舆以出乐作陞座乐止卷鸣鞭报时讫賔賛就位乐作四拜乐止侍仪司跪承制降自东阶诣賔前稍东西向称有賔賛跪侍仪宣制曰皇太子冠命卿等行礼宣讫賛皆四拜文武侍从班俱就殿内位賔賛及应行礼官诣东阶下位东宫官太常博士诣殿前东房引皇太子入就冠席乐作皇太子即席乐止賔賛诣罍洗乐作搢笏盥帨出笏乐止升自西阶执事者捧折上巾进賔降一等受之右执项左执前进皇太子席前北面祝云云皆随时撰述祝毕跪冠乐作兴席南北面立賛冠者进席前跪正冠兴立于賔后内使跪进服服讫乐止賔揖皇太子复坐賔賛降诣罍洗如前仪賛冠者进跪脱折上巾置于箱兴以授内使内使跪受置于席执事捧逺逰冠进賔降二等受之乐作进冠如前仪賛冠者进跪簮结纮内使进服乐止賔揖皇太子复坐诣罍洗脱冠俱如前仪执事者捧衮冕进賔降三等受之进冠亦如前仪毕太常愽士引皇太子下降自东阶乐作由西阶升即醴席南向坐乐止賔诣罍洗乐作盥帨升自西阶乐止賛冠取爵诣司尊前酌醴授賔跪进爵于皇太子席前祝云云祝毕皇太子搢圭跪授爵乐作饮讫奠爵执圭进馔者捧馔设于皇太子席前皇太子搢圭食讫乐止执圭执事官彻爵与馔太常博士引皇太子降自西阶殿东房易朝服诣丹墀拜位乐作东宫官各就拜位乐止賔賛诣皇太子位稍东西向賔少进字之辞曰奉字某太常博士啓皇太子再拜跪聴宣毕复再拜兴进御前跪奏曰臣不敏敢不祗奉奏毕复位侍立官并降殿复位在位官皆四拜礼毕皇帝兴乐作还宫乐止内给事导皇太子入内朝见皇后如朝正旦仪百官以次出明日谒庙如时享礼陪祀官先赴庙庭皇太子服衮冕执圭太常博士前导由南门入至拜位皇太子及陪祭官皆再拜兴皇太子陞殿诣神位前三上香复位及陪祭官皆再拜毕皇太子还宫明日百官俱朝服诣奉天殿称贺退易公服诣东宫称贺赐宴
　　成化十四年续定
　　习仪
　　前期一日各执事官先于本部习仪次日赴文华殿习仪
</div>
    <div class="pagination">
<a href="明会典_page99.html">上一页</a><span>...</span><a href="明会典_page95.html">95</a><a href="明会典_page96.html">96</a><a href="明会典_page97.html">97</a><a href="明会典_page98.html">98</a><a href="明会典_page99.html">99</a><span class="current-page">100</span><a href="明会典_page101.html">101</a><a href="明会典_page102.html">102</a><a href="明会典_page103.html">103</a><a href="明会典_page104.html">104</a><a href="明会典_page105.html">105</a><span>...</span><a href="明会典_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
