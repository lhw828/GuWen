<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 247 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 247 页/共 455 页</h1>
    <div class="content">　　方字广居丰城人官澧州司户参军自名其堂曰补史
　　熊方进书表畧曰明爻象彖之原乃可学易识风雅颂之防始与言诗总之必有宗主之各有体惜东京之再造痛信史之未成蔚宗之思虽精俄乖素志刘昭之业未广不及表年譬为山而或亏一篑效炼石而欲补高天人异志同世殊事合求义例于班固不减前篇较兴废于西京岂慙后作谨集补后汉年表十卷随表投进
　　朱彝尊曰范氏后汉书无志梁刘昭序司马彪续汉书八志注之无表宋熊方补之方之经进表列衔称右廸功郎前权澧州司户参军表外兼有序状盖思陵朝所进也余尝憾南北国子监本范史于本纪后杂以司马氏八志观者不察误以为即范氏史每著书引证辄指为后汉志云云是何异以李丙张甲之性情寄王乙赵丁之躯体乎故尝持论谓宜雕范史于前而以司马志列其后并以熊氏年表附之庶成一代完书也
　　【臣】等谨案四库全书正史一门凡注释音义校正字句以及缀拾遗阙辨证异同足与正史相辅者即附于本书之后如熊方补后汉书年表之类是也今续通考则自史记以下至五代史俱不容赘入而熊方是书亦无可附即从四库全书之例载入正史门其先后以作者时代为序方为南宋初人故首列于此
　　洪遵订正史记真本凡例一卷
　　遵字景严鄱阳人皓仲子官至同枢宻院事諡文安
　　刘辰翁班马异同评三十五卷
　　辰翁字防孟庐陵人景定间廷试对防忤贾似道置丙第以亲老请掌濓溪书院宋亡后隠居以终杨士竒防曰班马异同三十五卷相传出于须溪观其评泊批防臻极精妙信非须溪不能而文献通考载为倪思所撰岂作于倪而评泊出于须溪耶
　　【臣】等谨案马端临通考载班马异同三十五卷实据陈振孙直斋书録解题以为倪思所撰使或出于辰翁则陈振孙时亦不得先为着録盖倪思有班马异同一书而辰翁评之特以所评旧无専刻仅附倪思书以行故有疑班马异同即为辰翁所作者杨士竒防语亦后两持不决今四库全书定为刘辰翁班马异同评三十五卷又倪思班马异同马氏收入史评门考思原书本较史汉之异同宜与正史相附故辰翁是书亦即附入正史门内
　　三国志辨误一卷
　　不着撰人名氏
　　【臣】等谨案是书皆辨陈寿三国志及裴松之注之误书中于是字皆缺笔疑宋之遗民为端宗讳也今据四库全书列于宋人之末
　　元
　　宋史四百九十六卷【本纪四十七志一百六十二表三十二列传二百五十五】托克托等奉勅撰托克托字大用以防官提举司歴太师右丞相
　　王圻曰初元世祖立国史院首命王鹗修辽金二史宋亡又命史臣通修三史延祐天厯之间屡诏修之以义例未定竟不能成顺帝至正三年命托克托为都总裁特穆尔逹实张起岩欧阳吕思诚揭傒斯为总裁官修之或欲如晋书例以宋为世纪而辽金为载纪或又谓辽立国先于宋五十年宋南渡后常称臣于金以为不可待制王理者着三史正统论欲以辽金为北史太祖至靖康为宋史建炎以后为南宋史一时持论不决诏辽宋金各为史凡再阅嵗书成上之举例论赞表奏多属笔云
　　【臣】等谨案宋史总目题本纪四十七志一百六十二表三十二列传二百五十五今考宋史卷四百七十八至卷四百八十三实为世家六卷而总目未列盖偶遗也
　　辽史一百十六卷【本纪三十志三十一表八列传四十五】
　　托克托等奉勅撰
　　金史一百三十五卷【本纪十九志三十九表四列传七十三】
　　托克托等奉勅撰
　　顾炎武曰金史大扺出刘祁元好问之笔亦颇可观然其中多有重见而涉于繁者
　　明
　　元史　　　　　　【二】百十二卷【本纪四十七志五十三表六列传九十七】
　　宋濓等奉勅撰濓见经类
　　黄虞稷曰洪武二年诏宋濓王祎等修元史凡本纪三十七志五十二表六列传六十三通一百五十八卷三年儒士欧阳和等采摭元统以后事实还朝仍命濓祎等续修増本纪十志五表三列传三十六凡前书未备者悉补完之
　　顾炎武曰元史不出于一人之手宋濓序云洪武元年十二月诏修元史臣濓臣祎总裁二年二月丙寅开局八月癸酉书成纪三十七志五十二表六传六十三顺帝时无实録可徴因未得为完书复诏仪曹遣使行天下其渉于史事者令郡县上之三年二月乙丒开局七月丁亥书成纪十志五表三三十六凡前书有所未备者颇补完之总裁仍濓祎二人而纂録之士独赵壎终始其事然则元史之成虽不出于一时一人而宋王与赵亦难免踈畧之咎矣洪武中尝命解缙修正元史舛误其书留中不传
　　【臣】等谨案元史本纪有脱漏月者列传有重书年者有一人两者天文志既载月五星凌犯而本纪复详书之不免重出志末云余见本纪亦非体又诸志皆案牍之文并无镕笵俱详见顾炎武日知録中
　　许相卿史汉方驾三十五卷
　　相卿字台仲海宁人正徳进士官兵科给事中【臣】等谨案相卿是书因倪思班马异同原本稍为厘订改题此名陈胜英布二传思书偶遗此补缀所阙他如卫青霍去病传附録诸将汉书别自立传与史记文不相袭者思书删去此皆缀拾所遗其先后次第改从司马贞索隠亦稍更其序又相卿以史汉相同者直书行中不同者分行夹注凡史记有而汉书无者偏列于右汉书有而史记无者偏列于左条理井然较思书为胜
　　郝敬史记二卷
　　敬见经类
　　程一枝史诠五卷
　　一枝字巢父休寜人
　　【臣】等谨案郝敬史记则取史记疑义畧为考证注释程一枝史诠则専释史记字句校考诸本颇有发明均为注释史记之书故附列于此
　　项梦原宋史偶识三卷
　　梦原字希宪秀水人万厯进士官至刑部郎中【臣】等谨案凡考注一代之史者非淹贯全书则不能论著故自宋史以后撰述者寥寥所録亦无多云
　　【臣】等又案王圻续通考所载正史编年等类或歴考史传而未见其人或有其人而未传其书至于门类参差时代倒置者更不可悉数今从四库全书之例更定采録后仿此
　　右正史
　　宋史艺文志编年类一百五十一部一万五百七十五卷
　　辽金元三史不立艺文志防见各纪传中
　　明史艺文志编年附正史类
　　宋
　　尹洙五代春秋二卷
　　洙字师鲁河南人天圣进士以荐为馆阁校勘累迁右司諌知渭州兼领泾原路经畧公事以争永乐城事徙庆州复为董士亷所讼贬崇信军节度副使监均州酒税卒
　　【臣】等谨案是书体用编年所载自梁开平元年迄周显徳七年郑樵通志畧作二卷与今本合而马考无之盖洙是书已载入所作河南集中此其别行之本也以其初本自为一书故仍补入
　　王益之西汉年纪三十卷
　　益之字行甫金华人官大理司直
　　【臣】等谨案益之是书自序称年纪三十卷考异十卷鉴论若干卷今永乐大典中独存年纪三十卷而考异则防附年纪各条之下殆后人离析其文欤又序称自髙祖迄王莽之诛而今本终于平帝居摄且其文或首尾不完中间亦有脱佚盖编入永乐大典之时已残缺矣又益之所着汉官总録职源已见马考而是书独遗今据四库全书补入
　　江贽少微通鉴节要五十卷
　　贽崇安人致和中太史奏少微星见特举遗逸不起赐号少微先生
　　陆唐老増节音注资治通鉴一百二十卷
　　唐老防稽人淳熈中进士第一
　　刘时举续宋编年资治通鉴十五卷【一作续宋中兴编年资治通鉴】时举里贯无考
　　朱彛尊曰宋中兴通鉴一十五卷通直郎国史院编修官刘时举编史嵩之丧父以右相起复时举为京学生与王元野黄道等九十四人上书争之是亦慷慨之士也观者嫌其太畧然以视王宗沭薛应旂所撰则条理过之矣
　　【臣】等谨案时举是书所记始高宗建炎元年迄寜宗嘉定十七年当成于理宗之世而书末附论称理宗云云似非时举原文谨附识备考
　　王应麟通鉴地理通释十四卷
　　应麟见经类
　　金履祥通鉴前编十八卷举要三卷
　　履祥见经类
　　本传畧曰履祥尝谓司马文正公作资治通鉴秘书丞刘恕为外纪以记前事不本于经而信百家之説是非谬于圣人不足传信自帝尧以前不经夫子所定固野而难质夫子因鲁史以作春秋王朝列国之事非有玉帛之使则鲁史不得而书非圣人笔削之所加也况左氏所説或阙或诬凡此类皆不得以壁经为辞乃用邵氏皇极经世厯胡氏皇王大纪之例损益折一以尚书为主下及诗礼春秋旁采旧史诸子表年系事断自唐尧以下接于通鉴之前勒为一书凡所引书辄加训释以裁正其义先儒多所未发既成以授门人许谦曰二帝三王之盛其言懿行宜后王所当法战国申商之术其苛法乱政亦后王所当戒则是编不可以不审也
　　【臣】等谨案金履祥自撰后序谓既编年表例须表题故别为举要三卷原本凡所引经传子史之文皆作大书惟训释及案语则以小字夹注附缀于后其后浙江重刻之本列举要为纲以经传子史之文为目而训释仍错出其间又或以此书冠于通鉴纲目之首题曰通鉴纲目前编乃后来所改名并非其旧
　　宋史全文三十六卷
　　不着撰人名氏
　　【臣】等谨案旧本题曰续通鉴长编而以李焘进长编表冠之于前考焘成书在孝宗时所録止及北宋此书实载南宋一代之事其非出焘手明甚乂每卷标题皆有宋史全文四字其书自建隆以迄咸淳用编年之体以次排纂
　　续宋编年资治通鉴十八卷
　　不着撰人名氏
　　【臣】等谨案旧本题朝防郎尚书礼部员外郎兼国史院编修官李焘经进考宋史艺文志及焘本传惟载所着续通鉴长编无此书之名此书所记皆北宋事体例与宋史全文约畧相似而阙漏殊甚盖当时麻沙坊本
　　两朝纲目备要十六卷
　　不着撰人名氏
　　【臣】等谨案是书所纪自宋光宗绍熈元年迄宁宗嘉定十七年事迹诸家书目皆不着録世罕传本惟见于永乐大典者尚首尾完具今厘定为十六卷云
　　宋季三朝政要六卷
　　不着撰人名氏
　　【臣】等谨案是书卷首题词称理宗国史为元载入北都无复可考故纂集理度二朝及防主本末附以广益二王事其体亦编年之流盖宋之遗老所为也
　　元
　　胡三省资治通鉴音注一百九十四卷　资治通鉴释文辨误十二卷
　　三省字身之天台人宋寳祐进士官至朝奉郎终元代隠居不仕
　　【臣】等谨案三省音注自序畧曰是书依陆徳明经典释文厘为广注九十七卷著论十篇自周迄五代畧序兴亡大致以考异及所注者防入通鉴各文之下厯法天文则随目録所书而附注焉凡记事之本未地名之同异州县之建置离合制度之因革损益悉防其所以然若释文之舛谬悉改正之别着辨误十二卷序畧曰通鉴释文行世有史炤本有公休本史炤本冯时行为之序公休本刻于海陵郡斋前无序后无跋【温公修通鉴公休为检阅文字官】又有成都曹氏版号龙爪通鉴要之海陵释文龙爪注大同小异皆蹈袭史炤而伪谬相传海陵本乃托之公休以欺世适所以诬玷公休此不容不辨也三省史失其传据其自序盖在世祖至元二十二年也
　　陈桱通鉴续编二十四卷
　　桱字子经奉化人流寓长洲官至翰林学士
　　【臣】等谨案桱以司马光通鉴朱子纲目并终于五代其周威烈王以上虽有金履祥前编而亦断自陶唐因着此书首述盘古至高辛氏为一卷次摭契丹在唐及五代时事为一卷余皆宋事自太祖迄二王其书全仿纲目之例而以通鉴续编为名非其实也
　　何中通鉴纲目测海三卷
　　中字太虚一字飬正抚乐人事迹具元史儒学中自跋曰朱子作纲目续春秋然其间书法可啇略者犹多间附已意辑成纲目测海三卷
　　察罕帝王纪年纂要一卷
　　罕解州人官平章事
　　邵逺平曰察罕西域博勒和城人生于猗氏县皇庆元年平章政事乞归居徳安白云山别墅以白云翁自号尝着帝王纪年一书程钜夫为之序曰史莫信于书春秋莫博于迁史记后之稽古者舍此何以哉然孔子断自唐虞信而足徴司马乃上述黄帝以来又逺详其世次先儒固尝疑之至于诸家编纪沿袭舛讹莫相统一皆好博之流也后惟康节经世书以厯纪之始明白可信平章白云翁信道笃学博观约取政事余暇取诸家纪载集正之一以经世为凖名厯代帝王纪年纂要亦上及羲农者备博覧而已夫信孔子者莫若康节信康节者莫若白云然则后之信白云者端在此编矣
　　【臣】等谨案察罕成此书在皇庆元年至明景泰中翰林侍讲学士黄谏复为补辑惟改原本每代下至延祐戊午若干年为下至洪武戊申若干年及补入元代诸帝纪年尔
　　明
　　王祎大事纪续编七十七卷
　　祎字子充义乌人明初徴为中书省掾修元史成擢翰林待制使云南抗节死赠翰林学士追諡忠文事迹具明史忠义
　　胡粹中元史续编十六卷
　　粹中名由以字行山隂人永乐中官楚府长史
　　续资治通鉴纲目二十七卷
　　成化中啇辂等奉敕撰辂字宏载淳安人正统乙丒进士第一官至大学士諡文毅
　　【臣】等谨案辂等所修续纲目踈舛不可枚举今与朱子纲目均防
　　圣祖仁皇帝御批折衷至当我
　　皇上御批通鉴辑览于是编之缪误仰邀
　　指斥无遗其原书竟不足録姑列其目于此
　　邱濬世史正纲三十二卷
　　濬字仲深琼山人景泰进士官至大学士卒赠太傅諡文庄
　　许诰通鉴纲目前编三卷
</div>
    <div class="pagination">
<a href="钦定续文献通考_page246.html">上一页</a><span>...</span><a href="钦定续文献通考_page242.html">242</a><a href="钦定续文献通考_page243.html">243</a><a href="钦定续文献通考_page244.html">244</a><a href="钦定续文献通考_page245.html">245</a><a href="钦定续文献通考_page246.html">246</a><span class="current-page">247</span><a href="钦定续文献通考_page248.html">248</a><a href="钦定续文献通考_page249.html">249</a><a href="钦定续文献通考_page250.html">250</a><a href="钦定续文献通考_page251.html">251</a><a href="钦定续文献通考_page252.html">252</a><span>...</span><a href="钦定续文献通考_page248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
