<!DOCTYPE html>
<html>
<head>
    <meta charset="UTF-8">
    <title>明代律例汇编 - 第 33 页/共 92 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明代律例汇编 - 第 33 页/共 92 页</h1>
    <div class="content">瓦一百片一十贯	椽一根四贯	猫竹一根二贯
木一根圆一尺长一丈六贯	芦席一领一贯	笔竹一根五伯文
白蜡一斤十贯	秫秸谷草每一大车四贯(会典作四十)	
黄蜡一斤二贯	香油一斤一贯	茶一斤一贯
盐每一十斤二贯五伯文	真粉一斤五伯文	酒醋每一瓶一贯
苏木一斤三贯	蜂蜜沙糖每一斤一贯	胡椒一斤八贯，花椒一斤一贯
银朱一斤一十贯	矾一斤五伯文	朱砂一两四贯
硫黄一斤一贯	榜纸一百张四十贯	
中夹纸一百张二十贯(会典二作一)	手本纸一伯张七贯	
墨一斤八贯	笔一十枝二贯	各色笺纸一伯张二十贯
奏本纸一伯张十六贯		


按：嘉靖丙戌刊本「大明律直引」书末亦引此，称为「新奏准时估折钞则例」，其前并附有刑部文移，今录于下。
刑部河南清吏司为修省事，奉本部连(？)送该本部等衙门题：先该本司案呈，奉本部送刑科抄出，刑部等衙门尚书等官何等题前事：将致事所当改正者，会同准议，斟酌开坐，弘治二年十一月初□日具题，本月十二日奉圣旨：是。钦遵，连送到司，案呈到部。拟合通行，除外合付本部该司，烦为转行所属问刑衙门，照依题奉钦依内事理，钦遵施行，须至付者。
皇明条法事类纂则载有其时刑部题本，以文繁不录。
万历会典卷一七九「计赃时估」条云：
洪武元年令：凡计赃者，皆据犯处当时物价。若佣赁物器为赃者，亦依犯时价值其佣赁虽多，不得过其本物之价。
会典此条后，即接书此「时估则例」，末言此则例系弘治二年定，此会典之疏也。「大明律疏附例」将「钦定时估折钞则例」附于Ⅲ：81「市司评物价」条后。

　　嘉靖新例

(三款，嘉靖二十七年刊本嘉靖新例)
一、嘉靖肆年贰月刑部题准：内外问刑衙门，今后问刑，遵照律例日期，即为发落。其追赃捌玖两以下，监追壹年之上，勘无家产者，听令召保营办。若拾两以上，监追年久，全无家产者，即便具奏定夺。
一、嘉靖拾年柒月法司议准：军职有犯该运炭运米等项赎罪，及守卫官旗厨役人等有犯，该兼收钱钞赎罪者，若军职叁月，旗军人等壹月，监追不完，俱先令还职着役，扣除俸粮月粮，照数准抵还官。
一、犯该充军追赃人犯，拾两以上，监追年久者，照例奏请，取自上裁。其不及拾两以上，监追壹年之上，如果勘无家产，免其办纳，查照原拟发遣。

　　新例

(一款，大明律疏附例)。
一、嘉靖十年七月刑部等衙门议奏：一应追赃人犯，情有轻重，赃有多寡，难以一例监追。今例议处十两以上，年久产绝者，俱各奏请定夺。其不及十两以下，监追一年之上，各照原拟发落，仍召保营办，无非曲为宽假之意。但徒流充军人犯既经发遣发落，又欲召保营办，不惟事体有碍，亦且赃必难完，若复监追，则刁奸之徒或有甘心久禁，希图恩宥，不无有堕奸计。合无今后追赃人犯，十两以上监追年久者，照例奏请。其不及十两以下，犯该笞杖徒罪充军等项囚犯，监追一年之上，如果勘无家产，免其保办，查取原拟发遣发落。如此庶情法两尽，而事易归一矣，奉圣旨：都准拟行。钦此
按：据上引嘉靖二十七年刊本「嘉靖新例」，嘉靖十年七月奏准者凡二款。与「律疏附例」所引各有详略。
嘉靖问刑条例
(四款)
嘉Ⅰ：23：1	「在京在外问完囚犯」一款，文同弘Ⅰ：23：l；胡Ⅰ：23：2；惟删文末「仍召保营办完纳」七字。
嘉Ⅰ：23：2	一、凡在京在外运炭纳米赎罪囚犯，监追半年之上，如果贫难，改拟做工摆站的决等项发落。若军职监追三个月之上，及守卫上直旗军人等纳钞赎罪监追一月之上、各不完者，俱一体先发还职着役，扣除俸粮月粮，准抵还官。
按：此款亦见「大明律例致君奇术」。该书为万历问刑条例颁行以后刊本，所附为万历问刑条例，而此条所附却为嘉靖问刑条例。该书为坊刻，故有此误。
嘉Ⅰ：23：3	「军官旗军」一款，文同弘Ⅰ：23：2；胡Ⅰ：10：12。
嘉Ⅰ：23：4	「囚弘纸札J一款，文同弘Ⅰ：1：4。
按:此款亦见大明律例致君奇术。该书应附万历问刑条例，该书漏未将此条改正。
万历问刑条例
(三款)
万Ⅰ：23：1	一、在京在外问过囚犯，但有还官赃物，值银一十两以上，监追年久，及入官赃二十两以上，给主赃三十两以上，监追一年之上，不能完纳者，果全无家产，或变卖已尽，及产虽未尽，止系不堪，无人承买者，各勘实，具本犯情罪轻重，监追年月久近，赃数多寡，奏请定夺。若不及前数，及埋葬银，监追一年之上，勘实全无家产者，俱免追，各照原拟发落。
按：笺释云：「旧例(嘉Ⅰ：23：1)还官入官给主之赃，俱作一则。近议：还官赃应照旧。若入官给主者宜宽其数目期限，今酌改。」
顺治例与万历例同。
万Ⅰ：23：2	一、凡犯侵欺枉法充军追赃人犯，所在官司务严限监并，至一年以上，先将正犯发遣，仍拘的亲家属监追。如无的亲家属，仍将正犯监追。敢有纵令倩人代监，及挨至远，辄称家产尽绝，希图赦免者，各治以罪。
按：笺释云：「此系万历四年新例。原文云：『定至一半以上，先将正犯发遣』。近奉旨监至一年以上不完即发遣矣。又原文『家属』上无『的亲』二字，亦少『如无的亲家属』二句，今增。」
顺治例与万历例同。
万Ⅰ：23：3	一、军官旗军，但有监追入官还官给主赃物，值银十两以下，半年之上，不能完纳者，将犯人先发立功纳钞等项，各完满日，还职着役。仍将各人俸粮月粮，照赃数扣除入官，还官给主。
按：笺释云：「十两，旧例(弘Ⅰ：23：2；嘉Ⅰ：23：3)作八九两；半年，旧例作一年。今改。」
顺治例与万历例同，惟改「纳钞」作「纳赎」。

Ⅰ：24	犯罪自首
凡犯罪未发而自首者，免其罪，犹征正赃。【谓如枉法不枉法赃，征入官，用琼森事，逼取诈欺，科敛求索之类，及强窃盗赃，征给主．】其轻罪虽发，因首重罪者，免其重罪。【谓如窃盗事发，自首又曾私铸铜钱，得免铸钱之罪，止科窃盗罪。】若因问被害之事，而别言余罪者亦如之【谓因犯私盐，事发被问，不加考讯，又自别言曾窃盗牛，又曾诈欺人财物，止科私盐之罪，余罪俱得免之类。】○其遣人代首，若于法得相容隐者，为首及相告言者，各听如罪人身自首法。【其遣人代首者，谓如甲犯罪，遣乙代首，不限亲疏，亦同自首免罪。若于法得兼容隐者为首，谓同居及大功以上亲，若奴婢雇工人为家长首，及相告言者，皆与罪自首同，得免罪。其小功缌麻亲首告，得减凡人三等。无服之亲，亦得减一等。如谋反逆叛未行，若亲属首告，或捕送到官者，其正犯人，俱同自首律，免罪。若已行者，正犯人不免。其余应缘坐人，亦同自首律，免罪。】若自首不实，及不尽者，以不实不尽之罪罪之。至死者，听减一等。【自首赃数不尽者，止计不尽之数科之】其知人欲告，及逃叛而自首者，减罪二等坐之。其逃叛者虽不自首，能还归本所者减罪二等○其损伤于人。【因犯杀伤于人而自首者，得免所因之罪，仍从故杀伤法。本过失者，听从本法。】于物不可陪偿，【谓如印信官文书，应禁兵器及禁书之类。私家既不合有，是不可偿之物，不准首。若本物见在首者，听同首法，免罪。】事发在逃，【虽不得首所犯之罪，得减逃走之罪二等。】若私越度关，及奸并私习天文者，并不在自首之律○若强窃盗诈欺取人财物，而于事主处首服，及受人枉法不枉法赃，悔过回付还主者，与经官司自首同，皆得免罪。若知人欲告，而于财主处首还者，亦得减罪二等。其强窃盗，若能捕获同伴，解官者，亦得免罪，又依常人一体给赏。

　　嘉靖新例

(二款，嘉靖二十七年刊本「嘉靖新例」)
一、嘉靖肆年节奉圣旨：商福自首免罪后，又不改前非，肆恶打刼，其情可恶，饶死发边卫充军。如再逃回，仍问死罪。今后有强盗再犯自首的，照这例行。钦比。
按：此款「大明律疏附例」附于刑律「强盗」条后。
一、嘉靖柒年刑部题准：凡窃盗自首不尽，及知人欲告，而于财主处首还，律应减等拟罪者，俱照常免刺。
嘉靖问刑条例
(二款)
嘉Ⅰ：24：1	一、内外问刑衙门，凡遇强盗，系亲属首告到官，审其聚众不及十人，及止行刼一次者，依律免罪减等等项，拟断发落。若聚众至十人，及行刼累次者，系大功以上亲首告，发附近；小功以下亲首告，发边卫，各充军。其亲属本身被刼，因而告诉到官者，径依亲属相盗律科罪，不在此例。
按：此系明嘉靖二十七年定例。薛文升「读例存疑」曾引其时刑部题本，可参看。
嘉Ⅰ：24：2	一、窃盗自首，不实不尽，及知人欲告而于财主处首还，律该减等拟罪者，俱免刺。(万Ⅰ：24：2)
按：此系嘉靖七年定例，参看前引「嘉靖新例」。
万历问刑条例
(三款)
万Ⅰ：24：1	一、凡强盗系亲属首告到官，审其聚众不及十人，及止行刼一次者，依律免罪减等等项拟断发落。若聚众至十人，及行刼累次者，系大功以上亲首告，发附近；小功以下亲首告，发边卫，各充军。其亲属本身被刼，因而告诉到官者，径依亲属相盗律科罪，不在此例。
按：笺释云：「照旧例」。今考旧例(嘉Ⅰ：24：1)有「内外问刑衙门」六字。万历例删去。
顺治例与万历例同。
万Ⅰ：24：2	「窃盗自首不实」一款，同嘉Ⅰ：24：2。顺治例与万历例同。
万Ⅰ：24：3	一、凡自首强盗，除杀死人命，奸人妻女，烧人房屋，罪犯深重，不准外。其余虽曾伤人，随即平复不死者，亦姑准自首，照凶徒执持凶器伤人事例，问拟边卫充军。其放火烧人空房，及田场积聚之物者，依律充徒。若计所烧之物，重于本罪者，亦止照放火延烧事例，俱发边卫充军。
按：此据嘉靖四十一年六月二十一日刑部题奉钦依，见陈省王藻刊本「大明律例」本条后所附「续题事例」。
顺治例与万历例同。

Ⅰ：25	二罪俱发以重论
凡二罪以上俱发，以重者论。罪各等者，从一科断。若一罪先发，已经论决，余罪后发，其轻若等勿论，重者更论之。通计前罪，以充后数。【谓如二次犯窃盗，一次先发，计赃一十贯，已杖七十。一次后发，计赃四十贯，该杖一百，合贴杖三十。如有禄入节次受人枉法赃，八十贯，内四十贯先发，已杖一百，徒三年。四十贯后发，难同止累见发之赃。合并取前赃，通计八十贯，更科全罪，断从处绞之类。】其应入官陪偿刺字罢职罪止者，各尽本法。【谓一人犯数罪，如枉法不枉法赃合入官，毁伤器物合陪偿，窃盗合刺字，职官私罪，杖一百以上，合罢职。不枉法赃，一百二十贯以上，罪止杖一百流三千里之类，各尽本法拟断。】
嘉靖问刑条例
(一款)
嘉Ⅰ：25：1	「在京囚犯遇蒙恩例」一款，同弘Ⅰ：16：1
按：笺释云：「今本(万历例)误置五刑条下。今订，仍合在此。」

Ⅰ：26	犯罪共逃
凡犯罪共逃亡，其轻罪囚能捕获重罪囚而首告，及轻重罪相等，但获一半以上首告者，皆免其罪。【谓同犯罪事发，或各犯罪事发，而共逃者。若流罪囚能捕死罪囚，徒罪囚能捕流罪囚首告，又如五人共犯罪在逃，内一人能捕二人而首告之类，皆得免罪。若损伤人及奸者，不免，仍依常法。】其因人连累致罪，而罪人自死者，听减本罪二等。【谓因别人犯罪连累以得罪者，如藏匿引送，资给罪人，及保勘供证不实，或失觉察，关防，钤束，听使之类。其罪人非被刑杀而自死者又听减罪二等。】若罪人自首告，及遇赦原免，或蒙特恩减罪收赎者，亦准罪人原免减等赎罪法。【谓因罪人连累以得罪，若罪人在后自首告，或遇赦恩全免，或蒙特恩减一等，二等，或罚赎之类。皆依罪人全免减等收赎之法。】

Ⅰ：27	同僚犯公罪
凡同僚犯公罪者，【谓公僚官吏，联署文案，判断公事差错，而无私曲者。】并以吏典为首。首领官减吏典一等，佐贰官减首领官一等，长官减佐贰官一等。【四等官内如有缺员，亦依四等官递减科罪。本衙门所设，无四等官者，止准见设员数递减。】○若同僚官一人有私，自依故出入人罪论。其余不知情者，止依失出入人罪论。【谓如同僚联署文案，官吏五人，若一人有私，自依故出入人罪论。其余四人，虽联署文案，不知有私者，止依失出入人罪论。仍依四等递减科罪。】○若申上司，不觉失错，准行者，各递减下司官吏罪二等。【谓如县申州，州申府，府申布政司之类。】若上司行下所属，依错施行者，各递减上司官吏罪三等。【谓如布政司行下府、府行下州、州行下县之类。】亦各以吏典为首。

Ⅰ：28	公事失错
凡公事失错，自觉举者免罪。其同僚官吏应连坐者，一人自觉举，余人皆免罪。【谓缘公事致罪，而无私曲者。事若未发露，但同僚判署文案，官吏一人能检举改正者，彼此俱无罪责。】○其断罪失错已行论决者，不用此律。【谓死罪及笞杖已决讫，流罪已至配所，徒罪已役讫，此等并为已行论决。官司虽自检举，皆不免罪。各依失入人罪律，减三等。及官吏等级递减科之。故云不用此律。其失出入人罪，虽已决放，若未发露，能自检举贴断者，皆得免其失错之罪。】○其官文书稽程，应连坐者，一人自觉举，余人亦免罪，主典不免。【谓文案小事五日程，中事十日程，大事二十日程，此外不了，是名稽程。官人自检举者并得全免。惟当该吏典不免。】若主典自举者，并减二等【谓当该吏典自检举者，皆得减罪二等。】

Ⅰ：29	共犯罪分首从
凡共犯罪者，以造意为首，随从者减一等○若家人共犯，止坐尊长。若尊长年八十以上，及笃疾，归罪于共犯罪以次尊长。【谓如尊长与卑幼共犯罪，独坐尊长，卑幼无罪。如尊长年八十以上，及笃疾，于例不坐罪。即以共犯罪，次长者当罪。又如妇人尊长与男夫卑幼同犯，虽妇人为首，仍独坐男夫。】侵损于人者，以凡人首从论。【侵、谓窃盗财物，损、谓鬪殴杀伤之类。如父子合家同犯，并依凡人首从之法。为其侵损于人，是以不独坐尊长。】若共犯罪而首从本罪各别者，各依本律首从论。【谓如甲引他人共殴亲兄，甲依弟殴兄，杖九十，徒二年半，他人依凡人鬪殴论，笞二十。又如卑幼引外人盗己家财物，二十贯卑幼以私擅用财加二等，笞四十，外人依凡盗从论，杖七十之类。】○若本条言皆者，罪无首从。不言皆者，依首从法○其犯擅入皇城宫殿等门，及私越度关，若避役在逃，及犯奸者，亦无首从。【谓各自身犯，是以亦无首从，皆以正犯科罪。】 

Ⅰ：30	犯罪事发在逃
凡二人共犯罪，而有一人在逃，见获者，称逃者为首，更无证佐，则决其从罪。后获逃者，称前人为首，鞫问是实，还依首论。通计前罪，以充后数○若犯罪事发而在逃者，众证明白，即同狱成，不须对问。

Ⅰ：31	亲属相为容隐
</div>
    <div class="pagination">
<a href="明代律例汇编_page32.html">上一页</a><span>...</span><a href="明代律例汇编_page28.html">28</a><a href="明代律例汇编_page29.html">29</a><a href="明代律例汇编_page30.html">30</a><a href="明代律例汇编_page31.html">31</a><a href="明代律例汇编_page32.html">32</a><span class="current-page">33</span><a href="明代律例汇编_page34.html">34</a><a href="明代律例汇编_page35.html">35</a><a href="明代律例汇编_page36.html">36</a><a href="明代律例汇编_page37.html">37</a><a href="明代律例汇编_page38.html">38</a><span>...</span><a href="明代律例汇编_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
