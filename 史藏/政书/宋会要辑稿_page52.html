<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 52 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 52 页/共 1125 页</h1>
    <div class="content">熙宁五年十月二十一日，武学言：试密州司法参军蔡硕边策一道，词理稍优。诏除杨等职官武学教授。 
【宋会要】
      
熙宁八年十月十三日，武学言：「上舍生员曹安国昨不预荐名，契勘本人未建学已应武举，两试秘阁中选，兼久充职掌，委实材略可用。欲乞将来依得解人例，赴秘阁再试。」后之。 
【宋会要】
元丰元年四月二十五日，诏：「经任大小使臣无赃私罪，听召保官二人量试验，充武学外舍生。 
在学一年在学一年：苗校据《长编》卷二八九、《长编纪事末本》卷七四补「六月癸丑诏武学上舍生」十字，则此下别为一事。，不犯第二等过，委主判同学官保明免解。从上毋过二人。内于贡举法自应免解，及该免解，后又在学二年以上，无殿罚，免阁试。」 
三年六月十八日，武学上新 令格式，诏行之。 
六年四月二十七日，诏武学博士蔡硕罢博士，专 修军器什物法度，(的)[仍]支旧任(铁)[职]钱仍、职：原作「的」、「铁」，误。依苗校据《长编》卷三三四、《长编纪事本末》卷七四改。。先是，监察御史王(相)[桓]奏：「近武学补上、内舍生，其博士蔡硕以修军器法制权罢职事。乞权差官考试。」按硕自元丰四年以兼编修，除本学直日外。余悉不复总领，已一年有余。且博士职专教导，而硕一月之间，诣学者不过七八。硕知力不能兼，当辞其一，而乃利其俸入，不自祈免者，盖恃兄确为宰相，而人莫(不)敢议故也。如此，何以示天下 故有是命。 
【宋会要】
哲宗元佑元年四月十四日，国子监言：「武学上舍生刘贯公试弓马、策义，累入优等。比科场策艺俱优之人，自 
      
为异等。乞详酌施行。」诏刘贯(时)[特]与三班差使，候武学谕有阙与差。 
【宋会要】
七月二十九日，诏武学上舍生补〔中〕及一年中：原无，依苗校据《长编》卷三八三补。又「一年」下，苗校据上书补「公试弓马策议皆入优等，不曾犯五等罚，令明奏闻，量材录用，仍每年不得过一名」三十三字。，(今)[令]看详国子监太学条制所立法。 
绍圣四年十一月五日，诏武学博士自今中书省选差，从三省请也。 
【宋会要】
徽宗建中靖国元年三月十七日，详定所续修到《武学敕令格式》，看详，冠以「绍圣」为名。从之。 
【宋会要】
十一月十七日十一月十七日：苗校据《玉海》卷一一二补「大观二年」，则此十一月非建中靖国元年事。，学制局言：「奉御笔，武学三人取一名为上舍生。虽多，以百人为额，分三十人为上等，七十人为中等，其余为下等。看详诸路武士入贡到阙，类聚试上舍，合格者对本路元贡等应补上等者释褐，中等者赴殿试，下等者补武学内舍，不合格者为外舍，系是四等。今上、中二等依前御笔分数，其余若并为下等，又缘有不合格人，(舍)[合]降充外舍。今欲乞除上、中等依前御笔外，将其余人以十分为率，内取合格者三分为等，补入武学内舍，余不合格者为外舍(者)。」从之。 
【宋会要】
四年八月十二日，诏：「武学监厨，旧系国子监公厨官兼管，司计系生员。崇宁四年专差使臣，所管职事不多。其 
      
监厨，可依旧令国子监公厨官兼管，司计依旧差生员。」 
【宋会要】
政和元年八月二十八日元年：原缺「元」字，依苗校据本书选举一七之二三补。，大司成张邦昌等言：「准《大观重修武学令》，诸贡士以年终集于武学，次年春试，应补上等者取旨释褐，中等俟殿试。契勘文士上等留太学俟殿试，其武士上等，欲依文士上等已降指挥施行。」从之。 
二年三月五日二年：苗校据《群书考索 后集》卷二九、《长编拾补》卷三二，改为「三年」，当是。，诏：「武学博士依太学博士法，朝廷差人。」大观四年归吏部，至是复堂除。 
六月八日，诏武学、〔州县〕外舍生称「武选士」州县：依苗校据《长编拾补》卷三二、《群书考索 后集》卷二九补。，内舍生称「武俊士。」 
十七日，武学博士孙宗鉴言：「武士马射射亲之格，上垛、中贴皆有第等分数苗校此句下，据《长编》卷三二、《群书考索 后集》卷二九，补「而中的独为阙文，则贴广三尺二寸，而的又十之一，其工拙不同明甚」二十七字。，一中贴已比两上垛，〔乞〕以一中的比两中贴。」乞：原缺，依苗校补。下同。从之。 
十月七日，尚书省言：「检会大观三年六月二十九日学制局，「局」下：疑有脱文。，武士充贡入上等，次年春试又入上等，系两上人，合作上舍上等推恩。若两上人不足三十人之数，即依文士法，据阙增作中等。」从之。 
【宋会要】
宣和二年十月二日，尚书省言：「武学依仿元丰法令，礼部同国子监、武学集议条画。契勘州县武学已罢，即别无武士升贡之法。内外愿入在京武学人，〔乞〕依元丰法试补入学。举试人旧制系与武学外舍人类试，取一百人，同上、内舍生发解。缘科举已罢，不当循旧发解。今比仿新旧法令，尚书省于大比试前一年一年：苗校：《群书考索 后集》卷二九、《长编拾补》卷四二作「二年」。，春季检举，降敕下 
      
兵部，依元丰法奏举。其被举人，限当年冬季到阙，与免补试入学，充外舍生。依与校定人此句疑有误。，赴次年公试。举试人将来到阙，并入在京武学人，并由学校升选。其考选升补推恩，并依大观武学法。已上并候过将来大比试施行。武士该贡人，已降指挥，特许贡发，特赴来年大比试。」从之。 
钦宗靖康元年正月十八日，诏武学替成资(阙)。 
【宋会要】
(元丰)[绍兴十六年]三月一日绍兴十六年：原稿无年。原校旁批「元丰」二字。眉批曰：「案：元丰恐误，据《玉海》为绍兴十六年。」今据改。，诏令临安府修建武学。先是，上宣谕宰执曰：「近有士人陈献利害，多以修建武为言。文武之道，不可偏废，祖宗自有典故。令有司讨论以闻。」故有是命。四月二日，宰执进呈临安府踏逐到造武学去处。上曰：「旧日武士按试弓马，全不如法。可令有司讨论。若弓马习熟，仍稍知书，则不负教养。」 
十九日，宰执进呈兵部讨论到《武士弓马及试选去留格》，寻下国子监，具到旧法，并殿前司省托子弟所格法，权行参照拟定。初补入学，步射弓九。今欲依子弟所第四等格，步(躬)[射]弓一石。公私试，若步骑射不中，不许试程文。第一等，国子监法一硕三，子弟所格一硕五，暗压二。(令)[今]欲作一硕五。第二等，国子监法一硕二，子弟所格一硕三，暗压一。今欲作一硕三。第三等，国子监法一硕一，子弟所格一硕二，暗压二。今欲作一硕二。第四等，国子监法一硕，子弟所格一硕，暗压二。今欲作一硕。第 
      
五等，国子监法九，子弟所格无。今欲作九，并不暗压。」上可其奏。因宣谕曰：「国家设武选，所系非轻。今诸将子弟皆耻习弓马，求换文资。数年之后，将无人习武矣。岂可不劝诱之 」 
十二月二十九日，诏：「已降指挥，复(与)[兴]武学，理宜一新。所有旧在武学之人，已经昨来罢学等第推恩了当，难以复还旧籍。依复兴太学文士入学体例，并令试补入学。」从国子司业陈诚之之请也。 
二十六年四月八日，执政进呈(于)[次]次：原作「于」，依苗校据《建炎要录》卷一七二改。，上曰：「昨因诣景灵宫朝献，见武学屋舍颓弊，亦全一尢士人，向宣谕宰，臣虽舍宇略曾修葺，至于养士，元未尝措置。文武一道，今太学养士已见就绪，而武学几废，恐有遗材。祖宗以来，武学养士，自有成法，可令礼、兵部疾速措置，条具以闻。」沈该等曰：「陛下崇尚学校，兼隆文武。其留神如此!臣等敢不奉行 」 
二十二日，诏：「武学生上舍十五人，内舍二十五人，外舍四十人为额。其外舍使臣至下班祗应，不得过十人。」礼、兵部讨论，旧教养额共二百人，上舍生不得过三十人，内舍生七十人，外舍生一百人，使臣下班祗应不得过三十人。故有是命。同日，诏：「武学博士、学谕各置一员，内博士于文臣有出身或武举出身曾预高选人充。其学谕差武举人。」同日，诏：「武学置学正〔一〕员兼学录一：原脱，据上下文例补。，掌仪一员兼司书。直学一员兼司计。」同日，诏：「武学置六斋，每斋差置长、谕各一人。」同日，诏：「武学补外舍生，类聚五人以上，附私 
      
试，仍别为号。先试步射一硕弓，如不合格，不许试程文。既无私试可附，候及十人以上者，听试以步射、程文，合格者，约五人取一人。」同日，诏：「将来武士补入，拨斋参入之后，依文士例。令长、谕具名次等申堂，博士帘试七书义一道。」 
七月二十四日，诏：「武学生元降指挥，以八十人为额。缘所立外舍生额太窄，其外舍生元系四十人，可添作七十人；内舍生二十五人，可减作二十人；上舍生十五人，可减作一十人。通以一百人为额。」从兵部、国子监请也。 
二十七年二月八日，诏武学补中生员，依太学生例给绫纸赞词。 
【宋会要】
刘才邵曰「刘才邵」条：原无年月，原校：「隆兴无。」又眉批：「案，刘系高宗时工部侍郎」，才邵北宋宣和中进士及第，高宗时为工部侍郎，卒于绍兴二十八年。此奏即在宋高宗时。：「臣闻文所以致治，武所以定功。二者相须，阙一不可。故上之人选材以为用，下之人因时以有为。虽不一致，然会其大要，不过文与武而已。自昔盛时，莫不并用而不偏废。至唐，设为武举，其校试选举之法，可谓详矣。然不闻兴学，是养之无其素，安得为尽善哉 必也养之有其素，则武勇之士，蕴奇谋，负绝艺者，莫不有以成其才，争挟所(张)[长]，以趋功名。用才之际，岂患其乏乎 国朝规摹，远出前古，设科置学，既两得之。逮兹圣时，恢隆至治，祗率祖宗之成宪，兴崇学校之教法，文化之美，郁郁乎此隆于周。乃者复建庙学，教养武士，用三舍之法以升迁之，待之可谓至矣!多士家被教养作成之赐，莫 
      
不思自策励，以仰称德泽。而可用之才，将辈出矣。于是兼收而无遗，岂不盛哉!」 
【宋会要】
干道二年二月八日，诏复置太学正、武学谕各一员。 
四年二月十四日，诏武学放行公试一次。如有应格，(内设)[合该]升补内舍人此句疑有误。按下文，「内设」疑当作「合该」。，即候有阙日，依名次填拨。先是，兵部言：「国子监申，据武学外舍生邹(翊)[诩]等状，本学每年开公试一次。目今内舍二十名额已满，内舍林镛等已系优等校定。今年八月上舍试，合该升补。敕令格式兼行不同者，从本学法。国子监、太学令：诸请长候，已填阙而参假者，候有阙拨入。又承干道二年五月十四日已降指挥节文，当年补试，额外取放。如有拨填(下)[不]尽人数，候有阙，依名次对拨施行。照得上项并系无缺，先次取放，(假)[候]有阙填拨。今来武学内舍既有定额，其邹诩等所乞先试公试，候内舍有阙日拨填，既非额外增取，依(放)[仿]太学外舍补试待阙，委无妨碍。兼本学每年十二月月各有试，内公试系当一月月试之数，其月书季考等，排月参考。今若不行申请，乞与先试，放行公试，即一年之内，常阙一试。又每年三月一日书簿，无可抄转，委系阙碍。兼学校教养士人，除科举外，惟每月私试，用以激励。今若无公试可为升补内舍之阶，即外舍私试校定并为无用，无以诱劝。兼今年系上舍试年分，及来年系省试年分，必有升 
      
补上舍及过省人数。若先次取放，不过待阙半年以上，必有阙额可拨。欲乞依今来邹诩等所乞，放行公试一次。如有应格，合该升补内舍人，即候有阙日，依名次拨填施行。」故有是命。 
五年四月二十六日，诏：「武学补试，依太学条法，仍将在外奏举得解到省试下人补试。临期比较合格人数，取放施行。」兵部言：「臣僚(曰)札子：乞放行武备，仍乞将去年武学发解人数与四方待试士子同试，如太学补例。据国子监(甲)[申]，契勘干道二年武学补试，依已降旨挥，将过省阙额十七人，许行补试了当。今据武学申，有过省外舍生计八人，合行作阙收使。」故有是命。 
干道元年重修贡举 二十七日，诏：「武学补试，令兵部将曾比试中人，与曾得解人衮同补试。」先是，进士王材等状：「伏(今)[令]，武举补试，并不曾该载。昨来司业申请，绍兴初建立武学，少有士人就试，所以权将下省人填阙。今来就补试人甚众，在学生徒有待阙者。乞令武举下省人与待补生同试。比闻武举下省人径就赴(干)[朝]廷，陈请拨入学。且文武二学，事体一同。岂武学无补，而太学有补 太学既以下省人及旧举人方许就试，而武学特以下省人径拨入学，理实未当。又况祖宗法，武学补试，本待外舍人。至揭榜(曰)[日]，先将外舍生尽拨入学，方许旧举人参。而旧举人亦不许就私试争校定，未有只拨旧举〔人〕，不许外人补试之理。且太学补试，士人泛滥，动以万 
      
数。朝廷欲革其弊，遂许下省，与旧举人应试。若(或)[武]举士人仅有数百，非文举之比，自合与旧举人一例收试。若恐太滥，则已前曾比试中人，自弓马、程文，凡二中选，可与旧举人同试。」故有是命。 
一十八日，诏：「武学升补内舍，每年公试一次。其外舍有校定人，中参考榜上等者，只以弓马、程文相称榜为正，据阙升补。即住学曾满三季以上，不与校定，而参考入上等者，候满一年，私试四入等，及不犯三等以上罚；或有校定，而参考在中、下等，候再试参考入中等，听〔升补上舍生〕升补上舍生：原缺，依苗校据《宋史》卷一五七及本书崇儒三之四○补。。」以国子司业程大昌有请，下本学勘会，而博士刘敦义等参酌来上也。又诏：「武学公试，并依比太学上舍法，不以马步射亲，并许通计五等。」国子司业程大昌有请，下本学看详，而博士刘敦义等言：「武学外舍生赴公试，元降指挥，除射亲许试五等弓外，步射马射止许试第三等以下弓。其已上两等弓力，即无法试。设使试人于三项设法俱中极等，方得十一分。其或稍有差(趺)[跌]，便成不及十分。切恐分数太窄，程文虽入优等。及至参考弓马之时，分数难以对入优等，即升补内舍绝难，无以诱进在学之人。」故有是命。同日，诏：「兵部请解移籍人，自今后不以曾未上待阙簿，并不许拨入武学。」亦以国子司业程大昌有请，下本学看详，而博士刘敦义等言：「勘会昨来初兴武学，生员尚少，遂许兵部曾请解人充补，移籍入学。今来兴学日久，逐次补中生员，尚 
      
自无阙拨填。欲乞武学只许曾经补试中人与前曾参入学籍，破食后请长假人两项对拨外，所有兵部请解〔移〕籍人，不许拨入。」故有是命。 
五月二日，兵部言：「国子监申，武学公试已降指挥，依干道四年并前后己得指挥，许附太学补试，同吏部铨试一处锁院引场试。所有合差考试官一员，就用吏部铨试已差官外，于武学官及武学有出身官内，止合差一员，充武学公试考校官(官)。合于锁院日降敕，宣押入院。」从之。 
十日诏：「武学许行补试，所有差办人物，及应于合用公使钱杂费之类，并依干道二年补试及前后已得指挥施行。」 
六月二十七日，诏：「武学补试中蔡镐等已下人已下人：原作「已人下。」据文义乙。武学敕令格式，与太学兼行。切见太学每遇补中学生，尽给绫纸。震等未蒙申请给付，乞依太学生例申给。」国子监勘会，依已降指挥合给绫纸。故有是命。 ，所属给降素白绫纸八道付监，依例书填给付。」先是，武学正高震等状：「伏 
六年六月二十三日，诏：「太学生员见有阙额，特与放行今来秋补一次。仍不以得解人为限，并依干道二年以前指挥体例施行。其武学增作一百人为额。今后太学阙二百人，武学阙三十人，取旨试补。」 
九年二月二十四日，诏：「武学上舍试，取放优等一名。今后若及十人以上，方合取放。」以武学博士言：「内舍校定，太学则六名放优等二人，〔十〕名则通放三名。惟武学则八名止放一名。又上舍亦合放优等， 
      
乃以内舍校定人少之故，上舍未尝取及十人，因亦不放优等。皆非所以为激励多士之道。欲乞增置武学员额及添放优等。」得旨送国子监看详，本监申：「本官所请上舍试与放优等一名。照得在法，试上舍，以就试人每三人取合格者一人。不及三人，亦取一名。人才不及则阙之。所取人十分为率，上等一分，中等二分，下等七分。缘武学上舍试依上条系十人以上，合取放优等一名。其内舍生，元额止二十人赴上舍试，取到六人合格，即系不及十人以上分数，(舍生元额止二十人赴上舍试取到六人合格即系不及十人以上分数)不合取放优等「不合取放」前：「舍生元额」至「以上分数」二十八字，原校以笔画去，乃为衍文。。今来内舍生虽以二十六人为额，取八人，亦系不及十人之数。」故有是命。 
【宋会要】
淳熙元年正月二十八日，诏：「武学外舍生，有校定公试合格，用程大昌所请五等弓马法，与程文五等相参，入上中等者，即与据阙升补；入下等者，候将来再试入等，依名次据阙升补。其忝入上中等，当年无阙升补不到之人，候将来再试入等，亦与依名次据阙升补。」先是，武学博士樊仁远言：「武学生以一百三十人为额，自绍兴二十七年国子祭酒杨椿申请，以外舍生岁终预校定，次年公试合格，不分等弟，尽行据阙升补，遂至每榜升补少至七八人，多至十四五人。至干道五年，国子司业 
      
程大昌病其滥进者多，申请以外舍生赴公试，有校定人入上等者，听补入；中下等者，候将来再试入中等者，听补。又立格(大)[太]严，两年公试，仅升补一名。至干道七年，国子祭酒芮烨乞依旧行杨(桩)[椿]所立之法，当年补至十五人，复有滥进之弊。乞将前后申请斟酌中制，别立升补校定法。」故有是命。 
二月二十日，诏：「武学内舍生，如曾犯第二等、第三等规罚，止碍当年选考行艺及当年升补。若系上舍试年分，不曾犯第三等以上罚，即与升补。」以兵部勘当，从武学学生之请，比付太学法。 
二十四日，兵部、国子监言：「武学生郑突等，乞依干道四年内舍无阙，先将上(名)[舍]名阙放行公试升补。候上舍发榜日拨填。照得干道四年武学即无内舍阙额，承指挥，借阙放行公试，共升补过一十人。今来内舍亦无阙额，乞依例借已成优等校定人三人，及将来有校定人试中升补上舍退下内舍阙额二名，通借五名放行今年公试，遇阙升补。」从之。 
【宋会要】
二年十二月十七日，太上皇帝庆寿赦：「应绍兴三十二年以前补中武学生，见年七十以上人，可令礼、兵部保明以闻，特与补承信郎。内舍、上舍生父母年七十以上，外舍生父母年八十以上，并与初品官，妇人与封号。已经官封者，(入)[父]与转一官资，母与冠帔。令经所属自陈保奏。」 
先是先是：苗校据本书崇儒一之四一所载，以为下文三年即为淳熙三年，与上条不相接，遂删去「先是」二字。当是。， 
      
三年四月三日，礼部国子监言：「武学大小职事，该遇庆寿赦，参酌推恩(入)[人]：大职事三名，并与(承兑)[永免]解试上舍免省人一名，候将来殿试唱名到部日，与占射差遣一次。小职事十一人，并与将来解试一次。学生各赐束帛。」诏并依拟定。 
四年二月十一日，诏武学武成王神像并两廊从祀，令重行塑绘。其旧像，权迁后殿四廊。详见褒崇先圣。」 
七月十八日，诏：「自今武学博士，武学谕，并(与)[于]武举出身人内选差。」 
五年五月七日，诏：「礼部国子监量立武学国子员额，依太学国子例，收补武臣亲属教育。如文臣亲属愿就武学国子补试者，听。」先是，臣僚奏：「来岁省试后，太学、武学例有补试。欲量立武学、国子员数，收补武臣亲属。」诏令兵部看详。既而条具来上，故有是命。 
二十三日，诏：「武学博士改官，依太学博士条施行。」先是，武学博士樊扩言：「在法，国子博士及京官、太学博士在职一年以上，减磨勘二年。至干道元年六月初十日所降指挥，于『太学』字下添入『武学』二字，则是武学博士事体一同。今来选入太学博士，通历任四考，在职一年，改合入官；而武学博士，通历任却用五考，在职又须及二年。且武学博士立班、序位、官品、请给，并与太学博士一同，初无京官选人之别。而尚左侍左，立法自相抵捂。今来武学谕既已依太学正、录在职一年，通历任五考，改合入官，修入淳熙侍左司勋格，今只乞依武学谕已降 
      
指挥，在职一年，通历任五考，用礼部国子监长、贰举主贰员，改合入官。」故有是命。 
七月三日，诏：「太学内舍，既以十分方预优较，武学内舍，亦以十分方入上等。无人，则阙。」从礼部侍郎齐庆胄请也。 
七年七月二十八日，诏：「武学博士、学谕，并于武举出身人内选差，比类文臣条格推赏。仍下敕令所司删修。」继而武学博士孔异、武学谕蔡镐言：「已降旨，武学博士、武学谕，并于武举出身人内选差，其赏格未尝删修异等。见任博士、学谕各及一年以上，亦合照京官武学博士推赏。兼武谕杂压在(人)国子、太学正之下，国子、太学录之上。亦合照京官任正、录条格、一体施行。」故有是命。 
八年六月二十一日，诏：「武学国子生补试，有阙额七人，就试终场九人。依指挥，每十人取三人，合取二人外，零分，更取一名，共取三名。」 
十年十二月三十日，礼部国子监言：「武学大小〔职〕事该遇庆寿赦参酌推恩人：上舍生免省人二名，已有减二年磨勘恩例，候将来殿试唱名到部日，与占射差遣一次。上舍生免解人一名，已有减二年磨勘恩例。候将来过省，殿试唱名日，更与减一年磨勘。内舍生永免解人一名，内舍生今举得解人二名，外舍生永免解人一名，即无恩例。候将来过省，赴殿试唱名日，各与减一年磨勘。内舍生未该免解人五名，即无恩例，欲并与免解一次。学生五十九人，各倍赐束帛。」诏并依拟定。 
十三年四月八日，诏： 
      
「武学生年七十以上柯箕，特与补承信郎。免省上舍生潘子震、周应迪、蔡纮，依太学免省上舍生释褐恩数，并特与补承节郎。内愿赴淳熙十四年殿试者，听。守年免省上舍〔生〕郑觉，与径〔赴〕淳熙十四年殿试，永免解内舍生陈昌龄，中等校定方公辅、黄士卿，并候将来过省，赴殿试唱名日，各与减二年磨勘。永免解外舍生沈仲刚等，并候将来过省，赴殿试唱名日，各与减一年磨勘。」以该庆寿恩，依兵部拟故也。祖父母、父母封(叔)[叙]见「太学」
十六年二月一日，礼部言：「武学堂名上一字，犯皇太子名，合行回避。乞改作『立武堂。』」从之。 
二月一日，诏：「武学『教阅堂』改为『立武堂』。」 
【宋会要】
绍熙元年七月二十八日，右谏议大夫何澹言：「窃见武学教导之职，有博士，有谕。复置之初，两员皆差文臣。近年以来，两员皆差武臣。议者以谓，莫若一文一武之为当。盖见今诸生较艺，一场弓马，一场文字。习于(文)[武]者，察其弓马之优劣；习于文者，审其文字之精粗。固有武举全才之人，文字弓马皆能服众，人无异议者。然不常而得也。中间固有不值其人，而徒以充数，亦以弓马绝伦而得之者，出题乖谬，所出论题至云『赵国充可为忠言』，岂不贻笑士类 况武臣而为博士者，多得州麾而去，则其选亦焉可不重哉。欲望今后武学官阙，如是武举之 
      
中有全材者，不妨并置。万一阙出而未有其人，则莫若一文一武以相济。庶几可以为择人，而无冗滥员数之患。」从之。 
</div>
    <div class="pagination">
<a href="宋会要辑稿_page51.html">上一页</a><span>...</span><a href="宋会要辑稿_page47.html">47</a><a href="宋会要辑稿_page48.html">48</a><a href="宋会要辑稿_page49.html">49</a><a href="宋会要辑稿_page50.html">50</a><a href="宋会要辑稿_page51.html">51</a><span class="current-page">52</span><a href="宋会要辑稿_page53.html">53</a><a href="宋会要辑稿_page54.html">54</a><a href="宋会要辑稿_page55.html">55</a><a href="宋会要辑稿_page56.html">56</a><a href="宋会要辑稿_page57.html">57</a><span>...</span><a href="宋会要辑稿_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
