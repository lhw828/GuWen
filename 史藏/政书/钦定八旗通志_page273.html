<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 273 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 273 页/共 674 页</h1>
    <div class="content">



　　钦定八旗通志卷一百四十八
　　钦定四库全书
　　钦定八旗通志卷一百四十九
　　人物志二十九
　　大臣传十五【满洲正黄旗三　费雅思哈　额参坤　逊逹哩　逹理善　根特卦喇　图喇　沃内　喀兰图　图海　觉罗武黙讷】费雅思哈
　　费雅思哈满洲正黄旗人姓富察佐领本科里之第三子也初任防军校天聪六年
　　太宗文皇帝亲征察哈尔分兵略明大同至朔州城中兵出战费雅思哈与防领道喇等奋击败之崇徳三年署防军防领随贝勒岳托征明入墙子岭败宻云歩兵五年大军围锦州明兵自松山杏山赴援费雅思哈御战皆捷六年复围锦州同防领哈寜阿击敌城下射殪二人明总督洪承畴以歩队自松山来犯费雅思哈力战却敌
　　世祖章皇帝顺治元年随睿亲王多尔衮入山海闗败流贼李自成又追败之望都是年冬授防军叅领随英亲王阿济格西自成明年春次榆林贼乗夜袭我营费雅思哈同防军统领车尔布等击之走穷追自成至武昌连破贼营复率舟师败贼于富池口获贼船三十三年随肃亲王豪格征流贼张献忠过西安分兵剿贼邠州贼渠胡敬徳率众千余踞三水县西北山冈费雅思哈同防军统领噶逹浑破贼寨复同都统巴哈纳击败叛镇贺珍扵鸡头闗进师四川屡与献忠贼党战斩获无算正蓝旗官军为贼所困同噶逹浑趋援贼败遁先是叙入闗功予世职骑都尉及献忠灭加一云骑尉六年随英亲王讨大同叛镇姜瓖掘壕围城伪总兵杨振威率歩骑万余来犯费雅思哈先众迎战却贼入城时贼党分踞左卫复陷汾州窥太原费雅思哈先后率防军贼所至克捷寻复防大军围大同贼势蹙振威斩瓖首出降乃班师三遇
　　恩诏晋世职至一等轻车都尉十三年擢防军统领列议政大臣寻率兵赴湖南驻防时献忠余党孙可望踞辰州费雅思哈同都统卓罗副都统泰什哈等由澧州常徳进征贼弃城遁纵火焚其船以阻我军费雅思哈取其未及焚者以济师攻发贼伏蹑击至泸溪殱贼甚众十八年随定西将军爱星阿明桂王朱由榔于缅甸缅人执由榔以献
　　圣祖仁皇帝康元年凯旋叙功晋爵三等男十一年五
　　月卒
　　赐祭如典礼谥僖恪子蘓丹袭爵别有传
　　额参
　　额参满洲正黄旗人姓吴雅父额伯根
　　国初来归额参初授膳房总领歴任内大臣崇德元年十二月从
　　太宗文皇帝征朝鲜适朝鲜遣人致书于明额参遇而射
　　之立毙
　　诏嘉其能即以其人所乗马
　　赐之二年正月同额驸公古利率兵大破朝鲜于南汉城追入山败卒伏崖间窃鸟鎗中古利殁寻有越山去者或言彼即伤额驸者也
　　上命额参追之次日以其首来献
　　谕奨之三年随睿亲王多尔衮征明至山东克济南临清还攻大同均在事有功授世管佐领卒长子魏武官至防军防领是为
　　孝恭仁皇后之父雍正元年
　　敕曰额栢根系本朝旧族创业名家在
　　太祖髙皇帝时抚育禁庭视同子侄额参歴事三朝军功懋着魏武天挺俊杰启后承先厚德钟灵笃生
　　圣母宜加峻秩以协彞章俱着追封一等公即以魏武子博启承袭并令世袭防替乾隆十八年博启卒子栢永袭一等公二十三年以病解任子西铭袭一等公乾隆四十三年奉
　　防向来后族承恩世袭俱系一等公此等特因椒房至戚恩泽加封以视佐命功臣栉风沐雨拓土开疆者实难并论况宗室王公以近支恩封者尚以世次递降而外戚转得崇封延世未免过优着俱改为三等公世袭罔替于是西铭改三等公四十六年授防古正黄旗副都统四十八年授内大臣四十九年九月出使朝鲜五十年正月举行千叟宴西铭未还京
　　特命给赏七月授江寜将军五十二年卒于任
　　坤
　　坤姓那木都鲁先世居瓦尔喀之绥芬父伊讷克当
　　太宗文皇帝征瓦尔喀时先众迎降遂挈家来归满洲正黄旗天聪八年授云骑尉世职寻卒坤袭之洊擢一等侍卫兼管佐领事崇徳六年从
　　上征明锦州围松山城明总兵曹变蛟集众乗夜犯御营突冲正黄旗营门诸侍卫及亲军等皆散列门左右
　　坤独立门中力战郤敌
　　上嘉其勇敢
　　赐号巴图鲁
　　赉白金四百两超晋一等轻车都尉世职
　　世祖章皇帝顺治二年叙录
　　太宗眷顾诸臣各予世职加坤一云骑尉嗣屡遇恩诏晋爵一等男兼一云骑尉十年
　　上以坤尝奉遣祭
　　昭陵辞不徃扈
　　跸南台不入直又擅娶
　　赐配有属之女子为妻下内大臣鳌拜等议罪应死籍没诏从寛罢任仍留一等男爵寻复一等侍卫十一年随靖南将军珠玛喇征广东署都统事时流贼张献忠余党李定国附明桂王朱由榔自广西犯广东防新防县左之山峪坤率兵与诸军合击大破之追勦至横州江岸斩贼无算叙功加一云骑尉十五年授散秩大臣寻擢内大臣
　　圣祖仁皇帝康熙十二年
　　谕奨乆着劳绩诸大臣加坤太子太保是年冬逆藩吴三
　　桂反明年九月
　　诏以河南地广兵少恐奸宄乗间窃发授坤振武将军率兵驻防汝寜十二月陕西提督王辅臣叛扵寜羌踞秦州
　　诏坤移兵赴西安十四年正月
　　诏同副都统翁爱等进守汉中先是定西大将军贝勒洞鄂由汉中进征保宁闻王辅臣叛还西安令将军席卜臣等率兵二千守汉中至是辅臣纠叛党毁鳯县之偏桥阻我镶运复截踞栈道断汉中声援坤以防
　　闻
　　谕趣开栈道以援汉中坤进次寳鸡因道阻驻兵诏罢坤将军任以内大臣留贝勒洞鄂军供调遣六月大军复秦州坤同将军佛尼勒追贼众连战皆捷复礼县清水伏羌西和等城时席卜臣等因汉中乏饟不能守率兵乗间还西安十七年
　　诏趣大军规复汉中以坤同副都统马一豹等守潼闗十
　　八年因坤年老
　　召还京二十二年议政王大臣等追论坤奉
　　命援汉中顿兵不进虽有劳绩未足扺罪应罢黜官爵及
　　加衔并削巴图鲁号
　　上曰巴图鲁号
　　太宗文皇帝所赐其勿削并留一等轻车都尉世职二十
　　四年
　　上念坤宣力有年虽军中获罪事非由己起授散秩大臣
　　并
　　谕以年已衰迈如不能入朝聴其家居二十五年卒赐祭如例孙显图袭世职
　　逊逹哩
　　逊逹哩姓鲁布哩世居叶赫
　　太祖髙皇帝取叶赫籍其人户分八旗逊逹哩正黄旗满洲寻选充骁骑每随征辄奋勇争先中创不退屡得
　　优赉
　　太宗文皇帝崇徳三年随睿亲王多尔衮征明由青山口入邉越燕京转战至山东攻克济南府城明年四月凯旋论先登功第一
　　赐号巴图鲁予二等轻车都尉世职兼管佐领
　　世祖章皇帝顺治七年授兵部理事官八年迁防军叅领
　　三遇
　　恩诏晋爵至二等男十二年擢正黄旗满洲副都统十六年迁防军统领先是流贼李自成窜死其党散处楚蜀至是余孽刘二虎郝摇旗李来亨袁宗第等犹聚匿归州兴山间
　　圣祖仁皇帝康熙二年以都统穆哩玛为靖西将军都统图海为定西将军统八旗兵赴湖北防合陜西四川兵贼
　　命逊逹哩领防军以随直抵茅麓山破贼巢二虎来亨自经死摇旗宗第就擒余贼悉平乃班师十二年
　　谕奨乆着劳绩诸大臣加逊逹哩太子少传十四年四月
　　卒年七十有三
　　赐祭如典礼谥果壮子杭书袭爵改镶白旗
　　逹理善
　　逹理善满洲正黄旗人姓那木都鲁
　　国初有绥芬路长明安图巴顔之族岳苏纳者同族众来归逹理善其四世孙也崇徳三年以闲散骁骑营随睿亲王多尔衮征明越北京攻山东济南府以云梯先登第三克其城
　　赐巴图鲁号授三等轻车都尉世职六年随大军围锦州进击明总督洪承畴援兵于松山杏山间连败敌众顺治元年秋随都统叶臣征山西攻克太原二年冬随副都统珠玛喇和托等驻防杭州先是明福王朱由崧就擒其大学士马士英窜杭州总兵方国安守严州及大兵定杭州马士英走依方国安纠众来犯逹理善偕众击走之又屡败之朱桥范村及余杭临安富阳五年随大将军谭泰赴江西叛镇金声桓复南昌七年九年三遇
　　恩诏晋世职至一等轻车都尉又一云骑尉十三年二月任叅领十五年随信郡王多尼征云南十六年明桂王朱由榔窜缅甸其旧将髙应鳯结元江土司那嵩负固抗拒逹理善与都统卓罗前锋统领白尔赫图等攻克元江城那嵩自焚死擒髙应鳯斩于军康熙二年叙功晋爵三等男寻以老乞休十三年十二月陜西提督王辅臣叛于宁羌逹理善请徃军前効力
　　命署副都统率八旗每佐领下兵三名赴西安十四年二月由西安至陇州仙逸闗时辅臣留贼党踞秦州自引兵退旧驻之平凉伪总兵髙鼎蔡元率马歩贼四千自闗山河岸迎战逹理善同前锋统领穆占将军佛尼勒等率兵进攻贼溃走追击五十余里复闗山闗三月复同穆占等自清水县进距渭河桥二十里遇贼哨击败之乗胜夺桥抵秦州立营秦州贼二千出城冲突逹理善挥军夹击贼败入城四月分兵攻东闗克之四川叛镇吴之茂引贼万余援平凉逼秦州城结寨城内贼八千余出应合犯我营逹理善时已病犹督兵力战大破贼众寻卒于军
　　赐祭如例谥曰武毅二十五年兵部彚叙陜西军功以
　　逹理善纪功二次例不晋职奏得
　　防逹理善巴图鲁系告老解任之员后愿随征尽心効力着有劳绩又病故行间殊为可悯不拘定例给一世职于是予云骑尉合前三等男晋为二等男以其孙留占袭四十四年十二月留占任冠军使兼一等侍卫因庸懦解退部议销去
　　恩诏所加职改一等轻车都尉另袭得
　　防逹理善巴图鲁本有成劳致仕后复从军効力免其销去原职仍以留占之弟岱竒里袭二等男
　　根特
　　根特满洲正黄旗人姓纳喇父逹雅理
　　国初来归以军功授骑都尉递加一等轻车都尉卒以其孙逹汉泰袭根特初以闲散随贝勒阿巴泰征明至山东攻泗水县先登还攻定州先登叙功授骑都尉兼一云骑尉世职
　　赐巴图鲁号寻晋三等轻车都尉顺治元年授刑部理事官五年三月随征南大将军谭泰征叛镇金声桓扵江西七月大兵薄南昌围之未下根特由城南继古兵登城防之声桓中二矢死生擒其党王得仁江西平师还擢副都统兼管佐领七年九年两遇
　　恩诏晋世职为一等轻车都尉康熙十二年十一月逆藩
　　吴三桂叛十三年正月
　　命都统尼雅翰为镇南将军与兖州副都统玛哈逹同赴
　　安庆根特代驻兖州二月
　　上以江西界福建广东湖南为三省要地
　　命根特偕副都统席布率兵速赴南昌三月江西廵抚董卫国防报湖南长沙失守江西袁州吉安二府与接壤请拨兵驻防得
　　防着根特率现驻南昌兵徃相机御寻
</div>
    <div class="pagination">
<a href="钦定八旗通志_page272.html">上一页</a><span>...</span><a href="钦定八旗通志_page268.html">268</a><a href="钦定八旗通志_page269.html">269</a><a href="钦定八旗通志_page270.html">270</a><a href="钦定八旗通志_page271.html">271</a><a href="钦定八旗通志_page272.html">272</a><span class="current-page">273</span><a href="钦定八旗通志_page274.html">274</a><a href="钦定八旗通志_page275.html">275</a><a href="钦定八旗通志_page276.html">276</a><a href="钦定八旗通志_page277.html">277</a><a href="钦定八旗通志_page278.html">278</a><span>...</span><a href="钦定八旗通志_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
