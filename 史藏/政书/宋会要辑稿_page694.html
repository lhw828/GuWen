<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 694 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 694 页/共 1125 页</h1>
    <div class="content">年内许经逐处理诉。如在一年限外，官司不得受理。」从之。 
三年十月十三日，翰林学士曾公亮言：「昨奉敕，以明堂赦后看详诸道编管配军人罪犯轻重，逐时具状贴黄奏讫。伏思自前南郊赦令，虽与今一体，及其奏到罪人犯状，久不蒙移放。不惟赦令失信，其间甚有州军妄行编配，遂致一二十年羁囚至死，伤害和气，众所共闻。欲乞特降恩旨，今后依此，永为着例。兼详益、梓、利、夔四路地里至远，凡取索干证文字，经年未得齐足。况此四路各有钤辖司，欲乞今后益、梓、利、夔四路编管配军人，如经大赦，只就本路转运、钤辖司同共看详，据犯状轻重量移释放。」诏依奏。其益、梓、利、夔路编配人内情理重及干碍条贯者奏裁。 
五年十月二十七日，臣僚上言：「切见诸州军犯罪人送逐处编管，若非不肖之流，即是无图之辈，不自知非，恐生异意。欲乞今后有编管人，逐州军及十人以上，即送邻近州军编管，仍不许在极边之处，切虑诱众纠集作过。」诏今后编管人更不配沿边州军。 
十一月四日(诏)南郊赦：「应东西两川配出川界之人永不放还乡里者，其间有情轻偶被诖误之人，宜令所在件析以闻。」 
十二月二十一日，诏：「川峡人刺配为内地军者，遇拣停毋得放归，其令关津常讥察之。」 
至和二年七月二十日，诏：「蕃部犯青白盐坐法当死者，自今并配沙门岛；若群党为民害者，听奏裁。」 
嘉佑三 
      
年十二月六日，京东转运使王举元言：「登州沙门岛每年约收罪人二三百人，并无衣粮，只在岛户八十余家佣作，若不逐旋去除，即岛户难为赡养。盖诸州军不体认条法，将罪人一例刺面配海岛，内亦有情不深重者。如计每年配到三百人，十年约有三千人，内除一分死亡，合有二千人见管，今只及一百八十〔人〕，足见其弊。盖无衣粮，须致去除，有足伤悯。望严戒诸路州军，除依编 合配海岛外，余罪不得配往。登州年终具收配到沙门岛罪人元犯因依州：原无，据《长编》卷一八八补。，开项申奏，委刑部点检，如不合该刺配往彼者，具事由以闻。」从之。 
五年三月二十五日，诏登州改配沙门寨罪人三十二人于诸州牢城改：原无，据《长编》卷一九一补。。 
七年九月七日明堂赦：「陕西路北犯青白盐配逐处充军者，如经一赦，并押送本路安抚司，以人材壮健者改配原住州军蕃落或保捷指挥，小弱者止隶本城。经今赦者，且与量移。编管人年七十已上或笃疾者，不以赦数，并放(遂)[逐]便。在京杂犯配军隶步军司者，自来不得量移拣放，今并与量移拣放。」 
八年五月十三日，诏：「赦前杂犯编管人，除情理凶恶并吏受赃徒以上，川峡人编管在铜钱地分，依嘉佑七年十月十八日指挥不移放外，命官、使臣即具元犯以闻，余量重轻及赦数移放。」 
十月二十八日，诏：「明堂赦后特行编管人，经即位赦未放者，诸路转运司指挥诸州军，具元犯以闻。」 
治平四年六月二 
      
十五日，神宗即位未改元。登州并沙门寨监押李庆奏，依赦分析罪人二百七人。诏特取三十二人，仍选使臣二人管押赴阙，交付军头司，刺面分配淮南路牢城。内一名遇赦不还，改配荆湖南路牢城。余系所犯情重及在彼未久，并仍旧。 
神宗熙宁三年正月二十四日，审刑院、大理寺断通州百姓仇承广等九人持杖(疆)[强]劫，赃满合处死，特贷命，决脊杖二十，刺面配广南东西路逐州牢城。御批：「可分析移配，仍今后应持杖强盗群队贼人，不要全火置在一路州军。」于是承广等分配广南、陕西、河北诸州军。 
三月四日，诏：「今后强劫贼合该刺配广南者，如同火五人以上，不得同配一路州军，并须分擘，兼配河北、河东、陕西边远州军。如系河北等三路贼人，即分配广南、福建州军。」 
六月二十六日，诏诸路提刑司勘会，逐州军经略、安抚、钤辖司，将刺配充军人元犯因依闻奏。 
十一月十六日，诏：「诸路编管人，令提刑司于逐州军选官，与当职官吏看详元犯，捡坐条贯详定，委是州郡法外编管，即放逐便讫，具事理闻奏。虽于法不合编管，情理重害者，奏请朝旨。」 
二十六日，京东转运司言：「准诏拣选杂犯配军，郓州拣中兵(事)[士]内朱信等三人元系亲从官配到，未敢一例送陕西宣抚司。」枢密院言：「欲令勘会，如不是庆历八年殿内作过，即依例招填。」上批上批：原无，据《长编》卷二一七补。：「龙猛、龙骑盖是在京禁旅，于理不便，今止选于极 
      
边 用。虽是庆历八年杂犯诖误人亦不妨，可并令一例拣选。」 
四年四月十二日，诏：「庆州叛军已就戮，其同居骨肉配充奴婢，及年二十以上刺配京西牢城者，令永兴军路安抚司勘会，内有服纪于法不该缘坐者，即放令逐便。内充军者仍给与公据。所有元系军人配往湖北牢城者，即今依旧收管，更不改配。」 
五年闰七月二十一日，知审刑院崔台符言：「看详沙门岛量移罪人，令先次编排到熙宁元年以前罪人赵能等共九十三人，情理轻者分作两等。」诏赵能等四十四人并量移过海，相度情理轻重，分配逐路牢城。姚素等依旧收管。先是，知登州李师中言岛之流人多，戍兵少，不便，请减徙故也。 
六年六月四日，枢密言：「登州沙门寨罪人请以(以)二百为额，额外有二百一人，若移配过海，恐非禁奸之意。自今配沙门岛罪并配琼、崖、儋、万〔安〕州牢城，其见在人依例随赦量移。」诏以三百人为额。 
七月十八日，知登州李师中言：「近累奏乞移沙门岛罪人，今来者未已，不惟事系防虞，兼罪人已无处存泊，更添戍兵，亦无着处。今后许本州岛月具沙门岛罪人姓名、乡贯、犯由申枢密院，置簿抄录，更不下本州岛取索额外人数，但据簿量移。如此，则令出惟行，行之可久。」诏除朝旨刺配外，诸处因德音续配到人且于登州收禁，驿奏犯由以闻，仍增兵防守。余从之。 
七年六月十八日，籍诸班直并皇城 
      
司亲从官配隶诸路州军充牢城、本城年五十以下，情理轻者，班直改罢配龙骑，亲从官配壮勇，仍令刑部立诸班直叙法。先是，卫士以小罪或连坐降配者多，其居南方者，尤不便风土，多死焉。自恃才武，窘于衣食，或亡为盗贼，故命收恤。 
十年正月二十九日，诏自淮以南州军应合配罪人，并配广源州。 
二月四日，中书门下言：「广南东、西路权住配罪人，今事宜宁息，欲下逐路，复令如故。」从之。 
十二月十一日，诏：「应配在衙前并刺面配本城、牢城编管羁管人等，在京委三司、开封府、步军司，诸路委转运使副、判官、提点刑狱司，分诣辖下州军，同当职官取索犯由看详，依赦移放。」 
元丰三年八月十四日，诏知成都府张诜觉察奸盗察：原无，据《长编》卷三○七补。，存抚人户，务令安静。应犯罪情涉凶恶、法不至编配者，听编配出川川：原作「州」，据《长编》卷三○七改。，俟泸州事平日如故。 
九月二十二日，诏：「熙宁十年以前配沙门岛罪人，具配到后有无过犯以闻。百姓移乡十年，不(不)犯徒者，转运司酌情轻者放逐便。」 
五年七月三日，上因论刑，曰：「先王之制，肉刑盖不可废。夫人受形于天，以法坏之，故谓之肉刑。扬子曰：『肉刑之刑，刑也。』周穆王训刑，大则五刑，次则五宥，又次则赎，凡十五等，轻重有伦。至汉文帝罢之。若革秦之弊，欲休养生民，则可矣；如格以先王之法，则不得为无失。三代之时，民有疆井，分别圻域，彰善瘅恶，人重迁徙，故以流为重。后世之民迁 
      
徙不常，而流不足治也，故用加役流；又未足惩也惩：原作「征」，据《长编》卷三二八改。，故有刺配；犹未足以待，故又有远近之别。盖先王教化明，习俗成，则肉刑不为过也。」 
十月二十三日，知兰州李浩乞诸路杂犯罪刺配人，一二千里者免决，充兰州本城厢军，从之。 
六年二月二十五日，种谔言：「自今捕获侵犯边界西人，依朝旨施行外，若诸处探子捕获非作过西界人探子：原作「捕子」，据《长编》卷三三三改。，并乞刺配荆湖或京西本城。」从之。 
三月二十六日，上批：「早来拟奏配军画一法，内称『刺充某指挥配军』，恐于上军称呼有嫌，可谕修法官改云『某指挥杂役』。」时犯罪法应配流者，其罪轻得免配行，尽以隶禁军营为杂役。然禁卒素惮配法，尝耻言之。上于人情至微，无不曲尽。 
五月十二日，诏降配禁军营杂役卒，在京可轮月刺配，先殿前司，次马军司，次步军司，周而复始。 
闰六月二十三日，诏尚书刑部：「应移乡人，情理轻者十年，稍重者二十年，遇赦检举，放令逐便。令刑部着为令。」 
八月七日，两浙转运司言：「犯盗徒五百里外州军无放还法，乞比移乡人例放。」从之。 
八年九月四日，三省、枢密院言：「该配合从本府及军马司断遣者，并依法配行。无军名者，五百里以上，并配牢城；邻州、本府，并配本城。强盗或三犯窃盗，因盗配军，后更犯罪，若谋杀并以刃故伤人，放火，强奸，或人力奸主已成力：原作「刁」，据《长编》卷三五九改。，造畜蛊毒，及教令人并传习妖教，故沉有人居止舟船，拒捕，已上于 
      
法合配者，并诸军犯阶级及逃亡应配千里以上，并依法配行。无军额、五百里以上，配牢城；邻州或本州岛，配本城；已系本城，配牢城；已系牢城，配重役。」从之。 
十月八日，诏改新配法。初，神宗以流人离去乡邑，或疾死于道，而护送禁卒失教习，有往来劳费，故仿古法，犯罪应流者加决刺，随所在配处诸军重役。至是中丞黄履有言，故令改应配者悉配行，普如旧法。 
哲宗元佑元年六月十四日，诏：「杂役配军，诸路州军并配本州岛牢城，在京者元犯配广南，分配东、西窑务，三千里者配车营务，二千里者分配广固指挥。自今犯杖以下罪，并依元犯配行。」 
十二月二十一日，刑部言：「赦书节文，应赦书该载不尽事，所属看详，比类条析闻奏。看详开封府界诸路，向来违犯常平法编配之人，比违犯重禄法事理尤轻。其经今赦，未合放逐便者，欲乞比类推行重禄法编配之人，并具元犯保明闻奏。」从之。 
二年六月十七日，开封府言：「续降朝旨，河北、河东、陕西、京东西、淮南路、开封府界窃盗赃满五百文以上，并强盗不该刺配，内杖罪免决，徒减从杖，并给招军例物，刺填本处或邻州厢军。看详在京犯盗一贯至徒，即无编管，六贯已合刺配。行此重法，尚无畏惧。欲请本府界有犯，更不行减免，并准法断罪，给例物刺充厢军。」诏开封府界窃盗赃满一贯以上，并强盗不该刺配，从所请。 
三年二月八日，三省言： 
      
「配军及逃亡军人应部送者，遇寒月随所断州及所过州权留工役，给请受，至二月乃遣。」诏在京及诸路特展至三月。 
二十一日，诏：「应刺面、不刺面配本城、牢城编管，经明堂赦恩不该放人，通今年德音已前年月已及格令，其缘坐编管、羁管人亦通及十年以上，听依赦移放。」 
四月二十一日，监察御史赵屼言：「元丰 ，重法地分劫盗者，妻子编管。元佑新 一切削去，前此编管者宜不少，请令从便。」从之。 
四年十月十九日，刑部言：「开封府奏，元降权宜指挥，欲乞将窃盗至徒刺填一节先(往)[次]住罢外，其强盗不(刻)[该]刺配之人，乞依旧存留，刺填厢军。欲依所奏。」从之。 
六年八月十二日，诏：「京城内诸官司向来因推行重禄法行赂并违犯常平法编配之人，并依元佑二年三月二十五日指挥移放。」 
二十三日，沧州言：「按元佑敕，钱监及重役军人合配者，除沙门岛及远恶处依本条外，余并勒充本指挥下名，其不可存留者，即配别监及它处重役，则是系以广南为轻，重役为重，遂不配行。(令)[今]重法地分重役人多是累曾作贼，(劫)[却]令徒(半)[伴]会于一处，易于复结为盗。其告捕之人见其依旧只在本营或别重役处，相去不远，惧其雠害，不敢告捕。欲乞于上条『沙门岛』字下添入『广南』二字。」从之。 
闰八月十七日，大理寺言：「配军并不许特行投换，在京已投换者，但犯杖已上罪，并依元犯里数配出。若自首并已 
      
投换充作坊工匠而犯杖以上罪，非犯盗及余犯非情重者，听免。」从之。 
十一月十九日，刑部言：「配沙门岛人，强盗亲下手，或已杀人放火，计赃及五十贯，因而强奸，亲殴人折伤，两犯至死，或累赃满三百贯、赃满二百贯以上，谋杀人造意或加功因而致死，十恶本罪至死，造畜蛊毒药已杀人，不移配，并遇赦不还。而年六十已上，在岛五年，移配广南牢城；在岛十年，依余犯格移配；笃疾或年七十，在岛三年已上，移配近乡州军牢城。犯状应移而老疾者同；其永不放还者，各加二年移配。」从之。 
绍圣元年十一月十八日，刑部言：「广西转运司奏，海北罪人配过海南，人数稍多，别无功役，今立到朱崖等军牢城额数。」从之。 
元符元年十二月二十六日，诏：「应犯罪合配本州岛、邻州，身手强壮而愿免决配、填逐路军者听，辄抑勒者依故入人罪法。」 
三年正月二十六日，徽宗即位未改元。沅州奏：「本州岛牢城军元置一百人，役使不足，乞依辰州以三百人为额，仍下诸路将罪人合配者，并与免决，刺送本州岛牢城。」兵、刑部请如本州岛所乞，从之。 
九月十六日，陕西转运司奏：「准刑部符，都省送下保平(章)[军]奏，勘会陕西州县多盗贼，内有逃军者，见今号州贼徒，惊扰一方。皆缘诸路贼人免决配到，工役辛苦，因逃走，恣为不法。伏乞指挥，天下应免决刺配陕西诸路罪人，内有元系犯强盗，情理稍重者并铸钱之人不 
      
得配陕西州军。」本部下逐路相度。本司相度，陕西申请委是允当，兼诸司亦相度得稳便，唯鄜延路要两色人依旧刺配。诏元符元年九月七日犯罪该配免决次配陕西、河东逐路厢军指挥更不施行。元符元年九月七日指挥，检末获。 
徽宗崇宁三年三月十四日，尚书省言：「比年强盗累犯，习知案问，皆能巧法求免，或累十犯犹入生议。又配流者尽往东南诸路，岁无虑千计，至配所者则聚为寇掠，中道亡命者复暴横乡闾，为良民害。今欲仿《周官 司圜》〔圜〕土之法，令诸州筑圜土以居强盗贷死者，昼则役作，夜则拘之。视罪之轻重以为久近之限，许出圜土日充军，无过者纵释之。」从之。 
五年正月十九日，诏罢圜土。 
大观元年五月二十八日，通判河阳张竦言圜土之法，乞检会前后所修圜土成法，早赐颁降施行。从之。 
七月十五日，池州言：「勘会永丰监除见管兵匠及外州军差来兵士六百九十□人外，见阙六十四人。 翻铸御笔大观通宝小平钱，字精细，系背赤仄，合增添乌磨钱工共二十五万三千工。今来所阙人工，虽已一面 刷厢军，和雇百姓，相兼乌磨钱宝，阙少人工数多。今相度，欲乞下诸路，将合配罪人除本犯罪至死贷命刺配并合配远恶州及沙门岛，并强盗杀人合该刺配人各依法(剩)[刺]配外，余犯徒、杖合配之人，并乞免决，配填本州岛永丰监。如犯人年五十五以上及瘦 
      
弱不堪工役之人，不许一例刺填。候额足日住配。」从之。江、饶、建(此)[州]并依此。 
闰十月二十日，靖州奏：「本州岛只管牢城一指挥外，别无厢军，委是差使不足，窃虑缓急阙人。乞添置宣节一指挥，以五百人为额，依崇宁三年四月九日 命指挥，下诸路州军，除合配本州岛、邻州及沙门岛、广南西路，并强盗及元犯情理凶恶人外，将(扶)[持]杖窃盗并其余合配之人免决刺配本州岛宣节指挥，候人额足日住配。」从之。 
十一月五日，诏：「访闻配沙门岛罪人已踰额数一倍，所配隶皆贷命强恶之人，防托之兵其数甚少，虑不足以制奸恶，可更增二百人。」 
二年三月二十一日，都省札子：「勘会圜土法，后来犯罪之人方合配入圜土，其已前已配牢城、本城重役等人自合依旧，更无改入圜土之法。切虑诸路不晓法意，误将已配之人一例改配入圜土，合申明行下。」从之。 
八月十九日，臣僚言：「切见黎贼自去秋结集作过，攻劫诸军，杀害官吏，致烦朝廷遣官选将捕杀。体访得海南诸州军甚有逃背配军走投黎界，缘海南配军尽是所犯情理凶恶或免死配流之人，昨东西两路进兵，逢贼战斗，率先迎敌多是大字配军，滋长贼势，边防为患。乞将应今后所犯情理凶恶合刺配海南之人，权且配海北水土恶弱州军，候将来黎人驯熟，别降指挥施行。」从之。 
九月十五日，中书省据广南西路经略司勾当公事关沅札 
      
子，乞立法，凡有作过流窜之人入本路界，官司实时 报本路监司，差人管押，置行程历，批上所过。实有疾病，即所至结罪保明，庶不敢违慢朝廷法令。仍乞立法，应编管海南人秖于循、梅、恩、新等处，自系恶弱之地，免致恶党逃入黎峒，并常与黎人交通。诏编管海南人，依大观二年八月十六日指挥编管海北水土恶弱州军，候将来黎人驯熟，别降指挥。余依，仍令刑部立法。 
四年三月二十七日，诏配圜土法并罢，已配圜土之人且依旧法，候销尽日，其圜土即行去拆。 
政和二年二月十二日，尚书刑部侍郎马防等奏：「契勘昨降指挥，应配沙门岛人为溢额权配广南远恶处，海南州权配海北。缘远恶处内海南住配外，海北新、循等九州岛前后配过人数不少，深恐未便。乞除合配沙门岛并海南人依已降朝旨配海北远恶处外，将其余应配远恶处人权配广南诸州军。将来沙门岛并海南人配行，即(依)并依旧。」从之。 
三年正月二十一日，靖州奏：「本州岛运粮两指挥各五百人为额，见管一百余人，所阙人兵，欲乞于大观元年闰十月二十一日指挥，诸路州军除合配本州岛、邻州及沙门岛、广南东西路并强盗及元犯情理凶恶人外，其余合配之人免决，刺配靖州运粮两指挥，候额足申乞住罢。」从之。 
二月二十五日，永兴军等路提刑司申：「商、虢两州界多系山林，素来逃军盗贼取集作过去处，乞 
      
今后应强盗人更不配填商、虢州外，将其余合配之人配填施行。」从之。 
闰四月五日，权提辖措置陕西路坑冶蒋彝奏：「昨来本路钱监招刺人匠未足，间系诸处降配到罪人充诸监人数。后因减废钱监，并行住罢。今来乞仍旧下刑部，遍下诸路合配二千里以上、本路千里以上牢城情重人，并乞转押付本司分擘刺填入监，候将来人匠足日住罢。」并从之。 
四年八月十三日，工部奏：「定国军状，契勘韩城县东、西两钱监人匠见阙，乞下诸路州军，除犯强盗及合配广南远恶、沙门岛并杀人放火凶恶之人外，将其余犯流、徒合配之人，并乞免决，先刺同州韩城县钱监等，候额足住配。刑部欲依，行下诸路，仍于刺『钱监』字定『东』、『西』一字，候刺填数足日申乞住配。仍以所降指挥年月先后、资次配填施行，所有止犯流、徒不该刺配之人，难议施行。」从之。 
五年三月七日，刑部奏：「(府)[京]畿转运司状，为拱州复为辅郡，合置牢城指挥，所有人兵乞先次量度配填。欲下诸路州军，将合配之人量度地里，先次配填本州岛施行。」从之。 
六年四月三日，大理卿李伯宗奏：「契勘自来合编配之人，如有疮病未任科决，合编配，所至一面看验，疾损日科决讫销籍。缘犯人有送广南远恶州军编配之人，往回万里，移文取会，若沿路别无失坠，动经半年，方有报应，致久挂事阻，不能结绝。乞今后有合编配疮病之人，报本路 
      
提点刑狱司，置籍拘催科决施行。」从之。 
七年二月十一日，诏：「怀、卫二州界于太行、(太)[大]河之间，奸宄凭恃险阻，倚为渊薮。访闻诸处间将犯强盗之人配填逐州，至则逋逃，难于缉捕。可依商、虢二州例，更不配填。立法行下。」 
六月四日，河东路经略安抚使薛嗣昌奏：「据知平定军郭价申：『契勘本军系河东山崄最幽僻去处，缘此盗贼、逃军隐藏。昔日李免一卒，动河东北两路，将兵不能收捉，必至于厚赏招出，即非李免有智谋强勇，止是藏泊于山林幽隐去处所致也。欲乞申明朝廷，乞今后免降配强盗人至本军，实为利便。』兼臣契勘辽州与平定军事体一般，乞下诸路州军及开封府，今后将强盗罪人并免降配平定军、辽州。」从之。 
九月二十五日，手诏：「明堂大赦，加恩 内，应沙门岛见禁罪人，虽皆巨蠹，亦既贷死，而昼监夜禁，与死为邻。天道贵生，在所矜恤。可令本州岛当职官检会元犯，据罪重轻，分为三等，具年月久近，限半月申刑部，取旨移配远恶州军，以示生意。仰刑部遍牒京畿诸路，今后罪人除特旨外，权住配流海岛，候及额日仍旧。」 
八年五月二十三日，陕西河东河北路宣抚使童贯奏：「检会昨鄜延路经略使贾炎奏：『乞今后城寨官、公使库官员使臣收买汉蕃弓箭手、厢禁军、马递铺之类请受文(旁)〔榜〕，兴贩转放，违犯之人仍乞朝廷不以入己各依本罪外，不论有无战功，并不以去官、 
      
赦降原减，一例重行废斥。内实有胆勇战功、御边得力之人，乞委帅臣相度奏留，充本路准备使唤，或充 用，候立到奇功与甄叙。』诏从之。契勘鄜延路第二将张安元系鄜延路蕃弓箭手长行，累立战功，转至武功大夫，昨因买文(旁)[榜]事追官，韶州编管。其人委有胆勇，缓急可以驱使，乞依前项贾炎申明，许留自效。」从之。 
</div>
    <div class="pagination">
<a href="宋会要辑稿_page693.html">上一页</a><span>...</span><a href="宋会要辑稿_page689.html">689</a><a href="宋会要辑稿_page690.html">690</a><a href="宋会要辑稿_page691.html">691</a><a href="宋会要辑稿_page692.html">692</a><a href="宋会要辑稿_page693.html">693</a><span class="current-page">694</span><a href="宋会要辑稿_page695.html">695</a><a href="宋会要辑稿_page696.html">696</a><a href="宋会要辑稿_page697.html">697</a><a href="宋会要辑稿_page698.html">698</a><a href="宋会要辑稿_page699.html">699</a><span>...</span><a href="宋会要辑稿_page695.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
