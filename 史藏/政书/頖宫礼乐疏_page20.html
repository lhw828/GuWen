<!DOCTYPE html>
<html>
<head>
    <meta charset="UTF-8">
    <title>頖宫礼乐疏 - 第 20 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>頖宫礼乐疏 - 第 20 页/共 34 页</h1>
    <div class="content">　　周礼磬师掌教击磬而考工记磬氏为磬倨句一矩有半其博为一股为二鼓为三参分其股博去一以为鼔博参分其鼔博以其一为之厚已上则摩其旁已下则摩其耑郑司农释之云假令磬股广四寸半者股长九寸也鼔广三寸长一尺三寸半厚一寸股磬之上大者鼔其下小者康成曰股外面鼓内面盖击者为前为内为下为小不击者为后为外为上为大也大小长短虽殊其厚则均黄钟之磬股鼔皆厚二寸则余磬可推矣顾笙磬颂磬有不同者判县笙磬在阼阶东其形厚而小其声清而髙与笙管协诗所谓笙磬同音磬筦将将者也颂磬在賔阶西其形薄而大其声和而平与颂相协诗所谓既和且平依我磬声者也笙磬之制以本律半数为鼓博鼔博加半为股博股博倍之为股长股长加半为鼓长以鼔博三之一为其厚此厚而小者颂磬之制以本律正数为股博参分去一以为鼔博倍律为股长三律为鼓长七分其股博以其一为厚其厚则三分损益算之此薄而大者郑司农所説即颂磬而笙磬长广之算亦相类焉所异者长广增四之一厚杀三之一耳石乃天生之物不假剂量陶铸惟因其自然之质而以大小厚薄别之而清浊髙下之音次第具焉宋时县磬大小长短若一其黄钟厚二寸一分余磬渐厚至应钟厚至三寸五分与律全乖范镇曾言其失未之改正今尚遵之舛也凡击磬厚者宜重不宜轻轻则不清击薄者宜轻不宜重重则不和故先儒释击石拊石谓重击为击轻击为拊轻重之间妙义寓焉所以诸器不言轻重惟磬言之磬和则诸乐皆和后防论乐惟磬举其纲也大戴礼曰县一磬而尚拊明堂位云搏拊玉磬皆大磬也尔雅大磬谓之毊此特县者孔庭编磬率用笙磬以配编钟其石必择坚缜清越似玉音者廼佳
　　【宋皇祐中议者言大钟轻小钟厚重磬无博厚无长短不合古制知制诰王洙辩之曰黄钟最尊以声有尊卑不在形体言依律大小者经典无正文郑康成假设之法孔疏因而述之据歴代史籍亦无钟磬依数大小之説其康成頴逹非曾制作乐器至如言磬前长三律后长二律臣曾依此造黄钟特磬止得林钟律声若随律长短则黄钟长二尺二寸半减至应钟比黄钟才四分之一无射应钟为宫即黄钟太吕为商宫小商大君弱臣彊承防王拱辰非之然终不能改也藻用泗石试按宋制琢磬大抵皆不协律子声尤不可厚因知洙谬然最要在于择石按律琢造或磨其耑或去其厚古法自不爽也其言宫小商大盖不知用四清律更不足辩】


















　　此笙磬也上段谓之股长一律半博四分律之三其下段谓之鼔长二律四分律之一博半律通厚六分律之一孔径十四分律之一其率见上其颂磬股长二律博一律鼓长三律博三分律之二通厚股博七之一孔径鼔博七分之一











　　欲造何律之磬各以其律之尺造之长广厚数悉如前例其声自与律协如或不协磬声太清则去其厚太浊则去其长





　　一虡十六磬律度算
　　本律　　　　　　鼔博　　　　　　鼔长
　　黄钟　一尺　　　　　　五寸　　　　　　二尺大吕　九寸四分三八　　四寸七分一九　　　一尺八寸八七六太蔟　八寸九分○八　　四寸四分五○四　　一尺七寸八一六夹钟　八寸四分○八　　四寸二分○二　　　一尺六寸八一六姑洗　七寸九分三七　　三寸九分六八　　　一尺五寸八七四仲吕　七寸四分九一　　三寸七分四五　　　一尺四寸九八三蕤賔　七寸○七一　　　三寸五分○三五　　一尺四寸一四二林钟　六寸六分七四　　三寸三分三七　　　一尺三寸三四八夷则　六寸二分九九　　三寸一分四五　　　一尺二寸五九八南吕　五寸九分四六　　二寸九分五七三　　一尺一寸八九二无射　五寸六分一二　　二寸八分五一　　　一尺一寸二二四应钟　五寸二分九七　　二寸六分四七　　　一尺寸五九四
　　清黄　五寸　　　　　　二寸五分　　　　　一尺清大　四寸七分一九　　二寸三分五五　　　九寸四三八清太　四寸四分五四　　二寸二分二五　　　八寸九○四清夹　四寸二分○四　　二寸一分○二　　　八寸四○八
　　股博　　　　　股长　　　　　　厚
　　黄钟　七寸五分　　　　一尺五寸　　　　　一寸○七一大吕　七寸○七七七　　一尺四寸一五七　　一寸○一二太蔟　六寸六分七五六　一尺三寸三七八　　九分五三六夹钟　六寸二分○六　　一尺二寸四一二　　八分八六五姑洗　五寸九分五二　　一尺一寸九四　　　八分五○二仲吕　五寸六分一七五　一尺一寸二三五　　八分○二五蕤賔　五寸二分五五二　一尺○寸五一　　　七分五○七林钟　五寸○分○五　　一尺○寸○一　　　七分一五
　　夷则　四寸七分一七五　九寸四三五　　　　六分七三九南吕　四寸四分三五八　八寸八七一六　　　六分三三六
　　无射　四寸二分七六　　七寸三五二　　　　六分一○八
　　应钟　三寸九分七○五　七寸九四一　　　　五分六七二
　　清黄　三寸七分五　　　七寸五　　　　　五分三五七
　　清大　三寸四分三　　　六寸八六　　　　四分九清太　三寸三分三七五　六寸六七五　　　四寸七六七清夹　三寸一分五二　　六寸三○六　　　四分五○四
　　右编磬在县次序与编钟同
　　钟磬簨虡诂
　　县钟磬之木其植者名为虡横者名为簨簨上加业大雅灵台虡业维枞释器大版谓之业孙炎曰业所以饰虡刻版防业如锯齿也其县钟磬之处又以采色为大牙其状隆然谓之崇牙又谓之枞诗传曰枞崇牙也簨之上有崇牙崇牙上有业业两端又有璧翣盖簨虡所以县钟磬崇牙璧翣又所以饰簨虡明堂位曰夏后氏之龙簨虡殷之崇牙周之璧翣夏饰簨虡以龙未有崇牙殷人饰以崇牙而无璧翣至周极文而三者乃备故曰设业设虡崇牙树羽郑氏谓簨上画绘为翣载之以璧垂五采羽其下挂于簨角者是也凡钟磬之簨皆饰以鳞属其文若竹笋然从巽为义故簨亦曰笋虡亦曰鐻凡钟虡则饰以臝磬虡则饰以羽考工记曰宗庙之事脂者膏者以为牲臝者羽者鳞者以为笋虡厚唇弇口出目短耳大胷耀后大体短脰若是者谓之臝属恒有力而不能走其声大而宏有力而不能走则于任重宜声大而宏则于钟宜若是者以为钟虡鋭喙决吻数【音促】目顅【音坚】脰小体鶱腹若是者谓之羽属恒无力而轻其声清扬而逺闻无力而轻则于任轻宜其声清扬而逺闻则于磬宜若是者以为磬虡故击其所县而由其虡鸣小首而长博身而鸿若是者谓之鳞属以为笋此器异异虡之防也而谓击其所县而由其虡鸣则虡取中虚或如琴瑟之音由桐而发汉武时乐虡铜人生毛董卓坏铜人铜虡充铸则汉虡用铜或取其音之相应也然亦与古者制木为鐻异矣所取臝属羽属鳞属大扺乐声在器而鸣取诸物故管夷吾之论五声有似马之鸣野者有似鸡之鸣木者有似牛之鸣窌者亦此意也至于刻画载虡之兽其説亦备于考工凡攫閷援簭之类必深其爪出其目作其鳞之而【句】深其爪出其目作其鳞之而【句】则于眡必拨尔而怒苟拨尔而怒则于任重宜且其匪【斐同】色必似鸣矣爪不深目不出鳞之而不作则必頽尔如委矣茍頽尔如委则加任焉必将如废指其匪色必似不鸣矣周文郁郁诵此想见当时庙虡之制今制梁列木鳯凡五两端亦刻羽属如鳯首者口衔璧翣下垂五层采线为旞五色相间贯以丝縧其业绘饰博山崇牙南向翘出其县钟者牙端更设铜钩以系旋虫甬属于簨牢固不动县磬者则不施铜钩用绳而已所谓磬纮者也








<史部,政书类,仪制之属,頖宫礼乐疏,卷六>








　　注疏云以其卷然可以挂县故言磬用绳可县挂于上也故牙端不设铜钩
　　右编钟编磬一虡之数歴代不同或以十九为一虡者取十二月辰又加七律也或以二十一为一虡者以一均声更加浊倍也或以十六为一虡者以均清正为十四宫商各置一是谓县八用七也或以二十四为一虡则备清正之声故唐制以十六之数为小架二十四为大架宗庙朝防各有所施今大常钟县十六者旧正声之外有黄大太夹四清声虽于图典未明所出然考之实有义趣盖旋宫之法自夷则至应钟四律为均之时若尽用正声则宫轻商重宫弱商彊是谓陵僣故须用子声乃得长短相叙自角而下亦循兹法故夷则为宫则黄钟为角南吕为宫则大吕为角无射为宫则黄钟为商太蔟为角应钟为宫则大吕为商夹钟为角盖黄大太夹正律俱长当用清声音律方谐此四清可用之验至于他律为宫其长短尊卑自以序及者不当更以清声间之如今诸司文移若品卑者为政以行品尊衙门则檄经歴司转达正与子声义合其自尊临卑初无拘碍者自是不必此钟磬所以但用十六者也而陈欲去四清以为郑卫之音谬矣宋时大乐诸器埙篪竽筑瑟五器本无清声磬箫琴和巢五器俱有清声五阮九琴太宗御制有谱然歌工引声极唱止及黄钟清声盖歌者本用中声故夏禹以声为律明人皆可及若强所不及足累至和孔庭歌章其清者止于黄钟之六自大吕下五以上县而不用亦此义也故因论乐虡并及
　　钟磬合谱
　　迎神乐奏咸和之曲
　　大【太四】　哉【南工】　孔【林尺】　圣【仲上】　道【太四】　徳【仲上】　尊【林尺】　崇【仲上】三　　十　　八　　六　　三　　六　　八　　六维【南工】　持【林尺】　王【仲上】　化【太四】　斯【林尺】　民【仲上】　是【黄合】　宗【大四】十　　八　　六　　三　　八　　六　　一　　三典【黄合】　祀【太四】　有【仲上】　常【林尺】　精【南工】　纯【林尺】　并【太四】　隆【仲上】一　　三　　六　　八　　十　　八　　三　　六神【黄六】　其【南工】　来【林尺】　格【仲上】　于【林尺】　昭【仲上】　圣【黄合】　容【太四】十三　　十　　八　　六　　八　　六　　一　　三
　　奠帛初献乐奏宁和之曲
　　自【太四】　生【仲上】　民【林尺】　来【仲上】　谁【太四】　底【黄合】　其【仲上】　盛【太四】三　　六　　八　　六　　三　　一　　六　　三维【南工】　师【林尺】　神【仲上】　明【太四】　度【黄合】　越【太四】　前【仲上】　圣【太四】十　　八　　六　　三　　一　　三　　六　　三粢【仲上】　帛【太四】　具【仲上】　成【林尺】　礼【黄合】　容【太四】　斯【林尺】　称【仲上】六　　三　　六　　八　　一　　三　　八　　六黍【大四】　稷【南工】　非【黄六】　馨【林尺】　维【南工】　神【林尺】　之【仲上】　听【太四】三　　十　　十二　　八　　十　　八　　六　　三
　　亚献乐奏安和之曲
　　大【太四】　哉【仲上】　圣【黄合】　师【太四】　实【南工】　天【林尺】　生【仲上】　徳【大四】三　　六　　一　　三　　十　　八　　六　　三作【仲上】　乐【太四】　以【仲上】　崇【林尺】　时【仲上】　祀【太四】　无【林尺】　斁【仲上】六　　三　　六　　八　　六　　三　　八　　六清【黄六】　酤【南工】　维【林尺】　馨【仲上】　嘉【林尺】　牲【仲上】　孔【黄合】　硕【太四】十三　　十　　八　　六　　八　　六　　一　　三荐【太四】　羞【南工】　神【黄六】　明【林尺】　庶【南工】　几【林尺】　昭【仲上】　格【太四】二　　十　　十三　　八　　十　　八　　六　　三
　　彻馔乐奏咸和之曲
　　百【仲上】　王【南工】　宗【林尺】　师【仲上】　生【林尺】　民【仲上】　物【太四】　轨【黄合】六　　十　　八　　六　　八　　六　　三　　一瞻【黄六】　之【南工】　洋【林尺】　洋【仲上】　神【林尺】　其【仲上】　宁【太四】　止【黄合】十三　　十　　八　　六　　八　　六　　三　　一酌【太四】　彼【黄合】　金【林尺】　罍【仲上】　维【南工】　清【林尺】　且【太四】　防【仲上】三　　一　　八　　六　　十　　八　　三　　六登【仲上】　献【太四】　维【林尺】　三【仲上】　于【黄六】　嘻【南工】　成【林尺】　礼【仲上】六　　三　　八　　六　　十三　　十　　八　　六
　　终献乐奏景和之曲
　　牺【仲上】　象【太四】　在【仲上】　前【林尺】　豆【太四】　笾【仲上】　在【黄合】　列【太四】六　　三　　六　　八　　三　　六　　一　　三以【太四】　享【南工】　以【林尺】　荐【仲上】　既【仲上】　芬【林尺】　既【太四】　洁【仲上】三　　十　　八　　六　　六　　八　　三　　六礼【黄合】　成【太四】　乐【仲上】　备【太四】　人【南工】　和【林尺】　神【仲上】　悦【太四】一　　二　　六　　三　　十　　八　　六　　三祭【黄合】　则【太四】　受【仲上】　福【林尺】　率【黄六】　遵【南工】　无【林尺】　越【仲上】一　　三　　六　　八　　十三　　十　　八　　六
　　送神乐奏咸和之曲
　　有【太四】　严【南工】　学【林尺】　宫【仲上】　四【黄合】　方【太四】　来【仲上】　崇【太四】三　　十　　八　　六　　一　　三　六　　三恪【黄六】　恭【南工】　祀【林尺】　事【仲上】　威【南工】　仪【林尺】　雝【仲上】　雝【太四】十三　　十　　八　　六　　十　　八　　六　　三歆【仲上】　兹【林尺】　维【南工】　馨【林尺】　神【仲上】　驭【太四】　还【林尺】　复【仲上】六　　八　　十　　八　　六　　三　　八　　六明【黄六】　禋【南工】　斯【林尺】　毕【仲上】　咸【南工】　膺【林尺】　百【仲上】　福【太四】十三　十　　八　　六　　十　　八　　六　　三革音疏【其器建鼔　搏拊】
　　黄帝命岐伯作鼔吹灵鞞扬徳建威帝少昊立建鼔以通山川之风帝喾命柞卜作鼙鼓鼔奏以观声明堂位所载则土鼔蒉桴固自伊耆氏始土鼔者陶土为腔盖太古之希声欤而或解之曰土冲气也乐冲气之和声亦一义也迨后世而制加备矣夏后氏足鼔足趺也鼔下用柱柱下用趺故曰足鼔殷人贯之以楹楹如屋楹鼔大而不可趺故埋柱于地而坚筑之贯鼔于其端一楹四棱犹四植之桓圭也周官太仆建路鼔大寝之门外仪礼大射建鼔在阼阶西皆楹鼔也而庄子曰负建鼔陈氏曰建鼔可负则以楹贯而置可知然则建鼔楹鼔其大小亦随宜用之乎其小而播者别为鼗鼓故曰置我鼗鼔置读作植暨周乃有县鼔戴记县鼔在东应鼔在西毛诗田县鼔然周礼仪礼不载当是建鼓两傍所悬应朔二鞞而或谓宫县设之四隅轩县设之三隅判县设之东西夫宫县轩县判县通指八音之乐岂专谓革音乎哉其土鼓足鼔楹鼔周亦用之周官籥章掌土鼔击之以逆暑迎寒乐田畯息老物诗云贲【音焚】鼔维镛贲鼓即足鼓也又云鼛【音髙】鼔弗胜鼛鼔即楹路也曰朔鞞曰鼔曰相鼓曰田鼓总是县鼓盖一物而五名焉皆鼔之小者也曰应鞞曰应鼓又曰应曰鞞亦一物而四名则又次之其鼔之大者则以靁鼓鼓神祀以灵鼓鼓社祭以路鼓鼓鬼享而又鼓人救日月以靁鼓防氏攻猛兽以灵鼓太仆路鼓以达穷者与遽令然其鼔制则一耳惟绘以风云雷雨之象谓之雷鼔绘以麟凤龙之象谓之灵鼔绘以飞鹭盘旋之象谓之路鼓路与鹭通古文从省诗所谓振振鹭鹭于飞鼓咽咽醉言归者是也旧称鹭乃鼓精周制但绘鹭于鼓腔隋唐以来则刻鹭于鼔上今制则讹为彩凤矣盖犹然路鼔鬼享之遗意也易通卦验冬至鼓用马革夏至鼔用牛革解之者曰干为马故雷鼔用之坤为牛故灵鼓用之然则路鼓又用何革不亦穿凿甚乎雷鼓雷鼗六面灵鼔灵鼗八面路鼓路鼗四面盖亦一様六面八面四面如今仪仗花腔鼔二十四面杖鼔十二面之类非一鼔而有多面也而宋人图説乃以灵鼓八各冒一面总为一架承以槃轶转以金枢作靁车之状雷鼓路鼔亦如之悮矣鼔音初无律吕讵若排箫笙竽取备多面者哉其周官六鼔又有所谓以鼖鼔鼓军事以鼛鼔鼔役事以晋鼔鼓金奏鼖贲通用鼛鼓亦作臯鼓暨晋鼓皆建鼓也晋鼔建于军路鼔则建于寝故其名异耳韗人为臯陶其制甚备晋鼔长六尺有六寸臯鼔长寻有四尺鼖鼔长八尺【皆两面相距之度】鼓皆四尺【两面击处为鼓】中围加三之一句倨磬折长短无异而鼔制不殊则六鼓之制可推焉独应鞞朔乃县于大鼓之旁者其制有异朔之度长二尺大面一尺四寸小面七寸声徐而洪类鞭鼔之声应鞞之度长一尺四寸大面一尺小面五寸声焦而急类鼗鼔之声尔雅大鼓谓之鼖小者谓之应而应田县鼓郑笺皆以为小鼓毛传以田为大鼓盖以田较应则为稍大而总之皆小鼓县于建鼔之旁者耳凡作乐先鼔次击大鼔复击应大师大祭祀鼓小师大祭祀击应则大祭祀皆鼓击应而大射有朔鼙应鼙诗又以应配则鼓即是朔鼙以其引鼔焉故曰以其始鼓焉故曰朔而应鼙则与之相应周礼有无朔仪礼有朔无名异而用则同也又有大鞉小鞉形如小鼓有柄有耳播之为乐尔雅大鼗谓之麻小者谓之料世纪倕作鼗鞞夫鼗鼗一也大谓之鞞而与麻同小谓之鼗而与料同小师掌敎鼓鼗下管击应鼓瞽蒙掌播鼗而眡了亦掌凡乐事播鼗盖者引鼔者也鼗者兆鼔者也先儒谓凡乐先击钟次坎鼓钟动而鼗已作及下管播乐器而乐具作焉乃鼔以先之则鼗又先于也今太常乐器无鼗至于朔又不用以引而用之于搏拊以为应盖其去古制亦逺矣建鼓诂
　　今之建鼓其贯之以柱类楹鼔承之以趺类足鼓上有翔凤藻谓宜如隋唐之制刻木为鹭其犹有路鼓遗意焉堂下之乐贵西堂上之乐贵东故建鼔设于堂东南隅鼔无当于五声五声弗得不和鼓为雄乐其声讙而象雷其形穹而象天其于众乐为君是故其器不宜小小则不尊其击不宜轻轻则不严而尤不宜于繁其声音不配律吕第以检乐所谓鼙鼓疎节以节繁之契者是也鼔之为言孤也老子曰孤者王公以为称又曰大音希声言其尊重而不繁也拊之为言辅也击之宜轻而亦不嫌于繁近代雅乐其与鼓相间而击者虽名为拊其实鞞也鞞之为言裨也鼓声疾而短闻须鞞以裨助之故曰鞞所以助鼔也商颂奏鼔简简又简兮简兮方将万舞简简鼔声将万而鼓先焉又有先鼔而击者曰鼔与鼔相应者曰应鞞俱县建鼔之旁是谓县鼓今应鞞乃代搏拊之用而鼔亦废独有建鼓则古制不尽存也古者冒鼓必于启蛰之日义取震奋以畅阳气其谓鼔大而短则其声疾而短闻晋鼓近之疾以作气固不嫌于节短其谓鼔小而长则其声舒而逺闻朔鼙之类近之舒以导和正欲取其雍徐至于鼛鼓大又欲其闻之逺也以鼓役事故其长丈有二尺宗庙之乐楹鼓两端第距六尺六寸者节乐者不欲其声之过讙况有应鞞助之虽短闻焉可耳














</div>
    <div class="pagination">
<a href="頖宫礼乐疏_page19.html">上一页</a><span>...</span><a href="頖宫礼乐疏_page15.html">15</a><a href="頖宫礼乐疏_page16.html">16</a><a href="頖宫礼乐疏_page17.html">17</a><a href="頖宫礼乐疏_page18.html">18</a><a href="頖宫礼乐疏_page19.html">19</a><span class="current-page">20</span><a href="頖宫礼乐疏_page21.html">21</a><a href="頖宫礼乐疏_page22.html">22</a><a href="頖宫礼乐疏_page23.html">23</a><a href="頖宫礼乐疏_page24.html">24</a><a href="頖宫礼乐疏_page25.html">25</a><span>...</span><a href="頖宫礼乐疏_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
