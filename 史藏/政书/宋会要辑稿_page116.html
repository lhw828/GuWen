<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 116 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 116 页/共 1125 页</h1>
    <div class="content">蜀汉寿亭侯祠。一在当阳县，哲宗绍圣二年五月赐额「显烈」。徽宗崇宁元年二月封忠惠公。大观二年进封武安王。一在东隅仇香寺。羽字云长，世传有此寺时即有此祠，邑民疫疠必祷，寺僧以给食。 
蜀将张飞祠。在涪州乐温县。徽宗大观二年五月赐庙额「雄威」，封肃济侯。政和二年十二月加封武烈公。尝于庙前得铜印三，钩佩、环钩各一，银匣一，以为飞所佩也。 
关平祠。在荆门(州)[军]当阳县景德玉泉院，蜀关羽子平祠。崇宁元年赐庙额「昭贶」，仍封羽忠惠公。政和二年九月封平武灵〔侯〕。 
邓艾祠。在阳安县，徽宗重和元年十二月赐庙额「忠爱」。一在隆庆府普安县，孝宗隆兴二年三月赐庙额「襄烈」。一在绵州魏城县，徽宗宁三年正月赐庙额「忠济」。 
      
甘宁祠。在永兴县池口镇。宋太祖开宝六年封褒国公。神宗元丰五年十月加号褒国武灵公。高宗建炎四年七月，加封昭毅武惠灵显王，王妻熊氏封顺佑夫人。并封其二子曰绍威侯、曰昭灵侯，女柔懿夫人。绍兴八年三月，别给敕。绍兴二十一年十月，加封昭毅武惠遗爱灵显王。 
张华祠。在延平府。晋司空壮武郡公张华、从事雷焕。高宗绍兴十八年十二月赐庙额「灵应」。 
卞壸祠。在建康府，东晋尚书令卞壸祠。光尧皇帝绍兴九年正月赐庙额「忠烈」。 
晋陈寿祠。在〔果〕州南充县。徽宗政和五年七月赐庙额「昭护」。高宗绍兴二十四年五月封昭德侯。孝宗干道八年十二月加封昭德文惠侯。 
张宽祠。在池州铜陵县利国山，晋浔阳太守兼扬州刺史张宽。光尧皇帝绍兴十年赐庙额「昭惠」。十七年四月封显济侯。寿皇圣帝干道四年三月，加封显济孚贶侯。淳熙二年九月，加封灵助显济孚贶侯。 
沈约祠。 
      
在湖州长兴县。旧号保德使。徽宗崇宁四年十月赐庙额「德贶」。 
李冲祠。在郑州管城县。唐末建庙，因陂为名。微宗建中靖国元年赐庙额「武应」。大观元年封忠烈王。 
姚景祠。隋将姚景祠，在安(岳)[岳]县铁山。崇宁四年二月赐额「福济」。高宋绍兴三十年八月改封安惠王。孝宗干道四年九月，加封安惠显佑王，妻萧氏封灵应夫人，甫氏封灵感夫人。 
韩擒虎祠。在卫南县。徽宗崇宁四年赐额「威显」。政和二年九月封灵助侯。宣和五年八月封显贶公。 
张遁祠。大都督张遁祠在隆庆府武连县。徽宗大观三年十月赐庙额「昭泽」。 
李靖祠。一在潞城县，徽宗崇宁四年二月赐额「广德」。一在解县，大观元年正月封忠烈王。二年封辅世惠烈王。又石晋封灵显王，徽宗大观元年十一月改封普世忠烈王。 
鄂国忠武公祠。荆门(州)[军]长林县，唐司徒鄂国忠武公尉迟恭祠。高宗绍兴二十五年十月赐庙额曰「英惠」。 
      
狄梁公祠。在江州彭泽县，唐丞相梁国公狄仁杰祠。光尧皇帝绍兴七年十一月赐额「显正」。以本州岛言：「祈求必应，有功于民，岁旱雨泽感应。累经贼马，万室皆焚，其庙独存。」诏特赐额。 
      
颜鲁公祠。颜鲁公祠在湖州府城东能仁院。光尧皇帝绍兴三年三月赐额「宗烈」。 
杨晟祠。杨晟祠在彭州。后唐同光四年封勇烈侯。徽宗建中靖国元年九月赐额。崇宁二年十一月封勇济侯。政和六年九月封英济公。宣和五年八月封忠济王。 
柳宗元祠。柳宗元祠在柳州。哲宗元佑七年六月赐庙额「灵文」。徽宗崇宁三年七月封文惠侯。高宗绍兴二十八年八月封文惠昭灵侯。 
裴度祠。裴度祠在陕西。徽宗政和二年二月赐额「忠感」。 
王元暐祠。王元暐祠在宁波府鄞县。唐太和中来知县令。寿皇圣帝干道四年七月，赐额「遗德庙」，以县人言其在唐建它山堰，利于溉载，及绍兴间祈雨立应故也。 
刘谏议祠。刘谏议祠在郴州，唐谏议刘蕡。宋孝宗隆兴二年五月赐庙额「贤良」。 
韦处厚祠。 
      
在开州开江县盛山，唐中书侍郎灵昌郡公韦处厚祠。高宗绍兴二十八年正月赐庙额「康济」。 
陈明府祠。在青溪县进贤乡屏风岩。相传明府青州人，唐龙纪中宰青溪。黄巢之乱，与二子率邑人避岩上，巢兵围之七日，欲以饥渴困之。明府以藻苴双鲤投岩际，巢兵惊之，明府引弓射贼，发巨石击之。巢兵溃败，杀伤不可计，涧流为丹。邑人德之，祠于岩东。又祠长子墩口，次子观庄。今岩上天井犹存。 
刘全祠。唐御史中丞刘全祠，在泉州府晋江县。宋高宗建炎四年十一月赐额「忠显」。绍兴十四年六月封灵佑侯。 
花惊定祠。花惊定祠在嘉定府。神宗元丰封忠应公。 
李忠惠公祠。在建宁府建安县利山。唐相李回祠，封忠惠公。绍兴六年九月加封「灵显」二字。二十年十月又加「孚应」二字。回常守是邦，有德于民，立庙也。孝宗(龙)[隆]兴二年六月，加封灵显忠惠孚应佑德公。 
汪越国公祠。在宁国府徽州歙县乌聊山按宁国府即宣州，与徽州为同级政区，并无隶属关系，「宁国府」三字当删。，唐宣歙等州总管越国公汪华。真宗大中祥符三年三月，本州岛以唐越国公汪华 
      
诰二通来上，诏加公封灵惠公，庙额即华神，郡人立祠乌聊山上。徽宗政和四年二月赐额「忠显」。 
太守欧阳佑祠。仁宗康定元年二月，邵武军言：「邵武县有唐故欧阳太守庙，祈祷获应，乞赐封崇。」诏特封通应侯。神宗元丰五年七月封佑民公。徽宗崇宁元年赐额。政和六年十月封广佑王。大观四年十二月封其配崔氏顺贶夫人，政和六年十月封顺惠妃。广佑王，高宗绍兴元年三月加封「明应」二字。十一年三月又加「威信」二字。十七年九月，加封明应威信广佑福善王。王妻崔氏顺惠妃，绍兴元年三月加封「昭宁」二字。十三年四月又加「慈应」二字。十七年九月加封昭宁慈应顺惠英淑妃。三十年，封王父曰启庆侯，母曰启佑夫人，长子光世曰嗣庆侯，长妇燕氏曰嗣佑夫人。王次子，孝宗隆兴二年八月封昭应侯，妇封广顺夫人。 
二顾节度使祠。唐东川节度使顾彦亮、顾彦晖祠，在潼川府。旧梓州。徽宗崇宁二年十月赐额「灵护」。五年八月，封彦亮忠佑公，彦晖忠贶公。宣和六年八月，封庙内金铃使者为赞利侯。高宗绍兴十一年七月，忠佑加封显应忠佑公，忠贶加封灵惠忠贶公，封其父曰严德侯，母曰慈德夫人。孝宗(龙)[隆]兴二年九月，显应忠佑公加封显应忠佑威济公，灵 
      
惠忠贶公加封灵惠忠贶协济公。干道八年五月，显应忠佑威济公加封显应忠佑威济英惠公，灵惠忠贶协济公加封灵惠忠贶协济英利公。佐神赞利侯，九年正月加封赞利忠惠侯。 
苏孝祥祠。在盱眙军旧泗州盱眙县。天长县城西。宋光尧皇帝建炎元年六月赐额「忠贶」，八月封忠显侯。绍兴二十六年十二月，加封忠显润济公。 
李元则祠。在澧州澧阳县。徽宗政和元年六月赐庙额「英泽」。五年六月封镇灵侯。宣和五年改封广泽公。高宗绍兴十八年三月加「显烈」二字。三十二年十月又加「顺济」二字。孝宗干道五年十二月，加封广泽显烈顺济嘉应公。 
夏鲁奇祠。后唐武信军节度使夏鲁奇祠，在遂宁府旧遂州。小溪县。徽宗政和元年八月赐「忠节庙」为额。宣和四年九月封勇义侯，仍改赐今额「旌忠庙」。孝宗干道七年九月加封惠泽通义侯。 
太守朱辰祠。在成都府广都县。后汉巴郡太守太守：原脱，据《华阳国志》卷三《蜀志》补。辰乃广都人。。政和元年九月赐庙额「永怀」。四年十二月封德润侯。宣和七年七月封孚济公，其子号朱舍人者特封惠佑侯。高宗绍兴元年十二月公加「宣泽」二字，侯 
      
加「敷润」二字。二十八年，加封英烈孚济宣泽公、威显惠佑敷润侯。孝宗干道四年十月，加封英烈孚济宣泽昭德公；子威显惠佑敷润侯加封威显惠佑敷润善利侯。 
韩王赵普祠。在真定府。哲宗绍圣三年，诏就建庙于祖乡，从普曾孙思济之请也。 
韦 祠。〔在〕黎州，旧号四贤庙，徽宗(和政)[政和]二年十月赐额「集应庙」。
      
刺史陆弼祠。在潼川府。真宗大中祥符六年九月，诏封为灵济公。弼累官中书舍人，贬秩泸州，有善政。及卒，葬射洪县之白崖山侧，土人为立庙，水旱请祷有应，伪蜀封洪济王。至是特加封庙号显惠。仁宗天圣六年二月封〔灵济〕王。徽宗政和三年八月赐额。六年六月，封王之父为广惠侯，母为显懿夫人。灵济王，高宗绍兴六年二月加「昭烈」二字，十一年五月又加「助顺」二字。二十三年二月，加封佑德助顺灵济昭烈王。王之父广惠侯，绍兴六年二月加封曰威应公，十一年五月加「灵源」二字，十五年七月又加「永济」二字。十八年十一月，加封永济灵源威应广佑公。二十三年二月，进封孚佑王。王之二子，长曰衍济侯，次曰协济侯。绍兴六年二月并封公，曰忠顺公，曰忠显公。十一年五月，各加二字，曰广佑，曰广惠。十五年七月，又各加二字，曰永宁，曰永康。二十三年二月，加封〔曰〕永宁广佑忠顺普惠公，曰永康广惠忠显普应公。二十九年，封王之第三子曰广利侯。绍兴元年六月，封二子衍济侯之妻曰衍惠夫人，协济侯妻曰协惠夫人；并封本庙从神顺赞侯妻曰顺惠夫人，及封从神千里急使者曰顺应将军。二十九年，封王第三子广利侯妻曰昭惠夫人。 
      
王韶祠。在熙州。徽宗崇宁三年五月赐庙额「忠烈」，以韶有开拓西河之功。 
种世衡祠。在庆阳府。徽宗宣和五年八月赐庙额「威靖」。 
范文正公祠。徽宗宣和五年八月赐额「忠烈」。 
寇莱公祠。哲宗绍圣二年建祠，高宗绍兴五年九月赐额「旌忠」。 
苏忠勇公祠。苏缄，知邕州。哲宗元佑七年七月赐额「怀忠」，仍封忠勇公。
以知州事谢季成言：「神宗熙宁中，交趾围城，缄血战四十余(之)[日]，粮尽，举族死之。缄竭节于国，有德在民，乞立祠赐额」。从之。 
王承伟祠。知州王承伟祠，在祁州。徽宗崇宁四年十二月诏增修。五年五月，赐庙额「善护」，以至和中承伟在郡，筑堤捍沙河、滹沱之患，民享其利。 
张兵部祠。在钱塘县。仁宗景佑中，夏为漕臣，造石堤扞大江，延袤十余里，杭人以安。庆历二年立祠。徽宗政和二年八月封宁江侯。后因高丽人使渡江，潮水不登，江心沙涨，祈祷感应，封安济公，并赐庙额「昭贶」。光尧皇帝绍兴十四 
      
年十月，加封灵感安济顺应公。 
李继和祠。镇国军节度使李继和祠。仁宗庆历四年六月，镇戎军言：「镇国军节度使李继和先知本军，政有威惠，蕃夷畏服，军民因立庙像。西贼寇境，戎人拜庙，不敢纵掠。乞赐封崇。」诏追封安国公，仍以「安国公庙」为额，差官告祭。徽宗崇宁四年二月封王。
      
萧元礼祠。建昌县回城山有陈都督萧元礼祠。神宗熙宁八年六月封顺利侯庙。 
王吉祠。在神堂寨作坊。哲宗元符二年赐庙额「忠佑」。 
王太尉祠。在平乐县。哲宗绍圣元年赐庙额「显忠」。 
陈忠肃公祠。在延平州学，右司员外郎、赠右谏议大夫陈瓘祠。绍兴六年三月，诏本州岛春秋致祭。以给事中张致远言：「瓘本贯沙县，名节之重，乡人所慕，相率于州县学各建祠堂。乞依福州州学陈襄等例，遇春秋释奠，就祭于其祠堂，以激诱后进，永为忠荩之劝。」故有是命。二十六年七月，赐谥忠肃。 
何李二公祠。何承矩、李久则二公知雄州。哲宗绍圣元年闰四月，诏(诏)于太平兴国寺立祠。元符三年四月，诏建立祠堂州学。以河北缘边安抚司言，二人守雄州，措置兴葺，有功一方。 
杨忠襄公祠。建康府通判、赠朝奉大夫、直秘阁、谥忠襄杨邦乂祠。光尧皇帝绍兴二年正月，赠庙额「褒忠」。建炎三年冬，金人渡江薄城，知〔府〕陈邦光投贼。邦乂拒不从，书其衣曰「宁作赵氏鬼，不为他(郡)[邦]臣!」贼知不可屈，遂遇害也。 
      
谢晦祠按此乃刘宋人，见《宋书》卷四四本传，不应杂侧于此。。在澧州安乡县，宋卫将军、荆州刺史。徽宗崇宁三年赐庙额「忠济」。政和二年十月封顺惠侯。宣和中封孚泽公。 
赵师旦祠。在德庆府。康州。徽宗崇宁三年九月，赐庙额「忠景」。侬智高犯康州，师旦率兵战死，人为立祠。 
曹觐祠。一名曹光禄祠。在德庆府封〔川〕县。徽宗崇宁三年九月，赐庙额「忠颜」。觐知封州，死于侬智高。 
孙冕祠。在海州。徽宗政和二年七月赐庙额「思仁」。 
刘沪祠。水(落)[洛]城故将刘沪祠。徽宗崇宁四年闰二月，赐庙额「忠勇」。大观元年八月封忠烈侯。 
张太守祠。在吉州永丰县。徽宗崇宁四年五月赐庙额「兴福」。 
〔李彦仙祠〕李彦仙祠：原作「宋会要」三字。考此条所载乃李彦仙事，详见《宋史》卷四四八本传，今拟题。彦仙尝为商虢军马节制，祠在阆州兴元县。干道八年二月赐庙额「忠烈」，以其子毅言建炎间死节故也。 
严颜祠按严颜乃汉末人，见《三国志 蜀志 张飞传》，亦不当置于此。下文「巴州刺史」亦当云「巴郡太守」。。巴州刺史严颜祠，徽宗崇宁四年七月赐额「义济」。大观二年四月封英惠侯。 
      
李光祠。在宁国府。寿皇圣帝干道九年四月，赐庙额「褒烈」。士民言：建炎间知州李光能措置守御。从本府请也。 
萧中一祠。在武昌府。高宗绍兴三十二年正月立庙，赐庙额「愍忠」。中一本契丹人，伏金国，伪知邓州。绍兴三十一年，金人败盟，中一率先归朝，为乱兵所杀。至是诏致其孤于武昌，存抚之，并建庙赐额。 
陈摅祠。在延平府将乐县。绍兴二十六年二月赐庙额「旌福」。孝宗隆兴二年二月封庄惠侯。 
刘位祠。建炎中位节制滁泗州，保御一方，屡与金人接战，遇敌而死。建炎四年十月，诏建祠。绍兴六年四月赐庙额「刚烈」。 
张觷祠。在延平府城东，知南剑州龙图张觷祠。绍兴二三年二月二三年：疑当作「十三年」。觷卒于绍兴八年，见《建炎要录》卷一二○。，赐庙额「英显」。觷建炎中、绍兴初两守是郡，惠政及民，民思其德，因立祠焉。
      
种师道祠。种师道祠在叙州东门外，枢密、忠宪公种师道祠。绍兴二十三年三月赐额「忠惠」。 
张 祠。张 祠在临安府钱塘门外西山横春桥，侍卫步军司前军统制张 祠。光尧皇帝绍兴三十二年六月立庙，赐额「忠勇」。 
周渭祠。周渭祠在恭城县。绍兴四年五月赐庙额「嘉应」。二十九年二月封灵佑侯。 
卢太尉祠。卢太尉祠在赣州提刑司廨宇内。高宗绍兴十七年二月赐庙额「忠惠」。 
宋皇祠。宋皇祠在明州象山县东门。光尧皇帝建炎四年赐庙额「祚圣」。 
陈规祠。陈规祠在德安府复州汉阳军按德安府、复州、汉阳军为三个平级政区，并非隶属关系。陈规守德安，祠只在德安府，「复州汉阳军」当删。。孝宗干道八年三月赐庙额「贤守」守：原作「城」，据《宋史》卷三七七《陈规传》改。，以本府士民言其自靖康间扞寇保城，济给流民，前后八年，被其实惠故也。 
陈晓祠。 
      
在桂林府清风坊。干道五年十二月赐庙额「威显」。 
池大夫祠。在建宁府崇安县。孝宗干道五年十一月赐庙额「昭应」。 
袁王祠。在无为县。寿皇圣帝干道三年十二月赐庙额「昭义」。 
曹都衙祠。在衡州茶陵县。隆兴二年十二月赐庙额「灵济」。
【中兴会要】
</div>
    <div class="pagination">
<a href="宋会要辑稿_page115.html">上一页</a><span>...</span><a href="宋会要辑稿_page111.html">111</a><a href="宋会要辑稿_page112.html">112</a><a href="宋会要辑稿_page113.html">113</a><a href="宋会要辑稿_page114.html">114</a><a href="宋会要辑稿_page115.html">115</a><span class="current-page">116</span><a href="宋会要辑稿_page117.html">117</a><a href="宋会要辑稿_page118.html">118</a><a href="宋会要辑稿_page119.html">119</a><a href="宋会要辑稿_page120.html">120</a><a href="宋会要辑稿_page121.html">121</a><span>...</span><a href="宋会要辑稿_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
