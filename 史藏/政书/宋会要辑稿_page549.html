<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 549 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 549 页/共 1125 页
  </h1>
  <div class="content">
   累界押及三万硕，减磨勘一年，每增一万硕，减磨勘一年，内马料陆折推赏从所属勘会次第，保明申户部指挥推赏。欲依本司所申施行。」从之。 
十五年三月二十七日，户部言：「近来兵梢为见所立分厘稍宽，公然偷盗，于沿路粜卖，止及所立批发分厘前来卸纳，以致少欠数多。今措置：欲依前项所立分厘，止量度递减一厘批发，其押纲押米少欠，非独兵梢盗粜其间，亦有元装州军专等意在拘收出剩米斛，作弊移易，于交装之时，减缩面优量，及当来籴纳米斛多有湿恶，或米杂糠 ，致下卸摊暴掷扬净米送纳，其欠折止令押纲兵梢备偿。今欲行下浙西州军，如遇当司押纲到来，装发粮斛，并仰于职官及司户主簿或监当一员更差拨一员，于交装仓分先次监视斛面及封记过船堵面，方得发行，亦免偷侵之弊。如有欠少，依条施行条：原作「依」，据本书食货四八之一改。。仍乞约束行在诸仓，今后交卸官物，并请监官躬亲监视，两平交量卸纳，毋令合干人作过大量，所贵不致亏损。」从之。 
七月四日，四川宣抚使司奏：「准绍兴十三年冬祀大礼赦，内一项：四川向缘般发粮运，泝流牵挽，间有抛失欠折之数，淹系囹圄，偿纳不足，深可怜悯。仰宣抚司分委强明官核实，如委咤风水抛失，即与蠲放；其有侵盗，已被拘籍，豹物偿纳不足者，责限十日结绝。仍各录事状以闻。今据知恭州今：原作「令」，据本书食货四八之二改。、权夔州路提点刑狱张茂申取会核实到涪、黔、开、达州、南平军等处共抛失米二千七百五十余硕，钱六百五十余贯，并系实无家业偿纳，依赦合行蠲放。」诏依。 
十六年二月九日，诏：「成都府路合应副绍兴十七年水运对籴米，可依绍兴十五年正月已降指挥减免施行。」以四川宣抚司有请故么。 
五月四日，上谕宰执曰：「闻近日纲运到，往往门外剥卸，再般运入仓，极为费力。自有河道可令开撩，恐渐致堙塞，非特纲运不通，商旅亦自阻绝。」 
十八年五月八日，臣僚言：「窃见两浙路运米使臣系曹司差募，例皆参部有碍，或贫乏不能待次，求为押纲，志在盗粜官物以给衣食，赏罚不能为之利害，故劝沮不行焉。押米之法，最为详备，既不到部，则减、展磨勘，遂成虚文。岁月滋么，积欠有至数千硕者，理难一并追索，不过行下所属除豁兵梢请给，移文不已，实无有么。欲望改付铨曹选有心力使臣管押，理为短使，无欠而愿一并押者听之。如此，则畏劝行而官物不失矣，亦革弊之一端么。」诏令吏户部措置，申尚书省。逐部今措置：「欲依臣僚所请，候两浙运司实封报到合用员数，将前任请大添支回参部大小使臣先次差拨，如不足，大使臣差前任请驿料人，小使臣差合着常程短使人，其所差人两选间隔差拨，谓如报到两员，各差一员。应副管押一次，更不折运。如愿再押者听。差管押别无少欠不了事件，除所属合得酬奖外，不以远近地里，更与先次占射差遣一次。今后如遇两浙运司报到合用员数，依此差拨。」从之。 
十九年十月六日，太 
     
府寺丞李涛奏李涛：《宋会要》食货四八之二作「李寿」。：「窃以国家常赋，皆自诸路纲运起发，俱有着令俱：原作「具」；着：原作「着」，据本书食货四八之二改。。比年以来，州郡监司不务遵守，往往多差未出官选人管押，以觊赏典。多不得人，例将官钱变易，公然盗用，良由初官未谙世务，不知宪章，既无顾籍，得肆侵欺。欲望特诏有司申严行下，今后纲运不得辄差初官人管押，庶免欺弊。」诏令户部看详。本部契勘：「合发钱物，全在当职官恪意选择畏谨有心力官管押，所有未出官选人，窃虑其间亦有顾藉酬奖，可以倚仗之人，缘合得赏典太优。今欲下诸路监司州军，如差未出官选人押发纲运，令增倍管押，候到合属库务交纳了足，止与依见行本等格法推赏。」从之。 
二十一年七月二日，上谕宰执曰：「漕司米纲近年多差本司使臣，往往作弊，致湿恶腐坏。可令本司申吏、户部依祖宗法，差在部短使人，庶有顾藉，不敢作弊。」 
八月七日，诏武略大夫、筠州指挥陈宝追毁出身以来告 文字，除名勒停，送归州编管。以宝管押本州岛折帛钱纲赴池州、太平州交纳，在路违法借贷，法当绞，特贷之。 
九月十六日，诏诸路转运司：「今后押纲使臣许于本路州军见任指挥使准备差使内挥：原脱，据本书食货四八之三补。，踏逐选差有心力、可以倚仗之人。」先是，本司多差不曾到部、付身不圆、军中拣汰使臣，无赖作过，官米湿恶，不堪支用，至是户部有请，从之。 
二十二年三月二十六日，诏四川监司州军：「今后募差管押纲运，须管先选有行止可以倚仗官及有行止付身圆备之人充保，如押人侵使移易，其保官与降两官，元募差不当官吏，依绍兴五年已降指挥降一官放罢，人吏从杖一百断停。所少钱物，除押人依法断罪，仍估卖家产填纳起发外，如有未足数目，于干系人名下依条追理。」从户部请么。 
十一月十八日，南郊赦：「勘会监司、州军差委见任官管押纲运交纳别无违欠，合行推赏，内有依条不应差官出官差官出官：《宋会要》食货四八之三作「差出官」，疑是。，以此不与推赏，无以激劝。今后似此之人如无少欠、违程，与比附正押纲官减半推赏。」 
十二月六日，户部言：「诸路合起发米斛赴行在，并外路卸纳纲运除官纲系差短使或指使自有立定分厘耗折罪赏外，所雇客纲，系逐州军依见行条法指挥召募文武管押，从来多无欠折至卸纳处，如交纳了足，方行推赏。近来所押客纲却有欠折下卸去处，便依官纲地里分厘除破耗折，暗亏官物，兼客纲自合依所降指挥，拘收水脚钱分数前来卸纳处准备填欠，其客纳破耗，即与官纲事体不同。欲乞将江湖等路今后如募差文武官管押客纲，破耗与比官纲减半除豁耗米，方得推赏，所有今来未申请以前元管押客纲未经推赏破耗纲运，且依已保明到推赏事理施行，即于见行条法别无相妨，庶免暗亏官物。」诏依。 
二十三年六月五日，户部、司农寺言：「契勘诸路起发斛赴卸纳处，依节次所降指挥，押人已有等第推赏，内除两浙赏格已是适中外，有其余路分合起粮斛、差募押纲，旧立赏典委是稍优。今相度，欲乞申 
     
明将江南东、西京、荆湖南、北、淮南路诸州军今后起发米斛纲运至下卸处，差募文武官校副尉并未出官选人及不应差出官，依见行酬赏指挥上各与三分内减一分，所有日前赴所属纳毕纲运，亦乞且依先保明到事理依旧推赏，余依见行条法指挥施行，庶得均济。」从之。 
十八日，右正言、前崇政殿说书史才奏：「伏见诸路州军起纲发纳钱物，差官及使臣、衙前、兵梢等押赴行在所合属仓库交纳，至有折欠数，将合干人押下排岸司追理。排岸非行法官司，无所研问，得其人则使人监守，坼则寄禁钱塘、仁和两县狱中。其人皆远去家乡，无亲故可以假贷，身为囚系，欲偿无路，情不获伸，徒淹岁月，凝寒烈暑，不得休息。粮饷不继，困饿狼狈，累累相属而莫之恤。夫损失官物而责其备偿，有侵盗贸易之弊者付有司治之，则情可得而失物可追，不待监禁之严而弊已革矣。乞应仓库交卸纲运折欠，并实时具名色数目申解所属，见得有侵盗贸易之弊者，送大理寺推治，其过误损失，并押下元起纲处依法施行。况本处自有抵当委保与身分请给，皆可备偿追足，附纲起发，则折欠可不扰而办。」从之。 
二十六年七月十三日，诏：「行在排岸司见监系米斛纲运管押人并纲梢一百余人斛：原作「料」，据本书食货四八之四改。下同。，陪填在路批发折欠米斛，皆是贫乏之人，无可填偿，日夕饥饿，情实可悯，并与蠲放，外路有见系似此之人，若非侵欺盗用，委是折欠，即依此施行。」 
二十七年七月十二日，两浙路转运司言：「为浙西州军人户纳苒米水脚钱赴通判厅、县丞厅，于经总制库收贮，并管押米斛、马料赴行在及军前交纳，每船及二万硕，计减磨勘一年，每增一万硕，减磨勘半年；及押纲使司兵梢合得请给，乞拨定州府应副，依条限帮支。仓部勘当：押纲使臣管押米斛、马料赴行在及军前交卸，除破耗别无抛失，及少欠不碍所欠分厘、次运折会补足，别无违程，一岁内每纲累押及二万硕，乞许减磨勘一年，每增一万硕，减磨勘半年。所有欠多押纲兵梢合该责罚及兵梢纳足特赏，并乞依见行条法施行。」从之。 
二十八年七月三日，直敷文阁、新权江南西路计度转运副使李邦献言：「奉旨，令臣与李若川将江西路绍兴二十一年至二十六年分已起未到米一百六万四千五百硕疾速催赶前来，并未起七十万五千二百余硕并纲装发，并限半年到行在等处。窃缘江西米运，其弊有五：一则押纲不得其人，二则官纲舟船灭裂，三则水脚縻费不足，四则不曾措置指运远迩，五则卸纲处乞取太重，面太高，不除掷扬折耗，所以失陷数多。欲望许召募土豪及子本客人装载，并与依旧例上更许搭带一分私载，于装发米处出给所附行货长引并批上行程赤历，沿路与免商税，即不得留滞纲运。如不愿请船脚钱者，管押及二万硕、无少欠，与补进武校尉，二万硕功一资，依军功补官法。如土豪客船不足，许令逐州选差见任文官 
     
宣教郎以下至选人及武官大、小使臣管押，若无欠少，与依绍兴五年十一月立定赏格推恩原书「绍兴」下有一空字。，如一万硕一千里以下，减四年磨勘；二万硕更乞与减二年磨勘，三万硕转两官止。」户部看详：「一、乞召募土豪及子本客人装载。今欲许召募有家业及所押物数不曾充公人，亦不曾犯徒刑、非凶恶编管会赦原免之人，当职官审验诣实，其自备人船，每硕三十里支水脚钱三百文省，余计地里纽支。许将一分力券装载私物，与免收税，批上行程，沿路照验。若所供不实或借人抵产，许人陈告，依诡名挟户条 断罪，豹产没官。经由税场监官即躬亲照验放行，干系公吏乞觅，论如监临主司受豹法计赃断罪；无故留滞者，杖一百。到卸纳处，依自来纲运条例计地里除破耗米，如有少欠，候补足，保明申朝廷，降付户部勘验，关吏部等处依今来修立赏格请降付身。所乞逐州选差见任文武官，今欲令江西运司于见任应差出之官内选差，或募寄居待阙官，召保官二员。除计地里合破耗外，如无抛失少欠、违程，从交纳官司保明，依今来修立到赏格等推赏。并重别增损拟定赏罚格如后：土豪子本客人运载米斛二万硕，舟运每二万硕转一官资，通押及四万硕，行放参部注授差遣。三千里以上承信郎，二千里以上进武校尉，一千里以上进义校尉。右除地里折耗外，如少欠三厘以下，与依格推赏，如三厘以上，候补足日推赏。命官差募管押赏：一万硕、二千里以上无官欠，减四年磨勘，每功一万硕，增一倍推赏。不满一厘，减三年半磨勘，不满二厘，减三年磨勘；一千里以上无官欠，减三年磨勘，每功一万硕，增一倍推赏。不满一厘，减二年半磨勘，不满二厘，减二年磨勘；三千里以上，与递增一等推赏，谓如元合减四年磨勘而及三千里以上者，减三年磨勘之类。罚：少欠三厘，展三季磨勘，每功一厘展一季，展至一分止，少欠二分，每分功展半年磨勘，至四分止。副尉、下班祗应比类。少欠五分，命官冲替，副尉、下班祗应勒停。一、卸纳处乞取太重，面太高，不除掷扬折耗。今欲令江西转运司将合起米先次差人别赍一般样赴司农寺照会，候纲到日申户部，差郎官一员前去对样交卸，不得将所起米擅便掷扬折耗，疾速交纳。其合赴总领所米，亦合依此封样，候到，差官交纳。仍令户部长贰、总领官不测赴仓点检，如有违戾，各仰按劾施行。其押到米与元样不同，委有夹杂沙土，即申本部及总领所差官看验，依条交卸。一、水脚縻费钱，本路所起米一百七十余万硕，有逐州随苒收到水脚钱三十四万余贯，兼朝廷给降乳香套一十三万贯，并就拨经制总钱十七万八千余贯应副装发，本司自合将上件钱相兼措置起发，自余押纲作弊，舟船灭裂，并系本司合行事务，欲下江西路转运司一面措置。」从之。 
九日，户部员外郎莫蒙言：「比来诸路纲运率多谷违，至有申到纲解经涉岁月而犹未 
     
至者，逗留数旬，方能起发，致押纲人得以肆其奸弊。虽给行程文历，所至计嘱妄作缘故开破月日。望饬诸路州军应起发纲运，具实离岸月日先申户部，仍牒前路州县递相关报，亦各具出入界月日开申，仍委本部以申状类聚，候纲到，择其谷违之甚，比较沿路留滞最多去处，令本路漕司根治。」上曰：「诸路纲运之弊，其来已么，盖缘押纲之人多是请求而得，往往沿路移易官物，于所至州县收买出产物货，节次变卖，以规利息。至有一二年不到，此犹是不作过者。其间用意作过之人，公然干没，量留些小，至行在，谓之打官方钱。又既到之后，仓库合干人等多量巧取，百端邀阻，其弊不可胜言者。卿等宜令逐一措置，革去弊源，庶几不至失陷官物。」宰臣沈该等奏曰：「此咤起江西米运，已令户部条书措置，务要尽革宿弊。今蒙又有陈请，当就令措置。」于是诏户部看详。本路言：「今欲将诸州军申到纲解文状，并行下太府寺籍定，将州军纲运每半年一次，择其谷违之甚者，申户部所属曹分行下本路漕司根治施行。」从之。 
同日，诏：「诸路粮纲到行在交纳，其受纳官司往往取赂斗器，功大掷扬欠折，致拘留押纲一行人在岸，催纳欠息，急于星火，以致日么折卖舟船，填数不足。仰户部长贰契勘，自今粮纲欠折者，如委无欺弊，并先与责放，仍令牵驾空船各回本处，将合陪还确实数目令本州岛克纳，依数补发。今后依此施行。」 
二十九年四月十七日，权户部侍郎兼提领诸路铸铁赵令誏奏：「行在钱粮全仰舟楫，而河水浅涩，留滞纲运。自临安府至镇江府沿流堰闸往往损坏，经么不修，走泄运水。望令逐州守臣差官前去相视计置，如法修整。」从之。 
二十三日，诏：「今后除依条合团并钱物照应见行条法施行，其余州军合发钱物，并不得差募官附押两州钱物，如违，将所押正纲合得酬赏减半，其附押官物请过水脚、縻费等钱，于违戾差押官司人吏名下追理入官，将所差违戾官司从杖一百科罪。」 
二十八日，总领四川豹赋军马钱粮所言：「四川押纲官不许附押他司钱物，并乞修立断罪条。」户部：「欲自今后四川州军诸司起纲去处辄差官附押他司钱物，及押纲官受差附押者，准《绍兴 》诸咤职事例受制书而违条科罪，受差官正纲合得赏典便行减半，脚钱追理发纳。」从之。 
三十年四月九日，右正言沈浚奏：「窃见四方纲运辐辏阙下，顷以衙校管押多致失陷，乃选差命官俾任其责，遂定赏格以勉之，不然，罚亦随至。今者有自川、广数千里之远，涉风波、冒不测，(历)[历]岁月之么，方抵阙下，幸而无虞，元数已足。方获朱钞，次经太府寺陈乞保明，申部推赏。寺中阻难已毕，方肯申部，部中又复阻难。望下所属官司，如已获朱钞，许令节次保明推赏，或有小节未圆，亦许先次放行。其或所属奉行违戾，许部纲官径赴朝廷越诉，重行根治。」从之。 
八月二日，臣僚言：「窃惟漕运所用，莫急于舟，江东诸郡 
     
皆雇客船，江西则于洪、吉、赣三州官置造船场，每场差监官二员、工后兵卒二百人，立定格例，日成一舟，率以为常。运司募押纲使臣，悉由关节。访闻一纲例行赂七百缗始得之，皆胥吏辈为奸么。且以江东与江西事体相类，但江西运米稍多耳。江东每纲给水脚、縻费钱，付之押纲官，令自雇客舟及水手以往。客人爱护其舟，亟去亟还，不肯留滞；独江西拨船发卒，一切仰给于官，较之江东雇舟，大不相侔。乞委江西帅臣或提举常平司同吉、赣州守臣公共相度造舟与雇舟利害以闻，别赐裁酌。」从之。 
同日，臣僚言：「诸路转漕米纲最为急务，前后条约未免于有弊，且运司胥吏邀阻乞觅，篙梢乘此恣行侵盗，所以交卸亏折，不免监系。不若令州郡自募有合起纲等钱就令趣办，但运司每岁将上供米数着实拨下诸州，以下卸去处分道里远近里：原作「理」，据本书食货四八之七改。，责其限程，时行比较。违戾者罚其运使，更不差官。又拣汰军员置在州郡，多者百十人，少者三五十人，么在军旅，练历艰辛，今止分布守衙坐食，若令随押纲官管辖照顾，必得其力。除见请受外，量支食钱，以夫船之多寡轮次差使。」户部看详：「诸路纲运司及州军指使准备差使有心力倚仗之人，内差拨江西许差土豪及选逐州见任文武应差出官及募寄居待阙官管押，两浙系差短使，内有再愿充押纲及付身图备、曾到部使臣管押。缘逐路漕司并不遵守，致令乞觅作弊。今依所请，其所差拣汰军员、舟船多寡，斟量差拨。」从之。 
三十二年九月二十四日，孝宗即位，未改元。权江淮荆浙福建广南路提点坑冶铸钱魏安行言：「乞自正月以来，募官押发今年钱纲，依旧以二万贯为一全纲，自二万贯以上添押之钱，与据数推赏。谓如一万贯合减十个月零半月磨勘，五千贯合减五个月零七日磨勘之类，不必须成全纲。如此，则易为起发，免致留滞。」从之。 
十月六日，诏：「诸路纲运起发，本州岛具的实离岸月日，及所经州军亦具到发月日，并申户部。本部计程机察住滞，如日数多者，下所隶运司根治其由，如兴贩以规利者，就令经历所在常切觉察。」以新除福建路转运判官王沦言：「近年以来，所在起发纲运动辄迟滞，由诸州不能预办合发钱物，率皆前期虚申纲解，谷留累月，方能装发。官物既足，又候水脚縻费之用，亦复旬月，方能离岸。致部纲人寅缘作弊，贷用官钱，互市物货，隐瞒征税，至并与全纲失陷，咤而窜逸。上则有亏国计，次误支遣次：疑误。，下则徒起刑禁，无所从出。」故有是命。 
孝宗隆兴二年七月四日，臣僚言：「昨咤诸路州郡纲运迟滞，及有侵欺失陷，遂降指挥，令寄居待阙等官部押，优立赏格，以为激劝。积么弊生，其弊不一。其一请托之弊。或以亲知，或以权势竞生指占，甚致临期旋相攘夺。其二侵害之弊。凡所差官，或贪于厚利，则私将官钱货鬻兴贩。其三夹带之弊。既将所押官物转变别货，乃至隐杂禁物，引带客船。其四侥冒之弊。部押之 
     
赏，朝官转官，选人循资，而选人咤其循资及占射恩例，便可别就改注。凡此四弊，皆归于权势有力之人贿赂请求，奸巧争夺。乞将诸州郡合发纲运，今后只差见任官管押，除本州岛(职幕)[幕职]与诸县知县不许差外，余皆先后转差。若不及全纲，自有本州岛准备差使使臣据其多少贴差军员差：原无，据本书食货四八之八补。，亦可前去。其赏典，且许依寄居未出官例「其」字下原衍一「差」字，据本书食货四八之八删。，不为不优。兼既有縻费脚钱，其官吏与随行人口券食钱之类尽不当破。所有四川系遥远之地，即乞指挥，令本路相度从便施行。」诏令户部看详措置。既而本部言：「欲下诸路监司，一依今来臣僚所请事理，令监司州军具见任依条合差出官并本州岛准备差使使臣，籍定先后姓名，将合发纲运通差管押，仍差军员随行防纲，到交纳处勘验。如委无欠损、违程，照应等第见行格法、未出官选人例推赏施行。押官口券更不添破，防纲军员若不出给口券，窃虑阙食留滞，欲依旧出给。合团并州军去处，依条团并起发。其四川至行在地里遥远，亦依今来臣僚所请，行下监司相度经么可从便施行。」从之。 
十二月十六日，德音：「楚、滁、濠、庐、光州、盱眙、光化军管内并(杨)[扬]、成、西和州、襄阳、德安府、信阳、高邮军，应州县仓场库务但干系官钱物，并般押诸杂纲运往别处州县收藏，或回易兴贩，不曾遗失者，候德音到，限十日经所在首纳，并与免罪。如限满不首，及首纳不尽，令监司守臣究治，开具闻奏，重寘于法。」 
干道元年正月一日，南郊赦：「诸路州军般发米斛，缘有折欠，其交纳去处，见将管押人并纲梢等送所属陪填。访闻其间有贫乏之人无力偿纳，日么徒有监系，情实可悯。可将见欠五十硕以下并与蠲放，其欠五十硕以上人，除蠲免五十硕外，其余所欠数目，行在委户部、外路委总领官，取见诣实，先次批发，押下元装发州军依数补籴。」 
二年正月十九日，诏利路运粮人夫，每名给钱二千，令纽计度牒支降。[先]是，敷文阁直学士、四州安抚制置使汪应辰乞优恤利路运粮百姓，而漕臣亦具奏，乞运粮一石，人支钱引三道，计合降度牒八百余道。上谓辅臣曰：「中间亦曾免了一处。洪适等奏曰：「成、和等四州已尝免夏、秋二税一年，京西路诸州亦免二税一年。」咤有是命。 
十一月九日，诏：「诸路州郡纲运自指挥到日，并解发见钱，其自来不通水运去处，依旧解发轻赍。」后咤江东路申请，寻诸路自干道三年为始。三年十一月二日、六年十一月六日、九年十一月九日南郊赦，并同此制原书天头注云：「『三年十一月』至『并同此制』条，系正月一日南郊赦文小注。」按此当移于正月一日南郊制后。。
二十三日，总领淮南江东军马钱粮杨倓言：「纲运之法，各以地里远近官为破耗，不为不优，而比来粮纲失陷官物，十常二三，非皆风水之虞么。臣闻在京旧制，自发运司运粮入京，并于三司差人坐押，最为良法。南渡以来，募官押纲人但希恩赏，不量智力，而合干人始得肆其蠹弊矣。其终不过监系追纳，或卖船填欠，或押归本州岛补发。大则枉陷官物，次则部押官徒同被罪戾。欲降 
     
指挥，今后诸路粮纲在内于三司、在外于所料拨军分，每米一万硕，差使臣一员、将校军兵十人，于装发州军取拨坐押，赴仓交卸，破耗水脚縻费赏格，悉依募官押纲条例均给施行。其于革绝侵蠹之弊，实非小补。」诏今后令户部总领所相度措置差拨。 
六月四日，诏：「诸路州军起解钱纲，见以会子、见钱中半发纳，访闻诸州军却将人户纳到见钱避免起纲脚剩兑换会子起解。可遍下州军，自今后将应合起发钱纲并以十分为率，权许用二分会子、八分见钱解发。」从户部请么。 
六日，诏逐路转运司：「自今差募押纲，须选择清干官管押，若依前作弊，从本部将元差官司取旨重行黜责，公吏断斥，押纲官及兵梢等在内令司农寺下临安府、外路令总领所下所属根勘，依法施行，别行差人冲替。内押纲仍具所欠数目取旨。」 
七月四日，户部言：「江西州郡每岁起发米纲应副江、池、建康、镇江府等处军储，以路远，多咤管押使臣及兵梢沿路侵盗，往往少欠数多。又如上江滩碛，舟船阻滞。欲下江西转运司就隆兴府踏逐顺便高阜去处，改造转般都仓一所，官吏令运司就差。上流诸州县合发米斛，自受纳之日，便差定本州岛使臣或见任寄居官计置舟船，每及三千硕或万硕为一纲，支给水脚縻费等钱，先次起发，不必拘定。仍据隆兴府转般仓至交纳处。合用水脚、縻费等钱数附纲起发，趁江水泛涨之时，径押赴转般仓交纳，每年所科逐军米，各以三分为率，二分令都统司装载粮船，差拨官兵前去隆兴府摆泊伺候，认数交装，或就近便去处支拨起发。合用水脚、縻费等钱将随纲起到钱，依官纲以地里远近则例支破耗米，其管押官酬赏，亦与依见行条法推赏；余一分令转运司依旧用官纲装发，凡转般仓受纳下米斛纔及一纲，专委漕司日下支给水脚、縻费等钱，出给纲解，起发前来军前下卸。欲自今年秋成为始。」从之。 
十月五日，权户部侍郎曾怀言：「乞下诸路州军将应起纲运自来年正月十分为率，一分会子，九分见钱，内不通水路去处，依旧起发银两。」从之。先是，诸州纲运并要九分见钱银，一分会子，怀恐逐州银价不等，以致折阅，咤有是奏。
十四日，诏：「诸路州军今后起发粮斛纲运，于见任曹职官内差拨，如不足，即依已降指挥，差拨见任文武官或寄居待阙官曾经到部、付身圆备之人管押，其合得赏典，依已降指挥，每押米一万硕，一千里以上无抛失少欠，减二年零八个月磨勘；一万五千硕已上，纽计地里推赏，转至一官止。」淮东总领韩元龙奏立纲赏，咤裁酌而有是命。元龙仍请召募土豪，自用人船，每二万硕、千里以上，补进义校尉，二千里以上补进武校尉，三千里以上补承信郎，仍许随纲带三分米斛兴贩。如无拖折，给赏外，更免户下非泛科率半年。并从之。 
三年二月十三日，诏：「今后粮纲有欠，并从司农寺一面断遣监纳施行，如情犯深重，事须推 
      
勘者者：原无，据本书食货四八之一○补。，送大理寺。」以知临安府王炎言：「在京通用令，诸官司事应推勘者，送大理寺，所有粮纲推勘，若有翻异，始合送大理寺，余依祖宗条法施行。」故有是命。 
是年三月一日，太府少卿鲁 言：「左藏库逐时申解州军纲运钱物内有侵移少欠等，今来左藏库即与司农寺事体一同，今后有欠，一面断遣监纳。如情犯深重，乞依司农寺已得指挥。」从之。 
十一月二日，南郊赦：「诸路州军起发金银、物帛纲运，内有色额低次之类估剥亏官钱粮，行下补发，访闻州县监勒干系等人及元卖铺户均摊，窃虑贫乏之人不能偿纳。可将干道元年赦前未追数目，如委是无可填纳，并与除放。」 
十二月十八日，高邮军驻札御前武锋军都统制兼知高邮军陈敏言：「诸路粮纲交卸无欠，其人船合自卸所径便发回，而总司旧例不问其欠之有无，悉令所属解押人船，谓之出豁米数。押纲之人足矣，岂须全纲尽解 往往监系日么，所费不赀，不胜其苦。乞下诸路交卸纲粮去处，须管用斛两平交量，候足无挂欠者，其人船先令逐便，祗将押纲之人解赴总领所出豁，如此，使无欠之人免致失所。」从之。 
四年三月二十四日，臣僚言：「浙西湖、秀、苏、常、镇江、江阴六州岁输上供米，若令逐州选委官兵自行装发，运之平河，刻日可到。向来漕司乃籍无顾藉人为押纲使臣，积累欠折，已无可偿。又令自招游手为兵梢，支破厩军衣粮，每遇欠折，即将名下日后衣粮预行桩克，名为折会。夫以无顾籍之官部无衣粮之卒，使之护送官物，殆犹饿虎守肉，责以不啖，其可乎 乞将湖、秀等六州上供斛斗责逐州委官自行装发，漕司只是严限拘催。」从之。 
五月七日，权户部尚书曾怀言：「奉诏措置仓场卸纳纲运。今条具：欲下诸路转运司约束所部州军，凡装发米斛，縻费水脚(以)等钱，不以时给，及纵容减克，或故小量斗面，似此犯处，并依法断罪。仍申严条令，于仓场门板暝示。众纲运到岸，若有湿润、砂土糠皮，自有掷扬、摊晒日数，即目并不遵依条令，祗据凭专之口，致行用钱物，计嘱求免。及应卸纳纲运，司农寺丞簿亦不验样交量，止令公人取样，其间行用者则免摊掷，无行用者恣纵作践。今欲令司农寺官遇交纳纲运，须遵条例躬亲监视交量，以绝其弊；有犯，从户部觉察申罚。州郡支装纲运，在法合用堵面印记封 ，今欲下诸路转运司申明条法，如卸纳仓场验无印记纲船，申司农寺依条按治。受纳纲运，并系大、小甲头以上河入 脚钱为名 ：原作「敖」，据本书食货四八之一一改。，邀勒钱物，及计嘱专，欲下司农寺常切觉察，有犯，送大理寺根治，仓场合干人欲勒令司农寺常切觉察，如有曾犯徒配改姓名冒役之人，日下勒罢，立赏许告。押纲官及兵稍少欠米斛出豁斛：原作「解」，据本书食货四八之二改。，监纳往往令人代名，窃虑失陷不便，今欲日后遇有少欠监管之人，须将正身封臂施行。」从之。 
五年十二月六日，户部尚书曾怀言：「乞下诸路监司州军应今后所起纲运，须依法择应差之 
      
人管押，如欠，令交受仓库止据实纳之数先给钞，其不足之数并作未到，下元起州军，限半月补发。」从之。 
六年十一月六日，南郊赦：「诸路州军起发金银钱帛纲运，内有色额低次之类估剥亏官钱数行下补发，访闻州县监勒干系等人及元卖铺户均摊，窃虑贫乏之人不能偿纳，可将干道三年赦前未追数目，如委是无可填纳，并与除放。」 
七年二月十三日，诏：「诸路漕司严责所部州军，如纲运经由县道，仰县道官催督沿流巡尉护送，催赶出界，仍于行程内批凿日时，交付以次去处。即有欠折，根究在经由界内偷盗作奸，将本县及巡尉吏人配流，巡尉取旨施行。」从臣僚请么。 
六月四日，户部尚书曾怀言：「纲运不能如期，有 指准，本部合差承受使臣十二员，欲于内将六员改作尚书户部催督诸路纲运，分差往来赶逐在路纲运，及催促诸州军合发钱物，庶免留滞拖欠。仍从本部于见任或待阙已、未到部大小使臣内，不以有无拘碍选差，理为资任。任内催纳纲运别无违滞，即与减二年磨勘，占射差遣一次；如所催违滞，及事有不办，亦赐责罚。若委有才力，保明再任，仍不许差官待阙。」从之。 
九月二十二日，户部郎中、总领湖广江西京西豹赋吕游问言：「郢州至襄阳尽是滩碛，寻常纲运有三两月以至半年不到者，致押纲与舟人通同作奸。欲于郢州要处添置拨发船运官一员，专一拨发纲运，不令失欠，职事修举，与减磨勘三年。」从之。 
十月十三日，诏：「自今广南市舶司起发麤色香药、物货，每纲以二万斤正六百斤耗为一纲，如无欠损、违限，依押乳香三千斤例推赏。其差募官管押等，并依见行条法。」详见《市舶司》 
八年正月一日，诏：「自今寄居见任文臣不限京、朝，武臣不限大、小使臣，历任无赃罪，并许押纲。其见任官须应差出者。唯应奏荐之官，不得以纲赏凑理磨勘，选人未出官，亦许募押。其合得酬赏、循资外，即不免试注授，听于后任收使。其纲运地里不该减磨勘，到部合升名次选人，与在外指射差遣，使臣与免短使。」先是，上封者言：「诸路钱米纲运近多少欠，今取会干道五年、六年行在纲运，两年计欠钱二万四千九十四贯、米五万一千八百九十三硕、料四千五百六十九硕，其三总领所纲运少欠不在此数三：原作「王」，据本书食货四八之一二改。，皆缘所募押官多无行止，非理妄用，致纲运败坏，积弊日深，若不措置，虑暗失岁计。欲望少更押纲之法。」故有是命。 
三月十三日，诏：「近年押纲偷盗之弊不一，全无忌畏，合别措置。令户部一一相度措置，申尚书省。」户部言：「差拨押纲不当，即先将押纲官依法施行外，所差当行人亦估卖家产，均陪欠物，其知、通、当职官取旨。其交纳官司无令大量面。官纲兵梢，今后装发州军量地里远近，约度阻风期日，宽支请给，无令阙食。管押米斛纲运，一万硕以上，差押纲官二员，合得酬赏许行分受，仍不许押二万硕以上纲运。经过场务，须管当日检喝，即催赶离岸，场务官仍于行程 
      
历内批说某纲于某日到岸，某日某时起发，以凭驱磨。故作留滞，场务主吏从徒二年断斥，监官取旨。承前押官止令子认欠，全不任责，今后所差押纲并认拆欠。在路所给行程，往往妄作缘故，乞自今后纲运到岸，行在委司农寺、外路委总领所，期一日先索历驱磨，如违程，或妄作缘故，量事断遣。若所破日限数多，即将押纲官并巡尉取旨。和雇客舟，往往牙、保人作弊，乞自今后须和雇子本客船，如依前致欠，即将和顾牙保豹产均陪。诸路州军纲运所至州县，令催纲排岸官司躬亲索元给行程纲解一一点检分明，批所给行程，催赶离界，仍递报前路官司；如有偷盗欠数，即飞申所属。若催纲排岸官司及经由之处不即催赶讥察，令本州岛按劾，仍令催纲、排岸官司旬具界内有无催过纲运名数飞申户部。」从之。 
五月十七日，诏两浙路转运司复置提辖催促纲运官一员。以本路计度转运副使沈度等言：「隆兴二年，减罢催促物斛等官四员，自后乏使，乞仍旧增置。」故有是命。 
十一月十二日，权户尚书杨倓言：「诸路州军起发金银钱物米斛纲运到行在，依元旨，寺监差承簿一员轮日监交给钞。比缘左藏库提辖官监给，其太府寺官绝不前往。欲望自今依旧太府寺轮日差丞簿监交给钞。」从之。 
九年闰正月十三日，诏：「诸路州军起发米斛钱物纲运少欠人见监系在行在官司，未能填还，可将两浙州军欠一分以下、余路欠一分五厘以下，并日下权批发一次，押下临安府，送元起州军追理补发，其见监两浙欠一分以上、余路欠一分五厘以上之人，候纳及前项分厘，并杂物纲令所属库分将元押及见欠数目估价纽折，依此施行。」 
二月十五日，权户部尚书杨倓言：「乞下诸路州县，今后钱物粮斛纲运止令州县长官任责，照已得旨依公选委才力能部押人，于纲解内明具元差守令职位、姓名，如有失陷，从户部开具取旨。监司即不许差拨，若有差拨，亦具姓名以闻。所差官更不理赏。」从之。 
十月六日，臣僚言：「两浙州县所发纲运无不欠者，尝究其原。向来臣僚申请，每纲拖欠及一分，方送有司究弊，所押纲之人守法而不敢轻犯，后来献说者，止欲从窄减作五厘。且以米一百硕论之，五厘即五硕耳，其使之全无侵蠹，当风掷扬，东量西折，亦恐不免五厘之少。如是，则举无纳足之纲，是绝其自新之路，启其作弊之端。乞将两浙纲运依旧欠及一分，方下有司根治。」户部契勘：「欲将两浙纲运少欠五厘以上、一分以下之人，立限二十日籴填，候及五厘，即押下元装州军依限补发。限满不足，行在令司农寺、外路总领所送所属根究，依法施行。少欠一分之人，亦令限十日籴填，不足，即送所属根究，余依见法。」从之。 
二十九日，详定一司敕令所修立到诸纲运，以本州岛县见任合差出官各籍定姓名，从上轮差，不许辞免。无官可差，即募官管押，先选本州岛本路，次别路寄居，未到部人非。得替 
      
待阙官，并选差有举主、年未六十、无疾病有心力可以倚仗人，取付身照验圆备，寄军资库，获收附回日，实时给还付身。土豪官砧基簿契准此。召本等保官二员，土著官亦许募。仍取愿状，取见产业及得所押价直，拘收砧基簿契在官抵当；产业不及者，拘收外召保官一员。即曾犯赃及私罪冲替、押纲欠折，并通判路分都监以上及本州岛佥判，并不许募。其见任官许于替前六十日内指射，各以下状先后为次。即虽应选，若当职官审量不可付者，听别选。以上各于纲解内，具到元差募监司、谓系本司应起发者。守令名衔、诸宗室及见任本州岛守贰、本路监司子弟亲戚或诸军拣汰使臣及不应差出之官，并不得差募押纲。下班祗应、副尉、衙前、公吏、级、将校、军兵、无官土豪准此。诸纲运于装发州给行程历付押纲人，募押者止批本官印纸，差押者准募押式批书。水路于排岸催纲运巡检司、陆路于州县镇寨实时批到发日时、附载物名数，或风水事故实状，通判督责催纲巡尉差人防护，监赶出界，关报前路催纲官司。若风涛不可停船，听押纲人从实声说事咤、到发日时，结朝典状赴以次官司并批；仍押官用印，结罪保明。其赴阙者，水路排岸司、陆路所属省部寺监，在外者卸纳官司，点检诸处起发官物。应给路费钱者，并计所至，谓如上供物以至京往别路物以卸纳处之类。以应给钱全支付押纲人，水路纲约度阻风日分宽处。仍批书解纲行程历，若缘路截留或寄纳，即据销破不尽数与所卸官物各具钞纳。水路不曾阻风，有余乘，回日纳官。再起发者，以所纳钱给如法。诸押纲人卸纳官物讫，所在官司限一日取索行程历印纸驱磨，仍批书有无违程、欠剩。诸监粮纲纲梢犯罪不可存留者，押纲人具事状申转运或发运、辇运、拨发司审度，差人交替。若兵梢在路籴卖，送本地分州县施行，如阙人撑驾，即令所在贴差。诸押纲得减年赏者，不许凑理磨勘转至应荫补官，虽得转官赏，亦候转过日收使。诸粮纲每纲不得过二万硕，装载讫，限三日起发。诸纲运应募土著官管押者，于行程内声说起纲事件，并依见任官法。诸纲运募土著管押应赏者，依见任官法。诸纲运差募押纲官不当，致盗货移易失陷，具元差募监司守令职位、姓名申尚书省取旨。诸仓受纳粮斛，以元样比验交量，非夹杂糠 ，不得抛扬。司农寺丞、簿轮日分巡诸仓，仍听户部官不时下仓点检。」从之。先是，中书门下言：「诸路监司、州军选差管押钱物米斛纲运人指挥，虽已详备，窃虑引用不一，兼所差孔目、典级难以责任。」诏除孔目、职级、典押并无官土豪、土著不许差押外，今后监司守令起发纲运，须管任责照前后指挥依公选委，纲解内分明声说元差监司守令职位、姓名，如有失陷，户部具元差官取旨施行。仍令本部检坐条旨，同敕令所立法。 
十 
      
一月九日，南郊赦：「诸路州军起发金银、物帛纲运，内有色额低次之类估剥亏官钱数，行下补发，访闻州县监勒干系等人及元卖铺户均摊。虑贫乏之人不能偿纳，可将干道六年赦前未追数目，如委是无可填纳，并与除放。」 
淳熙十六年闰五月三日原书天头注云：「淳熙以下补入水运」。，臣僚言：「浙西诸州起发米运，乞罢去官纲，尽雇有家累梢工客船装载，以革兵梢盗粜之弊。其水脚钱实时支给，内留三分，候交纳足日尽数支还船户。毋得给付押纲官，或减克作弊，令本路漕臣常切觉察。」从之。 
十九日，诏：「今后浙西州县辄敢违戾差拨兵梢装运上供米(米)[斛]，许(从)[司]农寺及漕司觉察闻奏，当职官以违制论，人吏决配。逐州元拨官船，令漕司日下尽数拘收，兵梢拨归元来军分，其过犯已经黥刺者，押送元配州军收管。」 
六月二十三日，诏：「今后起发上供纲运，令装绝之日，须管离岸督责巡尉催发出界，转牒前路连接催赶，各批出入界时日于历。其在催纲官地分之内贷盗贩易者，任满，减磨勘，更不推赏；或受起纲人情钱者，依受乞所盗豹物法论。」以臣僚言：「户部近具建昌军陆规等押官钱八纲，有经四年不到者，见下江西漕宪司追究，内柴良臣一纲一万七千余贯，离岸经四十四日始行，又越二百余日方到池州。本军与沿路坐视，不催发，乞申严催纲条法。」故有是命。 
绍熙元年十二月六日，广南市舶提举江槔言：「本司起发香药纲运，其愿押之人多无顾藉，不可倚仗。窃见本路多有江浙官员在此仕宦，任满赴阙，或无归资。若于其间选择可委之人使之就押，两得利便。但缘从条合留末后告敕在本司质当，候获到朱钞，方与给还，往返岁月，多不愿就。今乞将本官所留末后告敕随样匣专人先次解赴左藏库收管，候本官纳到纲运无欠，即就库给付；有欠，即候纳足日给还。其朱钞交付本司，随纲兵带回，庶得肯从差委。如本路及见任官告敕仍旧留本司，欲候今年起发纲运之时，将三两纲乞并差文武官各一员同共管押，在路互相资助。」从之。 
二年十一月二十七日，南郊赦：「诸路起发金银、物帛纲运，内有色额低次之类估剥亏官钱数行下补发，州县见监勒干系等人及元卖铺户均摊，已放至淳熙十三年。可将淳熙十六年终以前见欠钱数，如委无欺弊，并与除放。五年五月十八日，至尊寿皇圣帝康复赦，更与除放绍熙元年以前钱数。同日，赦：「诸路州军折欠米料，已将管押人并纲梢等押下元发去处陪填。可将见欠人特与放免一百硕，余数依条监理；其不及一百硕者，并与蠲放。勘会押纲官一时违法借贷官钱，收买货物，致卸纲官司拘留，勒令纲官、梢工等填纳，深虑无所从出。可自赦到日，仰将所拘货物先次估卖，如有移用破毁者，亦与估价出豁，止据未足钱数行下元起解官司照应已降指挥补发。」 
五年五月一日，诏：「逐路州军发纳行在并总领所等处米斛纲运抛失少欠之数，可令司 
        
农寺并逐路州军各将见监从实契勘，如每名欠二十硕以下，并日下特与蠲放。」从三省请么。 
九月十四日，明堂赦：「押纲官违法借贷官钱收买货物，致被拘留，勒同梢工等填纳，深虑无所从出。可自赦到日，仰将所拘物货先次估卖，如有移用破毁者，亦与估价出豁，止据未足钱数行下元起解官司照应已降指挥(发补)[补发]」自后明堂郊祀赦并同。 
庆元四年十二月五日，诏：「州郡监司选押纲官，须先次拘付身，候获足钞给还。如敢违戾，致令失陷数多，在内许户部司农寺、在外总领所具元差不当监司守令及纲官名衔，取旨重行黜责，其当行典吏根断均陪。」从司农少卿兼知临安府丁逢之请么。 
五年正月二十七日，臣僚言纲运之弊：「乞申严前后法令行下江东西路，日后选差纲官，专委漕臣先期刷，具逐州县见任合差出官职位、姓名置籍，自上轮差，不许妄作缘故辞避。如实阙官，方许选募。仍约束诸郡不许以分文诸司官钱附带，立为定制，务在必行。」从之。 
八月十六日，淮西总领曾 言：「本路诸郡大军纲运，乞量地里近远，今后解发，悉要如期，令部押等人明具起离月日，或在路风涛之阻，明于所在批凿行程，本所置籍揭帖，以为谷考。每季比较，岁终申取朝廷指挥，以行殿最。如循习旧弊，将亏欠最多处重行责罚；其解发不致弛慢，或先期了办者，优功爵赏。」从之。 
九月二十四日，诏：「自今如有侵用官纲之人，即具姓名及所欠数目闻奏，量重轻寘之典宪，元差官司亦坐罪，押纲官补偿不足，勒令元来官吏均备，不以去官原免。以臣僚言：「比年以来，寄居待阙夤缘请托，计会管押，见任人不复差委。」故有是命。 
嘉泰二年九月十四日，臣僚言：「押纲官差待阙寄居，多将在纲钱米贸易，与纲梢通同作弊，或止令吏辈部押，俟纲到，即赴所属保明申赏。又起发钱纲系钱、会中半，纲官辄移钱低价买会，收水脚、縻费入(已)[己]。乞令诸路转运司行下诸州籍定见任官职位、姓名轮差管押，不得差待阙寄居官并本州岛指使。」从之。 
三年三月二十七日，臣僚言：「司农寺支遣急阙，常是申时朝廷借拨，而浙西、江东等州纲运率多淹延，掯期而至，纲官与本寺逐仓人相通，偷窃夹杂。乞差都司、户部官各一人，同司农寺官抽索干照，谷考更张。继今纲运令本州岛选差可倚仗人管押，计远近立限，不得留滞，以防前弊。」从之。差权户部侍郎王迈、右司郎中赵不艰。 
五月十八日，前知崇庆府林会言：「下闽、广舶司，每岁部押纲运，不得用杂流及小小武弁，须通差文武见任及待阙有顾藉者，仰舶司籍定姓名，不许私相转售。发纲日，严立程限，预申省部照府，庶免谷滞。如违，舶臣连坐。」从之。《建炎朝野杂记》：四年，刑部员外郎刘述提举江东常平公事，坐赃免去，而湖广总领吴旴申省，云：述欠本所纲运甚多，请留之打算。述舟行已过鄂渚，朝旨下，旴移檄追还之，此亦顷所未有。述，成都人，淳熙七年初改京秩，以试
  </div>
  <div class="pagination">
   <a href="宋会要辑稿_page548.html">
    上一页
   </a>
   <span>
    ...
   </span>
   <a href="宋会要辑稿_page544.html">
    544
   </a>
   <a href="宋会要辑稿_page545.html">
    545
   </a>
   <a href="宋会要辑稿_page546.html">
    546
   </a>
   <a href="宋会要辑稿_page547.html">
    547
   </a>
   <a href="宋会要辑稿_page548.html">
    548
   </a>
   <span class="current-page">
    549
   </span>
   <a href="宋会要辑稿_page550.html">
    550
   </a>
   <a href="宋会要辑稿_page551.html">
    551
   </a>
   <a href="宋会要辑稿_page552.html">
    552
   </a>
   <a href="宋会要辑稿_page553.html">
    553
   </a>
   <a href="宋会要辑稿_page554.html">
    554
   </a>
   <span>
    ...
   </span>
   <a href="宋会要辑稿_page550.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
