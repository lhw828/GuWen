<!DOCTYPE html>
<html>
<head>
    <meta charset="UTF-8">
    <title>大明会典 - 第 167 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 167 页/共 713 页</h1>
    <div class="content">○又议准、山西太同平阳等府税粮。徵银多寡不均。今后每石各止徵银一两。其不係
代府禄粮、州县、每石、量加银一一分。以补原额不敷之数
○二十七年题准、平阳、太原二府、泽、沁、汾三州、远年停徵地内、查出堪种、有人承佃地土、减半起科、以抵衝塌拋荒之数。餘剩银米、自本年為始。僉拨大户、一条鞭徵收。银两、解布政司收贮、听补
王府禄米灾免不敷之用
○二十九年题准、浙江等处司府、拖欠银两数多、查照旧规、选差户部属官、催完五分者、本部具题取回
○三十二年议准、河南、山东、额运蓟州仓漕粮、共二十四万石。内除六万石、照旧徵收本色外。原折色四万石、每石折银六钱。其餘一十四万石、查照先年题准改折则例、内十万石、每石八钱。四万石、每石九钱。通共折色一十八万石。行令二省徵收、与同本色、一併径解蓟州仓上纳
○三十三年议准、延绥所属粮储、酌处本色收贮、以备不虞。将凤翔府定拟本色二分、折色八分。西安府本色四分、折色六分。延庆二府折色七分、本色三分。汉中府等处、照旧折色。解赴绥德州广盈仓交收
○四十二年题准、南直隶、江西、浙江、湖广、各监兑主事。合照先年兼催钱粮事例、请给敕四道。仍会同各该抚按官、将嘉靖四十年、四十一年、额派南直隶、浙江、江西、湖广、四省钱粮、盈开纳事例、并节年会议条陈等项银两。其四十二年分、并带徵三十六年分钱粮。完者起解、未完者严催。候一年满日通筭。约以十分為率、未完四分者、布政司掌印、管粮官、俱降俸二级。移咨吏部、不许推陞。追徵完日、准照旧支俸。未完六分者、俱照不及事例、降一级、起送吏部调用。未完八分以上者、俱革职為民。其餘府州县掌印、管粮官、亦照此例。监兑主事、催督钱粮、通以一年為限。查将未完钱粮应参官、照依前例、分别参奏、以凭户部议覆施行
○隆庆二年题准、山西一省、坐派大同禄粮军餉。各将该省管粮大小官员、听大同巡抚节制。查比分数、一体参奏
○议准、各处起解钱户部更定格眼文簿式样。发司府州县、各一样二本。逐项完欠解纳批收、各照格开填。此外、本部又用连四大纸、照依勘合掛号、印发各省、并南北直隶府州、行令各州县、每年画為一十二格、有闰月者、又添一格。每格、将一月内徵完起解某项钱粮若干填註。用印鈐盖。岁终、各省执赴布政司、及管粮道、南北直隶赴各府、查比完欠分数。仍发收执。由各府以所属州县、各布政司以所属府州县、各多寡之数、计分格眼於一纸。每府州县、各一格眼、每岁终、将查比过钱粮、各完欠分数、填註各格眼内。用印鈐盖。仍照具由、呈部查考。凡陞迁、行取、给由、朝覲、各执此任内号纸格眼、赴抚按衙门查明。仍併公文投部查考。司府州县循环。即用前格眼簿、连文内开报起解数目、月日、倒换
○又令各省直府州县、置立格眼循环文簿。并号纸、填写各项已未完钱粮。凡遇行取、给由朝覲、各执此投部查比
○三年题准、陜西布政司、将临巩府属、原派该镇民运。自隆庆二年為始。改徵本色、运赴兰州管粮郎中交纳。另议转输
○五年议准、杭州府仁、钱、二县官民田地山荡间架税粮、均為五则。寧波府三则。处州府一则。湖州府照依原定四则。至於大造黄册、当从旧存实、以备稽查。惟各府实徵册内、照议派徵
○又议准、遵化县见徵隆庆五年钱粮、即改本色上纳。就作隆庆六年军马支用。其本年应发年例银两。户部即行扣除。仍查各州县钱粮、如有隔年先徵者、俱照例一体改纳本色。通候会计之日、各镇照数、查扣年例银两
○六年题准、将贵州所辖土司、比照有司事例。自六年為始。如全完至七八分者、奖赏。不及数者、戒飭。全欠者、革去冠带、勒限追完
○令陜西抚按、备查
宗室、见种民田、某府将军中尉、每位下见种某州县、某裡、某甲、某人、田地若干。应派税粮若干。共银若干。造册呈院、印发各该府收贮。隆庆五年以前拖欠者、照旧追纳外。自后如遇各府
宗室关支本年分禄米之时、计其应纳税粮银两、按册照数扣除。年终造册奏缴。青册送部查考
○万历元年题准、广西清出猺獞占据田土、除平乐、荔浦、永安、原係民田、拨还耕种、办纳赋役外。其餘、俱拨今立土司募兵领种。每名、给田十亩。其大小头目、酌量加添。三年后、方行起科。每亩。止徵三升。照原分属县上纳。一应差徭、悉行蠲免
○又题准、令以后各州县见徵起运钱粮、俱要当年完报。先年拖欠带徵者、每年限完二分。总计以十分為率、未完二分以上、住俸督作。未完四分以上、降俸二级督催。虽遇行取、陞迁、俱不准起送。候完至九分以上、方准开復原俸未完六分以上、降二级调用。八分以上、革职為民朝。覲官题参、俱照此行。其司府掌印管粮等官、总计所属州县完欠分数、一体查参
○又题准、贵州所辖掌印督粮土流官捨、并湖广湘乡等县、查照完欠分数、照例奖赏、住俸、降调
○二年、令查节年未完紧要钱粮、应该完报者、酌量地裡远近、事体难易、各定立限期、照限查销
○六年题准、湖广协济贵州粮银、以后照四川类解则例、改归该省布政司、及粮储道。徵完、总解贵州交纳。年终册报户部。只照协济未完分数查参。不必京边总算
○八年题准、行令各省抚按委官、查将浮粮州县、逐一沿坵履亩丈量。如有歷年诡寄隐漏、及开垦未经报官、许令自首改正、免罪。仍给本主领种纳粮。如首报不实、查出问罪、由產入官。有能訐告得实、即以其地给赏。丈量完日、将查出隐匿田地、抵补浮粮
凡徵收草料。洪武三年、令应天、寧国等六府、近京师者、重租田一顷、输草十六束。轻租田加倍。池州、安庆等十六府、远京师者、输剉草。重租田一顷十八包。包各十五斤。轻租田加倍
○二十三年、令官田每顷草料七包半。民田加倍。俱起运赴京、定场交纳
○二十六年定、凡各处仓场、收积草料、以备军马往来支用。草於本处官司、照田粮徵收。料於秋粮内折纳。务要常存预备。果係调拨军马、及有户部印信文凭方许支给。仍仰所在官司、将支过数目、申达合干上司作数
○又令凡在京徵收芻草、俱於田亩内照例科徵。当徵收之时、户部先行定拟具奏、行移该徵有司、限定月日。先取部运官吏姓名开报。候起运至日、照数填定拨各该卫所、并典牧千户所等衙门交纳、以备支用。其在外衙门、亦各照依已定则例、徵收施行
○宣德二年、令
御马监象马牛羊草、太常光禄寺牺牲草、俱分派两直隶、及山东、河南、山西、陜西、诸府州、地亩、草内徵纳
○七年、令顺天府、霸州、东安等州县、拖欠草束。每束每折纳钞五贯。就本处官库收贮备用
○正统二年、令山西布政司、岁徵马草、俱存留万全等处、折米备用
○七年奏准、凡南直隶各府、起运马草、愿纳价银者、每束纳银三分。解部、送太仓银库收贮。用草时、召商上纳、照时价支给
○八年、令山东布政司实徵马草、除定拟起运京场外。其存留本处备用数目、每束折米五升。於用粮处所交纳
○九年、令各场该用草束、止许殷实军民中纳。如有内外该管官员、令子弟家人伴当、假託军民出名承纳。又行嘱託规避从轻省者、听监收御史举劾
○十年、令应天、苏、松等府州、该徵草束内、折色米豆、量為存留本处备用。其本色、起运户部交纳者、每束折银三分。北直隶真定府州、起运草内、量减。每束折钞一锭类解
○十四年、令浙江湖州、嘉兴、并直隶苏松等府、该徵马草、愿纳本色折色。各从民便。不许一概徵银
○景泰五年、令浙江嘉、湖、并应天、直隶府州、草束。原纳折色者、照例徵银解京。其存留之数、每包束、折米豆五升。於用粮处所收积
○成化六年、令巡仓御史、凡遇收草督令该场官攒、草一束、务近十五斤之上、方许秤收。不许将水湿小草、一概充数。亦不许听从兜揽之徒、及势豪嘱託、违例收受、如违拏问
○九年、令山东、并北直隶司府、起运在京内外仓场粮草、俱要照例徵收本色解纳。不许折收银两。若地方僻远不便者、量酌时价折收、於近京有收去处买纳。不许在京收买
○十九年、令镇江府寄庄、与实在民田、一体均纳养马草束
○二十二年、令各处收受粮草等官、凡纳户纳完正粮正草之外。不许追收餘价。若有餘价、听令部运人员、追收带回。本布政司发各该州县、收贮别用
○弘治十三年奏准、京通并马房仓场等处、收受草束。若兜揽之徒、恃强将不堪水湿小草充数、嘱託监收官员收受者、拏送问罪、枷在本处仓场门首三箇月、发落
○十六年
詔、在内御马仓、天师菴、中府二草场。在外坝上十九马房、吴家驼里外牛房、司牲司、司牧局、今年合用粮料草束、於原会计数内、减去一半坐派、以苏山东河南北直隶小民困苦。以后年分、还著巡视科道官、备查马匹牛羊实在数目。照数会计、以免冒滥
○十七年、令巡视科道官、备查马房马匹实在数目、造册奏缴。仍行养马官员、每月造册、送户部下粮厅、并委官处查照、以凭会计草料。仍行巡视科道官、出巡时、吊卷查考
○又令辽东并各边、采办草束。俱令上纳本色
○十八年议准、各马牛驼羊等房仓、今后收受草科。每草一万束。料一千石。蜀秸二百束。不许私折价银。各仓铺垫、餘剩蜀秸、与秋后采打蒿草。遇该煮料时月、量将蜀秸蒿草、并誊出席柴烂草签橛等项、相兼给散烧用。不许将蜀秸私收价银。蒿草等项、不行收积。烧用草束。违者究治
○嘉靖八年奏准、各草场豆料、以后俱免坐派。应徵之数、各量减原价、徵银解部、輳买支用。顺天府行所属州县、将前项草场子粒银两。每岁照数徵解贮库。各场料草、遇有缺乏。管仓主事具报户部。行委平买支给。其菉豆、豌豆、小麦、粟米、亦量减原价、徵银解部
○十年题准、安仁坊等五场、及各象马牛羊等房仓草料、务要挨陈坐放。先儘节年附餘。以后挨年放支。正数尽绝、即放附餘。其各仓场经收草束。每年各為一垛。料豆各色、分為一仓。官攒守支正数放尽、即盘附餘。九年三年满者、任内放尽一年正数、即盘一年附餘接放。附餘放尽、方放次年正数。周岁满者、一体交盘。违者从重治罪
○十二年题准、偏头等关、地方百餘裡。中间牧马草场六七千顷。逐一查丈明白。召令邻近无產军民认佃。仍处置牛种播种。初年暂免起科。以后分别肥瘠、量徵子粒草束。就於附近紧要城堡上纳、以备边用
○十三年题准、今后会派草料。查照各仓场马牛实数、量行增减。务彀二三年支用。其餘徵解折色、收贮太仓、以备召买接济
○二十七年议准、安仁西城臺基五草场、收草。每草一束、於正数十五斤外、加耗三斤。共為一束秤收。所给价值、务照时估增减。其该场官攒役满、照加耗之数、量算附餘多寡。不许官校人等、在场勒要多支。及姦商草束不敷、通同官攒人等作弊。违者、听委官呈部参究、从重议处
○三十八年题准、各草场委官、以后遇有收受草束、呈部添差隔别仓场主事一员、公同秤验。事完、连名呈报。如有收支不明、事发连坐
○三十九年题准、通行山东、河南、北直隶、各府、将原派应纳各税粮马草银两、作速徵解。每年夏税、不过六月。秋粮、不过十二月。赴部交纳。如遇商人纳完、领价照数支给。不得迟留、及那移别用
○隆庆三年、令御马等仓、料草等项钱粮、酌量田丁编派明开某仓场某项钱粮若干。某裡某户若干。分给由帖、责令依期完纳。如有拖欠、致压商人原价者、听各该抚按、覈实参治。其坝上等马房、马匹瘦弱者、儘数发出各马房仓、责令内臣旗军、如法餧养。每年终、听巡青科道官查点。如有剋减料草、卖放军士、致有瘦损倒死等弊。悉听参究。其各马房监督委官、查将发到马数、呈部添坐料草。仍将该监原派料草、照数减除
○万历十二年题准、顺天府坝上等仓、共草七万九千六十一束。每束原折银三分五釐。今量减五釐。又太仓银库草二十七万八千五百八十四束。每束原折银三分五釐。今量减一分。通共减银三千一百八十一两一钱四分五釐。自万历十三年為始、照减数徵解

大明会典卷之三十
库藏一
内府库

各库所掌、最大者、金花银。即
国初所折粮者、俱解南京、供武臣俸禄、而各边或有缓急、间亦取足其中。正统元年、始自南京改解内库、岁以百万為额。嗣后除折放武俸之外、皆為
御用。其粟、帛、茶、蜡、顏料、以需
上供、虽本折不一、皆有规条。其本色、经验粮厅委官验过、会同科道官覆验堪中、於六科领勘合、填数照进。其折色、召商买办。户部山东河南等司官、九门盐法等委官、亦会同科道官、照时会估价直、办纳应用。其法其详、具载於后。外有乙字库、收毛袄狐帽胖袄裤鞋等物、属兵部。戊字库收弓箭弦条盔甲等物、广积库、收焰硝硫黄等物、广盈库、收抄没违禁物、及礼部开送外国进来罗紵綾紬、工部退回(土商)疋、俱属工部。兹不具载

内承运库

洪武中定、各处解到金银缨玉象牙等物、及浙江、福建布政司、直隶苏、松、常、镇、徽、寧、扬州等府、广德州、岁解(土商)疋、并山西布政司岁造黄生素綾、俱送本库收
夏秋麦米、共四百五万九百一十九石一斗一升二合。每石、折银二钱五分、共折金花银、一百一万二千七百二十九两七钱七分八釐一毫。年例金、二千两。硃砂、四十六斤八两。
慈寧宫子粒银、二万七千二百一十八两一钱三分六釐
慈庆宫子粒银、七千二百八十九两六钱八分九釐二毫八丝
乾清宫子粒银、一万九百七十六两四分
未央宫改进
乾清宫子粒银、三千九百四十一两一钱四分三釐五丝五忽

承运库

凡浙江、江西、湖广山西、四川等布政司、直隶苏、松、常、镇、庐、凤、淮、扬、徽、寧、池、太、安庆等府、滁、徐广德等州、岁解绢疋、并阔生绢、翠毛皮、俱送本库收
夏税丝绵农桑本色绢、共一十四万八千一百二十九疋三丈九尺八寸四分

供用库

凡浙江、湖广、四川、福建、江西、广东、山东、河南等布政司、直隶苏、松、常、镇、寧、太、安庆、庐、凤、淮、扬等府、岁解黄白蜡、芽叶茶、并苏、松、常三府、解到白熟糙粳糯米、俱送本库收
白熟粳米、八万二千四百五十二石四升七合。菉豆、一千六百三石一斗。黑豆、一千九百三十九石一斗。黄豆、一百五十四石九斗三升。芝麻、八千二百二十三石一斗。黄蜡、一十一万斤。白蜡、三万五千八百一十六斤。芽茶、四万七千九百五十九斤一十一两。叶茶、四万九十三斤。穀草、五万七千九百七十束。灯草、二千斤。蒲杖、三千五百斤。盐、二十四万一千六百六十六斤一十一两。折色黄蜡、九万斤、共银一万八千两。折色白蜡、一十二万五千八百一十二斤、共银五万三百二十四两八钱 【折色解太仓银库济边】

甲字库

凡浙江、江西、福建、广东、四川、湖广、河南、山东、山西、陜西等布政司、应天、直隶苏、松、常、镇、庐、凤、淮、扬、徽、寧、池、太、安庆等府、滁、徐、和、广德等州、解到绵布、银硃、蜜陀僧、百药煎、黑铅、二硃、梔子、五倍子、乌梅、紫草、姜黄、藤黄、明矾、蓝靛、红花、槐花、水胶、黄丹、白芨、光粉、绿矾、茜草、靛花青、俱送本库收
顏料、四十一万二千二百二十二斤五两。内银硃、三万四千一百二十二斤三两。乌梅、三万九千三百九斤一两。靛花、二万九十斤五两。黄丹、四万二千斤。绿矾、一万五千斤。紫草、一千四百斤。明矾、四万二百斤。光粉、一万四千六百斤十二两。黑铅、二万一千斤。水胶、八万斤。槐花、七万斤。蓝靛、三万一千斤。五倍子、三千五百斤。阔白三梭布、三万三千疋。阔白绵布、三十六万四百一十一疋。苧布、四万七千七百七十四疋。红花、三万斤。水银、二百二十九斤

丙字库

凡浙江、河南、山东、并北直隶真定府解到丝绵花绒、南直隶池州、扬州、岁解土丝、俱送本库收
丝绵、三十一万四千六十四两。丝、二百二十四斤一两一钱三分。绵花绒、三十七万四千八百七十五斤六十二两

丁字库

凡浙江、福建、广东、四川、江西、湖广、河南、山东、山西、布政司、并应天、直隶苏、松、常、镇、庐、凤、淮、扬、徽、寧、池、太、安庆等府、滁、徐、和、广德等州、解到铜、铁、生漆、桐油、皮张、水牛角、牛觔、黄蜡、黄白麻、翎毛、鱼线胶等料、及工部召买苏木、俱送本库收
</div>
    <div class="pagination">
<a href="大明会典_page166.html">上一页</a><span>...</span><a href="大明会典_page162.html">162</a><a href="大明会典_page163.html">163</a><a href="大明会典_page164.html">164</a><a href="大明会典_page165.html">165</a><a href="大明会典_page166.html">166</a><span class="current-page">167</span><a href="大明会典_page168.html">168</a><a href="大明会典_page169.html">169</a><a href="大明会典_page170.html">170</a><a href="大明会典_page171.html">171</a><a href="大明会典_page172.html">172</a><span>...</span><a href="大明会典_page168.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
