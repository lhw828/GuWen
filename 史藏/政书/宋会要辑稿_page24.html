<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 24 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 24 页/共 1125 页
  </h1>
  <div class="content">
   邓国大长公主，庆历二年五月封安寿。是月薨，追封唐国。嘉佑四年十二月，追封汉国。治平元年五月，追封魏国长公主。元符三年三月，改封邓国大长公主。政和四 
      
年十二月，改封庄顺大长帝姬。 
镇国大长公主，庆历三年封宝和。是月薨，追封越国。嘉佑四年十二月，追封秦国。治平元年六月，追封楚国长公主。元符三年三月，改封镇国大长公主。政和四年十二月，改封庄定大长帝姬。 
楚国大长公主，庆历三年八月薨，追封郓国。嘉佑四年十二月，追封魏国。治平元年六月，追封吴国长公主。元符三年三月，改封楚国大长公主。政和四年十二月，改封庄禧大长帝姬。 
商国大长公主，庆历二年八月薨。嘉佑四年十二月，追封鲁国。治平元年六月，追封陈国长公主。元符三年三月，改封商国大长公主。政和四年十二月，改封庄宣大长(公主)[帝姬]。 
鲁国大长公主，庆历四年五月赐号崇因保佑大师，名懿安。是月薨，追封隋国。嘉佑四年十二月，追封吴国。治平元年六月，追封燕国长公主。元符三年三月，改封鲁国大长公主。政和四年十二月，改封庄夷大长帝姬。 
唐国大长公主，庆历四年十二月赐号保慈崇(祜)[佑]大师，名幼悟。五年四月封邓国。是月改齐国，落师号。寻薨，追封韩国。嘉佑四年十二月，追封燕国。治平元年六月，追封秦国长公主。元符三年三月，改封唐国大长公主。政和四年十二月，改封庄慎大长帝姬。张方平《乐全集 皇第八女追封韩国公主石记文》： 
      
「庆历纪年，龙集作噩，孟夏二十五日辛亥，皇第八女齐国公主薨，出敛于都城西普济佛舍，以须即远。宸衷怆悼，有诏追封于韩，再不视垂拱朝。甲寅，为举哀于后苑。 臣叙班，慰于崇政殿门之外。时皇族楚国太夫人之丧归祔润恭靖王之兆，故因其仪仗，载堲周以軿车。五月丁卯，葬诸永安陵园，本朝之故(曲)[典]也。公主以癸未季冬十日，实启裼衣之庆。生而明秀，自然温靖。每省中建道场，闻梵呗铙磬之音，辄有悦色，以故尝依浮图，法号为保慈崇佑大师。及是疾良美，乃下制改封于邓，再进大国于齐。噫!禀和天粹，托体帝家，以锺念于渊慈，故荐膺于宠数。(故)[胡]不遐寿，永享我福，早岁逝矣，彼苍何哉!不归兜率之宫，亲承受记；必向迦罗之国，还复下生。被旨諲文，用识幽穸。谨记。 
陈国大长公主，嘉佑五年五月封福安。《欧阳修文集 皇第九女封福安公主制》：「门下：朕稽有国之彝章，着皇女之称谓。取其主以同姓，所以见王体之尊；必也锡之美名，所以彰礼命之宠。载涓吉日，敷告在庭。皇第九女岐嶷之姿，有生知之异禀；柔顺之质，得天性之自然。方严保傅之规，以养肃雍之德。俾遵旧典，褒以徽章。嘉乃妙龄，盛哉仪服。考佥言而惟允，非予意之敢私。呜呼!隆仁德以厚亲，兹惟教爱；习图史而循法，繄乃夙成。祗若训言，往膺涣渥(一作命)。可封福安公主。仍令所司择日备礼册命，主者施行。」八年五月，进封康国长公主。治平四年正月，封郑国大长公主。闰三月薨，追封秦国。元符三年三月，封陈国。政和四年十二月，改封庄齐大长帝姬。张方平《乐全集 秦国大长公主墓志铭》：「秦国大长公主，仁宗皇帝第九女也。母曰淑妃董氏。嘉佑四年四月二十五日诞生。嘉佑初，仁宗违裕，淑妃奉侍勤瘁，帝心察而怜之，眷遇甚渥，故主爱亦隆。五年，封福安公主。八年，英宗纂御，进封康国长公主。治平四年，今上践阼，加号郑国大长公主。闰三月二十三日薨，年八岁。主虽妙龄，地居尊(蜀)[属]。在仁宗有允女之宠，于英宗处天妹之重。今上当太主之贵，而太皇太后尽鞠育之慈，皇太后敦诸姑之好。可谓生而极盛，荣之致也。主既终三年之制，复值大行之恤，性资纯孝，情深攀慕，日课佛经，间或 馔。积毁癯瘠，感疾遂浸。三宫轸怀，日就临问，亲尝医剂，奄然无瘳。美玉韬华，明珠晦色。琅函金简，应图课以暂来；矞云景星，见光灵而遽返。中闱伤恸，掖庭哀送。四月二日，菆涂于奉先资福精舍，上为辍视朝五日，(逡)[追]襚秦国大长公主。秋八月，从
      
英宗皇帝龙韫，归穸昭陵外(城)[域]，别用卤薄仪物以从，盖旧礼也。有诏近臣，刊辞乐石。铭曰：月渚仙(俄)[娥]之仁，密赐拥全之惠。伸福而寿，既安且宁。微灾顿消，妙气来集。」 ，星潢帝女。周美天妹，汉尊太主。初解文褓，承禧紫房。秾华凤彩，秀色龙章。素瑟未工，玉箫方习。黼渥爱隆，云軿回急。三宫慈渥，五陵神隩。逝不可留，吁嗟大早!」《秦国文恭公集 集禧观开启福安公主禳灾道场青词》：「伏以神辇宅中，岳祠峙左。据国阳之胜势，严馆御之尊容。时属仲商，眷惟爱女。粤居 齿，用祷琳庭。虑气运之交乘，或星躔之临烛。特营祠醮，恭致禬禳。仰祈阴 
豫国大长公主，嘉佑六年闰八月薨，追封楚国。《王安石文集 皇故第十三女追封楚国公主制》：「 ：先王制礼，有卑尊疏戚之宜，惟至亲〔得〕以致悼痛之恩，惟至贵得以极褒崇之意。皇故第十三女，方在襁褓，尚其有成；位号未正，奄与物化。盖王姬之车服下后一等，而不视其夫，情文之隆，于是为称。则虽夭阏，其(弭)可弭忘 追命启封，胙之全楚。以终天性之爱，且慰幽穸之灵焉。可。」治平元年六月，追封韩国长公主。元符三年十二月，改封豫国大长公主。政和四年十二月，改封庄俨大长帝姬。 

      
荆国大长公主按此为太宗女，应移前「魏国大长公主」条后。，至道三年五月封万寿长公主。大中祥符元年十二月，进封隋国，降右龙武军将军李遵。四年七月，改越国。六年正月，改宿国。天禧三年八月，改鄂国。干兴元年二月，进封冀国大长公主。明道元年十一月，改魏国。皇佑三年六月薨，追封齐国，赐谥献穆。元符三年三月，改封荆国。政和四年十二月，改封献穆大长帝姬。大中祥符六年正月十九日，魏国长公主进封徐国，楚国长公主进封邠国，越国长公主进封宿国。时以圣祖降，帝谓宰相曰：「诸主宜推庆泽，而疏封之名已遍大国，奈何 」王旦曰：「亦有以小国美名升为大国进封者。」帝以为然，遂命更封。大中祥符八年八月五日，命入内副都知张景宗同勾当长公主宅及郡县主诸院公事。初，供备库副使麦守恩管勾，至是守恩请以入内都知兼 其事。 
惠国大长公主按此是真宗长女，应移于前。，元符三年三月，追封惠国大长公主。政和四年十二月，改封静一大长帝姬。 
周、陈国大长公主按周陈国大长公主，仁宗女，前有记事之文，此条当移并。，宝元二年封福康。嘉佑二年，进封兖国，降驸马都尉李玮。七年三月，降沂国。十一月，复岐国。治平四年五月，进楚国大长公室。熙宁三年薨，谥庄孝，追封秦国。徽宗初加周、陈国。政和四年十二月，改封庄孝明懿大长帝姬以上一段，除「七年三月降沂国十一月复岐国」十三字外，均系原稿批补。。韦骧《代刘兵部贺兖国公主出降表》：「臣某言：伏审六月日内降白麻，福康公主进封兖国出降者。礼盛太平，舄奕本朝之事；势荣下嫁，光华旧戚之门。筑馆据乎鲁经，附骑沿于汉制。表正人伦之大，藩维帝祚之长。四方闻风，万古称 
      
庆。臣某诚驩诚喜，顿首顿首。恭惟尊号皇帝陛下荷祖宗之业，挟尧舜之心。循降女之前规，发慕亲之至德。赐公主以兖国之号，乃陛下爱育之深；归公主于皇舅之家，盖陛下孝思之永。延宠休于勿绝，继欢好而又新。物仪所稽，丰约惟古。义评周什，车服避至后之尊；言采庶臣，资送减先皇之子。圣明一举，慈顺两全。远贻史册之昭章，幽致庙灵之说喜。臣限以官守之在远，不获奔走阙庭，鼓舞称贺，卑情无任瞻天踊跃之至。谨差某奉表以闻。」 

秦、鲁国贤穆明懿大长公主，嘉佑五年封庆寿，进惠国。治平四年五月，进许国大长公主，降右领军卫大将军钱景臻。改韩、周、燕国。徽宗朝进秦、魏两国。政和三年，更封令德景行大长帝姬。建炎初复公主号，改封秦、鲁国。绍兴十五年薨，谥(明)[贤]穆。二十九年，加谥明懿此段亦是原稿批补。。神宗熙宁九年二月十二日，中书门下言：「前诏陈国公主出降王师约，更不升行及令行舅姑之礼。今韩国大长公主降钱景臻，其见行舅姑礼合依此。」帝曰：「大长公主，朕宫中每见必拜，惟皇太后亦叙姑嫂之仪，不可与朕诸妹等也。宜止依兖国公主降李(韩)[玮]之礼。」三月一日，太常礼院言：「皇后居父期服，韩国大长公主出降日，皇后行更不行至第之礼 」诏：贤妃率宫闱掌事送至第外，命妇更不从。熙宁九年三月一日制：许国大长公主进韩国大长公主，令所司备礼册命。三(月)[日]，命枢密副使、尚书礼部侍〔郎〕王韶为册礼使，枢密直学士、起居舍人、佥书枢密院事曾孝宽为副使，翰林学士、尚书兵部郎中、知制诰邓绾撰册文并书篆印。四日，中书门下言：「韩国大长公主受 
      
册法物，虑有司趁备绣作不及，欲权以锦代。」从之。十四日，内降韩国大长公主册印，宰臣率百官班文德殿庭行礼。册文曰：「皇帝若曰：好合二姓，人伦所先；礼隆诸姑，国典惟旧。风化是式，品章有彝。参稽前猷，申锡明命。咨尔许国大长公主，仙源流庆，宝婺分辉。(总)[聪]慧敏明，天姿特异。懿柔端静，姆训弗烦。朕仰惟仁祖之慈，早厚公宫之教。而乃和顺见乎积行，教爱禀乎夙成。性修而愈循，言谨而无择。爰迨及笄之始，载询卜凤之祥。是用进加大国之封，涓选迩辰之吉。君袂备物，公圭主仪，诹循旧章，参酌异数。今遣使枢〔密〕副使、尚书礼部侍郎王韶，副使枢密直学士、起居舍人、签书枢密院事曾孝宽持节册命尔为韩国大长公主。于戏!惟顺为正，式显燕贻之谋；以贵而行，无忘厘(隆)[降]之义。永启来誉，不其美欤!」元丰五年正月十日，诏：韩国大长公主长女钱氏特封宜春郡主。七年九月二十三日，诏以韩国大长公主长男为庄宅副使，赐名忱。绍圣三年闰八月八日，尚书户部言：「周国大长公主长女宜春郡主与侍禁卢珫为亲，合破诸般请给，乞依条施行。」诏依宗女已嫁郡主请给外，每月更特添料钱二十贯。十二月七日，周国大长公主奏：「长女宜春郡主与卢珫为亲，欲依驸马都尉王师约、王诜女郡主除请给外，更支生料钱等。」从之。五年四月九日，三省言：「周国大长公主奏，男西染院 
      
使钱忱年十六，乞除一使额赴朝参。」诏特迁庄宅使、文州刺史。元符三年三月四日，诏：「宗祖诸女并进封。其殁而已封赠者，自宣祖诸女而下，并复追赠，依昭穆序加长公主、大长公主之号。」徽宗崇宁元年九月十九日，诏：「朕恭惟仁宗皇帝以神器大宝属于英宗，保宗社万世安固之基，为天下得人，泽渐夷夏。知人睿哲，辉焕无前。图报忱诚，不忘寤寐。燕国大长公主乃仁宗皇帝爱女，庄静和懿，徽柔惠恭。动容周旋，率由仪矩。秉心淑谨，迪德肃雍。不有优异褒嘉，何以仰酬盛德 疏疏封两国，超越典彝。(典)[断]自予怀，庸昭施报。可特进封秦、魏两国大长公主。」十一月十一日，秦、魏国大长公主奏：「近封秦、魏两国，出于陛下亲睦之厚。乞依亲王移镇例推恩。」诏与恩泽三人。二十四日，诏：「秦、魏国大长公主第三女钱氏，已与故李玮男承徽议亲，特封信都郡主。所有请给、祗应人并添赐生料、细食等，并依长女宜春郡主例施行。」十二月二十三日，诏：秦、魏国大长公主除见给外，特增月俸二百千。先是大长公主月俸千缗，至是以始兼两国，增俸及春冬衣、奏荐等。崇宁五年十一月二十三日，诏秦、魏国大长公主第五女特封同安郡主；第七女特封齐安郡主；第八女特封建安郡主；第九女特封文安郡主。高宗建炎元年六月二十六日，诏：「仁宗皇帝长女秦、鲁国大长公主驸马都尉、赠太傅钱景臻长女：「长」字当衍，或为「爱」字之误。据《宋史》卷二四八《公主传》，秦鲁国大长公主为仁宗第十女。，忠 
      
臣之后，昨缘薨逝，一无陈乞。今遇登极赦文，可与赠太师。景臻子、仁宗之甥止有忱等今(生)[在]阙下。忱、愕元任节度使，愐承宣使，依祖宗故事，并与依旧原任官，许持服。」续诏钱景臻还旧官，其环卫官告令吏部拘收毁抹，赠太傅依旧；钱忱、钱愕、钱愐并令检讨官讨论取旨。二年十月十日，秦、鲁国大长公主奏：欲朝见毕，诣名山福地烧香。从之。四年六月五日，诏：「秦、鲁国大长公主本身请给，令所至州军于诸司钱内应副；不足，即许截拨上供钱。其余官吏等并依元降指挥施行。仍具每月请给名色数目申尚书省。内生日支赐并节料之类并权住支。」绍兴元年五月十七日，中(侍)[奉]大夫、宣州观察使、(斡)[干]办秦鲁国大长公主宅郭永锡奏：「大长公主孙钱端英、端、端 并曾孙钱符，并各长立，乞依荫补条格比附，并于文臣内安排。兼契勘大长公主孙已有合补授条格外，有曾孙欲乞比附孙男降等补授。大长公主女之子、应天府进士王博，乞依荫补条格比附，于文臣内安排。」司封检准大观条，特推恩。「大长公主子庄宅副使今系武节郎，孙东头供奉官今系从义郎，女之夫右班殿直今系保义郎。勘会除有大长公主子孙并女之子入条格外，即无大长公主曾孙比附推恩入官条格。兼自来公主遇大礼合荫补亲属，若换文资者，如三代内曾任朝奉郎以上，或身曾预文贡士，依条听于文资 
      
内安排，亦无比附荫补格换文资法。」诏令吏部依条施行。绍兴六年五月九日六年：疑有误，当是二年或三年。，秦、鲁国长公主奏：「久远宫庭，今自闽中至信州，欲权寄家衢州，止带儿孙赴行在朝见。」诏令绍兴府居住，仰守臣踏逐寺院安泊；其朝见一节候到绍兴府具奏听旨。续有诏：大长公主远涉劳顿，可免朝见。如有申请事件，开具奏闻。六月二十六日，秦、鲁国大长公主奏：「本宅主管事务、武经郎王恻随逐有劳，乞特令再任。」尚书省检会绍兴二年十月三日 ：今后除监司、沿边守臣许再任外，余不许，仍令御史台觉察弹奏。诏检坐已降指挥与照会。十一月二十四日，秦、鲁国长公主第五男武功大夫、嘉州防御使钱恺年已及格，依条例合赴朝参。诏许放参。四年八月二十六日，秦、鲁国大长公主奏：「昨于建炎之前首上表奏迎请皇帝登位，未经陈乞推恩。重念妾有子二人，历任三十年，并自诸司副使积官至节钺留务。靖康之初， 授环卫，今已九年，未还旧秩。忱元任检校少保、泸(州)[川]军节度使、充中太一宫使；愐元任光山军承宣使、提举万寿观公事。今来乞用前件恩典，各与改正元任旧官。其请给见支节度、承宣使半俸，止乞依旧支破。」诏：「秦、鲁国大长公主系仁庙之女，忱、愐特各与改正旧官。余依奏。应戚里之家不得援例，如违，重寘典宪。」六年二月十六日，诏差钱愐往台州传宣抚问秦鲁国大长公主，并赐 
      
银合茶药。七年七月七日，秦、鲁国大长公主乞令钱忱随侍，暂赴行在所起居。诏候至八月起发赴行在所。十月二十三日，上谕宰臣曰：「秦、鲁国大长公主今日入内。朕以仁宗皇帝之女，朕之曾祖姑，待遇加礼，每入内，朕必迎见，先声喏。朕惟仁宗皇帝深仁厚泽，涵育海内，大长公主眉寿康强，亦仁宗盛德遗泽之所致。」闰十月十九日，上曰：「秦、鲁国大长公主昨日入谢，钱忱除开府(义)[仪]同三司。朕因从容语之曰：『大长公主寿考如此，乃仁宗皇帝四十二年深仁厚泽，天下爱戴，锺庆于长主。在家(侍)[待]遇诸子，宜法仁宗之用心，须是均一。』长主曰：『未尝敢不均一也。』」上知愐、恺非主所出，常偏厚于忱，故训喻及之。八年闰十月十三日，制：检校少保、泸(州)[川]军节度使、充中太一宫使、吴兴郡开国公、食邑五千五百户、食实封一千五百户钱忱，可特授开府(议)[仪]同三司，加食邑五百户、食实封三百户。余如故。先是秦、鲁国大长公主奏：长子钱忱历事累朝，自任节钺，逮今十有七年，欲望优赐推恩。诏：「忱，仁宗之甥，近随秦、鲁国大长公主入觐，理宜疏宠，以慰其母心。令三省、枢密院进拟施行。」故有是命。十二月六日，诏钱端礼除直秘阁，先次除授差遣。续有旨，除职指挥更不施行。以臣僚言：「仰惟陛下敦尊祖睦族之义，昨以秦、鲁国大长公主入觐，顾属籍行时无先者，乃疏疏恩其子忱，进升使弼，位亲公(司)[师]。其仪 
      
物礼秩固已度越彝章。(又)[今]又以其子端礼为直秘阁，恩宠太过，臣切惑之。端礼未有劳 ，非所当得。传之四方，必有讥议。臣尝闻真宗皇帝谓近臣曰：『皇诸亲为族姻求恩，多过有希冀。朕念 臣戮力尽瘁，或远在边防，久历岁时，非功状显著，未尝进一资一级。此若尽遂其请，甚紊公道。』陈尧叟等因言：『如秦国长公主为长子求刺史，诸子岁改官，陛下皆寝其奏。中外之人知陛下推公御人，不以亲疏为异。』臣又尝闻神宗皇帝时，知谏院杨绘请易向传范差遣，以杜外戚侥求。当时执政言：『传范累守郡有政绩，非缘外戚进。』上曰：『得谏官如此言，甚善，可以止异日妄求也。』而况今日艰难之时，所以激励多士者，职名为重。』臣愿陛下深念祖宗成训，不轻畀付。所有钱端礼直秘阁之命，乞赐追寝，以塞舆议。」故有是命。十年七月十九日，秦、鲁国大长公主奏：「妾恭闻皇太后将还宫阙，欲与男钱忱暂赴行在起居。」从之。十二年十一月七日，诏：秦、鲁国大长公主男钱恺特落阶官指挥更不施行。以臣僚札子奏：「陛下敦肺腑之爱，曲徇其欲，然事越旧制，不可为法。钱氏所引，乃潘长卿、粹卿之例，而潘氏有请，缘钱氏启之于前。今各思及其子，不为不均，若又从而求之，则转相攀援，宁有穷已。此例复开，后来者何以拒之 伏望宸断于艺祖之训于：疑误。， 章圣之为，将钱恺落阶官指挥亟赐寝罢。自今尚有似此 
      
不应陈乞而陈乞者，令臣僚施行。庶几少塞幸门，以复先朝旧制。」故有是诏。十五年十一月一日，诏：「秦、鲁国贤穆大长公主上遗表，男降授舒州团练使、知阁门事、兼客省四方馆事钱恺与叙元官，仍转行一官。已有官孙四人、曾孙三人，并转一官；未有官孙四人补宣义郎，曾孙三人并补承奉郎。女夫魏端臣补忠训郎。恺妻王氏特封感义郡夫人。孙女二人并封恭人。玄孙荣祖补承务郎，孙女夫刘度补保义郎。本宗异姓白身亲属共与文武恩泽各三人。」二十五年十月三日，少保、泸川军节度使、充中太一宫使、荣国公钱忱奏：「契勘大长公主孙女出适白身，例封恭人；女夫有官人转一官，选人循两资。今贤穆大长公主幼孙恭人钱氏已出适杨存中长男偰，缘用别恩已封恭人，欲乞将出适恩例，并臣昨自绍兴十三年至二十二年四遇大礼合得陈乞封邑两项恩例，特与加恩郡夫人，杨偰依例与转行一官。」从之。 
兖国大长公主，嘉佑六年三月封永寿。八年五月，进封荣国长公主。治平四年正月，进封邠国大长公主。熙宁九年十一月，改鲁国。十二月，降左领军卫大将军曹诗。元丰六年十二月薨，追封荆国，赐谥贤懿。元符二年，追封秦国。元符三年二月，追封兖国。政和四年六月，特追封贤懿恭穆大长帝姬。〔熙宁〕九年十一月二十一日制：邠 
      
国大长公主进封鲁国大长公主，仍令所司备礼册命。二十三日，诏中书门下：「昨制命邠国大长公主进封鲁国，所有合备典礼，累据大长公主面陈，欲得免罢。可依所奏，更不排(辨)[办]，止进诰入内。」十一月二十四日，诏：「鲁国大长公主下降，德妃苗氏率宫闱执事人送至私第外，命妇更不从。」元丰六年正月十九日，诏特以鲁国大长公主男庄宅副使曹晔为右骐骥副使，旼为如京副使。陈国长公主男宫苑副使王殊为东染院使，崇仪副使殖为六宅副使。卫国长主公男如京副使张秉渊为庄宅副使。六月五日，诏：韩国、鲁国、魏国大长公主、陈国、卫国、长公主宅，各差禁军十人、节级一人巡宿。十二月二十四日，诏：「故鲁国大长公主自始染疾，干当本院内殿崇班曹新不以闻，降授西头供奉官，特冲替。」绍圣元年八月二日，诏将作监修故荆国贤懿大长公主(彭)[影]堂，毋过七十间。以主第火，中书省为请也。 
燕、舒国大长公主，嘉佑六年三月封宝寿。八年五月，进封顺国长公主。治平四年正月，进封冀国大长公主。元丰五年十二月，改魏国。是月，降开州团练使郭献卿。八年四月，进封楚国。元符三年三月，改吴国。崇宁五年十二月，进封吴、越国。大观二年二月，改封秦、兖国。政和二年正月薨，追封燕、舒国，赐谥懿穆。四年正月，改封懿穆 
      
大长帝姬。 

英宗四女。魏、楚国大长公主，嘉佑八年五月封德宁。治平三年五月，进封徐国，降左卫将军王师约。四年正月，进陈国(大)[长]公主。元丰八年薨，追封燕国大长公主，谥惠和。元佑四年，追封秦国。徽宗追封魏国。大观六年六月，加韩、魏国，改魏、楚国。政和四年三月，改惠和大长帝姬「英宗四女」以下至此，原为眉批。。 
治平三年十一月十九日，徐国公主降王师约，皇后及皇子颍王、东阳郡王送至第。治平四年二月，诏曰：「朕昔侍先帝，恭闻德音，以『旧制，士大夫之子有尚帝女者，辄皆升行，以避舅姑之称。习行既久，义甚无谓。朕常念此，寤寐不平，岂可以富贵之故，屈人伦长幼之序也!宜诏有司革之，以厉风俗。』朕闻谕之始，钦仰称叹，至于再三。不幸先帝后婴疾疚，其议中寝。朕恭承遗旨，敢不遂行。可中书门下议，降诏有司，发扬先帝盛德。」于是(旨)[以]遗旨为令，自陈国长公主始。十三日，诏曰：「盖闻圣人制礼，造端乎夫妇，所以正人伦；先王立教，莫善于孝悌，所以厚风俗。王姬下降，旧典有仪，于其舅姑，当行盥馈。然历代相沿代：原脱，据《宋大诏令集》卷四○补。，习为矜汰汰：原作「式」，据《宋大诏令集》卷四○补。。至于乱昭穆之序，废长幼之节，是为作法于凉，何以使民兴行 先皇帝暇日，尝以为言，欲申训 ，俾成礼顺「成礼」二字原脱，据《宋大诏令集》卷四○补。。旋属违豫，未皇着于令也。末予冲眇，祗服休命，德音在耳，曷敢昏逾 率循大卞，盍先遗志「率循」二句：原作「率循太不盖先志」，据《宋大诏令集》卷四○改正。。岂曰善继，用彰我昭考，稽古垂宪，足以贻谋后世者。其体兹旨，令有司按典礼奉行。仍令陈国长公主行舅姑之礼，王师约更不(申)[升]行。」公主见舅姑之礼自此始之。熙宁四年十二月五日，太常礼院言：「驸马都尉王师约等奏：『自来长公主凡有表章，不称臣妾，质诸典礼，虑未允当。』参详男子、妇人，凡上所尊，称臣若妾，义实相对。今宗室伯叔近 
      
亲悉皆称臣，即公主自大长公主而下，理合称妾。况家人之礼，难以施于朝廷。请自大长公主而下，凡上笺表，各据国封，并称妾。」从之。元丰二年四月二十二日，以龙卫废营地赐(卫)[陈]国长公主，地与主第相直也。三年五月二十二日，诏：陈国长公主子王殊、王殖转五资。先是车驾幸其第，乃(是有)[有是]命。哲宗元佑二年六月九日，诏：燕国惠和大长公主长男皇城使、成州团练使王(洙)[殊]，特与免依格试，许令朝参。六年闰八月十四日，户部言：「故魏王位影前姨共二十二人，请给自秦国惠和、越国、荆国大长公主宅例，仍旧勘给。」诏：「比旧人数减半，其秦国惠和、越国、荆国大长公主宅亦如之。若秦国庄孝、秦国献穆大长公主宅人数、请给，据见存者给终身，候及半勿补。」绍圣三年六月五日，诏：公主女之子依旧条推恩，其元佑五年六月八日指挥不得行。先是吏部特推恩格：公主女之夫补承奉郎。元佑五年六月八日 ：「公主女适夫，与左班殿直；愿就文资者授假承事郎。其已有官人即依旧法。」至是三省奏，以秦国惠和公主亲女永嘉郡主王氏亲男初子通初子通：疑有误。，乞依格施行，而有司以女之子未敢用特恩格，故有是诏。大观三年六月十八日，制以英宗女魏国大长公主进封韩、魏国，以嫠居，用故事加恩也。 
魏国大长公主，嘉佑八年五月封宝安。治平四年正月， 
      
进封舒国长公主。熙宁二年七月，改蜀国，降左卫将军王诜。元丰三年五月薨，进封越国，赐谥贤惠。元佑元年十一月，追封大长公主。元符三年三月，追封秦国。政和元年三月，追封荆国。二年闰四月，追封魏国。四年三月，追封贤惠大长帝姬。五年正月，改封明惠。熙宁二年七月十二日，太常礼院言：「蜀国大长公主出降，主婚当具雁币玉帛等物，自内东门进入。中宫当率宫闱掌事者及外命妇送至第。又当行亲迎同牢之礼。」从之。二十四日，召辅臣观蜀国长公主下嫁妆奁于集英殿。自是公主下嫁，并宣宰辅观妆奁。孝友同风按：「孝友同风」上当有脱文。。赵国(庄)[贤]惠长公主，英宗第二女，其贤闻天子。方崇养庆寿宫，虽皇太后至尊，犹为姑妇礼，朝夕见，奉上甘肥，候问寒温。凡仁宗、英宗诸女驻车宫东门，岁时朔望庆贺，两宫先后少长柔恭序顺，与与如也。公主长出入帝家，于慈仁孝友，饫闻习识，故不待傅言母教，而动止中礼。宾重其夫，芘其宗族，赒恤其 党。居孀姑卢氏于其侧，给致饔 ，必先择珍异者致之。卢有疾，主日至榻下自和汤剂以进。闻者惊孍，诸家传之，以为法式。 
韩、魏国大长公主，嘉佑八年五月封寿康。治平四年五月，进封祁国长公主。熙宁三年四月，改卫国。五月，降左卫将军张敦礼。元丰八年四月，进封冀国大长公主。绍圣二年十月，改秦国。元符三年二月，改越国。大观元年 
      
正月，改越国大观元年正月改楚国。二月三日，改魏国。三年七月，进封韩、魏国。政和三年闰四月，特改封贤德懿行大长帝姬。宣和五年三月薨。哲宗绍圣元年闰四月三日，三省言：「冀国大长公主言：长男右骐骥副使张秉渊欲赴朝参，乞依李端悫恩例，特与对改使额。」诏张秉渊除右骐骥使，令赴朝参，免吏部试并短使差遣。后遂为例。二年十一月二十三日，秦国大长公主男赐名楙，亦除庄宅副使。三年正月二十七日，秦国大长公主女张氏特进建安郡主。 
舒国大长公主，元符三年追封。 

神宗十女。周国长公主，熙宁元年三月封延禧公主。元丰元年二月薨，追封燕国。元符三年三月，追封周国长公主，赐谥淑怀。政和四年十二月，改封淑怀长帝姬。神宗女燕国公主仍赐谥「神宗」上疑有脱文。，未受封者并封小国。 
      
楚国长公主，熙宁三年十二月封宝庆公主。五年七月薨，追封吴国。元符三年三月，追封楚国长公主。政和四年十二月，改封贤恪长帝姬。 
唐国长公主，熙宁八年十二月封淑寿公主。元丰八年四月，进封温国长公主。元佑七年二月，进封曹国。是月，降左卫将军韩嘉彦。元符三年，改冀国。崇宁二年五月，改雍国。大观元年正月，改越国。二年二月改燕国。政和元年十一月薨，追封唐国，赐谥贤穆。四年十二月，改封贤穆长帝姬。元佑四年十二月十八日，诏温国长公主并皇太妃亲属，与五人恩泽。五年四月十八日，将作监言：「温国长公主第已画图进呈，并依温国长公主第修盖温国：疑误。。今踏逐到见住军头司及添展龙卫营东壁地步可以修盖。其间有侵居民税业地步，乞估定价钱，下户部支还。」从之。七年二月四日，诏：「温国长公主下降日，皇太妃率宫闱掌事者送至第外，命妇免从」。二十五日，曹国长公主下降驸马都尉韩嘉彦。绍兴十年正月十二日，诏：「韩恕系唐国大长公主长男，昨两任知合门事，通及十年，罢职未曾推恩。可特落阶官，除正任防御使。」 
潭国长公主，元丰八年四月封康国长公主。绍(兴)[圣]四年 
      
二月，改定国。闰二月，降左卫将军王遇。元符三年二月，改韩国。崇宁二年五月，进封鲁国。大观元年正月，改陈国。二年二月，改郓国。六月，薨，追封潭国，赐谥贤孝。政和四年十二月，改封贤孝长帝姬。绍圣四年二月十三日，诏：「康国长公主闰二月二十四日下嫁，婉仪宋氏率宫闱掌事人送至第外，命妇免从。」 
郓国长公主，元丰八年二月薨，追封惠国公主。元符三年二月，追封郓国长公主。政和五年正月，改封贤康长帝姬。绍圣八年八月十八日，诏：故惠国、莘〔国〕、申国公主祔葬毕，于奉先资福禅院依故燕国公主例修影堂屋各十间，每位方二十五步。」 
潞国长公主，元丰七年四月薨，追封莘国公主。元符三年二月，追封潞国长公主。政和四年十二月，改封贤穆长帝姬。 
邢国长公主，元丰七年正月薨，追封申国公主。元符三年二月，追封邢国长公主。政和四年十二月，改封贤令长帝姬。 
邠国长公主，元丰八年四月封沂国长公主。十月薨，追封邓国。政和四年十二月，改封贤宜长帝姬。「政和」以下原为眉批。 
兖国长公主，元丰八年四月封嘉国长公主。元佑五年正月薨，追封蔡国。元符三年二月，追封兖国。政和四年十二月，改封贤和长帝姬。 
徐国长公主，元丰八年四月封德国长公主。元符三年二月，封庆国。崇宁二年五月，封益国。三年十二月，降左 
      
卫将军潘意，封冀国。大观元年正月，封蜀国。二年二月，封徐国。政和三年闰四月，改封柔惠帝姬。政和五年十一月薨，追封贤静长帝姬。 
哲宗四女。陈国公主，绍圣三年五月封德康公主。元符三年二月(追)[进]封荣国。大观二年二月，封瀛国。四年二月，降左卫将军石端礼，封陈国。政和三年闰四月，改封淑和帝姬。政和七年七月薨，追封靖懿帝姬。高宗建炎元年八月十九日，诏靖懿帝姬依旧改封陈国长公主，从驸马都尉石端礼之请也。 
秦国公主，绍圣四年六月封康懿公主康懿：原作「懿康」，据《宋史》卷二四八《公主传》乙。。元符三年二月，进封嘉国。大观二年二月，改庆国。政和元年二月，改韩国，降左卫将军潘正夫。三年闰四月，改封淑慎帝姬。建炎初复公主号，改封吴国。孝宗即位，进封秦国大长公主。隆兴二年薨，谥康懿。「建炎初」以下原为眉批。绍兴二年四月十九日，诏：「吴国长公主所过州县，据所管的确人数批(文)[支]驿券。其人夫、器皿等量行应副，不得过有搔扰。仍札与本宅使臣照会，不得伪冒支请官物。如违，计赃重作施行。」六月十七日，诏：吴国长公主一行请给，依秦、鲁国大长公主自得指挥施行。八月十三日，诏：吴国长公主俸米，许诸司米内取拨；如不足，截拨上供米应副。其都尉并一行官属等请给，令所在州军依条勘给。三年四月二十六日，诏：今后驸马都尉不许出谒及接见宾客。十二月二十一日，〔诏〕：今后驸马都尉潘正夫至所居州军，许与知、通州官相见一次。四年四月五日，吴国长公主奏：「男潘长卿、粹卿系武德大夫，见 
      
带遥郡。欲乞特与除落阶官。端卿、温卿并系武功郎，乞特与除转大夫带行遥郡。昨(过)[遇]建炎二年郊祀大礼，合奏补亲属白身恩泽，欲乞回授与驸马都尉潘正夫亲弟敦武郎、合门祗候潘尧(大)[夫]，于职名上转行。」从之。七月十一日，吴国长公主奏：「与潘正夫儿男骨肉等请给、衣赐、生〔日〕、食粮，并乞依例施行。」诏潘长卿特(衣)[依]粹卿、端卿支破一分料钱。五年二月二十五日，吴国长公主奏：「有男二人，望依男潘粹卿、端卿例赐名授官，支破请给。」〔诏〕吴国长公主二男并依格与补武节郎，赐名令中书舍人训撰。十月十五日，吴国长公主奏：「长男潘长卿，次男粹卿，并昨自武节郎特转武翼大夫、遥郡刺史。有男端卿、温卿二人，各已系大夫，乞特依例，并与带行遥郡。」诏潘端卿、温卿并特除遥郡刺史。七年二月五日，吴国长公主奏：「男武义大夫、文州刺史潘温卿合趁赴朝参，乞依男长卿等例，除一外任宫观。」诏特差(立)[主]管台州崇道观。三月二十一日，吴国长公主乞赴行朝入觐。诏听指挥起发。绍兴七年八月九日，吴国长公主乞驸马都尉潘正夫依石保吉、魏咸信、柴宗庆等及见今宗室士例，除开府仪同三司，并将见任检校少保除落检校二字。诏：「士系任宗司十年，依故事除开府仪同三司。札与本位都监照会，自后不得妄有陈请。」八年六月十六日，上语宰相曰：「吴国长公主数日前到，留宫中三日， 
      
为驸马都尉潘正夫求恩数。朕语之云：『官爵岂可私许人 须与大臣商量。况近日多事，未暇及此。』」上又曰：「当此极(署)[暑]，朕每日着衣服相伴饮食，盖为长(生)[主]是哲宗之女、朕之姊也。」赵鼎曰：「陛下行家人礼于宫中，所以待长主之礼，虽盛暑不废；至于官爵，则不以私予。此帝王之公也。」九月五日，进呈都尉潘正夫乞加恩及援例乞使相。宰执言：「祖宗封石保吉等使相，皆以勋(荣)[劳]显著，非专为懿戚之故也。正夫何功，敢尔为请 」上曰：「在朕敦睦之义，不欲峻却。既于国体有嫌，焉得私 当明谕之，以绝其辞。」十二日，诏：「吴国长公主同驸马都尉潘正夫将带一行，见今在外从便居止。所至州军，仰守臣常切应副请给等，毋令欠阙。」九年十一月十六日，制以检校少保、昭化军节度使、充醴泉观使、驸马都尉潘正夫为开府仪同三司。二十七日，诏：「哲宗皇帝昭慈圣献皇后止有孟忠厚、潘正夫系近亲，余人不得援例。」以臣僚言：「近日戚里除授每加优异，往往不用祖宗故事。岂以比年以来，外族周 ，于是深轸圣慈，务极恩意 此固陛下睦姻之厚德也。陛下之赐者甚寡，而不以为然者天下皆是，此不可不知也。前日孟忠厚以郡王出守镇江，今潘正夫又以驸马都尉除开府仪同三司。是以历考祖宗朝，驸马都尉惟石保吉以履历外任，尝着效成于行营，乃于晚年纔得使相，自余皆无此除。如以郡王出守，则未 
      
之有也。忠厚、正夫傥于艰难时尝有勋劳在人耳目，则越常制而宠异之，其谁曰不然 今徒以存抚之故，而废祖宗之法，启侥幸于后人，无怪乎舆论之未孚。然开府者既已敷告治廷，日传千里矣；分符者又已就郡。臣亦尝以为请，蒙陛下为臣道其所以矣。臣之区区，固知其无及于事，然执法，臣之职也。陛下尝谓臣：『祖宗之法不可辄改。』臣以谓，上行法则下知所从，上废法则下亦莫之守矣。臣愿陛下特降处分，孟忠厚、潘正夫差除系一时特恩，后人不得援例。仍自今改授，有非祖宗旧制，并许给舍台谏论驳，当不惮改。如此，庶几幸门杜绝，而天下皆知陛下如天之无心也。」故有是命。十二年六月十一日，诏差潘温卿往婺州传宣抚问吴国长公主，并赐银合茶药。可依差钱愐例立定画一指挥施行。八月二日，吴国长公主奏：「伏闻皇太后还阙有期，乞同潘正夫、儿女、官吏等诣行在入觐，并前去迎接。」从之。十五年三月十七日，诏：右武大夫、成州团练使、带御器械潘温卿，特授贵州防御使。以用母吴国长公主合得白身亲属恩泽陈乞也。十七年十月十六日，吴国长公主奏：男舒州观察使、带(御)[御]器械潘温卿昨(斡辨)[干办]皇城司六年，任满，并该遇亲从拣配诸班直了，当依条特转两官，许令回授，本家未有合回授之人，欲望将温卿两官恩例许于见今官上转行一官。」诏潘温卿可特授武宁 
      
吴国长公主札子，乞长女夫郑珙转行两官，特与升擢，诏从其请。臣窃详所奏，即非用本家合得恩例陈乞，却创自拟定官职，仍乞特与行下，显是过有侥求，未合公议。昔汉馆陶公主为子求郎，明帝止赐之金，而不从所求。盖自古帝王谨惜名器，皆如是也。今吴国有请，若从其自先指定，特与之，则予夺轻重不出于陛下。而此例一开，其将何以禁塞 望追还已降指挥，以称陛下力行公道之意。」上曰：「命下逾两旬，已被受差遣 ，乃始封驳转官词头，恐非故事。可谕与令书读。」宰臣退召贺允中到堂 军承宣使。十九年八月二十一日，吴国长公主入觐，为男潘长卿、粹卿、端卿乞推恩。诏潘长卿特授泉州观察使，粹卿利州观察使，端卿阆州观察使。二十二年十月二十六日，诏：右通直郎、新添差权通判严州郑珙特除直秘阁，合门宣赞舍人潘尧夫特转右武郎。珙系吴国长公主长女之夫；尧夫，长主驸马都尉正夫之弟。皆以累从长主入觐，主为之请，故有是命。二十三年六月八日，吏部言：「吴国长公主奏：有男合赐名授官，女二人合封郡主，并支破请给。诏依例施行。照例，系令中书舍人训撰名讫，依格合补武节郎，合命词给告。」从之。二十七年十一月二十四日，诏：「吴国长公主长女夫右奉议郎、直秘阁、前添差婺州通判郑珙转两官，添差两浙东路安抚司参议官指挥更不施行。」以给事中贺允中奏：「伏宰：原作「追」，据《建炎要录》卷一七八改。， 
      
面谕圣旨，既而〔允〕中执所见，不欲中易，翌日再进呈。上曰：「虽稍后时，所论极有理，盖虑后来援例者众。当曲从之。」宰臣沈该等奏曰：「谏行言听，使言者得以自安，此盛德事也。当再谕允中以陛下虚怀纳谏之意。」二十八年正月二十八日，吏部言：「吴国长公主〔乞〕孙潘昌衡、昌佐、昌辅、昌朝依秦、鲁国大长公主孙钱端英等，并孙昌期、昌龄等体例，并与补授文资。本部契勘，昨秦、鲁国大长公主奏孙钱端英等并吴国长公主孙潘昌期等补官体例，系是先次依格补授从义郎，后来与依格换授文资。今欲依此施行。」从之。七月九日，诏：「宁江军承宣使、提举台州崇道观潘长卿，昭信军承宣使、提举江州太平兴国宫潘端卿，舒州团练使、提举台州崇道观潘清卿，建宁军承宣使、特差两浙东路马步军副都总管、婺州驻札潘粹卿，并令任满日各与再任。所有长卿、粹卿、清卿并温卿各身分并元随人请受，并与依已降指挥，依见今已请则例支破。」从吴国长公主请也。二十九年四月二十九日，诏：吴国长公主男赐名振卿，与依格补官。六月十七日，诏：「吴国长公主生日合得度牒、紫衣各一十五道，依例系折银三百两，令户部支。」三十年三月七日，吴国长公主乞：「女夫郑珙见添差两浙东路安抚司参议官，男潘温卿见任在京宫观，端卿、清卿各在外宫观，粹卿添差两浙东路马步军副都总管、婺州驻札。 
      
欲(后)[候]今任满日，各特与再任。粹卿身分请受与依已降指挥，于上供经制钱物内支给。」从之。十月二十八日，兴宁军承宣使、驸马都尉曾夤母普宁郡太夫人郭氏陈乞孙女夫敦武郎徐公选添差差遣。诏令吏部添差合入差遣一次按此条系下文徽宗女嘉德公主传内之文，错简在此。。三十二年五月二十八日，御药院言：吴国长公主生日，合取赐酒壹拾硕，系下驻跸州军应副。诏令临安府依数支供。绍兴三十二年孝宗即位，未改元。八月二十六日，诏：「吴国长公主进封大长公主，有司择日备礼册命。」大长公主言，册命乞赐寝罢。诏曰：「朕诵周诗唐〔棣〕之华，鄙汉室沁园之制。维时懿主，锺庆泰陵。属绍服之云初，岂推尊之可后。爰布褒优之泽，亟加大长之名。诹辰将御于昕朝，备物中颁于涣册。遽观需牍，祈寝祲仪。勉 谦冲，良深嘉孍。所请宜允。」二十八日，诏秦国大长公主女夫右承议郎、直秘阁郑珙特添差两浙东路安抚司参议官，长孙右通直郎潘昌期添差通判严州。并从大长公主所请也。隆兴二年九月二十七日，诏：「故秦国大长公主孙潘昌光、昌辉、昌简、昌锜，并特授右宣义郎；曾孙志、恕并特授右承奉郎。」大长公主遗表来上，从其请也。 

      
徽宗三十四女。嘉德公主，建中靖国元年六月封德庆公主。大观三年二月，改封嘉福福：原缺，据《宋史》卷二四八《公主传》改。。政和三年闰四月，改封帝姬。五年四月，改封嘉德。五月五日，降左卫将军曾夤曾夤：原作「曹夤」，据本书帝系八之五六改。下同。。徽宗崇宁元年八月五日，诏荣德、嘉德二公主廪给等并特加倍。政和五年五月一日，尚书省言：「嘉德帝姬下降，乞升厌翟车，惟于仪(伏)[仗]内除去四望金根车外，余用皇后仪〔仗〕人数三分之二，以应帝姬下皇后一等之义。仍乘(担)[檐]子至承天门外升车。」并从之。五日，嘉德帝姬下嫁曾夤，诏用嘉礼新仪行盥馈之礼，皇后率宫闱送至第外，命妇免从。先是，上命议《五礼新仪》，既诏皇太子行冠礼，至是复命帝姬行婚礼。车服粲然，中外称庆。其仪制并详见《嘉礼》门。六年二月二十六日，手诏：「朕荷天右序，男女仅五十人，以次成立，建第筑馆，指日有期。而京师民庶栉比，无地可容，深虞移徙居民，使久安之众遽弃旧业。可令有司度国之南，展筑京城，移置官司军营。将来缮修诸王外第，与帝姬下降，并不得起移居民。」绍兴五年三月十二日，枢密院奏：「兴化军承宣使、驸马都尉致仕曾夤母普宁郡太夫人郭氏状：乞将男曾夤昨转蔡州观察使合得(依条恩例)〔恩例，依条〕回授亲侄修武郎郭珙，差钤辖一次。诏特差权发遣福建路兵马都监、泉州驻札。干道七年九月十二日，诏嘉德公主长女〔夫〕徐公选差主管台州崇道观。此条原为眉批。 
荣德公主，建中靖国 
      
元年十一月封永庆公主。大观二年二月，改封荣福。政和三年闰四月，改封帝姬。政和六年二月，改封荣德。三月三日，降左卫将军曹晟。 
益国公主，崇宁二年三月封顺庆公主。四年三月薨，追封益国。政和四年十二月，改封顺淑帝姬。 
安德公主，崇宁二年三月封淑庆公主。大观二年二月，改封安福。政和三年闰四月，改封帝姬。七年六月，改封安德。十六日，降左卫将军宋邦光。 
茂德公主，崇宁二年三月封延庆公主。大观二年二月，改封帝姬。重和元年十一月，改封茂德。十八日，降宣和殿待制蔡鞗。十一月十七日，太师蔡京言：「今月十八日，茂德帝姬下降。依《新仪》，见舅姑行盥馈之礼。乞赐寝罢。」诏荅曰：「朕以礼貌师臣，眷遇元老，特遣稚女，使联姻娅。而枣栗之体，苹蘩之奉，盖治平、熙宁已行之旧，是遵祖考彝宪，及有诸姬近例。乃亦报施，尚齿贵老，盛事可嘉，卿何辞焉 况《五礼新仪》初颁天下，法行自近始。卿当勉此，以风天下。所乞宜不允。」十八日，茂德帝姬下嫁蔡鞗，淑妃刘氏率宫闱掌事人送至第。二十九日，手诏：「神考治平间亲洒宸翰，洎降诏旨，以王姬下降，躬行舅姑礼。革去历代沿习之弊，以成妇道，以风天下，贻谋后世，甚盛之举也。于是崇宁、大观以来，诏有司讲求典礼，继颁《五礼新仪》，着为永法，遍行天下。近闻自降诏以来，前后 
      
帝姬下降，虽有奉行《新仪》之名，元无实迹。兼舅姑亦不端坐，及闻反有下拜之礼，(其)[甚]失祖考本意。兼所降《新仪》，殆成虚文。可自今后，帝姬下降，仰恪遵《新仪》，并服褕服、花钗冠升车，并见舅姑。若帝姬沿习，不肯设拜，只责管干官司女相赞者及内谒者。如违，以违御笔论。仍闻帝姬、都尉合髻，所服不经，别无稽据，亦令礼制局讨论以闻。」宣和三年六月十七日，御笔处分，数内一项：皇子、帝姬〔出〕合推恩，合系授官头晬留发，裹头出合五次；帝姬系上头下降。诏皇子系授官裹头出合三次，帝姬系上头下降两次，令推恩外，余并止绝。宣和四年十一月五日，诏茂德帝姬长男蔡愉，依例合奏补武节郎，可特与文资内安排，补授通直郎。 
豫国公主，崇宁三年五月封寿庆公主。五年正月薨，追封豫国。政和四年十二月，改封寿淑帝姬。 
邓国公主。邓国公主，崇宁四年六月封惠庆公主。十月薨，追封邓国。政和四年十二月，改封惠淑帝姬。 
蜀国公主。蜀国公主，崇宁四年七月封安庆公主。大观二年二月改封隆福。三年五月薨，追封蜀国。政和四年十二月，改封安淑帝姬。 
崇德公主，崇宁四年十月封和庆公主。大观二年二月，改封崇福。政和三年闰四月，改封帝姬。宣和元年九月，降左卫将军曹湜。二年五月，封崇德。三年九月薨。二十一日，车驾幸崇德帝姬
  </div>
  <div class="pagination">
   <a href="宋会要辑稿_page23.html">
    上一页
   </a>
   <span>
    ...
   </span>
   <a href="宋会要辑稿_page19.html">
    19
   </a>
   <a href="宋会要辑稿_page20.html">
    20
   </a>
   <a href="宋会要辑稿_page21.html">
    21
   </a>
   <a href="宋会要辑稿_page22.html">
    22
   </a>
   <a href="宋会要辑稿_page23.html">
    23
   </a>
   <span class="current-page">
    24
   </span>
   <a href="宋会要辑稿_page25.html">
    25
   </a>
   <a href="宋会要辑稿_page26.html">
    26
   </a>
   <a href="宋会要辑稿_page27.html">
    27
   </a>
   <a href="宋会要辑稿_page28.html">
    28
   </a>
   <a href="宋会要辑稿_page29.html">
    29
   </a>
   <span>
    ...
   </span>
   <a href="宋会要辑稿_page25.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
