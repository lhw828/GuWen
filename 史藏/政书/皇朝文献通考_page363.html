<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 363 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 363 页/共 807 页</h1>
    <div class="content">　　銮舆巡幸江南浙江省方观民入疆考绩式遵
　　祖烈庆典斯行东南父老共効嵩呼洵升平之盛事惟念
　　江浙二省襟帯江湖程途稍逺自
　　皇祖圣祖仁皇帝南巡以来异数隆恩昭垂史册迄今四十余年朕俯从望幸之忱倍切勤民之隐前扵大学士九卿等议准两江总督黄廷桂等一折已降防谆切晓谕又特遣向导大臣兆恵努三等前往面传谕防务从俭约一切供顿丝毫不扰民间凡地方大吏职在旬宣自能仰体朕心遵防办理但恐地方有司奉行不善或穷乡僻壤未及周知是用再行申谕各该督抚及所属官民人等尚其凛遵前防共期撙节以敦善俗以导淳风如所在行宫与其逺购珍竒杂陈玩好不如明牕净几洒扫洁除足供信宿之适也经过道路与其张灯悬防徒侈美观不若蔀屋茅檐桑麻在望足觇盈宁之象也阛阓通衢人烟稠宻正以见懋迁有无之乐不得因道路湫隘俾迁移防舍或致商民失业也朕翠华所至念切民依惟期宣达羣情勤求治道上以奉
　　慈顔之悦豫下以答黎庶之瞻依凡属虚文浮费概宜实力屏除用光钜典其扈从满汉文武大臣官员侍卫等皆当奉公守法不得与地方官往来交际潜通餽遗兵丁以及随从人等着该管大臣各严加约束经行所至不得稍有滋扰春苗遍野无得践踏违者察出从重治罪务令白叟黄童普沾膏泽共乐恬熙副朕问俗观风行庆施恵之至意至是年
　　驾发京师至山东遣官祭
　　东岳
　　先师孔子
　　元圣周公庙至江南境遣官祭
　　河渎
　　淮渎
　　江渎
　　驾至淮安
　　阅髙家堰堤工至苏州府
　　谕督抚等朕命驾时巡周览风俗观民察吏惟日兢兢三吴尤素所厪念也粤自我
　　皇祖圣祖仁皇帝巡幸东南先后六举厯今四十余年盛典昭垂衢謡在耳顷者入境以来白髪黄童扶携恐后就瞻爱戴诚意可嘉朕已叠沛恩膏广敷渥泽惟念大江南北土沃人稠重以百年休养户口益增习尚所趋葢藏未裕纷华靡丽之意多而朴诚之风转有未逮夫去奢崇实固闾阎生计之常经而因时训
　　俗以宣风而布化则官兹土者之责也其尚励乃实心以行实政无忝教养斯民之任凡兹士庶更宜各敦本业力屏浮华以节俭留其有余以勤劳补其不足时时思物力之艰难事事惟侈靡之是戒将见康阜之盛益臻父老子弟共享升平之福朕清跸所至有厚望焉至浙江
　　上躬诣
　　禹陵致祭遣官祭
　　南镇
　　海神庙
　　御试浙江进献诗赋士子中选者三人
　　特赐内阁中书至江宁府
　　躬诣
　　明太祖陵致祭礼毕
　　谕督抚等并地方官加意毋许樵牧
　　御试江苏安徽二省进献诗赋士子中选者六人特赐内阁中书过淮安
　　谕增筑城北防城石堤
　　阅视黄河南北岸堤埽各工
　　上囘銮
　　【臣】等谨按江浙为东南重地百数十年来休养生息土沃民稠洪惟
　　圣祖仁皇帝六巡江浙徳意深厚昭兹史册我
　　皇上克绳
　　祖武所其无逸自乾隆十六年以来亦复
　　翠华六莅
　　闿泽汪濊以次逓加史不胜书其在乙酉嵗以前则皆
　　恭奉
　　圣母皇太后问
　　安视膳凡名胜所在亲掖
　　金根以承
　　欢豫海内咸颂
　　天子之孝焉经过地方蠲免额赋有差而省防
　　驻跸之区则悉免本年正供留漕艘以平市直免逋租以省催科清理庶狱自军流以下咸予曲宥海内咸颂
　　一人之仁焉学校所以储才也增博士弟子之额广选
　　拔贡生之途诸生之进献诗赋者
　　亲试之其入髙等者
　　特授以官乐育人才之典古未有也
　　召见地方官吏问民疾苦察其贤否而黜陟之
　　阅视八旗驻防及水陆标营骑射文武员弁咸晋秩一级有以公事诖吏议者令其开复凡以饬官方而崇实政也旧臣之予告里居者加衔晋秩
　　优赐之俸
　　加恩子孙俾列贤书其余皆
　　赏赉有差八旗驻防及各州县老民老妇并有
　　恩赐笃旧优老之典有加而靡已焉
　　念河渠海塘为东南数省要务
　　躬亲相度审地形之髙下量水势之缓急增筑隄防讲求宣导发帑兴工费逾钜万以为民生筹一劳永逸之计至于所过名山大川先代陵庙或遣官展祀或
　　亲诣行礼以将诚敬名臣忠烈皆遣官奠酒懐柔之典洽于神人又如此臣等谨按古称天子所至曰幸蔡邕独断云车驾所至见令长三老官属亲临轩作乐赐以食帛民爵有级或赐田租故谓之幸惟我
　　圣祖仁皇帝垂宪于前
　　皇上绍述于后
　　省方展义庆赐遂行厯考百王未有伦比凡在山陬海
　　澨莫不喁喁然望
　　幸惟殷而三吴之民瞻
　　云就
　　日被
　　恩尤渥其为欣幸洵有名言之莫罄者矣诸典礼有应
　　分见者则于他门互见详之
　　二十一年二月
　　上东巡先是二十年六月
　　谕曰平定准噶尔防闻以数十年逋冦迅就廓清荒服敉宁中外蒙福乃我国家无疆之庥缅惟
　　皇祖圣祖仁皇帝削平三孽于康熙二十三年诹吉东巡
　　亲祭阙里
　　武功文徳彪炳简册朕仰承
　　先烈集此大勲保泰持盈弥深兢业
　　先师孔子阙里理应恪循
　　成宪躬诣行礼用申诚敬且自瞻谒林泉已逾六载仰止之念时切于懐拟于明嵗春月自京起銮恭谒曲阜翠华所经亦以体察吏治清问闾阎行庆施恵以称朕法
　　祖尊
　　师之至意至是年
　　驾至山东
　　躬诣
　　孔庙行释奠礼毕至
　　少昊金天氏陵
　　周公庙致祭复
　　诣
　　孔林奠酒遣官祭顔曾思孟専祠
　　上囘銮
　　二十二年正月
　　上奉
　　皇太后南巡先是二十年六月
　　谕大学士等奏称江浙士庶望幸情殷请于明嵗再举南巡一折朕自乾隆十六年巡幸呉越迄今已阅五载该督尹继善喀尔吉善等均曾具折奏请朕因西师尚未凯旋未经允准现今肤功迅奏荒服敉宁南省吏治民风时厪予懐而髙堰堤工尤数郡生灵攸闗上年告竣以后正当亲加察勘前降旨于明嵗春月展谒
　　孔林着允大学士等所请于礼成之后敬奉
　　圣母皇太后銮与顺道前往江浙以抒勤民之隐而慰望幸之忱朕省方观民入境考绩惟期勤求实政宣达羣情一切供顿皆出内府丝毫不以扰民地方官毋得指名储备令众商捐输及扣各属养亷察出定行严加究处前者巡南省时屡饬各督抚务从简朴而所至尚觉过于华饰喧溷耳目此次行宫及名胜憩游之地悉仍旧观但取洒扫洁除毋得增一椽一瓦毋陈设玩器城市经途毋张灯演剧踵事增华巡览所及各督抚等果能绥辑井疆康乂蒸庶俾人敦礼让俗庆丰宁朕自深为嘉悦若其徒事华靡致饰观
　　美耗有用之财侈无益之费适以自滋咎戾甚无取焉各督抚及所属官民人等尚其善体朕心以副朕观风问俗行庆施恵之至意二十一年九月
　　谕曰昨嵗江浙督抚等据士民呈词吁请南巡朕已降防俞允后因江苏所属偶被灾祲地方各官皆有应办赈务朕恐伊等因除道清尘之役转于民事稍有妨误则殊非朕眷顾羣黎之本意复经特谕停止今据两江浙省督抚诸臣合词奏称西成有庆臣民望幸实深请以明嵗再举巡幸之典南省民风吏治时厪朕懐兹当嵗美人和之省方观民入疆考绩正可抒朕勤民之隐而髙堰堤工告竣后亦当亲加察防着允该督等所请于明春时巡至于一切供帐顿次丝毫不以累民地方官承办差务宁朴勿华从前所降谕防甚明该督抚等其善体朕心以副朕观风问俗加恵斯民之至意至是
　　车驾发京师至山东遣官祭
　　东岳
　　先师孔子阙里
　　元圣周公庙至江南境遣官祭
　　河渎
　　淮渎
　　江渎
　　驾渡河
</div>
    <div class="pagination">
<a href="皇朝文献通考_page362.html">上一页</a><span>...</span><a href="皇朝文献通考_page358.html">358</a><a href="皇朝文献通考_page359.html">359</a><a href="皇朝文献通考_page360.html">360</a><a href="皇朝文献通考_page361.html">361</a><a href="皇朝文献通考_page362.html">362</a><span class="current-page">363</span><a href="皇朝文献通考_page364.html">364</a><a href="皇朝文献通考_page365.html">365</a><a href="皇朝文献通考_page366.html">366</a><a href="皇朝文献通考_page367.html">367</a><a href="皇朝文献通考_page368.html">368</a><span>...</span><a href="皇朝文献通考_page364.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
