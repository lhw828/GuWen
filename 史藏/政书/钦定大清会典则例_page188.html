<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 188 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 188 页/共 354 页</h1>
    <div class="content">　　梓宫照例漆饰四十九次○二十三日行大祭礼陈设
　　礼仪与初祭同祭毕
　　皇子皇子福晋除服众皆除服○次日绎祭陈设礼仪与初祭次日绎祭同○二十七日行周月致祭礼陈设羊酒馔筵楮帛如数亲王以下侍郎男以上咸齐集祭酒行礼如仪百日内凡月祭仪同百日外月祭止内府佐领内管领下官员男妇齐集○十一月初五日行冬至致祭礼陈羊酒馔筵楮帛如数王以下三品官以上咸齐集祭酒行礼○十二月初十日諡
　　大行皇后曰
　　孝敬皇后前期遣官祗告
　　天
　　地
　　太庙后殿
　　奉先殿
　　社稷届期遣正副使赍
　　册宝诣田村行册諡礼仪与康熙十三年同次日颁诏天下○二十五日行百日致祭礼陈羊酒馔筵楮帛如数亲王以下三品官以上咸齐集读文致祭
　　皇子祭酒行礼如仪自百日后至期年日仍三次奠献期年外日一次奠献三年后惟朔望献酒果○二十八日行岁暮致祭礼陈羊酒馔筵楮帛如数亲王以下奉恩将军以上民公侯伯以下有顶带官员以上因直斋戒照例一半齐集读文祭酒行礼如仪○十年三月初十日行淸明致祭礼不焚楮帛进挂楮钱宝花一座陈羊酒馔筵如数王以下三品官以上齐集读文祭酒行礼仪与冬至同○七月十五日行中元致祭礼陈羊酒馔筵楮帛如数王以下三品官以上齐集读文祭酒行礼仪与岁暮同○九月二十九日适直孟冬时飨斋戒之期于前二十五日行期年致祭礼陈羊酒馔筵楮帛如数王以下三品官以上齐集读文祭酒行礼○十一年九月行再期致祭礼陈羊酒馔筵楮帛如数王以下三品官以上齐集读文祭酒行礼仪与期年同三年致祭仪同三年内淸明中元冬至岁暮各祭仪均与期年内礼同三年后四时大祭朔望上香行礼皆与
　　孝诚仁皇后沙河殡宫礼同惟承祭执事官改用补服
　　○十三年十一月恭上
　　孝敬宪皇后尊諡○乾隆元年二月奉移
　　孝敬宪皇后梓宫合葬
　　泰陵一应礼仪详载
　　世宗宪皇帝大丧仪

　　孝贤皇后丧仪乾隆十三年三月十一日
　　孝贤皇后崩十二日
　　谕皇后同朕奉
　　皇太后东巡诸礼已毕忽在济南微感寒疾将息数天
　　已觉渐愈诚恐久驻劳众重廑
　　圣母之念劝朕囘銮朕以肤疴已痊涂次亦可将息因命车驾还京今至德州小程忽遭变故言念大行皇后乃
　　皇考恩命作配朕躬二十二年以来诚敬
　　皇考孝奉
　　圣母事朕尽礼待下极仁此亦宫中府中所尽知者今在舟行値此事故永失内佐痛何忍言昔古帝王尚有因巡方而殂落在外者况皇后随朕事
　　圣母膝下仙逝于此亦所愉快一应典礼至京举行布告天下咸使闻知钦此○十六日防奉
　　孝贤皇后灵驾由
　　芦殿入京是日仪驾全设王以下三品官以上于芦殿门外齐集
　　皇子诣前祭酒三爵众皆随行礼
　　灵驾发
　　皇子于左旁随行
　　皇后婣戚近轝随行次稍间
　　妃嫔宫人车随行又次稍间豹尾班随行所过门桥遣内大臣祭酒
　　灵驾至京四品以下官豫于
　　朝阳门外齐集公主近支王福晋等于
　　储秀宫两旁齐集诸王福晋夫人县君乡君婣戚命妇妇女咸于
　　东华门内桥西齐集大臣官员命妇及内府佐领内管领下妇女于
　　东华门内齐集咸丧服跪迎
　　灵驾由
　　东华门入自
　　宁寿宫西行入
　　苍震门至
　　长春宫奉安于正殿设
　　几筵建丹旐于宫门外之右王以下二品官以上于内左门
　　内右门外按翼齐集三品官以下于
　　景运门外齐集
　　皇帝亲临视安奉
　　梓宫毕
　　皇子祭酒三爵众随行礼毕各退是日
　　命王公大臣防理丧仪○又奏准
　　皇帝成服应用素防孝服
　　妃嫔以下
　　皇子皇子福晋咸用白布孝服
　　皇子截髪辫
　　皇子福晋剪髪○又奏准
　　皇帝九日不办事王以下宗室以上满汉文武有顶带官员停止嫁娶作乐二十七日军民七日男摘冠缨女去耳饰王以下有顶带官员以上百日致祭后剃头亲王以下奉恩将军以上民公侯伯以下有顶带官员以上公主福晋以下鄕君奉恩将军恭人以上民公侯伯一品夫人以下侍郎男夫人以上
　　皇后婣戚男妇内府三旗佐领内管领下官员防军
　　领催等之妻内管领下
　　几筵前执事男妇咸令成服革职宗室觉罗等亦令成服外藩额驸王公台吉公主福晋郡主等于服内来京者亦令其成服
　　皇后宫中侍女内监等令其剪髪截髪辫凡守
　　堂子官吏祭
　　神殿执事官员男妇内监
　　坛
　　庙
　　奉先殿官员内监
　　陵寝官员内监出征将军以下兵丁以上妻子汉官命妇皆停给孝服行文军前不摘冠缨本家见有出痘及父母新丧人等暂停给孝服朝鲜国人员于服内来京者亦令成服不必齐集每日三次奠献
　　皇子祭酒朝夕奠陈仪驾于
　　景运门外近支福晋公主郡主婣戚内之近支妇女于
　　长春宫内齐集诸王公福晋以下鄕君奉恩将军防人以上民公侯伯一品夫人以下侍郎男夫人以上于
　　长春宫西门外按次齐集内府佐领内管领下官员防军领催等妻在福晋等后齐集亲王以下二品大臣以上于
　　长春宫外角门外
　　中正殿二门外齐集举哀齐集之王以下有顶带官员以上早晩二次进前举哀王公大臣等十三日内朝晡二次奠献齐集举哀十三日后每朝奠齐集一次二十七日后停止遇祭仍齐集公主福晋以下男夫人以上三日每日二次齐集第四日朝奠时齐集初祭后停止遇祭仍齐集内府佐领内管领下官员防军领催等之妻三日内每日朝夕奠二次齐集举哀三日后日以一旗轮流齐集○又奏准
　　几筵前每日晨朝奠晡时夕奠日中午奠○自齐集日爲始王公各于该府第斋宿部院堂司官于各该部院旗下都统叅佐领及散秩官于本旗衙门斋宿凡二十七日○十九日奏准按会典内载
　　孝诚仁皇后丧仪经礼部题准移文直省免其齐集举哀制服遣官进香盖缘康熙十三年时値三藩叛逆大兵致讨恐在外各衙门举哀制服有惑观听是以礼部题明免直省官民治丧原属一时权宜嗣后相沿遂未更正考之周礼爲王后服齐衰注言诸侯诸臣皆齐衰是内外臣无异也明会典载皇后丧仪十三布政使司及直隶礼部请勅差官讣告在外文武官员军民人等制服与京师同今
　　大行皇后正位中宫母仪天下忽値崩逝正四海同
　　哀之日见已钦奉
　　谕防布告中外应竢在京王公百官成服之日将钦
　　奉
　　谕旨誊黄遣官颁下直省令在外文武各官于奉到谕旨爲始摘冠缨齐集公所哭临三日持服通前二十七日而除三日后照常办事二十七日内文武各官不嫁娶不作乐军民人等摘冠缨七日七日内不嫁娶不作乐其见在出征官军悉免举哀制服督抚以下仍照旧例免其遣官进香○又奏准礼称父在杖不上于堂
　　母后至贵不得不屈于所尊谨拟在京王公百官咸缟素二十七日百日剃头百日内有应行典礼及朝会坐班咸用礼服吉服入朝奏事皆素服冠缀缨纬百日外入朝奏事用常服二十七月以内遇
　　几筵致祭齐集仍素服去冠缨纬
　　皇子等制服遵
　　旨照百日丧服二十七月内素服诣
　　几筵前丧服行礼○二十二日
　　谕礼部
　　大行皇后諡爲
　　孝贤皇后所有应行典礼照例奏闻钦此遵
　　旨议准
　　册諡典礼悉遵康熙十三年遣使上
　　孝诚皇后尊諡礼举行○二十三日以奉移
　　梓宫行启奠礼是日仪驾全设陈冠服设祭品于几筵前列馔筵于
　　长春宫露台两旁陈楮帛于
　　景运门外箭亭之南所陈羊酒馔筵楮帛如数王以下有顶带官员以上公主福晋以下二品官命妇以上咸齐集行礼举哀皆如仪礼部堂官一人奉祭文二人前引由
　　干淸门西门入至
　　长春宫陈祭文于左檐下黄案是日
　　皇帝亲临上食毕读祭文时
　　皇子众皆跪哀暂止读祭文毕
</div>
    <div class="pagination">
<a href="钦定大清会典则例_page187.html">上一页</a><span>...</span><a href="钦定大清会典则例_page183.html">183</a><a href="钦定大清会典则例_page184.html">184</a><a href="钦定大清会典则例_page185.html">185</a><a href="钦定大清会典则例_page186.html">186</a><a href="钦定大清会典则例_page187.html">187</a><span class="current-page">188</span><a href="钦定大清会典则例_page189.html">189</a><a href="钦定大清会典则例_page190.html">190</a><a href="钦定大清会典则例_page191.html">191</a><a href="钦定大清会典则例_page192.html">192</a><a href="钦定大清会典则例_page193.html">193</a><span>...</span><a href="钦定大清会典则例_page189.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
