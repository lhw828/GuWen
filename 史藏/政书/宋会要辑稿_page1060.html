<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1060 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1060 页/共 1125 页</h1>
    <div class="content">十九日，权史部侍郎晏敦复等言：「契勘前降指挥，今后应陈乞岳庙差遣之人，并令赴吏部投状，令本部取索勘验，保明申尚书省拟差，出给付身。内有未曾拟正阶官之人，须候降到许差指挥，再行奏钞，显属紊烦。欲乞应初出官人陈乞岳庙，如应得所差指挥，即便拟阶官申尚书省拟差。」从之。 
七月十二日，诏：「选人岳庙应格之人，与支本身料钱外，支食钱五贯；破格之人止与支破本身料钱。」 
十月十日，臣僚言：「准绍兴令，诸臣僚因陈乞及非责降宫观、岳庙差遣者，并月破供给，于所居处依资序降一等支。职司以上资序人依通判例，知州资序人依签判例，无签判处及通判资序人并依幕职官例，武臣武功大夫以上未及知州职司资序人准此。其前宰相、执政官及见带学士以上职者不降。契勘宫观官自祖宗以来，即无支破供给之文，止因崇宁间蔡京用事，创立格法，支破宫观供给。王黼作相之后，已行任罢，今来却修入绍兴 令，永为成法。所在州军虽不曾一一支给，缘已是编 该载，难以止绝干请。欲乞删除。」从之。 
二十八日，殿中侍御史王缙言：「初出官人监岳庙，理资任，若便许用举主关升及年限磨勘，侥幸太甚。欲乞应初官监岳庙人年未及格，并不理资任；选人候厘务书考，方许荐举。厘务实及三考，无出身通理四考，方许用举主关升。承务郎以上厘务磨勘，一依旧法，自后未经参选人并父祖见任通判以上及宫观通判请给者，更不差监岳庙。所贵人知自勉，异日可备选用。」诏未经任人父祖已授通判以上差遣及提点以上宫观，除用恩例陈乞外，今后更不许差监岳庙。余依见行条法。 
六年正月二十六日，诏右通直郎沈云纪许用父参知政事与求依条岁许陈乞亲属差遣恩例，特差监潭州南岳庙。 
三月二十日，右承务郎陈鼐言：「祖宗旧例，随龙人子孙并与堂除差遣。鼐故父戬祗事巘邸，夤缘攀附，今鼐不敢别有侥幸，欲乞陶铸一岳庙差遣。」诏特差监潭州南岳庙。 
五月八日，臣僚言：「祠馆之任，家居而食厚禄，本出朝廷礼贤优老之意。艰难以来，士或不调，陛下悯其失职，特授此命，甚大惠也。然格法之外，尚或侥求，有年甲、资序未及而辄陈乞者，有任数已过而陈乞再任者。求之于六等宫观之格，五项岳庙之法，无一合者，惟以贫窭为辞，得于格法之外，亦未失陛下矜恤之意。但其间多有无厌之人，昔已叨窃名禄，广殖田宅，自知抱负瑕衅，不复收用，惟知所在凭借官执，经营财利，视其家则丰羡而无须于禄廪，沦其人则不当复齿于士类。如此之人，乃更与失职寒士(兵)[并]飨其食。今国 
      
家所患正在官冗而财匮，若以既匮之财给至冗之官，恐不能 及，徒使州郡之间用度不支，而实贫仰禄者先受其弊。欲乞今后陈乞堂除宫观、岳庙之人，除贫乏廉洁朝廷所知者，其余一切按格与之。」诏依奏。除见任知州军以上及曾任侍从官宫观人依旧堂除外，余令吏部按格拟申，尚书省给降付身。 
九年三月二十六日，诏将许差宫观两次之人，内一任未及二考，不因过犯罢任，依岳庙已得指挥别差一次。 
十年正月八日，秘阁修撰张宗元言：「元系落(微)[徽]猷阁待制、提举江州太平观，蒙恩复秘阁修撰，差遣如故。其今任宫观，乞自复职日理作自陈，仍依例二年半为任。」从之。 
十九年七月八日，诏达州刺史、添差两浙东路马步军副总管、绍兴府驻札韦讯免赴任，与在外宫观，随侍父渊，令袁州按月支破请给。以后族也。 
二十年十一月二十九日，诏武功大夫、前藩邸(新)[亲]随曹昉差主管洪州玉隆观，仍令久任。 
二十五年十月二十二日，诏秦桧孙左朝散大夫、试尚书礼部侍郎、兼实录院修撰埙，右承议郎、充敷文阁待制、提举佑神观堪，并除提举在外宫观。内埙除敷文阁直学士。桧薨故也。 
二十六年五月十七日，湖南转运司申，潭州南岳庙遗火，烧毁殿宇。诏监官先次放罢，令取勘具案闻奏。其殿宇下转运司计料合用多少钱数，申尚书省取旨降拨。 
二十七年七月二十二日，诏：「诸路〔监〕司属官减员并添差未到任合省罢人，如赴任在降指挥一年内，愿就宫观岳庙人，与特差一次。」 
二十八年四月十七日，尚书左右司员外郎王晞亮言：「文武官实有疾病则许以寻医，悯其年劳则优以宫观，此旧制也。而绍兴二十五年十一月指挥，乃有州县官僚疾病日久者，许求宫观而去，则是合寻医人却得宫观，与旧制相戾。有司疑惑，莫知所承，乞删去。」从之。 
二十九年三月四日，诏权尚书工部侍郎杨偰除敷文阁待制、提举佑神观，奉朝请。 
三十二年正月十三日，臣僚言：「郡守之职，其任为至重，其事为至繁。昨者朝廷因臣僚之请，以谓郡守年及七十，非惟不应格法，亦恐耄昏，为民之害，遂令吏部并与自陈宫观。其后吏部谓此乃一时申请，本非旧法，不肯永远遵用。殊不知大(大)[夫]七十而致仕，乃古之令典也，今乞将前项指挥永为着令。」从之。 
绍兴三十二年十二月二十九日，孝宗即位未改元。诏：「文武臣陈乞堂除宫观、岳庙，未曾立定员数。除在京宫观文臣曾任监察御史以上，监司、郡守及带职人，武臣曾任宫观、知阁、御带、郡守、遥郡、横行及带军职人外，文武臣宫观以四百人为额，岳庙以三百人为额。大使臣注岳庙以一百人为额，小使臣曾从军添置岳庙以三百人为额。宗室依格通差宫 
      
观、岳庙，以七百人为额。其溢额人许终满今任。」 
孝宗干道元年正月一日大礼赦文：「应官员宫观、岳庙任数已满，依法不应再陈者，更许陈乞一次。三年十一月二日大礼赦、六年十月六日大礼赦、九年十一月九日大礼赦并同。 
四月五日，吏部侍郎叶颙言：「窃见选人监岳庙差遣，在任未终满，因丁忧罢任，即非别有罪犯，难以必要终满一任，方与免试。今相度，欲将任岳庙未满丁忧罢任人，候服阕日并许依条收使，免试恩例参选。」从之。 
八月十二日立皇太子赦，内应文臣曾任侍从官、见无差遣，未复职者，许陈乞在外宫观一次。 
十一月二十三日，执政进呈苏楷乞宫观，上曰：「可与宫观。」因又曰：「苏楷殊无一言，朕欲批不善奏对，又恐从此以口辩取进。」 
二年二月八日，权吏部侍郎陈之茂言：「契勘本部待阙宫观计三百四十四人，见在窠阙计二百八十员，其间多是广南瘴疠，人所不愿注授。今岁黄甲约五百人，并特奏名上二等免铨试约二(十)[千]余人，官有十倍而可注之阙无三分之一。窃见宫观、狱庙有堂除，有部差。堂除所得优厚，非有祖父恩例不许陈乞。至于部差，月得五十而贫者不足于用，然非西北流寓、江南无产业、父祖无人食禄，又不可得。此待阙之官所以积压尤多。今欲将一岁所差过员数随宜增添，量州郡大小，各置宫观、岳庙，立为定额。内以五分之一为堂除，以处恩例特旨者；余悉为部阙，次第注授。」从之。 
四年五月十八日，臣僚言：「绍兴三十年十月二日指挥，郡守年及七十者，(计)[许]令自陈宫观，不请者与宫观，理作自陈。今略数班簿，亦几二十辈，恐其间有精力未衰，朝廷擢用，合加优礼外，乞降旨检会前令，特与宫观，理作自陈。具下项：新知州贾价、新差知南恩州田伯强、知汀州韦能定、知肇庆府秦吁、知昭州叶秉彝、知廉州章兼、知广安军姚悠、知荣州杨高、新差知辰州黄绎，并年七十一，知万州梁戴年七十二，已过满。知陕州胡括年七十三，直秘阁、新差知常德府张允蹈，知连州钱师仁。」诏并与宫观，理作自陈。 
七月十二日，尚书吏部员外郎林栗言：「在法，诸宗室宫观、岳庙，若前任不厘务，满罢愿就前任者听。契勘本选小使臣、校尉曾经从军立功，依累降指挥注授诸州军添差指挥使，听候使唤不厘务及岳庙差遣。如任满替回，愿就前任州军添差不厘务等窠阙，有妨碍于前任，不许差注。切缘拣汰离军之人多是贫乏，般挈可悯，乞将添差指使岳庙之人比附宗室岳庙不厘务，差注不碍前任，仰称陛下优恤之意。」从之。 
十一月九日，诏：「今后选人任岳庙者，悉不理考第，吏部立为定格。」 
十二月二十六日，尚书吏部侍郎薛良朋言：「乞自今降岳庙不理考指挥之前，应恩 
      
科出官有岳庙考第之人，并依隆兴元年恩科出科官人一例理权入官。所有升改循转，于上件考第并不合收使。欲望详酌施行。」诏除隆兴元年恩科人所授岳庙已得指挥许理权官外，余并依干(进)[道]四年十一月九日指挥施行。 
五年二月二十一日，吏部言：「检准干道四年七月十二日吏部员外郎林栗札子，乞将应离军添差指挥使岳庙之人，比附宗室岳庙不厘务，差注不碍前任州军，已降指挥依本官所请。其大使臣即未有该载明文，亦合一体差注。」从之。 
三月七日，吏部契勘：「未降岳庙不理考第指挥之前，除并注授岳庙见今在任之人，将来狱庙任满，并不理考第。本部今措置，欲乞除隆兴元年恩科注授岳庙合理权官之人，自合候终满外，其余见今在任人，愿截日批书罢任、赴部参选、别注授差遣者听，不愿者候终满罢。所有初官授岳庙、不曾铨试中愿罢任之人，如有免试恩例，许收使赴部参选；如无恩例合依指挥候铨试中到部。」从之。 
九月二十八日，吏部状：「准批下白札子：『窃见岳庙差遣既不理考，则文臣无有肯授者，乞差注武臣离军在部待阙之人。』送部措置。尚书右选勘会，依条以武功至武翼大夫曾任路分都监以上，右武大夫不曾任，同许注授岳庙，大藩、节镇二员，余州一员。又绍兴二十九年四月十五日指挥，将应从军发遣添差任满到部武功大夫至修武郎、不曾任路分都监以上差遣，每州军岳庙不得过一员，内大藩、节镇更差一员，并二年为任。本选见在部待次修武郎以上官共三百五十余员，差注不行。除本部依条注授横行岳庙，今来更不增添员阙外，今措置，欲将上件岳庙每州军各更增添一员，依见行格法差注，庶几不致积压。日后依此使阙。侍郎右选勘会，见在部待次小使臣、校尉共一千七百余员，除昨承绍兴二十九年四月十五日指挥，将应从军发遣小使臣添差任满到部之人，以资序名次高下并注岳庙，诸州军各添置四员，内大蕃、节镇州军五员，并二年为任。本部见遵依使阙，今措置，欲每州各增添一员。」诏权添一次。 
六年三月十九日，吏部侍郎陈弥作言：「契勘宗室小使臣添差亲民差遣，每州一员；经任监当，每州十县以上五员，七县以上四员，五县以上三员，余二员。初任大藩、节镇二员，余州诸县各一员。逐时差注经任初任人外，常有二百余阙无人愿就。本部有军功补授之人，员多阙少，差注不行，欲乞借上件宗室监当见阙，权改作岳庙称呼，依本部见行条法差注一次。如已经注后，却有宗室愿就，亦许依员数差注。候今来借使一任满日，依旧拨还宗室使阙，庶可时暂发遣在部军功补授之人。」(照)[诏]依，(曾)先注曾立战功之人。 
六月十三 
      
日，吏部言：「选人岳庙考第在不理考指挥之前，考第、举主及格，乞退新任升改，依今旨虽许收使，缘无法可以比类。检照止有举主除差遣牵复许退新任磨勘关升条法，欲比附上条，许令退(关)[阙]升改。」从之。 
十一月六日南郊赦：「应贡士年五十以上，五举到省，合赴干道五年特奏名殿试之人，缘事赴试不及，若将来殿试唱名，补授文学，年六十以上，与理干道五年年甲，用今年赦恩召保参选，特差岳庙一次。」 
七年六月二十四日，中书门下省言：「检会干道二年八月二十四日已降指挥，诸军将士曾与金人接战及守御立功之人，将战功显著一十三处立定格目。近来不住有上件立功拣汰离军及已经添差满罢之人陈乞岳庙，今措置，欲将上件经一十三处战功显著之人、已经添差满罢、未曾注授岳庙，与差注岳庙一次。已经差注岳庙，别无差遣，与差破格岳庙一次。其破格岳庙依正差岳庙请给料钱减半。」从之。 
九年四月二十三日，诏：「令后离军横行使臣，令枢密院审(差)[察]，与差将副差遣。若年六十以上，精力已衰，有战功，依已降指挥与差宫观，余差岳庙。」以枢密院勘会，诸军离军横行使臣添差，吏部见与大使臣一例衮同注授差遣，无以甄别，理宜措置。故有是命。 
本部见使横行岳庙阙，并无本等人指射，欲乞尽数 刷已未有到任及见榜岳庙员阙，依干道六年例借差一次。本部契勘，见榜横行岳庙员阙无本等人指射，欲乞朝廷指挥借差一次。欲许修武郎以上曾经立功之人指射差注，如同日却有本等横行人指射， 六月一日，吏部言：「据武功大夫、台州刺史张福等状：伏即先差本等人。日后依旧使阙，差注本等人。」从之。 
淳熙元年二月二十日，吏部言：「枣阳军合差岳庙，尚右差横行一员，先亲民，次监当，并曾立战〔功〕人二员，系循环使阙差注。乞自今更不差拨。侍右合差从军添差任满人四员，战功人二员，今乞减从军添差任满一员，战功一员，更不作阙差注。」从之。 
二年十二月十七日庆寿赦：「应选人年七十以上，依法不应到部，仰长贰铨量，将尚堪厘务人与注残零阙一次。内四川、二广令逐路转运司结罪保明申部，依此施行。愿就破格岳庙者听。」十三年庆寿赦同此。 
三年九月二十三日，诏外官任宫观者，依宗室宫观例，以二年为任。既而权吏部尚书韩元吉言：「赋禄之法，所以待任事之有劳者，自唐至本朝，百官有分司者，号为降黜，禄不全给。神宗皇帝始置宫观差遣，以易分司之任，当时优待耆老侍从及庶官知州资序年六十以上人，其选亦艰。数十年来，士大夫病废窒碍，动辄请祠，而宗室自大使臣，又有逐州立定宫观员阙，武臣久历行阵而资序高者亦复与之。州县间 
      
宫观廪禄多于见任厘务之官。今京朝官在职例以二年为任，而宫观独以二年半为任，盖祖宗朝在官者任皆三年，故宫观止以二年半，号三十个月，是不得与在官者比。至元佑员多阙少，在官者亦减作三十个月为任，而宫观因仍不革。绍兴初，京朝官又减作二年为任矣，而宫观失于契勘，独用三十个月，返优于职任之人。」故有是命。 
十月八日，诏：「自今有曾经论列放罢之人，必其罪戾可恕、日月已久者，然后上其奉祠之请。」既而臣僚言，昨尝论奏知赣州陈天麟不应便举奉祠，因有是诏。 
十一月十二日南郊赦：「选人陈乞关升致仕，通理任岳庙差遣，如在干道四年十一月九日以前罢任并出违条限人，其考第并许收使。」 
五年十二月十八日，诏自今除监司、郡守，并须契勘年甲，年及者与祠禄。 
六年三月四日，诏：「自今堂除添差宫观、岳庙，未曾用过战功恩例人，并使阙差填，帅府、节镇不得过三员，其余州军不(曾)[得]过二员，仍不得差过元两任之数。自今降指挥日为始，其已差人候任满日更不作阙。」 
九月十六日明堂赦：「选人先一任差遣未满，因避亲之类以理去官，而第二任授岳庙不厘务差遣已满，又行别注第三任，亦曾于限内陈乞通理，虽系隔任，缘岳庙不厘务差遣既不与理考第，若作隔任，妨碍通理。可特许将第三任补满第一任，理为考第。」 
七年八月十一日，诏见任宰执、台谏子孙、京官监当资序人并差岳庙。已注授未赴上者，许父祖陈乞改差。 
八年闰三月十七日，诏 令所于通判关升知州条内删去注文「堂除宫观听用一任即不许理当实历」一十五字，却修入「宫观并不许理当任数」八字。从知江阴军王师古请也。 
二十八日，诏自今应曾被弹劾放罢之人，须是宫观任满，然后取旨除授。 
十年二月二十三日，诏自今内外诸军元有例带离军之人合得陈乞差遣，愿就宫观、岳庙者听，仍理当离军添差一任恩例。 
十二年十一月二十二日南郊赦：「应绍兴三十一年以后归正京朝官大小使臣、选人文学、校副尉、下班祗应任数已满之人，缘添差不厘务不许关升，将来有碍荫补。自今可令吏、兵部依官序先次注授正阙差遣，将副以上随才擢用，或愿就宫观、岳庙者，特许陈乞一次。内任数未满人，愿依旧添差者听。其诸州军顺官候满七任日，一体施行。」既而十五年明堂赦同此：「所有绍兴三十一年以后归朝人未曾该载，深虑关升、奏荐亦有妨碍。可将已经添差七任之人，依条去替半年陈乞，就注正关升差遣。将副以上随才擢用，或愿就宫观、岳庙，亦许陈乞一次。」 
同日南郊赦：「特奏名文学依法遇赦日，年已六十者许二年内参选，注权入官。其年六十三岁以上如有 
      
举主二员，可权差破格岳庙一次。」十五年九月明堂赦同。 
十三年正月一日庆寿赦：「应无官宗室见年七十以上，可令经所属陈乞，申大宗正司契勘诣实，保明以闻，特与补承信郎，仍添差岳庙差遣一次，就寄居州县支破请给，不理为吏部立定员额。」 
同日庆寿赦：「应文武臣宫观、岳庙任数已满，依法不应再陈乞者，该今赦年七十以上，特更许陈乞一次。八十以上特许两任。」 
同日赦：「选人任州县官，在任偶因年老，监司、守臣申乞依淳熙八年指挥改差应格岳庙，任满不许再行陈乞之人，如委是年老不堪任厘务，若该今赦，许经所在州军知、通保奏，再差岳庙一次。」 
同日赦：「大小使臣年七十以上，体量不堪厘务之人，别无合入窠阙，尚虑失所，并特与差注岳庙一次。八十以上特许两任。」 
同日赦：「应曾经十三处立到战功人，理宜优异。昨淳熙四年指挥，与两任添差不厘务，或岳庙差遣，仍支全分请给。如任数已满，可更与放行一次。」 
同日赦：「应诸军拣汰离军大小使臣、校副尉、下班祗应年七十以上，许更添差岳庙一次。」 
同日赦：「应淳熙十一年特奏名试在第五第，如系国学、临安府进士，特与差岳庙一次，诸州进士与破格岳庙。应淳熙十一年特奏名文学，见年七十已上，依法不应出官，许召保官三员，委保正身于所在州军陈乞，保明申吏部，与差岳庙一次。」 
闰七月十一日，迪功郎应说等状：「身老上庠，幸遇太上皇帝庆寿，以年及补官，乞照淳熙三年太学生潘贸等该遇太上皇帝庆寿恩例补官外，与岳庙差遣。」诏并与岳庙。 
光宗绍熙二年正月二十八日，诏：「史弥正以偏亲年老，乞奉祠禄，其志可嘉，可除直敷文阁，依所乞与主(观)[管]建宁府武夷山冲佑观。弥正以直秘阁、新权发遣福建路提刑乞改授祠禄，侍养偏亲，故有是命。 
十一月二十七日南郊赦：「应绍兴三十一年以后归正京朝官大小使臣、选人文学、校副尉、下班祗应任数已满之人，愿就宫观、岳庙者，特许陈乞一次。诸军拣汰离军已经添差一任回，到部许注授岳庙差遣。其间〔若〕实缘残废，不能亲身赴部，令召本色官一员结罪委保正身，许家人赍状赴部陈乞差注。勘会昨遇登极赦恩，用举数推恩补授文学并龙飞榜赐诸州助教，依下州文学恩例之人，依法遇赦日年已六十者，许二年内参选，注权入官。其年六十三岁以上，如有〔举〕主二员，可权差破格岳庙一次。其免解待郊特奏名〔文〕学碍年人准此。应进士年五十以上，五举到省，合赴绍熙元年特奏名殿试人，缘事赴试不及，若将来殿试唱名入第四等以上、合补授文学之人，虽系年六十已上，与理绍熙元年年甲，用今年赦恩召保参(遣)[选]，特差岳庙一次。」 
五年正月一日庆 
      
寿赦：「应文武臣宫观、岳庙任数已满，依法不应再陈者，该今来庆恩日年八十以上，特更许陈乞一次。」
 职官 宋会要辑稿 职官六五 黜降官二 
     
宋会要辑稿 职官六五

黜降官二
【宋会要】
仁宗庆历七年正月八日，降三司盐铁副使、礼部员外郎刘湜知沂州，度支副使、吏部员外郎陈洎知濠州濠：原作「豪」，据《长编》卷一六○改。，户部副使、户部员外郎梅贽知海州。旧制，紫宸殿燕契丹使，三司副使当座朵殿。合门吏以告，而湜等以为当座殿上，即趋出不就席，为合门所弹，帝怒而责出之。 
十一日，西上合门副使、荆湖南路兵马都监刘贻孙责安远军节度行军司马，岳州安置。本路安抚使崔峄言，徭(赋)[贼]未平而贻孙辄托疾求寻医也。 
二月二日，前知宣州、太常丞、集贤校理赵宗道追一任官，落职，勒停。坐立盐钞上客人王安姓名，将卖钞钱买绢，并兑借职田米钱，及奏雪时隐避诈妄、上书不实故也。 
淀，虏使医候之无疾，又在告多失言。盖晦希执政意以倾之。 三日，刑部员外郎、知制诰王琪责信州团练副使，不佥书州事。初，琪奉使契丹，既入境，属疾，肩舆以行。及还，副使钱晦言琪至 
四月五日，新陕西路转运使薛绅降知陕州，新两浙路提点刑狱王鼎降知深州，前江南西路转运判官王绰候服除日取旨，并知衡州杨纮自今毋得除监司。内降札子：「绅前使京东路，常委部吏孔宗旦、尚同、徐程、李思道捃摭郡县细过，构起刑狱，陷害人命。又纮、鼎、绰前在江东为监司，谓之三虎，纮已降知衡州， 
     
而绅、鼎犹领使他道，岂称宣布德泽之任 其各降知州，宗旦等并与远小处差遣。」 
九月四日，引进使、眉州防御使、知渭州张亢降领果州团练使、知磁州。时三司给军士郊赏，濠州库旧估物轻重不侔估：原作「佑」，据《长编》卷一六一改。，亢辄平其直而给之，故及于责。先是，诏亢不俟代乘驿赴阙，续以告敕付陕西转运司，俾俟亢至永兴军给付，便道赴任。 
十一日，新提点利州路刑狱公事、太常博士张肃降知岳州，坐前为广南东路转运判官，于所部过市物也。 
十月十六日，引进使、果州团练使张亢降右领军卫大将军，知寿州。亢尝假官银遣人鬻于蜀，又奏令军民以物质公使库，取息钱以佐公用，故特降之。 
十一月二十三日，前京东路转运使、兵部员外郎张铸降通判太平州。先是，李孝仙尝告孔直温变事，铸疑其妄，置而不问，及直温被诛，故降之。 
八年闰正月七日，降河北路转运使、兵部郎中皇甫泌监青州商税；提点刑狱、祠部员外郎田京监郓州商税；前知恩州、四方馆使、昭州刺史裴德舆追三官，为池州团练副使；前恩州钤辖、皇城使李昭度追三官，为濠州团练副使；恩州驻泊兵马都监、内殿承制冯文吉除名，长流梅州；兵马监押、右侍禁赵惟一杖脊，黥配沙门岛。泌、京坐变发所部，德舆、昭度并以妖党结构久而不之察也。文吉、惟一皆懦怯弃城，而文吉后颇宣力，故得以减等论。 
二十五日，新知江宁府、 
     
司农卿林(鼓渊)[潍]降知袁州。先是，江宁府火，而潍辞不行，故降之。 
二十六日，降勾当皇城司、建宁军节度观察留后杨景宗为徐州观察使、知济州；皇城使、康州刺史、入内内侍省副都知邓保吉落副都知，为(颖)[颍]州兵马钤辖；左藏库使、通州团练使、入内内侍省副都知杨怀敏为文思使、贺州刺史；北作房使、廉州团练使刘永年为洛苑使、英州刺史；蔡州兵马都监、洛苑使、眉州防御使赵从约领陵州团练使，为濮州兵马都监；供备库使、荣州刺史、带御器械王从善落职，为曹州兵马都监。时崇政殿亲从官颜秀、郭达、王胜、孙利等夜杀军校，劫器械，登延和殿屋，入至禁中，焚宫帘焚：原作「禁」，据《长编》卷一六二改。，斫内人伤臂。其三人为宿卫兵所杀，王胜者走匿宫城北楼，经日方得，而捕者即支分之，卒不知其始所以谋。景宗等皆领皇城司，故坐贬之。 
二月六日，文思使、贺州刺史、入内内侍省副都知杨怀敏为左藏库使、通州团练使、滑州兵马钤辖，落入内副都知。初，怀敏以所部亲从官谋为乱夺二官亲：原作「新」，据《长编》卷一六二改。，而职如故，谏官、御史皆言：「今怀敏独留不遣，所坐与众人同而罚异。」故还所夺官而黜之。 
之为祠部员外郎，监鄂州税；济州防御使李端懿为单州团练使 十六日，降龙图阁直学士、给事中张存为左谏议大夫、知池州；工部郎中、直史馆张沔为都官员外郎，监宣州税。并落职。工部郎中张懿：原作「意」，据《长编》卷一六三改。，郑州钤辖；殿中侍御史韩贽为太常博 
     
</div>
    <div class="pagination">
<a href="宋会要辑稿_page1059.html">上一页</a><span>...</span><a href="宋会要辑稿_page1055.html">1055</a><a href="宋会要辑稿_page1056.html">1056</a><a href="宋会要辑稿_page1057.html">1057</a><a href="宋会要辑稿_page1058.html">1058</a><a href="宋会要辑稿_page1059.html">1059</a><span class="current-page">1060</span><a href="宋会要辑稿_page1061.html">1061</a><a href="宋会要辑稿_page1062.html">1062</a><a href="宋会要辑稿_page1063.html">1063</a><a href="宋会要辑稿_page1064.html">1064</a><a href="宋会要辑稿_page1065.html">1065</a><span>...</span><a href="宋会要辑稿_page1061.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
