<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1076 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1076 页/共 1125 页</h1>
    <div class="content">二十一日，詔朱 令衡州居住，其子慶陽軍承宣使汝賢、靜江軍承宣使汝功、 華州觀察使汝楫、明州觀察使汝舟並與武功大夫，朝奉大夫、直龍圖閣汝翼落職，並致仕。弟合门宣 
      
赞舍人勚，子汝文、汝明，孙言口、绎、约、绚、纬、绶，合门祗候绰、绅并罢合职。四月十七日， 移韶州羁管，子汝贤全州，汝功复州，汝文峡州，汝明建昌军，侄汝楫□州，汝舟临江军，汝翼归州，弟绩抚州，并居住，逐人子并令随父前去。追夺朱冲、朱勤官爵。以臣僚言：「人臣之罪，莫大于僣逆。按 于私家建神霄殿，凡节朔郡吏与监司经由，皆朝拜于其家，大逆不道，迹状明甚。今父子皆衡州一处，典刑未正，望肆诸市朝，与众弃之。散遣其子孙，投之四裔。」故有是责。 
二十七日，户部侍郎郑望之提举亳州明道宫。以言者论其和议为非，又除授不当故也。 
三月一日，两浙提刑王仲闳、淮南转运使俞赒、知秀州周审言落职，前发运判官陆寘、两浙提刑胡邃、平江府通判许操、司录周杞、知常熟县宋晦并送吏部。以言者论朱 父子肆行奸恶，仲闳等刻剥民力，助其凶焰，乞行穷治，重赐黜责，故有是命。 
十六日，诏元主和议李邦彦，奉使许弃河北地李梲、李邺、郑望之，并罢黜。 
十七日，诏两浙州县应交通朱 、害民官吏，并令本路漕臣体究放罢。 
二十三日，诏江南转运使曾纡，福建转运使赵岍、唐绩，提举市舶张佑，提举广东盐香黄昌衡，提举京畿常平陆楶并罢，送吏部，内有职者夺之。以言者论皆缘交结权幸，躐取名位，邪佞凶狡，素无廉声，皆不足以当一道之寄故也。 
二十四日，监察御史胡舜陟
      
言：「西清次对之官，天子侍从也，非文学足以备顾问，德望足以仪朝廷者，岂容冒居 自崇宁以来，宰相之子例为此官，既除修撰，即迁待制，有如阶官，指日转行，名器之轻如此。祖宗时，宰相子官至正郎者犹少。赵普、王旦为相十二年，子犹白身，此盖不欲使贵胄与寒畯争进。至蔡攸始为待制，士论骇之。其后乳臭童稚，日未知书，绮襦竹马，方务嬉戏，而官已列禁从矣。蔡京、王黼之子今已落职，而郑居中之子修年、亿年，刘正夫之子皁民、阜民，余深之子日章，白时中之子彦晖中：原无，据《靖康要录》卷三补。，或为待制，或为直学士，望悉褫其职，以协舆论舆：原作「余」，据《靖康要录》卷三改。。」从之。 
同日，延康殿学士、知庐州王孝迪落职，提举南京鸿庆宫。以言者论其初无他长，徒以李邦彦姻家，骤至执政，故有是命。 
二十八日，朱 安置广南，籍没财产。以言者交章论其罪恶荼毒天下，放归田里，未正典刑，故有是命。 
三十日，蔡京责授崇信军节度副使，德安府安置。以言者论其怀奸误国之罪，愿亟行窜逐，以慰天下公议。故有是责。 
同日，江淮荆浙制置发运使宋 落徽猷阁待制，与在外宫观。以言者论其怀奸为恶，反复离间，党庇姻家蔡攸，故黜之。 
四月二日，王子献送吏部，韩宗胄、刘愿、王浒并放罢。时子献任监司，宗胄任郡守，愿、浒任县令，以言者论尝助李彦括田京东西括田：原作「廷由」，据《建炎要录》卷四改。，大害于民，残孳未殄，宜正典刑，故有是命。 
八日，直秘阁、京西路转运副使陆 
      
宰落职，送吏部，知陕州王复放罢。以臣僚言，河阳、郑州当兵马之冲，宰为漕臣，未尝过而问，复临民无状，盖王黼、童贯之仆隶，不宜典司方面故也。 
同日，通议大夫、提举杭州洞霄宫蔡行责授昭化军节度副使，襄阳府安置。以御史台根究到行擅去朝廷、逃归东南故也。 
十五日，工部侍郎冯温舒提举南京鸿庆宫，显谟阁直学士、知平江府李伦落职，提举华州云台观。坐附会朱 故也。 
十七日，蔡京移衡州安置，童贯责授昭化军节度副使，郴州安置。御史中丞陈过庭言「蔡京、王黼、童贯造为乱阶，均犯大恶，然窜殛之刑独加于黼，而京、贯止于善地安置，罪同罚异」故也。 
同日，知青州宇文虚中罢赴阙。以言者论：「童贯始开燕蓟，虚中尝为参谋，蠹国丧师，招纳叛亡，结成边患，皆虚中主其谋。后诡说求使虏帐，怀奸误国，大逆不道，望赐流窜。」时召赴阙，故罢之。 
十八日，诏知鄢陵县张膺可除名勒停。以虏入寇，乃称母丧，辄去官守，虏退复就职故也。 
二十二日，显谟阁直学士叶着降待制；徽猷阁待制冯躬厚、刘降秘阁修撰；直龙图阁王辟疆、辟光、葛立经，直秘阁、提举河北东路茶盐霍知白，并落职；提举三门白波辇运赵奇、开封府仪曹孟钺、将作少监宋晟放罢；郭南仲、徐时彦依放罢人例。皆以蔡京、攸、王黼、王安中、孟昌龄之子弟亲戚，言者论其倾附，为之心腹，未蒙斥免，故皆责之。 
      
二十九日，诏蔡京、童贯、朱 久(积)[稽]典宪，众议不容，京可移韶州，贯移英州， 移循州，攸责授节度副使，永州安置。以御史中丞陈过庭论列不已也。 
同日，诏承议郎、直龙图阁高尧明追五官勒停，提举南京鸿庆宫冯温舒勒停。以合门言其不曾辞朝，故有是命。 
五月一日，诏蔡京、朱 子孙已分送湖南，如本路州军数少，分送江西远地。于是蔡行移洪州，鈆潭州，修衡州，绦邵州，并安置。徲、土难袁州，徽道州；朱汝功移桂阳监，汝文郴州，并居住。其子各令随侍。唯蔡鞗以驸马都尉免窜。 
十一日，徽猷阁待制蔡佃落职，提举江州太平观，筠州居住。以臣僚论其为京、攸近属，而赃污奸佞，贼害无辜故也。 
同日，知汝州谢兢、知蕲州杨 、工部郎中滕茂实、明堂令宋惠直并送吏部，与监当差遣。坐前为明堂令，收楷书俸入己故也。 
六月四日，诏显谟阁待制叶着、秘阁修撰冯躬厚、刘并落职。以言者论其前虽降职，未厌士论故也。 
同日，诏种师中下统制将佐各降五官，以河北东路宣抚使刘韐言：「师中榆次不利，兵马溃散，统制、将佐逃遁不应援，致主帅死事。乞重立赏捕，虽遇恩数，必行军法。」故薄责之。 
十四日，金部员外郎陶恂送吏部，以往淮南催纲不反命故也。 
十五日，广东西路提点刑狱刘仿、广西运判方略并放罢。以言者论蔡京父子贬韶、浔二州，仿仿：原作「方」，按「仿」即前述「刘仿」，因改。、略皆亲党，一旦持节，似欲与 
      
蔡氏为地，故黜之。 
十八日，资政殿学士蔡懋落职。以言者论其以父确事迹妄加增饰，诬诋宣仁圣烈皇后，及谄附蔡攸以得执政故也。 
十九日，诏追故徽猷阁直学士、通议大夫应安道职，仍夺两官。以言者论其生前过恶故也。 
二十七日，诏河东制置使姚古责授节度副使，广州安置。以御史中丞陈过庭论古：「自太原被围，古提重兵于威胜、隆德逗遛弗进，致种师中之失利。虏方围太原，未有一骑一卒敢窥南北关，古辄退师，威胜士庶叩马恳诉，愿共守御，古乃夜半遁去。」故有是责。 
七月四日，知威胜军詹丕远勒停，仍取勘。坐寇至逃遁故也。 
九日，宋 责授单州团练副使，永州安置。以言者论其联亲奸邪，冒居华近，妄造语言，以肆欺罔，故有是责。 
十一日，诏移蔡京于儋州，攸于雷州，令开封府差人管押前去。以臣僚累章论其阴贼奸恶，罪衅彰着，天地所不容载，乞投畀海外故也。 
十二日，诏童贯罪大责轻，可移吉阳军安置。 
十九日，追贬故观文殿学士林摅为节度副使。以臣僚论其为蔡京死党，罪不在京下，故有是命也。 
二十一日，诏：「蔡鈆责授昭信军节度副使，修、鞗、徽、徲、土难、 、嶒、屿、峄、嶙并勒停。并京已下子孙等二十三人，遇有大赦不许量移，可布告中外。」 
二十六日，徽猷阁待制、知越州李邴落职。以言者论其朋附王黼、中伤善类故也。 
同日，前京东转运副使王子献、前知淄州毛孝立、前东平通判吕岯、前京西转运使任彦辉、前提举常平李端愿、刘寄，并令吏部直注远小监当。以言者论其奴事李彦，奸蠹害民，虽已落职送部，止退居乡里，不肯赴调故也。 
同日，诏移蔡绦白州，蔡行郴州。 
二十八日，诏：「自即位之初，未有论列蔡氏者，李擢首言之。(令)[今]李光谓召擢不当职，显与蔡氏为地，可送吏部与小郡。」移蔡佃梅州居住，叶着勒停，既而亦令洪州居住。 
二十九日，诏特进、观文殿大学士致仕余深落职。先是，深以少傅、镇西军节度使乞纳节致仕，有旨许守元官职。于是臣僚言：「昔张怀素以邪道蛊惑，妄言祸福，蔡京、吕惠卿师事尤谨。其后怀素谋不轨事觉，时深为御史中丞，力为掩覆之。京之奸谋诡计无不与，始终朋附，无如深比。今虽已纳节钺，而学士之优职、特进之崇阶，皆非其所当得。」故有是命。 
同日，诏沁源县令曹统、铜鞮县孟雍并先次勒停，令所在州军收捉，枷项送本州岛使唤。以河东勾当公事折彦质言，虏犯威军界，统、雍并皆逃遁不还，乞严行诫励故也。 
八月二日，通判南剑州蔡倬特勒停。仍令诸路监司，凡州县吏有系蔡京族属奏官而不通世务与为奸者并放罢，具名以闻。以臣僚论也。 
六日，屯田员外郎程瑀、前侍御史李光，并送吏部与远小监当。以言者论其朋附蔡攸、党蔽蔡京故也。 
八日，知叶城县王浒勒停，鲁山县李 
      
士涣、中都县丞王随、广济河都大辇运江惇、济州通判钱棫、汝(周)[州]通判宋宪，并送吏部，与远小监当。以臣僚论其谄附朱 、李彦，供其役使故也。 
十一日，刘寄、任彦辉、吕岯、毛孝立、李士涣、王随、江惇、钱棫、宋宪、王子献，各更追两官；曾诉、许珪、刘愿、吴子奇送吏部，与远小监当。以臣僚论其皆朱 党与，前责尚轻故也。 
十四日，中散大夫徐克温降两官。以言者论其奴事朱 ，昨知黄州赃污刻剥故也。 
十七日，知荆南李偃落职，提举亳州明道宫。以言者论蔡京与子攸得罪至州，以公库供馈阿附故也。 
十九日，(该)[诏]都统制折可求降两官，张思正等令李纲体度轻重，降夺官资，依旧军前使唤，责以后 。以河东察访使张灏言可求等与金人合战，溃退保汾州故也。 
二十一日，诏提举蔡河拨发官白醇中、韩璪并罢。以言者论醇中老不任事，璪多病衰惫故也。 
二十八日，提举江州太平观盛章责单州团练副使，万州安置。坐昨知京兆府，于盛暑中大兴夫役，日有死损人数，修缮城壁卤莽，为提刑司所劾故也。 
九月五日，诏：「朕即位以来，振淹起废，庶销朋党，以厚风俗。中书舍人晁说之、许景衡擢为侍从，兼职东宫，数尝面谕，皆出亲选。今乃视大臣升黜以为去就，怀奸徇私，殊失事君之义。可并落职，说之提举西京嵩山崇福宫，景衡提举杭州洞霄宫。」 
同日，直徽猷阁、两浙路转运副使程 
      
昌弼落职，送吏部。以言者论其谄事魏伯刍，荐于王黼，遂擢监司，复媚蔡京以取贴职，不依赦与民间蠲除税租，部内骚然，大为民害故也。 
二十日，龙图阁直学士、知应天府叶梦得落职〔与〕宫祠，起居舍人许亢宗与郡。以言者论梦得为吴敏之党，而亢宗又因梦得以进，故黜之。 
二十一日，徽猷阁待制葛胜仲落职，提点京西路刑狱李申、提点京畿京西路茶盐王珍并罢。以言者论胜仲污秽无行，不可玷侍从之选；申年貌衰残，不任烦剧；珍以戚里女夫得官，人才凡谬，皆不足以充廉按之任故也。 
二十四日，观文殿学士李纲落职，提举杭州洞霄宫。以臣僚论纲轻脱寡谋，强执自任，专主用兵之议，前后败军覆将非一。二十七日，又言纲身为大臣，专制阃外，略无成筭，误国损威，愿赐黜夺。若邹柄、张牧赞佐误事，亦当追夺前命。故有是诏，柄、牧并罢见任。 
同日，特进、资政殿大学士薛昂落职致仕。以言者论附会蔡京，与余深、林摅无异，未正典刑，故有是命。 
同日，知凤州赵令 、知宁州向子伋、知海州吴直夫并罢新任。以言者论三人皆曾以有赃罪，或勘鞠，或停废，徒缘霈泽，复冒郡寄故也。 
，故 十月二日，李纲责授保静军节度副使，建昌军安置。以臣僚言纲妄言与吴敏力建大策，赞成内禅，及使应援姚平仲，卒无尺寸之功，自宣抚河东，略无经画，肆意妄作，督诸将决战，致数路败 
      
有是责。 
十八日，直秘阁徐惕落职，追两官，勒停。以言者论其为广西漕臣日，掊敛珍货，献于蔡京，故有是命。 
十九日，诏前提举京西北路常平刘寄、京西南路廉访使者贾谌并除名、勒停、编管，寄商州，谌徐州。以京兆府路经略安抚使范致虚言其子寅夙于宣和中曾上书论寄附李彦之罪，时相不直之，命谌体究，谌观望诬奏，(意)[竟]以冤死，故有是命。 
二十七日，翰林学士承旨吴幵降三官，以被命出使，托疾不行故也。 
二十八日，诏李纲罪恶深重，不自省循，辄有放言，鼓惑众听，可移夔州安置。候到，令本路监司常切觉察，仍仰经过州军具到发月日闻奏。 
同日，知(颖)[颍]昌府、京西北路安抚使曾开落职，与宫祠。以引嫌乞改移别郡，意在避事故也。 
以图虏酋故也。 十一月十日，知岳州邢倞除名勒停。以为馆伴日，听燕人赵伦之诈，欲结余 
十五日，龙图阁直学士、河北河东路宣抚副使折彦质责授海州团练副使，永州安置；京西提刑许高、河北提刑许亢、知绛州李元孺并除名勒停，送琼州、吉阳军、华州编管。时金人入寇，彦质、高、亢各统兵防洛口，望风而溃，元孺不守御，故有是命。 
闰十一月一日，诏：「都大提举京城四壁守御使刘韐弃军长寇，沮国摇民，可落资政殿学士，降五官，与宫祠。」初，黏罕陷太原，干离不围真定，韐至井陉，虏两路并集，韐移保信德。及真定陷，上以韐为宣抚使， 
      
命移军洛州。继召至阙，虏已渡河薄城，韐言宜有以纾目前之急为后图者，乃除京城守御使。已而论者谓韐尝极言不可轻战，故有是命。 
二日，中书舍人孙觌降三官罢；宋伯友落职，降三官，提举江州太平观，本州岛居住。觌以支军粮、赏赐不平，伯友以弃郑州归京师，故皆责之。 
六日，诏：「右谏议大夫范宗尹首议割地，今戎马再至，使朕失天下心，可先次落职。」既而以为集英殿修撰，提举西京嵩山崇福宫。驸马都尉向子扆、向子房坐擅登城向子房：原无，据《建炎要录》卷一○补。，各降一官。 
十四日，中书舍人李擢降两官，罢守御提举。初，护龙河自贼迫近，即决汴河以增其深。其后雪寒冰合，贼于冰上布板置草，覆之以土，将以攻城，而擢不介意。是日稍晴，上登城赏劳，见城壕填迭殆尽，乃有是命。 
二年正月一日，延康殿大学士高伸落职，金吾大将军高杰降为左卫率府率。以开封尹徐秉哲言：「奉诏根括犒军物，而伸寄藏金银于兄杰家，为婢所告，方追逮干人，而皆亲至府庭下。伸、杰受国厚恩，自恃官高，庇其家奴，难以集事。」故有是命。
 职官 宋会要辑稿 职官七○ 黜降官七 
     
宋会要辑稿 职官七○

黜降官七
【宋会要】
高宗建炎元年五月六日，工部尚书王时雍落职，提举成都府玉局观。八日，责授安化军节度副使，黄州安置。 
十一日责授李邦彦建宁军节度副使，浔州安置浔：原作「寻」，据《建炎要录》卷五改。；吴敏依前崇信军节度副使，移柳州安置；中大夫、秘书少监、分司南京、亳州居住蔡懋宁国军节度副使，英州安置；李梲平海军节度副使，惠州安置；宇文虚中安化军节度副使，韶州安置；郑望之海州团练副使，连州安置；李邺果州团练副使，贺州安置。先是，有诏：靖康之初，邦彦等主议误国议：《建炎要录》卷五作「和」，似是。，召致兵革，令三省取旨窜责。故有是命。 
十六日，京东转运判官闾邱升责授濮州团练副使，封州安置。制书以其不兴师赴援故也。 
同日，显谟阁直学士、知东平府卢益落职〔与〕宫观，制书以其不勤王故也。 
十七日，蔡确追所赠太师、汝南郡王，责授武泰军节度副使；蔡卞追所赠太师、卫国公，责授宁国军节度副使；邢恕追所赠少师，责授常德军节度副使；蔡懋责授单州团练副使，依前英州安置。先是，诏曰：「朕惟宣仁圣烈皇后当元丰末，立哲宗皇帝为皇太子，遂嗣大统，垂帘听政，有安社稷大功。二王出居私第，以别嫌明微，德意深远。比者奸臣钧党以空造之言仰诬盛德，着于史牒，以欺后世。其蔡确等令三省取旨行遣，仍不得引 
</div>
    <div class="pagination">
<a href="宋会要辑稿_page1075.html">上一页</a><span>...</span><a href="宋会要辑稿_page1071.html">1071</a><a href="宋会要辑稿_page1072.html">1072</a><a href="宋会要辑稿_page1073.html">1073</a><a href="宋会要辑稿_page1074.html">1074</a><a href="宋会要辑稿_page1075.html">1075</a><span class="current-page">1076</span><a href="宋会要辑稿_page1077.html">1077</a><a href="宋会要辑稿_page1078.html">1078</a><a href="宋会要辑稿_page1079.html">1079</a><a href="宋会要辑稿_page1080.html">1080</a><a href="宋会要辑稿_page1081.html">1081</a><span>...</span><a href="宋会要辑稿_page1077.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
