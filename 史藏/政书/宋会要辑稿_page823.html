<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 823 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 823 页/共 1125 页</h1>
    <div class="content">四年四月十八日，宰执进呈统制官张青言韩世忠之功，乞追封王。上曰：「事已历年，又无所因。」宰臣陈俊卿曰：「张俊、杨存 
      
中已封王，则于韩世忠似有不足。前此失于无人建白，若圣意行之，亦足劝有功而励将士。」上可之，遂封蕲王。以上《干道会要》。
 仪制 宋会要辑稿 仪制一三 帝讳 讳忌附录 
      
帝讳讳忌附录
【宋会要】
      
大中祥符九年正月九日，供奉官承益请改名承炳，避寿春郡王名也。 
天禧三年九月二十七日，度支郎中兼御史知杂杜梦证以名下字与皇太子名近，请改曰尧臣，许之。 
仁宗明道二年八月十三日，上封者言：「庄献明肃皇太后上仙，中外不当更避彭城郡王名。」从之。 
治平三年正月二十六日，中书门下言：「请避濮安懿王名下一字。」从之。 
神宗元丰八年四月十九日，礼部言：「高，鲁王名，正字并回避。有难回避者空点画，仍以黄纸覆之。嫌名于礼不讳，亦无回避故事故事：原倒，据《长编》卷三五四乙。。」诏可，仍自今进呈并入奏文字，虽嫌名亦覆之。
政和五年七月八日，诏姓氏犯濮安懿王讳者改为逊字。《金玉新书》：「诸犯濮安懿王、秀安僖王讳者改避。若书籍及传录旧事者，皆为字不成。其濮安懿王在真宗皇帝谥号内者不避，应奏者以黄纸覆之。」 
干兴元年十一月十一日，礼仪院言：「准遗制，军国事权取皇太后处分。今参详中外表章中有犯皇太后先代名讳，并合回避。今或遍讳三代，即缘正月三日天书降节及圣祖殿名、外州名多须回改；如只讳彭城郡王名，则表章合避。如难避者，即用黄纸盖贴，或空点画，其通进银台司近在禁中，日夕封进文字，望请改为承进银台司。」诏只避彭城郡王名，余从所请。应改通判为同判、 
      
通利军为安利军、通州为崇州、大通监为交城监、通奉大夫为中奉大夫、通直郎为同直郎、通事舍人为宣事舍人、开宝通礼为正礼、通天冠为承天冠、诸县镇、宫观、寺院、在京诸城门、仓庾之名，并以义改易。 
绍圣元年二月二十三日，三省、枢密院言：「宣仁圣烈皇后同听政之日，天下章奏皆避高陈王名讳。按《国朝会要》，章献明肃皇后上仙，中外不复避彭城郡王名。」诏依章献明肃皇后故事。 
四月二十六日，尚书左丞邓温伯言：「旧名润甫，昨避高陈王讳，今请复旧名。」从之。
 仪制 宋会要辑稿 仪制一三 庙讳 
      
庙讳
【宋会要】
大中祥符二年六月二十四日，诏曰：「太宗皇帝藩邸旧讳，溥率咸知，虽先训之具存，俾临文而不避，近观列奏，或犯二名，闻之瞿然，载增永慕。自今中外文字有与二字相连及音同者，并令回避。」 
五年七月二日，帝谓宰臣曰：「僖祖庙讳本是上声讳避，近见臣僚章奏文字，多避去声眺字。当更令两制详定。」晁迥等言：「僖祖讳字从月，按《说文》曰：晦而月见西方也，音土了切。又朓从肉，祭肉也，土了切，一作他吊切。今请止从去声，于义无害。又眺，目不正也，他吊切，音义各异，望不回避。」从之。 
闰十月八日，诏：「圣祖讳上字曰玄，下字曰朗，公私文字不得斥犯。」详定所言：「上字如遇仙道事，即改为真；如颜色，即改为黝；自余并临文取意，或元或明字，传写之时，并空阙点 
      
画。又按《周礼》：孟冬祀司民。唐朝避文皇讳，改为司人。今请改玄武为真武，玄冥为真冥，玄戈为真戈，玄枵为真枵。缘各配南郊及腊祭，合行祭告。又缘并无正坛，常为配座。今欲先择日差官于南郊设昊天位，及于本龛设玄武以下四位，各用香币酒脯，告以改名之意。」从之。详定所请改玄中为元中，玄都为真都，玄元皇帝为太上老君，玄极为元极，洞玄为洞元，左玄、右玄为左元、右元，唐玄宗为唐明皇帝，房玄龄为房乔，朗州为鼎州朗：原作「郎」，据《宋史》卷八八《地理四》改。，蔡州朗山县为确山县朗：原作「郎」，据《宋史》卷八五《地理一》改。，梓州玄武县为中江县，大内玄武门为拱宸，姓(武)[氏]为都氏。 
八年六月十五日，诏改含光殿名曰会庆。以光字太宗旧名之上字，故避之。 
天禧四年五月六日，卫尉寺丞林湜言：「国子监经书印板字内有圣祖讳，望令空阙。」从之。 
宝元元年四月四日，翰林侍读学士李淑言：「真宗藩邸旧名，请令天下毋得连用，有为名者令改易。」从之。 
皇佑五年四月二十一日，诏毋得连用太宗、真宗旧名。
治平元年十一月三日，翰林学士贾黯言：「仁宗初名受益，请诏中外文字不得连用。」从之。 
元佑元年正月十二日，礼部言：「翼祖皇帝奉藏夹室，伏请依礼部例不讳。」谨依。 
元符二年十一月二十日，太常少卿曾旼言：「黑帝配座名号帝颛下一字与神宗皇帝庙讳音同，请改称高阳氏。」从之。 
崇宁四年闰二月五日，诏：「翼祖皇帝未应祧迁，已还本室。所 
      
有翼祖皇帝庙讳，并依元丰(公)[令]式，讳字
仍添入《集韵》所载。」 
大观元年十一月八日，宣德郎范之纯言：「窃谓《周官》小史诏王之讳，所以遵宗庙、示孝思于四方也。今祖宗庙讳着令当避，天下宜晓然知之矣。然边鄙之民，犹或沿袭旧姓，仍因不改。欲望下有司详定姓氏犯祖宗庙讳者，随文更易，如苟字、商字之类。」诏申明行下。 
四年五月十九日，诏士庶姓轩辕去辕字。 
政和元年九月二十六日，太常寺言：「姓氏犯宣祖皇帝庙讳者，乞作商字。」从之。 
二年五月二日，诏姓氏犯圣祖名者，改为明字。 
八月一日，礼部奏：「凡姓氏犯翼祖皇帝庙讳，乞改作恭字。」从之。 
三年九月二十九日，礼部言：「知开德府观城县事张随状：「为母故姓去王切氏，犯太祖皇帝庙讳，乞拟定合改姓氏。欲取声音相近，改作康字。」诏从之。 
四年四月二十七日，太常寺言：「轩辕星犯圣祖皇帝讳，乞改为权星。」从之。 
七月十四日，诏承直郎宋敬可改名竞应。有似此偏傍全同庙讳者，比附改赐讫奏。」 
五年二月八日，礼部言：「博州高唐县申，本县有高赵村一户姓呼玉切，系犯庙讳，合行回避。」诏改作五字。 
渊圣皇帝御名见于经传义训者，或以威武为义，或以回旋为义，又为植立之象，又为亭邮表名，又为圭名，又为姓氏，又为木名，又为水名，当各以其义类求之。今谨按《诗》有曰：『桓 绍兴二年十一月二十六日，礼部尚书陈洪拟言：「礼部太常寺申：『伏此段「桓」字原俱缺末笔。，武志也。』孔颖达曰： 
      
『有威武之义。』又按《诗》曰：『桓桓武王。』郑康成曰：『有威武之王。』又按《诗》曰：『玄王桓拨。』毛公曰：『桓，大也。』又按《书》曰：『勖哉!夫子尚桓桓。』孔安国曰：『武貌。』又按《尔雅》曰：『桓桓烈烈，威也。』凡此皆以威武为义也。若此之类，今欲定读曰威。又前代帝王公侯谥法：辟土服远曰桓，能成武志曰桓，克敌服远曰桓，壮以有立曰桓，克咸成功曰桓。凡此亦皆以威武为义，其前代谥号，亦当读曰威。又按《易》曰：『盘桓，利居贞。』孔颖达曰：『盘桓，不进之貌。』又按《庄子》曰：『鲵桓之审为渊。』郭象曰：『未始失其静然。』凡此皆以回旋为义也。若此之类，今欲定读曰旋。又按《礼记》曰：『三家视桓楹。』孔颖达曰：『四植谓之桓。』又按《周礼》曰：『公执桓圭。』郑康成曰：『双植谓之桓。』又按《说文》曰：『桓，亭邮表也。』又按《集韵》曰：『亭邮四角建大木，贯以方板，名曰桓表。』凡此皆以植立为义。若此之类，今欲定读曰植。若姓氏，今欲定去木为亘，从一从面，思缘切。如《书》曰：『西倾因桓。』水名也。《玉篇》曰：『桓木叶似柳。』桓，木名也。若此之类，皆欲定作亘，从二从回，思缘切。又缘汉法，邦之字曰国，盈之字曰满，止是读曰国曰满，其本字见于经传，未尝改易。司马迁，汉人也，作《史记》曰：『先王之制，邦内畿服，邦外侯服。』又曰：『盈而不持则倾。』于邦字、盈字亦不改易。今来渊圣皇帝御名欲定读如前外，其经传本字即不当改易，庶几万世之下有所考证。』今来看详所议定推求义类别无未尽。」诏依。先是，吏部尚书兼权翰林学士沈与求言：「自汉以来，御名 
      
皆有他字代之，用为定制。渊圣皇帝御名涉前代姓谥最多，而臣下迁就回避，有可 见者。如鲁公则谓为允公，齐公则谓为小白，皆以名易其谥也。周王则谓为庄王，汉帝则谓为刚帝，或谓齐、鲁二公为安公，他皆效此，随意更易，无复质据。至于姓则去木为亘，而有司行移，有不可通晓者，士人科举程文，枉被黜落，往往有之。矧经筵读《春秋》而称谥、称名，具存褒贬之例，循用私说，于义未安。乞诏礼官议以他字代之，使姓谥名物，义例相通，略如汉制，庶几四方臣子得以遵用。」寻下礼部、太常寺同共议定，至是又诏令〔洪〕拟看详故也。 
绍兴三十二年正月，礼部、太常寺言：「钦宗祔庙，翼祖当迁。于正月九日告迁翼祖皇帝、简穆皇后神主奉藏于夹室，所有以后翼祖皇帝讳，依礼不讳。」诏恭依。 
淳熙七年五月十一日，大理少卿梁总言：「得旨将《刑统》内有本朝圣祖名、庙讳各随文义拟易他字，缮写为三册，乞下国子监刊印。」从之。先是，总言：「校勘律文、《刑统》，窃见前代国讳皆易以他字。详律文系古法书，比拟经传，不当改易外，其《刑统》前后详定不一。既非古书，兼建隆四年详定庙讳、御名，既曾易以他字，止缘后来有司失于申明，循习开雕，尚仍旧本。」得旨编类，至是上之。 
十五年十月二十六日，礼部、太常寺言：「文书式及国子监见今遵用《韵略》内，所载高宗皇帝御名合改为庙讳合：原无，据下文补。，下刑部、国子监改正。」 
      
从之。 
绍熙元年四月九日，诏：「今后臣庶命名，并不许犯祧庙正讳。如名字见有犯祧庙正讳者，并合改易。」先是，将作监倪思言：「祧庙不讳，礼也。然于文字之间不讳可矣，至若臣子命名，亦不回避，揆之人情，有所未安。若不避嫌讳，犹之可也。至不避正讳，则已甚矣。窃见近者省试揭牓，士子之名有犯翼祖皇帝正讳者。以是推之，恐天下用祧庙之讳命名者不止一人。臣以为皆宜使之改避。」既而礼官详议来上，故有是诏。 
庆元元年正月二十一日，礼部、太常寺言：「文书式及国子监见行遵用《韵略》内，所载孝宗皇帝御名合改为庙讳，下刑部、国子监改正施行。」诏恭依。 
六年十一月十七日，礼部、太常寺言：「文书式及国子监见今遵用《韵略》内，所载大行圣安寿仁太上皇帝御名合改为庙讳，下刑部、国子监改正。」诏恭依。 
嘉定十三年十月五日，司农寺丞岳珂奏：「臣闻尊祖敬宗者，帝王之达孝；以讳事神者，国家之定规。宗庙有讳，刊之令式，布之民庶，昭如日星，而有司沿袭故常，犹有条奏弗时之弊，臣窃惑焉。恭惟孝宗皇帝盛德巍巍，以华协勋，而巘跃基命之始，威熛招纪之名，所以与天挈崇者，尚未昭布于天下，至乃举其二而废其一，即其新而志其旧，知一名之当避，而不知二字之不可连。故今旧讳之从伯、从玉、从宗者，形诸文书则联翩而不疑，仕于官府则习读而弗怪。甚而下俚闾
      
阎之贱，或得以命名而称之。尊避敬讳之典，(乞)[讫]未得视祖宗以为(北)[比]，甚非陛下揭虔教孝之本意也。臣常伏考国朝之制，太宗、仁宗、英宗、神宗旧讳二字者凡八，皆着令不许并用。(改)[故]《绍兴文书令》有曰：『庙讳正字皆避之。』又令之注文曰：『旧讳内二字连用为犯。』夫庙讳之尽列嫌名，旧讳则惟存其正，列圣相授，酌礼用中，又从而申制焉。字之复者则勿连，字之一者则尽避，不简不苛，情文 称，弗可改已。今累朝之已行者既极其明备，而祖庙之未举者犹事于因循，则何以光丕承之烈于方来，而慰奏假之孝于今日 乞下之礼官，讨论订议，亟颁明诏，增附甲令，尽孝治之美，以宣示亿万世。」又言：「窃惟钦宗皇帝旧讳二字，其一从(面)[]从旦，其一从火从亘。虽享国日浅，未遑颁下，而考之哲宗、孝宗旧(北)[比]，皆合回避。乞并下礼寺讨论，颁降施行。」从之。既而礼寺讨论：所有钦宗皇帝旧讳，一从从旦，一从火从亘。孝宗皇帝旧讳，一从伯，一从玉从宗。若二字连用，照条并合回避。指定欲从本官所请，刊入施行。诏依。
 仪制 宋会要辑稿 仪制一三  臣名讳 
      
 臣名讳
【宋会要】
雍熙二年六月二十八日，诏曰：「名终将讳，礼有旧章，子孙则难言，公家则不避。况二名之不偏，是六籍之正文，复不讳于嫌名，悉存之于古典。如闻近日因其家讳，致忤物情。后内外臣僚三代名字只得私讳，州府长吏不 
      
得令人于客次牓列；新授职官除三省、御史台五品、文班四品、武班三品以上许准式奏改，其余不在请改之限。」 
景佑二年七月十一日，流内铨言：「选人改名，勘会过犯闻奏，降朝旨行遣，虚费文移，复恐久远差互。欲乞今后更名者更不施行。内有称与尊长同名，若尊长不在仕籍，即令尊长任便改名，免本人告 名姓交加，别生伪滥。」诏无过犯者即许改名，余依奏。 
嘉佑六年五月二十八日，翰林学士、知审官院贾黯言：「伏见大理寺丞雷宋臣除太子中舍，以父名显忠，乞回避，从其请。臣按《曲礼》曰：『不讳嫌名，不偏讳。』释者曰：嫌名，谓声音相近，若禹与雨、丘与蓲也；偏，谓二名不一一讳也。据律文，诸府号、官称犯祖父、名而冒荣居之者徒一年。释曰：府有正号，官有名称。府号者，若父名卫，不得于诸卫任官；或祖名安，不得任长安县职之类。官称者，或父名军，不得作将军；或祖名卿，不得为卿之类。又诸上书如奏事犯祖庙讳者杖八十，如嫌名及二名偏犯者不坐。今按宋臣父名显忠，而避中字，于礼所谓嫌名。臣谓既许避免，若后有如此而不避者，岂得不谓犯冒荣之律 如前代故事，东晋以王舒为会稽内史，舒父名会，求易他郡，时议以字同音异，于礼无嫌，得改会为郐，舒遂行。后又以舒子允之为会稽内史，允之亦乞更授。诏曰：祖讳曷如王命之重。下八座详之。给事中谯王无(忌)忘以《春秋》之义， 
      
不以家事辞王事。《通典》：「是上之行乎下也。」夫王命之重，不得崇其私。又故事无以祖命辞命之制。唐贾曾除中书舍人，父名忠，固辞。议者以中书是曹司之名，又与曹父名音同字别，于礼无嫌。至于国朝，虽雍熙中尝下诏，凡除官内有家讳者，除三省、御史台五品、文班四品以上许用式奏改，余不在此制。然推寻国初迄于近年，或小官许改，或大官不从。虽二名、嫌名而有许避者，或正犯单讳而有不许者。如建隆初慕容延钊除同平章事，以父名章，改为同中书门下二品；吴廷祚以父名璋，改为同中书门下二品；赵延进除起复云麾将军，以父名晖，改授起复光禄大夫。天圣中著作郎王溥父名著，奉礼郎张子奭父名宗礼，以溥为大理寺丞，子奭为太祝，皆请避而许者。如淳化中毕士安父名乂林，除翰林学士；天圣中韩亿父名保枢，除枢密直学士；景德中王继英父名忠，赐推忠功臣；天禧初寇准父名湘，除襄州节度使；天圣中刘筠父名继隆，除龙图阁学士；近年杨伟父名自牧，为 牧使。皆曾固辞，此又虽请避而不许者。前后许与不许，系之一时，盖由未尝稽详礼律，立为永制。请约雍熙诏书，自几品官以上，每有除授，若犯父祖名讳，有奏陈者先下有司详定。若于礼律当避者，听改授之，余不在避免之限。」诏太常礼院、大理寺同定夺，而言：「父、祖之名，为子孙者所不忍道。不系官品之高下，并听回避。」遂
      
诏凡府号、官称犯父祖名而非嫌名及二名者，不以官品高下，并听回避。 
宣和四年九月二十九日，臣僚言：「近以马向为开封府工曹掾，自陈父名开，与府号相犯，乞回避。而本府乃奏令衔内不书府名。昔吴中复守荆南，当带提举兵马，以父名举，乞改为提辖。神考谓朝廷官称，难以避守臣私讳。今向之事类此，为人屈法，有亏国体。」诏别与差遣。 
绍兴四年四月五日，都官员外郎魏良臣言：「间有副尉陈状名与远祖名相犯，乞依条回避者。虽有许申请改易之文，缘近年军功及非泛补授之人，弊幸不一，岂可临时妄有改易 贪冒之人得以依法为奸。乞应在籍者并不许改名。」从之。 
干道五年二月二十五日，诏：「吏部应文武臣转官碍、父祖名合行寄理人，具因依给公据理作付身，更不取旨给降。」 
淳熙三年七月四日，礼部侍郎、兼同修国史、兼实录院同修撰李焘言：「该转中奉大夫，其中字犯父名。今官名有所避者往往于所授官上带寄理字，其条贯并不该载。今臣止合带旧官朝议大夫，更不带寄理字。」吏部检准令，诸官应称避者拟以次官，即愿仍旧(旧)官者听。诏依，为系侍从，仍特免带寄理。 
《 臣名讳序》：「生而制名，殁而是讳，盖孝子因心之道，先王立礼之方。然而君所无隐，奉至尊也；临文亦称，存大义也。若乃畏冒荣之禁，虑上之咎「虑」下疑脱一字。，史家自变其例，连职难与之俱。理所未安，事必改 
      
作。其或恶其声近，特以字行，发乎智端，无所废事。又若初不内出，人肆凌犯，形于谐玩，深辱士风。亦有封执沽名，矫枉伤正，是为过当，殊非中礼。至人德爱在民，久而弥劭，众为之避，不亦韪乎!」
 仪制 宋会要辑稿 仪制一三 家讳 
      
家讳
【宋会要】
      
翰林学士宋祁郊言郊：原作「祁」，据《宋史》卷二八四《宋庠传》改。：「臣乡里耆旧言：远叔祖有与臣同名者。虽昭穆已 ，礼当回避，今改名庠。」从之。 
张琥权三司度支副使、太常寺丞、集贤殿修撰，以避五世祖嫌名，乞改名璪，从之。 
(江)[汪]洋赐进士及第，特赐名应辰。先是，洋陈乞名与远祖讳同音，欲改名。三省有司言：「依法，承直郎以下及出官未及二考者不许改名。」故特赐名也。
 仪制 宋会要辑稿 仪制一三 改地避讳 
      
改地避讳
【宋会要】
宋敏求以右谏议大夫、史馆修撰提举万寿观公事，敏求言：「观名犯先臣嫌名。」诏改提举醴泉观。 
贾易左朝散郎，改知宣州。先是，除易知寿州，以犯祖名，改知庐州。易以庐带一路(共铃)[兵钤]，不敢受，故有是命。 
王崇拯为侍卫亲军步军副都指挥使、福州观察 
      
</div>
    <div class="pagination">
<a href="宋会要辑稿_page822.html">上一页</a><span>...</span><a href="宋会要辑稿_page818.html">818</a><a href="宋会要辑稿_page819.html">819</a><a href="宋会要辑稿_page820.html">820</a><a href="宋会要辑稿_page821.html">821</a><a href="宋会要辑稿_page822.html">822</a><span class="current-page">823</span><a href="宋会要辑稿_page824.html">824</a><a href="宋会要辑稿_page825.html">825</a><a href="宋会要辑稿_page826.html">826</a><a href="宋会要辑稿_page827.html">827</a><a href="宋会要辑稿_page828.html">828</a><span>...</span><a href="宋会要辑稿_page824.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
