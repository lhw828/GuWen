<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 37 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 37 页/共 321 页</h1>
    <div class="content">　　遵
　　纶增位祀
　　前朝礼毕更衣憩梵寮五百余年妙应新正令日现祥标法轮廿丈谁飞陟瑞帛一端自缀飘【日下旧闻载白塔寺辽夀昌二年建元至元八年世祖发视石函铜瓶香水盈满含利坚圆瓶获一铜钱上铸至元通寳帝后阅之因加崇饰制度之巧古今罕有天顺二年改名妙应寺云今嵗新正初六日赐千叟宴是时塔顶轮下悬有哈逹哈逹者蒙古语谓奉佛吉祥制帛也塔髙二十余丈瑞帛缀实非人力所能升陟盖是塔灵应夙着扵今益騐矣】不后不前千叟宴祝禔祝夀晓春朝艶称虽弗为宣付顶礼亦非禁众翘【都中逺近瞻礼咸谓吉祥善事佛力神通不可思议既弗艶称宣付史馆而中外臣民瞻仰顶礼亦弗令禁止也】迎迓异防致韩疏荒唐乆矣息童謡【唐时迎佛骨张大其事致韩愈正言得罪甚无谓也又元初童謡有塔儿红北人来作主人翁塔儿白南人作主北人客之语见帝京景物畧事涉荒唐乃纪载者幸灾好竒之为耳】幻真真幻谓何谓空色色空超又超七字偶然为纪实讹防彼递腾嚣【此事为都人耳目所共见闻因赋此诗以纪实免致日后传讹耳】
　　【臣】等伏睹是年
　　皇上赐宴千叟之期吉帛于塔轮飘缀都中近逺臣
　　民争仰佛力神通现兹竒瑞奏入
　　谕勿宣付致涉禨祥阅月
　　法驾临视梵宇爰复
　　制诗纪事盖以杜好竒之渐而其日祝
　　禔祝
　　夀庆有适逢益仰
　　圣人执徳之谦随事而具者矣
　　乾隆五十一年安徽省奏进瑞麦
　　命勿宣付史馆
　　【臣】李世杰【臣】书麟跪
　　奏为恭报瑞麦呈祥仰祈
　　圣鉴事窃【臣】等据蒙城阜阳建平三县及宿州禀呈该州县地方长有三岐双岐瑞麦等情【臣】等随加查騐无异钦惟我
　　皇上
　　至治馨香
　　太和醖酿
　　厪田功扵
　　宵旰多稌黍而大有频书裕粒食扵闾阎庆仓箱而丰年屡告惟兹安省在去秋则偶被偏灾仰荷
　　圣慈轸民依而叠加抚防
　　鸿恩被
　　厚泽均濡潜孚仁爱扵
　　天心遂应休祥扵地利是以采山得米挖草见粮皆従来灾地所无实亘古民间罕遇兹者麦秋告至更看嘉应洊臻千万顷羣茂来牟两三岐争穂产非一色庆徧江南斯皆
　　元化感通聿昭上瑞益见
　　仁风鼓荡动协休徴【臣】等幸际
　　昌期恭逄
　　盛事稽诸史册觉渔阳丰水仅在一隅覩此休和卜瑞谷嘉禾并开万寳谨将瑞麦二种封呈
　　御鉴外理合恭折具
　　奏伏乞
　　皇上睿鉴谨
　　奏奉
　　硃批览
　　御制两江总督李世杰安徽巡抚书麟奏呈瑞麦诗以
　　志事【丙午】
　　歙徽昨嵗被灾深言念灾黎时切心幸得恩膏霑翼翼那全元气复林林葍根米粒资饥命【昨嵗安徽被灾蠲赈不遗余力幸今嵗春耒屡次得雨二麦有收然元气岂能骤复先经书麟奏太湖县乡民穵蕨得有黑米千余石贫民借以充饥又奏泗州河滩生有葍菜灾黎穵根煑食以资接济歉歳闻之毎为之慽然皆有诗纪事兹李世杰书麟复奏蒙城阜阳建平三县及宿州地方均获三岐双岐麦穂甬封呈览灾区麦稔稍资接济惟钦　　天贶】三穂双岐漫瑞吟宣付弗行滋忸怍【李世杰等遂以为瑞朕惟愧慙视之弗宣付史馆也】佑民
　　天贶谢惟钦
　　乾隆五十二年山西抚臣奏晋省河清
　　谕防不得夸耀
　　署山西巡抚臣明兴谨
　　奏为恭报晋省河清仰祈
　　圣鉴事乾隆五十二年十二月十四日据汾州府属之永宁州禀报该州地濒黄河扵本月初八日河水澄清当即亲诣河工查看属实等情续据太原府属之兴县汾州府属之临县石楼宁乡隰州属之永和大宁等县陆续具报同日河水澄清【臣】随饬属确查查得兴县至永济共十三州县计一千三百余里自乾隆五十二年十二月初七八等日渐次清澈至二十八九日时届二旬澈底澄清臣伏查晋省志书康熙二十二年十一月河清一次雍正四年十二月河清一次由雍正四年逮今六十载正当花甲周我
　　国家重熙累洽屡召嘉祥至乾隆五十二年冬河清献瑞逾千里期及兼旬尤为罕逄盛事【臣】世霑
　　圣泽幸际昌期所有查防縁由谨缮折奏
　　闻并绘具图説恭呈
　　御览奉
　　硃批此不足夸并有旨谕
　　乾隆五十三年正月初八日奉
　　上谕据明兴奏山西境内河清献瑞一折内称接据永宁州等十三州县禀报黄河自十二月初七八日渐次澄清至二十八九日时届二旬河水澈底澄清可鉴共计一千三百余里等语此不足为夸美已扵折内批示矣国家景运光昌太和翔洽惟在年谷顺成丰绥屡告五风十雨普被和甘乃为升平瑞应至厯代史策侈陈符瑞大率出扵傅防铺张无闗实政即如麟逰鳯翥固为仅见嘉祥然亦必湏来游棷泽翔集殿廷得之目覩方足为盛事若不过腾章入告并无指据亦祗属粉饰虚词不足为信至河水澄清虽亦间有之事但似此侈陈祥瑞夸示休徴殊属无谓况上年黄河扵睢州十三堡地方隄工漫溢淹浸田庐甫经堵筑完竣若以河清为献瑞之騐又何若安流顺轨竟无漫溢之更为嘉瑞耶且河水澄清如以为地方大吏徳政所致则明兴厯任地方毫无整顿试令伊自思前在山东何无嘉应今署晋抚又行何徳政而能致此祥瑞耶封疆大臣惟应实心任事承流宣化使吏民治生共臻上理方为称职倘因此等事属仅见胪陈祥应即宣布史馆予以襃嘉而遇有灾祲即加之督责势必至身任封圻者借端粉饰争相效习以博虚名而扵地方水旱偏灾或恐干讁谴竟至讳匿不报扵政体民生大有闗系现在晋省既有河清之事则下防各省自必由渐澄清该地方官不奏则已倘亦有似此具奏者将此意明降谕旨以示朕敬
　　天勤政以实不以文至意将此先谕明兴知之不必称扬
　　其事也
　　御制山西巡抚明兴奏报得雪并河清诗以示志【戊申】
　　明兴今日忽腾章批览余因示志详诚慰春初雪积白【上年山西省入东以来各属雨泽频霑据明兴今奏十二月二十八日省城得雪三寸余并通省陆续报称得雪自二三寸至六七寸不等祥□普被实为丰稔瑞徴深为欣慰】并称河里水无黄【又据奏各属禀报自兴县至永济共十三州县计一千三百余里于十二月初七八日等日至二十八九日黄河澄清等语】了知宣付徒虚谓即騐猷为亦岂当【予自即位以来每以年嵗丰熟为上瑞其余一切嘉祥槩所弗取且即年嵗丰歉亦従不以此为督抚贤否之辨恐各该督抚借此迎合遇有灾歉转致讳饰不报明兴自任巡抚以来识见拘迂办事诸多竭蹷此时河清之瑞必非该抚徳政所致可知】夏决成灾【上年夏间睢州十三堡黄河异涨隄决亳州宁陵商邱一带民田被淹虽命重臣防筹堵筑并将被灾贫民加意赈恤然予方引以为咎与其冬间澄清何如夏月安澜耶】冬澄瑞愧之不暇漫言祥
　　乾隆五十三年冬礼臣以太常寺仙蝶呈
　　览
　　御制志实诗分赐五十四年督抚诸臣奏谢得
　　防训诫
　　御制太常仙蝶诗【戊申】
　　昔曾问之尚书三泰以为诚有昨召见侍郎徳明亦偶言及翌日徳明以锦匣呈览并云冬月入蛰每不见兹忽至其家似欲入禁中者然诗以志实
　　蝡动蛰之时来賔果是竒异夫羣物体覩此一仙姿芗久太常号【人皆谓之太常仙蝶合署人无不知而敬者】神超犬造司欣兹百年遇用志五言诗
　　乾隆五十四年八月十六日奉
　　上谕前将御题鸡雏待饲图韩干试马图及太常仙蝶诗等墨刻分赏内外大臣近据各督抚陆续奏谢阅其奏折俱用骈体未免意涉铺张不知试马图之题朕原因唐太宗以英武定天下不数而至天寳躭扵逸乐罔念祖宗创业艰难文恬武嬉酿成渔阳之变仓猝播迁国势遂以不振朕抚图增憎形诸篇什以为考镜得失之林非如鸡雏待饲图之览切民依凡有抚绥之责者各应顾名思义至扵仙蝶诗亦因太常署实有其物朕曾目睹于防余吟咏借纪事实适该衙门大臣镌搨呈进卷幅太多遂以分赏于民生吏治均无闗系各督抚祗领后扵奏事之便附陈谢悃数语可毕何必纷纷骈体铺张过尚词华使之日久将无识之徒误疑朕为躭嗜缣素并好神仙幻妄之説此则所関甚大盖玩物防志帝王所戒是以宣和鉴赏无捄扵国是废弛而天书符瑞等事尤为诞妄不经朕素所鄙笑岂肯以玩好禨祥唘臣工流传后世耶兹因批览各督抚奏谢之折特为明白宣谕嗣后凡属内外大臣务宜益矢殻诚勉襄政治以副朕黜华崇实至意将此防入于各督抚交代永识朕志
　　【臣】等钦惟我
　　皇上诚着乆徴中孚逺格惟兹跻羣伦扵
　　仁夀俾各适含生遂性之天初不必以气化効灵借
　　称嘉瑞是以
　　太和煦妪咸若凝庥欣邀
　　防暇宣吟事实扵一时而至扵
　　爱民育物之肫懐则未系乎此前者疆臣折奏夀民
　　夀妇且
　　诫谕勿侈言祥矧在蝡翘之族偶应气机顾可稍事
　　铺张弗仰体
　　圣人崇实黜浮之本意也耶
　　乾隆五十五年江苏抚臣奏途过直山东瑞麦嘉禾重生复实得
　　防训诫
　　乾隆五十五年五月初三日奉
　　上谕据福崧奏经过直山东一带均已甘霖普被二麦俱己结实饱绽大田苖禾长发青葱晚禾现亦出土又另片奏称山东齐河长清等处巳萎麦苗复又吐穂结实饱绽一律等语所奏殊不可信本年直山东一带得雨较遅麦苗未能及时长发朕跸路所经之处自东昌临清迤西一带至直省地方沿途望泽惟总未得有透雨旋跸后曾亲自祈祷经得雨尚欠优沾今福崧据称甘霖普被未免过扵饰言至麦苗已萎复生之事前据长麟奏闻朕即以春膏未能霑足方深惭悚曾扵折内批示并不以此为竒福崧路过该省又复将此具奏矜为异事殊不知麦苖被泽已遅收成不无歉薄即间有黄萎麦苗另生新枝结实扵农田大槩收成未见禆益朕临御五十余年勤求民瘼每遇各省地方偏隅被旱宵旰忧勤无时或释即麦禾有三穂双岐之事従不侈言祥瑞督抚等惟当仰体朕懐尽心民事感召天和俾闾阎共庆盈宁方为无忝厥职今福崧意存粉饰附折凟陈封疆大吏岂可如此存心福崧系经过山东并非本属即以此等事件率行由驿驰奏将来前抵江蘓新任自更縁饰虚文致有讳灾匿报之事殊负朕弃瑕录用之意福崧着传旨严行申饬若不知改悔存心髙兴防不能曲加寛贷也将此通谕知之各省督抚务当引以为戒
　　【臣】等钦惟我
　　皇上徳美治隆成功不宰
　　御极五十余年以来惟务
　　勤求民莫凡夫
　　大政宣纶
　　天章焕藻篇溢万千従未有一语侈及禨祥一事见诸宣付矧今
　　耋夀禔和备膺
　　多福嵗丰民乐嘉瑞洊臻而仰窥
　　睿念持盈保泰之维防曾何事以一水之澄清三岐双岐之颍发等于景星卿云鳯凰麒麟之云借徴实事扵末节耶夫书美放勲着之曰允恭克让由今凖古先后同符而
　　圣人尤有大扵此者以
　　徳致夀而繁禧弥笃以
　　夀兼徳而广运无疆无非本此欿然不自足履焉而
　　弗胜之懐以荅
　　穹庥而昌
　　泰运夫以是
　　亿龄絣盛扬
　　茂实恢
　　鸿名将有翠妫之箓下稷之书所未纪者焉岂非集
　　祥效祜之至者哉


</div>
    <div class="pagination">
<a href="八旬万寿盛典_page36.html">上一页</a><span>...</span><a href="八旬万寿盛典_page32.html">32</a><a href="八旬万寿盛典_page33.html">33</a><a href="八旬万寿盛典_page34.html">34</a><a href="八旬万寿盛典_page35.html">35</a><a href="八旬万寿盛典_page36.html">36</a><span class="current-page">37</span><a href="八旬万寿盛典_page38.html">38</a><a href="八旬万寿盛典_page39.html">39</a><a href="八旬万寿盛典_page40.html">40</a><a href="八旬万寿盛典_page41.html">41</a><a href="八旬万寿盛典_page42.html">42</a><span>...</span><a href="八旬万寿盛典_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
