<!DOCTYPE html>
<html>
<head>
    <meta charset="UTF-8">
    <title>明会典 - 第 205 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 205 页/共 281 页</h1>
    <div class="content">　　永川苑　　　　　黒城苑
　　事例
　　洪武二十八年革羣监官令有司提调孳牧江南一十一户共养马一匹江北五户共养一匹内丁多之家充马头専一养马余令津贴钱钞以备倒失买补之用不许轮流有仍前轮流及令孤寡残疾一槩出办者边卫充军如马头家生畜不旺许令于贴戸家看养凡皃马一匹配骒马四匹为一羣立羣头一人五羣立羣长一人每羣长下选聪明子弟二三人习学医兽看治马匹凡补领或孳生三嵗骒驹每二年纳驹一匹　永乐十年令北直土民领养孳生马匹　十三年定例每十五丁以下养马一匹十六丁以上养二匹为事编者七戸养一匹除其罪为良民　十四年令北方人戸五丁养马一匹免其粮草之半每马十匹立羣头一人五十匹立羣长一人　十五年定南方养马例江北每五丁养马一匹江南十丁养马一匹凡种马倒死孳生不及数例应陪偿而遇灾荒每羣听以三分之一纳钞入官　二十二年令民养官马者二嵗纳驹一匹　宣德三年奏准北直每三丁养骒马一匹二丁养皃马一匹免粮草之半皃马病同羣共治死则均陪若因走失及别故致死者止追本戸　四年令山东兖州济南东昌三府领养孳生马每五丁养骒马一匹三丁养皃马一匹不在免粮之例　正统十一年命河南彰德卫辉开封三府照例领养孳生马匹　景泰三年奏准凡皃马十八嵗以上骒马二十嵗以上免其筭驹　天顺三年奏准原编孳牧马头有消乏者改作贴戸　成化元年令孳生马每三年骒驹一匹　三年奏准复二年骒驹一匹额外多余者官为收买别给空闲人戸　四年奏准羣长每五年一替　八年奏准各处医兽每州定设二名每县一名嵗终更替　十三年奏准养马人戸每十年一次审编先上戸次中戸单丁寡妇不许槩佥　二十一年奏准凡补领骒驹作种者二年后方与筭驹　治二年奏定鳯阳庐三府滁和等州孳牧牛共五千只母牛三千七百只犍牛一千三百只　六年奏定两京太仆寺种马额数皃马二万五千匹骒马十万匹共十二万五千匹每二年照例纳驹其驹更不搭配于内拣选备用及补种马之阙其余卖银贮库遇备用不敷量支买补种马每三年拣选一次老病不堪者卖银入官拨驹补数北直河间大名保定顺德广平真定永平七府免粮养马每地五十畆领皃马一疋百畆领骒马一匹共皃马一万六百九十五匹骒马四万二千七百八十匹山东济南兖州东昌三府河南开封卫辉彰德三府计丁养马每五丁领皃马一匹十丁领骒马一匹共皃马六千八百五匹骒马二万七千二百二十匹南直应天镇江太平寕国广徳五府州每十丁领皃马一匹十五丁领骒马一匹共皃马一千九百九十九匹骒马七千九百九十六匹鳯阳州淮安庐州四府滁和二州滁州一卫每田二顷领皃马一匹三顷领骒马一匹内滁州卫逓加一顷共皃母五千五百一匹骒马二万二千四匹　九年奏准凡牧马处所有田去马存丁消息马在者应牧马匹改给得业之人及丁多之人领养逃絶免粮田地给与同羣管业不许典卖与人其一马两嵗连生二驹者除纳官外聴其自用
　　已上民间孳牧
　　凡在京在外卫所俱有孳牧马匹以给官军骑操之用在京及南北直卫所属两京太仆寺在外属各该行太仆寺苑马寺及都司委官提督每卫委指挥一员所千百戸一员専管孳牧其搭配科驹起解比较等项悉照民间事例　洪武二十三年令飞熊广武英武等卫每五戸养马一匹　永乐十四年令蓟州山海诸卫屯军每人养种马一匹免纳子粒　宣德七年令法司及陜西布按二司杂犯死罪应充军者陜西行太仆寺养马　正统六年令征战走伤马匹验视明白分给各卫守城官军牧养遇倒死埋　成化七年奏准天下卫所孳牧马匹有埋没者俱照原额买补令军余朋合领养
　　已上军卫孳牧
　　正统十四年令顺天府所属州县寄养各处起解备用马匹照北直事例论银分俵其本府各州县原领孳生种驹改拨直永平等府空闲人戸其备用马嵗取二万匹北直河南山东取七分南直三分俱限八月以里解部太仆寺验印给俵或遇法司送到罚入官马牛驴骡验堪用者亦照此例　成化二年奏准南直起解寄用备用马有矮小不堪及不足数者每匹徴银十两解部太仆寺收贮以备收买　二十一年奏准南京太仆寺所属地方备用马匹从各府州县径解北京交俵如有拖欠及补完之数仍行南京太仆寺照查　治三年防议备用马匹嵗取一万匹直河南山东并南直徐州所属俱解本色内永平府折色本色中半庐州鳯阳三府滁和二州解本色七分折色三分淮二府应天江浦六合二县解本色四分折色六分应天府上元等县镇江太平寕国所属俱解折色　凡寄养马倒死告官给印信文帖相视开剥如无文帖而开作倒死者以盗卖论
　　已上京府寄牧
　　洪武二十三年令五军都督府锦衣旗手虎贲左右兴武鹰金吾前后羽林左右龙骧豹韬天防神防府军左右前后等卫各置草塲于江北汤泉滁州等处牧放马匹　二十五年罢民间嵗纳马草凡军官马令自养军士马令管马官择水草丰茂之所屯营牧放　三十年定北边牧马草塲自东胜以西至寕夏河西察罕诺尔东胜以东至大同宣府开平又东南至大寕又东至辽东又东至鸭緑江又北去不止几千里而南至各卫分守地又自雁门关外西抵黄河渡河至察罕诺尔又东至紫荆关又东至居庸关及古北口又东至山海卫凡军民屯种田地不许牧放其荒闲平地及山塲腹里诸王驸马及军民聴其牧放樵采在边所封之王不得占为己塲妨害军民　永乐二十二年令戸部锦衣卫各委官查勘五府牧马草塲有妨占民田处所另拨官地与民为业　永乐以后锦衣旗手府军左金吾左右大兴左羽林燕山左右前忠义左右前后义勇左右中中前后神武左后大宁中武成中寛河防州蔚州龙骧富峪裕陵茂陵等三十一卫五军三千神机等营各置草塲于顺天保定等府宛平大兴等县牧放骑操马匹每嵗春末夏初各营马匹除例该存留聴用外其余本部推举坐营官一员具奏请管领下各该草塲牧放至九月终回营其收马每三日演习一次下塲之后本部行移该科及都察院具奏差官闸马匹倒死官军逃亡领官按月造报如有纳贿卖闲不行提督致马痩损者闸官指实参奏其在边者以四月中出牧九月初回营　成化四年令北直京师附近系官草塲不许内外官豪势要妄指求讨托故投献违者许科道官紏劾及各衙门追究治罪　六年令德州天津各卫逃故军人遗下草塲为附近军民盗耕布种者退还官每畆量追花利草三十束不愿者每束纳银三分准作逺地拖欠之数照依时价支给京操上直官军买草喂马以后年分但有拖欠草束俱照例准折　十年令陜西榆林等处近边地土各营堡草塲界限明白敢有那移条欵盗耕草塲及越出边墙界石种田者依律问拟追徴花利完日军职降调甘肃卫分差操军民系外处者榆林卫充军系本处者甘肃充军有毁壊边墙私出境外者枷号三个月发落　治九年令给事中御史幷戸兵二部委官清查各卫草塲有草未垦去处仍旧牧马已垦成田者照畆收银解送兵部转太仆寺寄库聼买马　又令锦衣卫草塲地畆徴收租银许本卫收贴贴补马草
　　已上营卫放牧
　　洪武榜例凡倒失马匹从民议和或一县或三五羣长辏价买补三嵗以上八嵗以下高四尺以上堪中马匹还官听候验印作数违错及迟延者一体追驹　宣徳二年令民间起解备用马中途痩死及边军孳牧倒死者俱免陪补　天顺二年奏准各营骑操马遇有倒死者告官相剥坐营官责限该军朋合买补走失被盗一例追陪　成化元年令各处买补孳生马驹有司四匹军卫五匹折买堪操骟马一匹以充备用例后倒失者骒驹三匹皃马二匹各折买骟马一匹骒驹每二匹折买皃马一匹　七年奏准各卫军余关领马匹倒死以物力等第出银每马一匹上戸出银三两中戸二两下戸一两余以屯田子粒银贴凑买补　十三年奏准京营马队官军朋合出银遇马匹倒失贴助买补凡马主系都指挥者出银三两指挥二两五钱千百戸镇抚二两旗军一两五钱走失被盗者各加五钱谓之桩头其朋合每嵗以六个月为率每月都指挥出银一钱千百戸镇抚七分旗军五分在外各边悉照此例　凡各营下塲及各边倒失买补马匹不及八分者领及把总管队官住俸追买其在京不下塲者以五分为则　治二年奏准买补骑操马匹须四嵗以上八嵗以下价自十二两至十五两官军自愿添价收买者聼　三年令寄养备用马倒死买补不及五分者掌印管马官俱住俸追补　六年奏准各营朋合买马银两不敷每马一匹聼支草塲租银三两贴助　九年奏准各处倒失马驹应买补者遇孳生蕃息之时量徴价银解京以备各边买马之用大马一匹徴银五两驹一匹倒失者徴银三两亏欠者二两　凡骑操马匹原领者以承领日为始买补者以印烙日为始计在十五年外许卖银纳官另给其未及十五年而病者亦准卖仍追本身桩头银贴价买补　凡各营马买补三分不完者把总等官住俸一月四分以上两月五分以上三月坐营官通计三分不完者住俸一月五分以上两月　凡府州县买补马匹不及五分者正官住俸一月不及四分者两月不及三分者三月京县不拘多寡止住一月其管马官不及五分者全住　凡孳生种驹已有六年防议定额其各处议合买马银两通行停止有司官吏分毫不许擅科
　　已上买补
　　凡孳生备用骑操折易并进纳马匹俱印烙以防奸其孳生及陪纳马驹应交俵者印讫差官照依地方日期将空闲増出人丁俵散领养造册具奏其各处印中备用马匹径解本部太仆寺交纳以慿散俵　洪武旧例江南马每年三月初一日赴南京牧马千戸所印俵江北马每年三月十五日赴南京太仆寺印俵凡孳生驹用云字小印俵散作种用大印给军骑操者再用云字印　宣徳八年奏准江北陪补马驹俱从南京太仆寺印烙　正统四年奏准应天鳯阳等处孳生陪补马驹南京太仆寺官同南京兵部委官及御史分投印俵　九年奏准镇江府所属地方马匹于本府应天府所属于牧马千戸所太平寕国广德州所属于太平府印俵　成化十六年奏准凡马非经官印验者不收二十一年奏准买补备用免其用印止令起解以备选择　治二年奏准孳牧备用牛每三年一次差官印烙　四年奏准凡印烙马匹民马照旧印左给军则印右如京营边关马无右印即系盗买民间官马追究问罪　六年令孳生皃驹看验不堪及骒驹多余者俱免印烙从其变卖以充买补备用之数　九年令孳生驹齿少力强而不及四尺以上者亦听印俵凡解俵马以百匹为率退三十匹以上者该管寺丞参问　凡印马官旧例本部请防差公侯伯或驸马一员本部委官一员景泰间革去侯伯等官差御史二员同两京太仆寺分管寺丞印俵天顺初复差公侯伯及御马监内官一员成化以来革去内官侯伯每嵗九月中请防差御史二员同该管寺丞分行印俵
　　已上印俵
　　洪武榜例各卫所府州县管马官员职専提调马匹不许管署卫所府州县事务及别项差占　永乐十一年令御史同锦衣卫官巡视官军放牧马匹　宣德四年禁官军人等不许将官马闲时帯鞍坐防载物件两人共骑及妇人骑坐违者御史给事中同锦衣卫官拏送本部罚马一匹仍送法司问罪　凡盗卖官马者追罚马二匹知情和买牙保隣人各罚马一匹杀及偷买官驴者亦照此例首告者于犯人名下追钞五千贯充赏凡巡马官每三月一换　七年令外卫官军原领骑操马匹下班之日不许带回　九年命兵部官同御史给事中视征操马匹借及借与者共追马一匹马无见在及隐瞒不报者查追仍勘其冐支草料加倍追纳　天顺二年令官军人等强夺起解马匹者问罪罚马一匹仍枷号一个月　成化元年令下班官军应充马匹而私自骑回者罚马一匹　四年令官军勇士私卖官给草料致马匹痩死者巡绰官缉拏幷买主送问六年令管军官将官马拨送与人跟随迎送或识字
　　人骑占听候幷赁借与人致令伤死者问罪照宣德四年例罚马入官在外各边并照此例　十年奏准各处解马赴京有兠揽价直将老马杂验印者事俱问罪边卫充军其起解马除例应折纳外有赍价赴京通同收买者问罪　治二年奏准官司借用寄养马二匹者罚一匹五匹者罚二匹年终分管寺丞具有无追罚数目奏报　三年奏准管军内外官私占官马及借拨与人者五匹以下降一级以上降二级俱边卫立功借者一体论罪　凡把总等官克减官马草料者计满贯边卫立功满日就彼帯俸盗卖者了哨买至料豆十石以上者充军　凡寄养马除年老外其余作践成疾不堪给军者原领人戸追罚银二两盗卖三匹以上者充军知情和买者民发摆跕军边方了哨　五年奏准各边军民将不堪马匹设计中卖及管军官以私马俵与军士多支官价者官军调边卫带俸食粮民及余丁附近充军通同作者枷号一月落九年令借拨官马至痩损倒死州县五十匹府二百
　　匹以上借者及管马官各降一级　十年令管马官拨借官马防载围猎者五匹以下罚马一匹以上罚二匹十匹以上罚三匹伤死者五匹以下降一级六匹以上降二级马各抵数追偿　十四年奏准官军关支马料委官一员管领若纵容盗卖者边卫立功满日就彼带俸买者问罪毕日枷号一个月落
　　已上禁约
　　洪武榜例凡管马官吏时常下乡提督看验马匹要见定驹若干显驹若干重驹若干明白附写以俟太仆寺官出巡比较正月至六月报定驹七月至十月报显驹十一月至十二月报重驹凡季报原领马为旧管买补孳生为新收事故交俵等项为开除季终为实在春季三月二十四日五夏季六月二十四五秋季九月二十四五冬季十二月二十四五径送太仆寺类缴其有生质竒异与种马不同者明白申报凡比较马文簿要开原领孳生皃骒马数分豁该筭驹者若干不该筭驹者若干已生及未生者若干原马齿色及所生驹毛色逐一开报凡倒失种马亏欠马驹俱在年终完备如是不完府州县正佐首领官吏决杖二十管马官吏加等痛治凡管马官有阘茸贪汚害民者分管及所在掌印官开奏以除民害　永乐三年令卫所孳牧骑操马匹每三年一次造册管马官赍执赴京比较　成化二年奏准管马官三年任内孳生不亏者称职额外多生者量加旌擢不及额至百匹者降用分管寺丞以所属课额亏损逓为黜陟　凡京营及各边骑操马匹専差太仆寺少卿一员无太仆寺去处从巡抚幷分巡官比较如有倒失限三月以里督令陪偿　七年奏准府州县掌印首领官任内马匹亏欠孳养不増者九年不准给由措置完日与管马官一体降用卫所掌印官马数不完许分管寺丞与本部委官一体比较　十三年奏准各营各边每年四月十月二次将原领事故买补马匹数目具奏以慿比较　十四年奏准比较马政两京府尹府丞聼纳米赎罪　治二年奏准每二年差太仆寺少卿二员南京太仆寺少卿一员分往北直河南山东南直地方比较该纳马驹每嵗终分管寺丞具管马官贤否呈部六年之内马匹无亏者量加旌擢以外亏损数多照例黜罢　三年顺天府所属寄养马匹専差太仆寺少卿一员比较　四年奏准卫所骑操马免比较其有孳牧去处照例每三年委官赴部比较凡亏欠埋没违限等项参奏提问　凡辽东陜西苑马寺孳牧马匹每三年一差官阅其各行太仆寺苑马寺于内府关领精微文簿将骑操孳牧马匹逐一填写缴部送内府交收
　　计每年比较地方
　　太仆寺所属
　　南京太仆寺所属
　　计三年比较地方
　　辽东苑马寺所属
　　山西行太仆寺所属
　　陜西行太仆寺所属
　　陜西苑马寺所属
　　甘肃行太仆寺所属
　　南京应天卫
　　南直宣州卫
　　山东
　　济南卫　　　　　平山卫
　　登州卫　　　　　寕海卫
　　成山卫　　　　　鳌山卫
　　灵山卫　　　　　安东卫
　　威海卫　　　　　大嵩卫
　　济寕卫　　　　　临清卫
　　靖海卫　　　　　竒山千戸所
　　寕津千戸所　　　海阳千戸所
　　胶州千戸所　　　诸城千戸所
　　东平千戸所　　　肥城千戸所
　　浙江
　　盘石卫　　　　　海寕卫
　　江西
　　袁州卫　　　　　饶州千戸所
　　广东
　　雷州卫　　　　　防州卫
　　四川
　　成都卫　　　　　成都中卫
　　建昌卫　　　　　建昌前卫
　　寕畨卫　　　　　越巂卫
　　防川卫　　　　　盐井卫
　　湖广
　　武昌卫　　　　　武昌左卫
　　靖州卫　　　　　五开卫
　　沅州卫　　　　　九溪卫
　　长沙卫　　　　　清浪卫
　　黄州卫　　　　　铜鼓卫
　　永定卫　　　　　蕲州卫
　　平溪卫　　　　　永州卫
　　衡州卫　　　　　辰州卫
　　岳州卫　　　　　沔阳卫
　　常德卫　　　　　镇逺卫
　　偏桥卫　　　　　施州卫
　　澧州千戸所　　　荆州卫
　　荆州左卫　　　　荆州右卫
　　襄阳卫　　　　　安陆卫
　　房县千戸所　　　竹山千戸所
　　枝江千戸所　　　长寕千戸所
　　瞿塘卫　　　　　夷陆千戸所
　　徳安千戸所　　　忠州千戸所
　　云南
　　云南左卫　　　　云南右卫
　　云南中卫　　　　云南前卫
　　云南后卫　　　　广南卫
　　曲靖卫　　　　　六凉卫
　　平夷卫　　　　　越州卫
　　临安卫　　　　　楚防卫
　　洱海卫　　　　　大理卫
　　大罗卫　　　　　防化卫
　　景东卫　　　　　澜沧卫
　　金齿卫　　　　　腾冲卫
　　杨林千戸所　　　马隆千戸所
　　木密关千戸所　　宜良千戸所
　　安寕千戸所　　　易门千戸所
　　已上比较
　　关换
　　诸司职掌
　　凡官军关拨马匹操练行移到司须要该卫官吏保结关马官军原有马匹下落果系曽经征进惯战人数及无马匹方才具奏关拨后有事故该卫拘收还官其官军人等奉防关拨马匹亦须备知数目
　　事例
　　洪武间凡各卫原关马骡驴转名销号若系御马监关领者该府各卫自具手本赴监转名销号如是典牧所太仆寺关领之数各府卫取勘明白本部转行太仆寺典牧所销号　永乐四年令管步军官告关领者不准有骒马与儿马愿换者聼　宣徳四年置给马勘合每关马一匹给勘合一道填写齿色年月付领马之人收执遇倒死等项陈告注写应偿者追视齿色附簿开注勘合与马如前收领再有事故照例偿给如领马之人收领凡应偿者仍赴御马监印烙然后给与　正统四年奏准官军领马骑操必行本卫造册送部幷太仆寺外卫操备者行该府造册关领　天顺元年奏准各营外卫官军原领骑操马匹下班之日兊与在京官军该管官造册送部　二年奏准官军领马太仆寺具俵过数目毛齿及官军姓名年月行各卫造册送部如关领数多开报数少或倒失转交隐匿不报者诸司人首告挐问　成化二年令勇士马倒死二次者不许重关照京营例追补　治元年奏准南京官军应关马匹在江北者赴南京太仆寺给领在江南者本寺委官一员赴南京给散　四年奏准领马官有不照次第混乱争夺者参究法司问罪罚马一匹就给本身骑操以后更不关给　七年奏准官军应关马匹皃马自八嵗以上骟马十二嵗以上别无伤残者并准给领各卫及边关亦照此例凡各边缺马骑操奏关银两收买者本部委官一员同大仆寺官于收贮马价内照数支出差官运赴镇巡官处交收　凡骑操马老病当关给者原马送光禄寺支用
　　折粮
　　诸司职掌
　　凡各处起解折粮马匹到部须令兽医辨验明白具奏送御马监交收
　　事例
　　洪武中各处土官衙门秋粮各依原认数目折纳马匹有粮二十五石有余折马一匹者有五十余石折马一匹者马或不堪责令差来土官陪纳
　　収买
　　诸司职掌
　　凡官给价钞于各处收买并茶易到马匹或就彼处给军骑坐或起解赴京交纳须知其数
　　事例
</div>
    <div class="pagination">
<a href="明会典_page204.html">上一页</a><span>...</span><a href="明会典_page200.html">200</a><a href="明会典_page201.html">201</a><a href="明会典_page202.html">202</a><a href="明会典_page203.html">203</a><a href="明会典_page204.html">204</a><span class="current-page">205</span><a href="明会典_page206.html">206</a><a href="明会典_page207.html">207</a><a href="明会典_page208.html">208</a><a href="明会典_page209.html">209</a><a href="明会典_page210.html">210</a><span>...</span><a href="明会典_page206.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
