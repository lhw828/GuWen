<!DOCTYPE html>
<html>
<head>
    <meta charset="UTF-8">
    <title>续通志 - 第 49 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 49 页/共 1359 页</h1>
    <div class="content">遂班师丁未辽使来贺正旦
　　十年春二月甲申以崇信军节度使宗旦同中书门下平章事己亥以王韶知洪州丙午赦广州囚罪一等徒以下释之以郭逵判潭州赵 
卨知桂州巳酉赦广南东路荆湖南路系囚余各降一等徒以下释之三月辛未虑囚降死罪一等杖以下释之壬申诏州县捕蝗夏四月乙酉 
辽使来贺同天节癸巳文州蕃入寇州兵击走之丁酉赐熙河路兵特支钱赐战死者帛免夏秋税秋八月壬寅诏潭州置将及增武臣一员遣 
苏颂等贺辽主生辰及正旦九月庚戌诏河决害民田所属州县疏瀹仍蠲其税老幼疾病者振之乙卯诏诸传宣内批面论事无法守并从中 
书枢密覆奏其祈恩泽规免罪者劾之癸酉立义仓甲戌以宗朴兼侍中封濮阳郡王冬十月戊害宗濮薨癸巳封昭化军节度使宗谊为濮国 
公诏濮王子以次袭封奉祀十一月甲戌祀天地于圜丘大赦十二月壬午诏改明年元丁亥封子佣为均国公辛丑辽使来贺正旦
　　元丰元年春正月乙卯以王安石为尚书左仆射舒国公集禧观使闰月辛巳以翰林侍读学士吕公着兼端明殿大学士壬辰以枢密直 
学士孙固同知枢密院事己亥太傅兼侍中曾公亮薨二月庚戌濮国公宗谊薨甲寅以邕州观察使宗晖为淮康军节度使封濮国公三月辛 
巳虑囚降死罪一等杖以下释之乙未御崇政殿阅诸军辰沅猺入寇州兵击走之夏四月己酉辽使来贺同天节庚申诏除九经外余书不得 
出界己丑封虢国公宗谔为豫章郡王戊辰塞漕村决河六月癸卯朔日有食之秋七月癸酉命西上阅门使忠州团练使韩存宝经制泸州纳 
溪夷己亥诏齐州豫备水灾八月癸卯西边将尼尔完谋反伏诛丁未蠲河北被水者租甲寅遣黄履等贺辽主生辰及正旦戊午以韩绛为建 
雄军节度使己巳诏滨棣沧三州被水民以常平粮贷之庚午诏青齐淄三州给流民食九月乙酉以端明殿学士吕公着枢密直学士薛向并 
同枢密院事冬十月辛亥韩存宝破泸夷后城十有三囤十一月癸巳辰州猺叛诏沅州兵讨之己亥罢文武功臣号十二月辛亥虑囚降死罪 
一等杖以下释之丙寅辽使来贺正旦
　　二年春正月乙亥罢岢岚火山军市马丙子诏立高丽交易法壬午以容州观察使杨遂为寍远军节度使癸未诏知沅州谢麟督捕猺贼 
二月乙卯以泸州夷乞弟犯边诏王光祖等讨之丙辰诏定解盐岁额乙丑振沧州饥三月丙戌诏雄州两输户南徙者谕令复业庚寅疏汴洛 
夏四月辛丑如金明池观水嬉晏射琼林苑甲辰辽使来贺同天节丁巳陈升之致仕己未陈升之卒五月丙子顺州蛮叛峒兵讨平之庚辰诏 
以濮安懿王三夫人并称王夫人祔濮园辛巳太子太师致仕赵槩上所集谏林甲申元绛罢知亳州戊子御史中丞蔡确参知政事六月甲辰 
广西捕斩侬智春执其妻子以献秋七月甲戌张方平以太子少师致仕庚辰以淮康军节度使宗晖同中书门下平章事八月丙申夏人寇绥 
德城都监李浦败之辛丑分泾原路兵为十一将遣李清臣等贺辽主生辰及正旦九月癸未降顺昌军囚罪一等徒以下释之冬十月戊申交 
址归所掠民诏以顺州赐之己酉太皇太后疾帝不视事庚戌罢朝谒景灵宫命辅臣祷于天地宗庙社稷减天下囚死罪一等流以下释之乙 
卯太皇太后崩命王珪为山陵使十二月庚申辽使来贺正旦
　　三年春正月丙子降颍昌府囚罪一等徒以下释之二月丙午以翰林学士章惇参知政事三月乙丑吴充罢戊子降两京河阳囚罪一等 
民缘山陵役者蠲其赋夏四月乙未观文殿大学士吴充薨丁酉封宗晖为濮阳郡王己亥辽使来贺同天节戊申乞弟寇戎州兵官王宣等战 
没五月甲申复命韩存宝经制泸夷诏改都大提举导洛通汴司为都提举汴河堤岸司六月诏河北河东陜西路各选文武官一员提举义勇 
保甲秋七月庚午河决澶州甲戌诏自今遇大礼罢上尊号丙戌以星变避殿减膳诏求直言八月癸丑遣王存等贺辽主生辰及正旦九月乙 
亥正官名辛巳大飨明堂大赦癸未以薛向孙固并为枢密副使乙酉以王安石为特进改封荆国公丙戌进封岐王颢为雍王嘉王頵为曹王 
加司空文彦博为太尉封曹佾为济阳郡王宗旦为华阴郡王冯京为枢密使薛向罢知颍州丁亥以吕公着为枢密副使闰九月乙卯加文彦 
博河东永兴军节度使以富弼为司徒冬十一月己丑朔日当食不食十二月甲辰辽使来贺正旦
　　四年春正月乙未以步军都虞候林广代韩存宝经制泸夷辛亥冯京罢知河阳以孙固知枢密院龙图阁直学士韩缜同知枢密院事三 
月癸卯章惇罢知蔡州甲辰以翰林学士张璪参知政事乙巳命官阅九军营陈法于京城南戊申大阅夏四月癸亥辽使来贺同天节己巳诏 
罢南郊合祭天地自今亲祀北郊如南郊仪壬申虑囚山阴县主簿余行之谋反伏诛乙酉河决澶州小吴扫五月丁酉诏河东路提点刑狱刘 
定专振被水民秋七月庚寅夏人囚其主秉常诏陜西河东路讨之甲辰韩存宝坐逗遛伏诛八月丙辰诏蠲河北东路灾伤州军今年料役钱 
辛酉夏人寇临州堡诏董毡会兵伐之以金州刺史燕达为武康军节度使丁丑熙河经制李宪败夏人于西市新城庚辰又破之于女遮谷九 
月李宪复兰州古城戊子兰州新附首领巴令谒等攻夏人于撒捕宗城败之庚戌夏人救米脂砦鄜延经畧副使种谔击破之辛亥又败之于 
无定川冬十月丁巳米脂砦降庚申熙河兵及夏人战于女遮谷败之乙丑泾原兵及夏人战于磨陊隘败之己巳入银州庚午环庆行营经畧 
使高遵裕复通远军种谔及夏人战于安定堡败之癸酉复韦州乙亥李宪败夏人于屈吴山丁丑曲珍与夏人战于蒲桃山败之戊寅种谔入 
贡州辛巳泾原节制王中正入宥州十一月癸未朔日有食之丁亥诸军合攻灵州种谔败夏人于黑水己丑李宪败夏人于啰逋川辛卯种谔 
破石堡城辛丑师还十二月辛未林广破乞弟于纳江戊寅辽使来贺正旦
　　五年春正月庚子贬高遵裕为郢州团练副使本州岛安置乙巳作新浑仪浮漏辛亥诏再议西讨以熙河经制李宪为泾原熙河兰会安抚 
制置使李浩权安抚副使二月癸亥华阴郡王宗旦薨丁卯封武昌军节度观察留后宗惠为江夏郡王癸酉降梓州路囚罪一等民缘军事役 
者蠲其赋封董毡为武威郡王三月己亥以日当食避殿减膳降天下死罪一等流以下原之壬寅鄜延路副总管曲珍败夏人于金汤四月壬 
子朔日食不见丁巳辽使来贺同天节癸酉官制成以王珪为尚书左仆射兼门下侍郎蔡确为尚书右仆射兼中书侍郎甲戌大中大夫章惇 
为门下侍郎张璪为中书侍郎翰林学士蒲宗孟为尚书左丞翰林学士王安礼为尚书右丞丁丑同知枢密院吕公着罢知定州五月辛巳朔  
【宋元通鉴作五月壬午朔日食然四月朔巳书日食必无五月连食之理明是误也】 行官制丁亥赏平蛮将士有差癸巳丰州卒张世矩 
等作乱伏诛甲辰遣给事中徐禧治鄜延边事六月辛亥环庆经畧司与夏人战破之癸酉豫章郡王宗谔薨戊寅曲珍等败夏人于明堂川秋 
七月辛巳知宜州王奇与蛮战败绩庚子以蔡京为起居郎同详定官制八月壬子封均国公佣为延安郡王辛未遣韩忠彦等贺辽主生辰及 
正旦贬凤州团练使种谔为文州刺史九月丁亥夏人寇永乐曲珍与战不利裨将寇伟等死之己丑降京畿囚罪一等徒以下释之戊戌夏人 
陷永乐给事徐禧内侍李舜举陜西转运判官李稷死之庚子安化蛮寇宜州王奇死之冬十月甲寅贬知延州沈括为均州团练副使随州安 
置鄜延路副都总管曲珍降授皇城使癸酉知太原府资政殿大学士吕惠卿知单州十二月壬申辽使来贺正旦
　　六年春二月丁未夏人攻兰州钤辖王文郁击走之丙辰贬熙河经畧使李宪为经畧安抚都总管以王文郁为西上合门使知兰州副使 
李浩为四方馆使三月辛卯夏人寇兰州丙申河东将薛义败夏人于葭芦岭戊戌以检校太尉王拱辰为武安军节度使麟州将郭忠诏等败 
夏人于乜离抑部己亥河东将高永冀败夏人于真卿流部夏四月辛亥辽使来贺同天节甲子陇州团练使李浩败夏人于巴义溪五月庚寅 
以旱虑囚甲午夏人寇兰州右侍禁韦定死之又寇麟州知州柴虎败之闰六月乙亥夏主秉常请修贡许之戊寅诏陜西河东毋辄出兵秋七 
月丙辰以四后祔庙降京畿囚罪一等流以下原之孙固罢知河阳以同知枢密院韩缜知枢密院户部尚书安廉同知枢密院八月乙酉遣蔡 
京等贺辽主生辰正旦辛卯蒲宗孟罢以王安礼为尚书左丞吏部尚书李清臣为尚书右丞九月癸卯朔日有食之冬十月癸酉秉常上表请 
复修职贡乞还旧疆癸巳会稽郡王世清薨十二月丙午祀昊天上帝于圜丘大赦甲辰文彦博以太师致仕乙卯以观文殿大学士韩绛为建 
雄军节度使
　　七年春正月丙午封洛州防御使世准为安定郡王癸丑夏人寇兰州李宪等击走之二月甲戌太师文彦博入觐癸未进封濮阳郡王宗 
晖为嗣濮王封宗晟为高密郡王宗绰建安郡王宗隐安康郡王宗瑗汉东郡王宗愈华原郡王三月辛丑赐文彦博宴于琼林苑庚申御崇政 
殿大阅夏四月乙亥辽使来贺同天节癸巳夏人寇延州安塞堡将吕真败之五月壬子虑囚降死罪一等杖以下释之六月丙子夏人寇德顺 
军巡检王友死之辛卯江夏郡王宗惠薨秋七月甲寅王安礼罢八月辛巳遣陈睦等贺辽主生辰及正旦九月乙丑夏人围定西城熙河将秦 
贵败之冬十月乙亥夏人寇熙河戊子诏分画交址界以六县二峒赐之乙未夏人寇静边砦泾原将彭孙败之十一月丁酉寇静边砦队将李 
贵死之甲辰夏国主秉常遣使来贡十二月戊辰端明殿学士司马光上资治通鉴辛卯辽使来贺正旦是岁河东饥河北水坏洺州庐舍蠲其 
税
　　八年春正月戊戌帝不豫甲辰大赦乙巳命辅臣祷景灵宫乙卯分遣羣臣祷于天地宗庙社稷二月癸巳帝疾甚迁御福寍殿三月甲午 
朔立延安郡王佣为皇太子赐名煦乙未大赦戊戌皇帝崩于福寍殿年三十八谥曰英文烈武圣孝皇帝加谥体元显道法古立宪帝德王功 
英文烈武钦仁圣孝皇帝庙号神宗陵曰永裕陵
　　神宗熙宁十年元丰八年凡十八年

　　钦定续通志卷三十

　　●钦定续通志卷三十一　宋纪七

　　宋纪 【七】

　　哲宗

　　○哲宗

　　哲宗皇帝讳煦神宗第六子也母曰钦圣后朱氏初名佣授检校太尉天平军节度使封均国公迁开府仪同三司彰武军节度使进封延 
平郡王元丰八年二月神宗寝疾宰相王珪等请立皇太子并请皇太后权同听政神宗许之三月甲午朔皇太后垂帘于福寍殿奉制立帝为 
皇太子戊戌神宗崩太子即皇帝位已亥大赦及常赦所不原者百官进秩有差遣使告哀于辽庚子尊皇太后曰太皇太后皇后曰皇太后德 
妃朱氏曰皇太妃以王珪为山陵使甲寅帝同太皇太后听政己未赐叔雍王颢曹王頵赞拜不名诏边事稍重者枢密使与三省同议以进庚 
申进封尚书左仆射郇国公王珪为岐国公颢为扬王頵为荆王并加太保弟寍国公佶为遂寍郡王仪国公佖大寍郡王成国公俣咸寍郡王 
和国公似普寍郡王以高密郡王宗晟汉东郡王宗瑗华原郡王宗愈安康郡王宗隐建安郡王宗绰并为开府仪同三司太师潞国公文彦博 
为司徒济阳郡王曹佾为太保特进王安石为司空余秩有差夏四月辛未蠲元丰六年以前逋赋甲戌加李干德同中书门下平章事董毡检 
校太尉诏曰先皇帝临御十有九年建立政事以泽天下而有司奉行失当几于烦扰或苟且文具不能布宣实惠其申谕中外协心奉令以称 
先帝惠安元元之意丁丑召吕公着侍读谕枢密中书通议事都堂庚辰吕惠卿遣兵入西界破其六砦辛巳遣使以先帝遗留物遗辽及告即 
位丁亥复蠲旧年逋赋五月丙申诏百官言朝政阙失资政殿学士司马光过阙入见庚戌王珪薨改命蔡确为山陵使戊午以蔡确为尚书左 
仆射兼门下侍郎韩缜为尚书右仆射兼中书侍郎章惇知枢密院司马光为门下侍郎六月丁亥诏中外臣庶直言朝政阙失民闲疾苦秋七 
月戊戌以资政殿大学士吕公着为尚书左丞诏府界三路保甲罢团教丙午辽使来吊祭八月己巳镇江军节度使韩绛进开府仪同三司 【 
东都事略于八月有丙子朔日食之文考宋史八月有乙丑已巳癸酉乙亥等日则朔日不当是丙子即辽史是年八月书有丁卯戊辰之日而 
亦不言日食知王偁误也】 癸酉遣使贺辽主生辰及正旦九月己酉遣使报谢于辽冬十月甲子夏国遣使进助山陵马罢义仓己卯诏均宽 
民力有司废格者监司御史纠劾之乙酉葬神宗皇帝于永裕陵丙戌罢方田夏国主母卒遣使吊祭十一月辛丑减两京河阳囚罪一等杖以 
下释之民缘山林役者蠲其赋己酉辽使来贺即位十二月壬戌于阗进狮子却之辛未左仆射蔡确右仆射韩缜并迁秩加食邑扬王颢荆王 
頵并为太傅壬申章惇司马光等进秩有差甲戌罢后苑西作院乙酉辽使来贺正旦
　　元佑元年春正月庚寅朔改元丙午虑囚减死罪以下二月辛酉以大名河决诏安抚使韩绛振之庚午禁边民与夏人为市辛未董毡卒 
以其子阿尔鲁为河西军节度使邈川首领闰月庚寅蔡确罢以司马光为尚书左仆射门下侍郎诏韩维吕大防孙永范纯仁详定役法壬辰 
</div>
    <div class="pagination">
<a href="续通志_page48.html">上一页</a><span>...</span><a href="续通志_page44.html">44</a><a href="续通志_page45.html">45</a><a href="续通志_page46.html">46</a><a href="续通志_page47.html">47</a><a href="续通志_page48.html">48</a><span class="current-page">49</span><a href="续通志_page50.html">50</a><a href="续通志_page51.html">51</a><a href="续通志_page52.html">52</a><a href="续通志_page53.html">53</a><a href="续通志_page54.html">54</a><span>...</span><a href="续通志_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
