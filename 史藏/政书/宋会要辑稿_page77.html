<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 77 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 77 页/共 1125 页</h1>
    <div class="content">六月十三日，礼部、太常寺言：「勘会将来车驾前一日赴青城，合用斋殿等，绍兴十三年并系临安府及(鸾仪)[仪鸾]司承指挥绞缚排办了当。数内，望祭殿当时系太常寺具合用间数，画图报临安府绞缚幕屋。所有今来大礼合用望祭殿，乞依十三年(体)[礼]例，令太常寺具合用间数，画图报临安府如法绞缚幕屋。其青(殿)[城]斋殿等，亦乞依例令临安府同仪鸾司绞缚施行。」诏就斋殿后量造瓦屋，余并绞缚幕屋。 
十九年五月三日，礼部、太常寺言：「太庙奉安所申：乞修盖将来大礼斋殿等。寻委太常寺主簿林大鼐相视得初献厅后元搭盖斋殿地步。其斋殿若遇大礼，旋行绞缚，其木植、甃砖、物料等所用浩瀚。今来若行修盖，别无妨碍，贵得永久应奉车驾宿斋严洁，免致逐番费扰。今欲依本官相视到事理，并斋殿两壁合用屋宇，乞下两浙转运〔司〕修盖。」诏依。 
七 
      
月十二日，礼部、太常寺言：「大社令韩彦直公文：『乞每月遍诣诸坛壝、斋宫检视，遇有修整去处，本局申太常寺，报临安府修整施行。』今省记，在京大社令每月诣诸坛壝、斋宫检视，如有修整去处，申太常寺，报将作监行下所属修整。窃虑见今将作监别无所辖修造去处，兼即今应修饰坛壝等并系临安府应副，今来欲乞依例下临安府修饰施行。」诏依。 
十九年八月十九日，礼部言：「臣僚上言：『臣近差祠皇地祇。窃见斋宫在城外惠照院，殿宇卑陋，廊庑湫隘，祭器、乐舞之类皆随宜安顿，省牲视馔之处殆不容周旋，仍迫近营寨，諠哗弗蠲，甚非国家严恭事神之意。臣窃按在京祠事，郊外各有坛壝斋宫。今恐未能悉如旧制，亦合于城外宽敞去处别创(见)[建]斋宫，所贵严洁，不致亵慢。况孟夏雩祀、季秋时飨皆系祭祀上帝，以配祖宗，岂宜因陋就简，一切阔略 伏望令有司措置施行。』诏令礼部、太常寺同临安府措置。本府申：『相度得惠照寺望祭斋宫，见今行路与营寨一处通行。欲于西向筑墙截断，于南向河内填筑土桥一道，通彻旧斋宫门出入。所有殿宇，今欲去拆搀檐，及两廊脱换损烂去处重行修整，取令明爽。及于西壁创建斋宫一所，厅屋五间，挟屋七间，两廊屋十八间，充行事宿斋、省牲视馔幕次。所有营寨墙屋迫近，欲乞朝廷札付殿前司行下本军，量行展入一丈，免致喧哗。』外，今措置 
      
下项：一、见今望祭殿东西廊，系准备值雨行事，往来升降；及东廊系巡牲点馔，并入就位，升降立班；其西廊依旧充大乐礼器库。一、欲乞将今来创建宿斋屋，东廊从南第一间盖贮廊，通接斋宫，西廊作角子门通过。其常日乞令大社封锁望祭殿门，其钥匙赍纳太常寺官收掌，遇行事，令合干人请钥匙开门，放令祗应人铺设。一、初献厅后更行修盖龟头屋，充聚厅、习读祝文位次。」诏依。 
二十五年十月，太常寺言：「大礼所用幕次系临安府应副排办，乞专委知府提调。」从之。 
孝宗隆兴二年三月二十六日，礼部、太常寺言：「准正月一日诏：『今岁冬至日当郊见上帝，可令有司除事神仪物、诸军赏给依旧制外，其乘舆服御及中外支费并从省约。仍条具以闻。』今条具下项：一、勘会今来大礼，朝献景灵宫合用燎坛，并朝飨太庙、别庙殿室内合用神帐、法物、祭器、神厨什物名件、门戟，并小次及七祀配飨功臣位次等，并圆坛龛陛壝墙，燎坛、望祭斋殿、大小次册幄、神厨什物等，并系祀神仪物。欲乞依逐次大礼体例，关报临安府等处修饰绞缚，排办施行外，其端诚殿并青城及待班屋等，乞令兵部同临安府等处照应今降省约指挥，条具申请施行。一、太庙、别庙廊庑、神厨、斋殿、斋坊屋宇，依逐次大礼例，系两浙转运司、临安府检计修饰。今来太庙、别庙殿宇欲乞依例修饰外，所有斋殿并 
      
其余屋宇亦合省约，乞差官检计，量行修饰施行。」后皆仿此。 
干道三年二月十一日，权发遣临安府王炎札子：「今月初一日内殿奏事，面奉圣旨宣谕：『今岁郊礼，务欲节省。如寝斋在易安斋，相去稍远，更不欲去，只端诚殿后旋安排一寝殿，可以省造露屋之类。』炎已奏恭领圣旨外，缘本府见今计置合行事件，欲望朝廷特赐覆奏行下，以凭恭依施行。」诏依已得指挥。 
五年九月十一日，太常少卿林栗、丞陈损、博士龚滂、主簿冯促夷言：「窃惟祀帝于郊，在国之南，就阳位也。古今议礼者(惟)[虽]差参不齐，然就阳之义未之有改。伏见国家举行典礼，岁中祀上帝者四：春祈、夏雩、秋飨、冬报。其二在南郊圆坛，其二在城西惠照院望祭斋宫。盖缘在京日，孟夏大雩别建雩坛于郊丘之左；季秋大飨，有司设事就南郊斋宫端诚殿。今来行在未建雩坛及端诚殿，遂权就城西望祭斋宫，然于就阳之义，因天事天，无所依据。谨按唐武德、贞观、开元，国朝开宝、兴国、祥符之间，孟夏大雩、季秋大飨皆即南郊圆丘行事。皇佑二年始即大庆殿为明堂，躬行严配之礼，至每岁有司设事，仍寓圆丘。元丰五年，始建雩坛于郊丘之左，前此皆在圆丘。欲望朝廷详酌，除三岁亲祠自有典故外，其有司摄事岁中四祭，并即圆坛，以遵旧制。」诏依。 
二十七日，权礼部侍郎郑闻、员外郎范成大等言：「近准录黄林栗等札子：为季秋祀上帝， 
      
乞于郊丘行事，得旨已依所乞。然尚有当议者，盖国初沿袭唐制，一岁四祭昊天上帝于郊丘，谓祈谷、大雩、飨明堂、祀圆丘也。唯是明堂当从屋祭，因循未正。至元佑六年，太常博士赵叡建言：本朝亲飨之礼，自明道以来即大庆殿以为明堂，盖得圣人之意；至于有司摄事之所，乃尚寓于圆丘。窃见南郊斋宫有望祭殿，其间屋宇颇宽，乞将来季秋大飨明堂，有司摄事只就南郊斋宫行礼。至元符元年，又寓于斋宫端诚殿。以此考之，盖既曰明堂，当从屋祭故也。前日寓祭于城西惠照斋宫，以方位为非是，今既改就南郊，于礼为合。但明堂当从屋祭，不当在坛。臣等窃见今郊丘之隅有净明寺，每祠事遇雨，望祭于此。欲乞遇明堂亲飨，则遵依绍兴三十一年已行典礼；如常岁有司摄事，则当依元佑臣僚所陈，权寓净明寺行礼，庶合明堂之义。」诏依。 
【中兴礼书】
淳熙十二年八月五日，郊祀大礼提点一行事务所言：「皇孙进封平阳郡王，趁赴起居等与宗室正任同幕次。今来郊祀大礼，除景灵宫幕次从已降指挥外，所有太庙、青城宿斋幕次乞施行。」诏令别行排办。 
二十五日，御史台言：「勘会今来郊祀大礼前一日朝飨太庙，至日圆坛行礼，所有皇太子、皇孙平阳郡王合用幕次：皇太子前二日太庙宿斋，今贴占斋殿前西壁四间；前一日 
      
圆坛宿斋，今贴占龙华寺。皇孙平阳郡王前二日太庙宿斋，今贴占斋殿前皇太子幕次南壁四间；前一日圆坛宿斋，今贴占龙华寺东廊当屋三间。」诏依。 
十月二十六日，权发遣临安府张均札子奏：「伏见圆坛墙垣，当郊之岁旋复营葺，熙事告成，又姑置而不问。青城熙成一殿固所素有，门禁不肃，几若通衢。臣以为莫若俟今来礼成后，将郊坛墙垣、熙成殿宇严其扃鐍，非时擅启，从本府量差使臣军兵巡守，守臣逐时检察。伏乞特降指挥施行。」诏依。
 礼 宋会要辑稿 礼二 郊祀位次 
      
郊祀位次
仁宗庆历元年十一月十五日，诏免诸蕃太庙陪位，其宣德门、景灵宫门外及南郊坛立班如故。 
二十日，亲郊，诏：「郊坛黄道褥改用绯绢。奠币登献毕，朕更不就小次，并卷去帘幛，以表恭事天地之意。」 
四年十一月二十五日，合祭天地于圜丘，始至坛下，诏：「太常大乐六变，无擅减节。不御小次，彻黄道，以尽恭肃之意。」旧制，郊礼，黄道褥铺至一级，其第一级接以绯(辱)[褥]至神位，至是尽令彻去。 
神宗熙宁元年十一月十八日昧爽，合祭天地于圆丘。帝至壝门，却御盖，登坛，撤黄道褥，不御小次。命侍祠官勿回班，以罄寅恭报本之意。 
四年二月十八日，诏圆坛无用地衣。 
【中兴礼书】
绍兴十三年八月五日，礼部、太常寺言：「检会绍兴十年 
      
明堂大礼，并前二日朝献景灵宫，前一日朝飨太庙，行礼黄罗拜褥并饮福黄罗褥，承指挥并改用绯。所有今来郊祀大礼并朝献景灵宫、朝飨太庙，行礼应合设皇帝拜褥，未审依旧例用黄，唯复依绍兴十年礼例用绯 」诏依绍兴十年例施行。后皆仿此。 
十日，礼部、太常寺言：「检会《大礼令》：读册官读册，至御名勿兴；坛殿上下彻去黄道裀褥；入坛殿门不张盖；百官不得回班；御燎从物伞扇更不入坛殿；行礼前卫士不起居呼万岁。所有今来郊祀大礼并朝献景灵宫、朝飨太庙，欲乞并依上件令文。」诏依。后皆仿此。 
【宋会要】
高宗绍兴十三年十月，礼部、太常寺修立郊祀大礼仪注：前祀一日，奉礼郎、礼直官设皇帝位版于坛下小次前，西向；饮福位于坛上午阶之西，北向；望燎位于柴坛之北，南向；望瘗位于坎之南，北向。赞者设亚献、终献位于小次之南稍东，西向。大礼使、左仆射又于其南；行事吏部、户部、礼部、刑部尚书、吏部、礼部、刑部侍郎、光禄卿、读册举册官、光禄丞位于大礼使之东；光禄丞稍却。奉礼郎、太祝、郊(祀)[社]、太官令位于小次之东北：俱西向北上。监察御史位二：一于坛下午阶之西南，一于子阶西北。协律郎二：一于坛上乐(虚)[虡]西北，一于宫架西北，俱东向。押乐太常丞于登歌(虚)[虡]北，押乐太常卿于宫架北，良酝令于 
      
酌尊所，俱北向。又设陪祀文武官位于执事官之南；诸方客使在文官之南，随其方国。光禄陈牲于东壝门外，西向；祝史各位于牲后。太常设省牲位于牲西。大礼使左仆射在南，北向西上；分献官位于其后。行事吏部、礼部、户部、刑部尚书、吏部、礼部、刑部侍郎、押乐太常卿、光禄卿、读册举册官、押乐太常丞、光禄丞、奉礼、协律郎、太祝、郊社、太官令在北，南向西上。凡设太常丞以下位皆稍却。监察御史在吏部尚书之西，异位稍却。光禄陈礼馔于东壝门外道北，南向；太常设省馔位版于礼馔之南。大礼使、左仆射在南，北向西上；分献官位于其后。监察御史二，俱在西，东向北上。行事吏部、户部、礼部、、刑部尚书、吏部、礼部刑部侍郎、押乐太常卿、光禄卿、读册举册官、押乐太常丞、光禄丞、奉礼、协律郎、太祝、郊社、太官令在东，西向北上。设进盘匜帨巾内侍位于皇帝版位之后，分左右。奉盘者(向北)〔北向〕，奉匜及执巾者南向。祀日丑前五刻，太常设大礼使已下行事、执事官揖位于卯阶之东、内壝外，如省牲位。行事升坛、饮福、望燎、望瘗。升陛立向同唐礼，详见总仪。 
孝宗(兴隆)[隆兴]二年正月一日，礼部、太常寺言：「准已降旨，条具约省事。如南郊皇帝位版、亚终献及公卿位版、腰舆帕匣，例合修制者，止添黄罗夹帕一，公卿位版七十番衮用，余止量行雅饰。」从之。自后遇郊并依此条具。
 礼 宋会要辑稿 礼二 郊祀奏告 
      
郊祀奏告
【中兴礼书】
      
郊祀奏告。绍兴十三年六月二十三日，礼部、太常寺言：「准御札，今年冬至日有事于南郊，合奏告天地、宗庙、社稷、宫观。据太史局申，宜用六月二十七日壬子吉。今参酌到合行事件：一、合用御封降真香二十合，天地二合，宗庙十二合，社稷二合，天庆观一合，报恩光孝观三合。乞下入内内侍省请降付太常寺。一、合用祝文一十六首，天地二首，宗庙一十二首，社稷二首。青词二通，天庆观一通，报恩光孝观一通。并述以今年冬至日有事于南郊，合祭天地奏告之意。乞下学士院修撰书写，进书讫，降付太常寺。内懿节皇后祝文一首更不进请。一、合用币帛二十段，苍五、黄一、白十二、皁一注文总计为十九段，与正文「二十段」不合，疑有误。。各长一丈八尺小尺，下太府寺，行下左藏东库支供赴太常寺。一、奏告天地、社稷合用神位版并铺设学生，下太史局排办差拨。前一日赴惠照院斋宫祗应。一、奏告天地合差奏告官一员，前一日赴惠照院斋宫致斋。依礼例，降 差宰执。一、奏告太社、太稷合差奏告官一员，前一日赴惠照院斋宫致斋。天庆观合差奏告官一员，前一日赴本观致斋。报恩光孝观合差奏告官一员，缘本观别无屋宇，欲乞前一日于明庆寺宿斋，至日赴本观行事。依礼例，并降 差侍从官。一、奏告(官)宗庙合差奏告官一员，前一日赴太庙致斋。依礼例，降 差南班宗室。一、奏告逐处各差光禄卿、奉礼郎、太祝、太官令，并各前一日绝早赴祠所致斋。内太祝差文人有出身人充。乞从太常寺请官，及具员 
      
数申吏部差官。一、奏告天地、宗庙、社稷，每位各合用酒二升，鹿脯一段，每段重四两。鹿臡二合半，真蜡烛三条，每条重四两。缩酒茅一束。其天庆观、报恩光孝观每位各合用酒二升，鹅梨五颗，阙，以时果代。法酱二合半，真蜡烛三条。每条重四两。及逐处合用香炉、匙合、炭火、神席、燎草、籸盆，并下临安府排办。」诏依。十六年用六月二十四日。十九年用七月九日。二十年用七月十日。二十五年用七月二日。二十八年用六月二十一日。隆(庆)[兴]二年先用六月二十五日，续准指挥，以来年正阳之月、雩祀之辰，恭见上帝于圆丘，再用十一月二十三日；又准诏改用献岁上辛，又用十二月十四日。干道三年用六月十六日。六年用六月十九日。九年用六月十四日。淳熙三年用六月十五日。其所差光禄卿、奉礼郎、太祝、太官令，及排办香币、青词、祝文、礼料、酒脯等，并如绍兴十三年之制。 
七月五日，礼部、太常寺言：「奉告诸陵宜用七月九日甲子。乞依礼例，权于法惠寺设位，奏告行礼。今具合行事件下项：一、奏告诸陵合用表文二十八通，并昭慈圣献皇后攒宫表文一通，永佑陵攒宫表文二通，懿节皇后攒宫祝文一首。并述以今年冬至日有事于南郊，合祭天地奏告之意。并下学士院修撰书写，进书讫，降付太常寺。所有攒宫表文、祝文，乞令学士院一面降付入内内侍省，令所差赍香人一就赍降前去攒宫司。内懿节皇后祝文更不进书。一、合用御封降真香，内诸陵二十八合，昭慈圣献皇后攒宫一合，永佑陵攒宫三合。乞下入内内侍省请降付太常寺。所有攒宫合用香，乞依例差人降付攒宫司。内懿节皇后香更不进请。一、奏告诸陵合差奏告官二员，乞依例降 差南班宗 
      
室；并合差太祝三员，以文臣有出人充，并前一日赴法惠寺致斋。所有每位合用供养茶、酒、果、蜡烛、燎草等，下临安府排办。一、奏告昭慈圣献皇后攒宫并永佑陵攒宫，乞候香祝到日，令绍兴府一面选日差官，及排办供养茶、酒、果、蜡烛等。」诏依。十六年用六月二十九日。十九年用七月十八日，改于惠照院斋宫设位。二十二年用七月十九日。二十五年用七月十一日。二十八年用六月二十四日。隆兴二年用(用)六月二十九日，续准指挥，以来年正阳之月、雩祀之辰，恭见上帝，再用十一月二十四日；又准诏改用献岁上辛，又用十二月十五日。是年添祭告安穆皇后攒宫。干道三年用六月十九日。六年用六月二十四日，是年添祭告安恭皇后攒宫。九年用六月二十二日。淳(宁)[熙]三年用六月二十一日。其降香、表、祝文奏告昭慈圣献皇后攒宫、永佑陵攒宫，并如绍兴十三年之制。 
二十二日，礼部言：「准都省批送下入内内侍省申：大礼前豫告宫观礼毕，各作道场一昼夜等。后批送部看详，寻下太常寺看详，(钦)[欲]依绍兴十年体例，于大礼前降香于行在天庆观，设道场一昼夜罢散。并礼毕，亦降香于天庆观，设道场一昼夜罢散。」诏依。绍兴十六年至淳熙三年郊祀，降香预告宫观，于天庆观作道场，并礼毕设道场，并如绍兴十三年之制。 
八月五日，礼部、太常寺言：「今来郊祀大礼，御札降祭告五岳、四海、四渎。其路通去处，欲依绍兴十年明堂大礼例，赍降香祝前去逐处祭告；所有道路未通去处，亦乞依礼例于行在设位祭告。今具合行事件下项：一、道路未通去处，系兖州东岳天齐仁圣帝、华州西岳金天顺圣帝、定州北岳安天元圣帝、河南府中岳中天崇圣帝、莱州东海助顺渊圣广德王、河中府西海通圣 
      
广润王、孟州北海冲圣广泽王、唐州东渎大淮长源王、河中府西渎大河显圣灵源王、孟州北渎大济清源王。所有设位祭告日辰，据太史局申，宜用八月八日壬辰吉。其应合差官、排办香祝、币帛、礼料等，依礼例从太常寺开具，关报所属差官，及排办于望祭斋宫设位行礼。一、路通去处，系潭州南岳司天昭圣帝、广州南海洪圣广利昭顺威显王、益州南渎大江广源王。各合用御封降真香一合，乞令入内内侍省请降。各合用祝文一首，并述以今年冬至日有事于南郊祭告之意。乞令学士院修撰书写，进书讫，并降付太常寺，同礼料、牒，给付所差使臣赍降前去。各合用币帛、礼料、酒脯、差官等，乞从本寺开具，牒报逐州军照会排办。及申吏部，各差小使臣一员赴太常寺请领香祝，并礼料、牒前去逐州军交割。及下临安府，各差兵士一名 擎香祝役使。所有合用祭告日辰，乞侯香祝到日，令遂州军一面择日排办祭告。」诏依。其路未通去处，十六年用七月十六日，改于望祭斋宫设位。十九年用七月十九日。二十二年用七月二十三日。二十五年用七月十四日。二十八年用七月一日。隆兴二年用七月二日，续准指挥，以来年正阳之月、雩祀之辰，恭见上帝于圜丘，再用十一月二十四日；又准诏改用献岁上辛，又用十二月十五日。干道二年用六月二十二日。六年用六月二十七日。九年用六月二十四日。其路通去处，依条例赍降香祝前去逐处祭告。隆兴二年唐州亦系路通去处，降香祝前去祭告东渎大淮长源王。自后告谢东渎，止于行在设位。 
九月十四日，礼部、太常寺言：「将来郊祀大礼，前二日奏告太祖皇帝、太宗皇帝配侑，今具合行事件下项：一、合用御封降真 
      
香二合，乞下入内内侍省请降付太常寺。一、合用祝文二首，并述以今年冬至日有事于南郊，前二日奏告。乞下学士院修撰书写进书讫，降付太常寺。一、每位合用鹿脯一段，重六两。鹿臡五合，真蜡烛三条，每条重四两。法酒四升，并合用缩酒茅、藉祭器席、拜褥，并行事官幕次等，乞下临安府排办，及仪鸾司同共钉设。」诏依。绍兴十六年至淳熙三年郊祀前二日奏告，合用香祝等，并如十三年之制。
十九年六月二十四日，礼部、太常寺言：「准御札，今年十一月十四日谒欸于南郊。契勘昨绍兴十六年郊祀大礼，依礼例合奏告在京宫观，当时奏告天庆观、报恩光孝观。昨绍兴十八年修盖太一宫，系在京宫观。所有今来御札降，即合依在京例，奏告太一宫十神、太一十位。」诏依。 
隆兴二年六月二十四日，太常寺言：「郊祀大礼奏告天地、宗庙、社稷、宫观，其日依礼例，皇帝前后殿不视事。」诏依。凡遇奏告天地等，差宰执行礼日，并前后殿不视事。 
十一月二十日，礼部、太常寺言：「昨准御札，今年十一月二十九日谒欸于南郊，已依逐次大礼奏告五岳、四海、四渎等了当。续准指挥，以来年正阳之月雩祀之辰，恭见上帝于圆丘。所有祭告外路岳、镇、海、渎香祝，止乞依见今岁中常祀礼例，付进奏院入递前去逐处。」诏依。旧制，郊祀告谢南方岳、镇、海、渎，依吏部各差小使臣一员赍降香祝前去逐州行礼，是年冬至郊祀改作雩祀，续又改上辛，差官不及，遂有此请。自后因以为例。 
干道五年七月二十六日，太常少卿林栗等言：「伏见国家驻跸东南，东海、南海实在封域之内。 
      
检照国朝祀仪，立春祭东海于莱州，立夏祭南海于广州。其西海、北〔海〕远在夷貊，独即方州行二时望祭之礼。自渡江以后，唯南海广利王庙岁时降御书祝文，令广州行礼，如东海之祠。但以莱州隔绝，不曾令沿海官司致祭。栗等谨按：东海祠，隋祭于会稽县界，唐祭于莱州界。本朝沿唐制，莱州立祠。元丰元年，建庙于明州定海县，加封渊圣助顺之后，则东海之祠本朝累加崇奉，皆在明州，不必泥于莱州矣。欲乞自今后立春及大礼告谢，依见今广州祭南海礼例，关报所属请降香祝，下明州排办，差官行礼。」诏依。自后仿此。 
奏告天地、宗庙、太社、太稷仪注： 
前二日，仪鸾司设行事、执事官次于祠所。前一日质明，行事、执事官赴祠所清斋，集告官斋所肄仪，太祝习读祝文，及礼馔香币讫，俱还斋所。 
告日前三刻，礼直官、赞者、诸司职掌各服其服。太常设神位席。天地、社稷席以槁秸，余以莞。太庙、别庙宫闱令入殿开室，帅其属扫除，于神幄内铺筵，南向设几筵上，如常仪。太史设神位版于坛上北方，南向。社稷位南方，北向。太常陈玉、币于神位之左，玉加于币上，置诸篚；太庙、别庙及祠庙用币。祝版于神位之右，置于坫；香炉并合置于案上。以御封香。次设祭器，皆藉以席。光禄实之，每位各左一笾，实以鹿脯。右一豆。实以鹿臡。牺尊一，置于坫，加勺、羃，在坛之东南隅，北向。实以祠祭酒。社稷设于西北隅，南向。太庙、别庙于本室前楹间，祠庙于堂上前楹间，俱北向。太常设烛于神位前。洗二〔于〕卯阶之东，北向。太庙、别庙于东阶下，直东溜；祠庙于东阶之东。并盥洗在东，爵 
      
洗在西。罍在洗东，加勺。篚在洗西南肆，实以巾，若洗爵之篚，则又实以爵，加坫。执罍、篚者位于其后。设燎柴于坛之东南，北向。地祇开瘗坎于子阶之北，社稷于子阶之西北，太庙、别庙于西阶之东，俱南向。设望燎位于其北，告官在北，南向；设望瘗位，则于瘗坎之南，告官在南，北向。奉礼郎、太祝在其后，西上。设告官席位于卯阶之东，西向；太庙、别庙于东阶之东，西向，祠庙准此。社稷于北墉下，南向。光禄卿席位于午阶之南，北向；太庙、别庙于殿庭之南，北向；社稷于坛之北，南向。唯天地、太庙、别庙、社稷设光禄卿位。奉礼郎、太祝、太官令位于其东，北向西上。太庙、别庙、祠庙准此。社稷于坛之北，南向西上，在光禄卿后。又设奉礼郎、太祝位于坛上之东，西向北上；社稷奉礼郎、太祝位稷坛上，东向南上；太庙、别庙于殿上之东，西向北上，祠庙准此。太官令于酒尊所，北向。社稷南向。 
告日未明，太(常)[官]令帅其属实馔具毕，赞者引光禄卿入就位。凡告官，行事礼直官引；余官赞者引。赞者曰「再拜」，光禄卿再拜；升自卯阶，太庙、别庙升自西阶，祠庙升自东阶。凡行事、执事官升降阶准此。点礼馔毕，退还斋所。余官各服祭服。次引奉礼郎、太祝、太官令先入就席位，次引告官入就位。太庙、别庙告官既就位，祠祭官于殿上赞奉神主。宫闱令入室，搢笏，于佑室内奉神主诣神幄内，于几后启匮，设于座，以白罗巾覆之。别庙以青罗巾覆之。执笏退，复执事位。祠祭官于殿上赞奉神主讫。礼直官稍前，赞：「有司谨具，请行事。」赞者曰「再拜」，在位者皆再拜。次引奉礼郎、太祝、太官令俱升，就位立定。次引告官诣盥洗位，北向立，社稷南向。以下诣盥洗、爵洗位准此。搢笏，盥手，帨手，执笏，升诣神位前，搢笏，跪，三上香。祠庙搢笏上香乃跪。次引奉礼郎搢笏，西向跪，社稷东向。执事者以玉、币授奉礼郎。奉礼郎捧玉、币授告官讫，执笏，兴， 
      
诣神位前，北向立，搢笏，跪。执事者以爵授告官，告官执爵，三祭酒，奠爵，执笏，俛伏，兴，少立。若太庙、别庙，则祭酒讫，告官出室户外立。次引太祝诣神位前，东向，若太庙、别庙，则太祝于室户外东向，社稷则西向。搢笏，跪读祝文讫，执笏，兴，复位。若诣太庙次室，则太祝、告官行礼并如上仪。告官再拜，复位。次引告官诣望燎位，地祇、社稷诣望瘗位。太庙、别庙俟祠祭官于上赞奉神主入佑室，引宫闱令搢笏，捧匮至于神座，纳神主于匮，捧匮入佑室讫，诣望瘗位。有司各诣神位前，取币、祝版置于燎柴。地祇、社庙、别庙、祠庙置于瘗次。次引奉礼郎、太祝降(谊)[诣]望燎位立定，礼直官曰「可燎」瘗则曰「可瘗」。火燎半柴。瘗则寘土，半坎。礼(真)[直]官赞礼毕，引告官以下退。太庙、别庙宫闱令阖户以降，太常藏祝版于匮。 
奏告宫观仪注： 
前二日，仪鸾司设行事、执事官次于宫观。前一日质明，行事、执事官赴本宫观清斋，集告官斋所肄仪。太祝习读青词、祝文。礼馔香币讫，俱还斋所。 
告日前三刻，礼直官、赞者、诸司职掌各服其服。太常设币篚于神位之左，青词、祝文于神位之右，香炉合并置于案上。以御封香。次设祭器，皆藉以席，每位各左一笾，实以时果。右一豆。实以法酱。着尊一，置于坫，加勺、羃，在殿上前楹间，北向。实以祠祭酒。太常设烛于神位前。洗二于东阶之东，北向。盥洗在东，爵洗在西。罍在洗东，加勺。篚在洗西南肆，实以巾，若爵洗之篚，则又寔以爵，加坫。执罍(匪)[篚]者位于其后。设燎柴于殿庭东南隅，北向。设望燎位于其北，告官在北，南向；奉礼郎、太祝在其后，西上。又设告官席位于殿下东阶之东，西向；奉礼郎、太祝、太官令位于殿庭，北向， 
      
西上。又设奉礼郎、太祝位于殿上之东，西向，北上；太官令于酒尊所，北向。 
告日未明，告官以下并常服以俟。赞者引奉礼郎、太祝、太官令诣殿庭，各就席位。礼直官引告官就位。凡告官，行事礼直官引，余官赞者引。礼直官稍前，赞：「有司谨具，请行事。」赞者曰「再拜」，在位者皆再拜。次引奉礼郎、太祝、太官令升殿，就位立定。次引告官诣盥洗位，北向立，搢笏，盥手，帨手，执笏，升自东阶，诣神位前，搢笏，三上香，跪。次引奉礼郎搢笏，西向，跪。执事者以币授奉礼郎，奉礼郎奉币授告官讫，执笏，兴，复位。告官受币，奠讫，执笏，俛伏，兴，再拜讫，复位。若诣以次神位，则奉礼郎、告官行礼并如上仪。少顷，引告官再诣盥洗位，北向立，搢笏，盥手，帨手，执笏，诣爵洗位，搢笏，洗爵，拭爵，以授执事者，执笏，诣酒尊所，西向立。执事者以爵授告官，告官搢笏，跪。执爵、执尊者举羃，太官令酌酒。告官以爵授执事者，执笏，兴，诣神位前，搢笏，跪。执事者以爵授告官，告官执爵，三祭酒，奠爵，天庆观、(执)[报]恩光孝观三进酒。执笏，俛伏，兴，少立。次引太祝诣神位前，东向，搢笏，跪，读青祠、祝文讫，执笏，兴，复位。告官再拜，复位。若诣以次神位，则太祝、告官行礼并如上仪。少顷，引告官诣望燎位，有司各诣神位前，取词币置于燎柴。次引奉礼郎、太祝诣望燎位立定，礼直官赞曰「可燎」，火燎半柴。礼直官赞礼毕，引告官以下退。 
外路告谢祠庙仪：排办事件：币帛一，长一丈八尺小尺，各随方色；祠祭法酒二升；鹿脯一段，重四两；鹿臡二合半，阙，以羊肉酱代；真蜡烛三条，每条重四两；上香木炭二斤；燎草一束；祭器， 
      
如阙，以常器代；祭服，阙，以常服行事。献官一员，以知州充，如阙，差以次官；奉礼郎、太祝、太官令各一员，以文臣充，内太祝以有出〔身〕人充。 
本州岛侯降到御书祝版、御香，择日祭告。凡祭告报谢之仪准此。前二日，设行事、执事官次于祠所。前一日质明，行事、执事官赴祠所清斋，官给馔物，不饮酒茹荤，荤谓辛菜。唯祭告事得行，其余悉禁。礼生引奉礼郎以下集告官斋所肄仪，太祝习读祝文。礼馔香币讫，俱还斋所。 
告日前三刻，有司陈币篚于神位之左，币以方色。祝版于神位之右，置于坫，香炉并合置于案上。以御封香。次设祭器，皆藉以席，每位各左一笾、实以鹿脯。右一豆。实以鹿臡。牺尊一，加勺、羃，在殿上前楹间，北向。实以酒。设烛于神位前。洗二在东阶之东，北向。盥洗在东，爵洗在西。罍在洗东，加勺。篚在洗西南肆，实以巾，若洗爵之篚，即又实以爵。执罍篚者位于其后。开瘗坎于殿庭西阶之东，方深取足容物。设望瘗位于其南。告官在南，北向；奉礼郎、太祝在其后，西上。设告官席位于东阶之东，西向；奉礼郎、太祝、太官令位于庭中，北向西上。又设奉礼郎、太祝位于殿上之东，西向北上；太官令于酒尊所，北向。 
告日未明，太官令率其属实馔具毕，礼生引告官升自东阶，凡行事、执事官升降皆自东阶。点礼馔毕，退，各服祭服。次〔引〕奉礼郎、太祝、太官令先入就位，次引告官入就位。礼生赞：「有司谨具，请行事。」礼生曰「再拜」，在位者皆再拜。次引奉礼郎、太祝、太官令俱升，就位立定。次引告官诣盥洗位，北向立，搢笏，盥手，帨手，执笏，升，诣神位前，搢笏， 
      
三上香，乃跪。次引奉礼郎西向，搢笏，跪，奉币授告官讫，执笏，兴，复位。告官授币，奠讫，执笏，俛伏，兴，再拜，降，复位。少顷，引告官再诣盥洗位，北向立，搢笏，盥手，帨手，执笏，诣爵洗位，北向立，洗爵，拭爵，以授执事者，执笏，升，诣尊所，(向西)[西向]立。执事者以爵授告官，告官搢笏，跪，执爵执尊者举羃，太官令酌酒。告官以爵授执事者，执笏，兴，诣神位前，北向立，搢笏，跪。执事者以爵授告官，告官执爵，三祭酒，奠爵，执笏，俛伏，兴，少立。次引太祝诣神位前，东向，搢笏，跪，读祝文讫，执笏，兴，复位。告官再拜，降，复位。次引告官诣望瘗位，有司各诣神位前，取祝版、币置于坎。次引奉礼郎、太祝降诣望瘗位立定。礼生曰「可瘗」，以火焚半。寘土半坎。礼生赞「礼毕」，引告官以下退。
 礼 宋会要辑稿 礼二 郊祀陈八宝 
      
郊祀陈八宝
【中兴礼书】
绍兴十三年闰四月三日，工部言：「依奉圣旨制造车辂宝舆，合要见在宝数照应造作。寻申朝廷，下门下后省，契勘得九宝盝腰舆并沿宝法物系禁中收掌，自有内符宝局官吏掌管；其习仪虚〔盝〕、腰舆、行马、香案、宝案、席褥、绦帕、烛笼并〔帕〕袋、案衣，系外符宝郎掌管。今本省既不掌行实，不见得宝数，遂再会到礼部，见在宝数缘系禁中收掌，即无文字见得，若不申朝廷，乞敷奏请降见在宝数，无由照应制造。」诏系八宝。 
七月十八日，起居郎、兼权给事中郑朴言：「契勘已降指挥，将来郊祀八宝导驾，应 
      
奉行礼。今来门下后省见准兵部会问八宝行列次序、前连后次、一行人数、执着、服色等图本。除一行人数、执着、服色已回报外，本省今省(既)[记]得在京(曰)[日]八宝名称、行列次序、前连后次图本下项。」诏依，临期进匣请降。左一镇国神宝，右二受命之宝，左三皇帝之宝，右四天子之宝，左五皇帝信宝，右六天子信宝，左七皇帝行宝，右八天子行宝。前连济旗，后次方伞。 
十九日，礼部言：「门下后省申：将来郊祀大礼，奏请宝出及守视应奉行礼，合差内外符宝郎等。送部看详。寻下太常寺看详下项：一、在京(曰)[日]奏请宝出，合差内外符宝郎守视八宝，应奉行礼。昨降指挥，内外符宝郎并罢。今来郊祀大礼，合差内外符宝郎。今看详，欲依本省所申，前期申朝廷指挥，差官权摄。一、将来郊祀，皇帝宿斋并应行礼处，诸顿并合设宝幄，安设八宝腰舆、香案，乞下仪鸾司相度，至时钉设。其(宝符郎)[符宝郎]守视八宝幕次，于宝幄侧近钉设。今看详，欲依所乞。一、今来八宝合差奉宝次供辇官共二百二十六人，今欲乞令御辇院，于次供辇官内差拨曾经宝下应奉惯熟人员二人，节级八人，长行每宝止差四人，余数于下都辇官内贴差。其(授)[援]卫、传喝、亲从官人员已下共一百人，亦乞令皇城使于应奉惯人内差拨。仍乞令逐处前两月发遣赴后省阅习。今看详，欲依所乞。一、今来见制造八宝习仪虚盝、腰舆、行马、香案、烛笼、席褥、帕袋、案衣等物，数目浩瀚。昨在京日，上件法物系于右掖门外御 
      
廊上置宝堂五间安顿，门首挂金字额牌，雕「宝堂」二字。专差皂院子二人、剩员四人看管。今欲乞令临安府于三省侧近标拨修盖，仍依旧例造牌一面。今看详：所乞修盖宝堂、差人看管，缘即今行在郊祀行礼，比之在京不同，欲乞俟今来郊祀大礼毕，权令本省将前项法物交割，付文思院收掌。又礼部、太常寺状：「契勘后省乞于三省侧近修盖宝堂，今再看详：其沿宝法物，大礼前未有顿放去处，欲令后省措置，于本省内权行安置，候将来礼毕，交付文思院。」一、引宝、香案、宝案职掌共八人，今乞将本省令史、守当官各一名充引宝职掌，其引香、宝职掌之人即于本省诸案人吏内差充，如不足，乞从本省于中书(省后)[后省]指名抽差。今看详，欲依所乞。」诏依。 
九月十四日，礼部言：「门下后省具到八宝合行事件，送部看详，申尚书省。本部下太常寺看详到下项：一、在京日请降进纳八宝等文字系用外符宝郎之印，昨缘符宝郎废罢，今乞用本省见行使之印。今看详，欲依所乞。一、在京遇大礼日，车驾诣景灵宫、太庙、青城行礼，八宝并引宝烛笼、行马，内青城入坛，余处入殿，于宫架之侧随宜安设。其香案并引香案烛笼、席褥、油帕袋并止入殿。援卫、传喝、亲从止至殿门，候行礼毕，宝出，援卫不入坛殿。今欲并依旧例施行。所有引宝职掌、奉宝并人员节级及打行马、执擎引宝烛笼辇官，并合给入出坛殿 号。引香案职掌、 香案并执擎引香案烛笼、席褥、油帕袋、法物等辇官，并合给黄方号。援卫、 
      
</div>
    <div class="pagination">
<a href="宋会要辑稿_page76.html">上一页</a><span>...</span><a href="宋会要辑稿_page72.html">72</a><a href="宋会要辑稿_page73.html">73</a><a href="宋会要辑稿_page74.html">74</a><a href="宋会要辑稿_page75.html">75</a><a href="宋会要辑稿_page76.html">76</a><span class="current-page">77</span><a href="宋会要辑稿_page78.html">78</a><a href="宋会要辑稿_page79.html">79</a><a href="宋会要辑稿_page80.html">80</a><a href="宋会要辑稿_page81.html">81</a><a href="宋会要辑稿_page82.html">82</a><span>...</span><a href="宋会要辑稿_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
