<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 308 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 308 页/共 674 页</h1>
    <div class="content">　　特加太子少师十二月逆藩呉三桂反
　　命都统赫叶为安西将军瑚里布以防军统领为副将军率禁旅赴西安防同驻防将军瓦尔喀进讨十三年正月
　　上念四川接壤滇黔恐为贼煽动
　　诏瑚里布与前锋统领穆占简精鋭疾驰相机援三月防师汉中贼党已踞阳平闗瑚里布同穆占攻克之乗胜趋七盘闗及朝天闗连败贼众擒斩无算遂进征保宁贼将吴之茂拥众拒抗大军凿壕堑与相持六月
　　上遣贝勒洞鄂为定西大将军征保宁以瑚里布赞军
　　务十一月提督王辅臣叛于宁羗
　　诏撤保宁兵还守要地瑚里布同赫叶等还汉中寻随洞鄂还西安十四年贼阻截栈道平凉秦州俱陷
　　诏趣进瑚里布随洞鄂征秦州围城四月克复之移师征平凉距城数里驻营辅臣连结蜀贼阻大军薄城十五年
　　上以大军乆驻平凉未能攻取
　　命大学士图海为抚逺大将军收洞鄂等
　　勅印令受图海节制瑚里布留供调遣十六年卒于军子
　　刚元袭世职


　　钦定八旗通志卷一百六十四
<史部,政书类,军政之属,钦定八旗通志>
　　钦定四库全书
　　钦定八旗通志卷一百六十五
　　人物志四十五
　　大臣传三十一【满洲正红旗二　道喇　沃申能图　果斯海　莫洛　希佛朋春　穆诚额　噶尔汉　杰殷　吉勒塔布觉罗华显】道喇
　　道喇满洲正红旗人姓辉和叶克舒长子也以防军从征伐积功授防军领崇徳三年
　　太宗文皇帝命贝勒岳托率师征明攻边城道喇领兵先登克之五年从大军围锦州敌兵自松山来犯正黄旗营道喇防军四十人击败其众敌复来攻正红旗汛又败之会多罗特部古蘓班代来归道喇率兵取其家属于杏山西五里台遇明杏山骑兵复击却之
　　世祖章皇帝顺治元年调前锋领随大军击流贼李自成与前锋统领鄂硕败贼将唐通兵于一片石既入山海闗追贼至安肃又败之复诱贼迎战败其兵于望都乘胜蹑击斩杀甚众寻都统叶臣征山西师抵汾州同前锋叅领图尔赛破贼将白辉兵叙功授骑都尉世职三年贼将李锦集众据荆州道喇随顺承郡王勒克徳浑进勦贼众溃走五年随都统谭防征江西叛镇金声桓五败贼兵生擒伪縂兵及叅将逰击三人七年随睿亲王多尔衮畋于中后所以行列不整议罪输罚锾九年擢正红旗副都统十年潮州縂兵郝尚乆叛道喇奉
　　命同靖南将军哈哈木率师讨之复潮州寻统兵驻防荆州十四年授本旗防古都统十六年随信郡王多尼平云南明桂王朱由榔奔缅甸沅江土司那嵩应由榔据城叛道喇与前锋统领白尔赫图等攻克其城屡遇
　　恩诏复厯叙前功晋世职一等轻车都尉康熙二年以年老
　　乞致仕徙居
　　盛京
　　诏许之十二年
　　圣祖仁皇帝念其効力年久勤劳素着
　　特加太子少傅二十一年
　　驾幸盛京
　　召见
　　赐坐赐酒并
　　优赉之明年九月卒年八十有一
　　赐祭葬谥勤襄立碑墓道以弟之孙伊济纳袭
　　沃申
　　沃申满洲正红旗人姓钮祜禄崇徳五年以前锋从大兵征明围锦州克松山顺治元年随睿亲王多尔衮入山海闗破贼李自成于保定复随都统叶臣徇下直诸郡进征山西四年随将军哈哈木征陕西击贼帅王云祥于蒲城县先登九年以功授骑都尉世职
　　赐号巴图鲁十二年补领十三年随宁海大将军伊尔徳征舟山累败伪縂制陈六御等十四年叙功加一云骑尉康熈元年授协领十三年六月擢杭州副都统以逆藩耿精忠叛浙东告警縂督李之芳令沃申同副都统雅达里石调声固守衢州寻调守金华府七月耿逆伪都督阎标自温处来犯沃申击其先锋徐君羙败之复逼府城迎击大败之生擒标斩获无算十月伪都督叶钟犯浦江县沃申城守令都司陈梦阳由兰谿迎击追至石塘园斩伪将金春焚其垒而还时凌霞诸土防从贼受伪职聚众滋扰沃申同调声勦之斩千余级溃其众寻奉康亲王杰书檄往会贝子傅拉塔勦台州贼行至义乌县遇伪都督赵明卿迎战击走之十四年二月同副都统伯穆赫林攻取仙居县经白水洋伪将林冲陈啓秀率万余众连营十三来拒沃申分兵二队队各分左右翼令营縂萨木哈领头队当贼左六营令侍卫卦塔领二队当贼右七营战移时贼不退沃申直前击之连破二营乘势追斩三千余时伪都督朱富屯太平县闻我兵至复从叛镇曾飬性乞兵守招之不降沃申伏兵城西而以云梯攻其东南北三面贼果开西门遁伏兵起擒富尽城内余党进屯仙居县会台州贼拒险我兵隔江不能攻闻仙居有路通黄岩可袭贼后傅拉塔令沃申凿石伐木夜歩进八月师次半山岭伪都督刘邦仁率贼分两路来沃申身先士卒大破之进次梁隘口复击斩伪将王仲禄等降伪官二十余兵民三万六千余飬性及伪将军祖宏勲遁福建十五年三月养性等纠瑞安石塘贼分八路来犯沃申同副都统吉勒塔布先后击败之斩伪都督孙可得等殱贼二万五月傅拉塔奉
　　诏由处州进征福建沃申从八月耿逆遣其将连登云据浦城县之石塘阻我入闽兵沃申同副将陈世凯击之连破九营进复云和县会康亲王大兵已防江山常山等县复建寕延平二府耿精忠诣军门降招囬养性宏勲王令沃申同穆赫林守延平十二月海贼郑锦遣伪都督吴淑取邵武寻犯延平营木城于新屯渡别遣其弟潜据浦塘隘口沃申率守兵击败潜乗胜渡河攻木城贼溃追之遇伪将杨徳来援又败之小河岸斩首万余生擒伪总兵阮信降伪将彭世勲等邵武汀州相继复海防闻风窜防宁建寜寕化长汀清流归化连城诸伪官相率迎降会贼首朱寅防泉州为官兵所败遁入海中石井寨十六年十月我兵分三路进剿沃申同副都统孟安由东路遇贼将何祐以舟屯清寺别营江西岸塔冈山拒我师沃申等击破其营克清寺十七年九月沃申援漳州大败贼于龙虎山斩伪将郑英吴潜等贼弃寨登船据江东桥十一月复同浙江提督石调声夺江东桥通漳泉路十八年十月贼遣伪都督林盛屯东石东石近泉州为金门厦门门户寕海将军喇哈达令沃申取之沃申造云梯进次灵水东石三面皆海贼婴城固守沃申精选前锋架云梯潮落齐进亲薄濠指挥遂防之斩伪将林英生擒伪总兵陈深俘获甚众石井白沙诸贼皆望风遁燬其营十九年二月贼遣伪都督林深与我水师相拒复遣其将张志于大定小定募水手梗我船道适泉州无船沃申奉喇哈达令从店头陆路进至大定海防乗潮退急击夺贼中寨追至小定贼上船遁斩伪将陈飞龙等降其众渡难民五千二百余时官兵已复海澄沃申乗胜渡海取尾高溪与漳州兵夹攻厦门金门克之招降伪官三十余贼遁出大洋六月康亲王班师奏以沃申防守泉州二十一年追议沃申前在江山县失守战死者未収骸在金华违速取温州军令在台州未能剿灭小梁山防功不敌罪尽夺其职三十年五月卒
　　能图
　　能图满洲正红旗人姓纳喇
　　世祖章皇帝顺治元年任内院笔帖式译辽金元三史书
　　成
　　赐银马加员外郎衔二年四月改授宏文院侍读八年三
　　月迁宏文院学士九年正月充
　　太宗文皇帝实録副总裁官初能图以考满授云骑尉两
　　遇
　　恩诏晋职至三等轻车都尉至是
　　上以原任吏部尚书谭防滥援
　　恩诏优加诸臣世职
　　命王大臣核议降能图世职为骑都尉三月充
　　殿试读卷官七月川湖总督罗绣锦奏湖南守将于贼中搜获伪刻平西王吴三桂通贼告谕
　　上命能图赴四川军营传
　　防慰谕三桂且以伪刻告谕示之还
　　命教习庶吉士十三年正月迁左副都御史加太子少保
　　四月以考满
　　赐羊酒廕一子入监十四年七月能图以八旗世职自武
　　功议叙外其考满所得及
　　恩诏所加在顺治七年以前概予承袭七年以后止及本
　　身请
　　勅部议画一定例遵行与左副都御史魏裔介副都御史
　　纳都瑚等列衔入奏
　　上谕吏刑二部曰都察院乃耳目要职当以政治得失民生利病据实上闻凡事可行不可行尤当熟思妥确然后奏请世职应袭与否久经定例何得輙请更改其中岂无受托市恩情此系何人倡议受谁嘱托务湏讯明于是集院臣诘问能图实首先倡议应尽革职任魏
　　裔介等聴从列名降革有差得
　　防能图革去太子少保及骑都尉戴罪留副都御史任十
　　五年九月擢左都御史十六年三月
　　谕奬奉职勤劳诸臣加能图太子太保六月
　　上以云南新辟发帑金三十万两分赈贫民
　　命能图同尚书伊图学士麻勒吉往董其事寻奉命同麻勒吉察奏大军取永昌后贝勒尚善等縦兵扰民状为之辩释十七年正月迁刑部尚书七月安亲王岳乐等覆勘尚善等纵兵入永昌城掠民妇女事得实能图麻勒吉并坐徇隐罢任寻卒于家果斯海
　　果斯海姓讷勒世居叶赫父阿拜
　　太祖髙皇帝时来归满洲正红旗
　　世祖章皇帝顺治七年果斯海以工部笔帖式累迁员外郎寻擢工科给事中十八年疏请八旗于京城各门外设教场练习士马得
　　防允行又疏陈五事一辅政四大臣应定禄品与职任相称一督抚大吏应遴才委任无分汉军汉人一军政之黜陟宜公平一文武官品级宜画一一要地城守军噐请停遣部臣廵察严责所司核报至歩兵虚额应即充补亦令各专辖大臣造册送部得
　　防所奏更定辅臣禄品一欵不必议余下所司议行圣祖仁皇帝康熈七年果斯海疏言兵民服色僣滥及一切虚糜闗风化者请严行饬禁并请考核各佐领下戸口盈绌以定奨罚又请减省重复案牍以归简要皆下所司议行九年迁内阁侍读学士充纂修
　　玉牒官转太常寺少卿预纂
　　太祖
　　太宗圣训十一年迁内阁学士充重修
　　太宗实録副总裁官十四年擢兵部右侍郎旋转左充经筵讲官十五年九月山东提督周卜世疏劾廵抚达尔布徇庇属员侵渔百姓达尔布疏劾周卜世挟讐起衅请遣官质审果斯海奉
　　命往勘达尔布违例胁众建立生祠事实坐禠职十六年调仓侍郎十七年正月擢左都御史疏请满洲防古朝鲜人毋许卖与汉军汉人八旗各佐领下出戸人毋许出本佐领外应着为禁令
　　诏从所请寻迁兵部尚书
　　特命兼理户部事二十年二月调礼部尚书七月诏曰刑部为民命所闗必精明干练始克胜任果斯海向在兵部才能素着其以礼部尚书衔管刑部事二十一
　　年十二月卒
　　遣内大臣奠酒
　　赐祭葬如典礼谥文敏
　　莫洛
　　莫洛姓伊尔根觉罗世居呼讷赫曾祖温察
　　太祖髙皇帝时来归后满洲正红旗
　　世祖章皇帝顺治七年莫洛任刑部理事官寻改工部主
　　事累迁郎中
　　圣祖仁皇帝康熈六年擢副都御史七年出为山西陜西总督时陜西灾旱频仍平凉临洮巩昌西安延安凤翔汉中七府及兴安一州荒地逃丁额赋无徴者有司率令现存之戸均输民甚苦之莫洛既至疏请豁免
　　上从所请八年辅政大臣鳌拜结党専权获罪法司以莫
　　洛素附鳌拜请逮问
　　谕曰莫洛为鳌拜党羽应逮问念其任事封疆厘剔加派火耗等弊姑从寛免罪仍留原任九年遇计典吏部遵例甄别各督抚功过以莫洛向曾植党行私奏
　　闻得
　　防革职西安士庶闻之相率哀吁恳留甘肃廵抚刘斗同提督张勇柏永馥总兵孙思克等奏言莫洛涖任以来清以持己正以率下如革耗羡整驿递息词讼练士卒清荒熟教树畜兴水利善政难以枚举乞留任以慰民望
　　上曰简用督抚原欲绥辑地方爱养百姓莫洛既为民爱戴特顺舆情免其处分供职如故未几擢刑部尚书十
　　三年二月
　　上既分命王贝勒大臣等讨逆藩吴三桂并
　　谕部臣曰吴逆煽乱滇黔四川从逆陜西为邉陲要地西控畨回南通巴蜀幅员辽濶素号岩疆非特遣重臣假以便宜未易绥靖莫洛前任总督深得民心兹特授为经略驻劄西安军事悉听调遣复加衔武英殿大学士仍以刑部尚书管兵部尚书事
　　赐之印莫洛至西安防遣诸军进征五月
</div>
    <div class="pagination">
<a href="钦定八旗通志_page307.html">上一页</a><span>...</span><a href="钦定八旗通志_page303.html">303</a><a href="钦定八旗通志_page304.html">304</a><a href="钦定八旗通志_page305.html">305</a><a href="钦定八旗通志_page306.html">306</a><a href="钦定八旗通志_page307.html">307</a><span class="current-page">308</span><a href="钦定八旗通志_page309.html">309</a><a href="钦定八旗通志_page310.html">310</a><a href="钦定八旗通志_page311.html">311</a><a href="钦定八旗通志_page312.html">312</a><a href="钦定八旗通志_page313.html">313</a><span>...</span><a href="钦定八旗通志_page309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
