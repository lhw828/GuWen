<!DOCTYPE html>
<html>
<head>
    <meta charset="UTF-8">
    <title>续通志 - 第 267 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 267 页/共 1359 页</h1>
    <div class="content">　　（臣）等谨按天成以祀天神成宗大德九年所定元初沿用金乐奏干寍之曲
　　来成
　　（臣）等谨按来成以享宗庙亦名保成迎送神并奏后乃分来成迎神保成送神实本一曲耳巳复改为思成史志云思成世祖至元四 
年名来成
　　钦成
　　（臣）等谨按钦成以奠玉币成宗大德九年所定元初沿用金乐奏亿寍之曲
　　隆成
　　（臣）等谨按隆成以为皇帝出入举止之节凡郊庙初献盥洗望燎则奏之后改曰肃成又曰顺成元初用金乐肃寍之曲以皇太子王 
公出入所奏而用于皇帝出入在金时别庙已尝行之然武宗至大中旋废肃寍而用昌寍乃复其正自是昌寍与隆成并用云
　　寍成
　　（臣）等谨按奉俎彻豆元初用金乐丰寍之曲成宗大德九年始更譔定名曰寍成后又改嘉成以奉俎丰成以彻豆焉
　　明成
　　（臣）等谨按明成以酌献其庙中各室曰开成 【烈祖室】 曰武成 【太祖室】 曰文成 【太宗室】 曰弼成 【至元皇伯 
考卓沁室】 曰协成 【皇伯考察罕岱室】 曰明成 【睿宗室】 曰熙成 【定宗室】 曰威成 【宪宗室】 曰混成 【世祖室 
】 曰昭成 【裕宗室】 曰庆成 【顺宗室】 曰守成 【成宗室】 曰威成 【武宗室】 曰歆成 【仁宗室】 曰献成 【英 
宗室】 曰永成 【明宗室】 武宗至大中改武成曰开成以献太祖明成曰武成以献睿宗史志云词仍其旧则不过易名而已盖本同律 
之曲虽并更其词亦不得为异乐考世祖至元三年以前各室酌献之曲有庆成熙成昌成鸿成乐成康成明成诸名及后更定则以庆成献顺 
宗熙成献定宗明成献睿宗余并废其饮福奏厘成不与明成通用乃沿金制而非唐宋以来之旧要以曲律断之不得竟分为二也
　　和成
　　（臣）等谨按和成以出入二舞以亚献终献其后杂用肃成顺成与皇帝出入同一曲奏非也
　　（臣）等又按元祭文宣王袭用宋乐十二安曲其后尝譔易命之曰明于通行乐曲之外更制雅音以祭先圣尊崇之意已极惜乎当事 
畏难卒废不用也兹列其名于左曰文明 【迎神】 曰昭明 【盥洗】 曰景明 【升降】 曰德明 【奠币】 曰诚明 【酌献配 
位同】 曰灵明 【亚献终献】 曰庆明 【送神】 凡七曲

　　明雅乐

　　（臣）等谨按明代雅乐其名曰和与唐相类然其曲奏天人并用统纪不分十二和遗法至斯大变盖草创之初未遑考正其后岁月寖 
更补苴修饰莫能发明作述之旨以论定而整齐之于是明代乐律与前世判然异矣兹谨易郑樵论次旧例序其曲目凡所施行备为条注俾 
览者错综求之自可知其视唐宋以来迥不相侔之故云
　　中和 【太祖洪武元年圜丘迎神二年方丘迎神三年朝日夕月亚献四年祀周天星辰亚献七年祀厯代帝王亚献八年圜丘方丘迎 
神十二年合祀天地迎神　世宗嘉靖九年圜丘方丘迎神十年祈谷迎神十一年雩迎神十七年大飨迎神十八年兴都大飨迎神】 保和  
【洪武三年朝日夕月奠玉币四年祀周天星辰奠玉币初献六年合祀天神地祇迎神奠币七年祀厯代帝王奠玉币初献　世宗嘉靖九年 
夕月迎神十年祭社稷彻馔】
　　（臣）等谨按明史乐志太祖洪武六年有合祀天神地祗乐章考礼志元年从李善长等议分祀天地九年以分祭未安命作大祀殿于 
南郊是岁冬至殿工未成乃合祀于奉天殿悉与本纪合则在六年于天地尚未合祀安得于神祗先有合祀乐章疑六年或系十二年之讹盖 
十二年既有合祀天地乐章自应即有合祀天神地祇乐章耳
　　熙和 【太祖洪武元年圜丘终献宗庙终献二年方丘终献三年朝日夕月迎神入年方丘终献十一年合祭太社稷终献十二年合祀 
天地终献　世宗嘉靖九年圜丘终献朝日迎神十七年大享终献】 凝和 【太祖洪武元年圜丘社稷奉俎二年方丘奉俎三年朝日夕月 
彻馔夕月迎神四年祀周天星辰迎神七年祀历代帝王彻馔八年圜丘方丘奉俎十二年合祀天地奉俎　世宗嘉靖九年圜丘方丘奉俎朝 
日奠玉币夕月迎神十年祈谷彻馔十一年雩彻馔十七年大飨奉俎十八年兴都大享奉俎】 广和 【太祖洪武元年十一年社稷迎神　 
世宗嘉靖九年方丘奠玉币十年社稷送神望瘗】 时和 【太祖洪武元年圜丘望燎社稷望瘗二年方丘望瘗八年圜丘望燎方丘望瘗十 
一年社稷望瘗十二年合祭天地望燎　世宗嘉靖九年圜丘望燎方丘终献朝日亚献十年社稷迎神十七年大飨望燎】 太和 【太祖洪 
武元年宗庙迎神二年享先农望瘗　世宗嘉靖十年祈谷望燎十一年雩望燎十五年孟春时享大祫时祫迎神大禘彻馔】 元和 【大禘 
迎神】 雍和 【太祖洪武元年圜丘方丘社稷宗庙彻馔二年享先农奉俎四年祀周天星辰送神望燎七年祀厯代帝王迎神八年圜丘方 
丘彻撰十一年社稷彻馔十二年合祭天地彻馔　世宗嘉靖九年圜丘彻馔十年社稷亚献十五年孟春时享彻馔十七年大享彻馔】 咸和  
【太祖洪武六年祀先师孔子迎神彻馔送神　世宗嘉靖九年方丘奉俎十年祈谷奉俎十一年雩奉俎】 永和 【太祖洪武二年享先 
农迎神奠玉币彻馔送神　世宗嘉靖十年祈谷终献十一年雩终献十八年兴都大飨彻馔大禘送神】 贞和 【世宗嘉靖九年享先蚕迎 
神方丘彻馔】 肃和 【太祖洪武元年圜丘社稷奠玉币二年方丘奠玉币三年朝日夕月终献四年祀周天星辰终献七年祀厯代帝王终 
献八年圜丘方丘奠玉币十二年合祭天地奠玉币世宗嘉靖九年圜丘奠玉币十年祈谷奠玉币十一年雩奠玉币十七年大享奠玉币】 寍 
和 【太祖洪武六年祀先师孔子奠玉币　世宗嘉靖九年方丘送神享先蚕终献十年社稷终献十五年孟春时享终献】 寿和 【太祖 
洪武元年圜丘社稷宗庙初献二年方丘初献享先农初献亚献终献三年朝日夕月送神七年祀厯代帝王送神八年圜丘方丘初献十一年 
社稷初献十二年祭天地初献　世宗嘉靖九年圜丘方丘朝日夕月初献享先农奠玉币享先蚕初献奠帛十年社稷祈谷初献十一年雩初 
献十五年孟春时享初献十七年大享初献十八年兴都大飨初献大禘初献】 安和 【太祖洪武元年圜丘社稷宗庙送神二年方丘送神 
三年朝日夕月初献六年祀先师孔子初献八年圜丘方丘送神十一年社稷送神十二年合祭天地送神　世宗嘉靖九年方丘亚献朝日夕 
月享先蚕彻馔十五年孟春时享时祫还宫】 豫和 【太祖洪武元年圜丘亚献社稷亚献终献宗庙亚献二年方丘亚献三年朝日夕月望 
燎四月祀周天星辰彻豆七年祀厯代帝王望燎十一年社稷亚献　世宗嘉靖九年圜丘夕月亚献十七年孟春时享亚献彻馔大享时祫亚 
献】 康和 【世宗嘉靖九年夕月终献】 景和 【太祖洪武六年祀先师孔子亚献终献　世宗嘉靖十年祈谷亚献十一年雩亚献】  
敷和 【世宗嘉靖十八年兴都大飨亚献】 承和 【世宗嘉靖十八年兴都大飨终献】 仁和 【大禘亚献】 德和 【大禘终献】  
顺和 【世宗嘉靖九年享先蚕亚献】 清和 【世宗嘉靖九年圜丘送神十年祈谷送神十一年雩送神十七年大飨送神】 昭和 【 
世宗嘉靖九年朝日送神】 感和 【世宗嘉靖十八年兴都大飨送神】 恒和 【世宗嘉靖九年享先蚕送神望燎】
　　（臣）等谨按明制王国享祀别奏雅乐改名曰清兹列于左凡七曲
　　太清 【迎神社稷山川改广清】 寿清 【初献】 豫清 【亚献】 熙清 【彻馔】 安清 【送神】 时清 【社稷山川望 
燎】
　　（臣）等谨按明制朝贺别奏雅乐取名曰安兹列于左凡三曲
　　圣安 【朝贺驾出】 定安 【朝贺驾还】 治安 【公卿出入】

　　钦定续通志卷一百二十八

　　●钦定续通志卷一百二十九　乐略三

　　乐畧 【三】

　　祀飨别声序论
　　乐舞序论
　　文武舞

　　○祀飨别声序论

　　（臣）等谨按郑樵于祀飨正声后系以别声葢凡非常祭所用又非古今通行体制乃出于一时之事被诸管弦形为歌咏者皆列入此 
类焉所以条其流别而甄综之也顾自唐以后常乐而外朝廷新制以希所有者大抵皆纪述灵符导扬功伐而已独金之本曲眷怀祖宗垂训 
后嗣可为典型明太祖御銮歌亦存古者蒙瞍奏诗之义兹所采择谨分类而载之

　　汉上寿乐一

　　四会
　　（臣）等谨按四会之乐有钟鼓而无歌诗颇为近古魏初改用琴筑

　　唐述佛法曲一

　　文叙子
　　（臣）等谨按右曲因吟经而作与梁时善哉等曲同

　　宋云韶部乐曲十三

　　万年欢　中和乐　普天献寿　梁州　泛清波　大定乐　喜新春　胡渭州　清平乐　长寿仙　罢金钲　绿腰　彩云归
　　（臣）等谨按云韶部者黄门乐也始名箫韶部太宗雍熙初改曰云韶每上元观灯上巳端午观水嬉皆令作于宫中遇南至元正清明 
春秋分社之节亲王内中宴射亦用之
　　（臣）等又按太宗太平兴国三年籍军中之善乐者命曰引龙直每巡幸游省则车驾出入而奏乐若御楼观灯赐酺则奏第一山车端 
拱二年又选择日天武拱圣军晓畅音律者增多其数藩臣以乐工贡者亦隶之淳化三年改名钧容直其所用乐工视云韶部云韶部乐遂革 
钧容直有三十六人曲鼓笛二十一曲并他曲甚众其后监领内侍言钧容直乐调与教坊乐不谐乃取教坊十七调肄习之至高宗绍兴三十 
</div>
    <div class="pagination">
<a href="续通志_page266.html">上一页</a><span>...</span><a href="续通志_page262.html">262</a><a href="续通志_page263.html">263</a><a href="续通志_page264.html">264</a><a href="续通志_page265.html">265</a><a href="续通志_page266.html">266</a><span class="current-page">267</span><a href="续通志_page268.html">268</a><a href="续通志_page269.html">269</a><a href="续通志_page270.html">270</a><a href="续通志_page271.html">271</a><a href="续通志_page272.html">272</a><span>...</span><a href="续通志_page268.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
