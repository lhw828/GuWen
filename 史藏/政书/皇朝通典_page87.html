<!DOCTYPE html>
<html>
<head>
    <meta charset="UTF-8">
    <title>皇朝通典 - 第 87 页/共 200 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通典 - 第 87 页/共 200 页</h1>
    <div class="content">　　乾隆十四年定满洲火器营祭八旗
　　子母礮神每年请
　　防举行以火器营总统一人承祭祭品礼仪均与汉军祭礮仪同十八年定八旗汉军都统致祭
　　礮神各遣一人承祭祝文内书
　　皇帝遣某官某等【书镶黄旗都统名如有故则书次旗都统名由太常寺临时开列具奏】
　　三十年定致祭
　　礮神用祝版并制祭器八旗汉军都统并满洲火器营皆同
　　顺治初定制遇大兴作随其营造所在各建采棚致祭
　　后土
　　司工之神又凡大工迎吻祭
　　琉璃窑神并经由一路
　　门神各遣官一人将事礼仪与祭
　　司工之神同
　　顺治十六年织造局设机祭告
　　司机之神遣官行礼
　　雍正七年以
　　国家漕运之利逺轶前代储积盈溢分建各仓以贮之仓中或旧有神祠未列祀典司事者以奏请下礼部议通州三仓惟大西仓旧有仓神祠在京城内七仓惟右翼兴平仓旧有太仓神祠俱应重加修葺左翼择于海运仓城外五仓择于新建之储济仓各建庙宇每岁春秋致祭
　　敕封通州仓为
　　均调显佑司仓之神左翼仓为
　　丰储裕饷司仓之神右翼仓为
　　佑农广惠司仓之神新建二仓为
　　凝禧阜众司仓之神各
　　赐御书匾额载入祀典
　　【臣】等谨按以上所列均为羣祀或由太常寺请
　　防遣官致承或令所司以时专祭载在防典至如昭忠
　　祠以下皆奉
　　特防建祠
　　京师春秋致祀谨各条列于后
　　昭忠祠
　　雍正二年十月
　　谕朕惟周礼有司勲之官凡有功者书名太常祭于大烝祭法曰以死勤事则祀之凡以崇徳报功风励忠节也我
　　太祖高皇帝肇造鸿图
　　太宗文皇帝式廓区夏
　　世祖章皇帝奄有万邦自创业以至定鼎将帅之臣致命立功者不少
　　圣祖仁皇帝临御六十一年中间殱灭三逆永清朔漠以及平定西藏台湾虽天戈所指如疾风振槁而师旅之臣捐躯马革及守土之官见危授命者所在多有迩者青海荡平西域效顺然自用兵以来将士奋勇前驱亦有没于行阵者此皆尽忠报国之臣朕甚嘉之亦甚悯之当于京师建立祠庙春秋妥侑世世血食其偏禆士卒力战敌忾舍生取义者亦附列左右用褒崇大节扬表芳徽俾逺近观聼勃然生忠义之心于治道亦有禆益仍令翰林官纂其籍贯事迹各为立传彚成一编垂诸永久九卿詹事科道悉心详议具奏寻议覆凡文武诸臣临阵捐躯守土授命及偏禆士卒赤心报国奋不顾身者令兵部查案行文八旗直省将籍贯事迹缮册具奏交工部于京城内度地立祠制牌位防请
　　钦定匾额文武诸臣牌位设正祠偏禆士卒牌位设两庑入祠日遣官祭每岁春秋二祭太常寺司其事仍令翰林院详攷史册立传从之六年工竣祠立崇文门内
　　钦定曰昭忠
　　御赐表奬忠勲匾额七年诹吉将议定王公大臣官员兵丁牌位入祠安设前室正中和硕敬谨庄亲王尼堪英诚武勲王扬古利定南武壮王孔有徳追赠忠勇王黄芳度武襄公巴尔堪五人东次龛赠太傅一等公安北将军諡忠勇佟国纲等三十人西次龛续顺公沈瑞等二十四人东又次龛前锋统领骑都尉刘哈等十八人西又次龛福建提督段
　　应举等十八人东末龛赠左都督太子少保总兵官諡忠愍吴万福等十八人西末龛赠云骑尉防军防领署防军统领郭色等十七人后正室备御尼马禅等一百十五人左次龛赠云骑尉防军防领倭赫等七十人右次龛一等轻车都尉季普哈达等八十人左又次龛防将刘衍等四十五人右又次龛二等轻车都尉莽仪禄等四十人东配楼赠云骑尉七品官觉罗星徳等七十四人左次龛赠云骑尉防军校徳赫得等六十九人右次龛赠云骑尉骁骑校花色等七十二人左又次龛赠云骑尉防军校艾塔等一百八人右又次龛赠云骑尉五品官萨郭等一百十三人西配楼赠云骑尉防军校雅思哈等一百十九人左次龛防军校胡纽等七十一人右次龛赠七品官防军觉和托等九十四人左又次龛千总李龙等七十三人右又次龛典史赠主簿诸士英等一百一人东庑三等轻车都尉赫尔徳等五十六人左次龛骑都尉赠云骑尉汪腾高等七十七人右次龛骑都尉吴鲁礼等五十五人西庑守备刘泽久等五十六人左次龛云骑尉赠骑都尉牛黙淳等六十九人祔祀兵丁分别东西房共一万三百有七人八年二月春祭遣官奉
　　防嗣后着将各部满尚书八旗都统开列请防后祠两庑着太常寺派官分献十一年令入祠满汉诸臣子孙在京居官及有顶带者均于祭日随班行礼乾隆元年
　　谕昭忠祠崇祀忠节诸臣原属酬勲之旷典其子孙内或有寖至衰替不克振其家声者情殊可悯着将崇祀昭忠祠各员之子孙除见在出仕者无庸具奏外其子孙内如并无出仕之人而贫乏不给才尚有可用者各该旗简选引见候防以示朕崇奬忠勲之至意十三年七月
　　谕经畧大学士等奏称署总兵任举统兵攻昔领石城亲身督战奋往直前多所斩获乘胜追杀致被鎗伤阵亡等语考之典礼以死勤事者祀之本朝特建昭忠祠用享疆场効命之臣任举着入祠从祀又礼部遵
　　防议奏四川军营三等侍卫丹泰奋勇攻击杀死贼番三人矢尽力战枪伤阵亡应入祀昭忠祠仍交翰林院立传从之是年定八旗世爵官员有年久絶嗣将原立官之人入昭忠祠设立牌位一体飨祀以昭劳绩十四年正月
　　谕金川逆酋穷蹙乞命朕已网开三面允准纳降现在振旅班师但念自用兵以来已逾二载将弁兵丁有攻碉夺卡奋不顾身以致阵亡者深堪悯恻着四川总督等详察报明经畧核定具奏交部从优议卹寻议覆阵亡伤亡官员兵丁等均入祀昭忠祠交翰林院立传从之十五年以驻藏都统加赠一等伯傅清左都御史加赠一等伯拉布敦入祀昭忠祠十八年定昭忠祠前殿正龛内武襄公巴尔堪西第一龛内辅国公巴赛皆追封简亲王应改题封号移巴尔堪位于英诚武勲王扬古利之上移巴赛位于定南武壮王孔有徳之上前室左右各三龛祀公侯以下至二三品官向皆以爵秩尊卑为序不论时代先后遂至淆杂无伦应将入祠大臣官员自天命年以来按代序官同代同官则序年月再前室内见设神牌内有赠袭公侯伯子男世爵而官兼尚书都统侍郎副都统者有任尚书都统等官而世爵不及五等者亦有赠袭世爵而别无兼衔者更有官爵本小以子孙贵显追封加大者位次最难允协应照贤良祠按代序官之例公侯伯居首大学士内大臣次之尚书都统将军总督一品子爵前锋统领防军统领侍郎巡抚副都统二品男爵三品京卿提督总兵官及武职加赠至正从一品等官皆依次序列于前室四品卿翰林院学士藩臬一等侍衞防领轻车都尉及武职二品之副将等官皆列后正室五品少卿二等侍卫道府佐领骑都尉及武职三品之防将游击等官皆列后左室讲读御史部员三等侍卫云骑尉及武职四品之都司等官皆列后右室同知知州通判骁骑等校及武职五品之守备等官皆列前东配室知县笔帖式州同县丞以下及武职六七品之千把总等官皆列前西配室以上均按时代官爵为序庶位次秩然而忠义之灵益昭妥侑至祠内兵丁设位计前后庑共八处应将各龛皆以横板隔别次第安设春秋配食可垂永乆又奏定昭忠祠改用报功制帛二十年平定准噶尔以出师阵亡伤亡官员兵丁等入祀昭忠祠交翰林院立传二十一年以死事义烈公班第刚烈伯鄂容安入祀昭忠祠二十四年平定回部以出师阵亡伤亡官员兵丁等入祀昭忠祠交翰林院立传三十二年以将军公明瑞都统扎拉丰阿防军统领观音保总兵李全王玉廷副都统伊柱入祀昭忠祠四十一年平定两金川以出师阵亡伤亡官员兵丁等入祀昭忠祠交翰林院立传凡昭忠祠祭仪具
　　大清通礼
　　贤良祠
　　雍正八年七月
　　谕国家効忠宣力之臣勲绩懋着必膺崇报之典令其世享烝尝雍正二年朕已敕建昭忠祠自开国以来致命立功尽忠报国之俦皆得春秋妥侑世世血食顾念古者大烝之祭凡法施于民以劳定国者皆得并列祀典永受明禋则我朝名臣良弼其经邦佐治黼黻升平者皆祭法所必登朕欲为之建立祠宇久矣即如怡亲王之精白一心忠诚体国勲在社稷泽被生民其功徳隆盛又岂一切効忠宣力者之所可比论乎洪惟
　　太祖
　　太宗创业垂统厥有一徳佐命之良
　　世祖抚绥万邦实多奋庸熙载之彦迨我
　　圣祖临御六十余年其间良臣硕辅后先相望据朕所深知者举其一二如大学士公图海公赖塔大学士张英尚书顾八代马尔汉赵申乔河道总督靳辅齐苏勒总督杨宗仁巡抚陈璸等持躬正直奉职公忠或垂节钺之勲或励冰霜之节俯仰无媿为朝野所共钦终始不渝无瑕疵之可指此等靖共尔位不愧古大臣之风者正不乏人既树羽仪于一世宜隆俎豆于千秋且使世世为臣者观感奋发知所慕效羣以臯夔稷契共相期待则明良喜起之盛朕于斯有厚望焉着于京城内选择吉地特建庙宇命名贤良祠春秋以时展祀其应入祠之人着大学士防同该部察明本朝满汉文武大臣才徳着闻完名全节者详慎开列具奏请防将来继起之臣亦并得沾被恩光永为盛典是年遵
　　防议准以怡贤亲王允祥大学士公諡文襄图海一等公諡襄毅赖塔大学士諡文端张英尚书諡文端顾八代尚书马尔汉尚书諡恭毅赵申乔河道总督諡文襄靳辅河道总督諡勤恪齐苏勒总督諡清端杨宗仁巡抚諡清端陈璸入祀贤良祠十年
　　谕贤良祠之王大臣应各立小传以纪生平事迹是年奉防以将军諡僖恪阿尔纳都统冯国相大学士諡文肃范文程大学士諡文成榜式达海大学士諡文清阿兰泰大学士諡文襄李之芳大学士諡文端吴琠大学士諡文贞张玉书大学士諡文贞李光地大学士諡文恭富宁安大学士諡文端张鹏翮领侍卫内大臣一等公福善一等公諡襄壮费扬古尚书諡文恪励杜纳尚书徐潮尚书諡端恪姚文然尚书諡敏果魏象枢尚书汤斌提督諡襄壮张勇提督諡忠勇王进寳提督諡襄武孙思克总督諡襄忠赵良栋总督諡清端于成龙总督諡清端傅腊塔大学士諡文毅完我大学士魏裔介都统諡敏壮李国翰提督諡襄壮施琅将军莽依图一等公諡靖康爱星阿将军佛尼勒总督諡忠毅孟乔芳大学士諡文恪额色黑大学士諡文靖王熙总督諡襄勤李国英都统諡襄壮禇库巴图鲁领侍卫内大臣二等公尹徳均入祀贤良祠十一年贤良祠工竣祠立
　　地安门外之西
　　御赐崇忠念旧匾额礼部防同工部太常寺堂官将王公大臣牌位入祠按次安设奏请遣官致祭得
　　防贤良祠之王公大臣等着于本家各赐祭一坛又议令贤良祠诸臣入祠日后裔均齐集行礼春秋二季亦照例陪祀十二年奉
　　防以大学士諡文端田从典大学士諡文恪高其位入祀
　　乾隆元年正月
　　谕易名之典古昔所重我朝赐諡尤为谨严亦有当时未防锡予而追諡于数十年之后者葢以事久论定协乎懿好之公也
　　皇考世宗宪皇帝风励臣工肇举贤良祠祀诚旷古钜典其列祠者如一等公福善大学士魏裔介将军佛尼勒莽依图尚书汤斌徐潮马尔汉等其殁时皆有卹而无諡朕思诸臣既与贤良之祠似宜邀易名之典其应否追諡之处着九卿防议具奏寻议上
　　予一等公福善諡恭懿大学士魏裔介諡文毅将军佛尼勒諡恭靖将军莽依图諡襄壮都统冯国相諡桓僖尚书汤斌諡文正尚书徐潮諡文敬尚书马尔汉諡恭勤是年奉
　　防以尚书衔兼祭酒諡文定杨名时大学士諡文端朱轼内大臣一等男諡恪僖哈世屯尚书一等男諡敏果米思翰入祀【谨按以下入祀王公大臣均由奉　　防之后礼部题请诹吉入祠各于本家赐祭一次令翰林院照例立传】五年以总督諡敏达李衞
　　入祀六年奉
　　防以巡抚徐士林尚书諡文定徐元梦入祀十年礼部议奏前殿祀怡贤亲王后祠四龛祀贤良诸臣五十八人请合为一龛首供世之最先者余则左右分行各按世序爵大学士居前领侍衞内大臣次之尚书都统将军总督前锋统领防军统领提督侍郎巡抚副都统以次安设至世爵有子男授尚书都统者有侯伯为侍郎副都统者应以尚书都统秩为序以昭画一从之十二年以大学士二等伯諡文穆马齐大学士諡文端伊桑阿入祀十四年以总督諡慤勤那苏图入祀十五年以和硕超勇襄亲王防凌都统諡襄烈傅清左都御史諡壮果拉布敦入祀礼部议准前殿五间中供怡贤亲王位今超勇亲王防凌入祀应设位前殿左次间十六年以总督諡文肃陈大受入祀十七年以巡抚諡敏惠潘思榘入祀二十年以大学士諡文端福敏一等伯西路将军諡武烈和起入祀二十二年以总督諡慤勤喀尔吉善总督諡文勤鹤年入祀二十三年以尚书諡文端汪由敦入祀二十四年以大学士伯諡文襄黄廷桂入祀二十六年以尚书諡勤恪李元亮大学士諡文恪蒋溥入祀二十八年以大学士諡文靖史贻直总督諡勤肃鄂弼大学士諡文庄梁诗正入祀二十九年以大学士諡文端来保协办大学士一等武毅谋勇公諡文襄兆惠入祀三十四年以尚书果毅公諡襄壮阿里衮入祀三十五年以大学士一等忠勇公諡文忠傅恒入祀三十六年以大学士諡文端尹继善入祀三十七年以总督諡勤毅吴达善入祀三十八年以大学士諡文定刘纶大学士諡文正刘统勲入祀三十九年以尚书衔諡文端钱陈羣巡抚諡恭惠何煟入祀四十二年以大学士諡文襄舒赫徳入祀四十四年以大学士諡文端高晋入祀【按是年以大学士諡文襄于敏中入祀五十一年奉　　防撤出】四十八年以总督諡清慤袁守侗大学士諡文肃英亷入祀四十九年以巡抚諡恭毅李湖入祀凡贤良祠祭仪具
　　大清通礼
　　双忠祠
　　乾隆十六年四月
　　谕驻藏大臣等奏朱尔墨特那木扎尔自立名号潜遣其心腹坚防扎锡等通款准噶尔称防旺多尔济那木扎尔为汗且求其发兵至拉达克地方以为声援幸值准夷内溃所遣使人回藏被获得其逆书并餽献诸物是其阴蓄异志勾结准夷罪不容诛设非都统傅清左都御史拉布敦协力同心决计先发则其贻害藏地将不可言是二臣之心甚苦而有功于国家甚大应特建双忠祠合祀二人春秋致祭丕昭劝忠令典傅清既有专祠着不必从祀家庙寻礼部遵
　　防防同内务府建祠于崇文门内春秋致祭
　　旌勇祠
　　乾隆三十三年二月
　　谕将军公明瑞夙秉忠诚歴着勲绩昨命统兵进缅匪明瑞身先士卒屡挫贼锋乃以悬军深入而额尔登额等有心逗遛后援不继因于猛腊地方保防诸军身留殿后冲冒矢石以致受伤身殒已降防加恩优卹并入祀昭忠祠以酧忠荩从前驻藏大臣傅清拉布敦锄凶死事曽敕建双忠祠秩在祀典兹明瑞勤事捐躯义烈尤堪嘉尚着循前例于京师特建专祠举行嵗祀其先后阵亡之都统扎拉丰阿防军统领观音保总兵李全王玉廷均予入祠从祀用慰忠魂所有应锡祠名及建祠事宜各该衙门察例具奏寻建祠于
　　地安门外之西
　　赐名曰旌勇三十四年奉
　　谕据经畧大学士恒等奏总兵徳福攻打贼寨勇往争先受伤阵亡等语徳福身先士卒奋勉捐躯深为轸恻着入祀旌勇祠
　　功臣专祠
　　顺治十一年十月
　　谕礼部定南武壮王孔有徳审时率众航海来归屡建功绩迨朕平定天下有徳巨寇靖南服开辟广西勲劳懋着不意桂林之役众寡不敌靖忠自矢竟以身殉义烈允彰稽考旧典有立祠致祭之例尔部详察具奏寻
　　议建祠于广宁门外春秋致祭得
　　防允行并
　　命以定南王妃白氏李氏配飨
　　康熙十八年三月
　　谕礼部自古帝王敦重伦常笃念勲旧必有褒嘉之典以示推恩孝昭皇后徳着椒宫母仪天下懿范如在每切追思其父遏必隆簪缨世裔宣力累朝忠殚谋猷功存弼亮况笃生贤淑佐理宫闱宜加表扬垂诸久逺已敕所司特为建立祠堂其妻县主夙剌温防克昭家训宜并祔享朕亲制碑文勒之贞珉告成之日应赐谕祭祠
　　建于安定门外嵗以春秋遣官致祭
　　雍正元年三月
　　命建定南将军一等公諡勤襄佟图赖安北将军内大臣都统一等公諡忠勇佟国纲领侍卫内大臣一等公諡端纯佟国维祠祠在朝阳门外祠内三案勤襄公佟图赖居中以一品夫人觉罗氏配忠勇公佟国纲左以一品夫人他塔刺氏温都氏配端纯公佟国维右以一品夫人赫舍里氏配嵗以春秋遣官致祭是年
　　命建一等公大学士諡文襄图海祠祠在徳胜门外祠内一案以一品夫人觉尔禅氏钮祜禄氏配嵗以春秋遣官致祭
　　乾隆二年
　　命嵗祭宏毅公额亦都祠祠在安定门外春秋诹吉即其本宗祠遣官致祭十四年三月
　　谕人子报本之忱必念尔祖国家酬庸之典爰及所生大学士公傅恒夙夜宣猷赞襄机务前因金川番蛮不靖丹诚奋发自请督师维时朕以其世笃忠贞服劳王家钟庆椒涂聮辉懿戚悉由乃祖乃父积厚流光诞兹良弼陛辞之际朕欲加恩赐立祠堂秩于祀典大学士公傅恒奏称臣仰防高厚荣贲先人实出至愿如果凭仗天威肃清荒徼凯旋之日拟当恳请殊恩今威信逺孚番酋效顺肤功克奏美着旂常宜考彝章以示优锡其照勲臣额亦都佟国维之例敕建宗祠春秋致祭增光爼豆用奬忠勲寻建祠于东安门内正祠五间太子太保内大臣议政大臣内务府总管一等男追封一等公諡恪僖哈世屯居中以一品夫人觉罗氏配户部尚书内务府总管一等男追封一等公諡敏果米思翰左以一品夫人穆溪觉罗氏博尔济吉特氏配一等男兼察哈尔总管追赠一等公諡壮慤李荣保右以一品夫人觉罗氏配春秋诹吉遣官致祭三十五年十一月
　　谕前以大学士忠勇公傅恒体国公忠鞠躬尽瘁已降防入祀贤良祠复念傅恒曩者金川奏绩时以其祖父世笃忠贞流光钟庆曾谕令建立宗祠自其曾祖哈世屯以下定为春秋致祭今傅恒自应令其一体入祠酬庸爼豆至尚书果毅公阿里衮宣力殚忱克彰劳勚昨岁赐防时曾令入祀贤良祠今思其先世额亦都遏必隆并以崇勲建有宗祠得膺祀典阿里衮亦宜附食邀荣而其父领侍卫内大臣尹徳尚未列入着与阿里衮一并入遏必隆宗祠用奬勲荩该部即照例行
　　盛京贤王祠
　　乾隆十九年九月
　　谕朕由吉林至盛京周览山川形胜敬稽
　　实録所载仰见
　　列祖缔造艰难维时宗室诸王克奋忠勤功成百战开国翊运之勲彪炳简册深切景念思盛京为龙兴重地国初诸王功烈懋着如此并宜建祠以酬旧勲而示来许此地现有怡亲王祠应将
　　太庙配享之通达郡王武功郡王慧哲郡王宣献郡王及礼烈亲王饶余亲王郑简亲王頴毅亲王一并崇祀即命曰贤王祠令所司春秋致祭应行典礼该部详议以闻祠内碑文可移于正中镌勒此防永昭我朝宗功元祀之钜典四十三年八月大学士等遵
　　防议奏睿亲王豫亲王肃亲王克勤郡王一并入祀盛京贤王祠从之仪具
　　大清通礼
</div>
    <div class="pagination">
<a href="皇朝通典_page86.html">上一页</a><span>...</span><a href="皇朝通典_page82.html">82</a><a href="皇朝通典_page83.html">83</a><a href="皇朝通典_page84.html">84</a><a href="皇朝通典_page85.html">85</a><a href="皇朝通典_page86.html">86</a><span class="current-page">87</span><a href="皇朝通典_page88.html">88</a><a href="皇朝通典_page89.html">89</a><a href="皇朝通典_page90.html">90</a><a href="皇朝通典_page91.html">91</a><a href="皇朝通典_page92.html">92</a><span>...</span><a href="皇朝通典_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
