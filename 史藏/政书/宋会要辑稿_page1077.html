<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 1077 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 1077 页/共 1125 页</h1>
    <div class="content">     
用建炎元年五月一日赦文。」至是，三省来上，故有是命。 
二十一日，新除给事中沈晦为集英殿修撰，知舒州。晦自著作佐郎迁给事中，言者以为超躐，虽尝使虏逾年，而给事中以封驳为职，政事得失之所系，不可以赏功，故有是命。 
二十五日，户部侍郎邵溥落职，与京东小郡。制书以溥规免奉使故也。 
二十九日，资政殿大学士、西道总管王襄责授中大夫、秘书少监、分司北京，襄阳府居住。资政殿学士、北道总管赵野责授中大夫、秘书监、分司南京，青州居住。六月一日，襄永州安置，野邵州安置。制书以其不勤王故也。 
同日，前户部侍郎邵溥降一官，制书以治财折阅故也。 
六月一日，太府少卿徐公裕等降两官，以臣僚言其市监临物也。 
三日，资政殿学士、知江宁府宇文粹中落职，提举亳州明道观。以本府军卒周德叛故也。 
同日，资政殿学士、领开封尹、充大金通问使徐秉哲责授昭信军节度副使，梅州安置。靖康之祸，秉哲为开封尹，不忠之罪合即诛夷，上抆拭用之，使之使虏，犹辞避有言，故从贬黜也。 
五日，耿南仲落观文殿学士，依前提举杭州洞霄宫。以南仲顷与政机，适当边警，专主盟好，致误国家故也。 
同日，责授王时雍昭化军节度副使，高州安置；王绍除名勒停，容州编管；吴幵昭化军节度副使，永州安置；莫俦宁江军节度副使，全州安置；李擢成州团练副使，郴 
     
州安置；颜博文果州别驾，澧州安置；孙觌散官安置。并令所在州军差官管押前去。冯澥落资政殿学士，依前中大夫、知潼川府川：原作「州」，据《宋史》卷三七一《冯澥传》改。；知洪州李回落延康殿学士，依前朝议大夫，与宫祠。既又回责授朝奉大夫、秘书少监、分司南京，袁州居住。以时雍等为臣不忠，靖康之变，奉贼称臣，至或因之肆为奸利，言者列其罪恶来上，故皆黜之。 
八日，述古殿直学士、提举杭州洞霄宫谢克家降充龙图阁待制。制以其受托渊圣，护持东宫，乃以多事之时，遽上乞身之请故也。 
十二日，龙图阁待制谢克家、徽猷阁待制知舒州范宗尹落职宫祠。制以「当国家遭变之时，昧贤者洁身之道。虽扬雄之投天禄，自谓无他；然郑虔之贬台州，岂宜幸免」故也。 
二十一日，检校少傅、宁武军节度使、东京留守范讷罢留守司，降授承宣使，淄州居住。以言者论其「专怀顾望，无意勤王，公纵剽攘，不能戢士」故也。 
同日，龙图阁待制钱益落职，提举亳州明道宫。以益昨任陕西制置使，望风先溃，拥众自营，仍从败亡，肆为攘劫故也。 
同日，知淮宁府李弥大降两官。以盗发所临，城守几亡，而弥大莅事之初，姑从末减故也。 
二十五日，惠柔民、费若谷押赴河北、京东、陕西路监当差遣。制以柔民等被选为郎，而逆料时艰，公然去国，故特皆责之，处边地云。 
二十七日，折彦质责授散官，昌化军安置；钱益落职，降官分司；许高、许亢
     
编管海外州军。以臣僚言：靖康末，彦质任陕西宣抚副使，乃入川蜀；益任制置使，逃湖北；高、亢统兵防河，逃于江南。故有是责。 
七月十一日，朝议大夫、徽猷阁待制、知平阳府高卫落职，降两官宫祠。制以「卫蒙国选抡，分时忧顾，虏兵一入，狼狈出奔」故也。 
同日，显谟阁学士、朝议大夫、知越州翟汝文特降两官。以本路运判劾汝文擅减放和买税绢绵四十余万，故有是命。 
十三日，金部员外郎丁深特勒停，令发运司根究所在申尚书省。以臣僚言「深自靖康元年十月被命东南，催促纲运，至是一无奏报，莫知存亡」故也。 
同日，诏吴幵移韶州安置，莫俦移潮州安置，颜博文移贺州安置；李回责授安远军节度副使，惠州安置；朝奉郎朱宗责授祁州团练副使，岳州安置；通直郎、提举杭州洞霄宫范宗尹责授忻州团练副使，鄂州安置；太中大夫、权开封尹卢襄责授成州团练副使，衡州安置；故尚书工部侍郎何昌言追授隰州团练副使，及追致仕恩泽；通直郎何昌辰除名勒停，送永州编管；中大夫、提举成都府玉局观冯澥责授朝议大夫、秘书少监，分司南京，成州居住；朝请郎、中书舍人李会责授承议郎、秘书少监，分司南京，筠州居住；朝请大夫黎确、朝散郎李健、朝请郎陈戬，并与远小处监当；承议郎、侍御史胡舜陟，朝散郎、殿中侍御史胡唐老，奉议郎、监察御史马伸，朝散郎、监察御史齐 
     
之礼，朝请大夫、监察御史姚舜明，宣教郎、监察御史王俣，并降两官；观文殿学士、提举杭州洞霄宫耿南仲落职，龙图阁直学士耿延禧落职与宫祠。余撰劝进文字及事务官，令留守司开具姓名申尚书省。 
八月一日，余大均、陈冲、前谏议大夫洪刍，各特贷命，除名勒停，长流沙门岛，永不放还。(邢)[刑]部郎中张卿材责授文州别驾，雷州安置；李彝责授茂州别驾，新州安置；王及之责授随州别驾，南恩州安置；前大理卿周懿文责授陇州别驾，英州安置；胡思责授沂州别驾，连州安置。 
十六日，通议大夫、提举杭州洞霄宫耿南仲特责授单州团练副使，雄州安置。南仲坚主(谦)[议]和，致败国事，言者论其罪大责轻，复有是命也。 
九月五日，江南东路转运副使刘蒙、提举常平陆友谅各降五官。先是，翁彦国死，蒙、友谅奏乞优加赠恤，上以彦国骚扰东南，诏降两官。后省谓彦国者，李纲姻党也，蒙、友谅实悦纲意，故再降云。 
同日，知襄阳府黄叔敖落职，降两官监当。制以遇盗委弃城守，既会赦降，犹从薄责故也。 
同日，龙神卫四厢都指挥使、河北经制使马忠降两官。十一月十八日，落神卫四厢都指挥使，降为经制副使。二十二日，又降两官。初以忠行师无律，逗挠不前；其后又谓擢领中权，偏师致败，全军退舍，坐失事机。故连有责降。 
七日，徽猷阁待制、知河中府席益落职。制以益出专方面，走避 
     
(疆)强胡故也。 
二十一日，刑部郎中吕勤、监察御史齐之礼并罢，令所在提刑司差人催督赴行在，大理寺取勘闻奏。是岁五月，勤、之礼受命江淮催促纲运，至是未还，亦无措置，故有是命。 
二十二日，知秦州赵点特落职，勒停。先是，有旨点落职与宫祠，中书后省言，点为秦州，为有司所劾，至三十四事，乃独落职，是谓失刑，故有是责。 
十一月十四日，翁彦国追夺宝文阁学士。制以彦国顷治别都，阻威害物，诸路骚然故也。 
二年正月十四日，朝散大夫、龙图阁待制叶梦得落职叶梦得：原无，据《建炎要录》卷一二补。，提举江州太平观。坐守杭州军变故也。 
二十一日，中大夫、直龙图阁、知建州张勋降为朝请大夫。制以不能驭军抚民故也。 
二月七日，龙图阁学士郑修年、显谟阁直学士刘阜民、徽猷阁待制余日章、白彦晖并落职。先是，元年六月十四日，诏前宰执子弟恩泽带贴职及待制以上者并罢，其四人以父任宰执，实缘侥幸，言者论之，故有是命。 
十八日，中书舍人汪藻、滕康、卫肤敏并罢。以中书后省试四方荐士策，第二名何烈乃用廷试体称臣，藻、康、肤敏坐考试卤莽，故有是命。 
二十三日，龙图阁直学士、太中大夫、知镇江府钱伯言降两官。时张遇为寇，伯言弃官保于丹阳，寇退自劾，量行是罚。 
二十四日，朝议大夫赵子崧责授单州团练副使，南雄州安置。子崧前守镇江，寇至弃城故也。 
二十五日，秘书省正字胡珵特 
     
追所有官，梧州编管。以臣僚言珵阿附李纲故也。 
四月六日，承事郎、新宗正寺主簿胡愉先次勒停，立赏告捉，仍拘籍产业。以荆湖南路转运司奏，愉押载内库钱纲，莫知所在故也。 
五月二十三日，承议郎、徽猷阁待制刘阜民落职。言者以其父任宰相，因缘得职。与其兄卓民一同合行追夺云。 
七月四日，福建路提点刑狱李芘特追三官勒停。时建州卒叛，芘拥兵三万余人，不即掩捕，致寇盗猖獗故也。 
十七日，荆南安抚使唐悫降充直秘阁。以臣僚言，公安知县程千秋破贼迁官，改倅荆南，悫乃逮系郡狱，欲诬以罪故也。 
二十日，兵部员外郎、两浙福建路抚谕江端友放罢，其一行官属并冲替。以臣僚言端友多任官属，所至苛扰故也。 
九月二日，新除卫尉少卿马伸送吏部，与京东监当。初，伸任殿中侍御史，论列谢克家、孙觌不可再用，乞罢黄巘善、汪伯彦政柄，遂改卫尉。伸犹论不已，卒为所陷。未几，二相罢免，上即以卫尉少卿召之。 
十二日七日，前江淮荆浙(大)[六]路发运使翁彦国追贬单州别驾，太常少卿翁彦深(故)[放]罢，徐谨言、翁挺勒停除名，邻州编管。臣僚言：彦国拥众十万，当虏骑渡河，逗遛淮泗不赴难；挺其侄，预谋；谨言干办军中财用，公肆欺隐，无复稽考；彦深，彦国之弟。故并罢之。 
三年正月二十七日，保义郎、监法酒库门田宗义追官。以吏部言，宗义元系后苑作艺学， 
     
于宣和间应奉有劳，昨授承信郎出身，合行追夺。上曰：「宗义善造头巾，朕当用钱役使之，岂可与官 」 
五月七日，中书舍人张忞与外任宫观。是日，宰执进对，上曰：「昨日张忞奏札，谓朕即位以来无纤毫之失。自古人君不患无过，患不能改过耳，谄谀如此，岂可寘之从班耶!」 
六月二十日，朝奉郎、左司谏袁植罢知池州。初，植上疏乞再贬汪伯彦于岭表，诛黄巘善及失守者李延熙、权邦彦、朱琳等九人，以振国威。上谕宰臣曰：「植虽敢言，殊不识大体。如巘善 国，其谁不知，盖渡江之役，朕方念咎责己，思为后图，岂可尽归咎宰执。又尊人主以杀人，此非美事。」故黜之，改用赵鼎云。 
七月二十四日，知抚〔州〕林积仁、通判杨稷言并冲替。以江西路提点刑狱司奏，苗傅余党未至州城，守、倅先弃城去故也。 
九月十六日，徽猷阁直学士、前知江州陈彦文先次落职。先是，宣抚处置使奏彦文不法，命监察御史沈与求鞠之，内命官不候三问追摄，言者以为彦文带职侍从，难于不候三问而追摄，故有是命。 
同日，朝议大夫、知岳州邢倞责授汝州团练副使，英州安置。诏以倞靖康中谋结余堵无成故也。 
四年正月二日，两浙宣抚副使郭仲荀责授散官，广州安置。时金人犯明州，张俊率兵大破之，贼既却，俊引兵赴行在，荀乃乘海舟巘遁，自越州径趍温州，朝廷追之。续令御史府、大理杂治，既初，本司差以 
     
宁充京西制置招抚 盗，而以宁乃擅自节制湖南军马，对移邵、全二州守臣，故黜为监当。其后以母陈氏乞别授差遣，或放归田里，乃再责之。 
二月九日，临安府观察推官沈长卿、监都税院沈震、陈祖安、司理参军叶义问可并勒停。诏「仄席求贤，虚襟图治，言有犯颜忤意者，未始加黜，至于中伤大臣，力肆诋毁，露章台省， 动众情，此干于政体此：原作「比」，据《建炎要录》卷四二改。，不得不惩」故也。 
五月四日，朝请大夫、直徽猷阁、主管江州太平观李弼孺可特勒停。弼孺言臣僚所论诬诞，实负屈抑，诏「弼孺辄敢论说言官，肆行诋毁，有伤国体」，故有是责。 
六月二十八日，秘书丞李元瀹可与外任通判。以元瀹上殿奏事，妄议典礼故也。 
七月三日，徽猷阁直学士、银青光禄大夫王序落职，又诏降两官。十二日，有旨特降授宣奉大夫、提举西京嵩山崇福宫。以序乞再任提举崇福宫，给舍奏序事宦官梁师成，法当讨论故也。 
九月二十三日，太常卿谢亮特勒停，送云安军编管。以知枢密院、宣抚处置使奏亮缘童贯为郎，故有是命。 
十月二十一日，知徽州郭东特追一官勒停，提刑王圭追一官冲替。以臣僚言东等在任闻张琪贼马侵犯，望风奔溃故也。 
二年五月二十四日，前知明州吴懋特降两官。诏以懋因军期科率，将五万贯作羡余贡献故也。 
九月十三日，朝奉大夫、知建州韩 特降两官。以范汝为作过之初，  
      
为郡守，不能措置故也。 
二十九日，端明殿学士、左朝奉郎、知建康军府、兼寿春濠庐和州无为军宣抚使李光可落职，提举台州崇道观。以臣僚论列故也。 
十月十五日，左朝散郎、直龙图阁、主管亳州明道宫潘良贵特降一官。以臣僚论列故也。 
十九日，傅崧卿落徽猷阁待制，降两官，授左奉议郎，提举洪州玉隆观。施垧降两官，吏部与远小监当。御笔以「近方选任直臣，廉按诸路，冀有埋轮揽辔之士，以副朕意。而崧卿初将诏命，公肆诞谩，施垌保明，观望不实，朝廷何所赖!」故有是命。 
同日，责授中大夫、秘书少监、分司南京黄巘厚落分司提举江州太平观指挥更不施行。以谏官论其嗜货利，乱名器，轻朝廷，不当以常格检举故也。 
二十七日，吏部郎官晏敦复送吏部与合入差遣。以敦复不关白长贰，违法决打吏人，及不信朝廷批状，诣都堂要见判笔，故有是命。续诏决责人吏一节，虑官司不知本意，或至纵吏，特令吏部与通判差遣。 
二十九日，降授中散大夫王衣罢权刑部侍郎，除集英殿修撰，在外宫观。以言者论其党庇吏人，凌忽删定官，于刑名屡有出入故也。 
十一月二日，奉御笔：王禹得可罢知台州。以右谏议大夫徐俯奏，称知台州钱稔既罢，王禹得者士论亦言其不称，乞别换能吏故也。 
十四日，新除给事中江常放罢。以臣僚言常历州郡贪墨之状，故有是命。 
同日， 
      
直秘阁、知台州蒋璨落职。以臣僚言璨进不以正故也。 
十二月二十四日，枢密院计议官李谊送吏部，与远小监当。以谊漏泄朝廷机事故也。 
二十七日，知太平州张錞降两官勒停，通判蔡绩冲替。以錞、绩不合在园内晚食用妓弟祗应，致军民不服、因而作过故也。 
三年正月二十三日，左朝奉大夫、尚书工部侍郎贾安宅降充集英殿修撰，依旧提举临安府洞霄宫，外州军宫观居住。以臣僚言安宅因姻家王黼躐进从班故也。 
二十九日，诏端明殿学士、左朝奉郎、前江南东路安抚大使、兼知建康府李光特降两官。以在任截使过内藏库钱物故也。 
二月一日，新通判无为军颜经特降两官。以进状论知湖州汪藻抑配军粮为跋扈不臣，下宣谕司体究不实故也。 
三月九日，资政殿学士、左中大夫、江南西路安抚大使、马步军都总管、兼知洪州李回落资政殿学士，依前左中大夫，提举江州太平观。以臣僚言回在任奉行诏令不虔故也。 
六月一日，集英殿修撰、知池州叶焕落职与宫祠，前降赴行在指挥更不施行。以臣僚言焕擅招巡军，不能弹压，致在城作过遁走，又姑息余党，故有是责。 
十日，宣义郎冯修己与追一官，放行参选。以修己元因叙熙载为中书侍郎日修书转官，回授白身补承务郎，准近降指挥，不由科举之人合行审量，故有是命。 
九月一日，江南东路安抚使、 
      
兼知建康府沈晦罢知建康府，差提举台州崇道观，任便居住。以臣僚言江南(师)[帅]府，其任不轻，晦知婺州日事多轻率，故有是命。 
四日，左朝请大夫、试给事中黄唐傅除徽猷阁待制，提举江州太平观。以臣僚言，近者臣僚章疏乞罢都转运司，惟唐傅独力营救，故有是命。既而再章论列其附会大臣，遂落职云。 
二十一日，黄龟年罢给事中，提举临安府洞霄宫；李与权罢刑部侍郎，提举江州太平观。先是，与权以大理卿为权刑部侍郎，黄龟年以中书舍人除给事中，言者论与权决狱、议刑一用私意，龟年文学浅陋，素无直声，故并罢之。 
</div>
    <div class="pagination">
<a href="宋会要辑稿_page1076.html">上一页</a><span>...</span><a href="宋会要辑稿_page1072.html">1072</a><a href="宋会要辑稿_page1073.html">1073</a><a href="宋会要辑稿_page1074.html">1074</a><a href="宋会要辑稿_page1075.html">1075</a><a href="宋会要辑稿_page1076.html">1076</a><span class="current-page">1077</span><a href="宋会要辑稿_page1078.html">1078</a><a href="宋会要辑稿_page1079.html">1079</a><a href="宋会要辑稿_page1080.html">1080</a><a href="宋会要辑稿_page1081.html">1081</a><a href="宋会要辑稿_page1082.html">1082</a><span>...</span><a href="宋会要辑稿_page1078.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
