<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 158 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 158 页/共 354 页</h1>
    <div class="content">　　圣祖仁皇帝亲诣祭酒行礼是日陈羊酒祭筵各祭物与歳暮礼同卤簿全设王以下奉恩将军文武四品官以上公主和硕福晋以下县君鎭国将军夫人都统内大臣尚书子命妇以上齐集读文祭酒行礼礼毕读祭文官奉送焚燎众皆退○七月十五日行中元致祭礼○十二月行歳暮致祭礼○二年正月行再期致祭礼金银定三万楮钱楮帛各一万祭筵十有一席羊三酒三尊仪与期年致祭同○五月恭奉
　　世祖章皇帝寳位移送
　　孝陵前期三日各遣官一人祗告
　　天
　　地
　　太庙
　　社稷如仪○大葬前期开列有执事王公大臣并礼工二部内务府总管及婣戚大臣职名请
　　防钦命者方得入
　　地宫执事并开列管押匠夫官四人职名及匠夫人数具奏其执香镫内监交总管内监等奏除内监十人此外不得擅入○前期一日行祖奠礼金银定五万楮钱楮帛各五万祭筵三十一席羊九酒十有五尊卤簿全设王以下鎭国将军内大臣侍衞都统尚书子以上齐集
　　圣祖仁皇帝亲诣读文祭酒行礼举哀礼毕读祭文官奉送焚燎众皆退○先是诸王大臣引古礼止
　　驾远送未允至是
　　太皇太后懿防谆切
　　圣祖仁皇帝不得已勉遵
　　慈命○是日早卤簿全设公主福晋以下县君奉恩将
　　军恭人副都统侍郎男命妇以上在
　　夀皇殿前分翼齐集侍衞文武四品官以上命妇在景山东门外齐集王以下奉恩将军以上内大臣侍衞在
　　夀皇殿大门外分翼齐集香
　　册寳先设舆内恭设
　　灵舆于阶上正中舁以校尉十六人届时
　　圣祖仁皇帝祭酒哀恸悲不自胜众随行礼毕辅臣恭
　　奉
　　寳位奉安舆内
　　灵舆在前
　　册寳舆在后
　　灵舆启行时
　　圣祖仁皇帝攀号悲泣候过诸王大臣侍衞按次随行不往送之公侯伯以下满汉文武各官于东安门外齐集候
　　灵舆将至皆跪举哀候过随行出土城闗方回往送之王以下公侯伯满汉文武各官于土城闗外大路两旁序立候
　　灵舆将至皆跪举哀候过随行经过门桥均祭酒焚楮
　　钱每至宿次奉
　　灵舆于黄幄内每夕奠献亲王祭酒三爵毎晨亲王祭酒三爵其朝夕奠献时诸王贝勒内大臣侍衞等进木城内各官在木城外序立举哀沿涂百里内地方文武官皆素服在道右跪迎举哀候过至
　　陵日奠献与在涂同次日王以下各官齐集奠献祭酒一跪三叩立举哀彻馔毕各退是日王以下各官皆回京○六月行安葬
　　地宫礼前期遣辅臣及文武三品以上官诣
　　陵致祭陈金银定三万楮钱楮帛各三万祭筵二十五席羊七酒十有五尊读文祭酒行礼○前期三日遣官祗告
　　天
　　地
　　太庙
　　社稷是日早卤簿全设礼部堂官掌仪司官奉
　　世祖章皇帝
　　孝康章皇后
　　孝献皇后香册寳奉安各舆内送至
　　地宫奉安辅臣一人诣
　　寳位前跪行奉移礼祭酒三爵
　　世祖章皇帝寳位辅臣二人内大臣一人奉安舆内孝康章皇后寳位亲族大臣等奉安舆内
　　孝献皇后寳位亲族大臣等奉安舆内入
　　地宫时内大臣侍衞在木城外公侯伯以下叅领云骑
　　尉在网城外按翼序立候
　　灵舆至咸跪举哀候过随后举哀行至
　　地宫辅臣内大臣侍衞公侯伯以下副都统侍郎男以
　　上在
　　地宫圆城内序立叅领云骑尉在圆城外
　　飨殿后两旁序立各举哀至吉时恭奉
　　世祖章皇帝寳位奉至
　　地宫安设寳床上正中奉
　　孝康章皇后寳位安设于左奉
　　孝献皇后寳位安设于右毕掩闭
　　元宫石门辅臣在
　　地宫前跪祭酒三爵内大臣侍衞文武各官咸随行礼举哀各退是日卤簿仪仗尽焚讫次日辅臣内大臣侍衞文武各官诣
　　陵谒辞皆进圆城内序立举哀毕辅臣等跪于
　　陵前祭酒三爵文武各官皆行三跪九叩礼两旁序立
　　举哀毕各退回京
　　飨殿告成奉安
　　世祖章皇帝神位于正中寳座
　　孝康章皇后神位于左
　　孝献皇后神位于右均南向乃行致祭礼读祝奠献一
　　如时飨仪

　　圣祖仁皇帝大丧仪康熙六十一年十一月十三日圣祖仁皇帝崩小敛时凡带履之属
　　世宗宪皇帝皆
　　躬奉首戴以进敬体
　　圣祖仁皇帝孝思用
　　太皇太后昔时所赐冠服○十四日
　　谕
　　皇考教养文武大小臣工六十余年孰不躬沐
　　深恩今一旦
　　升遐众心哀痛切至大敛时着令王贝勒贝子公文武大臣皆入乾清门内令其瞻仰得尽哀恋之情钦此○是日奏仪注内公主福晋咸于
　　乾清宫丹墀齐集奉
　　防
　　皇考之女朕兄弟之福晋岂可远列丹墀朕心不忍着仍入大内亲近
　　梓宫使得尽哀朕之兄弟子侄亦皆令入乾清门在丹陛上随朕行礼【嗣后公主近支王公福晋夫人咸齐集于　　　几筵殿内】○是
　　日戌时大敛既敛乃奉
　　梓宫于
　　乾清宫中设
　　几筵乃奠以东庑爲倚庐建丹旐于
　　乾清门外之左
　　简命王公大臣恭理丧仪并
　　简进爵大臣凡入
　　乾清门陈设官员执事人等皆豫行奏
　　闻并令直班之班领侍衞随入○是日卤簿大驾全设世宗宪皇帝截发辫诸皇子截发辫成服
　　仁夀皇太后
　　孝敬宪皇后
　　妃嫔公主皇子福晋均剪发摘耳环成服王以下文武各官内务府官员等公主和硕福晋以下宗室命妇佐领三等侍衞命妇以上皆截发成服罢黜宗室官员及闲散觉罗人等亦准成服外国贡使及外藩公主福晋等额驸王台吉等在二十七日内至京者成服二十七日后至京者男摘冠缨女去耳环三日专司
　　太庙
　　堂子
　　奉先殿祭
　　神殿
　　陵寝祭祀事务男妇内监及出征在军营官兵家属皆停给孝服本人父母新丧儿女出痘暂免成服○十五日
　　世宗宪皇帝行朝奠礼至日中至晡时礼皆如之齐集王以下文武各官公主福晋以下命妇等皆随行礼○是日冬至大祀
　　圜丘照常奏乐遣官分献陪祀执事各官咸朝服将事○初丧三日内每日哭临三次王以下入八分公以上内大臣内阁大学士学士前锋统领防军统领上三旗都统副都统侍衞等内务府官员于
　　乾清门外五旗都统副都统各部院满汉大臣以下有顶带官员以上各依班次齐集于
　　景运门外在内公主福晋等乗马至
</div>
    <div class="pagination">
<a href="钦定大清会典则例_page157.html">上一页</a><span>...</span><a href="钦定大清会典则例_page153.html">153</a><a href="钦定大清会典则例_page154.html">154</a><a href="钦定大清会典则例_page155.html">155</a><a href="钦定大清会典则例_page156.html">156</a><a href="钦定大清会典则例_page157.html">157</a><span class="current-page">158</span><a href="钦定大清会典则例_page159.html">159</a><a href="钦定大清会典则例_page160.html">160</a><a href="钦定大清会典则例_page161.html">161</a><a href="钦定大清会典则例_page162.html">162</a><a href="钦定大清会典则例_page163.html">163</a><span>...</span><a href="钦定大清会典则例_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
