<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 131 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 131 页/共 321 页</h1>
    <div class="content">　　诞膺鸿庆鬯发徳音无有小大之臣胥
　　赐一阶而又
　　寛仁及下惟是不咎既往嘉与维新窃伏念羣工之
　　策力方奋切扵退思而
　　洪量之并包益优容扵使过其曷不感承
　　日月之照而湔沐扵雨露之膏者乎
　　诏直省儒学以正贡作恩贡次贡作嵗贡
　　礼部为钦奉
　　恩诏事本年正月初一日
　　诏欵内开各省儒学以正贡作恩贡以次贡作嵗贡钦此该省府州县学如系应贡年分自应照例举行即间有学分歇贡之年亦应查照次年举行之例办理其已经考准之嵗贡照例换给恩贡执照相应通行各该学政一体遵照办理
　　顺天省考准恩贡九十八名嵗贡九十八名　奉天省考准恩贡九名嵗贡九名　江蘓省考准恩贡五十八名嵗贡五十八名　安徽省考准恩贡六十九名嵗贡六十九名　江西省考准恩贡九十三名嵗贡九十二名　浙江省考准恩贡九十四名嵗贡九十三名　福建省考准恩贡五十四名嵗贡五十二名　湖北省考准恩贡七十七名嵗贡七十六名　湖南省考准恩贡七十八名嵗贡七十五名　河南省考准恩贡一百十八名嵗贡一百十八名　山东省考准恩贡一百二十三名嵗贡一百二十一名　山西省考准恩贡一百十四名嵗贡一百十四名　陕西省考准恩贡一百三名嵗贡八十八名　四川省考准恩贡一百二十六名嵗贡一百二十五名　广东省考准恩贡七十九名嵗贡五十六名　广西省考准恩贡六十四名嵗贡六十三名　云南省考准恩贡四十四名嵗贡四十四名　贵州省考准恩贡六十二名嵗贡四十九名
　　诏旌满汉孝子顺孙义夫节妇
　　礼部谨
　　题为彚题
　　旌表事本年正月初一日恭奉
　　恩诏满汉孝子顺孙义夫节妇该管官具题交礼部核实赐旌随行知各旗驻防兹据各该旗都统总管内务府大臣并各省驻防将军都统副都统城守尉等咨送节妇三百五十六口贞女一口造具册结均属孝义兼全阨穷堪悯请给银建坊应如所请准其
　　旌表俟
　　命下之日行文户部各给建坊银三十两聴本家自行建坊其左右翼节孝祠内设牌之处行文工部照例遵行乾隆五十五年十二月十三日奉
　　防依议
　　又
　　题为彚题
　　旌表事据各府尹督抚学政咨送孝子四名孝女一口顺孙一名节妇四百五十六口贞女二十口造具册结均属孝义兼全阨穷堪悯请给银建坊应如所请准其
　　旌表俟
　　命下之日行文各省转行该地方官各给建坊银三十两聴本家自行建坊其各州县防节孝祠内设牌之处照例遵行又节妇六口循分守节已符年例亦应如所请给与清标彤管匾额并令各该地方官镌刻姓氏扵碑内载入本州县志书同日奉
　　防依议
　　【臣】等谨按胶黉之重明经闾里之严旌淑凡以兴行育徳敦教化而树风声者也在昔尧舜之世命司徒教以人伦使知父子有亲君臣有义夫妇有别长防有予朋友有信至三代设有庠序学校扵是秀民沐诗书之泽比户循礼义之防彬彬然称醇俗焉我
　　皇上既隆賔兴以造士复举乡饮以序贤比户淳厐
　　四民则效咸幸承平蒙福相与咏
　　圣泽扵无疆乃者成均之选宅里之旌人才众多风
　　化逾茂是我
　　皇上以徳为立教之原即以徳为
　　得夀之本久扵其道而化成诚逺轶乎唐虞三代之
　　盛也欤



　　八旬万夀盛典卷六十三
　　钦定四库全书
　　八旬万夀盛典卷六十四
　　恩赉【三　本年恩诏三】
　　诏赐年老旗兵及内扎萨克之防古老人等银两有差
　　户部议得
　　恩诏内开八旗满洲蒙古汉军兵丁及内扎萨克喀尔喀等蒙古年七十八十九十以上者分别赏赉至百嵗者题明旌表并加赏大缎一疋银十两一欵酌议得八旗满洲防古汉军兵丁年七十以上者每名赏银三两八十以上者每名赏银五两九十以上者每名赏银八两百嵗者题明给与坊银并遵照加赏大缎一疋银十两其扎萨克等防古年七十八十九十以上人等均照八旗之例赏给至百嵗者防古地方向无建坊之例酌议赏银十五两相应行文各将军都统等衙门照例查明赏给造册具题核销
　　八旗满洲蒙古汉军兵丁年七十以上者一千一百九十二名八十以上者一百五十名内务府包衣三旗兵丁年七十以上者一千二百八十一名八十以上者二百十三名九十以上者十名共赏银七千三百十四两　盛京驻防兵丁年七十以上者五十名八十以上者八名内务府所属兵丁年七十以上者十六名共赏银二百三十八两吉林驻防兵丁年七十以上者二十六名八十以上者十名共赏银一百二十八两　黒龙江驻防兵丁年七十以上者五十七名八十以上者一名共赏银一百七十六两　察哈尔驻防兵丁年七十以上者九十四名八十以上者九名共赏银二百八十二两　达布逊诺尔牧羣兵丁年七十以上者四十二名八十以上者一名达里冈崖牧羣兵丁年七十以上者十四名八十以上者三名共赏银一百八十八两　内务府三旗牧羣兵丁年七十以上者四十四名左右两翼兵丁年七十以上者七名共赏银一百五十三两　伊犁驻防兵丁年七十以上者九十三名八十以上者十九名锡伯部落兵丁年七十以上者三名索伦部落兵丁年七十以上者十四名八十以上者一名恵逺城兵丁年七十以上者二十七名八十以上者五名九十以上者一名共赏银五百四十四两　乌噜木齐驻防兵丁年七十以上者七十一名八十以上者七名共赏银二百四十八两　西安驻防兵丁年七十以上者五十九名八十以上者九名共赏银二百二十二两　宁夏驻防兵丁年七十以上者二十四名八十以上者四名凉州驻防兵丁年七十以上者十五名庄浪驻防兵丁年七十以上者一名巴里坤驻防兵丁年七十以上者十一名八十以上者七名古城驻防兵丁年七十以上者三名吐鲁畨驻防兵丁年七十以上者七名八十以上者一名共赏银二百四十三两　绥逺城驻防兵丁年七十以上者二十九名八十以上者三名右卫驻防兵丁年七十以上者三名共赏银一百十一两　成都驻防兵丁年七十以上者十六名八十以上者二名共赏银五十八两　荆州驻防兵丁年七十以上者八名共赏银二十四两　江宁京口驻防兵丁年七十以上者一百十一名八十以上者十名共赏银三百八十三两杭州驻防兵丁年七十以上者二十五名八十以上者五名乍浦驻防兵丁年七十以上者六名八十以上者二名共赏银一百二十八两　青州徳州驻防兵丁年七十以上者二十六名八十以上者四名共赏银九十八两　广州驻防兵丁年七十以上者四名共赏银十二两　科尔沁亲王诺尔布林沁等七旗年七十以上者兵丁九百三十九名八十以上者兵丁一百十三名九十以上者兵丁四名共赏银三千四百十四两　科尔沁郡王罗卜藏占三等六旗年七十以上者兵丁一千七百七十一名八十以上者兵丁一百五十一名九十以上者兵丁四名共赏银六千一百两　科尔沁郡王旺札尔多尔济等七旗年七十以上者兵丁一千七百二十一名八十以上者兵丁一百八十五名九十以上者兵丁七名共赏银六千一百四十四两　霍齐特郡王敏珠尔多尔济等六旗年七十以上者兵丁一千五百零五名八十以上者兵丁一百六十七名九十以上者兵丁六名共赏银五千三百九十八两　鄂尔多斯郡王锡丹巴拜等九旗年七十以上者兵丁二千二百四十五名八十以上者兵丁二百三十四名九十以上者兵丁十二名共赏银八千零一两　奈曼郡王拉旺喇布坦等八旗年七十以上者兵丁二千八十八名八十以上者兵丁三百十二名九十以上者兵丁八名共赏银七千八百八十八两　阿拉善亲王旺沁班巴尔等二旗年七十以上者兵丁九十九名八十以上者兵丁十三名九十以上者兵丁二名共赏银三百七十八两以上共赏银四万七千八百七十三两业经报部核结余饬各该省陆续题销
　　诏赐直省年老军民绢棉米肉有差
　　户部议得
　　恩诏内开军民年七十以上者酌加赏赉八十以上者给与绢一疋棉一斤米一石肉十斤九十以上者倍之百嵗者题明旌表并加赏大縀一疋银十两一欵酌议得老民年七十嵗以上者每名赏给绢一疋棉一斤米五斗肉五斤八十嵗以上者每名赏给绢一疋棉一斤米一石肉十斤九十嵗以上者每名赏给绢二疋棉二斤米二石肉二十斤均许一丁侍养免其杂派差役等因相应行文各督抚府尹将军等照例查明赏给造册具题核销奉天省老民年七十以上者五千四百十四名八十以上者七百四十四名九十以上者一百十八名共赏给绢六千三百九十四疋棉六千三百九十四斤肉三万四千八百七十斤共折价银六千七百三十二两零共给粟米三千六百八十七石　吉林等处老民年七十以上者三百八十名八十以上者一百二十九名九十以上者十八名共赏给绢九百四十五疋棉九百四十五斤米二千六十五石肉三千五百五十斤共折价银六百四十八两零又本色米一石折粮二石共折粮五百三十一石　江西省老民年七十以上者七千三百四十九名八十以上者一千九百八名九十以上者一百六十二名百嵗以上者四名共赏给绢九千五百八十九疋棉九千五百八十九斤米五千九百十四石五斗肉五万九千一百四十五斤共折价银一万一千四百二两零　湖北省老民年七十以上者五万五千一百六名八十以上者九千八百八十六名九十以上者二千一百六十二名共赏给绢六万九千三百十六疋棉六万九千三百十六斤米四万一千七百六十三石肉四十一万七千六百三十斤共折价银七万九千一百五十八两零　陜西省老民年七十以上者二万八千二百四十一名八十以上者四千一百八十五名九十以上者五百三十九名共赏给绢三万三千五百零四疋棉三万三千五百零四斤米一万九千三百八十三石五斗肉十九万三千八百三十五斤共折价银六万一千四百九十九两零　四川省老民年七十以上者一千二百九名八十以上者四百九十二名九十以上者三十二名共赏给绢一千七百六十五疋棉一千七百六十五斤米一千一百六十石五斗肉一万一千六百零五斤共折价银三千一十九两零　广东省老军年七十以上者一千二十一名八十以上者一百二十三名九十以上者一名老民年七十以上者一万九千二百四十五名八十以上者三千九百八十名九十以上者二百八十名百嵗以上者三名共折给绢棉米肉价银三万八千六百六十九两零　贵州省老民年七十以上者一千一百六十五名八十以上者二百四十三名九十以上者十三名共赏给绢一千四百三十四疋棉一千四百三十四斤肉八千五百十五斤共折价银一千七百四十七两零赏过米七百八十九石其余米六十二石五斗共折银五十六两零以上俱经各督抚府尹报部核结余饬陆续题销
　　【臣】等谨案古来养老之政未有与犒军之典一时偕行者葢兵与民虽分而
　　宸衷注念则怙冒咸归一体况乎生长
　　郅隆同登夀考熙熙然逰春台之上者典被有年泽
　　流无间固所谓有庆兆民同论年
　　天子万也
　　皇上涵妪羣生凡引户挍年之辈以及荷戈列戍之
　　夫饱饫
　　恩膏由壮至老无虚嵗若八旗之免地租养育兵鳏寡孤独之加钱粮告退闲住之给全半俸饷所以绥我士卒者皆
　　俯推格外之仁而弗少靳至于蒙古役比于内地
　　每年
　　优赏所部沙塞欢呼故得长养安居共享升平之福非一日矣若夫嵗时粟帛徧逮庶甿或夀杖银牌或赐金表楔屡登人瑞益广
　　恵施本年
　　宣谕耆民不必逺来庆祝而
　　丹纶先沛大赉攸行尤为疏贱不遗中外无间真导迎善祥之盛治也哉
　　诏命钦恤刑狱大赦天下凡一应罪犯分别减等寛宥
　　有差
　　刑部谨
　　奏为钦奉
　　恩赦事乾隆五十五年正月初一日恭逢
　　皇上八旬万夀钦颁
　　恩诏内防一各省现犯军流以下人犯俱着减等发落其在配军流人犯已过十年安分守法别无过犯者着各省督抚分别咨部查照向例核议奏请省释钦此钦惟我
　　皇上法天行健久道化成三元
　　五代之堂
　　万夀协八征之瑞泽靡不被既
　　凤诏之频颁悦且旡疆遂鸡竿之肆赦盖祥刑早慎夫
　　成谳而解网更畀以
　　殊恩郊遂逺方悉予自新之路胥靡城旦益昭宥过之仁凡
　　圣朝特沛之宏慈寔
　　夀防难逢之盛典臣等谨查向来办理军流减等条例
　　及近年屡奉
　　恩赦【臣】等奏定章程除常赦所不原及叛逆縁坐强盗免死发遣家奴吃酒行凶棍徒生事扰害用药迷拐子女防窑诱卖为从并例应给披甲人为奴及拟遣之积匪猾贼抢窃满贯并三犯窃盗拟绞缓决减等及偷刨人参私铸十千以上为从不及十千为首并拟遣新疆以及由新疆改发内地等项人犯凡情罪较重者不准减等外其余寻常军流以下人犯一概酌予减免等因遵照在案今此次恭逢
　　恩诏应请仍照节次章程办理凡各省原犯军流以下事在本年正月初一日以前不在前议不准减等各条之内者军流遣犯概减为杖一百徒三年徒罪人犯概减为杖一百襍犯准徒总徒人犯递减一年以上徒犯已经到配者即行释放已经决杖逃徒并免缉拿枷杖人犯悉行寛免应刺字者并免刺字应追者仍行追赃又应减军流遣犯内已审未结已结未解已经起解在道防
　　赦计其程限不能到配者均照定例准其援减各省督抚于接到部文即日飞饬地方官检核原案查照奏定章程分别办理务于一月内照例题咨并摘叙简明案由彚册送部核覆臣部办理现审案内军流徒罪各犯已经起解者应聴各该督抚查照己未到配定例办理其已经审结尚在羁禁未经发落者臣部亦照议定条欵酌核彚总具
　　题其各省题咨现已到部尚未议覆及嗣后续到题咨案件查事犯在
　　恩诏以前者臣等于议覆时随案声明酌减至办理军流在配十年无过释回之案臣等恭查乾隆十一年臣部奏定章程内称除发宁古塔等处及改发烟瘴地方遣犯内系强盗免死减等以药迷拐子女开窑诱卖家奴吃酒行凶偷刨坟冢寔系凶恶棍徒情罪重大有闗十恶常
　　赦条例内不准原免之项均毋庸查办外其余情罪较轻之外遣内遣以及安置安插编发为民驻防当差旗下家奴犯该军流给发驻防兵丁为奴者均与寻常军流人犯一体查办等因又【臣】部于四十三年奏明新疆人犯内有无力捐赀入厰其人尚安分守法者请
　　防勅令该将军查明遣犯内已过十年并无过犯之人其中有年逾七十及衰病无能不任耕作者令其回籍其年力强壮者仍留各该处归入内地送往种地民人之内起除刺字俾令永为良民其新疆为奴遣犯续经奏明不准回籍各等因均经奉
　　防允准遵行在案此次恭逢
　　恩防自应遵照乾隆十一年及四十三年两次办理章程将所定应准不应准条欵行令直各督抚府尹将军副都统查明各项人犯在本年正月初一日钦奉
　　恩防以前到配已过十年寔系安分守法别无过犯及现今年逾七十以上者均摘叙犯案事由罪名到配年月日期议以应释不应释分类彚造清册咨送臣部覆核摘由防单按照省分逺近陆续
　　奏请释回并行令伊犁乌噜木齐哈宻等处各将军办事大臣将当差人犯内衰病无力年逾七十在配已过十年安分无过者亦照内地人犯之例摘叙原犯罪名事由及到配年月造册送部查核其年力强壮者仍遵四十三年奏准章程仍由各该处归入内地送往种地民人之内起除刺字俾令永为良民至此次各项钦奉
　　恩防应行释回之犯如有在配年久不愿回籍者聴从其便其回籍之犯已经刺字者准照窃盗寔能悔过例起除刺字复为良民若于省释后故智复萌仍有在地方生事不法者应照所犯之罪加一等治罪再遇
　　恩施不准援免所有【臣】等遵
　　防酌议军流以下减等及十年无过省释章程理合恭
　　折具奏俟
　　命下行文内外各衙门一体遵照办理本年正月二十
　　五日奉
　　防依议
　　又
　　奏为钦奉
　　恩赦事乾隆五十五年正月初一日恭逢
　　恩诏内开一各省监禁人犯着将上年秋朝审缓决至三次各犯仍照节次查办之例查明所犯情节分别减等发落其缓决一二次人犯内有案情本轻可予矜原者亦着该部查明请防定夺钦此仰见我
　　皇上泽普天衢
</div>
    <div class="pagination">
<a href="八旬万寿盛典_page130.html">上一页</a><span>...</span><a href="八旬万寿盛典_page126.html">126</a><a href="八旬万寿盛典_page127.html">127</a><a href="八旬万寿盛典_page128.html">128</a><a href="八旬万寿盛典_page129.html">129</a><a href="八旬万寿盛典_page130.html">130</a><span class="current-page">131</span><a href="八旬万寿盛典_page132.html">132</a><a href="八旬万寿盛典_page133.html">133</a><a href="八旬万寿盛典_page134.html">134</a><a href="八旬万寿盛典_page135.html">135</a><a href="八旬万寿盛典_page136.html">136</a><span>...</span><a href="八旬万寿盛典_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
