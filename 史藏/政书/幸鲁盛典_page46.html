<!DOCTYPE html>
<html>
<head>
    <meta charset="UTF-8">
    <title>幸鲁盛典 - 第 46 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>幸鲁盛典 - 第 46 页/共 87 页</h1>
    <div class="content">　　先师上承羲尧下与顔曽诸贤终日讲求无非此志此物且指明万世儒者曰存诚曰主敬曰穷理曰致知以至尊徳性也道问学也又原头在是道岸亦在是岂非四千年所未发之防尽开明于今日耶况作君作师其道无两我
　　皇上以天有四府圣有四府之训昭示诸臣乃知赞删作定六经者上备元亨利贞之天徳中集皇帝王霸之治统下包生长收藏天下万世之民物又不止以易诗书春秋礼乐六经法天而已也所以俎豆亿万斯年未艾者至今日愈着总之我
　　皇上之尊圣也旌贤也崇儒也皆所以明道于前古后今也九百六十年甲子又干之际会天道于此再中圣学于此重光
　　幸鲁一举其所关岂浅鲜哉【臣】未得侍扈从之班与珥笔诸臣载飏盛事惟考运防适符之数而记之若此
　　圣驾幸阙里恭颂二律
　　光　禄　寺　少　　卿【臣】李仙根
　　天亶聪明恊素王斯文寤寐见宫墙即看
　　玉辂临洙水己辟榛芜到讲堂抚柱蛟龙争焕彩陈书蝌蚪自飘香遥知登降千秋契梦奠宗予啓
　　圣皇
　　其二
　　若堂若斧正峩峩
　　驻跸髙亭取次过槛外神蓍先应瑞林中文鸟总能
　　歌胜衣子弟陪
　　行幄应调农桑放正科诵法是人含至性
　　皇恩圣泽更如何
　　圣驾幸鲁恭纪十韵
　　兵部督捕左理事官【臣】王承祖
　　圣主乘干御
　　宸修集大成省方先辑瑞旋
　　跸遂东行宅里怀芳躅羮墙动
　　圣情儒官陈俎豆古乐备韶韺殿庑亲瞻拜桥门羡宠
　　荣
　　璇题辉路寝芝盖锡金茎
　　辇道巡游辟云亭
　　驻跸名翠珉防
　　宝翰碧瓦丽朱甍
　　帝典隆亲祀臣歌喜载赓奎娄増彩耀万世仰文明圣驾幸阙里释奠
　　先师恭赋
　　兵部督捕左理事官【臣】陈肇昌
　　省方遵禹迹
　　访道见尧墙不惜崆峒拜爰登洙泗堂
　　君师原一徳冠剑俨分行环沼排
　　仙仗升歌备乐章诸生殷礼服博士骏趋跄彷见商楹梦重开孔壁藏金丝如可聴鳯鸟若为翔斗上飞黄玉坛边拂石床余霞流古桧灰劫耀灵光文物辉齐鲁声名陋汉唐千秋悬日月六籍总笙簧幸际崇儒盛雕虫愧颂扬
　　圣驾幸阙里恭纪五十韵
　　通政使司左　参　议【臣】劳之辨
　　伊姚谁继轨我
　　后集休隆谟烈
　　三朝备车书万国同垂裳恢
　　圣徳辑瑞恊神功泰运元初防文明日正中辰居常奠
　　北时迈首巡东农隙乗
　　鸾辂
　　宸游驾玉骢川原敷白露羽盖拂丹枫欲览寰区大爰凌岱顶穹登封云靉叇望海旭曈昽淮甸谘民隠句吴绘土风随刋成绩逺襟带大河雄画舸浮轻鹢金隄落彩虹
　　回銮由汶泗
　　驻跸近防麟鳯人何在羮墙愿乆通升堂诚感格释菜礼优崇牺象罗彜器衣冠拜閟宫羽干陈八佾鞉磬奏三终遗像追图画家传问冶弓六经抒壸奥万象剖鸿蒙
　　仗自钩陈撤碑从
　　御府砻
　　奎章文炳耀金牓字玲珑
　　入庙思灵爽
　　瞻林羡郁葱幽禽声宛宛嘉卉茁芃芃老桧留孤榦苞蓍发故丛三迁开亚圣九罭溯元公似水分江汉如山列华嵩馨香偕荐几榱桷并鸠工废坠多修举规模尽折衷龙螭朝日丽丹碧晚霞烘道统如薪得心传似雪融貂狐荣圣胄金绮逮成童
　　赐爵恩逾渥蠲租泽更丰环桥盈博士扶杖走村翁宿卫周庐帐从官载笔筩典方成望秩诗欲赋车攻谫劣居卿贰疎庸忝诘戎才原惭绣虎学只类雕虫盛事光前后
　　鸿文啓聩聋求贤符渭水问道嗣崆峒咸五登三颂微
　　臣敢効忠
　　圣驾幸阙里恭颂八十韵
　　日讲官起居注翰林院侍讲【臣】王　琰
　　周室兵初衅虞阶羽正麾武功宣赫濯文治洽恬熙清问
　　宸游豫虚怀
　　圣徳防云亭非旧典洙泗饰隆仪省敛推恩日燔柴肆觐时东行勤访道北面切尊师鲁甸郊原古尼山述作垂宫墙犹俨在仰止岂阿私爰指奎娄野言遵济汶涯五云依剑佩七曜傍旌旗沂水苍骊转防山
　　翠辇移堵墙扶耄耋就日有童儿扈
　　跸雄虹绕迎
　　銮绣绂驰天香生旭采地籁息轻飔阙里初承幸斯文实在兹羮墙心夙契宗庙美今窥典礼因时
　　重趋承为道卑尊严劳
　　衮冕肃穆拜坛墀
　　御酒闻陈藻
　　天衣见摄齐山河亲准角尧禹觌须眉门想麟书吐庭怀鲤训贻登堂俨诗礼入室恍金丝鼓箧章缝列谈经讲席施班聨围豹尾
　　黼座设皋比几研云文拭韦编竹素披仪容瞻道子车服问钟离琴磬仍歌咏尊罍旧戯嬉两朝存琖斚六代备咸池漆简虫鱼误丹书防纬疑临观深向徃毎事费
　　诹谘删述弦歌地烝尝俎豆祠桧身文甃矗杏榦石坛欹缅想春风舞摩挲手泽遗下垂无复叶左纽尚余枝矍相循遗圃灵光指故基髙门森嶻旧井碧涟漪蓊郁佳城近苍茫后土治鸟禽翔羽葆荆棘避华轙展谒重铺绣馨香更酹巵地灵钟异木幽赞挺神蓍结构曩贤慕跻攀昔代思跸亭花寂歴辇路草葳蕤白石埋秦冢苍苔蚀汉碑
　　停舆还缱绻驻马重嗟咨揽迹登临胜怀风倚眺迟
　　茒芹还戾止小大毕追随曲盖分
　　仙仗朱进绛帷
　　皇情忻款洽
　　御墨洒淋漓四韵藏元气千言发众词留传方雅颂什
　　袭比宗彜
　　宠赉惊稠叠
　　殊恩迈等差土田宗子锡貂锦上公宜讲义宣正光
　　荣过孔僖弹冠何绰约结绶并逶迤
　　赐复优仁里蠲租助洁粢汪波均四氏异数及诸姬
　　更许贞珉勒兼承
　　睿藻摛殷盘支可削史籀拙堪琢玉苍崖古摐金紫殿竒负来知赑屭捧至必虬螭木铎声逾振秋阳
　　道未萎
　　龙章方日焕鳯徳讵云衰陋矣巡瑶水荒哉访具茨苞符逢泰运元防叶昌期周孔心源接羲轩道法追薪传无熄火铁引恰归磁先后应同揆尊行即见知三千开礼乐十六绍微危河海流方永
　　髙深徳正禆一中惟大宝半部是元堂奥今眞到藩篱岂暂闚干封羞执弭建武避交绥长夜浑如旦中天共仰曦微言増皜皜至治益丕丕仁义腴生色诗书味浃肌名家祛杂霸异学杜淫诐望斗光弥灿占兵气益隳驾车闲騄駬脱剑散熊罴未得随
　　彲仗徒然握兔锥右文歌盛事载笔效陈诗
　　甲子冬
　　上幸阙里释奠恭纪二律
　　左春坊左谕徳兼翰林院修撰【臣】阎世绳
　　吾
　　皇重道先文治释奠新从阙里还数仞宫墙环泗水双
　　悬日月照尼山生徒携防闻
　　天语父老扶笻望
　　圣顔仙桧当年曽手植几经风雨尚斓斑
　　其二
　　登堂礼器
　　清问
　　玉辂亲过洙水桥墓上蓍抽先后节林中楷发短长
　　条纂修盛举夸前史给复
　　殊恩咏
　　圣朝世际升平逢甲子年年玉烛喜常调
　　甲子冬
　　上幸阙里释奠恭纪二十韵
　　右春坊右谕徳兼翰林院修撰【臣】李　铠
</div>
    <div class="pagination">
<a href="幸鲁盛典_page45.html">上一页</a><span>...</span><a href="幸鲁盛典_page41.html">41</a><a href="幸鲁盛典_page42.html">42</a><a href="幸鲁盛典_page43.html">43</a><a href="幸鲁盛典_page44.html">44</a><a href="幸鲁盛典_page45.html">45</a><span class="current-page">46</span><a href="幸鲁盛典_page47.html">47</a><a href="幸鲁盛典_page48.html">48</a><a href="幸鲁盛典_page49.html">49</a><a href="幸鲁盛典_page50.html">50</a><a href="幸鲁盛典_page51.html">51</a><span>...</span><a href="幸鲁盛典_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
