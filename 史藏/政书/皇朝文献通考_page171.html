<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 171 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 171 页/共 807 页</h1>
    <div class="content">　　皇帝陞辇驾士三十六人轝辇
　　驾发警跸銮仪使二人率官校夹辇而趋
　　午门鸣钟鼓导迎乐前引而不作出
　　午门百官跪送前引大臣十人后扈大臣二人暨侍卫扈从诸臣以下咸乗马御道左右涂巷皆设布幛防军统领歩军统领各率所属按班立于幛外咸辟除清跸所至不得讙哗
　　右
　　銮舆出宫
　　驾至
　　南郊由西门入至
　　昭亨门外【谨案乾隆三十五年奉　　谕改由　广利门入于向时祭毕乘辇处降辇详见雩门】掌銮仪卫内大臣跪奏请降辇扶辇官纳陛辇前
　　皇帝降辇前引大臣右赞引左对引太常寺卿二人恭
　　导
　　皇帝由外壝南左门入至
　　皇穹宇诣
　　上帝香案前立司香官太常寺少卿一人跪进香皇帝跪受香拱举仍授司香官兴三上香毕以次诣
　　列圣香案前上香如仪
　　皇帝行三跪九拜礼两庑
　　从位遣分献官上香行礼
　　皇帝诣
　　圜丘陟午堦第一成恭眡
　　上帝位
　　列圣配位赞引以次跪奏毕暨对引官恭导
　　皇帝由内壝东左门诣
　　神库恭眡笾豆赞引跪奏如前仪遂遣官并眂牲牢
　　皇帝由内壝南左门出至外壝左门外陞辇诣斋宫陪祀王公百官采服分班祗竢于门外
　　皇帝降辇陞礼舆入
　　斋宫乃退均随坛斋宿是夜严更宿卫警跸环巡右
　　眂
　　神位
　　坛位笾豆眡牲斋宿
　　将事之夕夜分太常寺卿率官属入然蜡炬明金镫积柴加燔牛于上实以香具器陈于案各以其序登居中簠左簋右笾从簠豆从簋俎在案前第一成
　　上帝幄内犊一登一簠二簋二笾十有二豆十有二金鑪
　　一青镫二金镫四鑪缾五事爵垫一
　　列圣幄内皆犊一登一簠二簋二笾十有二豆十有二金鑪一青镫金镫各二爵垫一幄南中设一案少西北向供祝版东设一案西向陈苍璧一郊祀制帛十有二【色青】奉先制帛三【色白】香盘四尊四匏爵十有二壶一爵一实福酒盘一实胙肉西设一案东向陈奉先制帛二【色白】香盘二尊二匏爵六凡牲陈于俎凡玉帛实于篚凡尊实酒承以舟疏布幂勺具第二成
　　大明
　　夜明幄内皆牛一登一簠二簋二笾十豆十青瓷琖二十鑪一镫四各设一案陈礼神制帛一【色一赤一白】尊一爵三香盘一俎篚幂勺具
　　星辰
　　云雨风雷幄内皆牛一羊一豕一登一铏二簠二簋二笾十豆十琖三十鑪一镫四各设一案一陈礼神制帛十有一【青黄赤黒各一白七】一陈礼神制帛四【青黄黒白各一】各尊一爵三香盘一俎篚幂勺具銮仪卫冠军使设洗于外壝左门外大次乐部率太常协律郎设中和韶乐于三成阶下【详见乐考后皆同】
　　右陈设
　　陈设毕礼部侍郎一人由西堦陞第一成太常寺博士前引诣
　　上帝位前眡玉帛齍盛及笾豆豋俎之实以次诣列圣位前省齍毕仍由西阶降至第二成
　　四从位前周眂如仪
　　右省齍
　　辨行礼位第一成午堦上为读祝受福胙
　　皇帝拜位第二成黄幄次为
　　皇帝行礼拜位北向第三成阶上为陪祀王贝勒拜位阶下为贝子公拜位均北面左翼东阶西上右翼西阶东上庭中夹神道东西为分献官拜位外壝
　　门外为陪祀百官拜位文五品武四品官以上东西各五班皆北面重行异等东位西上西位东上辨执事位第一成太常寺官二人立午阶上
　　皇帝拜位前一司拜牌西面一司拜褥东面司祝一人立祝案西东面司香四人司玉帛一人司帛三人司爵四人序立东案之东西面司香二人司帛二人司爵二人序立西案之西东面光禄寺卿二人立东司香之后西面侍卫二人立西司香之后太常寺赞赐福胙一人立西司爵之次东面侍仪礼部尚书一人侍郎一人立东案之南西面都察院左都御史一人副都御史一人乐部典乐一人立西案之南东面均北上第二成司拜牌拜褥官各一人分立黄幄次东西与第一成午阶同第三成阶上太常寺典仪一人立于东阶西面引王贝勒行礼鸿胪寺官二人纠仪御史四人礼部祠祭司官四人分立拜位左右均东西面第三成阶下记注官四人立于神道之西东面引贝子公行礼鸿胪寺官二人分立拜位左右东西面司乐协律郎乐工序立东西乐悬之次北面歌工立乐工之次乐舞生文武八佾分行序立东在歌工之左西在歌工之右皆东列西上西列东上外壝门外纠仪御史二人礼部祠祭司官二人立于从祀百官东班之东御史二人礼部祠祭司官二人立于从祀百官西班之西鸿胪寺序班东西各一人立于纠仪官之次稍后太常寺传赞四人二人循内壝墙立二人循外壝墙立掌燎官一人率燎人立燎鑪之东南隅
　　右辨位
　　祀日日出前七刻司祝诣
　　神库祝版案前上香行一跪三叩礼恭奉祝版至
　　坛安于祝案跪叩如初退礼部尚书率太常寺卿属恭请神位銮仪卫冠军使二人率校尉豫设龙亭一于皇穹宇阶下正中南向又设龙亭五于左右稍后均南向又设龙亭四于南东西向至时太常寺官启
　　神龛礼部尚书诣
　　皇穹宇各香案前三上香退出门槛外行三跪九叩礼太
　　常寺卿率属分诣
　　皇穹宇及两庑各行一跪三叩礼先请
　　四从位奉至丹墀东西向次请
　　列圣神位于殿内东西向竢请
　　上帝神位南向先行乃奉
　　列圣神位以从既出殿奉
　　四从神位以从依序奉安于龙亭内各行一跪三叩礼校尉舁亭太常寺官十人前引礼部尚书从由
　　圜丘北门入至午陛亭止
　　上帝居中
　　列圣左右稍后均南向
　　从位再后东西向太常寺官诣各亭前跪三叩兴恭
　　请
　　上帝
　　列圣神位陞午阶诣第一成
　　四从神位陞东西阶诣第二成以次奉安于
　　神座各行一跪三叩礼退
　　右请
　　神位
　　太常寺卿赴
　　斋宫奏请诣
　　坛
　　皇帝御祭服乗礼舆出
　　斋宫銮仪使进玉辇掌銮仪卫内大臣奉请
　　皇帝陞辇纳陛奉辇如前仪
　　斋宫鸣钟太常寺导驾官二人前引大臣提鑪官执镫官左右列行后扈大臣二人暨侍卫从恭导
　　皇帝至外壝门外神路西掌銮仪卫内大臣奏请皇帝降辇纳陛扶辇如仪导驾官退右赞引左对引太
　　常寺卿二人恭导
　　皇帝诣大次少竢太常寺赞礼郎引分献官于外壝右门外序立鸿胪寺官引陪祀王公于外壝门外侍卫后百官于行礼位后按翼东西序立祗太常寺卿告奉安
　　神位毕奏请行礼
　　皇帝出大次銮仪卫云麾使二人跪奉盥冠军使一人跪奉帨巾盥毕司拜褥官豫布拜褥于第二成拜次【凡行拜礼则布拜褥后皆同】退赞引对引官恭导
　　皇帝由外壝南左门入陞午阶就第二成拜位北向立司拜牌官安拜牌【凡就位复位则安拜牌后皆同】退侍卫至内壝门外前引内大臣执鑪镫官至三成阶下均止立后扈大臣随侍【凡陞坛随侍同】太常寺赞礼郎引分献官入内壝右门至分献拜位立鸿胪寺官引诸王贝勒贝子公文武百官均就拜位北面序立典仪赞乐舞生登歌执事官各共廼职武舞执干戚进赞引奏就位
　　皇帝就拜位立
　　右就次盥洗就位
　　皇帝既就位典仪赞燔柴迎
　　帝神乃燔柴司香各奉香盒由案南东西相向行至左右
　　幄前止立司乐赞举迎
　　帝神乐奏始平之章【辞详乐考后皆同】协律郎举麾工鼓祝乐作
　　【凡乐以举麾鼓柷作后皆同】司
　　上帝香一人由左而北司
　　列圣香东位三人从西位二人由右而北以次进至各香案前恭竢司拜牌官起拜牌【凡陞　　　坛所司先起拜牌后皆同】赞引奏陞
　　坛暨对引官恭导
　　皇帝陞第一成对引官至祝案前止立【凡陞　　　坛行礼皆同】赞
　　引官恭导
　　皇帝诣
　　上帝香案前司香跪赞引奏跪
　　皇帝跪奏上香司香进香
　　皇帝上炷香次三上瓣香兴以次诣
</div>
    <div class="pagination">
<a href="皇朝文献通考_page170.html">上一页</a><span>...</span><a href="皇朝文献通考_page166.html">166</a><a href="皇朝文献通考_page167.html">167</a><a href="皇朝文献通考_page168.html">168</a><a href="皇朝文献通考_page169.html">169</a><a href="皇朝文献通考_page170.html">170</a><span class="current-page">171</span><a href="皇朝文献通考_page172.html">172</a><a href="皇朝文献通考_page173.html">173</a><a href="皇朝文献通考_page174.html">174</a><a href="皇朝文献通考_page175.html">175</a><a href="皇朝文献通考_page176.html">176</a><span>...</span><a href="皇朝文献通考_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
