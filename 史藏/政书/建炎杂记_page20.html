<!DOCTYPE html>
<html>
<head>
    <meta charset="UTF-8">
    <title>建炎杂记 - 第 20 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>建炎杂记 - 第 20 页/共 20 页</h1>
    <div class="content">　　邉防
　　丙寅淮汉蜀口用兵事【吴曦之变附】
　　自隆兴甲申朝廷与金人再和逮开禧丙寅凡四十三年矣其年夏五月六日丙戌内批北鄙世讐久稽报复爰遵先志决防讨除宜颁诏音明示海内先是韩侂胄用事又有劝其立盖世功名以自固者侂胄然之嘉泰元年秋八月二日己夘殿前都指挥使吴曦为兴州都统制窥陕之意自此起矣三年冬知安丰军防仲方言淮北流民有愿过淮者帅臣以闻防辛殿撰弃疾除绍兴府过阙入见言金必乱必亡愿付之元老大臣务为仓猝可以应变之计侂胄大喜时四年正月也既而盱眙臣施宿正旦副使林伯成皆言地方事甚忧议遣许知院及之守金陵为出师之计不行而罢自是防帅郑挺淮漕邓友龙皆进用兵之防执政张伯子费戒甫心知其难而未敢显谏皆出之潼守杨嗣勋湖广总领傅景初移言其不可相继抵罪至开禧改元防士有论云宜乗机以定中原者侂胄大喜用兵之意遂决金人颇伺知之五月遣其平章事布萨揆为宣抚使驻开封是月二十七日甲申镇江都统戚拱遣忠义人朱裕结连本县弓手李全焚涟水县【李全即李鉄抢】六月五日辛夘诏内外诸军宻为行军之计十四日庚子程资政松为四川制置使李伯珍谏议以谓止开邉乃同日补外七月二十六日壬辰宰执陈自强等四人援国朝故事乞命侂胄兼领平章事防谏邓友龙等继亦请七月四日己未自强等再奏五日庚申侂胄除平章军国事十月己丑枢宻承防苏师旦除安逺军莭度使在京宫观是月李季章为生辰使乞斩朱裕枭首境上従之八月十九日甲辰赵从善罢户部尚书以其有异论也二十日乙巳殿前副都指挥使郭倪为镇江都统制李季章使还言兵不可轻动不听明年正月二十一日癸夘先命户部侍郎薛叔似为京西湖北宣谕使于是左司諌杨枝大理少卿陈景俊太学博士钱廷玉上恢扩大计三月十三日癸巳遂命程松为四川宣抚使吴曦副之十三日甲午邓给事友龙为两淮宣谕使二十四日乙巳钱怡同罢参知政事行谏防也后二日又防两官送信州居住二十六日丁未松始受命二十七日戊申曦受命防徐文子自防州召归入见言莫若因建储而弭兵二十八日己酉防其二官用殿中侍御史徐柟章防也四月十三日甲子两宣谕并陞宣抚使十七日戊辰吴曦兼陕西河东路招抚使十九日庚午特追秦桧王爵仍改諡以李季章有请也诏郭倪兼山东京东招抚使荆鄂都统制赵淳兼京西招抚使副都统皇甫斌副之是日程松发成都二十六日丁丑吴曦遣其客姚淮原诣金廷献关外四州之地求封为蜀王是日镇江武锋军统制陈孝广复泗州江州左军统制许进复新息县二十七日戊寅光州忠义人孙成复褒信县二十八日己夘泗州总领所以进义副尉杨巨源监兴州合人仓五月辛巳朔陈孝广复虹县侂胄闻已得泗州乃议防诏七日丁亥诏下十二日壬辰杨嗣勋移知成都府十四日癸巳程松至汉中是日皇甫斌大败于唐州兴元都统秦世辅出师至城固军乱池州副都统郭伟主管马军行司公事李汝翼亦败于宿州城下二十四日癸夘倬等还至蕲县敌追而倬等执其马司后军统制田俊迈以遗敌人乃得免二十九日甲戌安子文以陕西河东招抚司随军转运置司河池六月四日甲寅邓友龙罢丘宗卿代为宣抚使七日丁巳官军复褒信县十八日丁夘曲赦海州是日建康副都统田林复夀春府二十八日戊寅蘓师旦在外宫观以侂胄奏劾也寻责栁州移韶州先是马司及建康池州诸军渡淮者七万至是招收仅得四万丘宗卿亲往扬州部分诸悉二卫江上军民之兵合四十六万一千一百三十一人分守沿淮要害是日金州副都总彭辂进屯上津金人封吴曦蜀王赐金印七月二日辛巳梁祥义士统制毌丘思袭取和尚原权都统制范仲壬出师寳鸡小犍二十四日癸夘李季章参知政事八月二十四日丁夘斩郭倬于京口诸李汝翼王大节李爽皆流岭南杨嗣勋遗侂胄书言蜀兵骄粮乏国计已匮暂休息以归再为后图未谓失计九月四日壬子金复和尚原十月廿九日丙子金自清河口渡淮守将郭超失利金围楚州十一月四日辛巳金犯枣阳有北来韩元靓者至真州防露和意自言安阳人魏公五世孙也丘宗卿遣人防送北还令问端的七日甲申宗卿签书枢宻院事督视江淮军马是日金犯神马坡荆鄂副都统友谅突围趋防阳八日乙酉赵淳焚城九日丙戌忠勇军统制吕渭孙欲图统制友谅格杀之十一日戊子以金人渡淮奏告天地宗庙社稷是日金犯泸州副都统制田琳拒之十八日乙未陈益之除荆湖宣抚副使【自湖广总领除】金防骑渡汉十九日丙申侂胄献家财二十万以赡军优诏褒纳是日泸州受围丘宗卿所遣送韩元靓之人还得幅纸乃行省文字宗卿闻于朝二十日丁酉金犯旧岷州踏白军统制王喜引兵遁二十一日戊戌金围和州守将周虎拒之信阳军失守二十四日辛酉防阳围合赵淳忧悸成疾将士奉之以守蜀汉路断金围皂郊不下移屯天水县二十五日壬寅金犯随州守臣遁去州人具香花迎拜金敛兵不杀遂至徳安二十七日甲辰金犯真州士民奔逐渡江者十余万守臣文挺臣亟具舟以济又给廪食之于是濠梁安丰及并邉诸戍皆没于金矣二十八日乙巳金陷西州十二月二日戊申金兵二万人犯徳安府守将季师拒之是日金兵二万攻防阳东南西门不克四日庚戌金防成州守臣辛槱之遁去是晚吴曦焚河池县退归青野原七日癸丑曦自杀金平退归鱼关是日和州围觧八日甲寅金攻六合县郭倪遣前军统制郭僎救之遇于湑浦桥官军大败倪弃扬州走瓜州先是督府募得盱眙小吏王文持书往金帐大畧谓用兵乃苏师旦邓友龙皇甫斌等所为非朝廷意文等还金答书悖慢多所要索且谓侂胄无意于用兵则师旦等岂敢擅专又言奉命往讨不敢自专进止岂敢冒罪申奏督府再遗书许以刷还淮元流移人及今年嵗币金有许意朝廷乃以报书授督府督府遣正从郎招抚司干办公事陈璧假工部员外郎与国信所掌仪葛宗裔充小使持第三书以往防六合交兵郭僎防败而第三书适亦犯金之庙讳金遂以用兵诘责小使却其书而还十一日丁巳金防大散关都统制毌丘思不知所在十二日戊午思单骑至兴元程松绌之以总管孙忠鋭权总制十七日癸亥夜魏友谅之军又溃于花泉友谅走江陵二十日丙寅金遣吴端持诏印授吴曦于宜口二十一日丁夘金犯七方关兴州中军正李好义拒之二十二日戊辰曦自宜口归兴州是日以后淮南金骑渐退濠州尚为金据使一统军守之二十三日己巳郭宜罢招抚使以丘宗卿奏劾也二十四日庚午薛象先陈益之罢宣抚副使吴徳夫为京湖抚使仍至江陵府二十六日壬申兴州天赤如血照地如昼自月初起有两耳相摩于初晴之时至是复有此异二十七日癸酉曦始称蜀王二十八日甲戌镇江副都统毕再遇陞都统制权招抚司公事二十九日乙亥程松自米仓山路出阆州顺流以归三年正月丁丑朔丘宗卿罢初小使既却还宗卿复乞朝廷移书敌帐以续前议又谓金指太师平章为元谋若移书乞暂免系衔侂胄大怒故宗卿遽罢宗卿道遇所遣使臣皇甫防自汴京囬言行省完顔弼右副元帅赫舍哩志寜皆有和意三日己夘吴曦下黄榜于四路伪四川都转运使徐景望入利州为总领官刘智夫所逐已己卯张知院严督视江淮军马开府扬州六日辛巳吴曦遣催锋军统制禄禧以兵一千五百戍万州八日癸未金入阶州十五日辛夘权大安军马震仲革父不受伪命饮药死十八日甲午曦僣位于兴州以安子文为丞相长史权行都省事子文称疾不出曦又下黄榜于四路二十二日戊戌利州转运判官陈逢孺不受伪命削发于利州之石二十四日庚子彭辂以帐下百余人奔防阳二十五日辛丑李好义与其徒谋举义二十七日癸夘严进引兵入城都二月二日戊申杨嗣勋下令称提钱引大书开禧之号以掲之墨榜凡数千计十一日丁巳禄祁自重庆引兵入州【祁即禧也避曦嫌名改之】十三日己未曦反书内闻程松罢蜡书拜嗣勋为制置使侂胄与曦书许以茅土之封书与御札同发十六日壬戌杨巨源至兴州见安子文谋举义子文喜十七日癸亥始出视事十八日甲子曦之客鄱阳董镇以伪命至成都二十四日庚子防阳围觧二十五日辛未凤州进士杨君玉引杨巨源以见李好义二十六日壬申巨源介好义以谒子文议遂定君玊退与其乡人白子申共草宻诏而子文于二十九日乙亥未明好义以所结官军杀曦于伪宫军士李贵斩曦首巨源寻以义士至君玉宣宻诏子文权宣抚使巨源为賛军事三月二日丁丑侂胄手书兴州是日斩景望四日己夘利州帅臣刘师文帛书至行在复赐帛书令从长防置六日辛巳董镇至广都为费戒甫所杀【新知潼川未上】十一月丙戌赐安子文帛书谕以能杀曦报国当不次推赏虽二府之崇亦所不吝十二日丁亥新潼川府观察推官赵彦呐斩禄禧于防州十四日己丑泸帅李君亮所遣间使至行在就赐费戒甫帛书令恊心经理十七日壬辰兴州踏白军统领刘昌国引所部至阶州敌引去十八日癸巳兴州中军统制李好义复西和州二十一日丙申命吴徳夫兼总西事二十二日丁酉敌去成州二十四日己亥兴州都统制王喜至河池而敌已遁二十五日庚子露布至行在朝廷大喜即日拜安子文端明殿学士知兴州兼四州宣抚副使而杨嗣勋为四川宣抚制置使兼知成都府许成子为四川宣谕使【以起居舎人充】程松落大学士防六官筠州居住是日忠义统领张翼复凤州二十六日辛丑曲赦四川二十七日壬寅程松再责顺昌军节度副使澧州安置三十日乙巳改命吴徳夫兼四川宣谕使是日忠义人刘信复黄牛堡四月八日癸丑忠义人复大散关十五日庚申宇文挺权京湖宣抚司【自兵部尚书除】二十二日丁卯吴曦首凾至行在诏付都堂审捡诏杨嗣勋赴阙吴徳夫代为制置使二十三日戊辰献曦首于庙社枭二日钱伯同复除知政事二十八日癸酉金复取大散关五月八日癸未杨巨源杀孙忠鋭于凤州十六日辛夘巨源与敌战于长桥败绩二十三戊戌杨嗣勋依旧四川置制使吴徳夫抚谕犒劳毕赴行在二十六日辛丑兴州副都统制李好义袭秦州不克败归六月十五日己未好义遇毒死十九日癸亥太府寺丞林拱辰为金国通谢使以书通问时方信孺自军前归言金有和意也二十八日壬申安子文执杨巨源以属吏二十九日癸酉夜官樊世显杀巨源于大安之舟中七月二日己亥通谢使发行在八月十九日壬戌宻劄除刘师文四川宣抚使随所在置制司事讫奏九月四日丁丑诏以和议未可就令诸大帅申儆邉备时方信孺自州归言金人欲责正隆以前礼赂且以侵疆为界又索犒军银数十万又欲缚送首议用兵贼臣信孺至都堂不敢遽白侂胄欲穷其説乃防及之侂胄大怒复有用兵意六日己夘辛防安除枢宻都承防疾速赴行在防防安疾卒乃已八日辛巳诏督视张知院日下前来奏事如久则无功也九日壬午信孺坐以私觌物作大臣送遗有失事体追夺三官临江军居住十三日丙戌诏通问使还行在命淮西漕臣张頴措置雄淮军十八日辛夘新除殿前副都指挥使赵淳为淮制置使二十一日甲午张知院罢二十八日辛丑监登闻鼓院王柟持书赴金国都副元帅府【柟伦孙自主管临安府城南左厢公事差】十月七日己未诏谕军民以和议未成金多要索之故诏词畧曰苐惟敌人隂诱贼曦计其纳叛之日乃在交锋之前是则造端岂专在我又曰事虽过举盖系于纲常理贵反求况形于悔艾反我和战视敌从违自用兵以来蜀口淮汉之民死于兵火者不可胜数公私之力为之大屈而侂胄归罪金人加兵之意未巳国人忧之遂有去凶之议焉【去凶和敌事体尤大语在朝事中可互考】










　　建炎杂记乙集卷十八
　　钦定四库全书
　　建炎杂记乙集卷十九
　　宋　李心传　撰
　　邉防二
　　女真南徙【金国五世八君本末】
　　金国自完顔昊建国称帝至今主珣凡五世八君而始衰金国者在契丹之东北长白山之下鸭绿水之源盖古肃慎氏之地其国在汉代称挹娄南北之间称勿吉隋唐时称靺鞨五代女真祖宗时尝通问后臣属于辽完顔之始祖哲伯者新罗人自新罗奔女真女真诸部推为首领七传至昊而始大所谓阿固达也建中靖国元年辽主天祚立淫虐不道阿固达叛之【政和四年八月】用兵连年夺辽之地太平重和元年八月阿固达始称帝以其水生金故号大金改元辅国【嵗次戊戌】蔡京童贯闻之募人泛海往使约夹攻辽人以燕地归我宣和四年冬童贯伐燕为辽人所败其十二月阿固达入燕五年春王黼与金人约嵗赂金帛五十万疋两贷一百万缗而请蓟六州之地阿固达许之其五月乙丑阿固达卒年五十六【在位六年】諡曰武元皇帝庙号太祖阿固达有八子不立立其弟晟所谓武竒迈也晟立改元天防【元年癸夘】七年春辽天祚为金人所得十二月遂冦京师靖康元年朝廷割河东北三镇与之盟而归其地再入遂防京师绍兴四年冬晟卒年六十一【在位一十一年】諡曰文烈皇帝庙号太宗有子八人不立而立阿固达之孙亶盖阿固达诸子之可见者其长曰梁宋国王宗秀【小名固世领三省事】次曰许景王宗杰即引兵防京师者斡哩雅布也【晟之世为右副元帅所谓二太子】次曰宋王宗干【亮之父也后追号曰徳宗】次曰宗俊【阿固达嫡子不及封后其子亶立追号景宣皇帝】次曰晋王宗辅【小名鄂尔坤亶之世为右副元帅后其子褎王立改名为宗尧号曰懿宗】次曰梁国王宗弼即引兵渡江防二浙者谓之乌珠也【亶之世为中书左丞相兼侍中都元帅职所谓四太子也】次曰曺国王景敏【亶之世都元帅亮簒立杀之】武竒迈之长子宋国王宗盘【亶之世领三省事为所杀】次曰兖国王宗隽【小名富勒呼】次曰虞王宗英滕王宗伟【以上三人亦为亶所杀】次曰沂王宗贤【亶时为左丞相】次曰卫王宗义【亮时为大宗正事】次曰代王宗懿【亮时为东京留守】次曰晋国王宗本【亮时为太傅领三省事以上四人并为亮所杀】阿固达初起兵皆以宗族近亲为相主兵者晋国王宗维盖阿固达从兄之子【其初曰劾阂乃阿固达伯父】所谓国相尼雅满也【晟之世为左副元帅亶之世领三省事】其主谋之曰陈王希尹亦阿固达之防族于属为子所谓几室也【亶之世为左丞相诛死】又其次鲁国王昌乃阿固达之从弟所谓达兰也【亶之世为左副元帅诛死】又其次为罗索【晟之世为诸路陕西选锋都统】曰萨里罕【亶之世为左副元帅诛死】皆女真人不知其属族之逺近自亶之立尼雅满首罢兵柄愤悒而亡几室达兰萨里罕以次受诛而昊晟子孙戮殆尽亶初立犹天防之号至戊午始改天眷辛酉改皇统尽九年而为其从弟左丞相岐王亮所弑绍兴十九年十二月丁巳年三十一【在位十五年】追废为东昬王亮死乃諡曰武灵皇帝庙号闵宗久之又改諡考成皇帝曰熈宗亮亦昊之孙而宋王宗干之子也初年改天徳【元年己巳】癸酉改真元其春徙居燕京号曰中都丙子改正隆尽六年亮乃引兵南冦国人不堪其虐以十月丁未共立其从弟东京留守葛王褎为帝诸将闻之弑亮于扬州镇之山寺绍兴三十一年十一月乙未年四十【在位十二年】追废为海陵王諡曰炀褎亦昊孙晋王宗辅之子也既立改大定【元年辛巳】大定之四年复与本朝议和绍熈元年春更名雍雍有子七长曰越王允升次曰允恭太子蚤死于淳熈十二年夏所谓显宗也【璟立追尊之】次曰郑王允蹈【于次为第六璟之世为武定军莭度使诛死】次曰卫王允济【于次为第七】允恭二子长曰丰王珣次曰原王璟璟嫡子也雍以为太孙大尽二十九日雍卒绍熈十六年正月癸巳年六十八【在位二十九年】号曰世宗为人仁厚不用兵北人谓之小尧舜璟立庚戌改明昌丙辰改承安辛酉改泰和泰和之六年南北交兵又十有二年而璟卒嘉定元年十一月丙辰也年四十一【在位二十年】号曰章宗初璟之立也越王郑王皆有不平语璟召郑王杀之越王有二子长曰爱王赵妃所生越王亦为璟所杀【庆元元年五月】璟死无子而雍之诸子允济在璟所嬖内侍李黄门者传璟遗令与尚书右丞相萨哈勒共立之爱王时在中都允济疑其为变囚之贞定拜萨哈勒太师领三省事封申王明年改元大安【元年己巳】壬申改重庆癸酉改至寜璟之在位也允济被命往靖州受黑鞑靼进奉见其王特黙津桀傲不逊恐为邉患欲归白璟除之防璟病卒大安三年【辛未本朝嘉定四年】春三月鞑靼入贡允济遣重兵分屯山后欲就进塲袭杀之然后引兵入防金之糺军有诣鞑靼告其事者鞑靼疑未信言者再至鞑靼入伺之得其寔遂迁延不进秋七月十八日丁酉夜鞑靼军猝至与金人战于灰河凡三百胜负未分特黙津选精骑三千驰突金军金军乱特黙津自以大军乗之允济急命西京留守赫舍哩执中领大兵迎敌于大胜甸执中者老将也知兵书善战自允济之立心常不服至是不肯力战冷观之遂大败执中以百骑奔还允济怒罢之鞑兵至翠屏口金大败九月十四日攻奉圣州后二日破之进军野狐岭允济再遣兵迎敌以车为阵又败十月鞑兵至普县距燕京八十里崇庆二年【本朝嘉定五年】正月鞑兵至居庸关左将军完顔福海弃关遁允济素鄙吝士不用命允济议以细兵五千自卫奔南京【开封也】防细军五百人自相激厉誓死迎敌杀鞑兵数百鞑兵不敢进关所俘乡民皆北军有机警号乡兵有二十万鞑靼惧遂敛兵而退至寜元年【本朝嘉定六年】秋七月鞑兵复至山后都元帅完顔福海迎敌而败允济黜之八月起赫舍哩执中为右副元帅将武艺军三千复往迎敌二十日戊子发燕京先是左副元帅南平者迎合允济之意沮格军赏众共怒之执中因人心之愤欲废允济遂囬军以诛南平为名二十四日壬辰军至东华门外召南平计事手刄杀之宫中闻变门皆不开执中召细军大将全夀语之曰吾此特诛乱臣耳非有叛意也俄而细军俱来救驾夀谕止之众惮执中威名无敢动者独关中大汉军统完顔善羊引所部五百人至皆为武艺所杀执中以善羊骁勇召其福海令招之善羊大呼父母老贼欲叛朝廷何谓防之复力战自旦至午杀数十人身中数矢而死军民相杀流血满地执中遂进入东华门允济遣其子蒋玉持诏书投于门下募能杀执中者除大兴尹世袭千户军民无应者执中欲纵火焚门军合住启之执中引兵入宫侍卫皆散走进至大安殿允济望见遥呼曰圣主令臣何往曰归旧府耳允济入后宫邀其后俱出后留之曰出则被杀矣执中见其不至遣兵就执之并其妻子囚于旧府遂召丰王珣之长子谭札木以御寳符二十六日甲午夜执中遣内侍李监击杀允济于其府九月九日丙午豊王至燕京执中率百官拜于道遂立为帝改元真祐防允济为东海郡侯拜执中太师都元帅领三省事封泽王鞑兵至紫荆关距燕京二百里执中欲其兵南至涿易乃聚兵击之鞑靼败二百里执中至西欲渡桥执中方病足乗车督战鞑兵大败翌日再战执中疮甚不出遣左监军髙乞以糺军五千拒之失期不至执中欲斩之珣以其有功谕令免死执中益其兵令出曰胜则赎败则诛之无赦髙乞出战自旦至晚忽北风大起吹石扬沙不举目鞑兵乗风縦火驰击之髙乞军大溃自度必为所杀遂引糺军围执中府突入其卧内杀之退诣应天门待罪十月十五日辛亥珣以髙乞掌兵权不敢加罪尽收从执中弑逆之人杀之于是鞑靼留其大酋萨木哈围燕京自引兵狥河东北山东诸郡真祐二年【本朝之嘉定七年也】鞑靼已破中原九十余郡复兵于燕京金主珣厚赂特黙津以允济第四女小姐姐者妻之又遣左丞相都元帅完顔福兴为质鞑靼乃归河南路统军布萨齐勤者奏乞徙都开封珣从之命参知政事胥鼎为沿路排防使其霍王从彛者谏曰祖宗山陵宗庙社稷百司庶府皆在燕京岂宜弃之而去珣曰燕京乏粮不办用朝廷百官诸军令暂往南京俟一二年间粮储丰足复归未晚也从彛乞自督运不从从彛忧愤成疾而死五月十日甲戌也十八日壬午金主发燕京出丽泽门自涿保州中山府而南至真定留防月复自大名路由新衙州渡河以至开封肆赦境内秋八月鞑兵复围燕京分兵下中原州郡又遣使至开封索犒金银等物珣皆与之明年五月二日辛酉鞑兵大破燕京都元帅完顔福兴自刭死有户部令史郭忠者蔚州人率山后军民击鞑靼逐之金人后名其军为花帽军金人自阿固达称帝至是九十八年而失国焉两河既为鞑靼所据山东畔之金人东阻河西阻潼关地势益蹙遂有南窥淮汉之谋兵端复起矣近传金人南迁录事差误盖南人伪为今不取




　　建炎杂记乙集卷十九
　　钦定四库全书
　　建炎杂记乙集卷二十
　　宋　李心传　撰
　　邉关事
　　西夏扣关【西夏十六传本末】
　　夏国者其先拓跋氏也有思恭者唐僖宗时为夏州偏后以兵破黄巢功赐姓李氏拜夏州节度使思恭死弟思谏代后梁时思諌死军中立其子彛昌为留后因而命之彛昌后见杀军中推其族父仁福为莭度使封朔方王唐明宗时仁福死彛超立明宗遣人伐之围之百余日不克乃复以为莭度使彛超死弟彛与立国初遣使入贡太祖厚待之特以为定难军莭度使封西平王传子光叡孙继筠继捧太宗太平兴国中继捧与其部族不咸表献夏绥银宥四州之地其弟继迁不从居银州以叛【七年夏】朝廷不讨乃用赵中令计复以继捧为莭度使赐姓名赵保忠【端拱元年夏】继迁为银州观察使赐姓名赵保吉【淳化二年秋】既而二人合谋以叛遂命将俘保忠以归【淳化五年春】继迁寻进防灵州真宗初立以陕西困之久赦继迁罪【至道五年将继迁除定难军莭度使】继迁死子徳明立遂封徳明西平王嵗赐茶绢银共六万斤疋两【是年十一月冬】夏人之势自此始盛仁宗寳元初徳明之子元昊取西凉七州之地僣号称帝【寳元元年冬】陕西沿邉屡覆大将朝廷卒用韩魏公范文正公计册元昊为夏国主増嵗赐茶绢二十五万【庆厯四年冬】元昊死子谅祚秉常秉之子干顺继立盖前后叛服不常而神宗始用师于西方厯哲宗徽宗遂渐夺其横山之地傍取熈河湟鄯以制之西夏既衰而关陕亦困矣比金人渝盟干顺首与之合裂取陕西沿邉诸城寨【靖康元年冬】及金归关河地而干顺遣招抚使王枢至寨下李世辅执之献【绍兴九年五月二十七日李世甫至凤翔即显忠也】干顺俄死【六月三日】其子仁者立朝廷命枢宻行府与之通书【六月四日省关也】楼仲辉时以签书枢宻院事出使谓宜用且縦枢还使未湏遣设今秋出没决可支吾【七月十七日奏】诏从其请【七月二十七日指挥】而羌人悖慢至欲与朝廷为兄弟国【九年三月】其后吴璘为宣抚使进兵取三路遣间诘之凡六七往终不报已而与金人合夺我防州【绍兴三十三年】久之虞丞相抚蜀与其权臣任徳敬结约甚宻王公明使遂以防书遗徳敬约以夹攻防徳敬伏诛羗人得而土之范致出疆金人因以责我【乾道六年】其反覆不可信如此初金人既并辽地干顺事之甚谨金人踵辽人故事册为夏国王嵗时入贡逮今百年矣嘉定二年夏人始为鞑靼所攻遣使求援金主允济新立不救鞑靼至兴元而返夏人恨之金人亦为鞑靼所扰势益衰夏国遂叛改元光定时辛未春矣光定之四年其左枢宻使吐蕃路都招讨使万庆义勇者令蕃僧减波把波赍防书二丸至西和州之岩昌寨欲与本朝合从而为犄角以恢复故疆蕃兵总管傅翊得而上之时嘉定七年七月也董仁父初入蜀不之报由是敌讯中絶
　　鞑靼欵塞【防国本末】
　　鞑靼之先与女真同种盖皆靺鞨之后也其国在元魏齐周之时称物吉至隋靺鞨也在长安东北六千里东濒海离为数十部部有黑水白山等名白山本臣髙丽唐防髙丽其遗人迸入渤海惟黑水完疆及渤海盛靺鞨皆役属之后为奚契丹所攻部族分散其居混同江之上者曰女真【混同江即鸭绿水也】乃黑水遗种也其居隂山者自号为鞑靼唐末五代常通中国太祖太宗朝各入贡皆取道灵武而来及继迁叛命遂絶不通因为契丹所服役神宗尝欲自青唐假道以招之然卒不达也鞑靼之人皆卤裂善战其近汉地者谓之熟鞑靼尚种秋穄以平底瓦釡煮而食之其逺者谓之生鞑靼止以射猎为生无器甲矢用骨镞而已盖以地不产鐡故也契丹虽通其和市而鐡禁甚严及金人得河东废夹赐钱执刘豫又废鐡钱由是秦晋鐡钱皆归鞑靼得之遂大作军器而国以益强方金人盛时鞑靼嵗时入贡金人置东北招讨使以统之魏王既立鞑靼特黙津始叛自称成吉思皇帝山东河西皆为所践而不有也嘉定七年正月九日甲戌夜三皷濠州钟离县北岸吴围铺有三骑度淮而南水陆廵检梁实问所由三人者出文书一囊绢畵地圗一册云鞑靼王子成吉思遣来纳地请兵翌日守臣知之遣効用统领李兴等以本州不奉朝防不敢受谕遣之又翌日遇诸庙坛遂即以木筏送之而去先是有杨安儿者李全之妇翁也见金人政乱起兵叛之践蹂山后数郡依山负海时出时入鞑靼既围燕京不下乃分兵狥山东地诸盗往往应之鞑兵至济南遣三十七骑防三人者而来又以三百兵送之过邳州夺舟渡河而西既为所却路絶不得归匿虹县之白虎湖中后三日县遣人捕送泗州或谓三人者其一则鞑靼通事其一则所虏金人莫州同知其一则汉儿也因此遣邉吏查执后有似此者即驱而去之违者从军法且上其事于朝时特黙津者寔已彊大然但居其故地乃在于燕云置行省而命其大臣萨木哈领之所谓大帅国王者也其大将曰哈布尔又有防古国者在于女真之东北唐谓之防古部金人谓之防古也亦谓之萌骨人不啖火食夜中防视物以鲛鱼皮为甲可以捍流矢自绍兴初始叛都元帅宗弼用兵连年【宗弼即乌珠所谓四太子者】卒不能讨但分兵据守其要害乃反厚赂之其酋亦僣称祖元皇帝至金亮之时与鞑靼并为邉患其来亦久矣防人既侵金国得其汉儿妇女而妻妾之自是生子不全类防人而渐有火食至是鞑靼乃自号大防古国其邉吏因以防鞑称之然二夷居止以东西为界两方相望凡数千里不知何以合为一名也盖金国盛时置东北招讨司以捍御防古髙丽西南招讨司以统鞑靼西夏乃防古所据盖武竒迈创之业有二十七团寨而鞑靼之境东接临潢府西与夏国为隣南拒静州北抵大人国无城池屋宇可居但为氊帐择便利水草而即居焉不知耕织制皮为裘以牛羊为粮食人皆狡狯坚忍嗜杀不知嵗月以草青一度为一嵗亦无文字毎调发军马即结草为约如使人传达急于星火或破木为契上刻数划各将其半遇发军以木契合同为验所谓生鞑靼也又有白黒之别今特黙津乃黑鞑靼也而与白鞑靼皆臣属于金人毎嵗其王自至金界贡赋之塲亲进奏金人亦量行荅赐不使入其境也金主璟之明昌元年【庚戌本朝绍熈元年】白鞑靼王者乃摄叔之弟杀其兄而自称王其摄叔之子白波斯方二嵗金人取归其国养于黑水千户家泰和七年【丁夘本朝开禧三年】春摄叔至环州进贡金乗其无备醉而杀之复立白波斯为王遂遣还国始白波斯在黑水千户家见其女悦之至是欲娶之为妻璟不从白波斯怨怒叛归黑鞑靼以此黑鞑靼益强渐并诸侯之地遂起兵攻河西诸路不数年而河西州郡悉为所破又虏夏国之伪公主而去夏人反臣事之大安三年春【辛未本朝嘉定四年】鞑靼王特黙津入贡金主允济将袭之事觉其秋鞑靼始叛崇庆二年春【癸酉本朝嘉定六年】遂犯燕京其秋允济杀死【此以上之事详见女真南徙事中】鞑靼王特黙津留大酋萨木哈围守燕京自将所防杨伯遇刘伯林汉军四十六都统同鞑靼大军分为二路攻取河北河东及山东诸州郡伯遇者蔚州吏伯寜者集寜县射士也是时中原之兵皆迁往各防山后一带防御无兵可守悉迁乡民为兵在土城守御鞑靼尽驱其家属来攻父子兄弟往往遥相呼认由是人无固志所至郡邑皆一皷而下自贞祐元年冬【贞祐元年即崇庆之二年至寕之元年也】十一月至二年春正月凡破九十余郡所破无不残灭两河山东数千里人民杀戮者防尽所有金帛子女牛羊马畜皆席卷而去其焚燬屋庐而城郭亦坵墟矣惟是大名真定青郓邳海沃顺通州有兵坚守未能即破二月复还燕京鞑靼粮乏燕京军民饿死十四五而金主珣遣人议和特黙津欲得其公主及防驾将军十人细军百人从公主童男女各五百防绣衣三千件御马三千匹其金银珠玊等甚众又请左丞相完顔福兴为质珣乃遣人来选女时公主见在七人惟允济少女小姐姐最秀遂以予之又令珣乡其国遥拜珣不敢拒又以萨木哈围燕京之久未尝卤掠欲得犒军金帛珣亦从之鞑靼遂归居庸关在燕京之北一百一十里路陿隘守兵数万欲俟鞑兵归而击之其完顔福兴在军中传金主命已与鞑靼议和不许擅出兵于是无敢动者鞑靼过关取所虏山东两河少壮男女数十万皆杀之遂引归其年三月也五月金主珣迁都汴京鞑人闻之怒曰既和而迁是有疑心而不释憾特以讲和为疑我之计耳秋八月复引兵攻中原州县冬燕京之糺军叛与鞑靼共围燕京三年春【乙亥本朝嘉定八年】东平之援兵五万直至长安次遇鞑军不战而溃大名之兵八万至固安亦溃散惟真定之兵四万合保涿援兵一万而至施风寨乃与鞑兵战凡二百战粮絶而败自是内外不通其五月燕京破山东羣盗大起杨安儿者本淄州之皮匠也金主璟太和间杀人亡命为盗于太行有众千余璟招防之贷死流于上京及鞑靼入冦金人命为副统军令招必胜军三千人以迎敌军大败而窜往山东聚众金人讨之安児与其徒数人入海为舟师所杀又有郝人者名仪以贞祐二年春【甲戌本朝嘉定七年】据山东叛僣号大齐改元顺天金人遣花帽军生擒之而磔于开封市又有刘二姐者亦名盗也其女刘小姐亦聚众数万人皆为花防军所破秋鞑兵自从河东渡河而攻潼关不防下乃由嵩山小路趋汝州如遇山涧輙以鐡抢相鎻连接为桥以渡之扵是潼关失守金主乃急招花帽军于山东至十月鞑兵忽至杏花营而距汴京止隔二十里花防军击败之至鞑兵复取潼关自三门武津乗河氷合布灰引兵而渡自是不复出矣金主乃命平章政事胥鼎为大帅专守关隘然陕西诸州间亦有为所破者惟有燕南雄覇数州乃是三关旧地唐乐深沮鞑兵不防入金将张甫张进二人据信安军以守之【北距燕山百八十里】又有辽东宣抚使萧万奴者本辽东人乗女真之乱自立为帝据辽东七路欲引兵并燕代晋魏而有之鞑人虽强不能破也然鞑人贪婪初无逺略既破两河赤地千里人烟断絶燕京宫室雄丽为古今之冠鞑人见之惊畏不敢仰视既而斥为乱兵所焚火延月余不灭其所积货财初无所用至以银为马槽金为酒瓮大者重数千两其俗鄙陋无君臣之别萨木哈所居至用金饰龙牀足踏金杌子奢僣如此而徴督不已燕人患之金主珣南迁之后累遣使诣鞑中求和虽未聴从而赂遗不絶特黙津怜其意欲许之而萨木哈耻于无功坚持不可特黙津谓曰譬如围塲中獐鹿吾已取之矣独余一死汝累年不能取盍遂舍之萨木哈不从遣人谕金主曰汝欲议和可去帝号称臣当封汝为王而金国之羣臣亦不从有言于珣愿以死雪国耻者珣亦为之感愤也逺事不可尽知姑志其略【特黙津北人书来以为特黙津萨木哈山东人或以为名摩防罗以为名合谋理未知孰是又云鞑靼所遣渡淮三人其一乃河北张三深士人也】

　　建炎杂记乙集卷二十
</div>
    <div class="pagination">
<a href="建炎杂记_page19.html">上一页</a><span>...</span><a href="建炎杂记_page15.html">15</a><a href="建炎杂记_page16.html">16</a><a href="建炎杂记_page17.html">17</a><a href="建炎杂记_page18.html">18</a><a href="建炎杂记_page19.html">19</a><span class="current-page">20</span>
    </div>
    <div class="pagination"><a href="index.html">返回目录</a></div>
</body>
</html>
