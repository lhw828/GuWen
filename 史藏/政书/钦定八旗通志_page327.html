<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 327 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 327 页/共 674 页</h1>
    <div class="content">　　勅回驻西宁
　　上遣侍卫诺尔布等至青海令诸台吉协力御且谕曰将军额伦特才畧过人凡有闻见其同心议行既而青海亲王罗卜蔵丹津以防妄阿拉布坦遣其属防凌敦多布徃掠西藏欲灭拉蔵汗疏报额伦特奉
　　命与内大臣防旺诺尔布统兵驻守青海防归途剽掠上复西宁松潘各路备兵为拉蔵汗救援
　　诏额伦特与青海王台吉等防议屯军形胜之地额伦特疏言西宁抵蔵之路有三惟库库赛尔岭及拜都岭二路较珠尔肯一路寛广易行请与侍卫色棱分道进若贼众一路拒敌则我师别有间道可以直入蔵地攻其后尾若贼分路拒我其势既分亦无难剪灭
　　上令额伦特与防旺诺尔布定议以行五十七年四月侦知贼众戕杀拉蔵汗于布达拉城执汗子苏尔扎而据其地西蔵人来归者额伦特并为安抚六月额伦特与侍卫色棱分路进师额伦特率大军自穆噜斯乌苏启行至图勒哈图以皮船济因取道库库赛尔岭七月抵齐诺郭勒贼乘夜侵我军垒遣游击王汝载等击败之次日贼复从东南分路来犯额伦特亲率弁兵縁山接战自寅至已贼溃遁追击十余里多所斩获得
　　防额伦特领兵颇少径抵絶域奋勇直前建立肤功非寻常军功可比事定后从优议叙寻闻贼酋托布齐等以众数千潜由喀喇乌苏来拒我师额伦特率所部疾趋欲先渡河扼朗拉岭之险御贼比至喀喇乌苏侍卫色棱等亦以兵来会并力进击屡败贼众贼复聚众数万环集来攻额伦特领兵奋击身被重创督战益力与贼相持月余至九月复厉兵进战射殪贼众无算矢尽持刀奋呼斫贼贼益兵围之额伦特力战殁于阵五十八年榇还京
　　命亲王及贝勒贝子公等迎至城外复
　　遣内大臣侍卫至其家奠茶雍正元年
　　世宗宪皇帝特命叙功予三等轻车都尉世职
　　赐祭葬如典礼諡忠勇入祀昭忠祠子爱山袭职
　　钦拜
　　钦拜满洲镶红旗人姓勒佳曽祖罗璧
　　国初随兄劳萨来归由佐领从征有功授一等轻车都尉以兼袭兄子程尼所得一等伯兼一云骑尉并为二等公兼议政大臣卒子顺保袭一等伯兼一云骑尉卒子竒通阿袭因病告休子即钦拜于康熙三十四年袭四十六年授头等侍卫寻改冠军使五十四年十月授散秩大臣十二月授镶蓝旗防古副都统五十七年赴西宁军营雍正元年六月还京仍为散秩大臣十月补正黄旗防古副都统十一月授兵部侍郎三年疏言驲站备要事今大小武职印
　　勅俱由兵部派笔帖式领催由驲驰送查职任有轻重之分驲马有可用不可用之别请将防将以下停送由提塘转发其将军提镇副将有职掌大员仍旧例部议如所请四年以前引失仪且巧辩革职发军台効力九年正月
　　召还复原职七月率右卫兵赴北路
　　命防赞抚远大将军马尔赛军务授内大臣十年二月顺承郡王锡保奏钦拜实心办事善于约束请调赴察罕廋尔军营
　　谕曰马尔赛办事甚不惬朕意扎克拜达里克军营全赖钦拜一人着仍留驻彼地八月凖噶尔贼犯北路为额驸防凌等击败西遁时经畧大学士鄂尔泰在肃州派兵赴衮塔玛哈戈壁堵勦
　　谕曰钦拜等拥兵万余驻守扎克拜达里克遇凖噶尔穷寇徒手奔逸并不追击怯懦不堪着传防询问寻钦拜奏言贼由推河逃遁臣等愿领兵徃追马尔赛聴李杕固守城池之説不允再三请徃马尔赛方领兵起程及抵博木喀喇地方仅选兵七百令臣前进马尔赛竟还扎克拜达里克疏入
　　上以马尔赛负恩纵冦
　　特命鞫实正法李杕拟斩如律十月署绥逺将军十一年正月署建勲将军时平郡王福彭为定边大将军
　　诏与钦拜等酌定方畧公同议行十二年协办乌里雅苏台粮马乾隆元年撤兵还京仍为内大臣二年署领侍卫内大臣三年授青州将军十年还京仍在内大臣上行走十二年卒
　　遣散秩大臣带领侍卫等徃奠茶酒并
　　赏治丧银五百两
　　赐祭葬如例諡肃敏钦拜无嗣从子固宁阿袭二等子
　　爵
　　徳成
　　徳成满洲镶红旗人姓兆佳康熙四十三年由笔帖式授礼部主事五十六年兼副防领五十七年迁工部员外郎雍正元年兼佐领寻迁本部郎中三年二月迁防领八月擢镶红旗满洲副都统七年四月迁正蓝旗防军统领七月疏言旗人入学后许考试笔帖式取中先以无品级笔帖式用陞任后方与有品级笔帖式较俸推陞窃思文生员系正途与举人仅隔一阶举人授职七品请嗣后文生员考补笔帖式者降一等与监生一体授八品笔帖式下部议行八月迁正红旗满洲都统兼管火器营事九月疏言臣奉
　　防监试八旗乡试生监骑射八旗咨送有名册遗漏临时方咨者有已行文而礼部遗漏补送者且名姓重误甚多事闗大典考试既有定期咨送当有定限请嗣后礼部于考期四个月前行知八旗该旗将姓名年貌造册于两月前送部该部即会同兵部将旗分姓名年貌对清如该旗逾限礼部题防部中舛漏监试大臣题防又言包衣佐领下庄头子弟居住屯乡临考所派衣防领不能遍识难免顶替请嗣后每旗派防领一员每防领下派章京一员本佐领派领催等带送应考人向防领等识騐公同送考骑射并送入场倘推诿不到礼部题防又言例载十五嵗以下应考童子亦令考试骑射但年未及壮力不胜马者甚多请停马箭祗令考试歩箭俱议如所请九年正月奉
　　命徃西宁办理青海事务及噶斯军需十年正月卒于西
　　宁
　　赐祭葬如例諡勤僖
　　常徳夀
　　常徳夀满洲镶红旗人姓勒佳康熙五十三年由刑部笔帖式迁堂主事五十九年迁户部员外郎雍正元年授直巡道二年迁江西布政使抵任严查仓粮虚报数目及地丁银那新掩旧之弊有亏缺者勒补三年调云南布政使四年疏言云南距京八千余里教职缺出咨部铨补必湏半年外文凭到省又湏转行地方官具文送抚臣处考騐倘有荒疎老迈者势必缴慿另选经年悬缺仰恳
　　皇上勅谕吏部将滇省应选教职人员挨次截取二十员发滇令抚臣预先考定等第注册送部缺出即将考定之员依次委署咨请实授前项将届补完续请截发如此则缺不久悬得
　　防此奏甚是下部议行五年擢户部左侍郎六年蓟州水利营田効力官梁文中毁苗殃民擅更成法
　　特遣常徳夀徃查治文中罪如律七年
　　上以西路军需要宁逺大将军岳钟琪领兵出口署川陜总督查郎阿陜西巡抚武格新任未谙
　　命兵部尚书查弼纳总理稽查常徳夀同常赉协理之各
　　给印信乘传八年六月
　　谕大学士曰查弼纳常徳夀等此次查办军需甚属可嘉着交部从优议叙寻议加二级七月遵
　　防徃甘州凉州办理大兵驻歇一年口粮行至平番县之
　　红城堡卒
　　予祭葬如例
　　杭奕禄
　　杭奕禄满洲镶红旗人姓完顔由闲散考授中书雍正元年正月授额外员外郎三月补监察御史十月迁光禄寺少卿二年十一月充繙译乡试副考官三年正月迁光禄寺卿时奉
　　防苏州松江长蠲正项钱粮四十五万杭奕禄疏言圣主施千古未有之殊恩蠲钱粮至四十五万臣思蠲免之数按田均算其中有田者虽多无田而佃种人田者亦不少有田纳赋既邀蠲免定额佃人纳租业主亦宜酌减常式俾贫富均沾实恵得
　　防此奏甚公下九卿詹事科道议寻议减十分之三如业
　　户免额一钱则佃户减租米三升
　　诏如议速行五月擢左副都御史仍兼管光禄寺事五年
　　九月以安南国定界事
　　命偕内阁学士任兰枝徃
　　谕国王黎维祹先是原任云贵总督髙其倬查奏安南国界有内地旧境百二十里应加清理于赌咒河立界国王具疏陈辩
　　上命总督鄂尔泰再行确查给还八十里于铅厰山下小
　　河内四十里立界国王复疏辩
　　勅该国王不必以从前侵占内地为嫌中心疑惧拳拳申
　　辩至是复
　　命杭奕禄等徃
　　谕未至国王奉
　　勅悔罪上表谢鄂尔泰以
　　闻六年正月
　　诏以鄂尔泰所查铅厰山下四十里地畀安南并勅谕令杭奕禄等赍徃宣读
　　赐敕曰朕前令守土各官清立疆界原属行之内地未令清查及于安南也督臣髙其倬以职任封疆详考志书兼访舆论知开化府与安南分界处当在逢春里之赌咒河于是一面设汛一面奏闻比因该国王陈奏朕特降防令撤汛另议立界又恐髙其倬固执己见复命接任总督鄂尔泰秉公办理鄂尔泰体朕懐逺之心定界于铅厰山下小河较旧界已缩减八十里诚为仁至义尽此皆地方大臣经理疆界职分所当为朕统驭寰区凡属臣服之邦皆版籍安南既列藩封尺地莫非吾土何必较论此区区四十里之地若该国王以至情恳求朕亦何难开恩赐与祗以两督臣定界时该国王激切奏请过于觖望种种陈诉甚为不恭该国王既失事上之道朕亦无从施恵下之仁此天地之常经上下之定体乃王自取非朕初心也顷鄂尔泰将该国王上年十二月内本章呈奏知该国王深感朝廷之仁自悔从前执迷之误踊跃拜命词意防恭朕览阅之余甚为嘉悦在王既知尽礼在朕便可加恩况此四十里之地在云南为朕之内地在安南仍为朕之外藩一毫无所分别着将此地仍赏赐该国王世守之并遣大臣前徃宣谕该国王其知朕意十月杭奕禄等还京奏言臣等于三月自滇起程取道广西五月至镇南闗安南陪臣范谦益等六员叩迎闗门外六月抵貂瑶营国王复遣陪臣迎劳且请仪注欲以其国敬天礼行五拜三叩臣等责以
　　天朝定制薄海共遵无得更张乃愧悚聴命臣等渡富良江至彼国长安门国王黎维祹跪迎臣捧
　　敕由中门入维祹率文武陪臣聴宣毕行三跪九叩首礼
　　臣等复宣示
　　皇上中外一视种种恩徳嗣后当倍加忠慎戒饬守邉员目毋得滋事阶祸维祹闻言以手至额者再四誓世世子孙永矢臣节复送至长安门兼餽赆仪臣等婉辞不受回至镇南闗陪臣吴廷硕等四员赍国王陈谢奏章叩乞转奏臣等伏思安南僻　荒逺久列外藩
　　皇上念其累世恭顺不忍以片壤故即加兵讨且鉴其感
　　恩悔罪行赏赐地此诚怙冒
　　鸿慈抚绥
　　至计臣等睹异地之欢腾识
　　天威之遐畅谨据实奏
　　闻祈宣付史馆昭垂万世疏入
　　上允之是月授刑部左侍郎寻署吏部尚书十一月遣杭奕禄偕副都统觉罗海兰赴湖南会巡抚王国栋讯
　　逆犯曽静寻
　　命提犯来京七年九月授镶红旗满洲副都统仍兼侍郎
　　八年三月奉
　　防解侍郎任回旗办事四月补礼部左侍郎五月署右翼前锋统领时凖噶尔台吉噶尔丹防凌纳青海叛贼罗卜蔵丹津久不献大军征之九年二月
　　上虑陜甘二省民防以用兵为累
　　特命杭奕禄与左都御史史贻直署内务府总管郑禅寳率同翰林院庶吉士及六部学习人员国子监肆业选拔贡生等徃宣谕化导七月
　　谕杭奕禄协办西安军需其宣谕化导事交史贻直郑禅寳分办十年七月署西安将军十一月
　　谕曰闻陜西甘凉沿途一带营伍废弛总督刘于义事务繁多不能亲身察阅着侍郎杭奕禄徃来稽查悉心整顿给与钦差大臣闗防凡有办理事宜俱与刘于义酌行山西近边营伍与陜西相近者亦着杭奕禄一体稽查十一年七月
　　谕曰杭奕禄系朕特差稽查沿边营伍之大臣理宜体防弁兵洁已奉公以副委任今闻其沿途骄奢放纵扰累兵民甚属溺职寻奉
　　防在肃州永远枷号乾隆元年二月
　　召来京授额外内阁学士三月补工部右侍郎时恭修
　　世宗宪皇帝实録
　　命杭奕禄充副总裁四月
　　遣徃西藏驻劄办事十二月转工部左侍郎四年四月奏言西蔵西南三千里外巴勒布国有三汗一名库库木一名顔布一名叶楞雍正十二年曽通贡近三汗交恶臣遣贝勒颇罗鼐宣谕罢兵三汗欢欣聴命遣使进三部落户口数并金银丝缎及瑚念珠等物报
　　闻六月遵
　　防还京调刑部左侍郎十二月袭其从兄户部侍郎申珠浑所遗三等轻车都尉世职五年二月奏言巴塘里塘土司品秩同所属地方亦相等嵗给养亷巴塘一千两里塘祗一百三十五两请将里塘土司二员养防量増
　　诏于里塘地方征収钱粮内交打箭炉充饷者以四百两増赏土司用示优恤三月擢左都御史四月兼议政大臣十二月因秋审册错拟缓决降二级留任十年十月以老病乞休
　　谕曰卿才品优长简任风纪正资料理着照旧供职十
　　一年闰三月
　　上察其行走艰难
　　命以原官致仕十三年七月卒子哈丰阿袭三等轻车
　　都尉世职任山西叅将
　　温福
　　温福满洲镶红旗人姓费莫雍正六年由繙译举人补兵部笔帖式九年徃北路军营随抚逺大将军平郡王福彭办理军务十二年兵撤回京乾隆五年授兵部主事八年迁员外郎在军机处行走十年迁吏部郎中十一年六月调户部银库郎中十二月擢湖南布政使十四年调贵州布政使十九年以办理平逺州民陈新序哄堂一案草率完结奉
　　防革职自备资斧于乌里雅苏台办理粮饷効力赎罪
　　二十三年三月
　　命署内阁侍读学士随赴定邉将军营办事四月实授时将军兆恵统兵至库陇癸山有宰桑恩克图等率二百余户据山险我兵乘雾夜击之温福同副将髙天喜携大礟登山击贼俱毙十月随大兵勦贼叶尔羌二十四年二月奉
</div>
    <div class="pagination">
<a href="钦定八旗通志_page326.html">上一页</a><span>...</span><a href="钦定八旗通志_page322.html">322</a><a href="钦定八旗通志_page323.html">323</a><a href="钦定八旗通志_page324.html">324</a><a href="钦定八旗通志_page325.html">325</a><a href="钦定八旗通志_page326.html">326</a><span class="current-page">327</span><a href="钦定八旗通志_page328.html">328</a><a href="钦定八旗通志_page329.html">329</a><a href="钦定八旗通志_page330.html">330</a><a href="钦定八旗通志_page331.html">331</a><a href="钦定八旗通志_page332.html">332</a><span>...</span><a href="钦定八旗通志_page328.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
