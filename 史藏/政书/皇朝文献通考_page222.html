<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 222 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 222 页/共 807 页</h1>
    <div class="content">　　册封
　　惇妃遣官祭告
　　太庙后殿
　　奉先殿
　　四十一年四月戊辰以平定两金川献俘遣官祭告
　　太庙
　　社稷
　　五月辛未以平定两金川加上
　　崇庆慈宣康惠敦和裕夀纯禧恭懿安祺皇太后徽号曰
　　崇庆慈宣康惠敦和裕夀纯禧恭懿安祺宁豫皇太后遣
　　官祭告如礼
　　十月戊午
　　册封
　　顺妃
　　诚嫔
　　循嫔遣官祭告
　　太庙后殿
　　奉先殿
　　四十二年三月辛巳以恭上
　　大行皇太后
　　尊諡遣官祭告
　　圜丘
　　方泽
　　太庙
　　奉先殿
　　社稷
　　四月癸丑以奉移
　　孝圣宪皇后梓宫于
　　泰东陵遣官祭告如二年二月礼
　　庚申以奉安
　　孝圣宪皇后梓宫于
　　地宫遣官祭告如二年二月礼
　　五月乙丑朔恭奉
　　孝圣宪皇后神主升祔
　　太庙
　　奉先殿丙寅遣官祭告如二年三月礼
　　九月丙子恭谒
　　泰陵
　　泰东陵遣官祭告
　　奉先殿
　　四十三年正月癸未恭谒
　　泰陵
　　泰东陵甲申诣
　　泰东陵行大祭礼遣官祭告
　　奉先殿
　　十月甲申
　　尊封
　　皇考裕皇贵妃遣官祭告
　　太庙后殿
　　奉先殿
　　四十四年正月丁未恭谒
　　泰陵
　　泰东陵戊申诣
　　泰东陵行大祭礼遣官祭告
　　奉先殿
　　四月壬申恭谒
　　泰陵
　　泰东陵癸酉诣
　　泰东陵行释服大祭礼遣官祭告
　　奉先殿
　　四十五年
　　皇上七十万夀圣节遣官祭告
　　圜丘
　　方泽
　　太庙
　　奉先殿
　　社稷
　　五十年正月辛亥朔元旦
　　恩诏以纪元五十覃庆神人遣官祭告
　　圜丘
　　方泽
　　太庙
　　奉先殿
　　社稷
　　因事祗告仪
　　因事祗告
　　圜丘遣亲王一人将事及执事官致斋一日豫期翰林院具祝文【随事撰拟】太常寺送内阁恭书奉诸
　　南郊神库洁备器陈至日五鼓设
　　神座幄于
　　圜丘陈鹿脯鹿醢兔醢枣榛葡萄桃实莲实鑪一镫六爵垫一幄南中设一案少西北向供祝版司祝一人立于案西东面东设一案西向陈告祀制帛一香盘一尊一幂勺具爵三司香司帛司爵各一人立于案东西面纠仪御史二人一人东位西面一人西位东面太常寺典仪一人立第二成午阶上之东掌燎立燎鑪东南隅鸡初鸣遣官豫竢于
　　昭亨门外賛引太常寺賛礼郎二人豫竢于外壝南右
　　门外均朝服黎明太常寺卿率属诣
　　皇穹宇奉请
　　皇天上帝神位入坛恭设座上如仪遣官入
　　昭亨右门至外壝南右门賛礼郎引入诣
　　圜丘升西阶至第三成午阶上典仪賛就位执事官各共乃职【凡礼仪节次皆典仪唱賛后同】賛礼郎引遣官就拜位北面立典礼賛迎
　　神司香奉香进至案前祗竢賛礼郎賛升坛引遣官升西阶就香案前立賛跪遣官跪賛上香司香跪进香遣官上炷香次三上瓣香兴賛复位引遣官自西阶降复位立賛跪叩兴【凡遣官升降行礼皆賛皆引后同】遣官三跪九叩兴賛行初献礼司帛奉篚司爵掲尊幂勺挹酒实爵以次进至案前祗竢遣官升
　　坛诣
　　神位前跪司帛跪奉篚遣官受篚拱举奠于案司爵跪奉爵遣官受爵拱举奠于垫中兴賛读祝遣官降自午阶之左至第二成当阶北面跪司祝诣祝案前跪三叩奉祝版跪案左读祝毕奉安
　　神位前篚内跪叩如初退遣官行三叩礼兴仍降西阶复位次亚献献爵于左次三献献爵于右仪同賛送
　　神遣官行三跪九叩礼兴賛奉祝帛香送燎司祝奉祝司帛奉篚皆三叩司香奉香以次降午阶遣官避立西旁竢过复位賛望燎遣官降西阶出内壝南右门诣燎所望燎賛礼郎告礼毕引由外壝南右门出太常寺卿率属恭请
　　上帝神位还
　　御如仪各退
　　因事祗告
　　方泽遣亲王一人将事凡致斋具祝文洁备器陈至日设神座幄陈祭品幄北中设一案少西南向供祝版西设一
　　案东向陈尊爵香帛与告
　　圜丘礼同司香司帛司爵司祝各一人立西案西东面纠仪御史一人东位西面一人西位东面太常寺典仪一人立第一成子阶下东面掌瘗立瘗坎西北隅鸡初鸣遣官豫竢于
　　坛北门外赞引太常寺賛礼郎二人豫竢于外壝北左门
　　外均朝服太常寺卿率属诣
　　皇只室奉请
</div>
    <div class="pagination">
<a href="皇朝文献通考_page221.html">上一页</a><span>...</span><a href="皇朝文献通考_page217.html">217</a><a href="皇朝文献通考_page218.html">218</a><a href="皇朝文献通考_page219.html">219</a><a href="皇朝文献通考_page220.html">220</a><a href="皇朝文献通考_page221.html">221</a><span class="current-page">222</span><a href="皇朝文献通考_page223.html">223</a><a href="皇朝文献通考_page224.html">224</a><a href="皇朝文献通考_page225.html">225</a><a href="皇朝文献通考_page226.html">226</a><a href="皇朝文献通考_page227.html">227</a><span>...</span><a href="皇朝文献通考_page223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
