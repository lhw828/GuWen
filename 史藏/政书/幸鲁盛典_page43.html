<!DOCTYPE html>
<html>
<head>
    <meta charset="UTF-8">
    <title>幸鲁盛典 - 第 43 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>幸鲁盛典 - 第 43 页/共 87 页</h1>
    <div class="content">　　圣徳惟天授
　　幸鲁虚怀为道存香绕八鸾浮瑞霭霞连三观涌朝暾
　　骏奔终事逾严肃肸蠁遥通静不喧
　　其二
　　宫墙数仞望森森
　　鳯辇遥过意自深
　　至徳后先同作圣
　　执中今古独传心一时芹藻披甘雨四壁金丝起玉音俯仰遗徽眞俨在杏坛风日细泉吟
　　圣驾东巡幸阙里颂【有序】
　　日讲官起居注詹事府少詹事兼翰林院侍讲学士【臣】归允肃
　　稽古帝王拓迹建统宅中图大奉天地之纪恊神人之灵湛恩鸿厐禔福中外厥有亘古未耀之典大道积而逾光鸿仪郁其有待扩然一振举之以扶持人心震动耳目真觉世之标准君师之极轨也我
　　皇上下武基命绍文开绩徳威遐畅覃及四表凡孽臣违拒么麽保聚背恩干纪者皆相继剪除穷山阻海负险介恃之众无不弭首帖服归命恐后至仁洋溢润溉穹壤烛龙若木之乡条支织皮之旅皆重九译而献图王会而至跂行喙息懽豫顺动域内太和圜草之风滋康衢之谣作
　　天子犹穆然兴思防防乎忧蒸生之未遂求所以加惠
　　乎穷檐爰
　　命礼官修旧章遵时巡肆觐之制
　　涣汗徳音肆赦蠲责问民疾苦
　　赐所过田租燔柴岱宗黜七十二君矫诬之陋歴视
　　江淮慰亿兆民其咨之愿
　　警跸辍严徒御不饰所至夹道扶老携幼欢声雷殷戒侈靡之习俗奬廉善之吏治明试以功车服以庸以至夏社殷墟并令饬治霑
　　旷泽焉雷雨之施溥矣灌溉之利博矣尔乃属车清尘
　　回
　　銮鲁郊遂辏尼山升阙里之堂下拜登献肇举备礼歴观车服礼器周旋庭庑俛仰墟墓慨然曰渊哉邈乎千圣之道术百王之治法毕萃于兹
　　予一人敢不加防遂进四氏学徒执经讲艺谘悉同异称制临决如永平故事仙葩九斿曲茎承芝留贮乎阙庭为万代景仰
　　亲洒宸翰辉禁额金薤玉书炳耀琳琅囘云汉之章宣图书之蕴扬扢风徽润饰道奥龙文琬琰光于不朽复蠲赋瞻田培护松楸遂其繁衍诸在引擢之列者令早试民社各展其所学赉予优洽奬劝谆至煌煌哉崇儒之
　　钜典振古烁今矣昔汉髙过鲁太牢致祀侈为四百年王业唐宋之君躬奠再拜亲制像赞并事媺一时况乎撷道徳之要阐洙泗之精表章
　　至圣如此其隆重者哉若夫褒姬公之裔聿崇庙貌烝尝世守榱桷几筵观聴一新是又所以隆配天之絶业报制作之成功发皇幽渺亘千禩而未有闻者也微【臣】职在珥笔不揆固陋稍摅万一虽不足以飏
　　熙朝之盛事耀孔壁之文彩使微眇姓氏得附大典之末实不世之荣遇也敬作颂曰
　　荡荡由庚底民之生诞作圣兮式我
　　皇度聿徃求寕日跻敬兮峩峩岱宗以表鲁邦灵所钟
　　兮龙旂
　　亲展盛仪道则充兮我
　　皇于迈拊循万方裒时对兮拜奠泮雝令徳善教秩有位兮日星丽天斯文后先丕光显兮布濩衍溢锡之球璧彰懋典兮防肇祀聿秉周礼芬晻薆兮大泽之博暨江及淮胥滂霈兮轨防所至莫不埏埴福攸同兮
　　圣驾临幸阙里恭颂二十韵【有序】
　　日讲官起居注詹事府少詹事兼翰林院侍讲学士【臣】翁叔元
　　【臣】闻麟绂玉书之瑞徳毓水精龙文金检之符道髙山岳鲁都遗殿绣柱云泗上灵祠朱榱碧瓦汉元帝褒成之诏邑八百家宋太祖展享之文门十六防雕篹玉豆自古攸崇竹管匏笙于今为烈我
　　皇上通乾象之灵恊坤舆之徳诞膺
　　景命际防昌期七政既调罗九賔之玉帛百神允洽舞六代之咸韶埋苍璧以告成功肃碧坛而防荐祀于时详徴月令博采明堂用循甲子之期
　　翠舆东狩方値仲冬之月玉琯南浮驻
　　万乘之旌门裁九华之
　　帐殿爰修秬鬯是致苾芬五衢入不壤之宫光余丹
　　瓮两观抚重生之桧隂满璧池乃
　　命乐官按钧天之奏舞干籥之仪金砌鳯箫间朱丝之疏越铜槃龙羃陈翠俎之馨香讲艺霞帷扪碑藓径寒烟射圃旧井犹存暮草书堂故台不废擘花牋之防赋
　　赐文绮之锦裘
　　丹诏一封户邀蠲税绿绨万卷家承赐书遂使昌平亭
　　下山花拂香
　　辇之傍安乐里中林草映春旗之上
　　诣孔阡而酾酒识藏珠埋玉之乡祠周庙而陈词过巢鳯栖鸾之阁【臣】叔元滥名词翰备位辟雍覩盛事于文明蠡筳窃愧拟小言而弇陋梗概微陈
　　海内承平日神京扼建瓴山河钟瑞气珪玉恊英灵礼乐昭三代文章炳六经干符膺
　　大位皇极系
　　明廷释菜歌修徳销戈识缓刑芙蓉通
　　月殿翡翠敞云屏
　　玉诏颁巡狩
　　金舆出禁庭千门仙仗动万骑防斿停画扇装珠彩香鞯饰翠翎文裘轻雪犯锦褎晓烟零瑶防探遗箧雕轮过野坰碧霞明月岭白草绣江亭孔窦灵祠迥防山古树冥甍标承紫闼榱桷隠朱櫺龙勺涵椒液雷尊閟桂醽牲牢凭致享黍稷荐维馨烟折荒碑绿苔延古甃青缁帷瞻气象绣衮覩仪型
　　宸藻搜东壁
　　天书降北溟四门惊妙笔翰墨动微星
　　恭和
　　圣制甲子冬至幸阙里诗
　　翰林院侍读学　士【臣】沈上墉
　　洙泗开儒业千秋尚肯堂若非观孔壁谁复忆尧墙车服形声近诗书厯数长见闻俱有托
　　天子正垂裳
　　圣驾幸阙里释奠
　　先师礼成恭纪
　　翰林院侍读学士【臣】沈上墉
　　在昔舜东巡二月至岱宗我
　　皇初幸鲁帝车指孟冬岂惟侔辑瑞实欲遡圣踪徘徊曲阜邑陟降夫子宫雍雍冠履泽穆穆俎豆容悠然见意象钻仰表幽通泰山髙无极海水深无穷星辰宿其下日月浴其中斯文厯亿载髙深与之同大哉符元化仔肩赖
　　王躬
　　恭和
　　圣制甲子冬至幸阙里诗
　　日讲官起居注翰林院侍读学士【臣】髙士竒
　　百里分圭地千秋习礼堂
　　圣人犹止辇庸贱得循墙簋豆陈仪备笙鼗入奏长崇
　　文修旷典删述佐垂裳
　　御书万世师表四字留阙里恭纪二首
　　日讲官起居注翰林院侍读学士【臣】髙士竒
　　数仞宫墙不可梯龙鸾亲见自
　　天题君师作统源相合徳业同符事岂暌肆映雕櫺金碧浅新悬绣栱日星低唐碑宋跸浑堪陋漫説曩篇宝绿绨
　　其二
　　明粢洁鬯礼方殷喜覩
　　宸章簇五云门际和风迎毓粹阁前晴霭动奎文诸生羽籥观型逺四氏弦歌肄业勤争説师儒遭
　　盛代宠光缝掖总同分
　　扈从
　　驾幸孔林恭纪百韵
　　日讲官起居注翰林院侍读学士【臣】髙士竒
　　礼乐雍容日车书顺应年两仪辉碧落万纬聚珠躔治洽苞符啓
　　心勤警跸宣燔柴青帝右释菜素王前遣祀曩代加封陋徃编罇卣牺象设簨簴鼓钟悬念典多奬斋诚更洁蠲回镳辞桧殿结轸度松阡罄折诸儒凛趋跄庶尹防圭门纡锦辔石表拂华旃境迥神爰宅功髙报乃专絪緼元气毓翕辟太和全灌木千章防穹碑百氏鑴迢迢循宝埒肃肃缭周堧陟降方颙若低囘倍僾然峰峦交体势水泽互盘旋野向奎娄指山看鳬峄连面离文炳蔚吞巽脉纒绵虹影迎洙跨云冈拥泗眠羣灵咸萃矣至道永藏焉异兆留黄玉新禋郁紫烟虫鱼蟠篆古剑笏卓趺坚翠密层霄翳苍深老榦蜷探蓍占大易扪楷忆名贤坛位星辰灿阶基雨露鲜荆榛从不扰禽鸟亦知迁四顾规模豁千秋统绪延思堂开别寝射圃望遥防观以诛奸葺衢因殡母传蜿蜒环旧迹森错接重枅垄畔班昭穆垣端列后先墓庐茅尚覆享室燎长燃带砺传家乆丝纶锡祉骈瞻崇逾衮冕抚玩及桮棬况値温初转欣逢景最妍晴霞笼
　　瑞辇细霭簇仙軿地籁参差发天香缥缈聨谨恭生
　　近卫俨恪逮中涓鳯徳寰区外
　　龙顔咫尺边精微原合撰造化偶分权慕想
　　宸襟切褒扬
　　睿照渊圣踪常皜皜王道适平平广运祯祥集洪钧品类甄殊疆通羽籥薄海静戈鋋动植皆繁畅隂阳少伏愆三才民纪立五教学宫诠喜遘
　　鸾声哕俄停鹤盖圆横经喧曳踵负耒竞摩肩劝激増缝掖光荣被缦雷欢童叟沸雀舞巷涂填粤昔供芹藻尝闻执豆笾隆称虽屡进故事但相沿汉创陈牢制唐余荐醴筵宋亭苔已蚀元碣草徒芊曲阜云凭轼遗墟几控鞭眞邀
　　恩数渥独识
　　眷怀偏肇迹源邹鲁垂型亘幅员殷宗存缵述姬辙挽迍邅吾党谁能赞斯人讵忍捐揽绥遵率土振铎引防泉笃信删修敏询疑应对便微词明赏罚善诱取狂獧浩瀚沧瀛际巍峩泰岱顚护呵侔社稷悠乆并坤干慨自淳风邈滋为杂説穿老庄谈未息杨墨焰随煎寂灭求迦叶清虚访偓佺纷岐争欲逞习俗苦难悛正谊于今掲颓流一旦湔仰鑚劳寤寐矜式徧垓埏小子居蓬荜髫龄托椠铅考衷言寡要穷理虑空研略涉笙簧苑粗耘笔砚田审观墙甚短甘守户终键志本箪瓢乐情兼钓弋牵衣冠何朴鄙揖让毎拘挛且谓南栖越安期北走燕纎鳞才溯泳驽足遽腾鶱受禄怀新秩凝绅改旧氊成均曽肄业
　　讲幄又堂铨午给池头鲙宵擎禁里莲珥彤当绣柱繙帙侍花甎浅测慙操蠡庸才逊选钱漫摹壶汁字时擘衍波笺窃叹身縻爵良由士佩瓀服膺惓几席秉训比韦既夹双螭案还陪八骏鞯轮蹄偕络绎防罼覩飘翩河济银鬉骑江淮画鹢船猗欤林庙迩暂此去来遄徙倚临城阙踟蹰眺桷梴飞轩楹赫赫邃宇谷谸谸器得稽彜鼎铭犹记粥饘附尘奚啻壤归壑颇如川遇
　　主兹堪幸亲师夙有縁懦顽希就准愚贱敢忘筌彩仗寒郊绚
　　璿题杰构搴洵哉敦诵法非直寄游畋语似依梁翼鸣
　　同抱树蝉未工虞监句差拟李丞篇
　　幸阙里赋【有序】
　　日讲官起居注翰林院侍读学士【臣】髙士竒
　　隆古之世作君作师理同事一三代以还君师之统分矣夫祖述尧舜宪章文武圣人之学本师帝王贵贵贤贤彼此迭尚君师之理何尝不同条共贯哉汉自髙祖逮于建武永平元和延光之世唐则干封开元宋则大中祥符皆降万乘之尊折节韦布议者谓或俭于徳或歉于时元明遣官祭告修举具文而已
</div>
    <div class="pagination">
<a href="幸鲁盛典_page42.html">上一页</a><span>...</span><a href="幸鲁盛典_page38.html">38</a><a href="幸鲁盛典_page39.html">39</a><a href="幸鲁盛典_page40.html">40</a><a href="幸鲁盛典_page41.html">41</a><a href="幸鲁盛典_page42.html">42</a><span class="current-page">43</span><a href="幸鲁盛典_page44.html">44</a><a href="幸鲁盛典_page45.html">45</a><a href="幸鲁盛典_page46.html">46</a><a href="幸鲁盛典_page47.html">47</a><a href="幸鲁盛典_page48.html">48</a><span>...</span><a href="幸鲁盛典_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
