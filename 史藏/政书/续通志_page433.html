<!DOCTYPE html>
<html>
<head>
    <meta charset="UTF-8">
    <title>续通志 - 第 433 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 433 页/共 1359 页</h1>
    <div class="content">得行休归地布席以祈是夜梦王乘舟舟判为二既而适野见东洲中断乃悟焉又灵堂锁一夕茎自屈管上有指迹一奇二并使卜人筮之曰 
屈于文为尸出指者示也一奇二并三殡也先王告之矣乃趣其所发之如言而一节独阙行休号而寝梦琮告曰在洛南洲明日直殡南得之 
于是以三丧归陪葬昭陵赠琮陈州刺史永昌时行远行芳斥巂州六道使至行远遂就戮行芳幼留赦抱持请代遂与俱死西南人称冤悌云 
慎女东光县主始入岁闻慎有疾不食父哀之绐云已愈主察颜色未平终不肯御内外称之长适太子司议郎裴仲将时妃主多恃贵以奢豫 
相矜主独俭素姊弟诮曰人生富贵在得志独勤苦何为答曰我幼好礼今行之不违非得志谓何且自古贤妃淑女以恭逊著名骄纵败德况 
荣宠贵盛傥来物也可恃以凌人乎及王死号恸呕血数升免丧绝膏沐者二十年始诸王妃主自垂拱后被害者皆藳掩之神龙初诏州县普 
加求访祭以牲牢复官爵诸王皆陪葬昭献二陵主闻感恸卒敕其子曰为我谢亲戚酷愤已雪下见先王无恨矣中宗为举哀章善门下诏褒 
扬江殇王嚣封之明年薨无后

　　代王简已封薨无后
　　赵王福贞观十三年始王出后隐太子累迁梁州都督实封八百户薨赠司空并州都督陪葬昭陵无子神龙初以蒋王恽孙思顺嗣王

　　 曹王明

　　曹王明母本巢王妃帝宠之欲立为后魏征谏曰陛下不可以辰嬴自累乃止贞观二十一年始王曹累为都督刺史高宗诏出后巢王永 
隆中坐太子贤事降王零陵徙黔州都督谢佑逼杀之帝闻悼甚黔官吏皆坐免景云中陪葬昭陵三子俊杰备 【按世系表载曹王明子俊 
杰备外尚有价偲二人本传失载】 俊嗣王南州别驾杰为黎国公垂拱时并及诛神龙初以杰子允为嗣曹王是时诸三子孙自岭外还入见 
中宗皆号恸帝为泣下初武后时壮者诛死幼皆没为官奴或匿人闲佣保至是相继出帝随属远近封拜云后备自南还诏停允封而封备历 
卫尉少卿同正员薨开元十二年复封允薨子戢嗣位左卫率府中郎将子皋嗣

　　皋
　　象古
　　道古

　　皋

　　皋字子兰少补左司御兵曹参军天宝十一载嗣王事母太妃郑以孝闻安禄山反奉母逃民闲闲走蜀谒元宗由都水使者迁左领军将 
军上元初旱歉皋禄不足养请补外不许乃故抵轻法贬温州长史俄摄州事州大饥发官廪数十万石赈饿者既贷乃自劾优诏许就进少府 
监时殿中侍御史李钧与其弟京兆法曹参军锷宦既遂不肯还乡母穷不自给皋行县见之叹曰入则孝出则弟有余力则学若二子者可与 
事君哉举劾之并锢死 【旧书作改处州别驾行州事】 召还未得见即上书言治道诏授衡州刺史为观察使谩劾贬潮州会杨炎起道州 
为宰相知皋直复用为衡州刺史初御史覆讯皋惧忧其母出则囚服入乃衣冠貌言如平常及为潮以迁入告至是复位乃言其实建中元年 
进拜湖南观察使前帅辛京杲贪虐使部将王国良戍武冈赖其富即劾以死国良恐据县反敛荆黔洪桂兵讨之再岁不能下皋至遗书曰观 
将军非敢大逆者特逃谗抗死尔将军遇我可以降我固为京杲诬者幸蒙雪何忍以兵加将军哉以为不然我以阵术破将军阵以攻法屠将 
军城非将军所度也国良得书喜且畏因请降然尚首鼠皋即日单骑称使者造国良垒贼延使者入皋大呼其军曰有识曹王者乎乃我也来 
受良降良今安在一军愕眙不敢动国良迎拜叩头请罪皋执手约为昆弟则尽焚攻守具散其兵有诏赦之赐名惟新明年持母丧至江陵会 
梁崇义反夺为左卫大将军复观察湖南李希烈反迁江西节度使受命日不宿家至豫章令将吏曰有功未申与怀器谋不发者皆自言得裨 
校伊慎李伯潜刘旻悉补大将擢王锷为中军以马彝许孟容为幕府治战舰裒兵二万以士二千五百委慎等教之自将五百人教以秦兵团 
力法联其赏罚弛张如一乃约以五百击慎卒二千五百莫能当其锋即尽以教之初慎书从希烈平襄州至是希烈惧为皋用即反闲德宗信 
之将诛慎皋请赦之使自效会与贼夹江阵皋勉慎立功以所乘马及器铠赐之使将先锋斩贼数百级乃免贼栅蔡山不可攻皋声言西取蕲 
引兵舰循厓泝江上贼闻以嬴师保栅悉军行江北与皋值西去蔡山三百里皋悉遣步士登舟顺流下攻蔡山拔之闲一日贼救至大败乃取 
蕲州降其将李良平黄州兵益振会舒王为元帅授皋前军兵马使俄而天子狩奉天盐铁使包佶为陈少游所窘以运漕沂江次蕲口希烈使 
杜少诚将步骑三万将绝江道皋遣伊慎兵七千御于永安走之以功进工部尚书帝驻梁州皋贡助相望以天子处外乃不敢居城府出屯西 
塞山大洲徙郡县为军市改户部尚书 【旧书作工部尚书】 又遣伊慎王锷攻安州未下希烈遣刘戒虚以步骑八千援之皋命李伯潜迎 
击于应山俘之遂下安州斩伪刺史王嘉祥希烈别遣兵援隋州皋破之厉乡因下平静白雁关贼遂不敢南略迁荆南节度使赐实封三百户 
凡战大小三十二取州五县二十斩首三万三千禽生万六千 【按旧书凡下州四县十七大小十余阵而韩愈曹成王碑云大小之战三十 
有二取五州十九县与二书又不相合也】 未尝败师所过不敢伐桑枣践禾稼朝廷仰食江淮而西道出九江至大别皆与贼接皋转战数千 
里饷路遂通江汉倚皋为固淮西平乃请护丧归东都帝遣中人赗吊讫葬来朝还镇初江陵东北傍汉有古鄣不治岁辄溢皋修塞之得其下 
良田五千顷规江南废洲为庐舍构二桥跨江而流人自古者二千余家繇荆州抵乐乡二百里其闲墟聚凡数十不井饮皋使命凿井以便人 
贞元初吴少诚擅蔡故徙皋镇山南东道割隋汝以益军 【按方镇表云增岭唐邓安与本传异】 练兵峙粮市回鹘马以益战骑岁时大畋 
以教士少诚畏之皋性勤俭能知人疾苦参听微隐尽得吏下短长其赏罚必信所至常平物估豪举不得擅其利教为战舰挟二轮蹈之鼓水 
疾进驶千阵马有所造作皆用省而利长以物遗人必自视衡量库帛皆印署以杜吏谩扶风马彝未知名皋识之卒称正直张柬之有园囿在 
襄阳皋尝宴集将市取之彝曰汉阳有中兴功今遗业当百世共保奈何使其子孙鬻乎皋谢曰主吏失词以为君羞微君安得闻此言卒年六 
十赠尚书右仆射谥曰成皋尝自创意为欹器以髤木上出五觚下锐圆为盂形所容二豆少则水弱多则强中则水器力均虽动摇乃不覆云 
子象古道古

　　象古

　　象古元和中自衡州刺史擢南安都护贪纵不法驩州刺史杨清蛮酋也象古忌其豪召为牙门将常郁郁思乱会讨黄贼象古发甲助之 
乃授清兵三千清与子志烈还袭安南杀象古并其家诏授清为琼州刺史以桂仲武为都护清拒命仲武分谕渠酋兵皆附破城斩清夷其族

　　道古

　　道古举进士献书阙下擢校书郎集贤院学士累迁司门员外郎历利隋唐睦四州刺史柳公绰镇鄂岳为飞谮上闻宪宗欲代之裴度言 
嗣曹王皋尝能以江汉兵制李希烈威惠在人今以其子将必有功会道古自黔中观察使入朝乃代公绰倍道入其军公绰惶遽出财赀皆被 
夺元和十二年攻申州破其郛进围中城守卒夜驱女子登而噪发悬门以出道古众乱多死于贼李听守安州未尝败道古诬逐之 【按吴 
缜纠谬云柳公绰传元和十一年为李道古代还除给事中并无飞语及道古迫逐之事又李听传云徙安州会观察使柳公绰方讨蔡以听典 
军声振贼中召为羽林将军亦无道古迫逐之事今考旧书李皋传唯不载飞谮上闻之事余皆同】 自将出木陵 【旧书作穆陵】 关士 
卒骄不能制又度支钱道古悉以馈权幸故赐不给其下怨怒战不甚力贼亦易之故再入申不能下卒无功淮西平加检校御史大夫召为宗 
正卿左金吾将军帝喜服饵道古欲自媚而所善柳泌自谓能化金为不死药乃因宰相皇甫镈以闻俄会帝崩穆宗为太子恶之既立诛泌贬 
鏄斥道古为循州司马终以服丹呕血死长庆初诏还其官道古巧于宦便佞倾下游公卿闲常与奕博伪不胜厚进所偿嗜利者多得其欢心 
故少盗美名及死卖宅以葬

　　钦定续通志卷一百八十三

　　●钦定续通志卷一百八十四　宗室传四

　　宗室传

　　唐 【四】

　　○唐四

　　高宗诸子
　　中宗诸子
　　睿宗诸子

　　△高宗诸子

　　高宗诸子

　　燕王忠　　　泽王上金　　　许王素节【璆】孝敬皇帝宏　章怀太子贤【守礼　承宏承寀】

　　高宗八子后宫刘生忠郑生孝杨生上金萧淑妃生素节武后生宏贤中宗皇帝睿宗皇帝

　　燕王忠
　　泽王上金
　　许王素节
　　孝敬皇帝宏
　　章怀太子贤

</div>
    <div class="pagination">
<a href="续通志_page432.html">上一页</a><span>...</span><a href="续通志_page428.html">428</a><a href="续通志_page429.html">429</a><a href="续通志_page430.html">430</a><a href="续通志_page431.html">431</a><a href="续通志_page432.html">432</a><span class="current-page">433</span><a href="续通志_page434.html">434</a><a href="续通志_page435.html">435</a><a href="续通志_page436.html">436</a><a href="续通志_page437.html">437</a><a href="续通志_page438.html">438</a><span>...</span><a href="续通志_page434.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
