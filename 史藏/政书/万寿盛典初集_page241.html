<!DOCTYPE html>
<html>
<head>
    <meta charset="UTF-8">
    <title>万寿盛典初集 - 第 241 页/共 307 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>万寿盛典初集 - 第 241 页/共 307 页</h1>
    <div class="content">

　　万寿盛典初集卷一百一
　　钦定四库全书
　　万寿盛典初集卷一百二
　　歌颂四十二【教习进士馆诸臣三】
　　万寿诗【七言律四首】
　　教　　　习　　进　　士【臣】张秉亮
　　厚泽涵濡徧万方太平
　　天子庆当阳东皇气协春台暖北斗文増
　　帝座光建极无疆天久大膺图有道日舒长两阶合听
　　云韶奏仙管锵鸣乐未央【其一】
　　夀字凝烟宝篆萦惠风调畅播芳馨咏诗吉日闻庚戊占象祥星见丙丁德已参三行自健道惟得一体长宁璿源深濬川方至
　　圣祚绵延亿万龄【其二】
　　六服胥还古治淳如天
　　圣德握洪钧贞元际防周黄道景庆纷纶浃
　　紫宸仁夀镜悬轩厯永昭华玉効舜廷珍从兹章蔀増
　　筹防咸五登三逈莫伦【其三】
　　疆索开禹甸功东西南朔凛
　　皇封舆图辨壤金汤固朝集充廷玉帛通树号万年蟠上苑鼎垂亿载炳层穹懽腾瀚海扶桑外茀禄天申佑
　　圣躬【其四】
　　万寿诗【七言律四首】
　　教　　　习　　进　　士【臣】何隆遇
　　瑞气祥虹甲子新
　　巍巍徳业共尊亲
　　万年宝厯承天眷五色祥云捧
　　圣人仁沐苍生皆得寿恩流绿野总如春韶韺奏处披
　　阊阖浩荡郊原集鳯麟【其一】
　　上林晓树啭新莺和入南薰庆阜成
　　端拱松云祥自集照临函夏物咸亨苍精早映华星朗黄道中悬瑞日明遥听衢歌腾绣壤喜将耕凿荅升平【其二】
　　屡颁
　　纶綍浃春温纯嘏天心锡
　　至尊一统车书同六合九霄景物焕千门南山峙作无疆夀沧海波流不竭恩拜手欢呼何所愿惟应厯数竝乾坤【其三】
　　绕殿祥风拂紫烟葵诚敬上九如篇愿同夀佛名无量长与灵椿纪大年蓂叶舒时増玉纪桃花开日灿瑶天球图永奠如茨福岁岁霞觞进
　　御筵【其四】
　　万寿诗【七言律四首】
　　教　　　习　　进　　士【臣】李五福
　　瑞气晨浮
　　紫禁中春光
　　圣化两融融千官齐上升恒祝万国胥还浑灏风乐奏钧天翔彩鳯祥开华渚忆流虹五云深处红轮展喜溢龙墀拜舞同【其一】
　　风物雍和气候清由来
　　干徳致升平韬钤授处周戈戢疏瀹筹时禹烈成匝地阳春方浩荡一天迟日正文明嵩呼自叶华封祝重译占风万里情【其二】
　　阊阖门开逹四聪左图右史在
　　宸衷向明已勅庚先治乗暇犹存丙夜功频有
　　恩波盈蔀屋时闻康阜应薰风侍臣朝夕披青简未必
　　商周可比隆【其三】
　　蓂荚呈祥泰宇明熙熙动植庆生成插天岳镇凝还峙亘古曦轮耀转明击壤羣思歌
　　帝力育才何幸到儒生【小臣】忝附班联后犹被青阳雨
　　露荣【其四】
　　万寿诗【七言律二首】
　　教　　　习　　进　　士【臣】徐永祜
　　泰符启运庆中天一色霞光绕
　　御筵玉厯初周尧甲子金瓯永奠禹山川春融绣野祥麟舞日丽丹霄防鳯旋复旦光华今再覩【小臣】欢颂九如篇【其一】
　　治际雍熙寿域开郁葱佳气满蓬莱
　　九重春色浓于锦五岳呼声殷若雷南极景星云外灿西池仙果日边来虹流电绕祥何限愿进琼瑶献夀杯【其二】
　　万夀诗【七言律二首】
　　教　　　习　　进　　士【臣】毕　防
　　璚云芝盖照
　　宸居六十年来庆有余
　　睿藻纷披辉日月鸿图巩固萃车书太平人乐腾三祝纯嘏天申颂九如符箓已传周甲子纪年才是大椿初
　　【其一】
　　风光淡沲日华清又值尧年浃玉衡瑞露早随仙掌湛彩云时傍翠旗生
　　六旬宝厯周还始五纪珠躔久愈明
　　圣寿无疆征大徳不须金鉴助升平【其二】
　　万寿诗【七言律二首】
　　教　　　习　　进　　士【臣】髙钟岳
　　浩荡鸿恩被八荒欣逢
　　圣节正迎祥璇玑久运经纶逺蓂荚新生化育长人在春台歌复旦天开夀域徧遐方葵心向日欢无极敬颂升恒拜手飏【其一】
　　追随剑佩列班行阊阖晨趋晓色苍暖日仙桃三月丽瑞烟宝鼎五云光时逢华祝披仙箓遥听嵩呼进
　　御觞甲子初周瞻紫气
　　恩波从此共天长【其二】
　　万寿诗【七言律二首】
　　教　　　习　　进　　士【臣】景　仑
　　条风习习霭祥光物彩欣随
　　圣厯昌
　　峻徳日新同日丽
　　遐龄天保与天长讴歌万国霑声教抃舞千官竞拜扬
　　瑶草琪花齐献瑞
　　九重端拱乐无疆【其一】
　　蓂荚敷荣紫气迎舒长化日庆文明根源精一
　　皇心粹磅薄垓埏
　　帝业宏
　　万岁声呼绵宝箓五云色灿映金茎【小臣】欲献南山颂
　　长附鹓行庆太平【其二】
　　万寿诗【七言律二首】
　　教　　　习　　进　　士【臣】黄之绶
　　巍峩
　　圣徳逈难名瑞气舒为
　　宝厯祯学裕缉熙天竝健化征悠久物咸亨武功永勒河山壮文教常悬日月明花甲才周浑未艾添筹预欲指东瀛【其一】
　　千门向晓百花红虎拜山呼络绎同夹路萦廻香霭细分曹祈祝好风融讴歌想见
　　皇情豫宵旰弥増
　　帝业崇岂独神畿情倍切懽腾早已徧寰中【其二】万寿诗【七言律二首】
　　教　　　习　　进　　士【臣】凌　霄
　　玉帛充廷共拜飏虹流嘉庆记祯祥天开
　　宝厯经纶逺人际昌期日月长夀域鸿庥滋雨露春台徧徳乐耕桑郊原一望平如砥遐迩同称
　　万岁觞【其一】
　　遥防霁旭拥祥烟花舞莺歌拱
　　御筵早喜共球禹甸却逢花甲庆尧年嵩呼处处歌
　　謡地华祝村村熙皥天幸际
　　圣朝乐育相随拜舞玉墀前【其二】
</div>
    <div class="pagination">
<a href="万寿盛典初集_page240.html">上一页</a><span>...</span><a href="万寿盛典初集_page236.html">236</a><a href="万寿盛典初集_page237.html">237</a><a href="万寿盛典初集_page238.html">238</a><a href="万寿盛典初集_page239.html">239</a><a href="万寿盛典初集_page240.html">240</a><span class="current-page">241</span><a href="万寿盛典初集_page242.html">242</a><a href="万寿盛典初集_page243.html">243</a><a href="万寿盛典初集_page244.html">244</a><a href="万寿盛典初集_page245.html">245</a><a href="万寿盛典初集_page246.html">246</a><span>...</span><a href="万寿盛典初集_page242.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
