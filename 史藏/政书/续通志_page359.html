<!DOCTYPE html>
<html>
<head>
    <meta charset="UTF-8">
    <title>续通志 - 第 359 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 359 页/共 1359 页</h1>
    <div class="content">　　焦竑曰入小说非改传记
　　吴筠两同书一卷
　　陈振孙曰中兴书目唐吴筠撰唐志同但入小说类其书采孔老为内外十篇名祝融子两同书祝融者谓鬻子为诸子之首也
　　（臣）等谨案两同书陈氏书录马氏经籍考咸入杂家至晁氏读书志则附此书于庄老之后志入小说非也
　　陆羽茶经三卷张又新煎茶水说一卷
　　焦竑曰入小说非改食货
　　（臣）等谨案唐志著录仍有温庭筠采茶录一卷应并入食货
　　石氏星经簿赞一卷
　　陈振孙曰唐志称石氏星经簿赞馆阁书目以其有徐颍婺台等州疑后人附益今此书明言依甘石巫咸氏则非专石申书也
　　厯算类三十六家
　　陈振孙曰张邱建夏侯阳算经之类志皆入厯算案射御书数均一蓻也不专为厯算设故列杂艺
　　刘秩政典三十五卷杜佑通典二百卷苏冕会要四十卷续会要四十卷
　　陈振孙曰凡通典之书唐志列之类书类馆阁书目亦然案通典载古今制度沿革非类也焦竑曰通典会要系典制书入类家非
　　（臣）等谨案陈氏书录通典会要入典故焦氏经籍志同
　　太清神丹中经三卷
　　焦竑曰入医非改道家
　　（臣）等谨案医术一门仍有太清神仙服食经太清璇玑文太清诸丹药要录金匮仙药录神仙药食经神仙服食方神仙服食药方狐 
子万金诀狐子杂诀明月公陵阳子秘诀黄公神临药秘经黄白秘法房中秘术玉房秘诀焦氏经籍志并改入道家

　　○宋蓻文志 

　　宋志仿前史分经史子集为四类而条列之经类十一史类十三子类十七集类四其有重出及纰缪应正者并列于左周公谥法一卷沈 
约谥法十卷贺琛谥法三卷王彦威续古今谥法十四卷春秋谥法一卷谥法三卷六家谥法二十卷苏洵嘉佑谥法三卷皇佑谥录二十卷蔡 
攸政和修定谥法八十卷郑樵谥法三卷
　　马贵与曰谥者国家之大典今历代史志俱以谥法入经解门则伦类失当今除周公谥法春秋谥法二项入礼门而历代之谥法则俱附 
于仪注之后焦竑曰谥法十一种入经解非附仪注
　　（臣）等谨案周公谥法即汲冢谥法篇春秋谥法即杜预释例晁氏读书志亦以二种入礼门焦氏谓十一种皆改附仪注未尽然也
　　虞荔鼎录一卷
　　焦竑曰入小学非
　　（臣）等谨案焦竑经籍志入食货
　　崔逢玉玺谱一卷郑文宝玉玺记一卷
　　焦竑曰入小学非
　　（臣）等谨案焦竑经籍志入仪注
　　荆浩笔法一卷
　　焦竑曰入小学蓻术两出
　　（臣）等谨案焦竑经籍志入蓻术
　　刘敞先秦古器图一卷吕大临考古图十卷李公麟古器图一卷政和甲午祭礼器欵识一卷宣和重修博古图录三十卷薛尚功历代钟 
鼎彝器欵识法帖二十卷庆元嘉定古器图六卷
　　马贵与曰考古图诸书晁氏以入小学门陈氏以入书目门皆失其伦类既所考者古之礼器则礼文之事也故厘入仪注门
　　（臣）等谨案志入小学与晁氏同
　　宋名臣录八卷宋勋德传一卷宋两朝名臣传三十卷咸平诸臣录一卷熙寍诸臣传四卷两朝诸臣传三十卷张唐英宋名臣传五卷葛 
炳奎国朝名臣叙传二十卷
　　焦竑曰入正史非改传记
　　编年类一百五十一部
　　焦竑曰日历起居注实录入编年今别出
　　（臣）等谨案马贵与之言曰实录即是仿编年之法故以实录入编年而日历则附起居注云
　　宋政录十二卷宋圣政编年十二卷黄维之太祖政要二十卷
　　焦竑曰圣政宝训编年别史故事三出
　　（臣）等谨案宋志编年惟见政录圣政政要等书而宝训则未之见至别史一门则有圣政纪政要圣政录三朝宝训两朝宝训六朝宝 
训三朝训览图故事一门又有五朝宝训三朝训览图及高宗圣政光宗圣政诸书是圣政三出而宝训则两出也焦氏经籍志石介三朝圣政 
录三卷入杂史而富弼三朝圣政录十卷又入时政记吕夷简三朝宝训三十卷入杂史而李淑三朝宝训三十卷又入时政记至宋政录十二 
卷则杂史时政记两出是亦编纂之讹也案陈振孙书录马贵与经籍考凡圣政宝训皆入故事而编年别史则无之庶从其类云
　　唐僖宗日厯一卷
　　（臣）等谨案日厯之书己见编年矣兹于别史复出僖宗日厯似于体例未画一也
　　蔡邕独断二卷
　　（臣）等谨案陈振孙之言曰独断一书记汉世制度礼文车服及诸帝世次而兼及前代礼乐盖其书言礼为详故崇文总目遂初堂书 
目陈振孙书录马贵与经籍考咸入仪注志入故事非也
　　故事类一百九十八部
　　（臣）等谨案御史台记集贤注记翰林故事史馆故事麟台故事诸书志皆入故事类据崇文总目遂初堂书目陈振孙书录马贵与经 
籍考咸列职官夫书以御史集贤标题则职官之书非故事之书也
　　司马光百官公卿表十五卷
　　陈振孙曰本入职官类以稽古录序云由三晋开国迄于显德之末臣既具之于厯年图自六合为宋接于熙寍之元臣又着之于百官表 
即谓此书盖与通鉴相表里故着之编年
　　（臣）等谨案宋志在职官
　　王应麟通鉴地理考一百卷通鉴地理通释十四卷
　　焦竑曰入职官非改编年
　　汉蓻文志考证十卷
　　焦竑曰入职官非改附正史
　　汉制考四卷
　　焦竑曰入职官非改故事
　　李恕己诫子拾遗四卷
　　焦竑曰入传家非附儒家
　　包谞河洛春秋二卷
　　焦竑曰入传记非改杂史
　　李涪刊误一卷
　　焦竑曰入传记非改小说
　　邱旭宾朋晏语一卷
　　焦竑曰入传记非改小说
　　沈立都水记二百卷又名山记一百卷李清臣重修都城记一卷王革天泉河记一卷郑言复交趾录二卷干明会稽录一卷
　　焦竑曰入传记非改地理
　　三楚新录一卷
　　焦竑曰入传记非改杂史
　　洪遵泉志十五卷张甲浸铜要录一卷
　　焦竑曰入传记非改食货
　　（臣）等谨案陈振孙书录列此二书于杂蓻而遂初堂书目则以铸钱故事及浸铜要录咸入本朝故事类马贵与经籍考同志以铸钱 
故事入故事类而泉志浸铜要录乃入传记顾协钱谱又入小说乱其例矣
　　曾致尧广中台记八十卷
　　焦竑曰入传记非改职官
　　王皞唐余录六十卷
　　（臣）等谨案陈振孙之言曰其书列韩通于忠义传且表出本朝褎赠之典五代史新旧皆不及此故陈氏书录入别史而焦竑经籍志 
至列之编年志入别史可也乃于传记又出是书误矣
　　学士年表一卷
　　焦竑曰入传记非改职官
　　欧阳修归田录八卷朱定国归田后录十卷
　　焦竑曰入传记非改小说
　　王通元经薛氏传十五卷
　　焦竑曰编年传记两出改儒
　　五龙秘法一部 【卷亡】 
　　焦竑曰入地里非改五行
　　孟子十四卷
</div>
    <div class="pagination">
<a href="续通志_page358.html">上一页</a><span>...</span><a href="续通志_page354.html">354</a><a href="续通志_page355.html">355</a><a href="续通志_page356.html">356</a><a href="续通志_page357.html">357</a><a href="续通志_page358.html">358</a><span class="current-page">359</span><a href="续通志_page360.html">360</a><a href="续通志_page361.html">361</a><a href="续通志_page362.html">362</a><a href="续通志_page363.html">363</a><a href="续通志_page364.html">364</a><span>...</span><a href="续通志_page360.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
