<!DOCTYPE html>
<html>
<head>
    <meta charset="UTF-8">
    <title>续通志 - 第 994 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 994 页/共 1359 页</h1>
    <div class="content">　　△舒穆噜卞

　　舒穆噜卞本名阿尔噶哩五代祖旺古辽骑马都尉父乌锦为羣牧使从睿宗秋山卞年十三巳能射连获二鹿睿宗奇之天会末宗弼为 
右监军居卞隶帐下时宗盘为太师达兰为左副元帅人争附之召卞卞不往后宗磬达兰皆以罪诛人多其识从宗弼与宋人战于颍州卞身 
被七创率勇士十余骑奋击大败之还授忠勇校尉迁宣武将军除河间少尹察廉升遂州刺史改寿州再改唐州海陵伐宋卞为武毅军都督 
总管由别道进兵遇宋伏兵击败之遂下信阳军及罗山县至蒋州 【按金地理志无奖州宋志载绍兴二十八年以避海陵子光英讳改光 
州为蒋州其地与汝州相接正宋金边境也本传误作奖州今据改】 宋守将弃城遯因取其城大定二年余郑州防御使以本官领行军万户 
伐宋迁武胜军节度使宋人请和明年有水牛数百头自淮南走入州境僚佐欲收之卞不听复驱过淮还之迁河南尹转西南路招讨使改大 
名尹大名多盗而城郭不完卞请修城制可城完葺盗不得发徙临洮尹卒于官

　　△伊喇道

　　伊喇道本名按宗室伊喇古为山东东路兵马都总管辟掌军府簿书往来元帅府计议边事右副元帅宗弼爱其才召为元帅府令史补 
尚书省令史特除监察御史再迁大理丞兼工部员外郎海陵南伐使督运刍粮所在盗起道路梗塞间关至淮南上谒具言盗贼状海陵恶闻 
其言杖之大定二年除工部郎中奉诏招抚诸奚是时茂巴尔明安下穆昆等皆欲降制于明安和卓不敢解甲道发兵掩袭和卓子妇及穆昆 
瑠珠佛宁博索等妻孥适斡罕遣博索发茂巴尔明安军闻家人被获遂来降改礼部郎中奉使河南劝课农桑密访吏治得失累迁御史中丞 
同修国史廉问职官殿最改同知大兴尹事诏曰京师士民辐辏犯法者众罪状自实毋为文所持断之以公勉副朕意迁刑部尚书尚廏局使 
宗夔副使舒穆噜成格勒私用官刍事觉点检乌凌阿天锡属刑部使轻其罪刑部以付大兴府鞫治于是道及天锡皆坐解职寻起为大理卿 
兼签书枢密院事再迁西京留守卒

　　△杨仲武

　　杨仲武字德威保安人父遇以勇闻关西为宥州团练使仲武谒宋经略使王庶求自效遂用为先锋罗索入关仲武与鄜延路兵马都监 
郑建充俱降为安塞堡环庆路兵马都监皇统初将兵戍凤翔屡却宋军除知宁州关中荐饥境内盗贼纵横仲武悉平之改坊州刺史复知宁 
州迁同知临洮尹改同知河中府海陵营缮南京典浮桥工役临洮地接西羌与木波杂居边将贪暴木波苦之遂相率为寇掠仲武前治临洮 
从数骑入其营谕以祸福羌人喜悦寇掠遂息至是木波复掠熙河熙河主帅使人谕之不肯去曰杨总管来我乃解去熙河具奏诏复遣仲武 
仲武至与其酋帅相见责以负约对曰边将苦我今之来求诉于上官耳幸见公愿终身不复犯塞乃举酒酹天折箭为誓罗拜而去及伐宋以 
仲武为威定军都总管驻兵归德大定三年除武胜军节度使改陕西西路转运使卒

　　△赵兴祥

　　赵兴祥平州卢龙人六世祖思温辽燕京留守封天水郡王父瑾辽静江军节度使兴祥以父任合门祗候谒告省亲于白霫会辽季士贼 
据郡作乱兴祥携母及弟妹奔燕京不能进乃自柳城涉砂碛夜视星斗而行仅达辽军不知辽主所向遂还柳城及罗索获辽主兴祥乃归国 
从宗望伐宋为六宅使天眷初累官同知宣徽院事母忧去官熙宗素闻兴祥孝行及英悼太子受册以本官起复护视太子转右宣徽使天德 
初改左宣徽使海陵尝问兴祥欲使子弟为官当自言兴祥辞谢海陵善之迁济南尹改绛阳军节度使召为太子少保封广平郡王改封巨鹿 
正隆初例夺王爵迁太子少傅封申国公起为定武军节度使世宗即位兴祥来见于平州世宗嘉其诚款以为秘书监复为左宣徽使命传诏 
罢神龙殿凉位工役久之以其孙珣为合门祗候大定十五年帝幸安州春水召兴祥赴万春节谒于良乡感风眩未几卒

　　△舒穆噜荣

　　舒穆噜荣子昌祖七世祖仕辽封顺国王辽主奔天德荣父特页挺身赴之荣时方六岁母鸿特们携之流离道路宗室实库得之纳为次 
室荣就养于实库家特页见辽主委以军事军败被执将杀之金源郡王尼楚赫曰彼忠于所事杀之何以劝后遂释之后从伐宋卒于军中荣 
年长隶宗翰幕府天眷二年充护卫熙宗宴饮合胙王元与劳角力荣胜之连仆力士六七人熙宗亲饮之酒赐以金币迁宿直将军天德初除 
开远军节度使其母尚在实库家入谢不笕泣下海陵问故以实对乃诏其母与俱行累改延安东平尹海陵南征为神果军都总管留驻泗州 
以遏逋卒大定初还镇东平与户部尚书梁球按治山东盗贼二年以本官充山东东西大名等路都统有疾改太原尹徙益都尹丁母忧起复 
召为签书枢密院事历北京东京南京西京留守坐高贾卖私物抑贾买民物削两阶解职久之除临潢尹改临洮尹卒

　　△敬嗣晖

　　敬嗣晖字唐臣易州人登天眷二年进士第调怀安丞迁弘政令补尚书省令史有才辩海陵为相爱之及篡立擢起居注历左宣徽使拜 
参知政事正隆六年伐宋留张浩及嗣晖于南京治尚书省事世宗即位御史大夫完颜元宜劾奏萧玉嗣晖许霖等六人不可用嗣晖降通议 
大夫放归田里寻以练习朝仪起为丹州刺史母忧起复为左宣徽使世宗颇好道术谓嗣晖曰尚食官毋于禁中杀羊豕朔望上七日有司毋 
奏刑名久之有膀匿名书于通衢者称海陵旧臣怨望将图不轨帝知其诬因谓嗣晖曰卿性明达能辨但颇自衒钓众人之誉所以致此媒孽 
后当改之大定十一年 【按世宗纪大定十一年十一月丁亥有事于圜丘前一月壬寅朔嗣晖拜参知政事本传讹作十年今据改正】 将 
有事南郊复拜参知政事以执政冠服摄太常礼成而卒

　　△富察通

　　富察通本名富埒珲中都路额特赫格们明安人熙宗选护卫以父老恳乞就养朝廷义而从之后以门阀加昭信校尉授顿舍改御院通 
进海陵伐宋以通领隆州诸军至淮率骑二百先济觇敌及弇中敌兵喔出有舞槊来刺者通射之应弦而毙诸军并击败之至扬州通营别屯 
闻海陵遇弒哀闷仆地众掖而起径入营门哭之军还入见世宗授尚厩局副使斡罕反命通佩金符诣军前督战贼破以功授世袭穆昆奚人 
乱承诏继往莅军迁本局使以母忧免起为殿前右卫将军兼领闲厩寻命其子富色哩尚卫国公主出为肇州防御使寻擢扶余路节度使累 
除殿前都点检大定十七年拜尚书右丞转左丞诏议推排明安穆昆事大臣皆以止验见在产业定贫富依旧科差为便通言必须通括各穆 
昆人户物力多寡则贫富自分贫富分则版籍定如有缓急验籍科差富者不得隐贫者不重困矣帝是通言阅三岁 【按世宗纪以左丞富 
察通平章政事在大定二十一年三字当系五字之误】 进平章政事封任国公世宗将幸上京命通为上京留守先往镇抚之二十五年除知 
真定府事未几改知平阳府事移凤翔致仕明昌四年帝以通先朝重臣年虽高而未衰命知广宁府事累表请老复以开府仪司三司致仕承 
安三年薨旧制致仕宰相无祭葬礼通以旧臣懿戚特命敕祭及葬初通在政府举太子率府完颜守贞监察御史裔俱可大用后皆为名臣世 
多其知人云

　　△钮祜禄额特埒

　　钮祜禄额特埒盖州巴哩玛明安帝楚穆昆人贞元初以习女真字试补户部令史历右补阙修起居注九年河南统军宗叙上书言宋人 
欲起兵衅帝遣额特埒就问其实至汴召凡言边事者诘之皆无状还报世宗喜曰朕固知妄也授左司员外郎十年以夏国发兵筑祁安城及 
袭杀乔嘉族首领扎实结又谍言夏与宋人通谋犯边诏大理卿李昌图与额特埒往按其事夏人报言扎实结以兵犯夏境故杀之祁安城本 
上国所赐旧积石地发兵修筑以备他盗耳又察知宋夏无交通状及乔嘉族民户愿令扎实结侄赵师古为首领具以闻世宗甚悦转右将军 
十二年为夏国生日使还授右司郎中迁右副都点检久之出为河南路统军都监十七年授昌武军节度使兼领前职明年入为刑部尚书拜 
参知政事二十二年委提控代州阜通监二十三年进尚书右丞二十六年转左丞世宗与宰臣议可授执政者额特埒奏曰宗浩干能可任遂 
用宗浩二十八年为上京留守明昌二年致仕承安初有事北方朝廷欲任旧臣起为东京留守明年改上京留守许以便宜行事二年九月还 
朝拜平章政事封芮国公在位数月薨谥成肃额特埒性温厚酝籍尝为丞相赫舍哩良弼所荐世宗以良弼为知人在相位十余年甚见宠遇 
唯奏定五品官子与外路司吏同试都令史及令随朝使员得试国史院书写世宗以为非云

　　钦定续通志卷四百三十二

　　●钦定续通志卷四百三十三　列传二百三十三

　　列传

　　金 【十一】

　　○金十一

　　图克坦克宁　　宗浩　　　　襄 【思烈】 　　瓜尔佳清臣　　瓜尔佳衡　　完颜安国　　裕尔伯特

　　图克坦克宁
　　宗浩
　　襄
　　瓜尔佳清臣
　　瓜尔佳衡
　　完颜安国
　　裕尔伯特
</div>
    <div class="pagination">
<a href="续通志_page993.html">上一页</a><span>...</span><a href="续通志_page989.html">989</a><a href="续通志_page990.html">990</a><a href="续通志_page991.html">991</a><a href="续通志_page992.html">992</a><a href="续通志_page993.html">993</a><span class="current-page">994</span><a href="续通志_page995.html">995</a><a href="续通志_page996.html">996</a><a href="续通志_page997.html">997</a><a href="续通志_page998.html">998</a><a href="续通志_page999.html">999</a><span>...</span><a href="续通志_page995.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
