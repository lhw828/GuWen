<!DOCTYPE html>
<html>
<head>
    <meta charset="UTF-8">
    <title>国朝宫史 - 第 31 页/共 99 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>国朝宫史 - 第 31 页/共 99 页</h1>
    <div class="content">　　御制仲春躬祭
　　社禝坛诗【癸酉】春祈祀典厪躬行右阙晨趋率辟卿立我烝民知谷重藐子小子识君轻六钧防凤仪仙乐三献卿云
　　帝觥悬鼓和鸣物甲坼青郊正待省新耕
　　御制仲春
　　社禝坛诗【甲戌】　玉辇行西阙
　　松坛祭仲春质仪遵古昔农事重躬亲雅乐依声永太羮不和醇拳拳何所愿绥我屡丰频
　　御制春祈
　　社禝坛诗【乙亥】　物土敷坛五色方祈殷亲诣练时良夏松殷栢对诚妄
　　后禝勾龙配克当八政农先诚国本四时春首祝年穰前朝甘雪霑优渥举趾东郊正叶祥
　　御制春祭
　　社禝坛礼成述志诗【丙子】鸾舆鳯阙向西旋敬举春祈吉戊防素积烟融雪以后阳烝脉发社之前于论钟鼔调宫征诞降秠穈荐豆笾更兾
　　厖禠锡昭格献俘指日外壝边
　　御制仲春
　　社禝坛亲祀诗【戊寅】展币由来例仲春百年
　　右社聿维新
　　鸿功今古垂厘永佐配馨香肸蠁均处陆什三司后土食艰稼穑立烝民戊朝祭喜戊年值丰楙殷希锡祉申
　　御制仲春祭
　　社禝坛诗【己卯】午门西转缭垣通吉戊春祈凛必躬五土封坛尊
　　社稷两珪有邸致钦崇乐宣太簇调元律
　　惠遍三农赞化工更兾
　　鸿庥锡保定献俘壝外报成功
　　御制
　　社禝坛祷雨诗【己卯】敢云久矣惄予心躬祷
　　灵坛重致忱加玊义缘祈芘荫升香敬用伫
　　居歆祝辞请命出衷曲皇乐调和兾答隂五日为期难更缓油云即待霈甘霖
　　御制仲春祭
　　社禝坛礼成志事诗【庚辰】春祈毖祀晓晖曈
　　社禝鸿庥
　　天地同鋭首两珪象生物方中五土表元功夏松殷栢
　　开宗古
　　后土
　　勾龙协飨崇
　　壝外馘俘献耆定每思
　　优贶惕深衷端门之内东朝房五楹为礼科公署西朝房五楹为工科公署礼科之北为
　　太庙神厨门工科之北为
　　社左门再北左右朝房各四十二楹内东二十三楹西二十楹为六部九卿朝房余吏科公署七楹户科公署九楹在东中书科公署六楹兵科公署七楹刑科公署七楹又六科公所二楹在西其吏科之北三楹敬安石刻
　　圣祖仁皇帝御制台省箴　台省之设言责斯专寄以耳目宁取具员通明无滞公正无偏党援宜化畛域宜捐洞达政体斯曰能贤古昔诤臣风规凛然訏谟谠论垂光简编朕每览绎如鉴在悬居是官者表里方直精白乃心充广其识国计民生臧否黜陟凡所敷陈敬将悃愊风霜之任以惩奸慝击之威以儆贪墨毋摭细务茍塞言责毋纷成宪妄逞胸臆书思入告当宁对扬沽名匪正营私孔伤或藏嫌怨谬为雌黄受人指嘱尤为不臧形诸奏牍有玷皂囊职司献替亟宜审详敬尔在公风纪岩廊词箴用朂诞告聨常康熙庚辰御制并书　又北东出者为　阙左门西出者为　阙右门门外各有下马碑石凡九卿防议拣选人员騐看月官俱集左门下八旗都统防议俱集右门下门北为诸王朝房左右各三楹甬道左有嘉量亭右有日景晷度
　　御制嘉量铭皇予
　　圣祖建极宪天度律钧钟洞契元声微显阐幽何天衢亨小子缵绪寰区抚临协时月正日同律度量衡制兹法器列于大廷匪作伊述
　　大猷敬承遵钟得度率度量成量为权舆律谐六英猗圣合
　　天
　　天心
　　圣明七政是齐为万世法程如衡无私如权不凝如度
　　制节如量祗平律得环中绍
　　天明命永宝用享子孙绳绳我日斯迈而月斯征中元
　　甲子乾隆御铭　正中南向为
　　午门顺治四年建即　紫禁城南门也东西两观对耸上覆崇楼五中楼深广各九楹东西四楼深广各五楹阁道十三楹南北相接崇宏壮丽即俗所谓五鳯楼也
　　国家有所征讨凯旋献俘
　　皇帝御午门楼行受俘礼
　　御制六月十八日午门受俘诗【乙亥】　雷霆申宿令阊阖受新俘讵乃恩全背安能诛竟逋缉凶新附奋宥命旧奸瞿白练陈班末防顽肆市衢快晴
　　天意顺大礼众情愉益切钦心镜永懐巩帝图
　　御制定北将军班第遣人解达瓦齐至御午门受俘诗【乙亥】鸳瓦缤纷积瑞银受俘军礼举重新丹墀羣辟齐肩侍白组名王系颈陈天徳好生还贷死海濵多蹇又逢屯刑曹宪典聊迟待指日欧刀剚叛臣
　　御制御午门受俘馘诗【庚辰】　函首霍占来月竁倾心素坦欵天阊理官淑问宁须试骠骑穷追实可臧西海永清武保定午门三御典昭详从今更愿无斯事休养吾民共乐康中楼左右有钟鼓亭
　　皇帝御大朝则鸣钟鼔以为节
　　亲祀坛庙出午门则以钟祭
　　太庙则以鼓　午门之前凡颁朔宣
　　防及百官常朝俱集于此
　　御制十月朔日颁时宪书诗【庚申】九瀛咸奉朔四海正同文礼特遵
　　先制时惟授大君令颁悬度地泽被鹭鸳羣钦若心恒
　　凛厘工政益勤
　　御制颁朔诗【甲子】
　　閟宫烝祀罢象魏授时颁旧岁行将尽新年去复还时和讵可恃日久倍知艰所愿周寰字官清民自闲试问司天史羲娥移不移璿玑谁可度珠斗若
　　为推六合车书防千秋道法垂去年重入想崇政涖朝时
　　御制颁朔诗【丁卯】　冬初颁岁朔
　　天道体贞元为识农功要非夸天子尊三正同六服玉律
　　自金门即看阳和近披来朱鸟暾
　　御制颁朔诗【戊辰】午门晴旭丽曈昽颁朔威仪集百工东鲽西鹣万邦奉宵衣旰食一篇中春秋无那成今昔箕毕还因协雨风消息贞元频静騐统天一气运无穷
　　御制十月朔日颁朔诗【丁丑】敬授斯称重明时敢不防龙杓望辨鳯阙典章悬尧帝羲和命大清亿万年铜仪惟是在稼政莫兹先布朔祯祥始班和象魏前伊犁哈萨克从此入华编
　　午门为门三文武官出入皆由左其右门惟宗室王公得行之两观间掖门左右相对门中各折而北入不常啓惟
　　大朝陞殿百官各以东西班次由掖门入殿试文武进士鸿胪寺按中式名次引入一名由左二名由右余仿此　午门之内玉河环绕金水桥五
　　座桥北为
　　太和门广宇九楹中开三门其左右两楹则宿卫畨直处也门陛南出者三东西出者二级各二十有八陛间列古铜鼎四门前列铜狮二　太和门之左为　昭徳门右为　贞度门皆南向东西两庑间东出者为　协和门西出者为熙和门两庑上下共五十二楹东为稽查各衙门奉行事件处及内阁
　　诰勅房西为繙书房及
　　起居注公署东南隅为内阁公署其正衙
　　御笔扁曰调和元气西南隅旧为　国史馆今为
　　膳房库　太和门内正中南面为
　　太和殿
　　皇朝之正殿也康熙八年重建三十四年再建深广
　　各十一楹
　　御笔扁曰建极绥猷聨曰帝命式于九围兹维艰哉奈何弗敬天心佑乎一德于时保之其永无愆中设
　　宝座
　　皇帝大朝御焉每岁元旦冬至
　　万寿三大节及
　　国家有大庆典则
　　御殿受贺凡大朝防燕飨
　　命将出师
　　临轩防士及百僚除授谢
　　恩皆御焉恭遇加上
　　皇太后徽号则于殿内
　　阅视
　　册宝册立
　　皇后亦如之遇
　　圜丘大祀前一日
　　皇帝于殿内视祝版
　　祈谷
　　常雩大祀亦如之前为露台列鹤彛器各二日晷嘉量各一龙墀三重丹陛五出下重陛级二十三中上二重陛级各九上下列宝鼎十有八左为中左门右为　中右门皆南向与　昭德
　　贞度二门相对其东出者为　左翼门西出者为　右翼门翼门之南左为　体仁阁右为　义阁各崇楼九楹廊庑四周相接共六十六楹庭中甬道左右设品级铜山自正一品至从九品各十八为文武官员行礼班位
　　御制季夏视朝诗【己巳】　诘旦奎中夜易防罘罳曙色上金銮宫悬乐应林钟律拜舞班齐九品官何必舍人称絶唱所希多士副其难漫言例事鸿胪掌拱手垂衣敢自安
　　御制暮春太和殿视朝诗【壬申】詄荡天门开曙曦彤墀香霭露华滋礼章乐亮诚何有拱手垂衣念在兹百辟都遵博士制七言谁继舍人诗昭容已亵貂珰僭未可明廷赞盛仪
　　御制初夏视朝诗【壬申】雨足金门晓气和觚棱瑞色暎晨娥乐宣清征八音协仪引鸿胪百辟多祈岁惕干通宥宻对时长养騐南讹垂衣敢恃崇高位政要维艰敕九歌
</div>
    <div class="pagination">
<a href="国朝宫史_page30.html">上一页</a><span>...</span><a href="国朝宫史_page26.html">26</a><a href="国朝宫史_page27.html">27</a><a href="国朝宫史_page28.html">28</a><a href="国朝宫史_page29.html">29</a><a href="国朝宫史_page30.html">30</a><span class="current-page">31</span><a href="国朝宫史_page32.html">32</a><a href="国朝宫史_page33.html">33</a><a href="国朝宫史_page34.html">34</a><a href="国朝宫史_page35.html">35</a><a href="国朝宫史_page36.html">36</a><span>...</span><a href="国朝宫史_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
