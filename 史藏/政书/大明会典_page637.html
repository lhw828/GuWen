<!DOCTYPE html>
<html>
<head>
    <meta charset="UTF-8">
    <title>大明会典 - 第 637 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 637 页/共 713 页</h1>
    <div class="content">繫水一条
紝(上□下亶)一条
箍头绳一条
八皮六条
牵(上□下亶)四条
抱桅索二副
櫓四枝
脚索二副
招头木一根
篙子十二根
挽子二把
水橛二根
郎头一箇
跳板一块
櫓跳四块
櫓绳四条
戽斗一箇
铁猫一箇
弔桶一箇
挨(上□下亶)木二根
竹水斗一箇
舵一扇
舵牙一根
舵关门棒一根
水桶二箇
前后衬仓水基竹瓦全
盖篷并衬仓芦席全
船式样
底长六丈
头长一丈一尺
梢长一丈一尺
底阔一丈一尺
底梢阔六尺
底头阔七尺五寸
头伏狮阔一丈
梢伏狮阔七尺五寸
梁头十六座
底板厚二寸
栈板厚一寸七分
钉一尺四钉
龙头梁阔一丈二尺、深四尺八寸
使风梁阔一丈五尺、深四尺八寸
后断水梁阔六尺、深六尺
两(□敢)各阔四尺五寸、共九尺


浙江一千九百九十九隻
造浅船遮洋船则例
旧例、清江提举司、每年该造浅船五百三十三隻。卫河提举司九十五隻。每隻、该用银一百两。俱以三分為率、原船旧料一分。旗军自备一分。官给一分、该银三十三两三钱。遮洋船三十五隻、每隻、该用银一百二十两。以十分為率、除原船旧料三分外。官给银八十四两
今例、清江提举司、每年该造船六百八十隻。俱用楠木料。内南京、并中都留守司、江北直隶等卫浅船五百三十三隻。每隻、用银一百二十两。底船准二十两。军自办三十五两。官给六十五两。无底船者、在运贴军办料银二十两。北直隶、山东都司浅船九十五隻。每隻、用银一百二两八钱。底船准二十两。军自办三十二两八钱。官给五十两。无底船者、在运贴军办料银二十两。遮洋船五十二隻。每隻、用银一百二十七两三钱三分。军自办六十五两六钱。官给六十一两七钱三分。底船不准银数、听拆卸相兼成造
江南直隶卫所、每年该造船不等、用料不一、凡杉木楠木者、十年一造。每隻、用银一百四十一两四钱六分。底船准二十八两。杂木者、七年一造。每隻、用银九十六两七钱一分。底船准二十一两五钱八分。餘俱军三民七出办。松木者、五年一造。每隻用银七十四两六钱三分、军三民七出办。底船不准银数、听拆卸相兼成造
浙江都司、每年该造船四百七隻、俱用松木料。底船全者、每隻用银八十八两。沉水拆造者、九十三两。无底船者、九十七两。民出七十三两、餘运军自备
江西都司、每年该造船不等、其料用株松二木。株杂木者、七年一造。每隻、用银九十三两。松木者、五年一造。每隻、用银八十三两。底船各准十两、餘俱军三民七出办
湖广都司、每年该造船不等、用料不一。凡杉木者、十年一造。每隻、用银一百三两。底船准三十两。株杂木者、七年一造。每隻、用银九十两五钱。底船准二十七两。松木者、五年一造。每隻、用银七十三两九钱一分。底船准二十五两。餘俱军三民七出办
○宣德五年奏准、运粮官军船、南京中都留守、及直隶卫所、於淮安修理。山东等都司、於临清修理。浙江、江西、湖广都司、皆回原卫修理。有司给与材料
○正统八年、令运粮船损坏、附近地方、產有物料、於清江卫河提举司修造。每处工部差官一员、监收督造。各卫所仍差拨官军、盖立厂房、相兼匠作用工、及贴办物料
○成化七年、令工部差官、於杭州、荆州、太平三处、抽分竹木等物。选上等者、按季送清江卫河二提举司造船。后以解运竹木不便、折抽价银给领
○十六年、令各处运粮、通加耗一斗。各把总官、变卖时价、解送清江卫河提举司、给与官军造船。其有司木料、并抽分木植价银、停止
○十七年议定、清江卫河二提举司、造船料价银、共一万七千两
○二十一年议准、浅船旧料一分、每隻添银一十一两六钱六分有零、连前官给、共银四十五两。二提举司出批、差人於浙江杭州、湖广荆州、二八分厂领回、分给官军。听其买料、从便造完、顺运粮、赴本部原差提督二提举司官处、查验印烙
○弘治三年议准、每船一隻、官给银五十两。军自办五十两、底船准二十两、共银一百二十两
○十四年议准、清江提举司船、每隻增银五两。荆州造船价银、悉於芜湖取用
○十六年议准、清江提举司船、增银十两、通前共银六十五两。军止办三十五两
○嘉靖八年议准、通行各该巡按、严督各该司府州县卫所、各将年例军民料价、预為派徵、务在上年九月以里给发。若徵收未完者、将贮库别项官银借给、候完补还。如十二月终不完给者、府州县卫所收料官、住俸。正月终不完者、府州县卫所各掌印官住俸。收料官仍革去冠带。首领官吏提解漕运衙门问罪。四月终不完给者、都布二司、并府州县卫所各掌印官、并催料官、收料官、一体参究提问。府州县卫所官降级、文职送吏部别用。军职发回原卫带俸差操。中间若有侵那等项情弊、从重究问
○又议准、各处卫所、将运粮官私料造船隻、每隻出印信文凭一纸、开写原编字号、料力打造缘由、付与驾船旗军、收执运粮。如遇粮完、其船损坏、不堪驾使、赴大通关提举司具告。相看是实、就将前文凭、收销附卷。官船著令拆卸、带回原卫、或清江提举司交收。自造船隻、听从发卖。仍送通州抽分竹木局、照例拆卸抽分
○又议准、通行各该卫所、自嘉靖十三年為始、军三料银、俱要及时追徵。与民七料银、一同解赴工部抽分衙门、验发寄库、以便督造。拖欠不完者、许本部督造官、轻则住俸提问、重则指实参究
○二十年议准、南京不可、将贮库□引纸价积餘银内、每年、动支一千七百八十四两。南京兵部、将武库司收贮缺官柴薪银内、每季动支一千两。俱自嘉靖十九年為始、听候总督漕运巡抚都御史、委官支领前去淮安清江浦造船。代南京疲敝卫所餘丁料价、永為定规
○二十六年题准、遮洋总岁造粮船、自明年為始、经过临清、卫所提举司、不许重復印烙、以免稽迟
○四十四年奏准、杭州主事专管抽分。其造船事务、以该省督粮道兼管
○隆庆四年题准、令漕运衙门、行各司道、并船厂主事、用心督造。如粮船过淮验烙之时、查有船不如式者、该管官员、不分军职有司、一体参奏
○六年题准、清江厂造船主事、不必註选、听工部选择司属题差。仍三年更代。其原委指挥等官革回。经歷县丞改选。如成造不坚、支销不明、听漕臣问究
○万历元年议准、将江北南京等节年损坏缺船六百餘隻、行督粮道、照依湖广江西二省船式、就於□仪、设厂打造。约装载正耗米可五百石、务要底平仓阔、入水不深。合用料价、於漕库收贮清江厂船料、及堪动银内支用。船完之日、编為字号、次第验烙。仍将经造官匠姓名、刻於船尾。如无故早坏一年、於官匠名下追补一分。二年递加。浙江下江等处、一体行令刷造。不许雇船误事
○十三年奏准、清江厂、每年修造南京锦衣等卫漕船二百一十餘隻、改归南京龙江关旧厂团造

河泊麻铁等课

河泊所、旧制、设官管徵麻铁鱼油翎鰾等料、以為造船之用、原解本色。如遇丁字库收贮数多、间改折色。嘉靖四十二年、以广东、广西、福建、四川地远、全徵折色。其餘司府、仍徵本色。万历三年、丁字库黄麻、熟铁、络麻、翎毛、收贮数多、将浙江、江西、湖广、并南直隶十四府州、题改折色。其餘各料、仍解本色
浙江布政司
黄麻一万二千二百八十八斤八两四钱。遇闰加八百八十斤一十三两七钱
白麻四百九十三斤三两七钱。闰加五十一斤六两五钱
黄络麻五千九百三十四斤一十五两。闰加四百八十二斤一十三两五钱
苧麻四百五十二斤十两四钱。闰加三十九斤四两二钱
熟铁三万七千五百二十八斤五两。闰加二千八百三十二斤一十三两九钱
生铁一千三百三斤二两。闰加一百八斤九两七钱
熟铜五百二十六斤。闰加四十三斤五两二钱
生铜九百三十六斤六两。闰加六十六斤一十三两三钱
鱼线胶一千七百二斤九两四钱。闰加一百三斤七两五钱
银硃一百四十四斤一十四两七钱。闰加一十二斤四两三钱
生漆二百二十六斤二两一钱。闰加一十九斤一两六钱
桐油五百九十五斤一十五两六钱。闰加三十四斤三两
以上黄麻、络麻、熟铁、共折银一千五百六十两八钱七分四釐七毫三丝五忽
闰加一百一十九两一分八釐三毫二丝三忽、餘解本色
江西布政司
黄麻铁等料、共五千六百二十七斤七两三分八釐。遇闰不加
折银一千九百七十二两六钱七分七釐五毫八丝八忽六微九纤
湖广布政司
麻铁等料、共六十万四千六百四十四斤九两五钱三分四釐五毫三丝。闰加三万二千五百四十斤一十两六钱八分五釐四毫七丝
折银一万三千六百三十一两二钱六釐八毫。闰加八百三十四两九分五釐五毫
福建布政司 【全徵折色】
黄麻八十八斤。闰加一十九斤
</div>
    <div class="pagination">
<a href="大明会典_page636.html">上一页</a><span>...</span><a href="大明会典_page632.html">632</a><a href="大明会典_page633.html">633</a><a href="大明会典_page634.html">634</a><a href="大明会典_page635.html">635</a><a href="大明会典_page636.html">636</a><span class="current-page">637</span><a href="大明会典_page638.html">638</a><a href="大明会典_page639.html">639</a><a href="大明会典_page640.html">640</a><a href="大明会典_page641.html">641</a><a href="大明会典_page642.html">642</a><span>...</span><a href="大明会典_page638.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
