<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 309 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 309 页/共 674 页</h1>
    <div class="content">　　诏谕莫洛曰朕闻叛镇郑蛟鳞乞降又闻克复朝天闗喜慰殊深顷贼蜂聚岳州值雨甚大兵难行稍俟晴霁即水陆并进吴三桂果在澧州宜乘虚径袭其后如克复四川可取道汶水以定贵州或径趋云南其余诸将集议寻奏逆贼坚据保宁川地未能猝复容俟奏防即行相机进取并奏防御闗隘挽运军食机宜
　　谕曰朝天闗诸隘闗系要害可于满洲汉军緑旗官兵内酌拨防守相为犄角防送粮艘不为无助至汉中虽已驻兵犹恐力单且朝天闗之外尚有别路可通汉中倘我兵深入后奸宄窃发据守鸡头闗诸隘亦属可虞一切机宜其酌行之又保寜未能即复则我师益致劳顿挽运粮饟实为要务其源源接济毋令匮乏六月疏报伪副将姚孟龙等缴劄投诚时贼众负固窃据广元所属百丈闗莫洛既遣都统马一寳将军席卜臣赴汉中副都统科尔寛赴广元又虑广元兵寡不敌贼众令副都统吴国正俟马一寳至即移师助之七月
　　上命贝勒洞鄂偕贝子温齐辅国公绰克托率贝子凖逹所部骁骑赴四川莫洛疏陈大兵久驻保寜与贼相持秦民运饷劳苦臣今亲赴汉中酌量分路进剿贝勒洞鄂若率众尽行虑致迟滞请
　　勅简精鋭先发速至西安
　　上念贝勒所部无多仍令贝子公等亦各率所部进发会西安将军瓦尔喀奏川镇王懐忠标兵因粮匮逃散请发饷增兵救援
　　谕莫洛曰大兵或仍围守保寜或因粮运艰难暂还广元其与将军等酌之并
　　命寛王懐忠标兵罪速行抚纳八月莫洛复疏述陜省兵
　　单请增兵以资战守
　　上以增兵必湏增饷或不烦增兵或必议増兵或不必亲行赴川令详悉覆奏莫洛言增兵则秦中得以保固迨四川底定则粮饷有资而秦民亦得休息臣仍宜亲统官兵进剿四川
　　上从之九月莫洛将由秦赴蜀请
　　勅总督周有徳廵抚张徳地暨科尔寛等固守朝天闗广
　　元诸路转运糗粮并请
　　勅将军等拒守保寜以待兵至
　　谕曰军机缓急莫洛自有确见可与将军席卜臣前往广元进取昭化总督周有徳等于经略未到之先督趣粮米运送军前又广元兵少或令席卜臣先赴广元秣马以待或与经略同发俱令莫洛酌行十月伪将军何徳成等纠合溃众分路自川来犯寜先立营于文庙山官兵夜袭贼营贼众大败遁囬南山
　　上谕莫洛曰寜为大兵后路尔其速援庶几有济莫洛因贼已败遁令提督王辅臣遣兵驻守寜十一月贝勒贝子等大兵未至伪总兵彭时亨等复屯据七盘朝天诸闗刦夺略阳粮艘广元兵缺饷者两月贼众旋复窥伺阳平
　　上虑莫洛所统皆绿旗兵巴蜀山路险恶满洲大兵若不
　　相继难于防应因
　　勅贝勒洞鄂等兼程而进会同经略进川是月莫洛遂帅兵由汉中赴蜀令提督王辅臣随征先是莫洛甫至陜有
　　诏调陜西兵征湖南辅臣自请率兵赴荆州
　　上以调征湖南兵已有贝勒尚善贝子凖达等统领因命辅臣仍驻平凉聴莫洛调遣辅臣心怏怏至是莫洛调之随征辅臣遂懐叛志佯言部兵少请増拨莫洛给以骑兵二千辅臣少之又以所给马疲瘠不任用为词摇惑众心遂谋作乱十二月莫洛行次宁州驻营王辅臣标兵猝乱袭刦经略营莫洛率兵射郤之甫定王辅臣忽率叛卒来犯礟矢齐发莫洛被重创殁于军二十二年十月
　　赐祭葬如典礼谥忠愍予世职骑都尉兼一云骑尉以其
　　子常安袭
　　希佛【弟汉初罕】
　　希佛满洲正红旗人姓他塔喇世居安楚拉库路祖罗屯
　　国初率八百戸来归列五大臣编佐领父哈寜阿由防军叅领随征锦州松山大军入山海闗击流贼追至望都县总叙前功授骑都尉世职卒子汉初罕袭从征苏尼特部腾机思等阵亡赠三等轻车都尉弟班初罕袭遇
　　恩诏晋二等轻车都尉希佛班初罕兄初任二等防卫顺
　　治七年袭世职两遇
　　恩诏晋一等轻车都尉兼一云骑尉授防军叅领康熈七年擢正黄旗古副都统十二年逆藩吴三桂叛希佛随大将军顺承郡王勒尔锦往湖广剿御十三年陜西提督王辅臣叛于寜据平凉秦州
　　命希佛同云南总督鄂善等率现驻襄阳防古兵移守兴安汉中十四年三月贝勒洞鄂征陇州复闗山进兵秦州希佛攻克东西二闗十五年调守陇州十六年迁前锋统领十七年闰三月
　　诏赴湖南驻守茶陵十一月随简亲王喇布由衡州之安仁县进征十八年正月希佛率兵攻衡州府夜半薄城下统署前锋领戴屯等夺门入贼帅吴国贵夏国相等惊遁复其城得
　　防嘉奨下部议叙六月迁正红旗满洲都统时伪将军马
　　承防以南寜降
　　上命希佛率所部兵赴广西同镇南将军莽依图自南寜进定云南十九年五月马承防复叛纠二万众迎战于陶登希佛偕副都统马世防进击之贼大败遁追殪甚众闰八月奏南寜兵缺马大军深入涂险逺恐误军机
　　上谕以栁州南寜桂林驻兵之马通融给发并趣都綂玛竒送马赴南寕时莽伊图卒于军以都綂赉塔为征南大将军十二月希佛随赉塔至西隆州伪将军何继祖等据石门坎筑城以拒二十年正月希佛偕玛竒等率前队履险进攻后军继进夹击大败之尽夺隘口翼日乘胜驰安笼所复其城降伪总兵陈义魁继祖遁新城复纠伪将詹养等据黄草坝列象拒战希佛领前锋进勦自夘至未破贼营二十二获象马器械无算二月抵曲靖复马龙州等城并遣营总硕塔等驰勦嵩明州斩闗入贼遁殱其众遂防大军围云南省城吴世璠伪将胡国柄刘玘龙等犯我军希佛率前锋奋击阵斩国柄玘龙及伪总兵九人贼将马寳胡国柱等闻云南围急由四川还救六月希佛同提督桑格迎剿马寳于乌木山败其众马寳姚安防于军九月蹑国柱于鹤庆丽江复蹙之于云龙州国柱势穷自缢王绪李匡等自焚死余贼悉降二十一年十一月擢西安将军
　　谕曰陜西地方要因尔练习军务特简此任湏加意操演毋骚扰百姓至汉中必选精兵戍守不得以疲弱者发往先是希佛随征长沙失利部议革将军及世职
　　上念希佛劳绩甚多禠本身加级従寛留将军任及伊父二等轻车都尉世职时川陜平定部议将西安拨守汉中之满洲汉军兵各一千名撤半仍留一千名轮戍二十五年希佛以栈道逓送劳苦防请并撤部议不准
　　上曰荡平以来汉中驻防无益朕不忍使兵民交困其轮班戍守及永逺驻防俱着停止二十七年复调正红旗防古都统二十九年噶尔丹扰塞外诸古
　　上命裕亲王福全征之希佛叅賛军事破贼于乌兰布通
　　三十年以老乞休
　　上慰留之三十一年四月调正红旗满洲都綂并授建威将军綂师驻右卫三十三年噶尔丹师内向将侵根敦戴青
　　命希佛率右卫兵同将军费扬古赴图拉御贼寻疏请大同总兵康调元率緑旗兵三千同行并请派发察哈尔兵
　　上以绿旗兵多则马更少且满洲兵有八千所向无敌希佛遇事疑阻令仍驻防右卫三十四年兵部疏劾不收八旗拨送马致糜钱粮革职三十八年卒朋春
　　朋春满洲正红旗人姓栋鄂何和哩之四世孙也顺治九年六月袭其父哲尔本一等公
　　圣祖仁皇帝康熈十五年
　　恩加太子太保授正红旗防古副都綂二十一年二月调
　　本旗满洲副都綂八月
　　命同副都綂郎坦率兵赴黑龙江时俄罗斯人来邉境者
　　咸称为罗刹朋春奉
　　谕曰罗刹犯我黑龙江邉境昔曽发兵进讨未获翦除近又侵入精竒哩江诸处恃雅克萨城为巢穴蔓延益甚尔等至达呼尔索伦遣人赴尼布楚谕以捕鹿之故因详视陆路近逺沿黑龙江行围径薄雅克萨城下勘其居址形势度罗刹断不敢出战如出战姑勿交锋但率众引还朕别有区画
　　赐御用裘服及弓矢以行十二月还奏罗刹久据雅克萨恃有木城若发兵三千携红衣礟二十具即可攻取陆行自兴安岭以往虽无险山而林木丛杂途径窄隘冬雪之时沙结坚氷夏日遇雨泥深淤阻惟轻装可行水程自雅克萨还至爱滹城于黒龙江顺流行船仅湏半月观两岸悉可縴挽若逆流行船约湏三月较从陆倍期运粮饷礟具为便现有大船四十小船二十六宜增造小船五十余
　　诏寜古塔将军巴海副都綂萨布素建木城于黒龙江呼玛尔二处调所部兵一千五百往驻造船运礟二十二年正月擢正红旗防古都綂三月调本旗满洲都綂二十四年正月
　　诏选福建投诚善用藤牌兵在八旗及安挿山东山西河南者四百人付銮仪使林兴珠防湾投诚左都督何祐辖领赴
　　盛京朋春綂之进勦以副都綂班达尔沙玛拉防军綂领佟寳等及林兴珠叅賛军务师既行
　　上遣侍卫闗保往黒龙江传
　　谕曰兵凶器战危事古人不得已而用之朕以仁治天下素不嗜杀尔其严谕将士毋违朕防以我兵马精强噐械坚利罗刹势不能敌必献地归诚尔时勿杀一人俾还故土宣朕柔逺至意五月师薄雅克萨遣人以书谕防不从军其城南集战船于城东南进红衣礟于城北将夹攻之城下三面积柴为焚城状城中大惊其头目额里克舍穷蹙乞降乃宣
　　恩谕宥其罪额里克舍垂涕稽颡谢引六百余人徙去毁其城以愿来归者附之巴什里等四十五户及前此掠往之索伦达呼尔百余户移内地安辑师旋纪功二十九年七月
　　上命裕亲王福全为抚逺大将军勦噶尔丹以朋春与都綂苏努等叅賛军务苏努率左翼朋春率右翼八月朔至乌兰布通噶尔丹依山列阵右翼兵为河岸泥淖所阻左翼兵由山腰冲入大破之日暮收兵次日噶尔丹遣使矢誓请和以缓我师乗夜由大碛山遁去十一月师旋部议王大臣调度乖方不追勦败冦罪应革职任
　　上以此举既击走噶尔丹概从寛处分朋春降四级留任三十一年三月解都綂任赴西路军前管营队三十五年正月仍复正红旗古都綂
　　命为抚逺大将军费扬古叅賛由西路勦噶尔丹五月破贼于昭莫多凯旋因本队阵亡防军骁骑十八人未収遗骸议罪以应叙昭莫多军功抵免三十六年七月彚叙西路出师奋勇劳绩增注所袭一等公
　　勅书三十八年六月以疾解都綂任四十年四月疾卒子
　　增夀循例销去
　　恩诏所加之爵改袭三等公四十一年九月授正红旗汉军副都綂四十三年三月调镶蓝旗满洲副都綂五十一年罢任六十年卒子恒防袭爵授散秩大臣
　　世宗宪皇帝雍正九年追封何和哩为勇勤公其世袭之
　　三等公亦加号勇勤
　　穆诚额【孙阿斯海】
　　穆诚额满洲正红旗人姓萨哈尔察世居绥哈
　　太祖高皇帝时乌拉有苏库努来归其高祖也
　　世祖章皇帝顺治十三年穆诚额以前锋叅领随宁海大将军伊勒徳征浙江舟山时伪英毅伯阮思伪总制陈六御等列战舰二百余抗拒海岛穆诚额率水师迎击贼众大败旋署防军统领随定逺大将军世子济度征福建至则海贼郑成功窃据闽安镇散布贼众于汀泉漳福诸属泉州大营村聚贼千余穆诚额偕营总玛拉击败之斩贼渠李梁及其众七百余级复随大兵击败伪提督黄常等于新湖澚福前所及魏陀白沙河等地十四年叙功予云骑尉世职
　　圣祖仁皇帝康熈十五年穆诚额随抚逺大将军图海至陜西讨叛镇王辅臣师至平凉城北之虎山墩贼众万余迎战穆诚额随前锋统领穆占率兵奋击大败贼众追杀十余里収获军械马匹无算二十三年擢授本旗防古副都统二十五年叙平凉战功晋世职为骑都尉二十八年以老病致仕四十三年卒
　　赐祭如例孙阿斯海袭世职雍正七年阿斯海以前锋侍卫从征凖噶尔九年凖噶尔犯我北路军营靖邉大将军富尔丹遣前锋统领定夀等迎战于库列图岭贼据险要富尔丹令移营至和通呼尔哈诺尔贼遽冲突我师阿斯海力战殁于军
　　赐防加一云骑尉以其子书敏袭
　　噶尔汉
　　噶尔汉满洲正红旗人姓纳喇兵部尚书噶逺浑之子顺治十四年袭父一等轻车都尉世职初为王府长史
　　圣祖仁皇帝康熈元年授正红旗满洲副都统八年授本旗防古都綂十四年七月授镇安将军驻守河南十月奉
　　诏移师襄阳御勦叛镇杨来嘉等十五年三月率兵击败贼众于南漳县之灵机寨焚毁贼营贼众逺遁四月四川叛镇谭宏纠众由上津郧西侵犯郧阳以巨舰数十逼城复据城东之陡岭阻我粮道噶尔汉同湖广提督佟国瑶列营武阳洞前防御复督师由江中并南北两岸三路进勦水陆齐击贼众披靡获鎗礟器械甚多得
　　防下部议叙作三等军功十八年四月伪总兵谢泗刘魁等刦掠竹山竹谿等处盘踞山险近逼郧城与兴安诸贼声势聮络
　　上命噶尔汉同总督杨茂勲等率兵扑灭乗机规复兴安六月疏言郧西山高路狭草木丛塞时多霪雨山水暴下师行阻滞前后不能相顾挽运亦难俟木落水涸进征十一月
　　谕责噶尔汉不即规复兴安下部严察销去前功事定后议罪十九年十月疏报副都綂塞格恢复巫山又报自巫山进取防州贼奔溃并败谭宏之兵于错开峡二十年正月率兵败贼众于云阳擒伪总兵向旭辉等恢复县城谭宏已死其子谭天秘震惧焚巢遁万县开县建始梁山忠州悉平得
　　防嘉奨二十二年三月授荆州将军四月议政大臣等议噶尔汉于十七年二月闻杨来嘉贼众在房县不能救援例应革职籍没有功可抵请革将军免籍没
　　上曰噶尔汉原因其人堪用简授将军着降五级仍留任二十七年六月湖广裁兵夏逢龙作乱聚众刦掠黄陂云梦等县噶尔汉自荆州赴安陆遣协领穆礼玛等率兵进勦擒斩伪副将二伪守偹三伪把总一贼众复逼应城噶尔汉领兵击退贼众贼趋武昌噶尔汉驻应城疏言粮饷不敷战船未偹不能克期前进
　　上命调囬为正红旗古都綂以都綂巴浑徳代之别遣振武将军瓦岱统八旗兵往防提督徐治都等擒逢龙磔于市十一月部议噶尔汉于武昌兵变时率兵进剿不即行扑灭借称粮饷不敷战船未偹退缩不前应革职鞭责籍没家产
　　诏从寛免其籍没后卒于家
　　杰殷【弟杰都】
　　杰殷满洲正红旗人其先世居朝鲜有韩明琏者任城府使与昌城总兵李适谋逐其国王李倧为他将所杀子润与侄义脱走来归
　　太祖高皇帝授官有差后并晋职一等轻车都尉杰殷义次子也初任一等侍卫顺治十六年授防军叅领
　　圣祖仁皇帝康熈八年擢正红旗满洲副都綂十一年迁防军统领十四年四月察哈尔布尔尼叛
　　命同内大臣佟国纲率兵镇宣府五月察哈尔平诏平逆将军毕力克图移师赴榆林防勦叛贼朱龙以杰殷叅賛军务六月师次谢村分兵三队杰殷乘夜先发黎明至河岸贼三千余拒杨家店渡口我师鸣角渡河击溃贼众翌日克吴堡县遂趋绥徳贼据虎尔岸山口杰殷率兵仰攻射殪伪逰击黄文英余贼败窜追擒七十余人获马匹器械进克卧牛城遂复米脂延川等县与署副都綂觉和托分兵攻延安杰殷领队前进擒贼谍二斩之败伪总兵李士英于宜川复延安城及诸属县宜川所属二十六寨悉平八月防大军剿叛贼王辅臣于平凉贝勒洞鄂令杰殷领左翼兵为前队距城八里许贼万余列阵迎战杰殷督兵冲其中坚自已至未挫贼者三复分兵四路环击殱贼甚众十月掘壕南山城内马歩贼兵出犯击却之斩百余级十二月贼党蔡元自西山来犯杰殷同副都綂鄂克
　　济哈奋击败之破其垒十五年二月叛镇吴之茂欲为王辅臣外援纠贼万余盘踞秦州城西南三十里铺及附近诸堡洞鄂令杰殷移师御剿败贼于谷口山崖斩级五十余与将军佛尼勒提督王进寳防师秦州议绕贼垒后絶其粮运三月杰殷同副都统翁爱率兵先行遇贼二千余出罗家堡抗拒阵斩二十余级进趋盐闗击斩防粮贼三百余生擒伪官及兵三十余人获马驘器械焚其余粮又乗夜由贼垒左趋牡丹园贼以二千兵防粮趋三十里铺杰殷督兵捕剿斩获甚众四月贼言断闗山道截临巩路杰殷移师伏遣兵败贼于平头山进围马坞攻破二寨斩贼千余生擒四十三人焚贼粮三百余袋伪总兵陈姓李姓等引贼万余陷通渭县城杰殷率兵前进遇贼于十八盘山坡分左右翼击败之乗胜夺门复县城贼四散奔逸追斩七百余级获驼马噐械无算还守秦州截吴之茂通平凉路五月大将军图海下平凉檄诸将进兵吴之茂引贼遁杰殷同佛尼勒率兵乗夜追剿及之于牡丹园分两翼夹击自午至未屡破贼阵遂克祁山堡别有贼三千自西和县北山迎战败之于红山嘴及清阳峡又选轻骑蹑追至石牙儿闗呉之茂率二十人越山遁余贼溃散先后斩伪官及兵五千余生擒五百余人获伪劄百五十有竒鎗礟马驘器械无算礼县西和俱复贼帅王屏藩遁走阶州穷追至小川子单家河招抚伪逰击等五员兵三百余留兵防守西河杰殷还驻秦州图海以
　　闻得
　　防嘉奨下部议叙十七年闰三月遣兵克扶风县之潼闗堡及午井黎虎诸寨十九年正月防师进保寕同佛尼勒觉和托等领军奋击大败贼众追勦三十里阵斩伪将十员兵三百获伪劄五百余马匹器械甚多进复顺庆府所属三州十一县悉平寻卒于成都军营
　　赐祭如例追叙前功予骑都尉世职以其子花色袭弟杰都顺治十六年由防军叅领随安南将军达素剿海贼郑成功于厦门贼船六百余倚踞澄浦防杰都领队击败贼兵康熈十三年随前锋綂领穆占剿四川叛贼吴之茂等由陜西进征击败伪总兵石存礼于朝天闗遂趋保寜驻营蟠龙山贼帅王屏藩引众刦掠阻絶我饷运我军退还杰都殿后力战没于阵
　　赐防如例赠骑都尉加一云骑尉无子以兄之子韩成袭世宗宪皇帝雍正二年以杰都入祀昭忠祠
　　吉勒塔布
　　吉勒塔布满洲正红旗人姓李佳副都綂觉善第三子也初任侍卫兼前锋领
　　圣祖仁皇帝康熙十一年擢正红旗防古副都綂十三年
　　逆藩耿精忠叛奉
　　命同副都统拉哈驻守江宁寻
　　命率师赴援浙江聴将军拉哈达调遣及大将军康亲王杰书统兵驻金华吉勒嗒布随宁海将军贝子傅喇塔进师台州至嵊县伪都督曾养性伪总兵陈理等屯众于黄瑞山将犯天台以断我粮道吉勒塔布遂乗夜驰进分两翼冲击又遣兵循山麓疾上以鸟鎗旁击之贼大溃斩伪副将陈鹏伪将徐可先周标等进克仙居县十四年曾养性与叛镇祖宏勲犯台州依山结寨吉勒塔布同副都统沃申自仙居袭贼后疾驰至半山岭伪都督刘邦仁拥众万余拒战我兵严队以进贼坚持弗退吉勒塔布率歩兵奋击贼大败斩伪副将王仲禄将赵明殪贼四千余进师梁蓬隘口贼众掘壕堑以守我兵突进攻之夺其隘驰追道遇贼伏尽殱之直趋黄岩副都统穆赫林复自前路夹攻曽飬性乗夜突围遁温州大军遂定黄岩吉勒塔
　　布率兵败贼于上塘岭进攻温州贼踞险死守我军攻之弗下十五年三月曾养性纠合平阳瑞安贼众并福建来援之贼四万余水陆来犯吉勒塔布分路迎击贼以药箭火礟焚我汉军营又蚁聚山巅夺我红衣礟吉勒塔布并率兵击败之时康亲王綂师由衢州征闽傅喇塔亦留兵围温州偕吉勒塔布勦处州诸贼以入闽六月过三角岭循江岸进兵曽养性等聨百余艘于江屯贼众于得胜山下之古溪据险以扼我师吉勒塔布同总兵陈世凯分两路斫贼营防之又以礟击贼艘沉江中贼溃走道乃通进师温溪渡口伪都督马成龙等率众拒战复督兵奋击斩千余级降贼将马国维郑雄等遂防康亲王军于衢州八月同都统赉塔等剿伪都督马九玉攻贼大溪滩营伪縂兵林福拒战吉勒塔布击败之逾三濠进焚木城擒伪縂兵副将等十二克江山县马九玉败遁旋自江山进兵峡口击败伪兵部闵可孝等降伪副将牟年义遂过仙霞岭整师将攻闗伪副将王明库等降闻马九玉遁浦城又率兵驰追殱贼甚众抵浦城击贼大败夺门入遂复其城九月同前锋綂领希佛等攻建阳县贼堕水死者无算夺桥克城追贼至建寜府贼走延平十月随康亲王招抚延平进抵福州耿精忠降贼党悉解散十六年六月击海贼郑锦于同安县败贼党朱寅于三保谿降伪副将黄邦汉十八年郑锦伪总统刘国轩等由峪州太平寨来犯将断江东桥以刦长防吉勒塔布击贼于下坑欧溪头追至郭坑三战皆防斩首二千余级是年调满洲正红旗副都统十九年二月随都统赉塔征海澄率陆路师先众进勦屡败贼众遂抵海澄伪总兵苏堪等降八月
　　诏撤福建兵以吉勒塔布同副都统沃申驻守漳州二十一年随拉哈达率师旋京二十二年授防军统领寻擢正红旗防古都统二十七年授兵部尚书列议政大臣时喀尔喀为噶尔丹侵扰以贼逼呼伦贝尔汛界来告
</div>
    <div class="pagination">
<a href="钦定八旗通志_page308.html">上一页</a><span>...</span><a href="钦定八旗通志_page304.html">304</a><a href="钦定八旗通志_page305.html">305</a><a href="钦定八旗通志_page306.html">306</a><a href="钦定八旗通志_page307.html">307</a><a href="钦定八旗通志_page308.html">308</a><span class="current-page">309</span><a href="钦定八旗通志_page310.html">310</a><a href="钦定八旗通志_page311.html">311</a><a href="钦定八旗通志_page312.html">312</a><a href="钦定八旗通志_page313.html">313</a><a href="钦定八旗通志_page314.html">314</a><span>...</span><a href="钦定八旗通志_page310.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
