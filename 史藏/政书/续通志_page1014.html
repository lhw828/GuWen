<!DOCTYPE html>
<html>
<head>
    <meta charset="UTF-8">
    <title>续通志 - 第 1014 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1014 页/共 1359 页</h1>
    <div class="content">政事封芮国公七年授枢密副使初帝哈面奏哈达久在军中今多事之际用违其长臣等欲与协力军务擢之相位似亦未晚故有此授十月 
与布哈救卫州以亲卫兵三千先尝之北兵小退翼日围解未几与布哈同行省事于阌乡以备潼关八年北帅苏布特攻破小关残卢兵朱阳 
潼关总帅纳哈塔迈珠求救于二省二省以陈和尚忠孝军一千都尉瓜尔佳军军一万往应北军退二省辄称大捷以闻既而元军攻凤翔二 
省提兵出关与渭北军交至晚复收兵入凤翔遂破二者遂弃京兆留庆善努守之九月元兵入河中时二相防秋还陕量以军马出冷水谷为 
声援十一月元兵道饶峯关由金州而东于是二省军入邓元兵渡汉江与战于禹山前元兵小却二相似大捷驿报百官表贺九年二省军溃 
于阳翟之三峯山初禹山之战两军相拒元军散漫而北金军惧其乘虚袭京城乃谋入援时元兵趋河上已二十余日所过残破焚积聚金军 
由邓而东无所仰给乃并山入阳翟出兵袭之且行且战至三峯山遂溃哈达知大事已去欲下马战而布哈己失所在哈达走钧州元兵堑其 
城外攻之不得出匿窟室中城破被杀哈达熟知敌情习于行阵重义轻财与下同甘苦遇敌辄身先之众亦乐为之用左丞张行信尝荐之曰 
完颜哈达今之良将也

　　△伊喇布哈

　　伊喇布哈本契丹人哀宗为皇太子选充亲卫军总领宣宗大渐令布哈屯兵艮岳以备非常及即位授权枢
　　密院判官军国大计多从决之正大四年河朔军突入商州布哈逆战获游骑一人辄以捷闻人知其罔上而无敢言六年权枢密副使率 
完颜陈和尚忠孝军一千驻邠州且令观敌势八月再复潞州诏与总帅约赫德权签枢密院事额尔克救庆阳七年战于太昌原元军退庆阳 
围解还京兆未几以权参知政事与哈达行省子阌乡八年正月元军入陕西凤翔破与哈达弃京兆而东十二月元兵济自汉江两省军入邓 
州召诸将议由光化截江与战为便放之渡而战为便张惠曰截江便若纵之渡我腹空虚必为所溃布哈达之曰彼在沙碛且当往求之况今 
自来平鼎珠高樊皆然其言哈达问之阿达茂茂以为不然然不能夺布哈之议二十日探元兵北渡是夜进军比晓至禹山元骑己尽济矣两 
省立军高山各分据地势步迎于山前骑屯于山后元兵来观观竟不前散如鴈趐转山麓出骑兵之后分三队而进哈达曰今日事势不当战 
且待之俄而元兵突前以短兵相接战三交元兵少退其在西者绕布哈骑后而突之为富察鼎珠力拒而退时高英军方北顾而元兵出其背 
拥之英军动哈达几斩英英复督军力战元兵稍却英军定复拥樊泽军哈达斩一千夫长军殊死鬬乃却之元兵回阵南向两省复议彼虽号 
二万 【绩通鉴作三万】 而辎重三之一相持二三日不得食乘其却退当拥之布哈曰江路己绝黄河不冰彼入重地将安归乎何以速为 
乙亥元兵忽不知所在己卯遇骑还乃知元军在光化对岸枣林中昼作食夜不下马望林中往来不五六十步而不间音响庚辰两省议入邓 
就粮到林后元兵忽来突以百骑邀辎重而去金兵几不成列逮夜乃入城九年正月癸未大军发邓州趋京师骑二万步十三万骑帅富察鼎 
珠富察达希布郎将阿达茂忠孝军总领瓜尔佳谙达内族达尔欢总领瓜尔佳额特埒提控步军临淄郡王张惠殄寇都尉完颜阿巴高英樊 
泽中军陈和尚与恒山公式仙杨沃衍军合次五朵山下取鸦路元兵以三千骑尾之遂驻营伏骑于邓州道元骑来袭金军引之而东伏发元 
兵南避癸巳至沙河元骑五千待于河北金军夺桥以过元军既西避复南渡沙河金军欲盘营元军复渡河来袭明旦元兵增及万人且行且 
战至黄榆店雨雪不能进盘营三日丙申近侍入军传旨令悉赴京师复有密旨云近知张家湾透漏二三百骑己达卫孟两省当切防领旨讫 
军即行元军前后以大树塞其路沃衍夺路得之军遂进至三峯山武高拥其西南杨樊拥其田北元军俱却张惠阿达茂立山东望元兵二三 
十万约厚二十里谋曰此地不战欲何为耶乃率骑兵万余乘上而下拥之元兵却须臾雪大作白雾蔽空人不相觌泥淖汲胫军士僵立雪中 
枪槊结冻如椽有不食至三日者元军四外围之炽薪燔牛羊肉更递休息乘金军困惫乃开钧州路纵之走而以生军夹击之金军遂溃声如 
崩山忽天气开霁日光皎然无一人得逃者武仙率三千骑入竹林中杨樊阳三军争路元兵围之数重及高英残兵其战于柿林村南沃衍泽 
英皆死张老步持大枪奋战而没布哈走京师未至追擒之械至官山问降否往复数百言但曰我金国大臣惟当境内死耳遂见杀

　　钦定绩通志卷四百四十三

　　●钦定续通志卷四百四十四　列传二百四十四

　　列传

　　金 【二十二】

　　○金二十二

　　博索　　　持嘉喀齐喀　　　图克坦乌登　　实嘉纽勒欢　　富察官努

　　博索
　　持嘉喀齐喀
　　图克坦乌登
　　实嘉纽勒欢
　　富察官努

　　△博索

　　博索一名承裔末帝承麟兄也兴定元年为元帅左都监行帅府事于凤翔是年诏陕西行省伐宋出盐井屡败宋兵遂拔西和州克成州 
夷其险而还三年破虎头关遂取兴元及洋州宣宗大悦进博索官一阶时朝议以兰州当西夏冲久为敌据将遣博索复之博索奏曰臣近入 
宋境经涉险阻数千里士马疲弊未得少休而欲重为是举甚非计也不若息兵养士以备从之未几权参知政事行省平凉四年夏兵三万由 
高峯岭入寇定西州环城为栅博索遣乌库哩长寿等出战大败之先是夏兵数十万分寇龛谷鄜延大通诸城帝召博索等授以方畧命发兵 
袭其浮桥遂趋西凉别遣将取大通城畧夏地博索驰至临洮遣总管钮祜禄古尔锦积石州刺史图克坦牙武各摄帅职率兵西入攻大通克 
之因招来被胁僧俗人皆按堵如故二年冬哀宗即位边事益急正大五年拜平章政事博索居西陲几十年当宋夏之交虽颇立征效皆出诸 
将方本恇怯无能性复贪鄙及为相博愎尤甚尝恶堂食不适口以家膳自随国家颠覆初不恤也九年正月诸军败绩于三峯山元兵长驱趋 
汴令史杨居仁请乘其远至击之博索不从乃遣完颜莽伊苏等部民万人开短堤决河水以固京城功未毕而骑兵奄至莽伊苏等皆被害丁 
壮无得反者初元兵破卫州宣宗南迁移州治于宜村渡筑新城于河北岸去河不数步惟北面受敌而以石包之岁屯重兵于此元兵屡至不 
能近至是弃之随为元兵所据三月京城被攻大臣分守四面博索主西南受攻最急楼橹垂就辄摧传令取竹为护帘大索竟无所得博索怒 
欲斩之员外郎张衮附所司耳语所司怀金三百两径往赂博索家僮果得之己而兵退朝廷议罢之博索不自安乃谓令中元好问曰我妨贤 
路久矣为我撰乞致仕表时己遣使持诏至其第令致仕既废军士恨其不战误国扬言欲杀之博索惧一夕数迁十月复起博索为平章政事 
画出京计十二月车驾至黄陵冈博索奏曰圣体不便鞍马且不可令元兵知帝所在今司驻归德臣等率降将往东平俟诸军到可一鼓而下 
帝以为然时帝己遣官努将三百骑探沤麻冈未还帝将御船赐博索剑得便宜从事决东平之策明年正月朔归德守臣以粮来饷遂就其舟 
以济命博索攻卫州诸将皆听节度萨布谓帝曰北行议己决不可中变帝曰丞相当与平章和同完颜仲德持御马衔苦谏曰存亡在此一举 
卫州决不可攻帝麾之曰参政不知博索发自蒲城迁延八日始至卫猝无攻具及闻元兵济自张家渡遂班师元兵踵其后战于白公庙败绩 
博索等弃军遁 【按宋史纪事本末云博索往卫州纵军四掠哭声满野所过邱墟公私皇皇人情始叛故卫州坚守而蒙古之追无一援者 
以至于败】 车驾还次蒲城东三十里博索至仓皇言于帝曰今军己溃元兵近在堤外请圣主幸归德帝遂登舟时夜己四更矣狼狈入归德 
博索收溃兵大桥惧不敢入帝遣护卫迎之既至并其子下狱诸都尉司军以博索不战而退发愤出怨言帝乃暴其罪囚之七日饿死博索目 
不知书奸黠有余簿书政事闻之即解善谈议接人则煦煦然好货殖能捭阖中人王心遂浸渍以取将相既富贵起第于汴之西城规模拟宫 
掖婢妾百数皆衣金缕奴隶月廪与列将等犹以为未足帝尝遣中使责之曰卿汲汲于此将无北归意耶博索终不悛以及于祸

　　△持嘉喀齐喀

　　持嘉喀齐喀性刚愎好自用朝廷以才干任之宣宗时累迁兰州刺史提控军马贞佑四年夏人围定西辇致攻具将取其城喀齐喀及杨 
噶拉等率兵鏖战走之兴定元年授同知临洮府事陕西行省奉诏伐宋喀齐喀骑来远寨以张声势二年宋兵侵临洮喀齐喀击走之三年迁 
元帅左都监行元帅府事于巩州四年夏人犯边喀齐喀讨之与提控乌库哩世鲜都统王定等屡败夏兵于新泉城夏人攻巩州喀齐喀生擒 
夏将讯知其谋饬兵严备俄而兵至搏战却之杀伤以万计夏人拔栅而去喀齐喀伏甲要地邀之复蹑其后斩首甚众以功遥授平西军节度 
使元光元年元将蒙古布哈攻凤翔朝廷命喀齐喀将兵援之二年元兵及夏人步骑数十万围凤翔东自扶风岐山西连汧陇皆其营栅攻城 
甚急喀齐喀尽力御之是岁升签枢密院事哀宗即位拜参知政事权枢密副使正大八年邓州驰报元兵破饶峯关由金州东下院官同奏元 
军冒万里之险厯二年之久方入武林劳苦己极为吾计者以兵屯睢郑昌武归德及京畿诸县以大将守洛阳潼关怀孟等处严兵备之京师 
积精数百万斛令河南州郡坚壁清野彼深入之师欲攻不能欲战不得师老食尽不击自归矣帝太息曰敌至不能迎战徒自保何以为国乃 
诏哈达布哈等屯军襄邓九年两省军溃于三峯山元兵进簿京师三月庚子议曹王出质元兵北行苏布特攻城既有纳质之请即云我受命 
攻城但曹王出则退不然不罢也 【按绩纲目曰金主遣曹王额尔克为质请和苏布持闻之曰我受命攻城不知其它与本传语异】 癸卯 
曹王出诣军前元兵并力进攻喀齐喀先以守凤翔自夸及其守西北隅其地受攻最急语言失措面无人色凡十六昼夜始罢攻喀齐喀以大 
兵退议入贺诸相皆不欲独喀齐喀以守城为己功持论甚力权参政内族色埒曰城下之盟诸侯以为耻况以罢攻为可贺欤喀齐喀怒曰社 
稷不亡帝后免难何为不喜会学士赵秉文不肯撰表议遂寝是月喀齐喀罢枢密有投匿名书于御路云副枢喀齐喀总帅萨哈参政恩楚皆 
国贼朝廷不杀众军亦须杀之卫士以开萨哈饮药死恩楚称疾不出惟喀齐喀坦然若无事者帝亦无所问由是军国之事尽归喀齐喀矣是  
【按天兴元年即正大九年也本传己书九年矣于此复纪天兴元年易涉蒙紊今改正】 七月 【归潜志作八月】 权参知政事色埒恒 
山公武仙合军自汝州入援诏以喀齐喀为枢密使统京城军万五千应之八月驻于近郊候益兵乃进屯中牟古城凡三日闻色埒军溃即夜 
弃辎重驰还言者谓喀齐喀始则抗命不出中则逼遛不进终则弃军先遁不斩无以谢天下帝贷其死免为庶人籍其家以赐军士会元将苏 
布特遣人招之喀齐喀即治装欲行崔立邀饯于省赆以白金二百明日复诣省别立方对语适归德行省文书至传哀帝语谕曰卿朕老臣中 
间虽废出未尝忘卿今崔立为变卿处旧人尚多若能反正与卿世袭公相立怒叱左右系之狱斩之

　　△图克坦乌登

</div>
    <div class="pagination">
<a href="续通志_page1013.html">上一页</a><span>...</span><a href="续通志_page1009.html">1009</a><a href="续通志_page1010.html">1010</a><a href="续通志_page1011.html">1011</a><a href="续通志_page1012.html">1012</a><a href="续通志_page1013.html">1013</a><span class="current-page">1014</span><a href="续通志_page1015.html">1015</a><a href="续通志_page1016.html">1016</a><a href="续通志_page1017.html">1017</a><a href="续通志_page1018.html">1018</a><a href="续通志_page1019.html">1019</a><span>...</span><a href="续通志_page1015.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
