<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 138 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 138 页/共 354 页</h1>
    <div class="content">　　皇祖谕防以凡帝王曽在位者除无道被弑亡国之主此外尽应入庙即一二年者亦应崇祀煌煌
　　圣训至大至公上自羲轩下至胜国其间圣作明述之君守文继体之主无不馨香妥侑不特书生臆论无能仰喻
　　髙深即厯代以来升歆议礼未有正大光明若此者也乃防议疏内声明偏安亡弑不入祀典而仍入辽金二朝不入东西晋元魏前后五代未免意有偏向视若仰承
　　圣意而实显与
　　圣谕相背朕意若谓南北朝偏安不入正统则辽金得国亦未奄有中原何以一登一黜适足启后人之訾议即因东西晋前后五朝有因簒得国摈而不列如操丕不得为正统之例殊不知三国时正统在昭烈故虽以陈夀三国志之尊魏抑蜀而卒不能夺万世之公评至司马氏簒窃以还南朝神器数易如宋武帝
　　崛起丹徒手移晋祚自不能掩其簒夺之罪其他虽祖宗得国不正而子孙能继绪承休即为守文中主亦不可概从缺畧况自汉昭烈以至唐髙祖统一区夏时之相去三百余年其间英毅之辟节俭之主史不絶书又安可置而不论至于后五代如朱温以及郭威或起自冦窃或身为叛臣五十余年更易数姓中华统绪不絶如线然周世宗承借郭氏余业凭有疆域尚不失为令主此而概不列入则东西晋前后五代数百年间创守各主祀典缺如何以协千秋公论他若元魏雄据河北地广势强太武道武勤思政理讲学兴农亦可为偏安英主并当量入祀典以示表章朕前命馆臣録存杨维桢正统辨谕内详晰宣谕以维桢所辨正统在宋不在辽金之説为是所以存春秋纲目之义见人心天命之攸归且检阅孙承泽春明梦余録所载明代崇祀古帝王位号原未列辽金二朝今帝王庙崇祀辽金而不入东西晋前后五代似此互相入主出奴伊于何底是皆议礼诸臣有懐偏见明使后世臆説之徒谓本朝于厯代帝王未免区分南北意存轩轾甚失
　　皇祖降谕之本意也至明之亡国由于神熹二宗纪纲隳而法度弛愍帝嗣统时国事已不可为虽十七年身厯勤苦不能补救倾危卒且身殉社稷未可与荒淫失国者一例而论是以
　　皇祖睿裁将神熹二宗撤出而愍帝则
　　特令庙祀
　　褒贬予夺毫厘不爽实千古大公定论乃诸臣于定议时转复将汉之桓灵増入岂未思炎汉之亡亡于桓灵而不亡于献帝乎从前定议未将东汉全局详审论断转使昏闇之君滥叨庙食所议未为允协夫自古帝王统绪相传易代以后飨祀庙庭原以报功崇徳至于严簒窃之防戒守成之主或予或夺要必衷于至当而无所容心于其间方协彰瘅之义所有厯代帝王庙祀典着大学士九卿更行悉心详议具奏并着于定议后交四库馆恭録
　　皇祖谕防并朕此防于通礼庙飨卷首以昭殷鉴厯朝垂
　　示万年之至意钦此
　　乾隆四十九年七月二十八日奉
　　上谕据大学士九卿等防议増祀两晋元魏前后五代各帝王一折并声请唐宪宗金哀宗应否一体増祀等语宪宗处唐中叶各镇节度凭陵跋扈僭叛不臣宪宗命将专征削平淮西厥功颇伟在有唐一代中尚属英主其末年被弑系祸变猝乘与荒乱失徳召变致衅者不同至金哀宗处衰弱之时国势已不可问推其致败之由实因熙宗海陵淫虐阶厉哀宗自缢殉国与明之愍帝事同一例自应一体増祀余俱着照所议行钦此


　　钦定四库全书
　　钦定大清会典则例卷八十二
　　礼部
　　祠祭清吏司
　　中祀一
　　一春分朝
　　日顺治八年题准
　　大明之神从祀
　　圜丘外更立
　　日坛毎年于春分日卯时致祭○又定祭
　　日坛凡遇甲丙戊庚壬年
　　亲诣行礼余年遣官行礼○雍正四年奏准
　　日坛向系露祭请照
　　社稷坛之例于
　　坛下别设神龛以备风雨并香鑪上增设鑪盖○干
　　隆十一年奏准向例
　　日坛如遇
　　皇帝亲诣行礼之年于坛北门内甬道西设更衣大次今具服殿已经告成请停设更衣大次一秋分夕
　　月顺治八年题准
　　夜明之神从祀
　　圜丘外更立
　　月坛毎年于秋分日酉时致祭以
　　北斗七星木火土金水五星二十八宿周天星辰配飨○又定祭
　　月坛凡遇丑辰未戍年
　　亲诣行礼余年遣官行礼○乾隆三年
　　谕今年夕
　　月旧例乃遣官之年但朕即吉之后凡祭祀典礼初次举行朕皆欲躬亲以展诚敬八月初十日夕
　　月朕亲诣行礼钦此○四年奏准
　　月坛旧于酉时致祭
　　皇帝亲诣行礼于酉时前六刻申时三刻请
　　驾至
　　坛尚隔酉时二刻此次
　　皇帝亲诣
　　月坛行礼谨拟于酉时前四刻申时五刻请
　　驾至
　　坛适合致祭之时○十三年奏准
　　皇帝亲诣
　　月坛具服殿亦已告成请照
　　日坛之例停设更衣大次





　　中祀二
　　一祭
　　前代帝王庙顺治二年定每嵗春秋仲月诹日遣官祭帝王庙増
　　辽太祖
　　金太祖
　　金世宗
　　元太祖
　　明太祖五帝増金代功臣斡鲁宗翰宗望明代功臣
　　徐达刘基等从祀○康熈六十一年
　　谕歴代帝王每朝不过崇祀一二君或庙飨其子而不及其父或配食其臣而不及其君应将凡曽在位除无道被弑亡国之主外尽宜入庙崇祀○又
　　谕明愍帝无甚过失国亡乃伊祖所致愍帝不可与亡国者例论神宗光宗哲宗三君不应入祀其歴代配飨功臣有治安之世辅佐有功者应量加増补钦此○十二月
　　世宗宪皇帝只遵
　　圣祖仁皇帝谕防増祀帝王各立神牌每代合原祀为一龛増祀功臣亦各立牌位合原祀入两庑依次安设○正殿原祀
　　太昊伏羲氏炎帝神农氏黄帝轩辕氏为一龛帝少昊金天氏帝颛顼髙阳氏帝喾髙辛氏帝尧陶唐氏帝舜有虞氏为一龛
　　夏王禹商王汤周武王汉髙祖光武为一龛
　　唐太宗辽太祖金太祖世宗为一龛
　　宋太祖元太祖世祖明太祖为一龛东庑原祀风后臯陶龙伯益傅说召公奭召穆公虎张良曹参周勃冯异房元龄李靖李晟许逺韩世忠斡鲁宗望巴延刘基西庑原祀力牧防伯夷伊尹周公旦太公望方叔萧何陈平邓禹诸葛亮杜如晦郭子仪张巡
　　曹彬岳飞宗翰穆呼哩徐达正殿増祀
　　夏王启仲康少康杼槐芒泄不降扃厪孔甲臯商王太甲沃丁太庚小甲雍已太戊仲丁外壬河亶甲祖乙祖辛沃甲祖丁南庚阳甲盘庚小辛小乙武丁祖庚祖甲廪辛庚丁太丁帝乙合原祀夏共十有四王商共二十六王为一龛
　　周成王康王昭王穆王共王懿王孝王夷王宣王平王桓王庄王僖王惠王襄王顷王匡王定王简王灵王景王悼王敬王元王贞定王考王威烈王安王烈王显王慎靓王合原祀三十二王为一龛
　　汉惠帝文帝景帝武帝昭帝宣帝元帝成帝哀帝明帝章帝和帝殇帝安帝顺帝冲帝桓帝灵帝昭烈帝
　　唐髙祖髙宗睿宗元宗肃宗代宗徳宗顺宗穆宗文宗武宗宣宗懿宗僖宗合原祀汉共二十一帝唐共十有五帝为一龛
　　辽太宗景宗圣宗兴宗道宗
　　宋太宗真宗仁宗英宗神宗哲宗髙宗孝宗光宗宁
　　宗理宗度宗端宗
　　金太宗章宗宣宗合原祀辽共六帝宋共十有四帝
　　金共五帝为一龛
　　元太宗定宗宪宗成宗武宗仁宗泰定帝文宗宁宗明太宗仁宗宣宗英宗景帝宪宗孝宗武宗世宗穆宗愍帝合原祀元共十有一帝明共十有二帝为一龛共増祀一百四十三君原祀五龛増二龛共七龛东庑増祀功臣仓颉毕公髙仲山甫魏相耿弇宋璟裴度李沆王曽富弼文彦博李纲文天祥布呼密常遇春杨士奇于谦刘大夏十有八人合原祀风后傅説召公奭召穆公虎张良曹参周勃房元龄李靖许逺李晟韩世忠十有二人并原祀西庑蘷伯夷伊尹邓禹诸葛亮郭子仪曹彬宗翰穆呼哩徐达十人移入东庑按朝代序次共四十人西庑増祀仲虺吕侯尹吉甫刘章丙吉马援赵云狄仁杰姚崇李泌陆贽斡鲁吕防正冦准范仲淹韩琦司马光赵鼎托克托李文忠杨荣李贤二十二人合原祀力牧周公旦太公望方叔萧何陈平杜如晦张巡兵飞九人并原祀东庑臯陶龙伯益冯异耶律赫噜宗望巴延刘基八人移入西庑按朝代序次共三十有九人东西共増祀四十人合原祀以次分列共七十有九人○又定正殿每代设笾豆一案【原每位一案】五帝龛统改三案共十六案其礼神制帛仍每位一端每案设帛篚一两庑四位共一案末案三位一案素帛每位一端两庑各増帛篚二并増香案二鑪二其上香仪
　　皇上亲祭一上香遣官致祭
　　三皇位前三上香○雍正二年
　　世宗宪皇帝亲祭
　　帝王庙改从三上香仪○乾隆元年六月遵
　　防议准諡明建文帝为恭闵惠皇帝入于
　　帝王庙设位于明大祖之下○又议准
　　帝王庙脯醢宜丰加増鹿脯鹿醢鹿一
　　正殿仍用兔醢两庑易兔醢为醢醢加増豕一乾隆四十九年大学士九卿遵
　　防议増入祀晋元帝晋明帝晋成帝晋康帝晋穆帝晋哀帝晋简文帝宋文帝宋孝武帝宋明帝齐武帝陈文帝陈宣帝元魏道武帝元魏明元帝元魏太武帝元魏文成帝元魏献文帝元魏孝文帝元魏宣武帝元魏孝明帝唐宪宗后唐明宗后周世宗金哀宗撤出汉桓帝汉灵帝一
　　巡幸祭
　　帝王陵寝顺治十六年
　　世祖章皇帝巡幸畿辅遣官各一人祭明代十二陵各礼神制帛一牛一羊一豕一陈香烛酒果遣官上香奠帛献爵读祝行礼如仪○康熈十三年
</div>
    <div class="pagination">
<a href="钦定大清会典则例_page137.html">上一页</a><span>...</span><a href="钦定大清会典则例_page133.html">133</a><a href="钦定大清会典则例_page134.html">134</a><a href="钦定大清会典则例_page135.html">135</a><a href="钦定大清会典则例_page136.html">136</a><a href="钦定大清会典则例_page137.html">137</a><span class="current-page">138</span><a href="钦定大清会典则例_page139.html">139</a><a href="钦定大清会典则例_page140.html">140</a><a href="钦定大清会典则例_page141.html">141</a><a href="钦定大清会典则例_page142.html">142</a><a href="钦定大清会典则例_page143.html">143</a><span>...</span><a href="钦定大清会典则例_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
