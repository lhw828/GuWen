<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 252 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 252 页/共 455 页</h1>
    <div class="content">　　【臣】等谨案本传称成祖重防孜文学所遇山川要害辄命记之防孜据鞍起草立就又称所撰有北征前后二録即此书也
　　杨荣后北征记一卷
　　荣初名子荣字勉仁建安人建文进士除翰林院编修靖难后官至大学士卒赠太师諡文敏
　　【臣】等谨案荣以永乐二十二年四月扈从北征记其徃还始末乃着此书编排日月纪述颇详
　　小史摘钞二卷
　　不着撰人名氏
　　李贤天顺日録一卷
　　贤字原徳邓州人宣徳进士官至大学士諡文逹
　　刘定之否泰録一卷
　　定之见经类
　　倪谦朝鲜记事一卷
　　谦字克譲钱塘人正统进士官至南京礼部尚书諡文僖
　　张瑄南征録一卷
　　瑄字延玺江浦人正统进士官至南京刑部尚书
　　李实出使録一卷【一名使北録】
　　实字孟城合州人正统进士官至右都御史以居乡暴横斥为民
　　张瓉东征纪行録一卷
　　瓉字宗器孝感人正统进士官至总督漕运左副都御史
　　马文升三纪三卷
　　文升见奏议类
　　杨瑄复辟録一卷
　　瑄字廷献丰城人景泰进士官至浙江按察使
　　王轼平蛮録一卷
　　轼字用敬公安人天顺进士官至南京兵部尚书諡襄简
　　袁彬北征事迹一卷
　　彬字文质江西新昌人以锦衣校尉从英宗北狩扈跸而归官至掌锦衣卫都督佥事
　　杨铭正统临戎録一卷
　　铭本名哈铭古人防从其父为通事英宗北狩铭与袁彬俱随侍及英宗还始赐姓杨
　　李东阳燕对録二卷
　　东阳字賔之茶陵人四歳举神童又顺进士官至大学士諡文正
　　许进平畨始末一卷
　　进字季升灵寳人成化进士官至兵部尚书諡襄毅
　　呉寛平呉録一卷
　　寛字原博长洲人成化壬辰进士第一官至礼部尚书諡文定事迹具明史文苑传
　　【臣】等谨案黄虞稷千顷堂书目别载有黄标平呉録一卷其书见陆楫古今説海中与此同名而详略各异盖截然二书也附识于此
　　王鏊史余一卷
　　鏊字济之呉县人成化进士官至大学士諡文恪
　　娄性明政要二十卷
　　性上饶人成化进士官至南京兵部武库司郎中
　　杨循吉苏州府纂修识略六卷
　　循吉字君谦呉县人成化进士官礼部主事明史文苑传附见徐祯卿傅中
　　秦金安楚録十卷
　　金字国声无锡人治进士官至南京兵部尚书諡端敏
　　刘昭东征忠义録【无卷数】
　　昭字仲贤庐陵人治进士官至嘉兴府知府
　　陈洪谟治世余闻二卷　继世纪闻五卷
　　洪谟字宗禹武陵人治进士官至兵部左侍郎
　　革除编年【无卷数】
　　不着撰人名氏
　　【臣】等谨案浙江通志载是书为嘉善袁仁撰而朱彝尊又称陈洪谟有革除编年一书明史艺文志俱无之未知孰是今附识备考
　　都穆壬午功臣爵赏録一卷　壬午功臣别録一卷穆字元敬呉县人治进士官至礼部主客司郎中加太仆寺少卿
　　李时南城召对一卷
　　时字宗易任邱人治进士官至大学士諡文康
　　陆深南廵日録一卷　北还録一卷
　　深字子渊号俨山上海人治进士官至詹事府詹事兼翰林院学士卒諡文裕事迹具明史文苑
　　姜清秘史一卷
　　清字源甫弋阳人正徳进士官至尚寳少卿
　　朱彛尊防曰纪逊国事者大约惑于齐东野人之语尤甚者从亡遗笔致身録也弋阳姜清撰秘史稽之故牒以证其非幸书成于致身録未出之前顾犹信程济为有其人则亦非信史矣
　　霍韬明良集十二卷
　　韬见诏令类
　　许相卿革朝志十卷
　　相卿见正史类
　　陈沂维桢録一卷附録一卷
　　沂字鲁南鄞县人正徳进士官至太仆寺卿
　　童承叙平汉録一卷
　　承叙字汉臣沔阳人正徳进士官至左庶子
　　朱纨戌边纪事一卷
　　纨字子纯长洲人正徳进士官至提督浙闽海防军务巡抚浙江右副都御史
　　黄佐革除遗事节本六卷
　　佐见经类
　　廖道南楚纪六十卷
　　道南字鸣吾蒲圻人正徳进士官至翰林院侍讲学士谪徽州府通判防复旧职
　　王洙宗史质一百卷
　　洙字一江临海人正徳进士
　　【臣】等谨案洙是书因宋史而重编之自以臆见别创义例荒唐悖谬偻指难穷今四库全书列为存目以其自明以来印本已多恐或存于世荧无识者之听为世道人心之害故辞而辟之云
　　李贽藏书六十八卷　续藏书二十七卷
　　贽见经类
　　【臣】等谨案贽书皆狂悖乖谬非圣无法藏书则排击孔子别立褒贬是非颠倒实为小人无忌惮之尤今四库全书特存其目盖以深暴其罪焉总之其书可焚其板可斧当与王洙之书并加诛斥者也故附于此
　　哈宻事迹一卷附赵全谳牍一卷
　　不着撰人名氏
　　【臣】等谨案是编本不题书名前载正徳中吐鲁畨侵扰哈宻及经略彭泽与王琼搆衅事后载嘉靖间刑部议谳煽诱谙达叛人赵全等九人奏牍盖明人杂抄之残帙也
　　柯维骐宋史新编二百卷
　　维骐字竒纯莆田人嘉靖进士授南京戸部主事未任事而归事迹具明史文苑
　　郑晓今言四卷　徴吾録二卷　逊国君记钞一卷臣事钞一卷
　　晓见经类
　　孙允中云中纪变一卷
　　允中鲁府仪卫司人嘉靖进士官至山西按察司佥事为总督刘源清所恶効罢寻复原官致仕
　　【臣】等谨案嘉靖时有两孙允中其一太原人嘉靖进士官至应天府丞其一即此孙允中所记嘉靖十二年兵变事盖其官山西时也
　　陈士元荒史六卷
　　士元见经类
　　邓元锡凾史上编八十一卷下编二十一卷　明书四十五卷
　　元锡见经类
　　王世贞弇山堂别集一百卷
　　世贞字元美太仓人嘉靖进士官至南京刑部尚书事迹见明史文苑传
　　徐学谟世庙识余二十六卷
　　学谟见经类
　　田汝成炎徼纪闻四卷　行边纪闻一卷　辽记一卷龙凭纪略一卷
　　汝成字叔禾钱塘人嘉靖进士官至广西布政司右参议事迹具明史文苑传
　　朱睦防圣典二十四卷　革除逸史二卷
　　睦防见经类
</div>
    <div class="pagination">
<a href="钦定续文献通考_page251.html">上一页</a><span>...</span><a href="钦定续文献通考_page247.html">247</a><a href="钦定续文献通考_page248.html">248</a><a href="钦定续文献通考_page249.html">249</a><a href="钦定续文献通考_page250.html">250</a><a href="钦定续文献通考_page251.html">251</a><span class="current-page">252</span><a href="钦定续文献通考_page253.html">253</a><a href="钦定续文献通考_page254.html">254</a><a href="钦定续文献通考_page255.html">255</a><a href="钦定续文献通考_page256.html">256</a><a href="钦定续文献通考_page257.html">257</a><span>...</span><a href="钦定续文献通考_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
