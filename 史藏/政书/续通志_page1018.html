<!DOCTYPE html>
<html>
<head>
    <meta charset="UTF-8">
    <title>续通志 - 第 1018 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1018 页/共 1359 页</h1>
    <div class="content">徐危甚伊都籍州人及运粮扫兵得万人元兵传城烧南开而去侯进既降元引军来袭坎南城而上守者皆散走伊都闻之不及甲率夜直兵 
三百由黄楼而南方战御敌军势稍振复夺张盆渡败萧县破白塔救被俘老幼五十还徐既而进亡命驻灵壁政兴亦虑为元所害穷窘自归 
伊都抚纳之兴留徐政还邳州伊都资禀仁厚二子两侄为军将颇侵渔军民青州人王佑为埽兵总领伊都常倚之虽有过不责以故佑横恣 
与张祚李闰丰绅成进忠辈乘军政废弛夜烧草场作乱时张兴卧病佑恐事不成起兴与同行伊都疑左右皆叛挈妻子缒城而出张兴推佑 
为都元帅 【按金史哀宗本纪载丰绅据徐州推张兴行省事与此小异】 复惧佑图己遂诛佑并张祚杀之大掠城中国用安率兵至徐执 
斩兴遂以丰绅为元帅兼节度使主徐州伊都奔宿州节度使赫舍哩阿古不纳与诸将驻城南城中镇防千户高拉格夜半开门纳徐州总领 
王德全及妻弟高元格军缚阿古父子杀之请伊都主师府事伊都不从曰吾为将帅久不能周防致失重镇今方逃罪不暇岂有夺城池以降 
外方乎即日率官吏行至谷熟东遇元兵不屈而死

　　△钮祜禄经实

　　钮祜禄经实不知其始正大中累官亳州节度使九年游骑自邓至亳径鹿邑鹿邑令高昂霄夜趋亳道出卫真呼县令楚珩谕县人以避 
迁之意遂同走亳是日军至亳州州止有镇安军四百人皆红袄余党变诈反复提控杨春邢某都统戴兴屯己六年悉籍丁壮为军修守具而 
元兵亦不暇攻经实拥降民不去五月纵迁民收麦老幼得出丁壮悉留之民往往不肯留而遁数日城为之空经实遣将领招之并将领亦不 
返乃请于归德得甲骑百余杨春戴兴疑其谋已乘夜掩杀之经实出走卫真杨春北降元石总管入州以春为总管戴兴为同知留党项军千 
人戍之属县皆下惟城父令李用宜不降其妻子在亳春以为质竟不屈而死副提控邢某为人刚直循理时卧病闻春乱流涕不自禁春遣人 
舁致之邢指春大骂春惭恧无言春欲杀经实家邢力劝止之且令给道路费逸之出城邢寻病卒天兴二年元特默岱攻归德春以戴兴提精 
卒往与疲弱守城州人王宾反正春渡河北遁而崔富格为乱杀王宾朝廷不得己授富格节度使就其兵仗入蔡既而春复攻亳州入据之宋 
人来攻春出降刘均者林虑人时为亳州观察判官春既逐经实纳款元兵胁均同降均归家取朝服服之谓妻子曰我起身刀笔佐大藩死亦 
足矣今头颅如此假使有十年寿何以见先帝于地下乎即仰药死

　　△王宾

　　王宾字德卿亳州人贞佑二年进士外若旷达而深有谋画为尚书省令史坐事罢归大兴元年正月亳州军变杨春以州出降宾与前谯 
县尉王进魏节亨吕钧约城中军民复其州杨春遂遁遣节亨诣归德以闻哀宗嘉之授进节度使宾同知节度使节亨节度副使鉽观察判官 
哀宗迁蔡宾奉迎于州北之高安帝与语大悦恨用之晚擢刑部尚书帝初至亳宾等适征民负甲入蔡及会计忠孝军家属口粮留参知政事 
张天纲董之就迁有功将士时亳之粮储不广军士怨宾客惜及运甲之役复不欲行会天纲与宾等于楼上铨次立功等第镇防军崔富格王 
六十之徒哗噪而登拽宾及吕钧往市中钧且行且跪涕泪俱下宾岸然不惧大叫曰不过杀我乃杀之魏节亨王进等皆被害进赏应经实之 
募由间道入汴纳奏赏赐皆不受又散家所有济贫民以死自励一时甚称之

　　△钮祜禄纳绅

　　钮祜禄纳绅由任子入官或曰策论进士天兴间擢陈州防御使陈自兵兴军民皆避迁他郡纳绅择官吏明号令完城郭立庐舍实仓廪 
备器械未几聚流亡数十万口危困之民望而归者指为东南生路哀宗走归德改陈州为金兴军拜参知政事行尚书省于是纳绅立五都尉 
以将其兵时交战无虚日州所屯军十余万纳绅减所给军粮月一斛五斗者作一斛又作八斗又作六斗将领则不给人心稍怨李顺尔等因 
而有异志纳绅知其谋常以兵自防及闻元兵往朱仙镇市易纳绅遣李顺尔将兵袭项城寨令孙镇抚召顺尔议兵事孙至其家顺尔己擐甲 
孙欲观其刀顺尔拔示之孙色动即出门奔去顺尔追杀之乃上马引兵入省说军士曰行省克减军粮汝辈欲饱食则从我不欲则从行省于 
是省中军士皆坐不起纳绅闻变走后堂追杀之顺尔令五都尉军皆甲守街曲自称行省遣赫舍哩正之送款于汴崔立乃遣其弟倚就加顺 
尔淮阳军节度使行省如故未几虎威都尉富察哈达尽杀顺尔之徒举城走蔡州元兵觉追及孙家林老幼数十万少有脱者刘天起者起于 
匹夫汴京戒严上书假一职以自效天兴元年授都招抚使召见乞往陈州运粮一时皆窃笑及至陈行军殊有方略出战数有功陈人甚倚重 
之顺尔之变天起偃蹇不从为所杀同时唐古招抚者亦不屈死

　　△乌库哩镐

　　乌库哩镐本名噶老东北路招讨司人由护卫起身累迁蔡息陈颍等州便宜总帅二年哀宗在归德富察官努国用安欲帝幸海州未决 
会镐餫米四百余斛至且请幸蔡帝意遂决车驾发归德由亳入蔡以镐为御史大夫总帅如故初镐守蔡门禁甚严男女樵采必以墨识其面 
人有以钱出者十取一分有半以赡军帝至蔡或言其非便即弛其禁时从官近侍率皆穷乏悉取给于镐镐亦不能人满其欲日夕交谮于帝 
甚以尚食阙供为言帝怒召见特疏小罗索与舒穆噜玖珠有隙怨镐为玖珠辨曲直厚诬镐罪帝颇信之镐忧愤郁抑常称疾在告右丞仲德 
每见帝必称镐功业宜令预参机务帝怒少解及参政穆延乌登行省息州镐遂权参知政事九月元兵围蔡镐守南面忠孝军元帅蔡巴尔副 
之 【按哀宗纪镐守南面总帅元志副之蔡巴尔则西面副守也与此异今仍原文】 未几城破被执杀之

　　△张天纲

　　张天纲字正卿霸州益津人至宁元年词赋进士性宽厚端直论议醇正累官监察御史以鲠直闻哀宗东幸扈从至归德擢吏部侍郎屡 
言元帅官努反状帝不听官努果变遂擢权参知政事从迁蔡留亳州适军变天纲以便宜授作乱者官州赖以安及入蔡转御史中丞仍权参 
政扶沟县招抚司知事刘昌祖上封事请大举伐宋其畧云官军在前饥民在后南践江淮西入巴蜀颇合帝意命天纲面诘语无可取然重违 
帝命且恐塞言路奏以为尚书省委差官妖人乌库哩先生自言能使军士服气可不费粮帝颇然之天纲力言其言遂止军吏舒穆噜和尔自 
谓有奇计退敌出马面具如狮子状而恶别制青麻布为足尾因言元兵所恃者马而己欲制其人先制其马如我军进战以驯骑百余皆此状 
系大铃于颈壮士乘之以突彼骑骑必惊逸我军鼓噪继其后此田单所以破燕也天纲言彼众我寡此不足恃秖取敌人笑耳亦罢之蔡城破 
为宋将孟珙所得械至临安宋主命知府嶭琼问曰有何面目到此天纲对曰国之兴亡何代无之我金之亡比汝二帝何如琼奏其语宋主召 
问曰天纲真不畏死耶对曰大丈夫患死之不中节尔何畏之有因祈死不听有司令供状必欲书金主名天纲曰杀即杀焉用状为有司不能 
屈天纲但书故主而己后不知所终

　　钦定续通志卷四百四十六

　　●钦定续通志卷四百四十七　列传二百四十七

　　列传

　　元 【一】

　　○元一

　　穆呼哩【博啰　塔斯　苏肯彻尔　纳颜　巴图尔　托克托】　　博尔济【伊实特穆尔】　　博勒呼【塔齐尔】

　　穆呼哩
　　博尔济
　　博勒呼

　　△穆呼哩

　　穆呼哩扎拉尔氏世居鄂诺水东父崆根果斡以戚里故在太祖麾下从平默尔奇斯征柰曼部数立功后柰曼又叛太祖与六骑走中道 
乏食擒水际橐驰杀之燔以啖太祖追骑垂及而太祖马毙五骑相顾骇愕崆根果斡以所乘马济太祖身当追骑死之太祖获免有子五人穆 
呼哩其第三子也沉毅多智略猿臂善射与博尔济博罗罕济拉衮事太祖俱以忠勇称号都尔本库鲁克犹华言四杰也一日太祖从三十余 
骑行溪谷间顾谓曰此中或遇寇当柰何对曰请以身当之既而寇果自林间突出矢下如雨穆呼哩引弓射之三发中三人其酋呼曰尔为谁 
曰穆呼哩也寇遂引去克哷王汗与柰曼部雠战求援于太祖太祖遣穆呼哩及博尔济等救之尽杀柰曼之众于阿勒台之下既而王汗谋袭 
太祖其下巴尔台知之密告太祖太祖遣穆呼哩选精骑夜斫其营王汗走死诸部闻风款附岁两寅太祖即皇帝位首命穆呼哩博尔济为左 
右万户辛未从伐金薄宣德遂克德兴壬申攻云中九原诸郡拔之进围抚州金兵号四十万阵野狐岭北穆呼哩曰彼众我寡弗致死力战未 
易破也率敢死士策马横戈大呼陷阵帝麾诸军并进大败金兵癸酉攻居庸关壁坚不得入遣别将哲伯统兵趋紫荆口金兵溃遂拔涿州因 
分兵攻下益都滨棣诸城遂次霸州史天倪萧伯特率众来降并奏为万户甲戌从围燕金主请和北还命统诸军征辽东次高州卢琮金朴以 
城降乙亥 【按攻降北京续通鉴作甲戌年九月事与本传异】 裨将萧额森以计平定东京进攻北京金守将伊木沁率众二十万逆战败 
之斩首八万余级城中食尽其下杀伊木沁遂举城降以乌页尔权兵马都元帅镇之遣高德玉刘布斯格尔招谕与中府同知乌里布不从杀 
布斯格尔德玉走免未几吏民杀乌里布举城降锦州张鲸聚众十余万杀节度使称临海郡王至是来降诏穆呼哩以鲸总北京十提控兵从 
多果朗南征未附州郡穆呼哩密察鲸有反侧意请以萧额森监其军至平州鲸谋遁去萧额森执送之在诛之 【按平定东京及监张鲸军 
事详见舒穆噜额森传此作萧额森从其旧姓也】 鲸弟致愤其兄被诛据锦州叛略平栾瑞利义懿广宁等州穆呼哩率蒙古布哈等军讨之 
州郡多降进逼红罗山主将杜秀降丙子致陷兴中府进兵临兴中先遣乌页尔等攻溜石山又遣蒙古布哈屯永德县东候之致遣鲸子东平 
将兵援溜石蒙古布哈引兵趋之驰报穆呼哩夜半引兵疾驰遇于神水县东夹击之斩东平及士卒万余级拔开义县进围锦州致遣张太平 
高益出战又败之围守月余高益缚致出降伏诛广宁刘炎懿州田和尚降穆呼哩曰此叛寇存之无以惩后除工匠优伶外悉屠之拔苏复海 
三州斩完颜重嘉努咸平宣抚富森等率众十余万遁入海岛丁丑诏封太师国王都行省承制行事赐誓券曰子孙传国世世不绝分鸿吉哩 
伊奇喇斯乌噜古莽果等十军及乌页尔契丹蕃汉等军并属麾下乃建行省于云燕以图中原遂自燕南攻遂城及蠡州诸城拔之冬破大名 
</div>
    <div class="pagination">
<a href="续通志_page1017.html">上一页</a><span>...</span><a href="续通志_page1013.html">1013</a><a href="续通志_page1014.html">1014</a><a href="续通志_page1015.html">1015</a><a href="续通志_page1016.html">1016</a><a href="续通志_page1017.html">1017</a><span class="current-page">1018</span><a href="续通志_page1019.html">1019</a><a href="续通志_page1020.html">1020</a><a href="续通志_page1021.html">1021</a><a href="续通志_page1022.html">1022</a><a href="续通志_page1023.html">1023</a><span>...</span><a href="续通志_page1019.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
