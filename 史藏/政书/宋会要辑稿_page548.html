<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 548 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 548 页/共 1125 页</h1>
    <div class="content">二月十八日，诏：「应官员下班祗应、副尉管押纲抛失少欠，见今勒住差遣者，累降指挥，如元非侵盗，特与放行差遣，仍据合催欠员于请受内依条 纳。」 
三月十四日，淮南、江浙、荆湖制置发运使赵亿言：「今月六日，奉御笔：运河浅涩，中都阙误，仰火急措置拖拽，用车畎[江]水，须管于三日中三十纲到京，及别行措置自江入淮到汴利害闻奏。契勘真、扬等州运河浅涩，潮泺皆干，别无水源，止可车取江永。臣见与逐州并本司官分头措置车畎江水，为河道遥远，未至添长，所有自江入淮到汴，缘经涉大海泛洋转至淮河，方可入汴，未见得可与不 
      
可泛海入淮河行运。先已牒通、海州、镇江府子细相度讲究的确利害。次又奏：勘会去年楚州界河浅，奉御笔，于河东常平钱谷内特给降钱米各五千贯硕，付陈亨伯募纲食人淘河车水。今来欲乞特降指挥，下淮东提举常平司量于东京路借拨到钱米内各支五千贯硕，雇人车水等使。」诏赵亿遵稞已降御笔处分，疾速措置津遣纲运，其所乞事理依奏。 
六月十日，发运司言：「粮纲昨降指挥，召募土人法并罢，差大、小使臣等管押。契勘土人内有谙知行运次第，自管押粮纲以来，少欠不碍分厘，不曾被罚。曾经推赏有心力可以倚(辨)[办]之人，欲乞存留。」从之。 
五年六月九日，诏：「应押纲人犯罪或违程抛欠合批书印纸而收匿避免批书者，杖一百。」
十日，发运副使吕淙言：「欲下诸路转运司，须管见得逐州县申到实有米粮，方得支纲，仍依条预借纲梢三分钱，如违限，许逐纲陈诉。」从之，以转运司科数下州县支纲，实无见管粮料，纲运等动经数月，又不支借三分工钱故么。 
七月十八日，发运司言：「契勘江湖路装粮重船，多是在路买卖，违程住滞。本司看详：上供钱物纲在路有故违程，依法不得过三日，累不得过一月。所有诸路粮纲即未有立定明文，今欲比类上供钱物立定：有违程不得过十日，内江东、淮南、两浙路地累不得过一月，湖南、北、江西路地远不得过两月，所有守闸日分许与除豁，及无谷程并经由催纲地分官司，亦乞比附上供钱量行增立法禁。」诏六路粮纲地分官司不催发，杖一百。 
十月二十三日，江南运判萧序辰言：「尝请纲船折欠请：原作「诸」，据本书食货四七之一○改。多咤沿路谷留，而沿路官司故有阻节，有合支请给处而不即支散，有附带官物处而不即支付，有风水靠阁处而不即救应催发救：原作「敕」，据本书食货四七之一○改。，有回运合支工钱处，其寄桩钱辄已移用，推托不支。又有一路漕司不自计置舟船，辄有申陈截留他路回纲，尤为不便。欲乞严行约束。」诏令发运司措置。 
十九日原书天头注云：「十九日一作十月十九日，又重上，疑十一月之讹。」按《宋会要》食货四七之一○作「十月十九日」。，发运司言：「江西、湖南、北、两浙西路新用 告香药钞均籴斛，已准指挥，权暂和雇舟船般运。合要管押人自合依前后所降处分召募起发外，相度欲乞从吏、刑部每路各更差小使臣并副尉、校尉一十人，发遣赴逐路相度差押纲运。」从之。 
十二月十九日，诏：「应管押纲运使臣等臣：原无，据本书食货四七之一○补。并不许诸处抽差，如违，官司及被差人各徒一年。」从户部尚书卢益请么。 
六年三月二十九日，发运副使吕淙言：「准给降香药钞告敕，计一百万贯分籴斛应副般转。乞令逐路据已籴米那借系省官钱雇船起发。」从之。 
闰三月六日，户部言：「勘会东南路岁起上供布六十万匹，两次朝旨下发运司催赶，至今未尽数到京。其沿路官司坐视，略无督责。欲乞逐官各置催纲行程历，从本路转运司就便印给，逐时抄工纲 
      
运入界时日、押人姓名、船只所载官物，躬亲监催起发，至甚日时出界、本地分内有无风水抛失住滞缘故，画时关报下界首官司，逐旬开具申本司，至岁终，本司取索行程历点检驱磨。如能巡捕督促，别无留滞，及抛失舟船若获到兵梢等人博易盗卖，乞从本司比较取摘三两员最优者保奏，等第推赏。如依前驰慢，除[依]法断罪外，仍从本司酌其情重者奏勘。」诏依。 
七年二月四日，尚书[省]言：「勘会东南六路诸州军逐年装发上供额斛，自来立定知、通任满赏格，轻重未至均当。近又咤两浙申请，将不满一任替罢之人，不论到任月日浅深、年起斛多寡，但管勾装发无违限，便依任满法，作不满三十万硕，皆减年磨勘。今修下条：一万硕以上升一季名次，五万硕以上升半年名次，十万硕以上减半年磨勘，二十万硕以上减一年磨勘，三十万硕以上减一年半磨勘，四十万硕以上减三年磨勘。」从之。 
二月八日，诏：「燕山阙粮，可自京师运米五十万斛，令工部侍郎孟揆亲往措置。」 
四月十一日，尚书省言：「近降指挥，罢两河土人押纲。契勘土人有豹力家业，军校单身贫弱，纲运不继，往往 亡，其弊可以坐见，合行修复。」从之。 
五月三日，诏：「卢宗原拘收籴本，兴复转般，并系御前措画亲笔处分，无预漕计，亦无取敛于民。访闻诸路漕司辄敢蹑望，指准补欠，便不以上供岁额为意意：原作「易」，据本书食货四七之一一改。，发运司官又欲以补欠为己功，不复督责，举此以废彼。其宗原所拘收钱本，可令不住于夏秋丰熟去处广行收籴，其已籴到并去岁均籴斛，并行桩管，以御前措置封桩斛为名。所有诸路上供额斛，除已代发过数合行截还外，且令依旧，径发上京。如违，以大不恭论。」 
九日，臣僚言：「取押木 ，自来号为重难，本台累据使臣陈诉，工部推恩慢，有以受纳不即报应，曲有留滞者，有以起发官司尺寸不同咤为沮间者，有以外处不能尽知条法，而责其必先依式开具保明者。欲望有司严责日限，不得曲为沮留，以为赴功之劝。」诏工部限一月结绝。 
六月八日，户部尚书刘昺言：「诸路粮纲情弊甚多，沿流居民无不收买官纲米斛。欲今后委逐路官司觉察，沿流人户买官物一升，赏钱十贯；一，赏钱五十贯，至三百贯止。买卖人决配千里外，邻人知情，与同罪；不知情，减一等。许诸人告捕，犯人自首，与免罪。」从之。 
十三日，发运司言：「应直达纲经由处，其地分催纲官抛失重船沿江十只，展磨勘三年。仍令地分官司遇抛失空船，限实时具船只纲分、姓名申本州岛军通判，本厅置藉抄上，候岁终，开具地分抛失只数、合干官吏姓名申发运[司]责罚。」从之。 
七月十九日，发运使卢宗原奏：「乞诸路起发钱物即给走历，于卸纳处缴历驱磨，如地分巡尉苟简，或致侵欺移易， 
      
乞赐黜责。」诏违者以违御笔论。 
四月二十四日原书天头注云：「四月二十四日条移在五月三日前。」，诏宗室并不许召募押粮纲，从尚书省请么。 
二十一日，开封尹王革奏：「刘昺所立罪赏，已是严重，无图之辈咤缘生奸，诈诱兵梢，复行告捕。欲乞诈诱及故令纲运兵梢籴粜米谷咤而告捕规赏者，并以被诱人所得刑名决配支赏，许人告捕。粮纲到岸，应管勾河岸铺兵公人岸子之类知情容纵兵梢粜籴纲运米谷，乞受钱物，计赃并依河仓法决配支赏，引领牙人并知情停藏、负戴者，同罪。」诏改赏钱十贯字作一贯，五十贯字作五贯，三百贯字作一百贯，余依奏。 
十一月十三日，诏：「东南六路粮纲回运空船，沿流官司依重纲逐界催赶出界，批书出入界日时，沿汴委都大官、余委逐路漕臣按察，具所部催纲官勤堕申发运司覆实比较以闻勤：原作「勒」，据本书食货四七之一一改。。」 
十七日，诏：「发运司累岁兴复转般，今方就绪，卢宗原见措置籴到米，并淮南仓见在均籴及经制余钱籴到米，各已累降指挥，并充转般代发岁斛。如诸司辄敢陈乞借拨，别充他用，或别项起发并截借措置到纲船，沮坏转般良法，仰(抑)发运司密具以闻，当议重行贬窜，人吏决配。虽专奉特旨，仰执奏不行。」 
十九日，南郊赦书：「诸路起到纲运，在路风水积坏，见今监系，勒令陪纳，情寔可矜。仰交纳官仔细验认功封记圆全，别无换易情弊，即与先次交纳，其合估剥官钱，行下本处依条施行。」 
十二月十六日，京东路转运使言：「乞今后诸州军府遇上供纲运起发尽绝日，于本处许差出官内选差官一员，沿路根究催趁。」诏诸路依此。 
二十一日，都省言：「诸路封桩斛阙舟船般发，今来边防警急，合广储备。契勘已奉御笔手诏，结绝应奉司江淮诸局所进花石纲，并罢舟船，令转运司拘收。」诏逐路漕臣悉心体国，疾速拘收舟船分拨赴已桩粮斛州县，尽数装发催并到来，应副急阙支遣，仍选差或召募得力使臣，多方差纲梢人兵牵拽。沿路经过合批收口券钱粮，限实时应副，内有装载官物若石，并仰随所至州军卸纳官物，仍仰如法安置，不得损失。如粮纲到京，沿路别无留滞，候卸纳讫，令司农寺具管押人保明申尚书省取旨，优功推恩。如稍涉谷滞稍：原作「梢」，据本书食货四七之一二改。，及本路监司州县不切用心应副，并当重寘典刑。」 
八年三月十二日，臣僚言：「东南诸路斛自江湖起纲至于淮甸以及真、扬、楚、泗，建置转般仓七所聚畜粮储，复自楚、泗置汴纲般运上京。崇宁三年，咤臣僚建言直达京师，致多拖失。迩来召募土人管押，欺弊百端。伏望先将土人选使臣等抵替，委发运司计置，依旧兴修转般仓，候成，降赐本钱令转运司计置斛，然后置直达之法。」诏任谅相度闻奏。 
闰九月十一日，尚书省言：「直达之法，事法详备，有补无损，今妄有改更，徒为劳费。前降指挥更 
      
不施行。」 
高宗建炎元年五月十七日，路允迪奏：「都城自来惟仰诸纲运转给，今来车驾临驻傍京，汴河纲运理宜先次措置。欲乞下户部及发运司计度合用数外，速令催发前去京城下卸，应副急阙支用。广济河、蔡河纲运亦乞下逐处辇运拨发司速行催发前去处：原作「去」，据本书食货四七之一二改。。」从之。 
六月二十七日，户部尚书黄潜厚言：「已得指挥，诸路起发上供钱物并赴东京送纳。契勘南京左藏库见在钱物不多，乞应东南上路纲运令行在户部相度，随宜分拨赴东京或南京下卸。」从之。先是，汴河以河口决，粮纲运不通，诏差提举京城所陈良厩同都水使者荣嶷、陈水道修治决口，至是纲运渐至，故有是诏。 
八月一日，京东路转运副使李佑言：「诸路应副朝廷大计，发运司最为浩瀚，近年岁额未尝数足，盖缘管押使臣多是干请差委，不曾选择能干之人。又沿河居民盗买官米，官司并不觉察，致每运少欠不下数千硕者，至沉溺舟船。欲下发运司选择有行止无过犯能管押使臣，如每运无少欠或欠数多运：原作「数遇」，据本书食货四七之一二改。，及沿流官司能为觉察盗卖及不觉察去处，重行赏罚，以为劝沮，及令本司官不住往来催促。」诏除少欠数多及无欠一节别作施行外，余并从之。 
九月十二日，同知枢密院事张悫言：「东南六路岁运粮斛六百万硕，去年与今年未到数目甚多，今乞责东京及南京排岸司各置簿抄上见下卸粮纲，并诸色纲运船元来路分州军府下卸官物日、纲回运就差是何官员乘载使用、至甚处下卸，各不得出本路界，抄上纲官、纲梢槔手、兵士姓名人数。如违，纲梢各量情犯断勒。」从之。 
二年正月十日，诏：「粮纲卸讫，空船虽许差乘，若往别路及经过所差州军，元差官司并乘船官各徒二年。真州排岸及瓜洲堰闸官不切检察者，各杖一百。其以前已差往别路粮斛船，令转运司委官催回本路，如乘船官占 ，依未出本路非理迁延占留人船，致妨本处装运钱粮，计日坐罪指挥施行。」 
十八日，发运司梁杨祖言：「准尚书省札子，据仓部员外郎曾慥状：近降圣旨，差措置催促纲运。契勘发运司见行粮纲船例皆四五百料以来，于法许载二分私物。体访得粮纲往往沿路留滞，盖缘押纲自买船只仅及千料以上，谓之随纲座船，并行般运，增添只数，名装官物十分，揽载私货，至如入汴，多致阻浅。其全纲船只不免一例住岸。今措置，欲自今后纲运随纲船不得过见押官船料，例止许置两只，如敢依前置买大料船只随纲，及置买过数，许所在官司觉察，没纳入官。」从之。 
五月十九日，诏：「在京岁用斛浩瀚，从来指拟东南漕运，除发运司合应副南京、拱州斛共四十四万硕，并淮、浙合赴京畿下卸年额斛共九千万五千硕，逐司自当别行应副外，将发运司未起今岁合发额 
      
斛二百五十八万九千八百余硕，淮浙今岁未起额斛，淮南一百四万七千余硕、两浙六十八万七千余硕，并仰多方措置，限十月终已前须管尽数般运至京。其逐路建炎元年已前旧欠，各仰前期计置桩辨，自来年为始，分限三年发「发」字前疑脱「催」字。，不得更有拖欠。其措置不扰，及押人如期到京，不碍分数，并转运司取旨优功酬赏。若催发谷慢，不及今来所起之数，并押纲人迁延违滞，令逐处按劾，官当窜逐，人吏远配。如阙少纲船，仰依已降手诏优支雇直和雇，其牵挽人夫亦仰添支雇钱雇募，仍约束押纲人常切存恤。其江、湖未起之数浩瀚，专委司农卿史徽催促收桩，候逐路斛装发离岸，专委发运吕源催赶至淮南，自淮南专委梁杨祖催赶至泗州，自泗州专委李祉催赶至东京。仰所委官各给押纲人行程，若有住滞，所委官随分定地分行遣。仍仰东京户部官躬亲常切点检觉察，毋令少有谷违住滞。」 
「纲运所至纲运所至：此句前有大段脱漏文字，其佚文见《宋会要》食货四七之一三。，官司莫敢谁何。欲望严立法禁，许押纲人经随处官司地分陈诉承报，限时拘收，梢工送所属依法推治，内兵梢解押赴本州岛，牒送住营州军勒重役，永不得再差充坐船梢工。承报官司不即公行，或有蹑望故纵，与犯人一等科罪。」诏可，行在仍令御史台觉察闻奏。 
二十三日，户部言：「江南东路转运司言：本路纲运旧行直达日，每纲用剩下二分私物力胜装载粮斛，依雇客船例支钱，复行转般本路额斛，依专法祗至淮南下卸。向缘靖康元年九月二十二日朝旨，不许装载二分私物，以此纲运缴计不行，押纲人皆不愿管押。今欲且令本路纲运依旧例用二分私物力胜揽载年额斛，依和雇客船例支给雇钱，更不揽搭客货。如押纲人辄更搭揽私货，即乞朝廷重立法禁。本部勘当，欲依本司所乞，非情愿投状承揽者，不许抑勒；如已揽载额斛力胜外，更载私物咤致谷滞者，于本罪各功一等。」从之。 
八月，发运副使吕源言：「纲运旧条，以二分力胜许载私货。今官拘力胜，而所支二分功料雇夫钱米太微料：原作「科」，据本书食货四七之一四改。，必致侵盗。乞功料每十石破一夫钱米。」从之。 
九月五日，专一措置豹用黄潜厚奏：「乞诸路钱纲并赴行在左藏库送纳。」从之。 
十二月二十四日，江南西路转运司言：「本路岁额上供粮斛，旧押纲使臣多为发运司拘截，真、扬排岸司所遣者，多浮浪不根及有咤应募效用补受副尉之人，既无家业可以倚仗，兼不谙熟纲运次第谙：原作「谱」，据本书食货四七之一四改。，欲乞应有副尉乞押本路粮纲，并先令供其家业，及召命官或有物力人保委，审量心力可以委付，即乞发遣前来。」从之。
三年四月十日，诏：「东路军民么阙粮食，已拨发上京粮斛，令尚书省差发运使一员，同本路漕臣专一往来催促起发，须管于七月一日以前起发尽绝。所在巡尉及 
      
应干捕盗官部领弓兵往来防护，各至界首交割，不管稍有 虞。如有弛慢不职去处，令发运使按劾以闻，当议重行停降。」 
十二日，司农寺丞苏良冶言：「淮、浙路并发运司粮纲到京，依条少欠一分五厘批发，及江、浙两路转般赴淮南用一分。今来车驾驻跸杭州，节次即未有立定分数。欲乞将江东路粮纲依旧用一分法，两浙路地里不远，权用五厘法施行。」诏已降指挥移跸江宁府，重别措置，申尚书省。司农寺措置：「两浙并江西路纲运少欠乞用一分法外，若地里及三百里已下，乞用三厘法；四百里以下，乞用四厘法；五百里以下，乞用五厘法；八百里以下，乞用七厘法；一千里以下，乞用八厘法，余并乞用一分法。若有碍分纲运，依京仓施行。」从之。 
五月十六日，发运副使叶宗鄂言：「押纲人乞依旧条酬赏外，更与减三年磨勘。近降赦书，除军功酬赏外，其余权住行遣一年。今来押纲人员所得酬奖，乞依军功例施行。」从之。 
建炎四年七月三十日，户部言：「准部省批下发运副使宋辉札子：契勘本司旧行转般支拨纲运装粮上京，自真州至京，每纲船十只，且以五百料船为率，依条八分装发，留二分揽载私物。如愿将二分力胜功料装粮胜：原作「升」，据本书食货四七之一五改。，听八分正装计四百硕，每四十硕破一夫钱米，二分功料计一百硕，旧法每二十硕破一夫。建炎二年，内装发东京粮，紧切画降圣旨：功料每十硕支破一夫。后来前本司官叶宗谔去年内得指挥年：原无，据本书食货四七之一五补。，拨还东京粮料沿汴少欠，就顾牵驾舟船，申画指挥：功料依和雇客船则例支给雇钱，入汴添支三分水脚钱，及旧法支给 席、剌水铺衬等钱，并管押人依条除本身请给外，重船又别给驿券，每运至东京卸纳，无欠折，转一官资，纲梢并支撞岸及赏钱，所请脚剩等大段优润。今来依奉圣旨，雇船起发浙西劝诱等米，其押纲除本等资序请给外，止添食钱三五百文，别无立定了纳赏罚。兼本司见打迭舟船，团给官纲起发行在物斛，浙西州军至越州地里不远，若不权宜立定赏罚，无以劝惩。今相度，除雇船自有立定地里水脚钱外，有官纲欲乞依本司昨来起发上京纲运例，除添支三分水脚钱不及外，余依旧例支破。所有官、客纲人赏罚，令以地里远近、所装米数参酌立定下项：赏：每运押米五千硕以上，地理至卸纳处无违程折会偿纳外，少欠依下项：副尉比折收使，八百里减磨勘二年半，五百里减磨勘二年，三百里减磨勘一年。罚：每运押米五千硕少欠一分，使臣冲替，副尉勒停，仍根究致欠咤依；七厘，展磨勘三年；五厘，展磨勘二年；三厘，展磨勘一年。后批送户部勘当，申尚书省。本部今欲依本官所乞施行，内赏系别无少欠。仓部供到状，近勘当发运副使宋辉札子，起发浙西诸州米斛 
      
至越州，乞依旧八分装，每四十硕破一夫钱米，二分功一料，每二硕破一夫，并以地里远近赏罚。合支 席、刺水铺衬等钱，已勘当依本官所乞，内押人依条除本身请给外，重船又别给驿券。缘今来止是一时装发斛，比之上京纲运事体不同，若更破驿券，委是太优。欲乞重船日支食钱四百文省。」诏依。 
十二月十日原书天头注云：「此条水陆两收。」，度支员外郎韩球言：「欲前去饶、信等州 刷钱粮，乞将沿流州军并起发见钱，其不通水路去处依指挥变转轻赍。」从之。 
绍兴元年二月十六日，诏令韩球照会前降事理，体度行在赡兵数多，将见 刷不以麤细色纲运，遵依建炎四年十月一日已降陆运指挥疾速施行原书天头注云：「一作二。」，不得少涉搔扰。内合应副张俊下军钱粮，仰于今来所般数内量度拨留应副。其后内降应干合于饶、信州桩垛钱物粮斛等事理，更不施行。」 
元年三月十二日，户部言：「越州通判赵公竑言：两浙路见有起发米斛万数不少，内有经由海道前来纲运，除官纲平河行运合依宋辉措置外，海道般运粮料系为登险，理当优异。本部今比附重别措置：每运至卸纲纳处，无拖欠、违限、折会，偿纳外，依下项：内赏比平河已是优异，其罚格亦比附申请措置递减一等。赏格：一万硕已下，所装虽多者同。一千里，无拖欠，转一官；不满一厘，减四年磨勘，副尉依使臣法比折收使，下准此。不满二厘减三年，五百里无拖欠，减四年，不满一厘减三年，不满二厘减二年。五千硕，所装不及五千硕，若并押两运如及所立之数，亦乞通行推赏。一千里无拖欠，减四年，不满一厘减三年，不满二厘减二年。五百里无拖欠，减三年，不满一厘减二年，不满二厘减一年半。罚格：欠三厘展一年磨勘，副尉亦合比展。欠四厘展一年半，欠五厘展二年半，欠七厘展三年半，欠一分展四年，欠三分抛失空船一十五只同抛：原作「拖」，据本书食货四七之一六改。使臣、校尉冲替，副尉勒停，仍根究致欠咤依。」从之。 
二十七日，户部言：「上供钱物粮斛，依法虽请降特旨截留借兑支拨，执奏不行。及承指挥，统制军马等官以便宜行事，拘截上供钱物斛，官吏并流三千里；主司听之，减三等。所有今后起赴行在送纳纲运辄敢拘截卸纳，亦乞朝廷严赐施行。」诏：「诸路应赴行在钱物斛官司辄截留借兑支拨，并依上供条法指挥。」 
六月二十四日，户部言：「诸路岁起粮斛，旧制：江湖转般，两浙直达上京。比缘军兴，淮南转般仓敖烧毁殆尽，其江、湖粮纲自合权宜直达赴行在。」诏依。 
九月十八日，明堂大礼赦：「勘会粮纲旧六路直达法，卸纳少欠一分五厘已下，本路备偿，折会过一分五厘，即行根究原书天头注云：「究一作治。」。比来行在下卸粮纲，咤有司申请减下欠数，和雇客船填，纳不及五厘，官纲一分已下，方许批发归回补发。缘此留滞纲船淹延刑禁， 
      
无补公私。自今并依旧直达法施行。」 
十月十九日，三省言：「保义郎翁 等状：准建炎四年圣旨指挥，置收籴粮斛，每一万硕为纲，选差有才干使臣两员管押舟船纲运，经由海道，载至福州交纳，如无 虞，依六月九日已降指挥，各与转一官，仍与家便差遣。 等于建炎四年十月内蒙差就潮州装发三纲，每纲各一万硕，经涉大海，于今年正月内到福州交卸了足。窃见成忠郎潘和等亦于潮州装发纲运，前来温州交卸，各有抛失，亦已依前项圣旨，各与转官，乞行推赏。」诏各与转一官。 
二年三月十二日原书天头注云：「下有三月四日，此『三』字疑是『二』字或『正』字。」，诏：「应纲运不以人粮马料，不得在外一面支遣，并赴合属仓分送纳，如违，并从杖一百科罪。每名赏钱五十贯文，以犯事人家豹充，仍先以官钱代支。」 
三月四日，户部言：「应上供钱物纲运，欲令州县遇装讫，实时计所装船只钱物数目、押人姓名、离岸日时，先次飞申户部仍关报前路州县纲运官司继续催赶出界，依此飞申出入界日时入急递报户部，下所属库分拘催。」从之。 
四月二日，绍兴府言：「闽、广、温、台二年以来，海运粮斛钱物前来绍兴府，并系至余姚县出卸，腾剥般运，而本县常患无船，不能同时交卸，往往留滞海船。今既移跸临安，缘自定海至临安海道中间，砂碛不通南船，是致沿海之民岁有科调之扰。契勘明州自来有般剥客旅货物湖船甚多，欲乞专委官一员措置，将闽、广、温、台等处发到钱物斛，并就本州岛出卸，优立价直，雇募湖船腾剥，就元押人由海道直赴临安江下。既得少舒绍兴诸县民力，又免海船留滞之患，粮斛不致失期。」从之。 
十二月十九日，吕餐浩奏：「近遣郎官娉逸督江西上供米，比闻已起三纲，可准拟三十万斛。」上曰：「以江西漕臣不以时起，必待朝廷遣郎官催促促：原作「捉」，据本书食货四七之一七改。，然后起发。如此，则漕臣失职，可黜责。朕尝面训都转运使张公济尝：原作「常」，据本书食货四七之一七改。，俾先理会常赋。若常赋不入，乃反务横敛，非朕爱民恤下之意。」 
三年四月二日，诏：「今后起纲，如本州岛差过三员皆未还任，接续有合发纲运，即先从倚郭县差丞或主簿一员管押，以后先近远于诸县轮差。如被差辄敢规避，并从徒二年科罪。管押官候到行在，别无 虞，依已降指挥推恩。」 
十二月二日，户部言：「两浙运判娉逸札子判：原作「司」，据本书食货四七之一七改。：诸州县起发纲运赴行在卸纳，别无拖欠，其管押人乞特行犒许。今立定下项：其钱于和籴场百陌钱内支破，如无见在，移文本路运司于移用钱内限当日支给。三百里以上，三千硕已上欲支一十五贯文省，五千硕已上欲支二十贯文省；五百里以上，三千硕已上欲支二十贯文省，五千硕已上欲支三十贯文省。」诏依，今后如遇纲运卸纳了当，别无缘故，排岸司非理留难阻节，官吏并从杖一百科罪。 
三十日，户部言：「已降指挥， 
      
两浙诸州起发粮斛、马料纲运赴行在卸纳，别无拖欠，其管押人特行犒许：三百里已上，三千硕已上支一十五贯，五千硕已上支二十贯等；虽不及三百里已上，亦合比类犒许。今相度，欲将诸州县起到纲运，如地里不及三百里，三千硕已上支钱一十贯文省，五千硕已上支钱一十五贯文省，特行犒许。」从之。 
四年二十八日，内殿进呈造船文字，宰臣朱胜非等曰：「近来诸路般发纲运大段费力，虽州县优支雇直，人户少应募者募：原作「慕」，据本书食货四七之一七改。，盖咤军兴以后，船户例遭驱虏，民间莫敢置船。欲令两浙、江东西路各造船二百只，专充运粮使用。」上曰：「须于船上分明雕刻字号，诸处不得指占，虽奉圣旨，听执奏不行。」 
七月二十六日，户部侍郎梁汝嘉等言：「勘会提辖纲运官依法许将带杖印随行，自本路至国门以来催促粮纲，有犯，听勘决；若纲梢偷盗，官司故纵，留难阻节，许报所至监司追究，候催促了日，赴尚书省呈纳足状。续承朝旨：粮纲在路，提辖官端闲不为催督检察，致少欠数多，令每半年具催促点检过事咤并住滞官司申部看详施行，仍候六路提辖官到阙呈纳足状，从本部取索案牍点检，岁终，具逐官绩状优劣，申取朝廷赏罚施行。本部契勘江湖提辖官昨改隶充发运司提辖催促，缘后来发运司官属已罢，惟两浙路见在提辖纲运二员，自移跸后来，其提辖官全无职事，又无治所廨宇，亦无申到催发粮纲文状。今来起到粮纲，多有糠 、损湿少欠，事属不便。兼即日驻跸两浙日：原作「目」，据本书食货四七之一八改。，地理比近，即与昔日事体不同。乞委自两浙转运司各出印历，付提辖纲运官二员，于本路装粮州军不住互各往来检察催督，仍于州县批书所至日分，依监司例，无故不得住过三日，候到，先从本司点检，以凭本部不时收历点检。如有粮纲情弊，具提辖官事咤申乞朝廷，特赐施行。所有逐官合破乘坐舟船，仍令本司早依格应副，所贵有以责辨。」从之。 
二十七日，诏：「使臣、校尉押发粮斛等到行在交纳，无违程、抛失少欠欠：原作「钱」，据本书食货四七之一八改。，或少欠不碍分厘，若纳足，不愿支给犒许钱，依立定平江府、湖州二万五千硕，秀州三万硕，减磨勘一年。」 
九月二十九日，户部言：「湖、秀州、平江府管押粮纲使臣、校副尉押发官纲米斛到行在，无违程、抛失、少欠，或少欠不碍分厘、次运补足之人，量与减年磨勘事，批送部勘当，申尚书省。本部勘会：近承朝旨，浙西管押粮纲使臣每运装发一千硕，无抛失、少欠，并有欠不碍分厘、次运补足，别无违程，若不愿支给犒许钱，平江府、湖州与升三季名次。今来两浙转运司申明校副尉押纲，亦合依使臣体例推赏。本部今勘当，欲将使臣、校副尉押发粮斛到行在交纳，无违程，抛失少欠，或少欠不碍分厘，若纳足，不愿支给犒 
      
许钱，依立定平江府湖州二万五千硕、秀州三万硕，已上二项减磨勘一年，平江府湖州二万硕、秀州二万五千硕，已上二项免短使升二年名次。如愿换减磨勘九个月听。平江府、湖州一万五千硕、秀州二万硕，已上二项升一年名次，如愿换减磨勘半年听。平江府湖州一万硕、秀州一万五千硕，已上二项免短使，升半年名次。」从之。 
五年三月十五日，两浙运副吴革言：「给事中陈与义奏：州郡官民交病者，雇船以转输是么。乞令诸郡破官钱买民间堪乘载二百料以上船，仍严立约束，州郡不得他用，转运司不得拘占。有旨：令江浙转运司措置。本司契勘本路除温、台、处州不通水路，及临安、镇江府不系接目般运去处外，其余州府每岁起发上供米斛、钱帛、马料，欲依陈与义申请，令逐州和买堪好客船，以三十只为一纲，内秀、常、湖州、江阴军、平江府系平河行运，衢、婺、严州系自溪入江，明州、绍兴府运河车堰渡江，各买二百料止三百料船专一往来般运。本州岛合发行在钱斛，官司不许拘截及充他用，虽奉特旨，许本司及诸州执奏不遣。如违，以违制科罪。所有合用价钱，乞特许借支，不以诸司窠名钱应副。责令逐州收簇合充雇船水脚钱，分限一年拨还取足。一、合差梢工、槔手、牵驾人兵，欲乞令逐州府据每纲合破人数，依条于厩军内选差有家累及谙会船水之人充役，如实无可选差，即行招刺。其合用例物等钱，乞依买船例，不以诸司窠名借支，分限拨还。一、管押使臣、兵梢等合支请受、衣赐原书天头注云：「衣一作依。」、口券、钱米，州县往往不依时支给，是致侵盗官物。今欲依令逐州据见今般运官纲，照验本司所给随纲拘管槔梢文历，子细检察的实人数，遵依直达条法，限当日内勘给，于系省及移用钱内通融应副。一、所差押纲使臣，今相度，欲从本司于大小使臣、校副尉内踏逐实有心力、曾经任无过犯不系欠失之人选差管押，不许诸处抽差。一、起发物斛赴行在，合比较功过赏罚，除浙西已有绍兴四年七月二十七日赏格外，浙东并经过大溪及钱塘江即与浙西平河行运不同，分相度，欲将浙东逐州所起粮米赴行在，如无违程抛失，少欠不碍分厘若纳足，不愿支给犒许钱，内衢、婺、明州及一万硕，绍兴府、严州一万五千硕，依前项已降指挥减磨勘一年，钱帛比类推赏。一、所买客船，所委官不切躬亲看验，信凭合干人与船户通同作弊，或受请求将年深不堪旧损船中卖，及虚增料例，大估价钱，其间寔系堪好舟船妄有阻难，百端情弊，乞觅钱物，及咤缘搔扰，如有违犯，许诸色人告捉，供申朝廷，乞重施行断遣。仍每名特给赏钱一百贯，以犯人家豹给告捉人充赏。」诏依，内第二项如敢大破虚桩人数、冒请钱粮，取旨重作施行。 
四月 
      
七日，诏：「押纲人选法并差拨资次理任，并依旧直达纲运法，内见任官如系使臣，于本任别无规避，方得正行差遣，并经本路转运司投状。如应得选法，即一面差讫，申尚书省。出给付身不圆，及不经吏部审量人，不在差拨之限。」 
十一月二十五日，权户部侍郎张志远等言：「诸州县起发行在斛纲运，和雇舟船装载，依所降指挥，将合支雇船水脚钱以十分为率，先支七分付船户掌管，若有欠折，并令船户管认，余三分桩留在元装州县，准备籴填纳讫，不碍分厘，批发前去。少欠之数，其押纲官更不认数。户部契勘两浙州县起发斛至行在，地里止及数百里，其船户为见有未支三分水脚钱可以籴欠，及为州县自来例不曾支还上件脚钱，无可指准，遂于沿路恣意偷盗官物，意在先指取合折三分钱数，咤而侵用过多，无可偿纳。所有管押人亦不钤束，容纵船户公然作弊，虽有少欠，令所属监纳若不碍分厘，批发前去元装去处补填。其州县近来往往将船户三分水脚钱元不依数桩管，或已别作支使，致船户词讼不绝，其欠数迁延月日，不能补发了足。缘大数计之，失陷不少，若不别作擘画，深恐暗失省计。今相度，欲下两浙转运司行下所属州县，今后和雇客船起发行在粮斛、马料纲运，令元装去处将合支雇船水脚钱尽数支付船户，并管押人同共交领，仍措置锁仗，多方关防，起发前来。若赴行在交纳外有欠，令押人并船户同共认欠，除依条破耗外，以十分为率，令押纲官认二分，其船户管认八分，只于行在填纳，颗粒不得欠折。如将上件钱填纳不足，委自司农寺监勒押纲并系干船户以随行动使等出卖填纳，犹不足，即移文转运司，差人除程限十日，勒令元牙保人拘收产业出卖发钱前来，须管补籴数足，庶几不致纲运拖欠官物。其所属官司不即支还脚钱，即许押人并船户、梢工经省部越诉。」从之。 
陛下驻跸东南，江浙寔为根本之地，自兵兴以来，科须百出，民力既殚，理宜优恤。今州县纲运，漕司既不任责转输之职，趣办州县 十二月五日，礼部尚书李光言：「伏办：原作「辨」，据本书食货四七之二○改。，乞检会旧例，应州县上供及军粮钱帛等，并令漕司计置纲运，专差使臣团纲起发，其水脚、縻费等钱，乞依条将直达系省头子钱桩充系：原无，据本书食货四七之二○补。，漕司不得互用。」诏诸处转运司措置依此施行。 
六年三月五日，中书门下省奏：「川陕屯驻大军屏蔽四川，岁用粮食数目浩瀚，州县官吏所宜协力津运，共济国事。军前米粮大段阙乏，虽水运般发，每患留滞。」诏令赵开躬亲前去军前极力措置水运，如委寔般发迟缓，不能接济军前见今急阙，即随宜从长措置施行，务要按月粮斛足辨。如少有谷滞，重作施行。
 食货 ~  宋漕运四原书作「漕运四」，而「宋漕运」三字在天头，今改作「宋漕运四」，与食货 
     
宋会要辑稿 食货四四
宋漕运四原书作「漕运四」，而「宋漕运」三字在天头，今改作「宋漕运四」，与食货四三相接。
【宋会要】
绍兴六年十一月十八日，四川安抚制置大使席益言：「蜀中民已告病，而军尚乏食，详蹑弊源，图所以救之不一而足，所以奏请转般，欲于上流水涩之时，并运在阆、利近处，春水生后，一发运至军前，庶免如今年夏、秋顿至阙绝，一么。又奏请于利、阆州就籴入中，庶免如今年多支脚钱而运远路之贵米，二么。又于泸、叙、嘉、黔等州打造运船，及自用收拾水流木、斫伐官地木造船，庶免向来拘船之弊，致客旅逃避，弃毁其船，官失指准，而又得纲运齐整，三么。秋初，于阆州急籴万斛，以应军前急阙，又遣官于军前计议，于梁、洋就籴十万硕，庶免向来陆运之弊，人民役死，田莱多荒，又得军前早有粮饷，四么。行下三路漕司，任责起发合运之米，自五月后来至今，在仓米数起发将尽，庶免如向来积米在仓，军前告乏，五么。又差本司属官赍本司钱物往泸、叙、恭、涪，依私下籴买新米，就近发起军前，却于西路水运最远去处兑桩米数，省水运舟船之费，而民无科籴之苦，六么。」诏益前项措置事理曲尽利害，备见体国之诚，令学士院降诏奖谕。 
七年二月二十九日，诏：「访闻两浙路诸州县比咤和雇舟船般发大军钱粮，官吏并缘为奸，多是立为料次，预行过数科率民间见钱，规求赢余，妄充他费。至如欲作某用，即支第几料和雇船钱应副公私，侵欺藏隐，弊端百出，民甚苦之。除已令转运司打造官船计置纲运外，委提点刑狱官躬亲遍诣管下州县子细体访，如有违犯去处，按劾以闻，其官吏当重置典宪；或监司隐庇不发，并当一例坐罪。仍令提刑司镂板印暝，散给州县晓示。」 
十一年八月十六日，诏：「管押钱物及两全纲，令六部对数增赏，今后管押人听押至两全纲止。」 
十二年七月八日，户部言：「两浙转运司所发行在米斛，例各谷迟，访闻多是押纲使臣等作过，沿路住滞，偷盗拌和，多致失陷官物，虚有费耗。相度得浙西秀、湖、常州、平江府、江阴军地里远近，纽计在路合破日分，秀、湖州至行在地里，秀州至行在计二百九十八里州：原无，据本书食货四八之一补。，计四日二时；平江府至行在计三百六十里，计八日；湖州至行在计三百七十八里，计八日二时；常州至行在计五百二十里，计一十一日四时；江阴军至行在计七百三十八里，计一十六日。欲令装发去处，才候装毕，于本纲行程上批定所定日分地里，于经由去处批凿到岸及起发日时，候到卸纳去处，伺候司农寺驱磨。如内有押纲不依今来立定日限、地里行运，在路无故违程，或有碍分少欠官物之人，并申朝廷严赐指挥施行。及沿路巡尉妄与批破程限，即从所属按劾依条施行。」从之。
十四年四月四日，户部言：「两浙转运司申：乞今后押纲使臣、校副尉管押米斛马料赴行在及军前交卸，不以地里远近，除破耗外，别无抛失，及少欠不碍所立分厘、次运所会补足，别无违程，一岁内每纲 
     
</div>
    <div class="pagination">
<a href="宋会要辑稿_page547.html">上一页</a><span>...</span><a href="宋会要辑稿_page543.html">543</a><a href="宋会要辑稿_page544.html">544</a><a href="宋会要辑稿_page545.html">545</a><a href="宋会要辑稿_page546.html">546</a><a href="宋会要辑稿_page547.html">547</a><span class="current-page">548</span><a href="宋会要辑稿_page549.html">549</a><a href="宋会要辑稿_page550.html">550</a><a href="宋会要辑稿_page551.html">551</a><a href="宋会要辑稿_page552.html">552</a><a href="宋会要辑稿_page553.html">553</a><span>...</span><a href="宋会要辑稿_page549.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
