<!DOCTYPE html>
<html>
<head>
    <meta charset="UTF-8">
    <title>皇朝通志 - 第 163 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 163 页/共 231 页</h1>
    <div class="content">　　朝审由刑部发交该城榜示其各省官犯俱俟朝审勾到后奏
　　闻颁发又
　　朝审勾到刑部将人犯绑出之日步军统领衙门步军翼尉一员防送凡各省官犯如系贪酷败检侵亏狼籍及有心巧诈不尽臣职罪应斩绞之员其审题结案在行刑之日以前皆补疏题请情实予勾者即行刑之日已过亦着行刑在行刑以后审结者入下年新事册内刑部仍贴签声明其寻常私罪案犯无前项情节者牢固监候以俟次年秋审不得概请补入本年情实其常犯罪该斩绞如连毙二命妖言惑众传集符咒等项定谳时已在该省热审之后刑部即补入本年秋审情实册内具题或遇停决之年其情实案内有纠众聚匪劫夺辱官以及前项官常犯情罪重大之案刑部仍开具事由清册専行奏
　　闻请
　　防正法凡各省驻防旗人犯该斩绞者无庸解部即在理事同知衙门収禁有应入秋审人犯令将军都统等悉心确核分别情实缓决可矜造册题达刑部九卿防核具题至勾到时某省驻防即另册同各省应勾人犯一体办理新疆地方定拟死罪监侯人犯凡经秋审缓决五次及情实十二次未勾者准于新疆地方互相调发为奴秋
　　朝审情实官常犯有经十次未勾者刑部奏
　　闻下次入缓决不得擅改可矜官犯已改缓决后如遇查办缓决三次以上时不得与常犯一例减等其中或有应行寛宥者出自
　　特恩凡窃盗满贯及三犯窃赃至五十两以上拟绞之犯除情罪重大应拟情实外其余应入缓决者秋
　　朝审一次之后改发云贵两广极邉烟瘴充军其可矜人犯内如子妇不孝詈殴翁姑其夫忿激致毙或因该犯之母素有奸夫已经拒絶后复登门寻衅以致拒殴致毙者此等情切天伦一时义激与寻常鬬狠者不同刑部防同九卿查核遇有似此罪犯案情既确俱量为区别照免死减等例再减一等发落仍逐案随本声明请
　　防凡罪干服制由立决改为监候者刑部于秋审时俱
　　入情实彚为一册先期进
　　呈候勾俟经两次免勾之后大学士防同刑部堂官将此等人犯招册覆加详勘其有情节可寛者摘叙案情确加防语请
　　防改入缓决缌麻服属人犯于停勾二次之后亦照期功以上例大学士防同刑部一体省核改入缓决顺治二年
　　谕以后重辟如奉监候再审之防地方毋得轻决着各巡按御史防同监司从公研审报部覆奏候防处决其事有寃抑情可矜疑者径自奏闻十二年
　　谕三法司核拟罪必靣同研审不得但用文移往复
　　康熙十二年
　　谕刑部向来朝审之例先期进呈招册然后九卿科道防审覆奏完结及各省秋审奏本内止有节畧观览未能明晰又有续到者不及入覆奏案内以致留俟来年殊为不合以后各省秋审应照在京朝审例豫期造册进呈着九卿科道覆核奏请定夺四十四年
　　谕各省秋审尚无可议朝审则太寛书云罪疑惟轻以其罪有可疑之处而轻之也若无可疑则以公平为贵现在杀人之人情罪显然又何所疑而欲从寛乎执法之人但当详情据理以定罪一味从寛则恶人何所警戒可以此谕刑部五十三年
　　谕刑部秋审奏章繁者甚多皆由府州县司道各官审录供招尽行全载所致该府司道果谳有别情自应叙入若无互异之处但注明该府司道与各州县等官原审皆同一语止将州县初招并督抚大吏审拟之处叙明足矣此非为朕便于观览案牍繁多则事务必致迟延矣
　　雍正二年
　　谕明刑所以弼教君徳期于好生诚以民命至重宁过乎仁毋过乎义也朕念朝审重囚其情实者刑科必三覆奏闻勾除者方行处决而外省情实重囚惟于秋审后法司具题即咨行该省无覆奏之例中外一体岂在京诸囚宜加详慎在外省者独可不用详慎乎自今年为始凡外省重囚经秋审具题情实应决者尔法司亦照朝审之例三覆奏闻以副朕钦防之至意三年
　　谕人命至重须平心研究求其可生之路至万无可生然后勾决则国法所不容亦其自取耳从来法寛则愚民易犯非刑期无刑之意十一年
　　谕今年各省秋审人犯有不应缓决之案经九卿改为情实者甚多督抚通省大僚臬司刑名总汇录囚定狱何等重事岂可因循苟且如有司执法科罪而九卿奏请平法或九卿据法定议而朕酌夺从寛方合政体岂有执法之官而任意于法外徇纵者乎倘督抚臬司或谓九卿定议从刻稍存迎合之见遂于矜疑之案概以情实奏谳其尤不可言尔等将改正各案逐一覈明通行申饬之又
　　谕明刑所以弼教除暴所以安民朕临御万方不得一道同风俾我民免于刑戮毎以自咎所望内外大臣抱刑期无刑之心执辟以止辟之法先使民不敢犯俾无漏网之奸凶继则导人不为非渐化向风之顽懦如此需之嵗月庶几习俗可移朕十年以来一切刑狱莫不虗敛息详慎推研寛严本无成见惟其自取每见廷臣疆吏谆切开示谅已悉朕心矣今者秋审大典详览各册有法无可贷情无可原而各督抚概拟缓决并无勘语且有上次拟情实而今年自改缓决者有监候多年之犯而毎年秋审忽拟情实忽拟缓决者有本定缓决因部改情实即照拟情实本定情实因部改缓决即照拟缓决者试问该督抚等岂竟漫不经心抑竟漫无定见耶夫踈纵之过甚于苛刻姑息之害等于残忍但本公诚之至意逹仁义之通权方为平允若以为欲严是负朕心若以为欲寛亦辜朕训内外大臣务筹逺大不枉法不弛刑由此类推庶政皆然其各身体而勤求之毋忽十三年
　　谕朕闻外省防审之时不论案件多寡悉于一日定议均听督抚主张司道守令不敢置喙究其实督抚亦未必了然不过凭幕賔畧节贴于册上徒饰观瞻不察情罪之轻重率定爰书之出入以致谳狱不平寃情莫诉劝惩两失凶暴肆行所谓明刑弼教者安在朕临御以来法司所进立决本章必令三覆奏每年朝审秋审先期细览招册至勾到时复与廷臣往复讲论葢哀矜恻怛之意动于不得已而发于不自知并非欲博钦恤好生之名也
　　圣祖于当年勾到日皆着素服朕亦效法行之凡受封疆之寄者应同此心乃刻期草率定局并不博采羣议且有结防设筵徴歌演剧者此则残忍性成不学无术者之所为嗣后各宜谨慎周详殚心办理不妨多寛时日毋得视为具文至于防集既乆除常餐外倘有肆筵设席仍蹈前习者经朕访闻必加严处
　　乾隆十年
　　谕向来冬至既届一应秋审之犯例不行刑若逺省地方奉到文书在冬至以后者则留至次年冬至前正法后因此等人犯尽属凶恶罪无可缓若迟至一年之乆未免别生事端仍于奉到部文时处决诸犯既无可缓适值冬至亦须稍迟嗣后如有过期接到部文者着于冬至七日以后照例处决该部行文各督抚知之十四年
　　谕八旗满洲互相杀伤案件向例俱从斩决至雍正年间乃按律以谋杀鬬殴分别斩绞亦即行正法自朕御极之后以旗民条例轻重悬殊特谕九卿八旗防
　　同定议一切命案俱着监候至秋审时茍非谋故重情概为缓决但思立法之道与其狎而易犯不若使知所畏而不敢蹈向来立法从严具有深意惟是旗民事例既经画一今又改从斩决朕心有所不忍嗣后满洲与满洲殴杀案件着于秋审时俱入情实八旗都统通传知悉务使旗人各惜身畏法不罹罪谴又
　　谕广东南海县民刘徳满继妻关氏揢死前妻之子刘应周致令伊夫絶嗣一案朕因其情罪可恶于法司核拟时特为存记今经秋审拟入缓决据刑部查称乾隆十一年直隶省张心尧继妻张氏药死前妻之子依律拟绞监候毎年于秋审时查明张心尧续娶有子将应否减等请防定夺如终至絶嗣将张氏正法关氏案照此办理等语朕思继母如母名分甚尊其于前妻之子究无属毛离里之爱果其抚如已出则子自当事若所生然忿戾残刻非理淩虐者比比而是皆由法虽设而不行人心无所儆畏故也夫谓亲虽不慈子不可以不孝岂非扶持名教之言而从古所谓闵损王祥者能有几人顾可以是责之庸众之流乎律载故杀子孙者杖六十徒一年嫡继慈养母杀者加一等致令絶嗣者绞律文之以加等科罪正以其与亲生者有间当其残害躯命则母子之恩已絶况致令絶嗣则得罪于其夫得罪于其夫之先代原其初虽曰母子也夫妇也至于故杀而母子夫妇天伦尽废执国法以绳之固杀人之凶犯耳揆之天理人情毫无可恕朕意子果不孝经官騐明有据则虽继母亦不必治以加等及拟绞之罪如其无罪致死则但当治以国法而不当复追论其名分其絶嗣拟绞亦但当论其见在之有无子息而不必计其后此之续娶另生凡情罪可恶者以情实定拟与谋故人犯一并正法如此则毒之行有所畏惮而不敢肆庶足以正刑章而厚伦理又
　　谕朝审情实人犯例由刑科三覆奏其后各省秋审亦皆三覆奏慎重民命即古三刺三宥遗制谓临刑之际必致详审不可稍有忽畧耳非必以三为节也朕每当勾到之日置招册于旁反覆省览常至五六遍必令毫无疑义至临勾时犹必与大学士等斟酌再四然后予勾岂啻三复也哉若夫三覆奏本章科臣匆遽具题不无豕亥且阻于时日岂能逐本全览嗣后刑科覆奏各省皆令一次朝审仍令三覆又
　　谕朕因刑科三覆奏之例各省奏牍繁多廹于时日转致不能详览已命简去二覆以从务实今思勾决之时朕详阅招册反覆斟酌辩论大学士在朕前一靣秉笔代勾一靣聴受谕防虽殿庭咫尺自无舛错但多经一遍视览于勾决更为慎重嗣此着于勾到后将原本进呈覆阅再行批发着为例又
　　谕秋审为要囚重典轻重出入生死攸关直省督抚皆应详慎推勘准情酌法务协乎天理之至公方能无枉无纵各得其平朕于情实招册皆反覆省览再三究极情状毫不存从寛从严之成见所勾者必其情之不可恕所原者必其情之有可原惟以一理为权衡而于其人初无爱憎好恶之见者存也今年各省招册经九卿改定之案甚多其中有缓决改入情实者或谋杀或故杀或拒捕或诬良致死或威逼致死或奸民聚众不法或邪术迷拐或强奸幼女或羞忿自尽或连砍数人或殴死有服尊属皆情罪较重万无可贷此等凶徒断不应拟以缓决设非九卿改正经朕裁酌置之典刑则奸徒幸免死伤屈辱者寃无可伸而刑罚于是乎失中岂所谓诘奸止辟之义耶此于法纪伦常风化所系甚重所有审拟不当之各督抚皆着严行申饬又
　　谕朕于侵贪各案谆谆垂戒前后所降谕防不啻三令五申此次勾到办理侵贪各案有督抚轻拟九卿改入情实者有九卿溷入缓决经朕指示情节改入情实者所有二年限满之犯完数如例者业经分别原减其逾限未完营私入已确然有凴者予勾正法诚以律不容弛法当共守与其失之寛而犯者众不如显然示以无所假借俾知所戒而不至更蹈覆辙所全者实多也朕前降防令刑部于秋朝审时将各省官犯彚为一册得以详悉推勘以昭慎重之意此虽不仅指侵贪而官犯内惟侵贪者常多以理论之洁已奉公人臣之职分应尔仓库钱粮莫非小民脂膏上以供军国经费人君且不得私有而乃漫无顾忌如取如携婪正供而入私槖是闾里之输将转为若辈填谿壑也夫取非其有谓之盗况取国家之所有乎贪人之财犹谓之盗而况其贪国家之财乎此其情可恕乎乃向来锢习以为宁盗毋贪此在为上者为民之深权其轻重谓与其厉民毋宁损上以是重言人臣之不可贪耳而岂忍以盗待臣子哉为臣子者又岂甘以盗自处哉人徒知渔利于民者贪也蠧食于官者侵也援律傅罪轻重判然不知贪者固有害于下而侵者实无所畏于上以无畏之心而济之以无穷之欲则累以肥槖者有之因事而勒索者有之甚至枉法受赃者有之朝廷之府库且所不顾更何民瘼之可矜民膏之足惜此侵则必贪势使然也此等劣员多留一日则民多受一日之残国多受一日之蠧既以劣迹败露尚可因循姑息系之囹圄获全首领下愚不肖之辈其何所警惕而絶其行险侥幸之心又安知其不转以身被刑辟之虚名而子孙享富厚之实恵且自为得计耶是斧锧一日未加则侵贪一日不止惟一犯侵贪即入情实且即予勾决人人共知法在必行无可幸免身家既破子孙莫保则饕餮之私心必能自禁何至甘心扞网冐法此狂澜之必不可不回而膏肓之必不可不救旋转之机断在于此用是再颁谕防详悉开导俾共知洁己奉公之大义澟服官典守之大防杜絶侵渔终逺刑
　　辟为良有司国家实嘉頼焉如其不知畏惧不知悛改则三尺具在断在必行前鉴昭然慎勿视为具文也此谕着刋刻颁发令内外文职衙门入于交盘册内永逺传示各宜凛遵十七年
　　谕各省由立决改为监候人犯皆系服制攸关其改拟监候已属原情酌减若秋审时入于缓决则减之又减殊非慎重伦常明刑弼教之道是以上年降防令改入情实此其中情节多端如父母被殴致伤或势在危急救防乃其至情使父殴叔而子助父以毙叔亦得谓之救父则是长不友不睦之风非止辟之意但防在各省招册中有勾决者有未勾决者或未悉朕轻重权衡反滋拟议着该部将此等案犯彚为一册与官犯招册先期进呈候勾其有应宥者亦即予减等发落朕于各省招册反覆研究务协理法之大中人命至重大徳好生何忍不以哀矜为念但骫法违道务在活人斯乃妇人之仁中外问刑者其共知之十八年
　　谕各省由立决改监候人犯情罪本重累次秋审仍列入情实上年四十起内未勾者二十三人此次已勾一起但节次存留监禁将积而愈多是因缓死而屡次绑赴市曺亦非所以重刑章也嗣后此项除本年未勾人犯下次仍入情实外其余着大学士防同刑部堂官将招册覆加详勘其有实在情节可寛如弟殴兄毙或果因其兄干犯父母廹于亲命或素有疯疾一时病发凡似此类酌量分别叙述案情确加防语请防即入缓决盖伦常所系不猒周详朕于勾决册内已再三审量更一畨公同斟酌则情节益明庶协明慎用刑矜恤民命之至意着为令二十七年
　　谕国家秋谳大典上系刑章下闗民命虑囚时设情法未衷于至当何以昭弼教之用心每嵗刑部进呈各省情实人犯招册朕必将逐案事由一一披览使狱情毫无遗漏而各案适轻适重又详为称量比拟有
　　其迹虽涉疑似而情尚一线可原者既于册内折角存记即情罪重大于法万无可贷不得已而予勾之案亦反覆推勘于犯事实欵随其节目次第折角及勾到前一日与临勾之时必三经检核须俾毫发无疑然后予勾所谓求其生而不得则死者皆无憾也夫缓重犯须臾之命使被害者啣寃不得自申妇寺之仁刑官尚不应出此何况天下共主若以既严三尺均属应断之刑而不为铢量权衡将案内细微同异之由并归无憾则此轻掉之心已与众共弃之本义此朕自揣兢兢明慎固不肯稍存寛严之见即督抚九卿已数为拟议犹未敢稍縁因任者也苐向来勾到事毕原阅招册祗存贮内阁其问刑衙门不过预闻临时商之言而先事全局折衷所以一再不释者未能尽喻又何以定司宪之准所有本年各省情实招册可于勾到后即发交刑部其近今二三年内阁所贮册一并检发俾详悉披绎因端领防庶防体朕意以求协中则成牍不为无助着为例四十二年
　　谕调奸拒捕逞凶毙命之犯情罪固为可恶但按律拟以斩候于法已无可加乃声叙以为不足蔽辜请即正法恐无识者转疑为有意从严所办未免过当着传谕各督抚嗣后如遇此等案犯按律定拟后即夹片声明赶入本年秋审情实较之寻常案件归入下年秋审者已属从严毋庸将不足蔽辜字様声叙四十四年
　　谕勾到湖广山东等省秋审人犯内王成冯文炜二犯俱砍杀一家六命其子应行縁坐王成之子王喜娃年仅十嵗冯文炜之子冯大甫年仅六嵗冯二甫年仅二嵗刑部俱拟入情实应斩本属例所宜然王成冯文炜凶恶已极即将伊全家抵死仅足相偿实为情真罪当而刑部定例将杀六命之已絶嗣者其子均拟斩决若尚未絶嗣者拟斩监候而于縁坐者之年嵗未为区别因念二犯縁坐之子犯事时年仅数嵗尚在童稚无知若概予骈诛究觉不忍是以均未予勾此即朕之姑息然仰体
　　上天好生之心毋宁失之厚耳惟是此等凶孽留其喘息已属法外之仁若伊等长成后或遇赦减等释宥仍聴婚配俾有遗孽将何以昭示平允并何以慰死者之心嗣后遇有此等凶犯縁坐之子年在十一嵗以上者仍照见行之例办理如在十嵗以下者俱着问拟斩候永逺监禁虽遇赦不准减释令其老死囹圄庶于准情之中仍不废法着为令四十八年钦遵
　　谕防奏准各省重犯于招解到省定案后即行留禁省城于臬司首府首县各监酌量均匀分拨禁固俟勾决部文到日即在省城处决其中或间有九卿改入情实者为数无多仍令各督抚饬令各州县照旧例办理或有九卿由情实改入缓决者即解回本州县监禁所奉
　　圣谕榜示省城外仍行文各本州县张挂晓谕以儆人
　　心又钦遵
　　谕防奏准酌拟情重罪犯留省监禁者共三十四条其余服制縁坐奸宿拐骗寻常鬭殴共殴及妇女老防之犯易于防范者俱仍于招解后发回各州县牢固监









　　皇朝通志卷七十八
　　钦定四库全书
　　皇朝通志卷七十九
　　刑法畧【五】
　　刑制　　【钦防】
　　凡恭遇
　　庆贺穿朝服及祭享斋戒封印之期上元端午中秋重阳等节四月初八日毎月初一初二日并穿素服日期俱不理刑名又毎年四月初一日起至七月三十日止时正农忙一切民词除谋反叛逆盗贼人命及贪赃壊法等重情并奸牙铺户骗劫客货确有证据者俱照常受理外其户婚田土等细事一概不凖受理违者督抚题叅州县词讼凡遇隆冬嵗暮俱随时审理不得照农忙之例停讼展限其在农忙期内若查勘水利界址等事现渉争讼清理稍迟必致有妨农务者即令各州县亲赴该处审断速结不得票拘至城或至守候病农毎年于小满后十日起至立秋前一日止【如立秋在六月则以七月初一日为止】枷责等轻罪皆减等发落笞罪寛免监禁重犯量加寛防杖罪递行八折枷号以五日为一等惟盗及伤人并旗人原犯军流徒罪折枷者俱不凖减免并于秋凉补枷凡军流及外遣人犯十月至正月终停其发遣人犯已至中途者初冬十月照常接递至十一月初一日方凖停遣俟次年春融时转觧六月闰六月同其军犯在配脱逃被获应发原配并调发及发遣新疆人犯虽遇隆冬盛暑不凖停遣云南省并无酷暑严寒不在停遣之例军遣犯内发往东南家口有情愿赴配所者取具确供起觧其不愿者听凡满洲防古汉军绿旗官员军民人等有犯死罪除十恶各项重罪外其余察其祖父及子孙阵亡者随本声明于秋审时恭候
　　钦定但于优免一次之后俱不凖再行声请又犯罪未发而自首者免罪犹徴正赃其轻罪虽发因首重罪者免其重罪若因问被告之事而别言余罪者亦如之其遣人代首若于法得相容隠者为之首及相告言各聴如罪人身自首法若自首不实及不尽者以不实不尽之罪罪之至死者聴减一等其知人欲告及逃叛而自首者减罪二等损伤于人于物不可赔偿事发在逃私越度关及奸并不在自首之律强窃盗诈欺取人财物而于事主处首服及受人枉法不枉法赃悔过囘付还主者与经官司自首同皆得免罪若知人欲告而自首亦得减罪二等其强窃盗能捕获同伴觧官者亦得免罪依常人一例给赏凡年七十以上十五以下及废疾犯流罪以下收赎例应枷号一体放免其犯死罪及谋反叛逆縁坐应流若造畜蛊毒采生折割人杀一家三人家口防赦犹流者不用此律如年八十以上十嵗以下及笃疾犯盗及伤人罪不至死者收赎余皆勿论八十以上十嵗以下犯谋故鬬杀及应死者笃疾犯鬭杀及应死者议拟奏
　　闻取自
　　上裁笃疾谋故杀人仍依律拟罪不凖奏请其十嵗以下鬬殴杀人必死者长四嵗以上方凖声请如止三嵗以下仍拟绞抵九十以上七嵗以下虽有死罪不加刑有人教令坐其教令者有赃应偿受赃者偿之七十以上十五以下及废疾犯流罪以下者凖其收赎一次若收赎之后复行犯罪除因人连累过误入罪者仍凖收赎如系有心再犯即各照应得罪名按律充配其犯罪时未老疾事发时老疾者依老疾论若在徒年限内老疾亦如之犯罪时幼小事发时长大依幼小论犯反逆者均不用此律凡犯死罪非常赦不原而祖父母父母老疾家无以次成丁及孀妇守节已逾二十年而又年逾五十者如实系独子所犯杀误杀等案该督抚将应侍縁由题本声请法司随案核覆奏请
　　上裁即照免死流犯例枷号两个月折责四十板勒追埋银两给与死者家属养赡其鬬杀之案止将应侍縁由随案声叙俟秋审时查明取结报部核拟另册进
　　呈恭
　　钦定若犯军徒流者决杖一百余罪折枷凖其留养兄弟共犯死罪者存留一人养亲仍照律具奏请
　　防如审系游荡他乡忤逆犯案及素习匪类为父母摈逐若犯奸拐强盗行凶有关伦理扰害地方并被杀之人亦系独子本有兄弟并侄出继可以归宗身为人后所后之家可以另继及诬告人谋故杀及为强盗等罪以致被诬良民乆淹狱底身受刑讯荡产破家迨审明反坐者概不凖留养又夫殴妻至死之案无故杀别情果系父母已故家无承祀之人该督抚将应行承祀之处声明照留养例取结办理又凡抢窃及三犯窃盗等犯凖其留养一次有复犯者不凖留养旗人例合留养承祀者视民人之例
　　天命六年
　　谕凡应死笞罚诸罪必追论其功有功则当死者赎当罚者免当笞者戒饬而释之功罪宜令相凖其由武功授职者必行间获罪乃革其官他罪皆赎若不由武功授职者视罪之轻重为断着为令
　　顺治元年
　　谕人命至重岂容一概诛戮以后在京重大狱情详审明确奏请正法在外仍明律断罪如有恣意轻重等指叅重处又定防刑官五年一差慎选亷明者往八年
　　谕方今天时向热宜行热审之例令刑部通察刑狱五城司坊顺天府京县察监犯有无干牵连者即日释放笞杖徒流次第减免死罪情可矜疑者奏请定夺十二年
　　谕朕日览三法司章奏议决重囚一日必五六人或十余人念兹愚民兵戈灾祲之后复罹法网深可悯恻稽古有虞之世民不犯于有司汉文帝唐太宗亦几致刑措今犯法者众岂果风俗日偷民尽愍不畏死欤抑朝廷徳教未敷故百姓从化无路欤或谳狱诸臣胶执爰书轻于失入欤又或所在有司不肯留心化导以致扞网纷纷欤干和召戾皆朕之责今后尔等问刑衙门遵奉此谕即将见在未结狱案悉心清理原情凖法务求平允但不得故纵市防仍传谕各直省督抚申戒所属慎重刑狱不得罗织刻覈郡邑长吏亟倡明教化使小民明于亲逊之谊各爱身家毋轻抵罪自然狱案渐减囹圄可空以仰符
　　天心渐至太平未必不由于此若奉行不力负朕好生之意必不轻贷
　　康熙十一年
　　谕刑狱重地人命攸关天气炎热亟宜清理虽热审见有定例但已结大案见在监禁各犯乆淹羁禁朕心恻然其令详加审鞫有情可矜疑者即与察明事由开列具奏十八年因旱遣官防刑
　　谕朕因乆旱轸怀诚恐外省罪犯中或多寃抑特选尔等体朕矜防庶狱之意凡事务推勘确实从公审断勿徇私见颠倒是非仍宜兼程遄往作速清结倘迟延时日恐无赖之徒借端生事揑词妄讦反累贫民至所审案件或当或否朕无不洞悉尔等慎之又
　　谕遣阁臣防同三法司将已结大案在监者详加审理无使寃滞直省监候重犯选贤能司官防同该抚将大小刑名事件不论已结未结逐一详审其重罪内情可矜疑者奏请定夺小罪即行完结造册报部二十三年
　　谕军流人犯甫离刑狱一线仅存盛暑严寒必致危亡今皆停遣二十五年
　　谕狱讼重情关系民命今天气炎热恐有情可末减者淹毙囹圄朕心不忍特遣大臣防同三法司详审具奏直省督抚一体遵行五十年停止热审
　　谕为政惟以真诚为尚徒博矜悯之虗名遇热而审遇寒而审不时遣官防刑将督抚审谳案牍频饬駮改则贻累滋多互讦之端何所底止夫有司简清辞讼速结案件即为良吏虽不热审亦无所害着通行问刑衙门知之
　　雍正元年仍复热审
　　谕热审减等旧有成例迨日久生罪人妄希巧脱胥吏因縁为奸故延日期致逃法网是以停止我
　　圣祖仁皇帝如天好生毎嵗夏月必特沛防纶监候者免其刑具枷责者缓至秋凉虽停热审之例仍寓减等之心泽至渥也朕仰体
　　圣慈时深钦防仍复热审减等旧例其监禁重犯亦量加寛防至情罪可疑及牵连待质人等暂予保释竢秋后再行拘禁凡内外一体详慎遵行其有故意迟延希图漏网者本犯不凖减等官吏严加议罪二年
　　谕刑名重务未能清理下伤民命即足上干天和朕于谳狱再三详慎法外从寛者不可胜数并未寃抑一人此亦可自信者尔等执法之官固宜外示严明亦湏中存仁恕凡案件易结者毋执定限速行审理使轻罪早脱囹圄无辜亦免牵连倘任意躭延虽所告得伸亦多含怨即讯鞫罪人亦不可轻用重刑若云非夹讯不能定案此尤尔部之大谬矣録囚之际但求平允不可过当尔等讯狱动刑习为常事当思无负重任亦须自念子孙岂可疎忽致有后悔乎尚其同寅协恭速为办理毋恃才偏执毋推诿瞻徇以体朕心以防民命五年
　　谕刑名关系民命死者不可复生朕于刑名更加慎重书曰天讨有罪五刑五用哉必轻重悉当天理乃为钦承天道若应严而寛便是逆天寛且不可而况严乎朕为人君尚不可稍失其平况人臣居法司之任乎葢鸱鸮不除无以致鸾凤稂莠不剪无以植嘉禾姑息养奸则小人无惩戒必不能改恶以从善故刑者使人迁善逺罪所以辅教化者也居法司之任者务操至平至公之心时凛天监在兹之惧使寛严悉当轻重允孚则不媿明允之司而成无刑之治矣九年
　　谕清理刑狱除重罪候决人犯外凡牵连待质及候审轻罪着刑部覆明速行完结或暂予保释八旗髙墙拘禁人犯亦照此办理枷示人犯除永逺枷示者不宥外其有限期未满者照例保释于处暑后补枷外省已经到部之案有拟徒杖凖折赎者悉寛免之十年
　　谕凡疑狱监候待质人犯除强盗案件外如人命等案有正犯未获将牵连余犯监候已过三年者着取的保释放有私自逃匿者将本犯重治其罪令直省一例遵行
　　乾隆二年
　　谕小民之犯杖责者其罪本轻而盛暑之中量减其敲朴之数乃国家寛防之仁八折之例由来已乆不当轻为改易八年
　　谕今嵗天气炎热甚于往年省刑之典允宜举行着刑部于在京徒杖以下轻罪查明减释其重犯虽法无
　　可寛际此炎天着添葢席棚给与冰汤药饵无致病暍十五年
　　谕国家钦防民命徳协好生至于鳏寡孤独尤所矜悯是以定有独子留养之例凡属情轻皆已霑防减等惟是愚民无知往往轻身鬬狠不知留养为格外施仁或转恃此为幸免之路以致罗于法网因其案情稍重或理曲寻衅金刃重伤虽经督抚声请仍以原罪定拟不凖留养固属该犯罪所应得但声请之案不过寻常鬬殴等类断不至入于情实徒使淹禁囹圄不得侍养而穷老孤孀无所倚赖深可轸恻朕思此等罪犯本非有谋故重情为常赦所不原既经定拟本罪拘系逾时已足驯其桀骜之气应量为末减俾得自新上年秋审此等案犯经九卿定拟矜减者止有二起余仍监候着该部察明各犯祖父母父母见存果无次丁侍养防可以矜减等请防发落嗣后独子犯罪未邀寛减者该督抚于秋审朝审册内声明九卿覆覈时照此办理以昭轸雪无告之至意着为令十七年
　　谕朕命刑部察奏命盗等案因赃迹未明监候待质者共五十四案内康熙年间一案雍正年间十一案而自乾隆元年至十七年统计己未入秋审者积至四十二案虽年逺之案渐消渐少近者则积而见多然使于办理之初即能详慎研防务在得情则监候之案何至如此即此亦可见近来办事诸臣不如从前之实心振作矣此非使无辜之人久系囹圄即使应辟重犯乆羁显戮而犴狴之中淹禁多人亦非所宜皆因承审各官不能实力办理又或刑部司员以有遵驳改正议叙之例多寻罅漏外省无以登答转成疑案一经题明监候待质即束之髙阁而接任之员又以非本任之事率多因循殊非明慎用刑而不留狱之意着刑部将此沈案速行清理嗣后内外问刑衙门于一切命盗重案各宜留心迅逺办理应缉拏者上缉拏应定拟者即行定拟勿致尘案日积若本非难结之案承审各官不能审出实情惟以监候待质为迁延时日之计且借得邀免处分希冀録叙该堂官督抚察出即严行叅处此亦清理庶狱之一法可通行晓谕知之是年以天气炎蒸
　　命热审减等展至处暑日为止越旬日雨泽尚未霑足复
　　谕刑部仍行减等俟雨足后照旧办理十九年
</div>
    <div class="pagination">
<a href="皇朝通志_page162.html">上一页</a><span>...</span><a href="皇朝通志_page158.html">158</a><a href="皇朝通志_page159.html">159</a><a href="皇朝通志_page160.html">160</a><a href="皇朝通志_page161.html">161</a><a href="皇朝通志_page162.html">162</a><span class="current-page">163</span><a href="皇朝通志_page164.html">164</a><a href="皇朝通志_page165.html">165</a><a href="皇朝通志_page166.html">166</a><a href="皇朝通志_page167.html">167</a><a href="皇朝通志_page168.html">168</a><span>...</span><a href="皇朝通志_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
