<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 683 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 683 页/共 1125 页</h1>
    <div class="content">六月十一日，臣僚言：「长官曹属相遇于涂，自有定制，今也不问别曹异局，必揭帘相揖，甚则并舆相语，有骇观瞻，识者以谓避遇之制废矣。至于夜集众以讽诵梵文，立社首以掠民财，假巫祝以诳惑庶众，兴妖祠以张皇祸福，其在明时，皆所当禁。乞谨饬有司，申严厥令，一或有犯，必加以罪。」从之。 
十二日，臣僚言：「沿边无赖之民渡淮行劫，杀人放火，踪迹败露则复窜淮南。有司究治，乃比附亡叛归本所，减二等坐之。今淮北作劫而复归淮南，正以淮之南作窠穴耳。乞明诏有司，申严行下沿边州郡，出榜晓谕，一季之后作过徒伴供通赃证分明者，并照现行条法。罪不致死，合从宽贷，亦乞照应已降指挥，分配屯驻军施行。」从之。 
十月四日，湖南提刑孙逢吉言：「近年以来，为守令者不修其官，以待考察，往往崇饰虚伪，撰造政绩，或葺一亭舍，或疏一陂渠，或于常费薄有所蠲，或于旧弊微有所革。自职事而言，皆其所当(违)[为]者，而刊刻碑记，张大其事，绘画图册，表闻于朝，甚者摹印装褾， 纳中外。至于分配坊市，建立生祠，阴讽士民借留再任，其间饷遗请托，何所不有!监司在远，难尽察知，盖有误以其姓名登彻天听者矣。此诞谩诈巧之大者，诚不可不禁遏也。」诏检坐建祠、立碑、举留条制，申严行下。 
四年六月十九日，臣僚言：「朝廷大臣之奏议、台谏之章疏、内外之封事、士子之程文，机谋密画，不可漏泄。今乃傅播街市，书坊刊行，流布四远，事属未便，乞严切禁止。」诏四川制司行下所属州军，并仰临安府、婺州、建宁府照见年条法指挥，严行禁止。其书坊见刊板及已印者，并日下追取，当官焚毁，具已焚毁名件申枢密院。今后雕印文书，须经本州岛委官看定，然后刊行。仍委各州通判专切觉察，如或违戾，取旨责罚。 
十月四日，臣僚言：「恭惟国朝置(建)[进]奏院于京都，而诸路州郡亦各有进奏吏，凡朝廷已行之命令，已定之差除，皆以达于四方，谓之邸报，所从久矣。而比来有司防禁不严，遂有命令未行，差除未定，实时誊播，谓之小报。始自都下，传之四方，甚者凿空撰造，以无为有，流布近远，疑悟群听。且常程小事，传之不实，犹未害也，倘事干国体，或涉边防，妄有流传，为害非细。乞申明有司，严行约束，应妄传小报，许人告首。根究得寔，断罪追赏，务在必行。」又言：「朝报逐日自有门下后省定本，经由宰执，始可报行。近年有所谓小报者，或是朝报未报之事，或是官员陈乞未曾施行之事，先传于外，固已不可。至有撰造命令，妄传事端，朝廷之差除，台谏百官之章奏，以无为有，传播于外。访闻有一使臣及合门院子，专以探报此等事为生。或得于省院之漏泄，或得于街市之剽闻，又或意见之 
       
撰造，日书一纸，以出局之后，省部、寺监、知杂司及进奏官悉皆传授，坐获不赀之利，以先得者为功。一以传十，十以传百，以至遍达于州郡监司。人情喜新而好奇，皆以小报为先而以朝报为常，真伪亦不复辨也。欲乞在内令临安府重立赏牓，缉捉根勘，重作施行。其进奏官令院官以五人为甲，递相委保觉察，不得仍前小报于外。如违，重寘典宪。」从之。 
十二月四日，枢密院进呈：「两淮、荆襄控扼去处，全藉山林蔽护。访闻民间采斫，官司更不禁止。」上曰：「屡有约束，久而人玩，宜再禁戢。」 
五年二月十八日，臣僚言：「遏籴之风，近日尤甚。去岁江浙、湖南皆有旱伤去处，唯是江东为甚，而湖南、江西所损差多。米价甚贱，足可远近通流，州县各顾其私，听信城市之民妄言不可放米出界。乞督责两路监司，约束州县，不使遏籴，以惠斯民。」从之。 
四月十四日，刑部、御史台、太常寺、临安府先承指挥同措置临安府诸门，缘以祀事，中夜启闭。本部照得如遇行事官有合趁受誓戒及朝参等官，从太常寺预夜关报经由门户，于五更二点开门放入，即行锁闭。令监门官吏严紧守钥，不得搭关拢锁， 私出入，须候依时开门。其余行事官祀祭毕，依时入门。」从之。以上《光宗会要》。 
皇帝御名并同音计一十八字：扩、 绍熙五年七月十七日，礼部、太常寺言：「伏阔镬切。廓、郭、[(日羊)邑]、山郭、霩、鞹、 、彉、 、 、(雨隹)、郭、籗、籗、口郭、漷。乞下刑部、国子监，于《文书式》并《韵略》内添入，从礼部行下，都进奏院颁降回避。」从之。 
九月十四日明堂赦：「访闻湖、广等处州县杀人祭鬼及略(赏)[卖]人口，并贫乏下户往往生子不举，条法禁约非不严切，习以为常，人不知畏。可令守令检举见行条法，镂板于乡村道店、关津渡口晓谕，许诸色人告捉，依条施行。仍仰监司严行觉察，毋致违戾。」 
十一月二十四日，刑部言：「乞照昨来浙西提举司所申行下内外诸军，严行约束所遣回易官兵，不得以收买军须为名，公然贩卖私盐。如有违戾，重作施行。」诏令刑部镂板行下内外诸军主帅约束。 
庆元元年八月十七日，诏有司检坐见行条法，给榜下州军县镇，今后现任官收买饮食服用之物，并随市直，各用见钱，不得于价之外更立官价。违，许人户越诉。在外令监司按劾，在内令御史台觉察。从臣僚请也。 
十二月二十四日，枢密院言：「勘会有不畏公法之人，谒见兵官，乞觅钱物，或占据屋舍，或桠卖物货，或告求关节。稍不如意，撰造事端，诬谤迫胁，必欲从其所欲。甚者教唆他人上书伏阙，投纳短卷，恐吓主帅，疑惑众听，以逞其私。若不严加禁约，无缘止绝。」诏令内外诸军今后如有似此不畏公法等人，许押赴所在州军先次收禁，具申枢密院，送有司根勘。如事理颇轻，依条施行， 
       
特送僻远州军居住。或稍涉情重，取旨施行。仰诸军出榜军门晓谕。 
二年二月十二日，知临安府谢源明言：「向蒙高宗皇帝、孝宗皇帝矜恤本府支费百出，遂降指挥，应诸军等处收买物色，并依条收税。近交权势之家及官司、寺观等处收买木植浩瀚，或执官司公据，或守申请指挥，不问多寡，尽免抽解，遂使前项诏令皆为虚文。乞申严前项指挥，行下本府照应施行。」从之。 
六月十五日，国子监言：「已降指挥，风谕士子专以《语》、《孟》为师，以六经子史为习，毋得复传语录，以滋盗名欺世之伪。所有《进卷》、《待遇集》并近时妄传语录之类，并行毁版，其未尽伪书并令国子监搜寻名件，具数闻奏。今搜寻到《七先生奥论》、《发枢》、百炼真隐李元纲文字、刘子翚《十论》、潘浩然子《性理书》、江民表《心性说》，合行毁劈。乞许本监行下诸州及提举司，将上件内书板当官劈毁。」从之。 
八月十四日，中书门下省〔言〕：「访闻临安府城内外私盐盛行，多是无赖之徒胁持铺户、寺观、营寨或士庶之家随门挜卖，理合措置。欲令临安府日下大字镂板晓谕，以前罪犯一切不问，若今后再敢违犯，许诸色人告，依格给赏，犯人送狱根勘，依法断罪、追赏。如自能执捕贩人赴官陈首，(降)[除]与免罪外，更与依格推赏。」从之。 
二十七日，臣僚言：「 销之禁，不可不严。且如辇毂之下，实为法令之始，孝宗皇帝固尝亲有训戒矣。今乃列肆负担，无非铜器，打铸棱作，公然为业。又如建康之句容，台州之城下，专以古器得名，今则绍兴、平江等处皆有之。江西之抚州专以七筋器皿得名，今则四明、隆兴、鄂州、静江等处皆有之。且今冶司岁铸生铜，所入盖自有限，其余皆是取给于淋铜、浸铜。夫毁一钱则(则)有十余之获，小人嗜利十倍，何所顾藉 欲责之守令，凡臣庶家所有铜器及僧道供具，立以近限，赴官镌凿，不得续行置造。如有违犯，坐以违制之罪，不以荫论。官吏失觉察，罪亦如之。其 铸打造炉户，仰所属州县括籍姓名，监令日下改业，犯者决配海外，永不放还。仍乞重立赏格，许人告捕。」诏令三省措置条具将上。三年正月，三省措置下项：「一、令诸路监司、守臣行下州县等结甲，立罪赏，粉壁晓谕。一、令诸路监司、守(官)[臣]根刷私铸铜器之家，免罪改业，再犯立赏断配。一、有于军寨、寺观、舟船内铸造，仰主兵官、巡尉严切缉捉。一、官民户除日前现有腰带金朵 及鞍辔、作子、照子外，应有铜器并有铜钉饰器具不许使用。一、巡尉、都监捉获 销铜钱到官，即与保奏推赏。一、内外应奉官司等处，法物等应用铜铸钉饰，限一月申朝廷，仍旧使用。一、僧道锺磬等并民间及船户日前置到铜锣，系防托使用者，仰寺观主首及民户各开具件数，经州府陈状镌凿，限一月申官。 
       
一、铸造之家未卖器皿，委官置场，立限听人户投卖。一、锺磬等、鞍辔、作子，令文思院铸造，听人户、僧道请买。一、应造军器须用铜者，申所属支降。一、民间照子，令湖州拘籍工匠在官铸造，从人户请买。一、诸路监司、州军公然呼集工匠铸造，今后敢自违戾，外责监司互察，内委御史台弹奏。一、自今降指挥之后，官员、士庶尚敢私下收买者，许人陈告。一、今降指挥到日，仰诸路监司等镂板晓示。一、有关防未尽事件，许所在官司限一月(降)[条]具申闻。」诏令刑部疾速遍牒施行。 
十月七日，知临安府赵师言：「元佑五年，苏轼奏西湖有五不可废，而放生池首居其一。至绍兴十三年，议臣谓今之临安，銮舆驻跸，尤宜涵养，以示渥泽。乞检会天禧故事，仍旧以湖为放生池，禁止采捕。高宗皇帝赐可，令本府措置，申明约束。淳熙二年庆寿赦文，尝令本府立赏禁戢，专责巡警官司，毋或纵容。臣蒙恩假手，首当遵奉，然揭之具未立，无以示虔寓敬，而天禧之碑沦于草莽，匿于居民，往来之人不知其为放生池。欲于西湖之滨，置立亭宇，书以扁牓，每遇诞节前一日，从守臣率官吏于亭纵释鳞翼，推广上泽。仍明具条制及前后颁降指挥牓亭左右，庶几表制严备，人知崇敬。」从之。 
十三日，潼川安抚司言：「泸叙州、长宁军沿边，连接夷蛮，全藉禁山林箐以为限隔，从条不许汉人擅将物货辄入蕃界，侵越禁山，斫伐林木。照得蛮人载马(叙)[于]叙州，互有赍带板木前来本州岛变卖，是致诸司递年常下叙州打造舟船，州县寅缘骚扰。乞令叙州委知、通常切觉察检举，毋令汉人将物货擅入蕃蛮界贩卖，斫伐禁山林箐，须候蛮人赍带板木出江，方得就叙州溉下交易。如有违犯，被捉到官，送狱根究，从条断罪、追赏施行。如遇打造舟船，自行差人收买板材置造，无得准前直下叙州打造，免致骚扰。」从之。 
三年正月十一日，监察御史沈继祖言：「乞戒敕外官无故不得辄与朝(例)[列]通书，其合通书只许一幅，如庆贺之类止于三幅。及在外书问往来，并不许过数，若过数不许接受。如违，并许弹劾，重加责罚，以儆有位。」从之。 
五月二十一日，臣僚言：「乞戒敕朝士，今后不得辄与谒士、术人等书，骚扰外路。如有持书以取钱酒者，并计赃，与书及与钱物者同罪，许人告。着之令甲，务在必行。外令监司，内令御史台觉察奏闻。」从之。 
二十五日，臣僚言：「古者宰衡出镇则曰判。判者，专制之称也，非庶僚可拟。今一州一军一县皆曰判，下至丞、簿、税亦曰判，何判之多也 判司簿尉以朝议为未足则曰中大，令倅而上称以中大为未足则曰太中。且夫朝议，八十一元士也；太中大夫，天子之侍从臣也。今使人得以自相推予，何僭滥如之!不特此耳，服食器用，率多 
       
踰越。且三檐青盖，昔时郡国长吏用之，以其远君而伸也。辇毂之下，虽贵极一品，亦惟独檐。今州县之间，官无大小，下至士庶以及皁隶，率用三檐，填街塞巷，蔽空如云。混殽若此，何以正名分、别奸慝耶 欲望断自圣衷，官称各从其实，出而御盖，非长吏无得用三檐。敢有越者，重寘于宪，亦反朴还淳之渐也。」从之。 
十二月二十七日，臣僚言：「州县之间，害民者莫甚于科罚，虐民者莫甚于惨酷。且如以赎罪并缘而责其献纳，以酒税牵连而责其认钱，或科敷于里正、保正长，或横敛于师巫僧道，或利富室之财而启诬告之风。监司所当廉察也，或以头子钱为名而科取州县；郡守所当表帅也，或以助州钱为名而科取属邑。此科罚之害民者也。非州县长官不许受辞，而他官辄受礼；非亲民不许科决杖罪，而镇寨敢自专推司，辄自讯囚，荆杖代用藤条，观望鍜炼，备极荼毒。此惨酷之虐民者也。前后禁约科罚、惨酷条令，大字镂板行下诸路郡邑，揭于通衢，其有犯者，必罚无赦。」从之。 
四年二月五日，国子监言：「福建麻沙书坊见刊雕太学总新文体，内丁巳太学春季私试都魁郭明卿《问定国是》、《问京西屯田》、《问圣孝风化》。本监寻将案籍拖照得郭明卿去年春季策试即不曾中选，亦不曾鲁有前项问目。及将程文披阅，多是撰造怪辟虚浮之语，又妄作祭酒以下批凿，似主张伪学，欺惑天下，深为不便。乞行下福建运司，追取印版，发赴国子监交纳。及已印未卖，并当官焚之。仍将雕行印卖人送狱根勘因依供申，取旨施行。」从之。 
三月四日，诏吊祭使人过界，仰经过州县严行禁止民间，不许歌乐及观看，人户毋致衣服华饰。 
十一日，臣僚言：「今天下郡邑乡聚每岁立社，计户裒金以造作兵器，小有忤意，变故随生。近者都城鬻卖娱悦童稚之具，多有装饰兵器，弄伪成真。乞今后遇有献神祷旱等事，不得以头刃为戏，凡物之像兵器者亦不许复鬻于市。」从之。 
二十一日，臣僚言：「乞将建宁府及诸州应有书肆去处，辄将曲学小儒撰到时文改换名色，真伪相杂，不经国子监看详及破碎编类，有误传习者，并日下毁板，仍具数申尚书省并礼部。其已印未卖者，悉不得私买。如有违犯，科罪惟均。」从之。 
四月二十九日，诏：「应朝士以下并不许讲旦朔庆贺私谢苛礼，惟议职事，陈利害，方许相见。其有无故看谒、躁进不悛者，朝士则令御史台觉察，局务则令所属长官按劾。」 
五月六日，臣僚言：「楚俗淫祠，其来尚矣。惟是戕人以赛鬼，不宜有闻于圣世。俗尚师巫能以祸福证兆簧鼓愚民，岁有输于公，曰师巫钱，自谓有籍于官。官利其一孔之入，于是纵其所为，无复谁何，浸淫妖幻，诅厌益广，遂至用人以祭。每遇闰岁，此风犹 
       
炽。乞告戒湖北一路监司、帅守，先严官吏收纳师巫钱之禁，然后取其为巫者，并勒令易业，不帅者与传习妖教同科，庶几此俗渐革。」从之。 
十三日，诏今后女冠、道士不得出入宫禁，三宫准此。 
十六日，臣僚言：「迩岁以来，革私铸之奸，严销毁之禁，犹沙毛，犹未尽戢。乞下所属监司州县，督责厢分，警饬巡尉，严保伍之法，申粉壁之禁，使盗铸之弊销，般贩之习弭，行用之患革。一有违戾，锄去本根，庶几窒其弊于本(厚)[原]，享其利于经久。」从之。 
八月二十九日，臣僚言：「南恩州介于德庆府、新、高、雷、化数州之间，程途相去三五百里之远，久例凡有送迎并过往，类差农民以为夫脚，既妨农时，遂失本业。他处递相仿效，实为民害。又军兵所押马纲经从州县乡村，最为扰民。每纲马二疋，系差一人牵驾，故路无壅遏。今乃成群散走，驰突于道，过城市则冲踏人物，遇秋成则践损禾稼。乞下诸路监司禁约州县，不得辄差农民充夫脚，所属约束取马官兵严行部辖，不得扰害州县，损伤禾稼。如违，并寘典宪。」从之。 
讼则合谋并力，共出金钱，厚赂胥吏，必胜乃已。每遇营造，阴相部勒，啸呼所及，跨县连州。工匠役徒悉出其党，什器资粮随即 九月一日，臣僚言：「浙右有所谓道民，实吃菜事魔之流，而窃自托于佛老以掩物议，既非僧道，又非童行，辄于编户之外别为一族。奸淫污秽甚于常人，而以屏妻孥、断荤酒为戒法；贪冒货贿甚于常人，而以建祠庙、修桥梁为功行。一乡一聚，各有魁宿。平居暇日，公为结集，曰烧香，曰燃灯，曰设斋，曰诵经，千百为群，倏聚忽散，撰造事端，兴动工役，寅缘名色，敛率民财，陵驾善良，横行村间。有备具。人徒见其一切办事之可喜，而不知张皇声势之可虑也。及今不图，后将若何 乞行下浙西诸郡，今后百姓不得妄立名色，自称道民，结集徒党。严切晓谕，各令四散着业。如敢违戾，将为首人决配远恶州军，徒党编管。务要消散异类，使复齿于平民，以推广陛下抑诞怪、畅皇极之意。」从之。 
五年正月二十六日，臣僚言：「闻二广州军凡为僧者，岂真出家之人，盖游手之徒遍走二广，寅缘州郡求售(为)[伪]帖，号曰沙弥，即擅自披剃为僧，或即营求住持寺院。不数年间，常住财物掩为己有，席卷而去，则奔走他乡，复为齐民。乞明诏二广监司禁约州军，自今后不许妄给沙弥伪帖。如已给，立限许自首纳，严示赏罚，毋致违戾。」从之。 
八月二十八日，臣僚言：「乞令所在官司自到任之日，即具吏人姓名，保明申常平司。如已经断罢不该收叙之人，不许存留。其合叙用之人，非经元犯官司陈乞，不许收叙。其州县官任满日，仍于印纸内画一批书不曾违法收叙经罢吏人，以凭稽考。庶几为吏者稍知断罢叙(役)[复]之难， 
       
亦皆有以自爱，是亦检柅吏奸之一端也。」从之。 
十一月十八日，臣僚言：「乞今后祠祭，须管候礼毕班退，方许徐徐收彻。如吏卒准前讙哗，御史台重行断治。或是摄察监(察)[祭]，即仰具申本台，敢有纵容，并加弹劾。」从之。 
同日，臣僚言：「乞今后随驾仪卫，须管各依次序接续安行，不得参差错杂 臣班列。仰班吏遵依仪式，务令整肃。或遇庭庑窄处，亦须随宜措画，略依杂压，稍成班序。如敢违戾，并令御史台弹劾，重寘典宪。」从之。 
六年五月六日，诏令内外诸军主帅，应军士见欠营运息钱，日下并与除放，今后不许科抑，差拨不愿营运之人。傥违今来所降指挥，在内委御史台，在外委总领所，不系总领、制司去处委守臣，各常切觉察，稍有违戾，取旨施行。仰主帅日下给牓，诸军寨门晓示。从枢(察)[密]院请也。 
嘉泰元年二月十七日，臣僚言：「迩来奸人往往藏形匿影，缘饰语言，或密牓通衢，或潜投讼缿，用以动摇州县，诬蔑善良。大抵守令行法奉公， 小类多不悦，按察之官设或先有憎恶，误采其说，必致守令枉罹罪谴，奸人因得武断一方。其风始于州县，寖淫入于都城，甚至诋(许)[讦]朝臣，讥讪时政，其迹若近于公，而其心实根于摇撼。此风渐长，非国之福。乞颁诏旨，严戒诸路按察官，不许采听暗昧不根匿名文书。有如民间冤抑，自当明着年月，指陈实事，亲经所属陈诉，即为施行。其有上书陈说利害，即委之纳言之官，择其果忠于为国、不涉私邪者，即为敷纳于上。如是则州县守宰各得展布，不为巧猾之所倾陷；公朝亲信尽忠竭节之臣，得以功名终始，而不为谗邪之所动摇。奸萌杜绝，国势尊安，实宗社之幸。」从之。 
四月十三日，御笔：「风俗侈靡，日甚一日，服食器用，殊无区别。虽屡有约束，终未尽革。今回禄之后，凡官民户起盖屋宇，一遵制度，务从简朴，毋事华饰。销金铺翠，并不许服用。除先将宫中首饰衣服等令内东门司日下拘收，焚之通衢，其中外士庶之家，令有司检照前后条法，严立罪赏禁止。贵近之家，尤当遵守。如有违犯，必罚无赦。」 
二十四日，新权知资州刘述言：「臣窃见蜀之边郡多与蕃界相接，深山峻岭，大林巨木，绵亘数千百里，虎狼窟宅，人迹不通，自无窥伺之虞。祖宗禁止采伐，不为不严，有如施州边民嗜利冒禁，公然斫伐，万一夷人从此出没，则八寨防托遂成虚设。尝申诸司力行禁止，曾未数岁，侵斫如初。乞行下施州，令守倅任责，差人于水溢十二渡等处巡逻，月具申枢密院。如敢犯禁，重寘典宪。守倅失于觉察，亦乞罢黜。凡蜀郡禁山，各于要害之地一例照应施行。」从之。 
九月十九日，臣僚言：「臣昨试郡吴兴，首问狱囚，自当年正月至月终，境(由)[内]已杀四十九人，而邻里掩盖不以闻者不预 
       
焉。臣甚骇之，力询其故，皆淫祠有以启之。所谓淫祠者，始因愚民无知，以谓杀人而死可得为神，其家父子兄弟与夫乡党邻里又惮闻官之扰，相与从臾，使之自经，于是立庙以祠，称之为神。故后之凡欲杀人者三五为群，酹酒割牲，谓之起伤，起伤之庙盖 于四境之内矣。生不正典刑，死乃得立庙，递相仿效，皆以杀人为喜，岂清明之世、近畿之地所宜有哉!臣近祷雨祠山，访之道途，颇言广德愚民杀人之风渐入吴兴。寖寖不已，其害将有不可胜言者。乞行下所属，应淫祠不载祀典者尽行毁拆，勿令再造。凡有杀人而自经者，以法戮尸；其父母兄弟妻孥不即谏止，与夫已杀人而逼令自经祠之以庙者，次第坐罪，徙之远方。」从之。 
十二月十一日，诏：「已降指挥，禁止销金铺翠，非不严切。访闻外方州县视为文具，略不禁止，可专委逐路提刑专一禁戢。如守令奉行灭裂，仰具名闻奏，切待重作行遣。如所部内尚有制造服着之人，并将提刑一例责降。」 
二年二月二十八日，新差权知随州赵彦卫言：「恭惟国家祖功宗德，超冠百王；真贤实能，远踰前代。史馆成书，有《三朝国史》、《两朝国史》、《五朝国史》，莫不命大臣以总提，选鸿儒以撰辑，秘诸金匮，传写有禁。近来忽见有本朝《通鉴长编》、《东都事略》、《九朝通略》、《丁未录》与夫语录、家传，品目类多，镂板盛行于世。其间盖有不曾彻圣听者，学者亦信之，然初未尝经有司之订正。乞尽行取索私史，下之史馆，公共考核，或有裨于公议，即乞存留，仍不许刊行。自余悉皆(尽)[禁]绝。如有违戾，重寘典宪。」从之。 
六月十三日，臣僚言：「比年以来，有所谓白衣道者，聋瞽愚俗，看经念佛，杂混男女，夜聚晓散，相率成风，呼吸之间，千百响应。江浙于今为盛，闽又次之。臣恐此风寖长，日甚一日，其患有出于意料之外者。乞申饬有司，必举而行，以正风俗，不许私创庵舍。」诏令逐路监司常切觉察，如有违戾去处，条具闻奏。既而又诏诸路监司各行下所部州县，出牓晓谕，限半月许令本州岛自陈，给据付主庵人收执。如出限不自陈及再有创置之人，告(受)[首]支给赏钱一千贯，先以官钱代支，却与犯人名下追纳。其庵舍产业尽行籍没入官，候出给公据足日，逐州置籍申监司类聚施行。 
七月九日，诏：「令诸路帅、宪司行下逐州军，应有书坊去处，将事干国体及边机军政利害文籍，各州委官看详。如委是不许私下雕印，有违见行条法指挥，并仰拘收缴申国子监，所有板本日下并行毁劈，不得稍有隐漏及凭借骚扰。仍仰江边州军常切措置关防，或因事发露，即将兴贩经由地分(乃)[及]印造州军不觉察官吏根究，重作施行。委自帅、宪司严立赏牓，许人告捉，月具有无违戾闻奏。」以盱眙军获到戴十六
       
等，辄将本朝事实等文字欲行过界故也。 
十二月九日，权知万州赵师作言：「峡路民居险远，素习夷风，易惑以诈，易煽以恶，致使淫巫得肆簧 。凡遇疾病，不事医药，听命于巫，决卜求神，杀牲为祭，虚费家财，无益病人。虽或抵死，犹谓事神之未至。故凡得疾，十死八九。又其俗以不道千富祀诸昏淫之鬼，往往用人侥冀作福，流为残忍，不可备言。乞行下本路，先禁师巫，俾之改业，严结保伍，断绝禁 及祭鬼器用，庶几拔本塞源，不致滋长。」诏仰本路提刑严切禁止，务要尽绝，如有违犯，重作施行。 
三年五月十八日，臣僚言：「臣闻治道之要在正风俗，而风俗之别则有二焉，曰民俗，曰士俗。民俗不正，士俗救之；士俗不正而欲正其在民者，不可得也。厥今之正风俗，莫先销金(补)[铺]翠之饰。窃见近日以来，街坊贾人公然货鬻，倡优下妾恣为服饰，以至游手之徒为左道之奉，迎神祠佛，千百为群，装侈队仗，曳地为衣，金翠夺目。臣推其本，弊不在民，实缘士夫之家狃于豪贵之习，服用华侈，则下而民俗得以转相视效。乞申严法禁首饰，士夫犯者痛罚，虽贵不赦，告者立赏，虽多不吝。若此则士俗既正，民俗不正者未之有也。」从之。 
七月二十一日，臣僚言：「今日民力殚匮，极可怜悯，州县之间，恬不顾恤。守臣知财富之当急，而不知民力之不支，或委曹职，或差监当，或檄异县之僚，惟敏健是择，又辅之以残刻之州吏，其人禀承风旨，奔赴期会，不复知有百姓之痛痒。户税合输之外， 刷残零，驱磨隐漏，已纳者迫以重输，产去者抑令陪纳。编氓役户，冤痛无诉；邑长县佐，旁观而不敢言。国家倚民为命脉，而州郡视县犹子舍，岂应不恤如此!乞严戒诸路守臣，今后不许以拘催税赋、 刷官钱为名，别差本州岛官吏及外县官下属邑骚扰。其间知县果有罢软不胜任者，只就当邑僚佐选委，仍须斟酌缓急，使应期会。若本县素来限节已定，不许破限迫趣，重为户长之害。或有违戾，监司觉察按劾，重寘典宪。」从之。 
十一月十一日南郊赦文：「访闻形势之家违法私置狱具，(僻)[擗]截隐僻屋宇，或因一时喜怒，或因争讼财产之类，辄将贫弱无辜之人关锁饥饿，任情捶拷，以致死于非命。虽偶不死，亦成残废之疾。被苦之家不敢伸诉，深为可悯。自今赦到日，仰守臣多立赏牓，遍示县镇，严行禁止。如有(祠)[词]诉到官，须管尽情根究，依法施行。或州县奉行不虔，仰提刑司按劾，月具有无违戾以闻。」 
四年三月九日，枢密院奏：「步军都虞候李郁言，街市铺户、典当质库辄将弓弩箭凿之属公肆出卖收当，乞下所属重立罪赏约束，但系军器，不许收当出卖。」从之。 
二十五日，合门舍人林伯成言：「驴骡马有乘载之功，宜禁轻杀，以备般运。牛皮 
       
筋角受纳去处，毋致散失，以供军须之用。」从之。 
五月十四日，知桂阳军王斐言：「乞下沿江屯驻等处，严戒主帅不行容令统制官已下辄役部曲修造私室。仍委总领专一觉察，将违戾兵官具姓名奏劾，并坐主帅失察之罪。」从之。 
十六日，臣僚言：「牛皮筋角惟两淮荆襄最多者，盖其地空旷，便于水草，其民用之不恤，所以多毙。姑以臣前任安丰一郡言之，每岁官收皮角不下千余件。寻常皆系奸民计会所属估卖，却行转卖与北人。盖缘州解至临安，重有所费，而不解发者，省部未尝稽考。若从朝廷委自提刑司专一拘刷申解，仍许于系省或经总制钱内支破脚剩糜费之类，严加禁约，如州县辄卖及拘占不发者，必寘重罚，如此则非惟朝廷省支买之费矣。胶鳔翎毛，载在令甲，禁止甚严，比年公然过界，累有败获，甚至见任官亲戚仆从等专以此为优润之资。盖缘外借应副民间使用之名，其实在于过界获利数倍。今若顿加杜绝，不许过江，又恐民间阙用。欲仿铅矾乳香体例，从杂卖场量立数目给官引，随胶鳔翎毛拨付沿边州郡，置厝给卖。其无官引者不许过江，沿路觉察，并同贩铅矾之法而加严焉。如此则奸民无所容其计矣。」从之。 
六月十七日，诏：「累降指挥，三衙江上诸军不得私借人马舟船，非不严切。访闻日来略不遵守，至于巧作名色，辄差权摄，支送月馈，蠹耗财赋，自今截日住罢。除赴趁朝参官许量差借马外，余并限一日拘收回军马，亦不踏逐将队战马。尚或不悛，必罚无赦。」 
光县，峭拔万仞，下临大江，近山之民驱而取石，不问能否。沿崖攀木缚合栈，于半空之间穴山洗石，有性命之忧。肇庆府之砚石岁凿不已，致江水渗入。今则候冬月岩水稍浅，命农夫车水，砚匠伐石。又有新坑南坑，搜挟殆遍。夫匠络绎山间，岁失生业，不能自存。廉州之合浦产珠，或云古有是语，实未尝有珠。贪者影响传闻，拘籍渔船为采珠户，其扰不可一二计。海南四州黎洞地与南蕃相望，有所谓茅叶沉香，黎人得之甚艰，买者传以为珍。一路士夫竞嘱四州收买，或差人入洞强买，竟不得生还。又有胁之以威，遂至出省地焚劫生事，一方 八月二十七日，臣僚言：「广西诸州之土丁初为防盗设，命土豪首领选其壮而可用者部为队伍，教以弓弩击刺之法，有司岁一点集抚劳之。今诸州之民无非土丁，凡有工役，驱驰迫逐，不以人类待之。壮者去而为盗，弱者东逃西走，有死而已。广东盐司捕私盐之令，每日责弓兵必要获盐。小人并缘为虐，客船有零盐三五觔则阴取凑数，解之盐司。甚者散入乡民之家，取其食盐为私盐，抖擞渔船淹造之盐为私盐， 鱼汁为煎盐水。英德府之山石，其南取掘已尽，其北隶 
       
之民何辜!乞诏二广监司常切觉察，诸州县官吏等人不得(投)[役]使土工，不得科抑蜑丁，不得以食盐厚诬平民，不得以淹造之盐、鱼汁罗织客旅，英德不得放取山石，肇庆不得取砚石，廉州不得取海蚌之属，海上四州不得遣人入黎洞买香。有一违戾，官吏按劾，以违制论，余人决配。」从之。 
十月二十七日，臣僚言：「在廷之臣自一命而上，至位绝百僚，莫不各以其官职为称。今州县官之初品与夫一再循转者，即取卿监、侍从、两府之阶官过为称呼。如彼右列，抑又甚焉。以至守令丞簿之属，僭称曰判，小小监当，例以判院呼之。欲戒饬州县，一遵中都事体，随其官职为称，不得辄循故习，僭有过制。」从之。 
开禧元年五月十八日此条前原有「禁采捕」三字以作类目，今据后文多非采捕之事，故删。，工部郎官吴铸言：「昨者朝廷禁止私铸铜器，闾巷游手末作铸造卖鬻之风一旦寝息，而在京官司工役之处，或因制造军器及公廨用度之物，旁缘打造，巘行货鬻。窃恐人见辇毂之下尚敢如此，远州遐邑相率 尤，渐不可制，乞申严禁约。」从之。 
二十五日，诏：「访闻内外诸军将合干等人有诈作百姓名色私放军债，已是违戾法禁，又辄将物货高价挜卖，每遇支散衣粮料钱等，辄于打请之际，倚恃部辖，径行兜取，显属掊克。自今降指挥到日，仰主帅严行禁戢，如敢仍前违犯，主帅觉察，开具姓名申枢密院，取旨重寘典宪。主帅不得觉察，亦当重议镌罚。可令三省、枢密院给降黄榜，下诸军晓示。」 
十一月九日，淮东提举陈绩言：「主将 剥至重，莫甚于今日。私役之弊，买工之弊，差使营运之弊，未尝少革。是犹曰公家之事然也，至于屯驻之所私买田宅，役官兵以为之管干，役军匠以为之营造，竹木砖瓦之属悉取之官。国家竭民力以养兵，而主将乃竭兵力以奉己。乞今后应管兵官辄敢(放)[于]屯驻之所私置田宅，许民间告首，以违制论。」从之。 
二年四月十七日，臣僚言：「都城之内，连甍比屋，脱有火灾，随时扑灭，独于弹压一事，犹未深讲，臣请条其利害而备言之。方郁攸之滋炽也，奸民幸灾，乘时剽掠，张皇声势，动摇人心，为害一也。河渠贵相贯通，政欲舟 无壅，而公私巨舫，舳舻相衔，竹木排筏纵横，墉塞阻碍，伤害人命，其为害二也。古者栋宇之盛，谓之木祅，曩者一爇之后，土木之侈反过于前，是欲以人胜天，岂不悖理伤道，其为害三也。欲令临安府于通判、幕职官及本府兵将官内，先次推择强敏有才之人，以备缓急。遇有遗漏，即差委于要害处分布弹压。仍分差总辖使臣拨隶弹压之官，拘集头项火下四散几察，如有奸民乘势掠人财物、 噪惊众者，实时收捕，枷送所属根勘，情重者依军法施行。应公私坐船，常时并不得放令入城及于里河摆泊。应公私修造竹木，并用舟船 
       
乘载，不得编成排筏撑驾入城。应官民户不得以板木器用壅塞河道。令临安府多出文牓，豫先晓谕约束。犯人以违制论，弹压官吏等不切觉察，次第责罚。」从之。 
三年正月十六日，行在榷货务状：「行在务场每岁收趁课额八百万贯，应副左藏西库，就支大军给(遣)[遗]及朝廷封桩财计。建康一千二百万贯，镇江四百万贯，应副淮东总领所给(遣)[遗]屯戍军马支费，并解发上供封桩之数，事系重害。今诸州府却依安抚司行下，更不顾客贩，茶盐舟船并行拘(肤)[敷]。设有不敷之人，便作有 军期行遣，遂使客人畏惧，不肯兴贩，三务所收课利全然稀少。乞指挥下三务场遍牒晓谕兴贩茶盐客人知委，有茶盐船经本务场陈乞，送铺户保明诣实，给黄旗公据收执兴贩，州县等处不得妄有拘扰。违，仰客人指实越诉，将官吏重行施行。」从之。 
十月十七日，臣僚言：「乞申饬诸路监司，严切觉察部内，如有因科买而不还价钱，以和籴而辄作奸弊，即州追都吏，县追典押及承行人吏，并行决配，仍许人户越诉。内守令纵容，情理巨蠹，即并按劾以闻。」从之。 
嘉定二年七月四日，权知漳州薛扬祖言：「科罚之为民病，在在有之。夫以小小争讼而姑从科罚，已非息争之道，今有以杀伤而至死者，亦或以罚而苟免，则冤气何所伸!乞明诏四方，使为郡县者不至科罚病民。」又言：「古有四民，舍士、农、工、商之外无他业。自佛法流入中国，民俗趋之，而南方尤盛。有如漳郡之民，不假度牒，以奉佛为名，私置庵寮者，其弊抑甚。男子则称为白衣道者，女子则号曰女道男人，失时不婚不嫁，窃修道之名，济奸私之行。乞严切禁戢，应非度牒披剃之人，并系各归本业。」从之。 
三年三月二十日，臣僚言：「淮甸旱蝗，江湖中熟，商贩不通。乞下诸路监司，严戒州县官通贩米之舟，弛下河出界之禁，无得出税截籴。或巧作名色拘留米舟，许客人经所属陈诉，监司按劾以闻。」从之。 
四年十二月二十五日，臣僚言：「今日之习俗，僣拟踰制,冒上无禁，流弊至此，不可不革。青盖之制，辇毂之下非亲王、宰执不得辄用，今通都大邑，不问贵贱，憧憧往来，蔽空如云。黄幄之设，尚方所用，今编户齐民一有醮设，张之私室。宜令临安府帅臣具见行条令一切禁止，如有违戾，必寘诸罚。」从之。 
五年二月十九日，臣僚言：「今之任于广者，凡有出产，皆贱价收之而归舟满载。南方地广民稀，民无盖藏，所藉土产以为卒岁之备。今为官吏强买，商旅为之惮行，若不禁戢，虑伤民力。乞下广东、西两路监司、帅臣严行约束，违者按劾，重寘典宪。」从之。 
八月一日，臣僚言：「州郡商税，经费所繇出也。今沿江场务较之往年，所收十不及四五，推原其繇，皆士大夫之贪黩者实为之。巨艘西上， 
       
客货如山，经由场务，曲为免税，沿江诸郡因此凋弊日甚，其可不思所以扶持拯救哉!乞令沿江州郡揭榜税场，严行禁戢，如有违戾，许令守臣密具职位姓名申尚书省及御史台。」从之。 
九月二十八日，臣僚言：「窃见漳、泉、福、兴化，凡滨海之民所造舟船，乃自备财力兴贩牟利而已。朝廷以备边之务不可弛，间籍定其数，更番以备防托。柰何州县创例科取，胥吏并缘搔扰百出，利归于下，怨归于上。乞行下漳、泉、福、兴化等郡禁戢，沿海诸邑凡大小海船除防托差使外，应干科敛无名色钱并行蠲免。如温、台、明等有海船去处，亦一例禁戢，毋得非法科取。若水居小船，不应丈尺，不得拘籍骚扰。如违，许船户越诉，官吏计赃，重寘典宪。」从之。 
二十九日，臣僚言：「沿江有诸屯，州郡有禁旅，盖欲专备缓急，岂容辄充私役 今不惟私役，至于寄居皆得借事，教阅披带一切蠲免。平时不习纪律，不识行阵，方时闲暇，恬不为怪，脱有缓急，何所倚(伏)[仗]!乞严戒江上诸屯依时教阅，并不许差借私役。诸路州军禁军，自监司、守倅而下不许占破役使及非法差出，须令逐日尽赴教阅。诸屯责总饷之官，诸路责帅臣，严行觉察。不测委官点检，如或违例，从实具申朝廷，将主帅、守臣重赐惩戒，庶几武备修明。兼诸县土军弓手近日专充州县役使及下乡追呼，教阅一事尤不之问。乞并下诸路提刑司严切约束，违者提刑司从公奏劾，例行降黜，亦可为缓急之备。」从之。 
十二月二十日，臣僚言：「州县之间，顽民健讼，不顾三尺，稍不得志，以折角为耻，妄经翻诉，必欲侥幸一胜，则经州、经诸司、经台部，技穷则又敢轻易妄经朝省，无时肯止。甚至陈乞告中，微赏未遂其意，亦敢辄然上渎天听，语言妄乱，触犯不一。不有以惩之，则无忌惮，不但害及善良，官司亦为其紊烦。乞遍下州县揭牓晓示，今后经州、县、监司及至台部，的然虚妄者，必行收坐，妄经朝(首)[省]者重作施行，欺罔天听者定行编配。」从之。 
六年四月二十六日，右谏议大夫郑昭先言：「张官置吏，各有司存。狱有重囚，差官审覆，委之倅贰令倅，或辞避不行。至委幕职代之，随司吏胥不受约束，不过具成案涉笔纸尾而已，冤枉何自而伸 县阙正宰，权摄当属邑佐，今县官不差，至委郡僚或外官兼摄，擅作威福，非理扰民，民力安得不困 苖税自有省限，固当责之令佐，今乃差官交纳，或差州吏下县，已纳再输，已放复催，监系鞭笞，残虐如此。酒税自有定额，监官皆系正员，今乃欲应人情，酒务则差官提督，税场则别委拘收，规图添给，且利赢余，紊乱如此。乞明示中外，自今仍前违戾，外则委监司觉察，内则许台谏风闻，重寘典宪。」从之。 
六月二十九日，臣僚言：「曩岁权奸用事，谗邪得志，四方 
       
游士纷集都城，假借声援，簧 是非，甚至胁持朝士，凌驾言路，动如所欲，同声相应，实繁有徒。更化以来，斥远轻浮，亦当渐变，不意此风复长，士大夫惴惴然有朝不谋夕之忧。乞下临安府严行禁止，如有仍前撰造胁持 惑，令总辖使臣密切根缉追勘施行。」从之。 
十月二十八日，臣僚言：「国朝令甲，雕印言时政、边机文书者皆有罪。近日书肆有《北征谠议》、《治安药石》等书，乃龚日章、华岳投进书札，所言间涉边机，乃笔之书，锓之木，鬻之市，泄之外夷，事若甚微，所关甚大。乞行下禁止，取私雕龚日章、华岳文字尽行毁板。其有已印卖者，责书坊日下徼纳，当官毁坏。」从之。 
</div>
    <div class="pagination">
<a href="宋会要辑稿_page682.html">上一页</a><span>...</span><a href="宋会要辑稿_page678.html">678</a><a href="宋会要辑稿_page679.html">679</a><a href="宋会要辑稿_page680.html">680</a><a href="宋会要辑稿_page681.html">681</a><a href="宋会要辑稿_page682.html">682</a><span class="current-page">683</span><a href="宋会要辑稿_page684.html">684</a><a href="宋会要辑稿_page685.html">685</a><a href="宋会要辑稿_page686.html">686</a><a href="宋会要辑稿_page687.html">687</a><a href="宋会要辑稿_page688.html">688</a><span>...</span><a href="宋会要辑稿_page684.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
