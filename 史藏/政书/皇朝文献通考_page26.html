<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 26 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 26 页/共 807 页</h1>
    <div class="content">　　甘肃丁银雍正四年议河东地粮轻而丁多河西地粮重而丁少不能一例摊派令河东每银一两摊入丁银一钱五分九厘三毫零遇闰加征一分五厘四毫零河西每银一两摊入丁银一分六毫零遇闰不加征
　　四川丁银向系以粮载丁征收惟威州等十一州县丁地分征雍正四年议亦令以粮载丁每粮五升二合至一石九斗六合零不等算人丁一丁征收
　　云南丁银雍正四年摊入地亩征收其屯军丁银将隠匿田地清查渐次抵补
　　江苏安徽丁银雍正五年摊入地亩征收其屯丁银亦摊入屯卫田内征收每亩征丁银一厘一毫至六分二厘九毫零不等其匠班银三千八百余两亦令摊入地粮内
　　江西丁银雍正五年摊入地亩征收每地赋银一两征丁银一钱五厘六毫屯地每两征丁银二分九厘一毫零
　　湖南丁银雍正六年摊入地亩征收每地赋粮一石征丁银一毫四丝至八钱六分一厘零不等广西丁银雍正六年摊入地亩征收每地赋银一两征丁银一钱三分六厘零不等
　　长芦利民等场灶丁银雍正六年摊入灶地征收每亩征银六厘至一分不等
　　湖北丁银雍正七年摊入地亩征收每地赋银一两征丁银一钱二分九厘六毫零惟江夏嘉鱼汉阳汉川孝感蕲水黄冈黄梅广济钟祥潜江沔阳天门荆门江陵石首监利松滋枣阳十九州县向有重丁银除抵减豁免外所摊入银数多寡不等山东永利等场灶戸丁银乾隆二年摊入灶地征收每亩征银一分四毫零
　　【臣】等谨按丁随地起之例广东四川诸省先已行之至雍正元年准抚臣之请行于畿辅而各省亦多效之惟奉天府以民人入籍增减无定仍旧分征而山西省至乾隆十年始议防用摊征分征之法【详见后】盖因地制宜使有田之家所加无多而无业之戸利益甚大洵法良而意美也
　　又令山西等省之乐戸浙江之惰民俱除籍为良山西等省有乐戸一项其先世因明建文末不附燕兵被害编为乐籍世世不得自拔为良民至是令各属禁革俾改业为良又浙江绍兴府之惰民与乐籍无异亦令削除其籍俾改业与编氓同列至五年以江南徽州府有伴儅宁国府有世仆本地呼为细民其籍业与乐戸惰民同甚有两姓丁戸村庄相等而此姓为彼姓执役有如奴究其仆役起自何时则茫然无考非实有上下之分
　　特谕开除为良民八年以苏州府之常熟昭文二县丐戸
　　与浙江惰民无异准其削除丐籍
　　又令提镇以下官不许在见任地方置立产业即休致事故解退之后亦不许在彼处入籍居住二年总计直省人丁二千五百二十八万四千八百一十八口
　　顺天府人丁十五万八千一百三十三
　　直布政司人丁三百二十四万八千七百一十奉天人丁四万二千二百一十
　　江南江苏布政司人丁二百六十七万三千二十有八
　　安徽布政司人丁一百三十五万七千五百七十三
　　山西布政司人丁一百七十六万八千六百五十七
　　山东布政司人丁二百二十七万八千三百有五河南布政司人丁二百有四万九千四百十七陜西西安布政司人丁二百十六万四千六百五十六
　　巩昌布政司人丁三十万二千七百六十三浙江布政司人丁二百七十五万八千七百十三江西布政司人丁二百十七万二千五百八十七湖北布政司人丁四十五万三千有七
　　湖南布政司人丁三十四万一千三百
　　四川布政司人丁四十万九千三百五十一福建布政司人丁一百四十二万九千二百有三广东布政司人丁一百三十万七千八百六十六广西布政司人丁二十万二千七百十一
　　云南布政司人丁十四万五千二百四十
　　贵州布政司人丁二万一千三百八十八
　　四年免云南太和等处土军丁银太和邓川等州县土军九百五名原非承种军田之丁前明防守土冦设此名色既纳民粮又纳军赋每丁输银一两较民丁尤重至是将土军丁银九百五两永行豁免
　　又定棚民寮民照保甲之例江西浙江福建三省各山县内向有民人搭棚居住种麻种箐开炉煽铁造纸做菇为业谓之棚民令照保甲之例每年按戸编查责成地主并甲长出结呈送州县官据册稽察倘居住分散不论棚数多寡自为一甲互相稽察内有已置产业并愿入籍者俱编入土著一体当差至一邑中有四五百戸以上者该管官即于棚居乡壮内选立保甲长専司巡察其棚民有愿回籍者听又广东省穷民有入山搭寮取香木舂粉砍柴烧炭为叶者谓之寮民亦令照保甲之法每寮给牌一令互相保结寮内遇有迁徙増减令将牌赴县添除择老成谨慎者为寮长听其钤束如有藏匿奸宄容隠不报者事觉连坐凡业主召佃搭寮必将寮丁报官或系官山必赴官报明杳验方准搭寮违者罪之
　　五年川陜总督奏外省人民挈家入川者甚多皆称系上年湖广广东江西广西等省逃荒之人请设法安揷以为生计
　　谕曰去嵗湖广广东并非甚歉之嵗江西广西并未题成灾何逺赴四川者如此之众此皆本省大小官吏平日全无抚绥以致百姓失所身为司牧而于地方民瘼漫不经心尚何以腼顔任职乎但此等逺来多人良奸莫辨其中若有游手无赖之徒不行稽查必转为良民之扰且地方官吏坐视百姓逺徙异乡而不知轸念不可不加惩戒其令四川州县将入川人戸逐一稽查姓名籍贯果系无力穷民即留川令其开垦所用牛种口粮目前将公项给发即着落本籍州县官照数补还如此则游惰之民不致冒混而地方官亦知所儆戒共以爱养百姓为务可杜流移之患于将来矣九卿等会议湖广江西广东广西四省之人挈家逺赴四川听其散往各府州县佃种佣工为糊口之计各府州县稽其姓名籍贯如实系穷民造册申报该督抚咨查原籍令将本戸居址姓名造册回覆倘有以实在本籍人戸推诿欺隠希圗卸责者该督抚即行指防民人有愿回籍者量予盘费口粮给以印票其愿在川开垦者量人力多寡分给荒地五六十亩或三四十亩给以牛种口粮其所用各项银着落本籍各府州县官赔补
　　七年
　　谕粤东有蜑戸以船为家捕鱼为业生齿繁多粤民视为卑贱之流不容登岸居住蜑戸亦不敢与平民抗衡局蹐舟中终身不获安居之乐蜑戸本属良民且输纳渔课与民相同安得因地方积习强为区别着有司通行晓谕凡无力之蜑戸听其住船自便如有力能建房搭棚者准其于近水村庄居住与齐民一同编列甲戸以便稽察不得欺凌驱逐
　　又以广西宁明东兰二州改土为流免其编审至九年准停止广西归顺州编审十一年滇省缅宁地方改土为流停其编审
　　乾隆元年奉
　　谕福建台湾丁银一项每丁征银四钱七分再加火耗则至五钱有零矣查内地每丁征银一钱至二钱三钱不等而台湾则加倍有余民间未免竭蹷着照内地之例酌中减则每丁征银二钱从乾隆元年为始永着为例
　　又奉
　　谕朕闻甘省以粮载丁从前办理未善致多偏枯见有民戸丁银摊入屯戸者九千二百二十五两屯戸输纳惟艰今应酌筹变通之法着将此多摊九千余两暂为豁除俟下届编审之时将平庆临巩四府及秦阶二州所属各州县新编人丁应完丁银均摊入民地粮内渐次补额即分作二三次编审逐渐补足亦可务令徐徐增补以纾民力俟补足之后即行停止永不加赋又闻康熙五十七年伏羌通渭秦安会宁等县及岷州卫有地震伤亡缺额之七千六百八十丁该银一千四百八十六两零人口既无丁银自应蠲免乃亦摊入田亩之内尤属错谬着查明豁除毋贻民累
　　又奉
　　谕湖北丁随粮派一案前蒙
　　皇考叠沛恩膏多方调剂减免以除闾阎之累其江夏等十九州县摊纳之重丁原议俟有陞科丁银可以渐次摊抵则输纳可得其平今朕闻得原垦之荒颇多不实则摊抵之期一时难必念此十九州县独受重丁之苦朕心深为轸恤今将江夏等十九州县未经摊减之丁银八千三百零八两自乾隆二年为始全行豁免
　　二年奉
　　谕福建龙岩州属之宁洋县福宁府属之夀宁县每丁征至四钱二三分不等民力未免艰难着照通省中则每丁征收二钱其余尽行寛免福建丁银于雍正二年摊入地粮惟此二县地粮少丁额重向未摊入至是乃减其额又乾隆元年查出福建通省缺额田地五万四千余亩将粮银豁除其匀入丁银九百六十一两至是令一并免征是年又以延平府之南平县丁口众多不能通匀应照例每田粮一两匀征银二钱其浮多之数三千余两悉行豁免又漳州府之平和县汀州府之清流县延平府之永安县每田粮一两征丁银四五钱不等令督抚定议减免
　　又
　　谕滇省军丁一项从前未曾摊入地亩原议俟查有欺隠军屯田地陆续抵补每丁自二钱八分至六钱二分不等共应纳银一万五千三百八十两除抵去银三千余两外尚有应征丁银一万二千二百七十余两厯年惟按册载老丁名字征收或已无寸土而追比无休或已絶后嗣而波及同伍深可悯恤着自乾隆三年为始槩予豁免
　　三年
　　谕朕闻云南丽江府原系土府于雍正二年改设流官比时清查田亩戸口有土官庄奴院奴等类共二千三百四十四名伊等并无田粮皆愿自纳丁银以比于齐民每名编为一丁每年纳银六分六厘迨滇省民丁改为随粮派纳而此项夷丁不得与有粮之戸一例摊派至今照旧征收其中不无贫乏之家艰于输纳者着该督抚查明槩予豁免
　　又
　　谕云南鹤庆府驿站丁银悉行豁免云南之鹤庆府城及所辖之观音山前明时分设驿站后因驿站裁革以驿马分给驿丁将观音山编为三十马头每马人丁十七丁每丁嵗征银五钱四分在城驿站编为二十马头每马人丁五十六丁每丁嵗征银二钱五分相沿至今穷丁无力输将致官役代为赔补至是除之
　　五年戸部言每嵗造报民数若俱照编审之法未免烦扰直省各州县设立保甲门牌土著流寓原有册籍可稽若除去流寓将土著造报即可得其实数应令各督抚于每年十一月将戸口数与谷数一并造报番疆苗界不入编审者不在此例从之
　　又令奉天府寄寓人民愿入籍者听不愿者限十年内回籍至十五年议准奉天流民归籍之期已满十年其不愿入籍而未经回籍者令查出速行遣回并令奉天沿海地方官多拨兵役稽察不许内地人民私自出口山海闗喜峯口及九边门亦令一体严禁
　　十年定山西地丁摊征分征之例戸部议准山西丁粮分办贫民偏累尚多而丁随地征有势所难行者今将太原等十八县丁银全摊入地亩每粮一石征丁银一分八厘至二钱二分二厘每赋银一两征丁银一钱四分七厘九毫至三钱三分八厘零不等交城等十五州县丁银一半摊入地亩宁乡等二县丁银照下则征收余银摊入地亩浑源等二州县丁银摊入三分之一河曲县丁银摊入十分之一吉州以无业苦丁摊入地亩其余阳曲等二十州县或贸易民多或民贫地瘠或田多沙鹻或多征本色仍宜地丁分办就中别有屯丁徭银之处仍摊入屯地征收
　　十一年
　　谕向来江西省编审丁男之外又有妇女盖縁从前有盐钞一项分给小戸计口纳钞既有妇女应征之项则不得不稽其存亡增减是以入于编审之内今盐钞久经摊入地粮则妇女已无可征之项何必存此编审虚名徒滋扰累嗣后编审妇女着停止
　　十二年定福建台湾府丁银匀入官庄田园内征收其番民只就丁纳银如旧所种田槩不征赋十四年总计直省人丁共一万七千七百四十九万五千三十有九口
　　直人丁一千三百九十三万三千二百五十八奉天人丁四十万六千五百十一
　　江南江苏人丁二千有九十七万二千四百三十七
　　安徽人丁二千一百五十六万七千九百二十九山西人丁九百五十万九千二百六十六
　　山东人丁二千四百有一万一千八百二十九河南人丁一千二百八十四万七千七百有九陜西西安人丁六百七十三万四千一百五十八甘肃人丁五百七十万九千五百二十六
　　浙江人丁一千一百八十七万七千四百三十六江西人丁八百四十二万八千二百有五
　　湖广湖北人丁七百五十二万七千四百八十六湖南人丁八百六十七万二千四百三十三四川人丁二百五十万六千七百八十
　　福建人丁七百六十二万有四百二十九
　　广东人丁六百四十六万有六百三十八
　　广西人丁三百六十八万七千七百二十五云南人丁一百九十四万六千一百七十三贵州人丁三百有七万五千一百十一
　　十八年总计直省人丁共一万有二百七十五万口
　　直人丁九百三十七万四千二百十七
　　奉天人丁二十二万一千七百四十二
　　江南江苏人丁一千二百六十一万八千九百八十七
　　安徽人丁一千二百四十三万五千三百六十一山西人丁五百十六万二千三百五十一
　　山东人丁一千二百七十六万九千八百七十二河南人丁七百十一万四千三百四十六
　　陜西西安人丁三百八十五万一千有四十三甘肃人丁二百十三万三千二百二十二
　　浙江人丁八百六十六万二千八百有八
　　江西人丁五百有五万五千二百五十一
　　湖广湖北人丁四百五十六万八千八百六十湖南人丁四百三十三万六千三百三十二四川人丁一百三十六万八千四百九十六福建人丁四百七十一万三百三十九
　　广东人丁三百九十六万九千二百四十八广西人丁一百九十七万五千六百十九
　　云南人丁一百万三千有五十八
　　贵州人丁一百四十一万八千八百四十八二十二年更定保甲之法一顺天府五城所属村庄暨直省各州县乡村每戸嵗给门牌十戸为牌【竒零散处通融编列】立牌长十牌为甲立甲长三年更代十甲为保立保长一年更代士民公举诚实识字及有身家之人报官防充地方官不得派办别差凡甲内有盗窃邪教赌博赌具逃奸拐私铸私销私盐跴麴贩卖硝磺并私立名色敛财聚会等事及面生可疑形迹诡秘之徒责令専司查报戸口迁移登耗责令随时报明于门牌内改换填给一绅衿之家与齐民一体编列　一旗民杂处村庄一体编列将旗分戸名并所领催屯目注明旗人民人有犯许互相举首地方官会同理事同知办理至各省驻防营内商民贸易居住及官兵雇用人役均另编牌册仍报明理事防查核　一边外蒙古地方种地民人设立牌头总甲及十家长等如有偷窃为匪及隠匿内地逃人者责令查报　一凡客民在内地开张贸易或置有产业者与土著一例顺编其往来商贾踪迹无定责令客长查察　一盐塲井灶另编排甲所雇工人随灶戸填注责令塲员督查　一矿厰丁戸责令厰员督率厰商课长及峒长炉头等编查各处煤窰责令雇主将佣工人等册报地方查核　一各省山居棚民按戸编册责成地主并保甲结报广东省寮民每寮给牌互相保结其招佃搭寮者责令业主呈报　一沿海等省商渔船只取具澳甲族隣保结报官准造完日由官验明给照商船将船主舵工水手年貌籍贯并填照内出洋时取具各船互结至汛口照騐放行渔船止填船主年貌籍贯至泛口查明舵工水手名数官为填注倘有租船出洋为匪将船主澳甲分别治罪如船主实有事故别令亲族押驾者赴官呈明填入照内准行未呈明者即以顶冒论其内洋采捕小艇责令澳甲稽查至内河一切船只于船尾设立粉牌责令埠头查察其渔船网戸水次搭棚趂食之民均归就近保甲管束　一苗疆寄籍内地久经编入民甲者照民人一例编查其余各处苗猺责令千百戸及头人峒长等稽查约束　一云南省有夷人与民人错处者一体编入保甲其依山傍水自成村落及悬崕宻箐内搭寮居处者责令管事头目造册稽查　一外省入川民人同土著一例编查如系依亲佃种者即附于田主戸内倘有不安本分及来厯不明者报官递回原籍　一甘肃省畨子土民责成土司查察系地方官管辖者令该管头目编查地方官给牌另册造报其四川省改土归流各畨寨责令乡约甲长等教化畨民稽查奸匪均听抚夷掌堡管束　一寺观僧道责令僧纲道纪按季册报如有游方僧道形迹可疑及为匪不法者禀官查逐其各省回民令礼拜寺掌教稽查　一外来流丐保正督率丐头稽查少壮者询明籍贯递回原籍安挿其余归入栖流等所管束是年总计直省人丁共一万九千三十四万八千三百二十八口
　　直人丁一千四百三十七万七千一百六十八奉天人丁四十二万八千五十六
　　江苏省人丁二千二百六十三万八千七百六十六
　　安徽省人丁二千二百四十三万一千九百八十二
　　江西省人丁九百一十万八千六百一十五浙江省人丁一千四百六十二万五千六百七十七
　　福建省人丁七百九十七万七千六百八十六湖北省人丁七百九十五万七千三百有四【谨按湖北省于乾隆二十四年编审此系每年例奏丁数其编审数目另载二十四年总数下二十七年同此】湖南省人丁八百七十六万二千七百二十六山东省人丁二千四百七十四万五千五百四十九
　　河南省人丁一千六百有三万四千四百一十二山西省人丁九百六十五万四千二百三十四陜西省人丁七百有八万一千八百四十六甘肃省人丁五百九十四万一千六百九十九四川省人丁二百六十八万二千八百九十三广东省人丁六百六十九万九千五百一十七广西省人丁三百八十五万一百三十六
　　云南省人丁二百有一万四千四百八十三贵州省人丁三百三十三万五千五百七十九二十四年总计直省人丁一万九千四百七十九万一千八百五十九口【是年湖北省编审人丁八百二万四千九百七十八】二十六年定归化城等处禁止私垦例凡归化城大青山十五峪三百余戸垦地民人令归化城都统派员会同地方官按年巡查倘于现有民人外再多容留一人违禁私垦地亩将容留及私垦之人递回原籍治罪
　　又定番界苗疆禁例　一台湾流寓民人自去年停止搬眷之后不准内地民人私行偷渡　一台湾民人不得与番人结亲违者离异其从前已娶生子者不许往来番社　一民人无故擅入苗地及苗人无故擅入民地均照例治罪其民人有往苗地贸易者取具行戸隣右保结报官给照令塘汛验放逾期不出严查究拟
　　二十七年定宁古塔等处禁止流民例凡宁古塔地方开档家奴及官庄年满除入民籍人等系世守居住不能迁移者令照旧种地纳粮其本年查出之宁古塔种地流民安挿吉林乌拉伯都讷等处将丈出余地拨给耕种入籍纳粮吉林乌拉伯都讷种地流民编入里甲入册交粮嗣后倘复有流民潜入境地者将看守边门官员严防议处是年编审总计直省人丁二万有四十七万三千二百七十五口
　　直隶人丁一千六百一十三万二千四百五十四奉天人丁六十七万四千七百三十五
　　江苏省人丁二千三百二十八万四千三百九十七
　　安徽省人丁二千二百八十四万八千四百十一江西省人丁一千一百有六万九千六十一浙江省人丁一千五百六十一万二千三百五十六
　　福建省人丁八百有六万五千二百八十八湖北省人丁八百十三万七千九百四十七湖南省人丁八百八十五万四千六百有八山东省人丁二千五百二十九万二千六百八十三
　　河南省人丁一千六百三十九万八千六百有七山西省人丁一千二十三万九千九百有七陜西省人丁七百二十九万七千四百一十五甘肃省人丁七百四十七万九百二十九
　　四川省人丁二百八十万二千九百九十九广东省人丁六百八十一万八千九百三十一广西省人丁三百九十七万二千六百五十三云南省人丁二百有八万八千七百四十六贵州省人丁三百四十一万一千一百四十八二十八年定稽查江西安徽浙江等省棚民之例凡各省棚民除有家室者准其籍编入保甲外其余单身赁垦之人令于原籍州县领给印票并有认识亲族保领方准租种安挿倘有转相顶替及来厯不明之人责成保人互相纠察举报究治至现在单身棚民已经种地者责成有家棚民取具切实保状如无人保结者即令押回原籍二十九年总计直省人丁二万五百五十九万一千一十七口【是年湖北省编审人丁八百二十三万一千八百一十六】
　　三十二年军机大臣议准发送乌噜木齐人犯原犯死罪减等发遣者作为五年原犯军流改发及种地当差者作为三年准入民籍将伊等安挿昌吉河东旧堡指给地亩耕种纳粮等因从之是年总计直省人丁二万有九百八十三万九千五百四十六口
　　直隶人丁一千六百六十九万有五百七十三奉天人丁七十一万三千四百八十五
　　江苏省人丁二千三百七十七万九千八百十二安徽省人丁二千三百三十五万五千一百四十一
　　江西省人丁一千一百五十四万有三百六十九浙江省人丁一千六百五十二万三千七百三十六
　　福建省人丁八百有九万四千二百九十四湖北省人丁八百三十九万九千六百五十二湖南省人丁八百九十九万七千有二十二山东省人丁二千五百六十三万四千五百六十六
　　河南省人丁一千六百五十六万二千八百八十九
　　山西省人丁一千有四十六万八千三百四十八陜西省人丁七百三十四万八千五百六十五甘肃省人丁一千一百五十三万七千五百三十九
　　四川省人丁二百九十五万八千二百七十一广东省人丁六百九十三万八千八百五十五广西省人丁四百七十万六千一百七十六云南省人丁二百十四万八千五百九十七贵州省人丁三百四十四万一千六百五十六三十三年御史张光宪奏请设立大姓族长
　　谕曰民间戸族繁甚其中不逞之徒每因自恃人众滋生事端向来聚众械鬭各案大半起于大姓乃其明验惟在地方官实力弹压有犯必惩以靖嚣凌之习政体不过如是若于各戸専立族长名目无论同宗桀骜子弟未必遽能受其约束甚者所主非人必至借端把持倚强锄弱重为乡曲之累正所谓杜转以滋弊也张光宪所请不可行
　　【臣】等谨按雍正四年有选立族正之例本因苗疆村堡聚族满百人以上保甲或不能徧查乃选族中人品刚方者立为族正以稽察匪类葢因地制宜非通行之制也若大姓皆立族长反滋端
　　睿虑精详是在守土者遵奉力行自可化嚣凌之习云
</div>
    <div class="pagination">
<a href="皇朝文献通考_page25.html">上一页</a><span>...</span><a href="皇朝文献通考_page21.html">21</a><a href="皇朝文献通考_page22.html">22</a><a href="皇朝文献通考_page23.html">23</a><a href="皇朝文献通考_page24.html">24</a><a href="皇朝文献通考_page25.html">25</a><span class="current-page">26</span><a href="皇朝文献通考_page27.html">27</a><a href="皇朝文献通考_page28.html">28</a><a href="皇朝文献通考_page29.html">29</a><a href="皇朝文献通考_page30.html">30</a><a href="皇朝文献通考_page31.html">31</a><span>...</span><a href="皇朝文献通考_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
