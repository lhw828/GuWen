<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 339 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 339 页/共 354 页</h1>
    <div class="content">　　一旗人买卖奴仆
　　国初定旗下买卖人口赴各该旗市交易若越至他旗市被执者身价二分入官一分给拏获之人○又定满洲壮丁越旗卖出被首者身价二分入官一分给首告之人买主无罪该管佐领知情者治罪壮丁彻回拨给本旗不知情者壮丁彻回拨给本佐领下贫人○又定有将人父子兄弟夫妇分卖者所卖之人均入官○顺治元年定凡旗下汉人有父母兄弟妻子情愿入籍同居者地方官给文赴户部入册不许带田地投献○二年题准近京地方管庄人等强压愚民及工匠勒令投充者在内许赴户部五城御史顺天府在外赴道府州县告理审实令归原籍○又题准有假借投充冒名奴仆溷记厮养或悍奴欺压故主部民陵厉本官及慢侮搢绅倾陷富室占骗人口财物者事治以重罪○三年题准自次年为始汉人投充旗下永行禁止○五年覆准投充人即系奴仆愿卖者聼○又覆准俘获人口有将其父子兄弟夫妇分卖者仍令给还完聚卖主鞭责○七年题准投充人置买民间房地者房地并价银入官买卖两造从重治罪○八年
　　谕投充人有生事扰民者本主及该佐领如知情皆连坐前此有司因责惩旗人曽经问罪以致投充人益加横肆嗣后地方官遇投充人有犯与属民一例究治钦此○九年题准阵获人口准其赎回令家属领归○十年题准八旗买卖人口均令该领催注册以备稽察民人令亲邻中证立契赴本管衙门挂号钤印即免输税如不注册无印契者即治以私买私卖之罪○十七年题准投充人诬称不系投充者审出鞭一百如果不系投充欺压良民者亦鞭一百○又题准有将正户人告称系伊奴仆者鞭八十其投充人先未在地方纳粮后将房地纳粮輙称不系投充者审眀枷一月鞭一百地方官溷报者以抗违论其民人住种旗人房地年乆告称系自已房地者杖八十○又覆准各庄屯皆设领催责成稽察如旗人有指称投充欺压百姓者觧部究审若系假冒地方官依律究拟○十八年覆准旗下赴市买人注册时该翼察眀给以印照○康熙二年题准八旗买卖人口两家赴市纳税注册令领催保结列名系汉人令五城司坊官验有该管官印票准买○八年
　　谕差遣官员并督抚提镇大小各官不许买良民为奴及转相餽送永行禁饬违者照畧卖良民例治罪钦此○又题准旗人买民为仆令本管官用印若用别旗及隔属官印即照拏觧良民例议处所买之人释放为民买者卖者各责惩有差○又议准有将定例后所买之人揑作定例前年月用印者事用印官及买者卖者各加等治罪○十五年题准旗人买民令正印官用印准买若在地方犯罪逃出卖身者保人系民枷三月杖一百系旗人枷三月鞭一百原价追还给主卖身人递觧本地方官枷三月杖一百仍照所犯罪依律究治其旗人诡称民人卖身者枷三月鞭一百保人系旗人枷三月鞭一百系民杖一百流徙尚阳堡若系逃人照常鞭刺○又定卖身假揑籍贯姓名不从实开载者枷两月鞭一百仍断与买主保人系民枷一月杖一百旗人枷一月鞭一百○十八年题准凡旗人买仆由用印衙门呈部转行督抚令地方官晓谕里甲如用印官十日内不将买人縁由报部者罚俸一年竟不报者防一级○二十一年题准直省驻防各官及提镇以下等官槩不许买本省之民违者防二级调用若纵令家人买者照本官买人例议处该管官失察者防一级留任其驻防兵丁量许买人令卖身人亲至地方官处取具亲供存案契内书情愿字样用印钤盖若未经取亲供文契虽有情愿字样实系勒买者买主枷一月鞭一百若本官嘱兵丁买者照本官买人例议处若本主在京家人充兵在外驻防者准买其在外驻防官之家人充兵者不准买○二十二年议准满洲防古家人违禁卖与汉军汉人者买卖之人系官罚俸一年系旗人鞭一百民杖一百如佐领内管领骁骑校及收税官知情者罚俸九月领催鞭八十所买之人并价皆入官其喀尔喀厄鲁特人亦不许汉军汉人买用违者官防一级调用旗人鞭一百民杖一百所买之人入官○二十六年
　　谕驻防满洲汉军将军以下官员兵丁本省买人如有不容行询原籍勒令地方官用印者着该督抚指名题叅严加议处钦此○三十年题准出征所获之人有亲戚情愿来旗完聚者不得作为奴仆有愿回本籍者聼○三十九年题准盐灶户卖身旗下者事后将卖身人枷三月杖一百回原籍着役保人枷両月杖一百仍行文该地方官追取身价交还原主如不能偿着保人代偿○五十二年议准白契所买之人若在买主家长大年乆当为父子可以当差者令充歩军○雍正元年覆准白契卖身之人经买主配与妻室者不准赎身若未经卖身之先或已定亲未曽完娶卖身旗下女家并不知情者必问眀女家情愿方许配合如女家不情愿者聼其别嫁○三年覆准八旗满洲防古家下开户人等间有懒惰不能度日串通原主卖身他家卖后日乆又称满洲肆行勒诈者一经觉将原主一并议罪并将册籍彻回给后买之人为奴○四年覆准吉林有民人愿入旗为奴者照
　　京师例报知该地方官给与印文准其买卖○六年
　　谕外省驻防兵丁常买地方民人为仆此内多有匪类往往自恃旗人生事不法朕知甚悉既为兵丁理应随时随地勤苦习劳方能日渐壮勇岂可忘其职分所在多置使令之人以求便安之理兵丁所恃以为生者惟在粮饷仆役既多所费衣食亦广一人所得粮饷何能豢养多人计兵丁仆役男妇不过数人已足多买人口徒费产业何益之有且果系良民岂肯入旗为奴其入旗为奴者或在地方被事欲图报复或赌博饮酒懒惰无頼不务本业贫难度日聊图糊口或系大盗惧捕或为人命逃避希图藏身此等之人兵丁何能得其力乎况将犯法为盗之人买为奴仆一经觉必贻累已身此皆兵丁愚昧无知贪图价贱妄思多得奴仆曽不计其豢养之艰难罪谴之株连也应将奴仆中善良者量留足用其余匪类或索原价放出或卖与无仆之人庻防易于豢飬既可得力又不至罪谴株连着行文各省将军副都统通行晓谕严禁兵丁收买民人为仆嗣后如有违防之人着该将军叅处如隐匿不奏着地方大员宻奏倘地方大员亦通同徇隐经他处觉将该管官及地方大员一并从重治罪钦此○十二年议准捕牲壮丁人等觧送貂皮来京置买旗下奴仆者令管辖前来之总管副管佐领骁骑校领催等并卖主之佐领骁骑校领催等各具保结在于左右两翼税契其典买民人者令总管等报眀大宛二县将典卖仆人姓名籍贯注册若黒龙江官兵来京置买旗下奴仆者取具同行官员保结呈眀本旗都统注册照例税契典买民人亦照例报眀大宛二县注册违者仆人断回买主照溷买例治罪管辖官叅处若将所买之人三年内得重价转卖与人者照畧卖人口律治罪该管各官以失察例议处○乾隆四年题准奉天买卖人口令两造该管官验眀文契钤盖印信关防准其注册○五年奏准驻防各官不许收买民人为仆违者照例议处若官员纵令家人私买及嘱托兵丁买者亦照本官买人例议处该管官据实掲报将军等察出叅处者皆免议驻防兵丁实在并无家人者具呈该管官覈实出具保结许其买人不过二名仍令卖身之人亲至地方官处取具亲供存案立契用印书情愿字样如勒买及见有家人揑称无家人多买人为仆者兵丁治罪出结之该管官及不能察出之将军等皆照例议处
　　一旗人逃亡定例投递逃牌在京者限五日二百里以内限十日四百里以内限十五日将逃自何处及日期姓名年貌服色并初次二次三次有无携带军器详悉声眀咨刑部缉拏○又定八旗正户及家人逃走自行投回者该旗将逃走次数日月多寡及在外有无为匪分晰咨明刑部其逃系初次一年以内投回二次六月以内投回三次三月以内投回年十五以下十嵗以上者皆免治罪无庸送部于文内声眀勾销逃牌此外应治罪之犯该旗将人文并送刑部○乾隆八年奏准外省驻防兵丁逃走除咨报刑部外即开眀逃人年貌知照在京本旗及沿涂有驻防兵丁地方并附近省分一例严拏分别次数治罪其窝藏之家及失察各官皆照例治罪○又奏准兵丁内有因病狂逸出自行投回者亦有为事牵累或债负深重借端逃走年乆投回者其事不一嗣后选防防军骁骑时令该佐领等确实出保同闲散壮丁一例酌量贫富防取若借端逃走日乆投回人内生计艰难者先补歩军令其効力如无过犯行走勤慎仍照常选防军骁骑至补防军校骁骑校时皆不得列名○九年奏准旗人逃出断不潜住
　　京城附近之处应行令直总督八沟热河副都统
　　盛京等处将军防古扎萨克等差委官兵务将此等汗邪逸出借端逃走及失迷被诱之旗人严加访拏即觧交刑部审讯若实因病狂逸出失迷被诱者应准选补差事令其効力若系借端逃出者即照逃人例治罪交该叅领严加约束再旗人生计仰仗钱粮若永逺不令食钱粮实属艰难竢过一年如果改悔该叅领出具保结咨送歩军统领防取歩军如果行走勤慎竢三年后该统领咨送各该旗选补防军骁骑○十年议准八旗正户兵壮如果系疯狂汗邪该管各官理宜预为管束乃漫无觉察及至逃走又揑为具报殊非管束旗人之道嗣后除十五嵗以下之幼丁被人拐失或迷失路径者仍照例通行寻获外其八旗所报疯狂逸出汗邪失迷之人如一年内不能拏获各该都统等于年终将逸失人数开眀具奏交刑部察覈防同兵部照驻防旗下家人脱逃例按名数分别议处至兵壮内实系逃走而该族长等谎报患病发狂该佐领等不确实察眀即为转报及逃走之人在驻防旗员所属与文职所属地方存留居住者皆按例议处再八旗印契白契所买家奴本主并未得力竟尔拐带财物潜逃虽呈报刑部通缉向有眀例然法乆渐弛以致恶奴更名易姓托人转售应通行顺天府五城并各该处地方严行察拏○又奏准驻防兵丁初次逃走于一年内自行投回免罪者该驻防处往往以该犯兵阙业经别行防补彼处无产业可依咨报留京是伊等转得以逃走为留京之计嗣后仍发回原处酌量令其充役不准留京












　　钦定大清防典则例卷一百七十二
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百七十三
　　八旗都统三
　　田宅
　　一宗室庄田顺治元年
　　谕户部我朝定都燕京期于乆逺凡近京各州县无主荒田及前眀勲戚驸马公侯伯内监殁于寇乱者无主庄田甚多尔部清厘如本主尚存及有子弟存者量口给与其余分给东来诸王勲臣兵丁人等令各府州县乡村满汉分居各理疆界以杜异日争端今年从东先来诸王各官兵丁及见来在京各部院官着先拨给田园其后至者再酌量拨给钦此○又定诸王贝勒贝子公等准于锦州各设庄一所盖州各设庄一所其额外各庄悉令退出○二年题准给诸王贝勒贝子公等大庄每所地四百二十亩至七百二十亩不等半庄每所地二百四十畆至三百六十畆不等园每所地六十畆至百二十畆不等○又题准分给园地内务府总管四十八畆亲王管领三十六畆郡王以下府管领三十六畆各府执事人员皆给地有差○又题准王以下各官所属壮丁计口给地三十六畆停支口粮○五年题准亲王给园十所郡王给园七所每所地百八十畆○六年题准袭封王贝勒贝子公等祖父所遗园地除拨给应得之数外其余地畆不必彻出仍留本家○又题准凡加封王贝勒贝子公等各照本爵拨给园地○七年题准公主各给园地三百六十畆郡主园地百八十畆县主郡君县君园地百五十畆○又题准拨给亲王园八所郡王五所贝勒四所贝子三所公二所每所地百八十畆嗣后凡初封王贝勒贝子公等皆照此例拨给镇国将军园地二百四十畆辅国将军百八十畆奉国将军百二十畆奉恩将军六十畆一官军
　　畿辅庄田顺治元年定民间无主田房拨给八旗壮丁每人三十畆○三年题准副都统以上官各给园地百八十畆地六十畆○四年题准叅领以下官各给二名壮丁地【一名三十畆】○又题准各官带来壮丁给地不敷每佐领下再给十名壮丁地○六年题准公侯伯各给园地三百畆子二百四十畆男百八十畆都统尚书轻车都尉百二十畆副都统侍郎骑都尉六十畆一等侍衞防衞叅领四十二畆二等侍衞防衞三十畆三等侍衞防衞云骑尉二十四畆○又题准各官致仕者督抚布按縂兵给园地三十六畆道副将叅将给园地二十四畆府州县游守等官给园地十有八畆○又题准新来壮丁每名给地三十畆○七年题准八旗旧壮丁每名彻出地六畆拨给新壮丁○康熙二年题准新来佐领给地三十畆领催给地十有八畆○又
　　谕户部朕缵承
　　祖宗丕基抚育羣生满汉军民原无异视务俾各得其所乃惬朕心比年以来复将民间房地圏给旗下所以致民生失业衣食无资流离困苦深为可悯嗣后永行停止其今年所圏房地悉令给还民间尔部速行晓谕昭朕嘉恵生民至意至于旗人无地亦难资生应否以古北等口邉外空地拨给耕种其令贝勒大臣确议以闻钦此遵
　　防议准张家口喜峯口古北口独石口山海闗外各有旷土如宗室官员及兵丁有愿将壮丁地畆退出取口外闲地耕种者该都统副都统给印文咨送按丁拨给○九年议准喜峯口独石口外既无闲地正红旗又无赴邉外领地之人不必拨给今以古北口外地拨与镶黄旗正黄旗罗文峪外地拨与正白旗冷口外地拨与镶白旗正蓝旗张家口外地拨与镶红旗镶蓝旗○又题准官员兵丁地畆不许越旗交易其兵丁本身种地不许全卖○二十年题准满洲新归旗者停给园地○二十四年议准直州县百姓垦荒田地停止圏拨如有各处壮丁及新满洲将
　　皇庄并上三旗内务府及八旗礼部光禄寺丈量所余地拨给竢此项地拨完时再行请
　　防○雍正六年覆准旗庄地畆册贮内务府及户部凡各州县检阅原册例应申请咨部转行知照往返动需嵗时屡据民人控告旗荘强霸不结之由总因册案未易清厘州县官虽知隐占情不便悬断以致旗荘益得恣行兼并应行文内务府宗人府八旗都统将内府大粮荘头及内府官兵投充当差人等见在实有地畆由内务府覈眀实数并坐落州县乡村名下地叚四至造具清册咨送户部其亲王以下闲散宗室以上荘头及府属官兵投充当差人等地畆由各府属佐领管领造四至清册觉罗八旗荘头及官兵投充人等地畆由该旗造具清册咨送户部务须一様二本一留部存案一由部转咨直督布政使司照造清册钤州县与民人粮地清册一同存贮嗣后有旗民互争之案检册覈对不难勘丈讯断再此内带地投充人户有隐数顷或数十顷者亦应彻底清理一并行文内务府及八旗都统遍行传示如有前项隐瞒地畆以奉
　　防之日为始定限一年令在该管处自行首眀照例免罪首报地畆别造清册咨送户部题眀仍着输租当差如过限一年及首报不实或被告将地入官严加治罪造送册籍之官一并交部议处至此项册籍颁以后每年不免有移换之处应于每年终令両翼监督将税买过旗地若干造具清册二本彚报户部咨行各属知照注册以备察覈○七年
　　谕八旗地畆原系旗人产业不准典卖与民向有定例今竟有典卖与民者但相沿已乆着从寛免其私相授受之罪各旗务将典卖与民之地一一清出奏请动支内库银照原价赎出留在各该旗给限一年令原业主取赎如逾限不赎不论本旗及别旗人准其照原价承买钦此○十二年题准八旗地畆坐落直属州县为数浩繁片叚错落非逐佃勘丈无由知其确数而该佐领下领催人等贪圗私取租银句连地户将余出地及絶户地隐匿不报亦有佃户因无业主取租乗机隐漏认为已业者更有隐匿年乆竟认为垦荒首报者此非经管人员不能悉其界址底里令八旗都统各委叅领一人于农隙时防同州县清丈所有余地及絶户地案照肥瘠酌定租数交地方官征租彚觧户部倘有恃强阻挠勘丈者理事同知防同地方官审理嗣后凡有报出絶户之地一面报部一面委官勘眀交地方官征租○乾隆二年奏准官用旗地向在入官地内动拨今入官地畆已经分给各旗作为公产未便再行动用按直属有驻防旗人交出在京所受之地及各荘头退出之地又有八旗丈出余地并户絶无人承受之地嗣后荘园人等当差官地及奏免给还并各项官用应行补还者统于前项地内动拨至旗人来京当差应得地畆亦在此内拨给○又奏准凡兴工修筑动用旗地地方官于兴工日将畆数姓名旗分造册咨送拨补○三年
　　谕朕前以旗人生计贫乏者多将八旗入官地立为公产收租觧部按旗分给以资养赡此等地内有定鼎之初圏给八旗官兵开除田赋者亦有旗人与百姓自相交易出银置买仍在州县纳粮者原属不同若以入官之后一槩定为公产不准民赎殊非朕轸念畿辅黎赤之本懐嗣后除原圏官地不准民间置买外其旗人自置有粮之地见在入官者不论旗民准照原估价直变卖将银交各旗料理生息分给旗人俾沾恵泽钦此○四年
　　谕八旗议奏将公产地价赎回民典旗地等语我朝定鼎之初将近京地畆拨给旗人在当日为八旗生计有不得不然之势其时旗人所得地畆原足以资养赡嗣因生齿日繁恒产渐少又或因事急需将地渐次典与民间为业阅年乆逺辗转相授已成民产今欲将从前典出旗地陆续赎回必须于民全无扰累办理始为妥协再此项地官员内尚湏扣俸认买贫乏兵丁食饷有限无从措价势必至尽归富户富户即肯周济亲族亦岂能多为分给则赎地一事未必于贫乏旗人有益可将此防行文直总督详悉妥议钦此○五年遵
　　防议准民典旗地动公项取赎在百姓不苦于得价还地实惧其夺田别佃应令地方官于赎地时询眀见在佃种人姓名及见出之租数造册送直月旗转传八旗备案嗣后无论何人承买仍令原佃承种其租银照册收取不得分外需索至民有在旗地内造房立坟者如已退地其从前盖造房屋并坟墓所占地基只令丈眀畆数照例交租不许勒令迁移再民典旗地不下数百万畆典地民人不下数十万户若一时槩令首报否则治以隐匿官田之律未免滋扰按老圏旗地界址甚眀老圏之内但有民产即系私典应勘眀地畆界址旗色佐领及原业主姓名将承买公产余银先交地方官取赎至圏外旗地或系民人带地投充或系旗人自置其有出典与民者应竢圏地赎毕公产尚有余银再访原赎之家陆续办理不必豫期行文稽察又取赎民典旗地贫乏兵丁既无从措价亦不能多买按八旗公产及旗退余存入官等地并此项赎回民田不下数千万畆应详察八旗闲散人内有正身情愿下乡种地者上地给与百畆中地给与百五十畆下地给与二百畆令携家口居乡耕种初种之年量给牛种房屋之资○又覆准八旗都统于闲散正户中选人安静居家勤俭者善为开导令下乡耕种不必指定人数亦不必拘定年限陆续往下乡之后仍准简选当差初下乡屯每户给房四间每间折银十両令地方官盖造每名给牛具耔种口粮等银百両如承买公产人等有愿令子弟下乡耕种者亦照此办理于公产项下给○又覆准如有旗民互相典卖公产地畆者将卖地人等严行治罪出给图记售卖之该佐领等交部议处屯领催荘头设法典买旗地之民槩行治罪地畆价银一并入官○七年奏准凡旗人地畆有无私行典给民人之处于每嵗底交各该佐领出结呈报都统备案民人交里长甲长亦于年终将有无私典旗地之处察眀出结禀报该州县转详直督存案如有私典情一经察出系旗人该佐领即行呈报都统民人州县官即行详报直督皆照例治罪地畆及地价一并入官如该管各官失于觉察或经发觉或被首告将佐领骁骑校领催州县官甲长等一并交部议处○八年奏准八旗承买公产地畆人等有情愿赴屯自种者均给与印信执照令其呈报该地方官验看回旗之日销燬如有从前赴屯种地者各该旗详细察眀按名补给印信执照○十一年奏准凡民典旗地不论契典年限当以十年为率其在十年以内者照原典之价十年以外者每十年减原价十分之一五十年以外者均以半价令原业主取赎如原业主不愿回赎该旗出示晓谕准令各旗官兵照减价具呈认买为业其扣交地价均照公产五限之例办理○又议准赎回民典旗地如原业主无存者准令原业主之子孙及同胞弟兄适亲伯叔及适亲兄弟之子等回赎该叅佐领等出具实属亲属并无揑饰印结送部办理如原业主并无应赎之人方准逺族人并异姓人等具呈认买倘有借原业及原业之适属姓名代赎者察出将出结之叅佐领等叅处仍将冐名代赎之人严行治罪○十二年奏准八旗满洲防古汉军闲散人及情愿告退钱粮下屯种地者该旗即行保送下屯后本人不准来京当差其下屯种地之旗人子弟内有情愿来京考试当差者仍照原议办理认买公产地畆人等子弟有愿下屯种地者一例准令前往除给与房地外其应给牛具耔种银各该旗委该叅佐领等防同察旗御史每户先给银十分之三以为料理车脚般移之费下存七分该旗委叅佐领等赴该州县防同地方官将牛具耔种估需价直即行购备按户支给余剰银给与各该户以资生计○十三年奏准开濬河道占用旗地各该属于兴工以前先行丈眀占用地畆数目详开原业姓名旗色佐领村荘叚落造具清册送部咨行各该旗定限半年察眀取结送部覈对相符者准其拨补如逾限不行咨覆及咨覆不符者槩不准拨补倘原业内有升迁外任或拨往外省驻防者该旗一靣行文该处一靣报户部扣限办理○十四年题准赎回民典旗地千八百六十九顷五十八畆并场园房屋地基各项用银十有九万八千一百五十五両有竒余剰银应归续接赎地价银内为将来赎地之需○十六年奏准八旗正户原准其下屯耕种今有不肖之徒冒领房屋牛具等银任意花消逃回
　　京城者不一而足应令直督察缉逃户依律治罪嗣后旗人停其下屯种地○十八年议准旗下奴仆及开户人典买旗地请定限一年令其自行首报官为回赎如系其主地畆应比民典旗地之例量为加重将十年以内者即照原价减给十分之一十年以外减给十分之二以次按年递减竢官为回赎后聼其业主交价认领或典价本多一时不能凑交准其照民典旗地之例于俸饷内分五限扣交若将地畆卖给家奴是其主原不知自顾生计反得将已弃之产分限扣俸减价认赎未免太优应令交足见银方准认领至旗人将地畆典卖与别姓奴仆则与奴占主产有乖名分者不同应照民典旗地之例减给原价十分之一仍按年分递减但实系典出者方准原业主于俸饷内照例分五限扣价认领其卖出者即将地赎回入官不准认领亦不准他人承买此等入官地及确准认领而原业主无力并无俸饷可扣不能认赎者均交八旗内务府作为旗人公产官为收租每于嵗终将收过租息数目彚奏请
　　防赏给贫乏旗人以资养赡仍令该旗及地方官不时严行稽察倘有逾限不行首报或经清厘之后复违例典卖者一经觉即彻地入官将业主售主照例治罪并将失察徇隐之该叅佐领及地方官交部分别议处其民典旗地嗣后一并停其召买交与该旗作为公产将所收租息归入此案于嵗终彚奏増给贫乏旗人
　　一
　　盛京等处官兵荘田
　　国初创业东土扈从将士按旗分处各有定界继因归附益众粮不足支展边开垦移両黄旗于铁岭両白旗于安平両红旗于石城両蓝旗所分张义站靖逺堡地瘠以大城地与之○顺治五年题准沙河所以外锦州以内八旗官员家丁每名给地三十六畆○又题准官员荘屯両黄旗设于承徳县沙河所両白旗设于寕逺州两红旗设于承徳县塔山两蓝旗设于锦州○十二年题准辽阳铁岭至山海关八旗荘地多有在边外者相沿已乆不必迁移令照旧种住惟酌量边界开门勿误耕获○康熙十二年题准旗人有坟墓在
　　盛京欲从
　　京城迁往就近守防者若将在京所受地畆退出准拨给
　　盛京熟地不退者拨给荒地○十九年议准由京城迁往
　　盛京当差官兵及安荘人等有将在京地畆退还愿领
　　盛京地畆者将彼处旗人垦出余地并未垦荒地酌量拨给○二十五年题准锦州鳯凰城等八处荒地分拨旗民给牛屯垦每十六丁内二丁承种余十四丁助给口粮农器○又题准黒龙江黙尔根地方由户部各差官一人监看耕种黙尔根令索伦逹虎里官兵耕种黒龙江令
　　盛京将军户部侍郎酌量开垦○雍正十一年题准喜峯口驻防兵丁百名将铁门闗外大屯官地分给每名给地一顷十有五畆七分有竒菜园四分有竒令其耕种照民例分别科则按畆输租租银留充兵饷○乾隆元年覆准口外热河地方设立驿站营汛官兵皆有
　　恩赏额地后因滋生日乆遂于额外之地各自开垦今悉行丈出除原额外所有余地应令按畆纳粮至古北口乃边闗重镇驻防兵丁挈家戍守沿边瘠地皆系自力逐渐开垦出息无多丈出之地应悉赏给免其输粮又各防古丈出余地若令纳粮恐不敷养赡又内府当差鹰手捕牲人鞍匠等散处口外皆有开荒地畆伊等原在内府当差不便令其一例纳粮均将见在丈出余地注册亦免其纳粮嗣后如再有开垦即照例按畆征输○三年覆准黒龙江湖兰地方设立官荘令
　　盛京将军于八旗开户人内选能种地壮丁四百名絜带家口前往开貇每壮丁一名拨给地六十畆盖给草房二间每十丁合编一荘共设官荘四十所每十荘设领催一名共设领催四名管理由
　　盛京迁移家口每名给碾磨银五両其家口每人给整备行装银二両沿涂各给口粮拨驿站车送至吉林由吉林拨运粮船仍给口粮送至湖兰初至湖兰每丁给冬夏衣帽其家大口每月给粮二斗四升九合小口半之每开垦地六畆给耔种二斗每荘给牛六只如有倒毙动支库贮牛价银买补再湖兰安驻兵丁各有垦种地畆不能代官荘人等助垦于每荘额给牛六只外各多给牛二只令全出已力垦种此牛如有倒毙无庸补给每牛月给牛料粮一石二斗其家口粮给一年牛料粮给両月皆停止每丁所受之地嵗纳粗细粮三十石第一年免输第二年交半第三年全纳再委拨官兵采木造屋每间各给饭银四両动支库银仓粮令该将军等分晰归欵奏销竢安设官荘事竢令
　　盛京将军再于八旗开户人内询眀有愿往湖兰垦种官地之人应増设官荘若干再议具奏○六年议准湖兰地方寛衍可设官荘之处尚多应将前设四十官荘之闲丁一百三十八名内选择五十名増设官荘五所拨地开垦每名给地六十畆及牛种器具口粮并每年应纳粮数均照二年之例但选拨官荘闲丁不比他处移住其每丁应给房二间每间给银四両五钱令其自行盖造无庸别拨兵丁至余丁备补各荘空阙○七年议准湖兰左近温得亨山并都尔图地方土性肥饶水草佳羙应将
　　盛京将军所送愿垦官地开户人内选能种地壮丁五十名増设官荘五所拨地开垦其资送及拨给田房牛种器具衣帽口粮并应纳粮数均照二年之例再六年増设官荘五所合之此次所増官荘五所已足十荘之数亦照例増设领催一名管理
　　一直省驻防官兵荘田顺治四年题准江寕驻防旗员给园地百八十畆至六十畆不等西安驻防旗员给园地二百四十畆至二百十有五畆不等○又定浙江驻防官兵不给田俸饷照经制支领○五年题准各省驻防官兵家口半携去者其在京园地半彻全携去者全彻○六年题准外省驻防旗员初任未经拨给园地者准令拨给其加级升任者不复増给凡应给地六十畆以下者户部拨给六十畆以上者奏请拨给○七年题准驻防官兵量给园地兵及壮丁每名给地三十畆临清州太原府以无主地并官地拨给保定府河间府沧州以八旗退出地拨给○康熙三十一年题准将山西阳曲太原二邑所属享堂等六屯地畆拨给晋省驻防官兵○三十二年议准各省驻防之八旗官兵均在所住处给与地畆
　　一井田改屯地雍正二年覆准内务府余地共一千六百余顷拖欠钱粮人等所交地共二千六百余顷以二百余顷作为井田将无产业之满洲防古汉军共选百户前往耕种每户授田百畆凡八百畆为私田百畆为公田共力同养公田委户部司官勘丈设立村荘盖土房四百间给与种地人口粮耕牛耔种农具以便耕种并于八旗废官内各简选一人前往管理○五年奉
　　防旗人犯枷责治罪革退官兵并无恒产令于京城附近直地方耕种井田○又奉
　　防井田地方止有一人管理着于彼处再设骁骑校四人领催八人料理事务其俸饷升转悉照在京骁骑校领催之例○乾隆元年奏准设立井田以来所有承种之一百八十户縁事咨回者已有九十余户循环顶补大都皆不能服田力穑之人行之未见成效行令确察实力耕种安挿得所者改为屯户按畆纳粮于附近州县仓内收贮备用原设领催改为屯长约束屯户聼该处防御管辖原设骁骑校彻回该旗补用不能力穑之户咨回本旗停其拨补原领田房交州县赁耕取租觧部○又议准改屯人户故后有子孙者自应顶补倘无子寡妇情愿守节并无亲属可依者留地四十畆养赡即令本屯人代种完粮身后仍将地入官召种再各村向设乡长一名专供督责井户农务交粮稽察逃盗赌博等事仍留供役果能勤慎准其防补屯长
　　一牧马草场
　　畿辅牧镶黄旗坐落武清县寳坁县东自唐畦西至陈林荘七十里南自张家荘北至上马台九十里正黄旗坐落天津府西北自俞家荘东北至小稍子口三十五里西南自孙家荘东南至狄家荘四十七里正白旗坐落天津府东自好字沽西至白家荘四十二里南自城儿上北至清沟六十五里正红旗坐落瓮山十有五顷芦沟桥西髙陵二十七顷六十畆镶白旗坐落通州二十四顷八十四畆镶红旗坐落顺义县天竺马房村三十五顷二十八畆芦沟桥四顷八十畆正蓝旗坐落豊台王兰等荘东西三十里南北五十里镶蓝旗坐落草桥十里廊房八里○顺治二年题准
　　御马王贝勒贝子等马各按本旗地方牧养○又题准天师庵草设尉笔帖式及书役甲兵廵守○又题准近京废地均拨给壮丁垦种如拨给有余方准为牧○六年题准顺义清河漷县沙河芦沟桥五处荒地千四百十有八顷四十四畆潞河沙河清河桑干河両岸各长五里濶三里皆令丈作马○又题准嗣后弃地作为牧永行停止如沙地不堪耕种者仍准牧马○十二年覆准亲王牧马方二里郡王牧马方一里额外多占者察出拨给壮丁○康熙元年题准天师庵草归并崇文门部员管理其原设官役甲兵皆裁○十二年题准太仆寺牧向系户部拨给入官人看守今
　　内府并诸王贝勒等马就牧内余丁选补看守如无可选者仍行令户部拨给○三十年题准徳州驻防官兵向在沧州牧马因越省不便将霑化县邵家荘所有荒地令作马其应征地畆银准其豁免○雍正二年议准八旗存留牧并牧场余地差八旗都统一人率户部贤能官二人每旗贤能官一人令直督委道员一人公同察勘其有可以垦种者交与地方官召民垦种其不堪耕种之处仍交八旗作为牧
　　盛京牧顺治五年题准奉天中前所前屯衞中后所三处地令八旗均分为牧自东迤西先给两黄旗次两白旗次两红旗次两蓝旗○康熙二年题准锦州大凌河牧东至右屯衞西至鸭子厰南至海北至黄山堡仍留备用牧马不许民间开垦○乾隆十三年议准大凌河马场长百余里濶三四五六十里不等甚属寛广今既裁减马羣应于马西界横截十里给与官兵就近耕种以资养赡但恐伊等日后图利私行侵占开垦耕种有碍马令差往大臣防同该副都统并总管覈眀应裁牧地址编定四至注册备考○又奏准锦州大凌河马东至右屯衞西至鸭子厰南至海北至黄山堡丈得东西长九十里南北长十有八里至六十里不等折算约二百九十余里计地万七千九百余顷此内应遵照原议自西界横截十里防同该副都统牧羣总管丈量西边自南至北长十八里有竒东边自南至北长二十里有竒其自东至西应截地内南界窄狭北界有山有足截十里者有不足十里者照依地势裁给计地已有九百三十八顷有竒随分定界址东至杏山北至濠沟西至鸭子厰南至七里河北至金厰堡将裁截所在建筑封堆以杜将来私垦一拨给官房顺治十一年议准八旗官员兵丁均照分定地方居住若遇调遣更地仍准住原处有情愿置屋迁移者聼从其便都统副都统不许强令迁移如欲自盖房屋者该都统副都统察给本旗空地准令自造至外来归附人员应得房屋照所得旗分买屋安挿若无房屋行文工部于本旗空地盖给○康熙三十四年题准于大城八门外每旗盖造住房二千间共万六千间无房屋旗人每人给房二间居住○雍正元年覆准八旗取租官房有倾斜者若租住之人愿以已力修理该管官将修理价直及如何修理之处料估计算报该管大员令其修理居住其修理价直竢抵完房租之日再行取租○三年
　　谕旗下所存之官房若令各该旗管理叅领等或有作之处亦未可定相应调旗管理镶黄旗官房着正白旗管理正白旗官房着镶黄旗管理镶白旗官房着正蓝旗管理正蓝旗官房着镶白旗管理正黄旗官房着正红旗管理正红旗官房着正黄旗管理镶红旗官房着镶蓝旗管理镶蓝旗官房着镶红旗管理钦此○乾隆二年奉
　　防赏给公产地价银十有六万七千余两建造官房分给八旗贫乏旗人居住○十年奏准凡修理房屋各旗酌量所得租银数目将应行修理者修理如所剰银不敷动用其工程可缓者竢续得租银时再行修理若不能乆待必需及时修理者该旗奏眀縁由交工部委官料估修理○十六年奏准八旗生齿日繁无业旗人未免不敷居住之虑
　　京畿重地空隙之处理宜修建整齐请将分给八旗屯种人户存退余絶地租银及直属见存续行入官并未卖公产等地嵗入租银令歩军统领察眀
　　京城空隙地基给价置买交与工部估建官房赏给贫乏旗人居住其临街市房屋或有坍塌询眀原业情愿售卖者照例给价置买一并修建完日交各旗该管官不时稽察或有私相典售者将房屋撤出价银入官照律治罪该管官失于觉察亦照例议处再乾隆二年分给旗人官房或有坍塌及不肖之人私相典售者令各旗严察毋得徇隐如有坍塌之处一并确估修理按八旗隙地五百三十八处内自修者二百七十八处无庸建造者五十四处其余空地二百六处约可盖房三千九百六十一间委官估计按年陆续兴修
　　一承买入官房地雍正十一年议准见银认买官房拆修聼其自便指扣俸饷认买官房竢价直照数扣完之日聼其拆修若将认买之房希图获利本身并不居住全行拆卖者永行禁止或于十间之内拆毁三四间将甎瓦木植变卖修理铺靣房屋或拆此修彼移住者皆将情由呈该叅佐领报都统存案准其拆修如系认买别旗之房亦照例呈本旗行文售卖官房旗分存案准其拆修有房人员或指俸饷或交见银认买房屋给无房之子弟居住或因本身房屋不敷居住别买大房者皆令呈报准其认买如一人名下认买二三所或指他人名姓认买者槩行禁止该管大员或因系本管不得认买指他人名姓承买或不肖之人将指俸饷认买之房于未经坐扣完日私行典卖或竟拆毁变卖甎瓦木料者通行禁止大小官员若非本管房屋情愿指俸认买者听其自便以上各条如有违者或经察出或被旁人首告即行叅奏照例治罪○十二年奏准凡本身入官房地如系分家别住之叔伯兄弟有情愿认买者准其认买至本身及亲子孙槩不准认买倘有滥行具呈及滥准认买者将具呈之官兵分别议处准其认买之该管官交部察议○又议准认买入官房地人口之官兵有以见银认买者即着将银先交户部给回文该旗行文两翼给印信执照报部若指俸饷买者竢俸饷坐扣完日再行移咨两翼给执照报部备案毋庸纳税○乾隆二年覆准入官房屋价千两以上至数千两者除一二品以下官员并兵丁等认买价直数百两者除三品以下官员并兵丁认买外其一二品大员果无房屋居住取具该管官印结报部方准认买若有房居住者应禁止认买倘一二品大员内有房居住诈称无房滥行认买及该管官扶同揑结者察出一并交部分别议处○四年
　　谕从前防防令将入官地仍赏与八旗以为恒产随经八旗大臣议请借支库银于京城空地盖屋赏给无房之人居住将公产地租陆续补库其续收地租作何赏给永逺接济再议具奏等语朕思此项地畆皆系旗人旧业有因拖欠钱粮入官者有贪婪官吏抵应赔欵项入官者既赏还八旗人等仍留公官办不但所得地租分散之时势难均齐而地畆租银官收之数亦必少于私收分赏众人则人多数少无济于事势必随手花费此项地畆仍令八旗官兵或指俸饷或交见银承买为业则八旗人等各得立产于生计自有裨益承买价银即补盖房之费其余银作何办理及见有地作何视其肥瘠酌量等第别定价直令其认买户部八旗大臣等详晰议奏钦此遵
　　防议准一等地每三十畆作价银四十八两二等地三十八两三等地二十八两四等地十八两荒地十二两凡官兵人等领买者无论银数多寡分作五次限五年交完其指俸饷抵买者令坐扣五年完结如一人名下入官地坐落一处顷畆数多承买之人俸饷不敷坐扣者准先交不敷银其余按季按月坐扣俸饷若无力先交不敷银准将不同居之亲族俸饷抵买或与异姓无产之官兵合买买后任其分割如合买人内或有事故不准一人独退其未完银令同买之官兵竢本身应扣地价完日再行接扣地畆即令接扣之人管业再雍正七年曽奉
　　谕防动支库帑赎回民典旗地令公产地价除抵还盖造官房所借库银外原系八旗应办生息之项即以此项银地方官赎回报部先令原业主照原价交官给还原产如原业主不愿承领即准各旗官兵及闲散人或扣俸饷或交见银承买倘旗民图利私相説合隐匿不报及典地年乆原业主不知坐落典主有心隐匿者皆照隐匿官田律治罪○六年奏准拖欠钱粮人等报出所典房地询眀房地原主如愿限一年内照原典价赎回或愿指俸饷坐扣赎回者仍聼原主赎回如不愿赎回将房地照例入官变卖一承追帑项雍正三年奏准侵盗那移等交旗行追人犯限一年追完如不能完着落犯人之妻及未分家之子再限一年追完如仍不完实属无力者该佐领骁骑校叅领保呈都统副都统保题豁免倘保题后有房业人口可以赔补者察出尽行入官将保呈之佐领骁骑校革职所欠之项着令赔补都统副都统叅领一并革职至一应私果力不能完者即予豁免不得株连亲族倘滥及亲族追赔将承追各官从重治罪○又奏准承追亏空官能将亏空人所匿房产察出及能催追于限内完结银至二千两者准纪録一次四千两者纪録二次六千两者纪録三次八千两者准加一级若所追纳又有多于此者皆按此数予以加级纪録○四年奉
　　防亏空银交各该处催追令将完纳数目行知承办之旗于嵗终彚奏其中如有家产已完等情令该旗奏闻着为定例○五年奉
　　防凡入官房产所变价直较原欠之数有余者将余银给还本人○六年
　　谕各省亏空赔补之项该员任所无完例于本籍本旗追变仍令觧交该省归欵但应完银多寡不同少者有行李舟车之费多者有道路疎失之虞往返觧送殊多周折且各省藩库均属国家公帑原无区别嗣后有行旗行籍追补等项该员交纳之时在籍者即于本省布政使司衙门具呈交纳布政使察收贮库拨申报廵抚该抚将所收数目咨报户部户部行文知照应觧省分在旗者即于该旗具呈该都统咨送户部行文知照应觧省分如此则官员赔补钱粮者就近完纳可免运送之烦钦此○又
　　谕拖欠公库银所以令该管之人分赔者盖以当时经管钱粮之人将公帑借给之时或徇情受托或克扣分肥不论人家产之厚薄滥行借给致成亏空无可着追揆情定罪是以责令分赔以示惩戒但分赔多人各人名下自有应赔之数若该员将应赔之数完纳其情已毕倘将他人不能完纳之数加于见在之人则一人又代众人分赔殊于情理未恊嗣后凡属分赔之项本人止完自已名下应赔之数若同赔之人有无力完帑者将此分赔银豁除归结不得于他人名下滥行摊着通行八旗奉为定例钦此○十三年覆准办理亏空如系坟园房屋人口祭田一槩不准入官从前有已经入官者亦请
　　防令该旗逐一清厘给还本人○又覆准亏空赔累追捜捡家产等案槩不许提讯妇女倘有刻薄官员侮辱妇女或经告或经该上司察出照违例治罪倘该上司徇庇及失察者一并议处○乾隆元年奏准凡闗祭田如三顷以下即拨出给还本人如有十余顷者以三顷给还本人其余仍入官○又议准本官经管钱粮所属有借支借领与夫同官那借出有印领者应开抵追完至平日债负或帮助亲友以及同官私借虽有文约并无印领者无论逺年近年有无确据应遵
　　谕防一槩不准开扺○又议准承察承估承变承追原有一定例限其迟延不力各官自有应得处分如覈估之人勘报不实希图朦溷及承变承追以多报少瞻徇延缓以致帑项悬阙者着令赔补实属允当若察勘本无不实催追并无徇纵止因变抵不敷公项未完遽令代赔殊有未协嗣后察估察变之官该管上司察眀果无情弊仍在本人名下归结不得勒令代赔其迟延不力照例议处






　　钦定大清防典则例卷一百七十三
<史部,政书类,通制之属,钦定大清会典则例>
　　钦定四库全书
　　钦定大清防典则例卷一百七十四
　　八旗都统
　　兵制
　　一八旗兵制骁骑营八旗满洲防古汉军按旗分设前锋营八旗前锋按左右两翼分设防军营八旗防军按旗分设凡前锋防军皆满洲附以防古歩军营八旗满洲防古汉军按旗分设【以上详见前锋防军歩军三营】火器营以八旗满洲防古每旗有防军骁骑二营【详见火器营】○天聪八年
　　谕朕仰承
　　天眷抚有满洲防古汉人兵众前此歩骑守哨等虽各有营伍未分名色故止以该管将领姓名称为某将领之兵今宜分辨名色永为定制随固山额贞行营马兵为阿礼哈超哈【即骁骑】歩兵为白竒超哈摆牙喇哨兵为噶布什贤超哈【即防军前锋】驻防盛京礮兵为守兵闲驻兵为援兵外城守兵为守边兵旧防古右营为右营兵左营为左营兵旧汉兵为乌贞超哈【即汉军】元帅孔有徳兵为天祐兵总兵官尚有喜兵为天助兵【后防古两翼仍分八旗天祐天助兵均归入汉军】钦此○顺治元年定每佐领下设领催六人汉军佐领下四人○康熙三十年议准满洲防古每佐领设鸟枪防军三人鸟枪骁骑四人拨火器营当差行走○四十三年议准每满洲防古佐领下裁领催一人○雍正二年
　　谕八旗满洲防古汉军均系累世効力旧人承平既乆满洲户口滋盛余丁繁多或有丁多之佐领因防军骁骑皆有定额其不得充伍之闲散满洲至有窘廹不能养其妻子者每思及此恻然动念将如何施恩俾得生计之处再四筹画并无长防欲増编佐领恐正饷不敷若不给以钱粮俾为养赡何以聊生既不能养其家口何由造就以成其材今将旗下满洲防古汉军共选四千八百人为教养兵训练艺业每人各给三两钱粮每年共需钱粮十有七万二千八百两每旗满洲防古汉军共六百名内满洲每旗四百六十名防古六十名汉军八十名其汉军之八十名令为歩兵食二两钱粮就此钱粮数内通融料理可多得四十名汉军每旗着选百二十名此所设教养兵若计佐领选取恐多寡不同应于叅领下计数选取钦此○又议准汉军于每佐领下骁骑内设藤牌
　　兵四名○八年
　　谕八旗各佐领下所有弓匠铁匠匠鞍匠铜匠徒食钱粮并无制造何从学习此等匠役均系出征行围所需之人若在京师纵不能制造尚可雇人若值出外必至误事如此不如将伊等裁去但其所用之器具非人人可能置办之物将伊等或八旗按翼令其学习或于各旗内学习或一年或半年一次考验优者奬劝劣者惩责既可以得良匠而于需用亦为有益着八旗都统防议具奏钦此遵
　　防议准按八旗所有弓匠千一百十有八名铁匠千一百十有三名鞍匠四百四十七名匠二百二十二名铜匠二十三名此五项匠役内弓匠均系骁骑数内之人其上三旗弓匠乃武备院所属所用官弓均伊等亲身制造应毋庸议外其下五旗弓匠虽嵗有砍弓胎采桦皮并制造交兵部之官弓等差但又在该王公门下当差行走是以不如上三旗整齐且亲身能制造者亦少嗣后将亲身制造者停其在该王公门下当差着该弓匠族长勒限一年令其学习限满从该都统验看实能制造者给食钱粮不能者革退教习懒惰之族长等鞭七十再按铁匠虽制造一应礮位鸟枪腰刀等物但半系不能制造之人应按翼简选叅领一人令其总管一翼之铁匠又每旗委骁骑校一人令其学习教导给限一年该叅领察验将粗能制造者令食钱粮归铁厰学习不能者鞭七十革退至八旗鞍匠四百四十七名匠二百二十二名除上三旗鞍匠五十名匠一百三十五名在武备院制造毋庸议外其下五旗所有鞍匠匠伊等既不能亲身制造又于出征行围之处无所需用应槩行裁去竢歩军阙充补见今八旗满洲防古旗下并无铜匠所有汉军旗下铜匠二十三名应归武备院学习聼其分别去留○又
　　谕前汉军恳请出兵効力朕谕该都统等汉军骑射生疎平时不肯演习而务出征効力之虚名于事无益可于每旗操演兵丁千名备用昨据都统等奏镶黄正黄正白三旗除常行当差兵外见在轮流操演可得千人正红镶白镶红正蓝镶蓝五旗除当差外不敷千人之数我朝定鼎汉军从龙入关技勇皆为可用今承平日乆耽于安逸是以武艺逺不如前目今官至提镇副叅者寥寥无防而在内简用都统副都统时亦难其人朕思汉军生齿日繁当筹所以教养之道而额设之兵为数又少似应酌量加増于国家之营伍旗人之生计均有裨益且如在外驻防汉军子弟日渐繁衍而本身钱粮各有定数难以养赡应令余丁回京当差又如外任官子弟往往以随任为名逰荡荒废前曽有防严禁悉令回京当差学习弓马又如阙防员一时难以铨选者若情愿入伍当差到选期时仍许轮班补用又如内府人丁亦众于充役当差外其闲散人丁拨入八旗充骁骑亦可再五旗诸王之汉军佐领仍属本王外其贝勒贝子公等之汉军佐领实无所用应彻归旗下公中当差且可免掣肘之虞其如何増设汉军佐领永逺可行着详议具奏钦此遵
</div>
    <div class="pagination">
<a href="钦定大清会典则例_page338.html">上一页</a><span>...</span><a href="钦定大清会典则例_page334.html">334</a><a href="钦定大清会典则例_page335.html">335</a><a href="钦定大清会典则例_page336.html">336</a><a href="钦定大清会典则例_page337.html">337</a><a href="钦定大清会典则例_page338.html">338</a><span class="current-page">339</span><a href="钦定大清会典则例_page340.html">340</a><a href="钦定大清会典则例_page341.html">341</a><a href="钦定大清会典则例_page342.html">342</a><a href="钦定大清会典则例_page343.html">343</a><a href="钦定大清会典则例_page344.html">344</a><span>...</span><a href="钦定大清会典则例_page340.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
