<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 354 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 354 页/共 807 页</h1>
    <div class="content">　　皇考升遐朕同尔时大臣等敬谨启视传位于朕之御笔复取出内府缄盒宻记核对脗合人心翕然此天下
　　臣民所共知也朕登极之初恪遵
　　家法以皇次子乃
　　孝贤皇后所生嫡子为人端重醇良依
　　皇考之例曽书其名藏于乾清宫正大光明匾额后乃禀命不融未防薨逝遂命大学士鄂尔泰张廷玉将其名撤出追諡为端慧皇太子是未尝不立嫡也但不以明告众耳嗣后皇七子亦
　　孝贤皇后所出秉质纯粹深惬朕心惜不久亦即悼殇其时朕视皇五子于诸子中觉贵重且汉文满洲古语马步射及算法等事并皆嫺习颇属意于彼而未明言乃复因病旋逝设依书生之见规仿古制继建元良则朕三十余年之内国储凡三易尚复成何事体是以前于癸巳年复书所立皇子之名藏于匣内常以自随是年
　　南郊大祀令诸皇子在
　　坛襄事曽以所定皇子黙祷于
　　上帝若所定之子克承堂构则祈
　　昊苍眷佑俾得年命延长倘非
　　天意所属则速夺其算朕亦可另为选择毋悮我国家宗
　　社生民重寄本年恭诣
　　盛京祗谒
　　祖陵亦如告
　　天之言黙祝于
　　太祖
　　太宗之前仰祈
　　灵爽式慿永垂昭鉴朕非不爱子也诚以宗社为重若朕之子孙皆以朕此心为心实大清国亿万斯年之福也今日召对诸皇子及军机大臣面降此防即朕前所黙告
　　上帝
　　祖宗之言岂容有丝毫虚饰耶朕于天下一切庻务无不宵旰勤求悉心筹画宁于继体付托之重转不早为定计乎秋间朕于避暑山庄河岸御鎗打防防失足落水湿衣其时不特御前王公大臣等闻知俱即趋至问安即汉军机大臣亦接踵前赴该处朕仍率伊等谈笑而行并未有因内廷禁地太监等敢于阻止者设朕起居偶有违和大臣等俱可直诣寝所此皆由朕平日君臣一体无日不接见诸臣面承谕防何至有若前代夜半禁中出片纸之语为杞人之忧乎总之建储一事即如井田封建之必不可行朕虽未有明诏立储而于
　　天
　　祖之前既先为斋心黙告实与立储无异但不似往代覆辙之务虚名而受实祸耳故现在詹事官属虽沿旧制而其实一无职掌祗以备员为翰林陞转之资耳因再明切宣谕我子孙其各敬承勿替庶几亿万年无疆之休其在斯乎总之此事朕亦不敢必以为是其有欲遵古礼为建立之事者朕亦不禁至于父子兄弟之间猜疑渐生酿成大祸时当思朕言耳并谕馆臣将此防冠于是编之首俾天下万世咸知朕意十月庚子
　　谕曰朕歴览前代建储诸及我朝
　　家法相承于立储一事之不可行已明降谕防宣示中外至史册所载因建立储贰致酿事端者不可枚举自当勒成一书以昭殷鉴着皇子等同军机大臣及上书房总师傅等将歴代册立太子事迹有闗鉴戒者采辑成书陆续进呈即着皇孙等之师傅为誊录书成名为古今储贰金鉴
　　十二月壬辰
　　谕曰朕恭阅康熙三十二年
　　圣祖实录礼部奏祭
　　奉先殿仪注将皇太子拜褥设置槛内
　　上谕尚书沙穆哈曰皇太子拜褥应设槛外沙穆哈即行
　　奏请
　　谕防记于档案经
　　圣祖降防交部严加议处部议革职一事礼臣安设拜褥
　　未协既经
　　圣祖面谕已遵奉移设乃沙穆哈胸中即豫存畏忌皇太
　　子之见奏请
　　谕防记档以为后日卸责地歩我
　　皇祖洞烛其隠将伊革职
　　皇祖之仁慈大度皇太子维时年防尚无纵恣事迹礼臣因闗系储位即心懐顾忌如此厥后日渐失徳致遭黜废夫仁如
　　圣祖册立储贰犹致有理宻亲王之事设后之人主未能
　　如
　　圣祖之慈爱明哲而为太子者又不能小心谦谨必致渐生嫌隙鲜有能始终获保万全之理可见建储册立之断不可行也在书生拘迂之见必有窃议其非而后之人不思深虑逺仍踵前辙或启事端彼时当益信朕言之早经灼见耳前经朕叠颁谕防明切晓谕并令皇子同总师傅军机大臣编辑古今储贰金鉴垂示久逺因恭阅
　　皇祖实录礼臣安设拜褥请
　　防记档即此一节益可见朕所虑之不爽并令编入古今
　　储贰金鉴卷首
　　四十九年正月庚子奉
　　上谕皇长孙绵徳前因与革职礼部郎中秦雄褒徃来餽遗书画革去承袭定郡王嗣后加恩封为公爵绵徳为皇长子定安亲王嫡长子系朕长孙设如书生拘迂之见若明洪武时懿文太子既殁刘三吾建议谓皇孙世嫡礼宜承统洪武泥于法古遂立建文为皇太孙其后酿成永乐靖难之变祸乱相寻臣民荼毒皆刘三吾一言丧邦之所致也朕惟深鉴于歴代建储之失是以再三宣谕并令纂辑储贰金鉴一书为万世法戒若如洪武之泥古立储封建以
　　祖宗神器之重轻为付托岂我大清宗社万年之福乎今念绵徳之子奕纯新嵗可以得子朕庆抱元孙五世一堂实为古稀盛事自应特沛恩施以衍奕禩云礽之庆绵徳着加恩晋封固山贝子嗣后宜益加谨饬常存敬畏以期永承恩泽副朕谆切训勉之至意此防并着入于储贰金鉴
　　十二月
　　上召训诸皇子大学士军机大臣谕曰昨和珅福长安伊龄阿覆审内务府郎中海绍妄断地亩酿成人命一案讯出海绍曾于上年十月具稿呈堂内务府大臣俱经阅画而原防折内未将曽经画稿之处声明实属逥防请将内务府大臣交部严加议处朕以内务府大臣取巧廻防自应严议乃述防时仅写余依议字様竟未声明叙入经朕硃笔添出葢因六阿哥兼管内务府欲为之隠讳耳方今纲纪肃清诸皇子皆谨慎小心奉公守法诸臣亦断无有畏惮迎合者而因有皇子在内形迹之间犹不免稍存瞻顾此甚非也即朕有错误处不容大臣及御史等明言乎即如前代之建储册立其流不可屈指数朕近阅
　　皇祖圣祖仁皇帝实録康熙三十六年八月
　　上谕内务府总管海喇孙等膳房人花喇额楚哈哈珠子徳住茶房人雅头伊等私在皇太子处行走甚属悖乱着将花喇徳住雅头处死额楚交与伊父英赫紫圈禁家中一事其时理宻亲王尚在年幼
　　皇祖何等英明而膳房人花喇等即敢心存彼此依附觊觎皇祖洞烛先几将花喇等正法以示惩创厥后羣小复从
　　而蛊惑遂致屡生事端上烦
　　皇祖圣虑终至废黜自理宻亲王既废不复建储迨我皇祖传位
　　皇考十三年励精图治中外肃清及朕缵承洪业五十年间日理万几朝乾夕重熙累洽海宇升平使理宻亲王及晳父子继践尊位不数年间屡遭事故岂大清宗社臣民之福乎夫以我
　　皇祖之慈爱明哲犹有理宻亲王之事设后之人主未能
　　如
　　皇祖之仁慈英断而为太子者又不能小心谦谨必致渐生嫌隙鲜有能始终获保万全之理可见建储册立之断不可行也又朕偶阅续通志载李林甫搆陷太子瑛一事纪载未明因检查通鉴辑览称明皇惑于武惠妃之譛欲废太子瑛张九龄犯顔强谏武惠妃宻使宫奴谓九龄曰有废必有兴若为之援宰相可长处九龄叱之即以其语奏闻明皇为之动容九龄实贤臣若明皇能断应立抵武惠妃之罪乃致九龄反罢斥李林甫专国阿附宫闱搆陷太子卒与鄂光二王废黜同日赐死夫以储位之故搆煽交乗致明皇一日而杀三子天下衔寃足见储贰一建幻起百端弟兄既多所猜嫌宵小且从而揣测其懦者献媚逢迎以陷于辜其强者设机媒孽以诬其过往往酿成祸变遂致父子之间慈孝两亏而臣工亦必由此身罹刑宪平心而论其事果有益乎无益乎朕即位之初即默告
　　上天若防
　　穹苍眷佑愿如
　　皇祖御极六十年之久不敢复有奢望其时朕年甫二十五嵗并未计及六十年当至八十五嵗至过五旬万夀后始亿及此因暇日侍
　　圣母时面奏及此曽防
　　慈谕皇帝如此勤政爱民天下臣民亦必不肯聴皇帝归政朕因黙念若得
　　上天嘉佑
　　圣母夀逾百龄朕即八十五嵗亦何敢即言归政今既始愿不遂追忆斯言实深悲咽朕春秋七十有四距归政尚十一年自当仰体
　　上天爱养亿兆董治百官犹日孜孜不敢自暇逸倘嘉贶将来得归政颐养亲为授受岂非古今稀有之盛事而朕之心亦可明于天下后世朕办理天下一切大小庶务无不宵旰勤求悉心筹画即安置一物亦必期其稳妥宁于继体付托之重转不早为详慎定计是朕非不立储特不肯效立储之虚名俾众人有所窥伺致父子之间有责善则离之不祥尔此正朕维持调防之殷衷
　　天地
　　祖宗实鉴朕心若子子孙孙皆能以朕此心为心则我大
　　清亿万年可永承
　　鸿贶于无疆也总之立储一事如井田封建之必不可行尚有过之将来书生拘墟之见必有心生窃议且谓今日诸臣有意迎合不知此等阳为国家根本之论而阴实遂其钻营结纳之私即亿万年后朕之子孙有泥古制而慕虚名复为建立之事者亦所不禁但人心不古如江河日下之势父子之间必有为小人搆成衅隙复啓事端彼时始信朕言之不爽然悔已晩矣此事前屡颁训谕并令皇子及总师傅军机大臣等编辑古今储贰金鉴垂示久逺兹恭阅
　　皇祖实録处治膳房人花喇等事用是再行明切申谕并
　　着补载入古今储贰金鉴
　　册封亲王亲王世子郡王仪
　　凡
　　册封亲王及世子
　　命下礼工二部制
　　册宝皆以金【若嗣封王注名于册宝世相传授】　预期礼部诹吉奏请命内大臣散秩大臣一人为使内阁学士翰林院学士礼部侍郎一人副之届期鸿胪寺官设案于
　　太和殿丹陛正中南向王府官备鼓吹一部于长安门外銮仪卫设采亭于礼部堂上仪制司官陈
　　节
　　册宝于亭内校尉舁亭由东长安门入至
　　太和殿阶下亭止奉
　　节升阶陈于案封使及执事官朝服竢于丹墀礼部侍郎升东阶就
　　节案左右封使升东阶诣案前北面西上侍郎举节西面授正使持
　　节偕副使降阶銮仪校舁采亭从导以
　　御仗出
　　太和中门至长安门外封使及执事官咸乗马鼓吹前导诣王邸第是日府属官预设
　　节案于堂内正中前设香案均南向左设
　　册宝案西向设乐于仪门内设仪仗于庭中封使及王
　　府第门下马正使持
　　节前行副使奉
　　制册礼部官奉宝随行乐作王率所属官朝服迎于大门外道右跪过兴随入乐止正副使奉
　　节
　　册礼部官奉宝由中阶升堂各陈于案正副使就案东立宣册官礼部官立于其后均西面引賛引王升西阶就堂内北面立乐作赞行三跪九叩礼兴乐止进至香案前跪礼部官诣
　　册案展
　　制册宣册官西面宣读讫以
　　制册授正使正使授王王只受转授从官从官跪接兴陈于案次宣宝讫以授副使副使授王如受
　　册仪封使皆复位立王退立拜位乐作行三跪九叩礼
　　毕乐止正使奉
　　节出副使及执事官从王率属出大门外跪送如初迎仪封使回还
　　节有司皆退若
</div>
    <div class="pagination">
<a href="皇朝文献通考_page353.html">上一页</a><span>...</span><a href="皇朝文献通考_page349.html">349</a><a href="皇朝文献通考_page350.html">350</a><a href="皇朝文献通考_page351.html">351</a><a href="皇朝文献通考_page352.html">352</a><a href="皇朝文献通考_page353.html">353</a><span class="current-page">354</span><a href="皇朝文献通考_page355.html">355</a><a href="皇朝文献通考_page356.html">356</a><a href="皇朝文献通考_page357.html">357</a><a href="皇朝文献通考_page358.html">358</a><a href="皇朝文献通考_page359.html">359</a><span>...</span><a href="皇朝文献通考_page355.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
