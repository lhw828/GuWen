<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 725 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 725 页/共 1125 页</h1>
    <div class="content">十六日试诸科，得九经 
      
已下三百二十人，并赐及第、同出身，试监簿、诸州助教。初，考官定诸科义卷通、不差舛，帝召宗谔等诘之，宗谔等惶骇顿首以谢，即命王旦等与孙奭考正之。 
二年六月二十七日，帝御崇政殿试服勤词学经明行修举人，内出《大德曰生赋》、《神无方诗》、《升降者礼之末节论》题，得进士梁固等三十一人，并赐及第、同进士、三礼出身，得诸科九经、五经、三礼学究、明法五十四人，并赐本科及第、同出身。前试一日，命职方员外郎判国子监孙林、学士晁迥等十人为考官，设次于崇政殿后庑。直史馆查道等十一人为覆考官，设(于)[次]于景福殿西庑。龙图阁待制戚纶等二人编排试卷，直史馆王希逸等二人封弥卷首，于《玉篇》中取字为号，乃录本考较。始命以进士程试为五等，曰上次，曰中次，曰下上，曰下次，帝取考官、覆考官所定试卷参校，等第有不同者，命再考之，又付右仆射张齐贤等详审。仍以高等十卷付臣复位，王旦请以璯字号者为第一。帝然之，因阅晁(迫)〔迥〕等所正，以璯为首卷，即梁固也。 
四年十一月七日，帝御崇政殿试服勤词学经明行修举人，内出《礼以承天道赋》、《神以知来诗》、《何以为大道之序论》题，得进士张师德已下三十一人，并赐及第、同出身。得诸科五经已下五十人，并赐本科及第、同出身。是日，进士既得题，叩殿槛请喻所出，帝命录示之，令赋论中不得用小臣儒有字。命翰林学士李宗谔等为考官，直史馆张复等为覆考官，遣中使赍新定条制示之。帝 至考官幕次，以景短复不许继烛，诘旦朝退，令中书、枢密院奏事于崇政殿，常务悉罢。又以考官所定等第多差互者，中旨问状，李宗谔等奉表待罪，有诏释之。 
马端临曰：按，自雍熙、端拱而后，取士之法，省试之后乃有殿试，已为定例。独此二年，《会要》所载乃停贡举年分，礼部未尝放进士。然则此六十余人者，乃是封禅特恩所试，如后来免省到殿之类是也。
五年三月二十二日，帝御崇政殿试礼部奏名进士，内出《铸鼎象物赋》、《天险不可升诗》、《以人占天论》题，得徐奭 
      
已下一百二十六人，并赐及第、出身。时以御题摹印赐之，官给起草纸，自是为定制，命两制、三司使、龙图合学士、待制、馆合官凡二十六人，分诣殿后幕次考校。先是，考卷入第四等者止九十人，又令取五举已上者再考，始充此数。诏入第四等者，以赋、论为先，诗次之。又以入高等者凡十卷，命辅臣复位之，始诏放焉。 
翌日，试诸科，得九经贺有孚已下三百七十七人，并赐本科及第、同出身。 
七年九月十五日，帝御景福殿试经明行修服勤词学举人，内出《道无常名赋》、《冲气为和诗》、《天地何以犹橐钥论》题，得进士张观已下二十一人，并赐及第，得诸科《毛诗》李规已下二十一人，并赐本科及第、出身。时谕旨中书，以短景起居退未奏事，即御后殿，虑举得题稍迟也。张观本名上一字音同仁宗庙讳，诏去之。林宥今名肖，诏改之。 
八年三月二十三日，帝御崇政殿试礼部合格奏名、特奏名进士，内出《置天下如置器赋》、《君子以恐惧修省(试)[诗]》、《顺时慎微其用何先论》题。初，有司请以六举已上特奏名者各试之，帝曰：「且令同试。其中或有及格，便随正奏名人入等，益彰至公也。」得蔡齐已下一百九十七人，并赐及第、出身，特赐不合格进士许大同已下六人同五经出身，六举特奏名进士郭震已下七十八人进士、同进士、三礼三传出身。 
二十七日，试诸科，得九经李周武已下六十五人，并赐本科及第、出身，特赐不合格九举三礼、三传贾德润等二人同本科及第、学究 
      
出身，十举特奏名不合格三礼张敦化已下四人同本科及学究出身，张之才已下六十六人试监簿。初，帝之试贡士也，前一日悉取三京天下州郡发解题目及科目义题，一一阅视，虑于重出也。
天(喜)[禧]三年三月九日，帝御崇政殿试礼部奏名进士，内出《君子以厚德载物赋》、《君子居易以俟命诗》、《日宣三德论》题，得王整已下二百四十人，(等)[第]为五等，并赐及第、同出身、同学究出身。 
翌日，试诸科，得九经已下一百五十四人，并赐本科及第、同出身，试监簿。命翰林学士承旨晁迥、学士盛度、龙图合直学士陈尧咨、谏议大夫朱巽、张士逊、王随、知制诰宋(授)[绶]、张师德、直史馆张复、直集贤院祖士衡为考官，直史馆崔遵度、兵部员外郎李若谷、都官员外郎张谷、屯田员外郎(上言秘)郑立、直史馆麻温舒、右正言刘烨、太常博士郭弁、太常丞富言、著作郎张暐为覆考官，知制诰晏殊、起居舍人吕夷简为参详官，太常博士闾〔邱〕梦松、萧贺为封弥官，直史馆陈尧佐、右正言陈执中为编排官，设次于崇正殿之后。帝作七言诗赐考官等，又出别本以赐辅臣，乃皇太子书也。咸各次韵。十日，幸考较官幕次，抚问久之。殿试之制，举人纳卷，先付编排官，去卷首乡贯状，以字号第之，付封弥官誊本比较，始付考官定等讫，复封弥送覆考官再定等，仍送参详官启封阅其同异，参详着庭，始付编排官，取乡贯状，以字号合之，第其姓名差次试卷以闻，即放牓焉。编排之职，无覆考验，第据参详所定而已。是岁尧佐、执中辄有所改易。翌日内定覆验多不同，尽出卷子付中书，命鲁宗道、冯元审验，召尧佐等洎元考、覆考官对辨，具伏卤莽之咎，各夺官厘务。其已落复收及第者，进士二人，诸科二人。免省试者，进士十四人，诸科二十三人。免解者，进士十四人。已及第、出身而复追夺者二十一人。 
四年六月二十二日，帝御崇正殿试礼部下第特奏名举人李宗孟已下一百五十五人，内出《泽及四海诗》、《礼乐何以合天地之化论》题，命翰林学士杨亿已下充考试官。翌日，(已)[以]宗孟已下一百五人补三班奉职。内五科所试不合格者，特与 
      
本州岛上佐及东西班殿侍、三班借差，余以艺业全 者补本州岛长史、司马、文学。 
仁宗天圣二年三月十八日，礼部上合格进士吴感已下二百人，诏翰林学士晏殊、龙图阁直学士冯元编排等第。翌日，帝御崇政殿召对，赐宋郊已下一百五十四人及第，翟翕已下四十六人同出身，曹平已下七人同三礼出身，诸科李九言已下三百五十四人并赐及第、同本科出身， 
《文献通考》：仁宗天圣二年，赐举人宋郊、叶清臣、郑戬以下及诸科凡四百八十余人(赐)及第、出身有差。先是，上封事者言经学未究经旨，乞于本科问策一道，对者纰缪。上以执经肄业，不善为文，特命取其所长，(周)[用]广仕路，并不黜落。国朝以策擢高第者，自清臣始。郊与弟祁俱以词赋得名，时奏祁第一，太后不欲弟先兄，乃擢郊第一，祁第十。时天下登〔第〕者，不数年辄赫然显贵，取士之路，可谓盛矣。虽耄钝之士，数诎于试，后多收入仕版，谓之特奏名。至或因循不学，欲积举以应令。乃诏曰：「学犹殖也，不学将落。逊志逊志：原作「恭孙」，据《文献通通考》卷三一改。务时敏，厥修乃来。朕虑天下之士或有遗也，既已临较得失，而忧其屡不中科，则衰迈而无所成，退不能返其里闾，而进不能预于禄位，故常数之外，特为之甄采。而狃于宽恩，遂隳素业，颓弛苟简，寖以成风，甚可耻也。自今宜笃进厥学，无习侥幸焉。」
四月二十三日，帝御崇政殿赐礼部特奏名六举已上进士李宗道已下四十三人、八举已上诸科王播已下七十七人诸州司马、长史，试将作监主簿。 
五年三月二十日，帝御崇政殿试礼部奏名进士，内出《圣有谟训赋》、《南风之熏诗》、《执政如金石论》题，进士吴育等以圣题渊奥上请。帝宣谕久之，后录三题所出经疏以示之，命翰林学士宋绶已下二十六人于崇政殿各设幕次，封弥誊录考校，编排等第，得王尧臣已下三百七十七人，第为六等，并赐及 
      
第、同进士、学究出身、试衔。第一、第二、第三等及第四等同进士出身，第五等同学究出身，第六等试衔。 
翌日，得九经杨中和已下八百九十四人，并赐及第本科出身、试衔文学。 
四月三日，帝御崇政殿召礼部特奏名举人进士，试《天地节而四时成论》，经科止试墨义五道，仍命翰林学士宋绶已下考核优劣以闻。得进士孟楷已下(考核优劣以闻得进士孟楷已下)一百九人，赐同学究出身及试监簿、四门助教、诸州文学长史，诸科崔用化已下二百三十四人，授试监簿、国子四门助教、文学。 
八年三月十一日，帝御崇政殿试礼部奏名进士，内出《藏珠于渊赋》、《溥爱无私诗》、《儒者可与守成论》题，进士欧阳修等以圣题渊奥上请。帝宣谕久之，仍录所出经疏示之，命翰林学士章得象等三十五人于崇政殿后各设幕次，封弥誊录考校，编排等第，得王拱辰已下二百四十九人，第为四等，并赐及第、同出身。第一、二、三等及第，第四等同出身。拱辰本名拱寿，诏改今名。 
十三日试诸科，得九经徐摭已下五百七十三人，并赐及第、本科出身。 
景佑元年三月十八日，帝御崇政殿试礼部奏名进士，内出《房心为明堂赋》、《和气致祥诗》、《积善成德论》题，命翰林学士承旨盛度已下三十六人锁宿考试，如新制。得张唐卿已下七百一十五人，第为五等，并赐及第、出身、同出身。第一第二第三等及第，第四等出 
      
身，第五等同出身。 
翌日，试诸科，得九经王元亨已下四百八十一人，并赐及第本科出身。 
二十一日，试礼部特奏名进士、诸科，内出《六律为万事本论》、《群玉山诗》题，得田谅已下八百五十七人，并赐及第、出身，授长史、别驾。 
五年三月十七日，帝御崇政殿试礼部奏名进士，内出《富民之要在节俭赋》、《鲲化为鹏诗》、《廉吏民之表论》题，得吕溱已下三百一十人，第为四等，并赐及第、出身。第等同元年，后遂定为例。 
翌日，试诸科，得九经傅褒已下六百一十七人，并赐本科及第、出身，长史、文学。 
十九日，试特奏名举人，内出《修词立诚诗》、《大德曰生论》题，得进士钱仲师已下二十六人，诸科李安上已下五百八十七人，并赐同出身，长史、文学、助教。 
庆历二年三月十五日，帝御崇政殿试〔礼〕部奏名进士，内出《应天以实不以文赋》、《吹律听凤鸣诗》、《顺德者昌论》题，得杨寘已下四百三十六人，(等)[第]为五等，并赐及第、出身、同出身。 
翌日，试特奏名进士，内出《亲将征关外诗》、《五帝宪老不乞言论》题，得刘嘉正已下三百三十二人，并赐〔同〕五经、(同)《〔三〕礼》三传学究出身，授诸州长(吏)[史]文学。 
十七日，试诸科，得九经已下若干人。 
六年三月十三日，帝御崇政殿试礼部奏名进士，内出《戎祀国之大事赋》、《形盐象武诗》、《两汉循吏孰优论》题，得贾黯已下五百三十八人，第为五等，并赐及第、出身、同出身。 
翌日，试诸科，得九经刘孝显已下四 
      
百十五人，并赐本科及第、出身。 
十六日，试特奏名进士，内出《宜木名社诗》、《安危在出令论》题，得郭震已下二百二十三人，并赐同九经、五经、三礼学究出身，授长史、司马、文学。 
同日，试特奏名诸科，得一千六百五十五人，并赐本科出身，长史、司马、文学。 
皇佑元年三月十三日，帝御崇政殿试礼部奏名进士，内出《盖轸象天地赋》、《日昃不暇食诗》、《天听君人之言论》题，得冯京已下四百八十九人，第为五等，并赐及第、出身、同出身。 
翌日，试诸科，得九经于观色已下五百五十人，并赐本科及第、出身。 
五年三月十三日，帝御崇政殿试礼部奏名进士，内出《圆丘象天赋》、《吹律听军声诗》、《乐本人心论》题，得郑獬已下五百二十人，第为五等，并赐及第、出身、同出身。 
翌日，试诸科，得九经夏侯圭已下五百二十六人，并赐本科及第、出身。 
十六日，试特奏名并广南进士，内出《致美黼冕诗》、《强兵务富民论》题，得吴骧已下百六十六人，并赐出身，试衔文学、长史。 
同日，试特奏名诸科，得王德润已下四百三十人，并赐出身，试衔文学、长史。 
嘉佑二年三月五日，帝御崇政殿试礼部奏名进士，内出《民监赋》、《鸾刀诗》、《重巽命论》题，得张衡已下三百八十八人，第为五等，并赐及第、出身、同出身。 
翌日，试诸科，得九经单至诚已下三百八十九人，并赐本科及第、出身。 
七日，试特奏名进士，内出《斋居决事诗》、《乾坤示人易 
      
简论》题，得张应已下一百二十二人，并赐同五经、三礼学究出身，授文学、长史。 
同日，试特奏名诸科，得一百二人，并赐同本科出身，授文学、长史。 
四年二月二十八日，帝御崇政殿试礼部奏名进士，内出《尧舜性仁赋》、《求遗书于天下诗》、《易简得天下之理论》题，得刘(浑)[辉]已下一百六十三人，第为五等，并赐及第、出身、同出身。 
翌日，试诸科，得明经一百八十四人，并赐本科及第、出身。 
三月一日，试特奏名进士，内出《云覆丛蓍诗》、《中者天下之大本论》题，得康师服已下二十九人，并赐同五经学究出身，授试监簿、长史。 
同日，试特奏名诸科，得五经张亨已下一十六人，授试监簿、助教、长史。 
六年二月十七日，帝御崇政殿试礼部奏名进士，内出《王者通天地人赋》、《天德清明诗》、《水几于道论》题，得王俊民已下一百八十三人，第为五等，并赐及第、出身、同出身。 
翌日，试诸科，得明经吕房已下一百二人，并赐本科及第、出身。 
十九日，试特奏名进士，内出《作乐荐上帝诗》、《谨用五事明天道论》题，得翟诏已下四十四人，并赐同五经、三礼学究出身，授长史、文学。 
同日，试特奏名诸科，得四十一人，并赐同本科出身，授长史、文学。 
八年三月九日，崇政殿试礼部奏名进士，帝不御殿，内出《寅畏以飨福赋》、《乐通神明诗》、《成败之机在察言论》题。 
翌日，试诸科奏名进士，内出《温洛呈图诗》、《治天下自五事始论》题。 
      
同日，试特奏名诸科。 
二十二日，帝御延和殿,赐进士许将已下一百九十四人及第、出身、同出身。诸科一百四十七人本科及第、同出身，特奏名进士刘景阳已下七十二人，诸科程铭已下二十八人，并赐同五经三礼学究出身，授长史、文学。以上《国朝会要》。 
无所不得其性者，其富足以备礼，其知足以广乐，其治足以致刑。子大夫以谓何施而可以臻此 方今之弊，可谓众矣。捄之之道，必有本末，所施之宜，必有先后，此子大夫所宜知也。生民以来，所谓至治，必曰唐虞成周之时，《诗》《书》称其迹可见。以至后世，贤明之君，忠智之臣，相与优勤，以营一代之业，虽未尽善，要其所以成就，亦必有可言者。其详着之，朕将亲览焉。」旧制，殿试进士以诗、赋、论，特奏名进士一论。至是进士就席，有司犹给《礼部韵》。及试题出，乃策问也。上顾执政曰：「对策亦何足以实尽人材，然愈于以诗赋取人尔。」得叶祖洽以下三百五十五人，第为五等，赐及第、出身、同出身。 神宗熙宁三年三月八日，上御集英殿试礼部奏名进士，内出制策曰：「朕德不类，托于士民之上，所与待天下之治者，惟万方黎献之求。详延于庭，诹以世务，岂特考子大夫之所学，且以博朕之所闻。盖圣人之王天下也，百官得其职，万事得其序。有所不为，为之而无不成；有所不革，革之而无不服。田畴辟，沟洫治，草木鬯茂，鸟兽鱼 
翌日，试特奏名进士，内出制 
      
策曰：「子大夫问学日久，阅义理多矣。唐虞三代所以治中国兼夷狄，与夫秦汉以来天下所以存亡兴坏，其要可得而闻欤 尧舜圣而不可知也，而以能哲而惠为难。乃至忧驩兜，畏巧言令色孔壬，而不能使有苗化其道，安在乎其为神也。伯夷、柳下惠，皆古圣人也，而孔子曰：『我则异于是。』杨朱、墨翟，虽不合大中之道，然其一以为为我，其一以为兼爱，于义未甚悖也。而孟子绌之，以比禽兽。此其故何也 各以所闻，详着于篇。」 
同日，试特奏名明经诸科大义十道，得许铨以下四百七十四人，赐本科及第、同出身，授试监簿、诸州文学、长史、助教。 
《文献通考》：熙宁三年，亲试举人，初用策。旧制，进士一日而兼(赋)[试]诗、赋、论，谓之三题，特奏名人止试论一道。至是进士就席，有司犹循故事给《礼部韵》。及题出，乃策问也。叶祖洽对策，言祖宗多因循苟简之政，陛下即革而新之。初考为三等，覆考为五等。上令宰相陈升之面读，以祖洽为第一。考官苏轼嫉其阿谀，因拟进士策一篇以进。是年南郊赦书，访求节行才识学术之士。诸路监司以刘蒙等二十一人应诏，送舍人院试而命以官。熙宁初，诏进士、诸科经仁宗朝殿试，或进士明经三举、殿试五举省试下，诸科五举、殿试七举省试下，并免解。因应举授诸州司士、长史、文学、助教、参军，不理选限，年未六十，注权入官。三年，又诏景佑五年以前礼部试下进士一举、诸科二举，〔年〕六十五，若递加一举，则不限年。州县以名闻，特与推恩。府监举人，以京朝官二人保识。进士七举、诸科八举，年四十，礼部尝奏名者，并特赴殿试。惟河北、河东、陕西三路，各减一举以优之。旧止试论，至是如进士试时务策一道，自同五经出身，而降为九等。上等注官，次守选，次遇郊注官及不理选限各有差。诏诸州举送发解考试监试官，凡亲戚若门客，毋得试于其州，类其名上之转运司，使与 应同试，率七人特立一额以解，不用其所避州解额。 
六年三月六日，上御集英殿试礼部奏名进士，内出制策曰：「古之明王，求贤而听之，择善而使之。法 
      
不足以有行也，改之而已；人不足与有明也，作之而已。以守位则安，以理财则富，以禁过则听，以讨罪则服，以交鬼神则飨，以来蛮夷则格，以上治则日月星辰得其序，以下治则鸟兽草木得其性。朕夙兴夜寐，心庶几焉，而未知所以为此之方。子大夫其各以所闻，为朕言之。朕即位于兹七年，行义政事之失，加于天下多矣。往者或不可救，来者尚可图也。以所见言之毋隐。」余中已下三百四十八人，并赐及第、出身、同出身、同学究出身。 
七日，试特奏名进士，内出制策曰：「唐虞三代圣人之迹熄久矣，然其所以治心，其所以修身，其所以知人，其所以养民，其所以事天地，其所以交万物，见于载籍，盖有道矣。子大夫其各推原所学，明以告朕。《论语》曰：『谨权量，审法度，修废官，四方之政行焉。』四者之政行，恃此而已乎 又曰：『兴灭国，继绝世，举逸民，天下之民归心焉。』天下之民归心，恃此而已乎 且如何斯可以谓之逸民也。」得进士李仲熊已下四百七十五人，诸科廖舜元已下二百一十七人，并赐同出身、本科出身，试监簿、诸州文学、长史、助教。 
九年三月六日，上御集英殿试礼部奏名进士，内出制策曰：「朕欲士之知德也，故造之以经术；欲吏之知政也，故迪之以刑名。欲民食足也，故本业而振贷之，为之除其徭赋而修地之利；欲兵之强也，故选将搜卒，什伍丁壮，而教之旗 坐作进退之法。士亦知所学 
      
矣，而忠信可用者尚寡；吏亦知所守矣，而慢令犯法者尚多。一方水旱，民辄流亡莩踣，而蛮夷之骄悖未艾也。意朕设施之方有未善欤 不然，其故安在 朕闻先王之为民也，有礼以道之中，有乐以道之和，致天地位焉，万物育焉，其本数末度，宜有可考而复用者，其详为朕言之无隐。」得徐铎已下四百二十六人，并赐及第、出身、同出身、同学究出身。 
翌日，试特奏名恩泽举人，内出制策曰：「先王之于民也，知所以教之。及其不服也，又知所以刑之。故皆安富顺善，莫为邪慝，聚之询事则输其诚，率以犯难则致其死。及道之衰，非不欲生之也，而适所以害之；非不欲教之也，而适所以坏之；非无刑也，而或不在于有罪。民始穷困失职，鄙诈以诬其上，而莫为之用。盖先王之治也，为之必有数；后世之乱也，失之必有本。子大夫所宜知也，其为朕详着于篇。」得进士杨烨已下四百四十七人，诸科李均已下一百九十四人，并赐同出身、本科出身，试监簿、诸州文学、长史、助教。 
元丰二年三月十一日，上御集英殿试礼部奏名进士，内出制策曰：「上古人材之盛，莫如唐虞之际。以为司空则水土平，以为稷则百谷殖，以敷五典则从，以明五刑则服，至于器用利，动植和，礼乐成，出纳允，与夫内岳外牧，相为倡应，以成天功者，凡以材也，兹非其盛欤!其次莫若周，然有妇人焉，九人而已。则夏商之间，与夫文武之后，材 
      
之不足为可知也。夫天下之事常有余，而人材每不足。以不足之材，治有余之事，则彼圣贤之君作而成功者，孰与济也 抑其材虽不及唐虞成周之全，而得其杰然者足以兴之欤 将其君自为之，而无待乎材之富也 不然，其所就安得与之班乎 自嬴秦至于五代，或君擅天下，或霸据一方，其所兴所为及乎所成之功，于传故可见也。子大夫其各以所闻言之。」得进士、明经诸科时彦以下总六百二人，第为五等，赐及第、出身、同出身、同学究出身。 
十三日，试特奏名进士，内出制策曰：「朕惟前代圣帝贤王，稽道度时，制法御事，虽隆于不同，然收功显名，卒皆有成可观焉。朕以不德，缪承先烈，自初嗣服，盖窃已有志乎天下之政矣。故登延师臣，作成治法，行之四方，逮兹累年，而效不着见，俗未丕革，何也 岂设施后先失其序，而朕之寡陋不足以倡之欤 抑好恶未宣，奸邪尚得以震荡摇惑奉令者之心欤 不然，己日乃孚欤 子大夫学先(生)[王]之经久矣，当世之务，宜有以证之也。其各为朕详言之无隐。」得进士、明经诸科总七百七十八人，赐同学究出身，授试将作监主簿、国子四门助教、长史、文学、助教。 
五年三月十一日，上御集英殿试礼部奏名进士，内出制策曰：「朕闻礼以辨上下，法以定民志。三王之时，制度大备，朝聘乡射，燕享祭祀，冠昏之义，隆杀文质，高下广狭，多少之数，尺寸铢黍，一有宜称。贵不 
      
以墉，贱不敢踰，所以别嫌明微，释回增美，制治于未乱，止邪于未形。上自朝廷，下迨闾里，恭钦撙节，欢忻交通，人用不偷，国以无事。降及后世，陵夷衰微，秦汉以来，无足称者。庶人处侯宅，诸侯乘牛车，贫以不给而废礼，富以有余而僭上。宫室之度，器服之用，冠昏之义，祭飨之节，率皆纷乱苟简，无复防范，先王之迹因以熄焉。传曰：『礼虽未之有，可以义起也。』后之学者，多以为非圣人莫能制作。呜呼!道之不行也久矣，斯文不作也亦久矣。抑恣其废而莫之救欤，将因今之材而起之也 」得进士、明经诸科黄裳以下五百九十二人，赐及第、出身、同出身。 
治古之盛，迨考其所成终始，则亦为一时美观而已，非有先王之故也。朕以不敏，荷祖宗积累久大之业，思与有德有造之士共承之，故尊延师儒，发释经训，庶几学者迪德矣。若夫以事示之，以象教之，则寤寐以思，弗获于怀。今欲使为士者外备其文，内美其质，用修文事而无不宜，用作六师而无不及。子大夫以谓何施而可趣于此乎 其为朕详着设施后先之叙，稽于古而宜于今者，条着于篇。」得进士、明经诸科八百三十六人，授假承 翌日，试特奏名进士，内出制策曰：「古之学校废兴，未尝不关世之治乱也。郑之子衿，鲁之泮宫，载于诗人颂刺。周衰，秦以夷狄擅天下，于是先王教养之遗迹绝灭，不复有闻于后世，故历世有为之君，虽慨然思有以髣 
      
务郎、文学、助教、摄助教。 
哲宗元佑三年三月十日，上御集英殿试礼部奏名进士，内出制策曰：「朕肇膺骏命，涉道寡昧，惧无以奉承太母之慈训而彰先帝休德，夙夜以思，乐得天下之忠言嘉谋，庶以济兹。今子大夫群至在庭，朕甚嘉之。盖闻天之灾祥以类而至，古之善言天者能推斯变以应斯事，若合符节。自去冬大雨雪，至于春二月不止，人大失职，广罹冻饥，莩踣者众。夫常寒之罚，久阴之异，必有以召之，其故安在 朕为政于兹四年，于是蠲天下逋负，轻征而散利，苟可益下，无不为者，而民力犹未裕也。捐今币之赐，廓信义之度，以安边柔远，而戎心犹未革也。岂所谓至恩者未可谓本务欤 特施设之序或失其当欤 官之流至多门也，举天下之职不足以居其人；财之费至无艺也，量天下之入不足以为之出。将革之乎，或疑于伤恩；将因之乎，惧无以善后。必有至数，未烛厥中，先王之时，上之阴阳和风雨节，下之稼穑茂衣食充，官简而士贵，财通而礼行，四夷款附，边埸按堵，又何修而至斯欤 夫切而不迫，缓而不迂，朕非求于空言也，盖将有考而行焉，其悉心茂明之。」得李常宁已下五百二十三人，并赐及第、出身、同出身。 
翌日，试特奏名、诸科进士，内出制策曰：「古之圣王，〔取〕士必有原，故广设学校；任人必以职，故分建六官；使民必有法，故均定力役；胥徒必有养，故禄农夫。先帝知是为政之端 
      
也，兴太学，修教养之法，将以隆经行，而学者或泥于诞迂一曲之说。建省台寺监，使人专其官，官任其事，而文移期会有迂滞之讥。等差庶民之产，以多寡出金，所以宽力役，而编户多病于岁输。第群吏而赋之禄，所以养廉耻，而有司每患于冗费。论者及此多矣。输金而免役，既罢从旧法矣，然或者犹不以为便。伊欲学校盛而士向方，六官修而政务敏，力役均而民不劳，群吏养而冗费节，何施而可以臻此 子大夫固尝讲闻其要矣，其明着于篇。」得王邻臣已下五百三十三人，赐同出身，假承务郎、京府助教、诸州文学助教。 
</div>
    <div class="pagination">
<a href="宋会要辑稿_page724.html">上一页</a><span>...</span><a href="宋会要辑稿_page720.html">720</a><a href="宋会要辑稿_page721.html">721</a><a href="宋会要辑稿_page722.html">722</a><a href="宋会要辑稿_page723.html">723</a><a href="宋会要辑稿_page724.html">724</a><span class="current-page">725</span><a href="宋会要辑稿_page726.html">726</a><a href="宋会要辑稿_page727.html">727</a><a href="宋会要辑稿_page728.html">728</a><a href="宋会要辑稿_page729.html">729</a><a href="宋会要辑稿_page730.html">730</a><span>...</span><a href="宋会要辑稿_page726.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
