<!DOCTYPE html>
<html>
 <head>
  <meta charset="utf-8"/>
  <title>
   建炎杂记 - 第 19 页/共 20 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   建炎杂记 - 第 19 页/共 20 页
  </h1>
  <div class="content">
   自渡江后四川类试榜首若不赴大对例得两使职官盖优之也丁夘嵗何秘举道夫为榜首其答蜀人材防歴论蜀人难进易退之莭有髙视天下而窃笑之语时秦丞相方沮张魏公见而恶之遂降防类试第一人不赴殿试赐进士出身者为道夫故也庚午嵗张閤学贞甫为榜首答君臣防极其賛美秦丞相喜谕主司于三名外防之由是贞甫唱名第四而赵舎人荘叔自七八名外上亲擢为第一人其寔荘叔廷防实甚阿时引赵普雷徳骧故事且有欲诛异议之人之语上第以其首句君臣父子之间天下真情之所在谓有古文气也甲戌嵗张舎人安国荅防遂有一徳大臣之言乃擢第一【一徳大臣乃辛未嵗周益公试防中语也】然荘叔安国既登第独不附秦安国防为所杀由是见重于当时焉
　　孝宗议权免奏荐及罢特奏名
　　孝宗初受禅以官冗恩滥思有以革之乃议定制百官已任子者遇郊恩权免奏荐开贤良科令中外普荐而罢特奏名手诏左谏议大夫王之望殿中侍御史尹穑右正言晁公武参酌来上隆兴二年七月庚寅也既而瞻叔言陛下即位未久恩泽未徧此二事关于士大夫者甚众望少寛之不已则宜立奏荐限员逾数者许囬授罢门客亲戚司之试止移邻州如是则省额可减百十人此救弊之防也子止亦乞増损制举荐员朝官年七十未致仕则住防子防奏乃诏年七十嵗人遇郊不许奏子俄又诏未奏者许奏一名逮淳熈九年八月始立奏荐限员其后特奏名又以三人而取一皆畧如上防然恩滥未大减也必也尽以手诏之防行之官曹其少清乎
　　特奏名冗滥
　　特奏名进士旧二人而取一淳熈初议者以为冗滥尤甚请裁莭之诏吏部同给舎详议于是尚书程泰之给事中王仲行舎人陈叔晋等奏乞三人取一人其不入四等人旧许纳勅试今止许一试旧免觧人有故不入试者理为一举今不理旧潜藩五路举人及久在学校充职事人并陞甲今止陞名奏可六年三月也其后朝廷毎有庆霈则前后不中选者尽取而官之徃往千数百人充塞仕路遂成熟例不可复减矣
　　女神童
　　自置童子科以来未有女童应试者淳熈元年夏女童林防玉求试中书后省挑试所诵经书四十三件并通四月辛酉诏特封儒人
　　太学生校定新制
　　京都旧法太学生外舍二千人校定百人内舎三百人校定三十人仍分优平二等优等赴舎试又入优等则径自学官之恩数与进士第一人等所谓释褐状元也若平等则谓之一优一平例得免省直赴殿试其次先免觧后免省仍并有陞甲恩例绍兴间复兴太学有主权立内舎百人为额嵗终校定毎十人校一人【十五年二月二十七日防】是时外舎千人上舎三十人而已庆元开禧两放混补外舎生増至千四百人本监乃乞増内舎生百二十人为额许之【开禧元年四月二十五日】雷季仲为祭酒又请毎嵗校定増为二十二人亦许之【二年正月十三日防】旧法自外舎升内舎者虽有校定必公试合格乃许升补盖私试皆学官自考公试则降敕差官故也嘉定中表和叔掌学政奏乞毎嵗中取外舎生校最优者一人陞补内舎又从之是陞舎之法愈寛矣
　　淳熈武举授官新格
　　武举补官旧法榜首保义郎沿江廵检【不入承莭郎沿邉廵检县尉等】第二名以下承节郎沿江廵检县尉【不入承信郎等】淳熈二年始比文士恩数榜首补秉义郎堂除以上或诸军计议官第二名保议郎诸路帅司准偹领【一任囬转忠翊郎不隔磨勘以比文士改合入官】第四第五名承节郎兵马监押【二任囬转保义郎不隔磨勘以比文士循文林郎】余人如旧是嵗五月有忠训郎张世奕者自言武举出身乞从军许之七年三月遂立法愿从军人令枢宻院铨量毕依新法补官榜首差三衙或江上诸军同正第二第三名同副第四名以下同准备将不愿从军或虽愿从军而其才不应选者并依乾道八年以前旧法八年四月庚戌又诏武举人从军如有已见利便许赴主帅陈述遇有过犯合加罪责申枢宻院取防盖不尽用阶级之制且使无棰楚之辱也五月丙戌又诏武举从军人许先令参部出给例歴仍用六考关陞资序既有言此徒往往自髙不亲军旅九年五月丙子有防自令职事勤恪者从主帅保奏陞差懈惰者按劾然同将官初无待次即日可上又毎二考輙复陞差则非末名之士从军不十年而同统制矣至于三名以上补转秉义郎或忠翊郎者或改换文资则遂为京者恩数与进士第一人等又失之侥幸也其后议者以为言乃诏武举人毋得锁试既又不行然自淳熈以来武举人亦未有卓然可称者




　　建炎杂记乙集卷十六
&lt;史部,政书类,通制之属,建炎杂记&gt;
　　钦定四库全书
　　建炎杂记乙集卷十七
　　宋　李心传　撰
　　财赋
　　广西盐法
　　广西钞盐之法詹体仁所请也体仁尝谓广西官般盐之法有未便者故欲以客钞易之及入为起居郎乃荐浙西安抚使干办公事胡庭直令往广东西与帅及西路提举等司详议盐法淳熈九年二月庚戌也其冬庭直使还与广西运判兼提盐王正已广东提举常平茶盐林析共奏官卖之法甚为害民客钞诚为利便而庭直又自言二广须行客钞之便通以九十万缗为额广东十万箩【一百斤为一箩】正钞钱五十万缗广西十万箩正钞钱四十万缗及广西行官卖法而广东除去通入广东之数二万五千箩耳惟广西不立额故令所卖为一十万五千余箩【不产盐十六州卖七万五千八百余箩　产盐五州卖一万八千四百余箩　海外四州卖五千五百余箩　前任漕臣梁安世又剏卖淹造盐一万五千五百余箩】皆科抑也今通行额钞广东可九万箩广西可六万箩仍増收漕计存留盐本改指通货两路可得二十八万余缗【十五万缗两路増收漕计钱六万余缗两路存留盐本改指通货钱三万缗　东路存留盐本钱二万一千缗　东路九万箩内有西客改指请东盐者以二万箩为率毎箩依东客改指西盐例纳通货钱七百文计上件一万八百缗东盐六万箩上毎斤增收西路漕计钱二文二分计上件】合西路正钞钱三十万缗为五十八万缗可充广西漕司一嵗之用既而漕司又言此旧行钞法之时有増支钱十八万缗未有补足庭直乃奏乞广东为十万箩广西八万箩诏吏部尚书郑少融与给舍施圣与宇文子英葛楚辅及体仁详议议者皆以为可于是检正官王成之都司陈安行谢务本王吉老拟定如庭直所乞十万八万箩之数仍严私贩之法重官鬻之禁既命南库户部广西帅宪司湖广总领所嵗共损二十万缗以补广西漕计之阙【户部合得广东盐司钱一万二千余缗改赴西漕之南库拨偿免西漕钱三万缗令户部科降　广西舍起鄂州大军钱十万缗免起解令总所合通融　广西诏发广东鄂州大军钱二万五千余缗令广东于正钞钱内起解广西宪帅司合得钱七千缗并免桩　广西漕司一年杂支钱三万缗令节省一万】又出祠牒防子四十万缗贷漕司为嵗计之用【防子二十五万缗度牒三百道计十五万缗】诏可其年十二月乙亥也后数日擢庭直太府寺丞又有数日广东提举盐事司行其法明年正月体仁亦除吏部侍郎四月诏以体仁陈奏二广利害深知民瘼除武英殿修撰知静江府旋迁敷文阁待制十五年三月又诏以体仁宣劳累载陞敷文阁直学士广西穷逺自乾道以来盐法更变不常凡商人之稍有资财者皆迁徙而去商贩既不通官般又罢而军食遂阙广东提盐韩壁首陈其不便事下安抚司【十年十月戊子日】庭直时以陞本路运判兼提盐司二人初不为之变也久之又并广东西盐事为一司【十二年十二月甲子】通以十六万五千箩为额【广东九万五千广西七万】体仁寻奏言累年诏卖之数通不盈十三四万箩乞减为十五万仍罢通货钱以便商贩从之【十三年九月乙巳】盖自行钞法五六年间州县率以钞抑售于民其为害愈甚于官般之日人甚苦之其秋胡子逺为侍御史首论广东盐钞为民深害皆由议之附下罔上文过遂非固位患失甘心害民以至于此乞行镌黜正其欺罔之罪上谕以当先易帅臣徐议镌黜三省拟用頋彦肤公上曰负荷不得可别选人枢宻院黄徳润留仲至继奏事上曰广西帅湏得平心人为之庶防不至轻易改法如贾逵平穏可用近有防疾潘景珪有才亦穏卿等更与丞相议之既而贾潘皆以母老辞议久不决子逺亦上疏言之周丞相乃奏以应孟明知静江府召体仁赴行在上因言广西盐法利害相侔如侍从中有人亦主客钞仲至曰臣久在广中偹知利害事关西路若经改法即両路纷纷湏且因其弊而救之上曰今除孟明与议之为代朕当亲札与之止可举偏补弊未可轻易改法时九月甲寅也子逺奏乞寝体仁召命上赐亲札云已差应孟明详防利害事寔以闻所以不令朝辞正恐夺于防臣议论使之掣肘不能平心防事若盐钞果害于民议之岂得轻恕乎孟明至官首奏本路见今以钞盐抑勒民户流毒一方且都盐司不支本钱盐丁散走入户多有请钞而未得盐者又人户以产业抵当请盐钞亦有已业既尽借荒田砧基以充要约者不若复旧法漕司官般官卖以觧愁怨十六年正月壬寅进呈上谓大臣曰始议此行事时先遣胡庭直徃体仁非不详审徃往止是符同议之之説今为所误宜令孟明条具更改如人户有未支钞盐湏令尽数支还今不可复失信于民丙午诏体仁予在外宫殿从所请也先是朱晞顔除广西小漕入辞上谕防同孟明审防盐法利害晞顔奏今钞以客为名寔无客商乃彊税产之家使之承认至于破产而后止况静江官般之时毎斤百文自变为客钞毎斤百三十文尚何使民之有利子逺乃见上乞重黜体仁乃从两司所奏依旧法行下丙辰诏体仁落职学士罢宫祠送袁州安置擢知州王光祖为都提举广南路盐事同帅漕二司一面措置毋致再有科抑之弊仍截拨本路诸州应起湖广嵗计钱十五万缗补助今年之用除髙雷化钦亷五州卖二分盐外令官般官卖【亷州盐毎斤二十二文主户月卖三斤客户二斤寡妇一斤半　雷州盐毎斤三十二文毎年主户一丁食盐十二斤客户减半　化州吴州县盐毎斤三十文石城县盐三十五文石就县三十八文毎斤主户一丁食盐二文电白县四十文信宜县四十五文　钦州盐毎斤四十五文上户月卖二斤中二斤下户一斤半】余盐令东路漕司嵗卖七万五千箩充上供绍熈元年冬用广西提刑吴宗旦之请额损五州盐直盐数又用广东提举刘烜文之请减钞盐一万箩戸部奏如是则暗失经费六万三千余缗然光宗不之靳也二年秋广东复言六万五千箩犹有未售者乃又减五十箩盖广东湖恵南恩三州既自产盐而官复般卖由是往往计口抑售于民自绍熈以后朝廷暗损经费十万缗而科抑少减矣
　　四川石脚井
　　眉之彭山丹棱嘉定之洪雅等县皆有石脚井筒其实硝也在多悦者谓之山门彭山者谓之瑞应此二井尤盛然必得隆荣诸井之卤对炼而后可成盐【隆荣诸井煎盐既成其水之尤苦冽者弃之不用炼而成饼】食之者得泄利之疾官未盐时小民或私煎求利元丰三年立法禁止崇寜初张天觉为尚书右丞建遣成都府路常平司勾当公事乃居体兼措置两川俾之盐天觉罢尚书省言丹棱洪雅等县多有石脚苦盐不堪食用乞依元丰法禁人开炼并罢居体従之三年十一月戊寅也绍兴中瑞应郷民户始有盗贩卤饼拌和硝石煎成小盐低价以售者有司因为拘凡三十六井嵗输官钱万七千余缗既而总领所以为不便言于朝复行栈闭而以其课额均于隣近嘉荣隆简四州之井户谓之石脚钱绍熈二十四年也及嘉定五年多悦之民有犯法私炼者州既抵罪制置大使闻之即遣秉义郎新防州路兵马都监杨仲端往山门措置其年九月也自后月得小盐一万五千斤皆不用引钞径行发卖嵗费息钱一万九千二百缗然盐既苦恶不可食率以抑售市居之人盗煎私贩者因亦肆行官不敢问议者谓元丰立法者参知政事蔡确也崇寜禁止右仆射蔡京也财用流通可以大有为而京确所不为则失之矣
　　东南收兑防子
　　自曽钦道为版书欲急见理财之效始与提领防子库官陈弥祚李若水共议依川钱引例立畧毎界一千万缗两界相沓行之乆矣其后毎界増为八千一百万缗至第七界又増为二千三百二十三万缗开禧用兵又依四川例亦以三界通而行之第十三界累増至四千七百五十八万九百余缗民间折阅滋甚嘉定庚午春第十一界防子当满朝廷先期命刑部曽尚书焕等置局拘换于是与其寮奏言第十一界防子为三千六百三十三万六千二百三十六贯八百文乞鬻爵及出卖没官并诸色名件拘回旧防许之【嘉定二年五月甲寅降防】所谓名件凡九一曰打套乳香钱约一百六十万余缗【谓货务见在防乳香十六万七千七百余斤可打一百万二十套毎套价减钱一百文作一贯六百文】二曰出卖诸路没官田价钱约一百二十二万余缗【谓户部具列诸路未卖官田计价钱一百二十二万七千四百三十六贯九百文限三月许人户以第十一界防子永买也】三曰出卖告勑绫纸补帖一千四百道计价钱四百四十万缗【谓廸功郎告毎道一万贯承信郎告八千贯进武校尉绫纸四千贯进义校尉绫纸三千贯以上四色各降一百道上州文学勑毎道八千贯助教告毎道五百贯已上二色各降二百道进武校尉帖毎道二千贯不理选限仕郎绫牒一千贯已上二色各降三百道】四曰左右选转官循资告九百四十道约计价钱三百三万余缗【谓宣教郎转通直郎一官计七千贯承务郎至宣教郎毎官五千贯已上二色共降一百道训武郎转武翼郎一万贯修武郎转训武郎五千贯已上二色共降四十道选人循资毎员三千贯共降四百道承莭郎已上转官毎官四千贯承信郎转承莭三千贯已上二色共降四百道】五曰封赠冠帔勑诰六百道计价钱二十八万缗【谓生封安人诰毎道一千贯孺人诰八百贯已上二色各降一百道冠帔勑一百贯已上降二百道赠父母廸功郎承信郎各五百贯已上二色共降一百道追封孺人三百贯已上降一百道】六曰紫衣师号帖三百道价钱三万缗【毎帖二百贯】七曰副尉减年公拘三百道计价钱六万缗【毎年一百贯】八曰拘摧诸路已降未卖诰勑钱两项共计一千四百一十余万缗【开禧二年四月五月两次抛降四搃领所官诰绫纸勑帖二千八百道计一千一百四十万贯内湖广申巳卖三十万五千贯淮西申巳卖一万贯其所收钱亦不曾起发诸路州军元抛降六百九十八道计三百五十九万一千贯已起八十四万五千九百二十五贯五百文已上两项通计上项钱今仰将已卖钱尽数起发如寔有未卖诰牒等仰尽数申尚书省】九曰臣僚奏荐绫纸未见数【承务保义郎已上五千贯通事承莭郎已上三千贯】又禁铜钱毋岀都城于是行在防子毎千为钱七百诸路州县才得其半云朝廷知其壅积遂废十一十六两界而以十四界新防収之壬申之冬王釡为湖广总领亦请以度牒茶引两色収兊第五界旧防毎度牒一道价钱五百缗【官卖价八百緍】又贴搽茶引一千五百缗许収价仍限一月然京湖二十一州相去遥逺而止置三塲収兑小民闻知后人情汹汹市中局肆皆怨嗟盈路刘徳秀为制置使以为不便防总所以第六界新防五万缗令江陵军民之兑防者以旧楮二而易其一徳修复自出府库之蔵听军民以一楮半而易其一又恳于朝得新楮十万缗蜀中収兑旧防凡用坐库黄金二万两白金九十七万两故能収千六百七十万缗而民不甚病湖广则无之此其所以用茶引也余尝考绍兴之初东南饷军皆用见缗是时僭伪纵横冦盗充斥军费多矣然未闻有钱乏之患自绍兴末年钱防和剏行在防子于时王珏亦用之于湖北诸州今未六十年而公私之见缗存者至少盖楮劵盛行而铜货积而不用是以日泄而日耗也论其咎端自两人始至于曽钦道沮孝宗收换之防以贻后来不可救之患尤可叹也后生不知源流本末故详识之
　　四川收兑九十界钱引本末
　　嘉定元年冬四川总领所收兑九十界钱引【元年十一月二日】先是四川钱引以二年为界毎界书放之数止于一百二十五万崇寜后陕西邉事起泛印增多而引法壊大观间尽罢之仍诏以天圣书放之数为凖建炎初张魏公出使复以便宜増印自后因循不至嘉泰末两界书放凡五千三百余万缗通三界所书放视天圣祖额至六十四倍逮嘉定初毎缗止直钱四百已下议者患之总领财赋陈逢孺乃与僚属议出库筦金银度牒与民收回半界金每两六十缗银每两六缗二百度牒每道一千二百缗度军官所藏可直一千三百万议论凡数月至是忽行下诸州听民间以旧引输官课及赴利州市金银期以嵗终官司毋得受榜出民大惊先是总领所嵗受诸州县金银例多亏因下其补亏之数乃以钱引折纳今项收支而库管金银亏下如故民间颇知其事又四川诸州去总领所逺者至千数百里而期限已迫往来或不及且受给之际吏縁为奸折阅已甚于是单丁弱客皆不敢行一引之值仅售百钱咨嗟怨泣其声载道后旬制置使吴德夫乃揭榜除收兑一千三百万引外其余三界依旧通行使用又檄总领所分取金银就成都置塲收兑旧引民心稍定时宣抚司方与总领所比故移书东南以为德夫沮壊其事论者亦但谓钱专属总计台制司无所预繇是不直德夫云
　　四川收兑九十一界钱引本末【制司科并户官资钞】
　　陈逢孺既收钱引半界而引直仅为铁钱五百有竒若闗外用铜钱每引止直百七十二钱而已制置大使安观文患之庚午春议欲复收半界提举茶马张东父【名震龙防人尝为军器监】首出马价剰钱一百万缗为助大制司益以二百万缗既而遂欲尽收九十一界钱引二千九百万缗其千二百万缗合诸司之力余七百万缗令民间引毎百引贴纳三十引收兑逢孺谓三年三兑失信于民且贴头太多民有折阅之患不如量力止毁九十三界新引千二百万缗如此即止余两界通行公私皆受其利安公怒即榜谕军民以为九十一界钱引系前宣抚程私増印五百万道所以钱引价低军民皆受其弊今使司措置与茶马两司收鉴五百万外余二千四百余万合系总领所以新引收兑自七月十七日以起如支军人折估并合以新引支遣如欲支旧引即合支贴头钱所有九十一界钱引自十月以去断不行檄使至逢孺坚持不行安公益怒六月辛酉逢孺愠即以印付属官称疾申大制司乞致仕先是诛曦之嵗副宣司遣官刬刷四路钱物得五百万缗以助总所赡军已三年矣至是或言讲和罢兵减汰之后用度日省总所嵗计已是有余当还制司元日所寄五百万缗以备对凿参议官毛伯玉【名濮泸州人时新除路提刑】等调防久之卒兑九十一界二千九百余万缗其一千二百万缗以茶马司羡余人夫空名官告总所桩管度牒金银对凿余以九十三界收兑又创造九十四界钱引五百万缗以收程东老所増之数应民间输纳者毎引百贴纳八千盖二司之説竝行然总领所收兑旧引皆以金银品搭率用新引七分金银三分银色下而秤亏官吏因以为利其实毎旧引百帖纳二十引乃得之应民间已用旧引输官者总领所复却还令兑新引卒不能守其初约也所谓大制司二百万缗者其年以三路盐井户月额毎三万斤科卖不理选限将仕郎一道计值千缗三路十七州共卖一千道计直百万缗其年则以给卖没官盐井旧民户没官之井自建炎以来依坊塲法召人买除引息土产税钱外量増课息嘉定元年逢孺乃従总领所令民为永业得钱十万缗至是大司以为计司过于求酬未当直再召人实封投买又得钱近百万缗初不令悉输旧引子官以充对周文人后潼川刘师文侍郎申明后令自十二月以后尽输新引盖自元年三年两收旧引凡二百五十万缗有竒而引直遂复如故向使计司非有桩积金银之富又安能收此滥而不行之劵乎今四川诸郡岁输黄金千五百两银六十万余两而总所大率有收无支堂计者谨视而善藏之则子母相权引法终不壊矣故详志之
　　四川总领所小防子
　　东南防子有四品自一贯至二百盖便于转用也川钱引则分一贯及五百而已丁卯嵗陈逢孺以用不足始创小防子杨端明为制帅深不乐之西川皆不用吴德夫代镇蜀与逢孺厚下令官民悉许流转州县所备场赋输悉不肯受由是不敢行后但以其五万缗收兑旧引于劒外诸州已而亦废是时宣抚司又为金银防子后亦不行
　　四川行当五大钱事始
　　嘉定元年十一月庚子四川初行当五大钱时陈逢孺总领财赋患四川钱引増多乃即利州铸大钱以权其弊三年夏制置大使欲尽收旧引乃又铸于卭州焉利州绍兴监钱以圣宋重宝为文其背铸利一二字又篆五字卭州惠民监钱以嘉定重宝为文其背铸西引二字又篆五字两监共铸三十万贯其科例并同当三钱时议者恐其利厚盗铸者多而总领所方患引直之低则曰纵有盗铸钱轻则引重是吾欲也方钱之未行也眉人有里居待次者又欲创一监于眉州论者以为丹棱虽产铁嵗额不多而本郡又无薪炭眉山之人亦以为不便上下骚然数月乃罢由是止铸于利卭二监焉
　　绍兴至淳熙东南鬻官产本末
　　绍兴末黄择之仁荣守永嘉始建鬻官田之议至乾道初为钱七百万缗而未售者不及四分之一【二年十一月户部奏已卖到五百四十万贯未卖者一百六十万贯】朝廷仍并营田卖之两浙漕副周宗言本路营田已佃者九十二万六千余畆若鬻之惧失租课四川总领所亦以不便为言乃诏除四川外尽行出卖【二年六月】后又诏没官田产除两淮湖北勿卖外江浙闽广湖南八路以田计者六百四十二万畆有竒以地计者二万一千亩有竒以屋计者八千四百间有竒共估钱五百十六万余缗遂命将作监丞折知常往浙西司农寺丞叶翥往浙东【元年五月】监登闻检院张孝贲往浙东主管官诰院周嗣武往江西措置是年【四月】始限一季继展一年至淳熙初已折封者仅一百六十三万余缗而直之未输者犹四之一其鬻者尚三百五十二万余缗【元年六年户部具到】盖估价之初豪民大姓请嘱官吏相为欺隠其已卖者皆轻立价贯上色之产也而中下之产估价反髙是以不售于是言者以为不若且令元佃之家着业纳租一嵗之间犹可得米数万石从之寻命诸路权住卖【三年二月】后数嵗复用军器监主簿陈杞言并营田沙田出卖【浙西淮东江西三路元括到沙田凡三百八十万余亩】议者多以为未可未几浙西提举王尚之言平江一郡已有当卖田十万四千余亩嵗收租二万石有竒乞别部拘催或遇歉嵗得以接济从之【六年十月】久之言者又谓尽鬻官田以为常平水旱之备【十四年六月】事虽施行后亦不究也大抵十二年间所鬻官田实不过七百万
　　王得和括关外营田
　　关外营田始于郑亨仲阶成西和凤金洋州兴元府皆有之而洋之西乡为最其初因兵火后民多失业故募人使耕之量收租利而已休兵日久垦辟嵗增营田之家惧官之增赋也每三四嵗则率投状退佃而赂总所之吏使蠲其租在绍兴中嵗课十二万斛有竒乾道末损为十万至嘉泰初才八万斛而已隆州学官张均子和尚为西乡主簿知其本末即与王得和言之得和分遣官属八人按行且揭榜诸州县大畧云营田户所侵官田甚多若按行畆目增立税租所有当数十倍今不欲扰民仰民户自陈増垦之数山田畆收二升陆田四升水田六升而止下戸惧皆以实告独豪民大姓则宻赂行遣胥吏以为无侵给公据与之由是有鬻公据之谤矣诸大姓既不喜郭子明心欲害其事凤守某人者大将之弟郭氏之壻也遂激而成之子明亟降榜抚定至欲调兵时官属行营田者凡半嵗费总所钱万余缗州县供亿又倍得和始议可增三十万斛及是所増才八千斛而麦居多焉未及秋成得和罢去陈日华代之尽返其旧额颗粒不收
　　关外经量
　　剑外诸州之田绍兴以来久为诸大将吴郭田塲及势家豪民所擅赋入甚薄议者欲正之而不得其柄吴氏既破安观文为宣抚副使乃尽经量之金州守臣宋子钦曰此州疮痍甫廖邉民恐不可尽其利官一入境将散而之四方矣于是除金州外凡兴元府洋沔阶成西和凤州太安天水军二十县经量之数大抵増多而亦防有所损旧九郡家业凡一千一百五十七万九千余缗二税十四万五千六百余石夏秋后钱十五万七千余缗及是经量抚司命别上中下三等以定田之髙下分三等而为九则以钧赋之重轻而所委官吏务于増多未尝行厯乡社躬亲履畆往往强令有田之家増认租数而民始怨矣増亏相补视旧籍凡増家业钱二百二十九万七千余缗二税三万五千八百余石役钱三万五千余缗安公辞制置大使表中所谓田庐之均一有伦盖指此也其后代者刘师文言上件所増初非田土之广袤亦非户口之繁滋于民有害于公无益乞尽行除免谏官应武纬之亦以为言于是尽复其故焉
　　龚实之三总所钱物
　　钱良臣以太府少卿为淮东总领龚实之秉政闻戸部嵗拨淮东赡军钱六百九十万缗而本所嵗用六百十五万缗而已因奏户部员外郎马大同著作佐郎何万年军器少监耿延年分往升润鄂三总司磨物钱时淳熈三年九月壬子也防良臣以用不足言于朝乞借拨实之奏今所委官一就驱磨而近习者恐赇贿事觉极力救之实之不顾十二月方奏总所侵盗大军钱粮累数十万实之奏下其事于有司次日御批令具折既又改为契勘俄中防令良臣赴阙奏事明年正月除起居郎六月除中书舎人又明年四月除给事中六月除签书枢宻院事其为舎人实之去位才十二日也英州之祸预有力焉延年时已迁将作监万年迁著作郎坐实之党罢去【延年六月丙戌罢万六月甲午罢】盖延年尝言湖广总所钱物有别库歴所收已行改正故与万年并迁而大同无所举觉二人既黜之两月大同乃自宻院检详文字迁右司员外郎翺翔累年然后补外盖三司总苞苴贿赂根株盘结其来已久非一日故也
　　孙大雅献拘催上供钱物格
　　乾道初有孙大雅者知秀州以发奸摘伏除直秘阁未逾月大雅又奏书一编凡四卷名曰川郡拘催上供钱物格大畧言本郡上供嵗为六十八万四千缗有竒其窠名有九有嵗入者有季入者有月入者臣皆厘为月入即以所置之籍于次月之旦考其未足者催焉且加讨于其吏而次月补矣由是而有拖欠者臣则未之见也此即汉之大司农掌诸钱谷金帛货郡国四时所上曰旦见钱谷簿其逋未毕各具别之之意臣所领郡元年上供钱六十八万缗已并入于大农更无拖欠敢昧死以献二年正月癸酉也奏入诏孙大雅之奏汉上计之法朕谓可行于今令侍从防諌参考古制进呈防殿中侍御史张之纲以忧去而右司谏汪绡补外于是监察御史张敦实刘贡言汉虽有郡国上计之制而武帝言十余年之间一受计于帝郡三受计于方岳或以三月或以十二月至宣帝黄龙诏书有云上计簿文具而已则在西汉已不能无弊矣况今防尽革其伪乎光武中兴嵗在正月旦临轩受贺而属郡计吏皆在列言属郡计吏则逺者多方在东汉未必皆至况今日川广之逺其能使如朝毕至乎莫若嵗终令户部尽取天下川郡一嵗之计已足未足亏少亏多之数依常平收支户口租税之例并皆造册正月进呈丞相选一人考覈而名其殿最事下户部权户部侍郎曽懐言诸路州军逺近不一若取防齐足儧造亦恐后时乞令各州具合法上供钱帛粮斛数目嵗终造册正月遣人投进仍立式行下从之其年三月丁未识者谓防臣所奏可谓仁言若上计之法果行则公私急廹久矣夀皇卒不施用盖以此矣
　　庆元防计录
　　庆元防计录者始用殿中侍御史姚愈达请命金部郎中赵师炳户部郎官杨文炳编集三年三月书成
　　绍兴至淳熈四川宣抚司钱帛数
　　郑亨仲为四川宣抚副使时本司有随军激赏抚养降赐四库其数伙赵徳夫不弃来总计欲尽取之亨仲不与由是有隙及亨仲得罪本司桩坐钱至五千万诏分拨赴行在余命总领所拘收乾道三年五月吴信王薨六月复宣抚九月虞丞相入蜀宣抚司随军抚养二库见在钱引八千九万缗金五千三百两银一万一千两帛八千五百匹皆有竒此绍兴末吴信王为宣抚使时所储之数也五年三月虞丞相召七月己巳王公明为枢使入蜀两库见在钱一百二十四万缗【随军库一百五万橅养库十九万】金八千一百两【随军库七千八百八十余两橅养库二千六百余两】银一万五千两【随军库四万九千余两抚养库二千六百余两】帛四千三百匹【并随军库】亦有竒八年九月王公明召十月癸亥离司两库见在钱六百八十九万缗【随军六百七十七万缗抚养一十万】金一万两【随军库九千六百六十两抚养库三百四十两】银五万一千两【随军库四万九千七百两抚养库一千三百两】绢一千八百疋【并随军库】亦有竒然随军库管朝廷封桩度牒钱四百四十万缗又有未偿茶马司买马钱四十七万余缗则两库寔二百一万缗也是嵗宣抚司迓虞丞相支遣及造器物共用金三百两银六千五百两而钱帛不与焉十二月晦虞丞相至兴元两库见在钱六百八十三万【随军库六百七十二万四千缗抚养库九万六千缗】金八千二百两【随军库七千八百四十両抚养库三百六十两】银四万六千两【随军库四万四千五百两抚养库一千五百两】帛四千六百疋亦有竒淳熈元年二月癸酉虞丞相薨两库见在钱七百四十三万缗【随军库七百三十七万二千缗抚养库六万三千缗】金八千二百两银一万六千两【细数目乾道九年十二月】防帛二万三千四百疋【随军库二万二千四百二十疋抚养库九百八十疋】亦有竒盖増虞公所携度牒直一百五万视王公明时减五十万而无负茶司钱宣抚司可用之钱大率二百万缗尔是年三月丙申郑仲一出使七月丁亥仲一复为叅知政事应本司见在银钱物帛总领官赵和仲公説尽数拘收令顶桩管仍令湖广总所遣属官一员同本官纽计除措八月庚午又命宗正丞李叔玠珪兼权户部郎官徃兴元拘催宣抚司钱物赴行在虞公之将没也奏言拘籍到总领所积年嵗用外金钱七百九十余万缗合本司所积为一千二百六十余万缗故命取焉十二月壬午复置宣抚司以枢宻沈徳之为使见拘收本司但于钱物军器等依旧归还寻又诏应于旧属军中塲务并还诸军宣抚司毋得取命下沈枢大不乐时汤朝美为右司諌复奏罢宣抚司二年六月庚戌从之于是吴挺已为兴州都统制置使利源多为所擅前后二十年财帛不胜计矣
　　四川桩管物钱
　　祖宗时蜀中上供正赋之外惟有三路绢网三十万疋布网七十万疋毎疋为直三百文而茶盐酒皆未有管是上供之外一嵗供于他方仅三十万缗也【绢直九万布直二十一万】自元丰茶嵗为百市马以赴中都而所出已三倍于祖宗之世矣炎兴以后关陕之兵转而入蜀嵗用率三千万缗则民力大屈然犹有可诿者曰兵以卫民亦蜀用也而养兵之外又有竭泽者焉楼仲耀宣谕陕西于四川无预也乃取蜀中金四千两银二十一万五千两绢八千疋钱九万缗钱引一百万其归也遂以为激赏库之献此其一也【绍引九年八月丁夘行府归来】郑亨仲之罢宣副也诸库之储近五千万制置司仅留二十万缗余分拨赴行在者不知其数此其二也【十八年五月甲申指挥】王瞻叔之括白契也得凡四千余万缗而蜀中大扰沈徳和言于朝初命总领所桩管既而吴挺乞拨其若干买进马【隆兴二年十二月丙申指挥】又拨一百五十五万缗赴南库【乾道元年五月辛亥指挥】又拨五十万缗并赴湖广【乾道元年十月己丑指挥】最后曽钦道又乞拨所余二百六十五万余缗赴西库【乾道二年三月壬寅指挥】而蜀中不复得一钱矣此其三也【实银初书四川总领所所拘収白契税钱四百余万于内支拨令吴挺买马次书于见管三百八十余万贯内拨一百五十万赴南库次书湖广总领司马绰奏已承指挥取拨四川白契钱一百五十万贯乞更拨五十万从之最后乃书曽懐言白契钱已支使起发外有二百六十五万余贯乞尽数起发以此计之前后总为六百十五万缗而买马钱不预与元桥管数不合今细考湖广一百五十万恐即是南库改拨窠名而司马绰续乞五十万疑虽得防而未曽起发盖二次实起过四百一十五万余缗耳所谓三百余万缗者疑是初令吴挺取拨二十万买马先豁此数后来不曽取拨故犹余二百六十五万也】虞雍公之薨也宣抚司桩积及拘到总所嵗用外钱共为一千六百二十万【八百三十余万桩钱积七百九十余拘到】初遣户部郎官丹棱李珪叔玠奉使起发【淳熈元年庚午指挥】叔玠持不可上颇难之防复置宣抚司事得暂止【十二月辛巳】既而宣抚再罢乃命总领所桩管【二年六月辛酉指挥】淳熈初龚实之丞相事始奏损四川缗钱之赡湖广者四十七万缗以减酒课【三年六月】既又暂损其余一百十九万缗者凡五年以为邉备【四年二月】自是计所桩积稍充光宗登极又因刘徳修少监有请损三年之出凡四百六万八千缗【毎年一百三十五万又与淳熈四年之数不同当考】对减盐酒重额钱即此钱也【淳熈十六年四月己巳指挥】然四路常嵗实发止六十万缗而已又以买发物价计之折阅中半仅为三十万缗杨嗣勋时总蜀计又樽节三十万缗以益之自绍熈癸丑以后对减九十万缗之数以为常迄开禧丙寅凡十有四年蜀人霑减放之恩无虑一千二百六十余万光宗之施博矣
　　四川宣总司抗衡
　　四川计司旧属宣抚司节制郑亨仲在蜀久知秦防之恶其专始命赵徳夫以少卿为之自是二司抗衡开禧用兵程松吴曦并为宣抚韩侂胄急于成功遂有节制财赋指挥且许按劾于是计司拱手及安观文为宣抚荐陈逢孺总赋逢孺事之甚谨时蜀计空虚而军费日伙宣司为之移屯减戍运粟括财计司实赖其力后以兊引事稍有违言逢孺不敢劾也王少监釡子益代陈总计先请于朝尚书省勘防军政财赋各专任责权臣前防节制财赋指挥合行厘正于是二司始悟未数月二人交章乃论专恣因以子益为湖广总领
　　四川总制司争鬻盐井
　　王子益之总计也制置大使奏乞减三路兵籍以八万一千人为额有阙乞招填额然兵籍旧人八万九千人曦乱后仅存七万余人虽云减额八千若尽招填补实増万人矣防朝廷泛行下三卫江上及四川诸军覈寔议填虚额遂止三路官井旧法令人承煎自军兴后总领所已依官田法召人投买得钱数十万缗大使司以为未及价复买之又得钱百万缗入制司激赏库王子益以为失信檄止之大使司乃以总计所负制司广恵仓米三十万石言之于朝子益议遂格
　　嘉泰补籴关外桩积粮斛
　　关上积粮八百余万斛然陈陈相因庾吏率全其局钥相以授受至可食者则无防嘉泰甲子正月有言此境増戍积粮者朝廷下制置司遣官盘量且令除其腐败折阅之数所有累界官吏失检之罪并槩豁免时陈日华晔总赋遂防度牒三万五千道下总所收籴补填焉
　　四川宣抚司科对籴米
　　丁夘十二月宣府副使司檄东西路漕司各籴米二十万斛防路漕司十万斛制置司抱认于成都府籴十万斛并遣官运送沔州制司属官见之皆忿曰我北司也乃为若市米耶杨端明曰理不可拒第徐为之图可耳时宣抚司方科民户对籴米乃报以抱认六万斛其半本府坐仓其半九县对籴既而杨公召归事亦遂已对籴米者绍兴初有之休兵后罢去盖毎民户下乃税产一石则科籴亦一石此所谓之对籴焉
　　兵马
　　沔州十军分正副两司事始
　　沔州诸军自昔为天下最盖御前诸军惟蜀中有关陕之旧而武兴之众至六万人分为十军其间摧锋踏白二军又沔军之最劲者也自淳熈以后不除副都统制郭子明为帅朝廷始用王大节曦至罢之曦诛安观文奏复此官以授李好义命下而好义已死既乃用王喜为之盖王喜专兵宣司欲杀其权故也始朝廷命宣谕使吴徳夫来议分十军以属两将俄喜罢去宣司将移司益昌方以李贵自卫乃奏副都统制自河池移司利州贵自中军统制官陞充副都统制未行副宣抚移知兴元府复命贵为兴元都统制而蕲州防御使诸邦寜代之邦寜本杨巨源所结约者明年夏利州诸军因教罢忽出城刈民麦弥亘三十里殆无孑遗因遣邦寜急出弹压杖杀为首者数人总领官陈逢孺大惊命大军仓人以官麦五斗贷之众乃定安闻之乃遣使逮邦寜数其罪防为沔州中军统制遂以知天水军张威代之【嘉定三年正月是也】自是沔司事权稍杀矣
　　丘宗卿创淮西定武军
　　始淮南两漕司招辑邉民号镇淮军多至十余万人日给钱米悉视郊用所费甚广既不湼漫无统纪久之廪给不继公私剽刼嘉定改元丘宗卿复为江淮大使朝廷虑镇淮或生他变遣宗正丞楮叔度奉使措置且就令商度宗卿乃先随雄淮所分屯逐州守臣节制寻奏以淮东人数少领师漕任贵拣汰除愿归农外仅存八千余人剰其半充郊用以补镇江大军数及武锋军阙额淮西人颇众合六万余人乃委制司属官陈师文同漕臣张頴拣刺二万六千余人充御前定武军分为六军各置统制自是月省钱二十八万缗米三万四千余石而定武亦成军伍淮西颇赖其力焉
　　黎雅嘉定土丁廪给
　　成都路南邉黎雅嘉定三郡皆有土丁更畨上塞守把邉地多者数千人淳熈中留丞相帅蜀议者奏取黎雅二州民共依利路义士法措置乃与总领财赋冯宪廷籍共议遣本司干办公事冯震武传之往二州籍之州选二千人分上次等上等六百为集之丁依诸州军弓手例月给钱三千五百次等一千四百为居守之丁依龙州弓箭手例月给钱二千二百皆以五十人为一队择有物力材干者为一队长月给各倍之教头以下差减【毎一队教头一名月増支千五百队司一名急脚一名月各増之】若备居守者遇冬就乡教阅五日备集者月教于乡冬则从守臣集教阅毋过半月为给赏等八斗弓二石五斗弩遇团结仍给口粮计月给及教阅除戒之费为钱十万引【上等月给五万四百引次等月给三万六百引教阅赏给修治器械等共约一万引】茶马司出三万制置司总领所各二万提刑司转运司暨黎州各半之奏可时淳熈已九年矣未防提刑梁总以匮乏告遂损其三之二【自淳熈十四年以后减作三千引】开禧末髙吟帅贬杨端明为安抚使复遣兵马钤辖刘忠亮权安抚司干办公事李嘉木更选雅州三县并居邉寔之丁以逺近为率分三等毎季分给凡把截将士上丁三千三十二中丁千四百四十三嵗用钱三万六千一百六十四引米四十石【五里内把截将十人十里内二人二十四里内一人毎季给米一石钱三引五里上丁一千六百七人毎人季给钱三引中丁七百四十五人并十里内上丁五百五人毎人季给二引十里内中丁三百四十人二十里上丁九百二十人毎人季给一引中二十里内中丁二百八十四人毎人季给一引】自黎雅土丁剏支月给团结教习往往就绪而嘉定土丁五千余人则未有以给之也利店之役李季允为提刑乃白制置大使司欲如军兵衣赐例给以疋布计其直为一万二千引大使司命取之帅漕府宪四司【自嘉定五年为始安抚提刑转运司嘉定府各司嵗认三千引】其后漕臣赵师嵓应副一年帅臣黄伯庸未尝应副也防虚恨蛮入塞提刑杨伯昌乃于犍为峨眉二邑土丁中择其少壮者二千人团结教阅援黎雅末等土丁例月支食钱一引嵗为二万四千引大使司给其半就以多悦胡心井盐息禆之又命帅漕宪三司均给其半旧提刑司有备邉四十万开禧末宣抚副使遣属官根括余羡尽取之其后季允自崇庆改除携其羡缗及本司所措置积成十万安邉司结局大使司奏取其四之一以赏军及是所存才七万余缗而不得擅用伯昌以为请事下户部户部乞下制置司契勘寔在乃令安抚等司觧拨应付毋令缺误嘉定七年六月丁巳从之自是三郡土丁月廪始均一矣凡嘉定土丁之目峨眉县七寨拣中一千人【中镇寨五百五十人　东蛮溪口寨黄茒平寨铜山寨毎寨各百人罗忽寨东蛮溪寨泾口昆材寨五十人】犍为县十二堡寨拣中亦千人【平戎新堡四十五人　平戎旧堡一百人　利店荣丁赖因休川四寨各百人　威寜寨九十人　笼鸠堡六十人　笼蓬堡五十四人　永开堡白崖寨各十人　三赖研四十六人】皆提刑印给公据分四十队毎队五十人置教头旗头队司各一人队丁四十七人官给旗帜队为一号又创教塲二十四其在峨眉者十二【中镇寨塲教八队　铜山寨东蛮溪口寨教塲各二队　黄平寨昆材寨东蛮溪寨泾口寨罗忽寨及中镇寨之峯子溪月峯山黄平寨之堋材塲文教一队】在犍为者十三【平戎旧堡荣丁赖因休川威寜寨塲各二队　利店白崖寨笼蓬永开笼鸠堡利店北寨三赖研塲各教一队】选官军精技艺者教之从其土俗用木弓木弩长枪蛮牌自十月为始日令赴教塲三八日上寨合教春秋大阅毎县各摘数百人上府同官军教阅徃来之费官为计日给之提刑亲临按试其艺出众者优加犒赏迁补名目嵗冬十月给布袍一事月给食钱一千平居各本寨寨将如一寨有警诸寨集应之所集人丁临时聼部辖官节制始伯昌团结土丁或者议其无益及后教成可用居半焉
　　黎州拣丁【土义勇】
　　黎州拣丁土义勇皆淳熈间所创拣丁者系土丁之有籍者也在乾道间团结至五千一百三十有五人淳熈八年守臣龚摠被防措置择其上者三千一百二十人以雄邉义勇为名分东南正西三邉千四百人使之阅习武艺守把邉面【九年五月得防本州措置】未防言者乞黎雅二郡土丁依利路义勇土格法措置诏三郡各选二千人留丞相为制置使乞黎州増八百人雅州増四百人奏入不许【淳熈十二年二月二十六日】自是系籍之丁顿减矣其始立法也上丁六百人月给钱三千五百次丁一千四百月给钱一千其上丁不及百人而请给亦不时得嘉定三年守臣何惪彦既至官乃核寔丁籍择其少壮者千四百四十人为拣丁【正西邉八百四十人东南邉六百零一人】　毎十人为甲十甲为队选有物力才干为乡里所推者统之又取其余四千二百九人谓之衍丁【东南邉二千一百一十一人正西邉二百五十四人西邉一千六百六十四人】若有邉事则拣丁任防捍之责衍丁守防乡井而已土义勇者刘丞相所剏也【淳熈十二年二月二十六日得防】不加刺湼募土人为之凡二百人月给钱七引自制置司支防绍熈间鄱阳王闻礼为守始命湼臂如成都西义勇之法惪彦至止又増招二百人月増米三斗钱通旧为八引稍减更戍之兵而邉备亦饬矣
　　泸州长寜军胜兵夷义军
　　泸州长寜军胜兵者政和末所剏而泸叙州长寜军夷义军者元丰间所团结也始自大中祥符二年秋嘉眉戎泸州都廵检司孙正辞被命讨江安夷冦以北兵不谙山川道路因集乡丁目曰白苕子弟给兵器使为乡导事平皆钱罢归皇祐元年秋始令子弟抽随军者日给粮米又令主户名下差拨子弟人数最多者权立主户充指挥使等名目以统之时三邑子弟之籍搃三千三百六十有三人而合江独有药箭弩手百余人毎军行有赖其力三年冬始立子弟赏格毎捕斩夷贼一人给钱三缗五年夏用知梓州吕士龙奏又令泸州江安教药弩手各百人自是三邑皆有药弩手至和二年用转运司钱中孚奏始令子弟同官军把守诸邉寨【五寨共八百五十人】既而又虑妨其农业治平元年乃命权放一半遇有警则尽调之熈寜九年夏有知南溪县史敏孙者言泸州疆界濶逺地皆沃壌徃年因邉事浸多弃而不耕今淯夷已平可募人耕垦给为永业渐教武偹诏以付经制夷事熊本然未有定説也元丰二年遂命依义军法团结十九族夷人三千八百九十五人为夷义军凡年十八以上皆刺之遇勾集把隘则日支钱米五年令戎州买马配之始时转运司言収到州夷人山地一万余曲鼻地□一万八千五百三畆除林箐外约下种七千五百四十三石合出纳课租一万六千八百九十九石乞召人租佃而泸南沿邉安抚使王光祖恐夷人生事乞就给付投防夷人佃食许之【元丰五年得防】六年诏泸南沿邉诸寨子弟防丁之家编入保甲教阅仍不妨子弟差使七年又团结新复罗始党一带夷族一万五千六百六十人为夷义军自是戎泸二州夷义军之籍至二万六百三人嵗于农隙按试量行犒设元祐二年罢犒设政和末赵遹为转运使既平晏夷乃言得其膏腴之地乞仿陕西弓箭手法召募泸戎州长寜军土夫子弟给田兵手以实邉防俾代官军守御奏可六年闰正月也其三月又安抚使孙羲叟奏分田以授防羗使与土丁杂防遹始度其地人给百畆可募兵三千七百有余其余根括并邉逃田之于官者止可赡三千刺乃奏夺邉民所市夷田以益之又奏所招凡二千七百人【长寜军乐共城各五百梅洞水卢寨政和堡各三百武寜寨板桥梅岭石芦堡二百】其虚实不可攷也七年又调青山史君寨子弟徃锦州捍御夷贼失利是嵗更名土丁子弟为胜兵而子弟之名废矣宣和二年又诏聮义军为保伍既而泸叙诸州皆以为不便罢之淳熈八年泸州五城寨胜兵之籍搃七百五十有四人视政和才三之一所受水陆田舍千顷【乐共城二百八十顷　政和堡二百二十五顷　博望寨一百八十一顷六十畆　杨赖堡一百六十四顷　板桥一百五十顷】而水田才四之一焉至开禧间胜兵所受之田又止为四百四十四顷而牛之系于籍者三百而羸马之系于籍者五十而弱皆莫知其虚寔也
　　李伯和放散忠义民兵
　　自开禧用师淮防之间忠义民兵有名籍于官者甚众合钱米计之用嵗约有六十缗而养一军其视正军之费无防矣嘉定和首议遣丘宗卿为江淮制置大使先已汰雄淮军五六万然民兵未尽去也何自然继之次第散遣二年四月戊辰自然言本司近放散于泸濠州忠义二万五百八十六人各令归业虽所费为钱三十二万七千余缗米六千余石毎嵗却省钱二百十三万余缗米一十一万三千余石人人望阙谢恩欢呼而去有田之人预于江南经营牛种其无田者多入城市开张店业此乃本司干办公事徐剪体国任事之力望赐推赏诏剪特迁一官权知濠州事其年六月辛夘而京湖制置大使李伯和亦言昨有剏招军之额团结忠义自休兵之后依旧支请所费廪给已经分委官属前往放散开落可许二万六千二百一十三人诏奨谕之未防沿淮贼盗剽刼滋起言者乃谓此皆前日放散之人则所谓欢呼而去者殆乐而去为盗耳请罢剪摄郡追所迁官七月癸巳従之是时所在拣汰民兵既无所归后多散而为盗伯和命毎郡择其豪首一人授以兵官使之弹压由是其党帖然江淮川蜀诸司所措置皆莫之及也
　　王徳和郭果争军中阙额人请给【徳和减马料附】
　　四川之大军独武兴为多耳自乾道休兵之后而将佐多阙员者计司因其阙员遂不复放行故尔请给绍兴中吴武穆挺为帅而杨嗣勲总计吴挺屡以为言而嗣勲但以竢商量囬荅之及请则以本所乏用必更竢措画为词毎用一书而往返时则又阅数月之久矣乃遣其属官一员直往军中面议之自始差至还司时又已半嵗矣乃戒司遣其官属未得报聘卒不得要领而归耳因相持久之遂已及王徳和总赋遂移文诘难欲除其额数故郭太尉果乃言于朝徳和卒生此计而罢先是关外诸军廪赐既薄惟马军中所请马料毎石估七千而麦毎石止直四千而已军士反资其嬴以自给故有马养人之论徳和曰马所食者料耳未尝食钱也吾讵知其他耶命以正色给之由是戍卒叛去未防陈日华代徳和悉复其故云
　　关外诸军多私役
　　闗外诸军多为诸将私役者其间军士有因食贫而为手技者则又有拘而使之者否则计日而责其工直以故士日益贫宋子钦之金州【子钦眉山人嘉定二年以通直郎知金州】遇嵗杪有军士夜掲民居之楮镪者【蜀人遇嵗除则以纸镪徧贴于门扉之上谓之门户钱】为厢廵所缚子钦怪而问之曰某粗能抄纸本将日责抄纸若干张未尝给其直也计无所从出故至是耳子钦怜而释之金州惟西门一军颇富盖其壁垒在崇岗之上家有荒田始锄之以植菜久而知其利也则更之粟麦年既久垦植益勤遂以足食乃知屯田为大利之事耳然要在使其乐为之耳
　　都统劾制置使擅兴
　　四川关外三大军自宣抚司废后得防听制置莭制由绍兴丁夘至于淳熈庚子凡四十有四年矣乃防黎邉有警胡长文为制置使乃调锦梓大军二千合内郡禁军为四千五百付于成延光并髙晃讨之二人因轻出而败长文又调剑阆利州大军三千往援之吴挺为兴州都统制大怒宻劾制司调兵非计乞正延光髙晃之罪长文竟罢制置使其年九月也议者谓长文措置失当诚可加罪但非吴挺所当劾者也及绍兴壬子泸卒张信作乱杀其安抚使时京仲逺帅蜀调潼川所屯御前后军数百往讨之而兴元都统制复劾仲逺擅发兵枢宻院葛楚辅陈叔进胡子逺进呈得防令西北之兵权莭制必寄之于宣制司而朝廷事计当然今军帅狃于陵夷反谓制司擅兴用兵乃违戾至此岂不大失本意乞下戎司具析仍责令遵守旧制三屯颇严惮焉宗卿所谓狃于陵夷盖专指挺也
　　诸军陞差审择沿革
　　初葛楚辅在枢院奏请江上诸军陞差总制官至准备将者自主帅觧三人赴总领官选择一人申枢宻院事既行诸将皆不以为便庆元初有防自今陞差并委主帅选择今总领或屯驻守臣审覈保明申枢宻院绍熈指挥勿行【先防在于绍熈四年正月乙酉后防在于庆元三年三月之戊午也】
　　安子文一军政
　　金亮之求衅也杨元老乞以四川制置使王刚中或兴川都统制吴璘为大帅于是除璘宣抚使命刚中移司利州同措置军事务然军事进止皆决于璘时亨拱手而已及开禧用兵程松为制置使吴曦为兴州都统制松前执政乃命为宣抚使而曦副之松移司兴元东军三万属焉曦进屯河池西军六万属焉西军出入曦得自专松无所关与及安子文为宣抚副使欲鉴前弊进退大如呼小儿自是都统制不得自专而军政始一矣论者韪之














　　建炎杂记乙集卷十七
　　钦定四库全书
　　建炎杂记乙集卷十八
　　宋　李心传　撰
  </div>
  <div class="pagination">
   <a href="建炎杂记_page18.html">
    上一页
   </a>
   <span>
    ...
   </span>
   <a href="建炎杂记_page14.html">
    14
   </a>
   <a href="建炎杂记_page15.html">
    15
   </a>
   <a href="建炎杂记_page16.html">
    16
   </a>
   <a href="建炎杂记_page17.html">
    17
   </a>
   <a href="建炎杂记_page18.html">
    18
   </a>
   <span class="current-page">
    19
   </span>
   <a href="建炎杂记_page20.html">
    20
   </a>
   <a href="建炎杂记_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
