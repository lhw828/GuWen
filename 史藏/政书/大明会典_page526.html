<!DOCTYPE html>
<html>
<head>
    <meta charset="UTF-8">
    <title>大明会典 - 第 526 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 526 页/共 713 页</h1>
    <div class="content">○七年题准、两京武学、凡遇科举之年、有愿入试者、听兵部考送顺天应天府应试
○十二年题准、各都司卫所武职应袭儿男、并幼官二十五岁以下、十五岁以上、俱照例考送各该府卫州县儒学肄业。每间月、府州正官、会同该卫掌印官、考验弓马策略、分等附簿。年终各该提学守巡等官、再加考试、通查优劣、量行赏罚。在京者、兵部委司属官考送京卫武学、听兵部堂上官会同提督营务侯伯等官、每两月考校一次、候年终具奏赏罚
○二十二年议准、各营各卫幼官二十以下、十五以上者、通查送学。其餘子弟、果係在册有名亲堂弟姪、方送保送。如将军餘及远房舍餘混送者、听兵部委官查究
○隆庆五年题准、将遵化密云永平各附近卫所官舍、严加遴选、分拨各学、如法教养。各兵备官以时校阅。仍照京卫武学事例、考入优等者、每名月给饌米。所用钱粮、即於缺官银米开荒屯粮内动支。至於民间技能之士、必须超群绝伦、真有实用者、方许入选、勿得滥收
○万历元年题准、遵化密云永平武学、以后但有教授员缺、开送兵部於中式武举内选举、改拟提调职衔銓补仍照本阶、循资陞转。每学仍各额设科正二员、兵部查以三科乡试武举充之。定以年限、果能佐教有功、屡膺奖荐、一体登记将材簿内、以次陞补各营中军千总提调等官。如旷职废事、军门巡抚咨报兵部黜革。仍行各兵备道严加程督
○八年题准、将密云遵化永平三武学、提调俱革。各武学仍存科正一员、改立科副一员。遇缺该镇督抚拣选堪任官、咨部札用
○十一年议准、武学事例。一本部堂上官会同戎政勋臣、仍照旧间月下学考验每年於三月上旬、会阅一次
○一武学收取、每年止许一次。必係真正幼官应袭、及捨餘係见在武官亲弟亲男者、方准收入。如有滥收冒籍、及异姓假充人员、本部将督学主事、註以下考
○一武学乡试、马步射把、照会试格式。论策全作、方许收录。名数照顺天文举、一百三十五名。不许过多。亦不许别作遗才名色、概准会试

考覈

洪武二十六年定、凡兵部所属太僕寺、并各牧监群、五城兵马司、典牧所、大胜关会同馆等衙门官吏但有考满、必从本衙门开报年籍乡贯脚色职役、并行过事蹟到部、以凭考覈、咨送吏部定夺
○永乐间令、凡
王府群牧所千户首领官、比护卫首领官、免其考覈
○正德十六年题准、武学教官、年终、兵部出给贤否考语、咨送吏部备照、以凭黜陟
○嘉靖元年题准、五城兵马、三年六年考满到部、连送该司、转行职方司、并该城掌印官、查勘本官分管地方、有无捕获强窃盗次数若干、及一应职务修废。兵部参酌考覈、咨送吏部

军器

军器造於工部、而给散则兵部掌行。禁卫营操、内外官军、莫不有定数。兹具列之
凡官军领用军器。洪武二十六年定、内外官军合用衣甲鎗刀弓矢等器、必须总知其数。如遇各卫移文到部申索、转行工部定夺关拨
凡侍卫大汉将军披执、明盔四十八顶。明甲二十四副。红肩缨二十四副。金□四十八把。茜红雨笼二十四箇。茜红毡袄二十四领。旗将军、明甲八十四副。尖顶明盔八十四顶。红肩缨八十四副。红滚刀二十八把。□五十六把。摩挲刀五十六把。茜红雨笼八十四箇。茜红毡袄八十四领。五军将军、尖顶明盔二百五十四顶、盔襻全。明甲二百五十四副、肩缨絛号全。硃红靶滚刀二百三十七把、(革呈)带全。摩挲刀四十五把、(革呈)带全。金□四十四把。红漆皮盔七百二十三顶、盔襻全。青布絛穿甲七百二十五副。长柄黑刀三十九把、(革呈)带全。长柄红刀五十九把、(革呈)带全。腰刀五百五十三把、(革呈)带全。鵓鸽头刀三十七把、(革呈)带全。米昔刀二把、(革呈)带全。弓五百二十五张。弦五百二十五条。撒袋五百二十五副。(革呈)带全。箭一万四千七百五十枝。茜红盔笼二百五十四箇。茜红毡袄二百五十四领。府军卫带刀官、紵丝弔线甲四十副。摩挲刀四十把。围子手官军、□五百把。滚刀五百把。硃红皮盔一千顶。青布铁甲一千副。通计二万三千九百三十七件。
皇城内外、并京城各门守直、守卫、守镇官军、披执盔甲鎗刀等器、共二万八千三百五十二件。其侍卫将军、并围子手军器、俱三年一次兑换。守卫等项官军军器、
午门等门一面、每年一次兑换。
东华西华玄武等门三面、二年一次兑换
凡团营官军披执操练盔甲弓箭等项军器。成化间、令各该坐营官委官会造寄库、有警、径自奏请支用
凡京城九门、并城上常川摆列张掛军器。正阳门、神銃六箇。长鎗二十根。滚刀十八把。门旗四面。崇文宣武等八门、每门神銃六箇。长鎗六根。滚刀十四把。门旗二面。更鼓各一面。共三百六十一件。城上布旗大小共二百七十六面、拽旗绳并挑竿缨头全。遇有损坏不堪、守门内外官、径自奏请兑换
凡海运随船军器。洪武间定、每船黑漆二意弓二十张。弦四十条。黑漆鈚子箭二千枝。手銃筒一十六箇。摆锡铁甲二十副。碗口筒四箇。箭二百枝。火鎗一十条。火攻箭二十枝。火□二十把。蒺藜砲一十箇。銃马一千箇。神机箭二十枝
凡各边合用盔甲弓箭等项军器。俱於各处都司所属卫所岁造数内关用。如果不敷、及军情紧急添设者、赴部请给
凡胜字天威、并列字等号飞鎗神銃等项火器。俱係
内府兵仗局掌管。都司卫所季造、止是编降字号手把銃口。其各边城堡所用大将军、二将军、三将军、并手把铜铁銃口、一出颁降。若銃口损失、并给用不敷者、镇守巡抚官具数会奏、方许自造。若一时急缺奏请、亦从
内府颁给

勘合

勘合惟兵部最重。中有调军勾军。及出关之号洪武二十六年定、凡兵部应有行移、并催摄一应公务、须将出事缘由、开写手本、赴
内府关填勘合、照会各布政司、札付直隶府州、务要将坐去事件施行、作急回报。每遇年终查理。但有未完事件、将各司府。州承行官吏、具奏提问、务要完结
○又定、每布政司并直隶府州、各给勾军勘合一百道底簿二本。都司收勘合、并底簿一本。一本发布政司直隶府州。凡遇勾军、都司填写勘合、差人齎付各该官司、比对字号、著落有司勾发。所差人员、不许下乡。若迁延占吝、罪坐有司。直隶卫分、一体编置。年终都司卫所、将本年勘合、分豁已未完数、造册进缴。若齎无勘合文书勾军、及有司承行者、依不比对关防勘合例治罪。其在京卫分、兵部关给
○永乐七年、令紫荆、居庸、古北、喜峰、董家、山海等六关、各给勘合一百道、以礼乐射御书数字為号。北京留守行后军都督府、行在兵部、皆用印鈐记。兵部底簿、并勘合、送
内府。都督府底簿付关口。各边公差者、必得
内府勘合照验、方许出关。无者、从守关官执奏。各边调军勘合、以勇敢锋锐神奇精壮强毅克胜英雄威猛十六字為号。并底簿留
内府。给号簿一本、与边将、遇有
制敕调军、比对勘合字号相同、方许奏行。如有制敕而无勘合、有勘合而比号不同者、皆為诈偽

给聚

洪武二十六年定、凡文武官员、并军士人等、搬取家小完聚、行移所在官司、起取审实、送发完聚。或有陈告父母兄弟伯叔子姪、先因远年兵革离散、今知下落、告取完聚、须要行移所在官司体勘相同、以凭给聚。其有应给之人、见当军役、具奏定夺。及军属寡妇还乡、行移应天府给引照回
○又令武职有伯叔兄弟、及姊妹之夫在行伍者、皆与给聚、分俸养赡
○宣德初、令被虏回还、留京充役者、其原卫见有父母妻男、许令搬取完聚

柴炭

旧隶后府。隆庆六年、改隶本司
嘉靖四十一年题准、将在京武成中等一十八卫、应徵柴炭等项银两、行令各卫掌印官、照旧按月办纳。在外保定左通州左等六十八卫所、移咨顺天保定巡抚都御史、各另催督。如原银未完、就於别项银两、先行借輳。每年务在八月以里、差官解府。先赴巡视京营科道官掛号、即赴该府收贮。如有过限不解、以致供应缺乏、悉听巡视京营科道指名参治。一面行五城御史、以后三年一次、审编既定、该府不得輒為更易。其商人柴炭等项、相兼派纳、不许专纳一项。以致偏累。买完之日、亦赴科道掛号、
内府比号相同、出给完票。每月十日一次、该府首领官、移文科道、将应给银两、公同验放
○隆庆六年题准、年例供用柴炭银两、专委武库司郎中管理、应徵解者、设法如期徵解。应上纳者、督令及时上纳。各卫所解送到部、即与查收。商人上纳、取有惜薪司实收、即与给价。每遇年终、将收放过数目、备造青册、会同巡视科道类查一次。堂官仍总领大纲、禁革姦蠹。内外官吏人等、如敢作弊害商、听兵部并巡视科道指名参治。其在外卫所银两。如果拖欠。兵部查照原奉
钦依事理、移咨顺天保定二处巡抚都御史、速催完解
○又题准、每年原额马水口顺柴二百三十万斤。木炭二百万斤。内四万二千斤、折办坚实白炭三万斤。荆条一万斤。俱係招商办纳。其柴炭通行在京大寧中等十八卫、在外大寧都司、并直隶河间等六十八卫所、每柴一万斤、徵银四十两。每炭一万斤、徵银八十两。荆条一万斤、徵银七十两。
在京筏银按季徵解
武成中卫、银八十六两一钱六釐二毫四丝
义勇右卫、银六十两七分五釐二毫四丝
义勇前卫、银五十九两五钱四分四釐
义勇后卫、银九十四两一钱五分二釐八毫四丝
忠义右卫、银一百八两四钱二分三釐六毫
忠义前卫、银一百四十两九钱八分八釐
忠义后卫、银一百一十二两四钱七分六釐
大寧中卫、银六十七两一钱四分九釐九毫六丝
大寧前卫、银一百一十九两四分
神武左卫、银一百六十九两二钱五分二釐八丝
昭陵卫、银七十五两一钱九分六釐八丝
富峪卫、银五十一两四钱二分四釐八丝
宽河卫、银六十六两九分
蔚州卫、银四十一两七钱三分
留守后卫、银二十三两六钱二分二釐二毫
会州卫、银三十八两
鹰扬卫、银二十二两八钱九分六釐六毫
兴武卫、银一十九两二钱
顺天巡抚所属
密云兵备
通州分守
通州左卫、柴八千八百八斤八两、价银三十五两二钱三分四釐。炭九千七百七十斤四两、价银七十八两一钱六分二釐
通州右卫、柴一万四千四百八十七斤八两、价银五十七两九钱五分。炭一万六千七十斤十二两、价银一百二十八两五钱六分六釐
定边卫、柴一万九千八百二十二斤四两、价银七十九两二钱八分九釐。炭二万一千九百八十六斤六两、价银一百七十五两八钱九分二釐
神武中卫、柴二万二千三百六十四斤。价银八十九两四钱五分六釐、炭二万四千八百六斤、价银一百九十八两四钱四分八釐
三河守备
兴州后屯卫、柴四万五千一百五十二斤、价银一百八十两六钱八釐。炭四万二百七十二斤、价银三百二十二两一钱七分六釐
营州中屯卫、柴二万七千三百二十二斤八两、价银一百九两二钱九分。炭三万四千九百四十四斤四两、价银二百七十九两五钱五分四釐
营州后屯卫、柴一万五千六百七十二斤十二两、价银六十二两六钱九分一釐。炭一万八千二百斤二两、价银一百四十五两六钱一釐
梁城所、柴四千一百八十二斤、炭九百九斤、价银共二十四两。该所每年解银三十二两二钱八分
密云守备
密云中卫、柴一万六千三百七十斤八两、价银六十五两四钱八分二釐。炭二万一千一百四斤十二两、价银一百六十八两八钱三分八釐。荆条三千斤、价银二十一两
密云后卫、柴五千八百六十八斤、价银二十三两四钱七分二釐。炭七千二百七十六斤、价银五十八两二钱八分。荆条三千斤、价银二十一两
昌平兵备
怀柔守备
营州左屯卫、柴二万九百二十斤八两、价银八十三两六钱八分二釐。炭二万三千七百五十五斤四两、价银一百九十两四分二釐
居庸分守
延庆卫、柴四千七百九十七斤八两、价银二十九两九钱九分。炭一万七千一百三十斤四两、价银一百三十七两五分。荆条四千斤、价银二十八两
霸州兵备
涿州守备
</div>
    <div class="pagination">
<a href="大明会典_page525.html">上一页</a><span>...</span><a href="大明会典_page521.html">521</a><a href="大明会典_page522.html">522</a><a href="大明会典_page523.html">523</a><a href="大明会典_page524.html">524</a><a href="大明会典_page525.html">525</a><span class="current-page">526</span><a href="大明会典_page527.html">527</a><a href="大明会典_page528.html">528</a><a href="大明会典_page529.html">529</a><a href="大明会典_page530.html">530</a><a href="大明会典_page531.html">531</a><span>...</span><a href="大明会典_page527.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
