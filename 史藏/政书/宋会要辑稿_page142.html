<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 142 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 142 页/共 1125 页
  </h1>
  <div class="content">
   大观元年三月二十三日，御札：取今年季秋择日宗祀于明堂。 
四月十三日，诏季秋宗祀于明堂，礼成宣制，恩赏并依南郊例施行。 
五月六日，诏皇城司：「今后宗祀大礼，太庙行礼回宿文德殿。次日，自文德门至右升龙门外，并左升龙门里更衣殿至内藏西库大次前，并铺迭黄道。所有应干合增对象，本司应办及应于他司差借者，并比类旧条施行。」 
九月 
      
二十八日，宗祀明堂，以皇弟魏王(娱)[俣]为亚献俣：原作「娱」，据《宋史》卷二四六《宗室传》三改。，邓王戚为终献。礼毕御楼肆赦，上遣中使以御制《宗祀礼成》诗赐宰辅以下，近臣毕和。 
十月七日，宰臣蔡京等言：「伏见宗祀之月，久雨不止，斋宿之夕，雨尚滂注。翌日，祼献宫庙，日光照耀，祗事总章，天无纤云；肆赦之日，天气晏温。望宣付史官。」从之。 
十月十六日至十八日，以明堂礼毕，诣景灵宫、西宫、上清宫行恭谢之礼。先是，崇宁四年，诏营建明堂，已度地鸠工，俟过来岁取旨兴役。明年，以彗出西方，遂诏罢之。 
《宋史备要》：大观元年九月辛亥，大飨明堂，以神宗皇帝配。大赦天下，应元佑系籍、上书邪等人，见今羁管、编管、安置者，并与量移近地，已量移者放还本乡。应元佑系籍人子孙、兄弟，元非本犯，深原罚不及嗣之意。 
《宋朝事实》：大观元年九月二十八日，明堂礼毕，诏：「门下：帝为大神，非精禋无以获其格；亲则皇考，非专飨无以极其严。鸿惟本朝，上稽周室，宗祀明堂而致孝，规图广殿以陈仪。涓选杪秋之良，卜用维辛之吉。协灵心而昭事，崇侑食以来宁。曰予菲躬，绍乃大统，发挥古训，率循旧章。礼缉熙、丰之讨论，乐用崇、观之制作。虽度筵犹因乎路寝，而均律已得乎中声。矧政事之维醇，抑嘉祥之滋至。河澄澈，咸若丰登，生德洽而狴犴清，壬人退而蛮夷服。顾惟寡昧，底兹乂安，宝赖谟烈之燕诒，与夫昊穹之眷佑。念无待而施报，在荐诚而必躬。是用朝献殊庭，祼将太室，登还阳馆之陛，大奏合宫之歌，骏奔之多士秉文，显相之 公咸一。故得明灵昭格，况施衍蕃，祝嘏并告乎孝慈，风马胥来而肸蠁。既多受祉，诞膺帝命之休；用锡庶民，钦敷时敛之福。扬于端阙，赉尔多方。于戏!信顺之助，丕应乎天人；祭祀之泽，均覃于海宇。茂尔臣民之赉庆，笃予邦国之荣怀。尚赖德惠流行，垢瑕掩涤，小大尽输于忠义，迩遐咸奋于事功。永底丕隆，并绥茀禄。」 
《宋史 乐志》：大观宗祀明堂五首：奠玉币《镇安》：「交于神明，内心为贵。外致其文，亦效精意。嘉玉既陈，将以量币。肃肃雝雝，惟帝之对。」「有邦事神，享帝为尊。内心致德，外示弥文。嘉玉效珍，荐以量币。恭钦伊何，惟以宗祀。」配位奠币《信安》：「肇祀明堂，告成大报。颙颙祗祗，率见昭考。涓选休辰，齐明朝夕。于惟皇王，孝思罔极。」酌献《孝安》：「若昔大猷，孝思维则。永言孝思，丕承其德。于昭明威，侑于上帝。赉我思成赉：原作「赖」，据《宋史》卷一三三《乐志》八改。，永绥福 
      
祉。」配位酌献《大明》：「于昭皇考，大明体神。宪章文思，宜民宜人。严父之道，陟配于天。躬行孝告，有孚于先。」 
《宋朝事实》：大观四年十一月初三日，冬祀礼毕，诏：「门下：朕绍膺骏命，祗奉燕谋，永惟置器之艰，常轸临渊之虑。躬揽万务，兹越十年，荷上帝之降康，底 生之咸遂。礼制乐作，仁洽道丰。抚五纬以宣精，翕九河而顺纪。干戈弗试，囹圄屡空。同云应尺泽之祈，甘露协中台之瑞。三登既格，六府允修。昭受闳休，敢忘大报 是用率循彝典，称秩上仪，乘景至之熙辰，备星陈之法驾。祼献清庙，初蠲饎以揭虔；竭款紫坛，遂钦柴而展采。推本烈祖，对越昊穹，表洁纯牺，荐诚苍玉。于时协气充塞，高灵宴娱，肃然精意之通，纷若美祥之下。惇崇元祀，属熙事之涓成；申宥眚灾，宜湛恩之诞布。可大赦天下。于戏!一人有庆，既敷锡于蕃厘；庶政惟和，其永绥于极治。尚赖辅弼励相，官师交修，增隆不拔之基，益固无疆之祚。」 
政和六年闰正月十二日，大晟府言：「神宗皇帝尝命儒臣肇造玉磬，藏之乐府，(允)[久]不施用。乞令略加磨砻，俾与律合，并造金锺，专用于明堂，以荐在天之神。」从之。 
七年四月十八日，礼制局言：「谨按《诗》称郊祀天地而继以宗祀文王，经称郊祀后稷而继以宗祀文王，《周礼》祀大神
示而继以享先王。然则祀大神者，圆丘也；祀大示者，方泽也；享先王则明堂在其中。三者备矣，而后事神示祖考之礼成。然非一日而能 ，盖圆(兵)[丘]必俟冬至，方泽必俟夏至，明堂必俟季秋，千数百载，斯礼弗备。今圆坛、方泽继展上仪，而明堂肇新，宗祀之期，理不可缓。伏请夏祭大礼后，季秋亲祀明堂，以称陛下昭事神示祖考之意。」又言：「谨按《礼记》，祀大神于冬至，祀大示于夏至，乃有常日，无所事卜。季秋大享帝，以先王配，则有常月而未有常日，所谓卜日者，卜其辛尔。万物萌于甲，新于辛，故社用甲，郊用辛，以见成功必 
      
归诸天也。礼不卜常祀而卜其日，盖月有上辛、次辛，谋及卜筮，所以极严恭之义也。伏请明堂大享以吉辛为正。」又言：「昨夏祭前一日，宿方泽内殿致斋，太庙、景灵宫冬祀既已亲祀，将来宗祀明堂，伏请依夏祭内殿致斋，前一日斋宿大庆殿。」又言：「《周礼》『祀昊天上帝则大裘而冕，祀五帝亦如之，享先王则衮冕』。祀昊天上帝则郊祀是也，享先王则宗祀在其中。盖于大裘举正位以见配位，于衮冕举配位以见正位，以天道事之，则举卑明尊；大裘象道，衮冕象德，明堂以人道享上帝，与郊祀异，伏请明堂服衮冕。」又言：「谨按《礼记》『莞簟之安而蒲越、槁鞂之设』，释者谓下筦上簟，祭天则蒲越、槁鞂。汉旧仪，祭天用六彩绮席六重。高帝配天用绀席。成帝初，丞相〔匡〕衡等言其非是，遂用槁鞂。东汉用莞、簟，晋江左用蒯，隋祭天用槁鞂，配帝用蒲越。唐麟德诏改用裀褥，《开元礼》《开宝通礼》上帝用槁鞂，配帝用莞、簟。景德中，孙奭请席皆加褥。庆历祀仪，上帝以黄，配帝以绯。元丰中，从有司之议，始不设褥于明堂神席之上，又以莞代蒲越、槁鞂。今郊祀正位设蒲越，明堂正、配位并莞，盖取《礼记》所谓莞簟之安、明堂以人道享上帝故也。然莞、簟自是两物，故曰下莞上簟。《周礼》祀先王亦无单用莞、簟之文，今既取《礼记》莞簟之安，乃止用莞而不设簟，未尽礼意。况郊用特而明堂用牛、羊，郊用匏爵而明堂用玉爵，其余豆、登、簠、 
      
夏祭方泽，两圭有邸与黄琮并用。将来明堂大享，苍璧及四圭有邸亦合并用。」又言：「谨按《周礼》：『王搢大圭，执镇圭。』盖镇圭显诸仁，大圭藏诸用。《开元礼》、《开宝通礼》，明堂亲祠皆搢镇圭，非古也。元丰以来，谓觐礼奠圭于缫上。诸侯朝见天子奠圭，则天子祗事 俎、尊、罍并用宗庙之器，但不设彝不祼，则藉神席亦合尽用人情所安。兼东汉犹用莞、簟，晋、宋以后始单用莞，盖循袭之误。伏请明堂正、配位并依礼经用莞、簟。」又言：「《周礼》以苍璧礼天，又曰：『四圭有邸，以祀天，旅上帝。』盖苍璧以象体，四圭有邸以象用，然于苍璧言礼，于四圭有邸言祀。说者谓礼神在求神之初，祀神在礼神之后，盖一祭而并用也。伏(事)上帝，亦当奠圭于缫上，遂奠镇圭而执大圭。今圜丘、方泽，执元圭则搢大圭，执大圭则奠元圭。礼经，礼大神示、享先王如一，伏请明堂亲祠如上仪。」又言：「明堂亲享，正、配二位，每位合用笾二十六，豆二十六，簠八，簋八，登三，铏三及柶盘一，神位席一，币篚一，祝篚一，玉爵一及坫，瑶爵一及坫，牛鼎一，羊鼎一，豕鼎一，并局匕、毕茅幂俎六，太尊二，山尊二，着尊二，牺尊二，象尊二，壶尊六，皆设而弗酌。尊加幂。牺尊五，象尊五，壶尊五，牺罍五，象罍五，壶罍五，加酌幂。御盘匜一，并篚、勺、巾。饮福受黍豆一，玉饰。饮福受胙俎一。亚献、终献盥洗罍一副，并篚、勺、巾。亚、终献爵洗罍一副，并篚、勺、巾，神厨鸾刀一。」又言：「伏见 
      
宗庙用九鼎，其三为牲，其六为庶羞。谨按《周颂 我将》祀文王于明堂，曰『我将我享，维羊维牛』，此以人道享帝也。以此考之，则(堂)[明]堂所用牲而已，其庶羞之鼎不当设焉。何则 宗庙专享祖考而明堂以配上帝，故宗祀之礼，方于郊则为文，方于庙则为质。为其文也，故三牲备陈；为其质也，故庶羞不设。然则庶羞之不设，以尊上帝故也。谨按元丰郊庙奉祀礼文，明堂牲牢，正配各用牛一、羊一、豕一。伏请宗祀止用三鼎而不设庶羞之鼎，其俎亦止合用六焉。」又言：「看详宗庙祭祀五齐三酒，有设而弗酌者，有设而酌者。设而弗酌，若《酒正》所谓『以法共五齐三酒以实八尊』是也；设而酌，若《司尊彝》所谓『醴齐缩酌醴：原作「礼」，据《周礼注疏》卷二○改。，盎齐涗酌，凡酒修酌』是也。《明堂位》曰：『泰，有虞氏之尊；罍，夏后氏之尊；着，商尊；牺象，周尊。』盖尊以世之远近为序，故致齐以次实之也。《聘礼》曰：『壶设于东序北上，以并南陈，醙、黍、清皆两壶。』盖醙、黍、清，三酒也。《诗》亦曰『清酒在壶』。此三酒实之壶尊也。《礼器》曰『庙堂之上，罍尊在阼，牺尊在西北』，实酌齐之尊也。又曰『君西酌牺象，夫人东酌罍尊』，此初献酌酒之位也。《酒正》曰『大祭三贰，中祭再贰，小祭一贰』，此酌尊皆有贰也。然以五尊五齐，则壶尊实三酒可知矣。以酌齐之尊在阼阶之上，则酌酒之尊在阼阶之下可知矣。盖古者宗庙行九献之礼，君与后各四，而诸臣一献以终之，故谓之九献。终献之酌，酒是也。 
      
王安石谓五齐以神事之，三酒以人养之，若止酌齐而不及酒，非所以全事养之义。三献之礼虽略于古，而齐酒之酌不可偏废，则初献酌醴，亚献酌盎，终献酌酒，而九献之义备焉。然而夏之尊曰罍，周之尊曰牺象，《记》言罍尊在东，牺尊在西，此周礼也。周本先代之器，故初献酌牺；后异代之器，故亚献酌罍。今太庙、明堂之用，皆异代器也，当以近者为贵，酌尊用牺象可也。若夫设而不酌之尊，宜以世之先后为次而实之。伏请明堂以太尊实泛齐，山尊实盎齐，牺尊实缇齐，象尊实沉齐沉：原作「汛」，据《宋史》卷一○一《礼志》四改。，壶尊三酒，皆为不酌之尊。又以牺尊实醴齐为初献，象尊实盎齐为亚献，并陈于阼阶之上，牺在西而象在东。壶尊实清酒为终献终：原作「亚」，氢《宋史》卷一○一《礼志》四改。，陈于阼阶之下，皆为酌尊。三其二以备乏少，此大祭之礼也。然三酒必酌清酒者，先儒以清酒为祭礼之酒，其说然矣。」又言：「《周官》大司乐分乐而序之以祭以享以祀。冬日至于地上之圜丘奏之，若乐六变，则天神皆降；夏日至于泽中之方丘奏之，若乐八变，则地示皆出；于宗庙之中奏之，若乐九变，则人鬼可得而礼。盖天神、地示、宗庙以声类求之，其用乐各异焉。又按《孝经》称：『郊祀后稷以配天，宗祀文王于明堂以配上帝。』盖尊祖配天者，郊祀也；严父配帝者，明堂也。郊祀以远人为尊，故尊祖以配天；明堂以近人而亲，故严父以配帝。虽尊祖以天道事之，严父以人道事之，然 
      
配天与配上帝，所以求天神而礼之，其义一也。则明堂宜同郊祀，用礼天神六变之乐，以天帝为尊焉。故《易》之《豫》以作乐崇德，必曰荐之上帝以配祖考也。若宗祀配上帝而用宗庙九变之乐，所以礼神者，非其义矣。且明堂之祀，以经考之：《我将》之诗曰『维羊维牛』，则以人道享上帝而用三牲也。惟用三牲，故豆、登、簠、俎、尊、罍、玉、爵并用宗庙之器。然明堂以配上帝，稽《周官》禋祀之礼，与宗庙异。若礼以苍璧，祀以四圭有邸，币放器色，燔燎升烟，大神不祼，所以享上帝者皆因象类，则宗祀大享用天神六变之乐，荐之上帝，以配烈考，于礼为宜矣。今明堂大乐，欲乞宫架赤素用雷鼓、雷鼗。」又言：「圜丘、方泽，各有大乐宫架，自来宗祀明堂，就用大庆殿大朝会宫架。今明堂肇建，合行创置。」又言：「谨按皇佑已来，以大庆殿为明堂，奏请致斋于文德殿，礼成受贺于紫宸殿。今明堂肇建，合于大庆殿奏请致斋，礼成于文德殿受贺。」又言：「谨按皇佑已来，明堂当一郊，故诣太庙、景灵宫行礼，陈法驾卤簿。回宿文德殿，即转仗自宣德门陈列，南至天汉桥。今明堂郊享后次年行礼，故不诣太庙、景灵宫，即车驾不出皇城，惟列仗于宣德门外，所有卤簿仪仗更不排设。」又言：「《周礼》夜三鼜以号戒，今奏严是也。乘舆宿斋，其仪卫本缘祀事，其奏严本缘警备。国朝之制，警严并列于逐顿宫门外。仁宗诏明堂直端门门：原作「明」，据《宋史》卷一○一《礼志》四改。，而奏严于外， 
      
恐失静恭之意，于是斋夕权罢。今明堂肇建于寝之东南，不与端门直，将来宗祀大庆殿斋宿，皇城外不设卤簿仪仗，其警场伏请列于宣德门内大庆殿门外。」又言：「自来明堂亲祀则寓于大庆殿，有司行事则寓于端诚殿。窃惟王者礼上帝，以天道事之，则于郊冬至而配以祖；以人道事之，则于明堂于季秋而配以祢。因其象类，义盖不可胜穷。今既于季秋而配以祢，缘有司行事乃寓之于郊，诚恐未尽礼意。伏请非亲祠岁，有司行事亦于明堂，庶以极人道事之之义。」并从之。 
五月十八日，御札曰；「燕及皇天，礼寔严于大享；率时昭考，孝莫重于宗祈。比稽治古之隆，肆考合宫之壮。相方视祉，于国之阳；面势饰材，循周之旧。裒对四时之序，甄陶二气之和。达乡重檐，合六经之坠绪；方舆圜盖，是兴万世之闳摹。永观厥成，不愆于素，顾岂人谋之可致，兹惟帝命之不违。爰念紫坛，暨于泰圻，屡格燎烟之毖，既修瘗祀之专，永为继志述事之图，敢后严父配天之举!况明灵之孚佑，方符瑞之旁臻。其图太室之仪，用卜秒秋之吉。侑登祢庙，对越上穹。宾延五府之神，祗荐九州岛之味。具申报本，斯昭万宝之成；诞示宁亲，以教诸侯之孝。亶孚有众，咸告前期。朕以今年季秋宗祀于明堂。咨尔有司，各扬乃职，相予肆祀，罔或不恭。」 
七月二十八日，诏季秋大享明堂登歌，并用道士。 
八月十二日，内出御制宗 
      
祀明堂及亲祠五室奠币、酌献乐曲九章，其余饮福等三章，令学士院撰进。 
十七日，诏以二十四日于明堂习仪，余按严更、警场、雅乐、阅素队并罢。 
十八日，手诏：「宗祀明堂以配上帝，后世循沿末习，配于六天，而又 以 神从祀，违经失礼，渎神为甚。昔我烈考，下诏改革，是正礼经。今肇禋明堂，并依先帝诏旨，从祀悉罢。明堂五室，不可虚设，考之《周书》，有『大裘而冕』与『设大次、小次』之文，则义当亲祠而不废。有司议来上，嘉从其说，已降指挥，亲祠五室，革末世渎神之陋，上承先帝已行之旨，而协周人享帝之恭。」先是，八月八日，礼部尚书许光凝等奏凝：原作「疑」，据《宋史》卷一○一《礼志》四改。：「奉诏议明堂五室祀五帝。按《礼记 月令》：『季秋大享帝。』说者谓『大飨者， 祭五帝也。』《曲礼》：『大享不问卜。』说者谓『祭五帝于明堂，莫适卜也』。《周官》太宰『祀五帝则掌百官之誓戒，与其具修』。说者谓『祀五帝于四郊及明堂』。而王安石以谓五帝者，五精之君，昊天之佐也。惟其为五精之君，故分位于五室；惟其为昊天之佐，故与享于明堂。自周以还，遭秦绝学，士之所见无复全经。神宗皇帝(废)[发]德音，下明诏，唯以英宗配上帝，而悉去从祀群神。陛下稽古有作，取成于心，肇新宏规，得其时制，爰即季秋，肆躬大享。位五帝于其室，既无以祢 配之嫌；止祀五帝，又无 神从祀之黩。永为善继，是谓达孝。然则神考黜六天于前，陛下正五室于后，其揆一也。」故有是诏。 
      
二十五日，诏将来宗祀大礼，更不设辂。 
二十六日，诏明堂行礼，并依《五礼新仪》外，其礼制局议定所降指挥并礼例，有合添入《新仪》者，令太常寺修定。太常寺言：「仪注内乘舆出称警跸，伞扇侍卫如常仪，今贴去『称警跸』字。奠玉币右文化俗之舞。今改作宁亲昭事之舞。进熟威功睿德之舞，今改作日靖四方之舞，户部、兵部、工部尚书捧俎，今改作工部、兵部、户部尚书捧俎。先荐牛，次荐羊，又荐豕，今改作先荐豕，次荐羊，又荐牛。」并从之。 
九月六日，宗祀明堂，以皇弟燕王俣为亚献，越王戚为终献。 
十二月十八日，诏每岁季秋大享，亲祠明堂，其罢有司摄事。 
八年四月二十七日，诏：「朕肇建合宫，秩秩元祀。既右烈考，以配上帝，载修国典，参质时令，季秋大享，岁所常行，朕将躬执笾豆，承神致孝。自今以始，着为定制。惟先王之世，大礼必简，观天下之物，无以称其德，则以内心为贵，帝亲之奉，其敢弗钦!而明堂近在宫城，秋享实荐时事，行之久远，宜极简严。其每岁秋季亲祠，如孟月朝献礼，更不差五使仪仗等。其合行事件，令所属条具申请。」 
六月八日，太常寺上季秋亲祠大享明堂仪：「皇帝散斋七日于别殿，致斋三日于内殿，有司设大次于斋明殿，设小次于明堂东阶下。祀日，行事、执事、陪祠官立班殿下，东西相向。皇帝服衮冕，太常卿、东上合门官、太常博士前导。礼部侍郎奏中严外办，太常 
      
卿奏请皇帝行礼。太常卿奏礼毕，礼部郎中奏解严。其礼器、牲牢、酒馔、奠献、玉币、升烟、燔首、祭酒、读册、饮福、受胙并乐舞等，并如宗祀明堂仪。其行事、执事、陪祠官，并前十日受誓戒于朝堂。行事、执事官致斋三日，前一日并服朝服立班、省馔，祀日并祭服。陪位官致斋一日。祀前二日，仍奏告神宗皇帝配侑。」从之。 
十三日，太常寺言：「明堂大享，以吉辛日为正。太史局选到九月二日，其日系宣仁圣烈皇后忌前一日，已系祀毕，兼别无吉辛，望依太史局所定。」从之。 
八月十九日，诏：「每岁季秋亲祠明堂，比附宗祀大礼，参酌差官。行事官并选近上职位人充，余应吏部差者，尽从朝廷差人。」 
二十日，诏：季秋大享明堂，以太师蔡京为礼仪使，以太宰郑居中视涤濯，以嘉王楷告洁。楷以提举皇城司职事当宿卫辞，遂命郑居中告洁、视涤濯。 
九月二日，大享明堂，以皇弟燕王(娱)[俣]为亚献俣：原作「娱」，据《宋史》卷二四六《宗室传》三改。，越王戚为终献。宣和元年九月八日大享明堂、二年九月十三日、三年九月十日、四年九月五日、五年九月十一日、六年九月八日、七年九月十三日，岁皆亲祀明堂「岁皆」句原无，据《宋史》卷一○一《礼志》四补。。 
宣和三年九月十一日宣和：原无，据《宋史 宰辅表》，王黼为太宰在宣和年间，因补。，太宰王黼等言：「陛下肇建合宫，岁严宗享。今岁天宇清霁，祗肃寅恭，弗御小次。奠玉之初，有 鹤翔集空际，从以羽物，乞拜表称贺，宣付秘书省。」从之。《宋朝事实》：享明堂毕，诏：「门下：祗承于帝，膺骏命者必昭大服之诚；对越在天，竭孝思者必谨肇禋之举。乃眷度筵之制，久隳考室之文。若昔大猷，称秩元祀。规天矩地，遹追三代之隆；负阴抱阳，裒对一堂之 
      
上。八牖以达八方之气，四阿以旋四序之和。丕应旁臻，珍祺绍至。灵台底历，星占出柳之符；农扈储祥，鬯协维秠之荐。帝省山则隆拣来于灵壑，岳修贡则文石拟乎龟书。方程属植之功，已放司空之辟。是翳神策，匪直人谋。爰熙大室之崇，大飨肃霜之吉。右尊祢庙，严配昊穹。四海会同，用继皇佑肇基之志；五位时序，益增元丰垂裕之光。工祝告亲制之辞，备乐奏躬修之律。骏奔在庭者，皆知秉德；祗栗于位者，无有违心。苾苾芬芬，齐诚永格；沿沿属属，神保是临。方祲典之涓成，既繁禧之显被，其敷惠术，诞霈恩纶。内均四守之微，外浃万邦之众。可大赦天下。于戏!上天孚佑，获承帝亲并享之休；下国骏彪，敢后福禄攸同之锡!畴咨遐迩，共对荣怀。」
 礼 宋会要辑稿 礼二四 明堂制度 
      
明堂制度
徽宗政和五年，上将建明堂，七月十日，手诏曰：「孝莫大于严父，严父莫大于配天。远而尊，故配祖于郊；近而亲，故严父于堂。今三岁一郊，佑我烈祖，而宗祀明堂，以配上帝，寓于殿寝，礼盖云阙。朕嗣承元烈，君临万邦，罔极之怀，欲报无所，夙兴夜寝，靡遑宁处。崇宁之初，尝诏建立，去古既远，历代之模无足循袭。朕万几余闲，黜诸儒臆说，刺经稽古，度以九筵，分其五室，通以八风，上圜下方，参合先王之制，心庶几焉。相方视址址：原作「此」，据《宋史》卷二○一《礼志》四改。，于寝之南，僝工鸠材，自我作古，以称朕昭事上帝、率见昭考之心。咨尔中外，其体至怀。」 
八月六日，诏：修建明堂，布告大廷，奏告天地、宗庙、社稷、宫观、诸陵及五岳四渎。 
十二日，诏移秘书省于他所，以其地为明堂。以杭州观察使陈彦言，明堂基宜正临丙方稍东，以据福德之地，故有是诏。 
十五日，手诏：「明堂之制，自三代以还，有为之君虽欲稽法先王，终不能如古。盖违经循俗，惑于众说，失其旨意。朕永惟严父飨帝之礼尚阙未备，取《考工》所记 
      
载工：原存「所」字左部，据《宋史》卷一○一《礼志》四改。，考其互见之文，得其制作之本。命工伻图，莫不备具，无不合。夏后氏曰世室，堂修二七，广四修一，五室三四步四三尺，九阶，四旁两夹窗「两」下原有「旁」字，据《宋史》卷一○一《礼志》四删。。考夏后氏之制，名曰世室，又曰堂者，则世室非庙堂。修二七，广四修一，则度以六尺之步，其堂修十四步，广十七步之半。又曰五室三四步四三尺者，四步益四尺，中央土室也；三步益三尺，木、火、金、水四室也。每室四户，户两夹窗，此夏后氏之制也。商人重屋，堂修七寻，崇三尺，四阿重屋。商人名曰重屋而又曰堂者，非寝也。度以八尺之寻，其堂修七寻。又曰四阿重屋者，阿者屋之曲也者：原无，据《宋史》卷一○一《礼志》四补。，重者屋之复也，则商人有四隅之阿，四柱复屋，则知下方也。周人明堂，度以九尺之筵。三代之制不相袭，夏曰世室，商曰重屋，周曰明堂，则知皆堂也。东西九筵，南北七筵，堂崇一筵，五室。凡堂二筵者，九筵则东西长，七筵则南北狭，所以象天，则知上圜也。夏、商、周之名虽不相袭，其制则一，唯步、寻、筵广狭不同而已。《考工记》所言三代之制，亦各互见。朕万机之暇，取夏氏益世室之度，兼商人四阿重屋之制，从周人度以九尺之筵，上圜象天，下方法地，四户以合四序，八窗以应八节，五室以聚五行，十二堂以听十二朔。九阶、四阿，每室四户，夹以八窗，兼三代之制，黜诸儒之臆说。飨帝严父、听朔布政于一堂之上，于古皆合，其制大备。宜令明堂使司遵图建立，以称朕意。布告中外，咸使 
      
闻知。」于是内出明堂小样于崇政殿，集百官宣示，命太师、鲁国公蔡京为明堂使，宣和殿学士蔡攸讨论指画制度，显谟阁待制蔡儵、蔡鈆、殿中监宋 参详。明堂使蔡京言：「三代之制，修广不相袭，夏度以六尺之步，商度以八尺之寻，而周以九尺之筵，世每近，制每广。今若以二筵为太室，方一丈八尺，则室之中设版位、礼器已不可容，理当增广。今从周之制，以九尺之筵为度，太室修四筵，三丈六尺。广五筵，四丈五尺。共为九筵。木、火、金、水四室各修三筵，益四五，三丈一尺五寸。广四筵，三丈六尺。共七筵，益四尺五寸。十二堂古无修广之数，今亦度以九尺之筵。明堂、玄堂各修四筵，三丈六尺。广五筵，四太五尺。左右 各修广四筵。三丈六尺。青阳、总章各修广四筵，三丈六尺。左右 各修四筵「修」下原有「广」字，据《宋史》卷一○一《礼志》四删。，三丈六尺。广三筵，益四五。三丈一尺五寸。四阿各四筵，三丈六尺。堂柱外基各一筵基：原作「其」，据《宋史》卷一○一《礼志》四改。，九尺。堂总修一十九筵，一十七丈一尺。广二十一筵。一十八丈九尺。」诏悉从之。先是，崇宁四年七月二十七日，宰臣蔡京等进呈库部员外郎姚舜仁请自国丙巳之地建明堂，缋图以献。《九朝长编纪事本末》：崇宁四年八月丁亥，库部员外郎姚舜仁言：「伏闻神宗皇帝尝诏侍臣，欲考古三雍之制，开明堂、辟雍，以发政施仁，其初志盖将以追配黄帝、三代之治。元佑纷攘之后，纪纲法度靡复存者。陛下天纵之圣，独见于昭旷之先，而执政大臣相与发明神考之遗训，肇建外学，规创辟雍，而弦诵之音 于天下，兹盛德之举也。」又曰：「今陛下恢复先烈，搜讲上仪。体虞庠之制，立近郊之学；即丁未之方，申辟廱之教。与夫区区之汉、唐增焕祈年之馆，大营避暑之宫，万万相辽矣。臣伏愿陛下上规黄帝、三代之遗制，下采《戴礼》经传 儒之硕论，即国之东丙巳之地，正明堂之大礼，革皇佑权宜之设，定崇宁不刊之规，具大驾之 
      
于盛仪，则烈祖在天罔不来格，上帝时歆罔不顾諟。陛下虽未及登封泰、华之颠，禅地汾阴之北，而横经四学，阅礼三雍，临壁水以 群英之纲，御明堂而受四海之贽，顾不盛哉!」又曰：「臣谨参考古礼，绘成图式以献。其制中为一堂，上设重屋，太室居中，四阿重屋，四门四堂，各为一室，共八空以通八方，以拟八封。外辟四门，以示明四目、达四聪之义。四面各为五门，以应五行。皆法《礼记 明堂位》之文。堂修十四步，其广十四步二分步之一，应《周官》世室之制。其崇九尺，以应《周官》一筵之数。门堂取则于正堂三之二，其修九步三分步之一，其广十一步三分步之二。其门堂各为一室，取则于门堂三之一。其修三步十分步之一，其广三步六十八步之五十三。室居中，其修四步，其广四步三分步之二。四阿重屋各为一室，其修三步，其广三步二分步之一。每室为四户，以法四时。四旁为八窗，以象八节。皆法三代之制。总而计之，凡九室象九州岛，三十六户以法三十六旬，七十二牖以应七十二气。九阶以用天之道九，上圆下方以体天地之形，四隅无壁以法皇道之四达，户设而不闭以示不藏。室覆以茅，贵其质也。东序西序，合二百一十有六，干之策也。验之于古则有稽，参之于礼则不悖。奢不至靡，俭不至陋。号为崇宁明堂定制之图。爰汉历唐，兹礼殆废，举而行之，意在今日，千载一时，超绝邃古。臣愚妄议典礼，死有余地。」 卤簿，备五辂之礼容，俾夫旗物舒布于国门， 吹徐引于驰道，万国诸侯咸觌于缛礼，四方宾客咸 
上曰：「先帝尝欲为之，有图见在禁中，然考究未甚详。」京曰：「明堂之制，见于《礼记》、《周官》之书，皆三代之制，参错不同，学者惑之。舜仁留心二十余年，始知《周官 考工记》所载三代之制为文各互相备，故得其法。今有二图，其斋宫一悉南向，一随四时方所向。」上曰：「可随四时方所向，仍令将作监李诫(司)[同]舜仁上殿。」 
八月十六日，李诫、姚舜仁进《明堂图》，上谓诫等曰：「圣人郊祀后稷以配天，配以祖，宗祀文王于明堂，配以考，两者当并行。明堂之礼废已久，汉、唐卑陋不足法，宜尽用三代之制，必取巨材，务要坚完，以为万世之法。」遂依舜仁等所奏《明 
      
堂图议》营建，唯不得科率劳民。仍令学士院降诏，曰：「朕若昔先王飨帝之义，严父之礼，布政之居，夏有世室，商有重屋，周有明堂，对越在天，以孝以享。朕承祖宗积累之绪，永惟先帝盛德休烈，惧无以称，而宗祀之报尚或阙焉，中夜以兴，怵惕靡究。比诏有司，审嘉论定，具图来上，于礼有稽。追三代之坠典，黜诸儒之异说，作而成之，庶几乎古。朕将秩礼祗载，昭事上帝，佑我烈考，敛时五福，用敷锡于庶民。有姚舜仁所奏《明堂图》，可依所定营建。」《九朝长编纪事本末》：仍诏：「明堂功力浩大，须宽立期限营建，俟过来年丙戌妨碍外，取旨兴功。仍令胡师文、梁子美各于本部出材木处，据合用造成熟材，搬辇上京。其见役工可权罢。」胡师文，淮南发运；梁子美，河北都运。《实录》但云诏修建明堂，俟过来岁兴役，不显因由，今用诏旨删修。八月二十四日，初下诏修建。 
十月二日，蔡京等进呈修营明堂申请，上曰：「朕事天地有南北郊之礼，备矣，惟严父配天未有其所。前此以大庆殿权设幄次为明堂，且大庆殿乃大朝会受贺之所，岂可为严配之地 」京曰：「古人云明堂、路寝，其制一也。谓其制之同，非谓路寝即明堂也。《孟子》载齐王曰：『人皆谓我毁明堂，毁诸 已乎 』孟子对曰：『王欲行王政，则勿毁之矣。』齐去三代之制未远，即别名曰明堂，又曰可毁，即非因路寝为明堂可知。」修建明堂讨论指画制度蔡攸言：「明堂五门并诸廊结瓦等，三代别无制度，汉、唐或盖以茅，或盖以瓦，或以木为瓦，以夹纻漆之，其制不同。今酌古之制，适今之宜，盖以素瓦，而五门用琉璃缘里，及顶盖
      
鸱尾缀饰之物，并以琉璃，庶文质得中。」诏从之。仍用铜火珠。又言：「宫殿四角垂铃，古未尝有，唯《汉武故事》神宇椽首皆作龙首衔铃，无所经据，后世唯道释祠宇往往用之。今明堂稽古制作，咸有法式，角铃不当复用。至于鸱尾，亦起汉武时，以海中有鱼虬尾似鸱，作象于尾以厌火祥。至唐永徽，乃施于明堂，合用鸱尾。然屋大脊高，鸱尾崇必踰丈，若更施拒鹊，或恐太高，风雨易损。欲乞明堂鸱尾不施拒鹊，其门廊即随宜施用。」又言：「明堂之制，上圜象天，下方法地。《易》曰『天玄地黄』，古者取象，各以其类，故《周官》以苍(壁)[璧]礼天，黄琮礼地。今明堂用瓦，上圜纯青，下方纯黄，取象其色，而合三代用苍(壁)[璧]、黄琮之意。五门即用琉璃缘里。」又言：「明堂下方法地，副 用黄琉璃结瓦，盖天玄地黄即无间色。脊与鸱尾当纯用黄。」诏悉从之，惟迭脊鸱尾上皆以青，下纯用黄，砌地用五色石，各随其方之色。又言：「明堂栏楯柱端所饰之物，于历代无所稽考，恐合随宜仿古文鹿或辟邪之象，以铜为之，庶可持久。而明堂设色制度，考之于古，唯夏后氏世室曰盛以蜃灰垩墙而已，然不言画缋之制也。《周官》缋事杂五色，东方曰青，南方曰赤，西方曰白，北方曰黑，天谓之玄，地谓之黄。杂四时五色之位以章之，谓之巧。故汉、唐以来，明堂四向各随其方之色。伏乞如周缋事之制，明堂设饰杂以五色，而各以其方所尚之色为主。五 
      
室皆如之，太室以黄而各以相生之色因之，如东方青而仍以墨。上圜象天，以玄色为主而以青次之。八窗、八柱上施以绿，盖青、黄间色为绿，以应天地之气交也。国朝以火德王，所尚者赤也，当以赤为本。今堂、室、柱、门、栏、楯并饰以朱，则远以合三代之制，近以协所尚之色。」又言：「修造法式，殿基用石螭首。此于历代无闻，唯唐有起居郎、舍人秉笔随宰相入，分立殿下，直第二螭首，和墨漓笔，皆即坳处，时号螭头。舍人殿设螭头，盖见于近世，其制非古，不可施用。」诏悉从之。 
又诏讨论明堂基作三级及改制火珠制度。攸言：「谨按尧舜堂高三尺，土阶三等。《考工记》周明堂崇一筵，《吕氏春秋》周明堂茅茨蒿柱，土阶三等。既一筵而阶三等，则知堂三级，每级三尺，故后世有龙墀、沙墀、丹墀三墀之称。欲乞堂为三级，每级崇三尺，共为一筵，如周之制，其广狭随宜。火珠之制不见于三代，自唐证圣重建明堂，凡高二百九十四尺，为三层，上施宝凤，俄以火珠代之，此不足法。今明堂之制，上圆象天。《易》曰『干，天也，干为龙』，又曰『云从龙』，欲乞改火珠为云龙之象。」诏悉从之。 
又诏：「明堂南门之内所余地一十五丈有余，宗祀乐舞已占一十五丈，而行事、陪祠文武班列及其它仗卫之类无地可容。今明堂近增两墀三级，其一层增基依旧一筵外，余四面第二、第三层并以四筵之数，基址稍移向北，与东、西、北三面墀 
      
前所余丈尺广狭相若。应门内空地比明堂东、西、北面稍多，可更移南门近外五间，东、西二门移与青阳、总章依旧相对。」 
又诏讨论五门立戟之制，攸言：「谨按《周礼》，王者会同之舍有棘门。先儒以『棘』为『戟』。按《说文》，『戟』读若『棘』。《左传》『子都拔棘逐颖考叔』，注云：『棘，戟也。』则古者『棘』与『戟』通用。《周礼》戟门非正名为明堂，然先王之时，朝觐会同之门乃有戟。汉文帝入未央宫，有持戟卫端门者，武帝居前殿则植戟，晋崇福门有鸡鸣戟，《周礼》戟门之制也。隋、唐宫门列戟二十四，国朝因之。元丰中，诏天兴殿本以钦奉天神，更不立戟。窃详戟所以自卫，今明堂飨帝严配，三代无立戟之制。」诏明堂青阳、总章、平朔及应门并不立戟。于是五室、十二堂、八窗、三十六柱，皆有成式矣，独改玄堂为平朔，门亦如之。乃以敷佑门曰左敷佑，左承天门曰右敷佑，右承天门曰平秩，更衣大次曰斋明殿。其明堂青阳、总章、玄堂、金、木、水、火、太室及五门，并御书大字牓之，宣示百官。 
又诏讨论 庭所植之木，攸言：「大司徒以天下土地之图周知九州岛之地域，制其畿疆而沟封之，设其社稷之壝而植之，各以其野之所宜木，因以名其社，殆与夏后氏以松、商人以 、周人以栗同意。然而外朝所植有九棘焉，有三槐焉。盖以棘之为木，其华白，义行之发也；其实赤，事功之实也。棘在外以待事，故左九棘孤卿大夫位焉，右九棘公侯伯子 
      
男位焉。槐之为木也，其华黄，中德之畅也；其实玄，至道之复也；文在中，含章之义也，故三公位焉。则其所植，谓无所寓之义，可乎 臣尝即《诗》推之，『植之榛栗，椅桐梓漆，爰伐琴瑟』，以见宫中所植者，皆可备礼乐之用也；『在彼杞棘』，则况刚实之令德；『其桐其椅』，则况柔良之令义；以至『有栲有杻』，则况强忍之材；『有杞有李』，则况养人之材。凡此者，亦莫不有所寓之义焉，矧明堂所植之木乎 且明堂者，政教之堂也，于斯宗祀以配上帝，以教天下之孝，政之使正，孝之使效，孰有大于斯者，则所植之木尤不可无所寓之义也。臣谨按《书》以《梓材》名篇，《考工记》以梓人名官，凡以梓为木之王。《商武》以《松柏丸丸》，盖松 者，圆实之材，为众木之长，犹公为百官之长也。而桧， 叶松身，其叶与身皆曲而会之。庄子曰：『受命于天，唯松、 独正，桧兼松、 之美而又土地所宜。』臣以谓明堂当植梓及松、 之木，盖梓为木之王，松、 为木之长，以况王公论道之义，而桧兼松、 之美而又土之宜，庶几合古之义。」从之。《九朝长编纪事本末》：五年正月丙午，诏：「近以肇建明堂，下诸路和买材植物料，已买到者速偿其价，渐次附纲送京师，未买者并罢。其抛造工作如已造或愿输官者，依实直给价，未造者罢之。官司如敢督索，并科违制之罪。」仍诏：「明堂国之大政，即与前后劳造事体不同，应有司官属自(雷)[尝]竭力奉上，以成大功。如是修制所抽人匠，取索材料材植，如敢占吝隐讳，不即发遣应副者，监官不以官高(依)[低]，并行除名勒停，送广南远恶州军编管。」 
七年四月十九日上梁，御制文。 
二十三日，手诏：「将来明堂专以配帝严父，以伸昭事孝思之心。」 
      
于是文武百寮太师、鲁国公蔡京等五上表，恭请皇帝御明堂颁常视朔，负扆听朝，皆批荅不允。 
六月六日，诏：「明堂告成，修建所保明官属，等第推恩。」既而分三等，第一等、第二等各转一官，仍减一年磨勘；第三等各转一官。讨论参详制度官皆推恩有差。《九朝长编纪事本末》：六月戊午，太师、鲁国公蔡京进封陈鲁国公。己未，童贯加检校少傅、威武军节度使，梁师成为检校少保、兴德军节度使，宣和殿学士蔡攸为宣和殿大学士，太中大夫、开封尹王革迁三官，宣和殿学士、太中大夫盛章迁两官，显谟阁待制蔡儵、蔡鈆并为龙图阁直学士。皆以(四)[明]堂成推赏也。明堂推赏，童贯及梁师成降制，蔡攸以下别降御笔。《实录》不书贯及师成，盖疏略也，今增入之。自余转正任横行者尚多，姑从《实录》，更不一一书之。 
《萍州可谈》：崇宁初，姚舜仁献《明堂议》，以秘书少监修建明堂，专掌制度。姚议太室用茅覆，尊尧制也，竟不成。政和初，睿断天成，遂建合宫之制，不用茅，可见姚论之迂。亲祠北郊，自祖宗以来不得定议，议者多曰天子祭天地大裘而冕。传云：大裘，黑羔裘也。夏至极暑，至尊御羔裘不便，遂中辍。政和初，始定夏祭之礼。圣人之于天道，宜自得之。
 礼 宋会要辑稿 礼二四 明堂颁朔布政 
      
明堂颁朔布政
徽宗政和七年四月二十三日，手诏：「朕嗣承先志，考协礼经，肇建明堂，得其时
制。盖以钦若昊天，率见昭考，兢兢业业，惧不克歆。而末予冲人，负扆南面，以听天下，其敢遑处!将来明堂，专以配帝严父，余悉移于大庆、文德殿，以伸昭事孝思之心。」于是文武百僚太师、鲁国公祭京等五上表，恭请皇帝御明堂颁常视朔，负扆听朝。乃下诏曰：「朕嗣有令绪，遹追先猷，永言孝思，欲报之德，右我烈考，克配上帝，而宗祀明堂，久失时制。夙兴夜寐，罔敢遑宁。取成于心，稽古有作，僝工度地，不日而成，事帝飨亲，于是获考。非(持)[特]予一人之庆，亦惟 
      
尔万邦之休。若稽先王，考古成宪，孔子不去告朔之饩，孟轲勿毁行政之堂，中夜以思，诚不可废。视朔布政，可依所请；若负扆以朝诸侯，南面而听天下，厥有路寝，岂必明堂 夫成而不居，朕之所志，百辟卿士，毋复有言。」 
七月二十九日，礼制局奏，议明堂视朝听朔奏告：「臣谨按，古者朔必告庙，故《论语》称『告朔告庙，然后视朝』，《礼记》考庙、祖考庙皆祭，《国语》有月祀则告庙故也，示颁于天子者不自专，乃继述之意。孔子不欲去告朔饩羊，吉月朝服而朝，其重朝礼也如此。今太庙朔祭正合古义，如遇明堂听朔，合于太庙每室祀文奏告听朔之意。」 
议四时朝觐皆南乡：「臣谨按《礼记》，朝诸侯于明堂之位，天子负斧扆南乡而立，三公北面。盖听朔则各随其方，朝觐皆负斧扆而南乡，故经不称青阳、总章之位而独称明堂位，夫是谓坐四星之中，向明而治。伏请每朝并御明堂而南乡，朝退随月御明堂布政，闰月则居门。」 
议视朝并逐月御堂仪仗：「臣谨按黄麾大仗五千二十五人，自来大庆殿大朝会用之。今来明堂大朝会，五方各设半仗，环绕周 ，以极文物之盛。契勘黄麾仗旗帜并仗卫人袍衫抹额，其质有五方色。今来环绕周 十二堂，虽兼用五方色，令各随其方本色为当。如得允当，请下有司豫办施行。谓如东方半仗六分，青色用(用)一分，余色各一分之类。仍乞下有司审度，量地之宜排设。如地有余，即中央用黄麾大仗， 
      
车辂设于南门之外。月朔视朝并用角仗。」
  </div>
  <div class="pagination">
   <a href="宋会要辑稿_page141.html">
    上一页
   </a>
   <span>
    ...
   </span>
   <a href="宋会要辑稿_page137.html">
    137
   </a>
   <a href="宋会要辑稿_page138.html">
    138
   </a>
   <a href="宋会要辑稿_page139.html">
    139
   </a>
   <a href="宋会要辑稿_page140.html">
    140
   </a>
   <a href="宋会要辑稿_page141.html">
    141
   </a>
   <span class="current-page">
    142
   </span>
   <a href="宋会要辑稿_page143.html">
    143
   </a>
   <a href="宋会要辑稿_page144.html">
    144
   </a>
   <a href="宋会要辑稿_page145.html">
    145
   </a>
   <a href="宋会要辑稿_page146.html">
    146
   </a>
   <a href="宋会要辑稿_page147.html">
    147
   </a>
   <span>
    ...
   </span>
   <a href="宋会要辑稿_page143.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
