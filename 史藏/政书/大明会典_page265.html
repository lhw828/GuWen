<!DOCTYPE html>
<html>
<head>
    <meta charset="UTF-8">
    <title>大明会典 - 第 265 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 265 页/共 713 页</h1>
    <div class="content">青袜舄、袜以青罗為之。舄用青綺、饰以描金云龙文。皂线纯。每舄首加珠五颗
九龙四凤冠图
（见图）
束带
（见图）
褘衣
（见图）

常服

洪武三年定
双凤翊龙冠、首饰釧鐲、金玉珠宝翡翠随用。诸色团衫、金绣龙凤文。带用金玉
○四年定、龙凤珠翠冠。真红大袖衣、霞帔。红罗长裙、红褙子。冠制如特髻、上加龙凤饰。衣用织金龙凤文。加绣饰
永乐三年定
双凤翊龙冠、以皂縠為之。附以翠博山。上饰金龙一、翊以二珠翠凤、皆口衔珠滴。前后珠牡丹花二朵。蕊头八箇。翠叶三十六叶。珠翠穰花鬢二朵。珠翠云二十一片。翠口圈一副。金宝鈿花九。上饰珠九颗。金凤一对、口衔珠结。三博鬢。 【左右共六扇】 饰以鸞凤。金宝鈿二十四。边垂珠滴。金簪一对。珊瑚凤冠觜一副
大衫霞帔、衫用黄色。紵丝纱罗随用。霞帔、深青為质、织金云霞龙文。或绣、或铺翠、圈金、饰以珠。紵丝纱罗随用。玉坠子瑑龙文
四(袪去去改巽)袄子、 【即褙子】 深青為质。金绣团龙文。紵丝纱罗随用鞠衣、红色。胸背云龙文。用织金、或绣、或加铺翠圈金、饰以珠。或素紵丝纱罗并餘色随用
大带、红线罗為之、有缘。餘或青或绿。各随鞠衣色
缘(袪去去改巽)袄子、黄色。红领褾(袪去去改巽)裾、皆织金采色云龙文。紵丝纱罗随用
缘(袪去去改巽)裙、红色。绿缘(袪去去改巽)、织金采色云龙文。紵丝纱罗随用
玉带、青綺(革呈)、描金云龙文。玉事件十。金事件三。
玉花采结綬、以红绿线罗為结上有玉綬花一。瑑云龙文。綬带上玉坠珠六颗。并金垂头花板四片。小金叶六箇。红线罗繫带一
白玉云样玎璫二、如佩制。每事上有金鉤一。金如意云盖一件。两面鈒云龙文。下悬红组五、贯金方心云板一件。两面亦鈒云龙文、俱衬以红綺。下垂金长头花四件。中有小金鐘一箇。末缀白玉云朵五
青袜舄。与翟衣内制同

册宝

册用金二片。每片依周尺长一尺二寸、阔五寸、厚二分五釐。鐫刻真书。每片侧边上下有窍。用红絛联贯开闔、如今书帙之状。背各用红锦嵌护。藉以红锦小褥。册盝以木為之、饰以浑金沥粉蟠龙。用红紵丝衬里。内以红罗销金小袱裹册。外以红罗销金夹袱裹之。五色小絛縈於匣外
宝用金。龟钮、朱綬、文用篆书曰、
皇后之宝。依周尺方五寸九分、厚一寸七分。宝池用金、阔取容宝。宝匣二副、每副三重。外匣用木、饰与册盝同。中匣用金、鈒造蟠龙。内小匣仍用木、与外匣同。小匣内置一宝座、四角雕蟠龙、饰以浑金。座上用小锦褥、褥上一置宝池。用销金红罗小夹袱裹宝。其匣外各用红罗销金大夹袱覆之

皇妃冠服 【册□附】

凡
皇妃受册、助祭、朝会、则服礼服。燕居常服 【见集礼】

礼服

洪武三年定
冠饰以九翬四凤。花釵九树。小花如大花之数。两博鬢、九鈿。翟衣青质、绣翟编次於衣及裳。重為九等。青纱中单。黻领、朱縠褾(袪去去改巽)裾、蔽膝随裳色、加文绣重雉為章二等。以緅為领缘。大带随衣色。玉革带。青袜舄、佩綬
永乐三年定
九翟冠二顶。冠以皂縠為之。附以翠博山。饰以大珠翟二、小珠翟三、翠翟四、皆口衔珠滴。冠中宝珠一座。前后珠牡丹花二朵、蕊头八箇、翠叶三十六叶。珠翠穰花鬢二朵。承以小连云六片。翠顶云一座。上饰珠五颗。珠翠云十一片。翠口圈一副。金宝鈿花九箇。上用珠九颗。金凤一对、口衔珠结。金簪一对
珠翠牡丹花穰花各二朵。面花二对。梅花环、四珠环、各一对
大衫、霞帔、衫用红色。紵丝纱罗随用。霞帔深青為质。织金云霞凤文。或绣、或铺翠、圈金、饰以珠。紵丝纱罗随用。玉坠子、瑑凤文
四(袪去去改癸)袄子。 【即褙子】 桃花色。金绣团凤文。紵丝纱罗随用
(巾匊)衣、青色。胸背鸞凤云文。用织金、或绣、或加铺翠、圈金、饰以珠。燕居服用素。除黄外、餘色及紵丝纱罗随用
大带、青线罗為之、有缘。餘或红或绿。各随鞠衣色
缘(袪去去改巽)袄子、青色。红领褾(袪去去改巽)裾、织金云凤文。紵丝纱罗随用
缘(袪去去改巽)裾、红色。绿缘(袪去去改巽)。织金花凤文。紵丝纱罗随用
玉穀圭、长七寸。剡其上。瑑穀文。以锦约其下。并韜
玉革带、青綺(革呈)。描金云凤文。玉事件十。金事件三
玉花采结綬、以红绿线罗為结。上有玉綬花一、瑑宝相花文。綬带上玉坠珠六颗。并金垂头花板四片。金叶儿六箇。红线罗繫带一。玉佩二。如
中宫佩制。珩以下瑑饰云凤文、描金、上有金鉤
青袜舄、袜以青线罗為之。舄用青綺。饰以描金云凤文。皂线纯。每舄首加珠三颗

常服

洪武三年定
鸞凤冠、首饰釧鐲、用金玉珠宝翠、诸色团衫、金绣鸞凤不用黄。带用金玉犀
○又定、山松特髻假鬢花鈿、或花釵、凤冠。真红大袖衣霞帔。红罗裙。红罗褙子。衣用织金及绣凤文

册印

册用镀金银册二片。其长短阔厚、与
诸王册同。册盝饰以浑金沥粉蟠凤。其物用裹。覆皆与
诸王同
印用金。龟钮、其尺寸与
诸王宝同。文曰
皇妃之印。其餘制度、皆与
诸王同。匣皆饰以蟠凤
皇贵妃有宝、餘无宝

皇嬪冠服【册附】

嘉靖十年定
冠用九翟。次
皇妃之凤。大衫、鞠衣、如
皇妃制。圭用次玉穀文

册

册用银。少杀於
皇妃五分之一。以金饰之

内命妇冠服

洪武五年定
三品以上。用花釵翟衣。四品五品、用山松特髻。大衫為礼服。贵人视三品。以
皇妃燕居冠、及大衫霞帔、為礼服。珠翠庆云冠、鞠衣褙子、缘(袪去去改巽)袄裙、為常服

皇太子冠服【册宝附】

皇太子陪祀
天地
宗庙、及正旦、冬至、朝会、则服袞冕。 【见职掌】 从祭
社稷、及受册纳妃、亦如之。朔朢朝、降
詔、降香、进表、四夷朝贡朝覲、则服皮弁 【见集礼】

袞冕

</div>
    <div class="pagination">
<a href="大明会典_page264.html">上一页</a><span>...</span><a href="大明会典_page260.html">260</a><a href="大明会典_page261.html">261</a><a href="大明会典_page262.html">262</a><a href="大明会典_page263.html">263</a><a href="大明会典_page264.html">264</a><span class="current-page">265</span><a href="大明会典_page266.html">266</a><a href="大明会典_page267.html">267</a><a href="大明会典_page268.html">268</a><a href="大明会典_page269.html">269</a><a href="大明会典_page270.html">270</a><span>...</span><a href="大明会典_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
