<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 600 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 600 页/共 1125 页
  </h1>
  <div class="content">
   十九年十一月二十一日，臣僚言：「契勘淮南东西、荆湖等路比年宁靖，民稍复业，而户口未广，田野渐辟，而旷土尚多。惟县令最为亲民，此未有赏格可以激劝。今欲下诸路转运司，取见属县已归业人户与耕垦田亩税赋之数，委官审实，注籍申部。如一政内能劝诱人户归业、耕垦田业、添复税租，增及一倍，从本州岛保明，申运司审实，保明申省部，立定赏格；不及倍者，亦量所增之多寡，递与推赏。其不能劝诱，又致流亡荒废者，罚亦如之。」于是户部言：「增户口、措置垦辟田土，昨承指挥，立定守令岁考增亏格法，至今少有申到赏罚文状。盖缘所立格法轻重不伦，致无激劝，用心招集。谓如措置垦辟田土，增一分，知州升三季名次，县令却止升半年名次。今来官员陈请，乞立定县令一政内能劝诱民户归业、耕垦田业、添复税租增亏赏罚。本部契勘逐路抛荒田土数多，全藉守令措置，招诱人户耕垦，比之兴修农田水利尤重。若不增重赏格，开垦无缘增广。今比拟守令一任招诱措置垦辟田土赏罚格下项：知州，增谓到任之后，管属诸县开垦过见抛荒田土。一千顷，转一官；七百顷，减磨勘三年；五百顷，减磨勘二年。亏谓到任之后，管属诸县见耕种田不咤灾伤而致抛荒者。五百顷，展磨勘二年；三百顷，展磨勘一年。知县、县令，增谓到任之后，开垦过见抛荒田者。五百顷，承务郎以上转一官；承直郎以下，依条施行。四百顷，承务郎以上减磨勘三年；承直郎以下，循一资，仍减磨勘一年。愿以循资当举官者，当举官一员。三百顷，承务郎以上减磨勘二年；承直郎以下循一资。愿以循资当举官者，当举官一员。二百顷，减磨勘一年半；一百顷，减磨勘一年。亏谓到任之后，见耕种田不咤灾伤而致抛荒者。一百顷，展磨勘一年；每及百顷依此。五十顷，降三季名次；三十顷，降半年名次。一、县令到任日，具着业户口、垦辟田亩、税赋、抛荒田土实数申明，本州岛覆实，保明申转运司。知州到任，申转运司准此。转运司保明申尚书户部。一、县令每岁终岁：疑当作「任」。，具措置招诱垦辟田亩、增添税赋及有无却抛荒田土实数，交割付后官，从后官保明申州。州限半月覆实，申转运司。转运司一月保明，申尚书省户部。一、守令若权摄官，据权过月日内开垦田数交格格：疑当作「割」。。或有抛荒田土，并依正官赏罚。一、今除前项立定赏格外，如有任内于所 
      
立格外开垦田土增广数目，并许计数累赏。一、守令措置招诱垦辟田土、增添税赋等，若供具增减不实，及供申违限，乞重立条法施行。如得允当，即乞更下吏、刑部审覆施行。及乞下诸路转运司，取见属县已归业人户、耕垦田亩、税赋之数，委官审实注籍讫，先次开具，保明申部。」从之。 
二十年四月二十七日，左朝奉大夫、新差知庐州吴逵言：「请置力田之科，以重劝农之政。募民就耕淮甸，赏以官资，辟田以广官庄。自今岁始。汉制，计户口置员，则有赏员员：疑误。。今欲以斛斗定赏，必无滥赏。江浙、福建委监司、守臣劝诱土豪大户赴淮南，从便开垦田地，实为永么之利。今立定赏格，土豪大姓诸色人就耕淮南，开垦荒闲田地归官庄者，岁收谷五百硕，免本户差役一次；七百硕，补进义副尉；八百硕，补不理选限州助教；一千硕，补进武副尉；一千五百硕，补不理选限将仕郎；三千硕，补进义校尉；四千硕，补进武校尉力田出身。其被赏后，再开垦田及元数，许参选如法，理名次在武举特奏名出身之上。已上文武职遇科场，并得赴转运司应举。」从之。 
九月十九日，知庐州吴逵札子：「契勘就耕之民以力田赏格开垦田亩，便着籍为管官庄户，虑名系于官，不得自由。欲望将管官庄户只作力田户，其推赏事件，并依元格施行。」从之。 
二十二年十月十二日，诏权发遣京西路转运判官、兼提刑、提举常平茶盐等公事魏安行特转一官。以前知滁州，开垦荒田二千余顷推恩么。 
二十六年四月二十七日，户部言：「淮南人户未耕官田，已降指挥，展限三年开垦。今欲下本路州县，出暝晓谕人户，将本户内已请射未耕种官田，限二年尽行开垦耕种。如限满有未种田亩，即许诸色人 佃，限实时给付。其京西路，若有似此去处，亦乞依此。」从之。 
六月十五日，吏、户部言：「荆湖北路见有荒闲田甚多，亦皆膏腴，佃耕者绝少。欲下本路转运司，应干系官等闲田，行下所部州县招诱，不以有无拘碍之人，并许踏逐，指射请佃。不限顷亩，给先投状之人。自承佃后，与放免租课五年。其送纳租课、应副牛种等，并依京西路已得指挥施行。仍令四州制置司行下逐路转运司晓谕，如愿往湖北请佃开垦官田人户，亦仰实时给据，津发前去。其放免租课等，依此施行。守令招诱户口，令本路监司取其能者，保明推赏。内有不职之人，按劾取旨责罚。」从之。 
二十九年十二月十六日，直敷文阁、淮南东路转运副使魏安行言：「淮东州县闲田甚多，今欲劝诱民户增广力田，先次条画下项：一、乞将本路招诱到人户先支借口粮，次给农具、牛器、种子，盖造住屋，筭计所直，俟种田见利，立定分数，逐年次第还官。并令州县访闻籍记土豪姓名，乞量立赏格， 
      
如能招致耕田人户一百家者，有官人，差充部押官；无官人，补甲头。招及一百家者，有官人，减二年磨勘；无官人，依八资法，补守阙进义副尉。每五十家，递迁一等。无官人至五百家，补承信郎。五百家，有官人充辖官；无官人，令依今来措置补名目人，与递迁充部押官。并依 用备官法支破请受，理为资任。及立赏招诱未来之人，有能招诱人户十家、耕田三顷者，支钱四十贯文；一百户、耕田三十顷者，支钱四百贯文；二百五十户、耕田七十五顷者，白身与补进义副尉。不愿就名目者，支钱一千贯文。大率每招到一户，耕田三十亩者，支钱四贯文，以次第增添。一、诸军已拣汰下官兵，有愿赴淮东耕田者，乞许径赴本司及所在州军陈状。如系有官资人，借请三月驿料，军兵借三月家粮，差人伴押前来，依出戍体例，日支钱米。候开田收利日，旋次住罢。一、劝耕之初，蠲免课子十年。至第五年，只收种子。第六年，带还官司所借粮食等价钱，仍分秋夏两料送纳。并不收息。还官足日，自为己业。一、耕牛差委有心力人拣择收买，乞于产牛州郡就经总制钱内支。或客牛，听人户拣买，官借价钱。如日后阙牛，请再请或借价钱。其招召客人，欲随人夫多寡，旋修筑圩堰、盖造屋宇，种麻豆粟麦之属，亦可以减省支借。」从之。 
十七日，淮南路转运副使、提领营田魏安行言：「欲乞下本路，将十九年以后守令增开到田，取见顷亩，申朝廷，依元降指挥推赏。傥有亏减，罚亦如之。信赏必罚，则人知劝沮。」从之。以上《中兴会要》。 
孝宗隆兴元年九月二十八日，臣僚言：「湖外之地，多荒废不耕。欲定垦田广狭，以为两路守令黜陟之法。其新垦田，与蠲免夏秋税役。」 
五年，户部勘会：「人户请佃闲田，自有放免年限。其守令招诱垦辟，亦皆立定赏罚格目。今欲下两浙转运司，依已降指挥施行外，仍令每岁取责州县增垦荒田之数，置籍驱考，保明申朝廷。」从之。 
干道二年五月六日，臣僚言：「两淮膏腴之田，皆为品官及形势之家占佃，既不施种，遂成荒田。乞自今如经五年不耕者，许民户并诸军屯田指射，官为给据耕种。」从之。 
三年九月二十五日，权发遣和州、主管淮西安抚司公事胡昉言：「昨本路帅臣吴逵于绍兴二十年申请招诱江浙福建豪民至本路，从便请佃荒田，据所收以十分之一输官。三年之后，岁增一分，至五分而止。中缘兵火蠲放，至今岁再行起索。乞将上项租课拨付本司，充激犒民社支用。」从之。 
四年二月二十九日，知鄂州李椿言：「本州岛荒田甚多，往岁间有开垦者，缘官即起税，遂致逃亡。乞募人请佃，与免三年六料赋税料：原作「科」，据本书食货六之一改。。三年之外，以三之一输官。所佃之田，给为己业。至六年递增一分，九年然后全输。或元业人有归业者， 
      
别给荒田耕种。」从之。 
五月一日，湖北运副杨民望言：「诸州荒田，多无人开耕，间有承佃之家尽力垦辟，往往为人告讦，称有侵冒顷亩。官司从而追纳积年税租，遂致失所。乞自今后遇有亲耕之人，止催纳当年租税，日前者并与蠲放。」从之。 
五年正月十九日，诏新除大理正徐子寅措置两淮官田。子寅条具下项：「一、乞先往楚州，督促守令置造农具、屋宇，给散耕牛、种粮，就二月内开垦。俟一州毕，即往以次诸州，依此措置。二、合置买牛具，乞支降会子二万贯。俟用毕，即申朝廷再行给降，接续支遣。三、今来楚州山阳、宝应县归正人，愿请佃者许四百余名。合用耕牛、 杷、鋓镢、石辘、轴木、勒泽、踏水车之属，乞札下淮东安抚司，预办耕牛。并委楚州计置合用钱数，付诸县知县置造上件农器。俟本所到日，同知县摽拨田段。如官吏违慢，具姓名申朝廷行遣。」从之。 
同日，徐子寅言：「两淮膏腴之田，多为官户及管军官并州县公吏诡名请佃，更不开垦，遂致荒闲。乞限一年，令见佃人耕种。如限满不耕，拘收入官，别行给佃。」从之。 
六月三日，淮南转运司言：「向缘兵火，民多逃移。蒙朝廷招诱归业，例以归认田土，画时给付，多有功占 步。虽立限，许令自陈，愚民惧增税课，不即陈首。今已限满，若遽许人 佃，缘其间亦有无力耕种之人。乞除官户公吏之家，更展限一年。」从之。 
十一月二日，徐子寅言：「被旨，劝谕归正人置庄耕种，皆流离之人，开垦之初，全在守令抚恤。今闻或有追扰，拘纳课子，或咤踏田，辄行收禁。乞自今许被扰人于措置官田所陈诉，具姓名闻奏。」从之。 
六年正月十四日，太府少卿、总领淮西江东钱粮、兼提领屯田叶衡言：「合淝濒湖有圩田四十里，旧为沃坏，么废垦辟。今若募民以耕，可得谷数十万斛。蠲其租税，俟二三岁后，阡陌既成，然后仿历阳柘 营田，官私各收其半。」从之。 
三月二日，三省言：「两浙闲田，见今募民开垦，以为守令殿最，岁终具数申安抚司核实。其募到力田为首之人，乞优与推赏，若补转官资、减免赋役之类。」从之。 
六月十三日，户部侍郎、江浙荆湖淮广福建等路都大发运使史正志言：「浙西诸路营田，除秀州嘉兴县未报外，计一百五十八万三千余亩。数内人户未佃五十七万二千八百余亩、未开耕田五万四百余亩，并逃移事故田一十三万九千八百余亩，总计七十六万三千余亩。若召人承佃，可收稻麦一十二万硕。其未耕之田，不审有无措置，及逃移田有无归业之人、未佃田或已有人承佃。窃虑上户冒占，不纳租课。乞从本司委逐州通判亲诣诸县检视，如有隐匿，不输官租，限百日自陈，仍旧承佃，自今年起理租课。若违限不首，依条拘收入官。」诏陈首限半年，余依 
      
所请施行。 
七年四月四日，知泰州徐子寅言：「近措置两淮民户功占宽剩田，今乞再限一季，许令自首，别给据为己业。如限满不首，许人 佃。或愿借耕牛者，令诸州应副，估元价，均以五年还官。」从之。 
六月三十日，新除淮南运判向士伟言：「两淮田亩荒芜，愿耕之民，多非土著。当请射之初，未暇会计亩步，积以岁月，尽力垦辟，方稍获利。比来州县以其不无宽剩之数，再行括责，复增征敛，甚非抚字慈养之意。乞申饬两淮州县，民户有增垦田，今年止令输纳旧税，不得创有增添。」从之。 
八月二十八日，知泰州李东言：「泰州田计二万余顷，今欲置买牛具，桩办种粮。人户请佃一顷，与借给耕牛一头，及农具、种粮，随田多寡假贷。计元价，均以五年还官，更不收息。依元降指挥，次边州县，免五年十料租课。如限满合行起纳课子，每亩乞减作三升。三年之内不逋官课，印给为永业，改输正税。」从之。 
十月七日，诏淮东路帅漕臣，将诸具到系官荒田，委守令招召人户耕种，莳二麦，官为借粮。其人户请佃未耕者，亦仰劝谕，尽行布种。具已种顷亩，申三省、枢密院。岁终差官覆实，取旨殿最赏罚。淮西路依此施行。先是，淮东安抚司具到系官荒田：真州三百七十四顷五十亩、(杨)[扬]州五十二顷九十一亩、通州一百一顷八十一亩、泰州二万一千二百四十八顷四十五亩、楚州四千四百二十三顷八十六亩、滁州一百五十九顷四十五亩、高邮军一千一百六十九顷一十三亩、盱眙军一百四十一顷三十四亩。人户请佃在户未耕荒田：真州一百三十五顷七十一亩、(杨)[扬]州九十三顷、通州六十九顷一十八亩、泰州三百三十九顷一十五亩、楚州三千六百九十七顷三十三亩、滁州二百三十七顷七十七亩、高邮军七百六十三顷三十八亩、盱眙军二千一百二十一顷一十三亩二千一百二十一顷一十三亩：原作「二千一百二百一顷十三亩」，据本书食货六之二一改。，故有是命。 
八年正月二十一日，淮东提举、措置两淮官田徐子寅言：「准批下臣僚札子，乞将两淮有主田园宽限令耕，不许 夺。契勘两淮之田旧多荒芜，近年民渐归业。止缘人牛未办，遂致功占。非假岁月开垦，遽许人 佃，将见豪势之家侵渔争扰，民受其弊。今欲令两淮诸州自干道八年为始，将各户荒田每岁开耕二分，限以五年。如限外尚有未耕，许人 佃。所开田，与免五年课子税租。」从之。 
三月十六日，徐子寅言：「近劝谕归正人一千五百八十人，于楚州宝应、山阳、淮阴县、高邮军高邮县、盱眙军天长、盱眙县、扬州江都县、泰州海陵县界，共置五十四庄，并给付耕牛、农具、粮种，开垦田亩。已蒙朝廷行下，委逐县知县躬亲究实，已见就绪。今乞将官田所(给)[结]局，其合行事件，并拨隶常平司。」从之。 
四月二十日，知江陵府松滋县滕琛言：「乞将湖 
      
北人户所请已归业人开荒田限三年不耕，许人 佃，与免三年六料租税。其见存主户，有开垦顷亩过数，许其自增租税，它人不许 佃。」诏下湖北转运司相度。据本司申：「已降指挥，应见佃荒田之家，如有开辟过数，止令输纳旧税，更不通计。其妄执契书告讦之人，官司不得受理。仍限二年，若限满，已耕地系属本户外，其不耕之田，许外人请射为业。滕琛所请，有碍前旨。」诏送户部看详。既而户部申：「湖北漕臣欲将功占田亩以二年为限，缘今来已是过满，乞下本路，更与展限半年。如违，许人 佃。」从之。 
六月十四日月：原脱，据本书食货六之二二补。，诏将安丰军寿春、安丰等县荒闲田一百八十七顷三亩皆给付归正人二百一十七户开耕，自干道九年为始，与免课子十年。 
七月十五日，权知庐州兼提领屯田赵善俊言：「淮甸之民请佃田亩，多有功占，每占一二十顷至及百顷者，缘无苒税，故能么占，其实无力耕垦，遂致流移归正人请射不行。则是有力者无田可耕，有田者无力开垦。朝廷曾限半年，许人户耕有。未几，又限以五年，缘此愈见执占。欲望寝其耕限五年指挥，许官司分拨功占田亩与流民归正人从便请佃。」诏赵善俊开具人户功占田亩数目，申三省枢密院。 
九年正月十八日，资政殿学士、新知扬州王之奇言：「淮上之田，例多荒弃。昨绍兴二十年，尝置力田之科，募民就耕，赏以官资。当时止计斛斗定夺，是以应募人少。今欲令诸路州县劝谕土豪户、拣汰离军及诸色人，并许经安抚司指占荒田，据顷亩定赏。俟耕种日，与书填给付。若一年所耕不及其半与二年不能尽耕，即行拘收付身毁抹。且以垦田一千顷为率，据每岁合用种粮、农器、牛具、屋宇之数，预申朝廷关拨。内补官人与作力田出身，理为官户。应开耕荒田，将来收成日，除合桩留次年种子外，官与均分。凡田一千顷田：原作「曰」，据本书食货六之二三改。，岁收稻二十万石。每石价钱约一贯五百文，计三十万贯。谩官者谩：疑误。，一十五万贯。所用官诰付身计一百二十二道，内迪功郎二道功：原作「工」，据本书食货六之二三改。、承信郎十道、进义校尉三十道、进武校尉二十道，共六十二道。元有立定价钱，计一十三万二千贯文，比之官中出卖立名官告绫纸之数，其所得尚为有余。更有下班祗应、守阙进义副尉各二十道，共六十道，系是书填元有借补官资人，即无立定价钱。今欲令耕田八顷者，补进义校尉；十顷，补进武校尉；二十顷，补承信郎；四十顷，补迪功郎。已上并自耕种日，先次书填给付，理为入仕月日。文臣即以力田所进备差使，武臣即以指使系衔，从安抚司保明，申朝廷给降差札，理为资任。候初收成日，依本等支破券钱。如及十年，愿参部注授者听。每岁终，具耕过顷亩、所收子利数目，经所属次第保明，申力田所批书。如不及十 
      
年，托故解罢，到部日，依进纳人例施行。不及五年，即不许到部。其所补官人，令吏部预行籍记姓名。至如借补名目，比之创开田人，自合量减顷亩。今欲令借补守阙进义副尉，每人开田三顷，进义副尉五顷，下班祗应六顷。缘初年难办牛具，兼淮南难得竹木，客户所居屋宇，亦难就绪。欲乞支降官会十万贯，并客户逐月借支工食稻子六硕，以半年计之，共三万六千硕。乞于两淮转运司今后营田米斛内支借，仍乞二年四料除还。」诏依。内会子令左藏库给降。其后中书门下言后：原脱，据本书食货六之二四补。：「两浙荒田，已给降空名官诰与绫纸，立定顷亩，劝谕人户开耕，更书填补授官资。访闻应募之家意在希赏，多隐匿已耕熟田，一 作荒田，陈乞补授，理宜约束。」诏王之奇取责应募之人，各开具愿耕田亩，及有无功括熟田在内，委官逐一检实。仍将已应募人并顷亩开具申尚书省。 
闰正月十四日，宰臣梁克家等奏：「访闻淮民佃田，所以周旋虏寇之间，冒死不顾者，正利名占宽余之数。兼其俗耕耨卤莽，所占虽多，所入极少。日来累降指挥展限，今若限满许人 佃，则元主骤有失业之困么。」上曰：「两淮召募开垦，止许就未耕荒田之地，不得 佃。」 
十七日，诏王之奇约束州县，自今不许诸色人将农民已耕之田妄行侵夺。如归正人有未着业，仰将无人指占田亩分拨给付，依例支借牛具、粮种。 
三月二十四日，诏胡与可将淮南安抚司已书填力田官告等六十三道，先以取见姓名及所耕顷亩并借支官会、稻子，开具申尚书省。 
干道九年七月七日，臣僚上言；「近者胡与可核实两淮力田之数，王之奇凡用朝廷迪功郎、承信郎等官告绫纸补官者九十一人，用钱五万四千七百余贯，稻子八千余石，止开耕到田九十二顷。比合开耕之数，不及十分之一。昨来之奇急于功利，欺罔朝廷，有投状者，更不勘会诣实，即望风补授官资，支与钱谷。至今有不曾开垦一亩者甚众，有开三五亩、七亩、十亩而止者，视之有同儿戏。虽三尺之童，无不窃笑者。」之奇竟罢复职指挥。 
五月八日，中书门下言：「两淮应募耕种荒田之人，元降指挥，若一年耕种不及其半，或二年不能尽种，即行拘收付身毁抹。今欲展作三年，所收子利，除桩种子外，官与耕种人均分。今欲令官中止取四分。所借牛具、粮食，元令二年四料除还，今欲展作三年六料。」并从之。 
十一月十七日，诏：「淮东应募田力已补官归正贫乏无力耕种，可将元借钱谷特与蠲免。其补官告命愿缴纳者听。」以上《干道会要》天头原批：「淳熙以下脱。」。
 食货 宋会要辑稿 食货六一 水利杂录 
      
水利杂录
按：此前原批「食货二十五」，
单独一行。今据体例删。
      
太宗皇帝淳化四年，知雄州何承矩及临济令黄懋请于河北诸州置水利田，兴堰六百里，置斗门灌溉。详见屯田门。 
至道元年正月五日，度支判官梁鼎、陈尧叟言：「乞兴三白渠及南阳、陈、(颖)[颍]、寿春、沛郡、襄阳水田，复邵信臣、邓艾、羊祜之制，以广农作。」诏光禄寺丞何亮等经度之。 
九月，尧叟、鼎等言；「伏自唐季以来，农政多废，民率弃本，不务力田，是以廪庾无余粮，土地有遗利。臣等每于农亩之际，精求利害之本，讨论典故，备得端倪。自陈、许、邓、(颖)[颍]暝蔡、宿、亳至于寿春、用水利垦田，先贤圣迹具在，坊埭废毁，遂成污莱。傥开辟以为公田，灌溉以通水利，发江淮下军散卒，给官钱、市牛及耕具，导达沟渎，增筑防堰，每千人，人给牛一头，治田三万亩，亩三斛，岁可得十五万斛。凡七州之间，置二十七屯，岁可得三百万斛。咤而益之，不知其极矣。行之二三年，必可以置仓廪，省江淮漕运。闲田益垦，民益饶足，乃慎选州县官吏，俾兼督其事。民田之未辟者，官为种植；公田之未垦者，募民垦之，岁登，官私各取其半，此又敦本劝农之术。」又引「汉元帝建昭中，邵信臣为南阳太守，于穰县南六十里造钳卢坡，累石为堤，旁开六石门以节水势，溉田三万顷。至晋杜预，咤信臣遗激滍、淯之水「遗」下疑脱一字。，以溉田万顷。魏武以任峻为典农中郎将，屯田于许下，得谷百万斛。晋宣王遣邓艾行陈、(颖)[颍]以东，至寿春，艾言田良水少，不足以尽地利，宜开渠。淮北二万人，淮南三万人，且佃且守，岁小丰常收三倍。除给费外，岁完五百万斛，六年可积三千万斛。宣王然之，遂北并淮，自锺离而南，横石以西，尽泚水四百余里，五里置一营，营六十人，且佃且守。更修广淮阳百尺二渠，上引河流，下通淮、(颖)[颍]，大治诸陂，于(颖)[颍]南(颖)[颍]北穿渠三百里，溉田二万顷。自战争以来，民竞逐末，凡此遗迹，率皆荒榛。臣等欲咤其沟塍，增筑堤堰，导其水利，垦为公田。傅子曰：陆田命系于天，人力虽修，苟水旱不时，则一年之功弃矣。水田之制由人力，人力苟修，则地利可尽么。矧又膏沃特甚，螟螣不生，比于陆田，又不侔矣。」帝览奏嘉之，诏大理寺丞皇甫选、光禄寺丞何亮乘传按视经度之。 
二年四月，皇甫选、何亮等言：「奉诏，往诸州兴水利。臣等先至郑渠，相视旧迹。按《史记》：郑渠元引泾水，自仲山西抵瓠口，并北山东注洛，三百余里，溉田四万顷，收皆亩一锺。白渠引泾水，首起谷口，尾入栎阳，注渭中，袤二百余里，溉田四千五百顷。两处共四万四千五百顷。今之存者，不及二千顷，乃二十二分之一分么。询其所由，皆云咤近代职守之人改修筑堰，坼坏旧坊，走失其水，故灌溉之功绝不及古渠。况此水二郡六县资其利，以溉田亩。望令增筑堰埭。旧有放水 
      
斗门百七十六处，悉已毁坏。望善治之，严禁豪民盗用水。移六石洪门，就近上河岸不损处开渠口，通河水。慎选能吏，专掌其事。」又言：「邓、许、陈、(颖)[颍]、蔡、宿、亳等七郡民力耕种不及之处、官司闲田共二十二万余顷凡三百五十一处，并是汉魏以来邵信臣、杜诗、杜预、任峻、司马宣王、邓艾等置垦辟之地。内邓州界凿山穿岭，疏导河水，散入唐、邓、襄三州，灌溉田土。又诸陂塘坊埭大者长三十里至五十里，阔五丈至八丈，高丈五尺至二丈，其沟渠大者长五十里至百里，阔三丈至五丈，深一丈至丈五尺，可行小舟。臣等按视，诸处增筑陂堰，大费工役。欲望于旧防未坏可以疏引水利处，先耕二万余顷，渐兴置之。」诏从其请，令自邓州始。但募民耕垦，免其税。令选等保举一人，与邓州通判同掌其事。选与亮分路按察焉。 
五月，知怀州许衮上言：「蒙差奉职张致与臣相度开畎河水，浇溉人户田苒并官竹园。臣等相度，所有令狐管水磨两盘，实是每年配率民户，于舟河作堰，功料至大，百姓甚困弊。欲望特行停废。其上汜河下流水磨两盘，且乞仍旧差人勾当，出办元额一半钱银。其官竹园依时流溉外，沿河人户，乞令乡村春夏浇田，自上流使水；秋冬浇田，自下流使水。如违，乞以盗决堤防条科罪。或百姓自办开亩，广作陂塘，亦听取便。今据河内县里正申超等分柝到缘河两岸使水二十二村二百二十五户，浇得田土约六百八十余顷，并属省竹园在内。」帝谓宰相等曰：「川谷通流，浇溉畎亩，乃农田之急务么，岂可以水磨微细课入妨百姓之利哉 其水磨，依奏废两盘，见存留者，亦与减放一半课额。余水则引入官地，用灌园竹，勿使荒废。」 
真宗咸平六年三月，以大理寺丞黄宗旦通判(颖)[颍]州。从京西转运使查道之举。宗旦先上(颖)[颍]州诸县陂塘荒地，计千五百余顷，可募民耕佃。咤命宗旦经度之。其民自占者三百二十余家，朝廷欲终其事，适会道举奏，遂就命之。 
景德元年正月，北面都钤辖阎承翰言：「自定州开渠至蒲阴县东约六十二里，引水入沙河，东经边湖泊入界河，可通行舟辑。」计其工役并图画来上之画：原作「尽」，据本书食货七之五改。。帝谓侍臣曰：「承翰以开导此河，不惟易致资粮，兼可耕种。其旁引水溉灌，以助军实。且许险以限戎马，亦边防之利么。宜可其奏。」 
四月十四日，阎承翰言：「自嘉山引徐河水，经定州东入沙河。其新开河北，官司已开田种稻；其旁隙地，欲募人耕(恳)[垦]。」从之。 
大中祥符五年九月，帝曰：「保州兴置稻田，地里渐广。知州高尹到彼，并不具兴修次第闻奏。可密谕尹，令常用心兴置，仍逐月件析以闻。其稻田务兵士，或闻数目无多，宜令枢密院量与增差。」 
天禧元年六月十一日，知升州丁谓言：「城北有后湖，咤旱，百姓请佃， 
      
计七十六顷，纳租五百五十余贯。今请依前蓄水，种植菱莲，或遇亢旱，决以溉田。仍用蒲鱼之利，旁济民饥。望量遣军士开修，其租钱特与减放。」从之。 
十二日，诏：「明州城外濠地及慈溪鄞县陂湖所纳课额永除之，许民溉田畴、采菱芡。」 
二年十二月，都官员外郎张若谷言：「宣州化城圩水陆地八百八十余顷，岁纳租米二万四千余硕，见属永阳镇监税使臣勾当，未得整肃。望置一使臣，专领其事。」从之。 
四年五月，淮南劝农使王贯之等导海州界石闼堰水入涟水军溉民田。知濠州定远县、太子中舍江泽率部民修古塘堰，贮水溉田，民获其利。诏并奖之，仍令代还日考课引对。咤谕诸路劝农司应塘堰可以利民者谕：原作「论」，据本书食货七之六改。，准此缮修。 
七月，诏：「江淮南旧有陂塘，民请佃二十年以内者，并许仍旧修畎，自今不许请佃。内已种苒者，俟收获毕修作。二十七年已上者，依旧为主。」 
仁宗天圣四年八月，监察御史王沿上相州开河渠引水溉民田利害。诏俟修获黄河毕日规画之。沿奏云：「渠田起于战国魏襄王时，东有全齐，西有强秦，韩魏在其前，燕赵居其后，干戈岁动，封疆日蹙。苟不尽其地利，则为强国所吭。故史起献其谋曰：魏氏之行田么，以百亩。邺独二百亩，是田恶么。漳水在其旁，西门豹为邺令，请引之以溉邺，以当魏之河内。臣 蹑史传但载灌溉之饶，不书疏导之法。唯本州岛图经称有天井堰者，魏武帝所作，二十里，分十二重墱，每墱相去三百步，令互相灌注。故左太冲《魏都赋》云：『墱流十二，同源异口。』详此，则古来漳水本浅，不与岸平，须就岸以开渠，复临渠而作堰。则水流渠内，渠灌田中。盖为渠之初，必就高处，渠行数里，方达平田。若水与岸平，田与岸接，为渠甚易，溉田不难。则自国初以来，庸常之人已能开之么矣，又岂假臣之瞽言而后隐度哉 臣按《史记》云：韩闻秦之好兴事，欲疲之，无令东伐，乃俾水工郑国说秦，令凿渠引泾水，并北山东注洛三百里，欲以溉田，中作而觉。郑国乃曰：『为韩延数年之命，为秦建万世之功』。秦以为然，卒使就渠。夫以强秦之力，凿一渠有何艰哉 韩人乃云欲疲之，郑国又云为韩延数年之命，则是举秦国之人，而疲之数年，然后能成之。今若持此较彼，则史起之引漳水，岂止一朝一夕之功哉 是必岁役万人，数岁而获其利。又郑国凿渠，并北山东注洛三百里，则是为渠之初，须就高处，本不与平田相接，亦已明矣。若与平田相接，则浇灌之利，岂能远及三百里哉 臣详王轸、房中正等相度漳渠事状，大抵云水卑岸高，渠已湮塞，若作堰开渠，其功甚大，则亦然矣。若云渠堰虽成，其水浑浊，不堪溉田，及所作之堰，若遇川溢之时，必复冲坏，则是轸等不知溉 
      
田之方、作堰之法。臣按郑白渠之引泾水么，今在耀州之云阳、三原、富平及京兆府之江阳、高陵、栎阳六县，缘渠皆立斗门，多者四千余，所以分水势。其下别开小渠，方以溉田。则水有所分，民无奔注之患。且其水最浊，故称。『泾水一石，其泥数斗，溉粪禾黍。』今反言其水浑浊，不堪溉田，斯岂非不知而为知者耶 又其作堰之法，或云皆用大石方四五尺者，锢之以铁，积之如陵，岐彼中流，拥为双派。其南流者乃为泾水，其东注者乃是二渠，故虽骇浪不能坏。古人苟不如此，则年年修渠，岁岁作堰，百姓岂有利哉 今漳水之畔若复渠田，乞朝廷勘会云阳县，若有上件渠堰斗门，即乞精择水工十余人， 诣彼处，模古人作堰开渠之法模：原作「募」，据本书食货七之九改。，蹑今人置斗门溉田之方，及命云阳民自今犯罪当配者，皆徙相州徙：原作「从」，据《长编》卷一○四改。。教百姓水种陆莳之利，则其谋易成。至如北边，本无水田，自徙江南罪人于彼，后来皆知水利。臣昨于正月内上疏，乞命水工往郑白渠，蹑彼疏导之制，往衡漳之上，凿而引之。盖亦虑磁、相之民不知作渠法耳。又详王轸称：若不开旧渠而截河作堰，当役七十五万余工；若从渠口开深一丈四尺，当役十三万余工。以臣筹之，若渠开二丈四尺，则作堰之功可损半，当并役五十万工，日万人，役五旬而罢。若择水工有计智，依郑白渠作堰之法，采坯山之石，取磻阳之木，给黎城之铁，扼中流，拒长岸，资木石之固，作其堰焉，上开大渠，可成别派。沿渠数里分置斗门，渐及平田，必获浇溉之饶。水东入御河，或遇川溢之时，则于元渠之口下板以塞之，以防奔注之患。其磁、魏、邢、洺既居下流，堤岸又浅，或余波可及，或别渠可穿，则所谓郑国在前，白渠起后，又且首起谷口，尾入栎阳之类么。夫如是，则复三百年废迹，溉数万顷良田，虽役万人，数岁而毕，亦不足为劳矣。又详王轸称：若开古渠，则掘却民田，而其万金都领等，寻之无迹者。大凡开沟渠，岂有不犯民田哉 若不犯民田而能开之者，虽史起复生，亦不知计之安出。其万金等渠，求之无迹者，盖本田之中，岁么堙没。又详王轸称：高平渠据百姓状称税赋已重，虽得水，出利不得，乞不修堰。检会臣昨言，乞于安阳水次作堰，不以远近百姓，并许引水浇灌。盖欲春夏旱时浇救二十村民田。今轸曾不思先议增税，致人忧疑，不愿灌溉，斯岂恤民之旨哉 又以堰成之后，安阳水少，行舟不得，亏却税额。夫以一渠之流，不过减本河数分之水，安患舟不浮哉 苟有利民，虽亏税，其亦末矣。臣载蹑轸等事状，似不以古今利害，徒采村落小民、壕寨军将之语，以斟酌三百年废渠之迹，其能尽其术乎 昔西门豹贤臣么，史起尚以为不知用，是不智么。况野人鄙卒之属，能尽知乎 传曰：夫民可与 
      
乐成，不可与谋始。又曰：可使由之，不可使知之。今国家生民，富庶区域，又安有陶唐击孀之风，无战国交兵之事 犹乃俯从鄙议，恢复农工。此盖丕阐皇猷，绍隆治本，虽大禹之疏浚川泽、周人之均别庐井，亦无以功矣。」 
景佑元年十一月二十一日，三司户部副使王沿言：「磁、相、邢、赵州已南州军灌浇去处，人户种莳稻田。勘会西山一带州军即目开修，甚有地洼。窃缘逐处少得稻种，乞下卫州，于种田务支借二百硕，与人户种莳，收成日，依元数送纳。」从之。 
庆历三年十一月七日，诏：「访闻江南旧有圩田，能御水旱；并两浙地卑，常多水灾，虽有堤塘，大半隳废。及京东西，亦有积潦之地，旧常开决沟河。今罢役数年，渐已湮塞，复将为患。宜令江淮、两浙、荆湖、京东、京西路转运司辖下州军圩田并河渠堤堰陂塘之类合行开修去处陂：原作「坡」，据本书食货七之一一改。，选官计工料，每岁于二月间未农作时兴役，半月即罢。仍具各处开修功绩并所获利济大小事状保明闻奏，当议等第酬奖。内有系灾伤人户，即不得一例差夫搔扰。如吏民有知农桑可兴废利害，许经运司陈述，件析利害，画时选官相度。如委利济，亦即施行。」 
四年正月二十八日，诏：「陂塘圩田之类，及逐处堤堰河渠可备水患者，或能创制开决，或么远废坏堙塞却能兴复，或前人已兴功未成后来接续了毕者，仰逐处勘会功料大小、所利广狭以闻。」 
十月，权发遣户部判官公事燕度言：「窃闻关中水利，古人所以富国。近年亦有臣僚擘画浇灌者，然州县鲜能访寻水势，疚心农务，是致频年亢旱，屡遭饥馑，百姓流移，军储不集。近华州渭南知县曹公望尝引敷水溉田甚广，民间颇称利便。却闻有人为妨私家水磨，遂讼于官。虽州县不行，然虑陕西水势可以疏引浇灌去处不少，似此尽为豪势之家占为碾硙之利，而州县厌见乎讼，不敢尽心计划。欲乞特下陕西都转运司，如州县能以水利浇溉民田广阔者，应是妨滞公私碾硙池沼诸般课利，并须停废，不得争占。州县仍不得受理。」诏三司详定，寻移陕西都转运司，就近相其利害。于是本司言：「度擘画委是经么之利。」从之。 
五年九月二十八日，两浙提点刑狱宋纯等言：「乞应在官有能擘画开修水利，并须先具所见利害，于画地图，申本属州军及转运或提刑司，委自本司，于部下选官，亲诣地所相度。如实合行开修，经么利济，询问乡耆，审取诣实，差官具保明结罪，申转运提刑司体量允当，方下本属州军，计夫料饷粮，许法劝诱租利人户情愿出备。仍依元敕，于未农作时兴役半月，不得非时差扰。候毕，其元擘画官吏，依近诏保明施行。如官吏敢擅开修，不预申本属，不得理为劳绩，及出给公据保明，仍劾事端施行。」从之。仍诏 
      
今后委实有功效，并只理为劳绩。 
皇佑元年正月二十五日，两浙转运司言：「知越州余姚县谢景初申，当县陂湖三十一所，并系众户植利荫田。内二十一所见于图经，其间有被形势豪强人户请射作田，纳租课，后来遂废水利去处。虽累有诏敕及赦令，山泽陂湖不得占固，即无明言不得请射管种，及无簿籍拘管，所以官司咤循请托，或致受纳赂遗，令形势豪强人户请射作田，以起纳租税为名，收作己业，民田荫溉之利田：原脱，据本书食货七之一三补。，其弊不细。请下本属，明置簿籍拘管，永为众户荫溉之利。今后更[不]得以起纳租税为名，辄行请射。如违，其所请人及所给官司重行朝典。本司欲依谢景初所请，明置簿籍，拘管陂湖，永充众户贮水荫田。更不许以起纳租税为名请射。仍令知县常行检察，如违，具所请头主及给付官司，各乞严行勘断奏闻。」事下三司，三司相度：「乞今后江淮、两浙、荆湖路州军，如有陂湖，明置簿籍拘管，永为众户贮水荫田。更不许人户以起纳租税为名，辄行请射。仍令知县常行检察，如违，其所请人及所给付官司，各重寘于法。」从之。 
至和元年八月二十日，光州仙居县令田渊言：「窃见江淮民田，十分之中八九种稻，春中遇雨，则耕耨布种，常宜沾润；盛夏稍愆雨泽，则其苒衰薄，所收微 。惟是陂塘，有修筑坚固，蓄水高广，则下所灌田，不以旱沴，无不厚收。访闻民间不肯协力乘闲修作，虽私有文约，愚顽之民多不听从。兴工之(之)讼。勤力懦善之家，常受其弊。故不能专志特力，用工兴修，是致咤循，极有遗利。窃见京畿及京东、京西等路每岁初春差夫，多为民田所 时，难为纠率。或矜强恃猾，抑卑凌弱。或只令幼小应数，而坐俟其利。似此之类，十居其半。及用水之际，争来引注。是以劳费不均，多起(兴)[与]逐县差官部押，或支移三五百里外工役，罕有虚岁。伏知江淮并不点差夫役，当农隙之际，一向安闲，比之北地，实为优幸。其民于自己所利，亦不能勤力治生，暂劳永逸，诚宜劝率。若非官为拘督，咤时兴作，则私下虽有期会，无由纠集，所兴之工，获水之利，十未得其一二。欲乞诸路凡有陂塘湖港可以溉田之处，今后令逐县将元籍所管及不曾供报之处，逐一拘收。每年预先检计工料，各具析合系使水人户各有田段亩数，据实户远近，各备工料，候至春初，本县定日，如差夫例，点集入役。仍逐处立团头陂长监催，本州岛差逐县官点检部辖。候毕，责干系人结罪供状，仍别差官覆检，料例并视差夫条约。后虽完固，亦须每岁计度合添工料，补迭堤防高厚，则积水深广，获利愈博。其么来湮塞遗迹，及地势合有可以创制陂塘之处，令逐处检踏，听人户所愿，经官申述。亦即相度，依例兴修。其有陂塘干浅退出滩地， 
      
却为接连之家侵占，经么妄冒，便作己田拦占，不令依旧修作，多起讼端，官司不为研穷。今后须仰定夺，虽经岁深，亦不得占获。若向去添迭水势，过于旧迹，亦当损少利众。其有水侵之地，即令检量，据数比扑，量减二税。及新创陂塘之处，若有水面侵却不系使水之人田土，亦乞准前例。所差团头陂长，于上等户内，如差夫队头例选差，仍给文帖，令董其役役：原作「后」，据本书食货七之一五改。。或遇大雨，即率众户防守；遇愆亢使水，须众议同开决，自上及下，均匀溉灌，不得壅障。所产鱼蛤蒲苇莲芡之类，须秋成方得采捕。乞明立条约，若是盗决堤防，情理重者，严寘之法。」诏下三司施行。 
嘉佑五年五月，知秀州罗拯言：「乞今后诸处湖塘及运河边田土，不得更令诸色人及官员请射。如有私冒侵占耕作，并以违制论。仍不以年岁远近，令追理所得租课入官。」诏都水监相度以闻。监司看详：「盖缘逐路转运司及州县并不检条约举行，是致豪势人将众户蓄水陂湖请射，量出租税，有妨旱岁溉救民田。今欲乞下逐路转运司，依罗拯所请施行。如违，乞以违制科罪。」从之。 
七月六日，罗拯言：「昨差往两浙路相度均定茶租，窃见诸处系官湖塘并运河边田土，多被权要之家请射及邻近乡民侵占污淀，种作成田，或量出租课入官，其实微簿，却致湖塘渐成湮废，有妨灌溉民田。并运河咤之浅涩，阻滞官私舟船。如越州鉴湖，自东汉时兴修，着在图籍。周围三百余里，灌田数万余顷，其为越人之利甚大。近岁为贪黩之辈以权势干请，假托姓名，占射殆 。欲乞今后诸处湖塘及运河边田土，不得更令请射。如有私冒侵占耕作，并科违制之罪。仍不以年岁远近，令追理所得租税入官。」从之。 
二十四日，两浙转运司言：「睦州桐庐县令刘公臣言：『民间有古溪涧沟渠泉源，接连山江，多被富豪之家渐次施工填筑，作田耕种。无力之人，田亩接连，或遇水旱，并不约水溉田，咤兹害谷。及讼于官，又为富豪人户与卖产之家通为弊幸，于文契并分居帖内广定四至，功裹溪源在内，官司据而断遣，实见不均。欲乞应天下郡县乡村，有古来溪涧沟渠泉穴之处，并不得人户作埭填筑，占据为主。每遇春农之际，并仰有田分之家，各据顷亩多少均摊，出备工力修开，取令深阔，盛贮其水。或遇水旱，即据田亩轮番取水浇溉。明置文簿拘管，官为印押，给与本处乡长收管。或有贫人下户贸易田土与别主者，亦据见佃之人承认水分。违者，严寘之法。』本司看详：民间水利，州县自合依此施行。今刘公臣申述，已下诸军州，令部内县分应有古来溪涧沟渠泉穴之处，并不许人户作埭填筑，占据水利。仍令逐县置簿拘管，常行点检。如遇水大，即令决泄，并不得壅遏，却致没民 
      
田。若系旱岁，亦须通放，许令众户得水，救荫田亩。春时人户愿备工开淘者从便，即不得邀难阻节。虽已施行，虑么不能遵守。」诏送详定宽恤民力所，关两浙提刑司定夺。提刑司言：「欲依所请。」诏复送都水监相度以闻。监司看详：「天下陂湖塘堰溪涧沟渠泉穴，为强猾之人夺利侵占作田者甚多，每至旱岁，无水浇救苒谷。若依宽恤民力所相度刘公臣并两浙转运司事理，实见可行。欲乞下诸路提刑司，并下逐州县，应有上件陂湖塘堰溪涧沟渠泉穴，元系众人所使水利，么来为人耕占作田，合依所请施行。仍先具根究地名源流去处、广狭深浅、合浇溉得多少人户田土顷亩数目申都水监，从本监看详施行。仰本监置簿拘管，岁时检举，所冀经么不废。」诏可，仍令逐处应有陂河塘堰溪涧沟渠泉穴，如根究得元系众人使水，么来为人耕占去处，即更差官定夺，奏候朝旨施行。 
是月，权三司使功拯言：「京西多闲田，而唐州治平四县，其田之入草莽者十八九。虽简其赋徭，而民多流去，不能以还业。知州赵尚宽兴复邵信臣渠并境内之陂堰，下溉民田数万顷。荒瘠之地，变为沃坏。今非独流民自归，又有淮南、河北之民至者万余户，请且留再任。若更能招辑户口，特与升陟差遣。」从之。 
六年七月，提点河北刑狱公事张问言：「奉诏相度河北八州军塘泺。今若就塘出土作堤，以蓄西山之水，则涉夏大河虽溢，而民田无冲浸之害。请下逐处，每岁增筑。」从之。 
英宗治平三年十一月，都水监言：「勘会诸处陂泽，本是停蓄水潦。近年京畿诸路州县例多水患，详究其咤，盖为豪势人户耕 高阜处土木侵迭陂泽之地，为田于其间。官司并不检察，或量起税赋请射，广占耕种，致每年大雨时行之际，陂泽填塞，无以容蓄，遂至泛溢，颇为民患。不制其渐，则尽为民患。欲乞应天下州县及京畿陂泽之类，皆不得请射。仍明立界址，逐季举行，令地分乡耆觉察，不得容纵人户侵耕。许诸色人陈告，每亩支赏钱三千，以犯事人家豹充。仍不以年岁远近，并令追理所得地利入官。如违，其请射人并所给官司及侵耕之人，并科违制之罪。」从之。以上《国朝会要》。 
治平四年五月，神宗即位，未改元。京西南路安抚使郭申锡等言：「知唐州高赋在任兴建水利，垦辟荒田，户口日增，民获安便。」诏赋再任，如更能兴置水利、招添人户、开广闲田，仰转运司画析，保明以闻，当议特与升陟。 
神宗熙宁元年六月十一日，中书言：「诸州县古迹陂塘，异时皆蓄水溉田，民利数倍。近岁所在堙废，致无以防救旱灾，及濒圩江 ，毁坏者众。坐视沃土，民不得耕。」诏诸路监司访寻辖下州县可兴复水利之处，如能许法
  </div>
  <div class="pagination">
   <a href="宋会要辑稿_page599.html">
    上一页
   </a>
   <span>
    ...
   </span>
   <a href="宋会要辑稿_page595.html">
    595
   </a>
   <a href="宋会要辑稿_page596.html">
    596
   </a>
   <a href="宋会要辑稿_page597.html">
    597
   </a>
   <a href="宋会要辑稿_page598.html">
    598
   </a>
   <a href="宋会要辑稿_page599.html">
    599
   </a>
   <span class="current-page">
    600
   </span>
   <a href="宋会要辑稿_page601.html">
    601
   </a>
   <a href="宋会要辑稿_page602.html">
    602
   </a>
   <a href="宋会要辑稿_page603.html">
    603
   </a>
   <a href="宋会要辑稿_page604.html">
    604
   </a>
   <a href="宋会要辑稿_page605.html">
    605
   </a>
   <span>
    ...
   </span>
   <a href="宋会要辑稿_page601.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
