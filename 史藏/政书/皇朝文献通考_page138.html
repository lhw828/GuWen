<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 138 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 138 页/共 807 页</h1>
    <div class="content">　　万夀圣节
　　圣祖仁皇帝命赐老人宴六十一年正月
　　赐千叟宴惟时厐睂皓首感悦
　　鸿慈共升熙皥
　　皇上临御五十载
　　夀进古稀法
　　祖锡厘宠兹黄髪于上春六日修举千叟筵宴优老崇年
　　于斯弥烈凡期颐耄耋沐浴
　　圣泽者莫不醉酒饱徳咸钦我
　　皇上夀考作人率
　　祖典以迓
　　天庥依古以来未有比隆于
　　今日者也若夫着三老五更之义辟父事兄事之诬则又
　　圣天子稽古之精俾千百世昭若发防也岂不盛哉
　　五十年
　　谕李承邺奏江西龙泉县民古朝爵现年百嵗五世同堂古朝爵夀享期颐曽元绕膝洵为升平人瑞宜加恩以示宠荣并亲制诗章御书匾额以赐仍给赏縀疋银两建坊旌表
　　御制江西龙泉县百嵗夀民古朝爵五世同堂用赐四川夀民张子翼诗韵赐之
　　作善应知降百祥西江古并四川张已看跻夀百年袠复喜欢同五代堂食徳饮和
　　三世永【龙泉夀民古朝爵生于康熙二十四年届今年一百嵗子孙曽元并萃一堂兹据该防抚奏报请旌因御书匾额并用昨赐四川夀民张子翼百嵗五世同堂诗韵以赐新春集庆频咏繁禧实为升平盛事】夫耕妇织一家昌新春频咏繁禧句祗益持盈敬莫遑
　　又
　　谕刘秉恬奏云南阿弥州民王国琰现年一百三嵗请防旌表王国琰夀过期颐孙曽绕膝洵为升平人瑞宜加恩赉以示宠荣兹御书匾额以赐仍给赏縀疋银两
　　【臣】等谨按视学之典肇自礼经我
　　朝
　　列圣相承文明蔚起
　　皇上右文稽古作
　　君作
　　师自
　　御极以来嵗举
　　经筵阐扬邃学
　　躬亲释奠重道崇师后以
　　京师首善之地教化所先
　　特命増建辟雍
　　亲临讲学明万古五伦之要体自强不息之心猗欤盛
　　哉此即
　　皇上临御五十年来统理万几竞竞业业常如一日之圣心也凡在侍讲臣工圜桥观聴之伦罔不鳬跂雀跃
　　欢忭无已煌煌
　　至训诚发千古未发之防矣又岂汉永平之徒事铺张者所可比哉所有行礼仪节宣讲经义【臣】敬谨书载至辟雍规制详载太学兹不赘述
　　五十年二月上丁
　　皇上释奠于
　　先师礼毕
　　御彞伦堂更衮服各官咸更蟒袍补服届时礼部堂官
　　奏请
　　皇上临辟雍行讲学礼
　　皇上御辟雍殿陞
　　寳座满汉大学士讲大学为人君止于仁十句
　　上曰此虽言文王之止于至善而实训万古五伦之要道也夫文王固身厯为君臣父子与人交而各尽其善矣试思人孰不在五伦之中而各有当止于其善之道乎是故为君者匪惟博施济众以为仁即瘅恶弼教之义亦必当本于仁而出之所谓止也人臣之敬讵其夙夜匪懈恪恭承防之谓即绳愆纠谬陈善闭邪亦必当本于敬而出之所谓止也生事死葬祭之以礼人子之止于孝盖终身之事非谓无父母即无子之止于至善也若夫父之曰严似殊乎母之慈而不知父之严正所以行其慈也至于兄友弟恭夫唱妇随皆与人交之义而朋友之信固该其中矣余固云此虽言文王之止于至善而实训万古五伦之要道也满汉祭酒讲周易天行健君子以自彊不息一节
　　上曰天一日一周是行健也然天之运行终古不息不惟不息盖并不息亦无意于其间所谓健也此应与中庸至诚无息并观之所谓诚者天之道也若夫法天之君子乃诚之者人之道然亦不外自彊不息而已盖天之不息无为而为人之不息则在自彊自彊者必本于克己复礼人十已千成已成物胥在乎是圣人之言非特为为君者言盖人人皆有法天之道而为人君者益当夕惕朝乾孜孜亹亹不遑暇逸以是为亟耳讲毕
　　皇上赐王公衍圣公大学士九卿詹事茶礼毕
　　皇上起座乗舆出太学门祭酒司业率所属官暨进士
　　举人诸生跪送候
　　驾过各官咸退如仪
　　御制三老五更説
　　三老五更之説不见于诗书其见于礼记者盖出乎汉儒非孔子之言惟左传三老冻馁之文为最古然传谓公聚朽蠧而三老反不见养遇非与五更相提并论也注三老五更者多矣或谓上中下夀或谓工商农而不及五更或谓明天地人与五行之事或谓取象三辰五星或谓之三徳五事者各以臆度不堪偻指矣至蔡邕独断乃有父事兄事之説而白虎通之谬直以为老更各一人而且曰父一而已不宜有三吁可怪哉天子养老即所以教孝于天下何至以父事之且即其説父一而已则天子已自有父今复事一人是非二父乎腐儒执虚文而谬大义真不值一噱耳邕复解更为叟谓亥豕之讹夫叟与老同既有老又何借叟为哉予以为三者天地人之数养老自以三举其数耳若夫五更则更事之説为近而五伦五常莫不具于此人数不必其备行之以敬诚恺悌则中和位育将在是矣后儒一切穿凿之论何足数哉
　　御制三老记
　　予既为三老五更之説以辟诸家之谬然以三老之称数典于左氏其何以称三老则求其解而终不得其辞兹以三余之暇书辟雍诗册有三老之语临池下恍然悟曰三老之言实出孟子所谓老而无妻老而无夫老而无子此非三老而何孟子虽出左氏后而此语自由古以传故即继之曰文王发政施仁必先斯四者可知文王时即有三老之称左氏提其纲孟子晰其目耳且晏子对叔向叹齐之将为陈氏所云公弃其民三老冻绥乃指一国鳏寡独穷之民之无恤者设以上夀中夀下夀论之岂八十以下之老即可以弗恤乎其余傅防之论愈説愈逺然总于辟雍养老兴贤有何涉乎自是而三老之称徧于乡闾所谓三老董公壶闗三老之类不一而足盖耆艾而长于乡者即可称三老而非定三人也夫予三老五更之説成于戊戌逮今又六年求其説而不得而笔下偶得之是不可以不记且此六年中何尝不读孟子而未有防兹偶防之益见理不可不日穷书不可不日读宁渠呈已之是显人之非以为博闻广识而已哉
　　是年二月
　　谕朕仰承
　　天眷上年喜得五代元孙嘉庆骈臻恩施宜渥因令各省督抚查明所属绅士庶民冇身及五代同堂者加恩赏赉并据军机处彚奏共一百九十二户内郭有英张羽刘湘钟君宠四人俱夀逾百龄曽元绕膝洵为升平人瑞朕亲制诗一章分赏四家并御书匾额以赐用示宠荣仍给赏縀疋银两建坊旌表其未届百龄五代同堂之张文聚等一百八十八人并分别年嵗给予匾额赏给縀疋银两以昭锡福推恩同登夀宇之至意
　　御制命查各省五世一堂者得百九十四家喜而成咏户口嵗増逾万万
　　天恩五世得同堂因教各省胥检校遂接奏章报吉祥百九四家庆繁衍【前因庆得五代元孙随传询各省督抚将民间得元孙者查明咨报彚奏续据奉天直江苏安徽福建湖南湖北山东山西四川两广云贵河南浙江江西陜西甘肃各陆续咨报到共百九十四家其中如直之张璧湖北之李进也贵州之孙月英广西之钟君宠得元孙自八人至四人不等尤征繁衍为史册所未有】二旬三史逊蕃昌【昨嵗命彭元瑞曹文植检阅四库全书自古见元孙者凡几据奏三代以上不可考秦汉至隋未有其人惟唐钱朗宋张焘元吴宗元明罗恢归璿文征明等六人详见昨嵗志事诗并识语】抚兹极盛益忧盛暇食惟殷敬不遑
　　户口岂殊今古悬瑞因版籍按民传黔黎滋盛宁非喜衣食谋艰廑可怜【户口滋盛实为从古未冇之上瑞而米价诸物因之日贵此保泰之所以难也】増以六家得二百【五代同堂者得百九十四家若再増六家则为之二百矣】较之四代异天渊【前命查四库全书内自古见元孙者唐宋元明四朝才得钱朗等六家葢彼皆士籍是以记载得及若编户齐民岂能如今日之按籍而稽此马迁所以致羡于青云也然若兹得百九十四家想亦古所未有也】立名诚岂乏闾巷所以青云羡马迁
　　御制据各督抚奏报夀登百龄而五世同堂者复得四家仍用赐张子翼前韵成什分书赐之
　　纪年五十承
　　天眷述
　　祖乾清叟宴张彚报遂教来续续【上年因庆得五代元孙命各督抚查民间得元孙者咨报彚奏嗣据四川总督特奏逹州张子翼江西巡抚特奏龙泉县古朝爵均以百嵗夀民五世同堂因亲制诗章并御书匾以赐其各省陆续彚咨五世同堂者凡一百九十二家而百嵗五世同堂又得四家】特章岂独让堂堂京畿齐粤四氏得【直顺义县郭冇英山东聊城县张羽厯城县刘湘广西柱平县生员钟君宠四人皆夀登百龄曾元五世因仍用前韵成什并各书匾以赐】张【羽】郭【冇英】刘【湘】钟【君宠】五代昌夀世庥征真是罕持盈保泰惕何遑
　　是年
　　谕大学士蔡新老成端谨品学兼优由乾隆元年进士洊涉卿班典司胄监简任纶扉在上书房行走为诸皇子总师傅朕视其年齿虽増精神不减正资倚畀兹以衰疾奏请解职回籍调理情词恳切览奏弥眷
　　于懐第念伊年近八旬闽省又距京路逺不忍重拂其意勉从其请以原官致仕并晋加太子太师亲制诗章以宠其行仍于朕巡幸热河启銮送驾后再行束装给驿回籍沿途经过地方官在二十里以内着照料防行俾得安适归里怡志林泉蠲疴颐养以示朕优眷耆臣至意
　　御制送原任大学士蔡新归里
　　不忍言留合令归及归言别又依依忠舒赞理登黄阁醇借授经近紫防尚计一旬万几敕顾瞻左右老臣稀心交岂在形容际榻下闽山是也非
　　建坊旌表
　　五十年
　　谕福崧奏海宁州民顾均玉现年一百一嵗顾武恭现年一百四嵗又天台县民林均治现年一百二嵗请防旌表顾均玉等年逾百龄精神矍铄洵为升平人瑞其应旌表及赏给縀疋银两着该部照例具题又
　　谕何裕城奏陜西长安县民孟世强现年一百一嵗世安耕凿请防旌表孟世强年逾百龄精神矍铄素行淳良洵属升平人瑞着照例旌表以示嘉惠耆龄之意
　　又
　　谕特成额奏湖南芷江县民周仲珍现年一百二嵗精力强健应请旌表周仲珍年逾百龄精神矍铄洵属升平人瑞着准其照例旌表以示嘉惠耆龄之意






　　皇朝文献通考卷七十六
　　钦定四库全书
　　皇朝文献通考卷七十七
　　职官考【一】
　　【臣】等谨按自古帝王体国经野因人事以授官马考所载汉唐之迹备矣宋承唐制阶品烦多虽正官非别勅不治本司事当时朝士颇议之而终不能革辽设南北面诸官以理庶务金建三省颁新制换官格虽因俗之治亦一代之规也元初命刘秉忠许衡等酌古今之宜定内外之官典制綦备大徳以后爵赏滋繁名器日滥焉明太祖罢丞相以部府诸司理天下事亦汉九卿遗意末造批答归之寺人军纪司于纨绔岂立法之始意乎
　　本朝创制显庸典章明备
　　国初首设八旗天命十一年设八大臣及十六大臣自是定官制建六部内外文武纲举目张
　　世祖章皇帝混一寰防大小官制相维葢监前代而损益之而内而八旗各部院外而督抚提镇满汉并用文武兼资补缺汰浮因革尽善
　　列圣相承凡所以综覈名实澄叙官方因时以制宜者无
　　弗周备我
　　皇上耆定功成昄章式廓设官置吏中外相维是以万里之遥若臂指之相使兆民之众若呼吸之可通官习其事民安其教求之汉唐极盛之时未闻整齐画一有如此者而又何论于前五朝乎谨依前考例首载建置规模详稽各官之裁设职掌附以禄品之制作职官考
　　官制
　　太祖髙皇帝辛丑年以
　　开国之初凡出兵校猎不计人之多寡各随族党屯寨而行猎时毎人各取一矢凡十人设一长领之各分队伍其长称为牛录额真至是遂以名官凡三百人为一牛录每牛录设额真一
　　甲寅年时复以削平诸国每五牛录设一札兰额真五札兰额真设一固山额真毎固山额真左右设两梅勒额真初设有四旗旗以纯色为别曰黄曰红曰蓝曰白至是増设四旗防用其色镶之共为八旗又置理政听讼大臣五人札尔固齐十人凡有听讼之事先经札尔固齐十人审问然后言于五臣五臣再加审问然后言于诸贝勒众议既定奏明三覆核之
　　天命五年分总兵官品级为三等其副将防将游撃亦如之众牛录额真俱为备御官毎牛录下设千总四人
　　十一年
　　太宗文皇帝嗣位设八大臣为固山额真每旗一人与诸贝勒偕坐议事凡出猎行师各领固山兵以行又设十六大臣每旗二人料理国政审断讼狱不令出兵驻防又设十六大臣亦每旗二人出兵驻防仍行差遣居则审理词讼
</div>
    <div class="pagination">
<a href="皇朝文献通考_page137.html">上一页</a><span>...</span><a href="皇朝文献通考_page133.html">133</a><a href="皇朝文献通考_page134.html">134</a><a href="皇朝文献通考_page135.html">135</a><a href="皇朝文献通考_page136.html">136</a><a href="皇朝文献通考_page137.html">137</a><span class="current-page">138</span><a href="皇朝文献通考_page139.html">139</a><a href="皇朝文献通考_page140.html">140</a><a href="皇朝文献通考_page141.html">141</a><a href="皇朝文献通考_page142.html">142</a><a href="皇朝文献通考_page143.html">143</a><span>...</span><a href="皇朝文献通考_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
