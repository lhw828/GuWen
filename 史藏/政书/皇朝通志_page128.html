<!DOCTYPE html>
<html>
<head>
    <meta charset="UTF-8">
    <title>皇朝通志 - 第 128 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 128 页/共 231 页</h1>
    <div class="content">　　皇太子雨冠
　　色用红氊及羽纱油防惟其时蓝布带　【皇子至宗室公民公侯伯子男一品至三品文武官　　御前侍卫乾清门侍卫　上书房翰林　南书房翰林奏事处批本处行走人员皆用之】
　　皇太子雨衣
　　色用红制如常服袍而袖端平或如常服褂而加领长与坐齐皆前施掩裆氊及羽纱油防惟其时【皇子至宗室公民公侯伯子一品以上文武官　　御前侍卫各省巡抚皆服之】
　　皇太子雨裳
　　色用红前为完幅氊及羽纱油防惟其时腰为横幅用石青布【裳制下逹同而衣】
　　二品官雨衣
　　色用青制如常服袍而袖端平或如常服褂而加领长与坐齐皆前施掩裆氊及羽纱油防惟其时【二品以下文武官下至军民皆服之】
　　二品官雨裳
　　色用青前为完幅氊及羽纱油防惟其时腰为横幅用石青布【党制下逹同雨衣】
　　四品官雨冠
　　色用红前加縁二寸五分后五寸青色氊及羽纱油防惟其时蓝布带【四品至六品文武官皆用之】
　　七品官雨冠
　　色用青前加縁二寸五分后五寸红色氊及羽纱油防惟其时蓝布带【七品至九品文武官凡有顶带人员以上皆用之】军民雨冠
　　色用青氊及羽纱油防惟其时蓝布带
　　行营冠服【附】
　　皇帝行冠
　　冬以黒狐秋以黑羊皮或以青绒如常服冠之制夏织藤丝或竹丝为之红纱里縁如其色上缀雨缨顶及梁皆黄色前缀珠一
　　皇帝行褂
　　色用石青长与坐齐袖长及肘棉袷纱裘惟其时
　　皇帝行袍
　　制如常服袍长减十之一右裾短一尺色及花文随所御棉袷纱裘惟其时
　　皇帝行带
　　色用明黄左右佩系以红香牛皮为之饰金花文鋄银镮各三佩帉以髙丽布视常服带帉微濶而短中约以香牛皮束缀银花文佩囊明黄圆縧饰瑚结削燧杂佩惟宜
　　皇帝行裳
　　色随所用左右各一前平后中丰上下敛并属横幅氊袷惟时冬用鹿皮或黒狐为表横幅则以石青布为之
　　亲王以下行冠
　　冬如吉服冠之制氊貂各惟其时夏织玉草或藤丝为之上缀雨缨【其制下逹庻官】翎顶各从其所得用亲王以下行褂
　　色用石青长与坐齐袖长及肘棉袷纱裘惟时【其制下逹庻官】
　　亲王以下行袍
　　制如常服袍长减十之一右裾短一尺色随所用棉祫纱裘惟时【其制下达庻官】
　　亲王以下行带
　　佩帉素布视常服带帉微濶而短版饰惟宜縧皆圆结【其制下逹庻官】带色金黄石青各从其所得用亲王以下行裳
　　蓝及诸色随所用左右各一前平后中丰上下敛并属横幅氊祫惟时冬以皮为表【其制下逹庻官】
　　领侍卫大臣行褂
　　色用明黄【凡诸臣之曾赐黄褂者皆服之】
　　八旗副都统行褂
　　正黄旗色用金黄正白旗正红旗正蓝旗各如旗色镶黄旗镶白旗镶蓝旗红縁镶红旗白縁【前锋防领防军防领火器营官皆服之】
　　豹尾班侍卫行褂
　　色用明黄左右及肩前施双带以结之
　　健鋭营前锋防领行褂
　　色用明黄蓝縁
　　健鋭营兵行褂
　　色用蓝明黄縁
　　虎枪营总统总领行褂
　　色用金黄领左右端青縁直下至前裾
　　虎枪营枪长行褂
　　色用红领左右端青縁直下至前裾
　　虎枪营兵行褂
　　色用白领左右端青縁直下至前裾
　　火器营兵行褂
　　色用蓝白縁


　　皇朝通志卷五十八
　　钦定四库全书
　　皇朝通志卷五十九
　　器服畧【四】
　　冠服
　　【臣】等谨案周礼内司服掌王后及外内命妇之服其别有袆衣揄翟鞠衣展衣縁衣素沙追师掌王后之首服其别有副编次追衡笄歴代以来损益不同葢礼时为大毋取沿袭也
　　国朝定制
　　皇太后
　　皇后冠服有朝服吉服二等金约领约朝珠防帨皆有
　　制度
　　皇贵妃以下及公主诸王福晋夫人命妇各以品秩为差今据
　　皇朝礼器图式依次纂辑悉载于篇而
　　宫庭之地帷帟之间所以辨等威而彰物采者灿然具
　　备矣
　　皇太后
　　皇后朝冠
　　冬以薫貂夏以青绒为之上缀朱纬顶三层贯东珠各一皆承以金鳯饰东珠各三珍珠各十七上衔大东珠一朱纬上周缀金鳯七饰东珠各九猫睛石各一珍珠各二十一后金翟一饰猫睛石一小珍珠十六翟尾垂珠五行二就共珍珠三百有二毎行大珍珠一中间金衔青金石结一饰东珠珍珠各六末缀瑚冠后防领垂明黄縧二末缀宝石青縀为带
　　皇太后
　　皇后吉服冠　【皇贵妃贵妃同】
　　薰貂为之上缀朱纬顶用东珠
　　皇太后
　　皇后金约
　　镂金云十三饰东珠各一间以青金石红片金里后系金衔绿松石结贯珠下垂五行三就共珍珠三百二十四毎行大珍珠一中间金衔青金石结二毎具饰东珠珍珠各八末缀瑚
　　皇太后
　　皇后耳饰
　　左右各三毎具金龙衔一等东珠各二
　　皇太后
　　皇后朝褂　【皇贵妃皇太子妃同】
　　色用石青缎纱单袷惟其时片金缘领后垂明黄縧其饰珠宝惟宜绣文或前后立龙各二下通襞积四层相问上为正龙各四下为福寿文或前后正龙各一要帷行龙四中有襞积下幅行龙八或前后立龙各二中无襞积下幅八宝平水
　　皇太后
　　皇后朝袍　【皇贵妃同】
　　色用明黄縀纱单袷惟其时披领及袖俱石青片金縁冬加海龙或紫貂縁肩上下袭朝褂处亦加縁领后俱垂明黄縧其饰珠宝惟宜绣文或金龙九问以五色云中无襞积下幅八宝平水或前后正龙各一两肩行龙各一要帷行龙四巾有襞积下帷行龙八或中无襞积裾后间绣行龙下幅八寳平水披领俱行龙二袖端俱正龙各一袖相接处俱行龙各二
　　皇太后
　　皇后龙褂
　　色用石青棉袷纱裘惟其时绣文五爪金龙八两肩前后正龙各一襟行龙四或加绣下幅八宝立水袖端行龙各二
　　皇太后
　　皇后龙袍
　　色用明黄领袖俱石青棉袷纱裘惟其时绣文或金龙九间以五色云福寿文或五爪金龙八团两肩前后正龙各一襟行龙四下幅俱八宝立水或绣金龙八团而下幅无八宝立水领前后俱正龙各一左右及交襟处俱行龙各一袖俱如朝袍裾左右开
　　皇太后
　　皇后领约
　　镂金为之饰东珠十一间以瑚两端垂明黄縧二中各贯瑚末缀绿松石各二
　　皇太后
　　皇后朝珠
　　朝服御朝珠三东珠一瑚二吉服朝珠一随所御佛头记念背云大小坠杂饰各从其宜縧皆明黄色
　　皇太后
　　皇后防帨　【皇贵妃皇太子妃同】
</div>
    <div class="pagination">
<a href="皇朝通志_page127.html">上一页</a><span>...</span><a href="皇朝通志_page123.html">123</a><a href="皇朝通志_page124.html">124</a><a href="皇朝通志_page125.html">125</a><a href="皇朝通志_page126.html">126</a><a href="皇朝通志_page127.html">127</a><span class="current-page">128</span><a href="皇朝通志_page129.html">129</a><a href="皇朝通志_page130.html">130</a><a href="皇朝通志_page131.html">131</a><a href="皇朝通志_page132.html">132</a><a href="皇朝通志_page133.html">133</a><span>...</span><a href="皇朝通志_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
