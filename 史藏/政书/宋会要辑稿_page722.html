<!DOCTYPE html>
<html>
 <head>
  <meta charset="utf-8"/>
  <title>
   宋会要辑稿 - 第 722 页/共 1125 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   宋会要辑稿 - 第 722 页/共 1125 页
  </h1>
  <div class="content">
   嘉泰元年二月十七日，右谏议大夫程松言：「科举以文章取士，文章关时之盛衰，傥以浮靡之文，盖其空 之学，岂惟无补于寔用，殆将有累于盛时。乞饬有司，属意命题，示之趋向。考校之际，审观其文，委是器识宏远，学问淹该，然后充选。虽或质实，固亦无害。或立说抵于注疏，措辞乖于理趣，而空 浮靡者悉置勿取。若有司所取不当，他时上彻听闻，则考官降黜，所取驳放。」从之。 
四月二十二日，臣僚言：「近来朝廷惩科举牒试冒滥之弊，因臣僚有请，立为限节，增损旧法，稍加详密，使士子各安分谊，而当官者遵守法禁，不为欺罔，非不尽善，但试期渐逼，却有委寔随侍在远，未知新制，当有后时之叹。乞且循前举 
      
体例放行一次，姑俟后举遵用前来指挥。」从之。 
十二月十八日，臣僚言：「日者士风趋伪，缪相传习，于是场屋之文，始有肆为迂僻者。臣淳熙间蒙孝宗赐对，乞将日来妄立名字，私着论说、策议、讲解、杂文等，遵用旧法，非经国子监看详，辄刊行者，并令毁板。得旨从之，而伪徒蓄怨，施行未竟，而祸已及。今幸众正复开，文风知向，方多士计偕，近在来春，乞明诏四方，务为纯正之文，有袭前弊，必行黜落。仍饬有司公于去取，稍或 私，当(今)[令]台谏预考校者机察以闻，重寘于罚。」从之。 
二十四日，臣僚言：「陛下圣孝纯笃，迄今未御正殿。来岁临轩策士，亦应暂辍。则是进士科第，全赴南省，事体甚重，非常时比。故臣敢以省闱利害四事以闻：一曰近岁有司沮抑词赋大甚，取人分数已暗侵削，其所取者，多置后陈。乞今后如经义、诗赋所取人数小有那融，不得过侵。如词赋卷中可置前列，大体既正，虽有小疵，且与阔略，庶几此学渐振。二曰近岁有司专尚《春秋》，盖复《春秋》习者少，姑务诱进。岁月积久，假借太过，今岁诸处多以《春秋》首荐，而西蜀类试十名之前，辄占其三。《春秋》虽有三传，士子临时结社，相与分记。况其巨题绝少，易以牢笼。(迄)[乞]今后所考《春秋》，有经旨通明，文辞卓异，不妨巍占外，傥其所与诸经无大相过，不必置在前列。其取人分数，比之诸经，不得侵额。三曰治经以经旨为主，文辞为辅。近者 
      
经学惟务遣文，不顾经旨，此非学者过也，有司寔启之。盖命题之际，或于上下磔裂，号为断章；他处牵合，号为关题。断章固无意义，而关题之显然浑成者，多已经用，往往搜索新奇，或意不相属，文不相类，渐成乖僻。士子虽欲据经为文，势有不可，是有司驱之穿凿。乞今后经义命题，必本经旨。如所谓断章、关题，一切禁约。庶几学者得以推原经文，不致曲说。四曰国朝正史与凡实录、会要等书，崇护惟谨，人间私藏，具有法禁。惟公卿子弟或因父兄得以窃窥，而有力之家冒禁传写。至于寒远士子，何缘得知 而近时乃取本朝故事，藏匿本末，发为策问。是责寒远之士以素所不见之书，欲其通习，无乃不近人情。乞今后策题如系本朝事寔，并须明白指问，不得藏匿本末，庶几草茅寒士不至独为所困。」并从之。 
二年正月二十四日，诏：「太学生该遇淳熙十六年、绍(兴)[熙]五年两经覃免，及住学通前十五年，曾经公试或私试中选人，并权特令赴今来省试一次。其因事不赴人，将来不得陈乞收使。令国子监开具寔该恩人数，结罪保明，申尚书省。」 
三月二十八日，御史台言：「庆元四年十月指挥，今后诸路运司牒试数多之人，(今)[令]觉察闻奏。本台今据两浙运司开具今举诸州府知、通申到避亲赴试人数，比照数内牒试最多人，朝请郎、通判婺州汪德范牒一十四人，朝奉大夫、通判台州林谦牒一十三 
      
人。今照指挥，合行举觉。」诏汪德范、林谦各特降一官。 
五月一日，国子监囗囗囗试所言：「已降指挥，武学量立国子员，依太学国子体例收补。比拟太学额，共立九人。今来武学国子生有额七人，就试终场二十人，取放人数，乞施行。」诏取放四人。 
六月十四日，秘书省校书郎杨炳言：「近者再行太学混补，四方士子云集京都。庆元二年之数二万八千余人，今岁三万九千余人，前者四处试院合经义、诗赋为一场，今则分为两场。锁院之后，不许纳卷。来者不已，有司临时措置，随宜讫事。臣观绍兴二十七年以来申严挟书、代笔之法，士子入场，凡包褁笔砚之属，皆用青纸，其畏惮至此。比年以来，宽纵太甚。每试内侍与八厢巡案往往袖手，不敢谁何。玩法者得志，畏法者不能，平素空 者得恣其剽窃，灯窗记问者无以见其所长，笔端稍敏者又有检阅，遂可兼人，而庸妄无能者率资假手。如此则文艺能否，又未易核其真。乞申饬有司，自今贡院试无大小，挟书、代笔者断在必行，庶几人情畏戢，公法复伸。」从之。 
九月六日，臣僚言：「宗正少卿兼权礼部侍郎施康年同知贡举，其子清臣合行回避别院。既以孤经牒回，卷首字号，人皆知之。康年溺爱，终不回避，果然中选。乞以康年补外，其子清臣自取圣裁。」诏施康年与监司差遣，施清臣驳放。 
三年四月二十三日，左司谏宇文绍节言：「窃惟贡举所以 
      
公天下人材之选，利害至重，条制具严。比年以来，寖以隳坏，臣请举一二言者。知举、参详，必以谏台官参之，所以严其事也，而不能无弊者，知举三人，虽是侍从、两省官，然议论题目，去取高下，率惟台谏意向，无所可否，其未能尽餍人心者多矣。揆以近制，宰执、台谏子孙并授祠禄，盖仕途妨嫌，而独于科举乃可就试。夫以势要所在，人心共趋，纵其负学怀才，率是公选，不能无瓜李之嫌。臣以为知举参以台谏，固不可废，当专付紏察之任，不与议论去取，庶几权尊势一，无得而议。如公试、类试、监试，亦差察官，而未尝与考校，何独于省试不然乎 其参详官，不必更差台谏，庶几考官人人得尽所见，而无畏缩之患。见任宰执、台谏子孙，自今免令就试，更加涵养，以俟他日决科，亦未为晚。在上者出于至公，则场屋之弊，如代笔、怀挟，皆可次第而革。乞先革二者之弊，其它候引试日委之礼部国子监，条具利害，随事而严其制。」从之。 
二十八日，诏兴州自置贡院。既而以利路转运司言，兴州每举赴试士人，并就兴元府试院收试。今兴州系籍士人共三百六十三人，愿于本州岛自置试场，委是利便。故有是诏命。 
四年二月七日，臣僚言：「今后漕试，若非用省闱分日之制，则宜仿太学私试分廊之法，将碍格与不碍格人合分别试，毋令杂处。不惟绝假手之弊，而无力图试之人自安于乡举，冒滥之弊将不革而自革。」诏令有司看详。既而礼部国子监言：「两浙漕司引试，自今后科举并 
      
仰诸路运司将碍格及牒试门客并避亲人与不碍格人，于比近去处分作两院，同日引试，可革代笔之弊。乞下诸路运司遵守施行。」从之。既而两浙运判陈景思言：「臣僚奏今后漕试，将碍格与不碍格人分别引试，以革假手之弊。臣窃谓碍格不碍格人群试于有司，其为三场命题则同，其于立号取解则异。臣欲将漕司碍格与不碍格人，令主文三场各自命题。题目既殊，人心不能二用，各自运思争奋，以竞一日之长，决无余力，更及其它。其于严选举，利孤寒，不为无补。乞自今举为始，行下诸路运司，一体施行。」诏依，仍照二月七日已降指挥施行。 
八日，都省言：「勘会太学混补，已是难行。所有诸州解试取放待补人数，自锁院至开院日分有限，是致考取灭裂，多有纰缪 脱卷子，甚失选择待补之意。」诏自今年为始，仰诸路运司以逐州累举终场人数，斟酌多寡，量行添展日分支费，行下试院，精加考校。将来解到待补卷子，令国子监抽摘点检，如见得有纰缪 脱，定将元考校官镌降施行。 
十一月十三日，右正言林行可言：「词科之设，先考所业，有同制举，其选至重。绍兴以来，所取人物，班班可考。比年累试，曾不得一，稍从阔略，始有中选。间有公然挟书，略无愧耻，曰博学，曰宏词，果何取于是名哉 胄子之试，取人稍宽，岂非念其父兄 官中都而优之欤 比年严期功之令，应牒颇艰，明注于牓帖之下，防闲亦密矣。既而复宽，厘务官所牒之员，待之甚厚，乃或非其本宗，矫揉冒滥，无复顾忌，果何取于胄子之名哉 省闱事体，一经籍奏，荣进可期。曩时案设一定，不敢越次。今不惟移案，且越廊而东西。 
      
曩时寸纸不容，不敢交语。今不惟往来，且夫交臂于廊庑。四方士子辛勤灯火，正欲角一日之长以取科级，而挟书、代笔，务为奸巧，人人有侥幸之心，而实学反以黜遗。以至漕试之仍旧，正欲以优远方随侍子弟。今西北流寓，冒贯福建，类皆军中将校。书铺立价，仅出数千，便得一试，岂牒试之本意乎 武举之弊，工文墨者或不习弓箭，试弓之日，多以善射者代名，是一试而两人共之。蜀道科场以春，东南以秋，乃有见黜本寔，冒试东南，是一举而就两试也。是数者，其法未尝不严，积弊滋甚。严以济宽，正在今日。乞诏攸司检坐贡举条令，镂牓申严。兼照得省试大院臣僚奏乞差台谏官，如监试体例。今乞别院亦差察官，以重省闱事体。」从之。 
国家设贡举科，立法严切，盖欲选真材寔能，以副上用。每举多被势力用钱计嘱封弥所，通同 开禧元年正月十五日，礼、兵部言：「武举发解王肃等状，伏(所)[作]弊，或拆卷头，或誊卷子，或第一场卷子已纳，次日别作破题冒头，密付封弥所人改抹。其弊不一，寔由别试所差封弥人，皆是市井游手充役，不惧条法，恣行作弊。乞将别试所依大贡院例，差六曹寺监等处重禄正身公人入院封弥，庶免弊幸。」从之。 
二十三日，臣僚言：「侧闻仁宗皇帝朝李淑奏，谓考官以所试分考，不能通较，故士之中否，系幸不幸。愿酌旧制，以论、策、赋、经通较工拙，毋以一场得失为去留。比 
      
年以来，名为三场通考，往往考校之时，或倦披览之难遍，或局好恶之不同，经义、诗赋独取于一破题，舍是弗考。乞下礼部，将来考试，悉以三场通考定为去留。仍于未奏号前，令知举参酌，于参详、考试官内差四五员，总类三场试卷字号，混为一处，以诸房已批等数次第编排，以三场分数俱优者为上，二场分数优者次之，一场优者又次之，三场俱劣者为下。毋以片言只字，遽在中选。编排既定，然后更从知举详审，以定高下。庶几均平，永为通考之法。」从之。 
二十五日，诏更差同知贡举一员，余依已降指挥。以都省检会嘉泰三年四月二十三日臣僚奏请，故有是诏。 
二十九日，臣僚言：「窃惟礼闱之所禁者，曰代笔，曰挟书，曰传义，曰继烛。法令(照)[昭]然，皆所当戢。比年翫习为常，移易卷案，挟带书册，往往有之。代笔之弊，最其甚者。显行贿赂，略无忌惮，或替名入试，或就院假手，故有身躐儒科，而不能动笔，污辱搢绅。至于孤寒之士，虽有真材寔学，反不预选者多矣。今引试在即，本院自有条约。然帘外之事，有帘里不得尽察者。乞令内侍省晓谕八厢，除依条巡逻外，如有代笔之人，须管根缉押赴帘前，依条施行，不得故意生事。其八厢能捉获者，具奏推赏。如或隐匿，以至台谏风闻得实，即论列取旨，根究情弊，重寘典宪。所有巡铺官，并从朝廷戒谕，依公巡按施行。」从之。 
三月六日，权礼部尚书萧逵、中书舍人陆峻、谏议大夫 
      
李大异、权礼部侍郎李(璧)[壁]言：「窃惟国家三岁一开礼闱， 天下贡士而试之，专务网罗俊乂，以备他时器使，事体至重。盖被差择而职选抡者，不下三四十人。使悉心殚虑，犹惧有阙。然常人之情， 臣则喜追逐，检局则思放肆，而考校程晷有限，稍或怠堕，立见废事。兼礼闱严肃之地，尤防亵慢。臣等被命入院，除体例外，未尝置酒，冀与属僚一意考校。虽其间识见精力不齐，而颓堕不虔者亦鲜矣。乞申饬今后内外科试，凡在院官，各思罄竭，无得非时燕会，妨废本职。立为定制，庶几用志不分，多得隽秀之士，以副明诏。」从之。 
同日，权礼部尚书萧逵等言：「窃观比年场屋之文，气体卑薾，词藻浮虚。以经学言之，则未尝精思熟究，安能探索微妙；以史学言之，则未尝博览强记，安能贯通颠末。此外如诸子前贤文集，则罕曾诵习，皆用时文套类。是以学多寡陋，文多凡下。其间学粹而文典者，百不一二。曩岁知贡举者荐请于朝，令监学官选择时文百篇以为模楷，有旨从之，然竟寝不行。臣等究其源流，盖缘畴昔以儒决科，而今显官者甚众，使监学官遽去取于其间，则未免爱恶之嫌，是以虽有诏旨而中格也。乞检会指挥，委监学官公共选择绍兴以来累举所取六经义、诗赋、论策，撷其文词典雅，学问该赡而脍炙众口，可传诵习者数十篇，特令刊行，使士子有所矜式。如是累举，时文委有可称。其人 
      
见仕于中外，并免预选择之数，庶几无爱恶之嫌，易以拣选。仍限三阅月了毕。如此则虚浮之文可归于典寔，多士幸甚。」从之。 
二十一日，臣僚言：「国家开设学校，胄子之试尤优，搢绅之士固宜自知爱重，讵容窜名易贯，伪冒服属，以坏良法。属者尝有泛及缌麻，滥至同姓，求试者既不安于命义，而牒试者又不知有法禁，靡然趋之，寖失本意。乞令礼部申严牒试之法，如敢冒滥，并将保官照条重赐责罚。」从之。 
闰八月十四日，诏谢采伯、棐伯并驳放。先是嘉泰二年，宰相谢深甫令其二子同赴省试，未锁院之前，密招当差试官，预计会题目。又令朝士能文者代笔，付与试官，果寘高等。人已指言。其后诸子忿争，交相诋讦，于是传播。是时深甫任相位，无敢言者。至是臣僚有言，故有是诏。 
《文献通考》：开禧二年，诏诸道运司、判府、军监，凡发解举人合格试卷姓名，类申礼部，候省试中牒发御史台，同礼部长贰参对字画，关御药院照应廷试，字画不同者，别榜驳放。旧制，秋贡、春试皆置别头场，以待举人之避亲者。自缌麻以上亲及大功以上婚姻之家，皆牒送。惟临轩亲试，谓之天子门生，虽父兄为考官，亦不避。是年始因议臣有请，诏自今在朝官有亲属赴廷对者，免差考校。 
开禧元年，检详毛宪为考官，其子自知以迎合用兵冠多士。韩侂胄既败，乃用言者奏夺宪次对，而降自知为第五甲末。
三年六月二十九日，臣僚言科举之弊，如漕司差考试官及州郡挟书、继烛、代笔、传义，二者不可不革。令礼部同国子监看详。既而礼部国子监言：「一、照得漕司差考官，惧其泄而容私也，乃不明示以某州，给付字号，俾于经由州郡对同字号，躬亲书填，以防吏奸。而州郡例于前期差监门官，以漕司所给字号，俾之对同。彼监门率小官下吏，寡少廉耻，将所给字号，为高赀者得之，前途伺候，以行私嘱。臣谓欲革私托之弊，莫若以漕司所给字号付之监试。监试非通判则漕属，官稍高则自爱稍切，对同字号，庶不泄漏，而其弊稍去矣。今看详所买字号之弊，不独在逐州监门，其原在于发号关防不密，致吏辈漏泄作弊。乞下诸路运 
      
司，遇差试官发号之日，漕臣同属官躬亲差排分发，不得令吏人干预。仍立限疾速牒本州岛守臣收管，不入吏辈之手，庶革买解之弊。一、照得挟书、继烛、代笔、传义，禁防周密，务求寔才。今州郡不行挟书、继烛之禁矣，此又有因继烛而每试一场辄歇一日，次日既午，纳卷未毕，视以为常，曾不禁约。彼真才寔学，穷日之力，已为有余，既继以烛，难免代笔，况尽一昼夜，继以次日乎 于是人率备三五卷，或父代其子，兄挟其弟，而(太)[大]半以货取。故有名预能书，而口尚乳臭，行偕计吏，而习则市 。士方困于解额之窄，病于糊名之无据，又苦于此。欲革代笔，莫若去州郡继烛之弊，勿许以歇日。彼惮革弊者，则曰场屋幸帖息尔，禁戢太严，必至鼓噪，是则法令皆不可行。乞引试前期，条具法令，严示举人纳卷之限。其过限者，别立字号不考。彼优于应敌而切于自爱者，必无复犯，则庸琐营求代笔者不足恤也。今看详挟书、继烛、代笔、传义，自有贡举条法，乞遵守施行。」从之。
十一月二十一日，国子博士朱着言：「窃惟场屋之禁尚矣，比年以来，陛下加惠士子至矣。士当斯时，畴不愿输所长。其或非才，志在幸得，恃其有赀，计所必取，场屋之弊犹故也。内而礼部贡举之所掌，外而封弥、誊录、对读之所分，苟有利焉，虽曰四所，如一家然。臣尝备数帘外，有持一卷周章而过者，索而视之，卷中有片纸，识云某州某县某秀才卷子。又得一卷，其识如初。诘之，则云胥所授也。有经义五篇，略无窜易者。因窃疑焉，默识其号。及得论与策而较之，三卷如一，非精书之吏不能。盖昔闻有不终场，次日并纳首卷者，有径自外潜得而入者，有密伺考中之号，则以所售白卷誊之，辄废取中之卷者，此其故也。今欲去弊，莫若戒令封弥所，逐场精见已纳之数，载之专籍，以日上之，董试其一职之封弥，俾官吏无得出。又揭榜之后，委官以所取中经义，录一义头，试录一二韵， 
      
逐举更互。惟所委官以意命之，罗姓名于礼部，以晓天下之士(乎)。是说既行，昔弊自革矣。誊录善否，最关考校。尝闻有司委官较字，不过书云某县誊录人姓名数字，其能否未甚别也。一时急于集事，未免苟容，以纸封臂，往往文具。掌誊录者，率皆宣差局务，忽焉被命，莫得而稽。及课工程，善书者或规避，不善者多强勉，始焉靳靳成字，夜以继日，卤莽灭裂，十脱四五，颠倒句读，反复涂窜，有不可晓者。胥有利焉，则择善者而授之书。其或文字本工，传抄多失。对读之官，目力不逮，而考校督迫，工而失者有之，不工而得者亦有之。欲去斯弊，莫若于选差局务数内，先期下临安守臣，选委通判，责以拣择，就臂印押。凡誊录之事，悉以委之。彼知此责实身任焉，乌合之辈亦自知警。是说果行，则昔弊自革矣。」诏令礼部勘当。既而本部言所陈关防场屋积弊，委为切当，乞下逐处遵守施行。从之。以上《宁宗会要》。
 选举 宋会要辑稿 选举六 举士十二 贡举杂录 
     
宋会要辑稿 选举六

举士十二
贡举杂录
【宋续会要】
嘉定元年正月九日，臣僚言：「仰惟国家数路取士，得人最盛，莫如进士设科。近年奸弊滋甚，据权势者以请嘱而必得，拥高赀者以贿赂而经营，实学寒士，每怀愤郁。今有管见：一、考校差官，要当精择。盖考官精明，去取允当，否则是非易位，遗才必多。乞诏大臣精加选择，无取昏谬，充数其间。一、省闱差官，有知举、参详、点检之别，盖欲参稽互考，必求其当。向为知举者不此之思，乃谓试卷去取，可得自专，至有参详、点检去取一同，知举独不以为然，而得失遂定。往岁宰臣、台谏有子登科，继行驳放，多是参详、点检以为可黜，而知举自行取放。凡为知举，绝无私意，犹不可专用己见。傥或藉此行私，岂不为考校大弊 臣谓参详、点检可否不同，正须知举平心参酌，择其是者从之。若参详、点检去取相同，而知举或有异见，要当更与考订至当，以定去留。如此不惟参详、点检各得与知举详议，尽其所见，为知举者亦可无自用之嫌。乞令礼部候锁院日，详此施行。一、试卷去取，虽赖考官精明，而誊录、对读，尤当加意。誊录脱误，对读卤莽，文义舛讹，必误考校。每举所差，对读官员数特多，正欲订正誊录脱误，以便考校。惟是差官不加选择，虽昏耄衰病，亦使备数。所以待遇者，又皆简薄，位 
     
次狭隘 漏，上雨旁风，不能自庇。而幕帟器用，油烛薪炭之属，亦多不备，何以责其尽心 遂致草卷，虽经对读，脱误尚多，帘内考校，倍觉费力。乞加选择，无以昏耄衰病者充数。凡所供备，如位次、幕帟、器用、油烛、薪炭之属，无得苟简。择之精，待之厚，傥不敬谨其事，罚亦不贷。一、誊录试卷所差誊录人，率是雇代充应，只求雇直稍轻，虽疾病癃老，不惯书写，俱不暇问。当其誊写之初，老病与不善书者尚能(疆)[强]勉，数日之后，精力疲苶，多不成字。再三详访，方见意义，若多脱误，又不可读，实为深害。乞令礼部下所属，须管选择惯熟书写、精力(疆)[强]健之人充应，仍令长吏保明。长吏谓县押录、州府之都吏。如更循袭充数，仰誊录所申试院，牒报元差官司，将承行长吏断勒。一、代笔、传义、挟书、移坐之禁，贡举条制甚明。近岁奸弊滋多，甚至应博学宏词，乃携文字，公然检阅，其它可知。至为代笔、传义之地者，率以贿赂计嘱排坐，否则入试之时，交互改移，尤当禁止。乞令礼部申严成法，措置关防，庶使人知警惧，奸弊可绝。」从之。 
十五日，礼部言：「已降指挥，将开禧三年发解举人取中试卷并省试合格试卷，并行牒发御史台，同本部长贰参考字画，关御药院殿试，字画不同之人，照指挥驳放施行。今来诸路州军免解进士，合赴今年省试。若有过省，既无解试卷子比对，无由辨验字画。今欲告报书铺，如有免解进士赴省投纳 
     
试卷，并亲身题写卷首、三代家状，即不许令人代书。如不遵告报，致本部验出，定将犯人书铺送所属根究施行。如免解人过省，从本部再行告报帘试，亲书三代家状一纸印押，同过省试卷类聚，牒发御史台，同本部长贰参考，将字画比对，如有不同之人，遵依前项指挥施行。」从之。 
先是，太常博士张声道言：「诸州科场，多有填委蹂践之患，仆主混殽，莫可谁何。此盖豪民上户不务实学，专以抄写套类为业，广立名字，多纳试卷，将带笔吏，假儒衣冠，分俵书写，侥幸万一。至揭榜，或数卷两得，全中待补，则父子兄弟分认名目。及赴省试，则以多赀换易试卷，或全身充代，窃取科第。止缘朝廷不曾比并字迹。最是补试，公然将待补文牒售卖。士风不美，莫此为甚。臣谓每举诸州科场，候开榜日，将所得解试及待补卷子，仰举送监试、考试官等，并于真卷背上列衔封，缄发赴礼部国子监，不许稽留，以启吏奸。其省试奏名之后，礼部将省、解试两项卷子申发御史台，台部长贰参考字画，同者关御药院殿试，字画不同，别榜驳放。其补试之后，国子监依此施行。所有铨试，虽有帘引，不过关防文理不通之人。其换卷代笔之弊，元不曾革。乞将试中卷子，更与比并笔迹。兼臣昨备员学省，曾条具奏，卷前草纸书写文槁，并须存留，不许涂抹。」诏从其请。至是省试，礼部举行。 
二十四日，臣僚言：「比年省闱取士。弊幸百端。最是挟书、代笔，尤为场屋之患。盖曩由宰相门客怀挟败获，反将逻者施行。自后习以成风，绝无忌惮。又缘巡案例差局务小官，其曾应场屋者皆充对读，选择之余，方及巡案。势力既微，待遇又薄，全不加意。所差内侍，亦多官微位下，不能谁何。八厢目击其弊，类皆容隐。绍兴初，秦桧用事，专以子弟亲故窃取科第，士子扼腕。其后高宗皇帝总揽权纲，严行禁戢，特命汤鹏举典领文衡，一洗宿弊，场屋肃然。今遇更化之初，凡前日变乱旧 
     
章，次第惩革。惟是省闱之禁，尤不可缓。乞诏三省，选差朝士有风力者充巡案官，假以事权，示以体貌，遇获到怀挟、代笔之人，飞申帘内，仍申三省。所有内侍，乞诏内侍省选差近上可制八厢者，互相觉察。若相容庇，致他人觉察，乞重行镌罢。庶几士子知畏，无犯典宪。」从之。 
四月五日，臣僚言：「国家三岁设科，以待天下之士。又立待补，收拾遗才，可谓良法。间或放混补，系出特恩，然必先降指挥，使四方士子远近毕集，庶为均一。临安府学系驻驆之地，每从优厚，然在学多外处士人。昨开禧元年临迫试期，放行在籍二千余人，以致冒滥，几成喧哄。续有陈乞，自开禧元年为始。每年将堂试中选分数高者，校二百人并职事，遇补试径行收试。其选校不及一分以上人，遇补试前一月类试，取四百人，赴太学补试，见今施行。今来更化之初，四方士子喜观上国之光，不期而集。若一切杜绝，又恐士子远来，不得一试，亦有可念。乞将见在都下不应赴补试士人，仿漕司附试例，特于漕司收试。候见终场人数，量与取放一次。仍下国子监，晓谕士人，各体朝廷优厚之意，许赴今来补试外，其诸州取中待补及临安府学校定类试条法指挥，日后遵守，永不冲改。」从之。 
闰四月十三日，大理少卿费培言：「比者董视封弥，窃见五幕所置于中门外廊之上，列于誊录所，请官受卷，往往皆远外到选之人。至于幕吏，则 
     
漕司天府之所差，无非嘱托充役，志在奸利，无所顾藉。以远外到选之官，御无藉之吏，既无事权，何能(铃)[钤]束 不过俛首听其自为。方士人纳卷之初，幸而尚蚤，犹可书历投柜。昏黑之后，奔迸填壅，势只向幕撺掷。吏辈须其小定，方行收拾代纳。柜眼至大，已入之卷，复可探取，柜固不足恃也。所谓监董之官，只候中门下锁，倏然扬去。帘内深远，无从考察。封弥所相去尚在百步之外，亦无谁何。吏辈肆奸，了无顾忌，欲拆换卷头，以甲为乙，誊写程文，以伪为真，受他人之嘱，毁坏有名试卷，亦可也。此而不革，为害不细。臣有说于此，无大更革，不必差官，乞于封弥所前旋创幕屋，仍旧差誊录官受卷。其省试封弥院门官，皆郎曹以上，稍可弹压吏辈。自余程试，本所亦有长官，遇晚出至幕所，同董其事。所纳试卷，不必投柜，只用布囊盛贮，遇满即封。俟试人出绝，请在院封弥官出至幕所，与受卷官计数交授，不入吏手，奸计莫施。夫内而逻察有官，外而对号有簿，幕所关防，复加严密，场屋之弊虽未尽去，亦十革其七八矣。乞下吏、礼部、国子监，日后行在贡院，不拘是何程试，并令一体施行。」从之。 
三年五月二十一日，侍御史刘 言：「国家以经义、诗赋取人，习诗赋者或 于经义，颛治经者多不闲声律。士大夫往往不肯自谓非素(冒)[习]，(疆)[强]加去取，被黜之士不无遗恨。乞今后省解等试，分房考校之际，令监试择 
     
试官之元习诗赋者颛考诗赋，治经义者颛考经义。或诗赋卷多，经义卷少，则以论策卷补之。论策通考，固不拘也。词赋虽若雕虫末技，士之器质，于此乎见。先朝王曾、范仲淹为举子时，识者固因所作赋知有辅相之器。近年主司多谓词赋疵病易于指摘，恐人得以议己，故试者虽多，其最优者仅置三五名之外，深失国家通尚词赋之本意。乞今后省、解等试，择词赋优长者与经义间居前列，用革考校偏尚之弊。臣少游场屋，每遇科诏将下士类，相谓曰某人饶财，某人有夤缘，将必获荐。及牓揭，则向所拟议者十一二，臣未敢深信。近年此风颇炽，有实不谙文墨，或居上游，盖上则私记，下则假手，相与表里而得之。如顷者泉州黄广之狱，可信不诬。臣熟询其弊，始由点差考官之时，漕臣或不经意，属官案吏得以容私，阴定所差之处，考官多申亲嫌合避，以取必其所往之州。及考校分卷，监试官或不精明。所谓封弥、誊录等人，阴相指授，以达所分之房。士夫知自爱者固不肯为此，其或昧心黩贿十有一焉，凡前之私得行矣。乞下诸路州郡，凡漕臣差试官、监试官，分试卷必躬必审，务革欺弊。其有考官多引亲嫌，则密加审究，择其欺罔者按治之，用革计嘱私记之弊。」从之。 
六月七日，礼部国子监看详臣僚言：「乞太学解试将赴试士子之数拨出四分之一，与避亲士子同试别院。仍于大院拨差 
     
试官与取额人数，并以四分之一为准。照得臣僚所陈别试利害，欲以大院人数分拨四分之一就别院引试，委是可行。比来省试治经人数，其最少者亦近二百人。随所取之额分拨以四分之一，甚易区处。惟是太学解试系是十三人取三人，诗赋数多，尽可分拨。其间经义恐有数少者，难拘四分之一。欲得或全留，或全拨，或不一半，在监试临时随宜区处。其待补国子生，系是二十五人取三人。若太学生分拨别院者，合与待补国子生各出题目，仍分东西廊，严行隔截，庶几不至混殽。其别院屋宇窄狭，合行增广。欲下临安府措置所有别院。省元从来止升本甲首，今取人既多，欲将上二名准大院省试上十名恩例，庶得公平。」从之。 
七月六日，权礼部尚书章颖言：「窃惟科举之法行之既久，苟无大弊，不可轻有变更。伏见庆元二年正月指挥，宗室并不许差充试官并监试。续准嘉泰元年为常州申明，差监试官下国子监看详，若通判双员去处，或有宗室任通判，自不许差监试。其独员通判或系宗室，若不许差监试，则以次职曹官，权轻望浅，恐不能弹压，遂从常州所申，差通判赵师岌监试。独有常州虽蒙许差，而四方州军尚拘指挥，不差宗室通判监试。伏缘诸路每三岁科举，最为重事。大郡至万余人，小郡亦不下数千人，试院之内，事务浩繁，监试职在弹压，以至分拨士人试卷，支遣钱(量)[粮]，关 
     
防漏泄，革绝欺弊，事不胜数，诚难委之于官卑望轻之人。向来权臣意在沮抑宗姓，臣僚观望风指，遂有前请。当时州郡皆明知其不可，独常州首先(四)[申]明，已从其请。夫科举之法一也，既许行于常州，而独不行于他郡，可乎 今科举日逼，窃虑外路州郡尚以前降指挥为疑，或差曹职官监试，四方士子皆不以为便。乞速赐行下，以嘉泰元年七月常州所得指挥，差宗室通判监试，行之四方，以惠士子。」从之。 
八月二十九日，太府寺丞唐吉先言：「省闱考官，虽尽出天下选，近年所出之题，诗赋如『太宗得至治之体』、『圣人之道犹日中』，义题如『上天之载，无声无臭』、『仪刑文王，万邦作孚』，与诸州解试同然一律。以至策目，大概不过捃摭时事，乡举与省闱所问，间有一二之殊，大体亦类。甚至省闱策题，不相照应，临时参会，皆已撰定，不复更改，事意俱同者。夫以群贤会聚，肩摩袂接，六经百氏，堆案盈几，岂无可命之题，可问之目 缘诸路阔绝，无从稽考，遂致重复。恭闻祥符中尝令礼部贡院录诸州发解试题，进内史臣，以上将亲试贡士，虑其重复也。自是用为常例。然则类解试题，以防重复，盖取士家法，独不可举行于今乎 乞诏诸路漕臣，于科举后，将所属诸州解试题类聚成集，上之礼部，类聚诸司所上，申送省闱。使出题之际，必以三举题目参考，发策命题，讲论时事，品藻人物，质问疑难，各出己见，无致重 
     
复。」从之。 
十一月八日，臣僚言：「自昔省闱，独严他试。八厢貌事，罗立四隅。士子提壶而入，未尝敢怀挟也，据案端坐，未尝敢传义也，覃恩所学，未尝肯假手也。自侂胄窃权，内畏人言，纵弛试禁，邀誉士子，蝇头册子，山积案上，往来交加，无异阛阓。持文衡者，又复观望容私，士怀不平，莫不愤惋。更化以来，首严其弊，搜出怀挟者四人，虽与免罪驳放，一时观听耸然。近年省场，顿觉弛慢。夫一事一目不守其常，则大经大法所从以坏，而况省闱中选，公卿将相由此涂出，可不严禁而曲防哉。今秋试已毕，南宫伊迩，乞亟下礼部先期申严条令，敢有怀挟、传义、假手者，必驳放殿举。其间考官观望容私者，例与坐罪。【贴黄】近者臣僚论年来省闱试题多与诸州解试题目相犯，间或预名，多有全写古来者，而真才实学多致无落。乞依祥符旧制，预期下礼部类聚国子监及诸路诸州解试三举题目，使省闱命题之际，精加参考，毋使重复，以防侥幸。」从之。 
四年二月十七日，礼部贡院言：今来省试，诸州军国学赴试经义、诗赋进士，贡院终场四千三百一十一号内，有国学该赦恩免解及还赴省试等人，其取人分数，乞指挥施行。诏依嘉定元年收放分数，每一十七人取一名，零分更取一名。 
四月十一日，臣僚言：「窃闻考试院誊录所，自来循袭体例，以士人试卷凡有犯科举条制不考式者，并听誊录人点对 
      
举觉，与免誊录。由此誊录人怠于书写，辄为改易正本，书人讳字，以免书写，甚则有焚匿遗弃之患。虽有合格之文，无由得达于考试官。士子三年勤苦，千里来试，乃为誊录者毁弃试卷，暗遭黜落。试卷有第一场、第三场而无第二场者，有裂去一半不可誊录者，虽一时拥并所致，而封弥官亦有不亲临于其间，明知其弊，多不以闻。乞今后士子试卷，应有犯讳及不合考校格者，并令依本誊录，写发入里，听试官考察，不许誊录所暗行黜退。其试卷首尾不全，亦须具数以告帘里。又须帘里试官中专差一员，以封弥所日纳试卷之数及誊录所日受封弥之数，参考异同，至拆号五日之前，以诸位试官分房所受之数，总而计之，稍有不同，须加究见。如此则官吏知畏，封弥、誊录必无毁弃文卷、改易字画之患。」从之。 
十二月二十七日，礼部言：「国子祭酒兼权刑部侍郎刘爚言：『国家以科举取士，三日之试，虽兼策论，而去留之际，必本经义、诗赋。近年经学不明，命题断章，学者以巧于迁就为工，不以推本经意为正，略传注之说，侮圣人之言。词赋抑又甚焉，体字全类歇后，用字不考理致，盖检阅于类书，非根原于实学。文义无取，器局何观 乞令学官选择中兴以来魁选义赋，根本经旨、词气浑厚者数十篇刊降，以为体式。今后命题，不许断章，长短不拘。《春秋》一经，照嘉定四年省试例，以事实通贯者为 
      
题。令礼部下诸路，于差试官牒内备坐施行。』本部看详，乞下国子监，令监学官精加选择刊本颁降。所有经义命题，亦下国子监、诸路遵依施行。」从之。 
六年正月二十三日，臣僚言：「试院有平安历，不过以报平安。今则不然，其出也，所书项目，监门莫得而见；其入也，所传件数，监门莫得而稽。囊复封识，不知所藏何物。名为药褁，安知无简札往来 号为家书，安知无消耗漏泄 其弊有未易言者。嘉泰间，议臣亦尝推究关防矣，未闻许其发视而后通传。乞下所属，自今平安历早暮出入，监门官逐一点检，不许帕复缠褁，私自封缄，虽药贴家书，亦先开拆，方得收传，监试覆视，则考试者无得容其私，就试者无以售其私。」从之。 
三月十七日，臣僚言：「自中兴以来，取士几三十科，积习既久，弊幸滋深。今岁科场，若不申严，窃虑愈甚，试举数事以明之。乡贡土著，令甲非不严也。游手之士奔走远郡，或买同姓为宗族，或指丘垄为坟墓，百计营求，以觊一试，于是妄冒诞谩之风成矣。假手传义，罪名非轻也。饥贫之士贪于近利，竭其素蕴，人之田，有一人代二三名者，有二三人共为一名者，亿则屡中，竟遂其私，于是铜臭假儒之志得矣。差官考试，逐州对号，此漕司之措置也。好贿之吏，不念灯窗之旧，作叟辞密授亲仆，所至求售，满意而归，于是富室子弟相仿行赇矣。通判之牒馆客，盖避监试之嫌也。而别厅 
      
亦复援例，士幸速化，不远千里，假作土著，以希漕举，于是始进，欺君之恶，不暇顾矣。封弥、誊录，就差本州岛县吏，此定例也。俗士通同，密取同经卷子，增减字画，妄谓杂犯，暗行黜落，或拆换卷首，于是实学之士无所赴愬矣。校艺既定，编排申号，此有司之事也。而长官入院，妄作聪明，舍合格之人，取备卷之缪，或私旧识，或示己恩，于是漕司所差之官不得行其志矣。因今之制，革今之弊：严冒贯之法，俾各归乡土；重代笔之罪，永不得入场屋；试官鬻举，计赃除名；违法牒试，专坐主者。至于书吏为奸，长官越职，并合科断。仍诫谕考官，专取醇正博雅之文，痛扫轻浮剽窃之习。如是则乡举里选，真才实学，相继而出，以副圣朝设科取士之意。」从之。既而两浙转运司言：「臣僚奏科举，通判之牒馆客，盖避监试之嫌，而别厅亦复援例，因今之制，革今之弊，违法牒试，专坐主者，乞令省部施行。本司检点每次科举，诸州有双员通判，虽有不差充监试者，依条示许牒门客一名赴本司收试。今来奏请，未审将来有不充监试通判牒到门客，合与不合收试 照得诸州军府通判系同举送官，其门客合牒运司收试。」诏令诸路转运司照应旧来体例施行。 
四月二十七日，殿中侍御史石宗万言：「国家俾郡国兴贤能之书，盖求实才，非徒应故事而已。夫涵养作成，在朝廷选择，去取在考官。至于董事试闱，关防弊幸，虽曰有司之事，关系不轻。今州郡例差通判，漕司例差主管文字，惟从旧比，不问能否。其间才力不逮，不谙场屋事体，冒然为之，鲜有不害事者。盖终场诸经，多寡不齐，而考官治经亦不同，是知去取全系 
      
分房。使俗吏为监试，必不能以经赋斟量多寡。今考官各占所长分考，不过令胥辈照旧例耳。此利害最甚者。至于门禁不严，则有传递漏泄之弊；封弥不谨，则有(折)[拆]换家状之弊；纳卷有历，结筭稍稽，则有增减之弊；字号有簿，缄识不密，则有揩改之弊。誊录之吏，钱米灯火不以时给，欲无差误，得乎 至有就坐而不得题目，日已升而末启棘门，欲无喧哄，得乎 凡此皆监试之责，莫若令诸路转运司于主管干官内，诸郡于通判、幕职内，择有才力，谙知场屋事体者，先期发实封文(撽)[檄]递至各郡，候锁院日开拆，请所差官入试院。不得容情妄差，庶几监试得人，弊幸稍革。」从之。 
五月一日，臣僚言：「窃见贡院中帘内弊幸，监试随宜裁处，智虑可及。帘外之事，有耳目所不接者，诚难关防。今科举在迩，敢不预陈。一、贡院墙壁，本自低矮，年来颓圮，如西边一带，抵靠别试所晨华馆，而断垣及肩，践踏成路，传泄之弊，多由此出。最后正通大理寺前，居民搭盖浮屋于墙上，亦作弊处，莫可堤防。东畔墙虽稍高，却与封弥誊录所相邻，而缝穴最多，关防须密。乞将贡院周围内外墙，并就旧(其)[基]增筑高阔，里边掘成沟池，阔五六尺许，深浚亦如之。不惟得土筑墙，可省般运，而四傍潴水，亦可泄贡院卑湿。墙里加以池，则人不得而踰矣。仍约束居民，不得因墙起造浮屋，庶革传泄之弊。一、往时试院于中门外挟屋装夹幕 
      
帟，为纳卷之所，士子便之。后因建议，于封弥所门外，自中门迂转百许步，方到纳卷处。试人每至昏暮，不复认记转路，遂只直行，间有携卷出外，始觉错误，不容复入，诚为可念。况所创席屋苟简，风雨漂湿，甚难爱护。今欲仍就中门外两挟屋下作纳试卷所，诚为两便。一、誊录所自夜达旦，列灯烛于廊庑，止用芦席夹截，别无打火之处。亦只就廊屋置灶釜，易惹风烛。乞自未锁院前，令排办官司于誊录封弥所各置水桶运水。其中每遇封弥誊录官入院，须先点检，如有灭裂，经申试厅施行，庶几有备无患。一、诸处差到誊录人，多是游手，所得雇直，随手已尽。空身入院，每日食钱五百十文，既无斗籴处，往往就院买饭，日夜誊写，不休食，不饱腹。乞今后每人日支米二升半，令钱粮官点检，发赴誊录官，当官给散，以防吏辈减 。却于食钱照价除克。一、封弥试卷，必有簿籍抄记姓名，以备点对打号。寻常漏泄拆换，皆出于此。若对卷打号，监官亲临封记，不入吏手，则弊幸可革。兼真卷对毕，发归封弥所，合置橱封锁。或遇钓卷，监开以防偷窃。今乃置之架上，并无关防，安得不有换易之事 乞自后锁院，先令临安府就封弥所夹截库屋，可以封锁置架，开库监官亲临，庶革前弊。【贴黄】照得二广科举所差试官，正当秋暑瘴疠之时，常有十余人，弊于道路，极可悯念。臣谓广南士人，贫无常产，能文之士，亦自
  </div>
  <div class="pagination">
   <a href="宋会要辑稿_page721.html">
    上一页
   </a>
   <span>
    ...
   </span>
   <a href="宋会要辑稿_page717.html">
    717
   </a>
   <a href="宋会要辑稿_page718.html">
    718
   </a>
   <a href="宋会要辑稿_page719.html">
    719
   </a>
   <a href="宋会要辑稿_page720.html">
    720
   </a>
   <a href="宋会要辑稿_page721.html">
    721
   </a>
   <span class="current-page">
    722
   </span>
   <a href="宋会要辑稿_page723.html">
    723
   </a>
   <a href="宋会要辑稿_page724.html">
    724
   </a>
   <a href="宋会要辑稿_page725.html">
    725
   </a>
   <a href="宋会要辑稿_page726.html">
    726
   </a>
   <a href="宋会要辑稿_page727.html">
    727
   </a>
   <span>
    ...
   </span>
   <a href="宋会要辑稿_page723.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
