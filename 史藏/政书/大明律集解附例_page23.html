<!DOCTYPE html>
<html>
<head>
    <meta charset="UTF-8">
    <title>大明律集解附例 - 第 23 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明律集解附例 - 第 23 页/共 42 页</h1>
    <div class="content">　条例
　　一凡
　宗室置买田产恃强不纳差粮者有司查实将管庄人等问罪仍计筭应纳差粮多寡扺扣禄米若有司阿纵不举者听抚按官参奏重治
检踏灾伤田粮
凡部内有水旱霜雹蝗蝻为害一应灾伤田粮有司官吏应准告而不即受理申报检踏及本管上司不与委官覆踏者各杖八十若初覆检踏官吏不行亲诣田所及虽诣田所不为用心从实检踏止凭里长甲首朦胧供报中间以熟作荒以荒作熟增减数通同作弊瞒官害民者各杖一百罢职役不叙若致枉有所征免数计赃重者坐赃论里长甲首各与同罪受财者并计赃以枉法从重论○其检踏官吏及里长甲首失于关防致有不实计者计田十亩以下免罪十亩以上至二十亩笞二十每二十亩加一等罪止杖八十○若人竹将成熟田地移坵换叚冐告灾伤者一亩至五亩笞四十每五亩加一等罪止杖一百合纳税粮依数追征入官
纂注一应灾伤谓水旱等灾之外而别有灾伤如大风非时雨之类申报检踏二项看一边申报一边检踏也增减分数指灾之分数以熟作荒五句意相承熟作荒是增灾之分数以瞒官荒作熟是减灾之分数以害民也各杖一百各指初覆检踏之官吏凡有灾伤当免而征曰枉征无灾伤当征而免曰枉免计赃重者谓以征免之粮数计赃重于杖一百也坐赃见刑律坐赃致罪条里长甲各与同罪谓增减分数枉有征免各同官吏之罪并计赃则通官吏里长甲首而言致有不实即以熟作荒等项此言田彼灾伤则无所出牧民官司岂容坐视民患故凡部内告灾伤而提调官吏不即准理申报检踏及巳申报而本管上司不与委官覆踏者各杖八十然检踏灾伤须从实勘报庶粮税征免无虚若初覆检踏所委官吏不亲诣被伤田所用心实检踏止凭里甲朦胧供报其间有以熟田作荒田作熟因以增减其灾伤的确分数通同作弊而瞒官害民者官吏各杖一百仍罢职役叙若因作弊而致枉有征免税粮之数则计赃重于一百者官吏并坐赃论罪其长甲首原有通且作弊之情者则各与官吏同罪若官吏里长甲首受财而瞒官害民枉有征免者并计赃以枉法从重如赃重于杖一百以赃罪坐之夫瞒官害民官吏既罢职役则枉有免者尤为亏国损民而受财者其情又甚故罪有轻重而罢职役之本法则不容不尽矣其检踏官吏里甲若止因失于觉察关防以致勘报灾伤不实者除计田亩以下免罪十亩以上至二十亩笞二十每二十亩加一等罪止杖八十不言枉有征免之罪者原其无心之失故贷之耳若人户将巳成熟田地移坵换　诈冐告作灾伤者则国税何输故计冐告之田一亩至五亩笞四十每五亩加一等罪止一百夫上枉有所免者其失在官故税粮不复追征此冐告灾伤其罪在民故合纳税粮追征入官
功臣田土
凡功臣之家除拨赐公田外但有田土从管庄人尽报官入籍粮掌差违者一亩至三亩杖六十每三亩一等罪止杖一百徒三年罪坐管庄之人其田入官所隐税粮依数征纳若里长及有官吏踏勘不实及知而不举者与同罪不知者不坐
纂注依数征纳解见欺隐田粮条下盖功臣既赐公田巳有常禄若此别有自置田土即系私产法当与民田同科故从其管庄之人尽数报入册内纳粮当差若有违者计其不报之田一亩至三亩杖六十每三亩加一等罪止杖一百徒三年罪坐管庄之人不报之田入官所隐之税粮依递年之数征纳夫罪不及功臣固所以优之而其田入官即罚之矣若里长官吏易于阿附功臣故踏勘不以实而致有不报及知而不觉举者并与管庄人同罪不知者不坐
盗卖田宅
凡盗卖换易及冐认若虚钱实契典买及侵占他人田宅者田一亩屋一间以下笞五十每田五亩屋三间加一等罪止杖八十徒二年系官者各加二等○若强占官民山场湖泊茶园芦荡及金银铜锡铁冶者杖一百流三千里○若将互争及他人田产妄作巳业朦胧投献官豪势要之人与者受者各杖一百徒三年○田产及盗卖过田价并递年所得花利各还官给主○若功臣初犯免罪附过再犯住支俸给一半三犯全不支给四犯与庶人同罪
纂注盗卖盗字贯换易言盗卖换易欺业主不知而卖易之冐认欺业主不在而冐认之也虚钱实契谓实立典买文契而价钱则虚如或卞于逼勒或被其诓诈非业主之得巳矣侵占侵越界限占为巳业也盖他人田宅非巳所得有故凡犯以上盗卖等项者每田一亩屋一间笞五十每田五亩三间加一等罪止杖八十徒二年若田系官者则加二等此未其强则其情犹轻故尚得定等科罪耳若用强占据官民山场湖减茶园芦荡及金银铜铁冶等项而专取其利者则其强占之情重乎物故不分官民不计亩数而皆杖一百流三千里若将不明互争之产业及以他人田产妄作巳业朦胧投献官豪势要之人则其籍劫害人莫此为甚故与者受者各杖一百徒三年以上盗卖换易等项之田产花利及盗卖所得之价系官者追还官系民者追给主莫非尽法之正也至若功臣之罪独见于此与隐避差役条者恐其权劫易于占取容隐故二特立此为之防
备考
一强占官民田宅及侵占山场湖泊等项者宜比此律科断
一盗卖田宅若买主牙保人知情问与同罪追价入官
　条例
一军民人等将争竞不明并卖过及民间起科僧道将寺观各田地若子孙将公共祖坟山地朦胧投献
　王府及内外官豪劫要之家私捏文契典卖者投献之人问发边卫永远充军田地给还应得之人及各寺观坟山地归同宗亲属各管业其受投献家长并管庄人参究治罪山东河南北直隶各处空闲地土
祖宗朝俱听民尽力开种永不起科若有占夺投献者悉照前例问发
一凡用强占种屯田五十亩以上不纳子粒者问罪照数追纳完日官调边卫带俸差操旗军军丁人等发边卫充军民发口外为民其屯田人等将屯田典卖与人至五十亩以上与典主卖主各不纳子粒者俱照前问发若不满数及上纳子粒不缺或因无人承种而侵占者照常发落管屯等官不行用心清查者紏奏治罪
一西山一带密迩
　京师地方内外官豪劫要之家私自开矿卖煤凿山卖石立厂烧灰者问罪枷号一个月发边卫充军干碍内外官员参奏提问
一大同山西宣府延绥宁夏辽东苏州紫荆密云等边分守守备御并府州县官员禁约该管官旗军民人等不许擅自入将应禁林木砍代贩卖违者问发南方烟瘴卫所充军若前项官员有犯文官革职为民武官革职差操镇守并副参等官有犯指实参奏其经过关隘河道守把官军容情纵放者究问治罪
任所置买田宅
凡有司官吏不得于见任处所置买田宅违者笞五十解任田宅入官
纂注此条重在见任二字解任见名例文武犯私罪条盖有司官吏必正巳而后可以御下若于见任处所置买田宅是侵夺民利矣故笞五十解任别叙田宅人官此专指见任官私置者而言若养田学田之类不在此限
典买田宅
凡典买田宅不税契者笞五十仍追田宅价钱一半入官不过割者一亩至五亩笞四十每五亩加一等罪止杖一百其田入官○若巳典卖与人田宅朦胧重复典卖者以所得价钱计赃准窃论免刺追偠还主田宅从元典买主为业若重复典买之人及牙保知情者与犯人同罪追价入官不知者不坐○其所典田宅园林碾磨等物年限巳满业主备价取赎若典主托故不肯放赎者笞四十限外递年所得花利追征给主依价取赎其年限虽满业主无力取赎者不拘此律
纂注税契以文契投税有司而纳课也过割以所典买田地过刮于巳之户籍也宅无粮差故不言过割重复典卖说得活不专谓巳典复典巳卖复或巳典复卖巳卖复典凡欺原先典买之主不知者皆是意重朦胧二字计赃准窃盗论谓计复典卖之价数为赃准窃盗赃之贯数坐罪也后凡言准窃盗论者仿此此条言凡典买他人田宅法当税契以纳额课过割以当粮差若不税契者则亏损官课故笞五十仍查契内价钱追其一半入官不过割者则遗税病民故一亩至五亩笞四十每五亩加一等罪止杖一百仍将不过割之田入官掌隶若将自巳田宅典巳卖与人而又复朦胧典卖者则窃取之情同乎盗故计重复典卖所得价钱准窃盗论罪免刺追价还后典卖之主田宅听从原先典买之主管业若后复典买之人及牙保知其巳典巳卖之情而故承受说　者与犯人一同坐罪仍追价入官惟不知者不坐至于所典人田宅园林碾磨等物其原定年限巳满者若业主备价取赎而典主托故不放则有占利之心故笞四十限外花利追给业主无力照依原价取赎则非典主之罪听其照旧管业故曰不拘此律令例限外无力取赎者田地仍种二年器物计花利勾一本息者俱交还原主此文宜民之时制也
备考
　一田不过割而典卖主通同○及凡典限未满而业主强赎者俱坐不应
　条例
一告争家财田产但系五年之上并虽未及五年验有亲族写立分书巳定出卖文约是实者断令照管业不许重分再赎告词立案不行
盗耕种官民田
凡盗耕种他人田者一亩以下笞三十每五亩加一等罪止杖八十荒田减一等强者各加一等系官者各又加二等花利归官主
纂注各加一等各字指熟田荒田言各又加二等各字通盗耕强耕或荒言不告田主而私自耕种曰盗不由田主而用强耕种曰强盗者一亩笞三十每五亩加一等罪杖八十荒田减一等一亩笞二十每五亩加一等罪止杖七十强者各加一等在熟田罪止杖九十在荒田罪止杖八十系官者各又加二等如盗耕者加盗耕民田罪二等熟田罪止杖一百荒田罪止杖九十如强耕者加强耕民田罪二等熟田罪止杖六十徒一年荒田罪止杖一百然犹并追所得花利属官者归官属民者归主故曰归官主
按盗耕田地与上条侵占者迹相似而实不同盖耕种者止取其利若侵若占则占为巳业矣故其罪有轻重之别
　条例
　　一成化十年七月十一日节该钦奉
宪宗皇帝圣旨陕西榆林等处近边地土各营堡草场界限明白敢有那移条款盗耕草场及越出边墙界石种田者依律问拟追征花利完日军职降调甘肃卫分差操军民系外处者发榆林卫充军系本处者发甘肃卫充有毁坏边墙私出境外者枷号三个月发落钦此
荒芜田地
凡里长部内巳入籍纳粮当差田地无故荒芜及课种桑麻之类而不种者俱以十分为率一分笞二十每一分加一等罪止杖八十县官各减二等长官为首佐职为从人户亦计荒芜田地及不种桑麻之类以五分为率一分笞二十每一分加一等追征合纳税粮还官应课种桑麻枣黄麻苎麻棉花蓝靛红花之类各随乡土所宜种植
纂注田之小损为荒大损为芜故谓水旱灾伤之故律意重无故及应课种等字佐职兼佐贰首领言里长就一里田地为率人户就本户田地为率若县官之各减二等者谓里长有犯县官即减二等科之非以一县田地为率也此言县官里长以劝农桑为职百姓以务农桑为本若里部内有人户巳入籍纳粮当差之田地无故而荒芜不种及地土应合课种桑麻之类而不行植二者俱以里内十分为率有一分荒芜不种里长笞二十每一分加一等至七分之上罪止杖八十在县官则各减里长之罪二等以长官为首一分者减尽无科二分方笞一十加至杖六十罪止矣佐职为从又各减长官之罪一等二分者尽无科三分者方笞一十加至笞五十罪止矣其原荒芜田地及不种桑麻之人户则计其本户俱以五分为率有一分笞二十每一分加一等不言罪止者至五分则止杖六十尔然人户合纳税粮仍追还官不因其荒芜而免之正所以惩惰农也
弃毁器物稼穑等
凡弃毁人器物及毁伐树木稼穑者计赃准窃盗论免刺官物加二等若遗失及误毁官物者各减三等并验数追偿私物者偿而不坐罪○若毁人坟茔内碑碣石兽者杖八十毁人神主者杖九十若毁损人房至墙垣之类者计合用修造雇工钱坐赃论各令修立官屋加二等误毁者但令修立不坐罪
纂注加二等与各减三等俱于弃毁私物罪上加减或谓各减三等于官物加二等上减之不知遗失误毁私物者既不坐减弃毁私物之罪而遗失误毁官物者仍独减弃毁官物三等罪之殆非律意也并验数追偿总承弃毁官私物及遗八毁误官私物而言树木稼穑不言误毁统于私物也碑碣石兽不言系官统于官物盖毁出于有意遗失误毁本于无心故凡弃毁人之器物及毁伤斫伐人之树木稼穑者并计其所值之钱准窃盗赃之贯数论罪免刺若弃毁及毁伐者系官物则加弃私物罪二等如弃毁私物一贯以下杖六十加二等则杖八十是也然亦罪止一百流三千里若遗失误毁官物者则各减弃毁私物罪三等如弃毁私物一贯以下杖六十减三等则笞三十是也以上弃毁器物与毁伐树木稼穑及遗失误毁官物并皆验数追偿还官给主若遗失误毁私物者但追偿而不坐罪夫遗失误毁在官物则坐罪在私物止陪偿所以别人公私之不同而权轻重之宜也右碑碣石兽神主皆祀先之器非他物之比故有人毁碑碣石兽者杖八十毁神主者杖九十俱不入计所值之赃若房屋墙垣之类则其工力之费为重故有人毁损者则计其合用修造工雇之钱以坐赃贯数论罪如一贯以下笞二十至五百贯之上罪止杖一百徒三年若毁损官屋者则加坐赃论二等如　贯以上笞四十至五百贯之上亦罪止杖一百流二千五百里以上毁损官民房屋墙垣及碑碣石兽神主等项各令修补起立惟误毁者但皆令修立而不坐罪夫误毁官物有罪而官屋不坐者以彼之追偿易为力此修立难为工此制律之徾意也
擅食田园瓜果
凡于他人田园擅食瓜果之类坐赃论弃毁者罪亦如之其擅将去及食系官田园瓜果若官造酒食者加二等主守之人给与及知而不举者与同罪若主守私自将去者并以监守自盗论
纂注擅字私与有别不掩人知而阳取曰擅不与人知而窃取曰私系他人瓜果不言私将去者以有盗田野谷麦菜果律也官瓜果酒食不言弃毁者以有弃毁官物律也主守以下俱指系官者言比谓凡于他人田园内瓜果之类擅自取食者计其食过所值之价坐赃论罪若虽不食而弃毁者其罪亦如擅食者科之其有于他人瓜果与夫官造酒食者各加坐赃之罪二等若主守之人给与人食及知其擅食而不举者俱与食者同罪亦坐赃论加二等若主守者私自将去系官瓜困酒食者并计赃以监守自盗论罪主守者不言擅食在律所不禁矣
备考
一若擅将去系官瓜果酒食者以常人盗官物论
按律内其擅将去云者或谓专指官人瓜果者当坐之何律耶又或谓有擅将去他人瓜果者止科擅食之罪盖不知议拟之际舍擅将去而吊擅食之文恐背律意甚矣
私借官车船
凡监临主守将系官车船店舍碾磨之类私自借用或转借与人及借之者各笞五十验日追雇赁钱入官若计雇赁钱重者各坐赃论加一等
纂注车船名为雇店舍碾磨名为赁验日追雇赁钱依名例云照依犯时雇工赁直验日追之非谓每日追钱六十文也转借与人者监守止坐罪雇赁钱则于所借之人追之雇赁钱重者亦不得过本物之价此言物当充用若监临主守之人将系官车船店舍碾磨之类私自借用或转借与人及借之者各笞五十验借过之日追雇赁钱入官若计雇赁钱重于五十者各坐赃论加一等如计雇赁钱至四十贯依坐赃律杖六十是重于笞五十矣加一等即杖七十是也
大明律集解附例卷之六
　户律
　　婚姻
男女婚姻
凡男女定婚之初若有残疾幼度出过房乞养者务要两家明白通知各从所愿写立婚者依礼聘嫁若许嫁女巳报婚书及有私约谓先巳知夫身残疾老幼度养之类而輙悔者笞五十虽无婚书但会受聘财者亦是○若再许他人未成婚者杖七十巳成婚者杖八十后定娶者知情与同罪财礼入官不知者不坐追还财礼女归前夫前夫不愿者倍追财礼给还其女仍从后夫男家悔者罪亦如之不追财礼○其未成婚男女有犯奸盗者不用此律○若为婚而女家妄冐者杖八十谓如女有残疾郄令姊妹妄冐相见后郄以残疾女成婚之类追还财礼男家妄冐者加一等谓如与亲男定婚郄与义男成婚又如男有残疾却令弟兄冐相见后郄以残疾男成婚之类不追财未成婚者仍依原定巳成婚者离异○其应为婚者虽巳纳辟财期约未至而男家强娶及约期巳至而女家故违期者并笞五十○若卑幼或仕宦或买卖在外其祖父母父及伯叔父母姑兄姊后为定婚而卑幼自娶妻巳成婚者仍旧为婚未成婚者从尊长所定违者杖八十
纂注残疾以下男女言庶出众子也过房嗣子也是本宗者乞养义子也是异姓者三者虽与残疾老幼不同终嫡子亲子有异故男女亦必有不欲者婚书有媒妁通报写立者私约无媒而私下议约也聘财但系布帛之类凡名为定礼者即笞五十杖七十八十俱自主婚者言犯奸盗必分男女当兼说如出妻条一曰盗是也不此律谓不用輙悔及再许他人之律仍依原定谓归原相见之人期约谓成婚之期此条当与嫁娶违律条参看言男女室家当使之各得其愿凡定婚之初若男女遇有疾病伤残或老或幼或系庶出或系过房或系乞养务要此将疾残等情明白通知使雨家各从所愿如果愿与成婚则凭媒妁写立婚书依嫁娶礼式聘嫁庶无后悔及妄冐违约期之弊也若许嫁之女巳报有婚书及私下巳有期约巳明知夫身有疾残等项定婚之后而女家輙欲悔背不与男家者女家主婚日笞五十或虽无婚书但曾有布帛之类作为聘财即系巳定而輙悔者亦笞五十其女仍归其夫此自虽悔而未许人者言之若巳受聘定之女輙悔而许他人为婚未成婚者女家主婚杖七十巳成婚者女家主婚杖八十后定婚之男家主婚人知其女先巳许人而故定者与女家同罪未成婚者杖七十巳成者杖八十定婚之财礼入官男家不知其许人之情而定之者不坐罪女家所受财礼追还男家其女不问巳未成婚俱归前夫前夫不愿取者于女家倍追财礼给还男家听其别娶其女仍令从后夫若巳报婚书巳有私约巳受聘而男家悔者罪亦如之悔者主婚亦笞五十悔而再娶他人女未成婚主婚者亦杖七十仍娶前女后聘女家不追财礼听其别嫁巳成婚者亦杖八十前女家亦不追礼听从许嫁他人后许婚之女家知其夫巳聘他人女而再嫁女亦同男家未成婚者杖七十巳成婚者亦杖八十故曰罪亦如之财礼入官不知者不坐其或男女巳行聘定未成婚或男子有犯奸盗者女子听其嫁不财礼女子有犯奸盗者男子听其别娶追还礼不用再嫁再娶之律此自虽许他人而未有妄冐者言之若男女为婚而女家妄冐如本有残疾女家郄将无残疾之姊妹相见后郄以残疾女成婚之类其主婚人杖八十财礼追还男家其因家妄冐如男本有残疾男家郄将无残疾之兄弟相见后郄以残疾男成婚之类其主婚人加女家主婚者一私杖九十女家所受财礼不追未成婚者各减巳成婚五等仍以初相见之男女成婚巳成婚者妇女离异归宗盖女虽妄冐男尤可再娶男若妄冐其女遂至失身其加等宜也其明知残疾等项及无妄冐等情而应合为婚者虽巳纳聘财犹必及嫁娶若期约未至而男家先时强娶及期约巳至而女家后时违期失婚姻之时一也故并笞五十若至卑幼如子弟侄之类或出为仕宦或为买卖在外其祖父母父及伯叔父母姑兄姊皆应主婚之人于卑幼出外之后为与定婚而卑幼在外不知其自巳娶有妻室若自娶者巳成仍旧为婚尊长所定之女听其别嫁十成婚者从尊长所定者婚娶自聘者从别嫁如违尊长所定而务从自巳所定者卑幼杖八十盖婚姻人道之此法立则男女以正而万化之原端矣
备考
一妄冐相见男女先巳聘许他人者不在仍依原定之限
典雇妻女
凡将妻妾受财典雇与人为妻妾者杖八十典雇女者杖六十妇女不坐○若将妻妾妄作姊妹嫁人者杖一百妻妾杖八十○知而典娶各与同罪并离异财礼入官不知者不坐追还财礼
纂注典雇二字有分别备价取赎曰典验日取值曰雇妄作姊妹嫁人有两意在本夫自知妻妾不可嫁人故妄作姊妹以避卖休之罪又诳人使知其非妻妾而可娶也知而典娶节总承二节典字包雇字言娶字指妄作姊妹节并离异谓妻妾归宗女给亲也不可专指典娶一边说不知者不坐指典娶人此言凡将自巳之妻妾受人之财或典雇与他人为妻妾者本夫杖八十受人财将自巳女典雇与人为妻妾者本父杖六十娶人妄作姊妹之妻妾者同本夫杖一百并离异女给亲妻妾归其所典雇与娶之财礼俱入官若不知其为妻妾与女及妄作姊妹之情而典娶者不坐罪财礼追还典娶人妻妾与女仍离异曰不知者不坐则将妻女典雇与人亦必有假托别项者圣人制律禁而曲防如盖正偷理端风化之深意
　条例
一凡将妻妾作姊妹及将拐带不明妇女或将亲女并居丧姊妹嫁与人作妻妾使女名色骗财之后词托故公然领去或瞰起程中途聚众行凶抢人财者除真犯死罪外其余属军卫者发边卫充军属有司者发口外为民媒人知情罪同若人有犯罪坐夫男若不知情及无夫男者止坐本妇照常发落
妻妾失序
凡以妻为妾者杖一百妻在以妾为妻者杖九十并改正○若有妻更娶妻者亦杖九十离异其民年四十以上无子者方听娶妾违者笞四十
纂注并改正兼妻妾言离异指后娶妻说违者笞四十有两意谓年四十而有子虽无子而年未四十者均之许娶妾也律不言离异仍听为妾此条大意重在尊嫡妻言盖嫡妾贵贱本有定分凡以正妻为妾者本夫杖一百妻在室而以妾为正妻者杖九十并改正妻仍为妻妾仍为妾也盖以妻为妾则易位矣以妾为妻正妻之分犹存故减一等科之若有妻而又娶一妻是匹嫡矣本夫亦杖九十未成婚者减五等后娶之妻离异归宗其民年四十以上无子者方听娶妾若四十以上而有子及虽无子而年未四十违律娶妾者笞四十盖更娶妻者匹嫡而违娶妾于犹无妨也故止坐以耳律不言离异仍听为妾重无后也可谓仁至而义尽矣观妻妾失序上用一凡字则通官民可知而娶妾直曰民员当不在此限王府滥收媵妾有例见名例
备考
一妻亡以妾为正妻者问不应改正
逐婿嫁女
凡逐婿嫁女或再招婿者杖一百其女不坐男家知而娶者同罪不知者亦不坐其女断付前夫出居聚
纂注逐婿之婿专指入赘者言男家知而娶者兼后赘者说此言凡将巳入赘在家之婿逼逐在外而将女改嫁与他人或再招他人来家为婿者皆非理也女之父或母主婚者杖一百其女不坐罪以父母得专制也若后婚之男家知其逐婿情由或娶其女或再入为婿者与女家同杖一百未成婚者各减五等财礼入官不知逐婿之情而娶与入赘者亦不坐罪追还财礼其女断付初赘之夫令其出外另居完聚盖夫妇之情虽未离而翁婿之情则巳绝故耳
备考
一凡招赘之女逼同父母逐婿改嫁者亦坐杖一百
居丧嫁娶
凡居父母及夫丧而身自嫁娶者杖一百若男子居丧妻妾妻女嫁人为妾者各减二等若命妇夫亡再嫁者罪亦如之追夺并离异知而共为婚姻者各减五等不知者不坐若居祖父母伯叔父母姑兄弟姊丧而嫁娶者杖八十妾不坐○若居父母舅姑及夫丧而与应嫁娶人主婚者杖八十○其夫丧服满愿守志非女之祖父母父母而强嫁之者杖八十期亲强嫁者减二等妇人不坐追归前夫之家听从守志娶者亦不坐追还财礼
纂注居父母丧兼男女身自嫁娶自字要看曰自者以非奉父母之命故罪之若奉父母之命而嫁娶不在此限夫丧不得兼说男子居丧氶妻女承上文父母夫丧言命妇不言夫丧而曰夫亡见虽服满亦不得再嫁并离异及知而共为婚者通承上说居祖父母丧非系承重者故得杖八十居祖父母等丧娶妻妾不言离异仍听为婚非女之祖父母父母及期亲就妇人本宗言以夫家无醮妇之礼也非女之祖父母父母即大功以下亲如伯叔父母姑兄姊之类此言凡居父母之丧及夫之丧丧服之内男子身自娶妇女身自嫁人为妻者俱坐杖一百若男子居父母丧而娶妻居夫丧女居父母丧而嫁人妾者各减嫁娶为妻者罪二等杖八十至命妇曾受
朝廷封典非凡妇比若夫亡再嫁者罪即如凡妇拟断为妻者亦杖一百为妾者亦杖八十追夺其所封之诰勑其居丧嫁娶之人及再嫁之命妇并离异归宗以上未成婚者各减五等其男女家知有居丧及系命妇而共为婚姻者各减男女罪五等嫁娶为妻者笞五十为妾者笞三十财礼入官不知情者不坐仍离追还财礼若不系承重之孙而居祖父母之丧侄居伯叔父母在室姑之丧弟居兄姊之丧而嫁娶为妻者杖八十为妾者不坐罪亦不离异盖三年之丧服之至重而期亲之丧则降一等矣故罪有轻重如此此言不应嫁者之罪若男女居父母之丧妻居舅姑及夫丧而与应嫁娶人主婚者曰应嫁娶人律无禁而舍哀从吉于情未安故坐杖八十耳此言不应主婚者之罪然以上皆自丧未满者言之其妇人居夫之丧三年服制巳满愿于夫家守志者惟女之祖父母父母强嫁之者不坐罪若非女之祖父母父母如本宗大功以下亲夺其志而强嫁之者杖八十如本宗之期亲强嫁之者减二等杖六十盖女之祖父母父母情本至亲强嫁之心欲其有家耳若余亲亦或有所为矣安得不罪之也妇人不坐罪追归前夫之家听从守志其娶者亦不坐罪追还财礼盖服满无妨改嫁而主婚又有其人故也
按居夫丧而嫁娶或谓妻妾同一律论以刑律有妾殴夫骂夫之文谓既夫其夫是亦妻也当同妻论不知妻妾之分尊卑其明古人谓之买贱之也刑律称夫者以妻带言之耳观丧服图妻则称夫妾则称家长明有别也且夫为妻杖期而妾则无服安可以妾同妻而责之居丧嫁娶之律哉若妾愿守志而有强嫁之者斯得同妻之律矣
备考
一凡妇居舅姑丧而身自嫁娶者此依居父母丧而嫁娶律
一愿守志之妇夫家亲强嫁之者问不应事重
父母囚禁嫁娶
凡父母祖父母犯死罪被囚禁而子孙嫁娶者杖八十妾者减二等其奉祖父母父母命而嫁女娶妻者不坐亦不得筵宴
纂注犯死罪被囚禁一串说子孙嫁娶是未奉父母之命者兼男女言为妾指嫁娶二项奉命嫁娶而筵宴者罪见礼律弃亲之任条为妻妾者律不言离异听为婚也此言凡祖父母父母身犯死罪见被官府囚系禁锢为子孙者非奉尊命而男輙　娶妻女輙嫁人为妻者杖八十若男娶妾女嫁人为妾者减妻罪二等杖六十盖忘具至亲而任情纵欲不孝之大也特罪之其子孙奉有祖父母父母之命而嫁女娶妻者听其嫁娶不坐罪然亦不得筵宴作乐违者当依礼律杖八十亦不以婚姻之乐易父母之忧耳
同姓为婚
凡同姓为婚者各杖六十离异
　纂注为婚兼妻妾各字指男女两家言盖礼不娶同姓所以厚别也故凡娶同姓女为妻妾或以女嫁与同姓为妻妾者是渎伦矣或坐主婚或坐男女彼此各杖六十妇女离异归宗财礼入官夫曰同姓则无不知情也
尊卑为婚
凡外姻有服尊属卑幼共为婚姻及娶同母异父姊妹若妻前夫之女者各以奸论○其父母之姑舅两姨姊妹及姨若当姨母之姑堂姑巳之当姨及再从姨当外甥女若女婿及子孙妇之姊妹不得为婚姻违者各杖一百○若娶巳之姑舅两姨姊妹者杖八十○并离异
纂注此条专就外姓姻亲言共为婚姻指嫁娶两边各以奸论见刑律亲属相奸条父母之姑所生女为父母之姑姊妹祖母同胞姊所生女为父母之两姨姊妹下女婿及子孙妇之姊妹与巳之姑舅两姨姊妹俱仿此父母之姑舅两姨姊妹谓父母之姑与舅及两姨所生之女是父母之姊妹也及姨若堂姨谓祖母外祖母之姊妹为父母之姨即巳之祖姨母也母外祖母之堂姊妹为父母之堂姨即巳之从祖姨母也母之姑谓外祖之姊妹即巳之外祖姑母之堂谓外祖之堂姊妹即巳之外堂祖姑母也巳之堂姨谓母之堂姊妹也巳之再从姨谓母之再从姊妹也堂外甥女谓巳堂姊妹所生女也巳之姑舅两姨姊妹谓巳姑与舅及两姨所生之女与巳为姊妹者或谓上尊属卑幼兼表兄弟不知姑舅姊妹中巳包言之矣并离异句通承上言此言凡外姓姻亲于巳有服之尊属如巳之外祖父母舅母姨俱有小功服妻之母有缌麻服者有服之卑幼如巳之外孙外甥女女婿之类俱有麻服者若尊属与卑幼相娶嫁为婚姻及娶同母异父姊妹为妻若娶妻前夫之女为妻者男女各亲属相奸条论杖一百徒三年应死者自依常律盖外姻尊卑名分既存服制巳定同母姊妹前夫之女虽非气终属至亲均之不可为婚者故持重其罚矣其父母之姑舅姊妹与两姨姊妹与父母同辈者及父母之堂姨母之姑母之堂姑皆尊于父母一辈者巳之堂姨及再从姨与父母同辈者此巳之无服尊属也巳之堂外甥女若女婿之姊妹子孙妇之姊妹此巳之无服卑幼也服制虽无名分自在故违律成婚者男女各杖一百而视有服尊卑则有间矣若娶巳之姑舅姊妹与姨姊妹为妻是与巳同辈者虽服缌麻不干名分故男女各杖八十而视父母之姑舅等亲则又有间矣此凡以上外姻亲违律为婚之亲属并离异妇女归宗财礼入官盖婚姻人道之大不可以苟合故严其法以防之
　条例
一凡男女亲属尊卑相犯重情或干有律应离异之人悉遵
成宪俱照亲属巳定各从本律科断不得妄生异议致罪有出入其间情犯稍有可疑揆于法制似为太重或于大分不甚有碍者听各该原问衙门临时斟酌拟奏
一凡前夫子女与后夫子女苟合成婚者以娶同母异父姊妹律条科断
娶亲属妻妾
</div>
    <div class="pagination">
<a href="大明律集解附例_page22.html">上一页</a><span>...</span><a href="大明律集解附例_page18.html">18</a><a href="大明律集解附例_page19.html">19</a><a href="大明律集解附例_page20.html">20</a><a href="大明律集解附例_page21.html">21</a><a href="大明律集解附例_page22.html">22</a><span class="current-page">23</span><a href="大明律集解附例_page24.html">24</a><a href="大明律集解附例_page25.html">25</a><a href="大明律集解附例_page26.html">26</a><a href="大明律集解附例_page27.html">27</a><a href="大明律集解附例_page28.html">28</a><span>...</span><a href="大明律集解附例_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
