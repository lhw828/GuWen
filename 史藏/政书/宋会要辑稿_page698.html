<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 698 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 698 页/共 1125 页</h1>
    <div class="content">节级、长行、通引官、捉事人、专知官各支赐绢三匹，表奏司各支赐绢二匹，余并依崇宁四年十月八日指挥推恩。 
四月十五日，中书省言：「奉诏，开封两狱并四厢赤县并狱空，可取索官吏推狱等职次、姓名，拟定取旨推恩。除〔四〕厢两县官别作施行外，诏六曹官吏推狱等依两狱已得指挥推恩。尹王革、少尹张徽言、王规、司录赵靖、孟杨各转一官，内张徽言回授本宗有官有服亲，王规、赵靖依条施行；左右狱掾官陈翼等四人，议刑掾官范榛等二人，检法官梁立等四人，催促推勘公事并厅司使臣戚廉等六人，缺司使臣陈宗道等二人，左右狱推级葛思等二人，杂务掾官王直方等二人，奏报〔使〕臣戚友直、监门使臣沈皆、催促使臣赵鼎等三人，四厢官滕陶等四人，捉事使臣韩应等十一人，各减磨勘三年；开封(府)、祥符两县官许大年等九人，各减磨勘二年；左右狱推级贾乂等，各等第支赐。」 
九月十七日，开封尹王革等奏：「契勘七月初十日，本府六曹两狱、四厢十六县狱空，已具表称贺讫。今保明到合推恩官吏下项。第一等三十一员按下文仅二十五员，疑有误。以下总数与实数亦多不合。：尹一员乞不推恩，少尹二员、司录二员、刑曹三员、左右狱掾令四员、议刑掾二员、检法使臣四员、催督并监勘公事听司使臣四员、吏人一名、催督并监勘公事准备差遣使臣二员。第二等一十九员：士曹官二员、议曹官一员、兵曹官二员、工曹官二员、旧新左厢官二员、东明鄢陵酸枣扶沟知县四员、催促公事官并使臣四员、书状兼奏报使臣一员、进武副尉一名。第三等三十五员：旧新右厢官二员、陈留中牟雍丘祥符长垣开封咸平阳武知县八员、杂务掾官二员、催督监勘公事准备差遣使臣一员、捉事使臣十七员、进义副尉一名、监大门使臣二员、提辖使臣二员。人吏，第一等四十三人：左右狱职级二人、推司一十三人、刑曹〔职〕级一名、典书一十人、户曹职级二人、典书二人、法司手分八人。第二等六十五人：左右狱推司二十人、士曹职级二人、典史四人、户曹典书六人、仪曹职级一名、典书五人、兵曹职级二人、典书一十人、刑曹典书五人、工曹职级一名、典书五人、催捉待报公事职级二人。第三等一百八十七人：士曹典书五人、户曹典书一十四人、兵曹典书二人、刑曹典书一名、工曹典书一名、奏司职级一名、典书一名、监读案典书四人、左右狱副典书八人、六曹副典书二十人、左右狱狱子五十人、六曹狱子三十七人、刑狱案职级七人、典书一十九人、副典书四人。」诏第一等官员各转一官，人吏有官资人各转一官资，无官资人各支赐绢一十匹。第二等官并有官人吏减三年磨勘，无官人吏各支赐绢七匹。第三等官并有官人吏各减二年磨勘，无官人吏各支赐绢七匹。第三等官 
      
并有官人吏各减二年磨勘，无官人吏各支赐绢五匹此二句与上二句重复，惟赐绢数不同，疑有误。。左右狱狱子各支赐绢三匹，六曹狱子各支赐绢二匹。提刑钱归善等转一官，属官减三年磨勘。内王序、钱归善转行，余碍止法人依条回授，年限不同人依条施行。 
开封尹王革奏，奉诏，开封府见禁公事稀少，仰催促结绝，冬祀前奏狱空。十月二十九日，据左右狱等处公事并已断绝，即日狱空。」诏许称贺。 十二月六日，太师、鲁国公臣蔡京言：「伏 
七年四月三日，王革又奏：「奉诏，开封府见禁公事稀少，可催促奏狱空。据本府左右狱、六曹四厢并鄢陵县状，见禁公事并已断绝，即日狱空，乞宣付史馆。」诏送秘书省，仍拜表称贺。 
重和元年十二月五日，诏开封府狱空，已降指挥等第推恩，并依政和六年九月例施行。盛章转一官；张徽言、王吉甫、李中正、梁立、戚廉、庞思转一官，并回(后)[授]本宗有官有服亲；孟彦弼、范榛依条减四年磨勘；秦焘更不推恩。 
宣和五年十一月二十六日，缺阳元绍直言：「本州岛两狱并无见禁公事，各是狱空。」奉诏特许支破系省钱，赐宴犒设官吏。 
高宗绍兴六年六月四日，大理寺奏左右推见禁公事勘断尽绝，即目狱空，省(纪)[记]得在京日本寺官上表称贺。诏免上表，令学士院降诏奖谕。十三年六月二十三日大理少卿朱斐等、二十二年五月一日大理卿许大英等、二十六年四月十九日大理少卿章焘等、二十九年正月一日大理少卿金安节等，及三十年四月十八日、三十一年五月八日大理寺并奏狱空，各诏免上表称贺，令学士院降诏奖谕。 
十三年正月十五日，临安府奏左右司理府院禁勘公事并已结断了当，即目狱空。诏令学士院降诏奖谕。是年五月二十八日，临安府奏左右司理府院并管下钱塘等九县，内外一十二处，并皆狱空，降诏如前。 
十九年三月十四日，上谕宰臣曰：「诸州申奏狱空，〔皆〕是将见禁罪人于县狱或(相)[厢]界藏寄，此风不可滋长。今后如奏狱空，可令监司验实，或有妄诞，即行按劾，仍令御史台觉察弹奏。若不惩戒，则奏甘露芝草之类，崇虚诞谩，无所不至矣。」 
三十一年五月十二日，宰执进呈大理寺狱空，上曰：「今大理寺及临安府近在阙下，虽未敢谓刑错，然狱讼清简，冤抑得伸，亦庶几矣。惟是诸路宪臣或不得人，则吏强官弱，民无所诉。深恐此弊未革，卿等更宜商量措置。」 
孝皇隆兴元年五月，知盱眙军周琮言本军狱空。十二月二十六日，大理卿李洪言大理狱空，乞上表称贺，不允，令学士院降诏奖谕，推级等于赃罚钱内等第支给食钱。 
二年五月，知荆门军胡俦言本军狱空。同月，荆湖北路提点刑狱公事富元衡言本路狱空。十月，福建路提点刑狱公事任尽言〔言〕本路狱空。 
      
干道二年正月，知兴化军张允蹈言本军狱空。三月二十一日，知扬州周琮言本州岛狱空。 
四年八月十六日，大理卿韩元吉言大理狱空，乞上表称贺，不允，令学士院降诏奖谕，推级等于赃罚钱内等第支给食钱。 
十九日，权发遣临安府周琮言本府狱空，降诏奖谕，推级等本府量行犒设。 
五年二月二十二日，知扬州莫蒙言本州岛狱空。六月四日，大理卿沈度言大理狱空，降诏奖谕，推级等于赃罚钱内等第支给食钱。同日，知庐州郭振言本州岛狱空。 
七年十二月二十五日，皇太子领临安尹惇言本府直司三院狱空，上表称贺，令学士院降诏奖谕，推级等本府量行犒设。 
八年正月，知荆门军胡俦言本军狱空。二月，知赣州洪迈言本州岛狱空。 
九月十一日，大理少卿马希言大理狱空，免上表，令学士院降诏奖谕，推级等于赃罚钱内等第支给食钱。 
十一月，知赣州洪迈言本州岛狱空。 
九年闰正月二十二日，皇太子领临安尹惇言本府狱空，诏免上表称贺，推级等本府量行犒设。二月六日，皇子判宁国府魏王恺言本府狱空，令学士院降诏奖谕。同日，知荆门军胡俦言本军狱空。七日，知赣州洪迈言本州岛狱空。十二月，知成都府薛良朋言本府狱空。 
淳熙十六年闰五月二十三日，大理少卿陈倚等言大理狱空，乞上表称贺，诏免上表，令学士院降诏奖谕。 
绍熙元年十二月二十二日，大理寺丞周晔言：「旧例奏狱空，犒赏胥吏，凡所经由，等第支给，至数千缗。寺库既不能办，狱虽无系囚，但申省部，不敢陈奏，遂至赊作狱空，常欠利债。且屡空屡奏，尽善尽美，岂可以犒吏之故有隐于君父乎 臣又见狱空有奉表称贺之礼，有降诏奖谕之文。陛下谦冲，抑称贺而不许；人臣何德，受奖谕而不辞!且职事无旷，分所当然。乞明诏寺臣，凡遇狱空，悉以闻奏，无用犒吏，降诏奖谕亦乞特免。」从之。 
三年十一月二十六日，知临安府袁说友言本府狱空，诏学士院降诏奖谕。 
嘉泰二年正月十五日，司农少卿兼知临安府丁常任言本府狱空，诏令学士院降诏奖谕。诏曰：「天府素号浩穰，比加缮治，庶务尤剧。卿通明详练，辅以儒雅，从容裁剸，弗弛弗苛，用能数月之间，下安其政，庭无留讼，狴犴空虚。朕以好生为德，期于无刑，首京师以示四方，卿之功茂矣。载览封章，良深嘉孍。」 
四年七月七日，试太府卿兼知临安府王辅之言本府狱空，诏令学士院降诏奖谕。诏曰：「京师众大之区，狱事繁多，刑书填委，惟剸裁无滞，始足以表倡四方。卿本以公平，加之润饰，从容剖决，务得其情，迄无械系之民，卒至圄空之 。厥功茂矣，良用孍嘉。继自今以往，期于无刑，以广朕好生之德，顾不美哉!」 
开禧元年正月二 
      
十三日，权工部尚书兼知临安府赵师言本府狱空，诏令学士院降诏奖谕。诏曰：「犴狱之留，大《易》所戒。粤我国家哀民之愚，罹罪者众，每诏郡国，亡得淹系，至仁之念，盖与天通。卿属籍之英，法从之老，日繇才选，再领京邑，惟其强济开敏，平决如流，又能本之忠爱，以无冤者，圜扉之内，论谳用殚，朕甚嘉之。夫使上之德意志虑无壅，而民被恻隐之实惠，兹朕所望于承流宣化之臣也，顾可靳一札之褒，不使四方知劝而慕乎!」 
二月二十五日，大理卿(无)[兼]删修 令官曾 等言：「本寺数月之间，狱凡再空。昨尝陈请，欲循故事上表，未蒙朝廷赐报。照得顷年特以犒吏薄费乞行请免，因此成例，恐非所以彰圣世无穷之休。欲望许令上表称贺，宣付史馆，以明帝王错刑之极功。所有依例合支犒设，本寺自于见追赃罚籍没钱内那融支遣，取自朝(庭)[廷]指挥施行。」诏免上表称贺，令学士院降诏奖谕。诏曰：「盖闻刑者所以辅治，而非所以致治也。今律令烦多，吏或深文，使吾元元，罹于非辜，朕甚痛之。故凡天下具狱，悉上廷尉，庶几哀矜审克，期于无刑。间者数月之间，圄空不试，至于一再再：原作「载」，据《咸淳临安志》卷六改。，非卿等持法平恕、蔽断详明之效欤!《书》不云乎：『俾予从欲以治，惟乃之休。』此舜之所以美 陶也。览奏来上，叹嘉不忘。与免上表称贺。」 
二年二月十二日，直宝谟阁、权发遣临安军府事赵善防言本府狱空，诏令学士院降诏奖谕。诏曰：「夫刑，所以辅治也。惟教之未孚，民不幸而入于刑，非吾有司蔽断不留、审克亡滥，则刑者乃将以厉民，岂辅治之意哉!卿履洁抱公，化流京邑，悯兹有众，或底罪辜，能(单)[殚]厥心，济以民恕，俾狴犴毋(瘦)[瘐]死之苦，而国家广好生之仁，任吾攸守之事者，不当如是乎!览奏孍嘉，曷维其已。」 
嘉定二年七月八日，大理寺言：「本寺狱空，欲遵累降指挥免上表称贺，仍免降诏奖谕外，有犒吏一节，欲于本寺赃罚钱内减半支给。」从之。 
六年正月二十四日，直焕章阁、兼知临安府赵时侃言本府狱空，诏令学士院降诏奖谕。诏(元)[曰]：「惟众大之区，五方之民聚焉，故其俗错杂而丽于辟者众，欲犴狱之清难矣。卿儒雅而齐以通，强敏而行以恕，于兹累月，克底圄空者。广汉神于擿奸，不闻其能止奸；延笃明于听讼，不能使之无讼。载披卿奏，良用孍嘉。《诗》不云乎：『商邑翼翼，四方之极。』使朕好生之德达于天下，端自兹始，何惜玺褒，不以示劝!」 
九年五月十二日，大理卿钱仲彪言：「本寺狱空实及一年，即与时暂狱空不同，欲遵典故，乞令上表称贺，宣付史馆。所有犒设吏人，即照旧例于本寺赃罚钱内减半支给。」诏依，令学士院降诏奖谕。诏(元)[曰]：「朕观至治之世，时和岁丰而礼逊之俗兴，家给人足而争夺之风息。是以刑错不试，囹圄屡空，朕 
      
甚慕之。比岁(早)[旱]蝗，近延郊甸，每虑饥寒之民冒法抵罪，丽于廷尉者众也。而期月以来，狱无颂系，实惟汝等明刑弼教，风动四方，以称朕期于无刑之意。省览来奏，嘉孍不忘。所请上表宜免。」 
十一年正月十六日，直徽猷阁、兼知临安府程覃言本府狱空，诏令学士院降诏奖谕。诏曰：「尔以材被选，典领神 ，驭吏爱民，恩威相济，诘奸禁暴，犴狱用虚。使朕庶几成、康错刑之风，尔尚继赵、张尹京之政。载披来奏，嘉孍不忘。」 
十六年六月六日，太府卿、兼权户部侍郎兼、知临安府袁韶言本府狱空，诏令学士院降诏奖谕。诏曰：「朕为京师首善之地，布德流化，当自近始。德化不洽，刑狱滋烦，何以示四方万里哉!尔以通儒尹畿甸，明恕勤敏，百废具兴，严威不施，隐然弹压之望。刑清狱简，用奏圄空，斯可为承流者劝矣。批览来章，不忘嘉孍。」
 刑法 宋会要辑稿 刑法四 冤 狱 
      
冤狱
      
太祖建隆二年九月，诏：「幕职、州县官、检法官因引问检法雪活得人命乞酬奖者，自今须躬亲覆推，方得叙为功劳。余准唐长兴四年、晋开运二年 施行。若引问检法雪活者，不在叙劳之限。自后凡雪活，须元推勘官枉死已结案，除知州、系书官驳正本职不为雪活外，若检法官或转运，但他司经历官举驳别勘，因此驳议，从死得生，即理为雪活。若从初止作疑似，不指事状，或因罪人翻异别勘雪活者，即覆推官理为雪活，仍勘元推官一案断遣。或逢赦，亦须招罪状。其雪活得人者，替罢日刑部给与优牒，许非时参选。若雪活一人者，幕职循一资；州县官、幕职二人以上加章服；已有章服，加检校官；检校至五品以上及合赐章服，并京朝官雪活，并许比附奏裁。或覆推官妄欲变移，希冀酬奖，却为元推勘官对众凭者，其元驳议及覆推官各以出入人罪论。」 
真宗咸平六年十二月， ：「应自今叙雪活及捉贼劳绩，文武官等合与不合该酬奖者，并令审刑院详覆闻奏。」 
景德二年五月二十一日，诏自今后雪活得人性命者理为劳绩。先是，著作佐郎曹定奏长吏雪活，乃其职分，不当更论课最。至是，判刑部慎从吉复上言，以为长吏误失用刑，率皆受责，雪活冤狱，曾不沾恩，惩劝之间，未协于理。故有是诏。 
仁宗天圣四年八月八日，前权知石州判官冯元吉辨雪得百姓李海等两人不该极典，帝曰：「特与超授一资，仍赐绯章服。」 
景佑二年十二月二十七日，审刑院定夺太常博士陈希亮雪活合得酬奖，诏赐绯。 
三年九月二十一日，大理寺言：「据详断官杨务本、焦好问状，昨蕲州太常博士林宗言为盗官物该极典，寻疏驳覆勘，雪活得宗言死罪，乞赐酬奖。」诏各赐银绢三。 
宝元元年二月二十九日，刑部言虞部员外郎郑知白雪活得徐德一名性命，合该酬奖，诏赐金紫。 
八月九日，刑部言：「据前右军巡判官、大理寺丞冯振状，雪活得许从善一名，乞酬奖。看详不应编 酬奖。」诏候依例合移入川通判，与当一任通判。今后正该雪活条贯，即与酬奖。 
康定二年三月七日，审刑院、大理寺言广济军录事参军麻永肩任和州录事参军日，雪活得贼人于诚、陈益死罪，合该 酬奖。诏与两使职官，赐绯。 
神宗熙宁四年九月十六日，太子中允、检正中书刑房公事李承之以驳正法寺大辟四人及刑部失覆大辟一人，特迁太常丞。 
高宗绍兴三年三月二十二日，惠州言：从政郎、前司士曹事兼管左推勘公事孟师尹入议状，驳正黄四等七名作凌迟处斩，录问驳正，无罪释放。诏孟师尹特与改合入官。 
四年十月四日，诏右宣教郎、新知道州营道县 
      
孟师尹与转一官，以师尹前任惠州司士曹，入议状驳正前勘官吏吕克勘入无罪人廖九等六人斩罪事，作无罪释放讫故也。 
五年二月十七日，诏左朝奉大夫、知河州郑强躬亲鞫正汀州(永)[宁]化县冤狱大辟十人，与转两官。其知宁化县杨耆年勘断不当，候案到，令刑部于案后声说。汀州宁化县以大辟十人(其)[具]狱上郡，强躬临审问，亲加鞫治，又遣县官按验得实，皆非其罪，十人冤狱并获平反。刑部侍郎胡交修乞宠以增秩之赏，及乞将耆年勘断不当重加谴黜，故有是命。 
六年七月二十七日，漳州言：司理参军、右迪功郎林聘明辨流、死罪刑名五件，计一十人，欲望推赏。刑部勘当，林聘明辨裁决公事五件，已得允当，其元勘不当去处，合下本处依条施行。诏林聘与减一年勘磨，余依。 
七年十月九日，知信州永丰县事李景山上书：「〔伏〕见黄冈强盗初无事发之(回)[日]，复无被盗之人，彼警捕之官贪功妄作，悉系平民二十有五人，违法锻练，致诬服者十有三人。有司观望，肆其惨毒，卒成其罪。审问之吏，属之武人，既不能辨其冤滥；议法之官，公事诞慢，又不能条其可否。而奸吏得以舞文，不俟闻而诛戮、实而流窜，斯民抱冤茹苦，吁天莫闻。朝廷移送九江辨正，其事昭然，殊无盗迹。既得其情，悉以上闻，朝廷以九江所推与黄冈不同，移邻路别勘，委监司亲鞫，果(背)[皆]平人而释之。然黄冈冤滥以渔为业，以船为居，遽为捕人尽驱而系之，所居八舟与夫舟中生生之具、衣物钱米之属，悉拘纳于公帑。臣愿黄冈尽以元舟钱米衣物归之，可乎 一时追捕者十有三人，而家属无虑十数人十数人：似当作「数十人」。，阅岁之久，必有流离转徙，或适他人、或为奴婢者，愿下元勘鞫郡寻访家属尽归之，可乎 黄冈既诬以为凶恶，洗外凌迟者二人洗外：似当作「法外」。，臣愿下黄冈访其亲属，官给钱米以存抚之，可乎 凡此数端，实幽明之急务。」从之。 
二十六年六月二十一日，秘书省正字张孝祥言：「乞将去岁郊祀以前官吏犯赃私罪，除州县监临之官因民论诉，监司按劾，即依条看详审实外，如系取怒故相，并缘文致，有司观望鍜炼成罪之人，乞免审实，便与改正。」上宣谕曰：「近来如此雪正者甚〔多〕，已令刑部施行。」
 刑法 宋会要辑稿 刑法四 断死罪 
      
断死罪
      
淳熙四年五月二日，诏迪功郎、建康府右司理史光祖特改承事郎，仍减三年磨勘，以驳正死罪李庆等三十人推赏也。
 刑法 宋会要辑稿 刑法四 出入罪 
      
出入罪
淳熙元年六月四日，敕令所言：「大辟翻异，后来勘得县狱失实，乞止依干道敕条科罪；如系故增减情状，合从出入法施行。」从之。干道敕增立县以杖笞及无罪人作徒、流罪，或以徒、流罪作死罪送州，杖一百；若以杖笞及无罪人作死罪送州者，科徒一年刑名。先是，臣僚言县狱失实，当将官吏一等推坐出入之罪。刑寺谓县狱与州狱刑禁不同，故是看详之故是：似当作「故令」。。 
六年十二月十六日，诏：「命官犯赃至死，后因理雪，特与减降，而元勘鞫官吏应坐失入死罪者，止从犯人所得流罪理为失入施行。」
 刑法 宋会要辑稿 刑法五 亲决狱 
     
宋会要辑稿 刑法五

亲决狱
太祖干德四年八月二十四日，帝御讲武殿亲录开封府系囚，会宥者数十人。 
太宗太平兴国七年五月十六日，西窑务役夫夏遇醉殴伤队长杨彦进，召至便殿，帝亲问状。彦进具状，指挥使牛鹗素嫉遇，因巧诬之。帝怒，斩彦进，流鹗海岛，擢遇十将，仍赐束帛银带。先是，内园吏高进诬告役夫朱希恶迹，帝召问状，乃进尝求赂于希，希不与，诬之也。帝怒，杖进脊流海岛，希为庶人。至是，宰相以帝亲决狱，察见隐微，相率贺，仍请以其事付史馆，从之。 
九年二月十三日，诏曰：「著作佐郎龙士元告其侄小喜之罪罪：原与下「狱」字互倒，据《宋大诏令集》卷二○○乙。，狱既具，将加刑，朕疑其有奸，因令有司再穷问，果得士元奸状。方今抚育黎元，钦恤刑宪，岂容照临之下，尚有冤枉之人!黩乱政经，损伤和气，望其安治，其可得乎!应两京及诸道州府，凡有鞫狱，宜令尽心，无致枉挠。」先是，士元居于单州，其兄士安卒十余年，子小喜承其父业。士元贪利，欲夺之，乃诬告小喜无赖好蒱博，将加罪斥去之。士元尝笞捶小喜喧呼，其母因惊而死。知州刘察、通判田贽尝为士元所召饮宴，故为具狱书奏。既引对，帝览之，疑小喜被诬，付御史台鞫之，果得实状。士元决杖，配商州衙前禁锢，察、贽俱免官，家财仍令中分。乃下是诏。 
十五日，御崇政殿引见诸军人负罪被钳者，释之。先是，去年冬，有盗数人夜入人家 
     
劫取财物，经时不获。帝欲必得之，令厚其赀赏，果有告者，乃军卒数人结约，夜踰垒垣而出夜踰垒垣：原缺，据《太宗皇帝实录》卷二八补。，同行劫盗。后尽获其党而戮之。因 索军中因 索：原无，据《太宗皇帝实录》卷二八补。，累有罪罚、凶恶无赖者，得数百余人得数百余人：原无，据《太宗皇帝实录》卷二八补。，不忍悉诛，遂以铁钳钳其颈钳钳：原脱一「钳」字，据《太宗皇帝实录》卷二八补。，羁于本军。至是尽释之，仍各赐钱三十文，旧日缺受缺。 
六月二十六日，开封寡妇刘氏有奸状氏：原无，据《太宗皇帝实录》卷三○补。，恐事露，忧悸成疾。复惧其子陈告，遂令侍婢陈诉陈：原无，据《太宗皇帝实录》卷三○补。，称其子王元吉寘毒食中，因疾因：原无，据《太宗皇帝实录》卷三○补。，但未死。事下右军巡按之，未得实状，移左军巡。推典受刘赂，掠治元吉掠：原无，据《太宗皇帝实录》卷三○补。，元吉自诬。相次刘以疾死。及本府引问，元吉始以实对，府中徒系数月不能决，又移司录司，尽捕两军巡元推胥吏按问之，稍见诬构之迹构：原作「讲」，据《太宗皇帝实录》卷三○改。。府中以追捕者众，列状引见。帝以元吉药母事状暗昧，令免死决徒。开封府将杖之，元吉大呼曰：「元吉苟受刑，府中官吏岂得了乎!须尽还元吉所用货赂。」府中不敢决，因问行赂之状，元吉历指之，遂具词 上言。元吉复令妻张挝登闻鼓，帝览之，临轩顾问，悉见其冤状，亟令中使收捕元推官吏，送御史台再鞫之。至是狱具，引见推官张雍、左右军巡判官韩昭裔、宋延煦延煦：原作「延照」，据《太宗皇帝实录》卷三○改。，并夺一官勒停；左右军巡使殿直庞则、王业，并降充殿前承旨；又博州博平令杨处仁尝增改刘氏词状，亦追一官；医人陈士良诳称元吉尝用解毒药士：原作「上」；元：原作「之」。并据《太宗皇帝实录》卷三○改。，曹司孙节受赂，并杖脊配沙门岛。司吏以依理一推鞫，等第给赏，又赐元吉妻张氏帛十匹。先是，元
     
吉系左军巡左：原缺，据《太宗皇帝实录》卷三○改。，为狱吏系缚，谓之鼠弹筝，榜治备诸惨毒，不胜其苦。至是，帝复令缚狱吏，以其法偿之，吏宛转号叫宛：原作「死」，据《太宗皇帝实录》卷三○改。，唯求速死。帝曰：「汝犹不胜其苦「胜其苦」及下「他」，原缺，据《太宗皇帝实录》卷三○补。，他人能胜之乎 」及解其缚，两手不能举，良久方复。帝谓宰相曰：「刑狱有如此惨酷，京城尚如此，况僻远乎!」遂以谏议大夫辛仲甫代刘保勋知开封府甫代：原缺，据《太宗皇帝实录》卷三○补。，保勋洎判官李继凝各夺一季俸凝：原缺，据《太宗皇帝实录》卷三○补。。 
雍熙二年十月一日，御崇政殿引问御史台、开封府禁囚数百人，据罪状轻重疏决之。既罢，谓宰臣：「朕录囚徒，殊不觉劳，但坐少时耳。如中外臣僚皆留心政务，天下安有不治者。古人宰一邑、治一郡，或致飞蝗避境、猛虎渡江，况人君能惠养黎庶，伸治冤滞，岂不感召和气乎!」宋琪等对曰：「陛下勤劳致治下：原缺，据《太宗皇帝实录》卷三四补。，苍生之幸也。」 
端拱二年五月十九日，以旱御崇政殿，录在京诸司系囚，多所宽宥。分命常参官四十二人决天下狱。时自季春不雨，帝乃临轩亲决庶狱，是夜雨足。 
淳化三年六月十六日，以暑甚御崇政殿，录在京诸司系囚数百人，流罪以下悉与原赦。 
七月二十五日，御崇政殿，录在京诸司系囚，流罪以下悉从原宥。寻敕诸路，见禁囚除四杀、官典犯正枉法赃外，余死罪降从流，流已下递减一等，杖已下释之。 
之以为鉴 五年正月十三日，以春和在候，闵其幽系，御崇政殿录在京诸司系囚，流已下悉从原宥。帝谓宰相曰：「古人立法非欲察，盖欲亲善远罪者 
     
诫耳。既犯刑宪系牢狱者，有司宜尽心听断，无有壅滞，斯为供职矣。」 
四月十日，御崇政殿，录在京诸司系囚，流罪已下悉从原放。帝以炎月决狱(雍)[壅]滞，诏劾知开封府张宏已下。及宏请罪，复释之。 
至道元年二月十二日，(入)[以]京畿阙雨，御崇政殿录在京诸司系囚，流已下悉原减，其毁伤支体干人命者，听从法隐设，及逋欠者理纳偿官，余罪皆从轻重，非故犯者悉原之。殿中丞常显信以前知兖州日坐事为通判李延所讼，出为团练副使；大理评事林倓隐漏前任赃罪，除名配商州衙前；大理评事宋克正前知考城县，擅出官仓斛斗入己，贷死除名，配商州衙前。帝又谓左右曰：「外州刑狱多有淹系，盖官吏不能躬亲科断。朕今顷刻间悉与疏理，又何难哉!」乃谕开封府判官杨徽之已下，应犯杖罪即躬亲区处，不得更付所司。 
四月二十日，御崇政殿录在京诸司系囚，除十恶、四杀、官典犯赃、损散官物外，自大辟罪以下并与原减。大理寺丞魏霁坐劾事河阴与官吏宴饮，特免见任。侍御史张利涉益州为政浚急，(泊)[洎]盗攻剑门，亦以此为言。帝诘其致寇之由，利涉不能对，遣出具 来上。帝以三司别有系囚，多委左右军巡院，动淹时月，不速断囚，诏自今三司屡更，可下两军巡，只令本部判官当厅推鞫。 
真宗咸平元年二月六日，帝御崇政殿，录在京诸司系囚，并减等，情理可恕者并释之。(以)[仍]诏 
     
</div>
    <div class="pagination">
<a href="宋会要辑稿_page697.html">上一页</a><span>...</span><a href="宋会要辑稿_page693.html">693</a><a href="宋会要辑稿_page694.html">694</a><a href="宋会要辑稿_page695.html">695</a><a href="宋会要辑稿_page696.html">696</a><a href="宋会要辑稿_page697.html">697</a><span class="current-page">698</span><a href="宋会要辑稿_page699.html">699</a><a href="宋会要辑稿_page700.html">700</a><a href="宋会要辑稿_page701.html">701</a><a href="宋会要辑稿_page702.html">702</a><a href="宋会要辑稿_page703.html">703</a><span>...</span><a href="宋会要辑稿_page699.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
