<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 342 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 342 页/共 455 页</h1>
    <div class="content">　　恕字如心江隂人至正中荐授澄江书院山长弃去遁迹海上
　　张宪玉笥集十卷
　　宪字思亷山阴人家玉笥山因以为号为张士诚参谋元亡遁迹以终
　　金涓青村遗稿一卷
　　涓字徳原义乌人元季虞集栁贯交荐于朝皆辞不赴明初辟召不起教授乡里以终
　　【臣】等谨案涓所着有湖西青村二集共四十卷久佚不存明嘉靖中其裔孙魁搜辑编为此本
　　丁鹤年集一卷
　　鹤年以名为字色目人遭乱不仕元亡隠武昌山中
　　钱惟善江月松风集十二卷
　　惟善字思复号曲江居士又号心白道人钱塘人领至正乡荐官儒学副提举
　　周霆震石初集十卷
　　霆震字亨远安成人以先世居石门田西自号石田子初省其文则曰石初隠居不仕
　　王逢梧溪集七卷
　　逢字原吉自称席防山人江阴人元末被荐不就明洪武初徴召以老疾辞
　　叶颙樵云独唱六卷
　　颙字景南号云天民金华人元末隠居不仕
　　郭钰静思集十卷
　　钰字彦章吉水人元末隠居不仕明初以茂才徴辞疾不就
　　杨允孚滦京杂咏一巻
　　允孚字和吉吉水人
　　董养性髙闲云集六卷
　　养性见经类
　　【臣】等谨案养性入明不仕作高闲云赋以自况因以名集前有王翌序盛推其文及诗此本仅诗五卷赋一卷文则已佚
　　贡性之南湖集七卷
　　性之字友初宣城人元季以胄子补闽省理刑官明初避居山阴躬耕以终
　　倪瓒云林诗集六卷
　　瓒见别集类
　　【臣】等谨案瓒有清閟阁集已着録此本为明潘瓒校刋凡六卷専録其诗
　　顾瑛玉山璞稿一巻
　　瑛一名阿瑛又名徳辉字仲瑛昆山人举茂才署防稽教谕辟行省属官皆不就
　　吕诚来鹤亭诗九卷补遗一卷
　　诚字敬夫昆山人元末隠居不仕
　　朱希晦云松巢集三卷
　　希晦乐清人元末隠居瑶川与四明呉主一箫台赵彦铭游咏雁山中称雁山三老
　　周巽性情集六卷
　　巽字巽泉吉安人尝官永明簿
　　曹志拱和诗集一卷
　　志字伯康自号拱和居士金华人明初以遗逸荐不起终于家
　　杨维桢铁崖古乐府十卷乐府补六卷　复古诗集六巻
　　维桢见经类
　　【臣】等谨案维桢以乐府擅名此集其门人呉复所编又复古诗集其门人章琬所编
　　张昱可闲老人集二卷
　　昱字光弼自号一笑居士庐陵人元末官左右司员外郎旋去不仕明太祖召见悯其老曰可闲矣更号可闲老人年八十三卒
　　邓雅玉笥集十卷
　　雅字伯言爵里无考
　　马臻霞外诗集十巻
　　臻字至道号虚中钱塘道士
　　【臣】等谨案臻是集为毛晋所刋跋称伯雨之后复有虚中令考诸家之序皆作于仁宗大徳初则臻实在伯雨前晋偶失检
　　张雨句曲外史集三卷补遗三巻集外诗一巻
　　雨见子类
　　释英白云集三巻
　　英字存实钱塘人唐诗人厉元之后号白云
　　释善住谷响集一巻
　　善住字无住号云屋尝居呉郡报恩寺往来呉淞江上与仇逺白珽虞集宋无诸人相唱酬
　　释徳净山林清气集一巻续集一卷
　　徳净字如镜钱塘人
　　释大圭梦观集五巻
　　大圭字恒白姓廖氏晋江人至正间居泉州之紫云寺
　　郑允端肃雝集一巻
　　允端字正叔平江人宋丞相清之五世女孙归同郡施伯仁至正间张士诚入平江家为兵所破悒悒而卒
　　张玉娘兰雪集一巻
　　玉娘松阳女子字若琼少字沈佺未归而佺夭玉娘誓不更适寻卒










　　钦定续文献通考巻一百九十五
　　钦定四库全书
　　钦定续文献通考卷一百九十六
　　经籍考
　　集【诗集下】
　　明
　　御制囘文诗一卷
　　【臣】等谨案是集载朱当防国朝典故中惟题曰御制明艺文志亦未着録不知何帝作也
　　朱橚元宫词一卷
　　橚见子类
　　汪广洋凤池吟稿十卷
　　广洋字朝宗高邮人元末举进士太祖渡江召为元帅府令史官至右丞相封忠勤伯
　　陶宗仪南村诗集四卷　沧浪櫂歌一卷
　　宗仪见经类
　　蓝仁蓝山集六卷
　　仁字静之崇安人仕履无考明史文苑附见陶宗仪中
　　蓝智蓝涧集六卷
　　智字性之仁弟明初以荐授广西按察使佥事明史文苑传附见陶宗仪传中
　　杨基眉庵集十二巻
　　基字孟载其先嘉州人祖官呉中因家焉洪武中歴官山西按察使
　　张羽静居集四巻
　　羽字来仪后以字行本浔阳人徙居吴中元末领乡荐洪武初徴授太常寺丞
　　徐贲北郭集六巻
　　贲字防文其先蜀人徙居平江洪武初以荐授给事中歴官河南左布政使
　　林鸿鸣盛集四巻
　　鸿字子羽福清人洪武初以荐授将乐县训导歴官礼部精膳司员外郎
　　王恭白云樵唱集二巻　草泽狂歌五巻
　　恭字安中闽县人自称皆山樵者永乐初以荐修永乐大典授翰林院典籍
</div>
    <div class="pagination">
<a href="钦定续文献通考_page341.html">上一页</a><span>...</span><a href="钦定续文献通考_page337.html">337</a><a href="钦定续文献通考_page338.html">338</a><a href="钦定续文献通考_page339.html">339</a><a href="钦定续文献通考_page340.html">340</a><a href="钦定续文献通考_page341.html">341</a><span class="current-page">342</span><a href="钦定续文献通考_page343.html">343</a><a href="钦定续文献通考_page344.html">344</a><a href="钦定续文献通考_page345.html">345</a><a href="钦定续文献通考_page346.html">346</a><a href="钦定续文献通考_page347.html">347</a><span>...</span><a href="钦定续文献通考_page343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
