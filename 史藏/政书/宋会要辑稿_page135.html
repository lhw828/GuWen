<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 135 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 135 页/共 1125 页</h1>
    <div class="content">英节庙
【宋会要】
庙在政和县。神昭烈惠应侯，淳熙十七年七月加封昭烈惠应顺助广灵侯，开禧元年十一月封英惠公，嘉定三年闰二月加封英惠显应公，十年九月加封英惠显应博济公，十四年四月加封英惠显应博济孚佑公。
 礼 宋会要辑稿 礼二一 (以下)岳渎诸庙 愍节庙 
      
愍节庙
【宋会要】
庙在同州合阳县城南东北隅，朝请大夫、直秘阁、知同州郑骧，光尧皇帝绍兴九年九月建庙，十一月赐额。金人侵犯，本州岛官属皆遁，唯骧曰：「天子差骧守同州，所谓太守者，死守而已。」城陷被害。郡人感其忠义，出财葬之。至是，权知同州郝抃以事闻，刑部侍郎、陕西宣谕周聿亦以为言，故有是命。
 礼 宋会要辑稿 礼二一 (以下)岳渎诸庙 灵丰庙 
      
灵丰庙
【宋会要】
庙在南城县。孚惠善应妙济真人，嘉定二年三月加封孚惠善应妙济保禧真人。显佑夫人，开禧元年六月加封显佑灵懿夫人。麻源山善应真人，淳熙元年九月加封孚惠善应真人。
 礼 宋会要辑稿 礼二一 (以下)岳渎诸庙 灵孚庙 
      
灵孚庙
【宋会要】
庙在阆州苍溪县苍溪谷，徽宗政和五年五月赐额。
 礼 宋会要辑稿 礼二一 (以下)岳渎诸庙 灵滋庙 
      
灵滋庙
【宋会要】
庙在建安县北苑里。敷泽昭顺显济应灵侯，庆元三年六月进封孚佑公，妻佑德夫人加封佑德善利夫人。至嘉定八年八月，累封孚佑利济显应公，妻累封佑德〔善〕利协济昭懿夫人。
 礼 宋会要辑稿 礼二一 (以下)岳渎诸庙 灵沛庙 
      
灵沛庙
【宋会要】
庙在石泉县。湫潭龙神庙，庆元元年三月赐额。
 礼 宋会要辑稿 礼二一 (以下)岳渎诸庙 广润庙 
      
广润庙
【宋会要】
庙在平泉县，濑湖龙神祠，淳熙十三年五月赐额。
 礼 宋会要辑稿 礼二一 (以下)岳渎诸庙 灵助庙 
      
灵助庙
【宋会要】
庙在山阴县。助战神，淳熙十五年十月封显应侯。
 礼 宋会要辑稿 礼二一 (以下)岳渎诸庙 灵源庙 
      
灵源庙
【宋会要】
      
在卫辉府。真宗咸(年)[平]元年春，遣使祈雨有应。四月，诏曰：「卫州百门庙神灵攸居，貌像斯设，凡所请祷，必答勤诚，不有嘉名，孰谓昭报!宜赐庙额曰灵源。」庙在共城县，唐长安置，即百门水所出。一在(城)[成]都府仁寿县灵真夫人庙，开禧二年八月赐额。
 礼 宋会要辑稿 礼二一 (以下)岳渎诸庙 灵石庙 
      
灵石庙
嘉定十七年七月，加封广泽博济孚佑显应公、丰润周施广佑昭应公、惠浃普洽协佑顺应公。
 礼 宋会要辑稿 礼二一 (以下)岳渎诸庙 安渎善利夫人庙 
      
安渎善利夫人庙
【宋会要】
      
仁宗嘉佑四年四月，诏赐澶州龙女三夫人冠帔，仍赐庙额、封号。
 礼 宋会要辑稿 礼二一 (以下)岳渎诸庙 顺济夫人庙 
      
顺济夫人庙
庙在河北东路。仁宗皇佑三年三月，诏齐贾扫宁津龙女庙特加封号。
 礼 宋会要辑稿 礼二一 (以下)岳渎诸庙 灵孝昭顺夫人庙 
      
灵孝昭顺夫人庙
庙在会稽曹娥祠坟基庙后。神宗熙宁十年十月诏载祀典，徽宗大观四年封灵孝夫人，政和五年十一月加封。
 礼 宋会要辑稿 礼二一 (以下)岳渎诸庙 正王庙天头原批：「诸祠庙。」 
      
正王庙天头原批：「诸祠庙。」
【宋会要】
      
庙在广南西路雷州安远县上宫神祠，神宗熙宁八年封。
 礼 宋会要辑稿 礼二一 (以下)岳渎诸庙 襄王庙 
      
襄王庙
大中祥符三年七月，诏：「近臣僚上言，襄邑县自宋襄王庙栋宇隳颓，令中使检讨，依旧完之。」
 礼 宋会要辑稿 礼二一 (以下)岳渎诸庙 周公庙 
      
周公庙
【宋会要】
      
庙在兖州。大中祥符元年十一月一日，诏周公旦追封文宪王于兖州曲阜县庙，并春秋委本州岛长吏致祭。仍令有司择日备礼册命。
 礼 宋会要辑稿 礼二一 (以下)岳渎诸庙 太公庙 
      
太公庙
【宋会要】
太公庙，在兖州。大中祥符元年十一月一日，诏太公望加谥昭烈武成王，仍于青州特建祠庙。
 礼 宋会要辑稿 礼二一 (以下)岳渎诸庙 渊德公庙 
      
渊德公庙
【宋会要】
庙在京东东路淮阳军下邳县巨山，汉韩棱祠，神宗元丰六年封。棱为令有惠政。
 礼 宋会要辑稿 礼二一 (以下)岳渎诸庙 光武庙 
      
光武庙
【宋会要】
      
汉光武皇帝庙，在成都府彭州。庙内七圣都统将军，淳熙十一年三月，加封第一善应将军，第二惠应将军，第三顺应将军，第四协应将军，第五助应将军，第六赞应将军，第七孚应将军。
 礼 宋会要辑稿 礼二一 (以下)岳渎诸庙 忠烈王庙 
      
忠烈王庙
【宋会要】
      
庙在陕西永兴军路丹州。唐咸宁郡王浑瑊祠，神宗元丰二年封。
</div>
    <div class="pagination">
<a href="宋会要辑稿_page134.html">上一页</a><span>...</span><a href="宋会要辑稿_page130.html">130</a><a href="宋会要辑稿_page131.html">131</a><a href="宋会要辑稿_page132.html">132</a><a href="宋会要辑稿_page133.html">133</a><a href="宋会要辑稿_page134.html">134</a><span class="current-page">135</span><a href="宋会要辑稿_page136.html">136</a><a href="宋会要辑稿_page137.html">137</a><a href="宋会要辑稿_page138.html">138</a><a href="宋会要辑稿_page139.html">139</a><a href="宋会要辑稿_page140.html">140</a><span>...</span><a href="宋会要辑稿_page136.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
