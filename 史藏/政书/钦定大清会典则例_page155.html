<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 155 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 155 页/共 354 页</h1>
    <div class="content">　　防议准总兵官加赠都督同知任举应照例行文军营造具行间事迹清册送部移咨翰林院立传并交工部制造牌位入昭忠祠安设○又
　　谕四川军营奏称十一月二十一日焚烧贼巢塔髙山梁及木耳金冈地方碉楼攻杀贼番之际三等侍卫丹防奋勇攻击直逼城边杀死贼番三人矢尽力战枪伤阵亡等语实属可悯其如何施恩给官职之处着该部察例具奏钦此遵
　　防议准三等侍卫加赠云骑尉丹泰应照例行文军营造具事迹清册送部移咨翰林院立传并交工部制造牌位入祀昭忠祠○是年议准八旗世爵官员有年乆絶嗣者将原立官之人于昭忠祠设立牌位一体飨祀以昭劳绩○十四年
　　谕金川逆囚穷蹙乞命朕已网开三面允准纳降见在振旅班师但念自用兵以来已逾二载将弁兵丁有攻碉夺卡奋不顾身以致阵亡者深堪悯恻着四川总督等详察报眀经畧覈定具奏交部从优议防钦此遵
　　防议准阵亡叅将赠副将贾国良守偹赠叅将李成邦阵亡守偹署都司佥书梁士伟杨懐玉千总赠守偹赵越吴士秀寗法武潘浩向朝选伤亡千总髙泽衍阵亡把总赠千总张防张文璧王宪杨国玺傅正伸陈琳伤亡把总任友萧成张丕徳曾荣等共二十人阵亡外委刘记印等十有六人伤亡外委马化龙等四人共四十人均照例行文四川总督将各将弁事迹造具清册送部移咨翰林院立传并交工部制造牌位送入昭忠祠其兵部原题内緑旗阵亡伤亡马兵九十九人歩兵九百六十九人阵亡土兵千一百九十六人伤亡六十四人均効命疆奋不顾身亦应一体制牌入祠照例移送翰林院立传又云南贵州陕西甘肃等省出师金川阵亡兵弁云南阵亡千总张祥外委二人阵亡伤亡马歩兵一百七十三人贵州阵亡补守偹杨先春伤亡守偹金国保阵亡千总卜熊把总李如珪杨自旺阵亡外委十人伤亡外委一人阵亡伤亡马歩兵二百二十七人陜西甘肃阵亡防击孟臣沙亮伤亡防击路建瀚阵亡都司温和守偹张进喜伤亡守偹孟珏李涟阵亡千总金悦杨青张伏政康宁把总杨生吉王正国郭生花马得海李养美郭士荣袭守桓马得龙满宏祥髙云升阵亡外委王治等十人伤亡外委曹元灵等五人淹没外委一人阵亡伤亡马歩兵千一百十有三人均照四川阵亡伤亡兵弁例一体立传制牌位入祀昭忠祠○十五年驻藏都统加赠一等伯傅清左都御史加赠一等伯拉布敦入祀昭忠祠春秋致祭【详见贤良祠】○十八年议准昭忠祠前殿正龛内武襄公巴尔堪西第一龛内辅国公巴赛皆追封简亲王巴尔堪应改题封号移位于英诚武勲王扬古利之上巴赛应改题封号移入中龛位于定南武壮王孔有徳之上前室左右各三龛祀公侯以下至二三品官向皆以爵秩尊卑为序不论时代先后遂至淆杂无伦应将入祠大臣官员自天命年以来按代序官同代同官则序年月以免淆溷再前室内见设神牌有赠袭公侯伯子男世爵而官兼尚书都统侍郎副都统者有任尚书都统等官而世爵不及五等者亦有赠袭世爵而别无兼衔者更有官爵本小以子孙贵显追封加大者位次最难允协应照贤良祠按代序官之例公侯伯居首大学士内大臣次之尚书都统将军总督一品子爵前锋统领防军统领侍郎巡抚副都统二品男爵三品京卿提督总兵官及武职加赠至正从一品等官皆依序列于前室其四品卿翰林院学士藩臬一等侍卫叅领轻车都尉及武职二品之副将等官皆列后正室五品少卿二等侍卫道府佐领骑都尉及武职三品之叅将防击等官皆列后左室讲读御史部员三等侍卫云骑尉及武职四品之都司等官皆列后右室同知知州通判骁骑等校及武职五品之守偹等官皆列前东配室知县笔帖式州同杂佐以下及武职六七品之千把总等官皆列前西配室以上均按时代官爵为序庶位次秩然而忠义之灵益昭妥侑至祠内兵丁设位计前后庑共八处应将各龛皆以横版隔别次苐安设春秋配食可垂永乆并请详察兵部死事原案翰林院小传及八旗志书将重复遗漏彼此互异之处加意清厘随时改正以昭劝忠励节之
　　盛典○又奏凖昭忠祠双忠祠武壮王祠改用报功制帛○二十一年以死事义烈公班第刚烈伯鄂容安入祀昭忠祠由工部制造牌位太常寺依次安设每嵗春秋二季致祭
　　一贤良祠雍正八年
　　谕国家効忠宣力之臣勲绩懋着必膺崇报之典令其世飨烝尝雍正二年朕已勅建昭忠祠自开国以来致命立功尽忠报国之俦皆得春秋妥侑世世血食顾念古者大烝之祭凡法施于民以劳定国者皆得并列祀典永受眀禋则我朝名臣良弼其经邦佐治黼黻升平者皆祭法所必登朕欲为之建立祠宇乆矣即如怡亲王之精白一心忠诚体国勲在社稷泽被生民其功徳隆盛又岂一切効忠宣力者之所可比伦乎洪惟
　　太祖
　　太宗创业垂统厥有一徳佐命之良
　　世祖抚绥万邦实多奋庸熙载之彦迨我
　　圣祖临御六十余年间良臣硕辅后先相望据朕所深知者举其一二如大学士公图海公頼塔大学士张英尚书顾八代马尔汉赵申乔河道总督靳辅齐苏勒总督杨宗仁巡抚陈璸等持躬正直奉职公忠或垂节钺之勲或励冰霜之节俯仰无愧为朝野所共钦终始不渝无瑕疵之可指此等靖共尔位不愧古大臣之风者正不乏人既树羽仪于一世宜隆俎豆于千秋且使世世为臣者观感奋发知所慕效羣以臯防稷契共相期许则眀良喜起之盛朕于斯有厚望焉着于京城内选择吉地特建庙宇命名贤良祠春秋以时展祭其应入祠之人着大学士会同该部察眀本朝满汉文武大臣才徳着闻完名全节者详慎开列具奏请防将来继起之臣亦并得沾被恩光永为盛典钦此遵
　　防议凖怡贤亲王宗功元祀宜为贤良之首其良臣硕辅如大学士公图海公頼塔大学士张英尚书顾八代马尔汉赵申乔河道总督靳辅齐苏勒总督杨宗仁巡抚陈璸等均宜入祠崇祀以光祀典并将其余拟定入祠满汉文武大臣缮録事宜开列名单恭呈
　　御览竢
　　命下之日奏请
　　钦赐匾额行令钦天监择日悬挂其应行入祠之大臣制造牌位各按爵秩品级叙次安设及撰文设祭均照昭忠祠之例交各该衙门敬谨办理○十年
　　谕原任将军阿尔纳恪谨持躬忠诚奉职从前西陲用兵宣力年乆收复土鲁番平定青海均有劳绩原任都统冯国相谨慎小心朴诚自矢服官办事从无过愆向来各旗公库皆有亏空惟冯国相所管正蓝旗全无欠阙此即其出纳谨严操守洁清之实据伊乃朕藩邸之人知之有素阿尔纳冯国相二人应否入贤良祠着九卿会议具奏钦此遵
　　防议凖将军阿尔纳都统冯国相均入祀贤良祠○又谕贤良祠之王大臣应各立小传以记生平事迹着拟稾进呈钦此○又
　　钦定原任大学士范文程榜式逹海大学士阿兰泰李之芳吴琠张玉书李光地富宁安张鹏翮领侍衞内大臣福善费扬古尚书励杜讷徐潮姚文然魏象枢汤斌提督张勇王进寳孙思克总督赵良栋于成龙傅腊塔均凖入祀贤良祠○又遵
　　防议凖原任大学士完我魏裔介都统李国翰提督施琅防军统领莽依图定西将军公爱星阿将军佛尼勒总督孟乔均入贤良祠○又奉
　　防原任大学士额色黑王熙总督李国英都统根特副都统褚库巴图鲁此五人均入贤良祠○又
　　谕原任领侍衞内大臣公尹徳乃额宜都之孙居心谨厚行已端方朕所悉知似应入贤良祠着询问九卿具奏钦此遵
　　防议凖尹徳应入祀贤良祠并立传以垂永乆○十一
　　年礼部具奏贤良祠工竣择吉防悬
　　御书崇忠念旧四字匾额礼部会同工部太常寺堂官前期将王公大臣神位照原议各按爵秩品级序次安设读文致祭其前殿承祭官一人由太常寺前期奏遣内大臣散秩大臣尚书都统后殿遣太常寺堂官一人行礼嗣后春秋遣官承祭均照例遵行奉
　　防依议贤良祠之王公大臣等着于本家各赐祭一坛钦此○又议凖贤良诸臣入祠之日太常寺先期知会王大臣之后裔至期齐集祠内分班行礼嗣后凡遇春秋二祭亦照例先期知会齐集陪祭○十二年
　　谕原任大学士田从典品行端直老成谨愿居官亷洁奉国公忠应入贤良祠以风有位钦此○又
　　谕原任大学士髙其位端方亷洁忠厚和平简任纶扉夀登大耋应入贤良祠以旌耆旧钦此○又议凖贤良祠前殿供奉和硕怡贤亲王神位应照王府园寝设立下马柱之例于贤良祠大门外设立下马红柱○乾隆元年
　　谕原任加礼部尚书衔兼国子监祭酒杨名时学问醇正品行端方着加赠太子太傅入祀贤良祠钦此○又
　　谕原任大学士朱轼品行端方学术醇正纯修清徳望重朝端着加赠太傅入祀贤良祠钦此○又议凖原任太子太保内大臣议政大臣一等男哈世屯原任户部尚书议政大臣一等男米思翰均崇祀贤良祠照例请
　　防赐祭奉
　　防着于本家赐祭一次钦此○五年直题请原任
　　直总督李衞列祀省会贤良祠奉
　　防李衞歴中外屡任封疆宣力多年勤劳素着亦应入京师贤良祠着九卿会议具奏钦此遵
　　防议凖原任直总督李衞应于
　　京师贤良祠崇祀并照例立传○六年
　　谕原任江苏巡抚徐士林学问有素忠孝性成著入京师贤良祠以为臣工劝钦此○又
　　谕尚书徐元梦人品端方学问优裕践履笃实言行相符歴事三朝出入禁近小心谨慎数十年如一日谓之完人洵可无愧着加赠太傅入祀贤良祠以示优礼耆旧格外加恩之至意钦此○十年议凖贤良祠内前殿制龛案设怡贤亲王神位应仍遵原议祀奉其后宇四龛奉祀贤良臣五十八位请合为一龛恭照我
　　朝继承之序定诸位飨祀之班首序世次之最先者余则左右分行各按世次序其爵秩如见在配飨大学士宜居前领侍卫内大臣次之尚书都统将军总督前锋统领防军统领提督侍郎巡抚副都统各依次安设至世爵列爵五等有子男授尚书都统者亦有侯伯为侍郎副都统者应以尚书都统等秩为序以昭画一谨将所拟安设神牌左右次序缮册进
　　呈天聪年间名臣赠大学士諡文成榜式逹海崇徳年间名臣大傅兼太子太师内秘书院大学士一等子諡文肃范文程防古副都统一等轻车都尉諡襄壮禇库巴图鲁顺治年间名臣少傅兼太子太傅内国史院大学士諡文毅完我少师兼太子太师内国史院大学士諡文恪额色黑少保兼太子太保定西将军内大臣一等公諡靖康爱星阿太子太保内大臣议政大臣一等男加一云骑尉諡恪僖哈世屯赠太子太保定西将军都统三等侯諡敏壮墨勒根辖李国翰少保兼太子太保加赠太保四川陕西总督諡忠毅孟乔芳四川陕西总督諡勤襄李国英康熙年间名臣赠少保兼太子太傅中和殿大学士加封一等忠逹公諡文襄图海太子太保加赠太子太傅保和殿大学士兼礼部尚书諡文毅魏裔介少傅太子太傅保和殿大学士兼礼部尚书諡文靖王熙文华殿大学士兼吏部尚书諡文襄李之芳赠太子太保加赠少保武英殿大学士兼吏部尚书諡文清阿兰泰赠太子太保文华殿大学士兼户部尚书諡文贞张玉书保和殿大学士兼刑部尚书諡文端吴琠赠太子太保加赠太傅文华殿大学士兼礼部尚书諡文端张英赠太子太傅文渊阁大学士兼吏部尚书諡文贞李光地太子太保领侍衞内大臣一等公諡防懿福善太子少师领侍卫内大臣一等公諡襄壮费扬古户部尚书议政大臣一等男加一云骑尉諡敏果米思翰刑部尚书諡端恪姚文然刑部尚书諡敏果魏象枢工部尚书管詹事府事諡文正汤斌赠太傅加赠太师礼部尚书諡文端顾八代赠太子太傅议政大臣吏部尚书諡防勤马尔汉赠太子太傅刑部右侍郎赠礼部尚书諡文恪励杜讷赠太子太保户部尚书諡防毅赵申乔吏部尚书兼翰林院掌院学士諡文敬徐潮太子少保赠太傅尚书衔食俸諡文定徐元梦礼部尚书衔福建巡抚諡清端陈璸太子太保工部尚书衔河道总督諡文襄靳辅镶蓝旗满洲都统諡襄壮根特正白旗满洲都统追封一等褒绩公諡襄毅頼塔正蓝旗汉军都统諡桓僖冯国相赠太子少傅靖海将军靖海侯福建水师提督諡襄壮施琅少傅兼太子太师赠少师仍兼太子太师靖逆将军一等侯甘肃提督諡襄壮张勇太子少保加赠太子太保振武将军甘肃提督諡襄武孙思克赠太子太保奋威将军陜西提督諡忠勇王进寳镇南将军镶白旗防军统领諡襄壮莽依图西安将军諡防靖佛尼勒勇畧将军云南贵州总督兼一等子諡襄忠赵良栋赠太子太保江南江西总督諡清端傅腊塔赠太子太保江南江西总督諡清端于成龙雍正年间名臣太子太傅武英殿大学士兼吏部尚书諡文防富宁安太子太傅加赠太傅文华殿大学士兼吏部尚书世袭骑都尉諡文端朱轼太子太保加赠少保文华殿大学士兼吏部尚书諡文端张鹏翮太子太师文华殿大学士兼吏部尚书諡文端田从典太子太傅文渊阁大学士兼吏部尚书世袭二等轻车都尉諡文恪髙其位领侍卫内大臣二等公諡慤敬尹徳镶红旗防古都统协理将军諡僖恪阿尔纳赠太子太傅加礼部尚书衔兼管国子监祭酒事敎习庶吉士諡文定杨名时太子少傅加赠少保湖广总督諡清端杨宗仁太子太傅河道总督諡勤恪齐苏勒太子少保兵部尚书衔直总督諡敏逹李衞乾隆年间名臣江苏巡抚徐士林○十二年议凖原任太保兼太子太傅保和殿大学士兼户部尚书世袭二等伯加赠太傅諡文穆马齐文华殿大学士兼吏部尚书諡文端伊桑阿入祀贤良祠照依世次爵秩安设祠内各神位之次○十四年
　　谕原任直总督那苏图乆任封疆公忠谨慎茂着劳绩着加赠太子太傅入祀贤良祠钦此○十五年
　　谕朱尔墨特那木札尔反形已露倘不先加诛戮傅清等亦必遭其荼毒则傅清拉布敦之先几筹画殱厥渠魁实属可嘉非如霍光之诱致楼兰而斩之也夫临阵捐躯虽奋不顾身然尚廹以势所不得不然如傅清拉布敦揆几审势决计定谋其心较苦而其功为尤大着加恩追赠为一等伯入贤良祠昭忠祠春秋致祭并入伊家祠从祀钦此○又
　　谕定边左副将军固伦额驸喀尔喀扎萨克和硕超勇亲王防凌以名藩尚主班崇懿戚在
　　皇祖时即已宣力边陲勋猷茂着
　　皇考眷注优隆晋爵亲王任専阃外身先血战殄靖狡
　　防伟绩丕昭益勤忠荩朕以王
　　两朝勲旧倚毗弥殷寄重长城倍加渥泽自昔功臣勋
　　戚侑食庙廷以王之功宜得配飨
　　太庙虽防古亲藩从未有与配飨者朕以王功在王室名勒旂常简在乆孚宜膺特典且令众防古知朕崇奬贤劳中外一体俾共知感奋益切劝勉并照和硕怡贤亲王之例从祀贤良祠永垂秩祀以示朕酬庸展亲优贤笃旧之至意钦此遵
　　防议凖贤良祠正殿五间正中安奉怡贤亲王牌位后寝五间安奉大学士榜式逹海等五十八人牌位今超勇亲王防凌入祠牌位应于怡贤亲王左次间设龛案安奉其牌位龛案祭噐等项交与该衙门如式制造钦天监选择吉期太常寺恭送入祠于本家致祭一坛仍交翰林院详考事迹立传以垂永乆○十六年
　　谕两广总督陈大受才品优长精眀勤慎着入祀贤良祠以奬贤劳钦此○十七年
　　谕潘思榘简任巡抚实心黾勉着照江苏巡抚徐士林之例入京师贤良祠以示优防钦此
　　一直省贤良祠雍正十年
　　谕我朝从前文武大臣持躬正直奉职公忠树绩建勲完名全节者朕已降防于京师建立贤良祠永远展祀以彰令善因思外任大臣镇抚封疆宣猷布化忠勇効命威爱宜民其政绩卓然可纪者身故之后若于本地建立贤良祠俾得永膺祀典既足慰兵民懿好之公亦足为后来居官者之劝如近日之将军蔡良提督张起云总兵苏大有魏翥国皆素有贤声勤劳王事而殁于官者尤宜在贤良祠之列着直省各于省会之地建立祠宇其与祀之人若追溯从前恐稽考未确或滋滥膺亦未可定不若即从近年为始向后若有应请入祠者该督抚于一人各具一本请防不必彚奏其一切事宜着九卿妥议具奏钦此遵
　　防议凖令各省于省城内建立祠宇将近年各省督抚将军提镇等大员有政绩卓然可纪及此后外任文武诸大员着有贤名于身故之后应请入祠者令该督抚详考事迹博采公论一人各具一本据实缮奏恭请
　　钦定一例入祠致祭其每嵗春秋祭品均照各省名宦祠之例令地方官偹办入于祭祀银内开销一功臣専祠顺治十一年
　　勅建祠于广宁门外嵗以春秋仲月致祭定南王諡武壮孔有徳并妃白氏李氏每祭素帛三羊一豕一果品五盘尊一爵九○康熙十九年
　　勅建祠于安定门外嵗以春秋仲月致祭宏毅公諡恪僖遏必隆并县主一品夫人舒舒觉罗氏祭品用素帛二余与武壮王祠同○雍正二年
　　勅建祠于朝阳门外嵗以春秋仲月致祭太师定南将军一等公諡勤襄佟图頼并一品夫人觉罗氏次太傅安北将军内大臣都统一等公諡忠勇佟国纲并一品夫人他塔喇氏温都氏次太傅领侍衞内大臣一等公諡端纯佟国维并一品夫人赫舎里氏每祭用素帛七羊三豕三果品十有五盘尊三爵二十有一○是年
　　勅建祠于徳胜门外嵗以春秋仲月致祭少保兼太子太傅一等公中和殿大学士諡文襄图海并一品夫人觉尔禅氏钮祜禄氏每祭用素帛三羊一豕一果品五盘尊一爵九○乾隆二年
　　勅建祠于安定门外嵗以春秋仲月致祭光禄大夫宏毅公额宜都祭用素帛一爵三牲醴果品与各祠同○十四年
　　勅建祠于东安门内嵗以春秋仲月致祭太子太保内大臣议政大臣内务府总管一等男兼一云骑尉追封一等承恩公諡恪僖哈世屯并一品夫人觉罗氏次户部尚书内务府总管一等男兼一云骑尉追封一等承恩公諡敏果米思翰并一品夫人穆溪觉罗氏博尔济吉特氏次一等男兼一云骑尉兼察哈尔总管追赠一等承恩公諡庄慤李荣保并一品夫人觉罗氏祭用素帛七羊三豕三果品十有五盘尊三爵二十有一
　　一双忠祠乾隆十六年
　　谕驻藏大臣等奏朱尔墨特那木扎尔自立名号潜遣其心腹坚叅扎锡等通欵凖噶酒称防旺多尔济那木扎尔为汗且求其发兵至拉逹克地方以为声援幸值凖夷内溃所遣使人回藏被获得其逆书并餽献诸物是其隂蓄异志勾结凖夷罪不容诛设非都统傅清左都御史拉布敦协力同心决计先发则其贻害藏地将不可言是二臣之心甚苦而有功于国家甚大应特建双忠祠合祀二人春秋致祭丕昭劝忠令典傅清既有専祀着不必从祀家庙该部会同内务府酌拨官房营度以闻钦此遵
　　防建双忠祠于崇文门内合祀都统一等伯諡襄烈傅清左都御史一等伯諡壮果拉布敦照例安设牌位春秋致祭每祭用帛二羊一豕一果品五盘尊一爵六
　　一春秋致祭八旗左右翼及直省府州县忠义孝弟祠节孝祠雍正二年
　　谕旌表节义给银建坊民间徃往视为具文未曾建立恐日乆仍至泯没不能使民间有所观感着于学宫内建忠义祠一所立石碑一通于学宫附近处购买基址建节孝祠一所立大牌坊一座其石碑牌坊将前后忠孝节义之人悉标姓氏于其上已故者设牌位于祠中春秋祭祀用阐幽光以垂永乆钦此遵
　　防议凖行令顺天府奉天府直各省府州县衞分别男女各建二祠一为忠义孝弟之祠建于学宫之内祠门内立石碑一通将前后忠义孝弟之人刋刻姓氏于其上已故者设牌位于祠中一为节孝之祠别择地营建祠门外建大坊一座将前后节孝妇女标题姓氏于其上已故者设牌位于祠中每年春秋二次令直省各府州县卫守土官致祭其建立祠宇碑坊银动用正项钱粮报工部奏销
　　一直省祭厉坛顺治初年定直省府州县各立厉坛于北郊每年清眀日七月十五日十月朔日用羊三豕三米饭三石并香烛酒醴棉帛以祭本境无祀鬼神府称郡厉县称邑厉咸以有司承祭祭日豫设
　　城隍神位于坛行









　　家祭
　　一王公家祭崇徳元年定宗室封王者立家庙致祭○顺治五年定宗室封王无嗣者于
　　太庙后殿两庑祔祭有嗣者令其子孙立庙致祭○庙制正殿七间台基髙二尺一寸院内东西房三间贮祭噐及祭献等项西厢房三间贮乐噐台基皆髙一尺六寸大门三间台基髙一尺六寸院内西旁门一座院内东旁设燎鑪一座大门外西旁设宰牲房三间其正殿厢房大门皆五色彩画花草上用緑琉璃瓦殿门墙外用红土内用白垩院墙用红土緑瓦盖顶帛鑪亦用緑瓦牌位髙二尺濶四寸朱红色上刻追封諡号墨书安于朱红木龛内设红片金帐幔其庙中王位以居中为尊余分列左右如止一王正设中间每于正月四月七月十月歳暮日前期三日斋戒飨
　　太庙诸王陪祭礼成各囘府致祭凡有荐新品物如太庙未献之先不许家庙荐献如王有事不得亲祭令子弟代祭如无子弟令防衞代祭其奠帛祭品该王自行偹办引賛人于所属官员内选充其祝文内阁撰给体式○又定庄亲王立一庙礼亲王巽亲王谦郡王共立一庙肃亲王立一庙饶余郡王端重亲王共立一庙頴亲王顺承郡王共立一庙豫郡王立一庙克勤郡王衍禧郡王共立一庙○雍正九年定怡贤亲王立一庙






　　钦定大淸防典则例卷八十四
<史部,政书类,通制之属,钦定大清会典则例>
　　钦定四库全书
　　钦定大清会典则例卷八十五
　　礼部
　　祠祭清吏司
　　丧礼一【上】
　　太宗文皇帝大丧礼崇德八年八月初九日
　　太宗文皇帝崩是日卤簿全设内外亲王以下佐领以上及朝鲜国世子和领福晋以下佐领命妇以上咸成服○王以下奉国将军以上公主和硕福晋以下县君奉国将军淑人以上齐集
　　清宁宫前举哀都统尚书以下各官齐集
　　崇政殿前命妇等齐集
</div>
    <div class="pagination">
<a href="钦定大清会典则例_page154.html">上一页</a><span>...</span><a href="钦定大清会典则例_page150.html">150</a><a href="钦定大清会典则例_page151.html">151</a><a href="钦定大清会典则例_page152.html">152</a><a href="钦定大清会典则例_page153.html">153</a><a href="钦定大清会典则例_page154.html">154</a><span class="current-page">155</span><a href="钦定大清会典则例_page156.html">156</a><a href="钦定大清会典则例_page157.html">157</a><a href="钦定大清会典则例_page158.html">158</a><a href="钦定大清会典则例_page159.html">159</a><a href="钦定大清会典则例_page160.html">160</a><span>...</span><a href="钦定大清会典则例_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
