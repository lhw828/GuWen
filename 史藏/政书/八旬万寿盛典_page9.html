<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 9 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 9 页/共 321 页</h1>
    <div class="content">　　幸避暑山庄启跸之作
　　通宵云净晓晴豪避暑行旌例向遭衣用袷纱破晨爽帽垂牦毳却炎饕东门依旧千官送广甸懐新多稼叨防亸玉鞭控珠勒【珠勒虽为鞍辔用语然国语及防古语皆为小步马之称即俗所谓步马也】敢为图逸谢年髙
　　称老
　　昔也我不忍称老【谓六十七嵗以前】伤哉其意过已藐今也我却可称老惕哉末路恐难保复忆曽为夀者咏愿老悲老愚之道【丙戌嵗咏金刚四相夀者云几多愿老还悲老云此非愚愚竟谁】古之六帝我居七【考古帝王年逾七旬者汉武帝梁髙祖唐明皇宋髙宗元世祖明太祖凡六帝元明二祖为创业之君礼乐政刑有未遑焉其余四帝不足为法详见古稀説及七旬庆典诗】彼岂尽能保泰好莅册六年以久敢曰轻车熟路造万几防一之弗谨失毫厘谬千里杳迩日正书抑之戒彼诸侯耳我亦晓【臣】等谨案三代而后年逾七旬者仅六帝而道兼守创运际郅隆未有如我
　　皇上者乃兢兢业业持盈保泰之心发为歌咏觉典
　　谟所载尧咨舜儆犹未若是
　　诗之深切而着明也是以
　　圣龄愈崇
　　圣徳益慎亿万载之天行即一日之天行法
　　天不息即与天合徳矣
　　八月十六日避暑山庄启跸往木兰之作
　　去嵗罢围因大庆今年行狝例依常中秋甫过饼节上塞非遥麅鹿场几度溪桥消野涨歴观村圃得中穰【今年塞外雨虽勤然旋雨旋霁不致大潦尚有三鬴之収】古稀有一仍绳【防】
　　武不息体干励自强
　　出鹿柴门
　　门经鹿柴总肩舆【向年出入鹿柴门率乘马自己亥始始乗肩舆而围中仍骑射如常云】过古稀应如是遵养因图理几政自强宁祗在佃渔篚筐率已大娯众弓马原仍未废初六十年来于此矣【余自十二嵗恭随　　皇祖木兰行围自乾隆辛酉后习武柔逺敬承　　家法嵗以为常】思一瞬阅居诸
　　【臣】等谨案驺虞之诗极言春搜之盛然地不越郊甸而献禽数获亦左右及射夫之事若乃
　　万乘之尊逾
　　古稀之夀秋狝塞外嵗以为常习勤罔懈则自古未
　　之前闻者至于
　　鸿篇志事惟是
　　励自强而匪躭遵养更于习武之中兼
　　示柔逺之慈其斯为劳以
　　身先而乐与众共者哉
　　乾隆四十七年
　　皇上圣夀七十二
　　御制诗文
　　避暑山庄后序
　　我
　　皇祖于辛夘年成此避暑山庄三十六景绘图赋什为序以行之而予适生于是年此中因縁不可思议即位后于辛酉年始为巡狩之举至山庄徘徊思慕因敬依元韵以志景仰甲戌年又増赋三十六景盖以
　　皇祖昔曽题额而未经入图及余游览所至随时题额补定者总弗出
　　皇祖旧定之范围故永恬居之诗曰已是洞天传玉简得教福地续琅书永恬居即
　　皇祖御书也
　　御序至矣尽矣兹后序何为而作盖予之生年既同山庄而予之侍
　　皇祖适以壬寅而今嵗又恰当壬寅六十余年蕴于深衷者不可以不明白宣示以自戒己者戒彳后人耳夫居此山庄日凛敬
　　天法
　　祖勤政恵民柔逺宁迩诸大端见之诗文者不知凡几何尚有未宣之深衷乎无而为有是欺己有而弗宣是欺人我
　　皇祖建此山庄所以诘戎绥遐崇朴爱物之义见于御制序中意深逺也是以
　　皇考十三年之间虽未举行此典常
　　面谕曰予之不往避暑山庄及木兰行围者葢因日不暇给而性好逸恶杀生是予之过后世子孙当遵皇考所行习武木兰毋忘
　　家法煌煌
　　圣训予与和亲王及尔时军机大臣实共闻之而今皆无其人矣予如不言后更无知
　　皇考圣意者又数年来日涉成趣于向所定景外不无建置如创得斋戒得堂之类不下二十处既见之昨嵗知过之论矣而予之意犹有未尽者亦不可不宣示后人也葢汉唐以来离宫别苑何代无之然不过费人财逞已欲其甚者乃至破国亡家者可戒无足法也若今之山庄乃在闗塞之外义重习武不重崇文而今则升府立学骎骎乎崇文矣然杜甫所云将军不好武稚子总能文之句余常驳之以为各有其地其职也设众人遂以此为美亦美中之不足矣又扈跸之众歴数月于役采出车古人所以恤下此亦不可不念俾人知其所系者大且时加恵施焉则劳而不怨若图已乐而忘人苦亦非仁人之所为也若夫崇山峻岭水态林姿鹤鹿之游鸢鱼之乐加之岩斋溪阁芳草古木物有天然之趣人忘尘世之懐较之汉唐离宫别苑有过之无不及也若躭此而忘一切则予之所为羶芗山庄者是陷穽而予为得罪
　　祖宗之人矣此意蓄之久而不忍言今老矣终不可不言故书之既以自戒仍敬告我后人若后人而忘予此言则与国休戚相闗之大臣以及骨鲠忠直之言官执予此言以諌之可也设諌而不从或且罪之者则是天不佑我国家朕亦无如之何也已矣
　　【臣】等谨案
　　山庄之建
　　圣祖创制于前
　　皇上绳
　　武于后
　　家法昭垂实亿万禩所当遵守
　　圣谟深逺
　　睿虑周详于诘戎绥逺崇朴爱物之义
　　垂训谆谆崇文教即戒文胜励先劳必恤众劳葢继
　　志述事之隆与燕翼诒谋之切胥于是篇见之矣
　　壬寅元旦
　　壬寅年值壬寅月献嵗祥重符发春任养鸿蒙敷大徳始生煦妪沐深仁物含喜意宣舒叠人语宫声达鬯訚元防太和移五日遇斋
　　祈谷倍防申【四日上辛　　祈谷元旦值斋因移御殿受贺礼于初五日】
　　【臣】等谨案元正朝防古今钜礼
　　皇上以是嵗四日得辛
　　祈年礼重不可展用次辛于元旦即
　　御斋宫而朝正之期移于五日葢
　　敬
　　天之诚与
　　劭农之念均非自古帝王所可及也
　　元旦试笔
　　古云七十嵗悬车嵗过悬车有二予奢望乾隆满周甲即当宁夀就闲居十三年月彼犹逺【余意于乾隆六十年归政颐志寕夀宫自今计之尚有十三年】宵旰勤劳兹敢疎俶祉昌昌迓元旦防笺试笔遂成书
　　新年四日值初辛斋在元朝致敬寅己【未】丙【寅】戊【寅】丁【酉】殊徃嵗【今年正月初四日上辛朕以雍正七年皇考谕防因元旦朝贺不宜展祈谷之期于次辛行礼其乾隆己未丙寅戊寅丁酉四次用次辛者以诣　　东朝庆贺仪节不宜有阙也今非向年可比宜谨遵　　皇考明谕　　祈谷仍用上辛自元旦即齐戒其朝贺行礼改用初五日礼以义起斯之谓乎】豆笾璧帛合躬亲爰遵
　　雍正明禋谕那重
　　慈宁庆礼申【抚今思昔不觉怅然】审理酌情垂典则邀
　　庥奕叶福斯民
　　题乐夀堂
　　面水复背山因名堂乐夀初亦本无意义托智仁茍后因阅宋史知与髙宗偶彼其躭燕闲率非吾所取【宋髙宗内禅后亦有乐夀老人之称维时外患方殷髙宗不思卧薪尝胆以复祖宗之业而急图息肩谢责所谓晏安鸩毒实吾所不取也】设吾老逊政斯实
　　天恩厚古稀犹孜孜【前嵗庚子余七旬万夀因刻二寳一曰古稀天子之寳一曰犹日孜孜书画并印用之】副望庶几否
　　题画
　　写真世宁擅【郎世寕西洋人写真无过其右者】缋我少年时入室皤然者不知此是谁
　　幸避暑山庄启跸之作
　　老年人率不禁暑避暑诚应每嵗行况是山庄贻圣祖遂教吉日发都京前朝炎热兹更【平声】爽左近霑霖此却晴步出东门仍御马既勤已亦惬舆情
　　晴碧亭忆旧
　　万松风山之隂枕溪有亭曰晴碧我年十二随至此即
　　指殿旁为赐宅望见
　　御舟泊亭畔
　　呼名趋下层岩壁
　　顾谓勿疾恐蹉跌是即初防
　　恩眷日即今步履偶借扶那复腾跄健如昔白头宫监消磨尽祗有岩松足为质左右无人知此者六十年遥迅瞬息而我勿言更谁言永朂惕干酬
　　祖徳
　　赤子心
　　皇祖避暑山庄诗辛夘同我七十二【皇祖皇祖避暑山荘三十六景诗成于康熙辛夘计今七十二年矣】而我十二扈
　　跸来即今花甲正周暨【康熙壬寅嵗余年十二扈跸至此今瞬息又周壬寅详见晴碧亭忆旧诗】其间忧乐实纷哉緑水青山本无事虽然圣日照万年谷陵岂共光隂逝愿言不失赤子心羮墙恒见亹绳继
　　【臣】等谨案惟
　　圣人能知
　　圣人
　　皇上当冲龄之时
　　圣祖仁皇帝即
　　恩眷异常盖
　　深念
　　祖功
　　宗徳之仔肩与夫内圣外王之统绪有
　　深契焉
　　皇上绍
　　闻衣
　　徳言松云栋牖之思形诸
</div>
    <div class="pagination">
<a href="八旬万寿盛典_page8.html">上一页</a><span>...</span><a href="八旬万寿盛典_page4.html">4</a><a href="八旬万寿盛典_page5.html">5</a><a href="八旬万寿盛典_page6.html">6</a><a href="八旬万寿盛典_page7.html">7</a><a href="八旬万寿盛典_page8.html">8</a><span class="current-page">9</span><a href="八旬万寿盛典_page10.html">10</a><a href="八旬万寿盛典_page11.html">11</a><a href="八旬万寿盛典_page12.html">12</a><a href="八旬万寿盛典_page13.html">13</a><a href="八旬万寿盛典_page14.html">14</a><span>...</span><a href="八旬万寿盛典_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
