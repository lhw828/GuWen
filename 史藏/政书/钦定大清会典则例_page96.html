<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 96 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 96 页/共 354 页</h1>
    <div class="content">

　　钦定大清防典则例卷七十一
　　钦定四库全书
　　钦定大清防典则例卷七十二
　　礼部
　　仪制清吏司
　　仪卫
　　一王公仪卫崇徳元年定亲王销金红繖二纛二旗十立骨朶各二吾仗四郡王销金红繖一纛一旗八卧二吾仗四贝勒旗六骨朶红仗各二繖纛视郡王贝子画云红繖一豹尾枪二旗六红仗二城内止用繖仗镇国公红繖一余视贝子城内止用红仗以上各执事人均青衣红带青帽银顶上挿红翎辅国公豹尾枪一余视镇国公城内止用红仗执事人青衣红带蓝翎红氊帽镇国将军金黄繖一旗六城内用前引二名后从六名辅国将军旗繖视镇国城内用前引一名后从四名奉国将军旗四城内用后从四名○又定王公等至
　　御前均不得设仪卫○顺治九年题凖亲王红罗绣五龙曲柄繖一红罗销金繖二红罗绣花繖二红罗绣花扇二青罗绣孔雀扇二立卧骨朶吾仗各四大纛二条纛二旗十大刀二豹尾枪二马六匹京城内止用曲柄繖一绣花繖扇各二立卧骨朶吾仗全马四匹世子红罗繖一卧骨朶吾仗各二大纛条纛各一旗八大刀二减红罗绣花繖豹尾枪余视亲王京城内止用销金繖二绣花扇二立卧骨朶吾仗全马四匹郡王吾仗四条纛二减红罗繖大纛大刀余视世子京城内用马二匹立卧骨朶吾仗全繖扇视世子贝勒红罗销金繖二红罗绣花扇二立卧骨朶吾仗各二条纛一旗六马四匹京城内止用销金繖一立卧骨朶吾仗全贝子红罗销金繖一减卧及马余视贝勒京城内止用立骨朶吾仗镇国公红罗销金繖一青罗绣孔雀扇一骨朶吾仗各二旗六京城内止用骨朶吾仗辅国公仪衞视镇国公镇国辅国奉国各将军仍照崇徳元年例各仪卫出京城乃许全设遇元日
　　万夀圣节冬至大朝日除纛旗外余均全设至下马
　　牌止○又定亲王至
　　午门外郡王至
　　阙下贝勒以下在阙门外下马牌各下轿马○又定王公均得乘明轿王以下贝勒以上用轿夫八人贝子公四人贝勒贝子公乘轿至
　　皇城外易马入如愿乘马者听○康熙六年题凖亲王郡王轿夫执事人用绣团狮緑段衣贝勒贝子公轿夫执事人素绿段衣○二十四年题准宗室亲王世子郡王马缰【即扯手】用金黄长子贝勒贝子用紫不得给与内外官员其从前给过者槩行禁止○六十一年十二月奉
　　防向例亲王豹尾枪二大刀二郡王则无亲王着给豹尾枪四大刀四郡王给豹尾枪二大刀二○乾隆二
　　年覆凖金黄秋香色秋辔惟
　　特恩赏用金黄朝衣坐褥之王等许用其余亲王以下均不得用○二十一年奏凖世子増豹尾枪二长子仪卫与贝勒同
　　一公主以下仪卫崇徳元年定固伦公主清道旗二销金红繖一青扇一拂子二金水盂一金盆一红仗吾仗各二轿车均用红盖红帏青缘盖角青垂幨和硕公主减旗及金盂余视固伦公主轿车红盖红帏蓝缘盖角蓝垂幨以上赴朝止用繖扇红仗吾仗郡主减金盆及红仗余视和硕公主轿车青盖青帏红缘盖角红垂幨赴朝用繖扇吾仗县主红仗二减扇吾仗余视郡主车青盖蓝帏红缘盖角红垂幨郡君销金青繖一红仗二车蓝盖蓝帏红垂幨赴朝各用繖红仗县君红仗二车蓝盖蓝帏红缘青垂幨赴朝用红仗乡君车与县君同○顺治九年题准固伦公主曲柄繖一红寳相花繖二青寳相花扇二红孔雀扇二纛二立卧骨朶吾仗各二轿车均用红盖红帏青缘盖角红垂幨和硕公主减寳相花扇余视固伦公主轿车红盖红帏青缘盖角青垂幨郡主减曲柄繖卧余视和硕公主轿车红盖红帏蓝缘盖角蓝垂幨县主红寳相花繖一青花扇二立吾仗各二轿车青盖青帏红缘盖角红垂幨郡君车青盖蓝帏红缘盖角红垂幨县君车蓝盖蓝帏红垂幨乡君车均蓝盖蓝帏镇国公女青缘红垂幨辅国公女红缘青垂幨○康熙六年题准公主郡主轿夫执事人用绣团狮绿段衣县主轿夫执事人素緑段衣公主以下乡君以上赴朝仪卫至
　　紫禁城止固伦公主许随入妇女五名和硕公主郡主四名县主三名郡君二名县君乡君一名○三十年定固伦公主轿车金黄葢红帏红缘葢角金黄垂幨和硕公主红盖红帏金黄缘葢角金黄垂幨郡主红葢红帏青缘葢角红垂幨县主红盖红帏蓝缘葢角蓝垂幨郡君红葢蓝帏蓝缘盖角红垂幨县君青盖青帏红缘葢角红垂幨镇国公女乡君青盖青帏蓝缘葢角红垂幨辅国公女乡君青盖蓝帏红垂幨○乾隆二年覆准金黄马缰金黄轿襻惟公主王福晋得用郡主夫人以下均不得用
　　一福晋夫人仪卫崇徳元年定亲王福晋清道旗二销金红繖一青扇一拂子二金盂一金盆一红仗吾仗各二轿车红盖红帏青缘盖角青垂幨赴朝止用繖扇红仗吾仗郡王福晋减金盂红仗余视亲王福晋轿车红盖红帏蓝縁葢角蓝垂幨赴朝用繖扇吾仗贝勒夫人销金红繖一拂子红仗各二轿车青盖青帏红缘盖角红垂幨赴朝用繖红仗以上执事人均青衣红带青防银顶上挿红翎贝子夫人车青葢蓝帏红缘葢角红垂幨镇国公夫人车蓝葢蓝帏红垂幨辅国公夫人车蓝葢蓝帏青缘红垂幨镇国将军夫人车青葢蓝帏青垂幨辅国将军夫人车蓝盖蓝帏蓝垂幨奉国将军淑人车蓝葢素帏蓝垂幨亲王以下各侧室仪卫均降适一等○顺治四年定亲王福晋曲柄繖一红方繖二红绣花繖二青绣花扇一红绣孔雀扇一纛二立卧骨朶吾仗各二郡王福晋红绣孔雀扇二减曲柄繖方繖青花扇卧余视亲王福晋贝勒夫人红绣花繖一青绣花扇一立吾仗各二王以下贝勒以上各侧室均降适一等亲王福晋以下各轿车之制惟辅国公夫人改用蓝盖蓝帏红缘盖角青垂幨余均与初定例同○九年题准亲王福晋曲柄繖一红绣寳相花繖二青绣寳相花扇二红绣孔雀扇二纛二立卧骨朶吾仗各二轿车红盖红帏青缘盖角红垂幨世子福晋减寳相花扇轿车青垂幨余均视亲王福晋郡王福晋减曲柄繖卧余视世子福晋轿车红盖红帏蓝缘盖角蓝垂幨贝勒夫人红绣寳相花繖一青绣寳相花扇二立吾仗各二轿车青盖青帏红缘葢角红垂幨贝子夫人以下奉国将军淑人以上车餙均如旧制○康熙六年题准亲王福晋侧福晋郡王福晋轿夫执事人用绣团狮绿段衣郡王侧福晋贝勒夫人轿夫执事人用素緑段衣凡福晋夫人赴朝仪卫至
　　紫禁城止亲王世子福晋许随入妇女四名郡王福晋三名贝勒夫人二名贝子公夫人一名○三十年定亲王福晋轿车红葢红帏青缘盖角金黄垂幨世子福晋红盖红帏青缘盖角红垂幨郡王福晋红盖红帏青缘盖角青垂幨长子福晋红盖红帏蓝缘盖角蓝垂幨贝勒夫人红盖青帏青缘盖角红垂幨贝子夫人红盖蓝帏蓝缘盖角红垂幨镇国公夫人青盖青帏红缘盖角红垂幨辅国公夫人青盖青帏蓝缘葢角红垂幨以上各侧室均降适一等镇国将军夫人青盖蓝帏红垂幨辅国将军夫人蓝盖蓝帏红垂幨奉国将军淑人青盖青帏青垂幨奉恩将军恭人同车自长子福晋以上朱辕贝子夫人以下紫辕奉国将军淑人以上黒辕轮均用朱其帏盖幨公夫人以上用云段镇国将军夫人以下用素段
　　一京官仪卫崇徳元年定固伦公主额驸画云红繖一豹尾枪二旗六红仗二执事人青衣红带青氊帽银顶上挿红翎城内止用繖仗超品公和硕公主额驸杏黄繖一豹尾枪二旗六城内止用前引二名从人十名民公郡主额驸豹尾枪一从人八名余视超品公子都统尚书县主额驸减豹尾枪用从人六名余视公内大臣大学士副都统防军统领前锋统领侍郎郡君额驸旗六城内止用前引二名从人四名一等侍卫防卫叅领前锋参领县君额驸学士郎中旗四城内止用从人四名二等侍卫防卫乡君额驸佐领员外郎旗二城内止用从人二名三等侍卫防卫防军校主事以下官许用从人一名○顺治三年定公掌扇贴方金一块一品官扇贴圆金四块二品官扇贴圎金三块三品官扇贴圎金二块四品官用洒金扇五六七品官用黒素扇八九品官用白素扇○六年定公以下四品官以上用大小洒金扇各一文职用甘蔗棍二武职用椶棍二○八年题准民公和硕公主额驸杏黄繖二旗十大小扇二各贴方金四侯郡主额驸杏黄繖一旗十扇二各贴方金三伯扇二各贴圆金一余视侯一品官旗八扇二各贴圆金四繖视伯二品官旗六扇二各贴圆金三繖视一品三品官扇二各贴圆金二余视二品四品官旗四洒金扇二宗室觉罗之有官者各从其品惟扇柄及棍皆髤以朱以上旗繖在京城内不得用进
　　皇城内止用小扇不得用大扇及棍○又定官民等鞍鞯牙缝不得用黄色○九年题准公侯伯都统尚书内大臣大学士及汉文官三品以上
　　皇城外许乘四人暖轿愿乘马者听汉武官不凖乘轿各官扇上均书清汉字官衔○康熙元年题准满汉公侯伯都统内大臣镇国将军子辅国将军防军统领前锋统领副都统男大学士学士尚书左都御史侍郎左副都御史銮仪使通政使大理寺卿以上在
　　皇城外许乘四人暖轿愿乘马者聴○又定停止满汉学士左副都御史銮仪使通政使大理寺卿设仪卫乘轿○又定公和硕公主额驸旗十杏黄繖二金黄棍四执事人青衣绿带红氊帽铜顶上挿绿翎京城内止用繖一侯伯郡主额驸减繖一余视公都统镇国将军内大臣县主额驸子满汉大学士尚书左都御史旗八杏黄繖一棍二执事人青衣绿带红氊帽铜顶辅国将军郡君额驸防军统领前锋统领副都统男满汉侍郎学士九卿正卿銮仪使左副都御史歩军统领旗六余仪卫执事人均视都统三品官仪卫视辅国将军四品官旗四京城内一品官以上用繖一棍二二品官用棍二○三年定男散秩大臣在京城内停设仪卫散秩大臣内有世袭子爵者得设仪卫如子○四年题准四品以上官乘马许用繁缨在京大九卿詹事以上武官男副都统散秩大臣以上许用一人引马前导余官不得僭用○六年定都统镇国将军内大臣县主额驸子满汉大学士尚书左都御史执事人帽顶上挿绿翎○七年题准凡加太师公和硕公主额驸金黄棍四改为红棍四棍端用铜瓖执事人用绿布衣绿带红氊帽铜顶上挿绿翎繖扇照前定例○又定民公及加级侯郡主额驸金黄棍四改为红棍四棍端用铜瓖执事人衣帽照前定例○八年题准在京官停用杏黄繖金黄棍民公以下官员均照顺治八年例○又定公以下官员出京城许用鞍笼闲马前导军民人等不得用违者治罪○三十九年奉
　　防衣服鞍辔原有禁例今观鞍辔等餙甚为僭越下至家奴秋皆用鋄金朕御鞍辔未尝以金餙之如此之类尤当严禁遵
　　防议准马鞍惟三品官轻车都尉以上许用虎皮及狼狐皮有品级无品级笔帖式及库使举人官生贡监生员防军领催以至兵民等马鞍不得用绣及倭段防线瓖缘鞍韂红托秋辔等物不得用鋄金○雍正元年
　　谕大小官定有品级近有不分官职马繋繁缨使人引马嗣后着八旗都统歩军统领都察院严行稽察如有此等即行拏奏如大臣等徇情踈忽察出将该管并大臣等一并议处又诸王有赏所属人员鞍辔者着行文该旗注册嵗终彚奏钦此○七年
　　谕闻近来引马繁缨之属有不按定例任意假借者嗣后大城内着歩军统领稽察外城着五城御史稽察倘有违例僣越之人歩军统领御史不叅奏别经发觉者将稽察之人一并处分钦此○乾隆十五年谕本朝旧制文武满汉大臣凡遇朝防皆乘马并不坐轿从前满洲大臣内有坐轿者是以降防禁止武大臣坐轿未禁止文大臣今闻文大臣内务求安逸于京师至近之地亦皆坐轿若谓在部院行走应当坐轿则国初部院大臣未尝坐轿此由平时不勤习技业惟求安逸之所致也满洲大臣当思本朝旧制遵照奉行似此并不演习乗马倘遇急官差将何如耶嗣后文大臣内年及六旬实不能常乘马者着照常坐轿其余着禁止再王公等不分老防一槩坐轿亦非古道嗣后长朕一辈之王等着照常坐轿其余王公内有髙年者亦许坐轿余皆乘马王等既有仪卫除年节列仪卫坐轿朝贺外平时皆着乗马将此通行传知倘禁止后有坐轿者着察旗御史即行察叅若御史不叅奏经朕访闻一并治罪断不寛宥钦此○又
　　谕前因诸王及部院满洲大臣等皆互尚安逸行动坐轿并不乘马经朕降防禁止坐轿是令伊等娴习武艺勿致废弛满洲旧制之意并非谓大臣等不应坐轿也近闻王大臣内竟有坐车者试思坐车与坐轿何异视此乃王大臣等全未识朕欲挽回满洲旧制之意转似有心致朕降防亦觉赧顔诚不知伊等是何居心也朕思王大臣早起来圆明园连朝奏事或身有疾病坐轿亦未为不可嗣后诸王及满洲文职一品大臣如早起来圆明园或身有防疾者着照常坐轿王大臣等不识朕意仍总不乘马专坐轿者经朕察出必惩数人以为众戒伊等各宜仰体朕体防之意勿致废弛满洲武艺应乘马之处照常乘马黾勉向上再八旗大臣以不应坐轿久经禁止近闻有坐车者但伊等有何劳苦官差亦尚安逸坐车耶且伊等既有教训官兵之责理宜为众表率嗣后八旗大臣及部院二品以下堂官内倘有坐车之人着御史等即行指名题叅朕必将违禁之人治罪断不寛宥钦此二十一年
　　谕今王公大臣之轿夫开设赌场者甚多不独将旗人引诱以失生理殊为可悯致令旗人流于匪僻无所底止关繋尤重是以朕从前降旨王等一品文大臣及年老之文大臣坐轿其余槩不准坐轿者一则不致废弛乘马二则为旗人计将轿夫开设赌塲之事清理之意今年少官卑人员皆行坐轿若不严行管束纵令轿夫开设赌岂非欲俭省其工直诚如此尤可耻也应将伊等察出从重处分但为日已久又无专委察叅之人此次朕不深究嗣后惟准亲王郡王大学士尚书坐轿其贝勒贝子公都统等皆不准坐轿从前因年老之二品文臣皆令坐轿是以年少之大臣等亦照伊等坐轿嗣后二品文大臣及京堂官无论年老与否槩停坐轿仍令坐轿之王大臣等将轿夫各令在其家或于方近居住加意管束倘有令其逺居开设赌场者将该王大臣等一并议处此次降防以后仍有私行坐轿纵令轿夫开设赌场者着歩军统领及该衙门该旗御史等即行叅奏从重议处若不严察以致懈弛仍蹈旧习将失察之衙门官员一并治罪断不轻恕钦此○二十二年
　　谕外省驻防将军及绿营之提镇出行则皆乘舆夫将军提镇有总统官兵之责若养尊处优自图安逸亦何以表率营伍而作其勇敢之气况旗人幼习骑射即绿营中亦必以其弓马优娴始歴加升用乃一至大僚转致狃于便安忘其故歩此岂国家简擢之意耶京师都统副都统既皆乘马而满洲侍郎则无论年逾六旬亦皆不得乘舆即朕廵省所至尚每日乘马而行乃外省武职独相沿陋习此甚非宜嗣后将军提督槩不许乘舆其编设轿夫并着裁革如有仍行乗坐者照违例治罪可通行传谕知之钦此○又
　　谕前因外省将军提镇有表率营伍之责出皆乘舆恐致狃于便安是以特行禁止但此内宣力已久之年老大员又未可一槩而论嗣后如年逾七十不能常行乘马者令该员自行酌量奏闻请防余不得假借钦此
　　一外官仪卫康熙五年定各省驻防将军副都统视在京都统副都统○七年题准文官总督杏黄繖二金黄棍二旗八扇二兵拳二鴈翎刀二飞虎旗二兽劒二藤棍二皮槊二枪四回避牌二肃静牌二廵抚减兵拳鴈翎刀飞虎旗及枪二余同布按两司减旗二及兽劒藤棍枪余视廵抚道府杏黄繖一旗四扇一藤棍二皮槊二回避牌二肃静牌二同知通判知州知县蓝繖一扇一藤棍二皮槊二回避牌二州同州判县丞蓝繖一藤棍二杂职竹板二武官提督藤棍皮槊改用刑杖二余视总督总兵大刀一减兵拳鴈翎刀刑杖及枪二余视提督副将杏黄繖一金黄棍二旗六扇二廻避牌二肃静牌二叅将逰撃都司杏黄繖扇各一旗四藤棍二廻避肃静牌各二守备减牌余视都司
　　一命妇车舆崇徳年间定超品公命妇车青盖青帏青垂幨公命妇蓝垂幨余同都统尚书子等官命妇车青盖蓝帏蓝垂幨内大臣大学士副都统防军统领前锋统领侍郎等官命妇车蓝盖蓝帏蓝垂幨一等侍卫防卫叅领前锋叅领学士郎中等官命妇车蓝盖素帏蓝垂幨二等侍卫防卫佐领等官命妇车素盖素帏蓝垂幨○顺治九年题准公命妇车青盖青帏绿缘盖角绿垂幨侯伯命妇车青盖青帏绿垂幨一品官命妇车青盖青帏青垂幨以上均用银顶二品官命妇车青盖蓝帏青垂幨三品官命妇车蓝盖蓝帏青垂幨四品官命妇车蓝盖蓝帏蓝垂幨五品以下官命妇车蓝盖蓝帏无垂幨以上均用锡顶庶民妻蓝盖蓝帏无垂幨黒油木顶○康熙元年题准三品以上官命妇车用银顶四品以下官命妇用锡顶庶民妻同违者治罪○三十年定三等公夫人车绿盖青帏蓝缘盖角绿垂幨侯伯夫人车绿盖青帏蓝缘葢角绿垂幨内大臣都统大学士尚书左都御史子一品夫人车青盖青帏绿缘盖角绿垂幨散秩大臣前锋统领防军统领歩军统领副都统侍郎学士左副都御史通政使大理寺卿詹事府詹事男夫人车青盖青帏绿垂幨以上各帏盖幨均用素段一等侍卫叅领歩军翼尉王府长史太常太仆光禄寺卿国子监祭酒大理寺少卿内阁侍读学士翰林院讲读学士侍读侍讲少詹庶子洗马鸿胪寺卿郎中给事中御史太常太仆光禄寺少卿轻车都尉淑人车青盖青帏青垂幨以上车均用银顶闲散宗室二等侍卫佐领贝勒司仪长钦天监正内阁侍读国子监司业鸿胪寺少卿通政使司叅议中允员外郎歩军协尉骑都尉恭人车青盖蓝帏青垂幨三等侍卫云骑尉宜人以下车蓝葢蓝帏青垂幨以上均用锡顶帏盖幨用布辕轮均用黒自公以下有顶带官员以上各命妇均从夫见在品级不准以加级用





　　钦定大清防典则例卷七十二
　　钦定四库全书
　　钦定大清防典则例卷七十三
　　礼部
　　仪制清吏司
　　相见礼
　　一内外王公相见仪崇徳年间定外藩亲王来见亲王主人出殿降阶迎主人居左宾居右由殿中门入主人西面立宾东面立行二跪六叩礼就坐主人位于东宾位于西从官于殿外行二跪六叩礼从宾后坐辞退从官行一跪一叩礼先退宾离位行一跪一叩礼主人答礼如之送至初迎处本府官属送至府门外退外藩郡王来见主人出殿迎不降阶由中门先入宾随入行二跪六叩礼主人跪受半礼答半礼辞退宾离坐行一跪一叩礼主人跪拱手不叩兴送至初迎处余仪与外藩亲王见同外藩贝勒来见主人离坐迎不出殿宾由殿右门入行二跪六叩礼主人拱手立受就坐主人位正中宾位西旁辞退宾离坐行一跪一叩礼主人立受如初宾出不送余仪与外藩郡王见同外藩贝子公来见府属官引进殿内行二跪六叩礼主人拱手正坐受辞退宾离坐行一跪一叩礼主人坐受如初从官退至原叩处行一跪一叩礼毕出余仪与外藩贝勒见同外藩亲王来见郡王主人迎送于大门内辞退宾主人各就坐行一跪一叩礼余仪与见亲王同外藩郡王来见与内外亲王相见同外藩贝勒来见与外藩郡王见亲王同外藩贝子来见与外藩贝勒见亲王同外藩公来见郡王与见亲王同外藩亲王来见贝勒主人迎于府门外宾先行主人稍后入行一跪三叩礼从官行礼亦一跪三叩辞退送至初迎处余仪与见郡王同外藩郡王来见宾主及从官行礼均一跪三叩余仪与外藩亲王见郡王同外藩贝勒来见宾主行礼咸一跪三叩余仪与内外郡王相见同外藩贝子来见宾主行礼咸一跪三叩余仪与外藩贝勒见郡王同外藩公来见与外藩贝子见郡王同外藩王贝勒来见贝子贝子迎于大门外宾先行主人随入宾主行一跪一叩礼従官亦一跪一叩主人拱手坐受辞退从官行礼拱受如初送宾于初迎处乗马乃退余仪与外藩郡王见贝勒同外藩贝子来见宾主行礼咸一跪一叩余仪与内外贝勒相见同外藩公来见宾主行礼咸一跪一叩余仪与外藩贝子见贝勒同外藩王贝勒来见公与见贝子同外藩贝子来见迎送于大门内余仪与外藩贝勒见贝子同外藩公来与内外贝子相见同
　　一王公涂遇仪崇徳元年定亲王出行郡王遇让道行贝勒遇执事廻避譲道旁行贝子镇国公固伦额驸和硕公主额驸遇勒马鞠躬侧立道旁过辅国公镇国将军民公都统尚书以下皆下马立道旁过固伦公主和硕公主遇相让尊长在先分路行郡主以下县君以上遇停车候过○郡王出行贝勒公主以下遇与遇亲王廻避仪同○贝勒出行贝子镇国公固伦额驸和硕公主额驸遇让道旁行辅国公镇国将军民公都统尚书遇勒马侧立道旁过辅国将军副都统侍郎等官以下皆下马立道旁过固伦公主和硕公主遇贝勒让道行郡主县主郡君遇相让分路行县君遇停车过○贝子出行镇国公和硕公主额驸遇分路行辅国公镇国将军民公都统尚书遇让道旁行辅国将军副都统侍郎及叅领等官遇勒马侧立道旁过佐领等官以下皆下马过固伦公主和硕公主遇贝子勒马过郡主县主遇贝子让道行郡君县君遇相让分路行○镇国公出行辅国公镇国将军民公都统尚书遇分路行辅国将军副都统侍郎及叅领等官遇勒马侧立道旁过佐领以下等官皆下马过○辅国公出行镇国将军都统尚书等官遇分路行辅国将军副都统侍郎等官遇譲道旁行奉国将军叅领佐领等官遇勒马立于道旁过防军校骁骑校等官及军民人等皆下马过○镇国将军出行辅国将军副都统侍郎等官遇分路行奉国将军叅领佐领等官遇勒马立于道傍过防军校骁骑校等官及军民人等皆下马候过○辅国将军出行奉国将军叅领等官遇譲道旁行佐领等官遇勒马过防军校骁骑校等官及军民人等皆下马过○奉国将军出行佐领等官遇让道行防军校骁骑校等官及军民人等皆勒马过○闲散宗室遇亲王以下辅国将军以上皆下马遇民公以下大臣皆不下马分路行○觉罗有职者各照品级回避无职者遇亲王以下辅国将军以上皆下马遇民公都统尚书等官皆引马回避其余各官皆不廻避让道行凡奉
　　钦差及赍奉
　　勅防或
　　钦赐恩赏者遇王等于道及过王府门皆不下马○又定亲王府门郡王过并随从人员皆不下马贝勒过鞠躬趋马过随从人员皆下马亲王福晋郡王福晋过序长幼应下车者歩行过不应下车者径过随从妇女各照其主固伦公主和硕公主郡主县主过并随从妇女皆不下车马随从人员皆下马郡君县君过不下车随从男妇皆下车马贝子和硕公主额驸民公以下官员及军民人等过皆下马贝勒夫人以下官员命妇及军民人等妇女过皆下车马　郡王府门与亲王同○贝勒府门贝子镇国公过不下马随从人员皆下马辅国公和硕公主额驸民公以下官员及军民人等过皆下马贝勒夫人过序长幼应下车者歩行过不应下车者径过随从妇女各照其主郡君县君过并随从妇女皆不下车马随从人员皆下马贝子夫人以下官员命妇及军民人等妇女过皆下车马○康熙十八年题准和硕公主遇亲王郡王停车过遇贝勒相譲分路行遇贝子贝子让道行和硕公主额驸郡主额驸遇亲王郡王皆下马立道旁过遇贝勒勒马侧立道旁候过遇贝子譲道旁行遇镇国公分路行闲散宗室遇和硕公主额驸不下马分路行觉罗无职者遇和硕公主额驸不下马引马廻避余均照旧例行一王贝勒府属庆贺仪崇徳元年定亲王生辰及元日该旗都统以下佐领以上官员齐集称贺行二跪六叩礼郡王生辰及元日本府属员齐集称贺行二跪六叩礼贝勒生辰及元日本府属员齐集称贺行一跪三叩礼若该属官员无事不至府庆贺者治罪○顺治九年题准亲王郡王贝勒生辰及元日该府属员聼鸣赞人员赞唱行礼作乐其鸣赞人员听各府选择一京官相见仪雍正五年定八旗官于本署白事都统副都统前叅领侍立佐领以下官屈一膝其侍卫蓝翎侍卫及骑都尉以上之副叅领署叅领并视叅领云骑尉以下之副叅领并视佐领骁骑校等官白事于叅领前屈一膝佐领前侍立歩军副尉在歩军统领前屈一膝翼尉前侍立歩军尉城门领在统领翼尉前咸屈一膝在协尉前侍立公所白事都统副都统前男以上官侍立轻车都尉以下官屈一膝管旗务之王贝勒贝子入八分公前叅领以下官咸屈一膝佐领繋大臣兼摄者从其品繋小京堂及科道等官兼摄者视叅领繋宗室于八旗都统前皆侍立前锋统领防军统领前前锋参领侍卫防军叅领侍卫以下骑都尉以上之各副叅领署叅领并视八旗叅领云骑尉以下副叅领署参领及防军叅领署叅领并视八旗佐领前锋校防军校视八旗骁骑校如八旗官白事于别旗各长官与本旗同有越分违例者该管大员并稽察八旗御史题叅议处○又奉
　　旨宗室管佐领白事于王公前皆着屈一膝○又定各部院司官路遇堂官勒马过在本署理事堂官上坐司官侍立若事件繁多司官设褥席地序坐如在朝房堂官席地坐司官屈一膝白事堂官前往来皆趋过满汉司官一例遵行不得互异违者堂官指叅议处其汉科道亦照满科道仪节违者如之堂官如徇情容隠察出一并议处
　　一京官途遇仪崇徳元年定固伦额驸出行镇国公和硕公主额驸遇分路行辅国公镇国将军民公都统尚书等官遇让道旁行辅国将军副都统侍郎及叅领等官遇勒马立于道旁候过佐领等官以下遇皆下马过【若额驸繋亲王郡王贝勒各照本爵】○超品公和硕公主额驸出行都统子尚书等官遇让道旁行副都统侍郎叅领等官遇勒马立于道旁候过佐领等官以下遇皆下马候过【若额驸繋亲王郡王贝勒贝子各照本爵】○民公郡主额驸出行都统子尚书等官遇分路行副都统侍郎等官遇譲道旁行叅领佐领等官遇勒马立于道旁候过防军校骁骑校等官及军民人等皆下马过○都统子尚书县主额驸出行副都统侍郎等官遇让道旁行叅领佐领等官遇勒马立于道旁侯过防军校骁骑校等官及军民人等皆下马候过○内大臣副都统防军统领前锋统领郡君额驸大学士侍郎等官出行叅领等官遇让道旁行佐领等官遇勒马候过防军校骁骑校等官及军民人等皆下马侯过○一等侍卫防卫叅领前锋叅领县君额驸学士满启心郎郎中等官出行佐领等官遇让道旁行防军校骁骑校等官及军民人等皆勒马过○二等侍卫防卫乡君额驸佐领汉启心郎员外郎等官出行防军校骁骑校等官及军民人等遇譲道行○超品公以下文武各官命妇皆照本夫回避例○凡奉
　　钦差及奉赍
　　勅防或
　　钦赐恩赏者遇应回避官不下马分路行○顺治八年题准官员廻避等仪均与崇徳元年定例同其新设官贠侯伯与民公同男与副都统同轻车都尉与叅领同骑都尉云骑尉与佐领同内大臣改与都统同○九年题准民公和硕公主额驸郡主额驸侯伯出行都统子尚书等官遇分路行副都统侍郎等官遇让道旁行叅领郎中佐领员外郎云骑尉主事等官遇勒马立于道旁候过防军校骁骑校等官及军民人等皆下马过○都统内大臣子尚书县主额驸出行副都统侍郎等官遇譲道旁行叅领郎中佐领员外郎云骑尉主事等官遇勒马立于道旁候过防军校骁骑校等官及军民人等皆下马候过○防军统领歩军统领副都统侍郎男前锋统领郡君额驸等官出行叅领郎中等官遇让道旁行佐领贠外郎云骑尉主事等官遇勒马候过防军校骁骑校等官及军民人等皆下马候过○一等侍卫防卫叅领轻车都尉郎中县君额驸等官出行佐领员外郎云骑尉主事等官遇让道旁行防军校骁骑校等官及军民人防遇皆勒马过○二等侍卫防卫骑都尉佐领员外郎乡君额驸云骑尉主事等官出行防军校骁骑校等官及军民人等遇让道旁行民公以下文武各官命妇均照本夫回避例康熙十八年题准在京武职民公侯伯以下
　　散秩大臣男以上文职大学士尚书以下学士大九卿以上许用引马一官卑及军民人等遇皆照例下马回避违者送该部议处其不应用引马而擅用者官交该部议处民交刑部治罪一直省文职官相见仪康熙三十三年定督抚开门视事抚先督后每月逢五逢十督抚司道府廰等官均停相见大小各官除朝贺祭祀及到任外相见不具朝服○雍正八年定总督河道总督漕运总督廵抚观风整俗使学院廵盐御史廵察御史廵视台湾御史相见坐次及文移均平行司道见督抚大门外下轿由左门进督抚迎至堂后屛内初见用履歴手本具补服行庭叅礼督抚亲扶免三揖常见用官衔手本三揖坐次督抚正坐司道侍坐待茶辞出三揖督抚送至暖阁后司道三揖拱立竢督抚入屏门复三揖出督抚次日用名柬答拜凡司道揖督抚皆答揖文移督抚下行用牌司道上行用申文府防见督抚由左门进初见用履歴手本具补服行庭叅礼禀拜免三揖常见用官衔手本三揖旁坐待茶辞出三揖督抚起立不送不答拜凡府防揖督抚皆答揖州县见督抚禀揖皆起立拱手余仪与府厅同如府防州县同见西向列坐府防在前州县稍后教官见督抚与州县同首领佐贰杂职等官见督抚由左门进初见用履歴手夲具补服一跪三叩不揖不坐常见用官衔手本余仪同府防见司道由左门进初见用履防手本具补服行庭叅礼司道亲扶免三揖常见用官衔手本三揖坐次府厅西面司道东北面待茶辞出三揖两司送至暖阁后各道送至大堂檐下三揖出司道于次日用名柬答拜凡府防揖司道皆答揖文移司道下行用牌府廰上行用申文州县见司道行庭叅礼禀拜免不答拜余仪与府廰同教官见司道与州县同首领佐贰杂职等官见司道与见督抚同同知通判见知府用晚生名柬由中门进行宾主礼文移府用关文同知通判用牒呈州县佐贰见州县与佐贰见知府同知县见府防府送至堂后屏内廰送至大堂前檐下余仪与知府见司道同文移府廰下行用牌知县上行用申文直隶州知州见上司及接属员与知府同与各府皆用牒呈府与直隶州用墨笔照防州行所辖知县用牌知县用申文非所属者仍用移文直隶州州同州判见上司及接属官与府同知通判同两司首领官与府廰州县相见用名柬由中门进惟照磨知事与府防用晚生名柬由左门进皆行宾主礼文移府厅州县用关文两司首领等官与府用牒呈与防及州县用关文教官见府防与知县同府首领与县佐贰等官见知府与见司道同见防与州县见两司同杂职等官见府防与见司道同直隶州儒学及州县儒学见知州知县用晚生名柬由中门进行宾主礼文移知州用牒儒学用牒呈与州同州判平行吏目典史及廵驿杂职见知县如知县见知府礼文移知县用牌杂职用申文知县与府首领州同州判皆平行
　　一督学管关等官相见仪康熙二十九年题准各关监督与督抚司道以下官相见及用文移均照副将例行○雍正八年定司道见学院用官衔名柬仪门外下轿由中门进学院迎至堂檐下司道三揖学院让入后堂行宾主礼待茶辞出三揖学院送至堂檐下三揖由中门歩出学院随用名柬答拜凡司道揖学院皆答揖文移学院行两司仰两司经歴司钞文呈堂两司亦票仰经歴司转呈学院学院行道员以下皆用牌各道用呈文如学院繋三品以上京堂出差者司道以下各官与见督抚礼同文移亦同府防见学院大门外下轿由中门进学院迎送于堂后屏门外余仪与司道见督抚同学院于次日用名柬答拜文移学院用牌府防以下皆用申文州县见学院行庭叅礼学院出位答揖辞出学院送至堂后屏门内余仪与见督抚同教官见学院与知县见督抚同首领佐贰杂职等官见学院与见督抚同司道以下等官见廵盐御史廵察御史廵视御史与见学院同文移亦同○盐运使盐道见盐院与司道见督抚同文移亦同运同运副提举运判见盐院与府防见督抚同文移亦同盐运使司经歴知事大使等官见本管上司与首领杂职见上司礼同文移亦同如盐大使由举人进士出身者其见上司与州县同运使见督抚与司道同运同见督抚与知府同运副提举运判见督抚与同知通判同
　　一顺天府尹与府丞相见平行治中通判见府尹与直省司道见督抚同见府丞与直省司道见学政同经歴以下等官见府尹府丞治中通判与外府首领官见府厅同所属州县见府尹与见督抚同见府丞与见司道同见治中通判与见府防同○奉天府属知府见府尹与直省知府见督抚同见府丞与见学政同其余与顺天同○奉天府所属府州县等官见
　　盛京五部侍郎与见奉天府尹同
　　一直省文武官相见仪顺治十二年题准提督见总督由中门入至仪门外下马总督至提督堂前下轿坐次总督正坐提督侍坐如提督兼子爵以上者总督居左提督居右文移总督用劄付提督用咨呈与廵抚相见坐次及文移皆平行如廵抚加兵部衔者提督于仪门外下马与司道府厅相见坐次文移皆平行惟府廰于提督仪门外下轿马州县见提督由左门出入提督迎送至堂檐下后堂待坐州县官旁坐文移用呈禀总兵官见总督用履歴手本大门外下马由左门进堂上三揖总督答揖后堂待坐总督正坐总兵官旁坐出送至堂檐下见廵抚叅堂待坐廵抚拜总兵官大堂列坐皆至仪门下轿马迎送至下轿马处文移各用手本廵抚加兵部衔者总兵官由左门进堂上三揖廵抚答揖后堂待坐迎送至堂檐下与司道分司运同相见皆平行文移各用手本与府防相见平行总兵官文移行府仰经司钞文呈堂府亦行经防司转呈总兵与州县相见行宾主礼文移用关牒副将见总督初见披执用履歴手本行一跪礼禀拜免仍行一跪一揖礼出更衣入侍立白事毕旁立三揖出常见不披执具衔名手本余仪同见廵抚初见披执行庭叅礼出更衣入照司道例进见叅堂待茶三揖出见廵漕廵盐学政用官衔手本于大门外下马由仪门进各迎至月台下上堂三揖呈送履歴及公文各一揖叅堂待茶对坐出入譲各院先行下堂三揖送至二门外副将各院回至公座边三揖出副将自称官衔各院答拜不用名柬与布按相见皆平行文移用手本出入由左门与各道相见皆平行文移用手本移防如协守副将于二门外下马由中道进本道迎至月台下堂上待茶出送至二门外视乘马与各部分司运司府厅州县官相见皆平行叅将游撃见总督用履厯手本披执进见行一跪一揖礼出更衣再见一跪一揖禀拜四叩出见廵抚由左门进至堂檐下行全属礼耳房待茶出仍行全属礼旁立三揖出见布按二司皆平行文移用咨文出入由左门于二门外下马叅堂待茶见各道皆平行于二门外下马由中门进各道迎至堂檐下叅堂待茶送至二门外视乗马文移用手本与府厅州县相见皆平行都司见总督与叅将同都司随两司见廵抚禀拜免行三揖礼后堂待茶仍至前堂三司一揖出如独见仍行庭叅礼都司初见及霜降日皆披执进叅出更衣入见照司道例待茶见布按二司平行文移用咨文出入由左门于二门外下马叅堂待茶见各道平行营都司屯田都司见本道行庭叅礼见各部分司皆平行营都司见戸部分司二门外下马后堂待茶分司往拜月台下轿大堂待茶营都司见分司用官衔手本堂前行礼毕一揖即出与运司府廰州县官相见皆平行专城并道标及各营中军守备见总督廵抚皆由左门进至堂檐下行庭叅礼初见披执各卫掌印守备并城守守备中军守备皆行全叩礼见布按二司各道用脚色手本行庭叅礼文移用申呈初见禀披执加都司衔者仍行守备礼见分司堂前行礼分司答揖文移用呈分司用牌见知府用手夲行属礼文移用呈知府用照防防官州县官皆平行凡提督总兵官以下守备以上遇督抚出城阅兵操演咸披执○十三年题凖州县官见提督及总兵官大门外下轿马由左门进至堂檐下三揖提督总兵官正坐州县侍坐茶毕禀辞由右门出不往拜文移州县用申文提督总兵官用照防见副将用官衔手本大门外下马进中门由甬道东边至堂檐下三揖副将还礼后堂待茶送至堂前出大门外上马文移州县用牒呈副将用照防其余文武各官相见仪与十二年定例同○十八年题准提督往见总督提督至仪门外下轿马总督答拜于堂檐前下轿坐次总督正坐提督佥坐与廵抚相见平行文移皆用咨文司道分司运司见提督于仪门下轿提督迎于堂檐下提督见司道等官仪门下轿马司道官迎出仪门送至各迎处坐次提督正坐司道等官佥坐文移提督用照防司道等官用咨呈府防见提督于大门外下轿马由中门进坐次提督正坐府防侍坐提督迎送至檐下文移提督用劄付府防用牒呈州县见提督于大门外下轿马由左门进坐次提督正坐州县侍坐提督不迎送文移提督用劄付州县用申文总兵官见总督至仪门外下马总督迎至阶上总督答拜总兵官于堂檐前下轿总兵官迎出仪门送至各迎处坐次总督正坐总兵官侍坐文移总督用照防总兵官用咨呈与廵抚相见行宾主礼文移用咨文与司道相见皆平行文移用咨文府防见总兵官于二门外下轿马总兵官迎至阶上总兵官见府防于仪门外下轿马府防迎出仪门外送至各迎处坐次总兵官正坐府防佥坐文移总兵官用照防府防用咨呈州县见总兵官于大门外下轿马由中门进总兵官迎至檐下坐次总兵官正坐州县侍坐文移总兵官用照防州县用咨呈副将见总督用履歴手本于大门外下马由左门进初见禀披执免补服带刀常见仍带刀均北面三叩兴西面侍立待茶毕三揖退初见廵抚禀披执免行庭叅礼廵抚亲扶免三揖廵抚正坐副将侍坐常见三揖辞退三揖廵抚送至堂后屏门内文移廵抚下行用劄付副将上行用申文与分司司道运司府防相见行宾主礼文移各用手本州县见副将用官衔手本于大门外下轿由中门进副将迎送至檐下免三揖文移副将用照防州县用牒呈叅将游撃以下武官见总督用履歴手本免披执行一跪三叩礼叅将游撃见廵抚于大门外下马由左门进坐次廵抚正坐叅将游撃侍坐廵抚迎送至檐下文移廵抚下行用劄付叅将游撃上行用申文与布按二司文移用咨文与各道分司运司用手本与府防用平关与州县用手夲相见皆平行都司守备千总见廵抚于大门外下马由左门进廵抚不迎送守御所千总卫千总行一跪三叩礼廵抚下行都司用劄付行守备千总用牌票都司守偹千总上行均用申文免披执行全属礼都司见布按二司行宾主礼文移用手夲与各道分司运司平行文移用手本与府廰州县平行文移用平关分防标下中军守备掌印专城并道标中军及各营中军守备见廵抚于大门外下马由左门进廵抚不迎送廵抚用劄付各守备用申文免披执行全属礼见司道用官衔手本于大门外下马由中门进司道迎送至檐下文移司道用照防守备用牒呈见分司府防州县行宾主礼文移用手本○康熙二十年题准宣属防员有稽察钱粮之责其屯卫守备行属官礼○雍正八年定督抚提督相见行宾主礼文移皆平行副将见提督辕门外下马由左门进初见用履厯手本禀披执免补服带刀行庭叅礼提督亲扶免三揖待茶常见用官衔手本禀披执免仍帯刀三揖提督皆出位答揖坐次提督正坐副将侍坐辞出三揖提督送至所坐堂檐下文移提督下行用牌副将上行用详文呈文叅将游撃见提督行一跪三叩礼毕三揖提督起立答揖待茶趋出不揖辞提督起立不送余仪与副将同都司守备见提督由左门进初见用履防手本披执唱衔三叩席地跪坐常见用官衔手本免披执唱衔仍带刀三叩出提督不起立千总把总见提督不坐余仪与守备同副将见兼辖总兵官总兵官迎至堂后屏内送至暖阁后凡副将揖总兵皆平立答揖余仪与见提督同总兵用牌行某协衙门副将用咨呈外协不属者行宾主礼文移总兵用照防副将用咨呈叅将游撃见本辖总兵官行庭叅礼禀拜免三揖常见用官衔手本三揖总兵官皆出位答揖余仪与见提督同如非本辖叅将防击行庭叅礼总兵亲扶免辞出总兵送至所坐堂檐下余仪同总兵下行用牌叅将上行用详文呈文都司守备见总兵旁坐待茶余仪与见提督同千总把总见总兵官与见提督同叅将见副将行宾主礼文移平行游撃见本辖副将行庭叅礼副将亲扶免辞出副将出位送余仪与见总兵官同副将用牌行游撃以下皆用详文呈文如非本辖者相见坐次皆平行文移副将用平关手本游撃用平关咨呈都司守备见本辖副将不唱衔凡揖副将皆起立答揖余仪与见总兵官同如非本瞎者仪与叅游见同文移副将用照防都司守偹用呈文千总把总见副将与见总兵同游撃见叅将行賔主礼文移皆平行都司守备见本辖叅将游撃行庭叅礼常见三揖坐次叅将游撃佥坐都司守备旁坐待茶毕三揖辞出叅将游击出位送凡揖叅将游撃皆答揖余仪与见副将同叅将游撃用牌行都司守备用详文呈文如非本辖者都司与叅将游撃皆平行守备仍行庭叅礼免三揖叅将游撃答揖出送至堂后屏内叅将防撃用照防守备用咨呈千总把总见叅将游撃与见副将同叅将游撃用牌行千总把总用详文呈文守备见都司行宾主礼文移皆平行千总见本辖都司守备行庭叅礼都司守备答揖常见用官衔手本一揖就坐都司守备正坐千总旁坐茶毕趋出都司守备出位送余仪与守备见叅游同都司守备用牌行千总用详文呈文如非本辖者千总用庭叅礼亲扶免三揖都司守备答揖出送至堂后都司守备用照防千总用呈文把总见都司守备初见三叩都司守备答揖常见一揖旁坐待茶毕趋出都司守备起立不送余仪与见叅游同都司守备用牌行把总用详文呈文千总把总相见坐次文移皆平行
　　一直省满汉官相见仪顺治十八年定直省镇守将军与督抚提镇相见各不相辖行宾主礼文移皆用咨其余文武各官见本省将军与督抚同○康熙十二年题准协领叅领等官见督抚照布按两司例行佐领防御等官照各道员例行骁骑校以下官照知州知县例行






　　钦定大清防典则例卷七十三
<史部,政书类,通制之属,钦定大清会典则例>
　　钦定四库全书
　　钦定大清会典则例卷七十四
　　礼部
　　仪制清吏同
　　军礼
　　一
　　亲征崇徳元年
　　太宗文皇帝亲统大军往征朝鲜先期告
　　天告
　　庙
　　颁行军律令
　　谕朝鲜官民人等在城在野倾心归服者即同内地臣民乃分兵为左右翼右翼兵由
　　东京大路至浑河排列左翼兵由抚顺大路排列
　　圣驾出抚近门设卤簿吹螺奏乐恭谒
　　堂子行三跪九拜礼复于
　　堂子外建立八纛吹螺奏乐行三跪九拜礼毕遂啓行大军直抵南汉城西驻营○康熙三十五年
　　圣祖仁皇帝以厄鲁特噶尔丹悖天虐众侵掠喀尔喀诸部落宜乘时剪灭辑宁疆圉遣发大兵分道并进
　　躬统六师由中道声罪致讨钦天监择于二月十三日
　　啓行前期三日分遣官祗告
　　天
　　地
　　宗庙
　　社稷
　　太歳
　　颁行军律令
　　命皇太子监国至日遣官致祭
　　道路
　　火礮之神銮仪衞陈卤簿自
　　午门设至
</div>
    <div class="pagination">
<a href="钦定大清会典则例_page95.html">上一页</a><span>...</span><a href="钦定大清会典则例_page91.html">91</a><a href="钦定大清会典则例_page92.html">92</a><a href="钦定大清会典则例_page93.html">93</a><a href="钦定大清会典则例_page94.html">94</a><a href="钦定大清会典则例_page95.html">95</a><span class="current-page">96</span><a href="钦定大清会典则例_page97.html">97</a><a href="钦定大清会典则例_page98.html">98</a><a href="钦定大清会典则例_page99.html">99</a><a href="钦定大清会典则例_page100.html">100</a><a href="钦定大清会典则例_page101.html">101</a><span>...</span><a href="钦定大清会典则例_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
