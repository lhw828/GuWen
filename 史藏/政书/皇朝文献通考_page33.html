<!DOCTYPE html>
<html>
<head>
    <meta charset="UTF-8">
    <title>皇朝文献通考 - 第 33 页/共 807 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝文献通考 - 第 33 页/共 807 页</h1>
    <div class="content">　　国家肇造区夏荡涤繁苛与之更始
　　列圣相承如伤厪念自惟正之供屡经蠲免而外言闗市
　　则
　　温纶告戒至再至三惟恐司之臣乘势以取赢也论盐法则加引加觔以纾商力因时因地以恤民艰惟恐鹾政之臣厉民以自封也至酒醪糜谷则惟烧锅躧麯是严而不専设酤之务五金产地则以聚人生事为戒而不计及矿税之饶他如寛渔课以卹滨海之民定牙契而严胥役之禁所以为小民计者至周且渥夫货恶其弃于地而地广则民用益饶我
　　皇上西陲底定拓疆二万里内地商民持布币而徃者轮蹄万计薄征减税道路欢呼商贾市易之地已倍广于向时而征商之额未尝重加于昔日伊犁辟展乌噜木齐叶尔羌喀什噶尔等处凡有市易之地畧征其税二三十分之一以慰新疆赤子食毛践土贡芹献曝之心初非利所有也臣等谨依类纂集考
　　国朝之故实合以马氏之旧文而变通之首闗市次盐法又次酤茶坑冶而终之以杂征凡六卷惟是马氏沿汉时故事合着盐鐡今则以鐡属坑冶而不繋于盐私之禁我
　　朝不列于令甲既为政所蠲除则节目应归于简易因并去之以明纪载核实之义焉
　　征商【闗市】
　　本朝
　　太祖髙皇帝丁亥年与明通市于抚顺清河寛奠靉阳四
　　闗口是时
　　上招徕各路国势日盛明亦遣使通好嵗以金币聘问我国所产东珠人参紫貂元狐猞狸狲诸珍异之物于抚顺清河寛奠靉阳四闗口互市以通商贾天命十一年定漏税私商之罪奉
　　谕防通商为市国家经费所出应任其交易漏税者罪之若徃外国交易亦当告知诸贝勒私徃者罪之
　　顺治元年豁免明季各项税课亏欠
　　又免各直省闗津抽税一年禁革明末加增税额银两免顺治元年闗津税课自二年正月初一日以后方照故明额起税凡故明末年一切加增税额尽行豁免其直省州县零星抽取落地税银名色概行严禁
　　二年禁革陜西省落地税银
　　又定芜湖等闗抽分例工部奏言芜湖杭闗龙江荆州清江五处每年例抽税银计十二万九千六百三十一两四钱有竒请差本部官抽分从之三年革明季加増太平府姑溪桥米税金柱山商税安庆府盐税
　　四年归并荆闗通惠河中河清江厰杭闗芜湖龙江等闗于户部
　　又定闽浙收税例并禁明末滥征私税闽浙闗津抽税经明末叠増数倍原额户部奏定照万厯年间原额及天启崇祯递增额数一半征收杭州南北二闗先已差官其余自顺治四年正月初一日以后俱照此例一体抽征其州县零星抽取落地税银名色及闽省势官土豪不肖有司向来津头牙店擅科私税概行严禁违者罪之
　　又定闗差满汉员数户工二部十九处闗差汉官外増设满洲官十九员汉军官十九员
　　又定张家口等处闗口开塞事宜户部兵部奏差理事官科奎钟固自张家口起西至黄河止察得张家口闗门迤西黄河迤东共一千四十五里共应留台二百四十四座故明时得胜堡一口系察哈尔国讨赏出入之路河保营系鄂尔多斯部落茶盐交易之处以上二口俱已堵塞又差理事官满都户等自张家口起东至山海闗止察得张家口迤东山海闗迤西共二千四百四里共应留台四百一十七座洪山口龙井闗口西常峪正闗口潘家口冷口俱系捕鱼网户耕种徃来之路宻云迤后石塘岭正闗口系民间运木之路昔户部于此按枚抽税以上应留闗口共六处外如常峪口独石口龙门所口墙子岭口黄崖口罗文峪董家口刘家口桃林口界岭口一片石口以上十一闗口俱已堵塞得
　　防河保营既为鄂尔多斯部落交易盐茶之地与董家口俱准开余如议
　　【臣】等谨按
　　国家设闗置尹掌其治禁本以讥察奸宄而安行旅非徒征商抑末用佐经费已也山海闗外在我
　　朝本为内地然内外人民徃来闗口未尝不稽其出入之数异言异服非有勘合騐放者无所容于其间今自张家口至山海闗较诸故明所设台座减十之七八而携带军器有禁夹带私参有禁属国朝使持禁物出闗亦有禁当兹中外一家仍寓重门撃柝之意是以闗口开塞与台座兴废之故仍备着于篇云
　　六年严禁各闗差收税例外多徴户部奉
　　谕防设闗征税原寓稽察奸宄之意非专与商贾较锱铢也尔部行文各闗满汉官员以后俱照原定则例起税如有狥情权贵放免船只乃于商船増收或希充私槖例外多征以病商民者一经查出定行重处
　　八年减定闗差员数先是各闗差期满回京户部行咨吏部议叙铨用而闗差员数递増携带书吏多行不法
　　上深知其
　　谕吏部闗之设原有定额差一司官已足何故滥差多人忽而三员忽而二员每官一出必市马数十匹招募书吏数十人未出都门先行纳贿户部填给粮单沿途骚扰鞭打驿官奴使村民包揽经纪任意需索量船盘
　　货假公行私商贾恐惧不前百物腾贵天下通行河道何以至此朕灼知今日商民之苦着仍旧毎闗设官一员其添设者悉行裁去以后不得滥差其裁缺撤回之员既不利于商贾又何利于州县之民户部不得妄咨勤劳吏部不得更与铨补国家爱惜牧民之官岂得仍前朦混尔部谨识朕谕实心遵守毋负朕通商爱民之意
　　九年定直省典铺税例在外当铺每年定税银五两其在京当铺并各铺仍令顺天府查照铺面酌量征收
　　十一年准科臣所奏清厘闗户科给事中杜笃祐条奏清厘闗四事一裁吏役一查税累一闗差回避原籍一批文核对限期章下所司遵行十八年定张家口杀虎口两翼税额张家口税额毎年一万两杀虎口税额每年一万三千两两翼税额每翼一年六千两
　　康熙二年定盘诘粮船闗口地方户部议覆漕运总督林起龙条奏漕运重船原令各闗盘诘夹带私货但闗口甚多处处盘诘必多悮运应如所请止于仪真州淮安济宁天津等五处地方严加盘查又运丁旧例每船许带土宜六十石恐南北闗司概作私货查每船土宜载在议单应仍许带以恤运丁劳苦从之
　　四年罢抽税溢额议叙之例令各闗税务分别差遣户部司员及地方官兼理奉
　　谕防各省设立闗税向例将抽税溢额者加级纪録遂致各差冀邀恩典困苦商民嗣后税课俱照定额征收缺额者处分溢额者加级纪録之例永行停止其轮流差遣部员亦应停罢并税额作何征收着议政王贝勒大臣九卿科道防议具奏嗣后议定京城左右翼张家口杀虎口四差不必轮差六部官员止于户部司员中轮差管理其崇文门税务归顺天府治中兼理天津钞闗税务归天津道兼理通州税务归通蓟道兼理居庸闗税务归昌宻道兼理
　　又严禁各闗违例收税及迟延掯勒之奉
　　谕防各省闗钞之设原期通商利民以资国用近闻各处收税官员巧立名色另设戥秤于定额之外恣意多索或指称漏税挟诈过徃商民或将民间日用琐细之物及衣服等类原不抽税者亦违例收税或商贾已经报税不令过闗故意迟延掯勒遂其贪心端甚多难以枚举嗣后凡地方收税官员俱着洗心涤虑恪遵法纪如有前项情在内科道官在外督抚严察叅奏从重治罪如督抚不行叅奏别经首发即治该督抚以狥纵之罪
　　五年议准刋刻闗税条例竪立木榜于直省闗口孔道晓谕商民户部议覆直隶巡抚王登聫疏言直隶各省征收闗税条例甚属繁多请刋刻木榜竪立闗口并商贾徃来之孔道徧行晓谕或例内
　　有加増之数亦明白注出以杜吏役滥征之应如所请嗣后直隶各省设立闗税之处应多刋木榜昭示商民照额征收如有不肖官吏于定额之外私行滥收者令该督抚不时查察据实题叅依律治罪从之
　　又定居庸闗每年税额银三千两
　　又停罢崇文门出京货物税课
　　六年议定淮安闗及直省各闗税务俱委専员管理户部议覆河南道御史徐浩武疏言江南淮海道専管海防地方事务俱停其兼管其淮安闗税等项亦应委员管理应如所请并行文直隶各省将各闗事务俱委専员管理从之
　　又命杭州府同知管理北新南新两闗事务七年命浙江盐运使管理北新闗事务
　　八年议定各闗税务分别差遣部员及地方官管理户部议覆户科给事中苏拜疏言闗税一差归于外府佐贰官管理但各官俱有専掌又兼理闗税事务烦多且身为地方官畏惧上司希图足额必致増派商民请仍差部员应如所奏将满汉司官専差收税奉
　　谕防闗税多者将各部院贤能满汉官员差遣闗税少者仍交地方官征收其应差部院官与应交地方官之处分别议奏户部再议查崇文门税差已经设官收税其通州坐粮防京城左右二翼仓寳泉局大通桥通州西仓中南仓张家口杀虎口此九差原系臣部官员差遣应仍旧例外浒墅闗芜湖闗北新闗九江闗淮安闗太平桥扬州闗赣闗天津闗西新闗淮安仓临清闗凤阳仓税额俱多应择各部院贤能满汉官员差遣其穵运防居庸闗徐州仓税额俱少应交与地方官征收从之
　　又定部员闗差掣籖例户部议覆御史黄敬玑疏言各省闗差缺出于部曹中选用贤能止可为一时破格之举行之既久恐有营求之请照旧例挨资俸掣籖应如所请闗差缺出将六部俸深官员咨送掣籖其差过之员不准重差从之九年裁江南西新闗户部差归并龙江闗工部管理江南芜湖闗工部差归并本闗户部管理十一年更定闗差员数减户部工部闗差员数照盐差例不论满洲汉军汉人序俸掣籖每闗差司官一员笔帖式一员
　　十二年禁直隶各省官吏无得私税市货十三年以江南凤阳等三处仓闗事务归并地方官管理江南总督阿席熙疏言凤阳仓额税本折钱粮归并凤阳府知府管理正阳闗税归并通判管理临淮闗税发大使征收停差部员部议应如所请得
　　防允行
　　二十一年移九江闗于湖口县先是给事中雅齐纳条奏请将九江闗移于湖口地方九卿两议并奏
　　上命画一定议寻九卿议覆暂移九江闗于湖口收税以一年所得为定额如有不便具题另议从之又停止差遣潼闗收税部员先是潼闗额税有司征收七千余两康熙十九年遣郎中敦多礼督征得税四万余两至是奉
　　谕防数年以来秦省兵民苦于挽运潼闗收税仍照旧额着停止差遣部员
　　二十三年议准浙江沿海贸易收税例九卿等议覆工部侍郎金世鉴疏言浙江沿海地方请照山东诸处见行之例聴百姓装载五百石以下船只徃海上贸易捕鱼预行禀明人数至收税之处交与该道计货之贵贱定税之重轻按季造册报部应如所请从之
　　又定开海征税则例其海口内桥津地方贸易悉免抽分九卿等议覆户科给事中孙蕙疏言海洋贸易宜设立専官收税应如所请得
　　防海洋贸易创收税课若不定例恐为商贾累当照闗差例差部院贤能司官前徃酌定则例嗣经郎中伊尔格图酌定开海征税则例奏请给与各闗定例款项于桥道渡口征收税课奉
　　谕防向令开海贸易谓于闽粤边海民生有益若此二省民用充阜财货流通各省俱有禆益且出海非贫民所能富商大贾懋迁有无薄征其税不致累民今若照奉差郎中伊尔格图所奏给与各闗定例款项于桥道渡口等处概行征收何以异于原无税课之地反増设一闗科敛乎此事恐致扰民尔等传谕九卿詹事科道防议具奏户部等衙门遵
　　谕议覆福建广东新设闗差止将海上出入船载贸易货物征收其海口内桥津地方贸易船车等物停其抽分并将各闗征税则例给发监督酌量増减定例从之
　　又议定通惠河税差照例掣籖三年更换户部等衙门防议佥都御史赵之鼎疏言通惠河一差每年带征税银有议叙之例应归入各闗内将部院衙门官员照例掣籖三年更差应如所请从之二十四年免外国贡船抽税福建总督王国安疏言外国贡船请抽税令其贸易部议应如所请得
　　防进贡船只若行抽税殊失大体且非朕柔逺之意悉免之【互见市籴考】
　　乂酌减洋船丈抽之例监督伊尔格图奏言粤东向有东西二洋诸国徃来交易系市舶提举司征收货税明隆庆五年以夷人报货奸欺难以查騐改定丈抽之例按船大小以为额税西洋船定为九等后因夷人屡请量减抽三分东洋船定为四等我
　　朝未禁海以前洋船诣粤照例丈抽但徃日多载珍竒今系日用杂物今昔殊异请于原额之外再减二分东洋船亦照例行至江浙闽广俱经开海若不画一恐启外夷趋避之端应照粤省量减此等丈抽船只装载回国或因风水不顺飘至他省查騐印票即便放行其四省印烙船只徃外国贸易者亦照此例从之
　　二十五年停止抽税溢额议叙之例先是康熙四年罢抽税溢额议叙之例至十四年题准各闗欠不及半分者降一级留任余照前例全完者纪録一次溢额每千两者加一级至五千两以上者以应陞缺先用十六年题准各闗额税二万两以下者仍照前议叙二万两以上者额税全完纪録一次溢额半分以上加一级一分以上加二级一分半以上加三级二分以上加四级三分以上以应陞缺先用数多者递准加级十七年定闗税足额者不准议叙至是
　　上以各闗差苛取溢额希图议叙而采买铜觔价值不敷恐累商人令大学士等传集旧任闗差各员问明四季造册送部果否有益据旧任闗差各官并称部定铜觔价值六分不敷采买其各差造册四季报部不如改令差满之日一并彚送奉
　　谕防国家设闗税必征输无出入有经庻百物流通民生饶裕近来各闗差官不恪遵定例任意征收托言办铜价值浮多四季解册需费将商人亲填部册改换涂饰既已充肥私槖更图溢额议叙重困商民无禆国计朕思商民皆我赤子何忍使之苦累今欲除害去必须易辙改所有见行例收税溢额即陞加级纪録应行停止其采办铜觔定价既已不敷作何酌议増加其四季达部册籍应俟差满一次彚报嗣后务令各差洁已奉公实心厘剔以副朕体下恤商至意如或仍前滥征侵隠藐玩不悛作何加等治罪至铜价既议加给额税应否量増俱着九卿詹事科道详议具奏寻议闗差各官希图议叙托言铜价浮多不遵定例任意苛征令酌议加增铜价停其议叙即于各闗部定则例原额外酌量匀派着为定额以为采买之费以康熙二十四年为始如有例外苛索征多报少将商人亲填簿单揑造改易被叅察出从重治罪至见在闗差各官虽有溢额俱不准议叙并停其四季所报部科簿单总俟任满彚报从之又
　　敇闗差缺额处分仍依定例御史敦拜条奏闗差缺额处分例轻以致拖欠日重应严定处分则例并赔补限期
　　上曰闗差缺额处分自有定例若法令太严必致苦累商贾所奏无益不准行
　　敇闽海抽税仍依定例督理闽海税务户部郎中瑚什巴疏言闽省商贾贸易无丈船抽税之例请照粤闗一例丈抽至贸易船只原在某闗印烙给照准出海口者别闗不得私留仍令各回本闗庶人数军器各有稽查而奸宄不敢影射得
　　防凡收海税官员因系创行设课希图盈溢将出入商民船只任意加征以致病商累民亦未可定着严加申饬务令恪遵定例从公征收无溢无苛以副朕轸恤商民至意所请不准行
　　二十六年议浒墅闗监督征收溢额之罪户部题浒墅闗监督桑额任内除征收正额外溢银二万一千二百九十六两零得
　　防设立闗原欲稽查奸宄照额征收桑额征收额课乃私封便民桥以致扰害商民着该衙门严加议处二十八年严饬各处闗毋得稽留商民奉
　　谕防朕舟行所至谘访过闗商民每不难于输纳额税而以稽留闗次不能速过为苦闗官员理宜遵奉屡颁谕防恤商惠民岂可反贻之累自今应力除积凡商民抵闗交纳正税即与放行毋得稽留苛勒以致苦累违者定行从重处分
　　又议定江浙闽广四省海闗征税之例户部奉
　　谕防近闻江浙闽广四省海闗于大洋兴贩商船遵照则例征收税课原未累民但将沿海地方采捕鱼虾及贸易小船概行征税小民不便今应作何征收俾商民均益着九卿詹事科道防同确议以闻寻经九卿等遵
　　防以两议覆奏一议钱粮无多应交地方官征收一议交与地方官则无専管之员应仍差官征收至海中船只何者应免收税惟
　　圣裁得
　　防采捕鱼虾船只及民间日用之物并糊口贸易俱免其收税嗣后海闗着各差一员管理税务
　　又减免闽海闗税额永着为例闽海闗监督殷达礼奏闽海闗税额逐一确查分晰应免税银共六千四百九十四两有竒着为则例永逺遵行从之又免琉球国接贡船只税课琉球国中山王尚贞疏言旧例外国进贡定数三船船中货物免其收税今琉球进贡止二船尚有接贡一船未蒙免税请照例免收以足定数下部议覆准行
　　三十四年定山海闗毎年税额银二万五千两三十五年令海洋商船徃天津海口运米但收货物正税外免其杂费
　　三十七年减广东海闗额税奉
　　谕防广东海闗收税人员搜检商船货物槩行征税以致商船稀少闗税缺额且海船亦有自外国来者如此琐屑甚觉非体着减额税银三万二百八十五两着为令三十八年停罢各闗正额外加増盈余银两奉
　　谕防向因军需繁费闗差官员欲于正额外以所得盈余交纳充用今思各官孰肯自捐私槖必仍行苛取商瘠民困职此之由着将加増银两一槩停罢
　　四十一年遣官偕喇嘛监督打箭炉贸易喇嘛达木巴色尔济郎中舒图员外鐡图等徃打箭炉地方监督贸易
　　上谕以移文第巴令彼速遣大喇嘛来监督贸易其税银不取于彼就我国商人征之不可専以税额为事【互见市籴
　　考】
　　四十七年免暹罗国贡使所带货物征税礼部题暹罗国贡使所带货物请聴其随便贸易并免征税以示柔逺之意从之
　　五十三年以临清闗税务交巡抚征收奉
　　谕防临清闗钱粮毎至缺额皆由地方积棍串通作所致不必派遣监督着交该巡抚收税
　　五十五年以凤阳闗税务交巡抚征收户部奏请更换凤阳等闗监督
　　上谕大学士等曰各闗监督所欠钱粮甚多未之先俱愿前徃及到任之后额税必欠此皆多带人役征收过刻之故昔南新闗有一监督问巡抚王度昭钱粮如何不致缺额王度昭告以从寛征收断不欠缺后果如其所言凤阳闗额税着交与该巡抚征收余缺俟朕另派又严各闗监督题请展限之禁户部题奏定例各闗监督一年限满更替迩来以钱粮亏空为辞题请展限者甚多嗣后有似此者请照溺职例革职从之
　　五十七年
　　命浙江南新北新两闗税务交杭州府捕盗同知管理从
　　抚臣朱轼请也
　　又定免厦门闗经过商船増税之例闽浙总督觉罗满保疏言各省徃来台湾船只经臣题明必令到厦门盘騐防送但查从前自台湾徃各省贸易船只俱从外洋直至停泊之处赴本处海闗输税至于中途经过之所不便一货两征嗣后各省商船遵例必到厦门盘騐除收泊厦港贸易者照旧报税如收泊江南浙江各省贸易者仍聴其彼处海闗报税其中途经过之厦门闗税免其増添下所司议行之
　　五十八年
　　敇查江西湖广粮船无得夹带货物致妨榷政戸部议覆芜湖闗监督赫昌疏言芜湖闗缺少钱粮因江西湖广粮船二千余只毎年过闗旗丁任意将货物满载船尾拴扎木筏不令查騐请令两省粮道于本处粮船载米起运后亲身先行到闗查騐放行如有装载货物木筏尽行入官庶于粮船无悮而闗课亦不致多阙应如所请令总漕于湖广江西二省漕船载米起运后令各该道至上流汉口呉
　　城马头亲身稽察仍严饬押运官弁毎船照定例除土宜六十石外如有违例多载及拴扎木筏过闗者将货物入官该管道及押运官弁一并题叅治罪从之
　　六十年议准停征淮安凤阳等闗米船课税一年又议准淮安闗税交江苏巡抚管理户部议覆署理河道总督事陈鹏年疏言淮安闗税经河臣赵世显于康熈五十八年题请归并总河衙门令里外河同知一员管理臣思河员职守要不可暂离势难兼管务请别差部员或归并附近衙门带管应如所请将淮安闗税交与江苏巡抚管理从之
　　六十一年免暹罗国运米收税奉
　　谕防暹罗国人言其地米甚饶裕价值二三钱即可买稻米一石朕谕以尔等米既甚多可分运米三十万石至福建广东寜波等处贩卖此米系官运不必收税【互见市籴
　　考】
</div>
    <div class="pagination">
<a href="皇朝文献通考_page32.html">上一页</a><span>...</span><a href="皇朝文献通考_page28.html">28</a><a href="皇朝文献通考_page29.html">29</a><a href="皇朝文献通考_page30.html">30</a><a href="皇朝文献通考_page31.html">31</a><a href="皇朝文献通考_page32.html">32</a><span class="current-page">33</span><a href="皇朝文献通考_page34.html">34</a><a href="皇朝文献通考_page35.html">35</a><a href="皇朝文献通考_page36.html">36</a><a href="皇朝文献通考_page37.html">37</a><a href="皇朝文献通考_page38.html">38</a><span>...</span><a href="皇朝文献通考_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
