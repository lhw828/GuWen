<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 321 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 321 页/共 455 页</h1>
    <div class="content">　　结字仪伯定兴人以荐充宿卫累官至中书左丞諡文忠
　　刘鹗惟实集四卷外集一卷
　　鹗字楚奇永丰人以荐授扬州学录累官江州总管江西行省防政守韶州贑冦围城被执不屈死
　　萧勤斋集八卷
　　字维斗奉元人歴官集贤学士諡贞敏事迹具元史儒学传
　　马祖常石田集十五卷
　　祖常字伯庸世为农古部人居靖州天山入元家于汴延祐进士累官御史中丞转枢宻副使諡文贞
　　同恕榘庵集十五卷
　　恕字寛甫太原人徙奉元举乡魁歴官集贤侍读学士赠翰林直学士封京兆郡侯諡文贞事迹具元史儒学传
　　虞集道园学古录五十卷　道园遗稿十六卷
　　集见史类
　　揭傒斯文安集十四卷
　　傒斯字曼硕富川人延祐初以荐授国史院编修累官翰林侍讲学士追封豫章郡公諡文安
　　周闻孙鼇溪文集二卷
　　闻孙字以立庐陵人举进士乙科为鼇溪书院山长改袁州教授
　　【臣】等谨案闻孙所着凡二十卷日久散失明正统间其曾孙翰林侍读叙搜辑诗文为是编
　　王沂伊濵集二十四卷
　　沂字思鲁先世云中人徙于眞定延祐进士累官礼部尚书
　　吴莱渊颖集十二卷附录一卷
　　莱字立夫浦阳人延祐乡贡以荐署饶州路长芗书院山长门人金华宋濂等私諡为渊頴先生
　　黄溍文献集十卷
　　溍见子类
　　【臣】等谨案宋濂序称溍日损斋稿二十五卷又有危素所编本二十三卷皆未见今本止十卷嘉靖间张俭删定卷首又题张维枢重选王廷曾补订是二人窜易又非俭本之旧
　　欧阳圭斋集十五卷附录一卷
　　见史类
　　【臣】等谨案宋濂序称原集一百余卷皆燬于兵惟存辛夘至丁酉七年之作二十四卷其孙祐持编录之今本诗文十五卷附录一卷题宗孙铭镛编集又非祐持之旧
　　栁贯待制集二十卷附录一卷
　　贯字道传浦江人以荐为江山教谕累官翰林待制兼国史院编修
　　【臣】等谨案宋濂作贯行状载有西雝稿容台稿钟陵稿静俭斋稿西游稿蜀山稿至正十年余阙得稿于贯子属濂及戴良编次勒为二十卷阙及危素苏天爵各为之序濂为之后记天爵序又称有别集二十卷今未之见
　　蒲道源闲居丛稿二十六卷
　　道源字得之号顺斋兴元人皇庆中以遗逸征官国子博士
　　许有壬至正集八十一卷　圭塘小稿十三卷别集二卷续集一卷附录一卷
　　有壬字可用汤阴人延祐进士歴官集贤大学士中书左丞兼太子谕德諡文忠
　　【臣】等谨案史称有壬所着至正集本一百卷有壬没即沦佚无传今本明治间出于杨士奇家尚缺十九卷圭塘小稿乃有壬自辑皆于至正集中选录者其弟有孚复编别集续集附录刋行
　　吴师道礼部集二十卷
　　师道见史类
　　程端学积斋集五卷
　　端学见经类
　　朱德润存复斋集十卷
　　德润字泽民睢阳人延祐末以荐授翰林应奉文字兼国史院编修官寻授鎭东行省儒学提举
　　宋褧燕石集十五卷
　　褧字显夫大都人泰定进士歴官翰林直学士兼经筵讲官諡文清
　　陈旅安雅堂集十三卷
　　旅字象仲莆田人以荐为闽海儒学累官应奉翰林文字迁国子监丞事迹具元史儒学传
　　傅若金诗文集二十卷
　　若金初字汝砺改字与砺新喻人以异材荐佐使安南除广州教授
　　【臣】等谨案若金所着诗集至正间锓板名曰清江集明洪武中又刻其文集十一卷附录一卷此则其合编也
　　朱晞顔瓢泉吟稿五卷
　　晞顔字景渊长兴人以习国书为平阳州防古掾歴仕长林丞司煮盐赋又为江西瑞州监税
　　【臣】等谨案元有两朱晞顔其一吴人字名世一即着此稿者
　　唐元筠轩集十三卷
　　元字长儒歙县人泰定中以文学授平江路学录歴仕徽州教授
　　【臣】等谨案朱文选所作元行状载有敬堂杂著思乐杂著吴门杂著汾阳杂著金陵杂著老学丛稿几七千篇分为五十卷乃其子桂芳辑今本为程敏政编入唐氏三先生集者仅诗八卷文五卷
　　李存俟庵集三十卷
　　存字明逺更字仲公安仁人传陆九渊之学
　　苏天爵滋溪文稿三十卷
　　天爵见史类
　　【臣】等谨案天爵所着诗稿七卷文稿三十卷今所存者文稿其诗稿自顾嗣立元诗选外未见传本
　　余阙青阳集四卷
　　阙字廷心一字天心色目人世居武威徙合肥元统进士累官淮南行省左丞分守安庆陈友谅陷城自刭死赠行省平章諡忠宣
　　李祁云阳集十卷
　　祁字一初号希蘧茶陵人元统进士官江浙儒学副提举入明不仕
　　李士瞻经济文集六卷
　　士瞻字彦闻先世新野人徙居荆门至正进士累官翰林学士承防封楚国公
　　胡助纯白斋类稿二十卷附录二卷
　　助字履信一字古愚东阳人举茂才为建康路学录以荐充翰林国史院编修官授承信郎太常博士
　　卢琦圭峯集二卷
　　琦字希韩号立斋惠安人至正进士歴官漕司提举除平阳州事迹具元史良吏传
　　【臣】等谨案徐称圭峯集岁久弗传今本为元陈诚中所编明万厯间邑人朱一龙序而刻之然多窜入他作
　　李孝光五峯集六卷
　　孝光字季和乐清人至正间诏征隠士授秘书监著作郎迁秘书监丞
　　邵亨贞野处集四卷
　　亨贞字复孺淳安人至正间为松江训导占籍华亭
　　贡师泰玩斋集十卷拾遗一卷
　　师泰字泰甫宣城人中江浙乡试以荐充应奉翰林文字累官户部尚书命督海运召为秘书卿
　　【臣】等谨案师泰所着有友迂斋集玩斋集东轩集闽南集其门人谢肃刘钦类为一编总名曰玩斋集今未之见此本为明天顺间宁国守沈性重辑凡十卷又补遗年谱一卷附之
　　刘仁本羽庭集六卷
　　仁本字徳元天台人以进士乙科歴官温州路总管江浙行省左右司郎中
　　郑元祐侨吴集十二卷
　　元祐见子类
　　郑玉师山文集八卷遗文五卷附録一卷
　　玉见经类
　　吴海闻过斋集八卷
　　海字朝宗闽县人元亡不仕
　　舒頔贞素斋集八卷附録一卷　北庄遗稿一卷頔字道源绩溪人官贵池教谕调台州路儒学正
　　李继本一山文集九卷
　　继本名延兴以字行东安人占籍北平至正进士授太常奉礼兼翰林检讨
　　谢应芳龟巢集十七卷
　　应芳见史类
　　甘复山余稿一卷
　　复字克敬余干人元亡遁迹以终
　　吴臯吾吾类稿三卷
　　臯字舜举临川人宋丞相潜诸孙官临江路儒学教授元亡遁迹以终
　　戴良九灵山房集三十卷九灵山房遗稿五卷
　　良字叔能浦江人自号九灵山人至正中官江北行中书省儒学提举入明徴召至京辞不受职卒于京
　　鲁贞桐山老农文集四卷
　　贞字起元号桐山老农开化人
　　杨翮佩玉斋类稿十卷
　　翮字文举上元人初为江浙行省掾歴江浙儒学提举迁太常博士
　　吴防书山遗集二十卷
</div>
    <div class="pagination">
<a href="钦定续文献通考_page320.html">上一页</a><span>...</span><a href="钦定续文献通考_page316.html">316</a><a href="钦定续文献通考_page317.html">317</a><a href="钦定续文献通考_page318.html">318</a><a href="钦定续文献通考_page319.html">319</a><a href="钦定续文献通考_page320.html">320</a><span class="current-page">321</span><a href="钦定续文献通考_page322.html">322</a><a href="钦定续文献通考_page323.html">323</a><a href="钦定续文献通考_page324.html">324</a><a href="钦定续文献通考_page325.html">325</a><a href="钦定续文献通考_page326.html">326</a><span>...</span><a href="钦定续文献通考_page322.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
