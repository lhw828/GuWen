<!DOCTYPE html>
<html>
 <head>
  <meta charset="utf-8"/>
  <title>
   皖政辑要 - 第 26 页/共 66 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   皖政辑要 - 第 26 页/共 66 页
  </h1>
  <div class="content">
   一、该土货到芜湖最近之子口，须由该商开具件数、货色、斤重清单报关，由关发给准单，准该货过卡，随即将货送芜关码头验明，报完子口半税后，准将该货起运上栈。如不遵照此章办理，即将切结所开银数呈缴入官。 
　　一、该土货总须出口，或由芜湖径往外国，或运别口再出外国，均以六个月为限。如逾限不报出口，即照该货应完出口正税银数呈缴两倍半，方免出口。如将该货报运别口，转运外国，自到别口之日起，照章限以半年内应出外国，该商须在他口请有于限内已往外国之凭单来芜关呈递，若无有出外国之凭单呈关，除前收暂存半税不还外，仍照出口正税银数补缴一倍入官。 
　　一、该土货于未出口之先，该商欲行改装，须先开单报关，验明实系原货，发给改装准单，并派验货手赴栈眼同改装。如未请有准单擅自改包，或有特意（折）［拆］动抽换情形，该商即照切结所开银数呈缴入官。 
　　一、该土货到口以后，如有损坏情事，该商即须赴关具报，由关委员验明实在损坏若干，核存几成好货，照减核算出口税饷。如该商因货损坏，不愿运出外国，即照减核税银数目完纳两倍半，方可就地售卖，切结亦即销还。 
　　一、原请三联报单之洋商，如欲闭歇或迁移他处，须将所请尚未买货报单全行呈缴领事官转送监督核销。若已经买货，倒换运照尚在中途，货未到芜，或货存栈未报出口，或已运别口未经报往外国者，该货归于别商，须由接收商人自行出具切结，声明情愿仍照原具切结未清各节遵行。 
　　一、凡有逾限违章者，应照切结呈缴银两。由领事官凭结照例追缴之时，该商暂停续请报单，其已领报单，听监督一并查销，运照饬令缴回。 
　　凤 阳 关明成化元年设正阳、临淮二关。正阳关在寿州正阳镇，以凤阳府通判管理，止税船钞及庵篷、竹木、排炭无过往落地及鱼茶酒醋杂项诸税。国朝顺治八年，归并凤阳仓差。凤阳原设仓关，征收苏、松、常、镇、安、宁、太、凤、庐、淮、扬十一府，滁、全、来三州县并凤阳中右八卫一所及河南八府一州并飞熊、英武、广武三卫民屯本折钱粮。除河南所属径解河南布政司外，其余米麦钱粮均于康熙三十三年归并粮道管收。康熙二十年，科臣条奏添设盱眙、亳州二口税务。临淮关在临淮县。今凤阳县临淮乡。明时部推大使一员管理，国朝因之亦于顺治八年归凤阳仓差监督。康熙三十三年，仓粮归并粮道，题准例差六部满司官一员收税。三十四年设立关署于正阳镇，专管凤阳、临淮二关。五十五年交巡抚委地方官管理。其口岸除添设之盱眙、亳州二口及炉桥、长淮卫、凤阳府城照旧征收外，增设怀远、涧溪、蚌埠、大沙等口，复因凤阳府城地非通衢，停其征收。雍正七年，奏准凤阳关所辖之正阳关商船以豫斛三百石为满料，关下装载船以五百石为满料，多余者为加舱，不足梁头者为小贩。光州杂货以石计税，庵篷竹木以件计税，临淮、长淮照梁头例，盱眙等本处照关下例，临淮桅封船钞每丈纳银二钱，每增减一尺，各增减税银三分，并令将各口条例刊榜晓示。《户部则例·凤阳关税则》载，凤阳大关榷征外来粮食货船，梁头以八尺五寸起料，合载豫斛粮六十石〈关下装载船，合载豫斛七十石〉，积算至一丈八尺为满料，合载豫斛三百石〈关下合载五百石〉，各照则科税。若满料之外多载，至豫斛五十石为一加舱〈关下合载八十石〉，加科税二两。再多者，照舱递加；减半者，照舱对减。若梁头不足八尺五寸而货已满载者，为小贩，核明实载石数，每石科税三分〈关下装载船，每石科税一分八厘〉。凡货船每科正税一两，另科脚价银四钱六分〈即旧称之铜价、水脚〉。其满料加舱之船，因满载过重另带驳船分载者，按本船原载石数，每石科税五厘。若不足一丈八尺梁头之船，因满载（载）［过］重另带驳船者，科税例同。又载，凤阳大关经收货船，梁头自八尺五寸起科，至一丈八尺为满料。凡梁头及八尺五寸者，税一两一钱一分。九尺二寸者，税一两五钱一分五厘。九尺四寸者，税一两六钱八分。九尺五寸者，税一两八钱三分。九尺七寸者，税一两九钱八分。照此递加，凡一丈外者，税二两四钱至二两八钱八分不等。一丈一尺外者，税三两三钱至三两七钱八分不等。一丈二尺外者，税四两一钱五分五厘至四两六钱六分五厘不等。一丈三尺外者，税五两四分至五两五钱五厘不等。一丈四尺外者，税六两一钱二分至六两四钱三分五厘不等。一丈五尺外者，税六两九钱四分五厘至七两三钱二分不等。一丈六尺外者，税七两七钱四分至八两一钱六分不等。一丈七尺外者，税八两五钱八分至九两七分五厘不等。一丈八尺者，税九两三钱九分〈盱眙、涧溪二口水贩梁头税同〉。又载，临淮口榷征水贩粮食船，按桅封丈尺科税。每桅封一丈，征银二两二钱。多一尺增银三分，增至一丈八尺为止；少一尺减银三分，减至九尺为止。八尺以上仍入九尺桅封。其自七尺起至八尺止不足桅封，为小贩。凡不足桅封之粮食船，按石科税，每豫斛一石，科税三分。不足桅封之杂货船，照旱贩例计件科税〈各关口均有《水、旱贩货税细则》〉。又载，凤阳大关杂货船参差不满载者，按包捆应税银数科算，每银四分合为一石，积算在三十石以外、六十石以内者，每石科银四分五厘，六十石以外者，每石五分，均不科脚价银两。凡水贩货物有为水贩例所不载者，照旱贩例科算。又载，庵篷装载竹木等货，除照件科税外，每正税一两，科脚价银五钱。又载，由炉桥、蚌埠等口装载货船及自怀远装载货船足梁头者，照关下装船梁头例科税，其满料者多余石数及不足梁头之小贩货物，每货一石，各科税二分。其本地买载卖载之小贩，每货一石，科税一分，此外过往商船，概不抽税。又载，临淮、长淮二口，本地装载之粮食船，均照梁头例科税。不足梁头之小贩，临淮科税三分，长淮二分。又载，炉桥口客货凡往亳州报纳细税者，本口止征船料银八钱八分。又载，凤阳大关水贩粗贱货物及别口已税货船到关者，其货照正则折减科算，折减之后足梁头者，照梁头例，不足梁头者，照小贩例科算。又载，糙米、子棉花、新小麦均按九折。盱眙、涧溪货船，寿州河口上水货船均八折，米、包秫秫、大麦、火麻子、白矾、皂矾、豆饼，小划船货物均七折，麻饼，寿州河口下水货船均六折，荞麦、稻谷、谷子、菜饼、废铁、红土、苘麻、猪毛、窑碗、槐花、火石煤均五折科征。又载，凤阳大关榷征旱贩货税，除车载包捆各货，照例载各条科税外，其有驴骡驮载绸缎等货，可以绕避正阳而赴关报税者，均按驮科算〈每骡驮各税四钱，每(骡)［驴］驮各税二钱，不足驮者，照半驮收税〉。又载，临淮口凡遇自正阳载来之满料船带有驳船者，照桅封例科税。正阳及怀远载来杂货船已报纳石头者，照小贩例科税。卸载货船上流已税至此改由陆路他往者，本地装载之烟叶、苏木等货船往亳州报税者，每船止征船料银五钱三分。落地之小贩粮食船别口已税者每石征银八厘，未税者每石二分。落地之竹木及杂货船，照旱贩例按件科税〈凤阳府城落地货免税〉。又载，长淮口凡遇卸载之满料杂货船，系由亳州、正阳、怀远贩来者，每船止征船料银五钱三分，不足船料者，照本口水贩例计货征税。例未全载者，照临淮旱贩例征税。陆贩只经本口不他往者，亦照临淮旱贩征税。又载，盱眙口凡遇临淮以下载来麻豆、菜饼及面货船，未经别口报税者，照旱贩例科征，其船照梁头例征收船料。若从正阳等处载来之麻豆、菜饼并(脂)［芝］麻、菜子及面货、山麻油船，亦照旱贩科税，不征船料。有下淮船较贩山麻及油过载者，照梁头例征税，其过载之货，若麻在三十捆以内，油在二十篓以内，麻每捆征银一分，油每篓减旱贩之半〈旱贩菜油每大篓税八分，中篓六分，小篓三分，每百斤二分六厘〉。又载，盱眙口凡遇别口已税之重载船到临淮以下雇船分驳者，止征驳船料银八钱三分。又载，亳州口商船及陆贩货物，均照旱贩则例征收。其自别口已报细税者，概不重征。发卖者照征落地税。若在别口只报船料者，照货征收。其条例区别衣物、用物、食物、杂货，并分水贩、旱贩，详载名目及货数、税数。乾隆十四年，题准于青阳镇并宿州境之符离集设口征税，蒋家坝河口设口稽查。十九年，移青阳镇税口改驻濉河口，原设濉河稽查移驻虹县今泗州虹乡。南关。咸丰初年兵燹停止，光绪二年复设，于六月初一日起征，仍照原定税则，由凤颍六泗道现称皖北道。督饬办理。关署额设书办四名，贴写二名，册书五名，贴写四名，贴写库务二名。正阳、临淮、盱眙、亳州、怀远五关口各设关委一员办公，吏役曰西房，曰经制，曰清书，曰单书，曰舍人，曰皂隶，曰巡缆，曰沙缆。经制额设八名，单书、舍人各设头目二十名，皂隶、巡缆各设头目十四名，沙缆头目十三名，其余长淮、涧溪炉桥、蚌埠。等小口委员司事随时酌派，与五关口之西房及清书、单书、散舍、散皂隶、巡沙缆等均无定额。每岁关税正额银九万一百五十九两六钱，盈余银一万七千两。自光绪二年六月初一复设日起，扣足十二个月为届，每届结数奏报一次。兹订丁未届自光绪三十二年七月初一日起，三十三年六月底止。收各项税银六万七千七十七两二分五厘，加征茶糖烟酒税银一万二千七百五十三两六钱八分八厘，以上二款系岁收正税。是届所收按之定额，计短银二万七千三百余两，除去灾歉免征进口及采办、平粜、散赈等项米粮税银二万五千八百八十四两有奇，仍短盈余银一千四百四十四两六钱一分五厘，循案在于解司清厘款内拨补。又收海分司代征盐船料银二千六百八十二两，此款连同加征茶糖等税，照案存储，报部候拨。归关土税银一千七百十二两，此款专案尽数解部。归台土税银一千二百二十一两，此款照案储库，备补歉年常税。归公倾销银三千八百六十三两，此款尽数解内务府。平钱余银三千三百七两，充公银五千九百九十五两，补平银五千七十七两，办公经费银四万一千九百四十五两，裁提耗余、行保、零空等项充入清厘银一万五千七百三十二两，裁提各项开支并裁提银匠工耗凑充筹议银五千一百五十五两，以上十一款，均有分厘尾数未载。统计收银十八万六千九百二十八两九钱二分六厘六毫。是届，批解京饷银三万两，抵补鄂岸盐厘银一万二千两，解江南运库。内务府参价并加平银四千一百三十二两，内务府造办处监督养廉办公银二千两，解部各项饭食暨正额补平盈余解费共银三千两有奇，以上各款动支正税，岁有定额。内务府充公及平钱余并各饭银七百七十七两有奇，系在杂款内动支。其解藩司各款，计常税余剩银二万七千六百三十七两五钱二分七厘三毫，系正税内动支。节省杂税外销银一千五百九十四两有奇，节省经费银五千两，清厘银三万四千九十六两二钱五分，按，收款内裁提耗余、零空充入清厘一项，仅银一万三千二百二十一两八钱四分二厘，其二万八百七十四两四钱八厘，系在公费项下拨充。报效助饷银三千两，筹济新政银六千九百五十八两有奇，原议自丁未届起，加提耗余节裁津贴及大公开支，连同原提银匠工耗，每届约银一万两。声明节提各款视税收旺衰，能否提足并无把握，故本届即未足数。又，解藩司转解筹议新案赔款银七千两，按，收款内裁提开支并裁提银匠工耗凑充筹议银五千一百五十五两有奇，其一千八百四十四两有奇系在平钱余及充公余款内拨充。原案系每届提钱一万两。连同解部之土税，解内务府之归公、倾销二款，统计支银十三万二千三百二十五两七钱八分二厘三毫。另支拨解苏松太道浚浦经费银三万两，系在加征茶糖烟酒税内动拨。又坐支各项公费银三万三千九百二两八钱四分九厘七毫。内计呈解抚辕公用银一千三百三十二两二钱，解款路费、水脚及本鞘绳布等银三百六十九两有奇，凤阳府县、临淮乡三学廪饩银九十五两有奇，监督养廉银一千两，关委养廉银六百两，通关例支经费银八千八百六十二两四钱三厘〈以上六款，系正税内动支〉。抚辕奏销考核、臬署勘合共纸饭银四十三两，关署心红纸张、正阳灯油解费及津贴饷员等款共银一千五百十三两有奇，书吏纸饭等银一千六十八两七钱〈以上三款，系杂款内动支〉。税书管解册档进京费用银二千二百六十一两有奇，此款向由补平项下支给银四千五百两，本届收款较绌，又因灾歉，米粮免征，册档亦较少，故止发此数。关署内外及地方一切公用银一万六千七百五十八两有奇〈此款系办公经费动支〉。据省志及《凤阳关道册折》并《税则》。 
　　
　　一级目录：度支科·卷三十·厘金一 
　　二级目录： 
　　卷三十厘金一 
　　货厘总局 
　　抽厘助饷，始自大臣胜保之奏，户部议准，请旨通饬办理。皖江南北两岸先设盐、茶、牙厘各局征收商税，以抵补关征。芜、凤两关，均于咸丰初年兵燹停废。咸丰十一年十月，江督曾国藩饬设总局于省城，专派司道大员管理。其后，于芜湖、寿州两处分设总局，均派道员驻局以为各卡纲领，犹是南芜北凤两关之遗意也。光绪二年六月，复设两关，凡厘卡之设于各口岸者概行裁撤，仍归两关委员征收，其余各卡及总局皆如故。二十一年，奉旨裁减冗员，巡抚福润以皖南各卡距省较近，稽查易周，将芜湖总局裁撤归并省局总办，而北局仍如故。三十三年，巡抚冯煦裁去驻局道员，另派知府一员提调局务，以资稽查。三十四年二月，复饬撤局。由是，全省厘务向分中、南、北三局者概归省局总理。局设藩司衙门，由司主政。另设会办、提调、文案、银库、管票、核对等员，均沿旧章。右据省志及《省城牙厘总局卷》。 
　　正、分各卡 
　　军务未平之时，随营设卡，抽厘以助饷。各营驻扎及商贾贸易之地，迁徙靡常，厘卡之裁设亦因之靡定。同治四年，全省肃清后，尚有一百四十三处，经办理司道逐加裁并，现计长江一带存正卡四，曰盐河，曰华阳，曰运漕，曰大通；分卡八，曰枞阳，曰罗昌河，曰荻港，曰石牌，曰中梅河，曰和州，曰凤凰颈，曰巢县。皖南一带存正卡三，曰屯溪，曰湾沚，曰定埠；分卡六，曰街口，曰太白，曰倒湖，曰东门渡，曰马头，曰乌溪。皖北一带存正卡三，曰六安，曰三河尖，曰五河；分卡八，曰迎河集，曰霍山，曰两河口，曰颍上，曰三里湾，曰界首集，曰合肥，曰定远。共计三十二卡。右据《省局卷》。 
　　按，比较册内尚有三河、三埠管、天长、洪河口、孙家沟、金家寨、三（河）［流］集七卡，久议裁并，惟径行裁去，则绕越滋甚，归并他卡，又稽查难周，故迟疑未果也。附志。 
　　收厘解款章程并期限 
　　设卡之初，由卡员自给票据，经收之钱，就近送营充饷，无可稽核。既设总局，始由局刊发三联大票，饬填商人姓名、货物件数，并于骑缝中填写银钱数目，以一联给商人，谓之护照，一联随解款送查，谓之尾照，一联存卡，为存根。各卡收厘以值百抽二为率，估本千文者抽钱二十。解款以钱一千七百文合湘平银一两。距省远者，许全数易银，近者，分别成数，银钱并解，盖收厘亦分别成数，银钱并收也。其特别之物专款附解者，若华阳之烟叶与石牌之竹簟茯苓，均不在比较之内。而长江之木，罗昌河之矾，专收银款。光绪二十六年所加之二成糖厘及烟酒加倍收厘，远近皆令解钱，又其特异者也。上月收数，向章定于下月初三日造册，十三日解款到局。三十二年改定期限，附郭之卡限初五日解到，其余依次递加，中、南两路不得逾十三日，北局裁并后，至远之卡以二十日为限，逾者记过。右据《省局卷》。 
　　变通比较及功过赏罚章程 
　　总局向设比较簿，以前二年及本年是月收数相比，以计功过。然仅比于总局，未使各卡员自行比较。光绪元年，始有札发比较单之举，先将前二年逐月收数示知，使之填列单内，多寡了然。十二年以后，以光绪六、七、八三年逐月收数适中定比。十六年，复按适中加成比较。如值正月，即查取此三年中正月收数，如六年正月收数千缗，七年正月收九百缗，八年正月收八百缗，即以九百缗为适中。若加二成，则于九百缗之外再加一百八十缗，合计一千零八十缗，为是月比较定数。余仿此。有加三、四成及一、二成，亦有不加并减至五成者，盖以商务之盛衰为差等也。比较之外有溢收者，按成记功。溢收一成，记功一次，两功为一大功，三大功留办半年，六大功留办一年，留办期满仍有功者，三大功奖给超委一次，十大功破格录用，如系小卡，准调大卡，不准再留。溢收及加成之数，准卡员坐支二成津贴以补公费之不足。卡员薪资，府班二十五两六钱，同通州县二十两八钱，大卡公费月支二百数十缗，小卡不及百缗。不敷比较者，视所亏短，按成记过。短收一成，记过一次，两过为一大过，三大过撤差停委。嗣以上下月比较数或悬殊记功记过，不无取巧，又以周年核计，则记过撤差已届期满，未足示惩，改于每季之终，将三个月比较汇总核算，匀作三分，复析作三十分，核其盈亏，以定功过。记大过三次者，即行撤差。如正月比较三千，二月八百，三月二千二百，汇总匀分，每月皆合二千之数。溢收二百者，记功一次，短收二百者，记过一次，以此类推。三十二年，新章改照近三年收数最旺者为比较，遇闰，与上月同考核功过，以通年比较为准。通年比较在一万以上之大卡，溢一成者记功一次，少一成者记过一次。二功并为一大功，三大功留办半年，五大功留办一年，十大功以上酌委优缺调剂，系小卡，准调大卡。两过并为一大过，三大过撤差，五大过以上停委各项差使二年。小卡通年比较不及一万者，以三功并为一大功，三过并为一大过；通年比较不及六千者，以四功并为一大功，四过并为一大过；通年比较不及三千者，以五功并为一大功，五过并为一大过。其余赏罚办法，与大卡同。留办之员，无论一年半年，一经留办，即将前功注销，再由留办期内另记功过，功多者仍可留办，记过至三次者立时撤差。除比较外，溢收若干仍给二成津贴，惟须交卸后由总局核给，不准坐支。右据《省局卷》。 
　　分卡派委并厘剔司巡 
　　正、分各卡皆另有分卡，向由委员自派司事。光绪三十二年，巡抚冯煦在藩司任内，议于分卡重要者改派佐杂人员，以佐杂人员虽不必尽贤，于司事究稍有顾惜功名之意。嗣经详定，统由正委指名禀请。如有不法，正委据实禀揭，分别轻重撤参，正委免议；若互相容隐，察出一并究处。其分卡之小者，仍准照用司事，惟须认真厘剔，由各卡将所用司事及巡丁、扦手一并造具年貌、籍贯清册并荐主姓名，按月送局备查，通饬照办。三十三年十一月，整顿凤凰颈卡，特行遴员坐办，用人、查弊及收解、报销皆由坐办主持，另委总办一员，专司考查，饬将收数和盘托出，尽征尽解，以期涓滴归公。右据《省局卷》。 
　　中、南、北各卡通年比较总计 
　　总局业经归并，宜无中、南、北之分，惟北局甫裁，其向来办法，不无稍异。即如比较一事，省局定章固严，遇有收不足数，按成记过，北局则报解不符原册，发还必令补足。故省局新定比较，视旧额有减有增，近来收数以某年为旺，所定新额即以某年为据。北局不许记过，比较有增无减，其新额之增加系以何年为依据，亦无档册可稽。兹依省局光绪三十二年底册及另抄北路比较数目合为一表，凡无依据之年分者，皆北路也。列表如左。单位一文。 
　　卡名旧额新额新额所据 
　　之年份新额较旧额 
　　之增减盐河光绪二十九年 
　　余闰，下同减华阳同上减运漕三十一年增大通二十九年减枞阳三十一年增罗昌河同上增荻港三十年增石牌同上增中梅河同上减 和州三十一年增凤凰颈同上增续表 
　　巢县同上增屯溪三十年增湾沚同上增定埠三十一年增街口三十年增太白三十一年增倒湖三十年增东门渡二十九年增马头三十年增乌溪三十一年增六安增三河尖增五河增迎河集增霍山平两河口增颍上增三里湾增界首集增合肥增定远增统计增 
　　右列各卡新额比较，省局系三十二年按照前三年收数核定，现逾两年，又有增减，不能悬为常额。北局向章虽不许记过，而定远卡员现以短收辞差，亦不能按数取盈也。此外尚有七卡，其通年比较亦各不同。查中路三河旧额三千零九十四串一百十三文，三十一年收六千三百七十四串六百六十一文，增三千二百八十串五百四十九文。南路三埠管旧额九千九百四十八串四百二十七文，二十九年收一万一千二百八十八串零六十二文，增一千三百三十九串六百三十五文。北路天长旧额一万四千七百六十五串一百二十文，新额同。洪河口旧额一万零二百九十三串五百零六文，新额增二百文。孙家沟旧额一万一千一百九十八串零二十八文，新额增二千三百一十串零一百九十文。金家寨旧额五千六百七十三串九百八十三文，新额减八百二十文。三流集旧额三千四百八十八串二百零八文，新额增九百五十六串二百八十五文。未列表内，附志于此。 
　　

　　一级目录：度支科·卷三十一·厘金二 
　　二级目录： 
　　卷三十一厘金二 
　　坐贾坐贾对行商而言，行商遇卡完厘课之行厘，坐贾所完即落地税也。皖省于咸丰十一年由厘金总局委员另设坐贾专局，并委本地绅董襄办。其办法系将起岸之货先行查明，给予起票，货既到行，令行户将每日售货及货价若干，登记循环印簿，按照货价每两抽银二分，卖、买各一分。由绅董查明，携同印簿三日一缴。当时尚有铺户门厘，系考核逐日流水簿，售钱千文抽取二十，十日一缴，十日之内售钱不及五千者免收，未久即裁。嗣后子口落地税皆归厘卡兼收，惟省城及铜陵之大通镇至今尚存坐贾名目，另行册报。据《省局卷》。 
　　盐厘淮盐过境，皖省向不抽厘。昔年坐贾局按每百斤抽钱百文，自盐务改章，久已裁革。五河及正阳两盐厘局由江督派员办理，按月拨解厘银四成，交皖北道解济皖饷，不经局收。浙盐行销徽、广两属，皖省亦不收厘。自癸酉纲为始，岁贴皖银一万两，交屯溪厘卡解至省局，转解支应局充饷。据《省局及支应局卷》。 
　　按，江苏海分司尚有四成盐课拨充皖饷，各按盐斤加价，或充军饷，或充赔款，均与厘局无关，另于饷项及筹议款内分别纂述。附志。 
　　茶厘皖省茶厘，南北不同。南茶由江督派员于徽属之屯溪镇设局征收，已历年所。北茶由淮北厘金总局派员于六安之麻埠镇设立专局，英山、霍山、霍邱、舒城等县各设分卡征收。其茶以十斤为一篓，按篓抽厘，视销路之远近以定征数，子茶视春茶减三分之一，如由六、霍山中至周家口、亳州、清江，春茶每篓抽厘三百文，子茶二百文；由六、霍至正阳、寿州、庐州，春茶二百四十文，子茶一百六十文；由六、霍旱道至商城、固始，春茶二百文，子茶一百三十文之类。老茶及茶末、茶梗，以每百斤核计，完厘二三百文不等。光绪三十二年，巡抚冯煦在藩司任内，改由省局委员稽征，以清弊窦、杜留难为宗旨，又以运茶经正阳一带者向须完纳大关税费及清溜口钞号等项商情不免艰困，咨商凤阳关道，将大关税费由局代收拨补，其钞号一律豁免。行之逾年，较有起色，部咨加收三成解交筹议公所之款，每岁约收银二万六七千两，三十四年亦增收七千余两。据《省局茶厘及筹议茶厘加成卷》。 
　　按，南茶在同治年间，亦由皖南厘局札委歙、黟、休宁、婺源、祁门、建德、石埭、太平等县知县暨委员绅士办理，并有江西浮梁一县在内。其后改归，江督主政，遂相沿至今。光绪三十二年，筹议公所以本省土产应认本省之捐详请咨明江督，将行销外洋之茶每斤加厘二文，销内地者加一文，以补助赔款。三十四年，复经江督咨商，减半抽收，其减收之数，仍由宁省拨补。附志。 
　　烟酒加税皖省烟酒厘金向列百货之内，未尝另标名目。自光绪二十五年冬间奉文倍征烟酒，始饬各厘卡将烟酒两项另款批解。查烟叶出产，惟安庆府属之宿松等县有之，而叶粗价贱，贩运甚稀，常年收厘为数无几。二十六年以后加征一倍，岁仅收钱三四千串。烧锅一项，向因查禁，开设甚少，市酤所售半皆贩自他省，州县偏僻之处间有酿酒糟坊，自酿自卖，名曰土酒，仅供本地居民零估之用，并无贩运大宗。筹议赔款案内，分别上、中、下则，举办酒捐，岁收银二万数千两。二十九年十一月，以直隶烟酒两税岁收银八十万两，奉饬部抄录《直省章程》，咨送各省仿办，以供练军要需，并量省分之繁简，定税额之多寡。皖省派银每年二十万两，当经巡抚诚勋札司移局，议定章程，委员分赴各州县，会同查明酿酒及贩卖铺户。已领筹议酒单者，按户发给门牌，注明官酒行字样，按照《直省章程》减半收税，每斤税钱八文。直隶每斤税钱十六文。应认税额若干，查近三年簿载销数计算，由酒行认定，按月包缴，给以三联印票。一经完税之后，运经本省关卡，概不重收。外来之酒由经售店铺一体纳税。其售卖烟叶、烟丝者，饬领执照，作为烟行，亦按每斤税钱八文办法，与酒略同。所出税钱，均准加入卖价，使商本无亏，惟漏税者有罚。州县收钱解银准扣一成经费。综计两款每岁约收八万两。是时并奉旨酌提州县浮收归公及整顿田房契税，皖省派定额数每年十五万，连同烟酒加税，共派银三十五万两。巡抚诚勋自认每年报效银五千两，藩司一万两，臬司二千两，三道八府各报效有差。合之，酌提州县之款共计每年归公银八万二百余两，加以倍征契税，凑成十万两，于三十年三月具奏声明烟酒税数尚无把握。三十一年六月，又寄饬照原额三十五万两筹解足数，旋经奏明烟酒税约可收银八万两，契税约三四万两，连同报效归公之数，请岁解二十万两以为练军经费常额，不敷之十五万两，恳宽免。未奉准，于是复行委员分赴各属，将烟酒税切实增加。逾年，适值水灾，所收之税转逊于前，仅及银六万余两。现委道员认真稽征，能增若干，尚难预定。据《省局烟酒加税卷》。 
　　土药额税皖省土药厘税于光绪十六年四月巡抚沈秉成奏明试办，照户部旧章，每十斤抽银二两，分设南、北两局。南局设于芜湖，其地为通商口岸，洋药盛行，土药但有小贩零售，捐数微细。北局设在临淮镇，以徐州过境之土为大宗，商贩图避淮安关税，故绕程皖境而南运，自徐州改办统捐以后，无烦绕越，而过境者稀。十八年，徐州土捐加为每百斤收银三十两，通行各省概不重征，皖境即有经行之土，亦无可取之捐，所收者皆凤、颍等属之产也。时皖产尚少，虽照徐州捐数大加减折，定章，行厘三十两，落地税二十两，均减作三七折收。而来源有限，收数仍自寥寥。又以南、北局卡太多，通年开支总计二万余金，致报解之数益绌。南局兼辖徽州、宁国、芜湖、和州等卡，通年开支银二千六百九十余两。北局兼辖阜阳、涡阳、太和、宿州、灵璧、泗州、双沟、凤台、颍上、亳州、怀远、蒙城等卡，通年开支银一万八千余两。统计二万七百两有奇。办理北局道员北局由巡抚札派道员办理，南局另委府厅州县，均不隶于藩司。力请辞差，遂于十八年十月仍由沈抚奏明，改归藩司经理。就藩署设立总局，裁旧有之南、北两局，而于芜湖设立南路总卡，徽、宁两分卡隶之，后于庐州改设分卡，亦隶南路。于蒙城设立北路总卡，原议设于庐州，后改。阜阳、太和、原议存涡阳，裁太和，后改。宿州、临淮四分卡隶之，后添泗州卡为五分卡。其余涡阳、亳州等处，由附近之卡分别兼管。总局提调、文案等员，皆以厘金局员兼充。总卡设提调一员，以府厅任之，文案、收支等员及分卡委员，以州县佐杂任之，裁节经费岁及万金，而减折征收如故。二十年，总局以折收非计，因思商贩百斤之土既定行厘三十两，又完落地税二十两，行、坐并计，共须捐银五十两，既不足以恤商，各卡复暗予减折，不惟名实两失，而又弊窦丛生，特改行厘为二十两，落地税为十两，以符徐州统捐之数。除五、六、七三个月内新浆厘税准作七折报捐外，其余皆以实银填票，不准折收。邻省之土过境及落地，均收银十两。大张示谕，俾众咸知。自是，积弊渐少，而皖北种植罂粟岁复增多，南路川、云、贵土经过，亦较盛于前，收数遂有起色。二十五年，部议照各省原收厘税数目加收三成，因将行厘照加六两，落地税加三两，外省过境之土，照章减半核加。二十六年，经巡抚王之春奏明专款存储备拨，而未报明实收数目。三十年，创办土膏统捐，原定八省，三十二年合直隶等十省为十八省。特命户部侍郎柯逢时驻鄂管理，将下游应收川、云、贵土厘税，概于鄂局收足，仍照各省原收数目拨还，计拨还皖省银五万两，皖省土产仍由皖局自收。三十二年改为户部统税，每百斤完税银一百两，经费银十五两。一税之后，听其所之，各省土卡概令裁撤，由柯大臣派员分赴各省设局稽征。苏、皖两省派安徽候补道童祥熊总其事，拨还皖省土厘税银七万五千两，连前拨之五万两，共银十二万五千两，定为岁额，归皖支用。而皖省于三十一年实征银十九万两有奇，川、云、贵土拨款在外。叠请加拨，部议未准。而岁额十（三）［二］万五千两内，犹须除去开支五万余两，故厘局近年进款统计表于此项额税仅列银七万两。据《土药局暨厘局卷》。 
　　按，土药一项，本于百货厘金之外另设专局办理，及改隶藩司，虽仍有专局之名，皆厘金局员兼办，实与一局无异。三十二年土卡既裁，专局亦撤，每年额税即由厘局收存备拨，故不另立一门。附志。 
　　瓷器统捐瓷器厘捐，向列百货之内。光绪三十年以瓷船联帮而来，常有恃众闯卡情事，由瓷业商董创设公所，禀准减折完厘，取具瓷船连环保结，不再抗扰。三十二年十一月，复由商董请办瓷器统捐，省局以江苏、江西等省近办各项统捐颇著成效，据情详经巡抚恩铭批准试办。其办法系就望江县之华阳镇设一瓷器统捐局，统收沿江华阳、盐河、大通三卡瓷厘，并于安庆、大通各设查验分卡一处，按照向章定为七折。瓷船初入皖境，核明三卡共应完厘若干，即在华阳局一次收足，填给三联运票，经行长江三卡以内，概不重征。当经刊发戳记，交董承办，通年收钱约计五万数千串，准扣十成之一为局用开支。三十四年改为官督商办，特委专员驻局经理，仍属试办，未为定案。据《省局瓷器统捐卷》。 
　　按，此项捐款系按三股均分，仍作华阳、盐河、大通三卡收数，以抵比较，故后列进款统计表无此名目。附志。 
　　牙税军务未平之时，皖省行户由巡抚衙门颁给执照，准其充牙。咸丰十一年，江督曾国藩饬设牙厘总局，谕令各牙行捐领部照，按照《江西章程》递减捐数，江西上上则捐银五百两，上则三百两，中则二百两，下则百两。上上则捐银三百两，只盐行一项。上则二百两，中则一百两，下则钱一百串，每年纳帖税自银三两以下递减有差。上上则税银三两，上则一两五钱，中则七钱五分，下则四钱五分。领帖之人身故其子接充者，减半捐换，不捐换者，缴销故帖，朦充及私充、朋充俱有罚。光绪二十八年，筹议公所以经纪牙行无力领帖而弊混滋多，因刊发执照，定章从宽，令无帖之户照章捐领，一年一换，以助赔款。虽声明有力，牙户不得避重就轻，而领帖者日少。现计每年仅收捐银数百两，税银一千五六百两。据《省局牙帖及筹议牙捐卷》。 
　　按，牙帖办法本与货厘不同，而同隶一局。部帖既由厘局发给，每年牙税亦由各厘卡就近收解，同为厘局进款，故总局名目向以牙、厘并称，因不另立一门。附志。 
　　
　　一级目录：度支科·卷三十二·厘金三 
　　二级目录： 
　　卷三十二厘金三 
　　米捐芜湖设立米捐局一所，抽收军饷、偿款两捐。皖省出产米为大宗，光绪二十一年，署江督张之洞奏设米厘局于芜湖，抽收江苏下游大胜关、大河口、泗源沟三卡。厘金。二十六年六月，巡抚王之春因练兵需饷援案，奏请抽收芜湖落地米厘，查照江宁办法，以一百五十斤为一石，每石捐漕平银三分三厘。二十七年七月，因饷绌加捐一分，合原有功德捐一厘，统收四分四厘。凭新关查验米数，按斤核扣，先缴此项落地厘捐，然后再给新关收清米税号单，放行出口。所捐之数，初由芜湖关道代收，二十七年九月，改归芜湖商务局经收。是年，和议成，皖省岁派偿款银一百万两，多方筹集，仍不足数。二十八年十月，巡抚聂缉规奏明创收筹议项下米捐，每石银一钱，专供偿款及办理新政之用。初亦由芜湖关道代收，二十九年六月，因华商串同洋商来芜办米，照约纳税，不肯完捐，复经妥议改章，派委道员设立专局，将商务局所收四分四厘捐、关道所收一钱捐归并米捐总局征收，责成米业三帮公同具结，代扣代缴。是年九月，各商以捐重乞减，经巡抚诚勋批准，将筹议一钱捐款减为七折，实收银七分，军饷项下以四分四厘为定数，原有之功德捐一厘，分拨地方各项善举功用。巡警马路工程捐二厘二毫，统归另捐。以上捐款属之军饷项下者，按月解交省城支应局充饷，属之筹议项下者，按月解赴省城筹议公所凑拨。此芜湖米捐历年始末情形也。三十一年十月，江督周馥电奏请弛禁谷米出口，经户部议复，此次电奏"仿照芜湖成案，带缴义捐，宁苏各半"等语，以江、皖各另抽一钱四分四厘言之，是每石合捐银二钱八分八厘，各该省义捐，嗣后以银一钱提解部库，四分四厘留充该省公用。经巡抚诚勋详晰复奏，皖省米厘系供饷需、偿款各用，无从提解，并陈明"义捐"二字，皖省本无此名目。三十二年四月，户部具奏："江海各口出入米数，应切实稽查，仍拟酌提米捐解部。"又经巡抚恩铭复奏仍恳免提各在案。兹将开办米捐以来各年收数列表如左。据支应局筹议公所各卷。 
　　芜湖米捐局历年捐收银数表 
　　单位一厘 
　　年份军饷筹议总数光绪二十六年二十七年二十八年二十九年三十年三十一年三十二年三十三年三十四年统计 
　　附录：巡抚诚勋奏米捐专供饷需、偿款折原奏内称，窃准户部咨议复两江督臣周馥等电奏请弛禁谷米出口一折，光绪三十一年十月二十三日具奏，奉旨："依议。钦此。"原奏内开，此次电奏"仿照芜镇成案，带缴义捐，宁、苏各半"等语，以江、皖各另抽一钱四分四厘言之，是每石合捐银二钱八分八厘，各该省义捐，嗣后以银一钱提解部库，四分四厘留充该省公用，垂为定章，并不准另立名目，格外加收，等因，咨行到皖。伏查江、宁于芜湖创设米捐局事，在光绪二十一年，其时，皖省并未抽收，嗣于二十六年六月，因增兵筹饷，始派候补道郑炳勋赴芜创捐落地米厘，每石银三分三厘。二十七年七月，又因饷源日绌，续派候补知府许鼎霖赴芜议加米捐一分，均归支应局防军饷项支拨。又，米行原有功德捐一厘，由芜湖分拨育婴堂等处，此旧收共四分四厘，为皖省第一次米捐也。二十七年，皖省奉派偿款银一百万两，设立筹议公所，凑集各捐，复饬加米捐每石银一钱，于二十八年十月试办，此续收之一钱，为皖省第二次米捐也。迨二十九年九月，米商以捐重碍销，恳求减轻，由芜湖捐局详经批准，将筹议公所每石捐银一钱减为七分，支应局以四分四厘定数，原有之功德捐一厘，饬归另捐，芜湖巡警马路工程捐二厘二毫，亦归另捐。总之，支应局收四分四厘，筹议公所则由一钱改为七分，此现收米捐之实在情形也。"义捐"二字，皖省本无此名目，其支应局所收为军饷捐，筹议公所所收为偿款捐，若芜湖巡警马路工程，皆为新政捐，均不得谓之义捐，惟功德一厘，系归芜湖育婴堂等处应用，亦无义捐之名，且与一钱四分四厘之数大相悬殊。部臣或以"芜镇"二字相连，遂因镇江义捐而疑及芜湖亦有此捐，因镇江之义捐一钱四分四厘而疑及芜湖亦有一钱四分四厘之义捐，殊不知镇江于关税外创收平粜义捐，援仿芜湖之米捐一钱四分四厘以定镇江捐数，非芜湖亦有一钱四分四厘之义捐也。至"带缴"二字，乃谓平粜义捐一项，于镇关正税之外带缴，犹芜湖于关税外带缴军饷、偿款捐，并非米厘与义捐，芜湖分项兼收也。芜湖之一钱四分四厘供军饷、偿款之用，犹镇江之一钱四分四厘供平粜之用。芜湖续收之每石一钱，前抚臣聂缉规曾经奏明，除凑抵偿款外，并须供新政之用。现自减为七分以后，加以此外所收筹议项下捐款又值银贵钱贱，收钱换银，暗耗不赀，而芜湖中学堂、京师皖学堂、武备练军各经费复均须取给于此，应解偿款已虑不敷。至支应局，军饷、米捐仅有四分四厘，目前改练新军，加重饷糈，添购军装、器械一切费用，较从前何止倍蓰，亟须添筹款项。皖省著名贫瘠，库款异常支绌，罗掘已穷，军饷、偿款全恃米捐稍资挹注，若于此项每石提银一钱解部，则来源立竭，于皖省大局关系非轻。况部奏专提义捐，今既无义捐可提，自属无从遵办。据督办筹议公所支应总局司道会详请奏前来，理合恭折沥陈，等因。于三十二年三月初五日奉朱批："户部知道。钦此。" 
　　又，巡抚恩铭奏查明米捐数目分拨情形，仍恳免其提解折原奏内称，窃查户部议复米禁展限案内，以芜湖出口米粮，带缴江、皖义捐，嗣后以一钱提解部库，等因，当经前抚臣诚勋查明，皖省并无义捐名目，抽收芜湖米捐，系供军饷、偿款各用，无从提解，具折奏明在案。嗣准户部咨江海各口出入米数，应行切实稽查，仍拟酌提米捐解部。于光绪三十二年四月十四日具奏，奉旨："知道了。钦此。"钦遵抄奏，咨行到皖。又经臣分饬各司道局所查明，妥议，去后兹据办理支应总局筹议公所布政使冯煦、按察使陈启泰、署安庐滁和道石镇暨委管芜湖关税务徽宁池太广道冯汝骙先后具详请奏前来，臣复加查核。如户部原奏以诚勋复奏米捐需用无从提解折内声明"旧收、续收每石共银一钱四分四厘"一节，查皖省所收芜湖米捐，除功德捐每石银一厘，马路工程捐每石银二厘二毫均归芜湖就地拨用外，所有解省之款，实始于光绪二十六年，因增兵筹饷，每石收捐银三分三厘，嗣又加银一分一厘，是为四分四厘。迨二十七年，复因筹还偿款，每石捐银一钱，于二十八年十月开办，于是有一钱四分四厘之数。然续捐之一钱，行之未久，即据米商以捐重碍销，禀求减免。经诚勋批准，每石减收银三分，仍收银七分，合之原捐四分四厘，共银一钱一分四厘。诚勋前折内业已声明，此皖省现收芜湖米捐实只一钱一分四厘，并无一钱四分四厘之实在情形也。又，户部原奏以诚勋筹办垦牧树艺折内所称"芜湖一埠，岁约出口米四五百万石，姑以一钱四分四厘计之，皖省岁入米捐甚巨"一节，查诚勋前折所叙四五百万担之数，系就芜湖关月报数目约略言之。近年出口米粮较旺，尚有不止此数者，但年岁之丰歉无定，贩运之畅滞靡常，势难据以为准。即如本年湘、鄂各省因实办赈，委员来皖买米，均经奏准免收税厘。入夏以来，雨水过多，江淮并涨，低区田地多被漫淹，秋成已有歉象，是本年收数多寡即无把握。且芜湖关月报出口米数，系照关章以一百斤为一石，而所收捐款，向以市斛以一百五十斤为一石，如该关运出三百万石米，省城只收二百万石之捐，今即就旺年歉岁酌中，约计作为每年出口五百万石，实收捐款只三百三十万石上下，每石一钱一分四厘，不过三十余万两而极。部臣以石计捐，而未知出口之石数与收捐之石数既有关章市斛之不同，又每石仍以一钱四分四厘核计，致疑皖省米捐岁入甚巨，其实所差甚多。此芜湖出口米粮多寡无定，并实收捐款视该关月报出口之数仅得三分之二之实在情形也。又如户部原奏"以各省所收米捐虽未能遽以一钱解部，务须酌量提解"一节，查皖省现收米捐，每石一钱一分四厘内，系四分四厘归支应局凑集军饷，七分归筹议公所凑付偿款。以军饷言，皖省本非充裕，自设督练公所，改编两标六营，需饷已较前增巨。臣到任后，复遵练兵处颁行陆军章制，大加整顿，将各标客籍兵丁一律挑出，另编巡防军四旗以备缓急征调之用，其余土著兵丁则并为一标，再另办征兵一标，以足两标原数。一面建造营房，购置军装、器具，其马、炮、工、辎留各队，并拟陆续筹办。曾经奏明在案。需饷浩繁，尚无的款，方在督饬藩司设法筹画，容俟另案奏明办理。以偿款言，皖省每年奉派关平银一百万两，当时特设筹议公所举办各捐，几于搜括靡遗，仍苦未能足数。迨加收米捐一钱，始得勉敷凑解，乃未几，即减收三分，原办各捐中之迹涉苛细者，次第停收。近年又值钱价日平，原收钱款之捐，易银报解，暗耗又不下四分之一。而偿款以外各项新政所需又无别款供支，亦不能不取给于此。入项则有减无增，出项则有增无减，势难持久，贻误堪虞。似此军饷、偿款同一拮据，若再将原有之米捐酌提解部，正不必其多也，即使少提若干，而提出一分之捐，即少一分之用，实于军饷、偿款关系匪轻。此皖省所收米捐抵支要用，有绌无盈，碍难提解实在情形也。臣细绎部奏，似部臣之意在稽查江海各口出入米数，以防偷漏出洋。至于酌提米捐外省为难情形，早为部臣所深悉，特欲以此核米数耳。芜湖出口米粮，向由该关按月开报，现又奉部奏，令两江督臣于每岁年终汇总奏报，似芜湖米数出口稽核已周。皖省本系著名瘠区，值此新政方兴，用繁款绌，异乎寻常，相应仰恳天恩，准将原收米捐免其提解部库，俾济要需，事关皖省大局，不敢不披沥直陈。除咨明户部外，所有查明皖省实收芜湖米捐数目及分拨军饷、偿款情形，仍恳免其提解缘由，谨恭折具奏，等因。于光绪三十二年九月初一日奉朱批："户部知道。钦此。" 
　　
　　一级目录：度支科·卷三十三·杂税一 
　　二级目录： 
　　卷三十三杂税一 
　　田房契税顺治四年定例，凡买卖田地、房屋，必用契尾，每两输银三分有奇。契价银一两，完税正银三分，耗银三厘。康熙十六年，题准增各省契税。皖省州县，自五百两至百两不等，惟霍山、临淮、五河、怀远、定远、灵璧、虹县等处无定额。临淮、虹县，均旧县名。四十三年，复准田房税契用司颁契尾。立簿颁发州县，令填征收实数，按季造册，呈司报部查核。雍正六年，河南总督田文镜请饬各省布政司印发契纸、契根给各州县。存契根于官，以契纸发各纸铺，听民购用立契，俟过户纳税之时，令买主照契填入契根，各用州县之印，将契纸仍发纳户收执，契根于解税时解司核对。典业亦如卖契例，地方官能报出税银至千两以上者，交部分别议叙，得旨准行。十三年十二月初六日，奉上谕停止。自是，契纸、契根之法不行，典业不复投税，地方官收税多者亦停其议叙。乾隆元年，定民间置产投税仍照旧例行使，契尾由布政司给属，粘连民契之后，钤印给执。十三年奏准令布政司多颁契尾，编列字号于骑缝处，盖印发各州县，俟民间投税之时填注业户姓名、契价税银各数，一存州县备案，一随季册送司查核。如有不请粘契尾者，经人首报，即照漏税例办理。光绪二十九年十月，奉旨派筹练军经费，以整顿契税为筹款之一端，由司详准，自三十年春季为始，每两加征正银三分，耗银三厘。连前共收六分六厘。三十二年，巡抚冯煦在藩司任内，以税收不旺由于隐匿之多，详准不用契尾，仿照湖南三联官契纸办法，左曰契纸，中曰缴验，右曰存根，末行各刊年月，骑缝处钤盖司印，发各州县具领。州县领到之后，设立总簿，挨号登志。另立循环簿并契纸，分发各团、绅、保领存，听民购用。绅、保姓名及承领号数、年月，载明总簿。民间购用若干，由团、绅将业户姓名、契纸号数及何项产业，系典系卖详细填注循环簿，按月缴官查验。置产人限一月内赍契投税。如有交割不清，准予加展，至迟不得逾三个月。由地方官将姓名、产业、坐落及契价、税银数目填写于缴验、存根及各骑缝处，并于契内及骑缝处加盖印信，将契纸仍交业户收执，缴验随税银并另造季册解司，以凭核对，存根留署备查，逾限不行投税，地方官即按簿查追。税则仍照定章每两六分六厘，另收契纸费银每张一钱。以五分为经手绅保伙食纸笔等费，五分解司，为司中刊刻、刷印及辛工饭食之需。向来征收浮费，一律裁革。惟无论典卖，均须投税，典业期限未满即行赎回者，由赎产人认还受典人税银一半。如有隐漏并图免图减等弊及仍用白纸书契者，查出重罚。以前白契，无论年月远近，准即投税，仍粘契尾，三十二年年底截止。教堂置产另刊契纸，发交州县备用，并饬将有无购取逐月报查。兹计三十三年共收各属税银一十七万二千四百一两七钱三分八厘，耗银一万七千一百三十九两四分六厘。据省志及《藩司光绪三十四年查办三十三年奏销册》。 
　　查随征耗银均按正银加收十分之一，惟正银尾数以厘计者亦加耗一厘，故两数不能适合。至徽属歙、黟两县，此项耗银作七五折收，休、绩两县均作八折，尤与他处不同。又，查藩册，望江县契税之后列有芦洲税，额征银二两有奇，本与契税不同，而相沿已久，故兵燹后虽未启征，亦未便删去。附志。 
　　牛 猪 税牛马猪羊等税，省志载每两税银三分，岁无定额。同治元年，牙厘总局以厘、税并举，民力不逮，详准从缓启征，嗣有安庆府属之桐城，凤阳府属之宿州、灵璧，颍州府属之阜阳、亳州、太和、涡阳等州县，陆续报征银千数百两至十数两不等。光绪三十三年，共征正银一千八百六十八两九钱三分一厘，耗银一百八十六两八钱九分。其余各州县停征如故。据省志及局卷并《司署奏销册》。 
　　花 布 税税则每两三分，亦见省志。自设厘卡以后，并由司道详准，从缓启征。近惟凤阳府属之灵璧、颍州府属之阜阳二县报征有案，而数亦微末，光绪三十三年共收正银三十九两四钱七分六厘，耗银三两九钱四分七厘，余仍停征如故。据同前。商税皖省惟庐州府属之合肥、庐江、巢县，六安州及所属之霍山县，向有商税额征银两合肥额征银一十四两九钱九分二厘，庐江九两七钱七分，巢县二两七钱三分，六安九十四两三分，霍山三十六两一钱三分。耗银均按加一随征。归牙行铺户完纳，汇入花布项下造报。兵燹后，花布停征，始于奏销册内另列专款，而庐、巢、六、霍等处仍未启征，惟合肥一县报称："前因商民逃散未归，应征银两未能足数，饬于新捐牙户名下摊征，以符原额。"光绪三十三年，计合肥县报征正、耗共银一十六两四钱九分一厘，余仍停征如故。据《司册》。 
　　船税省志载："歙县街口司巡检，额征船税银九百六十两有奇，每季以二百两归入地丁项下造报，以赢余四十两有奇列作杂税款项。专就赢余核计，岁应征银一百六十余两。"查光绪三十一年藩署册载："歙县报征街口司船税银八十六两八钱九分，随征七五折耗银并扣存公费耗银一十三两二钱六分七厘。"盖兵燹后已不及原额。省志又载："和州裕溪司征船税银一百八两五钱二分七厘。"藩册称："裕溪茅篷船税，未经收解，无从造报。"则并未启征也。兹计三十三年收街口税正银八十七两一钱九分，耗银一十三两二钱八分九厘，裕溪司停征如故。据省志及《司册》。 
　　牙帖原额税皖省额设牙行一万三千四百三十九户，额征税银八千三百两五钱一分四厘。又，长淮卫每年额征牙税银四十两一钱。军兴之后，牙户逃散，旧帖无存。嗣有复业之户，由巡抚颁给执照，准其充牙。咸丰十一年，设立牙厘总局，江督曾国藩饬议捐章，谕令各牙户纳捐领帖，捐银、税银概由牙厘总局及各厘卡经收，解充军饷。捐章、税则并详厘金门牙税项下。各属原定额税均已停征，惟宿州、灵璧、涡阳、英山四州县以附近无厘卡，仍由地方官收税解司。岁收若干，以牙帖之多寡为衡，并无定额。兹计光绪三十三年共收四州县帖税正银五百三十九两六钱，耗银五十三两九钱六分。据省志及司局卷册。 
　　茶税皖省原额岁销六万九千九百八十引，增一万七千一百引，又余引一万五千一百引，分发产茶之潜山、太湖、歙县、休宁、宣城、宁国、太平、贵池、青阳、铜陵、建德、芜湖、六安、霍山、广德、建平十七州县。凡有客商入山制茶，不论粗细，每担给一引，每引征纸价银三厘三毫。其征收茶课，于经过各关照则验引征收，汇入关税项下报部。又，歙县街口司有每年茶牙完纳茶税银四钱三分二厘，汇归地丁奏报。商人行销官引，一道照茶百斤计数。不及引者，官给由单，以奇零引论。雍正十年，歙、黟、休宁、宁国、建德、霍山六县茶引不敷，增一万八千三百八十引，续增六安、霍山、黟县、建德、宁国五州县一万五千五百引。怀宁、桐城、宿松、望江、南陵、泾县、旌德、石埭、东流、当涂十县地不产茶，开除八千九百引。十三年，以六安、歙县、休宁、霍山四州县额引不敷，颁余引一万道。同额引发储布政司库，遇有动用，按数给发。是时，皖南、北茶并不分别办理。乾隆三十二、三十八两年，黟县共增引二千五百道。四十年，婺源县增颁余引二千六百道。嘉庆三年，徽属黟县、池属建德县复增引一万二千道。至是，始有区别，仍统归布政司管理。兵燹后，创设厘局，茶税未有定章。同治元年，江督曾国藩颁发《章程》，每茶一百二十斤为一引，每引缴正银三钱，公费银三分，捐银八钱，厘银九钱五分，给发三联引票及捐票、厘票。捐项银两准照筹饷例请奖。二年，每引加捐银四钱。五年，署江督李鸿章裁去引、捐、厘各票，改用落地税票，以归简便。每引共完银二两四钱八分，内划出一两二钱仍作捐项请奖。现在，皖南引税暨厘捐仍归江督主政，惟六安等处茶厘向由皖北牙厘局兼辖，嗣改由省局派员经理。《章程》原委，详厘金门茶厘项下。此项引税归并茶厘之内，向未专款造报，故收数未详。据省志及局卷。 
　　附：鱼税 
　　查滨水州县有渔课者，均于田赋门杂办钱粮项下登载。此项鱼税，据《藩署杂税奏销册》载，凤阳府属凤台县额征正银一十二两，耗银一两二钱，泗州额征正银一十八两，耗银一两八钱。又，所属五河县额征正银八两，耗银八钱。兵燹后，均未启征。附志。 
　　
　　一级目录：度支科·卷三十四·杂税二 
　　二级目录： 
　　卷三十四杂税二 
　　当税皖省现设当铺一百一十三座，岁征当税正银五千六百五十两，耗银五百四十五两五钱。 
　　《户部则例》内载各省民间开设典当，呈明地方官，转详布政司，请帖按年纳税，于奏销时汇册报部。其有无力停止者，缴帖免税。皖省当税每年每座完正银五两，耗银七厘五毫、八厘一分不等。承平时，原设当铺七百九十六座，额税正银三千九百八十两，耗银三百七十四两八钱七分五厘。兵燹被扰，闭歇无存，无从启征。光绪十一年，御史汪鉴请将当商帖税一律征课，户部以无故增课，未便准行。惟各省当税或全不报部，或仅报税数而无当座，或兼报当座而征收仍有欠完，或随同杂税造报，并不分晰款目，办理殊未核实。请旨通饬各省将军督抚转饬所属州县，查明城镇市集各有当铺若干座，某某字号，每年各应完税银若干，通省共有若干座，共应收税银若干。自光绪十二年起，按年于办理奏销时随地丁清册另造当税一册报部，即声明税银全数于奏销前清完，仍照章报拨动用，不得任令属库存留，亦不得于奏销时仍令各州县有欠完银款。如有欠完之数，即责令该州县赔补，并照不作分数杂税欠解例分别开参。自是，各省照例征收，按年于奏销时另册报部，皖省当商亦陆续开设。十四年，因河工需款，户部奏令各省每当商一座缴银一百两，作为预完二十年当税。各省共预缴银七十余万两。二十年，因海防筹饷，复由户部奏令各省当商于额税外每座捐银二百两。各省共缴捐银三十余万两。二十三年，户部以各省当税岁仅五两，贵州、奉天两省尤止三两及二两五钱，税额太轻，请一律加收。奏称："度支奇绌，银行、铁路在在均须部筹，即归还洋债要需，实已挪无可挪，借难再借。虽核扣中外俸廉，裁汰各营兵勇，加抽土药厘税，提扣放款减平，究竟每年腾出的款若干，尚难预料。惟查各省典当，以光绪十四年座数计之，约共七千数百余座，获利较厚，税额独轻。拟自本年为始，每座纳税银五十两，岁可征银三十余万两。由州县查明现在座数，详晰造册，税银照征足额缴解藩司汇总，专案随册奏咨，听候部拨。不计外省截留，其有光绪十四年已预缴二十年税银者，准自本年起按数分年扣除，向系税银五两者，除去预缴五两，补缴四十五两。三两及二两五钱，准此类推。俟预缴年限届满，仍照五十两征收。光绪十四年以后报部及新开者，即自本年为始，照新定税额全收。从前各商领帖、换牌，藩司道库及州县衙门均有使费，地方官吏年节亦有陋规，概行禁革，以恤商艰。"奉旨"依议。钦此。"自是，各省当税以每座每年完银五十两为定额，均依奏销期限全完，不准列欠。但计当座若干，即可知税银之数。随征耗银以加一者居多，间有八折、七五折者，沿旧例也。并将各属原设、现设当座列表如左。据司卷。皖省各属当座表 
　　原设现设原设现设安庆府属怀宁县桐城县潜山县太湖县宿松县望江县无徽州府属歙县休宁县婺源县无祁门县黟县绩溪县宁国府属宣城县宁国县泾县太平县无旌德县无南陵县池州府属贵池县青阳县铜陵县石埭县无建德县东流县太平府属当涂县芜湖县繁昌县庐州府属合肥县庐江县舒城县无为州巢县凤阳府属凤阳县无怀远县无定远县寿州凤台县无宿州灵璧县无颍州府属阜阳县颍上县无霍邱县无亳州涡阳县无无太和县蒙城县无广德州并属广德州建平县滁州并属滁州全椒县来安县无和州并属和州含山县续表 
　　六安州并属六安州英山县无霍山县无泗州并属泗州无盱眙县无天长县无五河县统计原设 现设  
　　按，当税一项，向皆随同杂税造报，省志亦与商、牙税并列，以类相从体例应尔。近年专款报部，不复汇入杂税总册，税额增加之后，尤与他项贴税轻重不同，因仿奏销册办法，另分一卷，以示区别。附志。 
　　
　　一级目录：度支科·卷三十五·筹议 
　　二级目录： 
　　卷三十五筹议 
　　光绪二十七年和议成，皖省派筹赔款，岁解关平银一百万两。 
　　拳匪之乱，各国赔款由全权大臣议定关平银四万［万］五千万两，分三十九年清偿，加以利息，总共本利银九万［万］八千二百二十三万八千一百五十两，每年应偿二千余万及三千万两不等，另有允缓半年付利息银九百万两，分三年带交。订定是年十一月二十二日西历一九零二年正月初一日。为第一次付款之期。行在户部以款巨期迫，拟裁各款如虎神、骁骑、护军等营津贴之类，岁可省银三百余万两，拟增各款如房间捐输、按粮捐输之类，谓约略估计当有一千数百万两。又虑各省情形不同，不能逐款增办，即办亦缓不济急，爰就每年二千二百万两核计，于各省关提出数款，又提有漕省分循案报部漕折一项，共得三百余万两。全部备拨，尚欠银一千八百余万两，摊派各省分筹。奏奉（俞）［谕］旨，皖省遂奉派此数。巡抚王之春饬就藩司署内设立筹议公所，专任筹款事宜，由司、道会督办理。此二十七年九月事也。时两江总督刘坤一、两湖总督张之洞会同东南各督抚暨安徽巡抚联衔电请行在军机处代奏，谓洋货足抽五，免税之货完税，常关归税司兼办，全、漕、改、折四款，统计增收、裁省，共得五百五十万。就每年派款一千八百万计之，已得三成有奇。请将各省赔款减免三成，并请上半年止解二成，下半年解五成，以纾民力。已奉旨准行矣，旋改为按月付款，照七成之数分十二次匀解。复经全权电奏：赔款仍应按照公约，每月筹拨足数，不能核减三成。奉旨通饬照办。以上钦奉谕旨及迭次部咨，均见《筹议公所开办原卷》。二十八年五月，巡抚聂缉规奏请改拨二成，亦经部驳未允，而所筹之官捐及房铺、烟膏、酒单、肉案、丁漕、牙典等捐，收不敷解，因有奏办芜湖米捐之举。盐斤加价、茶厘加成，本由部咨通行办理，而皖省均有续、增之案，因随各捐办法分叙于后。烟膏、肉案，逾年即停，无庸专列。泗州查丈湖滩，于光绪三十一年举办所缴地价归入赔款，岁无定数，其顷亩多少及升科事宜，应隶田赋，故不备书。 
　　官捐即酌提州县暨厘金赢余 
　　皖省州县暨各厘卡于光绪二十三、二十五等年均有酌提赢余之案。此次部咨复有"地丁收钱酌提赢余"一条，因按缺分肥瘠定提款多寡。即自二十七年十月为始，按季分解，仍饬照实征之数，均匀摊派。倘遇交卸而所解之数溢于所征，准将垫解之数列入交代，与后任抵算。或征数溢于解数，亦须补交后任，以昭平允。综计六十州县每年共提银七万八千两。其厘卡提款，由省城及淮北两总局核定数目，自二十八年正月为始，按月分摊，解由两总局汇解，计中、南两路每年共提银九千两，北路总局及各卡每年共提银一万四千五百两。茶厘提款三千两在内。合计州县暨厘金局、卡每年提款十万一千五百两，统称官捐。列表如左。 
　　酌提六十州县赢余表 
　　单位一两下同 
　　银数银数银数安庆府属怀宁桐城潜山太湖宿松望江徽州府属歙休宁婺源祁门黟绩溪宁国府属宣城宁国泾太平旌德南陵池州府属贵池青阳铜陵石埭建德东流太平府属当涂芜湖繁昌庐州府属合肥庐江舒城无为巢凤阳府属凤阳怀远定远寿州凤台宿州灵璧颍州府属阜阳颍上霍邱亳州涡阳太和蒙城广德州并属广德建平滁州并属滁州来安全椒和州并属和州含山六安州并属六安英山霍山泗州并属泗州盱眙天长五河统计酌提厘金局卡赢余表 
　　中路银数南路银数北路银数茶厘银数盐河屯溪总局麻埠总局枞阳街口五河霍山罗昌河太白合肥七里河荻港倒湖迎河集八里滩华阳定埠界首集黄栗杪石牌湾址六安流波运漕东门渡两河口与儿街和州乌溪三里湾舞旗河凤凰颈三埠管颍上管家渡巢县马头三河尖毛坦厂三河定远诸佛庵大通天长孙家沟三流集霍山金家寨统计  
　　查中路尚有中梅河一卡，北路尚有洪河口一卡，因收数不旺，请免请缓，故未列入。其余官捐如凤阳关道，自光绪二十九年癸卯届为始，岁解节省公费银一万两，洎关税短收，部议于此款内拨补缺额，由是岁无定数。又，铜陵县知县王佑曾除提款外，于二十八年另捐银二千两，附志于此。右据《筹议公所官捐卷》。 
　　房租捐 
　　房间捐输，经户部奏准试行。咨称："广东开办在先，而未详办法。皖省鉴于前代间架税之失，但就城市集镇房屋之有租金者，按其岁入之租抽取一月，摊分四季，于四仲月由房客代缴。房主自开铺面，亦令估定租价，一律抽取，闰月不计。本人住宅无捐，乡间小有买卖不成市集者亦予宽免。"统计此款，自光绪二十八年为始，岁收银八万余两。三十年，署江督周馥谕免小户房捐，遂将月租不及千钱者概予豁免，约计减收银二万两。右据《筹议公所房捐卷》。 
　　铺捐 
　　御史瑞璐奏请抽收铺捐。每铺面一区，月捐以二十两至三［十］五两为率，非皖省商力所能胜。皖省向办《门厘章程》："铺户每日售钱若干，照二分抽取。"亦未通行。兹依原奏定为月捐，酌减其数，分为六则：上则月捐制钱四千文，上次三千，中则二千，中次一千五百，下则一千，下下五百。乡市不能备上则者，听小贸零摊日售钱不及千文及店铺另认专业捐款者，如典铺已认典捐，酒店已领酒单之类。概行免捐。钱庄另分三则：上则月捐银十两，中则八两，下则六两。票号照钱庄上则略为加增，每月捐银十五两。其余小钱店仍照他项铺店分则办理，由地方官督同商董查明，按月收解，遇闰照收。计自光绪二十八年正月为始，银钱合并，岁收银十万两有奇。右据《筹议公所铺捐卷》。 
　　酒捐 
　　户部奏准酒税加成，系税行商而未及酿户、卖户。皖省酌定上中下三则捐章，刊发单照，无论自酿、贩卖，概令按照生意大小纳捐领单。上则岁捐银三十两，中则二十两，下则十两。将单照发给各州县查明填给，以便就近承领，一年一换，闭歇者缴销，新开之户非有单照不准酿卖。向来委查烧锅陋规，概予裁革。如遇岁歉有妨民食，准由地方官请禁烧锅，免缴捐款。计自光绪二十八年为始，岁收酒捐银二万两上下。右据《筹议公所酒捐卷》。 
　　丁漕加捐 
　　皖省岁征丁漕，曾于光绪二十三年就原定之数各减收钱一百文，经巡抚邓华熙奏咨有案。此次户部奏明按粮捐输，广东业已创办，浙江、江西又皆踵行，因即仿照办理。每征地丁银一两，漕米一石，各复旧价钱一百文，再加捐钱二百文，共计各加收钱三百文，谓之丁漕加捐。不分民、卫，凡属入丁，计考钱粮一律照办，由州县于启征时随同正赋带收，每户收捐若干，载明串票。其有只收二百文者，以怀宁、祁门、五河、凤阳、灵璧、定远等县，于前次减价百文案内，并未减收故也。核计此款自二十八年为始，各州县易银批解，岁可收银三十万两有奇。洎铜元盛行、银价骤贵前，以制钱千文易银八钱，至三十一年仅易六钱，盖已耗四分之一矣。右据《筹议公所丁漕加捐卷》。
  </div>
  <div class="pagination">
   <a href="皖政辑要_page25.html">
    上一页
   </a>
   <span>
    ...
   </span>
   <a href="皖政辑要_page21.html">
    21
   </a>
   <a href="皖政辑要_page22.html">
    22
   </a>
   <a href="皖政辑要_page23.html">
    23
   </a>
   <a href="皖政辑要_page24.html">
    24
   </a>
   <a href="皖政辑要_page25.html">
    25
   </a>
   <span class="current-page">
    26
   </span>
   <a href="皖政辑要_page27.html">
    27
   </a>
   <a href="皖政辑要_page28.html">
    28
   </a>
   <a href="皖政辑要_page29.html">
    29
   </a>
   <a href="皖政辑要_page30.html">
    30
   </a>
   <a href="皖政辑要_page31.html">
    31
   </a>
   <span>
    ...
   </span>
   <a href="皖政辑要_page27.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
