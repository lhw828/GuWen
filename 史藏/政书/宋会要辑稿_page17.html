<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 17 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 17 页/共 1125 页</h1>
    <div class="content">随行。又宗室殿直士王舂言：乞迎侍母刘氏，将带弟士刚随行赴任指教。」并从之。 
六月二十六日，大宗正司言：「右武卫大将军、康州团练使叔盎，屡尝唐突，皆蒙放罪，显无畏惮，乞赐施行。」诏叔盎特展一年磨勘。 
二年正月十日，诏宗子服属疏远者得补外官。 
四月二十六日，三省言：「外庭臣寮至节度使即无磨勘改转之法，宗室节度使亦未有体例。」诏宗室至节度使更不磨勘，候实及十年，具名取旨。 
五月二十二日，诏：「孤遗宗室非袒免亲外，如父祖俱亡，无官俸贫门卦者，委大宗正司及所在官司体访验实以闻，仍令户部计口支钱米。女已嫁即除之。」 
三年二月二日，诏：「袒免外两世亲，除已有计口给钱米指挥外，其间外任孤遗，别无依倚者，与量破舍屋居住，或给赁钱。令礼部立法以闻。」 
十四日，诏：「宗室初参选，合入监当，许添差充诸州及万户以上县监当，任满不差人，并支驿券，仍并许指射。」 
三月十六日，诏罢别考校祖宗袒免就试法。 
四月二十六日，诏宗室嫁娶依旧制大宗正司勘验。 
九月十七日，大宗正司言：「内臣出入宫掖，若与宗室联姻，非便。欲乞宗室不得与内臣之家为亲。」从之。 
五年九月二日，户部言：「请令大宗正司具合请生日支赐宗室及宗室女职位、名称，并系所生月日，及合给支赐条例，关太府寺。」从之。 
七年正月十三日，诏：「宗室袒免亲参选，常许不拘名 
     
次路分陈乞指名差遣。非袒免亲除初参选依条添差外，更许不拘名次路分陈乞指名差遣一次，并替任、满阙、初任并与监当。须职事干集，操守修饬，有监司或〔尊〕长同罪保明，与亲民。内选人与录事参军即别有县令举主二员，内一员职司，仍通注县令。其无保明者，并依外官条例。」从尚书省所请也。 
五月七日，诏宗室初关升亲民资序人注监当，其请给并视诸路监押。 
六月二十四日，诏诸宗室朝陵、上坟者，毋得携戏玩之具随行。 
七月二十九日，大宗正司言：「宗室分异，自来未有着令。今相度，欲乞除缌麻以上不许析居外，袒免已下亲父母财产除永业田及供祭祀之物不许分割外，余听均分。」从之。 
八年五月十八日，户部言：「左班殿直赵叔峣等自陈系袒免亲，为父亡解官持服，乞比附宗室换官体例支给请受。按宗室小使臣丁忧，并不许解官，所以不罢俸给。今若依外官丁忧例，更不支给俸钱，虑或失所。欲乞应宗室小使臣丁忧，父祖俱亡者，袒免亲许给俸，非袒免亲许给半俸。」从之。 
绍圣元年四月十八日，诏：右金吾卫大将军、惠州防御使叔谆追两官勒停，令叔谆赎铜六十觔。官屋 闭，差人监守，以停止逃军、屠牛、卖酒，其监门并本位使臣皆坐罪。 
二十五日，礼部言：「诸宗室系袒免以外两世，祖，父俱亡而无官，虽有官而未厘务，各贫乏者，委大宗正司及所在官司常切 
     
体访，保明闻奏，支破钱米。其有官男至厘务日，本房下随行共居人口住支；女至出嫁日计口〔豁〕除豁：原脱，据下文二年七月二日条补。。每月十口以下钱十二贯、米十硕、屋五间；七口以下钱十贯、米七硕、屋四间；五口以下钱七贯、米五硕、屋三间；三口以下每口钱二贯、米一硕、屋二间。冲改元佑四年续降全条。」从之。元佑四年续降全条检未获。 
十一月十五日，内侍省(官)[言]：「建武军节度使、郧国公宗楚乞差高班周华充都监。缘本省三等差遣，依令以等第优劣及合入资序定差，不以私徇屈法。」诏内侍省依条定差。先是熙宁中，宗祖指名乞差都监，自是援例陈请。宗子至有公为不法，相与蒙蔽，陷于罪者。帝察见，革之。 
二年五月十一日，尚书吏部言：「欲将宗室两犯私罪以上，除依本条外，候到部，不许用陈乞占射及初参选添差恩例。」从之。以开封府言：宗室有屡犯法禁者，乞立法惩戒，故有是命。 
四月五日，右金吾卫大将军、泽州防御使、秦国公叔牙言：「本秦王之后，承袭公爵，遇登极覃恩，转前件官。若使臣与诸袒免亲一例止官，窃恐未尽先帝立宗子、隆本系之意。欲乞以遥郡防御使依例换正任团练使，即非在正官之上侥求恩命。」诏特与换正任团练使，余人不得援例。 
六月二十一日，诏：「元佑减定除授正任以下俸禄，递损物数不多，有亏朝廷优异之礼。其见行条例悉宜罢去，并依元丰旧制。其宗室公使并生日所赐自依元佑法。」元佑
      
格寻未获。 
七月二日，三省言：「宗室袒免外两世，祖父(父)俱亡而无官，虽有官而未厘务，各贫乏者，虽许支钱米，其数未均。欲每口月支钱二贯、米一硕，十二口以下给屋二间。」诏委大宗正司及所在官司常加体访，保明奏支钱米。其有官男至厘务日本房住支，女出嫁日计口豁除。据元年四月计口给屋指挥，与此间数绝不同，疑《实录》误也。 
八月十五日，诏：宗室贫乏支钱米，人口虽多，钱不过二十贯，米不过六硕。以户部言：「自来宗正司只保明男女之数，更不开房下人口。(人口)其条内称计口支破，即母、妻、子孙之妇并合计口。欲申明行下。」故定此数。 
二十三日，诏：宗室袒免亲参选，常许不拘名次路分陈乞指射差遣。 
九月二十八日，诏：「袒免亲授班行者，出官未出官，俸钱并依元丰三年支给见钱。其非袒免，因奏荐授官者，俸钱虽在外任，依在京分数支给。」 
十月一日，右羽林军大将军、郢州防御使、越国公令廓为合州团练使。以令廓自陈：「顷者神考推原大本，以宣祖、太祖、太宗之子择一人为宗，世世封公，仍补环卫官，不以服尽而杀。今有司概以臣依它袒免亲止官例，恐未称神考之意。今止乞依诸王后见袭公爵之人例为正任。」从之。 
三年二月六日，诏：宗室授外官右选者，并不注缘边差遣。令吏部于内地相度添员，候任满更不差人。 
五月十九日，宗正寺言：「请太祖下子孙有服亲并连『无』字「无」字疑误，宋宗室无「无」字辈。，余并连『伯』字。太宗下子 
      
孙连『季』字人数未多，乞依先降朝旨，止连一字，用初赐『不』字训名。」又宗正寺丞宋璟言：「请宗室赐名，及非袒免亲本家命名，于本宗下有服亲，虽音同字异，并避。于本祖下无服亲及别祖下有服亲，即音同字异，许用。于别祖下无服亲非连名，即虽本字，亦许用。其称祖者，以宣祖支子秦王下为一祖，太祖支子越王、楚王各为一祖，太宗支子魏王、昭成太子、鲁王、陈王、蔡王、韩王、吴王下各为一祖。其连名者，随祖宗支子而下，虽兄弟数多，并以一字相连。庶分祖取字稍宽，不至乖僻。」从之。 
二十六日，管干亲贤宅所言：「故魏王男孝诒等并系皇孙，乞定祗应人，各随本官见任官关所属依条例差。今后有来赴朝参人，并依孝诒等例。」从之。 
六月五日，吏部言：「忠州防御使仲廪、右监门卫大将军、资州刺史劳之卒，各曾有罪情重，合与不合赠官 」诏各赠一官。 
七月十一日，礼部言：「乞宗室袒免、非袒免亲授外官人，若未曾参部者，并依宗室例，令大宗正司管辖。」从之。 
十二月五日，诏宗景落开府仪同三司，罢判大宗正事。以三省言：「宗景乞与杨应宝第二女成亲。按宗景贵兼将相，任专宗正，不能正身律下。杨氏乃生子妾，欺罔圣听。陛下亲睦九族，务尽恩意，待之不疑，不复更加询考，遂从其请，在于圣德，可为至厚。且自置大宗正司以来，所任主判皆一时之选，所以表率宗子，使之循理。今宗景乃公 
      
然自肆，违犯典礼，此而不惩，无以肃清宗室，示天下后世。伏望圣断重行削夺，以明劝沮。」故有是命。 
四年正月七日，右武卫大将军、兴州团练使叔绀坐取城濠土及修宅侵街，诏追三官勒停，展五期叙。 
五月二日，三省言：「今后宗室雇女使，不得雇同姓，违者降娶同姓妻罪一等。」从之。 
七月二日，提举修盖皇亲位次所言：「邸第遗火位次旧系将作监修盖。缘宗室自来不肯严戒火烛，欲乞自今遗火，并先坐尊长，所犯人亦不以常法科罪，仍旧将作监管干。」从之。 
八月四日，诏：「今后宗室换授外官，令大宗正司勘验自授官后来有无过犯增减，具有无漏落，于奏状声说。」先是士琚充率府率日，以奸罚俸。其后尊长宗景、学官黄颉保明才行堪充任使，换授外官。至是吏部言，难作才行换授。诏士琚依已降指挥，其元保明官该 决放罪。故有是诏。 
九月四日，大宗正司言：「叔谆以罪锁闭，男女并无官品、邑号、俸给。欲并所生母，比附孤遗计口支钱米。候叔谆复官日，罢。未复官间，女出嫁男厘务，亦计口豁除。」从之。 
十八日，诏：宗室大使臣如该选将副，许差中下州钤辖，替双员都监；如无双员处，即与添差。 
十月五日，礼部言：「外任宗室应举者，所属给假赴京；愿就本路取应者，亦听引试考校。解额依所应条制。」从之。 
十二日，三省奏大宗正司言：叔盎乞依令晏例换武官。诏叔盎换左藏库 
      
使，依旧康州团练使。 
元符元年六月四日，诏：「非袒免亲应举推恩，有司建明寖失先帝初令之意，及见今多有贫乏之人。今后袒免亲锁厅应举，及非袒免亲应举，并依熙宁二年十一月指挥。应给钱米者，并计口支破。其绍圣二年八月指挥更不施行。其应干条贯，令有司修定闻奏。」 
七月十日，右武卫大将军、开州团练使叔急降领蜀州刺史，以增草价贷军人也。 
八月十一日，宗正司言：叔  妻王氏病，男盈之割股与食而愈。诏特赐绢百匹、羊十口、酒十瓶、面十硕。建中靖国元年六月三日，右金吾卫大将军、濠州防御使叔重男举之为父割股，亦依此赐。 
九月二十三日，三省言：「今后宗室及非袒免离妻，如已经开封府根治者，令大宗正司并限半月审察。」从之。 
二年九月二十一日，庄宅副使仲秉言，系缌麻亲换授，乞比袒免、非袒免亲服纪，分两等免注监当一任，便入亲民差遣。从之。今后准此。 
十一月十八日，同知大宗正司(使)[事]言：嘉国夫人刘氏乃故宗瑗之妻，亡未卒哭，子仲哗忘哀买妄。诏特降一官，逐其妾。 
二十三日，诏：故公着长男希孟，系袒免以外三世，无官，并无请俸之人，特依袒免外两世条给钱米舍屋。 
十二月十六日，诏：「宗室大将军以下妇及宗女入内，只许带从人一名。其立班赐坐并依服属高下。」以大宗正司言宗室袒免亲授外官之妻，依条带从人二人，与 
      
正任已上妇无异，奏乞立法。 
三年二月二十五日，诏大宗正司：见赴朝参，遥郡已下宗室员多，可均作三番互轮趁赴。 
三月七日，左中散大夫、新知寿州赵令绰为金吾卫大将军、均州防御使，以久换外官，宜归环卫故也。 
八日，诏：西南路祔葬宗室并公主等，西路朝奉大夫、直龙图阁温益主之，南路某官主之。
五月二十八日，诏：河北、河东、陕西路添差宗室差遣并罢，见任人候任满者更不差人。 
九月二十九日，中书省言：「诸宗室任外官，辞见上殿，如无所奏事，例申合门，更不上殿。」从之。 
徽宗建中靖国元年三月二十四日，大宗正司言：「宗室大将军以上，于法不许试换。比来换者众，乞申明行下。」从之。 
四月九日，诏复置宗学，应合行事令礼部条具以闻。初，元佑六年，宗室令铄尝乞建宗学，诏从之。及毕工，以赐蔡确家。至是，令铄之父、知大宗正事世雄及同知大宗正事仲爰言：「宗子置学，本出神考之意，事既中辍，论者惜之。愿诏有司复依初旨。」故有是诏。 
十六日，诏右金吾卫大将军、唐州防御使叔雉降充团练使，以不能训子，为宗司所劾故也。
同日，诏：宗室添差阙，于开封府界监当添四员；京东路监当添十员；京西路亲民添十员；淮南路亲民添二员，监当添十四员；两浙亲民添二员，监当添十四员；湖北路亲民添二员，监当添四员。以吏部言，河东、陕西应添差宗室差遣 
      
并罢，差注不行，故有是诏。七月二十二日，吏部请内郡置添差宗室阙，从之。 
八月二十八日，诏：宗室成之祖父影像，许随外任奉祀。先是诸宗(宗)室影像并在京最长子孙位，以成之任外官，其弟涣之白身，仍不居本宫，故有是诏。 
十月二十二日，诏：宗室袒免补授外官，转至大使臣已上者，料钱并依宗室袒免以下换授外官法。 
十二月六日，大宗正司奏：「太庙行事宗室，以官爵高下资次预先差定三员，充一年行事。乞于所差行事宗室，于三献条内『预先』字下添入『审验』二字。」从之。 
崇宁元年正月二十一日，诏：故荣王宗绰系英宗亲弟，其嫡孙士 特与换授率府副率。 
二月三日，诏：「前右侍禁叔宓房下计口破钱米人并减半支给。应似此之人依此。」以叔宓尝任温州监税，赃罪除名，援例支给孤遗钱米，故有是诏。 
五月四日，诏：「宗室旧有止法及服纪厘革者，令格外改转，若合授班行者，令换授环卫官。自今虽奉特旨，令冲改旧条等指挥，许三省、枢密院子细契勘，若于祖宗贻训格法实有冲改侵紊者，可明具有碍是何条法奏知，更不施行。」以近者贪冒之徒夤缘请谒，告嘱希求，冲改格条，泛滥陈请，故降是诏。 
十一月十二日，手诏辅臣曰：「神宗尝诏宗室年长者推恩，又尝诏袒免外两世贫无官者赐田，又尝诏外任者许居于两京，今宜遵先志。」 
同日，提举讲义司蔡京等言：「奉 
      
承德音，谨追考神宗诏书，推原本旨，稽之往昔，增以当今所可行者，谨条具如左。如允所请，即乞付本司立法施行。一、自熙宁降诏已来，宗室量试之法中废不讲。至绍圣间，始复讲之，所以预试应格之人至少，亦未曾有以年长特推恩者。宗室之无官者繇此甚众。今若俟其累试不中，然后录用，缘未尝教养，一旦峻责其艺能，则推恩之文殆成虚设。况非袒免亲乃祖宗六世孙，恩泽所加，谓宜稍厚。乞将上件服属宗室，年二十五已上者，今次许于礼部投状，试经义或律义二道。以文理稍通者为合格，分为两等，候至来春附进士榜推恩。内文艺优长者，临时取旨。其不能试，或试不中者，并赴礼部书家状，读律，别作一项奏名，只作一时指挥，不为永法。今后自依熙宁诏书并元符试法施行。一、宗室有世数既远，出仕外官者渐众，而宗女随夫之官者数亦不少。或亡殁于外任，而其子孙不能归葬，或随侍在外，因而流落，或孤寡无依，或道路贫病。若不存恤，恐无所归。今请委所在州军常切体量，如有上件宗室，仰随所在保明，量加存恤(乞)[讫]奏。其存恤格，从本司详议颁下。若应保奏而不保奏，或保奏而不以实，并杖一百，听宗室随所在监司陈述，监司依格给讫，按劾以闻。一、宗子虽有教授，名存实废，宗子往往不出听读。虽设宗子学，聚而为一，则有赴学之费、往来之劳，其势必不能群处。今请逐宫 
      
各置大小二学，添置教授二员，量立考选法，月书季考，取其文艺可称、不戾规矩者注于籍。在外任而愿入宫学者，听依熙宁诏书、元符试法量试推恩。其学制从本司参定。愿入太学律学者亦听。应宗子年十岁已上入小学，二十以上入大学，年不及而愿入者听从便。若无故应入学而不入，或应听读而不听读者，罚俸一月；再犯勒住朝参，三犯移自讼斋。即两人不入学，本官本位尊长罚俸半月；三人以上并犯者，罚一月；十人以上，罚两月；重者申宗正司奏裁。一、今虽置学立师，为量试之法，然所学未广，遽使出长入治，必未能守法奉令，而至瘝官废职。伏请依熙宁文武官试出官法，再试经义，中选者许令出官；若再试不中者，止许在宫院，使食其禄。其试法从本司参定。一、熙宁间，神宗厘正宗室，乃有袒免亲赐名授官，非袒免亲更不赐名授官，只许应举之制；袒免、非袒免亦各立奏补子孙之法。独缌麻亲旧用国荫，自来未有荫孙已下明文。今请依外官例，得补荫孙。一、旧制，宗室袒免亲初参选，常许不拘名次陈乞指占差遣；非袒免亲初参选，依条添差外，更许不拘名次陈乞指占差遣一次。以后每到部，如无遗阙，与升一年名次。今来袒免以下亲出官者人数寖多，侵占在部元阙不少。缘职事既有修废，若不分别勤怠，无以劝沮。欲乞今后应宗室非袒免以下亲量试出外官者，并各于员阙外添
      
差。每大郡、通都属县不得过十人，中郡不得过七人，小郡不得过四人。到任不签书本职公事。如有本辖长贰或监司二人保奏堪任厘务，方得供职。未厘务者，添支驿券、供给人从并减半支破。」并从之。蔡京条具九事，内四事分入敦宗院，余并见本门内。元佑宗室废量试法检未获。 
二十一日，诏：仲仚〔企〕等七员各转一官，以试艺业合格故也。 
十二月十八日，枢密院言：「宗室诸司副使以上，于条止许差充非节镇州钤辖。其经任人固有材能可倚，若一依上条，无以激劝。」诏：宗室非节镇州钤辖人，如任内有举主三员，无过犯，许审量添差节镇大藩州钤辖。 
二年二月三日，中书省言：「大理寺立法：诸以孤遗宗室钱米历质当者徒一年，孤遗自质当者减一等。钱主各与同罪，其钱不追。即因举债及预借钱物买所请钱米，而每月取利过四厘者，钱主杖八十，举借钱物不追，已请钱米还主，许人告。」从之。 
三月二日，诏：宗室非袒免亲试中经律义人与三班奉职，书家状读律人与三班借职，仍附特奏名进士放牓推恩。 
三年二月三日，诏：宗室免侍宴，门外赐酒食。今后准此。 
五月十五日，中书省言：「自今宗室过犯，降断旨日，一就定所犯情理轻重，免致重复，紊烦降 。」从之。 
麦价钱寄造，每人月不过一硕，遇节倍之。今已到宗室三百二十五人，若 ，许于公使库纳 九月二十九日，南京留守司言：「准《外宗正司令》：诸宗室不得私造酒 
      
男或女十岁以下者合与不合造酒 」诏：五岁已下不造，十五以下减半。西京依此。 
十月二十九日，诏：「诸州县宗室官庄租课丝绢粟麦等，如人户愿计价纳当月中等实价者听。」以管干南京宗室庄晏昙言：宗室所请钱米外诸物，候官司粜(货)[贷]兑拨见钱，迟缓妨用，故立法。 
十一月九日，皇侄孙三班奉职善清特授右千牛卫将军、武骑尉，仍(奉)[封]汉国公，奉汉王祀事。善清，不傥之子，不傥卒，乃以善清袭封。 
二十二日，中书省言：「诸宗室女使曾生子者，更不得雇入别位。不限有无服纪。违者，牙保人徒二年，知而雇者加一等，许人告。合入《大宗正司 》。」从之。 
</div>
    <div class="pagination">
<a href="宋会要辑稿_page16.html">上一页</a><span>...</span><a href="宋会要辑稿_page12.html">12</a><a href="宋会要辑稿_page13.html">13</a><a href="宋会要辑稿_page14.html">14</a><a href="宋会要辑稿_page15.html">15</a><a href="宋会要辑稿_page16.html">16</a><span class="current-page">17</span><a href="宋会要辑稿_page18.html">18</a><a href="宋会要辑稿_page19.html">19</a><a href="宋会要辑稿_page20.html">20</a><a href="宋会要辑稿_page21.html">21</a><a href="宋会要辑稿_page22.html">22</a><span>...</span><a href="宋会要辑稿_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
