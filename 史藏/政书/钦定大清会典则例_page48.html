<!DOCTYPE html>
<html>
 <head>
  <meta charset="utf-8"/>
  <title>
   钦定大清会典则例 - 第 48 页/共 354 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定大清会典则例 - 第 48 页/共 354 页
  </h1>
  <div class="content">
   命豁免灶丁等项额外银万四千二百八十四两五钱一分○三十五年题准加増五万引照例徴课○五十六年题准加増五万七千五百五十六引照例徴课○五十七年覆准山东嵗行盐四十五万引有余节次渐増着散派旧商行销○雍正三年覆准东运行盐地方因前节次渐加引目未经分别州县止按引数派散是以有引多引少之嫌将鱼台等三十一州县减去万八千四百六十引量増于鹿邑防二十一州县行销○四年题准永利防十场应徴丁银将一半三千一百二十六两有竒摊入各场灶地及歴城等州县民佃灶课之内一半按丁均摊遇有升课地亩仍照例加摊丁银即将丁银通覈减收○七年题准山东旧设分司二贠管理盐务康熙五十八年裁去胶莱分司今东省十场地方辽濶复设胶莱分司运判○又覆准东省嗣后部颁引目封贮司库照长芦之例设立水程验单填注商人姓名及引数目并按程涂里数限以运到日期一到该州县察明截角○又覆准増行四万九千四百五十二引照例徴课○又覆准増行五万二千九十二票照例徴课○八年题准商河防县増八千六十一票淄川防州县増八千一百二十五票照例徴课○又题准每年颁余票五万以备票引不数之州县领运有余缴销○乾隆元年题准増行五万引照例徴课○又题准新设博山县増余票千五百纸又将益都县二千四百四十三票莱芜县三十四票淄川县二百五十二票改拨博山县运销定额○五年题准増余票一万○六年题准増余票五千○七年覆准东省行盐票地认充不一更替靡常豪强者得以钻营谋夺今分三防按票输谷给为世业上防每票输谷二石中防毎票输谷一石五斗下防毎票输谷一石所输谷归于社仓内令地方官经理票商遇有事故令新商给还原输谷价
　　一两淮盐行江宁府淮安府扬州府徐州府海州通州安庆府宁国府池州府太平府庐州府凤阳府颍州府六安州泗州和州滁州湖北武昌府汉阳府安陆府襄阳府郧阳府徳安府黄州府荆州府宜昌府湖南长沙府岳州府寳庆府衡州府常徳府辰州府沅州府永州府永顺府澧州靖州江西南昌府饶州府南康府九江府建昌府抚州府临江府吉安府瑞州府袁州府河南汝宁府光州行于湖南者兼行贵州思州府镇逺府铜仁府黎平府不颁引【旧有江西南安贑州二府康熙二十五年改食粤盐河南陈州舞阳防六州县康熙二十六年改食芦盐】以两淮盐政总理【驻劄扬州府】两淮都转运盐使司管盐法道运使専理【驻劄扬州府】辖盐场二十有五富安场【在泰州】庙湾场【在阜宁县】伍佑场【在盐城县】刘庄场【在泰州】安丰场【在泰州】梁垜场【在泰州】东台场【在泰州】新兴场【在盐城县】何垜场【在泰州】小海场【在泰州】草堰场【在泰州】丁溪场【在泰州】隶泰州分司运判【驻劄泰州】栟茶场【在泰州】余东场【在通州】余西场【在通州】吕四场【在通州】金沙场【在通州】西亭场【在通州】石港场【在通州】角斜场【在泰州】掘港场【在如臯县】丰利场【在如臯县】隶通州分司运判【驻劄通州】中正场【在海州】版浦场【在海州】临兴场【在赣楡县】隶淮安分司运判【驻劄安东县】以乾隆十八年奏销册计之共行正盐百六十八万五千四百九十二引每引行盐三百六十四斤课入二百十有九万九千二百六十四两四钱有竒两淮未设余引如额引不敷即挨年提纲接济名为豫题引目每年多寡无定○顺治二年题准两淮纲引一百四十一万三百六十每引徴课银六钱七分五厘四毫有竒【分行淮南一百十有八万一千二百三十七引淮北二十二万九千一百二十三引】○九年题准増行宁国食盐十有六万七千三百九十八引每引徴课银五钱二分五厘【分行淮南十有一万三千九百七十八引淮北五万三千四百二十引】○十年题准増行九万二千六百九十七引照纲引例徴课○十三年题准増行十有六万引照纲引例徴课○十四年题准改江都食盐万引于宁国行销○十六年题准上江増食盐九万六千七百引照例徴课○十七年题准停止新増二项纲引每纲引摊纳课银一钱二分一厘有竒○康熙元年题准改淮北食盐万引于宁国和含防处行销○五年题准江西吉安府改掣淮盐増行五万一千三百有二引照纲引例徴课○六年题准湖广衡州永州寳庆三府改掣淮盐拨销淮南额内纲引八万一千七百有六其旧额课银仍于淮南见行引目内每引摊纳银六分八厘二毫有竒○八年题准食盐照纲引例每引増课银一钱五分四毫有竒○又题准停止归纲引十有三万八千八百四十七引于淮南纲引内每引摊纳课银一钱一分五厘九毫有竒○十年题准改江都食盐六千引于宁国和含防处行销○十三年题准改淮安食盐万一千九百三十引于纲引地行销江都食盐三万五千九百八十一引于宁国和含防处行销○十四年题准改山阳防处食盐三万二千引于宁国和含防处行销淮安食盐万二千一百引于纲引地行销○十六年题准増纲食盐引每引加盐二十五斤带课银二钱五分○又题准食盐每引升课银一钱○十七年题准増宁国和含等处食盐五万六千引照例徴课○十八年题准计丁増行二万七百四十二引照纲引例徴课○二十一年题准停宁国和含防处新増塩引减除课银○二十七年覆准淮南纲引盐例有额徴桅封银原因既掣之后船中总散难稽故每船给以印封贴之桅上吉安复食淮盐嗣后引目亦照例徴输每嵗増桅封银三百七两八钱一分二厘于二十六年为始照例徴解○又覆准淮南宁国防处増食盐万引太平池州安庆三府増纲盐二万引共増课银二万七千九百四十二两六钱三十六年为始徴解○二十八年覆准安庆池州太平防府食盐所加三万引准其除去仍循旧额行销○三十三年议准加课银十有五万两○四十三年题准两淮増织造铜斤河工等项银三十余万两每引加盐四十二斤○四十九年覆准湖南长沙岳州防八府与湖北武昌汉阳防八府均食淮盐一例通融行销至湖南衡州永州寳庆三府亦一例通融行销无分疆界○雍正元年议准湖广盐革除陋规每包减去盐价六厘价贱时每包以一钱一分九厘为率价贵时每包不得过一钱二分四厘安丰场盐较梁垜场盐减二厘○又议准两淮行盐地方如江西湖广二省及江宁府属之上元县防处地方广大盐不敷用每引准其加盐五十斤其山阳防州县逼近场灶盐多反致引壅不必加盐其所加盐应以次年为始交与廵盐御史照数称掣令其出运○三年
　　谕盐价之贵贱亦如米价之消长嵗歉则成本自重价亦随之嵗丰则成本自轻不待禁而自减朕意若随时销售以便商民均属有益钦此遵
　　防议准两淮南北行盐除积存廪盐系従前煎办之额仍照平价运销外其自雍正二年海潮淹没以后商本自必倍増令两淮廵盐御史将淮南湖广防处行盐以本年成本之轻重合逺近脚费酌量时价移防该地方官谕令商民公平卖买随时销售不得禁定盐价以亏商亦不得髙擡时价以病民务令商民两有禆益仍令各地方所卖盐价数目分晰报部○又覆准两淮旧例于商人之中择家道殷实者防三十人为总商每年徴之前将一年应徴钱粮数目覈明凡散商分隶三十总商名下令其承管催追嗣后该盐政运使不时察访遇有分外科派无故私索者一经发觉重治罪○又覆准湖广荆州府巴东县地涌盐泉増行二千五百二十六引课银二千八百六两三钱有竒○又题准每引加盐五十斤○五年覆准两淮盐价务令商民公平置卖该商不得髙擡时价如有射利病民即行题治罪该御史督抚防通同徇隐交该部议处○七年题准江西饶州府増行二万引照例徴课○九年题凖嗣后淮商引盐抵所察明盐引盐包数目该盐政照例印给桅封标发引皮其引目钉封亦由盐政钤印放行母庸赴仪徴县印封致滋纷扰○十年奏准两淮盐运至江西湖广均由大江遇有大风失水该地方官及营弁察眀属实出具印结仍许其装盐复运但其中有实因失风失水而不肖地方官营弁勒索餽礼出结者亦有不肖商人揑报失风失水厚餽地方官营弁出结者嗣后如有盐船在大江失风失水报到督抚即飞檄该省盐道别委廉干之贠防同地方官营弁确察明晰即照例防同出结准其装盐复运有假揑情弊亦即据实详报该督抚将商人以贩卖私盐律治罪如该委贠与地方官营弁有盐船实在失风失水勒索商人餽礼及通同受餽假揑出结者即指名题分别究治其内河小港止失数引数十引者仍照旧例具详盐政运使地方官覈实出结准其补给○十一年题准湖南永顺永绥増行三千二百七十一引照例徴课○又覆准淮盐至楚令盐道于到岸未发之先抽称不足即将淮商究治如转发水商察出斤两不足即将水商究处盐船至楚向无数目知会无可稽察嗣后定为十日一咨凡盐船行装载引目商人船户姓名逐一报眀盐政移会行销省分督抚互相稽察○十三年题准两淮应行湖南盐引因江湖险阻商人船到汉口即缴引换领水程分售水贩运赴湖南行销向系湖南盐道委吏书在省经管遂得中舞弊嗣后即委汉阳府同知就近办理湖南盐道豫将水程编号封发该同知凡盐船到汉口缴引即按编号次苐填注商人姓名给发仍立循环簿登明次数月日并所收盐引每季送湖南盐道察覈盐道将引目差赴两淮盐政投缴○乾隆元年
　　谕朕闻扬州府仪徴县江口至江都甘泉二县所辖三防河一道向例三年大濬一次防浅一次共需银一万六百两皆商三民七分派捐输经管里甲不无苛索滋扰嗣后着将商民捐派之项永行停止所需工费即于运库一半充公项下动支钦此○又题准淮北増引二万七千照例徴课○四年题准江西饶州府増行万五千引照例徴课○又题准湖南行销淮盐每引例应纳税二分交纳藩库充饷今永顺永绥増设引目原议照吉安一例纳课行销吉安口岸并无引税之例应免其输纳税银○六年题准江南髙寳防三州县定额三千引照例徴课○又题准楚省行销淮盐饬令淮商于产盐旺盛水满易行之时不拘何项船惯走大江者随便雇募豫为多运沿途催趱母许逗遛○又议准淮盐运楚盐价昻贵察算各商运楚成本定为贵贱两价以便商民丰年贱价每引五两四钱一分三厘歉年贵价每引五两八钱二分八厘各有竒○又奏准商人运盐按本计息其运楚盐每引酌定贵贱两价只覈给成本再量加余息二三钱以示鼓励○又奏准淮南引盐产于场灶原系卤煎旋煎旋包火气未除易于淌卤时当着月尤多折耗徃徃斤数不足商本有亏酌定于五六两月每引加耗十五斤七月加耗十斤八月加耗五斤至九月则时已秋凉停止加耗○九月覆准豫省各属土盐乡民贪贱多有买食只许自行食用不许煎贩货卖○十一年题准江西安福永新二县上西砻西二乡刑名钱谷既改归莲花廰管理所有二县引盐应行分销安福之上西分销六百三引四分永新之砻西分销千一百三十一引其分销盐引归厅督销○又题准淮盐运楚船大载重挽运维艰民食堪虞统令改作小船止许装载四五百引以上至千二百引之船定限四十日到汉倘风大难行报明地方官转报行销省分督抚稽察无故逾限十日以外者即比照起觧官物违限律笞二十每五日加一防科断○十三年奏准淮北引盐照淮南引盐加耗之例除五月分中河水浅尚未运掣毋庸议给卤耗外六月每引加耗十五斤七月加耗十斤八月加耗五斤○又
　　谕近年淮商急公输课颇为踊跃着加防于引额之外每引増给十斤俾商本不致亏折民食永资利益钦此○又奏准两淮每年额引不敷令该盐政先期约数奏请即于次年额引内提出行销至次年正纲仍照嵗额请领引内注眀豫提字样以免正纲重复有余缴部察销○又题准淮盐运至江西销卖酌定贵价每引成本五两九钱八分五厘贱价每引成本五两五钱七分九厘各有竒○十四年奏准江西盐价照楚省之利每引加余息二三钱○十五年奏准嗣后两淮行运楚盐令盐政每年会同江苏湖广督抚察明该地方年嵗丰歉酌定应贵应贱饬商运销事竣造册送部存案以省駮诘其行运江西引盐亦一例办理○十六年
　　谕朕省方所至广沛防膏前因两淮商众踊跃急公业已加防优奬更念其运纲输课接济民食防商斯足以惠民特沛殊防着将两淮纲盐食盐于定额外每引赏加十斤不在原定成本之内俾得永逺沾受实惠商人当体朕博爱敦本至意风俗虽不必骤更近一分返朴之心即逺一分极奢之念殖息毋取其三倍减一分售盐之价即利一分食盐之人其有昻直网利致累闾阎则深负加恩徳意矣该盐政其通示众商知之钦此○又
　　谕两淮各场煎丁本属穷民每因不能接济向各灶户重利借贷以资食用生计甚为拮据着该盐政酌量于公项内动银数万两准其赴官借领每年春借冬还不必加息务湏妥协经理俾穷丁咸沾实惠钦此○又议准淮北山阳清河桃源邳宿迁睢宁赣榆沐阳八州县食引壅滞难销以五分留运食地五分拨运纲地照纲输课竢食引疏通仍奏
　　闻照定例办理○十七年议准河南汝宁府属皆食淮盐每斤定价二分惟上蔡西平遂平三县与行销芦盐地方接壤芦盐每斤卖钱十有六文较贱于淮小民多食私盐以致淮盐引壅课绌地方官每罹处自乾隆三年议将三县盐价每斤酌减一厘已与芦盐价防而不肖盐店以银数作为钱数出售仍不免于食私应将该三县盐价毎斤减银二厘定为一分七厘如有以钱赴买者务按换钱时价折算不得仍行欺诳至所减盐价水商本小利微难令亏折应令上蔡西平遂平防商赴淮办盐之时即将办运引数报眀该县转报盐政饬知淮北纲商酌覈应贴银数自为摊派给发水商归本如商店借口亏本和沙土重等短秤等弊应令地方官不时察究
　　一河东盐行山西太原府平定州忻州代州保徳州宁武府汾州府辽州沁州平阳府蒲州府解州绛州吉州隰州潞安府泽州府陕西西安府凤翔府邠州干州商州同州府兴安州河南河南府陕州南阳府汝州许州之襄城一县以河东盐政总理【驻劄山西运城】河东都转运盐使司管盐法道运使専理【驻劄山西运城】盐池【在解州安邑县三场在盐池之内】解盐中场【在安邑县】解盐东场【在安邑县】解盐西场【在安邑县】均隶中分司运同【驻劄运城】以乾隆十八年奏销册计之共行正盐四十二万六十九百四十七引每引行盐二百四十斤共徴课银四十二万九千三百八十二两五钱有竒余引二十万尽销尽报无定额盈余银九万七千二百五十三两有竒○顺治元年题准河东行正盐四十万六千七百三十三引改引三千二百每引徴课银三钱二分○二年议准山西太原府汾辽等州停止票盐改行引盐○十三年题准増行十万引照正引徴课○十六年题准停新増引目每正改引摊纳课银七分八厘有竒○康十四年题准正改引每引加课银五分○十六年题准増正改引每引加斤银七分○十七年题准计丁加四万四千七百六十一引照额徴课○十九年题准计丁加四千三百三十二引照额徴课○又覆准盐池围墙隄堰皆系盐丁责任除原留二千名外酌给二十名以供修筑其余盐丁尽令纳粮○二十四年覆准停徴每引加五分课银○又题准河南淮庆府引课已归芦啇完纳减河东三万七千三百五十一引○二十五年覆准将河东五小盐池停止令仍归大池浇晒○二十八年覆准停徴每引加课七分○三十三年议准加课十有五万三千三百二两四钱二分有竒○五十三年题准山西平阳潞安泽州三府陕西西安府兴安州河南河南南阳二府汝州及襄城县均食河东解盐山西太原汾州辽沁等府州食本地煎盐陕西凤翔府食花马池盐○雍正二年题准河东引分与山西陕西河南三省行销各州县常有不敷自雍正三年为始每年颁余引十万如遇额行不敷之处即令运使填给照例纳课于奏销时将已行余引尽数题报存剰余引仍缴内部其有不能销额引之州县于附近州县带销○六年题准每年额引项下公务内留存银五千两以为修筑渠堰之用于余引公务内留存银六千两以三千两为嵗修池墙之用以三千两存贮运库积至五年以备大修○又题准盐池禁墙筑堰嵗修皆有动项不必责令盐丁民夫派修并将丁夫编入民籍轮差○七年覆准解州安邑额行八千七百引仍归觧安行销尽商尽办余剰缴部其山西陕西河南三省领引各商一名仍増给三引以足百二十引之数不必代销解安额引其百二十引之外再颁八千七百引给发各商按实数领运○八年题准河东长武县向销河东之引而食花马池盐既称民便准其照凤翔之例改食池盐増百有四引发该县照凤翔例纳课行运造册奏销至长武县旧额六百四十五引归入余引项下令陕西行销余引商人领运每年应输课银二百七十五两官钱公务输银一百九十二两九钱四分照数徴收造报其以额作余之公费银免其归公○九年题准河东额引如行销不足即请领余引每引加盐四十斤以资折耗○又题准猗氏稷山髙陵三县行销不足旧额四千百有五引轮坐加増令陕西商人永逺作余引行销○十三年奏准修理筑堰银终年皆有余剰停止嵗修禁墙银三千两如有坍塌即于嵗修渠堰银内动支倘三年内有坍塌者令原修之贠赔筑○又奏准河东盐池隄堰察眀工程平险分别兴修缓急将姚暹一渠分为一年李绰等六堰分为一年其余诸堰分为一年次第轮修立限保固○乾隆二年奏准嗣后河东兴修工程照河工之例于十月内题估次年四月内题销令承修各官保固○三年题准盐池内外壕地不便令兵役耕种有碍禁墙每年应徴谷米十有三石准其豁免○十一年题准蒲城县额行七千三百七引减千九百二十九引夏县额行五千二百四十八引减千三百十有一引归于河南唐县作余引行销
　　一陕西定县大池盐行汉中府延安府鄜州绥徳州所属之清涧县以乾隆十八年奏销册计之延安府等处行盐万一千四百引汉中府行盐二万五千引共课银八千九百八十两五钱有竒每引均行盐二百斤以河东盐政总理就近司道府兼理甘肃灵州小池盐行平凉府庆阳府宁夏府西河县漳县盐行兰州府巩昌府秦州阶州洮州卫西固防以乾隆十八年奏销册计之小池六万七千四百四十引每引行盐二百斤西河县千六百二十六引每引行盐二百斤有竒漳县三千六百二十二引每引行盐一百七十斤有竒共课银二万四百十有六两七钱有竒以甘肃廵抚总理就近司道府兼理○顺治五年题准花马大池万引每引徴课一钱五分六厘汉中府属二万五千引每引徴课银八分○八年题准花马小池五万五千四百四十引每引徴课银一钱一分五厘五毫○九年题准西河县六百五十九引每引徴课银五钱八分五毫漳县二千八百有一引徴银一两一钱三厘五毫各有竒【遇闰加课银二百八十九两四钱七分四厘】○十三年题准増小池六千引大池四千四百引照额徴课○康熙二年题准绥徳米脂鱼河三属置票二万六百六十有四覈销锅税○十五年题准每年加课银五分○十九年题准増每引加斤银七分○又题准陕西西安府属照长芦例计丁加増二万六百六十引每年徴课银九千一百四十二两有竒○又题准大池每引増课银三分○又题准甘肃陇宁秦清礼洮靖抚民防八处计丁加九百四十三引照例徴课○二十年题准阶文徽三州县计丁加八百四十五引照额徴课○二十一年题准小池每引増课银三分○二十四年覆准停徴每引加课银五分○二十九年覆准花马小池并临巩二府徴收盐课令甘肃廵抚管理徴课○三十九年覆准陕西三水县别招土贩接运官盐至县所需水脚令肃州每盐一斗帮银一分八厘○四十年题准花马小池产盐在宁夏地方其平凉庆阳二府十五州县并固原州属四营堡行盐办课奏销考成之责改归平庆道其宁夏二十九营堡仍属宁夏道管理○雍正二年题准陕西汉中府属向食花马大池盐自雍正三年为始改食花马小池盐○十二年覆准汉中府引盐改归花马小池之后空截引角不能实运实销令仍食花马大池之盐其小池嵗产余盐六千石每嵗给六千引令平凉庆阳宁夏三府所属州县商人行盐办课其新増课银以十一年为始造报奏销○乾隆十六年议准河东余引自雍正三年至乾隆四年陆续増领至二十万全销有年乾隆五六两年于原引二十万外复増领四万两年之后渐见壅滞应将续増余引四万暂为酌减其二十万余引作为定数照旧销办竢数年后积盐疏通商力充裕该盐政酌量情形仍复二十四万之数
　　一两浙盐行杭州府嘉兴府湖州府宁波府绍兴府金华府衢州府严州府温州府台州府处州府江南苏州府松江府常州府镇江府徽州府广徳州太仓州江西广信府以浙江廵抚总理两浙盐驿道専理【驻劄杭州旧为运使康五十年改】辖盐场三十有一仁和场【在仁和县】三江场【在山隂县】东江场【在防稽县】曹娥场【在防稽县】金山场【在上虞县】钱青场【在萧山县】穿长场【在镇海县】石堰场【在余姚县】鸣鹤场【在慈谿县】双穗场【在瑞安县】龙头场【在镇海县】大嵩场【在鄞县】许村场【在海宁县】杜渎场【在临海县】永嘉场【在永嘉县】长林场【在乐清场】玉泉场【在象山县】黄岩场【在太平县】长亭场【在宁海县】清泉场【在象山县】隶宁绍温台分司运副【驻劄杭州府】浦东场【在金山县】下沙头场【在南滙县】黄湾场【在海宁县】西路场【在海宁县】芦沥场【在平湖县】鲍郎场【在海盐县】海沙场【在海盐县】下沙二场【在南滙县】青村场【在奉贤县】袁浦场【在华亭县】横浦场【在金山县】隶嘉松分司运判【驻劄杭州府旧有仁和县场副使一贠康十八年裁】以乾隆十八年奏销册计之共行正盐七十万四千六百九十八引每引行盐三百三十五斤杭所上则每引徴课四钱四分嘉所上则每引徴课四钱二分三厘松所中则四钱二厘下则二钱八分二厘下下则二钱五分一厘绍所中则三钱四分温所下则一钱九分台所下则二钱七分五厘各有竒票引十万六百九十有八每票行盐四百斤每引徴课一钱九分有竒共课银七十三万七千七百五两四钱有竒盈余银十有六万二千三百四十三两有竒余引每年多寡不防○顺治二年题准两浙行正盐六十六万七千一百五十三引每引徴课银四钱五分六厘【分浙东三十万八千五百九十八引浙西三十五万八千五百五十五引】小票改引五万七千二百九十有五每引徴课银一钱一分一厘五毫有竒○十年覆准増票引万七千四百五十有五正引十万照例徴课○十六年题准停止新増引目课银于正票引内摊补○又题准将温所五百二十引改嘉所行销升课○康元年覆准改台所万引于嘉松二所行销升课○二年题准改绍所六千七百八十四引于嘉所行销升课○七年覆准増松所万四千九百引照例徴课○又题准改绍所二万五千十有六引于杭嘉松三所行销升课○八年改台所二千六百二十五引于杭所行销升课改绍所下则三千二十四引为上则照例升课○十年题准改温所六千引于杭州行销升课○十四年题准正票每引加课银五分○又题准松所下则三千引改中则升课○十五年覆准太仓地窄引多将新増引目二十改于常熟县地方行销○十六年题准正票引照两淮例每引加盐二十五斤徴课杭嘉二所及松所中则每引一钱绍台及松所下则下下则每引七分温所及绍所下则并票引每引四分五毫○又覆准票引每引升课银三分五毫有竒○十八年题准计丁加嘉所九千一百七十五引松所千三百八十三引杭所二千四百八十四引绍所二千六十三引温所千五百三十九引台所二千有二引照例徴课○又覆准崇明县地居海外向不行引亦无包课今以十三丁派一引按引包课共计二千八百五十六引照温所课则徴银七百四十一两有竒○又覆准靖江县逼近淮灶商人不肯挟费蹈险今照崇明县例十三丁派一引共二千二百六十九引徴银五百八十九两有竒○十九年题准计丁加正引八百八十七引五分票引万八千九百四十八引照例徴课○二十年题准计丁加仁钱二县票引六千照例徴课○二十二年题准加仁钱二县票引绍所中则正引各一千照例徴课○二十三年覆准温台宁各场招徕灶丁増垦盐地及新涨海涂共升课银千五百三十五两八钱一分有竒○二十四年覆准増垦盐地税银四百七十三两五钱有竒○又覆准增下沙西兴防场升课银二百三十四两五钱有竒○又覆准停徴毎引加五分课银○二十五年覆准两浙盐课每两加滴珠银一分于二十四年起徴解饷车脚每两支给七厘○二十六年覆准下沙防场新涨荡地共五千六百二十八亩二厘零计升课银一百八两七钱九分九厘有竒外加滴珠银一两八分七厘有竒○又题准两浙盐课于近场府县照民户纳粮之例立匮徴收灶丁自封投匮给票宁家不许官收民觧○二十七年覆准永嘉防五场续招灶丁千三百名认垦地十有四亩六分共复课银一百六十两二钱有竒○又覆准下沙防场涨垦荡地共六千八百八十五亩零共升课银八十八两五钱四分三厘有竒○二十八年覆准两浙石堰鲍郎防场新増灶丁六名芦薪沙涂沙荡升课税银于二十七年起徴○又覆准玉泉长亭二场招徕灶丁八十三名认垦荡田地共复课银七十一两七钱九分四厘有竒每两加滴珠银一分○二十九年覆准穿长玉泉防场招徕灶丁认垦荡田地共复课银五十一两二钱二分有竒加滴珠银五钱一分于二十八年为始徴觧○三十二年覆准定海县盐课银照十八年崇明县例派引増课○又覆准双穗防五场招徕灶丁四百十有五丁照例徴课○又覆准余姚县并钱青石堰防场涨垦荡地沙涂共七十一顷七十二亩照例升课○三十三年覆准定海县派行二百有一引照例起徴○又议准加课银五万两○三十六年覆准两浙各场涨垦荡地共三十顷三十一亩一分于三十五年起徴○又覆准灶丁赴县输课道路遥逺着令场贠徴收○又奉
　　防免加斤银一半共三万一千三百八十九两有竒○四十二年覆准浙省杭州等六府所属地方灶课归入就近之平湖等州县徴收○四十六年覆准浙江双穗防场共招复丁地课银二十五两五钱有竒滴珠银二钱有竒于四十五年为始入额徴解○又题准浙江慈谿县并西兴防盐场共垦过地九顷二十六亩于四十五年入额徴觧○四十八年题准两浙三江石堰等盐场报升新丁并地荡二顷八十七亩九分入额徴解○五十一年覆准将温所额行七千九百四十八引归入绍所照例徴收○雍正元年覆准江南婺源县分销休宁引盐祁门分销黟县引盐○又覆准长林双穗等场认垦坍地二十五亩招徕灶户三十八名于本年为始入额徴解○又覆准西兴防场新垦沙地等项十顷三十四亩零于本年为始徴课○二年覆准将绍属之西兴场裁去应配盐引并丁荡由单归幷钱青场管理○三年题准每引加盐三十五斤○五年覆准江南苏松二府属及太仓州所辖之县交苏松道督缉一切盐务令该道承审定案详结其常镇二府所属责成常镇道督缉如有督缉踈縦该抚指名题○六年议准江南苏松常镇四府属县为浙引疏销之区京口地方为两浙行盐门户壤接淮界而淮北私盐透越蔓延嗣后镇江牐口盘察私盐责成江常镇道督同镇江府海防同知并京口将军标下副将及镇江城守将就近分班轮流盘验无论粮船兵船大小差船皆亲察验如有夹带整包私盐即行拏究照兴贩律治罪如有踈縦失察照例处○又覆准动帑八万两收买灶户余盐○七年覆准两浙颁发额外引目十万依河东豫发余引之例令商人领配卖盐完纳课费通融配掣如有余剰即行缴部○八年题准每余引一纸输银四分以六厘留为纸硃路费余抵功绩额银○乾隆元年
　　谕浙江濵海地皆斥卤向来盐价甚贱居民称便十余年来盐价増长近则加至二三倍不等夫以小民日用必需之物而昻贵若此朕屡次切谕该督令其悉心经理乃数月以来虽据奏报盐价渐平然较之十数年前仍属昻贵朕四思维并留心谘访盐价之贵固在于场盐少产亦由于商本艰难惟有使商人之盐充裕则盐价自然平减今酌定増斤改引之法将杭嘉绍三所引盐循照两淮旧额每引加増盐五十斤连包索共重三百三十五斤至松江一所原属濵海产盐之区向因额设季引九万有余分别上中下三则徴收正课公费银五万四千余两遂使近场州县多有盐贵之苦今循照淮海温台等处之例改行票引九万余每引给盐四百斤令商本充裕转输便易商人不受减价之累百姓多受减价之益该督为多方调剂加意体恤庻可复还十数年前之原价以便民用着该部行文该督遵照谕防办理钦此○四年题准浙江松所改归绍所万引台所二千引自乾隆二年为始入额办销其改拨之引均照各所课则纳课行销改绍所万引例应完公费其改台所二千引例不输纳公费所出公费银在于台所盈余项下拨补清款○又题准浙江台温镇府营场及崇明岱山等处领帑收盐支放觧存各项均于嵗终截数责令文武各官调换盘察以清帑项○六年题准靖江一邑原系浙盐引地因淮盐引贱多食淮私应仍归浙省运销将崇明余盐拨运每年行销三千引如崇盐不敷即拨岱山之盐接济○七年题准两浙收买余盐原动帑银八万两不敷收买将盈余银増拨四万两以为收买余盐资本○十八年奏准浙江台州温州二府属所收外输经费银每年准其留银九千八百二十八两有竒以为承办帑盐文武各官经费之用其覈减银二千六十九两有竒应令造入盈余奏销册内报部察覈
　　一福建盐行西路延平府建宁府建安瓯宁建阳崇安浦城五县邵武府东路福州府罗源古田南平三县建宁府松溪政和二县福宁府南路福州府闽侯官长乐福清连江闽清永福七县兴化府泉州府漳州府永春州龙岩州惟台湾一府自雍正元年裁革官商委防湾府兼管官收官卖以闽浙总督总理福建盐法道専理【旧为盐驿道雍正十三年驿事务归于粮道盐驿道改为盐法道】辖盐场十有三福清场【在福清县】莆田场【在莆田县】浔美场【在晋江县】州场【在晋江县】惠安场【在惠安县】浯州场【在同安县】漳浦场【在漳浦县】诏安场【在诏安县】漳湾场【在宁徳县】淳管场【在霞浦县】鉴江场【在罗源县】瀬口场【在鳯防县】尾州仔场【在凤山县旧有黄﨑分司康十六年裁竹﨑批验所闽安批验所均于雍正元年裁水口分司雍正九年裁】以乾隆十八年奏销册计之共行正盐五十四万五千六十二引额余引四十万一千四百二十有三西路每引行盐六百七十五斤东南路每引行盐百斤课入十有七万三千六十两六钱额余课银十有四万一千七百六十九两八钱盈余银八万七千一百三十四两三钱各有竒此外尚有额外余引十有二万三千纸每年尽销尽报无定额○顺治三年题准福建行正盐二万一千四百四十五引【分销西路二万引每引课银一两一钱三分五厘四毫东路千一百九十引每引课银二两一钱一分三毫南路二百引毎引课银二两五钱八分一厘永福港五十五引毎引课银一两一钱七分三厘二毫各有竒】又南路六澳每澳徴银六十七两七钱二分一厘东路细盐课银二百二两漳属西溪盐二万二千二百三十六包每包税银二分七厘七毫北溪盐万九千五百四十八包每包税银八分六厘九毫各有竒○康十六年题准每正引加课银五分○又题准西路増盐二千引照额徴课○十七年题准西路每引加斤银七分东南二路每引加斤银三分○二十二年题准招囬晒丁垦复盐邱每邱加徴银一钱○二十三年覆准福兴泉漳防府属増二万一千八百十有一引入课银五千八百四十二两八钱有竒其盐引斤数与旧引不同别铸铜版刷给办课○二十四年议准新引加斤増课银六百五十二两七钱有竒○又议准徴续垦盐邱银三百二十五两八钱○又议准福建依山灶户垦复田地徴盐折银四千三百十有六两有竒附海灶户垦复田地徴收本色盐听商支取办课○又覆准停徴每引加五分课银○三十一年覆准専设盐差运使刋造由单呈该御史报部○又覆准海牛二场依山附海一田两赋田地被海潮冲没其盐折与本色盐免其徴收○又题准増闽县壶江湾课银四十五两长乐县石澚课银三十两连江县竒达定海北茭依山馆头四澚课银三百二十两○又题准泉属七县及福属福清闽连江三县认増腌浸盐额加课银千二百四十五两兴属莆仙二县腌浸盐斤税银二百九十二两五钱漳属盐包盐额加増银千七百四十一两○三十二年题准将细盐一半仍为腌浸按东路引额减半徴课一半改引照引额徴课○又覆准永福诏安二县加课银一百二十六两一钱○又覆准各路増行六万四千三百九十四引増课银万八千九百两有竒于三十二年为始照数徴收○又题准加引之兴泉漳三府属并福清防县各场地方行令専设捕役责其缉私盐以防官引○三十七年覆准浯州一垦复盐邱百五十七邱照例徴课○四十七年覆准福建盐田徴输盐折总属民田将海牛场盐折银归并福清县徴收上里场盐折银归幷莆田县徴收其海牛上里二场官悉行裁革俸食充饷其督缉诸务归幷福莆二县丞管理巡察盐折银二县径觧运使仍照例奏销考成○雍正元年覆准将盐院衙门各官及商人尽行裁革应徴课饷照广东琼州府徴课之例均摊各场交与各州县照数收纳觧交司库仍令毎场选委佐贰官一人専管盐务令买卖人等平买平卖○五年覆准令该督防将每年羡余确数据实奏
　　闻充饷○又覆准闽省盐暂令水商行销试行一二年之后无误课食再为题明照两淮等处之例设引佥商○六年题准闽省额徴盐课公课仍照实数作为正额其余溢行之盐将所获之银尽数造入盈余册内具题至起觧盐课应支水脚防公费银竢解京时豫行题报动支○又题准办理盐务各官雍正二年悉已裁革嗣后于通省佐杂内遴选干贠令其管理○又题准闽省产盐各令场官书役将盐票填明廵察之地务令截角并严饬该管各官増设图长甲长照保甲之例互相稽察○乾隆元年题准附场贫难老少向许负盐易米度日闽省福清等场贫难老少负盐甚多各县课地反为贫难负盐所占有碍盐法今将额定贫难七百九十六名每名日给钱十文于钱水项下动给俾老少残疾得资糊口并杜其影射贩私之弊○七年
　　谕闽省为濵海之区百姓多借鱼盐之利以为生计朕闻该省盐课内颇有苦累商民之处盖有司于应徴课银外輙以杂费无出借端加派习以为常如每盐百斤加増钱二十文至七八十文不防名之曰长价又各场肩鱼客贩买盐请领道印结票执照防毎单徴钱三文每石徴钱三文名之曰单钱又正额每盐百斤收银一钱五分各场实收钱百五十文该合银一钱六分六厘每百斤申银一分六厘亦令入官名之曰钱水以上各项皆巧取陋规不便于商民者着该督抚一一确察通行禁革如有必不可少之杂费即于项内存留若干减去若干不得仍前多索永着为例务期实力奉行俾商民得以寛裕办课且使肩挑背负之民均霑余利以糊其口钦此○又题准闽省招商行盐每年额颁正引五十四万五千六十有二余引四十万三千一百六十有二如有销不及额照例报又额外余引十二万三千不必注定州县令各路通融办销尽销尽报不入年限考成之内倘有存剰余引缴部察销
　　一广东盐行广州府韶州府南雄府惠州府潮州府肇庆府髙州府廉州府雷州府琼州府【就灶徴课不设额引】连州嘉应州罗定州广西桂林府栁州府庆逺府思恩府平乐府梧州府郁林州南宁府太平府浔州府江西南安府贑州府福建汀州府湖南桂阳府郴州贵州之古州以两广总督总理以广东都转运盐使司运使専理【驻劄广州府】辖盐场十有三淡水场【在归善县】招收场【在潮阳县】隆井场【在惠来县】东界场【在饶平县】石桥场【在海丰县】电茂场【在电白县】归靖场【在新安县】东莞场【在新安县】海矬场【在阳江县】双防场【在阳江县】白日场【在合浦县】香山场【在香山县】茂辉场【在吴川县旧有盐埠批验所大使康四十五年裁潮州运同广惠分司四十六年裁幷为一髙廉运判乾隆七年裁】均隶于惠潮汀贑分司运同【驻劄潮州府】以乾隆十八年奏销册计之共行盐六十万四千一百三十二引内广西省分销六万五千六百有十引每引行盐二百三十五斤至三百二十二斤不防课入四十六万八千七百八十七两二钱盈余银二十万六百十有三两一钱各有竒○顺治十一年题准两广正盐五十四万四千五百四十二引分行广东四万一千八百八引广西万八千引除广西徴觧课银外各路徴课银不防【分销广肇惠三路万四千五百七十八引每引课银一两一钱三厘连韶二路八千六百三十引每引课银一两二钱三厘南雄路万八千引每引课银一两二钱三厘梧州路万八千引毎引除广西徴收军饷外广东止徴加饷引目纸价银六钱三厘懐集县六百引在广西徴收课银】○十四年题准増龙川县一百十有二引照惠州路额徴课○康三年题准吉安改行淮盐减南雄路万四千三百有一引零并除课银○六年题准湖南衡州永州寳庆三府改行淮盐减梧州路四千五百九引并除课银○十年题准増番禺县百二十引照广州路额徴课○十二年题准减连州路五千四百九引零并除课银○十五年题准毎引加课银五分○十七年题准每引行盐十四包每包百五十斤每引加盐二百六十二斤八两徴加斤银每引一两五分○二十年题准计丁加广韶防路三千二百二十四引零照额徴课○二十一年题准増茂名县百五十四引召商办课○又题准两广每引増徴引饷银九钱四分五厘○二十三年覆准封川等五埠改行生盐増课银八百八十八两四钱有竒○二十四年覆准徴垦复灶田银二千二两四钱有竒○又覆准停徴每引所加课银五分○二十六年覆准番禺县熟引改行生引加课银三百四十六两四钱有竒○二十七年题准花县改行生引加课银一百三十八两一钱有竒○三十年题准加潮州广济桥课银万七千五百两海阳防七州县菜盐课银二千五百两○三十二年题准广东盐课一引改为十引照两淮之例给发万引其连州乐昌仁化三埠増行千引加课银五千六十一两八钱又
　　谕广东灶丁灶地防项原额外加増银万四千二百四十六两零此项加増银自今年起着免一半钦此○又覆准沿海各处网鱼别立渔引共増八千七百引归善阳江二埠増渔引千八百五十○又覆准江西贑州府属向食广盐着就近改食潮盐○又题准潮州广济桥并海阳防七州县按饷匀配十有四万二千六百二十引○又题准髙雷亷三府配八千一百八十三引○又覆准连山防九埠加三千二十引照原额徴收嗣后每引加派一槩禁止○又题准广东认埠行盐三年一换今定大埠招商二名小埠一名公平贸易者令永逺承充不许私相顶替○又覆准广东行盐生熟二引各听民便行销母得照旧生熟三七硬派致商难于运销○又题准广东盐包省城盘掣之后三十里至佛山停其泊船○又题准海潮揭防七县菜盐每引加盐七十斤増行四千五十一引○三十五年题准广东各埠每引加盐七十斤共配十有二万七千三百八十三引零○三十六年覆准江西南贑二府引课皆照两淮例徴收每引加盐七十斤亦一例配引完课○又覆准淡水等四场加増课银三十两○三十七年题准设永安县盐埠行盐百二十引○四十年题准设饶平县海山隆澚场徴饷银二百两又设渔引三百徴饷银四十五两○四十一年覆准两广盐壅积令通融配销○四十六年题准海晏矬筩二场新垦灶丁徴复课银五两四钱六分照例加増课银三两一钱八分○又题准海山隆澚场増三百引每引加课银七分○四十七年覆准顺徳等各埠渔引配盐増五千七百十有二引○四十八年覆准连州昌乐及湖南衡郴等八州县行引额数作为十分量地均分连乐二处各行销十分之三郴州等处行销十分之七○又覆准将平逺等五县十万余引内匀销于龙川防三县三千八十引其贑属十二县匀销二万五千二百引至贑属十二县内信丰龙南定南三县原食潮盐就近改食惠州府场盐○又覆准福建长汀县三万一千八百余引内拨出万六百十有八引匀扵宁化县行销广西灵川等三县内拨出三千四百三十五引匀于全州等三州县酌量匀销○又覆准将广西富贺二县额引于平乐永安修仁荔浦恭城昭平六州县代销四千六百二十六引其宣化等三州县代销二千九百四十引于百色地方设立一埠销售○又覆准潮州埠二十一万四千四十六引共徴银五万一千六百六十六两令按引均出每引徴银二钱四分五厘有竒○五十四年覆准江西贑埠销引旧由省运后改运潮盐今仍循旧例复由省运○五十六年题准动帑银六万两收买灶盐○五十七年题准彻囬两广廵盐御史盐课事务令廵抚管理○雍正元年覆准裁去广东场商令总督发帑六万两委官监收责埠商运盐纳课其有课饷难完无人充商之地着落地方官领盐运销如引多壅积听各地方官通融销售其发帑收盐散给灶丁等项每包量行加増以防穷民至卖于埠商每包量増一二三分除加给灶丁外每年所得羡余七万两竢嵗终造册具题商人转卖民间仍照定价不许増长○二年覆准广东发帑收盐所给灶价水脚银照前所定数目每十分之内加増一分于羡余银内给发嵗终造册题报○又覆准福建汀州引课通归长汀防八县协办通融销售専责知府彚总照例考成○三年覆准广东香山县税田近海低防咸潮改为盐场输课起科○四年覆准广东海丰县小堰埚一口海潮冲涌浮沙填塞改筑池漏照例升课仍纳田税○五年覆准福建汀属引盐照前委官办理之法发帑融销其运盐委官遴选贤贠将姓名报部仍令各该府县协同办理○八年题准广东商人于奏销时有未完分数照州县带徴未完地丁钱粮之例以后扣限一年通完倘年限已满仍有拖欠照例治罪○九年题准广东子盐一项原在正盐之外遇正盐迟阙之时即将所贮子盐约配商引及时趱运以济民食○十年题准广东运使交盘于定限两月外展限三月造册具题○又覆准广东惠州淡石二场専归大使督守管理毎年莭省银即以散给通省晒丁每包加给灶价一分五厘收盐正课酌定成规秋冬干燥每包准收一百六十三斤生盐以三斤作卤耗熟盐以四斤作卤耗春夏热湿每包准作一百六十五斤生盐以四斤作卤耗熟盐以五斤作卤耗潮州小江一场生盐亦照熟盐例折耗淡石二场海运沉失系商人赔补今既归官如有沉失即拨子盐补足○十一年题准广东各商设立坐标私收渔户帮饷又设立馆舍凡遇担卖盐鱼防物勒令纳税别立行标苦累贫民勒石永禁○又覆准动支羡余银四万两收买灶户余盐○十二年题准广东各场加价收买生熟余盐所出羡余统归正盐场羡册内造报○又覆准江西安逺县改食惠盐○又覆准两广各商领运正额之外余盐于该商领程之日即行知该州县官察防上仓其卖出价银州县不时稽察照依定限押令将应纳价羡赴道完纳○乾隆元年覆准广东灶价每包加给四分以资灶丁养赡○二年覆准广东各州县场加増课银八千六百余两自元年为始一槩豁除○三年覆准将靖康场归并归徳场更名归靖场香山场増设大使一贠髙州府属电白茂名二县之茂名博茂二场増设大使一贠更名电茂场○四年覆准前原发帑银十万两不足以供收买于羡余银内动支十万两以为收盐之用○又题准广东存积盐包防及二十万包折耗堪虞各商于应销引盐及正额余盐之外又能领销额外余盐者其应纳羡银准其八折交收以疏壅积○七年覆准裁汰髙亷运判各项事冝归髙亷二知府兼理○九年议准广东盐场遇灾伤漂失之盐应察勘明确分别应赔应豁明立章程如系围壆低塌涵口损壊不上修葺坚固或天堆露囤茅扇仓廒并未苫盖谨宻该管场大使漫无稽察遇风潮灾异漂失之盐着落场员灶晒三七分赔限三年完补若围壆坚固苫盖谨宻实因异常天灾卒起一时非人力所能抵御防防者委勘确实取具地方官印结题请豁免○又覆准广东各场产盐日多必须帑本寛裕于积存羡银内拨给十三万两○又覆准正余盐每小包五十斤淮其照旧加一二贴赠以为折耗○十二年覆准广东商力困乏将八折余盐埠羡减一成以七折交官○十四年覆准广东难销引目改拨易销之埠代销即照易销之埠课则完纳按年造册报部改拨不得私自融销○十五年题准潮桥帑本不敷于余盐羡银内増给银万五千两以为收买余盐之用
　　一广西行销广东盐引以广西苍梧驿盐道専理除引课银归入广东盐课奏销外又于广西各厂纳税以乾隆十八年奏销册计之共入四万七千六百十有四两六钱三分盈余银十有一万一千六百九十八两四钱各有竒○顺治十一年题准广西分销广东盐至梧州府盘验缴引换给印票押运行盐除在广东纳课外广西每引纳军饷银九钱盘割五项银三钱七分八厘五毫有竒又按包抽税经过桂林厂者徴税银一钱五分引饷银七分五厘过半乐厂者徴税银三钱过浔州厂者徴税银三分过南宁厂者徴税银三钱又富贺二县照包抽税每引银一两一钱六分二厘懐集县每引徴军饷引目等银一两一钱三厘○康熙三年题准减梧州引额并除饷税○九年题准改富贺二县五百八十八引于太平思恩二府并马平县行销○十一年题准凡厂税改隶苍梧驿盐道经徴○二十一年题准广西南太栁思四府属代销富贺二县东引归西商办运加西饷三千六百二十一两有竒○又题准富贺二县所销东引亦归西商办运共加西饷五千四百三十二两有竒○三十二年题准南太思三府林防七州县改食亷髙二府盐○又覆准广西原额大引及富贺代销引照两淮例一引改为十引共计行小引五万九千六百一十○又奉
　　防广西地瘠民贫盐课着停其加増○雍正元年定广西盐务令官运官销先动库银六万两令广西盐道委官赴领按引买盐运至广西分给各州县照部定价直行销将盐价收贮道库扣存应纳西税银其东饷委官解东交盐道贮库令该督将动借藩库银六万两照数归还此外通计所得余银二年可得九万三千三百余两内扣存六万两永为每年盐本至苐三年照部价每盐一斤减银二厘该督于嵗终将官运销盐数目分晰造册报部○五年覆准将广西雍正四年未折盐包并嗣后额盐仍照原定部价一例销售○十年题准广西省秤头余盐一项积有万六千余两即将此项银于广东省买盐二万四千包运至梧州上仓存贮以备西省乏盐之时配发行销竢引盐运到即抵还存贮○十二年题准广西懐集一埠引盐自本年始归官办理一应行盐事冝皆照广西官运之例办理○十二年题准将广西省羡余银内以二万三千两为临桂等处官埠收买余盐之本○乾隆元年
　　谕向来广西盐引因商人无力承办以致民间有澹食之苦于雍正元年经督臣题请官运官销借动库银为盐本赴广东纳价配盐分给各州县照部定价直发卖行至二年已有盈余遂将通省盐价照部定之数每斤减去二厘发卖百姓称便雍正五年又经该督奏称广西盐自官运官销以来已无盐阙价贵之虞应请仍照原定部价销售不必裁减二厘部议准行至今因之朕思食盐乃小民日用之需部价既多二厘则民间所费必不止于二厘广西地瘠民贫道路遥逺应令盐价平减以惠闾阎自乾隆元年为始着照雍正元年原题每斤减去二厘销售该督抚可严饬各州县不许加増分毫务使小民均沾实惠倘有髙价病民者察出严行处钦此○二年覆准懐集一埠归商承办原留帑本六千两归还原项充饷○三年题准广西平乐等二十八州县埠招商行盐办课原存帑本六万两应收囬帑本二万五千七百两存银三万四千三百两永为临桂等官埠盐本之用又原存帑本二万三千两收买余盐内归还银九千两存银万四千两○四年覆准广西滩髙水急挽运需时一遇盐未到埠小民不免澹食将梧州存备盐二万四千包酌量分贮桂林府豫贮七千包栁州四千包庆逺三千包所贮盐包交与各府运回经管尚存盐万包仍贮梧城以资接济○十八年覆准粤西续増秤盐年额万二千余包自十二年至今共积存四万四千余包即酌拨于易销州县行销非数年可以清理且每年正引之外尚有正额余盐额外余盐并有本防应销秤盐又额外余盐一项许其八折交价州县多乐于领运其于续増秤盐多不赴领若派令分销必多推诿延挨应照额外余盐配定交价之法量减一成准其九折起解
　　一四川盐行成都府茂州宁逺府保宁府叙州府重庆府酉阳州夔州府龙安府潼川府眉州嘉定府卭州泸州雅州府资州绵州湖北宜昌府鹤峯长乐二县施南府云南东川府昭通府及曲靖府属南宁霑益平彝三县以四川总督总理驿盐道専理【顺治年间四川布政使司照部引式刋票申送廵抚挂号印发盐法道转行各属照井支盐按盐徴税康熙二十五年令寳泉局铸造铜版刷刋给发后改归按察使司兼理雍正五年设盐驿道】辖盐井七千七百有四简州二百十有七井乐山县四百七井荣昌县十有二井犍为县七百五十六井大足县三井荣县十有六井合州二井威逺县三井涪州二井三台县二百八十井铜梁县一井射洪县二千五百二十八井忠州五十二井盐亭县四十井酆都县一井溪县千二百六十一井阆中县十有一井遂宁县五十八井南充县三十六井中江县二百有一井南部县五百五十七井乐至县二百十有六井西充县九十六井安岳县二井州二井江安县一井大竹县一井绵州六十四井富顺县三百九十五井资州一百四十六井隆昌县一井井硏县二百二十井屏山县二井仁寿县六井长宁县三井内江县十有五井大宁县二井资阳县五井万县十有一井太平县二井云阳县五十九井彭水县八井县一井盐源县二井均系各州县兼管以乾隆十八年奏销册计之水行万四千八百九十九引每引行盐五千斤陆行十万二百八十六引每引行盐四百斤课入八万九千五百三十六两九钱有竒余引五千川省各州县每年濬盐井则题増额引因各州县请引不一题定每年豫发余引存贮廵抚衙门有请増额引者即将所贮余引给发以作额引应増课银归入额课项下报销○顺治八年题准四川盐票四千九百四十防每票填盐水运五十包陆运四包每包税银六分八厘一毫○十一年题准濬盐井照垦例三年后徴课○康六年题准建昌卫井置灶煎盐遇闰加课银二十七两二钱○六年至二十一年题准増盐票共二千二百八十有八均照额徴课○二十三年议准新收盐井锅灶课银二十三两六钱遇闰加银一两二钱○二十四年议准増盐井银十有四两二钱有竒○二十六年至四十九年议准四川増行盐万五千一百二十五引均照例徴课○四十九年题准増引八百每引増税艰四钱七分二厘○四十九年至五十四年题准増行盐千四百十有一引均照例徴课○五十五年覆准镇雄九姓两土司向无额引令増陆引一百纳税行盐○五十七年至六十一年题准増水陆千一百四十引均纳税行盐○雍正元年覆准乐至潼川绵井硏资嘉定等州县増陆引三百有四每引徴银二钱七分二厘四毫○又覆准潼川府增水引四十二每引徴税银三两四钱五厘每引配盐五十包每包重百斤外加耗盐十有五斤○二年覆准井硏射洪中江资阳等四县増水引二百十有六陆引九十四○三年覆准丰玉新旧盐井四十増水引四十○又覆准卭州增引千三百共徴税银六百十有三两六钱永为定额○又覆准中江潼川井硏乐至嘉定防州县増水引九陆引百有三○又覆准上豊玉増水引六十○四年覆准射洪増水引二百十有五○又覆准中江绵州潼川乐至射洪蓬溪井硏资阳富顺等九州县増水引三百九十有一陆引百有八○又覆准资阳县增水引十○又覆准犍为县増水引七陆引二百二十七○六年覆准富顺防州县増水陆二千九百二十六引○七年至十三年共増水引二千八百九十四陆引四万七千一百五十二○乾隆元年覆准四川建始县改隶湖北民间食盐照旧行销川盐以建始县为经徴施南府为督催造册奏销○又元年至三年题増水引六百九十二陆引八千八百八十八○三年题准湖北改土归流之鹤峯等七州县应就近买食川盐课额赴川省完纳府州县销引督催考成皆归川省考覈奏报○四年至十三年题増水引千七百四十九陆引万八千八百六十五
　　一云南盐行云南府大理府临安府楚雄府江府景东府广南府广西府顺宁府曲靖府姚安府鹤庆府武定府丽江府元江府普洱府防化府永昌府永北府化府镇沅府以云贵总督总理云南驿传盐法道専理【驻劄云南府】辖盐井十有八黑盐井【隶大使】新井【属黒井提举】白盐井【隶大使】沙卤井【属黒井提举】琅井【属琅井提举】阿陋猴井【隶大使】云龙井【隶大使】抱母井香盐井【隶大使】丽江井【隶大使】只旧草溪井【隶大使】弥沙井【隶大使】按版井恩耕井【隶大使】安宁井【属安宁州】景东井【属景东同知】磨黒井【属普洱府】猛野井【属元江府】以乾隆十八年奏销册计之共课入二十六万一千六百四十三两六钱盈余银十有三万三千八百五十四两六钱各有竒○顺治十七年题准云南不行部引按井给票徴收盐课○康熈元年题准黑井盐课银九万六千两琅井九千六百两景东井三百二十两【遇闰加课不除小建】白盐井二万八千五百六十两安宁井千九百八十两云龙州五井四千七百六十三两七钱阿陋猴井二千九百二十三两二钱弥沙井四百两只旧草溪井二百六十二两四钱六分【遇闰加课扣除小建】○四年题准黑井加煎盐课银二万四千七百五十两【遇闰加税】○十年题准只旧草溪井归幷黑井办课○十一年题准减黑井加煎盐课○三十四年覆准黔省普安州防处改食川盐将云南课扣除○三十五年覆准仍徴收黑井加増盐课○三十八年题准黑白等井每年所有柴米役食六万两豫于拨饷内动支发各井煎盐办课补还拨饷○五十八年题准云南派烟户锢弊着勒石永革○雍正元年覆准云南九井行盐办课勒去上下一应陋规不许督抚盐道等官赴井煎盐居积买卖○又题准近井之富民禄丰罗次禄劝元谋和曲六州县改食白井沙卤原销黒井盐统运昆明省店行销○二年覆准黒井产新井二眼除发灶户薪本役食噐具银万两尚存银万七千两将白云井拨补黒井课银四千两云龙井抵补课银三千二十两有竒一幷归公其黒井阙课于新井盐课内拨补以免互帮○又覆准禄丰等州县改食白井沙卤定价一钱六分姚州及大姚定逺广通云南四县仍食沙卤每斤定价二分其五州县额盐分发于民多盐少之楚雄府防化府赵州太和县邓川州行销昆阳州之三泊改食安宁井盐阿陋旧额拨化府行销○又覆准易门县改食白盐井多出之沙卤照定价一两六钱完解其原借阿井额盐拨开化府増销○三年覆准琅安二井盐价髙昻量为酌减将丽江土井息银二千二百余两抵补至琅安井额盐不敷民食令石屏州就近在威逺地方领销按版抱母等井原销之盐分发宁通海河西新兴四州县领销○四年覆准普洱地方新磨黑磨弄井盐每年课银三百六十三两五钱二分有竒元江府属猛野磨铺井盐每年课银二百三两归入按版抱母等井项下报销○五年覆准黑井正额盐五百六十余万斤内每一斤加银四分二厘八毫该银二千四百十有三两九钱二分又拨给不敷课款盐二十四万斤内每百斤加银二钱该银四百八十两于所收沙卤等项盈余银内给发○又覆准黑盐发价于定额三分价内每分准其减二厘共减银万六千一百十有六两六钱有竒并黒井所加薪本二千八百九十三两九钱二分共银万九千四两五钱二分有竒于多收沙卤等项盈余内照数抵补令该管官将每斤减价二厘之处出示暁谕其正项并额外盈余银六万一千九百余两照数贮库如有留抵银厂亏阙及公用之处造册报部○又覆准云南只旧草溪二井每年升课银四千二百八十三两四钱遇闰加増至二井应发薪本银每斤一分五厘于盐价内借动发给轮流解还其该井官吏养防工食防项每月计银四十两于正额内销○九年覆准云南各井煎盐均除小建惟黒井小建不除所以累任井司皆有亏空将小建六日阙额盐于新出沙卤盐内煎补○乾隆元年题准云南黒井等井盐运至昆阳防处行销盐价每百斤遵奉
　　谕防减至三两以下其应减盐价等项银六万一千一百八十三两一钱三分九厘四毫有竒即将各井应减盈余通融抵补以敷正额至裁汰盈余银原系留为地方公事之项今已裁汰应令竢有需用之处别请动项报部○三年题准东川一府旧四川今改归云南但滇盐不敷民食应由川省招商认引徴税配运其南宁霑益平彝三州县一幷改拨川盐○四年题准由广东运盐百万斤至广西百色地方由百色至云南罗平师宗等州需用盐价脚银七千六百八十三两四钱五分五厘于司库收存铜息银内照数动发饬令附近粤西之罗平州领运行销二十万斤师宗州运销二十五万斤广西府运销二十五万斤弥勒州运销三十万斤竢运销完日归还原借铜本外余银觧贮藩库充公○五年奏准安宁州地方有洪源井一区每年可煎盐二十一万六千斤获价银五千三十二两八钱内除煎盐薪本役食外余银五百八十三两二钱丽江府地方有老姆三区每年可煎盐十有八万四千一百二十一斤获价银三千四百十有三两四钱有竒内除煎盐薪本役食外余银一百五十三两五钱六分有竒统将二井盈余银按年归入盈余册内造报○七年覆准姚安新盐井每年煎盐二百一万九千六百斤共卖获盐价银三万一千九百二十一两八钱六分内除应给煎盐薪本人役工食外尚余银三千九百四十三两四钱一分有竒按年归入盈余项下造报但新卤源须増大使一贠其琅井大使业经裁汰应移驻姚安新井○十六年覆准昭通东川二府逼近金江运京铜系新辟苖疆防脚裹足不前必须防囬川盐接济应将南宁等处原食川盐二百四十余万斤留为昭东二郡行销其南宁防处食盐仍饬领销滇盐○又覆准文山县领销阿陋井盐改拨十三万斤増给防自县行销其文山县不敷食盐在于每年采买粤盐数内増买二十万斤拨给该县领销
　　一贵州素不产盐无额销之引民间食盐由小贩担负四川湖广引盐零卖贵阳府安顺府南笼府平越府都匀府思南府石阡府大定府遵义府以上九府食四川盐镇逺府思州府铜仁府黎平府以上四府分食湖南所行之两淮盐以贵州布政使司粮驿道兼理以乾隆十八年奏销册计之共课入七千六百十有五两四钱有竒○顺治十七年题准贵阳思南镇逺三府每盐百斤徴税二钱○康熈二年题准徴税府卫在贵阳思南镇逺石阡安顺平逺大定黔西永宁毕节乌撒鸭池等处每盐百斤徴税银二钱四分普安仍徴三钱除黎平就近食湖广盐不徴税外共盐税银五千七百三十两五钱九分四毫定为额数每年间有浮阙据实报解【遇闰加税四百十有八两四分九厘二毫】○二十五年覆准贵阳平越都匀思南石阡大定威宁等府州安顺府属盘江以下州县卫所均食四川盐普安等处仍食云南盐○三十四年覆准普安防处自食云南盐商民两病将普安等处改食四川盐○又覆准贵阳等处向食川盐徴落地税银每百斤二钱四分普安防处亦照例徴收○雍正十年覆准黔省婺川县濯水地方设立税口徴收盐税自本年起按年依额起觧造报盈缩不常据实详报○乾隆四年覆准贵州所属之古州系新辟苗疆应以古州为总埠丙妹永从三角等处为子埠听古州总埠分拨销售其商人应听古州同知管理每年销引三千八百课银二千五百十两一钱四分二厘有竒




　　钦定大清防典则例卷四十五
&lt;史部,政书类,通制之属,钦定大清会典则例&gt;
　　钦定四库全书
　　钦定大清会典则例卷四十六
　　户部
　　盐法下
　　一直省盐差顺治初差长芦两淮两浙河东廵盐御史各一人直山东山西河南江南江西浙江湖广陕西盐政一年更差其福建四川广东广西云南贵州六省盐务旧隶廵按后改隶廵抚○康七年定长芦防四处盐差于六部郎中贠外郎及御史内每处选差满汉官各一人笔帖式各二人○十年题准盐差御史不拘满汉毎处止差一人○十六年停止盐差笔帖式如差满御史仍带笔帖式一人○又覆准
　　京城及采育里地方盐引向由崇文门监督徴收嗣后责成大宛二县行销与各州县一例考成○三十年题准増设福建广东广西廵盐御史四十六年
　　命广东廵抚兼理盐课○五十九年覆准将两广廵盐御史彻囬盐政交总督管理○雍正元年议准各盐差笔帖式停其差徃○又覆准福建盐课令各州县徴收兴泉道管辖着总督管理盐务○二年覆准令各该御史将盐法诸书按年纂辑缮呈
　　御览并照式送部以备考○又覆准云南丽江府改土归流其盐井交与知府督令经歴煎盐于本处行销○又覆准广东发帑收盐如产盐无防之小场地方官就近督收澹水防各场皆地势广逺产盐甚多该督遴选防干之贠分委督收○又覆准广东运使管理五省盐政复设经歴一贠以供差委○四年覆准福建盐场大使六贠业经裁汰但盐政必须専官料理方能裕课请简同知通判知州知县等四五人发徃福建委任场务仍遇贠阙题补应得之官○又奉
　　防两浙盐政交廵抚管理○十二年题准福建盐政衙
　　门改为盐法道専管盐政
　　一贡盐顺治初年定供用库白盐二十四万一千六百六十六斤内官监白盐六万二千斤青盐七万二千五百斤光禄寺青白盐十有四万二千斤【以上每百斤加耗三十斤】盐甎万斤【计六百六十七块】盐卤二千四百斤神乐观盐六千五百二斤【毎百斤加耗三十斤】户部都察院廵盐御史官吏食盐二十一万百有六斤【毎百斤加耗十斤】以上均由长芦兴国等场办解遇闰照数加解○又题准部院等衙门盐交户部收贮给发○四年题准给发宗室及官贠兵匠人役食盐额数○七年题准光禄寺盐交本寺收○十一年题准诸王各官按俸银每两给盐一斤○十二年题准内官监盐交宣徽院收○十五年题准供用库盐交宣徽院收○十七年题准将各衙门廵盐御史食盐均令变价解部充饷○康元年题准各监库盐仍令户部收贮○三年题准光禄寺盐仍交户部收贮嗣后除
　　内府取用外余令运司变价解部如遇取用仍解本色○二十八年题准长芦运使煎办贡盐九十余万斤内务府光禄寺每年取用三十余万斤自二十八年为始止令煎办四十万斤其余五十余万斤停其煎办每包折价银七钱五分报部○三十三年覆准将长芦三十三年三十四年额解盐停止竢用完时照例移解○五十一年议准长芦运使解送备用青白盐十万斤甎盐百斤于五十一年起至五十五年止停止解送折价解部竢五年后每年止解青白盐六万斤甎盐四千斤交光禄寺仍将应折价银报部察覈○雍正六年题准青白盐停解四年○乾隆十二年题销光禄寺解青白盐三万斤内务府觧白盐二十万斤其甎盐折价交与户部停其解送
　　一盐法考成顺治初年定直省盐课每年廵盐御史及兼理盐法廵抚列属官职名分数具奏其州县原额并完欠细数运使及管盐法司道汇造清册送部察覈○康熈三年题准州县卫所官销引欠一分者停其升转二分者降俸一级三分者降俸二级四分者降职一级五分者降职二级六分者降职三级七分者降职四级皆戴罪催销完日复○又题准御史差满交代离任将经徴带徴盐课总作十分未完不及一分者罚俸一年一分以上降俸二级二分以上降职一级三分以上降职二级皆留任四分以上降职三级调用五分以上四级六分以上五级皆调用七分以上革职广东广西福建四川云南贵州兼管盐法廵抚盐课初未完一分者罚俸三月二分六月三分九月四分一年五分降俸一级六分二级七分降职一级八分二级九分三级十分四级皆戴罪督催停其升转运提分司大使未完不及一分者停升罚俸六月一分罚俸一年二分降职一级三分二级四分三级五分四级皆戴罪催徴六分以上者革职经管盐法司道府州县官盐课初未完不及一分者停升一分以上降俸一级二分三分降职一级四分五分三级六分七分四级皆戴罪催徴完日复八分以上革职署运提分司大使未完不及一分者罚俸三月一分六月二分九月三分一年四五分降职一级六七分降职二级皆调用八分以上革职署理不及一月者免议署管盐法司道府州县卫所官未完一二分者罚俸三月三四分六月五六分九月七八分一年九十分者降职一级调用署理不及一月者免议接徴接催官不必各作十分以本年盐课总作十分扣算议处叅后大使限一年全完分司限年半全完限内不完照州县官地丁钱粮例处分运使提举限年半全完限内不完照布政使地丁钱粮例处分管盐法州县卫所官限一年全完限内不完原不及一分者降职一级一二分三级三四分四级五六分五级皆调用七分以上革职兼管盐法司道府直隶知州限年半全完限内不完原叅不及一分者降职一级停其升转一二分降三级三四分四级五六分五级皆调用七分以上革职兼管盐法廵抚限二年全完限内不完原不及一分者停升一二分者降一级三四分二级五六分三级七八分四级九十分五级皆戴罪督催凡降俸降级等官均交代有能于离任之先将盐课全完者即准复如年限盐课接徴接催官原叅无名者接算前官总作十分限半年全完如不完照初分数叅处○四年题准经管盐课官报眀廵盐御史察覈完欠方许离任如有未完即准其离任将御史降二级调用○又覆准广西州县官咨眀广东廵抚察覈销引完额方许离任○六年题准凡遇闰年廵盐御史以十三月差满○十二年题准各官任内盐课未完别案降调丁忧离任者罚俸一年盐池墙垣倒壊行盐无术商贩不行防食盐不遵旧例借口不行盐者皆议罚俸一年○又题准各官销引未完八分以上者革职其戴罪督销者限一年销完如未完一二分者降三级三四分四级五六分五级皆调用七分以上革职○又题准前官已完销引责成后官一年内缴部如不行送部及题报盐引迟延或申报盐引前后不符者该管官罚俸廵盐御史兼管盐法廵抚照例议处○又题准盐引未经题明私自那拨者该管官降一级调用廵盐御史降一级留任兼管盐法廵抚罚俸一年或将此县引卖与别州县未经申报者府厅官罚俸一年布政使按察使罚俸六月○十四年题准廵盐御史盐课未完二三分者照旧议降级仍留任兼管盐法廵抚后不完应降级者皆留任督催完日复至接管官半年期限太廹州县大使改限一年司道府直隶州知州运使等官年半廵抚二年如不能完照初叅例处分署司道府州县等官不及一月者免议分司大使州县防官原不及一分年限内不完者降一级留任限一年催徴如再不完照所降之级调用○十七年题准各官察出灶地升科均照察出地丁钱粮例议叙○二十七年题准云南土商小贩赴井支配令将行盐各府州县定完欠考成处分令其领运行销先行盐后纳课○四十四年题准盐政文移向由都察院转行转送嗣后盐政一应事宜有闗各部者该部径自行文该差该差亦自行咨呈达部仍具呈都察院存验○四十五年覆准嗣后有商人告领帑银者坐商责令廵盐御史等官运商责令督抚州县官确察行盐地方广狭盐本家产厚薄出具印结并诸商连名互结送部察覈○五十年覆准运司交代照藩司交代之例造具册结详廵盐御史具题察覈如有迟延徇隐防弊照例题叅交该部照藩司交代之例议处至甘肃四川云南贵州防省未设运使其管理盐课钱粮官交代之时亦照此例其运司运判提举防官均有催徴钱粮之责亦照州县交代之例令该御史备具册结呈报部科○五十八年议准两广课饷考成止列嵗内经徴各官职名嗣后两广行盐州县将嵗外接徴之官亦按起止月日未完分数计算考成别册附叅其果防于嵗内将引饷徴解全完前官未解接任官能催徴全完者照地丁经徴例议叙○雍正二年题准河东奏销例于四月嗣后与地丁钱粮一例总于六月到部○又题准河东旧例残引均于三年内通融缴部新引令廵盐御史亲赍赴任自雍正二年为始毎年旧引均于奏销时一次缴部以杜重复影射之弊嵗前颁发新引及时行销○又覆准嗣后各省直隶州督销盐引廵缉私盐原系府同知经管者改归州同原系通判兼管无州判者交与州同管理如销引不完及廵缉私盐不力该抚即照例处○六年覆准起解盐课协饷该盐政督抚廵盐御史豫先移防前涂督抚饬拨官弁防送交代严饬解官由大路挨站而行如有踈虞该管督抚即将经过之文武官弁照例题着落分赔倘该督抚御史不移会督抚解官不知防地方仍行小路一有踈失各官照疎防例议处其不移防之督抚御史照佥差不慎例议处私行小路之觧官照枉道例处分所失饷银着落解官名下追赔如不能完即着落原差委之上司赔补至觧官欲就小道该地方官详报题叅倘地方官听其由小路行一幷题○又议准盐课未完经徴各官均按分数议处而欠课商人未有处分之例是以各商固结陋习视欠课为泛常嗣后未完盐课钱粮经徴各官仍按照分数议处外将各商名下应完盐课作为十分未完不及一分者责二十板未完一分者枷一月责二十板二分者枷四十五日责二十五板三分者枷两月责三十板四分者枷七十五日责三十五板五分者枷三月责四十板以上欠课各商题之日扣限一月全完者免处逾限不完即照此例枷责如能于枷限内照数全完立时释放免责若枷限满日仍不完纳除杖责外即将该商咨革退所欠课项以引窝变抵未完六分者杖六十徒一年限四月全完七分者杖七十徒一年半限六月全完八分者杖八十徒二年限八月全完九分者杖九十徒二年半限十月全完十分者杖一百徒三年限一年全完以上自六分至十分皆将该商鎻禁能于限内全完革退不许充商免其杖徒之罪倘逾限不完除将该商发配外其名下所欠课项均着落引窝家产变抵如额徴钱粮果能数终如数全完令盐政按其课项多寡量给花红匾额以别优劣○七年覆准两浙各场盐课钱粮令场贠就近设匮徴收原封觧交各县折幷是代徴之场贠非専管官可比嗣后除兼管専管各官仍照旧例处分外其代徴场贠如旧例初未完不及一分罚俸六月者今应免其议处一分罚俸一年者罚俸三月二分降职一级者罚俸六月三分降职二级者罚俸九月四分五分降职三级四级者罚俸一年皆免其停升催徴旧例未完六分以上者皆革职今未完六分应降职一级未完七分降职二级仍令戴罪催徴至八分以上者革职再初处分既已改轻则原叅各官亦不便仍照旧例议处嗣后代县催比之场贠旧例原不及一分年限内不全完降一级留任者罚俸六月原一分年限内不全完降一级调用者罚俸一年原叅二分三分年限内不全完降四级五级调用者皆降一级留任再限一年催徴如不完照所降之级调用原叅四分五分年限内不全完革职者降一级调用至原六分以上年限内不全完者革职若有一场坐落两县者其场贠两地未完分数合算幷案议处○又议准山东商人卖盐完日即令缴销残引如过期不缴将该州县照失察例议处如运使不掲报照狥庇例议处知情者加倍治罪○乾隆三年题准两淮盐课于二月奏销四月考覈嗣后永着为例以归画一○四年覆准长芦河东两淮两广各道库盐课遇奏销交代照闽浙之例令管理盐政大吏盘察○六年题准各省经徴盐课督销盐引催徴各官能于奏销前催徴全完前官并未徴觧接任官于奏销前催徴全完总以一官全完一年课引者无论正署均照地丁钱粮全完例议叙其两浙代徴场贠处分本属减轻不便与经徴官一例议叙嗣后两浙代徴场贠全完五万两以上者准其议叙五万两以下奏销前全数通完统计两年合算若将两年应徴之数徴收全完亦准其议叙通融销售地方不准议叙正课虽完本年带销之项未完者亦不准议叙○十六年覆准滇省司井各官及行盐各属经管盐课款项交代时不能依限完结多系前任款项未清灶户领薪待煎铺贩转销未售煎收不及致后任不肯接受应将前官任内已发薪本流卤及铺贩之盐并一切应行交代之项分别应追应接办理○又覆准滇省管井提举大使等官系专司督煎其行销责成各属与井贠无渉嗣后盐课奏销管井督徴职名免其列至兼管井务之知府同知知州知县大使防官有本任兼销盐者仍照例列至兼管盐法之知府直隶州知州定例原有议处议叙之条滇省盐课奏销自应遵照定例列其井官督煎有无惰误作何议叙议处前例未经定议嗣后滇省井官如按年督煎足额准照课欵全完五万两以下议叙之例纪录一次若盐井被水以致惰误数至十万斤以内限二年五万斤以内限一年不及三万斤限半年皆令趱补逾限不完将原督煎之数计作十分按未完分数叅劾照盐课未完分数例议处其督催未完之盐道亦照此例议处若非被灾偶因雨侵卤澹煎办不敷分别多寡勒限趱补如为数无多限两月三万斤以上至五万斤限半年五万斤以上至十万斤限一年逾限不完着落井官赔缴课款灶户追缴薪本如课项延缓不缴即行咨叅照本身杂项钱粮不完例议处至于无故惰煎数至十万斤以内咨到日照行盐无术例罚俸一年至二三十万以上即行题照溺职例革职着赔课银追缴薪本若隐匿惰煎不按月造报者即照规避例报其课薪皆着落该贠追赔至滇省各井款内毎年共应借垫薪本等银四十万两除原题官本六万两外其借垫借发银三十四万两务令于次年奏销时催完入册报部未完叅劾照杂项钱粮例议处○十七年覆准长芦商雇廵役饬令各该州县详察实在需役若干定为额数老病者更换病故者选补不必分隶营汛佐杂衙门统归该州县管束以专责成以资廵缉不许给票专差以致生事扰民其商雇看守滩坨人役归各该场贠就近管辖○又覆准长芦州县如遇水旱灾伤盐引不能行销经邻邑代销者该督及该盐政据实声眀免其议处外若并非灾歉之嵗销引不及分数虽经代销仍按其未完分数处于次年详加察覈以原叅分数为准如能比上年多销一分即准其题请复不能多销防更不及上年分数除不准复外仍按本年未完分数处统竢次年比较多则均行复少则仍令戴罪至本地督销额引业至八分以上其通融代销仅止一二分者无庸加以叅处○十八年覆准广西官办引盐皆责成知府督销凡销盐解饷毎半月一报本府稽察如盐引未完州县官照例议处并将该管知府叅劾按其所属额引汇计分数竢户部覈眀会吏部定议照州县督销商人盐引未完例处分其销存盐价即责成知府盘察如有亏空不即掲报分别徇隐失察议处分赔
　　一盐法禁例顺治元年覆准场灶照额煎盐大使亲验按月报运使如有隐匿以通同治罪其商人不许滥委杂役行盐水程填眀卖销地方完日同引缴察不得告改盐引焚溺取具地方官印结察实补买○八年
　　谕廵盐御史及运司不许于额课外勒索侵克如有贪縦各官许商民首告治罪钦此○十三年题准盐政衙门不许商役互充○十四年题准势豪不许占揽引窝商铺不许自定价直如有专利害民串通经纪卖勒索防弊该御史严行禁饬○十六年题准商人载盐大小船均用火烙印记船头不许滥行封捉○十六年议准将领卫所官弁縦兵私贩该州县官缉拏掲报处○十七年题准盐场设立公垣场官专司启闭凡灶户煎盐均令堆贮垣中与商交易如藏私室及垣外者即以私盐论商人领引赴场亦在垣中买筑场官验眀放行倘有私贩夹带等弊该场官役一幷重处○又题准盐船过闗止纳船料如有借端盘验额外苛求者以枉法治罪○又题准凡获大伙私盐必究讯窝家经纪所过地方有无徇纵管盐司道扶同不举者一幷叅究不许以肩担背负竒零小贩塞责○又议准贫民食盐四十斤以下者免税四十斤以上者仍令纳课○又覆准灶丁不许充当衙役○又覆准口外盐不许侵入长芦行盐之地如有违越照私盐处○康五年题准天津大沽盐船出口廵盐御史印给号票填眀人数地方防汛官弁察验放行如无印票及人数不符夹带违禁货物者拏获治罪地方文武官弁踈纵者照所定出境例处分○七年题准州县卫所官勒令百姓买引私户口销盐者革职司道府都司不察报廵盐御史管盐廵抚失于觉察照例议处○九年题准凡旗人贩卖私盐照例治罪外其主系官罚俸系平人鞭责佐领内管领骁骑校罚俸领催屯长鞭责其马场牧人有犯私盐者领去之营总领防皆罚俸领催等各鞭责○十五年题准各官该管界内有私煎贩卖者系伊衙役革职系军民人等降调如旗人私煎贩卖本主自行拏获者免议○十七年题准兴贩私盐文武失于缉捕者如不及十人十人以上不带军噐仍照例议处十人以上带有军噐者专管官革职兼辖官降级留任限一年内缉获一半以上者还职不能缉获者照例降革该督抚廵盐御史提督总兵官不题叅者照徇庇例议处若専管官一年内能获大伙私贩一次至五次者分别议叙兼辖官亦照例议叙○二十一年题准凡私盐经沿途官兵捕快盘获者徇縦场官及失察官一幷议处○二十七年覆准各场折课防银令灶总分催各灶自封投匮如劣衿蠹役营充灶总包收纳照包揽州县钱粮例治罪○二十八年议准私枭全获沿途失察武职免议○又议准武职拏获别汛私枭者准予议叙○又题准盐店设立小票私畜盐丁槩行禁止有擅用者照违禁例治罪○三十年覆准十人以上带有军器兴贩私盐系本汛将贼拏获一半以上者失察各官照例免其处分其本汛虽未拏获被别汛全获者亦免其处分别汛虽拏获少一二人者仍照例处分○又覆准廵缉私盐原系运使专责令在所辖地方廵缉私盐毋许差人别徃他方廵缉借端生事扰害地方挟制有司○三十三年议准运丁挟带私盐沿涂各官失察谎称出境者降调○四十四年题准嗣后兴贩私盐事发该管吏目典史知州知县守备千把总等官失察一次至三次者照例议处道府直隶州副将将游击等官失察一次至四次者照例议处运使运同运判盐场大使均系専管盐务之贠以后灶丁贩卖私盐大使失于觉察及知情者处分运同运判照该管州县官例处分运使照府道例处分至闗津过徃回空粮船官座船如有夹带私盐在船者将夹带私盐之人照兴贩私盐例治罪管船同知通判守备千总文武官弁知情不知情分别处分○三十八年覆准江广粮艘回空至杨州闗令押运官弁于该御史衙门先递报单总并该御史选委能贠公同盘验如有夹带私盐将押运官弁失察各官一幷叅劾并令龙江防三闗凡遇回空粮船到闗亦一例盘察如有私盐即移报督抚御史会同题○四十六年覆准私贩致碍官引皆系积枭巨囤所致嗣后盐法衙门将私贩之徒凖其用刑拷讯除正罪外其余不得滥用刑讯○四十七年覆准河南陈州舞阳等属改食芦盐汝宁一府仍食淮盐芦商各守口岸毋得紊乱经制永逺遵行○又议准淮南纲盐令该廵盐御史亲行盘察分销船至江楚地方盐道即给水程地方官不得借名盘察需索那借○又覆准廵盐御史到任差人坐守各场口名为缉私实即射利急行裁革○又覆准私盐之充斤皆由总啇不革官自为私各卖已盐以图一时之利令将总商革去违者该督抚即行指○五十六年题准两淮河曲江湖港海滨地方皆系私犯要隘嗣后各省棍徒来境私贩地方官失察照从前九卿所定处分例处分其地方官有能拏获私贩盐千斤以上者将该管官弁覈实题请议叙○雍正元年
　　谕国家欲安黎庶莫先于厚风俗厚风俗莫要于崇节俭周礼一书上下有等财用有度所以防僭越禁骄奢也孟子亦曰食时用礼菽粟足而民无不仁朕临御以来躬行节俭欲使海内之民皆敦本尚实庶康阜登而风俗淳夫节俭之风贵行于闾里而奢靡之习莫甚于商人朕闻各省盐商内实空虗而外甚奢侈衣服屋宇穷极华靡饮食器具毕求工巧俳优伎乐恒舞酣歌燕防嬉游殆无虗日金钱珠贝视为泥沙甚至悍仆豪奴服食起居同于仕宦越礼犯分防知自检骄奢滛佚相习成风各处盐商皆然而淮扬为甚使愚民尤而效之其弊可胜言哉司盐政者宜约束商人严行禁止出示暁谕谆切劝戒使其痛自改悔庶循礼安分不致蹈僭越之愆而省一日之靡费即可以裕数日之国课且使小民皆知儆惕敦尚俭约于民生亦有裨益庶不负朕维风振俗之意若仍前奢侈不知悛改经朕访闻防经督抚劾商人必从重治罪盐政各官亦不能辞徇纵之咎钦此○又议准杜絶粮船私贩将为首旗丁按法重处○二年议准贩卖私盐交与地方官不时严加察缉除竒零肩卖者不必缉拏倘有大伙盐枭督抚防同将军拨旗兵协捕其私贩为首之人与装载私盐之船户拏获一同治罪拏获及出首之人照盐数议叙○又议准令京口将军分拨兵丁于扬子江之三江口瓜洲扬州口等处廵察私盐○又议准嗣后如有积枭借称贫民将私盐潜行窝囤兴贩贸易者令地方官弁及盐政衙门一同稽察○又覆准令各省管盐督抚廵盐御史将商人每年应完钱粮务于奏销限内照数完纳如有拖欠即将该商革退引窝别募殷实商人承顶所欠钱粮着落该商家产追赔其原出结各官交该部严加议处如有通同徇隐以欠作完防弊于发觉之日将该管各官一幷从重治罪○四年议准回空粮船经过产盐所在该地方文武官弁不行力催任其逗遛与游客囤户等私相交易至有夹带之事者将该地方文武官弁并押空官弁劾照例议处运丁游客囤户等照贩卖私盐人等例加防治罪该管盐务运使等官掣盐出场务将余盐严行廵察不许夹带如有徇隐踈纵发觉之日将运使等官令该廵盐御史照失察私盐例题议处其灶丁人等亦照贩卖私盐律治罪○又覆准每年粮船回空之时于瓜洲江口分委瓜洲营弁协同厅贠实力搜察○又覆准粮船旗丁水手南北徃返必湏食盐准其于受兑上船处毎船带盐四十斤扵交卸囬空处亦准其带盐四十斤多带者同私盐例从重治罪○六年议准拏获私贩本犯脱逃者即将装带私盐之脚夫水手拘获到案详究本犯踪迹勒限务获照例于私贩上加治逃罪售与之人亦照私贩例治罪其脚夫水手分别惩治若大伙兴贩照强盗例勒限严缉地方文武官弁照溺职例议处○又议准拏获私盐务将人盐数目据实详报如有将私盐入已与各役分肥不行据实详报并大伙拒捕之案以多报少者即将该管官弁指名题计赃治罪其有未经侵匿者照徇隐例处分上司知情故纵及虽不知情未经揭于别处发觉者将该上司照失察例分别议处○又题准拏获私盐必详究其买自何地卖与何人一幷取具确供照兴贩私盐例治罪若买自场灶将该管场司并沿途失察各官题议处其不行首报之灶丁照贩卖私盐例治罪倘承审官不究私盐之来由草率完结亦照例处○又议准嗣后拏获私盐计其斤数之多寡定罪名之轻重如三十斤以下者仍照例拟以杖徒三千斤以上者即照越境贩盐例问发卫充军○七年题准山东永埠等场滩广盐丰率皆路积应于各场适中设立盐坨除计口量留食盐外其余盐尽数运入官坨按季造册出结送运使察覈○乾隆元年
　　谕私盐之禁所以除蠹课害民之弊大伙私枭每为盗贼逋薮务宜严加缉究然恐其辗转株连故律载私盐事发止理人盐并获其余获人不获盐获盐不获人者槩勿追坐至于失业穷黎肩担背负易米度日不上四十斤者本不在察禁之内盖国家于裕商足课之中而即以寓除奸爱民之道徳意如是其周也乃近见地方官办理私盐案件每不问人盐曾否并获亦不问贩盐斤数多寡一经捕役汛兵指拏辄根追严究以致挟怨诬攀畏刑廹认干累多人至于官捕业已繁多而商人又増私雇之捕水路又増廵盐之船州县毗连之界四路宻布此种无頼之徒藐法生事何所不为凡遇奸商夹带大枭私贩公然受贿縦放而穷民担负无防輙行拘执乡民市买食盐一二十斤者并以售私拏获有司即具文通详照律杖徒又因此互相攀染牵连贻害此弊直省皆然而浙江尤甚朕深为悯恻着各省督抚严饬各府州县文武官弁督率差捕实拏奸商大枭勿令踈纵其有愚民贩盐四十斤以上被获者照例速结不得拖累平人至贫穷老少男妇担负四十斤以下者槩不许禁捕所有商人私设盐捕廵船帮捕汛兵皆严饬停止毋得滋扰地方俾良善穷民得以安堵钦此○又题准六十嵗以上十五嵗以下及少年之有残疾者其妇女亦止老年而孤独无依者许其背负盐四十斤易米度日如不合例之人槩不许借端兴贩其稽察之法令于本县报名验实注册给以印烙腰牌木筹每日卯辰二时赴场买盐担卖一日止许一次并止许行陆路不许船载○又覆准沿河文武官弁凡粮船经过在于河干竭力稽察除留食盐外其余夹带之盐照私盐例入官○十七年奏准长芦堆盐之地枭棍匪窃每肆偷扒以致商灶不敢多积令场贠照例制造鸟枪上刻场名编号注册每滩坨发一二杆择老成谨饬之役给与收执遇有匪窃施放恐吓仍令该盐政不时稽察如有轻行施放者将该管场贠照例处其各滩坨増造鸟枪之时仍令册报兵部察覈
　　一引目由单顺治元年定寳泉局刋铸铜版刷印盐引每引纳纸硃银三厘附同正课交都转运盐使司按年觧部以供刷印○三年差官督理淮浙引务加户部侍郎衔驻劄扬州○六年铸户部盐引印以钤盐引○七年停差督引部院仍令运盐使司官吏赴部闗领○十三年定廵盐御史先领二季盐引赴任其二季仍委官赴领○康十一年铸户部盐茶银印二颗钤盐茶各引○十二年定长芦山东河南两淮两浙每年四季盐引豫支户部库银刷印交新差御史带徃竢解到纸硃银补库○十六年题准将长芦各场灶户地丁钱粮自十八年为始刋刻由单分送本部户科察验给散各灶户○二十八年议准场灶向无全书刋刻易知由单易于稽覈不必造赋役全书○三十年覆准铸户部山东司盐引之印二颗钤各盐引○三十五年覆准铸盐引铜版长芦十有一块山东六块河东六块两淮十有四块花马大池一块小池三块汉中府西和漳县二块两浙八块四川一块福建四块两广八块○六十一年覆准令寳泉局照旧式铸造新版六十四块其糢糊旧版即交销燬○乾隆六年题准铸换盐引新版六十四块其旧版即缴销○十三年各省由单均解交户部以备稽察○又题准新铸盐引铜版长芦十有一块山东六块河东六块两淮十有四块福建八块两浙八块四川一块两广八块其花马大小池西和漳县毋庸铸换旧版交与寳泉局销燬○又定例各省盐引毎于嵗终各该督抚盐政差委官役赴部请领部按其请领之数刷印给发
　　引式
　　户部为盐法事山东清吏司案呈照得【某运司某处】盐法题准各项事例已经通行遵奉讫所有引目除场灶丁守御官吏军民权豪势要官运盐货偷取插和场户运盐携带军器诸人买食私盐载盐不用官船七款另文申饬外其题定盐斤缴引二款并行盐地方合行开列铸造铜版印刷给付客商收执照盐前去发卖施行须至行者
　　一【某处某运司】凡客商卖盐每引净盐若干斤为一引给半印引目每引完纳引价随即给引支盐
　　一凡客商兴贩盐卖不许盐引相离违者同私盐追断如卖盐毕五日内不缴退引者杖六十将旧引影射盐货同私盐论伪造盐引者处斩【以上二款各省同】
　　一起运官盐每引二百斤为一包经过批验所依数掣摰秤盘但有夹带私盐随发有司追断客商货卖官盐自扬子江至湖南襄郧皆依经过官司辨验盐引如无批验所掣挚印记者笞五十押囬盘验【此款止载两淮盐引内】
　　右引客商　　　收执照盐准此
　　另文申饬七款
　　一各场灶丁除正额盐外将余盐夹带出场及私煎货卖者绞两邻知私煎而不首者杖一百充军
　　一凡守御官吏廵检司廵获私盐皆发有司审问犯人绞有军器者斩盐货车船牲畜入官引领牙人及窝藏寄放者杖一百发烟瘴地面充军自首者免罪常人捉获者赏银十两仍究何场灶户所卖依律处断运盐司盘获私盐随发有司追断不许擅问有司通同作弊脱放与犯人同罪
　　一凡诸色军民权豪势要人等乗坐私盐船不服盘騐者杖一百军民发烟瘴地面充军有官者依律断罪罢职
　　一将官运盐货偷取将砂土插和抵换者计赃比常盗加一等如系客商盐货以常盗论若商人将所买官盐插和砂土货卖者杖八十
　　一起运官盐并场户般运上仓将带军器者并行处斩
　　一诸色人买私盐食用者减犯私盐人罪一等因而贩卖者处绞
　　一各处运载官盐许用官船转运如灶户盐丁用别船装载即同私盐科断

　　钦定大清防典则例卷四十六
　　钦定四库全书
　　钦定大清防典则例卷四十七
　　戸部
　　关税上
　　一直省关税以乾隆十八年奏销册计之共四百三十二万四千有五两有竒
　　一
　　京师崇文门税十万二千一百七十五两有竒凡直省商货入京均分地道按数科税照部颁见行条例徴收
　　一左翼右翼税各万两凡八旗买受田房皆验契钤印计价毎两收税银三分牲畜之陈于街市者计价亦每两收税三分入店则按牲畜之大小徴收
　　一通州分司税【即坐粮】一万二千六百四十七两有竒凡水陆货物皆计价科税伏地货每价一两徴银八厘起京货毎价一两徴银三厘惟糯米按石牲畜按数油进店出店按篓麯进店出店按块通州张家湾酒糖铺零剪防绢铺分别上中下三行按月科税均照部颁见行条例徴收
　　一直天津关【旧为河西务康熙元年改】税七万四千五百六千九两有竒凡往来商货有正税商税二项正税各按出产地道计数徴收商税按物价每两徴银四分均照部颁见行条例船税按梁头六尺徴银六钱二分七尺七钱二分八尺八钱九尺九钱二分一丈一两二分丈一尺一两一钱二分丈二尺一两三钱丈三尺一两六钱八分丈四尺二两一钱八分丈五尺二两五钱八分丈六尺二两九钱八分【河西务民駮船运粮抵通旧徴粮料雍正二年改于通州徴收乾隆二年免税】
　　一山海关税三万二千二百两凡陆路往来及海洋进口商货均分地道按斤疋件副箱篓包担科税有论车防者各因其物照部颁见行条例徴收船料梁头五尺徴银九分二厘六尺一钱五分九厘七尺二钱二分九厘八尺二钱八分七厘九尺四钱二分一厘一丈九钱八分六厘丈一尺一两一钱四分六厘丈二尺一两三钱六厘丈三尺一两四钱九分六厘丈四尺一两六钱七分八厘丈五尺一两八钱六分四厘丈六尺二两四分六厘丈七尺二两二钱九厘丈八尺二两六钱一分五厘民船加仓每仓二两粮马仓口每仓三两竹木簰筏每甲一钱【大者为簰小者为甲】
　　一张家口税二万两杀虎口税万六千九百十有九两有竒潘桃口税七千六百四十五两古北口税二千六百九十九两胡纳胡河税二千有三十两辉发穆钦税二百八十两白都讷税二百有七两凡牲畜计价直每两收税银三分货物分地道照部颁见行条例徴收
　　一龙泉紫荆独石等关口税四千三百有六两有竒【系落地税地方官随时酌收无定例】
　　一奉天牛马税四千八十八两凡旗民贸易牛马驼驘计价一两收税银三分驴每头收小数钱七百文【以制钱三十三文为一百】每羊收税银五分猪计价每千钱收小数钱三十文边猪【谓贩来者】收小数钱百文圏猪【谓自畜者】收小数钱九十文【旧例屠戸饭铺别徴汤税乾隆四年革除】
　　一凤凰城中江税三千二百九十四两凡朝鲜国贡使往还与内地客商互相贸易不拘何项货物内地商人计价一两收税银三分朝鲜人免税
　　一山东临清关税四万三千三百有五两有奇凡商货按部颁见行条例徴收船税有随单料梁头丈六尺徴银一两九分丈四尺七钱六分丈二尺五钱三分八尺小料一钱一分空民船三钱三分三厘有奇人载船九钱五分一厘有奇又有单料船按正补二料丈一尺徴银二两六钱八分丈二尺二两八钱三分丈三尺二两九钱七分丈四尺三两一钱一分丈五尺三两三钱七分丈六尺三两六钱一分盐船按正补二料丈一尺徴银一两八分丈二尺一两二钱三分丈三尺一两三钱七分丈四尺一两五钱一分丈五尺一两七钱七分丈六尺二两一分【旧例长船五尺纳钞十五贯自六尺至九尺每尺加十五贯一丈一百十有五贯丈一尺一百六十五贯丈二尺一百九十贯丈三尺四尺各加二十贯丈五尺二百五十五贯丈六尺三百贯杂船五尺纳钞十贯六尺七尺各加五贯八尺三十贯九尺四十五贯一丈至丈四尺各加三十贯丈五尺二百五十贯丈六尺三百贯毎钞一贯折银三厘一毫七丝三忽雍正六年更定新例】米麦杂粮照浒墅关例籖量计石米麦每石徴银二分二厘杂粮一分一厘补钞每贯折银三厘又米麦杂粮按正补二料按船之梁头丈一尺徴银五两五钱六分丈二尺五两七钱一分丈三尺五两八钱五分丈四尺五两九钱九分丈五尺六两二钱五分丈六尺六两四钱九分【旧例小麦杂粮补料按船之梁头丈尺徴收五尺至七尺均照船料丈二尺补税八尺九尺均照船料丈四尺补税一丈至丈六尺均照船料丈六尺补税亦计钞折银雍正六年更定新例】○工关税四千五百七十二两有奇【税银解部例见工部】
　　一山西武元城税一千二百三十一两有奇【税银解部例见工部】
　　一江苏海关税七万七千五百有九两有奇凡商贩内地货物出洋及贩外洋货物进口者按斤疋个件连副双只条把包篓木按根按围板按块科税船料每出洋科税一次梁头一丈以外至二丈每尺徴银一两二丈以外每尺二两贸易捕鱼船每年徴收二次梁头一丈以内每尺徴银一钱五分一丈以外每尺二钱二分五厘折收分数安南商船进口出口均七折徴收东洋商船进口六折出口不论货物槩徴银百二十两闽广商船三月至八月进出均七折徴收九月至二月进出均五折徴收山东关东商船并各口货税均八折徴收优免分数安南关东山东商船均优免十分之一东洋闽广商船均例免五分优免五分【乾隆二年定】
　　一浒墅关税四十九万五千二百二十六两有奇凡商船货物有籖量作担科税者【雍正六年定】大梁头船前后量面广腰广底广与深长因乘加五算活梁头江駮船量两边齐钉花与深长因乘加五算活梁头江舥船量濶搭一边放一边与深长因乘加五算活梁头内江船量濶两边齐钉花与深长因乘加四算正江小栏水船量濶两边齐钉花与深长因乘加四算小江舥船量濶搭一边放一边与深长因乘加四算正江摆江船量濶两搭不放与深长因乘加三算外江船量濶顶一边搭一边如焦湖采石四川三处船量濶搭一边放一边齐钉花与深长因乘均加三算山船前后两籖深两籖量濶与长乘加三算邵伯山船前后两籖深居中量濶与长乘加三算山舥船在桅前量一寛与深长因乘加三算老太湖船量濶两搭不放与深长因乘加三算新太湖船量濶在桅门搭一边放一边与深长因乘随深加算三尺起至三尺五寸深加三算三尺六寸起至四尺五寸深加四算四尺六寸以上加五算划滩荡板光福尖头船同前籖量随深加算扁浅划滩船量濶两搭不放盐濶头船装米货量濶两搭不放与深长因乘加四算米麦豆每担徴银四分稻谷大麦四折豆每担五分豆饼八折麻菜饼七折各货视其贵贱自加三至对折籖算每担徴银四分至七分一钱一分一钱二分有按担科税者各货视其贵贱以包捆箱筩篮篓块角双只个叚之多寡斤数之重轻合担每担徴银自四分至八分一钱一分一钱二分布计疋典衣计包防帨带计箱计盒计斤合担每担徴银二钱二分防叚丝纬绒茧计斤合担每担徴银二钱六分其竒零杂物讣数计斤徴税有差盐船【官盐无税止收船料】梁头七尺徴银一两五钱八尺二两九尺二两五钱一丈四两丈一尺五两五钱丈二尺七两丈三尺八两丈四尺九两丈五尺十两丈六尺十有一两丈七尺十有二两丈八尺十有三两一淮安关税三十二万五千一百六十三两有奇凡商货计担科税者为多有计疋块副件防捆者各因其物自徴银一分至三两均按部颁见行条例徴收船税有整单分单二项整单按船之大小梁头四尺徴银六钱四分五尺八钱六尺一两六钱一次输税给票凖其往囘照验以一年为满分单按载货之多寡货足梁头四尺徴银一钱六分五尺二钱六尺四钱六尺有半八钱凡过关皆税船大载少者按货计算自北南下者载货二三十石亦纳四尺分单无货者免徴○比钞梁头每尺二钱五分【长山白洋新河后湖四分口为比钞凡船载杂货杂粮按梁头输税】米麦豆毎石徴银五分【小米糯米荞麦同】芝麻每石六分○庙湾税【淮关分口】凡商货按斤疋条件徴收船税【空重船均按梁头尺寸报纳凖其往囘照验一年为满】梁头三尺五寸徴银四钱五分五厘四尺六钱四分五尺八钱六尺一两六钱七尺一两九钱八分四厘八尺二两四钱九尺二两八钱五分一丈三两六钱六分七厘丈一尺四两四钱丈二尺六两丈三尺七两八钱丈四尺九两三钱三分四厘丈五尺十有二两五钱丈六尺十有四两九钱三分四厘丈七尺十有七两丈八尺十有八两贸捕鱼船每年徴收二次梁头一丈以内每尺徴银一钱五分一丈以外每尺徴银二钱二分五厘豆每石徴银四分小麦芝麻杂粮每石徴银二分大麦芦粟荞麦每石徴银五厘○淮仓清江厰【均淮关兼管】商货亦计担科税为多有计斤疋块件者自三毫九丝至三钱八分六厘均按部颁见行条例徴收○宿迁工关税四万八千八百八十四两【税银解部例见工部】○一扬州关税二十万一千九百八两有奇凡商船货物按包捆篮篓箱筩担防分别精麤合梁头丈尺科税梁头五尺徴银九分二厘六尺一钱五分九厘七尺二钱二分九厘八尺二钱八分六厘九尺四钱二分一厘一丈九钱八分六厘丈一尺一两一钱四分六厘丈二尺一两三钱六厘丈三尺一两四钱九分六厘丈四尺一两六钱七分八厘丈五尺一两八钱六分四厘丈六尺二两四分二厘丈七尺二两二钱九厘丈八尺二两六钱一分五厘加仓毎仓二两以六仓为满粮马仓口毎仓三两以五仓为满如货物应徴银九分二厘者即合梁头五尺接算至丈六尺为平料平料之外多一两为半仓二两为一仓船重货多照例外加盐船每船徴银一两六钱一分五厘駮盐船每引徴银一分竹木毎甲徴银一钱石竹二帖作一甲徴银一钱饼豆米麦芝麻菜子毎担徴银二分船重税多又从逺地来者寛减二成○州牐【掦关兼管】凡商船货税有由牐过坝操饷抚饷由牐米麦豆等货一百七十担至三百担三折四五百担四折六百担五折七百担六折八百担七折八百担以外均八折折浄五十担合五尺梁头至一百六十担合丈六尺梁头为满料每尺徴操饷银二分抚饷银二分下水鱼蛋等货七十担以上均三折折浄二十五担合五尺梁头八十担合丈六尺梁头上水糖纸等货三十担以上均三折折浄十担合五尺梁头一百二十担合丈六尺梁头满料外凡有余担皆免徴别徴抚増斛扣各税枣货折算与米麦同梁头担数与鱼蛋同如不由牐担运过坝应报入境卸载天字操抚饷梁头自七尺起出境装载地字操抚饷梁头自八尺起均至丈六尺为满料其法验扬关钞票一丈者作过坝操抚饷梁头卸载七尺装载八尺丈七尺者作卸载丈一尺装载丈二尺按尺科税不及丈尺免徴满科外凡有余担皆不加尺米麦豆止徴装载梁头卸载免徴又有由牐抚饷凡上下水货船依前折浄百担内作梁头五尺百担至二百担六尺二百外至三百九十担七尺四百至四百九十担八尺五百至九百担九尺九百外至千担满丈依此递加至千六百担作丈六尺为满料毎尺徴银七分五厘又照折浄担数毎担徴银一厘满料外凡有余担皆不加尺惟每担徴银一厘无货空船每尺徴银二分五厘又有由牐斛脚扣饷亦依前折浄担数每担徴银六毫又有由牐増饷凡货物折算有不足前操饷抚饷梁头五尺者亦依前折浄担数分别精麤按担科税其有关例未载杂货听客商照时价作本银毎本银一两徴银二分一厘又有三河州由牐过坝河饷由牐上下水货船依前操抚饷折浄担数合梁头五尺至丈六尺满料毎尺徴银五分过坝凡报卸载操抚饷梁头一丈至丈六尺者均作梁头五尺亦毎尺徴银五分不足卸载操抚饷梁头一丈者免徴空船梁头五尺徴银七分五厘六尺一钱一分三厘七尺一钱七分五厘八尺二钱二分五厘九尺二钱八分八厘满丈六钱四分八厘竹木均一甲徴银二钱又河饷每银一两加耗八钱操抚増斛扣四饷每银一两加耗五钱
　　一西新关【旧系西新龙江二关西新戸部龙江工部相隔二十里康熈二十八年合为一关以免商民守候】税十有二万九千九百十有五两有奇凡水陆舟车所载货物经由江宁府各城门口岸者都税司收出城税龙江江东朝阳聚寳四司收进城税均分别贵贱按斤科税有按个件条把连副箱篓船担者各因其物又龙江江东二司收进城夏布税按疋聚寳通济等六门酒税按防抽分厰太平神防等五门下关赵沟王沟浦口江浦乌江石碛等口岸牛驴羊豕税按数又茶引所收进城茶税按细茶中茶其茶芽月钞北城四季余四城春冬按月都税等五司各行经纪纳钞按季皆照部颁见行条例徴收又龙江司船契税造船按契价一两收银三分折船照估价一两收银二分五城地租毎年额徴银千七百十有四两三钱八分五厘有奇船钞毎年额徴银六十两皇厰河汤税毎年额徴银二十两四钱○龙江工关税五万七千六百七两有奇【税银解部例见工部】
　　一安徽凤阳关税二十八万七千九百二十两有奇凡水陆舟车所载货物各分水旱税徴收正阳大关水税船货按梁头丈尺梁头七尺徴银三钱七分三厘七尺五寸五钱五分八尺五寸七钱四分九尺二寸一两一分九尺四寸一两一钱二分九尺五寸一两二钱二分九尺七寸一两三钱二分丈有二寸一两六钱丈有四寸一两七钱三分丈有五寸一两八钱丈有七寸一两九钱二分丈一尺二寸二两二钱丈一尺四寸二两二钱九分丈一尺五寸二两四钱丈一尺七寸二两五钱二分丈二尺二寸二两七钱七分丈二尺四寸二两九钱丈二尺五寸二两九钱六分丈二尺七寸三两一钱一分丈三尺二寸三两三钱六分丈三尺四寸三两五钱一分丈三尺五寸三两五钱七分丈三尺七寸三两六钱七分丈四尺二寸四两八分丈四尺四寸四两一钱五分丈四尺五寸四两二钱一分丈四尺七寸四两二钱九分丈五尺二寸四两六钱三分丈五尺四寸四两六钱九分丈五尺五寸四两七钱六分丈五尺七寸四两八钱八分丈六尺二寸五两一钱六分丈六尺四寸五两二钱五分丈六尺五寸五两三钱五分丈六尺七寸五两四钱四分丈七尺二寸五两七钱二分丈七尺四寸五两八钱六分丈七尺五寸五两九钱二分丈七尺七寸六两五分丈八尺六两二钱六分以上各増铜斤银照前数加五徴收【康熈二十五年定】其不满载参差不齐之货按包捆贵贱定应纳税银谓之关上杂货例其自光州载来杂货因有路绕避大关者比关上例酌减银数招商【康熈四十九年定】均以四分合为一担三十担以外六十担以内者每担徴银四分五厘六十担以外者毎担五分不收脚价竹木按件徴收毎税银一两加脚价五钱米麦杂粮船按梁头合石梁头八尺五寸合粮六十石九尺二寸七十石九尺四寸七十五石九尺五寸七十七石九尺七寸八十石丈有二寸九十石丈有四寸九十五石丈有五寸九十七石丈有七寸百石丈一尺二寸一百十石丈一尺四寸一百十有四石丈一尺五寸一百二十石丈一尺七寸一百二十六石丈二尺二寸一百三十八石丈二尺四寸一百四十五石丈二尺五寸一百四十八石丈二尺七寸一百五十五石丈三尺二寸一百六十八石丈三尺四寸一百七十五石丈三尺五寸一百七十八石丈三尺七寸一百八十三石丈四尺二寸二百四石丈四尺四寸二百七石丈四尺五寸二百十石丈四尺七寸二百十有四石丈五尺二寸二百三十一石丈五尺四寸二百三十四石丈五尺五寸二百三十七石丈五尺七寸二百四十四石丈六尺二寸二百五十八石丈六尺四寸二百六十二石丈六尺五寸二百六十七石丈六尺七寸二百七十二石丈七尺二寸二百八十六石丈七尺四寸二百九十三石丈七尺五寸二百九十六石丈七尺七寸二百九十八石以豫斛三百石为丈八尺满料均照货船梁头丈尺徴收计豫斛三百石徴原额并铜斤银九两三钱九分每石合三分一厘三毫【康熈三十四年定】如满料外多豫斛五十石加一仓收税银二两减半者加半仓再多者照仓递加其不足梁头八尺五寸不足六十石者为小贩毎豫斛一石徴银三分【正阳客商粮食多贩自河南光州固始故照豫斛徴收豫斛三百石即淮斛五百石豫斛五百石即淮斛八百三十三石三斗有奇各口仿此康熈三十四年定】梁头加仓小贩毎税一两外徴脚价银四钱六分【康熈四十五年定】满料加仓之船载货过重外带駮船以防淮河风险者名为风水駮船照本船原石数每石徴银五厘其不足一丈八尺之船因载重愿雇駮船亦同此例过关已税之货别商转贩者有关下装船例亦按梁头丈尺徴收寛其石数梁头八尺五寸合豫斛七十石九尺二寸八十石九尺四寸九十石九尺五寸百石九尺七寸一百十石丈有二寸一百二十七石丈有四寸一百三十八石丈有五寸一百四十三石丈有七寸一百五十二石丈一尺二寸一百七十五石丈一尺四寸一百八十三石丈一尺五寸一百九十一石丈一尺七寸二百有一石丈二尺二寸二百二十一石丈二尺四寸二百三十一石丈二尺五寸二百三十六石丈二尺七寸二百四十八石丈三尺二寸二百六十八石丈三尺四寸二百八十石丈三尺五寸二百八十五石丈三尺七寸二百九十三石丈四尺二寸三百二十六石丈四尺四寸三百三十一石丈四尺五寸三百三十六石丈四尺七寸三百四十二石丈五尺二寸三百六十九石丈五尺四寸三百七十四石丈五尺五寸三百八十石丈五尺七寸三百八十九石丈六尺二寸四百十有二石丈六尺四寸四百十有九石丈六尺五寸四百二十七石丈六尺七寸四百三十二石丈七尺二寸四百五十六石丈七尺四寸四百六十八石丈七尺五寸四百七十三石丈七尺七寸四百八十三石以豫斛五百石为丈八尺梁头之满料原额并铜斤共徴银九两三钱九分如满料之外多豫斛八十石加一仓收银二两不足梁头之小贩毎石徴银一分八厘税银一两收脚价银四钱六分其满料加仓船外带駮船亦照原石数毎石徴银五厘若粮粗货贱划船所载防本小商盱眙涧溪已税之船寿州河口上水船有支河绕避下水船不过正阳愿到关输税者以及荞麦折麫稻折米之类按梁头丈尺由九折递减至五折徴收【康熙四十九年定】旱税凡车载货物视其贵贱按箱篓担件及斤数徴收【康熙二十一年定】其按防徴收者因正阳西有旱路绕避减税招商驘防徴银四钱驴防二钱不足防者徴半【康熙五十二年定】○临淮【正阳分口】水税按船之桅封【即桅仓】丈尺自七尺起至一丈八尺止桅封一文徴银二两二钱【原额一钱五分康熙二十五年増铜斤银加倍每増减一尺各増减银三分四十五年因铜斤水脚不敷増至今数】每増减一尺各増减银三分八尺以外至九尺者入九尺桅七尺至八尺者为小贩自正阳来满料船带有駮船駮货者亦照桅封例报纳船料小贩粮食不足桅封者论石徴收豫斛一石徴银三分落地货已经别口纳税者每石徴银八厘未经别口报税者徴银二分上流已报船料至此起卸由陆路他往或本地小商装烟叶苏木等货往亳州报纳者毎船止徴船料银五钱三分若本地粮食装载即照正阳梁头例徴收秫麦大麦照米七折稻谷五折不足梁头之小贩毎石徴银三分旱税凡陆路往来货物视其贵贱各按防担箱包篓及按斤按件徴收其零星船货不足桅封及米粮等船带来杂货竹木与陆路货至此落地发卖者均照旱税之例徴收至凤阳府城落地货因非通衢免徴【康熙五十五年定】○长淮【正阳分口】水税自亳州装来不足船料五钱三分及自正阳怀逺装来各货布按落地卸载【换车他往】过载【别商转贩】余按箱包按斤竹木按簰按件徴收【康熙三十四年定】本地粮食装载照正阳梁头例黍秫大麦稻谷折米与临淮同不足梁头之小贩毎石徴银二分旱税陆路货止经本口不往别口报税及水路货载往亳州税不足船料五钱三分并装往正阳小贩均照临淮旱税之例○盱眙【正阳分口】水税货船照正阳梁头原额并加五铜斤之数粮食船自临淮以下未经别口报税者照关下装船梁路合石之数不徴加仓不足梁头之小贩及落地发卖者每石徴银一分五厘已经正阳等处报税者无徴如下淮船转贩徴一过载毎石银一分若绕道由防溪者【盱眙小口】照本口梁头例小贩毎石徴银二分从正阳载来山麻及油照旱税例有下淮船转贩亦照梁头例小贩麻三十捆以内毎捆徴银一分油二十篓以内减旱税之半其从正阳等处载来杂粮及麻菜饼麯照旱税徴收不徴船料从临淮以下不经别口报税者并徴船料下淮囘船载货者亦照旱税之例旱税按箱匣包篓防担及按斤按数徴收有绕僻路由防溪者税同○亳州【正阳分口】无水税凡水陆货物别口止报船料者至此按箱匣包卷筩篓防担斤件徴收已报细税者无徴本口发卖者徴落地税○懐逺【正阳分口】水税货物粮食照关下装船梁头例徴收满料外有余石及不足梁头之小贩毎石徴银二分本地卖载买载小贩每石一分旱税相近集场未经别口报税货物照正阳旱税之例若过往商船止于讥察无徴○蚌埠【正阳分口】与懐逺例同足梁头者照关下装船梁头例满料外有余石及不足梁头之小贩毎石徴银二分若载往亳州报细税者止徴船料银八钱八分其南来货物由此雇船往正阳并正阳货船进此口者因正阳止报船头又按包卷箱篓捆担及按斤按数竹木按簰徴收【康熙二十一年定】过往商船止于讥察无徴○一芜湖关税三十一万六千八百二十五两有奇凡商船货物满载者分加料平料下料三等按梁头丈尺徴收加料货物梁头六尺徴银十有五两自六尺至八尺每五寸加二两四钱毎一尺加四两自八尺至九尺毎五寸加二两七钱毎一尺加四两五钱自九尺至一丈每五寸加二两七钱每一尺加五两五钱计徴银三十三两丈有五寸加十两七钱自丈有五寸至丈五尺每五寸加二两七钱计徴银六十八两丈五尺五寸加十七两一钱丈六尺又加二两七钱自丈六尺至二丈毎五寸加三两六钱毎一尺加六两六钱计徴银一百十有三两自二丈至二丈五尺加数如之内有应减徴者六尺减银一两五钱七尺八尺一两八钱一丈二两八钱丈有五寸至二丈三两六钱平料货物梁头六尺徴银五两六钱五分自六尺至七尺五寸毎五寸加九钱计徴银八两三钱五分八尺加一两三钱五分自八尺至九尺毎五尺加九钱自九尺至一丈毎五寸加一两一钱计徴银十有三两七钱丈有五寸加四两九钱五分丈一尺又加一两一钱计徴银十有九两七钱五分自丈一尺至丈五尺每五寸加一两六钱五分毎一尺加二两七钱五分计徴银三十两七钱五分丈五尺五寸加九两九钱丈五尺五寸至二丈毎五寸加一两六钱五分计徴银四十五两五钱自二丈至二丈五尺加数如之内有应减徴者六尺至九尺减银九钱九尺五寸至满丈一两一钱丈有五寸至丈一尺一两二钱丈一尺五寸至二丈二两二钱下料货物梁头六尺徴银八钱五分六尺五寸一两七尺一两二钱自七尺至满丈毎五寸加三钱计徴银三两丈有五寸加一两五钱八分自丈有五寸至丈二尺五寸毎五寸加四钱五分计徴银六两三钱八分丈三尺加六钱七分自丈三尺至丈五尺毎五寸加四钱五分计徴银八两八钱五分丈五尺五寸加二两七钱丈六尺加四钱五分自丈六尺至二丈每五寸加六钱七分五厘每一尺加一两一钱二分五厘计徴银十有六两五钱自二丈五寸至二丈五尺加数如之内有应减徴者六尺五寸减一钱五分七尺二钱七尺五寸至满丈三钱丈有五寸至二丈九钱又土著土钞梁头六尺徴银四两二钱七尺六两一钱八尺七两九钱九尺九两七钱满丈十有一两五钱丈一尺十有三两七钱丈二尺十有五两九钱丈三尺十有八两一钱丈四尺二十两三钱丈五尺二十二两五钱若船货不满载者按担科税其细货零货则按斤件包皮土著色布丝绒等货皆按斤件毎税一两加铜斤银一钱六分不足二百担者为零单每税一两加铜斤并水脚银三钱足二百担者为大单毎税一两加铜斤并水脚银五钱四分若零货税银不及一钱担负小贩不由水路空船麦谷米盐柴炭煤草粪田草鸡毛农具等船及鲜果丁香土鹻之类皆免税茶船有引者归茶税别徴别解○金柱口【芜湖分口】照例徴收毎税一两加铜斤并水脚银四钱○裕溪【芜湖分口】照例徴收毎税一两加铜斤并水脚银一钱六分○泥【芜湖分口】江广上流商货就便入此口输税者其应加铜斤水脚银照大关之例近地出产之货每税一两加铜斤水脚银四钱河南及本省庐凤出产之货南行入江可避大关如转至此口输税每税一两加银一钱六分○工关税七万一百四十六两有奇【税银解部例见工部】
　　一江西九江关税三十五万四千二百三十四两有奇凡官商盐茶有徴客商货物除竹木输税外余皆无徴惟科船料船分各类均量寛深及长以别号数以定税之重轻将银数填注印单实贴各船后仓并用火印钤烙船板以备下次过关稽察【雍正九年定】船之大者头号徴银四十八两五钱辰船駮船大浆船大广船大襄船竹山船二号减徴银五钱三号以下各减一两至八号止抚船大斗船大雕子船方稍船大黄船大敞梢船头号二号又各分十号三号又分四号计二十四号二号减五钱三号至十九号递减一两二十二十一号各减五钱二十二号至二十四号又递减一两其次大座船头号徴银四十六两大扁船头号徴银四十两自二号以下递减一两至八号止大划船头号分十号二号分八号计十八号第一号徴银四十三两二号至十三号递减一两十四号十五号各减五钱十六至十八号又递减一两柏木船头号分十号至二号之一计十一号第一号徴银三十六两自二号至六号递减一两七号八号各减五钱九号以下又递减一两湖南船头号徴银三十两五钱二号减五钱三号减一两至五号止大鸦尾船头号徴银三十两二号减一两至四号止以上船有再大于头号及带有小五船者【系大船随带之小船仅载五人】均徴银四十八两五钱不分号数其余无小五船者各按丈尺分定号数编徴税银又其次船头号徴银十有六两九钱划船巴斗船自头号至十五号各分十号十六号分三号计一百五十三号鸦尾船十五号中抚船十四号各分十号计一百五十号一百四十号雕子船头号至十三号各分十号十四号分五号计一百三十五号采石船临江船头号至十三号各分十号十四号分四号计一百三十四号桐槽船十三号各分十号计一百三十号渡船头号至十二号各分十号十三号分五号计一百二十五号渔船头号至十一号各分十号十二号分五号计一百十五号下江黄船头号至十号各分十号十一号分五号计一百有五号三板船头号至九号各分十号十号分四号计九十四号中辰船头号至八号各分十号九号分九号计八十九号镇江沙船焦湖船头号至八号各分十号九号分五号计八十五号鳅船八号各分十号计八十号以上均自二号减徴银四钱三号至五号递减五钱五号以下递减一钱瀬子船头号至十一号各分十号十二号分三号计一百十三号一号徴银十有六两二号三号各减五钱四号以下递减一钱芜湖船十四号各分十号计一百四十号宋埠船十四号各分十号至十五号之一计一百四十一号揺船扶梢船头号至十三号各分十号揺船至十四号之五扶梢至十四号之一计一百四十五号一百四十一号江窝船十一号各分十号至十二号之一计一百十有一号其头号均徴银十有五两三桨船九号各分十号计九十号巴干船八号各分十号至九号之一计八十一号其头号均徴银十有四两车牌船十一号各分十号十二号分八号计一百十有八号丰城船十一号各分十号至十二号之一计一百十有一号宣船十号各分十号至十一号之六计百有六号其头号均徴银十有三两奉新船十号各分十号十一号分六号计百有六号头号徴银十有一两两尖船九号各分十号计九十号头号徴银十两中扁船七号各分十号计七十号满江红船五号各分十号至六号之一计五十一号头号均徴银八两本水船二号各分十号三号分九号计二十九号头号徴银三两以上均自二号以下递减银一钱课船丈尺无异均徴银十有三两五钱带脚船者正课脚船徴银四钱外课脚船五钱盐船不论丈尺号数无小五船者徴银四十八两五钱有小五船者五十七两带脚船者每船徴银一两多者按数加税差船有火牌勘合者不徴船料无火牌勘合者与茶船鱼苗船皆量船之丈尺照商船例徴收盐税盐引按桅封水程开载盐色数目第一万包作二万包徴银十有七两余每万包徴银八两五钱毎千包徴银八钱五分茶税上则茶每百斤徴银三钱中则一钱下则三分竹木税木筏丈量深濶及长积算三丈六尺纳银十有七两五钱五分一丈纳银四两八钱六分二厘涨船毎船纳银一两木叚板片并脚船均无徴小木把计根数围圆一尺以内者每根徴银三厘一尺以外者七厘二尺以外者四分竹筏量深一尺作三根长二丈为一截寛则计根数毎一根税银二厘小竹把计根数毎一根徴银二厘
　　一贑关税九万六百八十二两有奇凡商船货物分上水下水视其贵贱按斤件担篓其竹木计根铁锅讣合科税又有临关例较正税减则徴收又税银一两五钱以上者为正税系足色库平一两五钱以下者亦为临关零税系九三色市平
　　一福建海关税三十一万四千四百四十八两有奇凡商船出洋及进口各货按斤科税者为多有按疋件条把个块各因其物分别贵贱徴收船税按梁头丈尺梁头濶七尺以外作五尺二寸八尺以外作五尺四寸九尺以外作五尺六寸一丈以外作五尺八寸丈一二尺以外作六尺四寸丈四五尺以外作六尺八寸丈六七尺以外作七尺五寸丈八尺作八尺系南台厦门泉州涵江四口各号海船每尺科税银五钱一年两次徴收至各县小商渔船仅在近地贸捕除照海船梁头减折丈尺外毎尺徴银三钱至五钱内有一年两次徴收者有一年一次徴收者【旧例因海船不除水沟丈量梁头五尺以上至一丈毎尺徴银五钱一丈以上至二丈一两二丈以上二两额课稍重舟民措纳维艰雍正七年题准酌量减折丈尺以示寛防至新造新归各船亦照前项本船梁头丈尺画一减折】
　　一闽安关税二万三千三百六十五两有奇【系落地税地方官随时地酌收无定例】
　　一浙海关税八万七千六百五十四两有奇凡商船出洋及进口各货按斤按疋科税者为多有按个件副只条把筩块者各按其物分别贵贱徴收○大关出口入口货税例毎百斤作八十斤【凡货按疋竹木按根块同】散仓货物丈量深寛及长因乘加算计斤科税其安南东洋货税例毎百斤作六十斤七十斤科税其作八十斤者与闽广货同均九折徴收○湖头渡及象山古窰小港海等口与大关出口入口例同散仓货丈量计斤如之粮食船按梁头丈尺梁头四尺五尺毎寸徴银五厘六尺以上毎寸递加一厘至满丈每寸徴银一分一厘丈一尺以上毎寸又递加一厘至丈有五尺毎尺徴银一分五厘如粮食进宁波府照前例八折徴收○头围口税例纱罗防布毎百疋作六十疋土丝毎百斤作六十斤又各色杂货毎百斤往宁绍台温者照本关例由长江往广闽者照北新关例○乍浦税例进口货物有百斤作八十斤者有连包篓筩八折至对折者木税杉木按船不按根木枋沙板按块铜税红铜毎百斤作六十斤熟铜器按斤东洋货惟红铜照本条余货七折安南货八折闽广货八折及双九折单九折徴收出口货物有计实数徴收者有按斤八折按疋七折八折徴收者【个件同】○江埠白桥家子等口税例出口货物毎百斤往本省者作九十斤往闽省者作八十斤进口货物每百斤均作八十斤散仓货物丈量乘算毎百斤亦作八十斤徴收○温州瑞安平阳等口税例进口货物毎百斤作六十斤出口货物往本省者毎百斤作八十斤往闽省者毎百斤作六十斤徴收【竹木计根同惟大杉木十根作七根松板十丈作九丈木炭千斤作九百斤】船税凡出洋贸捕船梁头四尺五尺毎寸徴银一分六尺以上毎寸递加二厘至满丈每寸徴银二分二厘丈一尺以上毎寸又递加二厘至丈有五尺毎寸徴银三分丈六尺毎寸三分四厘丈七尺丈八尺均每寸四分采捕渔船各口岸不同视其大小纳渔税银自二钱至四两八钱八分免税例凡鱼鲜类十有九条四百斤以上者徴税四百斤以下者免税焼柴木炭炭屑千斤以上者徴税千斤以下者免徴蛎蝗等十有五条无论多寡均免税
　　一北新关税二十一万六千五百六十二两有奇凡货物皆按数按斤视其贵贱分别科税间有按担篓把束者均照部颁见行条例徴收船料长船駮船贑船河船焦湖船浆船沙船均梁头五尺徴银一钱六分六尺二钱九分六厘七尺四钱八尺五钱三分六厘九尺六钱八分满丈八钱五分六厘丈一尺一两五分六厘丈二尺一两三钱八厘丈三尺一两五钱八分八厘丈四尺一两六钱六分八厘边江船罗子头船落脚头船王巷船鸟船□船均梁头五尺徴银一钱六分六尺二钱七尺三钱二分八尺四钱五分六厘九尺六钱一分六厘满丈七钱七分六厘丈一尺九钱九分二厘丈二尺一两二钱丈三尺一两四钱一分六厘太湖船宜兴船马口船划子船扁子船摊船均梁头五尺徴银一钱六尺一钱六分七尺二钱八分八尺四钱一分六厘九尺五钱七分六厘满丈七钱四分八厘丈一尺九钱八厘丈二尺一两八分八厘揺罗船梁头五尺徴银一钱六尺一钱四分八厘七尺三钱二分八尺四钱五分六厘尖船梁头五尺徴银一钱六尺一钱四分八厘七尺二钱八尺四钱五分六厘航船脚船揺船划船濶头船均梁头五尺徴银八分六尺一钱二分七尺三钱二分八尺四钱五分六厘九尺六钱一分六厘满丈七钱七分六厘丈一尺九钱八分四厘丈二尺一两二钱丈三尺一两四钱一分六厘
　　一南新工关税三万二百四十七两有奇【税银解部例见工部】
　　一湖比武昌厰税五万三千九百六十七两凡商船货物按梁头丈尺科税梁头七尺徴银六钱二分八尺八钱八分九尺九钱六分满丈一两二钱四分丈一尺一两三钱八分丈二尺一两五钱二分丈三尺一两六钱四分丈四尺一两八钱丈五尺一两九钱八分空船梁头七尺徴银三钱一分八尺四钱四分九尺四钱八分一丈六钱二分丈一尺六钱九分丈二尺七钱六分丈三尺八钱二分丈四尺九钱丈五尺九钱九分盐船按梁头丈尺徴银与空船同一荆关税一万七千十有九两有奇【税银解部例见工部辰关同】
　　一辰关税一万二千五百两【闰月加九百两】
　　一防关税十有六万三千一百十四两有奇凡商船货物均分地道照部颁见行条例徴收米豆杂粮均毎石徴银四分其船之大小照依淮关梁头尺寸科税
　　一打箭鑪税一万九千六百七十五两有奇商税一应货物照地方徴收之例毎两徴银三分余均分地道照部颁见行条例徴收
　　一广东海关税五十一万五千一百八十八两有奇凡商船出洋进口各货按斤科税者为多有按丈疋个件者各因其物分别贵贱徴收船税东洋第一等大夹板船长七丈四五尺濶二丈三四尺长濶相乘得十有八丈徴税银千四百两第二等夹板船及乌白艚船长七丈余濶二丈一二尺长濶相乘得十有五丈四尺税千一百两第三等长六丈余濶二丈余长濶相乘得十有二丈税六百两第四等长五丈余濶一丈五六尺长濶相乘得八丈税四百两【康熙二十四年题准酌减二分】西洋一等二等三等夹板船均照东洋船例徴收【西洋第一等船原徴银三千五百两第二等船原徴银三千两第三等船原徴银二千五百两康熙三十七年均改照东洋例】本省出洋发各外国等大船分为四等一等濶二丈二尺长七丈三尺以上每丈徴银十有五两二等濶二丈长七丈以上每丈十有三两三等濶一丈八尺长六丈以上毎丈十有一两四等濶一丈六尺长五丈以上毎丈九两第二等出海贸易香料艚舶船【以下均长濶相乘算】毎尺三钱第三等出海盐船一年两次徴收以八尺起科至一丈二尺每尺科银五钱一丈三尺以上至一丈七尺每尺科银八钱一丈八尺以上至二丈二尺每尺科银一两一钱均毎尺递加五分第四等沿海贸易浆艍船一年两次徴收五尺至七尺九寸毎尺三钱算不加自八尺起比照盐船例递加科算沿海民间日用糊口贸易小船免徴如兴贩大洋者照例徴收其装甎瓦石灰蚬殻缸坛稻谷柴炭草料猪牛杂毛等项补半料
　　一太平关【兼太平遇仙二桥含光一厰】税十有三万七千二百九十七两有奇凡商船货物分上水下水视其贵贱按斤件包篓花器按篮筩科税内贑税毎正税一两徴银二钱部饷毎货百斤徴银二厘料银毎货百斤上水徴银四厘下水二厘均归入正税支解又膳夫银每货百斤徴银一厘船料每船上水徴银八分下水二分均抵充全书杂税起解又有遇仙桥上水税例不徴贑税部饷料银又有太平遇仙两桥减免实收例亦分上水下水按斤件科税又有含光厰税例较太平遇仙两桥正例及减免实收例互有増减以上各因地宜均照旧例徴收又太平遇仙两桥比照贑关粤海关徴收例【向无定则乾隆十三年比照各例权其轻重量増者四十一条改减者二十九条照旧徴收者二十五条均刋入条例】木税枋板计块木计根视其大小贵贱徴收盐税毎一引目征军饷九钱包税一钱四分岁过盐三千六百九十八引五分
  </div>
  <div class="pagination">
   <a href="钦定大清会典则例_page47.html">
    上一页
   </a>
   <span>
    ...
   </span>
   <a href="钦定大清会典则例_page43.html">
    43
   </a>
   <a href="钦定大清会典则例_page44.html">
    44
   </a>
   <a href="钦定大清会典则例_page45.html">
    45
   </a>
   <a href="钦定大清会典则例_page46.html">
    46
   </a>
   <a href="钦定大清会典则例_page47.html">
    47
   </a>
   <span class="current-page">
    48
   </span>
   <a href="钦定大清会典则例_page49.html">
    49
   </a>
   <a href="钦定大清会典则例_page50.html">
    50
   </a>
   <a href="钦定大清会典则例_page51.html">
    51
   </a>
   <a href="钦定大清会典则例_page52.html">
    52
   </a>
   <a href="钦定大清会典则例_page53.html">
    53
   </a>
   <span>
    ...
   </span>
   <a href="钦定大清会典则例_page49.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
