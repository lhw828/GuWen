<!DOCTYPE html>
<html>
<head>
    <meta charset="UTF-8">
    <title>明会典 - 第 163 页/共 281 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明会典 - 第 163 页/共 281 页</h1>
    <div class="content">　　诸司职掌
　　凡内外卫所军人或征进工作伤残或患痼疾及年老不堪征差者须要保勘相验是实许令户下壮丁代役若无少壮止有幼小人丁许令该卫纪録操练仍令老疾随营如果户絶无人掲籍查勘明白具奏除豁聼令随营或依亲还乡缺下军伍于多余军内拨补
　　事例
　　洪武十五年令各卫军士年老及残疾有丁男者许替役所管官旗留难者坐罪　二十三年令老疾军有子年一嵗二嵗该纪録者皆与正粮候成丁收役不许别勾以乱队伍　天顺八年令府军前卫防军俱终本身不必迁补　成化十七年奏准幼军有老疾者相视明白具奏踈放开伍但逃者仍勾其户丁补役其补役者亦终本身
　　存恤
　　事例
　　宣德元年令新勾到卫军士限半月收幇月粮两月葺理居室俟其安定方许差操　四年令天下卫所每军一名免原籍户下一丁差役在营军余亦免一丁令专一供给　正统二年差给事中御史各一员本部主事一员督同五城兵马巡存恤有限内差拨及私役科扰者奏问罪其各卫仍委官一员专管　三年令新军逃亡过二百人者该卫存防官罚俸五个月过百人者二个月不及百人者两个月在外卫所依在京例仍从巡按按察司官视　五年令新到军人系曾勾赴卫存恤一次重复在逃者不拘正军户丁即送着役不在存恤之例　治十三年奏准内外都司卫所官吏求索新军财物因而逼勒在逃者指挥十名以上千户镇抚六名以上百户四名以上各问罪降一级每十名六名四名各照数逓降不及前数及不曾得财者照常发落
　　佥充民壮
　　军籍之外有民壮有司佥以备警急即古民兵之遗意今附于军役之后
　　事例
　　洪武初立民兵万户府简民间武勇之人编成队伍以时操练有事用以征战事平复还为民有功者一体陞赏　正统十四年令各处招募民壮就令本地官司率领操练遇警调用事定仍复为民　天顺元年令招募民壮鞍马器械悉从官给本户有粮与免五石仍免户下二丁以资供给如有事故不许勾丁　治二年令选取民壮须年二十以上五十以下精壮之人州县七八百里者每里佥二名五百里者每里三名三百里者每里四名一百里以上者每里五名春夏秋每月操二次至冬操三歇三遇警调集官给行粮其余照天顺元年例　六年令官司私役民壮者照依私役军余例问罪











　　明防典卷一百十二
　　钦定四库全书
　　明防典卷一百十三
　　兵部八
　　关津一
　　关津巡检司提督盘诘之事已见诸司职掌今以合行事例及天下巡司具列于后
　　设置巡检司
　　诸司职掌
　　凡天下要冲去处设立巡检司专一盘诘徃来奸细及贩卖私塩犯人逃军逃囚无引面生可疑之人须要常加提督或遇所司呈禀设置巡检司差人踏勘果系关地靣奏闻准设行移工部盖造衙门吏部铨官礼部铸印行移有司照例于丁粮相应人戸内佥弓兵应役
　　事例
　　凡巡检司不系关应裁革者具奏行移吏部削除官制礼部拘销印信弓兵发囘有司当差　凡弓兵在京五城兵马司在外府州县及巡检司俱一年更替其湖广辰州府西关渡口巡检司沅州晃州巡检司贵州都匀卫独山镇巡检司四川黄平安抚司重安渡口巡检司系原拨囚人充当者事故勾丁补役　凡军民人防徃来但出百里者即验文引　凡各处巡检司縦容境内隠藏逃军一嵗中被人盘获十名以上者提问如律凡军民无文引及内官内使来歴不明有藏匿寺观
　　者必须擒拏送官仍许诸人首告得实者赏縦容者同罪
　　计天下巡检司
　　顺天府
　　宛平县　　卢沟桥巡检司
　　王平口巡检司
　　齐家荘巡检司
　　石港口巡检司
　　固安县　　河寕巡检司
　　昌平县　　白洋口巡检司
　　黄花镇巡检司
　　通州　　　　张家湾巡检司
　　北关巡检司
　　仁桥巡检司
　　三河县　　泥洼铺巡检司
　　武清县　　杨村巡检司
　　小直沽巡检司
　　河西务巡检司
　　寳坻县　　芦台巡检司
　　漷县　　　杨村巡检司
　　覇州　　　　苑家口巡检司
　　蓟州
　　丰润县　　马家窝巡检司
　　北直
　　大名府
　　元城县　　小滩巡检司
　　濬县　　　新镇巡检司
　　东明县　　杜胜巡检司
　　滑县　　　老岸镇巡检司
　　内黄县　　囘隆庙巡检司
　　开州　　　　金堤巡检司
　　长垣县　　大岗巡检司
　　顺徳府
　　邢台县　　西王巡检司
　　广平府
　　永年县　　临洺镇巡检司
　　河间府
　　献县　　　单桥巡检司
　　交河县　　泊头镇巡检司
　　景州　　　　安陵巡检司
　　沧州　　　　长芦巡检司
　　真定府
　　灵夀县　　义头镇巡检司
　　平山县　　十八盘下口村巡检司
　　定州
　　行唐县　　两岭口巡检司
　　保定府
　　定兴县　　河阳巡检司
　　唐县　　　周家铺口巡检司
　　倒马关巡检司
　　军城镇巡检司
　　岳岭口巡检司
　　易州　　　　五虎岭巡检司
　　官座岭巡检司
　　竒岭口巡检司
　　金坡镇巡检司
　　涞水县　　干河口巡检司
　　永平府
　　滦州
　　乐亭县　　新桥海口巡检司
　　隆庆州　　　红门口巡检司
　　棒槌峪巡检司
　　应天府　　　　江淮巡检司
　　秣陵镇巡检司
　　江东巡检司
　　上元县　　淳化镇巡检司
　　句容县　　龙潭巡检司
　　江浦县　　西江口巡检司
</div>
    <div class="pagination">
<a href="明会典_page162.html">上一页</a><span>...</span><a href="明会典_page158.html">158</a><a href="明会典_page159.html">159</a><a href="明会典_page160.html">160</a><a href="明会典_page161.html">161</a><a href="明会典_page162.html">162</a><span class="current-page">163</span><a href="明会典_page164.html">164</a><a href="明会典_page165.html">165</a><a href="明会典_page166.html">166</a><a href="明会典_page167.html">167</a><a href="明会典_page168.html">168</a><span>...</span><a href="明会典_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
