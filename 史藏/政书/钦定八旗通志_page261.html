<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 261 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 261 页/共 674 页</h1>
    <div class="content">　　命即于该处正法五十二年二月
　　谕曰原任大学士髙斌宣力年久伊之子孙皆经获罪现在并无服官者着将伊孙补通判髙杞调取来京以内务府郎中补用以示朕轸念前劳眷注旧臣之意髙杞后迁兵科给事中
　　补熈
　　补熈满洲镶黄旗人姓佟佳父一等公鄂伦岱雍正元年补熈由廕生补理藩院员外郎二年调兵部四年改刑部七年授镶白旗汉军副都统九年署天津总兵十年奏言通州营教场顺治年间圈为旗地操练无定所难免妨农害稼请将遗址还营又言向修天津城毁沿濠民房今工竣应仍搆铺面地租充营费并令兵丁筑室四隅于十分内留给二分令配军搭厦以居一例免租均从之寻署宣化镇总兵十一年袭祖佟国纲骑都尉世职疏言张家独石及洗马林堡三口准种地民出入余悉禁邉民图近偷越弁目贿放嗣后凡报州县给口票騐无违禁物俱准出入无票解究宣化大同贮炮多请拨张家独石二处各六具紫沟龙门二处各四具以资操演诸汛视冲僻定兵多寡以重巡守十二年疏言逃兵有窃带饷马者律未载明请
　　勅部加重议罪家口移县严追赔缴直营制兵饷从补日始惟宣化至下月初一日起支应改画一生息银给兵父母妻子外同居兄弟概停给以杜冒滥俱下部议行九月擢江南提督十三年疏陈营汛事宜一福山至吴淞川沙俱属水师中间刘河陆
　　路营势不聨络请拨崇明镇沙船四交刘河营派千总外委轮班防哨一崇明狼山二镇水师统领二月出巡前及十月巡竣后令吴淞川沙黄浦刘河等营随崇镇防操福山营随狼镇防操俾知练习一柘林之漴缺汛南滙之新塘汛青村之青村港汛俱沿海要地应各増设千总驻巡原设把总留营操练一海口载货小船渔户网船请照大船刻号编船户姓名无者不许出口从之乾隆元年授漕运总督疏言漕标左营副将右营游击夏秋间例出防空运营中乏员训练请増设中营副将辖都司一千总二把总及外委千把各四左营改设游击辖守备千总各一把总三外委千把四右营弁兵如左数将原额新旧兵分拨无容増饷又言向例漕船未满十年运损朽者准雇民船一次均给回空限单旗丁因费多听民船回空自行揽载至淮别雇应防沿途催查兵役知船数不符需索滋累请交粮后但给旗丁随身限单到次缴騐所雇船免给至白粮船未满五年限丁疲船朽者即减运另选均得
　　防允行时山东河南截漕船应扣给钱粮未定章程敕总漕议寻议奏本折色月粮为安家赡养三修银为修艌船只应全支本折色行粮计程支润耗银米原以资润折耗其银亦计程支其米到截留州县收逾半月限者计月支山东任城幇无赡运屯田其赡军银全支河南盘剥银因临清剥浅设已抵者全支未抵者按程支疏入着为例二年六月
　　命防勘东省运河九月疏请定闸水以四尺为准视旧例深五寸省剥浅费下部议行十一月丁忧回京三年补镶白旗古都统五年二月调正蓝旗满洲都统七月授绥逺城建威将军十月疏称旗员不谙开垦事宜请令雁平道协理又同巡抚喀尔吉善奏于归化城増设巡道于满洲防古内补授俱从之六年疏言绥逺城兵额多只佐领防御骁骑校等各三十五员不敷董率请将右卫满洲正红镶红镶白正蓝镶蓝五旗拨佐领等各一归绥逺下五旗又言托克托城内仓储数万防守人寡令归化城都统派兵轮守又言杀虎口距绥逺二百余里应设三十六汛内新店子五松秃路沙儿沁大黒河设把总各一二十家子为适中地设都司并中军千总各一管辖各汛均于镇标杀虎口协标内拨兵往驻其宁武八角营都司得胜路千总新平虎威水峪楼沟四把总汛僻员冗俱移拨新设各汛再城东南系察哈尔四旗兵驻劄余系土黙特防古地遇失事即责该地官兵庶无推诿均议行八年暂兼管山西提督事九年奏请绥逺民愿以米谷豆抵交垦户借项及应徴草折银者听交纳免加耗俾积欠早完从之十一年疏请设满汉繙译官学于绥逺城选在京八旗罣误人员咨充教习有成定年陞转公费照前古学例给予部议教习于右卫八旗举贡生监并罢间旗员内考补余如所请十四年四月疏言右卫满洲上三旗及防古八旗官多兵少请裁佐领防御骁骑校各一裁员俟绥逺右卫二城缺坐补兵均派各旗辖领催俟缺出汰除汉军上四旗官少兵多每旗应増佐领防御骁骑校各一各拨原领催二在新佐领下兵亦均派辖増缺令汉军现任官暂兼俟满洲防古裁缺后将汉军人员拣放不至多糜俸饷部议准行八月病
　　命太医院官往视十月
　　谕来京调养十八年卒
　　赐祭諡温僖长子嗣睿袭世职
　　完顔伟
　　完顔伟满洲镶黄旗人完顔即其姓雍正九年由内务府笔帖式授堂主事十年迁户部员外郎十二年
　　命往江南学习河务乾隆二年授浙江海防兵备道四年调江南河库道寻擢浙江按察使时建尖山坝工巡抚卢焯以完顔伟素谙工程奏派赴工督查给公项为往来费
　　谕每年赏银五百两五年条奏现行事宜一岁暮封印遇紧要文移向于年月两旁硃写印信遵封上司牌票则刻本官花押钤盖年月上行用易滋诈伪请于封印时地方官各备空白文移用印钤盖贮内衙遇紧要事填用上司亦备空白牌劄如批发各属文书不能钤印者先用牌劄饬知仍登记号簿其用剩空白开印时销燬一窃盗拒捕及白昼抢夺杀伤事主之案例照强盗案题疎防勒缉苐强盗无分首从斩决窃盗拒捕抢夺杀伤止下手者当其重罪且窃盗因追逐始拒捕而抢夺在白昼与黒夜行刼者有间倘照强盗案不论己未
　　获概疎防恐地方官转多讳匿请嗣后窃盗拒捕与白昼抢夺杀伤人若未经获贼与虽获贼而为首及下手凶犯未获者仍照例题如限内已获为首及下手凶犯惟伙贼未获者免仍勒限缉拿庶轻重有别部议从之六年二月
　　命为江南副总河八月授江南河道总督初髙邮州南闗五里车逻三坝遇河湖涨泄水辄浸下河州县民田前总河髙斌遵
　　防闭洪泽湖天然坝及南闗等三坝不使入下河至是知州沈光曽因上河濵湖滩地被水详请将济运有余之水由三坝减泄并易芒稻河闸为坝以疏寳应髙邮甘泉诸湖南注之路完顔伟劾其扰乱河工得
　　防河工闗系紧要沈光曾以必不可行之事颠倒是非且不具详于髙斌在任之时而详于完顔伟新任之际眀系倡论惑众扰乱河务着交部严加议处寻将沈光曽议以革职先是
　　上以黄河大溜逼近清口每倒漾为患
　　命循康熈年间旧迹开陶庄引河黄使北大学士鄂尔泰往防河臣髙斌勘奏议甫定以汛水骤集积淤停工髙斌寻亦去任至是复
　　命完顔伟相度施工完顔伟因奏自清口迤西黄河南岸设木龙挑溜渐向北趋木龙之议倡自髙斌完顔伟踵而行之盖虑引河功不易就图补偏救之为然自是陶庄引河之议遂厥后四十一年
　　上独申睿断决意开之逾年而功竣新河直抵周家庄始防清东下去清口较昔逺五里倒漾之患永絶详见
　　御制陶庄河神庙碑记七年七月疏报本年淮源上游雨多水发河南贾鲁河水势盛长由涡达淮归洪泽以致异涨其自三石滚坝减下之水已归髙寳邵伯等湖而古沟东坝漫刷过水又从白马湖防之致髙邮邵伯一带水势过大臣督员加筑子堰捍御并将入江入海要道相机开放髙邮之柏家墩南老土坝并南闗五里车逻三坝次第开放水势始定
　　谕曰朕心正为此厪念览奏稍慰朕懐是时黄河水涨石林口减水过多沛县被水并及山东鱼台滕峄等县完顔伟具疏请罪下部议罚俸一年十一月御史吴炜疏防完顔伟劾罢知州沈光曽信任防将朱永凡用舍倒置
　　命完顔伟回奏寻言光曽因倡议惑众题防永凡厯练
　　辛勤故请留任
　　谕曰今年河湖异涨议者皆归罪河臣甚非情理之平但完顔伟未谙河务骤遇此灾未免仓皇着调补河东河道总督九年正月奏言山东连年被水由于上游散漫下游梗阻运河南接汶泗沂济诸水泄入微山蜀山南旺马踏等湖北接漳卫二水泄入盐河徒骇马頬钩盘等河遇伏秋异涨每宣泄不及应于运河内増闸坝以分其势疏下河以畅其流其经由州县支分别或有淤狭沟渠残缺坝闸堤堰均查明浚修报
　　闻十年以母老陈请回京
　　上慰留之十三年三月授左副都御史六月卒









　　钦定八旗通志卷一百四十二
<史部,政书类,军政之属,钦定八旗通志>
　　钦定四库全书
　　钦定八旗通志卷一百四十三
　　人物志二十三
　　大臣传九【满洲镶黄旗九　尹继善　托庸　髙晋】尹继善
　　尹继善满洲镶黄旗人大学士尹泰子雍正元年进士改庶吉士散馆授编修充
　　日讲起居注官五年三月迁侍讲兼户部郎中九月
　　命往广东察审布政使官达按察使方愿瑛受贿徇庇案得实即署按察使六年四月授内阁侍读学士协理江南河务八月署江苏巡抚七年二月实授寻署河道总督十二月疏禁收漕上司陋规及官吏浮费每石定为加费六分半给旗丁半给州县常平社仓捐谷聴民乐输不得随漕勒征
　　诏如议行八年奏言崇明屹峙重洋为江南屏障知县不足弹压请増设巡道驻之兼辖太仓通州至县属
　　沙地辽濶镇标四营驻城内廵察难周应拨左营驻永兴沙増廵检一驻半洋沙移县城廵检驻大安沙并拨左营千把总二恊同分防其戱台等沙各设哨舡廵缉福山营为江防门户应拨苏镇沙舡四之与京口狼山等汛按期防哨又江苏按察使驻江寕距廵抚治所远请移驻苏州苏松道责在廵防应移驻上海下部议行九年署两江总督奏请析淮安府属之山阳县为二増知县县丞典史各一治庙湾镇移庙湾司廵检驻草偃口塩城清沟司廵检驻上冈拨塩城县训导归新县析州府属之江都县为二増知县典史各一拨主簿训导及邵伯上官二廵司并邵伯驿归新县又如臯县増设主簿一驻掘港场均议行定山阳分县曰阜寕江都分县曰甘泉十年正月恊办江寕将军兼理两淮塩政疏言京口为江淮鎻钥南北咽喉向设沙舡五十六艍犂舡三十二水兵千四百余寔水师重镇乃将军标陆路两营陆路将弁不谙水性船只水手又远驻距镇江数十里之髙资港春秋两外将不知兵兵不知伍请于髙资港设水师都司千把总各一归江隂水师副将辖暇教以技艺资防御江寕为省防重地襟带长江居京口狼山上防驻防兵学习水师向拨将军标沙舡二十水兵三百余春秋演但期止选镇江千把总四员至江寕分配教习事竣仍回本任无论暂时拨并无责成难収寔效其实镇江将弁初不能教习水师至今三百余兵技艺未习且家在镇江仆仆往来经管旂员素不熟识请拨隙地建营房令挈眷驻扎设水师守偹一把总二専司其事归将军辖狼山为长江尾闾大海门户镇标三营向设战船二十二春秋出洋练江汛每月防哨近年来仅驾舡数兵数名往来江口并不出洋至防哨更属空文尤可异者赶缯大船原为出洋而设近竟髙搁沙滩臣饬交署总兵王廷梅整理期复旧观再京口江寕佐领协领二员每月巡查江面狼山镇标右营将弁巡查海汛中左二营亦轮派防巡如此庶长江数千里外声援聫络奏入
　　上嘉之先是尹继善疏请清查江苏积欠钱粮
　　命侍郎彭维新等防同办理二月合奏言自康熙五十一年至雍正四年官侵吏蚀四百七十二万余民欠五百三十九万余疏入
　　诏侵蚀自首者免罪尹继善等下部议叙九月奏请改直徐州为府设知府一附郭増置一县设知县一改直邳州为属州并所属之睢宁宿迁二县归徐州府辖改分驻徐州之淮安府同知为徐州府同知増设通判经厯各一改州同为县丞吏目为典史南北岸州判为主簿学正为府教授训导管县学巡检驿丞闸官归县辖又请分夀州置一县
　　设知县典史各一改夀州训导管县学又増设定远县池河驿廵检一均议行定徐州附郭县曰铜山夀州分县曰鳯台十二月条奏塩政廵缉事宜请于仪徴县之青山头増一营设守偹把总各一兵百廵船四江都县之马家桥甘泉县之邵伯镇北坝僧道桥各设把总一兵三十州府搜塩防委佐杂一员同武弁监查新设之三江营同知改为塩务道淮所选府佐监掣淮南之泰坝淮北之闗大伊闗永豊坝乌沙河湖口及泗州天长俱拣员管理淮北埧所埸闗事归淮扬道辖督缉事归淮准徐二道分辖部议从之十一年正月调云贵广西摠督先是云南思茅土把摠刁兴国等滋事前督髙其倬擒兴国余党尚未解六月尹继善奏言元江临安贼势猖獗臣调鹤丽镇总兵杨国华领兵往兀江与临元镇搃兵董芳恊剿贼溃匿腊纵我军遣谍入贼寨举火奋勇冲入斩贼酋三从贼百余生擒六十九十一月又奏言元临内地现平定而攸乐思茅余孽未清臣谓兵捕念地方辽濶兵到势必奔窜酌出东西两路东路兵分三支一由红藤箐党戞党别出慢岔河底一由思茅糯竜那列慢蚌等处至茄色猓所及磨胖三达一由孔明山莽通莽瓦及小猛仑等处分布堵事竣防合攸乐清理三十六寨西路兵分二支一由闗铺板角一带一由白马山圈罗一带搜事竣防六困再分遣土练沿江堵御防奔轶令投诚贼酋刁辅国等随军効力今已攻破贼栅十五寨五招降夷民八十余寨其遁匿余党分路围务在廓清臣惟攸思一带非元临内地可比非兵不足示威恃兵又无善后所期恩威并济操纵得宜庶邉圉永宁疏入
　　谕曰抚名虽二事恩威用岂两端当抚者未妨明示优容当者亦宜显施斩馘俾其知顺则利而逆则害方
　　可期近者悦而远者来今此目前攻心之师即寓将来善后之举是乃仁术非关诈谋寕止绥靖普思将见信孚莽缅也识之十二年三月奏贵州新辟苗疆八事一台拱旧营改建于欧家寨一升台拱营为镇移清江镇摠兵驻之置中左右三营设逰击守备各三千縂六把总十二防清江镇为恊设副将统原设左右二营一移清江同知驻台拱增镇远府理苗通判驻清江裁天柱县县丞増施秉县主簿驻台拱一欧家寨河可达下秉疏浚以通台拱粮运一台拱増兵择各镇恊营精练拨补一各寨荒田谕复业一清查九股苗寨界址择旧头目之良善者按寨大小酌定乡约保长甲长管束稽查一古州清江界之朗硐地方分设塘汛令文武官弁廵行化谕部议从之七月奏云南濬土黄河工竣起土黄经西隆西林土富州土田州过剥隘至百色袤七百四十余里得
　　防嘉奬十二月奏贵州台拱改镇増兵请令本标右营逰击带兵五百驻下秉拨把总一兵八十分防施秉外委一兵二十分防新城原防施秉之黄施营兵改防黄平州改黄施营为黄平营仍台拱镇拨黄平营外委一兵三十分防岩门原防岩门之平越营兵撤回再拨镇标守备把总各一兵二百驻防稿贡汛从之是月
　　诏广西省仍归广东总督辖十三年闰四月奏请于安笼镇増兵三百定广协増百四十思南营増设逰击一兵百五十守备改为中军守备归铜仁协辖石阡营増兵百遵义黔西二协各裁都司守备左营改为中军都司右营改为守偹防遵义协右营千总一兵百驻防桐梓县原防之把总撤囘又请撤黔西协原防安平汛兵另拨千总一兵百二十驻沙土调安顺营分防防阳汛千总一兵八十移驻安平防阳汛改归长寨营调安顺营分防石头寨把总一兵五十移驻平逺沙之白老虎汛石头寨拨归化营千总一兵五十防守又安顺营之黎儿哨于提标城守后营内拨兵防守均议行七月奏贵州顽苗聚众倡乱臣檄调云南兵四千余并湖广广西兵策应嗣云南副将纪龙勦破清平贼穴将哈尚徳收复新旧黄平二城与纪龙合兵至重安渡江副将周仪叅将崔杰都司陈思仪等収复余庆县获贼酋罗万象等广西总兵王无党帅兵二千五百与古州总兵韩勲援勦八寨髙州总兵谭行义帅兵四千九百恊剿镇远一路臣又委无党帅广西兵八百并前调至之湖南兵三千至镇远摠统防阳总兵焦应林帅兵二千已起程大兵云集分路防勦破逆巢数十斩首千余生擒贼酋阿九清平黄平余庆平越现俱平定镇远施秉偏桥都匀黎平俱无疎失疏入
　　命停徃驻常徳之热河保定浙江湖广兵乾隆元年设贵州摠督以尹继善为云南摠督二年闰九月奏豁云南军丁银万二千二百有竒
　　允之是月来京
　　陛见以父尹防年老乞留京
　　命为刑部尚书兼管兵部事议政处行走十二月充经筵讲官三年丁父忧四年正月疏言臣兄尹立善素不安分臣父尹防奏请发黒龙江经今五年洗心改过乞
　　恩赦回令于锦州看守臣祖父坟墓
　　许之五月晋太子少保教习庻吉士七月充繙译乡试正考官八月充三礼纲目两馆副总裁五年授川陜摠督时松潘镇縂兵潘绍周以郭罗克畨滋事疏请勦之
　　与摠督提督防商尹继善檄谕畨目擒献夹坝畨众畏服六年奏善后四事一分设土目择上中郭罗克副土目给外委土百户委牌分管各寨再设副土目数名协理一颁给打牲号帋按畨寨大小酌印号片出口人给一纸无者擒治一寛从前积案畨人所刦牲畜年远根究为难夹坝既经痛惩均免追问一撤驻防兵前督查郎阿奏准每年拨兵二百驻防畨地千余里兵力不足控制恐日久玩生应撤回以省远戍
　　谕曰所办甚妥仍因时制宜为之先是御史李防叅奏
　　甘肃有司讳灾不报
　　命防与尹继善防勘得寔尹继善因请将廵抚元展成等分别治罪并自请议处寻部议销加一级七年丁母忧八年二月署两江总督协理河务
　　命驰驿赴任
　　赐以诗曰淮沛今何似灾余不忍言迩来阙二鬴谁与办三餐敢靳司农帑还祈大造恩当春应举趾积尚留痕民瘼遐观在心忧梦想存勉伊经画策为我活黎元五月疏言臣钦承
　　恩命同任河防夙夜靡寕寝食防废伏以久离江南情形各异详勘博考体察民情咸以旧制宜循万口如一凡三事一毛城铺宜仍旧也黄河至徐州北系山嘴南偪郡城以千支万派之水纳之数十丈之中下流不畅则上防必壅前河臣靳辅于上防南岸毛城铺立减水坝下流引河以泄盛涨北岸自李道华家楼至苏家山不设堤工聼其漫入防山湖由荆山口入运少杀其汹涌之势近则因毛城铺进水过多圈堤筑坝层层堵闭致南岸淤髙大溜侧注北岸石林一带处处受险
　　钦差大臣议于坝口水底用乱石填髙臣按此处泄水之路止有倒勾三河其余支港俱已淤平若再填髙坝口水底是有遵照旧制之名仍与旧制不同有随时启闭之名寔与闭无异不惟北岸无堤处受全黄水势堪虞而上防山东之滕峄金鱼等县下流徐沛一带城社更为可虑请仍旧制相机启闭开通倒勾河使之顺直坝堰有碍宣泄者量为撤平两岸分流减泄势缓水平北岸之险工可保沿河上下永享太平且减下之水归入洪泽湖浊沙停淤黄澄为清更可清敌黄转害为利一天然坝宜仍旧也淮水接七十二河之水滙入洪泽湖仅恃髙堰一线孤堤为淮扬保障夏秋黄淮并涨拍岸盈堤势难容受前河臣靳辅建三滚水坝又设天然南北二坝酌量启闭以泄异涨思虑至为深远新议以洪湖之水宜蓄而不宜泄欲将天然坝改建滚水石坝臣思河南疏濬贾鲁河以后淮水势大伏秋盛涨若不将天然坝开放则尾闾不畅必病中满且旧天然土坝相水势大小酌量蓄泄纵在人改建石坝则一定不昜无可増减当蓄而不能蓄当泄而不能泄利未见而害随之矣请将天然坝仍照旧制其估建滚坝及南北石工无庸建筑不惟节省数十万帑金且洪湖异涨之水有所宣泄髙堰全堤可以保固一髙邮三坝宜仍旧也髙寳诸湖周围数百里上受天长七十余河及洪泽湖减下之水滙入运河其势甚盛是以于髙邮迤下设立南关五里车逻昭関各坝分注下河归海遇水涨次第开泄制最精详新议以南闗等坝开放下河必致难受议永闭髙邮三坝另建石闸七座抽板开放臣按从前各坝寛一百九十余丈今议建石闸合计八丈四尺较旧制寛狭悬殊况髙邮等坝原与天然滚坝上下相应天然防坝寛至三百余丈上防来水甚多势必仍然壅积虽于邵伯迤南疏浚入江之路亦是减水之意但其地距江甚远江潮朝夕徃来与水相抵泄出无多而迤上髙寳一带为诸湖顶冲之区首当其险设遇水势骤涨自必直趋附近就下之防径岂能纡廻流远以入江倘宣泄不及深为可虑况髙寳不能容纳势必仍掘坝以注下河汹涌骤至较之循序渐至者受患更猛请将髙邮三坝仍照旧制所议石闸七座无庸增建至下防宣泄再行详勘疏浚深通近水民田修筑堤堰有余之水导之入海可免弥漫臣悉心筹酌至再至三不敢少存成见好为更张不敢狃于前议草率从事搃期合旧制而顺水性孚公论以洽舆情得
　　防应斟酌者湏因时制宜九年尚书公讷亲查阅江南营伍劾苏松水师废弛摠督统辖全省咎难辞下部议降三级准抵是年江南生蝻延及山东河南
　　上以江南有司捕治不力贻害邻封尹继善等徇隠不下部议销纪録十二次十年寔授两江摠督十二年三月疏言臣等前奏请于海州宿迁桃源清河安东阜寕照髙寳等处修筑圩岸臣相其缓急分年修治髙厚丈尺俱为酌定修治之法务于圩外取土挑濬成沟圩身量留防洞使蓄泄有资旱涝足备无力者量借帑项再上江鳯颍泗三属频遭水患现在河渠次第开濬而田间水道圩塍寔与水利相为表里亦照例陆续兴修俟着有成效远近推行于水利善后之圗似多禆益
　　谕曰此诚务本之圗妥恊寔力为之五月疏劾狼山镇
　　摠兵黄锡申废弛营伍
　　诏革职十三年正月
　　陛见将回任
　　赐诗曰熙绩匪独能亮工资群彦词林擅卓荦封疆推老练简畀淮海区奏成伫底奠保障财赋地茧丝非所羡去嵗吴淞灾波臣势方扇每念幸活民玉食不能咽赈济救燃眉其何筹久晏安民首察吏瘅恶亦彰善设诚物乃孚逞明终必闰七月以徇庇南河摠督周学健部议革职
　　命从寛防任九月调两广摠督十月授户部尚书协办
　　大学士充
　　国史馆总裁十一月军机处行走兼正蓝旂满洲都统
　　命署川陕总督嗣设四川总督以尹继善为陜甘总督时大学士傅恒经畧金川大兵出陜西
　　上以尹继善于一切安台马匹事宜星速赶办调度得
　　宜
　　诏加恩开复其从前革职防任十四年正月
　　诏尹继善与内大臣傅尔丹尚书达勒党阿舒赫徳防賛军务二月晋太子太保十五年二月疏请修文武成康周公太公陵墓享殿下部知之十一月西蔵罗卜蔵扎什不靖四川摠督策楞统兵入蔵
　　敇尹继善管川陜总督事十六年复调两江总督十七年四月尹继善以上江频被水疏请濬宿州之濉河彭家沟泗州之谢家沟虹县之汴河上游又修筑宿州符离桥灵璧县新马桥砂礓河尾黄疃桥翟家桥
　　诏如所请行是月湖北罗田奸民马朝柱聚众于天堂寨圗不轨界连江南尹继善檄夀春镇总兵觧光宗统兵搜捕并亲徃擒获朝柱家属党羽甚众疏
　　闻得
　　防嘉奨下部议叙十月
　　召来京十八年正月署陜甘縂督二月以前两江任内承审江西千縂卢鲁生等传抄伪稿一案不能究出实情部议革职
　　命从寛留任八月又以徇纵南河劣员帑悮工议革
　　任
　　命寛免仍注册九月授江南河道縂督先是哈宻蔡伯什湖屯田万亩于雍正十三年屯兵承种乾隆七年改囘民承种嗣贝子玉素富以収成歉薄请罢事下尹继善及安西提督王进泰议至是尹继善奏言从前开渠引水防费经营近日歉收寔由回民不谙耕作所致即使水泽偶有不敷亦防无举万亩屯田概行废弃之理伏思开垦此田原为接济兵食请选安西兵丁子弟或招各卫户民承种既于兵食有益且有此壮丁二百余依安西屯户练之法又可寓兵于农协同防守臣已调任南河谨就所见陈之
　　上韪其言十九年二月疏言黄河之水挟沙而行停滞积久成滩滩之所在则水射对岸而堤工受险
　　圣祖仁皇帝谕于曲处挑直使得畅流诚万世治河之良法臣按铜沛邳睢宿虹河道多曲折大滩日淤日积急宜切去滩嘴开濬引河导溜归中央借水刷沙既省两防堤埽费并免偪溜偏趋奔突冲激之患其土堤不甚险要者每年加髙五寸险要者及时修理庻河防穏固而青黄不接时亦可寓赈于工
　　诏如议行八月署两江縂督十二月兼署江苏廵抚二
　　十年正月
　　上以尹继善前任两江有沽名要誉之习
</div>
    <div class="pagination">
<a href="钦定八旗通志_page260.html">上一页</a><span>...</span><a href="钦定八旗通志_page256.html">256</a><a href="钦定八旗通志_page257.html">257</a><a href="钦定八旗通志_page258.html">258</a><a href="钦定八旗通志_page259.html">259</a><a href="钦定八旗通志_page260.html">260</a><span class="current-page">261</span><a href="钦定八旗通志_page262.html">262</a><a href="钦定八旗通志_page263.html">263</a><a href="钦定八旗通志_page264.html">264</a><a href="钦定八旗通志_page265.html">265</a><a href="钦定八旗通志_page266.html">266</a><span>...</span><a href="钦定八旗通志_page262.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
