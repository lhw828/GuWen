<!DOCTYPE html>
<html>
<head>
    <meta charset="UTF-8">
    <title>大明会典 - 第 158 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 158 页/共 713 页</h1>
    <div class="content">○十一年题准、遮洋额运蓟州仓本色米一十万石内。将四万石、每石连耗徵价银九钱。与本色相兼放支。太平寨燕河营等窵远去处、官军每石折银六钱五分。扣除银两、通融支放
○十二年议准、安陆卫、改承天卫、其原运江西改兑粮七千五百二十八石三斗。转行江西布政司。自嘉靖十四年為始。均派所属府县、照例每石连蓆耗共折银六钱。差官协解太仓银库交收
○又奏准、轻齎银两、各州县径自差人、随同运船、押解赴淮。听漕运衙门验封、交付运官、随帮前进。不必解府类总、展转稽延
○十九年、又以荆州左卫、改
显陵卫、题准原运湖广正粮一万三千八百石。江西正粮八千石。每石连蓆耗折银七钱。解赴太仓交纳
○隆庆元年题准、漕粮四百万石。内除蓟州三十万石、係原议外、其嘉靖十一年以后、
显陵承天二卫免运、改折江西粮石、仍改復本色。二十九年以后。因北虏侵犯。改蓟州班军行粮、及昌密二镇粮餉、俱改正输纳京通二仓。以復岁收原额三百七十万之数
○万历元年题准、江南多兑运。江北多改兑。令移吴浙船於江北。南京船料难处。江浙轻齎有餘。令改南京船於江浙。江西有过湖七升、浙江有修船六升、令均派一半。兑运有轻齎带纳。改兑无轻齎、令穵贴相均。仍以疲卫附於剧县。令稍相资。以重帮定於本省、亲临管束
督运官员 【凡漕运官、各年添革不一。今书、见存者於前、而附各事例於后】
总督

都御史一员　　　　总兵官一员
把总 【旧有遮洋总一员、万历元年革】
南京二员　　　　　中都留守司一员
浙江二员　　　　　江西一员
湖广一员　　　　　山东一员
江北直隶二员　　　江南直隶二员
监兑
户部主事五员 【每岁於漕运议事毕。选差请敕、分诣山东、河南、南直隶、浙江、江西、湖广、督军民有司、依期交兑、催儹起程。南运督至仪真、与儹运官交接明白。即将各兑完起程、并交接日期、报部查考。回日、仍将兑完日期具奏】
儹运
御史一员 【旧用户部郎中一员、三月奏差。今改差御史】
押运
参政一员 【旧有协同漕运参将二员、今革。以一参政领漕务】
理刑
刑部主事一员 【或员外郎、三岁代。万历二年革、十一年、復差】
永乐二年题准、设总兵官、副总兵官、统领官军海运
○十二年、令北京、山东、山西、河南、中都、直隶徐州等卫、俱各选都指挥一员、统领官军运粮
○十六年、令沿河坝闸、每三处、差御史一员儹运
○十七年、令侍郎都御史、并武职大臣、各一员。催督粮运。各部郎中、员外、分投整理
○宣德二年、差侍郎五员、都御史一员、催督浙直等府军民粮运
○四年题准、差侍郎、都御史、少卿、郎中等官儹运
○十年、令漕运总兵官、八月赴京、会议次年运事
○正统十一年、题差主事一员、往各司府等处、提督交兑
○景泰元年、设淮安漕运都御史、兼理通州至仪真一带河道
○五年、令河南山东布按二司官督理兑运
○天顺元年、令总兵官兼理河道
○又题准、添参将一员、协同督运
○又令各处监兑民粮司府州官、每岁承委后。先行本部知会。径赴总督漕运官处比较
○二年题准、设漕运理刑主事
○成化八年议准、差在京各衙门堂上官一员、催儹粮储
○二十一年、令每年户部差官一员、於山东、河南。南京户部差官四员、於浙江、江西、湖广、南直隶地方。督同各司府州县正官、并管粮官徵兑
○弘治二年议准、每岁於户部郎中、员外郎、主事内、推选一员、领
敕催儹运船
○三年、取回各处监兑主事等官、止令各该管粮官监兑
○七年、令两京户部、仍差主事等官於湖广、江西、浙江、山东、河南、及南直隶各府、催督监兑民粮
○十二年、令监兑儹运官、将各卫所掌印、并运粮官贤否。递年开送漕运都御史总兵官。三年汇送、以凭考察
○十三年题准、各省守巡道、直隶各府佐贰官、督理粮运
○十五年题准、行天津等处管粮部官、但遇粮船到彼、即各照地方接连严限催儹
○正德六年题准、照例於左右侍郎内、差一员儹运
○七年题准、改委户部属官四员、分往南直隶、浙江、江西、湖广地方监兑
○十一年题准、监兑官兑完起程、交接明白。仍回原兑水次整理下年粮运。候交代回京
○十五年题准、天津兵备副使、带管白河漕运
○嘉靖四十四年题准、南直隶、浙江、江西、湖广、等处监兑官。各给关防一颗
○隆庆三年题准、两浙巡盐御史、兼督浙江杭、嘉、湖三府、直隶苏、松、常、镇四府、漕务、革监兑官
○四年题准漕船起行。都御史坐镇淮安。参将移驻□仪。总兵驻徐州。各分经理催督船粮
○又题准、给儹运把总关防
○又议准、南京巡屯御史、兼督应天、太平、寧国、安庆、池州五府、及广德州、粮务
○五年题准、差御史儹运
○又题准、裁革参将。设参政一员。每年正月、移驻□仪。经理粮船过闸过坝、管押到京
○又令两淮巡盐御史、兼督庐、凤、淮、扬四府、及滁、徐、和三州、粮务
○六年议准、徽、寧、池、太兵备、兼管粮务
○又题准、给儹运郎中关防
○万历五年题准、仍差主事一员、往苏、松、常、镇、监兑
○六年、停差儹运郎中
○又令南京二总各卫运官。俱与军政僉书、更番领运。责成掌印官、先期料理。仍差南京兵部主事一员、专管选补军旗事务
○九年、復差主事一员、往浙江监兑
○十二年、令两浙巡盐御史、仍带管漕粮。止行文督催。免其押送镇江

运粮官军

南京把总二、各领卫十三
锦衣卫　　　　　　广洋卫
江阴卫　　　　　　龙虎卫
镇南卫　　　　　　神策卫
豹韜左卫　　　　　龙江右卫
金吾后卫　　　　　虎賁左卫
留守左卫 【以上把总一员领】
旗手卫　　　　　　府军左卫
金吾前卫　　　　　府军后卫
兴武卫　　　　　　瀋阳右卫
应天卫　　　　　　横海卫
水军左卫　　　　　水军右卫
龙虎左卫　　　　　龙江左卫
羽林左卫 【以上把总一员领】
江南直隶把总二、领卫所十九
建阳卫　　　　　　新安卫
安庆卫　　　　　　九江卫
宣州卫　　　　　　鹰扬卫
豹韜卫　　　　　　武德卫
留守右卫　　　　　虎賁右卫 【以上上把总领】
镇江卫　　　　　　太仓卫
苏州卫　　　　　　镇海卫
留守中卫　　　　　驍骑右卫
羽林右卫　　　　　嘉兴守御千户所
松江守御千户所 【以上下江把总领】
江北直隶把总二、领卫所十五
淮安卫　　　　　　大河卫
泗州卫　　　　　　邳州卫
寿州卫 【以上把总一员领】
扬州卫　　　　　　高邮卫
</div>
    <div class="pagination">
<a href="大明会典_page157.html">上一页</a><span>...</span><a href="大明会典_page153.html">153</a><a href="大明会典_page154.html">154</a><a href="大明会典_page155.html">155</a><a href="大明会典_page156.html">156</a><a href="大明会典_page157.html">157</a><span class="current-page">158</span><a href="大明会典_page159.html">159</a><a href="大明会典_page160.html">160</a><a href="大明会典_page161.html">161</a><a href="大明会典_page162.html">162</a><a href="大明会典_page163.html">163</a><span>...</span><a href="大明会典_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
