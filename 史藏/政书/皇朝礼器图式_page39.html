<!DOCTYPE html>
<html>
<head>
    <meta charset="UTF-8">
    <title>皇朝礼器图式 - 第 39 页/共 234 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝礼器图式 - 第 39 页/共 234 页</h1>
    <div class="content">



　　太庙正殿牺尊　谨按周礼春官司尊彛春祠夏禴其朝践用两献尊礼记礼器牺尊在西注牺周礼作献明堂位牺象周尊也王肃注礼牺尊全刻牛形凿背为尊乾隆十三年
　　钦定祭器
　　太庙正殿牺尊范铜为之作牺形尊加其上髙四寸八分口径三寸三分腹围一尺三寸五分四面有棱为回纹夔龙纹底径二寸六分盖髙二寸一分径与口径同上为垂花纹下为防龙纹牺髙五寸一分长八寸三分孟春
　　时享用之





















　　太庙正殿象尊　谨按周礼春官司尊彛春祠夏禴其再献用两象尊王肃注礼象尊全刻象形凿背为尊乾隆十三年
　　钦定祭器
　　太庙正殿象尊范铜为之作象形尊加其上髙四寸二分口径三寸三分为垂云纹腹围一尺四寸四分全素底径三寸盖髙一寸九分径四寸象髙五寸二分长七寸一分孟夏
　　时享用之























　　太庙正殿着尊　谨按周礼春官司尊彛秋尝冬烝其朝献用两着尊注着地无足礼记明堂位着殷尊也乾隆十三年
　　钦定祭器
　　太庙正殿着尊范铜为之全素髙八寸五分深八寸二分
　　口径八寸三分底径六寸八分孟秋
　　时享用之









　　太庙正殿壶尊　谨按周礼春官司尊彛秋尝冬烝其馈献用两壶尊注以壶为尊左尊以鲁壶乾隆十三年
　　钦定祭器
　　太庙正殿壶尊范铜为之全素髙八寸四分深七寸九分口径五寸二分项围一尺二寸六分腹围二尺一寸九分底径五寸二分足径四寸三分孟冬
　　时享用之








　　太庙正殿山尊　谨按周礼春官司尊彛追享朝享其再献用两山尊注山尊山罍也礼记明堂位山罍夏后氏之尊也贾公彦云罍之于雷字别而同声雷起于云云出于山故刻而画之为山云之形乾隆十三年
　　钦定祭器
　　太庙正殿山尊范铜为之髙九寸七分口径五寸二分项围九寸九分腹围一尺六寸五分底径三寸七分足径五寸三分四面有棱中为山形旁为雷纹腹及跗皆为云纹盖髙二寸四分径五寸六分亦有棱如器之饰顶髙五分嵗暮
　　祫祭用之














</div>
    <div class="pagination">
<a href="皇朝礼器图式_page38.html">上一页</a><span>...</span><a href="皇朝礼器图式_page34.html">34</a><a href="皇朝礼器图式_page35.html">35</a><a href="皇朝礼器图式_page36.html">36</a><a href="皇朝礼器图式_page37.html">37</a><a href="皇朝礼器图式_page38.html">38</a><span class="current-page">39</span><a href="皇朝礼器图式_page40.html">40</a><a href="皇朝礼器图式_page41.html">41</a><a href="皇朝礼器图式_page42.html">42</a><a href="皇朝礼器图式_page43.html">43</a><a href="皇朝礼器图式_page44.html">44</a><span>...</span><a href="皇朝礼器图式_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
