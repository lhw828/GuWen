<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 361 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 361 页/共 1125 页</h1>
    <div class="content">三月二十六日，诏：「于阗国进奉使所卖乳香，偿以见钱。其乳香所过官吏失察，令转运司劾罪。」 

十月九日，熙州奏：「于阗国进奉般次至南川寨，称有乳香、杂物等十万余斤。以有违朝旨，未解发。」诏乳香约回。 

六年正月十日，中书省奏：「鸿胪寺状：于阗国进奉人安泊驿舍踏逐礼宾院，今来礼宾院有西南蕃进奉人所指占。乞指占都亭西驿中位及东位安泊。」诏：「于阗国般次卒未有期到京。及至阙下，西南蕃蛮人当已辞去，可只令于礼宾院安下。」 
      
五月一日，于阗贡方物，见于延和殿。上问曰：「离本国几何 」曰：「四年。」「在道几何时 」曰：「二年。」「从何国 」曰：「道由黄头回纥、草头达靼、董毡等国。」又问曰：「留董毡几何时 」曰：「一年。」「达靼有无酋领部落 」曰：「以乏草粟，故经由其地，皆散居也。」又问：「道由诸国，有无抄略 」曰：「惟惧契丹耳。」又问：「所经由去契丹几何里 」曰：「千余里。」 
四日，诏于阗国大首领画到《达靼诸国距汉境远近图》，降付李宪。尝有朝旨委宪遣人假道董毡使达靼故也。 

十九日，熙河兰路制置使司言：「西贼犯兰州，破西关，虏略和雇运粮于阗人并橐A。」诏虏略于阗人畜，令制置司优恤之。 
八年九月十八日，哲宗即位，未改元。于阗国遣使入贡。 
十月十八日，贡使为大行皇帝饭僧追福，降敕书奖谕。 
十一月十二日，因进马，赐钱百有二十万。 

十二月六日，特赐进奉人钱百万。 
哲宗元佑元年闰二月二十二日，诏赐于阗国王衣一袭，腰带、器币有差。 

二年正月十二日，诏于阗国黑汗王贡方物回赐外，余不以有无进奉，悉加赐钱三十万。二月十四日，诏回赐外，更如元丰八年例赐金带如：原作「加」，据《长编》卷三九五改。、锦袍、袭衣、器币。 
五月二十一日，遣使入贡。 
八月十六日，诏修立回赐于阗国信分物法。 

十月七日，诏于阗国岁遣贡使虽多，止一加别赐别赐：原作「赐别裁定」，据《长编》卷四○六删。。 

十三日，诏于阗国使以表章至，则间岁听一入贡听：原无，据《长编》卷四○六补。，余令于熙、秦州贸易。 
三年三月二十五日，于阗国差使入贡。 
九月八日，诏熙河兰会路经略安抚 
      
司：因于阗进奉人回，以元佑二年十月十八日「岁一解发赴阙」朝旨丁宁说谕，令报本国。 
四年五月二十八日，于阗国贡使李养星、阿点魏哥贡方物。 
八月八日，诏：李养星、阿点魏哥等进贡御马已回赐，内黎撒啰、瞎征等依此，后毋为例。 
十月三日，尚书省言：「于阗国进奉人到阙，不得过一百日。」从之。 
六年六月二十一日，遣使贡方物。 

七月二十八日，熙河兰岷路经略安抚司言：「于阗国进奉人三蕃见在界首，内打厮蛮冷移四唱厮巴一蕃已准朝旨特许解发外，今来两蕃进奉人缘已有间岁许解发指挥，欲只令熙、秦州买卖讫，约回本蕃。」从之。 
十二月七日，遣使入贡。 
绍圣三年七月十四日，遣人进贡方物。 
四年二月八日，遣使入贡。押伴所申：「进奉人罗忽都卢麦译到黑汗王子言：缅药家作过，别无报效，已差人马攻甘、沙、肃三州。」诏押伴使臣候人使朝辞日，谕以黑汗王忠向朝廷，甚喜，若果能破三城，必更厚待。 
徽宗大观元年正月二十四日，枢密院奏：「皇城使、康州刺史李祥等状：先差祥押新通路于阗贺恩人使赴阙，其知凤翔府王吉甫、通判王仰并不应副排办。若不特赐诫励，切虑日后人使过往转至懈慢，有失朝廷来远之体。」诏并放罢。 
二年十一月二十四日，遣使入贡。 
政和八年八月八日，遣使入贡。 
宣和六年九月二十七日，遣使贡方物。余同《宋史 外国传》。
 蕃夷 宋会要辑稿 蕃夷四 拂菻国 
      
拂菻国
【宋会要】
      
拂菻。神宗元丰四年十月六日，拂菻国贡方物。大首领你厮都令厮孟判言：其国东南至灭力沙，北至大海，皆四十程。又东至西大石及于阗王所居新福州，次至旧于阗，次至约昌城约昌城：《长编》卷三一七作「灼昌城」。，乃于阗界。次东至黄头回纥，又东至达靼，次至种 ，又至董毡所居，次至林擒城，又东至青唐，乃至中国界。西至大海约三十程。其王名灭力伊灵改撒。国地甚寒。王服红黄衣，以金线织丝布缠头，每岁遇三月入佛寺烧香，坐红床，人舁之。首领皆如王之服，或青绿各：原作「名」，据《长编》卷三一七改。、绯白、粉红、褐紫，亦各缠头「绿」上原有一「线」字，据《长编》卷三一七删。，跨马。城市田野各有首领主之「之」上原有一「知」字，据《长编》卷三一七删。。每岁唯夏秋两得俸，给金钱、胡锦、谷、帛，以治事大小有差。刑罪轻者杖五七十，重者一二百，大罪盛以毛囊投之海。土屋无瓦。产金、银、珠、胡锦、牛、羊、马、独峰、杏、梨梨：原作「黎」，据《长编》卷三一七改。、糖、千年枣、巴榄子巴：原作「已」，据《长编》卷三一七改。、大小麦、粟、麻，以蒲桃酿酒。音乐弹胡琴、箜篌，吹小筚篥，击偏鼓，拍手而歌，戏舞。不务战'，事小止以文字往来诘问，事大亦出兵。以金银为钱，无穿孔，面凿弥勒佛名，背凿国王名，禁私造。其言语与灭力沙同。至是，贡鞍马、刀、剑、珠。 

哲宗元佑六年四月十九日，诏拂菻国王别赐其帛二百匹菻：原脱，据《长编》卷四五七补。、银瓶、袭衣、金束带。
 蕃夷 宋会要辑稿 蕃夷四 交 趾 
      
交趾
【宋会要】
      
交(址)[趾]，本南越之地，唐交州总管也。至德中，改安南都护府。梁贞明中，土豪曲承美专有其地中土豪曲承：原阙；美：原作「是」，均据《文献通考》卷三三○、《宋史》卷四八八补、改。，送款于末帝，因授承美节钺授：原作「受」；钺：原作「越」，均据《文献通考》卷三三○改。。时刘陟擅命岭表，遣将李知顺伐承美遣：原作「边」，据《文献通考》卷三三○改。，执之，乃并其土宇。后有杨廷艺、绍洪，皆受广南刘氏伪署，继为交州节度使伪署继为交：原阙，据《文献通考》卷三三○、《宋史》卷四八八补。。绍洪卒，州将吴昌岌遂居其位。昌岌死死：原作「以」，据《文献通考》卷三三○改。，其弟昌文承袭。宋干德初承袭宋干德：原阙，据《文献通考》卷三三○、《宋史》卷四八八补。，昌文死，其参谋吴处玶、峰州刺吏矫知护矫知护：原作「桥知廷艺」，据《文献通考》卷三三○、《宋史》卷四八八改。、武宁州刺史杨晖武宁州刺史：原阙，据《文献通考》卷三三○、《宋史》卷四八八补。、牙将杜景硕等争立杜：原作「杨」，据《文献通考》卷三三○改。，管内十二州大乱，部民啸聚，起为寇盗，攻交州。先是啸聚起为寇盗攻交州先：原阙，据《文献通考》卷三三○、《宋史》卷四八八补。，杨廷艺以牙将丁公着摄驩州刺史兼御蕃都督，公着死，子部领继之着死子部领继：原阙，据《长编》卷四补。。至是，部领与其子琏同率兵三万人逐其党，击败处玶等，贼党溃散，境内安堵玶等贼党溃散境内安堵：原阙，据《文献通考》卷三三○、《宋史》卷四八八补。，部民德之，乃共立部领为交州帅，号曰大胜王。部领率阙年，私命琏为节度使私：原阙，据《岭外代答》卷二、《安南志略》卷一一补。。 
太祖开宝五年闰二月，诏海门造舟船通道。 
六年四月，丁琏遣使来贡方物。琏伪袭已四年矣四：原作「丑」。据《大越史记全书》，丁部领即位于开宝元年，凡三年，逊琏位，则开宝六年琏袭位已四年，「丑」当为「四」之形误，据改。，闻太祖克平岭表，遂遣使贡方物，上表内附「克平」至「上」十一字：原阙，据《文献通考》卷三三○补。。是月，制曰：「权交州节度使丁琏：乃祖以来，世为享□，□□□□三万，遏乱略于一方。因权节制之师，遂有日南之地。而能虔遵父命，耻事伪邦虔遵父命耻事：原阙，据《长编》卷一四注文补。。洎岭表之荡平，献封章而内附。仍备充庭之礼，远倾向日之□，□□朝恩，以旌 顺。可特进、检校太师，充静海军节度、管内观察处置等使、安南都护、使持节都督交州诸军事使持节都督交州诸军事：原阙，今仿后文雍熙三年黎桓受封例补。、御史大夫、上柱国，封济阴郡开国公，食邑一万户，食实封□□户，赐推诚顺化功臣封□□户赐：原阙，今据宋代封赐制词格式补。。」 
六月，以交州进奉使郑琇、王绍祚并为银青光禄大夫、检校左散骑常侍青光禄大夫检校：原阙，据《宋史》卷四八八及宋代官制补。、兼御史大夫、上柱国。 
八年五月，琏又遣使阙来贡，谢恩。 
八月七日，制曰：「丁部领生 
      
跕鸢之乡，励拱辰之节励：原作「属」；拱辰之节：原脱。均据《安南志略》卷二改补。。世为右族，克保遐方，夙慕华风世为右族克保遐方夙：原阙，据《宋史》卷四八八补。，常思内附。属九州岛混一，五岭廓清，遂达梯航，乃输贡琛。且嘉令子称蕃之志，锡乃父列土之封。秩以维师，畴之井赋。用褒耆德，岂限彝常。服我异恩彝常服我异恩：原阙，据《安南志略》卷二补。，介尔遐寿。可授特进、检校太师、上柱国，封交址郡王，食邑一万户，食实封一千户万户食实：原阙，据宋代封赐格式补。。」[HT "F]朝廷以琏再修职贡，时议崇宠其父故也。 
十三日，命鸿胪少卿高保绪为丁部领官告国信使，左监门卫率府率王彦符副之。 
太宗太平兴国二年十二月，琏遣使以方物来贡，贺皇帝登极。 
五年四月四：原阙，据《长编》卷二一补。，命供奉官卢袭使交州。时丁部领(洎)[珀]琏皆死，琏弟璇尚幼，嗣立立：原阙，据《宋史》卷四八八补。，称节度行军司马称节：原阙，据《长编》卷二一补。，权领军府事。大将黎桓擅权，因而立党甚盛，渐不可制，劫迁璇于别第不可制劫迁璇：原阙，据《长编》卷二一补。，举族禁锢之，代总其众。太宗怒，议举兵而伐之。 

八月，诏曰：「国家声教所覃诏曰国家声：原阙，据《安南志略》卷二补。，威灵咸暨。顾乃跕鸢之境，未归舆地之图未：原作「来」，据《宋大诏令集》卷二一八改。。矧兹一方，近接五岭近接：原阙，据《宋大诏令集》卷二一八补。。唐末离乱，区内剖分，遂为僭伪之邦，因成聋瞽之俗。及番禺底定，正朔始颁底定正朔：原阙，据《宋大诏令集》卷二一八补。。虽稽首以称藩虽：原作「唯」，据《宋大诏令集》卷二一八改。，颇善兵而自固。事大之礼大之：原作「之大」，据《宋大诏令集》卷二一八乙。，当如是乎 吊民之行，盖不自已。宜龚行于天讨，用丕变于蛮陬。宜以兰州团练使孙全兴、八作使张璇、左监门副将军崔亮为陆路兵马总管，自邕州路；宁州刺史刘澄、军器库副使贾湜、供奉官合门祗候王僎为水路兵马总管贾湜供奉：原阙，据《宋大诏令集》卷二一八补。，自广州路，分往进讨。」 
十一月，黎桓遣牙校江巨黎桓遣牙校：原阙，据《长编》卷二一补。、王绍祚以方物金银器五百两、通犀六株连盘、□(物)[牯]犀四十株、象牙百株、绢万疋来贡，仍为丁璇上表曰仍为丁璇：原脱，据《长编》卷二一补。：「臣世膺朝奖膺：原阙，据《安南志略》卷六补。，僻处海隅，假节制于蛮陬海隅假节：原阙，据《安南志略》卷六补。，修职贡于宰旅。属私门之溥佑，值先世之沦亡。玉帛骏奔先世之沦亡玉帛：原阙，据《安南志略》卷六补。，敢稽于助祭；茅土世及，未预 
      
于守藩。臣父先〔皇〕、兄琏兄：原阙，据《安南志略》卷六补。，俱荷国恩，忝分阃寄，谨保封略，罔敢怠遑。汗马之劳未施，露朝之悲已及。臣堂构将坏，裳未除。管内将吏、军民、藩商，耆耋等，共诣苫块之守，俾权军旅之事。臣恳辞数四，请逼愈坚。比俟奏陈，又虑稽缓。山野顽犷之俗野：原作「城」，据《安南志略》卷六改。，洞壑狡猾之民，倘不洵其请请：原作「情」，据《安南志略》卷六改。，恐因而生变。臣谨已摄节度行军司马度：原阙，据《长编》卷二一补。，权领军州事。伏望锡以真命，令备列藩，慰微臣忠荩之心，举圣代赏延之典举圣代：原阙，据《安南志略》卷六补。，克绍遗业，因抚远夷。铜柱之虚，庶宣御海之力；象阙之下，永效献琛之诚之下永：原阙，据《安南志略》卷六补。。唯陛下俯怜其愚，未加以罪。」诈遣牙吏江巨、王绍祚来上献祚来：原阙，据上文及《长编》卷二一补。，云管内将校、军民、藩商、耆耋等请以丁璇为节度使云：原作「又」；为：原脱，据《安南志略》卷一一改、补。，袭父兄之位未上位：原阙，据《安南志略》卷一一补。，朝廷业兴师讨之。奏入，不报也。 
六年十一月，交州行营总管、兰州团练使孙全兴诛兰州：原阙，据上文补。，鞍辔库使陈钦祚责授庆州团练副使，八作使张璇责授磁州团练副使张璇责：原阙，据上下文补。，左监门卫将军崔亮责授岚州团练副使，皆坐交址用兵失律故也。自王师进讨，其冬破贼兵万余众，斩首二千余级。今王师又破贼万人于白藤江东口又破：原阙；「人」下原衍一「留」字，均据《文献通考》卷三三○补、删。，斩首千余级，获战舰二百艘，甲胄万计。转运使侯仁宝率前军先进「万计转运使侯」、「前军先进」十字原阙，据《文献通考》卷三三○补。，全兴等顿兵花步七十日，以俟钱澄「以」下原衍一「以」字，据《文献通考》卷三三○删。，仁宝累促之，不进。及澄至之不进及澄至：原阙，据《文献通考》卷三三○补。，并军由水路至多罗村并军由水：原阙；至：原脱，均据《文献通考》卷三三○补。，不遇贼，复擅回花步。桓诈降以诱仁宝，遂为其所害。转运许仲宣驰奏其事害转运许仲宣：原阙，据《文献通考》卷三三○补。，遂诏班师，遣使就劾澄、湜、僎。澄寻病死，湜等具伏，并戮于邕州市等具伏并戮于邕：原阙，据《文献通考》卷三三○补。，全兴至阙者，亦以下吏坐诛也。余抵罪有差。仁宝赠赠工部侍郎。 
七年二月，丁璇遣使贡方物，上表，以王师致讨遣使贡方物上表以：原阙，据《文献通考》卷三三○补。，谢罪故也。黎桓惧朝廷终行讨灭，故复以璇为名来。 

八年五月八年五：原阙，据《长编》卷二四补。，黎桓自称权交州三使留后，遣军将赵子爱等进奉通犀阙五、牯犀二十九株、象牙百根、乳香二百斤、绢万疋、孔雀尾百阙表言：「去年十月，丁璇与其母杨氏表言去年十月丁：原阙，据《长编》卷二四补。，率管内吏民将校以三使印绶推臣领府事府事：原阙，据《长编》卷二四补。。」并以璇表来上并以璇表来：原阙，据《宋史》卷四八八补。。帝赐诏书曰：「卿威名内积，智勇兼资，抚下 
      
有恩，临□能断。海隅□□□所宅心，连营之卒莫不禀命。丁璇方在童幼，未练攻□。□□蛮陬，所系尤重。丁璇亦深识事体，俯徇众心，卿又阙争，权领事务，请命朝廷。封略以安，职贡无阙。忠亮之节，鉴□□□。赵子爱等皆言，卿倜倘有谋，变通无滞，尽力丁氏，乃心阙庭。□□□□□坦，盖是迫于众情。事不获已，且非愿为。闻之嘉孍，想见氓彩。虽(阙)节，亦何以加 盖欲成卿之美名，故谕今旨：丁氏传袭三世，保据一方，卿既受其倚毗方卿既：原阙，据《宋史》卷四八八补。，又为其心膂，盖是徇邦人之请，固无负丁氏之心。朕且欲令璇为统帅之名欲令璇：原阙，据《宋史》卷四八八补。，卿居副贰之任，剸裁制置，悉系于卿。丁璇长大，有所成立所：原阙，据《宋史》卷四八八补，卿之忠谠，辉映古今，朝廷推恩，亦又何  若丁璇将材无取将材无：原阙，据《宋史》卷四八八补。，童心未悛，然奕世相承，恩浃民庶，又尝绍袭，屡易炎凉，一旦舍去节钺一旦舍去节钺：原阙，据《宋史》卷四八八补。，降同士伍，事既非便，居亦靡安。诏到，卿宜遣丁璇母子列其周亲尽室归朝，当阙其礼遇。只俟丁璇到阙，便当授卿节旄。凡兹两途，卿宜审处。其丁璇到京，必示优礼。今遣供奉官张宗权赍诏往彼谕旨。当深悉朕意。」亦赐璇诏书谕旨焉。宗权假(阁)[合]门副使，又命题曲仁肇假通事阙是尧。时桓已专据其地其：原阙，据《文献通考》卷三三○补。，卒不听命。 

是月，桓上言：占城国水路象马数万来寇，率所部兵击走之马数万来寇率：原阙，据《长编》卷二四补。，俘斩千计。 
九月，桓又遣使贡金酒器二十阙具、犀角象牙各二十株。 
雍熙二年二月，桓遣进奉使张绍凭、阮伯簪等来贡贺干明节金龟阮伯簪等：原阙，据《宋史》卷四八八补。、鹤、银炉、犀牙百株、绢万疋。赐其使衣一袭、银带、鞍勒马等银带鞍勒：原阙，据《安南志略》卷一一补。。 
三年九月，遣使牙将司马常来献金器一百两、银器五百十、株犀 
      
三十坐「银器」以下当有脱误。。 
十月，制：「权知交州三使留后黎桓，可金紫光禄大夫、检校太保太：原作「大」，据《文献通考》卷三三○改。、使持节都督交州诸军事、安南都护，充静海军节度、交州(内)管内观察处置等使、上柱国、京兆郡侯，食邑三千户，仍号推诚顺化功臣。」桓累遣使求节镇，遂以授之。命左补阙李若拙充加恩官告国信使，乃假银青光禄大夫、秘书监青光禄大夫秘书：原阙，据宋代官制及《宋史》卷三○七补。；以国子礼记博士李觉为副国：原阙，据《长编》卷二七补。，假太中大夫、光禄卿，赐紫金鱼袋袋：原阙，据宋代官制补。。 
端拱元年四月端拱：原阙，据《宋史》卷四八八补。，黎桓进封开国公、检校太尉，加食邑千户，实封五百户，命户部郎中魏庠、虞部员外郎直史馆李度充官告国信使魏庠虞部：原阙，据《宋史》卷四八八补。。 
闰五月，黎桓遣使朝贡。 
「淳化元年正月，制加黎桓特进，食邑一千户，食实封四百户」至「十一月犹夹衣挥扇」，同前《宋史》同前宋史：此四字原为小注，因不便标点，改作正文字体。原抄者于此采用省约手法，仅提示此处大段文字与《宋史》相同。此段文字今载《宋史》卷四八八，读者可参看。。 
十月，黎桓遣使都知兵马使阮伯簪等来贡七宝装龙凤阙椅子一七：原脱；椅：原作「倚」，均据《安南国志》卷一一补、改。、间金装玳瑁檐十二、红罗绣龙凤伞一、间金装玳瑁柄犀三十株、象牙四十株、绢万疋、紬布各千疋。 
四年二月，制封桓为交趾郡王。命度支判官国子博士王则顺判：原阙，据《安南志略》卷三补。、殿中丞御书院祗候李居简充官告国信使使：原阙，据《安南志略》卷三补。，则顺假□□光禄大夫假：原阙，据下文补。、光禄卿、上柱国，居简假银青光禄大夫、秘书、上柱国。 
五年十月，桓遣使费崇德来贡。 
至道元年五月，诏劾广南西路转运使张观南西路转运使：原阙，据《宋史》卷四八八补。、采访使陈士隆，坐先奏交州黎桓为乱兵所杀，丁璇复阙。桓性本凶狠，其后恃阻山海，屡为寇害，渐失藩臣礼渐：原阙，据《文献通考》卷三三○补。。至道元年，张观为广南西路转运使南西路：原阙，据《宋史》卷四八八补。，与钦州如洪镇监押卫昭美上言与：原作「其」；卫：原作「御」，据《安南志略》卷二、《文献通考》卷三三○改。：交趾战船百余艘寇如洪，略居民居：原阙，据《文献通考》卷三三○补。，劫廪庾而去而：原阙，据《文献通考》卷三三○补。。其夏，桓所管苏茂州又以乡兵五千寇邕州所管禄州禄州：原作「缘山」，据《安南志略》卷一一改。，都巡检杨文杰击走之杨、杰：原阙，《文献通考》卷三三○补。。太宗志在抚宁荒服，欲不问罪。观又言：「风闻桓为丁氏斥 
      
逐氏：原作「民」，据《安南志略》卷一一改。，拥众人如山海间，失其所据，故以钞掠自给。今桓已死。」因上表称贺，诏太常丞陈士隆与高品武元吉侦其事贺诏太常丞陈：原阙，据《宋史》卷四八八补。。桓实尚存，而传闻之误。未几，有大贾自交址回自：原阙，据《宋史》卷四八八补。，具言桓如故。遂诏问状。观会病卒，士隆等抵罪抵罪：原阙，据《宋史》卷四八八补。。 
是夏，命工部员外郎直史馆陈尧叟充广南转运使，因赐黎桓诏书诏：原阙，据《宋史》卷四八八补。。尧叟遣摄海康尉李建中赍往。先是，钦州如洪、咄步、如昔三镇皆濒海，交州潮阳镇民卜文勇等杀人，并家亡命至如昔镇，镇将黄令德等匿文勇。桓令潮阳镇将黄成雅将牒来捕，令德固不遣，用是海贼连年剽掠剽：原作「标」，据《宋史》卷四八八改。。〔于〕是尧叟至如昔，诘得藏匿之由，乃尽擒获，凡男女老小百三十口，召潮阳镇吏付之镇：原阙，据《宋史》卷四八八补。。成雅得其人，以状谢尧叟谢：原作「请」，据《宋史》卷四八八改。，桓遂上章感恩上：原作「一」，据《宋史》卷四八八改。，且言已约勒溪洞不复骚动矣且：原作「其」；勒：原脱；骚：原阙，均据《宋史》卷四八八改补。。 
七月，遣主客郎中、直昭文馆李若拙赍诏书，充国信使，以美玉带往赐桓赍：原作「以」；「充」、「使」、「以」、「往赐桓」原脱，均据《宋史》卷四八八改、补。。初初：原阙，据《安南志略》卷一一补。，建中至交州，桓待之礼甚薄，因附表起居，且言：「劫如洪乃海贼与外竟蛮廷虫尔外：原作「末」；蛮：原阙，均据《文献通考》卷三三○改、补。。」执廷虫人不晓华言者二十七人送转运使。桓表至，即遣若拙往使。出郊迎，词气颇慢，谓拙曰：「向者劫如洪、送转运乃外境蛮贼尔，皇帝知否 倘交州构叛，则先广州，次及闽中诸郡，岂止如洪镇而已!」若拙从容答曰：「主上闻如洪被寇，始未能辨。然以足下拔自安南牙校，授之节钺，理合忠尽，岂有他志!洎执送海贼，其事甚明。然大臣合议，以为朝廷比建节帅比：原作「以」，据《宋史》卷四八八改。，以宁海表，今既海贼为乱，乃是交州力不能独制，宜发精兵数万，会交州军捕击海贼，俾绝后患患：原阙，据《安南志略》卷一一补。。帝虑交州不测朝旨，或至惊骇，不若专委足下，故不复会兵复会兵：原阙，据《宋史》卷四八八补。。」桓愕然避席桓、席：原阙，据《宋史》卷四八八补。，曰曰：原阙：据《宋史》卷四八八补。：「海贼犯边，守臣之罪也。圣人宽贷，恩过父母，未即诛责。自今愿恭禀朝化，肃宁涨海。」因北望顿首谢。 
三年四月，制加黎桓兼侍中，进封南平王。以登宝位覃恩也。 
九月，桓遣都知兵马使阮绍恭、副使赵怀德来贡金银七宝装交椅一、银盆十、犀角象牙五十株、紬绢布万疋。诏曰：「以方物荐于万岁殿之灵座。」仍许绍恭等行拜奠之礼。桓又上表自陈：境接占城，一二年间，邻部骚动，掠近郊之税户，侵边镇之驯良。累发兵航，往彼御捍，致稽朝贡致稽：原阙，据《安南志略》卷一一补。，深负宪章。」诏优答之。仍赐带甲细马。

真宗咸平元年九月，桓献驯象桓献：原阙，据《安南志略》卷一一补。。 

</div>
    <div class="pagination">
<a href="宋会要辑稿_page360.html">上一页</a><span>...</span><a href="宋会要辑稿_page356.html">356</a><a href="宋会要辑稿_page357.html">357</a><a href="宋会要辑稿_page358.html">358</a><a href="宋会要辑稿_page359.html">359</a><a href="宋会要辑稿_page360.html">360</a><span class="current-page">361</span><a href="宋会要辑稿_page362.html">362</a><a href="宋会要辑稿_page363.html">363</a><a href="宋会要辑稿_page364.html">364</a><a href="宋会要辑稿_page365.html">365</a><a href="宋会要辑稿_page366.html">366</a><span>...</span><a href="宋会要辑稿_page362.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
