<!DOCTYPE html>
<html>
<head>
    <meta charset="UTF-8">
    <title>皇朝通志 - 第 140 页/共 231 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇朝通志 - 第 140 页/共 231 页</h1>
    <div class="content">　　永平【终献】
　　熈平【彻馔】
　　清平【送　　　神】
　　太平【望燎】
　　【臣】等谨按每嵗冬至大祀
　　天于
　　圜丘用乐九成以黄钟为宫考顺治元年定终献之乐名
　　雍平送
　　神名太平望燎名安平乾隆七年重定今名又按顺治十
　　七年定
　　大享殿合祀乐定迎
　　神奏元和奠玉帛景和进爼肃和初献夀和亚献安和终
　　献永和彻馔协和送
　　神泰和望燎瘗清和乐章用和字后未经复行至乾隆十
　　六年改
　　大享殿为
　　祈年殿每嵗于此行祈谷之礼焉祈谷乐章见后【臣】等又按周礼圜钟为宫奏之圜丘函钟为宫奏之方泽乃又曰奏黄钟以祀天神奏太蔟以祭地只经文互异若汉奏黄钟以祀天地是圜丘方泽同一宫调隋则奏黄钟以祀天奏太蔟以祭地至祖孝孙作唐大乐乃定圜丘以黄钟为宫方泽以林钟为宫最为近古然唐制登歌奠玉帛天神大吕为宫地祗应钟为宫俎入天神黄钟为宫地祗太蔟为宫未免错杂宋时冬至祀圜丘以黄钟为宫孟春祀感生帝以太蔟为宫孟夏雩上帝以仲吕为宫夏至祀皇地只以賔为宫孟冬祭神州地只以应钟为宫是葢随月用律亦未允协我
　　皇上博考前规贯通三极以黄钟位子为天统
　　天坛乐章以黄钟为宫林钟位未为地统
　　地坛乐章以林钟为宫定论昭垂永为法守记曰大人举
　　礼乐则天地为昭其斯之谓欤
　　方泽乐八成【林钟为宫】
　　中平【迎　　　神】
　　广平【奠玉帛】
　　含平【进俎】
　　太平【初献】
　　安平【亚献】
　　时平【终献】
　　贞平【彻馔】
　　宁平【送　　　神】
　　【臣】等谨按每嵗夏至大祀
　　地于
　　方泽用乐八成以林钟为宫考顺治元年定进俎之乐名咸平初献名夀平乾隆七年重定今名
　　【臣】等又按黄钟子为天统林钟未之冲丑为地统太蔟寅为人统其説本于班固夫天秉阳一阳初复律中黄钟是为天统宜矣至于夏至一隂生律中賔地秉隂而不以賔为地统者阳律而隂吕也阳性刚其长也勃焉故一阳初复即为天统隂性柔其长也以渐故积至二隂方能受任于太阳以生长万物此未之所以为中央土而为地统也况林钟之律六寸适合地之成数乎
　　祈谷坛乐九成【黄钟为宫】
　　祈平【迎　　　神】
　　绥平【奠玉帛】
　　万平【进俎】
　　寳平【初献】
　　穰平【亚献】
　　瑞平【终献】
　　渥平【彻馔】
　　滋平【送　　　神】
　　谷平【望燎】
　　【臣】等谨按每嵗正月上辛祭
　　上帝于
　　祈年殿祈谷用乐九成以黄钟为宫考顺治元年定迎神之乐名中平奠玉帛名肃平进俎名咸平初献名夀平亚献名景平终献名永平彻馔名凝平送
　　神名清平望燎名太平乾隆七年重定今名
　　雩祭乐九成【黄钟为宫】
　　霭平【迎　　　神】
　　云平【奠玉帛】
　　需平【进俎】
　　霖平【初献】
　　露平【亚献】
　　霑平【终献】
　　灵平【彻馔】
　　霮平【送　　　神】
　　霈平【望燎】
　　【臣】等谨按每嵗孟夏龙见钦天监择日行常雩礼用乐九成以黄钟为宫乾隆七年定
　　御制云汉诗
　　【臣】等谨按乾隆七年定
　　大雩典礼
　　皇上仿云汉诗体
　　御制诗歌八章于
　　大雩致祭终献之后用舞童十六人执羽翳歌此诗圣念恳诚
　　宸章剀切勤求民瘼之意于斯可仰见云
　　太庙时享乐六成【太蔟为宫】
　　贻平【迎　　　神】
　　敉平【奠帛初献】
　　敷平【亚献】
　　绍平【终献】
　　光平【彻馔】
　　乂平【送　　　神还宫】
　　【臣】等谨按毎嵗孟春初旬孟夏孟秋孟冬朔日行时享礼于
　　太庙用乐六成以太蔟为宫毎月朔望及三大节奉先殿致祭同考顺治元年定迎
　　神之乐名开平奠帛初献名夀平亚献名嘉平终献名雍
　　平彻馔名熈平送
　　神还宫名成平乾隆七年重定今名
　　【臣】等又按圜丘方泽宗庙所谓三大祭也顾周礼既曰黄钟为宫奏之宗庙乃又有奏无射享先祖奏夷则享先妣之文不无疑义汉奏防賔以祀宗庙惟唐祖孝孙定宗庙以太蔟为宫未防而张文收复改用黄钟且俎入则用无射殊为未协我
　　皇上折衷羣议以太蔟寅位人之统也乃定太蔟为宫
　　与
　　圜丘黄钟
　　方泽林钟相生之序适合洵可为万世法矣
　　太庙祫祭乐六成【太蔟为宫】
　　开平【迎　　　神】
　　肃平【奠帛初献】
　　协平【亚献】
　　裕平【终献】
　　諴平【彻馔】
　　成平【送　　　神还宫】
　　【臣】等谨按每嵗十二月大建以二十九日小建以二十八日行袷祭礼于
　　太庙用乐六成以太蔟为宫考顺治十六年定迎神之乐名贞平奠帛初献名夀平亚献名嘉平终献名雍
　　平彻馔名熙平送
　　神还宫名清平乾隆七年重定今名
　　【臣】等又按
　　朝防之乐随月用律而
　　太庙不用月律者葢
　　太庙若与
　　朝防相同则大祫于建丑之月于法当用大吕时享以四孟之月于法当用太蔟仲吕夷则应钟是十二律吕阙其七故惟太蔟一宫寅为人统人本乎祖用之
　　太庙至为精当也
</div>
    <div class="pagination">
<a href="皇朝通志_page139.html">上一页</a><span>...</span><a href="皇朝通志_page135.html">135</a><a href="皇朝通志_page136.html">136</a><a href="皇朝通志_page137.html">137</a><a href="皇朝通志_page138.html">138</a><a href="皇朝通志_page139.html">139</a><span class="current-page">140</span><a href="皇朝通志_page141.html">141</a><a href="皇朝通志_page142.html">142</a><a href="皇朝通志_page143.html">143</a><a href="皇朝通志_page144.html">144</a><a href="皇朝通志_page145.html">145</a><span>...</span><a href="皇朝通志_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
