<!DOCTYPE html>
<html>
<head>
    <meta charset="UTF-8">
    <title>钦定续文献通考 - 第 364 页/共 455 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定续文献通考 - 第 364 页/共 455 页</h1>
    <div class="content">　　金太祖子
　　景宣皇帝宗峻丰王乌里赵王宗杰圣穆皇后唐古氏生辽王宗斡光懿皇后费摩氏生宋王宗望陈王宗隽沈王额鲁钦宪皇后赫舎哩氏生睿宗皇帝宗尧豳王鄂尔多宣献皇后布萨氏生梁王宗弼衞王宗强曹王宗敏元妃乌库哩氏生纪王锡讷埓息王宁嘉莒王雅逊崇妃萧氏生邺王斡珲娘子特讷克生又有任王威赫亦崇妃萧氏生
　　【臣】等谨按金史载太祖十六子止有邺王斡珲以上十六人宗室表亦然王圻仍之考后妃传崇妃萧氏与其子任王威赫皆为海陵所杀海陵纪所书同则为太祖子无疑今特增入又岂即锡讷埒宁嘉雅逊三人中之一而有二名且封国亦有改易与
　　宗峻本名胜额在诸子中最嫡天会二年薨其子熈宗即位追上尊諡曰景宣皇帝庙号徽宗海陵降之为丰王世宗复追尊之宗尧初名宗辅本名鄂尔多其子世宗即位追上尊諡曰立徳显仁启圣广运文武简肃皇帝庙号睿宗宗隽本名额尔衮天眷二年以谋反诛宗杰本名穆里延天防五年薨宗强本名阿噜皇统二年薨宗敏本名阿里布海陵簒立时杀之宗望本名斡喇布又作斡里雅布天会五年薨宗斡本名阿尔本太祖庶长子皇统时薨其子海陵簒立追諡宪古道文昭武烈章孝睿明皇帝大定二十二年削帝号追封皇伯太师辽王宗弼本名緼绰又作乌珠皇统八年薨余不可悉考
　　太宗十四子
　　宋王宗磐本名富勒呼天眷二年以谋逆诛豳王宗固本名呼噜【宗固兄　多因诬以谋逆诛详　所引传文】代王宗雅虞王阿里布滕王呼沙呼薛王宗懿陈王宗本本名阿噜翼王呼兰天眷二年亦以逆诛丰王宗美本名呼尔察郓王实图美霍王哈必苏蔡王沃哩毕王宗哲徐王宗顺
　　【臣】等谨按传曰太宗十四子冨勒呼呼噜呼拉布阿鲁岱阿里布呼沙呼阿林阿噜呼兰呼尔察实图美哈必苏沃里和硕今取表中所列合之哈必苏阿噜岱阿林和硕当是代王宗雅薛王宗懿毕王宗哲徐王宗顺苐不能分指其本名之所属矣又诸王之所自出亦皆无可考
　　宗固宗本传曰海陵在熈宗时见太宗诸子势强而宗磐尤防扈与呼兰相继皆以逆诛熈宗厚于宗室礼遇不衰海陵尝私议之及簒立猜忌益深遂与秘书监萧谋杀太宗诸子诬以反状乃杀宗本宗美遣使杀东京留守宗懿北京留守卞继又杀益都尹毕王宗哲平阳尹禀左宣徽使京【京宗固子本名和色哩卞本名克实禀本名呼尔哈卞与禀皆太宗孙未详何人之子】而中京留守宗雅喜事佛世称善大王者亦竟杀之太宗子孙死者七十余人太宗后遂絶【太宗纪更有宗翰子孙三十余人诸宗室五十余人皆同时死】
　　熈宗二子
　　皇太子济安悼平皇后生皇统二年三月立为皇太子十二月薨諡英悼魏王道济贤妃生皇统四年八月熈宗杀之
　　熈宗子传赞曰国初制度未立太宗熈宗皆自安班贝勒即位熈宗立皇太子始正名位定制度焉
　　海陵四子
　　皇太子光英图克坦后生天徳四年二月立为皇太子海陵伐宋光英居守汴京命图们额里页防衞之及海陵遇害额里页遂杀之崇王元寿元妃大氏生天徳三年薨宿王舒苏鄂博柔妃唐古氏生正隆元年生三年薨滕王广阳才人南氏生正隆二年生三年薨
　　【臣】等谨按光英之为皇太子事在天徳四年而天徳三年二月帝有谓侍臣昨日太子生日皇后献朕田家稼穑图朕甚贤之之语则光英未立以前当已称太子矣
　　又按王圻续通考于海陵四子皆云母氏未详今考传中皆详载之
　　世宗十子
　　衞绍王居七余九人显宗皇帝允恭赵王苏尼越王萨鲁昭徳皇后生镐王永中越王永功皆元妃张氏生郑王永蹈潞王永徳皆元妃李氏生豫王永成昭仪梁氏生防王永升才人舒穆噜氏生
　　允恭后赐名永廸皇统六年生大定二年立为太子二十五年薨諡宣孝其子章宗即位追諡体道仁英文睿徳光孝皇帝庙号显宗
　　郑王永蹈传曰明昌三年氷蹈因崔温郭谏马太初私説防记灾祥言永蹈当得位乃阴结内侍伺帝起居其家奴上变诏鞠问赐永蹈及妃卞玉二子安春爱新公主长乐自尽后防和七年以衞王永济子阿禅为永蹈后
　　镐王永中传曰初置王傅府尉官名为官属实检制之永中自以世宗长子且老矣动有掣制情殊郁郁明昌四年郑王永蹈以谋逆诛增置诸王司马一员检察门户后镐王傅尉以永中第四子鄂兰哈玛尔语渉不道又第二子实图美撰词曲有不逊语家奴徳格首永中与侍妾瑞雪言我得天下以尔为妃遣官覆按状同诏赐永中死实图美鄂兰哈玛尔等弃市贞祐二年徙永中妻子郑州安置四年徙南京子孙禁锢自明昌至正大末几四十年天兴初弛禁未几南京亦不守矣
　　章宗六子
　　绛王洪钦懐皇后生大定二十六年生二十八年薨荆王洪靖资明夫人林氏生明昌三年生四年薨荣王洪熈明昌三年生未弥月薨英王洪衍明昌四年生未几薨寿王洪辉承安二年五月生十月薨母氏皆未详葛王徳里元妃李氏生泰和二年八月生三年薨
　　衞绍王六子
　　皇太子从恪大安元年封胙王二年立为太子琚瑄璪母氏皆未详余二人缺名至宁末呼沙呼杀衞王从恪兄弟皆废居中都又徙南京禁锢二十余年哀宗开兴时崔立为乱勒兵入见太后传令立从恪为梁王后崔立送欵于元至青城死焉
　　【臣】等谨按传言大安元年封子六人为王胙王外有任王巩王不知为何人所封号
　　宣宗四子
　　袁宗居三余三人皇太子守忠母氏未详贞祐元年立为太子三年薨諡庄献立其子铿为皇太孙始二歳寻薨諡冲懐元龄早卒或曰庄献太子母弟或曰丽妃史氏生荆王守纯真妃厐氏生守纯三子长肃国公额尔克次戴王某次巩王特伯天兴时额尔克出质后守纯及诸宗室皆死青城
　　【臣】等谨按皇子门止应载帝之子一世余当列之皇族今以守忠之子曾立为皇太孙则不宜与诸皇族并列守纯之子或早卒或国亡窜死未成族分故附见于此
　　元太祖六子
　　三为太宗余五人长卓沁太子早薨次二察罕台太子次四睿宗图类次五乌拉齐次六科尔戬太子图类太宗同母弟太祖崩后监国者逾年太宗壬辰歳薨其子宪宗世祖相继为帝宪宗初立追諡英武皇帝世祖至元十一年改諡景襄庙号睿宗
　　太宗七子
　　长为定宗余六人次二库腾太子次三库春太子太宗八年薨次四哈喇彻尔王次五哈斯大王次六哈坦大王次七黙哷大王
　　简録曰至元二年分四亲王南京属州郑州哈坦钧州明埓睢州博啰齐蔡州海都盖皆太宗子孙博啰齐乃库春之孙海都乃哈斯之子而明埓应即黙哷音相通也
　　宗室世系表曰按宪宗纪有云太宗以子裕隆不材故不立为嗣今考经世大典帝系篇及歳赐録并不见裕隆名故不敢列之世表
　　【臣】等谨按今元史宪宗纪无此文表中所引当是元代国史
　　定宗三子
　　长呼察大王次二诺果太子次三和和大王
　　宪宗五子
　　长巴尔图大王次二乌苏岱大王次三玉隆哈实大王次四河平王锡里济次五璸都
　　世祖十子
　　长多尔济王次二裕宗皇帝珍戬次三安西王莾噶拉至元十七年薨次四北安王诺木罕大徳五年薨次五云南王和克齐至元八年薨次六阿雅噶济大王次七西平王鄂啰齐次八宁王库库楚皇庆二年薨次九镇南王托欢大徳五年薨次十和搭拉特穆尔王【按世祖诺尔布皇后传云有子一人名时黙齐表中不载不可详考】
　　珍戬世祖嫡子至元十年立为皇太子后世祖春秋髙南防御史请内禅帝震怒太子忧惧得疾薨帝追悔諡明孝太子其次三子成宗即位追諡文惠明孝皇帝庙号裕宗长子噶玛拉至元中出镇北边封梁王进晋王大徳六年薨泰定帝即位追尊光圣孝仁皇帝庙号显宗文宗时毁其庙室次子达尔玛巴拉至元二十九年薨武宗即位追諡昭圣衍孝皇帝庙号顺宗
　　【臣】等谨按皇子门例止载一代今显宗顺宗不宜载入皇族故附载于此
　　成宗一子
　　徳寿大徳九年立为皇太子未几薨
　　武宗子
　　已详帝号厯年门
　　仁宗二子
　　长为英宗余一人安王温都逊布哈英宗即位后被杀
　　泰定四子
　　长阿尔济雅巴泰定元年立为皇太子泰定帝崩丞相都尔苏立以为帝齐王伊噜特穆尔举兵围上都都尔苏奉之出降后不知所终次二晋王巴特玛雅尔藏布次三苏苏太子次四允丹藏布太子俱早薨
　　明宗二子
　　已详帝号厯年门
　　文宗三子
　　长喇特纳达哈至顺元年封燕王寻立为皇太子次年薨次二雅克特古斯初名古噜达喇顺帝至元六年被放髙丽为从臣伊彻察喇所弑次三太平讷太子早薨
　　顺帝三子
　　长阿实哩达喇至元十三年立为太子后从帝奔应昌不知所终余二子早世名无考
　　【臣】等谨按简録附载明洪武三年元主之子苏都尔降于明不知即顺帝子否也
　　明太祖二十六子
　　成祖居四余二十五人太子标奏王樉晋王防周王橚皆髙皇后生楚王桢胡充妃生齐王槫潭王梓达定妃生鲁王檀郭宁妃生蜀王椿代王桂谷王橞郭惠妃生湘王栢胡顺妃生辽王植韩妃生庆王防余妃生宁王权杨妃生岷王楩韩王松同妃生潘王模赵贵妃生唐王桱李贤妃生郢王栋刘惠妃生伊王防葛丽妃生肃王楧母郜无名号赵王杞安王楹皇子楠皆未详所生母
　　长子标太祖为吴王立为世子洪武元年立为皇太子二十二年薨諡曰懿文太子其子惠帝即位追尊为孝康皇帝庙号兴宗成宗即位复降称太子【臣】等谨按史料止称二十四子岂以赵王杞生三歳而殇皇子楠逾月而殇故畧之与王圻续通考引天潢玉牒亦有称二十四子者然王圻仍以二十六子为实又王圻封建考内所载诸王之母间有不同如以鲁王为郭贵妃生岷王为湘王同母亦胡顺妃生又代王之母郑晓云徐妃武寕王女或曰下邳人考代王传王妃乃武宁王徐达女也王圻之言误矣
　　惠帝二子
　　文奎建文元年立为皇太子燕师入年七嵗矣莫知所终文圭年二歳成祖入幽之中都广安宫号为建庶人英宗复辟始释出之未几卒
　　【臣】等谨按文圭之出在天顺复辟时聼居鳯阳婚娶出入自便年已五十七歳矣未几卒史不言其有子史料有録建庶人后人数之语岂文圭或有子抑兴宗子允熥允熞允熈之后裔与史传中无可详考王圻封建考亦云文圭卒建文嗣絶又附载传信録言成祖入宫时建文有防子老妪教之牵成祖衣哭跪而求食成祖育诸宫中此所载当不足信
　　成祖四子
　　长为仁宗余三人汉王髙煦赵王髙燧俱文皇后生髙爔未详所生母
　　仁宗十子
　　长为宣宗余九人越王瞻墉襄王瞻墡昭皇后生郑王瞻峻蕲王瞻垠淮王瞻墺李贤妃生荆王瞻堈张顺妃生滕王瞻垲梁王瞻垍衞王瞻埏郭贵妃生【臣】等谨按王圻封建考既以髙煦为成祖次子髙燧为成祖三子又以仁宗子瞻峻瞻墉瞻墡瞻堈瞻墺瞻防【即滕王名与史异】瞻垍瞻埏八人皆以为成祖子而云永乐二十二年十月封子八人为王独不思成祖崩于是年之七月至十月仁宗已即位故封其子为王乎王圻之舛误甚矣
　　宣宗子
　　已详帝号厯年门
　　英宗九子
　　长为宪宗余八人崇王见泽周皇后生徳王见潾皇子见湜吉王见浚忻王见治万宸妃生许王见淳王惠妃生秀王见防髙淑妃生徽王见沛韦徳妃生【臣】等谨按明史云英宗九子孙承泽春明梦余录云英宗十子于史传所载九人外多荣王一人考郑汝璧皇明世系亦无荣王明史徳王传曰见潾于景泰三年封荣王天顺元年封为徳王则荣王即徳王也春明梦余録列为二人误矣至史料仅书英宗七子今考其所不载者见湜见泽也见湜固早卒而见泽于成化十年就藩汝宁治十八年始薨其子袭爵史料亦缺之是不可解
　　景防帝一子
　　见济杭妃生始为郕王世子景防三年立为太子是年薨諡曰懐献天顺元年仍降称世子
　　宪宗十四子
　　孝宗居三余十三人皇第一子万贵妃生悼恭太子祐极柏贤妃生兴献帝祐杭岐王祐棆雍王祐橒邵后生益王祐防衡王祐楎汝王祐梈张徳妃生寿王祐榰姚安妃生泾王祐橓申王祐楷杨恭妃生荣王祐枢潘端妃生皇第十子王敬妃生第一子第十子皆未名殇
　　【臣】等谨按春明梦余録作宪宗十三子缺第一子而以皇十子为皇八子与史异考録中载崇祯时谕徳许士柔上言帝系防内亦有宪宗纯皇帝十有三子之语史料虽云十四子而所列仍止十三人无第十子疑十三子为得其实耳
　　祐杭第四子也成化二十三年封兴王正徳十四年薨諡曰献王薨二年而世子入嗣大统是为世宗初追尊为兴献帝嘉靖三年加称为本生皇考孝穆献皇帝防去本生字七年明伦大典成加上尊諡曰恭睿渊仁寛穆纯圣献皇帝十七年通州同知丰坊请加尊庙号称宗以配上帝九月加上尊号知天守道洪徳渊仁寛穆纯圣恭献敬文孝皇帝庙号睿宗
　　孝宗二子
　　长为武宗余一人蔚王厚炜
　　世宗八子
　　穆宗居三余七人哀冲太子载基阎贵妃生庄敬太子载壑王贵妃生景王载圳卢靖妃生頴王载□江肃妃生戚王载□赵懿妃生蓟王载防陈雍妃生均王载□赵荣妃生
　　穆宗四子
　　神宗居三余三人宪懐太子翊钺孝懿李后生潞王翊镠孝定李后生靖王翊铃母氏无考
　　神宗八子
　　长为光宗余七人福王常洵沅王常治郑贵妃生瑞王常浩周端妃生惠王常润桂王常瀛李贵妃生邠王常淑永思王常溥母氏无考
　　光宗七子
　　长为熹宗五为庄烈帝余五人简王由防王皇后生齐王由楫王选侍生懐王由模李选侍生湘王由栩定懿妃生惠王由橏敬妃生
　　熹宗三子
　　懐冲太子慈然母氏未详悼懐太子慈焴范贵妃生献懐太子慈炅任容妃生
　　愍帝七子
　　太子慈烺懐隐王慈烜定王慈烱周皇后生永王慈炤悼灵王慈焕悼懐王及皇七子皆田贵妃生传曰慈烺将选婚以寇警暂停京师防贼获太子伪封宋王后不知所终及由崧在南京时有自北来称太子者騐之以为驸马都尉王昺孙王之明者伪为之系狱中袁继咸刘良佐黄徳功皆上防争而左良玉兵起以救太子为名真伪莫能知也后降于我
　　大清定王永王乱后不知所终慈烜慈焕皆早薨悼懐
　　王及皇七子皆早殇名俱无考
　　【臣】等谨按春明梦余録云穆宗二子神宗潞王神宗五子光宗福王惠王桂王瑞王崇祯帝三子皇太子永王定王以史传证之其缺畧多矣

　　钦定续文献通考卷二百二
　　钦定四库全书
　　钦定续文献通考卷二百三
　　帝系考
</div>
    <div class="pagination">
<a href="钦定续文献通考_page363.html">上一页</a><span>...</span><a href="钦定续文献通考_page359.html">359</a><a href="钦定续文献通考_page360.html">360</a><a href="钦定续文献通考_page361.html">361</a><a href="钦定续文献通考_page362.html">362</a><a href="钦定续文献通考_page363.html">363</a><span class="current-page">364</span><a href="钦定续文献通考_page365.html">365</a><a href="钦定续文献通考_page366.html">366</a><a href="钦定续文献通考_page367.html">367</a><a href="钦定续文献通考_page368.html">368</a><a href="钦定续文献通考_page369.html">369</a><span>...</span><a href="钦定续文献通考_page365.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
