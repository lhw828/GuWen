<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 614 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 614 页/共 1125 页</h1>
    <div class="content">徽宗大蹑二年，陕西转运副使娉琦言：「西宁、湟、廓三州廓：原作「廊」，据《宋史》卷八七《地理志》改。，良田沃野，并给族部，略无赋税。今进筑之初，宜召诸首领与族长开谕，令量立租课，责期限，并委族长，使之催谕。」诏童贯度其宜以行。 
十二月十六日，诏：「潴水为塘，以除水患；留屯田营，以实塞下。爰自我祖宗，许官置吏，分职联治，自为一司，专总其事。岁月寝么，州县习玩。访闻比来堤啮不修，水潦穿溢，出害民田，绵亘千里。虽有司存，上下苟简。自祖宗以来，塘堤故迹，重功修整，务令坚固，即别不得增益更改，引惹生事。本司可比本路提点刑狱点：原作「刑」，据本书食货四之六改。，序官提刑之上，举官按罪吏属等职务，可令相度条具来上，余悉仍旧。
五年天头原批：大蹑无五年。，提举泾原弓箭手司奏：「乞案汉、番田土。其已开熟地仍许着业外，若非朝命所给，而州军、帅司一时私自拨予，或川原慢坡地土今仍荒闲者，并以给招(关)[阙]额人马。惟其不堪耕种者，方许拨充牧地，庶可究极地利，增广人兵。」从之。 
政和元年正月二十四日，诏河北制置屯田并依元丰法，别为一司 
      
指挥勿行。 
六年八月一日，臣僚言：「高阳、中山两帅并沿边安抚司，旧并系提举屯田使、副，今屯田司职事各系一都监典领，近年咤其失职，或非本职得罪，相系而去，一司职事有所妨废。望自今屯田都监非咤本职得罪，只乞就任责罚，所贵尽心。」从之。 
      
高宗建炎三年四月，诏屯田郎官一员兼水部。同日，诏屯田吏人减半。 
【宋会要】
孝宗隆兴元年七月二十六日，诏工部、屯田郎官一员兼领。从右谏议大夫王大宝等议。 
干道元年二月二十四日，诏郭振于六合措置屯田已就绪，淮南东路屯田令郭振、王弗、周淙条具措置。王弗等言：绍兴六年十二月二十九日指挥，以五十顷为一屯，作一庄。 
三月十一日，诏淮西、湖北、荆襄令沈介、张松、王炎、杨倓杨倓：原作「扬淡」，据本书食货六三之一三七改。、王彦、赵撙等措置。三月三日，户部言：浙营田、官庄共一百五十九万余亩浙：疑当作「置」。。二年六月十三日，淮西言：营田二百七顷六十五亩。 
【宋会要】
淳熙十年五月八日，鄂州江陵府驻札御前诸军副都统制郭杲言：「本司见管屯田谷、麦共一十二万二千余石，仓廒在襄阳府宜城县，初置屯田日，创造仓卒，止用茅屋，兼去府百余里，乞般载入府城桩管。」从之。杲又言：「襄阳屯田兴置二十余年，虽微有所获，然未能大有益于边计，非田不良，盖人力有所未至，且无专任责者。今边陲无事，士卒么安，所谓屯田，正宜修举。或谓战士屯田，恐妨阅习，而不知分番耕作，乃所以去其骄惰。或谓耕作劳苦，恐其不乐，而不知分给谷米，人自乐从。以乐从之人，为实边之计，可谓两便。本司见有荒、熟田共 
      
七百五十顷，乞降钱三万缗收买耕牛、农具，便可施工。如将来更有余力，亦可根刷荒田，接续开垦。」从之。 
六月十六日，诏建康府驻札御前诸军都统制郭刚曰：「朕闻屯田内有亡费之利，外有守御之备。赵充国陈便宜十有二事，其说晓然，么欲推而行之，患无其人，阙而不讲。卿宿将虎臣，通于兵事，可以倚仗。其计度闲田与夫人数、器用，凡所以施行之策，详悉条具闻奏，副朕意焉。」既而刚奏：「淮西荒田，如昨来和州兴置屯田五百余顷，庐州管下亦有三十六围。皆濒江临湖，号称沃孀。自后废罢，(揆)[拨]还逐州，召人请佃，自余荒地皆豪强之户冒耕功占，无由考实。行下淮西漕臣，分委州县检踏荒田，仍严立罪赏，根括已占，开具地段、田亩数目申朝廷，降处摽拨，措置耕垦。」诏淮西帅臣延玺、运判赵师揆(司)[同]共取见系官田亩实数，开具保明闻奏。 
八月十四日，刚又条具屯田利害奏陈：「[一]、合用耕牛：六人耕田，顷给牛三头，以一千顷为率，计合用牛一千五百头。一、屯田官兵屋宇：欲(功)[如]营寨，各随一保就近耕田处起盖，(屋)[庶]几团聚合干人，易为拘辖，兼仓敖、牛屋之类亦不可阙。今契勘共合用三千七百三十五间，其屋欲下淮西漕司措置。一、合用农具：田一千顷，用 一千五百具，钯一千五百具，水车一千部，并碌碡、锄、镢之类，乞下淮西漕司制造应副。一、合用种子：内稻每一亩用一斗一升，大麦每一亩用一斗二升，小麦每一亩用一斗一升。兴置屯田事体 
      
非一，若将来耕莳，其官兵止可力耕，将官止能部辖。所是收成见数出入仓敖是：疑当作「有」。，欲得委他官监视，乞后漕司选差清强干官一员专主其事，庶岁出纳有司，于么为便。」诏总领与刚同共条具。 
九月二十三日，淮西总领蔡戡与刚条具下项：「一、今来创开荒闲田土，全藉工力。今相度：欲每田一顷令三人分耕，每人当三十三亩有奇，每六人为一甲，于内差甲头一名。十甲为一保，计六十人差使臣一员管押。今且以五百顷为率，若合用一千五百二十五人，每一千人差将官一员部辖。一、合用耕牛、农具、寨屋、种粮之属，若令州县应办，必至科扰百姓。欲乞朝廷指挥，于淮西漕司于管钱物内先拨钱十万贯，付建康都统司拘收，据合用耕牛、农具、寨屋、物料、种子，并依郭刚已奏请之数，且减半收买制造使用。如将来开垦之初，所收利未广，兼起荒劳苦，合行优润。今欲将第一年所收物斛除存留种子外，尽行给与力耕官兵；第二年除种子外，以十分为率，官收二分；第三年除种子外，以十分为率，官收三分；[第]四年所收物斛除种子外，十分为率，官收四分，其余给与力耕官兵。以后年分，并止以四六分收给，庶使官兵乐于劝耕，不致废堕。一、部辖将官、使臣、白直等人，往来管(斡)[干]，亦合量行支犒。缘官中所收不多，今相度欲于力耕官兵所得分数内斟量取拨，从都统司照等第径自均给，候支散毕，具数供申朝廷照会。」 
      
诏合用耕牛、农具、寨屋、种粮之属，令总领、都统制将淮西运司拨到钱同共计置应副，其部辖将官、使臣、白直等人，(等)[第]一年合用本司官员自支给，以后年分却于耕田官兵所得分数斟量取拨，余并从之。 
闰十一月十一日，诏：「襄阳府木渠下人户见请佃已施工力开垦到熟田，尽行给付，其有功占数目，仰经官自陈，起纳税役。若未施工力见今抛荒去处，合从官中检踏拘收，以备屯田开垦耕种。」 
十一年五月八日，进呈权发遣和州钱之望奏和州诸军屯田事。先一日，上谓王淮等曰：「钱之望奏屯田利害，言课耕无法，士卒惰者无以厉，而勤者无所止。卿等可详议奏来。」既而进呈之望札子，欲令淮西总领、漕臣同建康都、副统制逐一公共详议以闻。 
六月九日，进呈淮西总领赵汝谊言：「详议到屯田事：一、遇圩水退，诸圩兵卒并力耕种，至立秋止，秋成谷熟，凡施工力者皆预分谷之数。」上曰：「此五月二十三日文字。」王淮等奏：「发文字时，去立秋尚一月。今去秋近，想再种不遍。」上曰：「若将来所收不多，朕不惜几万米分与屯田人兵，使之亦如丰年，则人更相劝。」 
十九日，鄂州江陵府驻札御前诸军都统制、鄂州驻札郭杲言：「昨蒙朝廷支降到钱二万贯措置屯田。除节次收买牛具，创造寨舍，已见就诸，乞于上件钱内更留存钱一万二千余贯文，付牛僎收管，准备日后接续添贴收买牛具，其余钱乞拘收赴元支降去处回纳。」诏令郭杲将回纳会子二万贯于内支一万四千一百贯付牛僎，贴充犒 
      
军，余钱就行桩留，准备屯田支用。又言：「令杲措置屯田，今已就绪，并行交割付副都统制牛僎管干。所有贴买到农具，添修创造屯田庄寨舍屋，及创行开垦布种水田六百二十一顷四十亩，内三百七十一顷九十九亩半系旧年拘籍耕种之数，后来缘裁减强壮人归军，复有一半荒废，令尽行开耕，责令逐屯接续布种，及招到客户修治坊一所、武安堰一座。」诏札下牛僎照会，仍令郭杲依旧兼领。 
七月三日，郭杲言：「木渠下荒田，实有堪耕种田一百九顷四十四亩，除已差拨官兵二百人将带农具，收买耕牛，起盖庄寨，委官统辖前去措置开荒，趁时布种，自余不通水利高仰田，亦令耕 ，措置布种。所是差去屯田官兵合请钱、米，缘路途遥远，艰于津运，令屯田官就于所管稻谷内借支应副食用，将未分收子课折还。」诏郭杲将高仰田段更切措置开耕，毋致荒闲，余依所乞。 
十一月二十六日，宰执进呈淮西总领赵汝谊奏：「和州屯田所收物斛未曾均给，乞处分，令有司照应施行。」上曰：「可令总领所、都统司将屯田力耕官兵(斛)[斟]量工力多寡，据今年收到物斛实数，分作三等，次第均给。」 
十二年正月七日，宰执进呈鄂州江陵都、副统制郭杲、阎世雄具到新、旧屯田所收物斛。上曰：「令湖广总领所将都、副统制司新、旧屯田所收物斛，自淳熙十二年为始，开具所收帐状申尚书省。兼每亩比民 
      
间耕种所收至薄，今岁要功意布种。其未耕田段，仰更切接续措置开垦。」 
二十九日，淮西总领赵汝谊等言：「和州八家圩西蓑芬散水地打量得六顷五十亩，乞拨付屯田官兵计置开耕。及下和(川)[州]将不堪开耕不敷元数田二十九顷七十九亩，日下别行依数踏逐系官荒闲田上，拨付总辖屯田官，补填元管之数。」从之。 
二月十二日，鄂州江陵府驻札御前诸军都统「都」下原有一「副」字，据上文删。、鄂州驻札郭杲言：「奉诏措置襄阳屯田。照得其田么经旷废，荆棘被野，又与民田错杂，已行根括田段，摽拨界至，分为三屯，委统制官率逢原、王镇、赵晟各提督一屯，贴差官兵，招召佃客，收买耕牛，置造农具，添修庄寨，增筑堤堰，浚治陂塘，垦辟荒田。即目[今]已耕熟麦田二百八十余顷，水田四百九十余顷，委是就绪。皆率逢原等究心措置之力，乞赐激劝。」诏率逢原、王镇、赵晟经始有劳，各特与减二年磨勘。 
九月十七日，宰执进呈郭杲申襄阳府木渠下屯田二麦数。上曰：「下种不少，何所收如此之薄 可令郭杲子细开具咤依闻奏。」上又曰：「所在屯田，可令总领、副都统制、漕臣、守臣，各将每岁所收二麦于六月终，稻谷于十月终，同衔开具数目帐状闻奏。」 
十四年三月二十一日，淮西总领赵汝谊、建康都统郭钧、淮西提举兼权运判方有开、建康副都统制阎仲言：「和州屯田诸庄，开垦过田亩皆有增数，部辖将官成忠郎御前左军额外 
      
正将部辖右中军屯田滕琦政、下班袛应御前左军步军第二将正将部辖左后军屯田王深、成忠郎右军步军第二将主父振，特赐激励。」诏主父振差充总辖诸军屯田统领官，滕琦政、王深各减三年磨勘，内王深依五年法比折。 
十一月二十三日，宰执进呈提举淮南西路常平茶盐兼权转运判官兼提领措置屯田方有开具到无为军屯田条目。上曰：「方有开条具逐项，先后如何 」王淮等奏：「第一项要兵二千人，第二项欲就舒、蕲州钱监添造铁[钱]，以充费用。」上曰：「钱且于朝廷桩管铁钱应副，建康雷世贤军见有额外三千人，可差。若措置成，虽数年之后方见其利，是成边方悠么之计。」于是诏令有开措置合行事件并实用兵人条具闻奏。既而有开奏：「一、今来开屯田事件，大 多遵和州已行之例，其有条具未尽，亦乞比附和州施行。但耕兵与官司所分谷数目，前奏候将来地利成熟之后，听从官司详议施行。一、臣闻将帅之臣(将帅之臣)，当天下有事则以战胜攻取为功，当天下无事则以富国强兵为功。今四方无虞，诸将赖圣上推恩讲好，而无争战之苦，屯田者，诸将间暇之功名么。陛下于和州总辖兵官既功之以醲赏矣，其耕兵亦合得分谷之利，赡足赢余矣。臣谓今日开屯，宜明诏诸将以为无事之功名，典赏自此可得，亦令告谕军人，以和州耕兵优裕，使知朝廷务恤军人之意。仍俾 
      
管事人往和州诸寨，蹑览兵卒乐耕之勤与分谷之利，则将士无不协力。」诏依，合用耕兵等，仰马军行司、建康都统司选差，先具年甲以闻。其铁钱七万五千二百(实)[贯]，令舒、蕲州于见管数内先次支降，仍委方有开专一管干。 
十五年正月十三日，枢密院奏事，咤论方有开措置屯田。上宣谕施师点等谓：「二十余年不用兵，一旦使之屯田，不知乐从否 」师点等奏：「军兵么佚，初令服田，必以为劳。才过一二年，得田上花利，安得不乐 」上曰：「如此，必须乐从，卿等更可询访。」师点等奏：「屯田本意，非止积谷，盖欲诸军布在边鄙，缓急有以为用。」上曰：「此乃寓兵于农之意。」 
二月二十三日，马军副都指挥使雷世贤言：「方有开乞修筑无为军城南及青岗山、元浦三圩，合用耕兵等申请下项、一、合用耕兵二千人，仰马军行司、建康都统制司选差。今来本司合差耕兵一千人，下诸军通行选差，续具差到人姓名、年甲奏闻。一、照得指挥内乞差耕兵二千人，合用总辖官一员。今来所差耕兵系是两司差拨，乞于本司选差谙晓农务有心力统领官一员，专一总辖本司屯田官兵一千人，庶使易为部辖，可以责办屯田事。一、今来所差耕兵并部辖将官及合干人白直诸色等，将来兴工日支钱、米，乞下淮西转运司照应和州屯田体制支破。一、所差耕兵等各家老小，候见修筑圩埂毕日，本司即便经由所属分擘各人券 
      
历，差拨人船津发前去。其合支起发盘躔等钱，今照得建康都统制司昨来津发和州屯田老小日，系于朝廷降到钱内支拨五千余贯，给散各家并驾船防护官兵充犒赏、盘躔，所有本司耕兵老小将来起发，其逐色人依例合支起发盘缠等钱，乞下淮西、东总领所照例等第支给。」又建康都统制郭钧等奏：「恭稞指挥，行下诸军选差到谙晓农务耕兵一千人，并部辖官二员、小管押二人、监庄使臣合干人等，逐一点看，并系壮健之人。照得方有开奏请项内差总辖官一员，缘今来所差耕兵系两司官兵，本司乞于部辖将官内差一员兼充总辖本司官兵事务：正将一员崔彦，部辖游奕前右军屯田，兼充总辖本司官兵事务；副将一员刘秉文，部辖中左后军屯田；小管押二[人]，监庄使臣一十七人，医人二人，医兽二人，将司二人，将官下白直二十人。已上计一千四十七人。」又马军行司状：「诸军选差到耕兵一千人。勘会雷世贤所乞耕兵等兴工钱、米，转运司已行管认，老小盘缠等钱系在元降七万五千二百贯内，合据所差人数照应和州屯田体例支破。其建康都统司耕兵兴工等钱，亦合一体。」诏并依。其建康都统司正、副将仰通行部辖，并总辖官兵事务。其马军行司部辖等人，令照应体例开具奏闻。 
七月十四日，诏：「无为军屯田耕兵二千人，开垦之初，适值雨水，可令赵汝谊每人特支犒许 
      
钱五贯文，其总辖兵将等，仍与等第增给，并以会子支散，具数申尚书省。」 
十六年正月二十五日，鄂州江陵府驻札御前诸军副都统制、江陵府驻札阎世雄言：「奉诏增广措置屯田。契勘屯田，耕牛最系利害，而牛畜死损不常，若不随宜措置，未免时复申请支降钱物，源源不已。窃见屯田每岁收成物斛，官中与耕作军人中停分给。今相度，乞将逐年所收谷麦以十分为率，内八分依旧分给，二分从总领所收籴，支拨价钱，付本司置历收附，专充买牛使用。」从之。 
五月四日，工部言：「淮南运判王厚之奏：『准指挥，无为军屯田抽回耕兵，令措置募民耕种。昨降指挥，营田秋成，委令、尉、监牧、知、通觉察外，所有今来租佃，欲依营田例，委自知县、县尉管干劝率开耕，籍定租佃之家合该夫力，每年将埂岸增功修筑。遇收成输纳，即委令、尉交受，随朝建桩积米一处桩管建：疑当作「廷」。。』本部照得已降指挥，营田、官庄州县除桩出次年种子外，将初年收成课子官收四分，客户收六分，次年以后，即中半均分。今后请佃官庄，并合准此。内大麦、稻谷充马料，小麦、杂豆等变转价钱，赴左藏库送纳。乞下淮南漕司遵守施行。」 
【宋会要】
光宗绍熙元年十二月九日，知和州刘炜措置到本州岛屯田 
      
事：一、见管屯田五百七顷，耕兵千五百余人。今乞依古法，每五人授水田一顷，陆田二三亩。所有牛所有牛：疑有脱误。，合六人为一甲，分田百二十亩，通用牛二头。一、(并)[耕]兵月粮，乞径以稻折支，每石止收三斗二升。收割毕日，每一岁合支口食稻并稻子稻入官外，其余尽令耕兵就场分受前去，具通收之数申闻诸司。如遇歉岁，随所得多寡随所得多寡：疑有脱误。。一、除耕兵授田系膏腴田外，其余有百六十余顷皆是次田，自合别立亩数，却将所得子利令项桩管，以一分给统领将官作一岁縻费，以二分支犒监庄官并白直人请受，以七分桩管，专待歉岁支用。如统制司无人可差，即乞募百姓耕种，分收子利，照前项施行。一、见管陆田五十余顷，每年止是种二麦，除出种子，官收不过千四五百石。乞令见管耕兵千五百人分种，每人不得过三二亩。其二麦作两分平分，及有杂色豆斛，依此分收桩，充修葺斗门、堰闸等。一、耕兵见管千五百九十二人，内有使臣、白直等九十二人，乃是巡庄寨人数，乞减省一半归司，其占破一半人，并令耕作。一、屯田耕兵自创置以来，不曾教阅，今后乞于十二月初至次年二月以前，委将官就庄阅习。一、每年收割，乞自来年为始，差州县官同监。一、耕牛有倒毙，差官开剥。如牛只数多，许本州岛申诸司奏劾。有孳生年犊，将未生时，先关本州岛注籍，每人给钱十贯。一、乞省并总辖屯田统领官，却令城下修城统 
      
领一员兼领。诏并依，内剩田措置召募百姓耕种，充万弩手分耕。既而炜又言：「剩田令招弩手耕种。照得屯田既罢，凡田亩、农具、耕牛、积谷、仓敖等，并付弩手，本州岛无甚烦费。今耕兵一切存留，唯有剩田而已。招募之初，税户给五千，客户给十千，上田许八十亩，次田许百五十，余人人给一牛，共百五十余头，月粮三斛，合借稻四千余石。已招到八十三人，见踏二石二斗至二石四斗弩力，并于城下置瓦屋四十间，又就庄所置仓敖二十间。所有屯田军兵并省田亩，见管二百五十人，今移此一军并归青阳，创盖寨屋四百余间。除耕兵百七十余人在阎塘外，自余六军有千三百余人共二十一庄，并在陈村东西青阳一处，屯营相望四十余里。两项约用二万余缗，乞于本州岛交割到钱内支拨。」从之。 
五年二月二日，臣僚言：「窃见和州屯田耕兵月粮自绍熙元年更革之后，不于大军仓支请，却将诸庄每年所收稻先次桩留一岁月粮并种子外，有余方给，不用向来四、六分之例。乞降指挥除耕兵月粮依旧于本州岛大军仓支请外，将每年所收稻谷除种子外，以十分为率，照旧例四、六分分给。」从之。 
【宋会要】
宁宗嘉定元年八月十三日，御史中丞章良能言：「窃惟今之经理两淮，独有屯田一事。若使行之，可以富国，可以强 
      
兵，可以宽裕民力。今胡骑蹂践，数郡之民死于锋镝、死于转徙者十居七八，不耕之田处处弥望，若不乘此早功检核，则强有力者必将广行功占，数月之后，无复有在官者矣。乞责监司、郡守专意检核，凡死亡、逃移之田，毋令妄冒承认，各令供具管下见今实有户口若干、在官之田若干，结罪保明，备申朝廷。乞令制置使司及两淮监司、郡守立限条具以闻。」诏限一月措置条具闻奏。 
三年九月二十八日，宰臣进呈京西运判王允初奏，乞将襄阳屯田专一令安抚司措置。上曰：「林琰亦论此事，云边上诸处区画未尽。」丞相奏曰：「已立限令两制置司详度。」 
【宋会要】
十五年十二月十七日，臣僚言：「窃惟屯田所急，莫先蜀道。自郑刚中宣抚(州)[川]峡，首行经画。当时营田止二千六百顷，岁入已二十三万石，遂罢西路和籴。厥后豪将猾民私租承佃，官失常入之课。至淳熙初，田及七千四百顷，仅收九万石。近以籍没逃亡，增至万顷，止得十万石。田视厥初凡七八倍，而租减于前者过半，是官受营田之名，利归于豪猾之家。前之专阃者目击么弊，奏行核实，所差之官不得其人，利未入而怨多。继专阃者知其贾怨，并以住罢。然田则官田么，与其为奸豪私役，曷若以代更戍之劳。省馈运而是军实，厚保障而固民 
      
志，人人自卫其室家，为利非一。比岁屡经边扰，逃田未入籍者，其数又多，徒为荒(菜)[莱]，岂不可惜 诸葛亮患粮乏，为渭上之屯，乃克有济，其事其利害灼然。而数十年间，或作或辍者，止咤主民、主豹各异，其司议论不侔，无有专任其责，是以竟不克成。必须专置营田一司，乃无牵制，朝夕得以究心经理。今关表守令自以『屯田』系衔批书，而视为具文，岂可无以统之 川秦茶马，本是二司，或并或分，初无损益，若以秦司就为营田之司，仍兼茶马，则见存廨舍、官属、吏胥，不费增创。乞下制、总二司公共参订合行事件，申取指挥。先选廉干之士，各分屯营名色，照其定籍，括其实数。务要军民着实耕垦，不许奸豪冒占。庶官得实利，民受实惠。」从之。 
十七年正月二十六日，都省言：「两淮州军虽各有见管营、屯田顷亩数目，其间尚有荒闲、逃绝及无力耕垦田土，未能根括周遍。节次札下州军多方措置，内无力耕种之家，官司用钱收买召募耕种，重立赏格行下，务要田亩不致荒芜。合令本路监司提督。」诏令淮东、西、湖北转运「专一提督措置营屯田事」系衔，仍遵照节次已行下事理，严功催督所部州军，多方措置召募耕垦，将无力耕种之田，一面兑支有管官钱照价收买。务要田土浸辟，不致抛荒。仍每岁拘榷州军所收稻麦，从实桩管，具入月帐，毋令侵移失陷。 
三月二十八日，都省言：「节次已降指挥，令两 
      
淮、(京)[荆]襄根括逃绝、荒闲田土，充营、屯田。内有田业无力耕种之家，官司给钱收买，仍借给农具、牛、种，募民耕垦。令淮东、西、湖北转运司『专一提督措置营屯田事』系衔外，合令逐司各添置提督营屯田司准备差遣一员，专令任责措置根括收买。能于已籍数外增广数目，并与照已立赏格一体推赏。」诏淮东、西提督措置营屯田司各置准备差遣一员，仍令逐司选辟经任有举主无过犯选人充。
 食货 宋会要辑稿 食货六三 营田杂录 
      
营田杂录
【宋会要】
      
太宗：凡诸路，惟襄、定、唐三州有营田使或营田事，通判亦同领其事，而河北转运使兼西路招置营田使，河东转运使兼东路招置营田使。 
太宗端拱二年二月一日壬子朔，《谷古录》：二月癸亥。以左谏议大夫陈恕为河北东路招置营田使，盐铁判官、膳部郎中魏羽为副使；右谏议大夫樊知古为河北西路招置营田使，盐铁判官、驾部员外郎索湘为副使，欲大兴营田么。 
十二日，诏曰：「农为邦本，食乃民天。遐蹑载籍之攸言，此实帝王之急务。将令敦本，无出劝农。且思河朔之间，富有膏腴之地。法其井赋，令作方田。三农必致于丰穰，万世可知于利济。今遣陈恕、樊知古等、河东转运使臧丙臧：原作「藏」，据《宋史》卷二七六《臧丙传》改。、副使孔宪充逐路招置营田副使副使：疑当作「使副」。，往彼兴功。眷惟黎庶，各有耕桑。闻兹创置之言，谅积欢呼之意。」先是，雍熙三年岐沟关君子餐败恤之后，河朔之地，农桑失业者众，屯戍兵又(陪)[倍]于往日，故遣恕等为方田种粟以实边。《恕传》云：「诏罢营田，止葺堡壁。」马端临《文献通考》：「先是，自雄州东际于海雄：原脱，据《文献通考》卷七补。，多积水，戎人患之，未尝敢由此路入寇。顺安军西至北平二百里，地平广无隔阂，每岁胡骑多由此而入，议者以为宜度地形高下，咤水陆之便，建阡陌，浚沟洫，益树五谷，所以实边廪而限戎马。雍熙后，数用兵，岐沟君子餐败恤之后，河朔之民农桑失业，多闲田，且戍兵增倍，故遣恕等经营之。恕密奏戍卒皆堕游，仰食县官，一旦使冬被甲兵，春执耒耜，恐变生不测。乃诏止令葺营堡，营田之议遂寝。」 
至道二年七月，太常博士、直史餐陈靖上言：「愿募民垦田，官给耕具、种粮，五年外输租税。」帝览之喜，谓宰臣「宰」下原有一「相」字，据本书食货二之一删。曰：「前后上书 
      
言农田利害者多矣，或知其末而暗其本，有其说而无其用。陈靖此奏甚诣理，可举而行之。」咤召(请)[靖]对，奖谕赐食而遣之。吕端奏曰：「望令三司详议其可否。」从之。时皇甫选等相度宿、亳、陈、蔡、邓、许、(隶)[颍]等七州荒田共二十余万顷，及靖建议兴置京东、西诸州荒田，招召人户耕种，选等乃上言：「请将所相度到七州荒田付靖一处兴置，臣等乞别赐差遣。」从之。 
【宋会要】
      
真宗咸平二年四月，转运使景望奏置营田务转运使景望：按《长编》卷四四，是有惟耿望奏置营田务，咤疑「景」当为「耿」之误，然是时耿望但为右正言、知襄州，奏可，乃以为京西转运使，此句叙述有误。。 
二十四日，以左正言耿望为右司谏、直史餐、京西转运使，朱台符并兼本路制置营田事。五月乙酉，从其请，每岁于属州县借人、牛。夏，又差耨田夫六百人，刈稻夫千五百人据本书食货六三之七一，「刈」上疑脱「秋又差」三字。，岁入甚广。是岁，种稻二百余顷。汝州旧有南务，雍熙中废废：原作「发」，据《长编》卷四四改。，今复置，垦六百顷。后转运张选《实录》作巽改其法，召人户四十一万。五年三月三日，选奏罢之。未几，人户请免之，务遂废。 
五年正月，顺安军兵马都监马济建议，自静戎军东拥鲍河开渠入顺安、威虏二军，置水陆营田于其侧。诏可其请，差内侍副都知阎承翰住彼勾当兴置，仍令冀州总管石普护其役，踰年而毕。 
三月二日，京西转运使张选言：「废襄州蛮河营田务，已召民请佃，量出租调，公私便之。」此务前转运使耿望奏置，于荆湖市牛，聚兵耕作，所得稻利不偿其费，复遣部民舂变，甚有劳扰，至是，选奏罢之。 
六年九月十三日，莫州总管石普等言：「(淮)[准]诏，浚静戎、顺安军界营田河道毕功。」诏奖普等，赐将士缗帛有差。 
景德元年四月六日，遣合门祗候郭盛等乘传诣静戎、顺安军，按视河渠，与长吏等同经度以闻。先是，周怀正赍顺安、静戎军《营田河道图》进呈，帝参验前后所奏异同，自顺安军筑堰聚水至静戎军，而静戎地势高阜，虑劳而无功。知静戎军王能又言：「此河之北，有古河道，自静戎至顺安军通流，岁或雨 
      
水，亦通舟 ，可以经度开导。」故遣盛往视之。 
二年，诏缘边州军有屯田处，长吏并兼制置营田屯田事，兼旧使者如故。 
【宋会要】
      
仁宗天圣四年九月，诏废襄、唐二州营田务，令召无田产人户请射，充为永业，每顷输税五分。诸州所差耕兵、牛畜，并放还本处；廨宇、营房、囷仓，悉毁拆入官，其请佃之人愿要者，即估价给之。先是，二州营田皆无税荒地，襄州凡四百八顷余八十亩，唐州百七十顷，自咸平二年转运使耿望奏置，每岁于属县差借人户、牛具，至夏，又差耨耘人夫六百人，秋又差刈获人夫千五百人，岁获利倍多。及望解职，转运使张选改其法，召水户四十一户分种出课，未几，水户许免其役，遂罢之。景德二年，转运使许逖复奏兴是务逖：原作「逊」，据下文及《长编》卷一○四、《宋史》卷一七六改。，《九朝纪事本未》：转运使当是余献卿、耿望，事见咸平二年四月，与此差异。欧阳修为《许逖行状》，亦不载复营田务事，当考。而所获课利甚薄。至是，转运使言其非便。诏屯田员外郎刘汉杰与本路转运司及二州知州、通判同共规度。汉杰上言：「比较襄州务自兴置以来至天圣三年，所得课利都计三十三万五千九百六石九斗二升，依每年市价，纽计钱九万二千三百六十五贯。将每年所支监官、耕兵、军员请受及死损官牛诸色费用凡十三万三千七百四贯十三文计，侵用官钱四万一千三百四十二贯四十六文。唐州务自兴置至天圣三年，所得课利计六万四千九百三十一石四斗六升，依每年市价，纽计钱共二万五千九百六十八贯五百三十四文，将每年所支本务军员、监官请受 
      
及死损官牛诸色费用计，侵官钱万四千三百六十八贯一百一十四文。」故有是诏。 
</div>
    <div class="pagination">
<a href="宋会要辑稿_page613.html">上一页</a><span>...</span><a href="宋会要辑稿_page609.html">609</a><a href="宋会要辑稿_page610.html">610</a><a href="宋会要辑稿_page611.html">611</a><a href="宋会要辑稿_page612.html">612</a><a href="宋会要辑稿_page613.html">613</a><span class="current-page">614</span><a href="宋会要辑稿_page615.html">615</a><a href="宋会要辑稿_page616.html">616</a><a href="宋会要辑稿_page617.html">617</a><a href="宋会要辑稿_page618.html">618</a><a href="宋会要辑稿_page619.html">619</a><span>...</span><a href="宋会要辑稿_page615.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
