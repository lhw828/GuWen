<!DOCTYPE html>
<html>
<head>
    <meta charset="UTF-8">
    <title>钦定八旗通志 - 第 383 页/共 674 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定八旗通志 - 第 383 页/共 674 页</h1>
    <div class="content">　　防如所请行二十六年四月
　　上以成龙亷能称职诚心爱民
　　特防嘉奬加太子少保十月
　　巡行畿甸
　　赐鞍马并银千两十二月奉
　　诏同山西巡抚马齐徃鞫湖广巡抚张汧贪欵得实论罪如律二十七年三月囘任初成龙任安徽按察使靳辅为河道总督大治淮黄隄坝
　　上以其未能兼顾下河
　　敕成龙督理之遇事得自陈奏成龙请濬海口故道靳辅
　　请于下河筑长隄束水注海
　　上召询籍淮杨诸臣奏宜从成龙请工部尚书萨穆哈
　　奉
　　命徃问居民还奏百姓佥谓濬海口无益大学士九卿议未决成龙迁巡抚以侍郎孙在丰督理下河靳辅奏开中河以便漕运又请于髙家堰外増筑重隄束水北出清口则下河不濬自治
　　上以疏示成龙成龙奏下河宜濬重隄不宜筑开中河无
　　益反为民累
　　上允靳辅开中河遣尚书佛伦侍郎熊一潇同总督董讷总漕慕天顔防勘增筑重隄事佛伦等还奏宜从靳辅请慕天顔孙在丰御史郭琇相继劾靳辅兴屯累民靳辅亦劾慕天顔孙在丰附和成龙朋谋阻挠至是成龙自湖广还
　　召同靳辅入对靳辅言开濬海口有海水倒灌之患成龙奏若筑髙家堰重隄纵上流之水不来而秋霖暴涨天长六合等处之水泄归何处故海口仍应开濬
　　上罢靳辅任以福建总督王新命代之别遣部臣代孙在丰五月学士开音布侍卫马武阅中河还奏商贾舟行不絶漕运可通又劾慕天顔前次禁止堵塞支河勒令已进中河漕船退囘有意阻挠
　　命逮慕天顔鞫问得成龙寄书令勿顺从靳辅状议削成
　　龙太子少保降二级调用得
　　防留巡抚任二十八年正月从
　　上阅河同侍郎徐廷玺徃视下河还奏串塲河已兴工挑濬自丁溪场至白驹场有通海之处三滔子灶上又有归入丁溪之冯家坝小河宜加挑濬俾河垜之水由丁溪入苦水洋从之是年畿辅旱
　　诏帑金三十万两赈济成龙疏言兵丁仰借月粮今歳米豆腾贵请加给折色之半又言旗下庄屯贫户及未成灾州县贫民请酌议赈防又言长芦盐引前以军兴需饷加増有壅积未销者请豁免征课并得
　　防俞允二十九年正月以部推井陉道甘文煐乆不赴任奏荐湖广知府武廷适戴梦熊王辅请
　　简补
　　谕责以收罗别省官员之心破壊定例不准行七月疏请增设通州昌平顺义及榆林土木各驿马匹大名府通判旧二员移一员驻古北口管理驿务移宻云县丞驻石匣腰站并下部议从之是年内陞左都御史兼镶红旗汉军都统三十一年二月王新命为山东巡抚佛伦所劾罢靳辅仍复任十二月靳辅卒成龙任河道总督三十二年五月疏言靳辅令河员领帑购买桞束工部驳减银一万八千两令覆核并无虚冐又言靳辅兴筑髙家堰重隄豫给夫役银四万四千余两王新命一再题销工部以非例饬追实因向来募夫逺方悉给安家路费工完扣抵故无豫给之名此重隄工作中止未经扣抵今访察豫给是真无从追缴
　　诏并予豁免三十三年正月奉
　　召至京疏言运河自通州天津至山东峄县卑薄各隄宜加筑髙厚武清八百户等处宜増建月隄黄河自荥泽县至江南砀山县卑薄各隄均宜加筑髙堰六坝周桥大坝永安西隄均宜改建石工其毛城
　　铺等处旧有引河宜疏濬深通檀度寺东隄及茆家围等处挑挖引河即以所挖之土増筑两岸束水子隄徐州城石岸急应大修清江浦迤下至黄浦东西两隄寳应至江都东隄髙邮西隄俱需加筑并修葺闸坝防洞又疏言河防各设専员庻无顾此失彼之虞天津道有地方职掌应增设两道一驻河西务一驻沧州分管北自通州南至德州河务江南河工钱粮向分防库收支不属淮徐淮两道职掌应増设河库道桃源同知现驻南岸应增北岸同知一邳睢同知宿虹同知现皆驻北岸应增南岸通判各一山阳清河旧设同知一应增一员分管两县毛城铺闸坝要徐属同知难以兼顾应增通判一驻砀山县又疏言河工所费繁多非开捐例不可但银数太多则无力者裹足不前徒有开例之名仍无济工之实今仿陜西赈饥事例酌量增减另行条例庻防援纳者众工程得及时兴举寻
　　命同九卿科道入
　　谕询捐纳无累百姓否成龙奏可保无累
　　上曰前所行捐纳事例或因军需孔急或因拯救灾民银米不能即至其地为一时权宜之计至修理河工钱粮并非难于措处岂可遽行捐纳捐纳之人岂尽殷实大约称贷者多不脧削百姓则逋负何由而偿且居要津者不给银而虚冐捐纳亦复不少陜西所捐银两现今多有亏空朕从寛未究是皆有司不能摈絶情面嘱托所致若不取偿于百姓何以补其缺额如此而云无累百姓可乎成龙奏
　　皇上忧劳百姓屡帑金百余万赈济陜西且次第蠲免各省钱粮动至数百万臣愚拙无知因河工费用浩繁请开捐纳兹防
　　圣谕切指情弊臣冐昧陈奏之罪奚辞
　　上曰尔向日议河工事曾面奏减水坝宜塞不宜开今果可塞乎成龙奏曰臣彼时妄言今亦照靳辅而行
　　上命大学士以成龙所奏令九卿详议尚书萨穆哈等议河道大修歳修理应陆续题请今以数千里工程欲一时尽行兴举因请添设道员同知通判等官又条列捐例凡革职年老患病休致之人及布政使大员概许捐复俱未协事宜懐私妄奏应革职得
　　防从寛留任仍兴举要各工七月疏言洪泽一湖宻近淮城为淮睢二凟所滙归伏秋水波涛澎湃仅恃髙堰土隄虽加筑坚固仍须歳修抢修急宜改建石工所有六坝及自小黄庄起至古沟东涵洞止共估工料银五十万两有竒疏下部议从之三十四年八月以督理河务勤劳复原职旋丁父忧囘京奏山阳县龙王闸修造尚迟五空桥及檀度寺应建闸通运髙堰石工应开武家墩及杨家庙等坝运料事并下新任总河董安国即行三十五年二月
　　上亲征噶尔丹统师由中路进先期以侍郎王国昌督运抚远大将军费古西路军粮成龙以左都御史衔同侍郎李鈵左通政喀拜督运中路军粮兵丁各裹粮八十日八十日外给以成龙所运四月成龙诣格德一尔库
　　御营奏运正项米一万九千石多赍八千石遵
　　防酌留各驿五月丙辰朔
　　驾次拖棱成龙奏直第一运至第六运已过第十五站格德尔库地山东省第一运已过第十二站蘓勒图地
　　诏以后运之六七千石留拖棱偹旋师之用癸亥驾至克噜伦河噶尔丹惊窜
　　上率前锋军追之五日至拖诺山计军粮日期将满而成龙所运未至乃以内大臣马思喀为平北大将军率轻骑褁二十日粮追止留扈从
　　御营兵粮七日戊辰西路军大破噶尔丹于昭莫多上旋师至拖棱成龙始至
　　命留驻散给诸路军粮六月遵
　　防移驻察罕诺尔收贮科图等处余粮八月事竣还京九
　　月
　　上巡行北塞察视军情
　　命成龙偕李鈵喀拜先赴归化城督理粮务十月驾至归化城
　　谕曰尔等前此迟悮罪在不赦今许尔等効力自赎成龙因与李鈵喀拜王国昌等各自偹駞数十以供挽运又自偹駞马车辆运呼坦和朔仓米一千五百石至喀喇穆伦复助马塘站十一月
　　驾过鄂尔多斯之哲固斯台将
　　旋跸
　　命成龙与李鈵等分驻各站办事十二月还京三十六年
　　正月
　　诏再亲征噶尔丹成龙请从征効力
　　命同王国昌李鈵等先徃宁夏督运军粮奏请以旗员及情愿効力人分管押运派鄂尔多斯兵牵駞负载并以理籓院司员随行
　　上皆允所请
　　召问何日起行成龙奏俟効力人员同行
　　谕戒前者因待众迟误毋再瞻顾他人致已获罪闰三月自宁夏用船起运牵马駞至第十站白塔接运从陆
　　驾过白塔二十五里驻营七日大将军费扬古侦报噶尔
　　丹窜死
　　上旋跸成龙奉
　　诏督运三之一赴费古军余留贮所至各站寻又运囘
　　诸路余粮于船站贮用乃还
　　诏免议迟运前罪仍议叙如部议加四级复
　　特予骑都尉世职三十七年二月
　　命以总督衔管直巡抚事三月兴修永清固安至张协七十里旧隄挑濬浑河淤沙十旬竣工
　　诏锡名永定河建庙以祀奏设南北两岸分司各一以重
　　责成视黄运两河之例
　　敕部择谙练河务之候补候选人员赴工効用七月疏言賛皇县地处重山界连三省乆为贼薮近遵
　　恩谕劝导自新已相率归诚而防缉不可无兵应设马兵四百以守偹千总各一把总二辖之又言固闗旧设马步兵七百余名叠经裁汰抽调止存三之一应移王家坪裁存马兵九十名固闗防将増设千总把总各一疏下部并从之十一月疏言驻防沧州满洲官兵三百二十六员名歳需粟米七千二百八十余石从前截漕支给近因部议不准截漕以本州额征粟米拨给仅得其半余皆采买隣封市价低昻无定运费赢缩无常每误二八两月支放之期请自明年仍循旧例截漕支给为便疏下户部不准
　　特防如所请行是月董安国以不谙河务罢任仍授成龙
　　河道总督
　　谕大学士九卿曰于成龙屡委以事尚克勉効河工须相机料理所与敕书可入各部不得掣肘语三十八年三
　　月
　　上巡阅髙家堰归仁隄等处以增筑疏濬事宜
　　谕令筹办五月疏言黄运两河旧派徐州属邑民夫六千九百余名助河兵供役率以老弱充数且多逃旷请按派夫旧额改令每名征银五两为添设河兵月粮又疏言
　　皇上亲视河工
　　指授方畧大为修治臣以需帑浩繁请许急公人员捐修
　　防
　　谕如果修筑坚固疏濬深通告成之日自有议叙仰见圣心寸功必酬现在应修之处不一若不酌定成例恐効力人员观望不前谨条列计丈议叙各欵疏并下九卿议行九月以疾乞假
　　命在任调理三十九年三月卒遗疏至得
　　防于成龙才品优长服官勤慎屡经简任实心办事不辞劳瘁宣力有年歴着成效前因患病遣医前徃诊视方期痊可兹闻溘逝深为轸悼下部优防
　　赐祭葬諡曰襄勤子永世袭骑都尉
　　世宗宪皇帝雍正八年以成龙入贤良祠







　　钦定八旗通志卷二百四
<史部,政书类,军政之属,钦定八旗通志>
　　钦定四库全书
　　钦定八旗通志卷二百五
　　人物志八十五
　　大臣七十一【汉军镶红旗三　郭世隆　哲尔肯　张仲举　黄秉中　王国栋黄廷桂】
　　郭世隆
　　郭世隆汉军镶红旗人父洪臣原籍汾州顺治二年英亲王阿济格统师至九江收降明故将左良玉之子梦庚及部众来京入旗洪臣与焉分辖降众为佐领康熙四年世隆袭管佐领八年授礼部员外郎二十五年擢监察御史二十七年
　　命赴盛京察审
</div>
    <div class="pagination">
<a href="钦定八旗通志_page382.html">上一页</a><span>...</span><a href="钦定八旗通志_page378.html">378</a><a href="钦定八旗通志_page379.html">379</a><a href="钦定八旗通志_page380.html">380</a><a href="钦定八旗通志_page381.html">381</a><a href="钦定八旗通志_page382.html">382</a><span class="current-page">383</span><a href="钦定八旗通志_page384.html">384</a><a href="钦定八旗通志_page385.html">385</a><a href="钦定八旗通志_page386.html">386</a><a href="钦定八旗通志_page387.html">387</a><a href="钦定八旗通志_page388.html">388</a><span>...</span><a href="钦定八旗通志_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
