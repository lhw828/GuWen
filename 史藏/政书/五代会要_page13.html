<!DOCTYPE html>
<html>
<head>
    <meta charset="UTF-8">
    <title>五代会要 - 第 13 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五代会要 - 第 13 页/共 19 页</h1>
    <div class="content">　　显徳三年十二月勅太祖实録并梁均帝唐清泰二主实録宜差兵部尚书张昭修其同修撰官委张昭定名奏请至四年正月兵部尚书张昭奏奉勅编修太祖实録及唐梁二末主实録今请国子祭酒尹拙太子詹事刘温叟同编修伏縁汉隠帝君临太祖之前其歴试之绩并在汉隠帝朝内请先修隠帝实録又梁末主之上有郢王友珪篡弑居位未有纪録请依宋书刘劭例书为元凶友珪其末主请依古义书曰后梁实録又唐末主之前有应顺帝在位四月出奔亦未编纪请书为前废帝清泰主为后废帝其书并为实録从之
　　五年六月兵部尚书张昭逺等修太祖实録三十卷上之
　　修史官
　　后唐长兴四年正月十一日史馆奏当馆承前修史事例应合编録文书分配在馆修撰直馆官员逐人纪述内修撰一员充判馆事自除修撰外应馆中著述及诸色公事都耑主掌监修宰臣通判前修撰直馆等其间勤恪者著述不闲怠惰者因循度日只借馆中歴以资身事进趋或别除官或因出使便将自己分合撰史籍送付后人后人效尤依前懈堕积叠不了公事为弊滋多须设规程庶无旷败谨具起请如左
　　自判馆修撰以下见充职及此后充馆请以二周年为限据在职馆中文书繁简逐季分配纂修如月未满公事未阙即当馆给与公凭仍旋申中书门下请别商量其职限内遇本官本省署有递迁请不妨其序进即请令依前充职终其月限并请不许未终职限特更除官如职限满有公事未了不许给月请不别与除官及差使并与递迁本官其旷职甚者仍请量事殿罚如据所分配文书修撰外别能采访得无后功臣事实及诸色合编集事着撰得史传堪入国史者请量其课绩别加酬奬如当馆于职限满官员中借令充职者则旋具闻奏乞就加陞陟
　　应此日已前曽充馆职配过文书除丁忧官员则请与均分代修撰其未了别除官者所欠文书不计多少并与令本官修撰速须了毕其今日已前旷堕之过特乞矜容起今后若更将已前未了公事迁延不速修撰了者则别具奏闻仰圣裁右奉勅宜依仍付所司其年七月以著作佐郎尹拙为左拾遗直史馆王慎徽为右拾遗直史馆从监修宰臣李愚奏也故事以本官直馆者皆为畿县尉今谏官直馆自拙等始也
　　史馆襍録
　　后唐同光二年四月史馆奏四库书自广明年后散失伏乞许人进纳仍中书门下降勅条件勅进书官纳到四百卷已下皆成部帙不是重叠及纸墨书写精细已在选门未合格人每一百卷与减一选无选减者注官日优与处分无官者纳书及三百卷特授试衔
　　天成二年八月起居郎赵熙奏今后凡公事及诏书奏对应不到中书者伏乞委内臣一人旋具抄録月终闗送史馆勅宜令枢密院学士月终録送
　　长兴二年三月二十八日史馆奏当馆应诸处及诸闗送到合编録公事外伏准旧例国朝有时政记并起居注并合送馆以备纂修近代以来缺行此事只以每遇入閤兼内殿起居朝臣待制转对公事逐人抄送当馆如是显有颁行逐司闗报到者旋逐件于日厯一一收竪其有直下所司并不行之事当馆无由得知若只凭本官供到所奏本未免简编不备本末难穷者前件待制转对公事等除显有颁行闗送到馆外应有直下所司及不行未行之事伏乞宣付当馆旋依次第编録其时政记起居注并内庭逐日合书日厯亦乞相次施行奉勅朝臣起居入閤奏对公事奏覆后宣付史馆宜依其时政起居注别勅处分
　　其年四月四日史馆奏当馆昨为大中以来迄于天祐四朝实録尚未纂修寻具奏闻谨行购分募勅命虽颁于数月图书未贡于一编盖以北土州城久罹兵火遂成灭絶难可访求窃恐岁月渐深耳目不接长为阙典在攸司伏念江表列藩湖南奥壤至于闽越方属勲贤戈鋋自扰于中原屏翰悉全于外府固多奇士富有羣书其两浙福建湖广伏乞特降诏旨委各于本道采访宣宗懿宗僖宗昭宗以上四朝野史及逐朝日厯除目银台事宜内外制词百司沿革簿籍不限卷数据有者抄録进上若民间收得或士撰成即令各列姓名请议爵赏从之
　　四年正月十一日史馆奏当馆先奉勅修撰功臣列传元奏数九十二人馆司分配见在馆官员修撰其间亦有不是中兴以来功臣但据姓名便且分配修撰将求允当须在品量其间若实是功臣中兴社稷者须校其功勲大小徳业轻重次第纂修排列先后今请应不是中兴以来功臣汛将行状送馆者若其间事有与正史实録列传内事相连络者则请令附在纪传内简畧书出其无功于国无徳于人但述履行身名或録小才末技倘无可以垂训者并请不在编修之限伏自有史传以来歴代咸有著述皆存定制不可更张如前汉止述萧曹绛灌之流后汉但书冦邓耿贾之列并同翼戴咸共匡扶爵号功臣先为列传其余宗室外戚文苑儒林游侠逸人循吏酷吏之属名目甚众各有篇题并随具次第撰述其大恶大善之人有善若周孔夷齐恶若敦元莽卓亦各特为着撰不附传纪编修或为世家或为列传盖欲取监前代垂则后人不可雷同请令区别其功臣未纳到行状者馆司见更催促到即更分配修撰大凡行状皆是门人故吏叙述多有虚饰文华今请此后所纳行状并须直书功业不得虚纪文词其已纳到行状合着撰者仍请委修撰官畧其浮词采其实事从之应顺元年正月勅今后三馆所阙书并访本添写其进书官权宜停罢
　　晋天福四年十一月史馆奏按唐长寿二年右丞姚璹奏帝王谟训不可阙文其仗下所言军国政事令宰臣一人撰録号时政纪唐明宗朝又委端明殿学士撰録逐季送付史馆伏乞遵行者宜令宰臣一员撰述周显徳元年十月监修宰臣李谷奏今之左右起居郎即古之左右史也唐文宗朝命其官执笔立于殿堦螭头之下以纪政事后则明宗朝命端明殿及枢密院直学士皆轮修日厯旋送史馆以备纂修降及近朝此事皆废今后欲望以谘询之事裁制之规别命近臣旋具抄録每当修撰日厯即奉封送史臣从之因命枢密院直学士起今后于枢密使处逐月抄録事件送付史馆二年十二月诏曰史馆所少书籍宜令本馆诸处求访补填如有收得书籍之家并许进纳其进书人据部帙多少等第各与恩泽如卷帙少者量给资帛如馆内已有之书不在进纳之限仍委中书门下于朝官中选差三十人据现在书各求真本校勘刋正舛误仍于逐卷后署校勘官名宜令馆司逐月具功课申中书门下
　　文馆
　　后唐同光三年七月文馆奏请依六典故事改文馆为崇文馆勅崇文馆比与文馆并置今请改称颇协旧典从之【时枢密院郭崇韬父名豆卢革希意奏改之故有文并置之言】
　　集贤院
　　唐应顺元年闰正月集贤院奏准勅书创修凌烟阁又奉正月一十二日诏问阁髙下等级凌烟阁都长安时元在西内三清殿侧画像皆北向阁有隔隔内西北写功髙宰辅南面写功髙诸侯王隔外面次第图画功臣题賛自西京倾陷四十余年旧日主掌官吏及画像工人沦丧集贤院元管写真官画真官人数不少自迁都洛京并皆省废今特起阁时请先定佐命功臣人数下翰林院预令冩真本及下将作大匠与画工相度门架修盖縁院内有写真官沈居画真官王武琼二人身死即日无人应用伏勅旨勅集贤御书院复置冩真官画真官各一员余依所奏















　　五代防要卷十八
　　钦定四库全书
　　五代防要卷十九
　　宋　王溥　撰
　　留守
　　晋天福七年九月勅留守之任委寄非轻凡降丝纶宜同将相今后除留守宜降麻制【留守降麻自安彦威始也】
　　开封府
　　梁开平元年四月二十三日勅升汴州为东京置开封府以开封浚仪两县为赤县其余属县为畿县是月勅东京诸城门宜赐名额宋门为观化门尉氏门为髙明门郑门为开明门梁门为乾象门酸枣门为兴和门丘门为含曜门曹门为建阳门后唐同光元年十二月复降开封为宣武军节度至天成四年五月勅汴州宫殿并去鸱吻赐本道节度使为治所其衙署诸门园亭名额并废
　　晋天福三年十月勅汴州宜升为东京置开封府以开封浚仪两县复为赤县其余属县为畿县应旧制开封府时管属县分并可仍旧其月勅东京诸城门宜署名额南面尉氏门为薫风门西面郑门为金银【一作义】门梁门为干明门北面酸枣门为元化门丘门为宣阳门东面曹门为迎春门宋门为仁和门其牌额宜令翰林院书勒呈进
　　周显徳五年五月赐东京城门名南面三门曰朱明门景风门畏景门西南二门曰迎秋门肃政门北面三门曰元徳门长景门爱景门东面二门曰寅宾门延春门【又以大内旧扁宾天门为通苑门】
　　河南府
　　后唐同光三年详定院奏近升魏州为东京臣检故事须先定两府未审依旧以京兆及河南为两府太原兴唐为次府惟复以兴王之地别定府名勅故事雍州为西京洛为东都太原府在两府之次近以中兴大业以魏州为东京兴唐府权名东都为洛京今后依旧以洛京为东都魏州改为邺都兴唐府兴北都太原府并为次府
　　长兴三年四月中书门下奏本朝都长安以京北府为上都洛阳以河阳府为上从之
　　晋天福三年十月勅改东都为西京
　　京兆府
　　梁开平元年四月改京兆府为大安府长安县为大安县万年县为大年县仍置佑国军节度使额【始命韩建为佑国军节度使至三年五月改佑国军为永平军】
　　后唐同光元年十二月废永平军额复为西京兆府大安县为长安县大年县为万年县
　　晋天福七年十月勅改西京为晋昌军留守为节度观察使仍依旧为京兆府在七府之上
　　汉干祐元年三月改晋昌军为永兴军
　　周广顺元年六月降京兆府同五府长安万年县为次赤县
　　大名府
　　后唐同光元年四月升魏州为东京都督府曰兴唐府元城县为兴唐县贵乡县为广晋县至三年三月改为邺都兴唐为次府
　　天成四年五月勅先升魏州为邺都有留守王城使及宫殿诸门园亭名额并废
　　晋天福二年九月改兴唐府为广晋府兴唐县为广晋县三年十一月勅魏州广晋府复升为邺都置留守广晋元城两县为赤县其余属县为畿县
　　七年四月勅邺都诸门宜赐名额罗城南塼门为广运门观音门为金明门橙糟门为清景门冠氏门为永芳门朝城门为景风门大城南门为昭明门观音门为广义门北河门为靖安门魏县门为膺福门冠氏门为迎春门朝城门为兴仁门上斗门为延清门下斗门为通逺门
　　开运二年四月勅邺都依旧为天雄军节度管内观察处置等使邺都留守广晋尹
　　汉干祐元年三月改广晋府为大名府广晋县为大名县
　　周广顺元年六月以大名府元城县为赤县
　　显徳元年正月废邺都依旧为大雄军大名府在京兆府之下其属县地望官吏品秩并同京兆府
　　诸府
　　后唐长兴三年四月中书门下奏案十道图以闗内道为上遂以凤翔为首河中成都江陵兴元为次中兴初升魏州为兴唐府镇州为真定府皆是创业兴王之地请升此二府于五府之上合为七府仍以兴唐为首真定凤翔成都江陵兴元为次从之
　　都督府
　　梁正明六年闰六月勅宋州为大都督府其年八月勅升福州为大都督府
　　后唐长兴三年四月中书门下奏天下旧有八大都府按十道图以灵州为首陜幽潞镇徐等州为次其魏镇已升为七府兼具员内越杭福潭等州亦相次升为都督府望以十大都督为额仍据升降次第以民为首余依旧制从之
　　周广顺三年正月四日勅顷者淮海陆梁举干戈而入冦湖湘覆没致黎庶之倒悬惟彼武陵素称雄镇连营比屋皆怀勇烈之心戮力协谋尽复江山之境宜降褒崇之命以升忠义之邦俾列大藩永率南夏其朗州宜升为大都督府在潭桂之上
　　刺史
　　后唐同光二年中书门下奏刺史县令有政绩尤异为众所知或招复户口能増加赋税者或辨雪寃狱能全人命者或去害物之积弊立利世之新规有益时政为众所推者即仰本处逐件分明闻奏当议奨擢或在任贪猥诛戮生灵公事不治为政怠堕亦加惩罚其州县官满三考即具闗申送吏部格式勅除铨注其本道不得差摄官替正授者从之
　　天成元年十二月十九日勅尚书吏部侍郎裴皥所请刺史三考方可替移免有行送之劳若非歳月积深无以彰明臧否自此到任后政绩有闻即当就加渥泽如或为理乖谬不计月限便议替除
　　三年五月刺史以二十五月为限仍以到任日为数四年六月左散骑常侍萧希甫奏请条流县令凡死罪以下得専之刺史部内有犯死罪一人得専之观察使部内有犯死罪五人以下得専之勅刺史既为属部安可自専案牍既成须申廉使余依所奏
　　应顺元年三月二十日勅刺史县令丞尉得替自今后如是见任官将已分钱物资送得替人即勿论其或率敛吏民以受所监临财物论加一等如以威刑率敛以枉法论其去任受财人减二等
　　周广顺二年八月勅今后刺史县令显有政能观察使审详事状闻奏朝廷当议奬擢百姓僧道不得举请一切止絶
　　县令
　　梁开平四年四月勅天下诸州镇使官秩无髙卑在县令之下
　　干化二年三月诏曰夫隆兴邦国必本于人民恵养疲羸尤资于令长茍选求之逾滥固抚理之乖违如闻吏部拟官中书降授或縁亲旧所请或为势要所干姑徇私情靡求才实念兹蠧弊宜举条章今后应中书用人及吏部注拟并宜省藩身之才业验为政之臧否必有可观方可任用如或尚请托犹假货财其所司人吏必当推穷重加惩断
　　后唐天成元年八月勅中书先条奏州县令録正衙谢后合趋内殿谢辞者如令録是除授宜令给事中引对如是指授者准旧例委三铨尚书侍郎各自引对仍须前一日閤门送状
　　二年九月十九日勅近闻藩镇幕职内或有带録事防军兼邺都管内诸州録事防军从前并兼防御判官设官分职激浊清若网在纲各司其局督邮从事兼处尤难没阶则宾主之道亏下榻则军州之礼失须从改革式振纪纲宜令今后诸州府録事防军不得兼职如或才堪佐幕节度使须具闻奏不得兼録事防军邺都管内刺史州不合有防御判官之职今后改为军事判官如刺史带防御团练使额即得奏署防御团练判官仍不得兼録事防军如此则珠履玳簮全归客礼提纲振领不紊公途仍付所司
　　三年二月一十三日中书奏应天下县令逐年夏秋两税徴科公事伏以县令之职徴赋为先若违限逋悬自有罚责如及期了毕不谓功劳况今无彊名之科徭絶虚系之税额百姓据见苗输纳官中有指限程期盖縁每及徴科事归烦扰未容输纳已切催驱州郡则推勘吏人县邑则禁系人户虽云提举贵在徴求动涉旬时固须妨事纵及期限倍困黎民自今后请只委主簿县令勾当不得更置监徴每一州之中止限毕日委録事防军磨勘取最后逋欠县分具本佐名衔申三司使举奏明行责罚其所欠税额如是本道长吏及判官衙门节级并形势庄田不伏县司徴督者县令即须自经本州论列如依前不纳便可直申三司责罚之时以定轻重其县令到官之初须准近勅交割户口帐籍至受替之时比较多少如或増多即量加酬奬致逋窜则别示科刑所冀赏罚不涉于过差公务率归于修举其本判官都孔目官粮料使等职固不在亲人公事止于提举每至徴科之日皆须一例奬劝或有徴督逋悬令佐独当得黜伏请今后凡是徴科毕日比较功过只归令佐如是一郡之内诸县皆及期程公事修举其録事防军亦请量加甄奬如管内诸县并有阙遗其録事防军亦请量加责罚从之
　　其年八月二十五日及十月十五日勅条流公事数内一件县令化洽一同位居百里固在専勤课抚育疲羸茍或因循是孤委任宜令随处州府长吏逐县每年考课如増添得户税最多者具名申奏与加章服酬奬如稍酷虐辄恣诛求减落税额者并具奏闻当行朝典其县令仍勒州司批给解由厯子之时具初到任所交得户口至得替増减数额分时批凿将来除官及防选委中书门下并铨曹磨勘宜令三京及诸道州府准此四年五月五日户部奏三京邺都诸州府逐年所徴夏秋税租兼盐麴折徴诸般钱谷先定格流如后
　　一若限满后十分中系欠三分以上者本判官罚五十直録事防军罚七十直本曹官罚五十直县令罚一百直勒停簿尉罚七十直移摄闲官州县押司録事本典及乡里正孔目书手各徒二年仍配重役本孔目勾押官典杖七十都孔目官勾押官杖六十并退职衙前收管一若限满后十分中系欠二分者本判官罚三十直録事防军罚五十直本曹官罚四十直县令罚七十直移摄闲官簿尉罚五十直州县押司録事本典乡里正孔目书手等杖八十孔目官勾押官典等杖六十孔目官勾押官笞五十
　　一限满后十分中只欠一分以下者本判官罚二十直録事防军罚三十直本曹官罚二十直县令罚五十直簿尉罚四十直州县押司録事本典及乡里正孔目书手等杖七十本孔目勾押官典笞五十都孔目勾押官各罚五十直以上所立条件若是本判官録事防军本曹官孔目勾押官典等即取一州都徴额上比较其县令簿尉及典押以下即将本县欠数比较
　　一所徴夏秋两税依省限了絶者本判官典申奏改转官资録事防军县令申奏与量留一年或界分已满去即转兼官如一任之内税赋不牵即奏加章服若是摄官亦委本处长吏更令摄任一年如更立劳能具状申省以凭申奏必降真命本曹判司簿尉即申奏请减两选或一任之内税租总了絶或是摄官委逐处申省防勘闻奏别行奬酬州府都孔目官勾押官本孔目勾押官典等以军职转选其都孔目官勾押官如已至押衙职名或旧有官资亦议申奏奬酬州司并逐县徴科典押每处与赏钱三十贯均匀分俵
　　长兴元年七月访闻诸道州府县官自徇虚名不惜人户皆于省限前行帖催驱须令人户贵买充纳此后徴科事办亦不酬劳本处不得申奏如违限稽慢即准条流责罚如添得廨宇招得流民无害于公私者当以名闻特行恩奬
　　二年八月二十三日诸道奏荐州县官前衔内有赐紫金鱼袋者奉长兴元年九月十七日勅州县官若循常例十六考方得叙绯倘或已佩金章固难却为令録必若借其才器则可别任职资须协通规免逾定制宜令今后诸道州府不得以着紫宜身奏荐为县官者奉勅文资官阶衔内已有金紫尚不许却为州县官其武职银青阶衔亦宜条理宜令诸道州府自此详文资赐紫例不得更以带武职银青阶衔奏荐为州县官员仍付所司五代防要卷十九
　　钦定四库全书
　　五代防要卷二十
　　宋　王溥　撰
　　县令
　　晋天福五年六月二十日详定院奏准刑法统类大中二年正月三日勅天下州县官吏犯赃皆递相防蔽不肯发明纵有申闻百无一二自今后管内县令有犯赃事发州府不举者连坐刺史刺史有犯赃事发观察使不举连坐廉使又准大中二年二月十七日刑部起请今后县令有赃犯録事防军不举録事防军有赃犯刺史不举刺史赃犯观察使不举其所司奏听勅旨臣等防详设县司本典知情并同罪告事人放三年租税差徭仍将放免数却配盖藏罪其録事防军不举者请减县令所犯罪二等勅起今后如有县令犯赃録事防军知而不举者宜准勅文处分不知者不在此限
　　八年三月初八日勅诸道州府令佐在任招携户口比初到任交领数目外如出得百户以上量添得租税者县令加一阶主簿减一选出二百户以上及添得租税者县令加二阶主簿减两选出三百户以上及添得租税者县令加两阶减两选别与转官主簿加两阶减一选出四百户至五百户以上及添得租税者县令加朝散大夫阶超转官资罢后许非时防选仍録名送中书如已授朝散大夫及已出选门者即别议奬酬主簿加三阶其出剩不及一百户者据户口及添租税数县加一阶防选日超一资注官主簿加一阶如是一乡收到三十或五十户以上一村收到三户以上者其本乡村节级等与免本户二年诸杂差使料配如使一乡收到一百户以上一村收十户以上本乡村节级等与免本户三年诸杂差徭如愿且充节级所由未得差替如愿归农便与免放仍仰本县准勅令明给与凭据自灾沴以来户口流散如归业者切在抚安其浮寄人户有桑土者仍收为正户其归业户天福五年以前逃移者放一年秋夏租税并二年诸杂差遣天福七年已前逃移者放一年秋夏一半租税并放一年杂差遣其剏收户如先有租税即依原额输纳如先无租税即据所营地亩且收半税并放二年差徭如乡村妄剏户及坐家破逃者许人糺告勘责不虚其本府与乡村所由各决脊杖八十刺面配本处牢城执役县司本典知情并同罪告事人放三年租税差役仍将放免数却配盖藏剏户及坐家破逃户本乡所由均分输纳今后天下州县所收新添户口租税限十二月二十日以前申送户部防检如违限本处判官録事防军罚五十直仍削一级孔目官勾押官本案人吏杖七十降一资
　　周广顺元年二月勅今后应诸道州府録事防军判司县令主簿等宜令本州府以到任月日旋具申奏及报吏部此后中书及铨司以到任月日用阙永为定制其见在州县官限勅到仰便具先到月日一齐分申及报吏部其有诸色事故及丁忧并请假十旬满阙亦仰旋具申奏兼报吏部其新授官准令式给程限外如不到任防上致本处无凭申奏到任月日便仰吏部同违程不上收阙使用其诸色见阙亦不得差官权摄辄便留如违条罪在本官録事防军孔目官以下
　　其年八月勅起今后秋夏徴赋省限满后十分系欠三分者县令主簿罚一百直勒停録事防军本曹官罚七十直殿两选孔目官罚七十直降职次本孔目官勾押官典决停本判官罚七十直若系欠三分以上奏取进止系欠三分以下者等第科断殿罚其州县徴科节级所由委本州重行决责其本判官録事防军本曹官孔目勾押官典即取一州上比较县令主簿即取本县都徴上比较分数应州县令録佐官在任徴科依限了毕者至防选日四选以上者减一选不及四选者即与转官
　　其年九月勅应州县官所招添到户口课绩自今日以前罢任者并准晋天福八年三月十日勅施行其汉干祐三月十日勅施行其汉干祐三年七月二十五日勅不行起今后罢任县令主簿招添到户口其一千戸以下县每増添满二百户者减一选三千户以上县每三百戸减一选四千戸以下县每四百户减一选万户以下县每五百户减一选并所有増添户口及租税并须分明于厯子解由内録都数若是减及三选以上更有増添及户数者县令与改服色已赐绯者与转官其主簿与加阶转官
　　显徳五年十月诏淮南诸县令仍旧兼知镇事从江南之旧制也
　　簿尉
　　后唐长兴四年五月勅诸道马歩判官不得差摄官如阙人须于前资正官判司簿尉中选性行平允者补授
　　中外加减官
　　梁开平元年四月勅开封府録事防军及六曹掾属宜各置一员两畿赤县置令簿尉各一员
　　二年十月省诸道府州六曹掾属存户曹防军一员通判六曹
</div>
    <div class="pagination">
<a href="五代会要_page12.html">上一页</a><span>...</span><a href="五代会要_page8.html">8</a><a href="五代会要_page9.html">9</a><a href="五代会要_page10.html">10</a><a href="五代会要_page11.html">11</a><a href="五代会要_page12.html">12</a><span class="current-page">13</span><a href="五代会要_page14.html">14</a><a href="五代会要_page15.html">15</a><a href="五代会要_page16.html">16</a><a href="五代会要_page17.html">17</a><a href="五代会要_page18.html">18</a><span>...</span><a href="五代会要_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
