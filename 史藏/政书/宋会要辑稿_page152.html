<!DOCTYPE html>
<html>
<head>
    <meta charset="UTF-8">
    <title>宋会要辑稿 - 第 152 页/共 1125 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宋会要辑稿 - 第 152 页/共 1125 页</h1>
    <div class="content">      
于寿康宫殿内外排设。次诣慈福宫、寿慈宫，如宫中之礼。」从之。 
十一月三日，诏：「马军行司官兵连日排立，可依绍熙二年郊祀大礼体例，使臣各特支钱三贯文， 用兵各支二贯文，令户部支给。」嘉泰三年、嘉定五年亦如之。 
四日，诏：「(令)[今]岁郊祀大礼天寒，应从驾诸班直、亲从亲事官并诸军指挥军兵将校等，并特依绍熙二年郊礼增三分给赐柴炭，愿依例折钱者听。令临安府疾速施行。」嘉泰三年、嘉定五年亦如之。 
十一月五日，先是内降御札曰：「朕遵谋燕翼，绪庆鸿基。天神地祇，日荷博临之况；祖功宗德，世垂启佑之光。紫坛之熙，莫大于精禋；清庙之祼，仍严于陟配。(祓)[爰]举卜郊之重，顺逆步景之长。稽汶上之图，昔首堂筵之飨；奉云阳之玉，今躬鸾辂之陈。宫闱茂衍于寿祺，寰宇函蒙于福泽。祥占瑞政，霄躔 以润明；瑞纪金穰，边琐安而宁谧。恪涓孝奏，昭益休嘉。汉百官侍祠，翔言共承于黼绣；周四海来祭，骏奔宜谨于豆笾。益迓祉于三灵，永绵芳于万叶。辑循旧典，亶播先期。朕以今年十一月五日谒 于南郊。咨尔攸司，各扬乃职，相予肆祀，毋或不恭。」 
六日，宰执同班奏事，京镗奏：「郊祀庆成，陛下中宵升坛，天宇澄肃，星象粲然。及御楼宣赦，霜日流辉，万姓观瞻，无不欢悦。此皆陛下飨帝之诚，有此感应。」上曰：「是夜登坛风作。」镗奏曰：「是夜二鼓后微有数点雨，得此雨遂晴。」上曰：「郊礼之成，皆卿等辅赞之力。」镗等又奏曰：
      
「此是圣德格天，熙事备成。」皆再拜贺。 
嘉泰三年四月二十三日，左司谏兼侍讲宇文绍节奏绍：原作「诏」，据《宋史》卷三九八《宇文绍节传》改。：「伏见近者四郊阙雨，上轸宸虑，遣官祷祈。甫颁明旨，旋已感应，连日浃洽，农事宽忧。凡我都人，莫不叹咏，以为陛下圣德无我，上格天心。盖前乎讲行大典，亲阅武事，临幸学宫，荐享原庙，天日熙晴，人情和豫，诚所谓曰雨而雨、曰旸而旸者，岂非政事云为，号令赏罚，俯合人心，上当天心而致然欤!夫以高高在上，藐然若不相及，而视人心以为从违，其应如响，岂不甚可畏哉!愿陛下念为君之匪易，思终始之难一，谨之又谨，天下幸甚。今岁郊祀大礼，仅在数月间，已降指挥务从省约，正恐有司视为具文，检举逐郊之例，不以加意。欲望申饬攸司，凡百所须，措置预办，严戢搔扰，明支物价，务革旧弊。庶几人心翕然，以副上天之意。」从之。 
十一月十一日，先是内降御札曰：「朕以眇躬，仰承大统，自总万务，于今十年。重屋圆丘，已迭举瘗燔之礼；閟宫太室，凡三修祼献之仪。荷天地之畀休，赖祖宗之垂佑。阴阳顺序，四时调玉烛之和；田畴屡丰，百谷应金穰之瑞。重闱奉册以称庆，边障寝戈而肃清。将因三岁之常，式谨一纯之报。益殚精意，匪事虚文。大号是颁，行期攸戒。朕以今年十一日十一日谒 于南郊。咨尔攸司，各扬乃职，相予肆祀「祀」及下句「毋」，原无，据文例补。，毋或不恭。」 
嘉定五年十一月二十日，先是内降御札曰：「朕奄宅庶邦，于今七 
      
闰。念宗社缵承之重，若涉深渊；虽宫庭蠖濩之微，如对上帝。矧当禋祀，尤极严恭。向更中外之多虞，益显高明之垂佑。销旱蝗之孽，寖格丰年；洗戈甲之腥，溢为龢气。既汔小康之 ，盍从大报之仪。况尝洊飨于堂筵，兹用恪修于郊类。方将推筴而迎日至，奉瑄而见云阳。为百姓以祈，敢云专乡；来诸侯之助，其罔弗钦。爰戒先期，亶孚 听。朕以今年十一月二十日谒 于南郊。咨尔攸司，各扬乃职，相予肆祀，毋或不恭。」 
太祖开宝元年七月十七日天头原批：「郊祀事务一。太祖开宝元年起。」，诏河中府宝鼎县徙汾阴后土庙于旧庙稍南。 
太宗太平兴国四年八月十三日，诏重修后土庙，命河中府岁时致祭。下太常礼院定其仪，礼院请依先代帝王用中祠礼。 
真宗景德三年三月二十七日，翰林学士、判太常寺李宗谔上言：「神州地祇坛壝迫隘，不合礼文，中有坑堑及车马之迹，请于黑帝斋宫北别选坛位，依令式封标，诸坛外壝禁耕恳樵牧。」遂命内侍同礼直官度地，徙坛于方丘之西。 
四年正月十七日，以朝拜诸陵，遣工部尚书王化基乘驿诣后土庙致祭，用大祀礼。其祭服、祭器并自京赍送。 
大中祥符元年九月五日，以将东封，议同日遣官致祭汾阴后土。详定所上言：「按西汉祭天于甘泉泰畤，祭地于汾阴后土，后汉始定南北郊。然则今之汾阴后土，本汉祀地之所也。将来既禅社首，祀皇地祇，则后土不当同日更祭。又按唐 
      
开元十二年、二十年祀后土于汾阴脽上，十三年封禅不别祀。欲望车驾将行，遣官告祭，封禅日即罢祭。」从之。乃命给事中冯起致祭。及礼成，又遣右谏议大夫薛映祭谢。 
十一月三十日，诏：「凡祭天地、宗庙、社稷、岳渎者，并祭后土，着在令式。」 
二年正月十三日，诏少府监制后土庙衣冠，遣使奉上。仍令礼官详定制度，礼院上言：「礼令不载后土衣冠之制，今请用皇后礼衣修制。」从之。 
三年六月六日，河中府言：「进士薛南及僧道父老千二百九十人状，欲请车驾躬祠后土。」诏不允，仍不许父老赴阙。七月十八日，南等再诣府陈请，知府、屯田员外郎杨举正，护国镇国等军〔节〕度、河中尹、宁王元墦继有陈述，诏不允。二十四日，文武百僚诣东上合门上表陈请，诏荅不允。自是继三上表抗请。 
八月一日，内出御札曰：「王者膺箓受图，保邦纂极，必竭诚于明察，期浸福于苍黔。朕以寡昧之姿，绍庞鸿之业。丕承先训，在宥中区；钦事上灵，协和庶绩。常励守成之戒，聿丁下武之期。向者宝命自天，真符锡祚，荷鉴观之垂佑，罄溥率以蒙休。福应沓臻，神祇欣合。扬祖宗之盛烈，荅苍昊之眷怀。稽增封广禅之文，追昭姓考瑞之事。勒成展痴，继志垂鸿。交欢三神，均恩万寓。以台菲德，建兹上仪，匪敢遑宁，益思惕励。不谓蒲阪遗耋，冀部守臣，稽合舆情，述宣旧典。且以汾河之曲，素严后土之祠，远贡封函，继陈勤 
      
请。载惟旷绝，难议允俞。复又拱着之伦，扣阍屡至，以为运格熙盛，俗治阜康，野有多稌之谣，边靡嬴粮之役。奉祠脽壤，昭报坤元，非得而辞，所宜利往。奏疏三上， 情益坚。恭念席庙社之庆灵，被穹壤之况施。陟封乔岫，已展于告虔；祗谷柔祇，理当于亲祭。爰举岁巡之典，式申母事之诚。冀集祺祥，永孚黎献。朕取来年春有事于汾阴后土。咨尔掌礼之士，暨于有位之臣，当扬乃职。礼神珪币，致飨牺牲，并务吉蠲，庶伸钦奉。其乘舆服御，供帐 司，勿致劳烦，悉从节减。应有费用，皆以官物致办，不得差扰，辍借科率。诸司须索，非 命州县不得供给。所经道路，无役丁夫，广有修葺，仍不用香台、青绳栏干等物。诸路长吏无擅离本任赴行在，仍不得以修贡助祭为名，辄有率敛。两京、诸州起居章表，附驿以闻。」又诏宰臣等曰：「朕前岁以灵真告期，秘文垂贶，乃升岱岳，以展明诚，冀受百祥，以阜九域，而汾阴后土，盛典阙焉。虽奉祀北郊，降禅社首降：原作「阴」，据《宋大诏令集》卷一一七改。，瞻言脽壤，久属朕怀。况元鼎新祠，开元蒇事，肸蠁所荅，方册具存。若尊卑之礼或偏，则明察之报渐废。前史所谓郊天而不祀地，失对偶之义也。朕恐兹礼未周，贻讥后代。昨东鲁升中，除奉神之外，庶事省约，途中次舍，务在从俭，往复千里，绝不扰民。今蒲津父老，屡扣阙庭，斯亦人事所启，深符宿意。当议洁蠲，用荅景贶。」先是，召王旦等(曰谓)[谓曰]：「朕览史书，见汾阴祠后 
      
土事，亦古礼也。」因 陈彭年等检讨历代祀汾阴及废后土祠事，帝曰：「朕以河中父老再有陈请，复以封禅纔毕，议者得不以地远劳费为言耶!」旦等曰：「陛下为民祈福，不惮栉沐，圣心既定，固已达于神明。」帝曰：「但冀民获丰穰，于朕躬固无所惮。」故事故事：似当作「先是」。，有司上言：「臣等当上表陈请。」至是既允，复下诏，是日分遣常参官告天地、庙社、岳镇、海渎。 
四日，命翰林学士晁迥、杨亿、龙图阁学士杜镐、直学士陈彭年、知制诰王曾，与太常礼院详定仪注。仍命曾与入内高品朱允中同制造玉册，内殿承制李廷训勾当神位祭器。是日，陈尧叟等辞于长春殿。赐宴及鞍马、对衣、金腰带、束带。令至河中府，先诣后土祠祭告。 
五日，诏：汾阴路禁弋猎禁弋：原作「戈」，据《长编》卷七四改补。，不得侵占民田，如东封之制。增递铺卒至八千四百五十人。 
六日，以度支判官曹国权通判河中府，前知河中府杨举正判府事，秘书丞张篆、杨埙签书节度观察判官事，秘书丞焦敏知宝鼎县。 
十日，三司言：「辇送汾阴物，望令李士衡、林特举京朝官二人，分水陆路催督。」诏止令三门白波发运使、河阴都监领其事。 
十一日，诏：「宝鼎县诸色人有罪，并送本府区遣。杂户、妇人不得至临晋、宝鼎县。赐汾阴给役将士缗钱。」自是累赐水陆运挽舟、急脚递铺卒、牛羊司栈圈军士缗钱、茶酒、时服、绵袍有差。 
十二日，详定所言：「车驾出京前，皇帝亲告太庙，如东封之礼。太祖、太宗，并告以配神 
      
作主之意。告庙前一日，命中书门下摄太尉柴告南郊，牲币如祀礼。至汾阴，复命告后土庙，如岱宗告至之礼。又自西京以西诸州贡物，望并令赴河中府，朝觐日列于坛下。」并从之。 
十七日，命王旦撰《后土地祇册文》，赵安仁撰太祖、太宗配座册文，并兼书。详定所言：「告太庙、祀后土，并用法驾；车驾往还及离祀所行宫、经西京，并用鸾驾。」从之。 
三年八月十七日，详定所言：「车驾出京告天地，自来皇地祇只于南(望郊)[郊望]告。今缘汾阴专祀后土地祇，望别命官于北郊祭告。」从之。 
十八日，详定所〔言〕：「请献后土地祇乐以《博安之曲》为名。又故事，告天地、皇地祇止于南郊望告，今缘亲祀，出京前命官柴告。南郊日，望别命摄太尉于北郊本坛致告。又法驾卤簿三引，内宝鼎令、河中尹，令太仆寺别造车上题牓。」并从之。 
十九日，遣入内都知秦翰赍诏书、茶药诣汾阴劳陈尧叟以下，仍加宴设。九月，再命副都知张继能赍诏劳问、宴赐有差。 
二十三日，诏：「如闻汾阴路勾当官除州县供顿外，别取索准备物，宜禁止。」王钦若言：「昨东封毕，收到三脊茅，除进纳外犹有二十五束。今汾阴祀事，可以(克)[充]用。」遣内侍赍置上清宫严洁处，旋命先送汾阴。陈尧叟言：「陕州硖石县湫隘，不足以驻銮驾，兼卫兵无停止之处，其行宫望特遣使臣检视。」诏以近硖石宽平之地建行宫，如迎銮、翔銮之制。 
二十六日，陈尧叟等言：「相度洪流涧， 
      
移稠桑道路自高原经过，初上处斗峻，寻命工开修。今自灵宝县由虢州路至函谷关，却合汉武帝庙前，道路宽平，已行修治。」从之。先是，往河中有二路，一由陕州浮梁历白径岭，一由三亭渡黄河。司天保章正贾周言二路岩险湍迅，不如出潼关，过渭、洛二水趋蒲津，地颇平坦。虽兴工，不过十数里。事下尧叟等，请如周议。而渭河当同州新市镇，多滩碛，自此稍南而西，纡行十数里，小狭处可为梁。又洛河上亦为浮梁，直抵河中。复以稠桑旧路缘崖而行，南有峭壁，霖泞多摧圮，乃请徙路自灵宝县南入虢州路，至函谷关口，复合汉武庙前旧路庙：原无，据《长编》卷七四补。，甚平坦。 
三十日，河中府遣虞乡县令氐昭度部送父老、僧道、进士薛南等奉迎车驾，对于崇政殿。帝亲劳问之，赐以缗钱，即令辞还。近制，假日合门无辞见之例，以其众远来，特引对而遣之。 
九月三日，诏：「西京路行宫宜令仪鸾司止用油幕为屋，以备宿卫，不须覆以芦竹。」 
五日，详定所言：「河中府河东县伏羲、神农、汉文帝庙，河西县舜庙，龙门县禹庙，宝鼎县汤庙，临晋县周武王庙，望于祀汾阴前七日，用中祠礼料致祭。开封府中牟县列子庙，陕州灵宝县老君庙，中岳真君庙，望于车驾经过日，以香币酒果致祭。郑州灵显王庙、周嵩陵，河南府偃师县魏文帝庙，河南府周公庙，新安县后唐庄宗庙，陕州湖城县轩辕庙，阌乡县女娲陵、中岳、启母少姨庙、济渎、洛水、 
      
太行山，并望以中祠礼料致祭。西海、北海旧于河中府孟州望祭，亦同此例，仍请特诏遣官。其余十里内神祠，非功德显赫者，止令本州岛府设祭。一品、二品坟，至西京日，遣官以香币脯醢祭告。」诏可。 
六日，陈尧叟等言：「河东转运使陈若拙请以缗钱、刍粟十万，由晋、绛赴河中，以助大礼。缘比奉诏旨，不得扰民，其缗帛可以轻赍，望令辇送，其刍粟令绛州以秋税就输宝鼎县。」从之。 
十日，详定所言：「禅祭社首坛用三脊茅缩酒藉神，后土坛望以三脊茅缩酒，香茅为藉。」从之。 
十一日，详定所言：「东封前七日，祭前代封禅帝王。今检讨汉武帝、宣帝、元帝，后汉光武、唐明皇，并尝祀汾阴，望前七日祀于脽下。」从之。 
十二日，详定所言：「祀后土奠献、饮福登歌宫架乐章，望令学士修撰。」从之。 
十七日，诏有司自车驾离京至汾阴祀前无举乐，所过州县不得以乐人迎。 
十八日，详定所上祀汾阴告庙望拜及朝谒诸陵还宫恭谢太庙仪注。又言：「先以祀事毕，难于祠宇之旁更行肆觐之礼，欲望回至河中府朝会肆赦。今准制置使奏，宝鼎县行宫前可以建坛受朝，望令依泰山朝觐坛制度兴建。」从之。 
十九日，命王旦撰《祀汾阴坛颂》，王钦若撰《朝觐坛颂》，陈尧叟撰《亲谒后土庙颂》。初，帝以御笔写「后土庙颂」字示宰相，命陈尧叟撰此颂。王旦曰：「《东封泰山铭》是御制御书，此铭非臣下可为。」帝曰：「朕更不属文，尧叟未有文字，不必 
      
如此。」既而王钦若又上表请令尧叟撰《朝觐坛颂》，遂诏尧叟为亲谒颂，而帝自制配飨铭焉。 
二十八日，详定所言：「宝鼎县行宫去脽上约九里，其祠前皇帝致斋三日，望止就行宫，至时赴脽上。其行事官前一日宿祀所，更不随驾。」诏从之。 
二十九日，详定所上宝鼎县朝觐肆赦仪注，诏可。 
十月四日，详定所言：「祀汾阴毕亲谒后土本庙登歌《靖安》三曲乐章，请令学士院别撰。」从之。 
五日，赐宝鼎县行宫名曰「奉祇」，前殿曰「穆清」，后亭曰「严庆」、「严信」，行宫前亭曰「望云」，渭河桥曰「省方」，洛河桥曰「迎跸」。 
十九日，晁迥上祀汾阴亲谒后土庙乐章十首，诏付所司。 
二十三日，丁谓赴汾阴路计度粮草。 
十一月十日，诏：「奉祀官及职掌有期已上服未阕，大功已下未卒哭，不得预祀。汾阴回，在路振作音乐，在偃师近陵一程权止，离巩县日依旧。」 
十二日，详定所言：「祀汾阴前，皇帝亲告太庙，遣官告后庙、元德皇太后庙。前一日祭社稷，其腊日飨祭望权停。告祭日，请用常祀之礼，献官祭服，御史监祭。」从之。 
十二月六日，详定所言：「参详御史台所奏，告庙日 臣有服制合立班陪位与否者。准《职制律》，庙飨有缌麻已上丧遣充掌事者笞五十，陪从者笞三十。又准唐《郊祀录》，缌麻已上丧不预宗庙之祭，以明吉事凶人不干也。又贞元初，吏部奏请，既葬公除之后，得许权改吉服，以(后)[从]宗庙之祭。此一时之事，非旧典也。今请依礼律 
      
不陪庙庭，不预祀事。(文)[又]准其礼，祭天地之神不禁缌麻已上丧者，示不敢以卑废尊也。今准诏，期周已上服未满，余服未卒哭，不得预祭。其立班陪位，典礼无文禁止，其祀汾阴日，望立班如仪。」从之。 
十日，帝斋于朝元殿。翼日，备鸾驾至太庙，服衮冕朝拜天书，配奠大室，行告礼。 
十二日，以宁王元墦为河中府华州管内桥道顿递使，资政殿大学士向敏中权东京留守，龙图阁待制孙奭权判留司御史台待制：原作「待诏」，据《长编》卷七四改。，查道权判留司尚书都省，三馆丁谓为行在三司使，林特副之，盐铁判官陈靖、度支判官孔宗闵为判官，度支副使卢琰、户部副使鲍中相同勾当留司三司事。 
二十二日，命内侍二人、殿直五人管勾汾阴坛牲牢、祭器，并须礼毕天明始许收彻。仍命内侍右班副都知窦神(实)[宝]、左藏库使张景宗都大提点。 
二十四日，以签书枢密事马知节为行宫都总管，客省使曹利用、入内都都知秦翰、入内都知邓永迁、东八作使安守忠、带御器械綦政敏并为行宫使，(恪)[洛]苑副使赵守伦为都监。 
二十五日，奉祀官习仪于锡庆院。 
二十六日，诏以汾阴展礼有期，大官进蔬食。宰相百官三上表请御常膳，上曰：「昔太祖、太宗每遇郊礼，皆屏荤茹。朕三祀圜丘并遵行，而外庭不知耳。昨朕东封，自戒涂即蔬食，今以群情恳悫，俟至京师即御肉味。」帝因作《奉天庇民述》以示王旦等奉：原作「奏」，据《长编》卷七四改。。又诏禁扈从诸色人燔 道路草木。 
二 
      
十九日，侍御史知杂事赵湘言：「亲事汾阴，请依《周礼》置土训，纂录所经州县山川、古迹、风俗，继日(间)[闻]奏。」从之。 
三十日详定所言：「车驾往还至西京，并上东五凤门勘箭，丽景门勘契，其金耀门不勘。」从之。 
四年正月，诏：「应汾阴行事官及执掌人敢有懈怠者，勿以赦原。」 
八日，详定所言：「后土庙开石匮瘗坎，望令于祀前七日内择日穿土。」从之。 
九日，赐太常寺、少府监升坛职掌衣服有差。 
十日，诏：「应汾应陪位人，并先车驾一日进发。」 
十一日，帝亲习祀后土仪于崇德殿祀：原作「视」，据《长编》卷七五改。。初，有司详定止习坛上仪，帝崇重大祀，乃并庙庭及封石匮仪 肄习焉。 
十七日，命枢直学士周起、合门祗候郭盛、入内内侍殿头阎文庆编排驾前贡奉，直集贤院钱易直：原作「真」，据《宋史》卷三一七《钱易传》改。、直史馆陈越、秘阁校理刘筠、集贤校理宋绶修所过图经绶：原作「缓」，据《宋史》卷二九一《宋绶传》改。。 
十九日，命入内都都知秦翰提举行在御厨、翰林仪鸾司，其细务悉得裁决，不须申覆。 
二十一日，诏沿路程顿窄隘处，从官量减呵导。仍赐百官休假二日办装。 
袍，御大辇，备銮驾仪仗出京师。向敏中等辞于顺天门内。至琼林苑，召敏中、杜镐、张秉、〔孙〕奭及王孙已下，赐酒三行。京城父老辞于苑中，帝慰谕之。遂改常服，乘小辇即路。从官窄衣。留司文武百官辞于苑门之西。沿路止音乐，禁扈从 二十三日，仪卫使已下具黄麾仗、道门威仪、教坊乐，奉天书出干元门，升玉辂，扶侍使翊从，前后部鼓吹振作而行。少顷，帝服 
      
以网罟鸷禽自随。沿路父老见于行宫，赐酒食茶帛，所过赐军士缗钱。自是所至皆然。 
二十四日，命王旦、晁迥、工部侍郎冯起分告诸陵，又命龙图阁直学士陈彭年、待制王(晓)[曙]同详定邀车驾词状。 
二十七日，帝以道出巩洛，密迩陵寝，方奉祀事，故陈望拜之礼。 
二十八日，至西京。自白马寺西幄次更衣，备銮驾入大内。诏常参官自新安县先发，至陕州迎驾。回日如之。 
三十日，发西京。中路慈涧顿，大官始进素膳。 
二日，诏禁诸色人以进奉为名，私染御服缯帛及制乘舆服用之物，饰以龙凤。诏行在总管司诏：原无，据《长编》卷七五补。，凡亡命卒及贫民小窃者，不须收捕，再犯者准法。 
二日，命薛映造辇水小车十乘，付行在三司行在：原作「至」，据《长编》卷七五改补。。时山路泉深，负汲者劳，帝悯之，俾运载以代其役。 
四日，驻跸陕州，赐扈驾诸班直、诸军缗钱。枢密院言：「沿路 官贡酒食者，望自给谏、刺史已上取旨，余悉准直优赐缣帛。」从之。 
五日，诏：「执球仗使臣百余人，如闻鞍马之弱，长路匪易，令日定二十人引驾，至州府即如旧。」仍诏沿路病马悉付同州沙苑监养疗，令 牧司用殿最之法以赏罚之。 
十日，王旦摄太尉，誓百官于尚书省，誓宗室于行在中书。李宗谔先至汾阴，誓百官于宝鼎县。是日，以冯起为考制度使，赵湘副之。 
十一日，命王旦先赴汾阴，告至于后土。 
</div>
    <div class="pagination">
<a href="宋会要辑稿_page151.html">上一页</a><span>...</span><a href="宋会要辑稿_page147.html">147</a><a href="宋会要辑稿_page148.html">148</a><a href="宋会要辑稿_page149.html">149</a><a href="宋会要辑稿_page150.html">150</a><a href="宋会要辑稿_page151.html">151</a><span class="current-page">152</span><a href="宋会要辑稿_page153.html">153</a><a href="宋会要辑稿_page154.html">154</a><a href="宋会要辑稿_page155.html">155</a><a href="宋会要辑稿_page156.html">156</a><a href="宋会要辑稿_page157.html">157</a><span>...</span><a href="宋会要辑稿_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
