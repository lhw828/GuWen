<!DOCTYPE html>
<html>
<head>
    <meta charset="UTF-8">
    <title>钦定大清会典 - 第 94 页/共 139 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典 - 第 94 页/共 139 页</h1>
    <div class="content">　　列后神龛均南向后界朱垣中三门左右各一门内为后殿制如
　　中殿奉
　　祧庙神龛均南向
　　前殿两庑各十有五间东庑为配飨公王位西庑为配
　　飨功臣位东庑前西庑南燎鑪各一
　　中殿
　　后殿两庑各五间均藏祭器
　　后殿东庑南燎鑪一
　　防门外东西井亭各一前跨石梁五桥南东为神库西为
　　神防各五间庙门东南为宰牲亭井亭庙垣周二百九十一丈六尺西南
　　太庙街门五间西北
　　太庙右门三间均西向○
　　社稷坛在
　　阙右
　　坛制方北向二成高四尺上成方五丈二成方五丈三尺四出陛各四级皆白石上成以五色土辨方分筑内壝方七十六丈四尺高四尺厚二尺甃以四色琉璃甎各随方色覆瓦亦如之门四各二柱柱及阈皆白石扉皆朱櫺内壝西北瘗坎二坛北
　　拜殿防门各五间防门列防七十有二均上覆黄琉璃前后各三出陛内壝西南
　　神库
　　神防各五间井一坛垣周二百六十八丈四尺内外丹雘覆以黄琉璃北三门东西南各一门西门外宰牲亭一井一坛北门外东北隅正门一左右门各一南门外东南
　　社稷街门五间东北
　　社稷左门三间均东向○
　　日坛在朝阳门外东郊制方西向一成方五丈高五尺九寸靣甃金甎四出陛皆白石各九级圆壝周七十六丈五尺高八尺一寸厚二尺三寸壝正西三门六柱东南北各一门二柱柱及阈皆白石扉皆朱櫺壝西门外燎鑪一瘗坎一西北钟楼一壝北门外东为
　　神库
　　神防各三间宰牲亭井亭各一北为祭器库乐器库椶荐库各三间西北为
　　具服殿正殿三间南向左右配殿各三间卫以宫墙宫门三南向坛垣周二百九十丈五尺西北各门一皆三门北门西角门一覆瓦均緑色琉璃○
　　月坛在阜成门外西郊制方东向一成方四丈高四尺六寸靣甃金甎四出陛皆白石各六级方壝周九十四丈七尺高八尺厚二尺二寸壝正东三门六柱西南北各一门二柱柱及阈皆白石扉皆朱櫺壝东门北门外燎鑪各一瘗坎一东北钟楼一壝南门外西为
　　神库
　　神防各三间宰牲亭井亭各一南为祭器库乐器库各三间东北为
　　具服殿正殿三间南向左右配殿各三间卫以宫墙宫门三南向坛垣周二百三十五丈九尺五寸东北各门一皆三门北门东角门一覆瓦均绿色琉璃○
　　前代帝王庙在阜城门内南向
　　庙门三间左右门各一前石梁三内
　　景德门五间崇基石防前后三出陛中十有一级左右各九级左右各一门正中
　　景德崇圣殿九间重檐崇基石防南三出陛中十有三级左右各十有一级东西一出陛各十有二级两庑各七间燎鑪各一殿东
　　御碑亭一后祭器库五间均南向景德门外东为
　　神库
　　神防各三间宰牲亭井亭各一西为承祭官致斋所东南钟楼一围垣周百八十六丈三尺八寸庙门外东西下马牌各一凡正殿门庑均覆绿琉璃门楹涂丹梁栋五采○
　　先师庙在安定门内太学左南向街门三间西为持
　　敬门一间西向
　　大成门五间崇基石防中三门前后三出陛门左右列防二十有四石鼓十右石鼔音训碣一左右各一门门内东西列舍各十有一间北向
　　大成殿七间崇基石防三出陛正靣十有二级东西各十有七级两庑各十有九间东西向殿东西列舍各十有一间南向西庑南燎鑪一西北瘗坎一甬道左右
　　御碑亭八
　　大成门外东为
　　神防五间宰牲亭井亭各一西为
　　神库五间承祭官致斋所三间更衣亭一每科进士题名碑分列左右外卫崇垣凡正殿正门碑亭皆覆黄色琉璃余屋均防瓦楹柱门扉均丹饰梁栋五采后为
　　崇圣祠
　　正殿五间东西庑各三间燎鑪一庙门三间南向围垣一重门一西向正殿正门均覆緑琉璃门楹丹雘两庑防瓦门楹同
　　庙街门外东西下马牌各一○
　　先农坛在正阳门外西南制方南向一成方四丈七尺高四尺五寸四出陛各八级东南为瘗坎坛北为殿五间以藏
　　神牌东
　　神库西
　　神防各五间左右井亭各一东南为
　　观耕台方广五丈高五尺靣甃金甎四围黄绿琉璃南东西三出陛各八级绕以白石防柱前为
　　耤田后为
　　具服殿五间南向三出陛南九级东西各七级东北为
　　神仓中廪制圆前为收谷亭左右仓十有二间后为祭器库缭以周垣南门一○
　　太嵗殿在
　　先农坛之东北
　　正殿七间南向三出陛各六级东西庑各十有一间前为拜殿七间拜殿东南燎鑪一坛内垣南北东西各三门○
　　神只坛在
　　先农坛内垣外之东南正南三门缭以重垣东为天神坛制方南向一成方五丈高四尺五寸五分四出陛各九级坛北设青白石龛四镂以云形各高九尺二寸五分祀
　　云雨风雷之神壝方二十四丈高五尺五寸壝正南三门六柱东西北各一门二柱柱及楣阈皆白石扉皆朱櫺西为
　　地只坛制方北向一成广十丈纵六丈高四尺四出陛各六级坛南设青白石龛五内镂山形者三祭
　　五岳五鎭五山之只镂水形者二龛下四围凿池祭
　　则贮水祭
　　四海四渎之只各高八尺二寸坛东从位石龛山水
　　形各一祭
　　京畿名山大川之只西从位石龛山水形各一祭天下名山大川之只各高七尺六寸壝方二十四丈高五尺五寸壝正北三门六柱东西南各一门二柱柱及阈皆白石扉皆朱櫺
　　坛内垣东门外北为
　　庆成宫南向正殿五间崇基石防前左右三出陛各九级后殿五间左右配殿各三间正殿前时辰牌石亭一内宫墙南三门东西掖门各一外宫墙南中三门左右各一门东南钟楼一坛外垣周千三百六十八丈东向门二南北并列南入
　　先农坛北入
　　太歳殿皆三门角门一○
　　先蚕坛在西苑之东北制方南向一成径四丈高四尺四出陛各十级西北为瘗坎坛东南
　　先蚕神殿三间西向朱扉覆以绿琉璃崇基三出陛
　　左右宰牲亭一井亭一北为
　　神库南为
　　神防各三间坛东为
　　采桑台方广三丈二尺高四尺台靣甃以金甎围以白石南东西三出陛各十级绕以朱防前为桑园采桑台后为
　　具服殿五间南向三出陛各五级东西配殿各三间后殿五间东西配殿各三间四周廻廊二十间均覆以绿琉璃宫墙自殿南东西转各北抵外垣东南西各一门浴蚕河在宫墙东自外围北垣流入由南垣出垣下各设牐启闭木桥二桥东蚕署三间蚕室二十七间连檐通脊均西向坛垣周百六十丈西南隅正门三左右门各一西北隅角门一坛垣南室二重各五间均西向○
　　显佑宫在地安门外南向缭以周垣
　　庙门三间
　　显佑门三间
　　正殿五间崇基石防三出陛中九级东西各七级两庑各五间殿前左右碑亭各一东南燎鑪一
　　后殿五间庙门内东西钟鼔楼各一庙门外牌坊一凡正殿门楼均黒緑琉璃余均防瓦门楹丹雘梁栋饰以五采○
　　火神庙在地安门外缭以周垣
　　庙门一间东向左右门各一内为牌坊门
　　正殿三间南向西庑三间东向南殿三间左右各三间东西庑各一间燎鑪一正殿后阁五间东西各三间后羣楼十有五间庙门内南北钟鼓楼各一庙门外牌坊一门楼覆黄绿琉璃殿覆绿琉璃门楹丹雘梁栋五采○
　　都城隍庙在宣武门内南向缭以周垣庙门顺德门阐威门凡三重均三间左右门各一
　　前殿五间东西两庑各三间廻廊各二十二间连檐通脊前为甬道东
　　御碑亭一西燎鑪一
　　后殿五间阐威门外东为治牲所三间井亭一门南东西钟鼔楼各一凡殿宇门庑覆防瓦门楹丹雘梁栋五采○
　　东岳庙在朝阳门外南向内外围垣二重
　　庙门三间牌坊门三间
　　瞻岱门五间
　　正殿七间两庑各三间廻廊各三十六间连檐通脊前为甬道左右
　　御碑亭各一燎鑪二左右墙门各一
　　后殿五间东西庑各三间廻廊各七间三靣环楼三十三间庙门内钟鼔楼各一庙门外石梁三左右铁狮各一前建琉璃坊东西牌坊各一凡殿宇门庑均防瓦绿琉璃邉门楹丹雘梁栋五采
　　御碑亭覆黄琉璃钟鼔楼覆绿琉璃○
　　黒龙潭
　　龙神庙在
　　京西北三十里金山之西
　　正殿三间东向崇台朱防殿左燎鑪一前为庙门缭以朱垣门外
</div>
    <div class="pagination">
<a href="钦定大清会典_page93.html">上一页</a><span>...</span><a href="钦定大清会典_page89.html">89</a><a href="钦定大清会典_page90.html">90</a><a href="钦定大清会典_page91.html">91</a><a href="钦定大清会典_page92.html">92</a><a href="钦定大清会典_page93.html">93</a><span class="current-page">94</span><a href="钦定大清会典_page95.html">95</a><a href="钦定大清会典_page96.html">96</a><a href="钦定大清会典_page97.html">97</a><a href="钦定大清会典_page98.html">98</a><a href="钦定大清会典_page99.html">99</a><span>...</span><a href="钦定大清会典_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
