<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 275 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 275 页/共 354 页</h1>
    <div class="content">　　御前开拆并不许挟私苛求泛言塞责○又题准官
　　民果有寃枉许赴院辨眀除大事奏
　　闻外小事立予裁断防行令该督抚覆审昭雪○又题准言官题奏应宻不宻者罚俸六月○康熙九年题准言官列款纠防贪婪官吏有一二事审实者免议若审问全虚及条陈事件隠讥刺防不据实回奏或防官员老病衰庸涉虚者皆降二级调用○十五年议准言官条陈讥刺及回奏不实防凡事不据实陈奏或并无可据称风闻具题者降一级调用○三十一年
　　谕国家设立言官职司耳目一切吏治民生得失利弊皆宜殚思极虑据实直陈近见满汉科道官建白甚少殊非朕责望言路之意嗣后应各矢公忠研求时务凡有可以裨益国家之事悉据所见奏闻以竢采择但不得懐挟私情纷更定例袭陈言浮泛塞责其有真知灼见应纠劾者即行防奏亦不得暗受嘱托代人报复苛责细事希图倾陷钦此○三十六年
　　谕国家设立都御史科道官以建白为专责所以逹下情而祛壅蔽职任至重使言官果能奉法秉公实心尽职则闾阎疾苦咸得上闻官吏贪邪皆可厘剔故广开言路为图治第一要务近时言官奏疏寥寥间有入告而深切时政从实直陈者甚少此岂委任言路之初指乎嗣后凡事关国计民生及吏治臧否但有确见即应指陈其所言可行与否裁酌自在朝廷虽言有不当言官亦不坐罪自皇子诸王及内外大小官有所为贪虐不法并交相比附倾轧党援理应纠举之事务必大破情面据实指防勿得畏怯贵要瞻狥容隠即朕躬有失亦宜进言朕决不加责其有懐挟偏私借端倾陷者朕因言察情隠微自能洞悉凡属言官尚各精白乃心力矢忠谠以无负朕殷切责望至意钦此○三十九年
　　御制台省箴台省之设言责斯专寄以耳目宁取具员通眀无滞公正无偏党援宜化畛域宜捐洞逹政体斯曰能贤古昔诤臣风规凛然訏谟谠论垂光简编朕每览绎如鉴在悬居是官者表里方直精白乃心充广其识国计民生臧否黜陟凡所敷陈敬将悃愊风霜之任以惩奸慝搏击之威以儆贪墨毋摭细务茍塞言职毋纷成宪妄逞胸臆书思入告当宁对扬沽名匪正营私孔伤防藏嫌怨谬为雌黄受人指嘱尤为不臧形诸奏牍有玷皂囊职司献替亟宜审详敬尔在公风纪岩廊辞箴用勗诞告联常○雍正元
　　年
　　谕朕仰承大统遵守成宪首以求言为急科道诸臣原为朝廷耳目之官与朕躬最亲与国家防切凡有所见自应竭诚入告今虽备位台垣即将来之公卿大吏为科道时不能尽言则日后官至大僚岂能期尔建白乎今后各科道每日一人上一宻折轮流具奏或二三人同日具奏一折一折止言一事无论大小事务皆可据实陈之即防无事可言折内亦必申眀无可言之故具折后在外防或召进面见或令且退所言果是朕即施行防未甚切当朕亦留中不发决不令一人知之倘有狥私挟讐显系情弊巧为渎奏者亦不能惑朕之耳目也宻折不许人防酌如有漏泄防同僚中知而言之则同僚即可据以宻闻朕将两人之折合騐情事能隠讳推诿乎至于有面奏廷诤防弹劾权要防更革弊端不妨仍照例露章奏闻朕亦不拒禁尔诸臣其敬承明谕各抒忠悃无负朕悬鼗设铎之意钦此○又
　　谕外任旗员受该旗都统防领及五旗本王恣意需索者许本官据实封章宻详督抚转奏倘督抚瞻顾容隠许本官封章揭都察院转为宻奏倘不为奏闻即各御史亦得据揭宻奏务期通逹下情以除积弊钦
　　此○又
　　谕勘合之外有多索一夫一马者许前涂州县据实揭报都察院纠防钦此○又议准大臣为小臣之表率若属官簠簋不饬亏空钱粮者多即系上司不能以清操为率盗贼繁多诸务废弛即系上司不能以勤慎为率皆许科道于年终察实题防○二年奉
　　防以六科隶都察院○又奉
　　防凡科道露章必朕御门听政之日进奏在各部院奏事之后陈奏○又
　　谕诸王贝勒属下人系累世効力旧人或念其先世豢养之恩见幼主有过直言规谏防因需索不遂并听谗佞之言将効力之人妄加残害借端送部治罪则忠直之辈人人箝口而谗佞小人转得任意横行矣嗣后如此等曾在其先世効力之人幼主无故寻衅妄行陷辱借端送部治罪者准其声眀寃抑或赴宗人府防赴都察院呈诉该衙门奏闻详审果系寃情防拨于别旗或拨于他王门下若所诉尽诬加等治罪钦此○又
　　谕外省督抚有懐私背法逞威等事给事中御史等受其请托贿赂为之狥隠经朕闻知将都察院堂官一并议处至上弹劾本章或有畏难之心亦未可定将本章封固秪称防本不必声眀姓名事由钦此○三
　　年
　　谕朕为天下臣民之主一夫不获尚厪朕懐岂可令郡县司牧枉受寃抑乎朕屡降谕防令督抚秉公体防属官尚恐有寃抑之人嗣后道府以下知县以上各官有实在寃抑被防降革者令赴都察院具呈确察原防縁由覈实具奏其并无寃抑实有罪愆人品不端才力不及之人妄行具呈者亦必重治其罪钦此○四年议准直省州县交代旧任官亏空各上司逼勒新任官接受者许被勒之人直揭部科代为陈奏其有干连督抚者将具揭之人与亏空之人押赴来京交与都察院察审明确将该督抚一并从重议处如系诬揭交与刑部加倍治罪至出揭之人调任别省该管上司有因其从前揭报之故多方搜求借端诬陷者该员赴院呈辩果系防防寃抑将该上司交部议防如诬辩不实加倍治罪○七年
　　谕科道乃朝廷耳目之官专以进言为职朕令其于露章之外复行宻奏者盖欲其时进谠言匡朕不逮有益于吏治民生也既系宻奏则当谨慎不谋于人不泄于外方无忝于事君之义而不愧言官之任嗣后倘有宻奏之事朕未将本人姓名发出而本人自行露泄或私自存稾者一经发觉朕必严究重治其罪
　　钦此○十三年十一月
　　谕往者
　　圣祖仁皇帝特制台省之箴以重言责
　　皇考世宗宪皇帝谕防亦谆谆及之洵以耳目之司乃国是所由彰官常所由肃也朕以藐躬纉承丕绪一日万几常恐措置失宜以负
　　皇考付托之重绳愆纠谬正尔诸臣得自竭其忠诚之防也中外大臣防有诡法行私及昏庸不能任职者近者实迹有徴逺者舆论不协皆宜据实弹劾以广朕之聪眀而近观诸臣所奏大率毛举细故无关体要朕以实心求言而专司言责者仍以虚文塞责无乃内负夙心而外惭清议乎其各自砥勗凡有关于国政民依者知无不言无防畏葸若仍以不急之务漫充奏牍防其人已自败露而后摭拾其非又安用此至于懐私挟怨受人指嘱互相攻讦乃
　　皇祖之箴所谓尤为不臧者有或蹈此乃自贻伊戚也
　　勉之慎之钦此○又
　　谕朕御极之初一时见闻未徧恐不能周知天下之庶务欲开言路以期集益广思爰遵
　　皇考时旧例令满汉文武大臣官员科道等轮班条奏使各抒己见用备采择兹者条奏已将一周其中固有通逹治体可以见诸施行之事而胸无确见真知因廹于班次已届勉强凑合支赘成篇者亦复不少自今一轮之后不必拘定班次倘有所见随时陈奏此朕切望廷臣嘉谟入告实有裨于政治之意并非奏牍繁多厌于披览也钦此○乾隆元年
　　谕国家设科道官原以发抒忠悃随时献替为专职而进谏之道莫大乎绳愆纠谬上佐君徳其规切用人行政指陈吏治民生者次之此古名臣之所以志在格君而嘉猷硕画有造于国是民依也朕近敬阅
　　世祖章皇帝实録见当时言官奏疏尚有骨鲠謇谔之风竟能直指君徳之得失而不顾一己利害之私朕辄改容诵之以为我朝人物挺生忠良之佐匪躬之节未尝逺逊古人也朕御极以来求言之诏屡下而司谏之臣从未闻有忠言谠论可借以为启沃之助者计其封章条奏不过摭拾细事茍且塞责即欲求其切中政体痛斥官方之言尚不可得何论上及朕躬塞违昭徳以尽纳诲之实乎夫朕之一身岂无阙失正赖廷臣直言以襄不逮即云大徳不逾而日理万几或发号施令之失其宜或庆赏刑威之过其则或进退黜陟之乖其分或轻重缓急之爽其衡皆朕所不能自信者乃朕诚心求之而诸臣不能以诚心应之则诸臣不能辞旷职之咎也继自今大臣暨科道等务以古处自期各矢忠荩为上为徳为下为民悉尽言无隠以修臣职以继芳踪毋使先正气骨独自擅美于前庶称朕拳拳冀望之心至本朝定鼎以来从前臣工章疏有忠谠剀切卓然可传者着内阁翰林院委官精选进呈刋刻以垂示将来俾后进奉为模楷其入选章疏诸臣内有素行端纯完名全节者准入祀贤良祠用昭朕崇礼直臣风励百僚之意钦此○又
　　谕朕即位以来屡下求言之诏至再至三出于诚切并非尚纳谏之虚文诚以朕躬阙失无由自知必赖直言匡正而随时纳诲者乃臣子之大义胷有所见即当直陈使言之果当朕当即改易可收转圜之益言之不当朕亦得以己意明白剖示释其疑心亦开诚布公之道也惟是公私之辨不可不严倘有借直谏之名以自行其私妄冀惑乱朕听亦断不能逃朕之洞鉴也钦此○又
　　谕人臣奏事理宜慎宻若防劾既非露章而用封奏尤不当漏泄于外以自作威福钦此○又奉
　　防嗣后倘有被步军统领衙门番役等骗害者准本人赴刑部都察院控告该部院即据实奏闻朕必将番役严审治罪不少寛贷○二年
　　谕国家设立科道专司建言之责必心本无私又能通逹治理乃为无忝厥职若识见虽未眀通而居心朴诚则言虽愚戆尚无害于事理朕亦鉴其忱悃而优容之惟胸懐爱憎之私借奏章以展其巧诈者则有玷台垣国法不可以轻恕即如并未深悉地方民情而奏称某地某事甚善而承办之人已暗受其推荐奏称某地某事不善而承办之人已暗受其中伤是其敷陈之时并未据实秉公匡襄政务而言在于此意注于彼其居心尚可问乎近见科道中此等习气颇不能免亦难逃朕之洞鉴科道官当扪心自问如稍有爱憎之私未泯于中者各宜猛省悛改毋蹈罪戾钦此○又
　　谕从来言官陋习相沿多由迎合若人主意在综覈率刻意吹毛求疵巧避瞻徇之迹而置君徳于不问若人主意在乐闻已过则又往往于朝廷之政事吏治之得失不一言及甚有臣工不能靖共羣僚或植党援曾不敢一指摘以逺嫌避害惟事摭拾陈言以自沽能正君心之名是其居心之隂巧乃国家之大蠹也朕孜孜求治常恐不及使偶有阙失言官果能切实指陈朕自乐于听受即大臣中或有过果能据实弹劾亦足为用人鉴戒若徒袭肤辞则史册具在尽足披览何用伊等喋喋陈奏乎倘错会朕意转生畏葸之念则又不知朕推诚布公之心者也钦此○三年
　　谕朕令科道条陈事件原许各陈所见以裨政治虽所陈奏不能尽合机宜且往往有揣摩朕意有心迎合者此等固不足采但伊等职司言路条陈既多其中岂无可行之事朕勅交九卿会议尔等自宜虚公斟酌不可稍有偏执钦此○四年奏准本院职司稽察凡有寃枉均得陈奏准理嗣后补选及曾经议处官弁如有应行呈眀情节许赴吏兵二部具呈交与该司将应准应駮縁由详加察覈逐款明晰批示分别办理果有实在寃抑应令其亲自赴院具呈察明应行准理者即行文调取该部办理原案及一应定例如实系舛错即为奏请更正该部堂司官如有办理未协亦即奏明请
　　防察议倘有营私受托等弊经院访确即行叅奏○
　　八年奉
　　防嗣后有交部发议事件科道不待部覆参差具奏者该部于议覆本内将伊等意见参差之处声眀请防○十三年奉
　　防各衙门京堂屡经酌定仍不免参差佥都御史有汉官无满官应作何裁改着该部定议具奏遵
　　防议准裁佥都御史竢员阙时停止奏请
　　简用○又题准御史原系言官凡遇有应行奏闻事件各御史果访闻确切不必拘定省分衙门仍
　　听随时据实陈奏










　　钦定大清会典则例卷一百四十五
　　钦定四库全书
　　钦定大清会典则例卷一百四十六
　　都察院二
　　一六科接本顺治年间定凡红本
　　批发到内阁日以给事中一人赴内阁祗领分发各科○雍正六年议准嗣后红本到内阁不拘满汉给事中一人亲赴内阁祗领○十三年议准嗣后九卿会议定稾画押之后令主稾之部院誊録副稾钤盖堂印送于应稽察之科收贮
　　命下之日该科将副稾与红本覈对倘有私行更改以致不符者本科叅奏○乾隆十三年
　　谕内阁每日进呈本章朕批发后由六科亲领发钞以昭慎重乃近来该给事中等怠忽成习竟有不亲身祗领委之笔帖式等代行者往往不待接本先已散去至次日始行发钞朕所闻如此夫本章闗系紧要承领乃科臣专责似此因循玩愒必致贻误朕姑寛其既往着大学士等传防申饬将来若不亲身承领或发钞迟延必严加议处大学士等亦宜留心稽察如有仍蹈前辙者即行叅奏钦此
　　一发钞顺治初年定凡本章
　　命下事属某部院者由某科即日钞清汉文
　　谕防发交某部为正钞如一事闗涉数处者将本章送于别科转发为外钞原领本章各贮本科年终彚缴内阁○又议准凡内阁发出宻本由该科登号原封送部取承领官职名附于号簿该部办理毕仍宻封送科○康熙十七年议准红本已奉
　　防到科未经到部有豫钞泄漏者将本科给事中议处泄漏之人交刑部治罪○雍正元年覆准凡书吏提塘京报人等除红本
　　上谕外如有讹造无影之辞者本科给事中察拏治罪○五年议准凡红本科钞闗系甚重令承办官详悉校对敬谨奉行如有增减错漏系何衙门所奉
　　谕防将承办校对官照错误本章例议处○乾隆六
　　年议准凡
　　特降谕防及
　　批发章奏到内阁系该部承钞办理者令该科同赴
　　内阁钞出并传知都察院暨众科道
　　一史书録书顺治初年定凡红本发钞后本科别録二通供史官记注者曰史书存贮科署以备编纂者曰録书敬谨校对钤盖印信史书送内阁録书分贮六科○雍正八年
　　谕史书録书每年令满汉翰林各二人悉心稽察专司其事倘有玩忽潦草之处据实奏闻如狥隠不奏察出一并议处钦此
　　一封駮顺治初年定凡部院督抚本章已经奉
　　防如确有未便施行之处许该科封还执奏如内阁票签批本错误及部院督抚本内事理未协并听駮正
　　一陈奏顺治初年定给事中与御史同有进言之责凡
　　朝廷政事得失民生利弊以时条上百官有奸贪劣迹亦得据实纠弹
　　一注销吏科稽覈吏部顺天府户科稽覈户部礼科稽覈礼部宗人府理藩院太常寺光禄寺鸿胪寺国子监钦天监兵科稽覈兵部太仆寺銮仪卫刑科稽覈刑部通政使司大理寺工科稽覈工部各衙门所办之事每月两次造册送稽覈之科注销依限完结者开除限内未完及逾限有因者于注销本内声眀无故逾限者指叅各于月杪缮本具题○乾隆十四年奏准都察院向无注销之案稽覈归于刑科
　　一京察顺治十三年议准凡各衙门京察册籍定期于三月十五日以前封送吏科吏科准吏部考功司移会会同河南道【今京畿道】各封门察覈应移询者宻封移询应改正者即行改正届期过堂吏科掌印给事中满汉各一人同河南道掌印满汉御史赴吏部公座会同考察公定去留缮本具题
　　一大计顺治四年议准凡直省督抚送到册籍由吏科会覈具题
　　一文职画凭顺治初年定外任司道以下各官
　　命下五日内吏部文选司缮写文凭用印送吏科填限吏科定期令各官齐集画凭依限填注限十日内送部知县以上行一揖礼知县以下均跪如不赴科画凭逾两月者将凭送吏部覈销○又议准经歴以下杂职等官皆寄凭与该督抚给发该员领凭赴任取具地方官文结报明吏科存案○康熙五年议准官员画凭不到者吏科即移会吏部察覈有无事故如一月内呈明事故到部者知照本科凖其补画文凭如无事故又未呈明违一月以上者罚俸一年亦准其补画违两月不到者革职○八年议准画凭官系补选者须覈其投科文结如先无文结投科汉官取具同乡京官印结满官取具该旗印结捐纳出身者验明捐照方准画凭○又奏准在外推升各官扣除交代日期有钱粮者扣两月之限无钱粮者扣一月之限在籍选佐杂各官扣除督抚验防日期顺天府扣一月之限奉天扣四十五日之限其余直省皆扣两月之限在外题补教职亦扣限两月考试验看以上扣除日期皆填入凭内钤印送部转发○又题准凡官员领凭到任后该廵抚布政使将原领文凭并到任日期按季缴报有违限者由科题叅○十一年题准官员赴任在涂有躭延事故及患病者取具中涂地方官印结咨报吏科免叅至在外推升各官领凭后如原任内钱粮盗案未完或交代及患病以致违限者督抚藩司将情由咨部改限令其赴任仍知防吏科稽覈○雍正七年覆准凡官员领凭赴任以
　　京师至该省扣算限期但各省会城及所属之府治距京逺近不一其凭限日期自应详加分别除顺天奉天保定等处原限系将各府计算与驿站相符无庸增减其余各省凭限将自京至该省会城及府治驿站分别逺近酌量增减其正八品以下在籍选及在外推升各官文凭封发该督抚验看给发者将发凭到省日期逐一扣除外应以得官省分与原籍原任之地比较逺近酌定凭限一并造册移送吏科依限填注嗣后自
　　京师领凭赴任者顺天限十日奉天限三十日直隶限二十日山东之济南兖州东昌青州限三十日登州莱州限四十日山西之太原潞安汾州大同宁武朔平限三十日平阳泽州限三十五日蒲州限四十日河南之开封归徳彰徳卫辉限三十日懐庆河南限三十五日南阳汝宁限四十日陕西之西安延安限五十日翔汉中限五十五日甘肃之平凉巩昌限五十五日庆阳宁夏临洮限六十日西宁凉州甘州限七十日江苏之江宁常州镇江限四十五日淮安扬州限四十日苏州松江限五十日安徽之安庆宁国限五十五日池州太平庐州限五十日徽州限六十日凤阳限四十日浙江之杭州绍兴宁波限五十五日湖州嘉兴限五十日金华衢州严州限六十日温州处州台州限六十五日江西之南昌饶州广信建昌南康抚州临江瑞州袁州限六十日九江限五十五日吉安限六十五日贑州限七十日南安限七十五日福建之福州兴化泉州邵武限八十日延平建宁汀州限七十日漳州福宁限八十五日台湾限百有十日湖北之武昌汉阳徳安襄阳限五十日安陆郧阳黄州荆州限五十五日湖南之长沙常徳限七十日岳州限六十五日寳庆永州限八十日衡州辰州限七十五日四川之成都限八十日宁逺防州限八十五日顺庆限九十日叙州重庆限九十五日保宁限百日雅州限百有五日龙安限百有十日广东之广州肇庆限九十日韶州南雄限八十日惠州限九十五日髙州限百日防州雷州限百有五日潮州琼州限百有十日广西之桂林平乐限百日柳州庆逺梧州浔州限百有五日思恩南宁太平泗城限百有十日云南之云南临安楚雄澂江广西曲靖武定东川乌蒙限百有十日姚安大理景东顺宁鹤庆蒙化永昌永北元江开化限一百十有五日广南丽江威逺镇沅限百二十日贵州之贵阳思南镇逺都匀平越安顺南笼遵义限百日思州限九十五日石阡黎平限八十日铜仁限九十日威宁限百有五日八品以下在籍选及在外推升例不引
　　见官员将文凭封发该省督抚验看给发者除将发凭到省日期逐一扣算外应以得官省分与原籍原任地方比较逺近定限○顺天至奉天山东山西河南均限三十日江苏湖北陕西均五十日安徽浙江均五十五日江西六十日湖南甘肃均七十日福建四川均八十日广东广西均九十日贵州百日云南百有十日○奉天至顺天直隶均限三十日山西五十日山东河南陕西均六十日湖北七十日江苏安徽江西浙江甘肃均八十日湖南九十日福建四川均百日广东广西均百有十日云南贵州均百二十日○直隶至奉天山东山西河南均限三十日江苏湖北均五十日安徽五十五日浙江陕西均六十日江西湖南甘肃均七十日福建四川贵州均八十日广东九十日广西云南均百日○山东至顺天直隶山西河南江苏安徽均限三十日浙江湖北均五十日奉天江西陕西均六十日福建湖南均七十日甘肃七十五日四川广东贵州均八十日广西九十日云南百二十日○山西至顺天直隶山东河南陕西均限三十日甘肃四十日奉天湖北均五十日江苏安徽江西湖南均六十日浙江四川均七十日福建八十日贵州九十日广东广西云南均百日○河南至顺天直隶山东山西江苏安徽陕西均限三十日湖北四十日江西甘肃均五十日奉天浙江湖南均六十日贵州七十日福建四川均八十日广东广西云南均九十日○江苏至安徽限二十日山东河南江西浙江湖北均三十日顺天直隶湖南均五十日山西福建陕西四川贵州均六十日奉天甘肃广东广西均八十日云南九十日○安庆至江苏限二十日山东河南江西浙江湖北均三十日直隶湖南均五十日顺天五十五日山西陕西福建四川均六十日贵州七十日奉天甘肃广东广西均八十日云南九十日○江西至江苏安徽福建浙江湖北湖南均限三十日广东四十日河南五十日顺天山东山西四川贵州均六十日直隶广西均七十日奉天八十日陕西云南均九十日甘肃百日○福建至江西浙江均限三十日江苏安徽湖北广东均六十日山东湖南均七十日顺天直隶山西河南广西均八十日奉天四川贵州均百日陕西甘肃云南均百二十日○浙江至江苏安徽江西福建均限三十日山东湖北均五十日顺天直隶河南湖南广东均六十日山西七十日奉天八十日陕西四川广西均九十日甘肃贵州均百日云南百二十日○湖北至江苏安徽江西湖南均限三十日河南四川贵州均四十日顺天直隶山东山西浙江陕西均五十日福建广东广西均六十日奉天甘肃云南均七十日○湖南至江西湖北四川贵州均限三十日江苏安徽甘肃广西均五十日山西河南浙江陕西广东云南均六十日顺天直隶山东福建均七十日奉天九十日○陜西至甘肃限二十日山西河南均三十日湖北四川均五十日顺天奉天直隶山东江苏安徽湖南贵州均六十日江西浙江云南均九十日福建广东广西均百二十日○甘肃至陜西限二十日山西四十日河南湖南均五十日四川六十日顺天直隶湖北贵州均七十日山东七十五日奉天江苏安徽均八十日江西浙江云南均百日福建广东广西均百二十日○四川至湖南贵州均限三十日湖北四十日陜西云南均五十日江苏安徽江西甘肃广西均六十日山西广东均七十日顺天直隶山东河南均八十日浙江九十日奉天福建均百日○广东至广西限三十日江西四十日福建浙江湖北湖南贵州均六十日四川七十日山东江苏安徽均八十日顺天直隶河南云南均九十日山西百日奉天百有十日陕西甘肃均百二十日○广西至广东限三十日湖南五十日湖北四川贵州均六十日江西七十日江苏安徽福建云南均八十日顺天山东河南浙江均九十日直隶山西均百日奉天百有十日陜西甘肃均百二十日○云南至贵州限三十日四川五十日湖南六十日湖北七十日广西八十日河南江苏安徽江西陕西广东均九十日直隶山西甘肃均百日顺天百有十日奉天山东福建浙江均百二十日○贵州至湖南四川云南均限三十日湖北四十日河南江苏江西陜西广东广西均六十日安徽甘肃均七十日直隶山东均八十日山西九十日顺天福建浙江均百日奉天百二十日定限填凭给发至官员赴任呈缴文凭时该布政使司覈眀部科印信限期相符者即行咨缴或有油痕水迹破损等项不得駮回倘书吏借端需索许本官详报该上司究处○十三年议准凡官员赴任有中涂患病及风水阻滞实情如违限一二月不及取具地方官印结者督抚移咨吏科免其题叅若违限至三月以上果有阻滞实情取有地方官印结报科亦免题叅如无地方官印结即行题叅○十六年覆准正八品以下微员除在籍补选者仍照向例于得官后将文凭封发本省验看给发外其在京补选得官者奉
　　防后吏部移会吏科画凭亦准其由京定限给凭赴任○又议准由京之各省新设府州程限山东之泰安武定等府均限三十日曹州府限三十五日沂州府限四十日山西之辽沁忻保徳平定代等州均限三十日隰州限三十五日解绛吉等州均限四十日河南之陈州府及许汝等州均限三十五日陜光等州均限四十五日陜西之同州府及商鄜等州均限五十日榆林府绥德州均限四十日邠干等州均限五十五日兴安州限六十五日甘肃之兰州府阶州均限五十五日秦州限五十日肃州限八十五日江苏之徐州府海州均限四十日通州限五十日太仓州限五十五日安徽之滁六安和等州均限五十五日泗州限五十日颍州府限四十五日广徳州限六十五日福建之永春州限九十日龙岩州限百日湖北之宜昌府限七十日施南府限八十五日湖南之澧州限六十五日永顺府限八十日沅州府及桂阳郴等州均限八十五日靖州限九十日四川之潼川府绵州均限八十日眉卭茂等州均限八十五日嘉定府资州均限九十日泸州限九十五日忠达等州均限一百十有五日酉阳州限百二十五日广东之罗定州限百有五日嘉应连等州限百有十日广西之郁林州限百二十五日镇安府限百三十日云南之昭通府限百有十日普洱府限百二十日贵州之大定府限百有十日○又定违限各官据直省抚藩四季册报吏科于六月十二月两次察覈其违限不及一月者免议违限一月以上至数月者由科察其违限縁由凡有中涂患病者取具地方官印结覈其患病月日扣除不算外如仍有违限照例摘叅○又定凡违限各官如有事故两季报册内未及详细声明者由科于题本内声眀行讯覆到日附于下次补叅○又定凡在京领凭尚未起程患病者赴吏科呈明展限倘病乆不能起程由科批该坊官验实出结报科至到任以后该省仍于册内声明縁由吏科扣除计限
　　一支领财物顺治初年定凡在京部院各衙门支领户部银物各衙门每月造册送戸科察覈如有浮冐舛错者指叅
　　一直省钱粮奏销顺治初年定凡直省解戸部钱粮完欠及田赋杂税兵马钱粮各项奏销册有蒙溷舛错者由戸科指叅○又议准凡田赋杂税奏销由布政使司造册呈廵抚转送兵马钱粮奏销由提标协营造册呈总督转送均由戸科察覈每年于五月内送到如不能依限督抚题请展限知防戸科○十一年议准直省钱粮布政使司已给批收即将解过款项数目彚造清册送戸科磨对○十七年题准直省钱粮每嵗终该抚造具奏销册开载田赋款项数目并造具考成册开列己未完数目送戸科察覈○康熙十一年题准州县奏销册开解支之数由单列徴收之款每有册单总散数目不符嗣后奏销册务与由单相符至实徴原额起存完欠藩司总数务与州县细数相符送戸科察覈○乾隆十七年奏准江苏等省向例奏销田赋皆有随本黄册惟陜西甘肃广东广西云南贵州六省独无黄册嗣后令各该抚一例造册送科至册籍闗系销算不得任意迟延随便邮递嗣后奏销黄册务须随本分送部科以便覈销一直省钱粮交盘顺治初年定凡藩司交代必将其任内收放钱粮交盘出结造册呈详该抚具题送戸科察覈○康熙六年议准州县钱粮以欠作完督抚司府扶同揑报许接任官逐项清理如起解无批存留无银即直揭部科以凭题叅○雍正元年奉
　　防嗣后署印官亏空如督抚等逼勒接任官收受着接任官直揭部科即为奏闻
　　一易知由单顺治十年题准每年由单令于十一月下旬报送部科如有迟延题叅议处○十三年题准由单报送部科量地逺近酌定日期直隶限十二月杪山东山西河南限正月杪江南浙江限二月中江西湖广陜西限二月杪福建广东限三月中四川广西限三月杪各送部科如有迟延题叅分别议处○十六年议准州县由单申府用府印钤盖呈报部科覆覈如有私派飞洒等弊戸科题叅○康熙十六年题准长芦各场灶戸正赋以康熙十八年为始刋刻由单散给灶戸嵗由运司分送部科察覈○二十七年题准各省由单停止刋刻仍将赋役全书送科备考遇有修辑随时解送
　　一秋成分数乾隆元年议准督抚奏报年嵗收成分数除随时奏报外再将通省之夏收秋收分数缮两本具题交部科察覈
　　一漕粮奏销顺治初年定凡漕粮兑完该管粮道将开帮日期呈报随造具各帮兑交粮米数目清册呈送漕运总督该督具题以册送戸科由科同全单磨对
　　一漕粮全单顺治初年定凡起运漕粮白粮数目由漕运总督办给全单付于运官该运官抵通按单交卸坐粮防出具收完呈文该运官将全单呈文并送戸科呈验由科覈对数目相符钤印给发
　　一奏缴粮斛册顺治初年定凡京通各仓监督每嵗收放米豆数目造具旧管新收开除实在四柱清册呈送总督仓场侍郎具题以册送戸科磨对
　　一奏缴漕白粮册顺治四年定凡坐粮防监督每嵗抵通漕粮白粮数目造具清册呈送总督仓场侍郎具题以册送戸科磨对
　　一盐课考覈顺治三年议准凡运司提举司等官一年合办盐课于嵗终将己未销盐引若干己未完盐课若干造册呈送盐政盐政具题以册送戸科注销竢盐差任满具题听都察院考察外仍造具总册送科稽覈○康熙五十年议准各省运司运同运判提举凡遇交代造具册结由盐政廵抚送科察覈至云南贵州四川甘肃等省未设运司其管理盐课各官交代之时亦造册由廵抚送戸科察覈○乾隆七年议准各省盐场大使井大使交代之时造具册结由盐政廵抚送戸科察覈
　　一闗差领批顺治元年定凡戸部所属天津山海临清扬州芜湖浒墅阳淮安西新江海北新浙海九江贑闽海太平粤海各闗撰给精微批文由戸部送科挂号具文送于内阁填注职名用
　　寳戸科给事中引监督于
　　午门外跪领按程定限并回缴日期○康熙十一年题准凡戸部闗差回京之日原领精微批文送戸科销号转缴内阁违限一月以内者免议一月以外者叅处○雍正元年定山海闗专差监督照例领批其余闗差交与廵抚管理不必领批○又定应领批之闗差如由外任补授者均不领批凡批内注限天津山海闗限二十日临清闗限二十五日阳闗限三十二日淮安浒墅扬州江海闗限三十五日北新芜湖西新浙海闗限四十日九江闗限五十日贑闽海闗限六十日太平粤海闗限七十日
　　一闗差考覈顺治初年定凡尸部闗差监督赴科亲领四季印簿令本商自填纳税数目按季送科差满造具总册戸科移取戸部红单磨对如有舛错违限者题叅○康熙二十五年议准嗣后戸部闗税银四季报解其戸部红单戸科印簿差满日彚报停其按季呈报○五十三年议准临清闗交与廵抚管理其季簿总册统于一年彚送停其按季呈报○五十五年议准北新阳天津闗皆交廵抚管理应照临清闗例停其按季册报○雍正元年覆准浒墅扬州西新芜湖九江贑太平粤海闽海闗皆交廵抚令地方官管理其所收税课数目仍按季送科一年任满造具总册送戸科磨对○乾隆元年奏准临清闗仍交廵抚管理北新闗交与织造管理天津闗交与盐政管理凤阳闗交与凤阳府知府管理其所收税课数目均照康熙年间之例统于一年彚报浒墅闗交与织造管理西新闗交与布政使管理九江粤海闗専差监督闽海闗交与将军管理芜湖太平贑扬州闗仍交廵抚管理其所收税课数目均照雍正年间之例四季幷一年造报○又定戸部闗差或廵抚等官兼管或由外任调用或奉
　　防留任均备文请领四季印簿
</div>
    <div class="pagination">
<a href="钦定大清会典则例_page274.html">上一页</a><span>...</span><a href="钦定大清会典则例_page270.html">270</a><a href="钦定大清会典则例_page271.html">271</a><a href="钦定大清会典则例_page272.html">272</a><a href="钦定大清会典则例_page273.html">273</a><a href="钦定大清会典则例_page274.html">274</a><span class="current-page">275</span><a href="钦定大清会典则例_page276.html">276</a><a href="钦定大清会典则例_page277.html">277</a><a href="钦定大清会典则例_page278.html">278</a><a href="钦定大清会典则例_page279.html">279</a><a href="钦定大清会典则例_page280.html">280</a><span>...</span><a href="钦定大清会典则例_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
