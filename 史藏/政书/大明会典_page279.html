<!DOCTYPE html>
<html>
<head>
    <meta charset="UTF-8">
    <title>大明会典 - 第 279 页/共 713 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大明会典 - 第 279 页/共 713 页</h1>
    <div class="content">午门外。鸣鐘鼓。卤簿止。正副使以节授司礼监官先入復
命。捧册宝官捧册宝伞扇仪仗女乐前导、宫人拥护
皇后舆、由
奉天门、进内庭幕次。捧册宝监官以册宝授女官。
皇后出舆、由西阶进。
上由东阶降迎於庭。揖
皇后入内殿。内侍请
上诣更服处具袞冕。女官请
皇后诣更服处更礼服。
上同
皇后诣
奉先殿行礼。捧册宝女官以册宝置
皇后宫中。内官以
皇后舆輅卤簿入
午门、过
御桥、由中右门、进
皇后宫中

发册奉迎礼物

串五大红紵丝二疋 【天顺八年、加串五各色紵丝三十二疋。各色熟绢三十二疋。花银四百两】 金册一副
金宝一副　　　　　冠一顶
首饰一副　　　　　翟服一副
大衫三件
紵丝一件　　　　　罗一件
纱一件
鞠衣绣四件
紵丝一件　　　　罗二件
纱一件
霞帔各色罗绣三副
舄一双 【袜珍珠全】 　　驾一副
鴈一隻 【天顺八年加一隻】 羊十二隻 【天顺八年加十二隻】
酒六十瓶 【天顺八年加六十瓶】 胶枣二合 【天顺八年加二合】
栗子二合 【天顺八年加二合】 木弹二合 【天顺八年加二合】
胡桃二合 【天顺八年加二合】

庙见

是日早、内官於
奉先殿陈设牲醴祝帛毕。候
上同
皇后至。赞引引就拜位。
上在东、
皇后在西、行礼如常仪。祭毕、还宫

合巹

是日、内官先於
正宫殿内、设
上座於东、
皇后座於西、相向。置酒案於正中稍南。置四金爵两巹於案上。候謁
奉先殿还。内侍女官请
上与
皇后各就更服处。
上服皮弁服、陞内殿。
皇后更衣从陞。赞请陞座。执事者举饌案於
上与
皇后前。女官司尊者取金爵酌酒以进。饮讫。女官进饌。举饌讫。女官再取金爵酌酒以进。饮讫。进饌。举饌毕。女官以巹盏酌酒合和以进。饮讫。又进饌。举饌毕。内侍奏礼毕。
上同
皇后兴。内侍女官执事奏请
上与
皇后就更服处易常服。
皇帝从者、餕
皇后之饌。
皇后从者、餕
皇帝之饌

朝见两宫

第二日早、
上冕服、
皇后礼服、诣
某宫俟。
某宫礼服陞座。赞引引
上与
皇后诣
某宫前。宫人以(暇去日改月)脩盘立於
皇后左赞礼赞
上与
皇后皆四拜。执事二人举案至
某宫前正中。宫人以(暇去日改月)脩盘授
皇后、
皇后捧置於案上。执事女官举案。
皇后随案进至
某宫前。
皇后復位。赞礼赞
上与
皇后皆四拜。执事者举(暇去日改月)脩案彻於西。赞礼毕。
皇后还宫

谢恩

第三日早、
上冕服、
皇后礼服、同诣
某宫前、行八拜礼讫。
皇后诣内殿俟。
上服皮弁服、陞座。赞引女官引
皇后礼服、诣
上前就拜位、行八拜礼毕。
</div>
    <div class="pagination">
<a href="大明会典_page278.html">上一页</a><span>...</span><a href="大明会典_page274.html">274</a><a href="大明会典_page275.html">275</a><a href="大明会典_page276.html">276</a><a href="大明会典_page277.html">277</a><a href="大明会典_page278.html">278</a><span class="current-page">279</span><a href="大明会典_page280.html">280</a><a href="大明会典_page281.html">281</a><a href="大明会典_page282.html">282</a><a href="大明会典_page283.html">283</a><a href="大明会典_page284.html">284</a><span>...</span><a href="大明会典_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
