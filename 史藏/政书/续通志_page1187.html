<!DOCTYPE html>
<html>
<head>
    <meta charset="UTF-8">
    <title>续通志 - 第 1187 页/共 1359 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续通志 - 第 1187 页/共 1359 页</h1>
    <div class="content">移行省议遣官验视而松江独当十九艮至松反复破其诳谓言者不过欲竦朝廷之听而报宿怨且冀创立衙门为徼名爵计耳万一民心动 
摇患生不测岂国家培养根本之策事遂寝除江西行省左右司员外郎安福有小吏诬民包隐田租九千余石前后株连至千家数遣官按问 
无实有司喜事复勒民报合征粮六百余石艮言是州之粮比原额己增岂复有欺隐诡寄者行省用其言悉蠲之在任岁余以淮东道宣慰副 
使致仕卒

　　△卢琦

　　卢琦字希韩惠安人登至正二年进士第迁永春县尹始至赈饥馑止横敛均赋役减口盐一百余引蠲包银榷钱之无征者巳而讼息民 
安复新学宫延师儒以课子弟月书季考文风翕然邻邑仙游盗发琦适在邑境盗遥见之迎拜曰此永春大夫也为大夫百姓者何幸乎吾邑 
长以暴毒驱我故至此耳琦因立马开喻众皆投刃槊请缚其酋以自新琦许之酋至琦械送帅府自是威行境外泉郡饥民多就食永春琦命 
分诸浮屠及大家使食之存活不可胜计安溪寇数万人来袭永春琦召邑民谕之曰汝等能战则与之战不能则我当独死众皆感愤争奋琦 
率以攻贼大败之贼复倾巢而至大小三十余战贼大衄遁去时兵革四起列郡汹汹不宁独永春晏然无异承平日寻调宁德县尹遂去官

　　△邹伯颜

　　邹伯颜字从吉高唐人初为崇安县尹崇安田分五十都额粮六千石大家田跨数都以五十余家而兼五千石细民粮仅升合以四百余 
家而合一千石有司常以四百之细民配五十大家之役贫者受役家立破伯颜取粮籍分计悉以粮之多少受役贫民始得休息邑有宋赵抃 
所凿沟溉田数千亩岁久沟湿而田废伯颜修长沟十里绕枫树陂悉复故迹而田得常稔安庆路得造伪钞者遣卒械囚至求其党囚与卒结 
谋将肆虐良民家伯颜捕讯得其状即执而归诸安庆自是伪钞之连逮无滥及者行省帅府御史宪府咸举其能调漳州路判官

　　△刘秉直

　　刘秉直字清臣大都武清人至正八年为卫辉路总管多异政贼刼汲县民张聚钞并杀之日久不获秉直具词致祷城隍祠而使人伺于 
死所忽有村民战怖仆地具言贼姓名及所在命尉袭之果得贼于汴遂正其罪七月虫螟生复祷于八蜡祠虫皆自死天不雨禾且稿又诣城 
北苍峪神祠祈祝有青蛇蜿蜒而出观者异之行方数里雷雨大至秩满以亲老去

　　△许义夫

　　许义夫砀山人为夏邑县尹每亲诣乡社教民力穑见民勤者出已俸赏之惰者示以罚三年之闲境内饶足后调封邱尹至正四年大饥 
盗贼羣起抄掠州县义夫闻贼至近境即单马出迎之语曰封邱邑小而贫民已惊窜幸无入吾境言辞恳款贼遂他往县赖以安

　　钦定续通志卷五百三十四

　　●钦定续通志卷五百三十五　酷吏传

　　酷吏传

　　（臣）等谨按酷吏传秪唐衵金史有之五代宋辽元诸史中并无其传或亦善善从长恶恶从短之意兹仍其阙

　　唐
　　金

　　○唐

　　索元礼　　　来俊臣【来子珣　周兴　邱神绩】　　侯思止　　　王宏义　　　郭宏霸　　姚绍之　　　周利贞　　　王 
旭　　吉温【罗希奭】　　　　崔器　　毛若虚　　敬羽

　　索元礼
　　来俊臣 【来子珣　周兴　邱神绩】
　　侯思止
　　王宏义
　　郭宏霸
　　姚绍之
　　周利贞
　　王旭
　　吉温 【罗希奭】
　　崔器
　　毛若虚
　　敬羽

　　△索元礼

　　索元礼为人天性残忍初徐敬业起兵武后患人心异已欲大诛杀以威之乃盛开告密之门元礼揣旨因告密召对擢游击将军令即洛 
州牧院推案制狱遂作讯囚酷法或以铁笼毂囚首 【按通鉴作以铁圈毂其首胡三省注云毂急束也曹书亦作毂新传讹作■今改】 加 
以楔至脑裂死或横木关手足转之号凤凰晒翅或倒悬缒石于头推一人辄牵联至数百未能讫衣冠震惧后复数召见赏赐以张其威凡论 
杀数千人于是来俊臣周兴踵起天下谓之来索嶭怀义始贵元礼养为假子故为后所信后以苛猛复受赇后欲压众望乃收下吏不服吏曰 
取公铁笼来元礼服罪死狱中

　　△来俊臣 【来子珣　周兴　邱神绩】

　　来俊臣京兆万年人父操博徒也与里人蔡本善本负博数十万不能偿操因纳其妻先巳娠而生俊臣冒其姓天资残忍喜反复不事生 
产客和州为奸盗捕送狱即于狱中上变刺史东平王续按讯无状杖之百天授中续以罪诛俊臣上书得召见自陈前上琅琊王冲反状为续 
所抑武后以为忠累迁侍御史数按诏狱称旨后阴纵其惨胁制羣臣前后夷千余家生平有纤介皆入于死拜左台御史中丞中外以目俊臣 
乃引侯思止至宏义郭宏霸李仁敬康暐卫遂忠等阴集无赖百辈使飞语诬蔑公卿每摘一事千里同时辄发契验不差皆着献曰请付来俊 
臣推勘必得后信之诏于丽景门别置推事院敕俊臣等颛按百不一贷俊臣与其属朱南山万国俊作罗织经一篇具为支赈纲由按以从事 
俊臣鞫囚不问轻重多注酰于鼻禁地牢中或寝之粪秽并纪其粮囚至啮衣絮以食非死不得出每赦令下必先杀重囚乃宣诏又作大枷有 
定百脤喘不得突地吼着即承失魂胆实同反反是实死猪愁求即死求破家等名后又以铁为冒头被枷者宛转地上少顷而绝凡囚至先布 
械于前示之莫不震惧皆自诬服如意元年大臣狄仁杰任令晖李游道袁智宏崔神基卢献等 【按旧书所载与仁杰同被罗告者六人与 
此皆同而通鉴则载俊臣罗肯任知古狄仁杰斐行本崔宣礼卢献魏元志李嗣真七族谋反】 皆被诬下狱俊臣既以夷诛大臣为功乃奏因 
降制一问而服者同首法得减死及胁仁杰等反仁杰即承反是实乃稍宽之仁杰因得遣子光远持帛书称枉后见愕然遣通事舍人周綝往 
视綝惧俊臣不敢以闻俊臣又诈为仁杰等谢死表使綝奏之先是宰相乐思晦为俊臣夷其家有子九岁没入司农上变得召见言俊臣凶惨 
罔上不道若陛下择朝请中素所信者假条反状以付俊臣亦无不承反矣臣父死族夷不求生但惜陛下法为俊臣所弄居后意解由是仁杰 
六族皆免又按大将军张虔勖内侍范云仙虔勖不堪枉讼于大理徐有俊臣使卫士乱斫之云仙自陈冤苦命截其舌皆即死 【按通鉴张 
虔勖以天授二年被杀范云仙以长寿二年坐私谒皇嗣腰斩新书本传汇作一时事又以云仙被俊臣截舌而死所载互异】 人人胁息久之 
俊臣纳贾人金为御史 【旧书作卫吏】 纪履忠所劾下狱当死后忠其上变得不诛免为民长寿中还授殿中丞又坐赃贬因州参军暴纵 
自如夺同僚妻又辱其母俄召为合宫尉擢洛阳令进司农少卿闻吐蕃酋阿史那斛瑟罗有婢善歌舞令其党告以谋反而求其婢诸蕃长数 
十人割耳剺面讼冤仅得解綦连耀等有异谋吉顼以白俊臣杀数十族欲擅其功即中顼以法顼惧求见后自直乃免又诬司刑史樊戬以谋 
反诛其子诉阙下有司无敢治因自刳腹秋官侍郎刘如璇为流涕俊臣奏与同恶如璃自许年老而涕吏论以绞后为宥死流汉州初王庆诜 
女适段简而美俊臣夺之可东卫遂忠有词辩与俊臣有旧它日诣之俊臣方与妻族晏集阍者不肯通遂忠直入嫚骂俊臣耻妻族见辱命殴 
遂忠自此有隙俊臣以羣臣不敢斥巳乃有异图常自比石勒欲告皇嗣及卢陵王与南北衙谋反遂忠发其谋始俊臣屡掎摭诸武二张太平 
公主等过皆恐惧至是共证其罪有诏斩于西市人皆相庆竞剐其肉须臾而尽籍没其家时有来子珣周兴者皆万年人永昌初子珣上书擢 
左台监察御史无学术语言蚩恶后倚以按狱多希旨故赐姓武字家臣既诬雅州刺史刘行实弟兄谋反己诛又掘其先墓得迁游击将军常 
衣锦半臂自异俄流死爱州兴少习法律自尚书史积迁秋官侍郎屡决制狱妄杀数千人武后夺政拜尚书左丞上疏请去唐宗正属籍寺左 
史江融有美名兴诬融与徐敬业同谋斩于市天授中人告子珣兴与邱神绩谋反诏来俊臣鞫状兴未知被告方对俊臣食俊臣曰囚多不服 
柰何兴曰易耳内之大瓮炽炭周之何事不承俊臣曰善命取瓮且炽火徐谓兴曰有诏按君请尝之兴骇汗叩头服罪诏诛神绩而流兴岭表 
在道为雠人所杀神绩者行恭子为左水吾卫将军高宗崩后使害章怀太子于巴州归罪神绩下迁垒州刺史俄复故官佐俊臣等为惨狱遂 
见倚爱博州刺史琅琊王冲起兵拜神绩清平道大总管讨之州人杀王素服出迎神绩尽杀之凡千余族即拜大将军天授二年以罪伏诛

　　△侯思止

</div>
    <div class="pagination">
<a href="续通志_page1186.html">上一页</a><span>...</span><a href="续通志_page1182.html">1182</a><a href="续通志_page1183.html">1183</a><a href="续通志_page1184.html">1184</a><a href="续通志_page1185.html">1185</a><a href="续通志_page1186.html">1186</a><span class="current-page">1187</span><a href="续通志_page1188.html">1188</a><a href="续通志_page1189.html">1189</a><a href="续通志_page1190.html">1190</a><a href="续通志_page1191.html">1191</a><a href="续通志_page1192.html">1192</a><span>...</span><a href="续通志_page1188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
