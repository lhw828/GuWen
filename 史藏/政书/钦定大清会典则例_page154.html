<!DOCTYPE html>
<html>
<head>
    <meta charset="UTF-8">
    <title>钦定大清会典则例 - 第 154 页/共 354 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定大清会典则例 - 第 154 页/共 354 页</h1>
    <div class="content">






　　羣祀三
　　一祭
　　先医顺治元年定每年春二月冬十一月上甲日遣
　　官致祭
　　先医于太医院署之
　　景恵殿殿中安奉
　　太昊伏义氏神位于正中
　　炎帝神农氏神位于左
　　黄帝轩辕氏神位于右东配句芒风后西配祝融力牧东庑设僦贷季天师岐伯伯髙少师太乙雷公伊尹仓公淳于意华陀皇甫谧巢元方药王韦慈藏钱乙刘完素李杲神位西庑设鬼臾区俞跗少俞桐君马师皇神应王扁鹊张机王叔和抱朴子葛洪真人孙思邈启元子王冰朱肱张元素朱彦修神位以次从祀正殿以礼部尚书一人主祭行礼两庑以太医院堂官二人分献○雍正十二年议准春冬二季致祭
　　先医庙其太医院御医吏目等官咸斋戒陪祀
　　一祭
　　关帝顺治元年定建
　　关帝庙于
　　地安门外宛平县之东嵗以五月十三日遣官致祭○九年
　　勅封忠义神武大帝○雍正三年议准
　　勅封关帝
　　曾祖为光昭公
　　祖为裕昌公
　　父为成忠公制造神牌安奉后殿于五月致祭外增春秋二祭是年奉
　　防将
　　关帝大宗后裔在洛阳者授为五经博士世袭罔替嗣后凡有承袭均照雍正二年议定之例由该抚送部考试文理通晓者注册竢袭职时具题给劄○四年奏准
　　关帝原籍山西解州后裔照洛阳后裔世袭之例授为五经博士○五年奏准每年五月十三日致祭前殿用牛一羊一豕一白色礼神制帛一果品五尊一爵三后殿用少牢余如前殿春秋二祭前殿用帛一牛一羊一豕一登一铏二簠簋各二豆各十尊一爵三遣官一人承祭行三跪九叩礼后殿用帛各一羊各一豕各一铏二簠簋各二豆各八尊一爵九遣太常寺堂官承祭行二跪六叩礼○十年覆准湖北当阳县增置世袭五经博士一人奉祀
　　关帝冢墓
　　一直省祭
　　关帝庙雍正七年定五月十三日及春秋二祭并用太牢
　　一祭御灾捍患诸神顺治三年以黄河着异加
　　封浙人谢绪为显佑通济之神【宋末人行四读书金龙山故俗称金龙四大王】
　　庙祀江南宿迁县○康熙十九年
　　封护国庇民妙灵昭应仁普济天妃遣官诣福建莆田县致祭祭文由翰林院撰拟香帛由太常寺豫偹祭品用帛一羊一豕一簠簋各二豆各十尊一爵三○雍正三年
　　封春秋吴国上大夫伍员为英衞公庙祀钱塘县唐吴越王钱镠为诚应王庙祀临安县宋张夏为静安公庙祀萧山县眀绍兴太守汤绍恩为宁江伯庙祀绍兴府○四年
　　封眀礼部尚书宋礼为宁漕公老人白英为永济之神
　　均庙祀汶上县○五年覆准
　　封汉蜀郡太守李冰为敷泽兴济通佑王其子李二郎为承绩广恵显英王庙祀四川灌县○八年加
　　封浙江显佑侯戴继元为保济显佑侯庙祀徳清县又封故广东雷州府海安营水师副将姜起龙为英佑骁骑将军之神庙祀徐闻县海口○十二年以江西鄱阳湖旧祀唐代忠臣张巡
　　封为显佑安澜之神庙祀浮梁县○乾隆二年加封天妃为防国庇民妙灵昭应仁普济福佑羣生
　　天后○三年
　　封河南人黄守才为灵佑襄济之神庙祀陈留县○
　　四年
　　封江南人张祥为彰灵卫漕之神庙祀清河县○八
　　年
　　封故蜀汉禆将武当为显佑英济广福王庙祀广西
　　义宁县○二十二年覆准加
　　封天后为护国庇民妙灵昭应仁普济福佑羣生
　　诚感咸孚天后于祈报祭文内将
　　封号书眀以上皆所在有司嵗以春秋致祭
　　一
　　巡幸祭先代名臣先贤忠烈祠墓暨
　　本朝名臣○康熙三十六年
　　圣祖仁皇帝西巡狩至陕西横城
　　谕赵良栋乃为国宣力建功之臣来朝经过其门遣皇长子及部院诸臣徃奠致祭一次陈福曽为国効力适至此地亦着致祭一次钦此○又
　　谕朕躬亲至此地宁夏阵亡官员兵丁宜察眀加恩所有阵亡官员遣官致祭钦此○四十二年
　　圣祖仁皇帝西巡狩至陕西西安府
　　谕西安百里内若有本朝勲臣坟墓着察眀具奏钦此
　　○乾隆十四年议准
　　乘舆巡省中州
　　御道所经于附近
　　辇路之前代名臣忠烈先贤祠墓与
　　本朝勲臣虽属有间但思表墓式闾自昔着有令典防逄
　　皇帝巡俗省方礼隆咸秩应请就该抚咨开祠墓详
　　加酌议其名臣以从祀
　　帝王庙者为断如伊尹周公许远吕防正范仲淹司马光王曾韩琦岳飞等九人先贤以从祀
　　圣庙者为断如子贡韩愈程颢程頥邵雍朱子许衡等七人其祠墓均应遣赐祭醊以昭旷典又如殷比干墓汉关侯墓晋嵇绍祠唐顔真卿墓皆忠义卓越千古并应一体叨荣祭文由翰林院撰拟香帛由太常寺祭品由地方官豫偹遣祭各官照例开列具奏防
　　钦命徃祭○又奏准直督咨称
　　御道所经有魏裔介宋璟墓考唐臣宋璟配飨
　　帝王庙
　　本朝大学士魏裔介从祀贤良祠祠墓既在御道三十里内亦应遣官致祭祭文祭品香帛均照例由各衙门豫偹○十五年议准
　　车驾南巡凡先贤祠墓在
　　御道三十里内者据浙抚咨开到部如唐陆贽宋岳飞眀于谦皆从祀
　　帝王庙眀王守仁从祀
　　文庙
　　本朝徐潮从祀贤良祠皆与中州议准祀典相符理应遣祭又吴越王钱镠首建江塘功徳在民见在临安有祠均宜膺祀典祭文祭品及香帛均照例豫偹○十六年议准江督咨报境内先贤名臣祠墓到部如防伯季札至徳髙风著称经传言子防范仲淹皆吴产从祀
　　圣庙张玉书赵申乔从祀贤良祠均与奏准遣祭之例相符卞壸曹彬宗泽韩世忠徐逹常遇春方孝孺于成龙傅腊塔汤斌张伯行陈鹏年等皆非江苏常镇四府人但或配飨
　　帝王庙或从祀贤良祠或忠义卓著于史册其于江苏地方或有功斯民或尽节兹土或归此乡祠墓既均在
　　御道三十里以内应一体仰邀遣祭以彰盛典一昭忠祠雍正二年
　　谕朕惟周礼有司勲之官凡有功者书名太常祭于大烝祭法曰以死勤事则祀之凡以崇徳报功风励忠节也我
　　太祖髙皇帝肇造鸿图
　　太宗文皇帝式廓区夏
　　世祖章皇帝奄有万邦自创业以至定鼎将帅之臣致命立功者不少
　　圣祖仁皇帝临御六十一年中间殱灭三逆永清朔漠以及平定西藏台湾虽天戈所指如疾风振槁而师旅之臣捐躯马革及守土之官见危授命者所在多有迩者青海荡平西域效顺然自用兵以来将士奋勇前驱亦有没于行阵者此皆尽忠报国之臣朕甚嘉之亦甚悯之当于京师建立祠庙春秋妥侑世世血食其偏禆士卒力战敌忾舎生取义者亦附列左右用褒崇大节扬表芳徽俾远近观聼勃然生忠义之心于治道亦有禆益仍令翰林官纂其籍贯事迹各为立传彚成一编垂诸永乆九卿詹事科道悉心详议具奏钦此遵
　　防议定交与兵部详考案卷行文八旗直各省督抚凡临阵捐躯守土授命之文武诸臣以及偏禆士卒赤心报国奋不顾身者将籍贯事迹详晰缮册具奏其建祠之处交与工部于
　　京城内相度地方鸠工庀材建立祠宇制造神牌防请
　　钦定匾额字様行令钦天监择吉悬挂将文武诸臣之位安设正祠偏将士卒之位安设两庑入祠之日太常寺前期奏遣大臣一人致祭祭文由翰林院撰拟祭祀事宜由太常寺豫偹每年春秋二祭均由太常寺办理仍交翰林院详稽
　　实録
　　国史方畧各馆册籍移取兵部清册各为立传彚成一编垂诸永乆○四年遵
　　防议准大臣神位于正房安设官员等位于两傍配楼及后层正房作两层安设兵丁等位于两旁羣房内作五层安设正殿设七龛每龛一案每案素帛一果品五盘爵三中一案设羊一豕一左三案共设羊豕各一右三案共设羊豕各一东配楼设五龛每龛一案每案素帛一果品五盘爵三五案共设羊豕各一西配楼后层正房两旁正房陈设皆同其安设兵丁之羣房三十六间每间设一龛每龛设一案每案果品二盘豕肉一盘爵三嗣后春秋二祭照祭定南武壮王之礼遣太常寺堂官一人行礼两配楼后层正房等处太常寺委官分献○是年
　　谕所议并未及宗室王大臣着将宗室王在王一处宗室大臣在大臣一处分议具奏钦此随行文宗人府
　　察眀事实至五年遵
　　防议准和硕敬谨庄亲王尼堪神位应安设于正殿龛内正中英诚武勲王扬古利神位居左定南武壮王孔有徳神位居右追赠辅国公諡武襄巴尔堪神位在扬古利之次○六年庙工告竣
　　钦定勅建昭忠祠○七年遵照原议将
　　钦定表奬忠勲字様匾额择吉悬挂礼部会同工部太常寺堂官将王公大臣官员兵丁牌位按次安设读文致祭其祭祀事宜悉照原议办理○前大殿正中奉和硕敬谨庄亲王尼堪英诚武勲王扬古利定南武壮王孔有徳追赠忠勇王黄芳度武襄公巴尔堪五人东次龛奉赠太傅一等公安北将军諡忠勇佟国纲赠太师一等公諡忠烈佟养正散秩大臣一等公逹福赠一品光禄大夫一等公议政大臣领侍衞内大臣佐领西哈一等侯諡襄武马得功赠三等侯一等伯巴什泰一等伯都统諡武壮宜理布赠二等伯都统巴都里一等伯议政大臣程尼三等伯副都统议政大臣穆和琳太子太保兼太子太保文华殿大学士兼兵部尚书赠光禄大夫张泰赠一等伯三等轻车都尉前锋统领议政大臣罗沙太子少保三等伯諡忠义王之鼎赠太子少保兵部尚书福建总督諡忠贞范承谟额驸托栢大学士赠二等轻车都尉龙西太子太保兼太子少保文华殿大学士兼兵部尚书赠光禄大夫色思泰湖广总督赠三等轻车都尉諡忠勇额伦特副将军尚书查弼纳赠内大臣兵部尚书佐领圗扪太子太保光禄大夫佟济仓场总督云骑尉王秉仁赠太子太师兵部尚书巡抚諡忠毅傅烈三等轻车都尉追封光禄大夫二等子兵部尚书都统博波图大臣长史諡襄壮雅赉光禄大夫议政大臣刑部尚书云骑尉道禅议政大臣工部尚书世袭二等轻车都尉加三级光禄大夫名盖叅賛内大臣马尔萨共三十人西次龛奉续顺公沈瑞辅国公諡襄愍巴赛大学士兵部尚书赠骑都尉諡忠愍莫洛礼部尚书都统一等轻车都尉布顔岱十六大臣一等轻车都尉兼専管佐领绰和诺湖北巡抚柯永升都统赠骑都尉沙里布赠太子少保兵部尚书巡抚諡文毅马雄镇赠兵部尚书云贵总督諡忠果甘文焜赠太子少保两广总督佟养甲礼部侍郎防军统领赠二等轻车都尉朝哈尔赠礼部尚书盐运使諡忠烈髙天爵赠工部左侍郎防军叅领费扬古赠三等子前锋统领图鲁锡赠三等男防军统领喀尔他拉赠一等轻车都尉防军统领喀尔防吉叅賛副都统海兰叅賛副都统苏图太子少师前锋统领三等轻车都尉胡里布一等轻车都尉防军统领哈克三赠防军统领佐领叶喜侍郎永国防军统领赠三等轻车都尉阿尔岱湖广提督总兵官兼轻车都尉孙定辽二十有四人东又次龛前锋统领骑都尉刘哈副都统一等男卢锡副都统一等男科普苏赠骑都尉副都统阿喀倪刑部侍郎副都统纳尔特副都统锡密赉副都统三等男科尔坤副都统一等轻车都尉多颇洛副都统戴豪副都统一等轻车都尉浑锦赠一等轻车都尉副都统魏正副都统二等轻车都尉罗济赠三等轻车都尉副都统阿什图赠三等轻车都尉副都统觉罗阿克善副都统常禄副都统赠三等轻车都尉阿尔防副都统赠骑都尉吉三赠骑都尉副都统巴雅思虎朗十八人西又次龛福建提督叚应举副都统骑都尉穆舒副都统赠云骑尉孟魁副都统白原任遵化州巡抚贾维钥副都统云骑尉迈图赠副都统前锋叅领葛思特赠户部右侍郎云南巡抚朱国治赠右副都御史巡抚张文衡刑部侍郎三等轻车都尉马如璧赠工部右侍郎諡忠节粮储道叶映橊赠工部侍郎巡海道諡忠毅陈启泰一等轻车都尉通政使司通政使莫洛浑一等子穆克覃一等子赠云骑尉阿纳逹一等子代音布赠通政使司通政使巡道陈丹赤一等子觉罗莫洛浑十八人东稍龛赠左都督太子少保总兵官諡忠愍吴万福赠太子太傅总兵官徐勇赠太子少保左都督总兵官諡忠勇费雅逹赠太子少保总兵官諡忠壮朱天贵赠左都督总兵官张存福赠左都督都督佥事洪征总兵官諡忠武阿尔泰赠太子少保总兵官欧阳凯赠光禄寺卿湖南衡永郴兵偹道署广西巡抚事李懋祖总兵官杨佐赠云骑尉统领张廷辅赠总兵官防击杨光祖前锋统领定夀赠右都督总兵官王承业侍衞赠三等子锡喇巴江西左布政使司迟变龙十八人西稍龛赠云骑尉防军叅领署防军统领郭色三等轻车都尉防军统领新泰原任提督加赠署都督同知諡壮勇康泰二等子觉罗顾纳岱原任总兵官加赠署都督同知司九经二等子拜兰三等轻车都尉总兵官郝効忠三等轻车都尉总兵官刘良臣三等子巴郎都尔莽鼐副将赠左都督杨三虎赠都督同知叅将赵登举赠提督守偹纪法叅将赠总兵官甘应龙赠右都督副将蔡隆二等子拜三一等男路什总兵官康海十七人后正堂偹御尼马禅等一百十有五人左次龛赠云骑尉防军叅领倭赫等七十人右次龛一等轻车都尉季普哈逹等八十人左又次龛叅将刘衍等四十五人右又次龛二等轻车都尉莽仪禄等四十人东配楼赠云骑尉七品官觉罗星徳等七十四人左次龛赠云骑尉防军校徳赫得等六十九人右次龛赠云骑尉骁骑校花色等七十二人左又次龛赠云骑尉防军校艾塔等百有八人右又次龛赠云骑尉五品官萨郭等一百十有三人西配楼赠云骑尉防军校雅思哈等一百十有九人左次龛防军校胡纽等七十一人右次龛赠七品官防军觉和托等七十四人左又次龛千总李龙等七十三人右又次龛典史赠主簿诸士英等百有一人东庑三等轻车都尉赫尔徳等五十六人左次龛骑都尉赠云骑尉汪腾髙等七十七人右次龛骑都尉吴鲁礼等五十五人西庑守偹刘泽乆等五十六人左次龛云骑尉赠骑都尉牛黙淳等六十九人祔祀兵丁分别东西房共一万三百有七人○八年
　　谕嗣后祭昭忠祠着将各部满尚书八旗都统开列请防后祠两庑着太常寺委官分献钦此○十一年议准昭忠祠春秋祭祀之期凡前后入祠满汉诸臣之子孙在京居官及有顶带人员均于祭日齐集祠内各按品级随班行礼○乾隆元年
　　谕昭忠祠崇祀忠节诸臣原属酬勲之旷典其子孙内或有寖至衰替不克振其家声者情殊可悯着将崇祀昭忠祠各员之子孙除见在出仕者无庸具奏外其子孙内如并无出仕之人而贫乏不给才尚有可用者各该旗简选引见防以示朕崇奬忠勲之至意钦此○十三年
　　谕经畧大学士等奏称署总兵任举统兵攻昔岭石城亲身督战奋徃直前多所斩获乘胜追杀致被枪伤阵亡等语考之典礼以死勤事者祀之本朝特建昭忠祠用飨疆场効命之臣任举着入祠从祀钦此遵
</div>
    <div class="pagination">
<a href="钦定大清会典则例_page153.html">上一页</a><span>...</span><a href="钦定大清会典则例_page149.html">149</a><a href="钦定大清会典则例_page150.html">150</a><a href="钦定大清会典则例_page151.html">151</a><a href="钦定大清会典则例_page152.html">152</a><a href="钦定大清会典则例_page153.html">153</a><span class="current-page">154</span><a href="钦定大清会典则例_page155.html">155</a><a href="钦定大清会典则例_page156.html">156</a><a href="钦定大清会典则例_page157.html">157</a><a href="钦定大清会典则例_page158.html">158</a><a href="钦定大清会典则例_page159.html">159</a><span>...</span><a href="钦定大清会典则例_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
