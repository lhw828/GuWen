<!DOCTYPE html>
<html>
<head>
    <meta charset="UTF-8">
    <title>八旬万寿盛典 - 第 61 页/共 321 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八旬万寿盛典 - 第 61 页/共 321 页</h1>
    <div class="content">　　【务归按察司添设安西道府州县各缺承徳府属各州县缺兵制则添设内外武职飬亷改京城三营为五营各省坐粮名粮改挑实兵设立健鋭火器二营四川省及直宻云添设驻防兵弁工程则重修　　　坛城　　庙　宫殿　文庙改用黄瓦武功告成建　武成殿葺　紫光阁又修葺各部院衙署京师内外城垣并城外各石道凡大城内外沟渠河道毎年　　简派大臣稽查御帑修理翰林院贡院落成　　临幸赐宴赋诗又修理庶常馆　　特赐御书匾额　郭尔罗斯头等台吉扎萨克臣阿喇布坦】
　　右坛荐璧
　　雩升烟【乾隆二十四年　　上祭　　　社稷坛以仪注无荐玉之礼　　谕以玉庇嘉谷于荅隂之义为称饬所司用玉将事着为令　　　雩祭大礼向未举行乾隆七年　　上以啓蛰龙见郊　　　雩并重　　命礼臣集议举行与日至　　　大祀同　巴林和硕额驸臣丹津】法
　　器范古肃豆笾【乾隆十三年　　上监定礼器考图着范凡　　　天　　　地庙　　　社　日　月　神　祗　农　蚕之坛奠菜之祭一切爵尊簠簋笾豆登铏筐爼为】
　　【匏为陶为铜为竹木各随方色用将祼献详见皇干礼器图式　吏部侍郎宗室臣王鼎柱】镈钟特磬谐防卷【乾隆己夘江西临江府得古镈钟以献　　上既考古定名贮之韵古堂复　　诏乐部仿铸镈钟十二以备宫悬并以和阗贡玉琢特磬十二以俪镈钟以律分宫备声振始终之节　　御制铭词归本于祖徳　　　天庥而于立均出度　　阐示精详中和韶乐之奏与防卷比盛矣　户部侍郎臣诺木亲】杏坛十事陈兰櫋【乾隆己丑上丁　　上诣太学　　释奠前一日命出内府所藏周范鼎尊卣疉壶簠簋觚爵洗各一陈大成殿前以备礼器辛夘嵗　　东廵谒　孔林　　诏颁内府周笵铜器十事陈　阙里庙后】
　　【既副习礼之观更体従周之志　礼部侍郎臣荘存与】更取士制播诵【丁丑防试始　　命于二场増五言排律八韵乡试及召试　朝考同之其各省学臣嵗科两试则用五言排律六韵永为取士定制俾士子揄扬鸣盛益溥诵之化　兵部侍郎臣玛星阿】冬
　　赉氷嬉秋献豜【定制八旗与内府三旂简习氷嬉之技毎嵗冬令太液镜凝分棚　　校阅掷防毬设旌门悬的演射仍按等行赏　　御制氷嬉赋以旌勇均赐而归本于观徳之义又毎嵗秋上行木兰行围八旂之旅期门佽飞之士大小従公蒙古扎萨克王公台吉等率所部千二百】
　　【人随围执役　　上亲御弧矢率先骑射或用虎神鎗　　天威神技有一日殪数虎射鹿数十者防古王公等互进诈马宴作什榜以侑食陈相扑及教駣之技围毕出鹿柴门　　恩赏王公筵宴下逮防古役之属柔逺示恵葢依古三田之制神而明之尤为　本朝大政　兵部侍郎臣纪均】四学听讲
　　讲圜水涟【辟雍见于王制葢昉文王灵台武有天下遂定为天子之学先是廷臣建议请立部议以泛水而格癸夘春　　上命详稽古制于太学彛伦堂前肇建　辟雍汲井穿池引为圜水甲辰之冬工竣　　亲制碑文记其经始并　　申训复古而不可泥古以垂戒万世将以今嵗上丁　　释奠礼成后　　亲临讲学以光令典北京国子监建自元世祖迄今五百余年而辟雍之制乃备葢
　　圣人在上制度考文徳时位三者兼之矣　刑部侍郎臣穆精阿】
　　恩泽之夀浃瀛壖　　【皇上徳洋恩溥浃洽寰区五十年中如　　覃恩颁诏九次并准臣工貤封伯叔兄嫂与外姻尊属其大臣之宣力者则官其子孙为廕生中书举人　　加恩国初功臣録其后裔虽忠于胜朝者如袁崇焕熊廷弼子孙亦邀　　录用内阁该部毎年　　恩赐飬亷至八旗红白事件均例有　　赏给外此如飬育兵鳏寡孤独等钱粮及八旂地租银两告退出力官兵全半俸饷京城之普济堂每冬例外加给米三百石又于河工料例价之外　　　准销银数百万其军需例外开支亦　　准销数千百万并豁免铜厰节年欠项前后复数十百万其余锡予便蕃不可缕举即新彊藩部及朝鲜安南暹罗琉球诸国均防　　赏赉凡　　朝觐来】
　　【京者逾格　　隆施无逺弗届　署理藩院侍郎臣萨音博尔格图】至三至漕赋蠲【史册所载蠲租赐复之诏或仅及一隅或仅免其半未有普免正供者乾隆丙寅庚寅丁酉三次降　　防普免各省正赋丙戌己丑两次普免七省漕粮皆轮年停运五载而遍　　恩施叠溥旦古无匹　原任兵部侍郎臣史奕昂】截粮平粜给粥饘【嵗令督抚奏报民数谷数顺天府月报粮价偶遇一隅水旱愆期即勘未成灾者于青黄不接时特颁　　恩防截漕以裕民食平粜以减市价复　　念京师地大物博粮价昻时发豆麦减价设厰平粜而于无业贫民三冬艰食者每嵗五城设饭厰至春中乃罢　原任兵部侍臣蒋元益】
　　廵狩庆让虞典篇【江浙自　　　圣祖　皇帝六次南廵后民喁喁望幸　　皇上登极缓至十五年之久始　　法　　　祖肇举时廵采风察吏宥过赉老登进髦士崇秩祀典嗣丁丑壬午乙酉庚子甲辰凡六次礼帅如初他若　　廵河南者一　　廵五台者四　　廵山东者三廵天津者一　　銮辂所临无非事者而天心克已时以戒诸防省供帐为谆谆斥骑母阿】
　　【农田弗躏备属车者遵法度迓　　清跸者乐就瞻非徒绍班岳之缛文备升中之旷典而已　原任兵部侍臣钱士云】
　　省河
　　观海励农田【河工海塘为东南民生财赋所系　　翠华戾止　　训示周详河工如辛未歳之增筑髙堰五坝建淮安城西北石丁丑丑则于徐州北防城土堤易石壬午定清口出水志疏濬六塘下防庚子加髙徐州城外石工改筑韩家山至奎山石隄至海塘潮势不常　勅令督抚月报情形庚子颁　　防大兴工作于老盐仓迄西塘工改柴为石凡三千四百九十丈甲辰复　　命于章家庵迤西至乌龙庙接建石工而留范公堤柴塘种树实土以为重门保障之计皆　　上亲临相度　　指示机宜不惜帑金数千百万为小民计农田衣食之安万世永赖矣　江西廵抚臣伊星阿】行苇具迩
　　锡冠蝉【壬寅　　上谕将宗室王公子弟　　恩给官顶其余闲防家室槩给予四品顶带癸卯新正
　　赐宴　乾清宫　　锡赉有差　山西巡抚臣农起】特科大选
　　矜寒氊【乾隆丙辰壬申庚辰庚寅己亥皆以逄　国大庆特开　　恩科乡防试犹　　念士之乆困公车者选途壅滞因于壬戍甲戌防试后阅选落卷为明通榜丙戌壬辰辛丑防试后　　命王大臣挑选下第举人分别等第引　　见以七品小京官知县教职分发补用其自度年衰不任民社者　　赏给京衔有差又选抜贡生十二年一举朝考后分别録用如举人例又　　巡狩献赋诸生　　召试录中书举人又老儒乡试恩赐举人防试　　赐检讨学正且有至司业衔者各以年嵗为差多士沐　　教泽际　昌辰皆得奋志功名欢腾寒畯乾隆甲戌科武榜顾镛辛丑科文榜钱棨皆乡防殿试三元数百年科目盛事实育于　　夀考作人之化　湖北巡抚臣李绶】黉序开上塞新邉【热河既设郡县户口日増秀良之士蒸蒸日上向就试附近州县　　上命于承徳府建立　庙学设教授置生员取入府学者六名其属滦平平泉丰宁建昌赤峰朝阳六州县各四名并　　予乡试取中举人一名新建　文庙落成　　上御制碑文勒石又嘉峪闗外镇西一府迪化安西二州宜禾奇台昌吉阜康绥来炖煌玉门七县皆设学官弟子乡试中式者　　恩许驰驿防试上塞乃前代瓯庠序区西邉为西羗烽燧之第今户尽弦歌人皆庠序　　文治光昭斯真无外矣　广西廵抚臣吴坦】以兹
　　夀宇祥气填【福建提督公臣黄仕简】甲子重叠回玑璿【时宪书后旧有纪年一帙自一歳逆数至六十嵗辛夘　　皇上夀逾六旬因　　命钦天监重周花甲上推至一百二十嵗普为天下増年湖北提督臣俞金鏊】
　　升平人瑞地行仙【定例民间夀跻百龄者题报建坊曰升平人瑞五十年来嵗举毎以十数上于百嵗以上者加赐内府縀疋或荷赐诗　　赐额尤极荣宠　　广东提督臣窦璸】
　　数世同居三古还【民间八世同居者二家七世同居者一家九世同居者一家并建坊　　赐诗　　　御书额以褒异之　封振武大夫提督臣李端】百九四家孙见元　　【上以初得元孙非常吉瑞因　　命查民间有元孙者直省奏闻凡百九十四家元旦　　覃恩诏内优予赏赉为従前诏欵所未有　副都统臣台防阿】
　　皇备诸福为陶甄【副都统臣福福】
　　古稀有五増洪延　　【皇上七旬万夀采杜甫诗意刻古稀天子之宝并　　御制古稀説谦徳尊光因文示义励慎终如始之志自庚子至今筹添已五而防防寅畏无时或释所由洪延曼羡以莫不増也副都统臣图思义】
　　纪年大衍方至川【帝王享国五十年者三代前自黄帝颛顼帝俈尧舜以下凡十二君三代后则惟汉武帝今　　圣夀古稀有五　　临御适届五十年以五乗五天数五地数五合天地之数而成十推而衍之至万有一千五百二十所以撰合清宁　　诚征悠乆也　内阁学士臣伯兴】
　　五福五代歌瓞绵【甲辰闰三月　　上喜得元孙即宁夀宫之景福宫顔曰五福五代堂且为之记以志古今稀有之瑞复　　念我　朝自太祖髙皇帝至　　皇上六世下世　皇元孙为十世因　　命宗人府查　　　太祖长子禇英支下得奉字二人　　赐名曰奉福奉夀葢自　　　太祖以下为十一世矣足徴我祖宗积庆之厚尤际今　　圣神笃祜之隆内阁学士臣塔彰阿】犹日孜孜
　　心懃拳　　【上既篆　　古稀天子之宝下方维以刻文曰犹日孜孜即一玺篆抑埴中而持盈保泰
　　全神若掲　内阁学士臣赵锳】旦
　　吟逾什笔如椽　　【皇上披覧章奏之暇即寄兴吟咏毎日常得十数首　　精敏固由
　　典学强固具见　　夀征　内务府大臣衔上上驷院卿臣讨住】
　　廵能揽辔猎控　　【时廵所屇拥道迎　　上毎鍳其爱戴为却舆按辔以慰就瞻至于丘狝行围控命中不改弓燥手桑之素良由保佑自　　　天　　圣夀日増而康强纯健故能如此　内务府大臣衔热河縂管臣永和】
　　行健自然匪拘牵【防读辟雍　　御论天一日一周健也中庸所谓诚者天之道出于自然也若诚之之君子则宜自勉强自强不息大防圣言自道所得葢行健有常与　　　天合徳矣　原任内务府大臣衔武备院卿臣西宁】遂啓
　　嘉宴集偓佺【山东登州镇縂兵臣马如麟】
　　继述
　　祖徳典相沿　　【皇上慕法　　　圣祖每举大政事行大典礼必　　令察康熙年间例行仰见　　绍庭之念　　继序之思兹之　　行千叟宴犹初志也　山西太原镇总兵臣福敏泰】昔惟
　　髫侍今
　　端綖【史部五帝皆一家之胄而年代隔逺圣与圣不相及禹不诒孙汤非翼子成康圣君不能逮事文武孰若我　　皇上亲侍　　　圣祖备承恩顾以　　圣见　　　圣之盛　　御制千叟宴依韵诗有曰追思侍　　　陛髫垂日讶至当轩手赐年松云之慕丹雘之勤抚今追昔情深文明具于十四字中臣等生晚无康熙年间入仕者不获　殿庭班列望见　　　圣祖穆穆之清光抑可知当日宴中千叟拜手阶前遥瞻天上庸能知紫微　　　帝座之旁　　垂髫侍陛之尚有　　圣人乎惟　　　圣祖之明灼知皇上之必能臻上理备多福以举千叟之宴故深加　　　顾复隠付托以神器之重惟皇上天縦之圣必得其夀举千叟之宴即一称觥　赐爵之间而知　　　授　　　受之隆防承之美均非偶然也　浙江处州镇总兵臣明安】八八六十四卦聨【自　　　圣祖肇举耆宴至皇上重修茂典凡六十四年适符周易全卦之数　浙江衢州镇总兵臣贾魁武】三千黄发溯始鬋【预宴臣民六十五嵗以上者皆生康熙年间小草纎茎尚　　　尧露　四川重庆镇总兵臣马镇国】亲见
　　尧
　　舜史莫【稽古飬老之仪无可深考若三老五更之制人数取义诸説纷如且有凴臆而害理者御制説既斥其谬近复作　作记一篇取孟子所云文王治岐三语以为三老注脚以经注经实】
　　【千古未发之蕴若夫　　　圣治　　神孙两举盛宴普天率土　　恩滂喜洽従来史册所无也广东左江镇总兵臣萨郎阿】
　　凤诏初覃土牛鞭【今年祥符协应当　　皇上御极之五十年正月元旦　　特颁恩诏溥锡新祺　云南临元镇总兵臣陈大钹】蓂开六叶风和鸢【本日为正月初六日都察院左副都御史臣梁敦书】
　　法宫觚棱淑景娟【大理寺卿臣富炎泰】琼筵平墄排沿縁【坐席各以品级班位凡八百筵　大理寺卿臣蓝应元】醍醐泛盎肴芳鱻【詹事臣徳昌】韶乐清乐声鼘鼘　　【钦定千叟宴乐歌于　　升座诏乐奏隆平之章于　　大宴进茶清乐奏夀恺升平瑞之章于　　进酒清乐奏紫禁春开之章于　　还宫韶乐奏庆平之章
　　夀世元音允谐徴角相悦之盛　太常寺卿臣肃普通阿】
　　天章成不移漏莲　　【御制千叟宴防依　　　皇祖原韵诗一章念　　　祖徳景天贶彰　国庆树大义而　　垂训逺复仿柏梁体聨句诗　　亲制发端观成二句遴诸臣续】
　　【赓　太仆寺卿臣蒋良骐】敢曰唱醻
　　恩所怜【臣等质微学陋防承　　恩命赓续　　奎章语拙情真知邀　　矜诲　顺天府府尹臣虞
　　鸣球】头行上夀
　　宠讵偏【预宴三千人中王贝勒以下至一品大臣凡五十三人九十以上至百五嵗者凡十人以爵以
　　歯领袖耆年尤为被　　恩独厚　奉宸院臣珠尔杭阿】
　　座前
　　手爵行毋遄【是日　　上召官跻一品及年届九十以上者至　　御座前手赐巵酒用　　示优老引年之至意　头等侍衞宗室臣泰来】八宝如意大愿船【宴间珍赐便蕃如意尤征吉语　防军统领宗室臣希布禅】鸠杖扶老枝连蜷【预宴人赐鸠杖一具　防军叅领宗室臣都尔松阿】银牌刻字文蜿蜒　　【颁赐银牌四品宗室光禄寺少卿臣诚连】貂锦縀布豪墨牋【凡丰貂文锦彩縀布湖颖】
　　【徽墨松笺诸珍物皆按品　　颁赉　内阁侍读学士臣曹学闵】
　　睿句捧出蓬莱巅　　【御笔千叟宴诗摹印徧　　赐预宴诸臣盥诵之下防捧髙悬用以
　　示子孙永戴　　圣徳　侯补内阁侍读学士臣吉梦熊】
　　君夀如
　　天臣彭籛【江宁织造臣成善】耆英林下杖履便【淮闗监督臣福海】老农大有云阡【左中允臣韦谦恒】工商三倍利盈防【补国子监司业臣王太岳】太平之象霄际泉【补国子监司业臣曺锡宝】
　　万万嵗坐而理焉　　【上时以始勤终怠为戒今年犹作信　　　天主人自箴诗我国家法度既极修明纲纪既极整饬一张一弛不过随时化裁所谓无逸者心无为者治足为万万年久安长治之谟即为　　万万嵗頥神飬夀之道此中外臣民祝愿私忱敬于蹈　　徳】
　　【含淳之下为　　当宁献钦天监监正臣喜常】大书屡书弧见躔　【盛典既举从此更五载焉　　八旬万夀又五载焉六十纪年无彊之算将见大书屡书不一书臣备员灵台谨嵗占南弧见瑞钦天监监正臣髙慎思】外方安乐届九埏【下国防列圣隆施俯鍳诚顺近复荷　　恩逾格前岁　　颁东藩防美匾额作嵗复有　　御制诗】
　　【章　　御制古稀説文房秘宝之　赐畅垓埏朝鲜尤为首被　朝鲜正使陪臣李徽之】海有屋东朝鲜【陪臣等以奉使朝正适逢　　钜庆马歯及格遂忝末筵归语瀛裔君臣备述　天朝福徳之全　　恩礼之笃共知膜拜讃叹知必有海屋仙筹出为中国　　圣人瑞应　朝鲜副使陪臣羗世晃】百有五嵗积筹骈【臣以泉南下士皓首儒业遭际圣时己亥　　恩科乡试以九十九嵗观埸防　　赐举人次年　　南廵迓跸复　　赐进】
　　【士甲辰防逢　　六廵江浙趋迎道左　　恩加国子监司业衔　　恩赐　　御制诗章昨复颁赉庆頣黉序　　御书匾额皆生世百年梦想所不到者自分芥微末将芹献臣今百有五嵗乗】
　　【之以百则为万有五百嵗全登盈数畸叶昌期愿祝　　圣人符兹积算　　恩赐国子监司业衔臣郭钟岳】
　　【御制】重熙
　　家法贻万年【我　　祖　　宗昌后燕贻保世滋大予垂裕每事必景　　前猷今夀宴礼成重熙庆洽予所以心　　皇祖之心防　　　天之福者长此防巩流谦惕干临保我子孙曾元其谛思之以引我大清亿万年丕丕基也】
　　千叟宴毕坐重华宫得句
　　内安外靖升平世五代一堂康健身宝箓重开千叟宴柏梁庆萃百庭臣沐
　　天恩实今古鲜切已惧厪否泰循忍弗孜孜敇防命勗过十载作闲人
　　八旬万夀盛典卷三十一
<史部,政书类,仪制之属,八旬万寿盛典>
　　钦定四库全书
　　八旬万夀盛典卷三十二
　　盛事【八　千叟宴三】
　　赐入宴王以下大臣官员兵民人等
　　御制诗刻如意夀杖朝珠貂縀文玩荷包银牌等有差其
　　未入宴之兵丁等各赏银牌一靣
　　亲王郡王蒙古贝勒贝子十人每人赏
　　御制千叟宴诗一首如意一柄朝珠一盘寿杖一根蠎袍一件两靣縀一疋大卷縀二疋漳绒一疋羽縀褂料二件毡袍褂料二件小卷羽线绉縀防四疋蠎縀一疋锦二疋倭縀二疋八丝縀二疋彭縀一疋素縀二疋貂皮三十张各色绢笺二十张硃红绢福方二十张湖笔二十枝徽墨十锭硃墨十锭砚一方鼻烟一瓶鼻烟壶一个玉搬指一个搬指套一个小荷包四对紫檀商丝茶盘二件一品文职大臣十六人
　　御制千叟宴诗一张如意一柄朝珠一盘夀杖一根大卷縀一疋漳绒一疋羽纱料二件毡袍褂料二件小卷羽线绉縀防四疋蠎縀一疋蠎袍一件锦二疋金字縀一疋倭縀二疋八丝縀一疋彭縀一疋素縀二疋貂皮二十四张各色绢笺二十张硃红绢福方二十张湖笔二十枝徽墨十锭硃墨十锭砚一方鼻烟一瓶鼻烟壶一个紫檀商丝茶盘二件文竹盒一件斋戒牌一件小荷包四对
　　一品武职大臣十七人
　　御制千叟宴诗一张如意一柄朝珠一盘夀杖一根大卷縀一疋漳绒一疋羽纱料二件毡袍褂料二件小卷羽线绉縀防四疋蠎袍一疋蠎縀一疋锦二疋金字縀一疋倭縀二疋八丝縀一疋彭縀一疋素縀二疋貂皮二十四张各色绢纸二十张硃红绢福方二十张湖笔二十枝徽墨十锭硃墨十锭砚一方鼻烟一瓶鼻烟壶一个玉搬指一个搬指套一个斋戒牌一件小荷包四对
　　二品文职汉大臣二十人
　　御制千叟宴诗一张如意一柄朝珠一盘夀杖一根大卷縀一疋漳绒一疋羽纱料二件毡袍褂料二件小卷羽线绉縀防四疋蠎縀一疋倭縀二疋锦二疋金字縀一疋八丝縀二疋貂皮二十张各色绢笺二十张硃红绢福方二十张湖笔二十枝徽墨十锭硃墨十锭砚一方鼻烟一瓶鼻烟壶一件紫檀商丝茶盘二件文竹盒一件斋戒牌一件小荷包三对
　　二品武职大臣三十一人
　　御制千叟宴诗一张如意一柄朝珠一盘夀杖一根大卷縀一疋漳绒一疋羽纱料二件毡袍褂料二料小卷羽线绉縀防四疋蠎縀二疋锦二疋金字縀一疋倭縀二疋八丝縀二疋貂皮二十张各色绢笺二十张硃红绢福方二十张湖笔二十枝徽墨十锭硃墨十锭砚一方紫檀商丝茶盘一件鼻烟壶一个玉搬指一个搬指套一个斋戒牌一件小荷包三对
　　三品文职满堂官八人
　　御制千叟宴诗一张如意一柄朝珠一盘夀杖一根漳绒一疋羽纱料一件毡衣料一件小卷羽线绉縀防四疋锦二疋倭縀二疋八丝縀二疋彭縀一疋通海縀一疋泽防一疋貂皮十六张各色绢笺二十张硃红绢福方二十张湖笔二十枝徽墨十铢硃墨十锭砚一方玉搬指一个搬指套一个文竹盒一件象牙花囊一件斋戒牌一件小荷包二对
　　三品文职汉堂官六人
　　御制千叟宴诗一张如意一柄朝珠一盘夀杖一根漳绒一疋羽纱料一件毡衣料一件小卷羽线绉縀防四疋锦二疋倭縀二疋八丝縀二疋彭縀一疋通海縀一疋泽防一疋貂皮十六张各色绢笺十二张硃红绢福方二十张湖笔二十枝徽墨八锭硃墨八锭鼻烟壶一个斋戒牌一件紫檀商丝茶盘一件文竹盒一件象牙花囊一件小荷包二对
　　三品武职堂官四人
　　御制千叟宴诗一张如意一柄朝珠一盘夀杖一根漳绒一疋羽纱料一件毡衣料一件小卷羽线绉縀防四疋锦二疋倭縀二疋八丝縀二疋彭縀二疋通海縀一疋泽防一疋貂皮十六张各色绢笺二十张硃红绢福方二十张湖笔二十枝徽墨八锭硃墨八锭砚一方玉搬指一个搬指套一个鼻烟壶一个紫檀商丝茶盘一件象牙花囊一件小荷包二对
　　四品满堂官二十一人
　　御制千叟宴诗一张如意一柄朝珠一盘夀杖一根漳绒一疋毡衣料一件小卷羽线绉防四疋疋锦二疋倭縀二疋八丝縀二疋通海縀疋通海縀一疋貂皮十二张各色绢笺二十张硃红绢福方二十张湖笔二十枝徽墨八锭硃墨八锭砚一方玉搬指一个搬指套一个鼻烟壶一个紫檀商丝茶盘一件文竹盒一件小荷包二对
　　四品汉堂官九人
　　御制千叟宴诗一张如意一柄朝珠一盘夀杖一根漳绒一疋毡衣料一件小卷羽线绉縀防四疋锦二疋倭縀二疋八丝縀二疋彭縀一疋通海防一疋绍皮十二张各色绢笺二十张硃红绢福方二十张湖笔二十枝徽墨八锭硃墨八锭砚一方鼻烟壶一个紫檀商丝茶盘一件文竹盒一件斋戒牌一件小荷包二对
　　三品官二百十人
　　御制千叟宴诗一张如意一柄朝珠一盘夀杖一根小卷縀防三疋锦一疋倭縀一疋彭縀一疋素縀一疋防一疋绫二疋袍褂二疋貂皮八张珐琅小盘一件文竹茶盘二件皮盘二件小荷包二对
　　四品官三百六十九人
　　御制千叟宴诗一张如意一柄朝珠一盘夀杖一根小卷宫宁防二疋锦一疋倭縀一疋防二疋绫二疋袍褂料二件貂皮六张珐琅小碟一件磁带版一件皮盘碗二件小荷包一对
　　五品官三百六十七人【内有朝珠一百三十一人】
　　御制千叟宴诗一张如意一柄夀杖一根小卷宫宁防二疋素縀一疋倭縀一疋防一疋绫一疋袍褂料二件貂皮四张珐琅小杯一件磁带钩一件皮盘碗二件小荷包一对
　　六品官五百九十六人
</div>
    <div class="pagination">
<a href="八旬万寿盛典_page60.html">上一页</a><span>...</span><a href="八旬万寿盛典_page56.html">56</a><a href="八旬万寿盛典_page57.html">57</a><a href="八旬万寿盛典_page58.html">58</a><a href="八旬万寿盛典_page59.html">59</a><a href="八旬万寿盛典_page60.html">60</a><span class="current-page">61</span><a href="八旬万寿盛典_page62.html">62</a><a href="八旬万寿盛典_page63.html">63</a><a href="八旬万寿盛典_page64.html">64</a><a href="八旬万寿盛典_page65.html">65</a><a href="八旬万寿盛典_page66.html">66</a><span>...</span><a href="八旬万寿盛典_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
